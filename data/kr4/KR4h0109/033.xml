<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻三十三</head>
    <p>
<pb n="KR4h0109_WYG_033-1a"/>
欽定四庫全書<lb/>
　全蜀藝文志巻三十三　　明　周復俊　編<lb/>
　　記甲<lb/>
　　　南門記　　　　　　　　　　唐張延賓<lb/>
崇高莫大於君親嚴莫大於父君有覆幬父有訓育逮<lb/>
於夷貊生知禽獸性感不俟教解也而肖形之内戾氣<lb/>
間存觸瑟生灾夢牛成患何代不有可勝言哉賊昢焚<lb/>
門亦由是也族滅門覆為愚者鑒誡所以書其所由來<lb/>
<pb n="KR4h0109_WYG_033-1b"/>
其餘則詞存於左右壁矣興元元年記<lb/>
　　　創築羅城記　　　　　　　　　王徽<lb/>
皇帝改元之六年諸道鹽鐵轉運兼鎮海軍節度等使<lb/>
開府儀同三司檢校司徒同中書門下平章事燕國公<lb/>
高駢奏臣前理成都築大城請記其事上命翰林學士<lb/>
承㫖臣王徽授其功状臣徽承詔再拜上言夫外户不<lb/>
閉雖前聖之格言設險以居乃有國之䧺制用是則光<lb/>
昭振古勢讋逺夷不有高墉曷稱巨屛我之奥區粤惟<lb/>
<pb n="KR4h0109_WYG_033-2a"/>
井絡繁阜昌熾標出宇内先是蜀城既卑且隘象龜行<lb/>
之屈縮據武擔之形勝里閈錯雜邑屋填委慢蔵誨盗<lb/>
城而弗羅矧乎西束江山南控烏滸疆理澒洞宻邇舊<lb/>
貫因循日居月諸殆逾千祀漢魏以還英豪迭處至若<lb/>
公孫述之桀黠諸葛亮之經營曾不指顧留心乗機制<lb/>
禦斯盖天蔵盛烈神貯嘉謀俾集元功式耀䧺武自二<lb/>
紀以降邊部戒嚴有虧懐柔或阻琮賮雖負山川之險<lb/>
且乏金湯之固上顧相臣曰朕以不徳化罔被於四夷<lb/>
<pb n="KR4h0109_WYG_033-2b"/>
惟是西南載罹俶擾深軫予𠂻将若之何丞相進曰陛<lb/>
下以睿哲照臨臣輔理臣不能敷聖澤以懐異俗俾流<lb/>
毒於益人臣之罪也然黄帝有版泉之役放勲興丹浦<lb/>
之師周逐玁狁漢備匈奴是知猾亂自古皆有其所以<lb/>
滌厲梗致時雍乃在進任忠賢馳驅英雋耳臣伏見今<lb/>
天平軍節度使駢即威武公崇文之孫也威武在元和<lb/>
中屬闢以蜀叛憲祖殷憂擇其所以伐之者由是允膺<lb/>
聖奨能以部兵復梓州統大軍平玉壘大節大忠煥乎<lb/>
<pb n="KR4h0109_WYG_033-3a"/>
典册駢能不墜其業益大其門既席勲烈之資克擅匡<lb/>
扶之志材超衛霍氣盖闗張忠孝兩全河山繼誓聿修厥徳<lb/>
自成名家馳譽石麟焯有美稱出守天水邊塵不驚戎<lb/>
律既申將略克舉俄而交趾淪陷有命遄征既復土疆<lb/>
遂錫斧鉞則馬援銅柱楊僕樓船步驟之間莫得倫比<lb/>
固以威張恵浹後勁中權五年於兹海波不動朝廷方<lb/>
期㧞用不可久留爰命徵還彌增寵澤時屬龎勛始潰<lb/>
鄆方未寧駢則再登師壇復開將幕士絶朝飢犬無夜<lb/>
<pb n="KR4h0109_WYG_033-3b"/>
驚威加鄰部化敷屬城相印以之疇庸和門為之增氣<lb/>
恭以憲宗録崇文定蜀之勲也既如彼陛下念駢復交<lb/>
理鄆之勤也又如此俾榮舊履重建高牙必致師貞可<lb/>
期俗阜上曰俞爾惟代天其行之於是詔駢復以丞相<lb/>
擁節去汶陽趨錦里至則訽問疾苦樹置紀綱廵按封<lb/>
域周覽郛郭且曰夫療疾者必在藥乎心腑然後可以<lb/>
堅四支植木者必嘗澤乎本根然後可以茂柯葉今城<lb/>
之於蜀其由心乎其由本乎則知不理於近曷能致逺<lb/>
<pb n="KR4h0109_WYG_033-4a"/>
不固其内安能保外未有不謀而能成不壯而能威不<lb/>
勞而能逸者也於是擇將量材拓開新址分命支郡以<lb/>
令屬邑乗時就役靡不適中吏不敢欺人不敢怠岷峨<lb/>
之下忻忻子來昔梁伯亟城人疲弗處子囊築郢見誚<lb/>
於時曷若駢能度其宜樂用其士圖難於易去危即安<lb/>
環以大城用冠諸夏其功固已相萬矣惟蜀之地厥土<lb/>
黑黎而又磽确版築靡就前人之不為非不為也盖不<lb/>
能也惟駢果得衆心克大成績鳩工揆日不愆於素十<lb/>
<pb n="KR4h0109_WYG_033-4b"/>
旬之中屹若山峙南北東西凡二十五里擁門却敵之<lb/>
制復八里其高下盖二丈有六尺其下廣又如是其上<lb/>
則袤丈焉陴四尺斯所謂大為之防俾人有泰山之安<lb/>
矣而甃碧塗塈既麗且堅則制磁飾頳又奚以異其上<lb/>
建樓櫓廊廡凡五千六百八間㮰梠櫛比闉闍鱗次綺<lb/>
疏掛斗鴛瓦凌霄若翔若飛如偃如仰栖息烏兔炫熀<lb/>
虹蜺龍然而縈霞然而横望之者莫不神駭而氣聳目<lb/>
眙而魂驚其始也咸謂㝠助似非人力其外則繚以長<lb/>
<pb n="KR4h0109_WYG_033-5a"/>
堤凡二十六里或因江以為塹或鑿地以成濠則方城<lb/>
以為城漢水以為池又何以加焉是知摩壘者不復矜<lb/>
其能擊柝者足以抗其敵所謂能禦大菑能捍大患者<lb/>
也其舊城周而復始盖八里髙厚之制大小之規較<lb/>
其洪纎可得而辨矣况乎扼束都㑹襟帶地形險易之<lb/>
狀斯呈强弱之力可見自秦恵王䟽翦山林以通中夏<lb/>
及李冰為守始鑿二江以導舟楫决渠以張地利斬蛟<lb/>
以絶水害沃野千里號為陸海由冰之功也漢文翁置<lb/>
<pb n="KR4h0109_WYG_033-5b"/>
學校勸人受業行爼豆獻酬之禮於是儒雅之風作洎<lb/>
威武伐叛擒大憝而新其人玉石不得俱焚焉兩蜀至<lb/>
今稱之駢之來鎮肇興武備俶有禦衝之事夫然後不<lb/>
為外羌之所窺矣惟蜀之人自冰與翁自威武暨駢乃<lb/>
獲佑於天者四天之於蜀厚矣長雲斷岸莫得而隳古往今來<lb/>
何嘗能覿傳不云乎人保於城城保於徳觀駢之政可謂保城<lb/>
與人矣向非挺生俊傑來弼聖神則孰能建絶代之遺功創一<lb/>
時之偉績者乎况夫高不可踰堅不可觸俯瞰天表方<lb/>
<pb n="KR4h0109_WYG_033-6a"/>
駕馬足銷吞祲沴亘壓咽喉訖使豺狼耳之而色沮目<lb/>
之而膽禠是謂不爭而勝不戰而服者也新城成詔加<lb/>
大司徒封燕國公旌殊休也重以雈苻充斥荆楚傷夷<lb/>
遂假威望兹用底寧弓矢専征銅鹽劇任安危攸繫一<lb/>
以委之徃哉荆渚荆渚既清又徙金陵金陵以平救鄢<lb/>
郢之剽殘拯江湖之焚溺期月之内罔不樂康若乃考<lb/>
其才稽其用所至難息所施利興智無不周技無不達<lb/>
韜鈐捭闔固自生知詩禮㡬微雅當師逸雖羽書疊至<lb/>
<pb n="KR4h0109_WYG_033-6b"/>
應用如神加以詞鋒莫前筆力遒勁屢獻平戎之䇿每<lb/>
陳憂國之忱抑又城府坦夷器宇冲邃禄利不盈於私<lb/>
室夙宵無怠於公家段熲在邊未嘗蓐寢羊偘待士靡<lb/>
顧囊装崕岸不可得而臻波瀾不可得而際矣所謂社<lb/>
稷柱石川嶽英靈者也則知駢如何臣城如何功嗚呼<lb/>
天贊其謀地襲其固非吾君不能用其材非臣誠不能<lb/>
就其事故曰為可為於可為之時則勲乃見城由駢而<lb/>
成駢由君而聲城既牢矣人既休矣宜乎讃盛徳之形<lb/>
<pb n="KR4h0109_WYG_033-7a"/>
容叙勲賢之丕烈恭以操觚載事作者為難臣非其人<lb/>
何以稱此將欲刋諸貞石寘彼坤維垂於無窮期乎不<lb/>
朽屬詞愈拙染翰增慙銘曰<lb/>
惟蜀之疆擁抱岷梁斗絶諸夏裂為一方啓達上國<lb/>
肇自秦强壯者五丁導彼青㝠鑿岩而梯飛棧以行<lb/>
動猶鳥逝舉若猨輕漢人既遷言語乃通眇邈千祀<lb/>
遂㕘華風界彼邛滇靡設鍵闗在古侵殘為蜀之艱<lb/>
唐被聖徳間仍凶慝猖狂逾紀呑噬無已芟獮焚驅<lb/>
<pb n="KR4h0109_WYG_033-7b"/>
甿不寧居皇帝踐阼驚嗟震怒爰擇藎臣推轂以付<lb/>
時惟燕公撫俗訓戎碩畫宏規神輔其衷經始新城<lb/>
心術潛形乃告編人版築雲興相彼井鄽觀於封部<lb/>
調兹郡邑量其户賦劃界指期莫敢踰度蜀人未安<lb/>
待城以歡蜀土方危待城而威阡陌繩直門閭棊布<lb/>
外聳風雲内扃貔虎卉木蔥蒨麗譙輝映戎馬夜寧<lb/>
戈鋋書靜蜀山㟼㟼蜀江滔滔寇不敢窺人不知勞<lb/>
險而不煩峻而不譁去来出入嬉嬉一家燕公之徳<lb/>
<pb n="KR4h0109_WYG_033-8a"/>
其誰與鄰燕公之功式利於人徳入人深功流不極勒<lb/>
銘天隅為臣表則中和四年記<lb/>
　　　創築羊馬城記　　　　　　　　李昊<lb/>
粤若蠶叢啓國魚鳬羽化於湔山望帝開基鼈靈復生<lb/>
於岷水然則疏鑿巫峽管鑰成都而猶樹木栅於西川<lb/>
跨土田於南越其後兼并梁漢睥睨巴賨獵騎奔馳㑹<lb/>
秦王於褒谷石牛來去闢蜀路於劍門空驚化玉之微<lb/>
寧獲糞金之利爰自朔分秦厯聲接華風代有雄豪迭<lb/>
<pb n="KR4h0109_WYG_033-8b"/>
為侯伯運當竒特子陽乗虎踞之機時遇非常昭烈負<lb/>
龍蟠之勢若迺張儀之經營版築役滿九年楊秀之壯<lb/>
觀崇墉功加一簣洎我唐臨御聖徳昭融武威雷駴於<lb/>
百王文徳日暉於四海惟兹益部扼彼邛關䝉王包豕<lb/>
突之心坦綽肆䲭張之志時或窺吾卧鼓覘我韜戎彎<lb/>
弧學射之山飲馬沉犀之水玉帛子女漂流鑿齒之鄉<lb/>
珠翠綺羅散失雕題之域累朝是忘逸樂深軫殷憂夢<lb/>
卜良臣控彈巨屛南康王以儒術柔服教習詩書燕國<lb/>
<pb n="KR4h0109_WYG_033-9a"/>
公以將略威懐淬磨斧鉞息波瀾於錦水剏制度於羅<lb/>
城踰百雉之恒規補一隅之闕事有備無患庇蜀人以<lb/>
金墉避亂蒙塵安僖皇之玉輦雲蠻稽顙遣使來朝航<lb/>
滇河以獻珍越沉黎而納欵當廟社阽危之際鑾輿出<lb/>
狩之秋坐制南荒終無北寇乃燕公之力也徃以蒼穹<lb/>
告變天禄中微夷門方轉其斗魁王氏遂分其鼎足既<lb/>
而莊宗繼絶皇祚中興靈旗西指於巴庸蜀主東朝於<lb/>
伊洛先帝以初復地方懐逺人須仗權謀廼睠勲戚於<lb/>
<pb n="KR4h0109_WYG_033-9b"/>
是詔飛丹鳳召何晏於并門節立蒼龍封杜悰於井絡<lb/>
即我大尉侍中平原公分茅金闕受瑞彤庭帳移竹馬<lb/>
之邦輪輾木牛之路星馳十乗霧廓三川宣皇風於上<lb/>
事之初慰人望於下車之日且以城邑自經尅復勢尚<lb/>
搔揺公來如太華之安帝寄得磐石之固益民多福而<lb/>
遇賢侯公曠度涵空英風擴古襲門胄則重侯累將保<lb/>
勲榮則帶河礪山㑹族而象簡盈牀奕葉而貂冠滿座<lb/>
其為盛也無得名焉頃者以龍戰𤣥黄虎争區夏殺氣<lb/>
<pb n="KR4h0109_WYG_033-10a"/>
晝昏於日月陣雲宵蔽於星辰天柱傾欹海波動盪鼓<lb/>
鼙未息干戈日尋公是時斡運璇樞端持瑶鏡賛神謀<lb/>
於不測斷人事以無疑獻替經綸折衝樽爼决勝廟堂<lb/>
之上制敵掌握之間借筯為籌舉無遺算内則翊戴天<lb/>
子外則承寧諸侯言正色莊有犯無隠成少康祀夏之<lb/>
徳弼光武興炎之功再造巨唐削平新室厯數允集神<lb/>
器知歸皆由公叶和元勲光輔洪業是知取威定霸崇<lb/>
文教以興隆安上治民脩理容而鎮静足以神交旦奭<lb/>
<pb n="KR4h0109_WYG_033-10b"/>
事侔平參力致大同宜亨廣運以之首揚紅斾式遏錦<lb/>
川古有遺機待乎作者公鎮臨之始年中興之四載也<lb/>
嵗在丙戌春正月十有一日杖鉞而至無何朞月逆帥<lb/>
康延孝自普安竊兵叛亂矯詔窺覦犯我鹿頭營於雒<lb/>
縣勢將率衆必寇近郊公曰清野待敵於民何罪堅壁<lb/>
而守謂我無謀况城雖大而弗嚴隍已平而可步衆情<lb/>
憂汹公意晏如飛羽檄以㑹兵伐林木而立栅森然簇<lb/>
㦸宻爾横簫環以深溝屹如斷岸五日之内四面尋周<lb/>
<pb n="KR4h0109_WYG_033-11a"/>
民一其心士百其勇於是精選將領分部熊羆電激妖<lb/>
巢火熏狡窟一鼓而元兇氣喪載攻而同惡疲頽擒鄧<lb/>
艾於轞中斬龎涓於樹下長蛇碎首封豕析骸獻捷功<lb/>
於王廷掃逋穢於侯甸一除牙孽大定疆陲公於是提<lb/>
振紀綱恢𢎞典法六條巳正七徳皆修言出令行家至<lb/>
日見未㡬先皇厭世今上纂圖聖政惟新睿思求舊不<lb/>
改山河之寄永繄社稷之臣一年而加弭貂再嵗而昇<lb/>
掌武將軍幕下列虎豹之爪牙丞相府中非鴻鵠之腹<lb/>
<pb n="KR4h0109_WYG_033-11b"/>
背猶且爵盈而不飲肴乾而不食診療生靈討論獄訟<lb/>
固以忠為令徳孝出因心力奉國家勤修職貢琛賮縈<lb/>
紆於劍棧包茅旁午於玉京史不絶書府無虗目閲其<lb/>
庭實標出羣芳推晉文尊奨之誠紹齊桓糾合之業天<lb/>
子得以居南面之貴銷西顧之憂萬里長城岋然存矣<lb/>
公一旦謂諸將吏曰夫華陽舊國宇内奥區地稱陸海<lb/>
之珍民有沃野之利郛郭則樓臺叠映珠碧星輝江山<lb/>
則襟帶牽連物華秀麗閭閻碁布鄽陌駢羅不戒嚴陴<lb/>
<pb n="KR4h0109_WYG_033-12a"/>
是輕武備耳亂臣賊子何嘗不窺南詔西羌曾聞入寇<lb/>
將沮豺狼之意湏營羊馬之城吾巳揣之衆宜協力封<lb/>
章上奏揆日量功分界䋲基辨方畫址百城酋壯呼之<lb/>
響答以雲來十萬貔貅令之風行以霧集杵聲雷震版<lb/>
級雲排王猛鬻畚於城隅傅説飛鍬於巖下公間日廵<lb/>
撫役者忘疲周給米鹽均頒牢酒如般五丁之力纔踰<lb/>
三旬而成克就厥功不愆於素逺而望也象衆山之迤<lb/>
邐俯而瞰也若峭壁之斗懸掘大濠以連延増長隄以<lb/>
<pb n="KR4h0109_WYG_033-12b"/>
固䕶鷙鳥搏兮可越武夫勇兮莫干摩壘者諒之摧心<lb/>
守陴者由之示暇舊城崢嶸而後竦新城崨嶫以前蹲<lb/>
並而言之若泰嶽之與梁甫亞而稱矣若夫子之與顔<lb/>
回重門開而洞深危樓亘而翼展至若八月之江澄寒<lb/>
碧七星之橋架晴虹偉乎津梁成兹壯麗公以羅城雖<lb/>
設智有所虧重築大敵鎮於四角嶔岑掛兔㟮屼栖烏<lb/>
儼樓櫓於泬寥懸刁斗於天表其東南也直分象耳迴<lb/>
眺峨眉雲霞斂吳楚之天煙水送夔黔之棹其西南也<lb/>
<pb n="KR4h0109_WYG_033-13a"/>
旁連玉壘平望金隄宵瞻火井之光曉望雪峰之彩其東北<lb/>
也樹遥雲頂氣鬱金堂雨收而叠嶂屏新靄薄而重巒晝暗<lb/>
其西北也襟袖廣漢肘腋天彭魚龍躍萬嵗之池鸞鶴舞陽<lb/>
平之化其或碧雞啼曉金馬嘶風擁旄㦸以登臨覩山川之<lb/>
形勝有以見公心同軒鏡竄讋鬼神手秉漢鈞錙銖造化能<lb/>
於昭代樹此豐功鄙金甌為漏巵小鐵甕為凡器其興也已<lb/>
當農隙其罷也不害蠶時帝㫖咨嗟王綸奬錄詔書勅知祥<lb/>
省所奏重脩葺當府城池已取十二月一日興功事具悉卿<lb/>
<pb n="KR4h0109_WYG_033-13b"/>
寵分玉節榮鎮錦城守富貴以無疆慕功名於不朽特峻金<lb/>
湯之固以威蠻貊之邦况屬年豐復當農隙既暫勞而永逸<lb/>
亦預備於不虞益見廟謀允符朝寄省閲陳奏嘉歎殊深公<lb/>
猶歸善於君讓功於下諸軍馬歩軍都指揮使光祿大夫檢<lb/>
校太保守彭州刺史上柱國李仁罕左廂馬歩軍都指揮使<lb/>
金紫光祿大夫檢校司空守漢州刺史上柱國趙廷隠右廂<lb/>
馬歩軍都指揮使金紫光祿大夫檢校司空守簡州刺史上<lb/>
柱國張知業等家傳義烈世襲丕勲托弓而霹靂聲乾揮<lb/>
<pb n="KR4h0109_WYG_033-14a"/>
劍而魚麗陣破曹景宗鼻頭火出薛孤延髭尾煙生英<lb/>
毅無儔智謀咸博左都押衙金紫光禄大夫檢校司空<lb/>
守蜀州刺史上柱國潘在迎等或鼎鍾舊族或書劍名<lb/>
門佩鞬執弭以從戎憑軾搴帷而至理至於華皓不墜<lb/>
忠勞是能領䄂䧺藩表儀㑹府而皆躬臨卒列統攝庻<lb/>
工無楊干之亂行絶趙羅之辭役明興晦息日就月將<lb/>
巨績告終羣才協贊自天成二年丁亥嵗十二月一日<lb/>
起工版築至三年正月八日畢手公再飛章上奏詔曰<lb/>
<pb n="KR4h0109_WYG_033-14b"/>
勅知祥省所奏修治城濠畢功事具悉百堵皆興四旬<lb/>
而畢亘羅城而雲矗引錦水以環流外禦蠻夷中權幃<lb/>
幄公家之事相業可觀備覽陳奏殊深嘉奨於以表綸綍<lb/>
褒揚之寵知朝廷倚注之恩其新城周圍凡四十二里<lb/>
竦一丈七尺基濶二丈二尺其上濶一丈七尺別築陴<lb/>
四尺鑿壕一重其深淺濶狹随其地勢自卸版日構覆<lb/>
城白露舎四千九百五十七間内門樓九所計五十四<lb/>
間至三月二十五日停運斧斤其版築採造軍民共役<lb/>
<pb n="KR4h0109_WYG_033-15a"/>
三百九十八萬工其執事餱粮及役罷賞賚斗支稱給<lb/>
緡貫囊装其數凡費一百二十萬其諸將大校出良駒<lb/>
於皂棧解重帶於腰圍選其纎柔釋其好玩曾無顧愛<lb/>
一以頒酬其縣大夫及寮佐巳下或賞之器帛或給以<lb/>
緡錢咸有等差不無均普公即奢從儉節事省財馬如<lb/>
羊而不入私門金如粟而不藏私槖悉肆公家之利盡<lb/>
充王事之資圖有謂之功非無度之費也公誠欲為而<lb/>
不載朴而無文衆意未然墻進固請四民喧闐於衙閫<lb/>
<pb n="KR4h0109_WYG_033-15b"/>
萬口號沸於堦墀父老曰公侯政洽神明慈如父母前<lb/>
年定延孝之亂今嵗防蠻蜑之虞盡力城隍務安井邑<lb/>
遂使我等保家庇族養老寧冲如是者功徳在民憂勤<lb/>
報國安可不叙述休烈雕篆貞珉豈不美歟何容辭也<lb/>
公謂諸賓佐曰抑聞乗人之約義士猶或不為貪天之<lb/>
功智者宜然不取所修邉備式耀國威將欲罄臣節於<lb/>
一時彰帝猷於萬古殊非已力難遏人情誰當游夏之<lb/>
才請紀見聞之事昊相門牢落堂構蕭條翁歸文武之<lb/>
<pb n="KR4h0109_WYG_033-16a"/>
材明時待問荀息忠貞之志暗室不欺寐酣而白鳳昂<lb/>
藏染翰而墨龍夭矯嗟乎鄧禹秉鈞之嵗雖慶承家<lb/>
陸機赴洛之年不堪觀國空餘壯節退卜良知驅車幸<lb/>
返於故園提筆謬登於華館金臺玉帳敢差俊彦之肩<lb/>
緑水紅蓮獲繼鵷鸞之踵酷慙薄技莫贊䧺猷杜征南<lb/>
以矜大平吳沉碑漢水竇車騎以章明出塞勒碣燕山<lb/>
猶能炳著簡書發揮功業寧偕巨制永固坤維尚乏黄<lb/>
絹之辭孰拂白圭之玷受恩禀命紀事表年巍巍乎不<lb/>
<pb n="KR4h0109_WYG_033-16b"/>
騫不崩何患於為陵為谷<lb/>
　　　城地記　　　　　　　　　　明安磐<lb/>
吾州介山水中西北刋山為城東南濱水而堤堤即城<lb/>
也城東一水自北來曰江水城南一水自西來曰青衣<lb/>
水自西南徼外來曰沬水三水皆迅急皆㑹州東南皆<lb/>
能為州城患而沫為最夏秋之交常平城秦李冰鑿離<lb/>
堆以避其患唐韋臯鎮蜀時伐凌雲以殺其怒宋麴紹<lb/>
作斗門以走其暴凡以節兹三水也嘗聞之父老云永<lb/>
<pb n="KR4h0109_WYG_033-17a"/>
樂中州學在岸南數十步以今計之正當中流决囓遷<lb/>
徙可知矣正統中郡守段公鑑防以杉柵成化中郡守<lb/>
魏公瀚障以石隄自是乃得不徙州人頼焉者數十年<lb/>
嵗久而木朽石傾而地削州人於是復有憂色正徳六<lb/>
年安成胡侯凖以能名自維摩移守兹土屬搗賊亂東<lb/>
北重以内水之變州縣戒嚴吾州人之可憂者又有出<lb/>
於三水之外侯時調集兵餉日不暇給乃别駕秦隴胡<lb/>
侯纉宗奉檄脩城城立而盗不敢近别駕升秩去雨水<lb/>
<pb n="KR4h0109_WYG_033-17b"/>
壊城十六七侯曰予辱守土其可使兹無城乃謀父老<lb/>
及大㕘童公瑞侍御徐公文華暨磐曰予將城焉又曰<lb/>
自用兵來所在皆城然輒壊屢役不止予將城焉而俾<lb/>
可久又曰州人病矣公帑有金儲倉有穀予惟藉其力<lb/>
焉童公而下咸曰惟侯幸恵我嘉人乃上其事總制少<lb/>
保彭公澤廵撫都御史馬公昊廵按侍御王公鏜方伯<lb/>
胡公宗道大㕘邵公賁少㕘盧公綸僉憲郭公東山悉<lb/>
從侯議而郭公主張助成為尤力侯乃率執事者矢之<lb/>
<pb n="KR4h0109_WYG_033-18a"/>
神曰必期率事無踈緩乾沒者有幽罰八年中冬望日<lb/>
始事掘地深八尺萬杵齊下砌石厚凡八尺以附於上<lb/>
編柏為栅以附於石柵之外仍衛以土石自栅而上東<lb/>
城高凡十有四尺南城高凡十有六尺厚則以漸而殺<lb/>
上置女墻高凡五尺延袤凡六千餘尺凡石必方整合<lb/>
石必以灰一石不如意者雖累數十石其上必易如其<lb/>
令者賞違者罰人人感侯之義莫有毫毛茍且為心者<lb/>
功半大水卒至叫跳衝擊漫浸者三日州人相視失色<lb/>
<pb n="KR4h0109_WYG_033-18b"/>
既水落城石無分寸動移者民益歡呼牽引赴事或至<lb/>
夜分重以澧陽汪侯儉受侯代至亦相與成之於是兹<lb/>
城凡八閲月而成其西北二方之未城者則汪侯之任<lb/>
也四方來觀者咸曰壯哉斯城未見也父老曰段侯以<lb/>
木魏侯以石胡侯實兼之城如是焉世世夫何憂且侯<lb/>
用財當而運謀審待物誠而集衆恵又能不畏騰口成<lb/>
兹大功不可不記以垂無極因以記委磐謂侯在州之政<lb/>
皆可書而兹其大者故記之是役凡用萬人木工百人<lb/>
<pb n="KR4h0109_WYG_033-19a"/>
鐵工五十人石工一千三百人皆計日而給餼與直鐵<lb/>
萬斤栢萬株灰百萬石石百萬餘片運石之舟百艘白<lb/>
金二千五百餘兩米一千餘斛帑儲之外侯之區畫居<lb/>
三之一焉於時别駕南安郭君廣徽山任君倫賓贊秦<lb/>
州趙文峨眉主簿章丘閻恵威逺訓導茶陵李悰或㕘<lb/>
其謀或理其事皆於兹城有功而執事董率之官與民<lb/>
皆遴選而勤勞者則以名姓附之碑隂<lb/>
　　　梓潼移江記　　　　　　　　唐孫樵<lb/>
<pb n="KR4h0109_WYG_033-19b"/>
涪繚於郪廹城如蟠淫漲於秋狂瀾陸髙突堤囓涯包城<lb/>
蕩壚嵗殺州民以為官憂滎陽公始至則思所以洗民<lb/>
患頗聞前觀察使欲鑿江東壖地别為新江使東北注<lb/>
流五里復匯而東即堤墟舊江使水道與城相逺以薄<lb/>
江怒遂命武吏發卒三千跡其前謀役興三月功不可<lb/>
就有謁於滎陽公曰公開新江將扶民憂然江勢不可<lb/>
決訛言不可絶公將何以終之滎陽公曰吾欲厚其直<lb/>
以勸其卒可乎對曰飢卒頼厚直民惜其田以覬得不<lb/>
<pb n="KR4h0109_WYG_033-20a"/>
可滎陽公曰吾欲戮其將以動其卒可乎對曰代之將<lb/>
者必苦吾卒卒苦叛不可滎陽公曰奈何對曰夫民可<lb/>
與樂終難與圗始固自役興已來彼其民曰夏王鞭促<lb/>
萬靈以導百川今果能改夏王跡耶非徒無功抑有後<lb/>
災羣疑牽綿民心蕩揺前時觀察使欲鑿新江中輟議<lb/>
而罷豈病此耶公即能先堤民言新江可度日而決也<lb/>
滎陽公諾明日視政加猛决獄加斷又明日杖殺左右<lb/>
有所貳事鞭官吏有所阻政者遂下令曰開新江非我<lb/>
<pb n="KR4h0109_WYG_033-20b"/>
家事將脱郪民於魚禍耳民敢横議者死郪民以滎陽<lb/>
公嘗為京兆既憚其猛及是民心大慄羣舌如斬未㡬<lb/>
而新江告成滎陽公歡出臨視班賞罷卒巳而嘆曰民<lb/>
言不堤新江其不决耶新江長步一千五百闊十分其<lb/>
長之二深七分其濶之一盤堤既隆舊江遂墟凡得田<lb/>
五百畝其年七月水果大至雖踰防稽陸不能病民其<lb/>
績宜何如哉滎陽公既以上聞有司劾其不先白詔奪<lb/>
俸錢一月之半樵嘗為褒城驛記恨所在長吏不肯出<lb/>
<pb n="KR4h0109_WYG_033-21a"/>
毫力以利民覩滎陽公以開新江受譴豈立事者亦未<lb/>
易耶是嵗開成五年也<lb/>
　　　龍多山記　　　　　　　　　　前人<lb/>
梓潼南鄙越五百里其中有山崛起中天即山之趾得<lb/>
逕委延舉武三十北出其巔氣象鮮妍孕成隂煙屹石<lb/>
巉巉别為東巗槎牙重複爭先角逐若絶若裂若缺若<lb/>
穴突者虎怒企者猿踞横者木仆挺者碑豎又有佀乎<lb/>
飛簷連軒櫟櫨交攅欹撑兀柱懸棟危礎殊狀詭類愕<lb/>
<pb n="KR4h0109_WYG_033-21b"/>
不得視下有畝平砥若户庭攄乳側脈膏渟泓石俯對<lb/>
絶壑杪臨蘭薄仙臺標異藂石負起屹與山别猿鳥蹟<lb/>
絶腹竇而空路由其中齗齶相望攀縁上下闖然而出<lb/>
曜見白日始時永嘉飛真益羅<hi>相傳永嘉中有益羅者於此臺上學道益</hi>
<hi>羅於此白日上升今臺下有碑誌存焉者也</hi>𤣥蹤斯存石刻傳聞丹成而蜕<lb/>
駕鶴騰天一去遼廓千載寂寞澄泉傳靈别壑絶明風<lb/>
閒境清寂寞無聲嘉木美竹岡巒交植風来恕黑雷動<lb/>
崖谷山禽嵓獸㨗翮互鶩曉吟暄啼聴之悽悽廻環下<lb/>
<pb n="KR4h0109_WYG_033-22a"/>
矚萬類在目因山帶川青縈碧聨莽蒼際天杳杳不分<lb/>
月上於東日薄於泉魄朗輪昏出入目前其或宿霧朝<lb/>
雲糊空縛山漠漠漫漫莫知其端陽曜始浴徹天昏紅<lb/>
輪高而赤洪流激射濃透薄釋綿裂綺拆千態萬狀倐<lb/>
然收霽樵起來而遊泊車而休登降信宿聞見習熟始<lb/>
曰山乎曾未始有得乎無處夸世釣名者汚此巖扃乎<lb/>
且欲聞於潁陽之徒乎<lb/>
　　　導水記　　　　　　　　　宋吳師孟<lb/>
<pb n="KR4h0109_WYG_033-22b"/>
蕞爾小邦必有通流之水以濟民用藩鎮都㑹顧可闕<lb/>
歟雖有溝渠壅閼沮洳則春夏之交沈鬱湫底之氣漸<lb/>
染於居民淫而為疫癘譬諸人身氣血并凝而欲百骸<lb/>
之條暢其可得乎伊洛貫成周之中汾澮流絳郡之惡<lb/>
書之濬畎澮禮之報水庸周官之善溝防月令之導溝<lb/>
瀆皆是物也按史記蜀守冰鑿離堆穿二江成都之中<lb/>
皆可行舟有餘則用溉然則成都水行其中尚矣自高<lb/>
燕公駢乾符中築羅城堰糜棗分江水為二道環城而<lb/>
<pb n="KR4h0109_WYG_033-23a"/>
東雖餘一脈如帶潛流於西北隅城下之鐵牕涓涓然<lb/>
閏黷所及不能并蒙於一府嵗久故道迷漫遂絶以故<lb/>
氣象枯燥而草木亦少滋澤其五門之南江及錦江二<lb/>
水之名最著而渠稍廣且汙瀦填閼或瀐或潐則編户<lb/>
夾街之小渠可知矣間有欝攸菑以無水故艱於撲滅<lb/>
曏雖以甕貯水為備然器小而善壊非應猝救焚之具<lb/>
故水不足用當平居無事時遑䘏氣象湮塞之生疾而<lb/>
火灾之為害歟自丞相吕公及今户部尚書蔡公深惻<lb/>
<pb n="KR4h0109_WYG_033-23b"/>
民患欲尋故道以達之而所遣吏類皆茍簡不能體二<lb/>
公之意中作而罷今寳文王公勤䘏民隠目睹水事<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>
然疚懐博訪耆艾得老僧寳月大師惟簡言徃時水自<lb/>
西北隅入城累甓為渠廢址尚在若跡其原可得故道遂<lb/>
選委成都令李偲行視果得西門城之鐵牕之石渠故<lb/>
基循渠而上僅十里至曹波堰接上游溉餘之棄水至<lb/>
大石橋承以水樽而導之其水樽即中原之澄槽也自<lb/>
西門循大逵而東注於衆小渠又西南隅至窰務前閘<lb/>
<pb n="KR4h0109_WYG_033-24a"/>
南流之水自南鐵牕入城於是二渠既釃股引而東派<lb/>
别為四大溝脈散於居民夾街之渠而輻輳於米市橋<lb/>
之瀆其委也又東滙於東門而入於江衆渠皆順流而<lb/>
駛有建瓴之勢而無潄齧之虞回禄之患随處有備又<lb/>
頗得以潄澣湔濯焉嵗或霖澇脱有湓溢唯徹澄槽則<lb/>
衆渠立潐矣凡為澄槽二木閘三絶街之渠二木井百<lb/>
有餘所而民自為者随宜增减不可遽數焉經始於仲<lb/>
春迄成於季秋言時計功盡如其素不妨民田不勞民<lb/>
<pb n="KR4h0109_WYG_033-24b"/>
力不逆地勢而興除亡窮之利害古之所謂有功徳於<lb/>
民者宜無間然彼王褒紀三篇之績亷范播五袴之謠<lb/>
乃一時褒徳之美言與夫千載澤民之實恵可同日而<lb/>
語哉謹書其可以備來者之詢考云<lb/>
　　　淘渠記　　　　　　　　　　　席益<lb/>
唐白敏中尹成都始疏環街大渠其餘小渠本起無所<lb/>
考各随徑術枝分根連同赴大渠以流其惡故事首春<lb/>
一導渠嵗久令瀆遂懈而壅大觀丁亥冬益之先人鎮<lb/>
<pb n="KR4h0109_WYG_033-25a"/>
蜀城中積水滿道戊子春始講溝洫之政居人欣然具<lb/>
畚鍤待其行部使者議於臺俗子之無識者謗於里令<lb/>
既不知不可遏則又曹耦相與語曰祗論開濬積泥通<lb/>
逵可若何先人聞之笑不為衰止既汙泥出渠農氓爭<lb/>
取以糞田道無著留至秋雨連日民不告病士夫交口<lb/>
稱嘆多向之議而謗者也後三十年益忝世官以春末<lb/>
視事夏暴雨城中渠湮無所鍾洩城外堤防亦久廢江<lb/>
水夜氾西門由鐵牕入與城中兩水合洶湧成濤瀬居<lb/>
<pb n="KR4h0109_WYG_033-25b"/>
人讙趨高阜地亟遣官楗薪土塞牕決小東門水口而<lb/>
注之江僅保廬舎又春夏之交大疫居人多死衆謂汙<lb/>
穢熏蒸之咎嗣嵗春首修戊子之令邦人知疇昔便利<lb/>
無異辭且補築大西門外隄役引江水入城如其故而<lb/>
作三斗門以節之舊走馬承受廨舎之南克寧第一營<lb/>
疊之北有汙池積水日深大南則吞街衢為一池行人<lb/>
不戒誤蹈犯嵗有死者鑿此池挹池之盈以滙於大渠<lb/>
築短垣以䕶池岸兹患遂弭是嵗疫癘不作夏秋雨過<lb/>
<pb n="KR4h0109_WYG_033-26a"/>
道無涂潦邦人滋喜益謂僚吏嵗二月循行國邑通達<lb/>
溝瀆母有障塞此王者之政令長民之所當務也且前<lb/>
事可師獨廢之何對曰淘渠之令嵗亦一舉行里胥執<lb/>
府符為醉飽左契爾如豪舉之室屋權要之官寺誰敢<lb/>
掊視其通塞者編戶細人慮不及逺每早夜呌呼於門<lb/>
得所欲即去間有欲問者患不知其原委詢諸吏民各<lb/>
懐私意莫肯以實告故因循至此益曰今嵗繪為圖以<lb/>
從事矣圖可據乎皆曰圖如不可據則時雨既降必有<lb/>
<pb n="KR4h0109_WYG_033-26b"/>
受弊之處今積隂如霽衢路如汜掃是圖之功也益曰<lb/>
邑之有溝渠猶人之有脈絡也一縷不通舉體皆病按<lb/>
圖而治之則<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>毫無敢鬱滯者矣益刋圖以示後之君<lb/>
子如有志於民意誠欲令信於斯圖也將有考焉<lb/>
　　　後谿記　　　　　　　　　　　李新<lb/>
大皂之水由羌域中來裂地擘山下<hi>闕</hi>岷水東分為沱<lb/>
西北注成都離為内外二江其一自小橋入都市有篤<lb/>
淵建昌安樂龜化等八橋跨水高駢廣羅城徙内江繞<lb/>
<pb n="KR4h0109_WYG_033-27a"/>
浮<hi>闕</hi>南之萬里橋回内江自洛陽<hi>闕三字</hi>東郭俱滙於合<lb/>
水尾其後溝<hi>闕二字</hi>塞圃亡灌溉人多<hi>闕</hi>厲天灾流行萬<lb/>
井皆涸不舒不洩物無精<hi>闕二字</hi>師魯公曩鎮全蜀使治<lb/>
水者循大皂之源得㑹仁濯錦二鄉使<hi>闕二字</hi>水自曹公<lb/>
堰導小渠承以木樽環武庫至西樓獨府第有水而<hi>闕</hi>
中無水太師魯公曰城皆吾家民皆吾子一草一木皆<lb/>
國中之利<hi>闕</hi>清流不<hi>闕</hi>何示不廣復鑿水谿於閲武堂<lb/>
後入諸郡使者之寺與<hi>闕</hi>帑藏所在園<hi>闕/</hi>衡<hi>闕三字</hi>派決<lb/>
<pb n="KR4h0109_WYG_033-27b"/>
均受漏泉之賜逭前日桔橰抱雍瓦<hi>闕三字</hi>隋<hi>闕四字</hi>涇數斗<lb/>
之泥風回漪漣過靈河九里之潤公<hi>闕三字</hi>歸<hi>闕</hi>帝舜游<lb/>
石<hi>闕二字</hi>三十年矣後人簡<hi>闕/</hi>谿亦不治<hi>闕/</hi>龍學上<hi>闕</hi>下<lb/>
事布政諮<hi>闕四字</hi>作新竒盡循太師魯公之治數月而政<lb/>
成濬開後谿故道水行如昔邦人驚喜再還舊觀且楚<lb/>
為掩<hi>闕三字</hi>鳩<hi>闕六字</hi>堰瀦町原防以授子木君子猶以為<lb/>
禮是溪之成忌者<hi>闕</hi>修怠者不修乃指為燕遊張本决<lb/>
不知廣澤一方備豫後世前人自有妙意某江山禠魄<lb/>
<pb n="KR4h0109_WYG_033-28a"/>
老不能書事槩論始終以待久逺考<hi>闕</hi>公<hi>闕十七字</hi>梓州中<lb/>
江縣新<hi>闕九字</hi>文同<hi>闕六/字</hi>縣為江州所環因名之其<hi>闕五字</hi>
綿之<hi>闕二字</hi>鹿爬山初若二帶其深財漸車至神泉始與<lb/>
諸谷<hi>闕三字</hi>㑹為<hi>闕</hi>西至於羅江南至於陽平闕東南復<lb/>
吞旁流迺浩漾為洪波<hi>闕</hi>於縣之西郊歴<hi>闕二/字</hi>勢<hi>闕</hi>頗<lb/>
<hi>闕二字</hi>南注折而東斗且閼逐㢋擊左岸<hi>闕二字</hi>善崩嵗嵗<lb/>
内蝕若刳以刃若掃以帚邑人懦恐弗安厥居治平二<lb/>
年春河内廖君子孟為<hi>闕</hi>今將解去尚訪遺敝及此即<lb/>
<pb n="KR4h0109_WYG_033-28b"/>
行視嘆曰是將禍<hi>闕</hi>後者夫吾下為地陂而民魚有日<lb/>
矣於是料材課工趣<hi>闕</hi>成期補垣墊漏填築堅<hi>闕</hi>以循<lb/>
公而推乾之其夏大雨洚潦屢<hi>闕</hi>至此力一<hi>闕</hi>迺迤讓<lb/>
行復<hi>闕二字</hi>道<hi>闕三/字</hi>譟踊躍<hi>闕三/字</hi>徳<hi>闕八/字</hi>之<hi>闕七字</hi>利遺民<lb/>
民至於今神祀之吾廖君殄水害於吾邑吾邑之人又<lb/>
將何以報之哉謹當戒告子孫即其地以祠世世不敢<lb/>
忘也君聞之笑曰過矣此非所以盡吾之所為者曷足<lb/>
以云爾之徳耶貢士賈汝竒等二百人還然進而言曰<lb/>
<pb n="KR4h0109_WYG_033-29a"/>
曰夫古之賢者凡是建立豈與夫蒙其利者必固徼其<lb/>
所以見思者耶盖仁惠浹人其久愈深雖欲己之自不<lb/>
能矣竊謂君之懿迹與古何愧當附之金石以信於萬<lb/>
年君又笑曰過矣愚何當此願母言謹以謝諸君汝竒<lb/>
等退以圖以書詣余來文其言具如此余受之曰是可<lb/>
紀也迺為論次其所以云隄凡大小五其長共百三十<lb/>
七丈高一丈廣倍其高用人三萬計日四十五堤既成<lb/>
無有一人議之曰不可者噫如君者賢令矣<lb/>
<pb n="KR4h0109_WYG_033-29b"/>
　　　梓州永泰縣重建北橋記　　　　文同<lb/>
上即位之明年永泰縣重建北橋既成其令郭君經與<lb/>
其佐史君潤辭有請於邑人文同曰經潤辭不佞竊廪<lb/>
食於此伏自念終無施短才立異效鄉者議與斯民興<lb/>
是役以利其徃來此前人憚勞畏譏久而不克為之者<lb/>
工今休矣問諸左右約諸所以調用民實不艱其供而<lb/>
咸謂其且當然者經潤辭輙不愧宜其文紀其工敢以<lb/>
累執事庶因之以傳乎無窮經潤辭幸矣同曰唯唯二<lb/>
<pb n="KR4h0109_WYG_033-30a"/>
君之治端幹明以潔便人謹已聞之長老舊無有也均<lb/>
徭賦平訴訟他人盖亦有能之者夫何足書是舉也同<lb/>
嘗觀二君之為乃有志於行愛惠之深者勞躬率心旦<lb/>
夕惕勵暴外風露曾不以懈勤王事恤民隠古之賢吏<lb/>
凡不過此是可書爾二君雖不見屬同亦將件次休績<lb/>
揭諸華表之末以視於後人况二君所以來之意誠且<lb/>
愿耶謹不避遜為之詞云維縣為梓之所領西上府治<lb/>
盖百有三十里叢岡沓嶺圖聚邑屋疆畛蹙陿號最險<lb/>
<pb n="KR4h0109_WYG_033-30b"/>
下然賓旅還過此焉要隙大氏閬中清化始寧符陽諸<lb/>
郡所仰二川産殖繒綿絺紵荈茗刺繡雕刻鏤治之物<lb/>
與所市易牛驘絲繭椒蜜之貨日夜旁午絡繹駝負羸<lb/>
羯抗蹄裂肩如水上下故北出之道路踵相織近郭有<lb/>
澗自東迤西横滙曲決峭絶傾斷自昔經制有橋甚偉<lb/>
以利其渉逾五十祀至和甲午夏潦洚溢逺谿逆讓噎滀<lb/>
不冩鎸豗嵦岸級礎崩納角楹翹虚羣版散堕日欹日<lb/>
陷以至大壓庸吏數易一不省問人擠溝馬還濘間則<lb/>
<pb n="KR4h0109_WYG_033-31a"/>
有矣維汾陽君為令之二年慈恵宣浹民實信頼諸敝<lb/>
已捄回力圖此因倡於衆曰是橋廢圯爾所痌悼予其<lb/>
爾復謂予何者萬口一和令謀我協不煩令指願進諸<lb/>
辦材糧交委日謁就事於是集斤鋸㑹錐錚治木伐石<lb/>
均功授巧維武昌君適調此尉喜相厥役與令鳬藻昏<lb/>
旭臨視犒饟豐美作息時節咸樂其用無少倦<graphic n="KR1679" url="https://raw.githubusercontent.com/kanripo/KR-Gaiji/master/images/KR1679.png" mimeType="image/png"/>始癸<lb/>
卯仲冬之丁未訖甲辰孟春之壬子幠棧杇堊一已絶<lb/>
手觀其横虚亘逺夭矯虹截鉅載鉤擢攅扶鎻綰覺直<lb/>
<pb n="KR4h0109_WYG_033-31b"/>
如削堅鞏如鑄厓亷縟緻阿榮跂竦湍瀬塘激無以泐<lb/>
其固風日掀暴無以液其壯百數十年之利過莫知爾<lb/>
既而行者止居者起田野甿𨽻閭閧賈儈提引穉㓜扶<lb/>
翼耆耋聨行散走環擁登降睨高窺深歎息欣喜如是<lb/>
累日始肯罷靜爰有杖老倚柱而歌曰昔政之鄙浸以<lb/>
毁兮今治之賢倐以全兮興事以時罔齎咨兮取用有<lb/>
度胡怨怒兮無貸之仁濟斯民兮不朽之利安此地兮<lb/>
同既為二君委以論譔以詳言之矣復取杖者之歌系<lb/>
<pb n="KR4h0109_WYG_033-32a"/>
於後刻石道下以永行人之思治平元年二月二日記<lb/>
　　　通恵橋記　　　　　　　　　　袁輝<lb/>
益之南簡之西陵之北吾鄉在焉衝三洲之㑹民閻僅<lb/>
千室而商賈輪蹄徃來憧憧不减大郡俯市門有長江<lb/>
潄其址江出源餘霜山經龍淵歴漢陽而南趨岸蹙勢<lb/>
迅水驟至即湍悍不可禦昔之虹梁鶴表可恃以固者<lb/>
輒飄蕩無㡬吏苦興廢雖古遺愛至是亦多倦色民病<lb/>
渉久鄉僧士賢奮然以縁化從事即舊址架石磴而廣<lb/>
<pb n="KR4h0109_WYG_033-32b"/>
之巨石鼇背過者如歩堂上又積石兩涘翼為長堤延<lb/>
亘凡數十尋經費不資未嘗以聞有司借民力而功成<lb/>
水患遂弭經始於崇寧三年十月甲子落成於大觀元<lb/>
年二月丁酉士賢請鄙文以誌余戲謂賢曰凡物載形<lb/>
象閲時數寧保勿壊况石有時以泐濟凡庸悟昏憒出<lb/>
之沉淪俾造聖域其功利孰與是多賢曰若然豈可無<lb/>
相亦安用子言為土圯木朽繩絶船危石且然爾吾且<lb/>
妄作之子其為我妄言之余嘉僧之誠能游戯成如是<lb/>
<pb n="KR4h0109_WYG_033-33a"/>
功徳竊願絺繪章句華艷其事為來者勸適預能書隨<lb/>
計偕方伯戒行甚邇聊書嵗月云大觀元年記<lb/>
　　　萬里橋記　　　　　　　　　劉光祖<lb/>
維蜀慕王化通中國最為古逺載籍之傳尚矣至周武<lb/>
王牧野之誓史官書之曰庸蜀羌髳微盧彭濮人則其<lb/>
附聲教識仁暴槩見於經矣獨秦見伐資以取楚儀錯<lb/>
之爭是也而儀城具存至今自秦置守李冰通二渠為<lb/>
蜀萬世利今萬里橋之水盖秦渠也是則蜀號陸海蕭<lb/>
<pb n="KR4h0109_WYG_033-33b"/>
何藉之以基漢漢興五六十載文翁守蜀始取蜀秀民<lb/>
立學官教之學比齊魯而司馬相如之文遂擅天下晚<lb/>
有揚雄氏續孟荀之絃於漢之既衰漢祀中絶公孫述<lb/>
竊據蜀蜀人以死抗述者班班風節又凛乎東京之首<lb/>
也其後諸葛孔明用蜀以公信仁義懐而服之法度修<lb/>
明禮樂㡬於可復夫歴周秦兩漢千有餘年至孔明而以<lb/>
蜀通吳抗魏三分天下存漢社稷雖號霸業實宣王風<lb/>
盖孔明學探伊傅而迹并管樂蜀人到今矜而誦之不<lb/>
<pb n="KR4h0109_WYG_033-34a"/>
忘今羅城南門外笮橋之東七星橋之一曰長星橋者<lb/>
古今相傳孔明於此送吳使張温曰此水下至揚州萬<lb/>
里後因以名或則曰費禕聘吳孔明送之至此曰萬里<lb/>
之道從此始也孔明沒又千載橋之遺跡亦粗具非有<lb/>
所甚壯麗偉觀也以千載之間人事更㡬興廢而橋獨<lb/>
以孔明故傳之亡窮其説雖殊名橋之義則一厥今天<lb/>
下兼有吳蜀朝廷命帥其逺萬里盖受孔明之任以來<lb/>
由蜀走闕道亦如之其於此橋孰不懐古以圗今追孔<lb/>
<pb n="KR4h0109_WYG_033-34b"/>
明之道徳勲庸而思髣髴其行事侍御趙公之鎮蜀也<lb/>
始至謁古相祠即命葺之明年作祠廟於其故營又明<lb/>
年新其故宅廟貌每曰諸葛公三代遺才也用法而人<lb/>
不怨任政而主不疑非天下之至公其孰能與於此今<lb/>
其遺迹所存尚多而萬里橋者乃通吳之故事前帥沈<lb/>
公常修廣之猶陋弗稱且易壊久將莫支則命増為石<lb/>
魚釃水為五道梁板悉易以木而屋之橋成眈眈屋成<lb/>
繩繩嚴嚴翼翼都人大和㑹觀所未有民不知役而公<lb/>
<pb n="KR4h0109_WYG_033-35a"/>
亦樂之風煙𣺌然岸木秀而川景麗公與客登此盖未<lb/>
嘗不徘徊而四顧也雖然兹橋也過而弗能玩玩而弗<lb/>
能思者衆矣如公所懐風景抑末耳神交千古又安知<lb/>
諸葛公通吳之志亦未嘗一日不在於中原也乎光祖<lb/>
忝公元僚公命光祖為之記記其大者而遺其細盖將<lb/>
以大者望公俾公之功名垂千萬世若曰橋美名公又<lb/>
與之為美觀非知公者知公莫如光祖<lb/>
　　　駟馬橋記　　　　　　　　　　京鏜<lb/>
<pb n="KR4h0109_WYG_033-35b"/>
出成都城北門不百歩有橋舊名清逺凡自他道来成都<lb/>
者必經焉清獻趙公所編成都集記最為精詳余因究<lb/>
清逺得名之自則成都有橋七謂象應七星獨清逺不<lb/>
與及究司馬長卿題柱之所名昇仙者迺在數然其説<lb/>
謂當在上流五里今之名昇仙者在下流七里集記巳<lb/>
疑其非古矣余謂長卿負飄飄凌雲㳺天地之意氣發<lb/>
軔趨長安時欲與蜀山川泄其不平其操筆大書當於<lb/>
萬目睽睽之地决不在三家市無疑也况象應七星之<lb/>
<pb n="KR4h0109_WYG_033-36a"/>
義必其屈曲連屬不應昇仙獨與他橋相遼絶陵谷有<lb/>
變移冊牘有缺逸竊意近時之清逺即昔日之昇仙不<lb/>
然九逵之衝百堞之旁一杠梁如此反不載於成都集<lb/>
記何耶集記作於國朝使清逺之名果得於古清獻公<lb/>
豈肯略之於簡編之外余久欲訂正之而無其因先是<lb/>
橋𨽻邑尉邑尉多茍且逭責疊石編木工不精良不惟<lb/>
簡陋視㑹府弗稱嵗久石泐木且折勢將圮敗過者病<lb/>
焉迺於農隙水涸時撤而新之取長卿題柱之語扁以<lb/>
<pb n="KR4h0109_WYG_033-36b"/>
駟馬因去清逺不經之名記其辯也不廢昇仙相仍之<lb/>
地存其疑也或曰是則然矣無亦以貴富期待蜀士耶<lb/>
曰余何敢淺待蜀士余所期待又在貴富外名當傳信稽事<lb/>
考迹曰駟馬為宜粤自六丁開蜀參井岷峨之英靈恥<lb/>
秦不文徳不忍度劒關者百七十有餘年至漢文翁守<lb/>
蜀始振發之長卿實鍾其英靈者首入帝京以䧺麗温<lb/>
雅之文動萬乗震一時其後蜀士接軫以進者皆長卿<lb/>
破其荒議功當為文翁亞文翁創興之學長卿經行之<lb/>
<pb n="KR4h0109_WYG_033-37a"/>
橋事雖不侔迹皆不當蕪沒余來成都學宫欹傾欲壓<lb/>
已改築棟宇人謂自成均而下無此壯觀似足以侈文<lb/>
翁化俗之萬分兹建橋以駟馬名自是長卿之遺蹤亦<lb/>
不泯矣若曰長卿非全徳不為蜀士所多則非余訪古<lb/>
名橋之意也橋石其址以釃水如堆阜者二屋其背以<lb/>
障風雨如樓觀者十有五楹板其虚距江底高二十有<lb/>
二尺其修十有七丈其廣二丈甃南北兩涘以禦衝决<lb/>
翼東西兩亭以便登覽經始於故嵗十二月之戊戍告<lb/>
<pb n="KR4h0109_WYG_033-37b"/>
具於今嵗四月之庚辰是役也取餘於公帑則民不知擾責<lb/>
成於寮宷則官無妄費易名以辯千古之疑則所傳或不<lb/>
朽持是以紀於石尚庶㡬無愧辭云<lb/>
　　　王公隄記　　　　　　　　　　韓已百<lb/>
梓襟帶二江嵗病泛溢大抵武弱而患小涪悍而患大<lb/>
此王公隄之所以築也涪脅東山迮不得肆蛇行西折<lb/>
薦蝕城址月積嵗漲故其患視武相絶先是府牧繼植<lb/>
長堤横遏江要母使西顧己未仲秋一夕暴溢高出隄<lb/>
<pb n="KR4h0109_WYG_033-38a"/>
背十有八尺平睨城闉州民惴恐江落隄潰中流之揵<lb/>
盖僅有存者閭丘公泳議新厥圖營度甫畢以命入覲<lb/>
謀用中格迨提刑王公通攝府事躬相其宜乃度水所<lb/>
嚮退依江堧伐石為隄三分其役臺任其一凡役之𨽻<lb/>
於臺者幕屬董之府任其一凡役之𨽻於府者職寮董<lb/>
之郪任其一凡役之𨽻於邑者令佐董之部分既定以<lb/>
次受地人競於功不戒而勸隄成北自劉公隄之缺南<lb/>
至考功隄之址其長上下總二千六百尺有竒自是嵗<lb/>
<pb n="KR4h0109_WYG_033-38b"/>
十月辛丑至明年三月癸亥其程得百四十日有竒役<lb/>
以工計凡三萬八千四百錢以緡計十分工役之數而<lb/>
一之粮以石計五分緡錢之數而二之隄崇十有六尺<lb/>
級而兩之以防圯跌沿壕起土為堤崇八尺廣稱之以<lb/>
備泛溢江獲安行無所廹阨寂如循牆緩驅徐去隄亦<lb/>
屹嶫延袤霞截虹卧堅不可犯父老縱觀懽呼舞手知<lb/>
環城萬室自今足倚此以為命矣於公虚心體道於世<lb/>
無累植徳不計於物利物不計於功仁風惠澤洋溢蜀<lb/>
<pb n="KR4h0109_WYG_033-39a"/>
左且無㡬微見於顔面是區區者磨東山之石以侈不<lb/>
朽於公何有惟夫規畫之詳金粟之耗工役之度使寂<lb/>
寥無述來者莫考是無以永邦人之賜於無窮也用敢<lb/>
特書以詔世世俾勿壊公名勲字有功崇慶人盖今日<lb/>
西南宿徳云慶元庚申六月初八日門生文學掾韓已<lb/>
百記門生府簽判許奕書<lb/>
　　　灌縣治水記　　　　　　　　明盧翊<lb/>
蜀守李公冰鑿離堆以利蜀刻深淘灘淺作堰六言於<lb/>
<pb n="KR4h0109_WYG_033-39b"/>
石立萬世治水者法所以制水出入為旱澇計者至矣<lb/>
其用功緩急踈宻之序意自較然漢晉以來率用是法<lb/>
永嘉間李公嬴深韙之唐宋相承世享其利元始肆力<lb/>
於堰無復深淘之意無乃公言不足法歟假令沙石湧<lb/>
磧水不得東潤則雖鎔金連障高數百尺牢不可拔亦<lb/>
何取於堰哉矧所謂鐵龜鐵柱糜費㡬千萬緡者曾未<lb/>
㡬何輙震蕩湮沒茫無可頼方諸籠石亷省今古便焉<lb/>
者孰得比來民受其困宜坐諸此予竊少之乃檄府司<lb/>
<pb n="KR4h0109_WYG_033-40a"/>
置鑱钁鉅蘲役夫三千從事灘磧以導其流堰則仍民<lb/>
之便而已顧工多日少羣力告瘁未能勉其所欲為究<lb/>
其所當止如公法言者恥也舊刻相傳在虎頭山鬭雞<lb/>
臺水側其旁嵗久剥落索弗獲慮後之君子無考焉因<lb/>
磨石重鎸碑側云<lb/>
　　　景州曹侯開道濬川序　　　　陳南賓<lb/>
梁居荆揚上游其山連峰接岫道狹僅容足其難如登<lb/>
天行者或四步五步六步七步乃止憩焉氣促汗流竟<lb/>
<pb n="KR4h0109_WYG_033-40b"/>
日不一二程山谷之水㑹而為川奔悍奮擊篙師一失<lb/>
舟楫不可復救羌夷憚於輸貢商旅怯於徃來而拊膺<lb/>
之歎鏟嶂之意所以不能已於李杜之詩之感也然自<lb/>
有天地即有此山川不知其㡬千萬年禹治洪水别九<lb/>
州第梁於八岷嶓之既藝沱濳之既道蔡蒙之旅平和<lb/>
夷之底績功無以加自時厥後若五丁之開峽李冰之<lb/>
鑿山亦足尚矣景川曹侯承天子命來蜀以開道濟川<lb/>
為己任凡東跨永寧西抵松茂南接雲貴北連棧道分<lb/>
<pb n="KR4h0109_WYG_033-41a"/>
方命官指畫規畧曰某水也若是而導之某道也若是<lb/>
而闢之某石也若是而鑿之其思慮皆出人表官屬奉<lb/>
命惟謹經始於洪武辛未訖工於壬申中以農事輟者<lb/>
凡三月四塞之險官屬各有攸司而永寧建昌則又險<lb/>
之險者侯親視之運巧思鑿巨石通河道為灘者一百<lb/>
九十有三運土木塞險阻以取直徑為橋者五十有四<lb/>
故至雲南大理西畨箐原其驛舖皆堅固縝宻不為一<lb/>
時茍且計其用心亦勤矣既而西北皆以成功告悉如<lb/>
<pb n="KR4h0109_WYG_033-41b"/>
侯指於是輸貢者無難色徃來者無愁歎聲使李杜生<lb/>
於今日豈無詩歌以美之哉噫人情可與樂成而不可<lb/>
與慮始當侯之經營也衆莫不曰蜀之險阻天造地設<lb/>
自開闢以來未之或治今兹之舉無異於愚公之移山<lb/>
也徒斃民耳惟侯不惑於衆人之議而決諸一心躬任<lb/>
其責雖暑雨祁寒不避以八月之勤勞而成千百年之<lb/>
利盖智者之所為衆人固不識則聖皇之所特命而責<lb/>
成者夫豈偶然之故哉宜勒諸堅岷以示來者侯名震<lb/>
<pb n="KR4h0109_WYG_033-42a"/>
鳳陽人<lb/>
　　　渠縣重修琅琊四橋記　　　　吳伯通<lb/>
渠古邑也地介夔梓之間而𨽻於果凡泝沿巴峽徃來<lb/>
於蜀者或捨棹於萬而西上或振䇿自益而東下必道<lb/>
渠渠亦蜀之要衝也其東崇山亘千里自北而南渠江<lb/>
循山西四十里與並馳山中之水破山旁出西走而奔<lb/>
注焉官道出江山間故多涉溪澗入渠境凡涉溪四琅<lb/>
琊其大者每山雨則湍流澎湃怒號而激撞橋輒壊阻<lb/>
<pb n="KR4h0109_WYG_033-42b"/>
溺震駭沾濕行道病焉成化丙午春洪都秦侯自諫垣<lb/>
出貳守廣安道出於兹目橋之圯閔行之難其心惻焉<lb/>
思濟其難下車未㡬適承檄徃攝渠治視篆之日選於<lb/>
衆舉義官邵君本乾及吳某以作橋事委之侯膚敏闓<lb/>
爽樂易近民敷政聴訟既明且恕務不咈乎人情浹旬<lb/>
彌月渠人翕然順之而邵等忠勤幹固克濟其謀悦以<lb/>
先民而鼓舞之相與捐資鳩工伐石於山治以為梁琅<lb/>
琊功大費博其上下三小溪省三之二肇功於夏五月<lb/>
<pb n="KR4h0109_WYG_033-43a"/>
及農隙也不踰時而四橋成侯率邑文學偕徃落之喜<lb/>
邵等之急於趨事以能有成功也賦詩奬之首尾云隠<lb/>
隠虹橋卧急湍平平官道雨初乾行人欲問經營事白<lb/>
髪烏紗兩義官盖不有其功而歸諸下可謂有功而不<lb/>
徳能謙君子也邵不敢居捧詩謁予山中為道顛末且<lb/>
曰是役也勞心者我侯勞力者我民吾輩受命率衆終<lb/>
其事勞何有焉願為記之以彰我侯之徳我民之良能<lb/>
無忘今日也夫子嘗曰君子學道則愛人小人學道則<lb/>
<pb n="KR4h0109_WYG_033-43b"/>
易使也吾聞其語矣今見其人也安可無言易曰天施<lb/>
地生其益無方盖天地之交隂陽之應一施一受氣通<lb/>
徳合故萬物以成君臣天地也上下隂陽也君施臣承<lb/>
上令下從相交相應志符道洽故萬事以成凡父子夫<lb/>
婦之相與以成厥家皆是理也明乎此而行之謂之學<lb/>
道是故以上則愛以下則順侯之愛一生於心遂發於<lb/>
事克承君施而且能令學道之功不可誣也田野之民<lb/>
初未嘗學一令之以道其順上命以共成其事乃知此<lb/>
<pb n="KR4h0109_WYG_033-44a"/>
道在人心信其固有而非逺也獨恨無以咨之者則凡<lb/>
違令豈皆民之罪哉方今聖君大徳猶天施至溥也嘅<lb/>
夫臣工有學焉有弗學焉或學焉而不知道鮮克順承<lb/>
而致之民以牖其心使知順上之道故政事日隳而上<lb/>
貽國家之憂豈有他哉利欲汨其心耳夫人臣惟利為<lb/>
懐則獵取漁奪何所不至至於怨愬並興猶昧自反而<lb/>
槩曰民頑忿疾横加焉於是民無樂生之心灾害作矣<lb/>
嗚呼俗焉弊也久矣可勝言哉盖吾見亦夥矣若侯是<lb/>
<pb n="KR4h0109_WYG_033-44b"/>
舉殊異常事真可以愧衰俗而振勵之也據春秋重用<lb/>
民力法當得書而事可訓又不可不書故書侯南昌人<lb/>
名某字叔熈乙未進士刑科給事中以言事謫官出貳<lb/>
吾郡云<lb/>
　　　中江縣余嶺新道記　　　　　　張翀<lb/>
中江當兩川雲貴秦隴行旅之衝實劍外劇縣縣西二<lb/>
十里有山曰高崖壁立雲矗俯瞰羣峰勢與青城大峨<lb/>
伍山之麓故有舖曰雙魚踰雙魚五里溪水自北下<lb/>
<pb n="KR4h0109_WYG_033-45a"/>
夏秋交輔以行潦其悍滋甚有司者常橋之號曰高橋<lb/>
橋西上數里為舖曰飛黄之上十里曰方基又十里曰<lb/>
走馬自雙魚而上逆坂重峴時相勾連巨細石鋩贔屭<lb/>
齒齒行者必擇地然後可投步至走馬稍巳又所在乏<lb/>
水泉當溽暑時公私徃來無以濟渴不死則病循縣西<lb/>
五里出雙魚之北歴兩河口蠻洞直距方基走馬之間<lb/>
一徑弦直可通轍跡而少迂回演迤艱難攀跨之状夾<lb/>
徑有井或寒泉錯出石罅沕潏漫羨其聲淙淙疑所謂<lb/>
<pb n="KR4h0109_WYG_033-45b"/>
井渫不食者官道不出於此而出於彼何也新建余侯<lb/>
祺來令之五年不為苛皦之政縣以無事乃屬其土人<lb/>
而告之吾聞道茀不治司空不視涂澤不陂川不梁周<lb/>
單子所以知陳之亡也今官道之利害前人之智非不<lb/>
能及此而不肯一舉手或有意舉手而奪於羣咻憚而<lb/>
不為智及之而不為不仁憚於人言而不為不勇吾無<lb/>
以令為也兹將舎其迂而就其直棄其險而從其易僉<lb/>
其謂何皆應之曰然遂以嘉靖四年十有一月庚申刋<lb/>
<pb n="KR4h0109_WYG_033-46a"/>
木夷穢鑿兩河蠻洞之道而通之下上連延僅二十里<lb/>
廣加故道三之一并徙雙魚飛黄方基三亭於形勢之<lb/>
便區取南之直以易北不傷於民撤舊亭之材以為新<lb/>
不費於財首尾兩閲月厥工告成而縣之人忘其勞涂<lb/>
之人始得便周行之安也兩河當高橋上游十里其患<lb/>
差小乃廢高橋舊趾改剏石橋二於其上為橋之空各<lb/>
三橋之陽為亭一不侈不陋亢爽可喜榜之曰仰止以<lb/>
休行役之士大夫凡所規畫悉適人意旄倪歡呼如出<lb/>
<pb n="KR4h0109_WYG_033-46b"/>
一口按察使吕君道夫適以入覲過而嘉之更舊舖之<lb/>
名雙魚者曰余嶺飛黄曰平易方基曰便民用慰山靈<lb/>
而視後來君子於是知余侯之善為政也予方戍瞿門<lb/>
縣博士李載陽不惜二千里走書曰願有記按周禮合<lb/>
方野廬二氏皆以道路為職凡舟車轚互叙而行之不<lb/>
使窒閡而月令以季春之月周視原野開通道路為訓<lb/>
三代之有司治其職以待四方之賓旅者詳矣盖秉禮<lb/>
立制而授之官師細大具舉而纎悉無恨此所以為先<lb/>
<pb n="KR4h0109_WYG_033-47a"/>
王之法非後世所及也去古益逺士之工於取名者贏<lb/>
詘之不知而敝所恃以侈耳目之觀其齪齪者視民之<lb/>
利害恬然不以動其心媮得避嫌以茍朝夕要之二者<lb/>
其操心之私均也然則為今之吏能舉事以貽百世之<lb/>
利非役志以干譽而求益也而民不以為病盖仁者之勇<lb/>
矣於先王之法又深得其遺意雖欲不記其可乎侯字<lb/>
原貞宋尚書襄公靖之後丁卯鄉進士其興學慎獄懾<lb/>
奸惠民之政皆有明法徃嵗寧賊之亂潔身以去志操<lb/>
<pb n="KR4h0109_WYG_033-47b"/>
凜凜薦紳間多能誦之者載陽雲南趙州人及典史徐<lb/>
朝進皆嘗賛是役法得附書<lb/>
　　　平蟇頥灘記　　　　　　　　　安磐<lb/>
蜀之灘以千計戎州之西最險戎以西灘以百計犍為<lb/>
之蟇頥最險灘在犍為四十里石<hi>闕</hi>中横江水走其上<lb/>
前壅後廹勢不得不起而立衝撞噴薄呌號怒激聲聞<lb/>
十數里外舟人上下咸重足變色睜目屏氣以幸無事<lb/>
一失其勢輒破壊漂溺不可救人死是灘者嵗以千數<lb/>
<pb n="KR4h0109_WYG_033-48a"/>
也昔李冰守蜀鑿豚崕以避沫水之害豚崖在嘉州犍<lb/>
為犍為嘉屬邑也相去不遠不應舎之不治然冰之治<lb/>
水也多沈犀以彈壓湍急揵為故有沈犀驛豈冰嘗治<lb/>
之而無成歟抑江流變遷當時水由他道而無是險歟<lb/>
不可知也正徳丙子蘄陽張公思齊以憲僉行縣邑人<lb/>
赴訴萬口一辭時適有㡬公可與事公進諸生而語之<lb/>
吾受天子命官以水利為名豈一一利之去害乃所以<lb/>
為利也計度安出諸生曰濬其西岸水析而西灘<lb/>
<pb n="KR4h0109_WYG_033-48b"/>
其可夷公曰然吾意如是騐其同耳具事委曲得俞監<lb/>
臨監臨者廵按監察御史盧公雍也乃卜乃䖍臨江用<lb/>
牲萬夫齊奮身自為督壅石為堤以木為捍既鑿既疏<lb/>
自下而上時天大寒雪雨交集公撤去麾蓋勞来廵行<lb/>
率至夜乃息凡在役者益感公意併力趨事兩月告成<lb/>
導江之日人士走觀空其一邑歡呼嗟嘆不圖成功乃<lb/>
至於此由是灘險遂虚而夜亦可航矣州倅任君倫邑<lb/>
令王君大衢於斯役與有勞者率諸生余恭周徳詣磐<lb/>
<pb n="KR4h0109_WYG_033-49a"/>
曰代來之險平之一日積嵗累年無一舟覆公功大矣<lb/>
記其可無磐辱公同年與聞始議用紀成事曷其敢辭<lb/>
聞之活千人者其後必大公之所活何止千人大不大<lb/>
於公無與而吾人之頌功受賜家户尸祝當與此江終<lb/>
矣公去蜀之十年始得次而書之屬邑簿王君某刻石<lb/>
以垂無極<lb/>
　　　城東新泉記　　　　　　　黄景䕫<lb/>
城東新泉故泉也故泉曷曰新日以其故之辱也始浚<lb/>
<pb n="KR4h0109_WYG_033-49b"/>
之若新焉曷曰故之辱出城東百餘步大凃之旁維泉<lb/>
之源脈長而甘城中井鹵人莫汲汲城之外東門之人<lb/>
資斯泉顧獨出石間僅勺挹不受巨器浸漬溪流汎淖<lb/>
沮洳牛馬之過飲之且溲焉汲者守泉不得則於溪匪<lb/>
注盈汰澄不可汲踵踵競次旱則復於泉沍冬尤艱剖<lb/>
氷取饔人息爨俟水之至不及則于北泉又逺難致論<lb/>
者咸病東泉云予郊行過泉而喟曰泉哉泉哉曷居於<lb/>
此爾資之深而功不溥質甚美而蒙不潔斯非爾泉辱<lb/>
<pb n="KR4h0109_WYG_033-50a"/>
哉乃心惻而新斯泉曷曰新役夫雲集下具如雨巉穿<lb/>
嵯斵深入齒齒泓然成池汲者如攜不次不勞不獨利<lb/>
東門城之中咸汲焉崇之方臺庇之峩亭曲闌四周㽎<lb/>
如閑如幽䕃寒冽炙燠之所不及牛馬之迹無縁而來<lb/>
觀者顧嗟不識其故故曰新既成飲亭下顧泉而賀曰<lb/>
嘻泉哉自有天地即有爾泉豈無主翁咸莫爾顧兹維<lb/>
新在我慶爾泉之遭繆予理守罔敢茍安濬清濯汚託<lb/>
風在泉竊志焉抑謂我留情事外不急簿領迹亦似之<lb/>
<pb n="KR4h0109_WYG_033-50b"/>
知我乎將由爾泉乎罪我乎將由爾泉乎爾乃扁亭曰<lb/>
城東新泉而刻語於石樹亭中<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻三十三<lb/>
</p>
<p>
</p>
  </div>
</body>
</text>
</TEI>
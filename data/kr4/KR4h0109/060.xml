<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志卷六十</head>
    <p>
<pb n="KR4h0109_WYG_060-1a"/>
欽定四庫全書<lb/>
　全蜀藝文志卷六十　　　明　周復俊　編<lb/>
　　尺牘<lb/>
　　　與周益州書<hi>周撫為益州刺史永和三年  凡八則</hi>王羲之<lb/>
足下今年政七十耶知體氣常佳此大慶也想復勤加<lb/>
頥養吾年垂耳順推之人理得此以為厚幸但恐前路<lb/>
轉欲逼耳以爾要欲一逰目汶領非復常言足下但當<lb/>
保護以俟此期勿謂虛言得果此縁一叚竒事也<lb/>
<pb n="KR4h0109_WYG_060-1b"/>
去夏得足下致卭竹杖皆至此士人多有尊老者皆即<lb/>
分布令知足下遠惠<lb/>
徃在都見諸葛顒曾具問蜀中事云成都城池門屋樓<lb/>
觀皆是秦時司馬錯所修令人逺想慨然具示為廣異<lb/>
聞<lb/>
云譙周有孫高尚不出今為所在其人有以副此志否<lb/>
令人依依足下具示<lb/>
省足下别疏具彼土山川諸竒揚雄蜀都左太冲三都<lb/>
<pb n="KR4h0109_WYG_060-2a"/>
殊為不備悉彼故為多竒益令其逰目意足也可得果<lb/>
當告卿求迎少人足耳至時示意遲此期眞以日為嵗<lb/>
想足下鎭彼土未有動理耳要欲及卿在彼登汶領峨<lb/>
眉而還實不朽之盛事但言此心已馳於彼矣<lb/>
知有漢時講堂在是漢何帝時立此知畫三皇五帝以<lb/>
來備有畫又精妙甚可觀也彼有能畫者不欲因摹取<lb/>
當可得否信具告<lb/>
嚴君平司馬相如揚子雲皆有後不<lb/>
<pb n="KR4h0109_WYG_060-2b"/>
彼鹽井火井皆有否足下目見不為欲廣異聞<lb/>
　　　與謝安書<hi>法帖不載蜀中舊有石刻</hi>　　　　　前人<lb/>
蜀中山川如岷山夏含霜雹校之所聞崑崙之仲也<lb/>
　　　與某帖　　　　　　　　　　王獻之<lb/>
益部耆舊傳令送想催驅寫取了慎不可過淹留<hi>米元章釋</hi>
<hi>為益郎非</hi>
　　　與蕭紀書　　　　　　　　　梁元帝<lb/>
蜀中斗絕易動難安弟可鎮之吾自當滅賊又别紙云<lb/>
<pb n="KR4h0109_WYG_060-3a"/>
地擬孫劉各安境界情深魯衛書信常通<lb/>
　　　與孫叔靜簡　　　　　　　　宋蘇軾<lb/>
眉山人有巢谷者字元修曽應進士武舉皆無成篤於<lb/>
風義已七十餘矣聞某謫海南徒步萬里來相勞問至<lb/>
新興病亡官為藁殯録其遺物於官庫元修有子䝉在<lb/>
里中某已使人呼䝉來迎䘮頗助其路費仍約過永而<lb/>
南當更資之但未到耳旅殯無人照管或毁壊暴露願<lb/>
公愍其不幸因廵檢至其所特為一言於彼守令得稍<lb/>
<pb n="KR4h0109_WYG_060-3b"/>
修治其殯常戒至者保護之以須其子之至則恩及存<lb/>
亡耳死罪死罪<lb/>
　　　答蜀僧幾演<lb/>
幾演大士䝉惠蟠龍集向已盡讀數冊廼文筆力竒健<lb/>
深増<hi>闕</hi>伏<hi>闕</hi>嘗觀貫休齊已詩尤多凡陋而遇知得名<lb/>
赫奕如此盖時文凋弊故使此二僧為雄强今吾師老<lb/>
於吟咏精敏豪放而汨没流俗豈亦有幸不幸耶然此<lb/>
道固亦澹泊寂寞非以蘄人知而鼔譽也但鳴一代之<lb/>
<pb n="KR4h0109_WYG_060-4a"/>
風雅而已既承厚貺聊奉廣耳<lb/>
　　　與巢元脩<lb/>
日日望歸今日得文甫書乃云昨日始與君瑞成行東<lb/>
坡荒廢春笋漸老餅餤已入未限聞此當俟駕耶老兄<lb/>
别後想健某五七日來苦壅𠻳殊甚飲食語言殆廢矧<lb/>
有樂事今日漸住近日牢城失火燒蕩十九雪堂亦危<lb/>
潘家皆奔避堂中飛熖已燎簷天幸而先生兩瓢無恙<lb/>
四石亦吐芽矣<lb/>
<pb n="KR4h0109_WYG_060-4b"/>
　　　答佛印禪師<lb/>
塵勞衮衮忽得來書讀之如蓬蒿藜藿之逕而聞謦欬<lb/>
之音可勝慰悦且審即日法履輕安又重以慰也某䝉<lb/>
恩擢置詞林進陪經幄是為儒者之極榮實出禪師之<lb/>
善禱也餘熱千萬自重<lb/>
　　　重答佛印<lb/>
人至承誨示知俶裝聚道㑹見不遠豈勝欣慰向冷跋<lb/>
涉自愛<lb/>
<pb n="KR4h0109_WYG_060-5a"/>
　　　與家復禮<hi>復禮眉州人</hi>
前日辱訪别悵戀不已隂寒起居佳否送行詩别寫得<lb/>
一本都勝前日書者復納去遠道萬萬自重<lb/>
　　　黔中與人簡<lb/>
頃承惠香極清淡可喜毎與範道人同之耳比來絕無<lb/>
香材時時焚降真甲籛淺俗零霍虛躁非主人深静不<lb/>
能調制此物耳聞元叔苦瘡瘍遂平復否焚香何不見<lb/>
寄如王所獻天女惟我能受可以與我呵呵<lb/>
<pb n="KR4h0109_WYG_060-5b"/>
　　　答唐彦道<lb/>
比因三家作酒皆美以飲客因作三頌謾往一笑有金<lb/>
桃棕栮二頌熱倦未暇録也王廣道有舉業言行有常<lb/>
可喜人也言欲㳺富義謁入關齎欲倚公一言為重如<lb/>
何<lb/>
　　　答從聖使君<lb/>
此帮茶乃可飲但去城或數日土人不善制度焙多帶<lb/>
煙耳不然亦殊佳今往㸃州都濡月兎兩餅施州入香<lb/>
<pb n="KR4h0109_WYG_060-6a"/>
六餅試將焙碾嘗都濡在劉氏時貢炮也味殊厚恨此<lb/>
方難得真好事者耳<lb/>
　　　與曹使君伯逹<lb/>
再拜啓伏承手誨分惠荔子色香動人眼鼻誠與山煙<lb/>
溪露俱來乃知䕫峽荔枝已勝嶺南珎香眷與之意無<lb/>
以為論<lb/>
　　　黔中與人帖<hi>十五則升菴臨</hi>
庭堅頓首竊觀鎮静足以安夷獠清節足以服吏民郡<lb/>
<pb n="KR4h0109_WYG_060-6b"/>
閣宴閑時與僚佐歌舞以謝江山當亦無不樂時别後<lb/>
未嘗不思英對也齋中小宴歌舞中更得新進否此邦<lb/>
樂籍似皆勝渝瀘㣲有成都之風也<lb/>
餘甘乃有一種大者如李其質味甘脆與常見者絶不<lb/>
類或云蠻中有之西域傳云餘甘二種大者生青熟黃<lb/>
小者始終青色盖信然矣惠酒殊佳斤燭甚如法弓弢<lb/>
通裙亦精緻併佩珎貺<lb/>
昨仲牖過此盛稱亞室之秀惠纎濃合度笑語不可忘<lb/>
<pb n="KR4h0109_WYG_060-7a"/>
女功尤妙公濟來又言作瓠羹極道地故奉麺一石作<lb/>
瓠羹也一噱<lb/>
昨日舍弟荷招喚時暑煩二姬叙挿大似不識好惡然<lb/>
䝉眷與之厚感愧不可言有竹紙乞數十但恐亦竭矣<lb/>
承惠伊蒲之饌感刻感刻<lb/>
比辱寵顧匆匆不得欵停車馬甚愧得手字承侍奉萬<lb/>
福為慰昨日市中已見蠟梅開者數枝矣惠紫蓴金山<lb/>
豆豉皆佳物手寒研凍道謝不能十一<lb/>
<pb n="KR4h0109_WYG_060-7b"/>
笋甚竒庭堅再拜喜承起居清安閣中小閣皆佳勝東<lb/>
樓碾茶豈作堰閘處耶尚阻參承千萬珍重<lb/>
四月十三日庭堅頓首元長元度等書亦是一時之傑<lb/>
但鄙性不甚悦之若有所譏評則二公方失勢不若不<lb/>
評之兩得也盛暑奉報草率悚仄悚仄<lb/>
望之去後令弟必將汧國入城其人亦肯調伏成家否<lb/>
無縁㑹面聊寄一笑<lb/>
所喻快一時之語好事者將以為美談此至言也敬佩<lb/>
<pb n="KR4h0109_WYG_060-8a"/>
玉音服之無斁<lb/>
承諭小李數問動静想瑯瑘不見問也一噱瑯瑘秀慧<lb/>
清歌有出藍之聲比得數新曲恨未得新教耳鄂渚亦<lb/>
有二三子可與娯毎至樽前未嘗不懐清對也王環中<lb/>
時得近履舄否圓通道人諸山之冠也時請見接清談<lb/>
否<lb/>
小樂府至今未成盖數月不作文字如井泥不食徒費<lb/>
井綆耳秋月晴徹頗得淺斟低唱之樂否恨不見小粧<lb/>
<pb n="KR4h0109_WYG_060-8b"/>
與常娥争暉人還奉書草率八月十六日庭堅頓首德<lb/>
修都監在藏仁觀<lb/>
辱垂顧甚惠放逐不齒因廢人事不能奉詣甚愧來辱<lb/>
之意所須<lb/>
拙字天涼意適或能三二帋門下生輙又取去六十老<lb/>
人五月揮汗今實不能辦此想聰明可照察也承晚涼<lb/>
遂行千萬珍愛象江皆親舊但盛暑非近筆研時未能<lb/>
作書見者為道此意<lb/>
<pb n="KR4h0109_WYG_060-9a"/>
來人索索作此所謂草草輟慧中之簾甚愧孫子曰將<lb/>
欲奪之必姑與之此倒用司農印耳<lb/>
　余嘗愛山谷刀筆其蒼古如商彛周鼎其壯健如陣<lb/>
　馬風檣不獨度越當時實能凌跨往昔今兹數帖集<lb/>
　中所未載觀夫命辭醖藉用筆遒勁且升菴逼真之<lb/>
　臨風骨宛然可不謂之三絕矣乎反覆展玩弗覺心<lb/>
　醉神降隋珠趙璧恐不足為寳矣嗚呼望厥影孰若<lb/>
　覩厥形安得韓叅將家藏真跡一寓目耶聞已化去<lb/>
<pb n="KR4h0109_WYG_060-9b"/>
　莫知所在然異物胡能自秘斗間紫氣試於中夜候<lb/>
　之容可得其珍收處也<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志卷六十<lb/>
</p>
<p>
</p>
  </div>
</body>
</text>
</TEI>
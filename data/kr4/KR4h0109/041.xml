<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十一</head>
    <p>
<pb n="KR4h0109_WYG_041-1a"/>
欽定四庫全書<lb/>
　全蜀藝文志巻四十一　　明　周復俊　編<lb/>
　　記壬<lb/>
　　　前益州五長史真記　　　唐李徳裕<lb/>
益州草堂寺<hi>成都記云在府西五里去浣花亭三里</hi>列畫前史一十四人<lb/>
<hi>節度職不帶尹則帶長史非今賓佐也</hi>代稱絶跡余嘗於數公子孫之家<lb/>
獲見圖狀乃知草堂繢事靡不造真者昔巖野㫄求徒<lb/>
聞審像稽山髙舉惟止鎔金孰若記之丹青妙畫神照<lb/>
<pb n="KR4h0109_WYG_041-1b"/>
楚國祠廟魯王宫室洎此邦文翁舊館皆圖歴代卿相<lb/>
燦然可觀雖有慕于前良曾莫究於形似豈與夫年代<lb/>
已逺遺像猶存入虛室而煙霞暫披拂浮埃而瑶林斯<lb/>
覿余以精舍甚古廟貌將傾乃選其功徳尤盛者五人<lb/>
模于郡之㕔事追惟二漢臺閣皆有圖寫黄霸于定國<lb/>
雖宰相名臣不得在畫像之列卓子師徳行君子而在<lb/>
功臣之右今之所取意其在斯乎采色既新光靈可想<lb/>
儼若神對吾將與歸因叙其事詒諸來哲大和四年記<lb/>
<pb n="KR4h0109_WYG_041-2a"/>
　　　張益州畫像記　　　　　　　蘇洵<lb/>
至和元年秋蜀人傳言有冦至邊邊軍夜呼野無居人<lb/>
妖言流聞京師震驚方命擇帥天子曰毋養亂毋助變<lb/>
衆言朋興朕志自定外亂不作變且中起既不可以文<lb/>
令又不可以武競惟朕一二大吏孰為能處兹文武之<lb/>
間其命往撫朕師乃惟曰張公方平其人天子曰然公<lb/>
以親辭不可遂行冬十一月至蜀至之日歸屯軍撤守<lb/>
備使謂郡縣冦來在吾無爾勞苦明年正月朔旦蜀人<lb/>
<pb n="KR4h0109_WYG_041-2b"/>
相慶如他日遂以無事又明年正月相告留公像于浄<lb/>
衆寺公不能禁眉陽蘓洵言於衆曰未亂易治也既亂<lb/>
易治也有亂之萌無亂之形是謂將亂将亂難治不可<lb/>
以有亂急亦不可以無亂㢮是惟元年之秋如器之欹<lb/>
未墜於地惟爾張公安坐于其旁顔色不變徐起而正<lb/>
之既正油然而退無矜容為天子牧小民不倦惟爾張<lb/>
公爾繄以生惟爾父母且公嘗為我言民無常性惟上<lb/>
所待人皆曰蜀人多變於是待之以待盗賊之意而繩<lb/>
<pb n="KR4h0109_WYG_041-3a"/>
之以繩盜賊之法重足屏息之民而以碪斧令於是民<lb/>
始忍以其父母妻子之所仰賴之身而棄之于盜賊故<lb/>
每每大亂夫約之以禮驅之以法惟蜀人為易至于急<lb/>
之而生變雖齊魯亦然吾以齊魯待蜀人而蜀人亦自<lb/>
以齊魯之人待其身若夫肆意于法律之外以威劫齊<lb/>
民吾不忍為也嗚呼愛蜀人之深待蜀人之厚自公而<lb/>
前吾未始見也皆再拜稽首曰然蘓洵又曰公之恩在<lb/>
爾心爾死在爾子孫其功業在史官無以像為也且公<lb/>
<pb n="KR4h0109_WYG_041-3b"/>
意不欲如何皆曰公則何事於斯雖然於我心有不釋<lb/>
焉今夫平居聞一善必問其人之姓名與鄉里之所在<lb/>
以至於其長短大小美惡之狀甚者或詰其平生所嗜<lb/>
好以想見其為人而史官亦書之於其傳意使天下之<lb/>
人思之於心則存之於目存之於目故其思之於心也<lb/>
固由此觀之像亦不為無助蘓洵無以詰遂為之記公<lb/>
南京人為人慷慨有大節以度量容天下天下有大事<lb/>
公可屬系之以詩曰<lb/>
<pb n="KR4h0109_WYG_041-4a"/>
天子在祚嵗在甲午西人傳言有冦在垣庭有武臣謀<lb/>
夫如雲天子曰嘻命我張公公來自東旗纛舒舒西人<lb/>
聚觀于巷于塗謂公暨暨公來于于公謂西人安爾室<lb/>
家無敢或訛訛言不祥往即爾常春爾條桑秋爾滌塲<lb/>
西人稽首公我父兄公在西囿草木駢駢公宴其僚伐<lb/>
皷淵淵西人來觀祝公萬年有女娟娟閨闥閑閑有童<lb/>
哇哇亦既能言昔公未來期汝棄捐禾黍芃芃倉庾崇<lb/>
崇嗟我婦子樂此嵗豐公在朝廷天子股肱天子曰歸<lb/>
<pb n="KR4h0109_WYG_041-4b"/>
公敢不承作堂嚴嚴有廡有庭公像在中朝服冠纓西<lb/>
人相告無敢逸荒公歸京師公像在堂<lb/>
　　　載酒亭羣公畫像記　　　　　失名<lb/>
子雲右蜀人事漢成哀平世歴新室身詘而道不得行<lb/>
子雲沒宋興八十九年矣距今千餘嵗其鄉人之學者<lb/>
森然若林之植于畮其在太平興國中有若諫議大夫<lb/>
田公錫之論議叅知政事蘓公易簡之正大雍熙淳化<lb/>
中有若直昭文館陳公充直史館朱公台符之文雅為<lb/>
<pb n="KR4h0109_WYG_041-5a"/>
何許人其嘗扞大冦以功得封史家略而不書尚或有<lb/>
之至其家世實不知所據杜子美詩曰百花潭北荘又<lb/>
曰百花潭水即滄浪其來久矣非由冀國而得名也吾<lb/>
意蜀人之不忘冀國之功嵗即其祠致禮焉因相與朋<lb/>
聚為樂非謂其為此邦之人及嘗有為僧漂衣之異也<lb/>
而或者因百花潭之名附㑹其説務為誇誕若不足凴<lb/>
况潭在成都為近郊使冀國實生於是寧方節度鎮蜀<lb/>
何至奪其境内之民而妾之豈為民父母之意哉此甚<lb/>
<pb n="KR4h0109_WYG_041-5b"/>
不然者矣客有謂予曰杜子美在蜀與寧同時潭之得<lb/>
名與子美實相後先子又安知其不然寧䟦扈人也何<lb/>
有於境内一女子乎大厯之世朝野多虞干戈兵甲時<lb/>
有所貸而不問重以從事中原未遑他及寧自視疎逺<lb/>
違禮叛律以資聲色之奉以欺朝廷之不知且莫我誰<lb/>
何者盖有所恃而為此也後寧從徳宗狩奉天為盧杞<lb/>
譛死不能保其首領雖曰非罪得非㒺上之報使之邪<lb/>
方寧無恙時驕其嬖妾至馳騁出游以從事窮日之游<lb/>
<pb n="KR4h0109_WYG_041-6a"/>
府尹亦為之至潭上置酒髙㑹設水嬉競渡盡衆人之<lb/>
樂而後返其傳曰此冀國故事也冀國姓任本漢上小<lb/>
家女任媪嘗禱于神祠夢神人授以大珠覺而有娠明<lb/>
年四月十有九日而生女稍長奉釋氏教甚謹有僧過<lb/>
其家瘡疥滿體衣服垢弊見者心惡獨女敬事之一日<lb/>
僧持衣從以求浣女欣然濯之溪邊每一漂衣蓮花輙<lb/>
應手而出里人驚異求僧已不知所在因識其處為百<lb/>
花潭㑹崔寧節度西川微服行民間見女心悦之敗其<lb/>
<pb n="KR4h0109_WYG_041-6b"/>
家納以為妾寧妻死遂為繼室累封至冀國既貴每生<lb/>
日即來置酒其家艤船江上訪漂衣故處徘徊終日後<lb/>
人因之嵗以為常且即寺之東廡作堂祠之余自為兒<lb/>
時於傳聞如此顧未嘗一至其處今嵗之夏以事留成<lb/>
都<hi>闕</hi>過及是日與二三友觀焉訪冀國遺跡漫無可考<lb/>
獨有吴仲庶所作祠堂記與余昔所聞於為兒時者大<lb/>
抵略同時余猶為疑其説之不然者余按唐書大厯中<lb/>
崔寧鎮蜀入朝留其弟寛守楊子琳自瀘州襲之寛戰<lb/>
<pb n="KR4h0109_WYG_041-7a"/>
力長講計七十三座諸院大藏經計<hi>下闕</hi>
　　　楞嚴院繪佛祖記　　　　　　　失名<lb/>
僧惟中字慧雅本𨽻蓬州開元寺後至成都不復其鄉<lb/>
者凡四十年性孤潔與人不妄合精禪律之學善作詩<lb/>
氣格清謹其徒許之與可朋相上下常呼之曰詩伯<hi>可朋</hi>
<hi>蜀僧之能詩者</hi>兼通吾儒書學者從質其義日滿座下羸形垢<lb/>
面破衣敗履見者不知其中之所有能如是者俗年六<lb/>
十示滅於大慈之甘露道塲慶厯八年乙酉五月九日<lb/>
<pb n="KR4h0109_WYG_041-7b"/>
也前時盡傾其槖中得八萬錢諉其所常往還楞嚴院<lb/>
道人繼舒曰我将去矣生平之餘止此耳其為我命奇<lb/>
工繪佛祖像於爾院之毗盧殿雖然用此被唾罵我不<lb/>
敢辭矣且欲使來者見是相知是心以是知見故能祓<lb/>
除諸妄而冺相忘心我為是功徳之意也道人諾之㑹<lb/>
廣漢劉允文有名於時遂召使圖其事采飾殊絶鋪置<lb/>
有序叩聞傳付宻義相屬一花五葉先後交照信畫評<lb/>
之善品而法苑之勝緣予舊與惟中討論五經大義甚<lb/>
<pb n="KR4h0109_WYG_041-8a"/>
重之畫此時予常觀允文下筆後十七年予自祕閤校<lb/>
理乞侍親得相臨邛郡道人使予記其事嘉祐六年辛<lb/>
丑五月十五日東園芳洲亭書<lb/>
　　　彭州張氏畫記　　　　　　　　失名<lb/>
蜀自唐三帝四幸當時隨駕以畫待詔者皆奇工故成<lb/>
都諸郡寺宇所存諸佛菩薩羅漢等像之處雖天下能<lb/>
號為古蹟多者盡無如此地所有矣後歴二偽至國初<lb/>
其淵源未甚逺故穪繪事之精者猶班班可見近世所<lb/>
<pb n="KR4h0109_WYG_041-8b"/>
習淺陋寂然不聞其人此亡它盖茍於所利而不自取<lb/>
重其所為之技爾獨天彭張氏能嗣守道人之學用筆<lb/>
設色韻氣標置未嘗輒自奔放惟一謹於良法不為世<lb/>
俗之心所怵誠可尚也予寓彭累月居甚閒暇日與承<lb/>
天僧敏行㳺凡出於張氏之手者觀賞殆徧信乎他人<lb/>
之不能相與較其後先矣敏行乃其俗裔也俊慧通博<lb/>
亦善於此聞予嘉嘆其祖之所為磨石請予道所以然<lb/>
熙寧六年中秋日記<lb/>
<pb n="KR4h0109_WYG_041-9a"/>
　　　文與可畫篔簹谷偃竹記　　　　蘓軾<lb/>
竹之始生一寸之萌耳而節葉具焉自蜩蝮虵蚹以至<lb/>
于劍㧞十尋者生而有之也今畫者乃節節而為之葉<lb/>
葉而累之豈復有竹乎故畫竹必先得成竹於胷中執<lb/>
筆熟視乃見其所欲畫者急起從之振筆直遂以追其<lb/>
所見如兎起鶻落少縱則逝矣與可之教予如此予不<lb/>
能然也而心識其所以然夫既心識其所以然而不能<lb/>
然者内外不一心手不相應不學之過也故凡有見于中<lb/>
<pb n="KR4h0109_WYG_041-9b"/>
而操之不熟者平居自視了然而臨事忽焉䘮之豈獨<lb/>
竹乎子由為墨竹賦以遺與可曰庖丁解牛者也而養<lb/>
生者取之輪扁斵輪者也而讀書者與之今夫夫子之<lb/>
託於斯竹也而予以為有道者非耶子由未嘗畫也故<lb/>
得其意而已若予者豈獨得其意幷得其法與可畫竹<lb/>
初不自貴重四方之人持縑素以請者足相躡于其門<lb/>
與可厭之投諸地而罵曰吾将以為韈士大夫傳之以<lb/>
為口實及與可自洋州還而余為徐州與可以書遺余<lb/>
<pb n="KR4h0109_WYG_041-10a"/>
曰近語士大夫吾墨竹一派近在彭城可往求之韈材<lb/>
當萃於子矣書尾復寫一詩其略曰擬将一段鵝谿絹<lb/>
掃取寒梢萬尺長予謂與可竹長萬尺當用絹二百五<lb/>
十疋知公倦於筆硯願得此絹而已與可無以荅則曰<lb/>
吾言妄矣世豈有萬尺竹也哉余因而實之荅其詩曰<lb/>
世間亦有千尋竹月落庭空影許長與可笑曰蘓子辯<lb/>
則辯也然二百五十疋吾将買田而歸老焉因以所畫<lb/>
篔簹谷偃竹遺予曰此竹數尺耳而有萬尺之勢篔簹<lb/>
<pb n="KR4h0109_WYG_041-10b"/>
谷在洋州與可嘗令予作洋州三十詠篔簹谷其一也<lb/>
予詩云漢川脩竹賤如蓬斤斧何曽赦籜龍料得清貧<lb/>
饞太守渭濵千畝在胷中與可是日與其妻㳺谷中燒<lb/>
筍晚食發函得詩失笑噴飯滿案元豐二年正月二十<lb/>
二日與可沒於陳州是嵗七月七日予在湖州曝書畫<lb/>
見此竹廢巻而哭失聲昔曹孟徳祭橋公文有車過腹<lb/>
痛之語而予亦載與可疇昔戲笑之言者以見與可於<lb/>
予親厚無間如此也<lb/>
<pb n="KR4h0109_WYG_041-11a"/>
　　　文湖州竹記　　　　　　　　呂元鈞<lb/>
君子之智思能過于人則事無巨細皆足以取髙此衆<lb/>
人所以尊仰欽愛之不已也畫者中有擬像而發于筆<lb/>
墨之間茍臻其極則近見羣物之情状逺叅造化之功<lb/>
力自古賢俊往往能之盖取其如此歟與可之于墨竹<lb/>
枯木世之好事者皆知而貴子瞻嘗謂盡得其理固不<lb/>
妄也頃年來成都畫此兩物於嘉祐長老紀師之方丈<lb/>
紀師寳之以誇識者乃西州僧舍勝事之一也與可在<lb/>
<pb n="KR4h0109_WYG_041-11b"/>
文館二十年其才可巨用将老矣尚怐恂一州胷中之<lb/>
藴曽不少露通塞榮悴無一毫羂諸心名教至樂之餘<lb/>
時作墨竹枯木一二以寓其幽懐逺趣真所謂粹静君<lb/>
子也豈特筆墨之間有以過人哉知則語其大不知則<lb/>
語其細知不知於與可何損益耶此可與髙爽眀達者<lb/>
言不可與鄙闇道也<lb/>
　　　徙文湖州木石畫壁記　　　　楊天恵<lb/>
鄉丈人石室先生文公近世文藝之雄自其為大布衣<lb/>
<pb n="KR4h0109_WYG_041-12a"/>
即以古文獲重語於天下然壮思鋭甚注射縑素不能<lb/>
休則又於書畫焉發之時将官邛南㑹姻友於郫飲酒西<lb/>
禪之精舍夜艾氣酣䟦燭作此枯木怪石于方丈之壁<lb/>
盖初試手然<hi>斷句</hi>然筆力天就已自與詩品俱稱第一畫<lb/>
去今五十八伏臘矣其不及知晚幸交公之子冲卿乃<lb/>
克聞之於是假館主者求觀焉歛袵三肅仰而㳺顧徒<lb/>
見老榦聱牙蒼質贔屭㫄枿紐雲下根裂地不知㡬萬<lb/>
年物乃今猶植立楹間謖謖乎如空山臞仙真骨强勁<lb/>
<pb n="KR4h0109_WYG_041-12b"/>
劫壊而不僵岌岌乎如幽林古佛耉膚堅宻閱嵗寒而<lb/>
無恙余心懔然恪之以為公真王摩詰也特變化出沒<lb/>
異耳然世無通宿命者斯言未可出之獨恨託非其地<lb/>
頗為拙目輕題墨漫漫横斜于其上輙大息久之不能<lb/>
去間以告主簿事王君舜選舜選奮曰吾乃能辦此乃<lb/>
并其壁徙置公堂之中央飾以欄楯周䕶極謹某曰社<lb/>
櫟多夀山石耐久物誠有之人亦宜然方文公仕初筵<lb/>
越不過三十許耳胷中磽磽已有此奇是肯從兒女為<lb/>
<pb n="KR4h0109_WYG_041-13a"/>
柔熟耶君視此畫决非世人婉孌之觀其戎輿<hi>闕</hi>固扇<lb/>
<hi>闕</hi>　過客俗子勿輕與言必審其人氣節不凡乃發視<lb/>
之其畫<hi>闕</hi>　　　癸已其徙以大觀之庚寅而某為之<lb/>
記<lb/>
　　　莫侯畫像記　　　　　　　　　前人<lb/>
江西莫侯治郫二年有佳政籍然傳西南某聞之舊矣<lb/>
崇寧三年七月某以事免䥫官無所歸或曰盍税邛乎<lb/>
曰不可吾故治其曷可以留或曰盍旋梓乎曰未可吾<lb/>
<pb n="KR4h0109_WYG_041-13b"/>
乏貲其曷可以濟然則奈何曰吾聞莫侯長者吾将寄<lb/>
孥焉是必撫我既行屬嵗旱所過赤日射地黄<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>勃鬰<lb/>
襲人苖暍死町間榖價翔貴從者病日甚余曰行矣饑<lb/>
飽吾有數後三日進及侯境則道里清寧白水瀲瀲彌<lb/>
望榿葉覆地秔芋人立軒舞翠氣殊不知有雲日若問<lb/>
水瀕人則咸曰此吾大夫之賜也吾邑食岷水支流嵗<lb/>
為堰大者若干小者若干其役夫若干指溉田若干塍<lb/>
故時吏弗省役役弗竭作穿築釃治不皆如律偶一愆<lb/>
<pb n="KR4h0109_WYG_041-14a"/>
雨水輒廞涸故嵗多失稔今侯之來敏於百治而水政<lb/>
尤謹其按行必豫其相視必親其功治凡要科配差次<lb/>
必均或倦怠則執柣臨之夜宿野次與傔𨽻均甘苦故<lb/>
堰之髙厚倍于舊而水之深廣什之凡我所以無旱暵<lb/>
之恐非侯則誰使余曰然名定不虛欲入見為侯道之<lb/>
㑹余有疾弗果然侯聞余來亟遣騎勞苦詢問之如十<lb/>
年舊間率諸僚身存之嵗時賙給有加越明年二月侯<lb/>
秩滿以去邑人固德侯之賜又惜其去恨不能留於是<lb/>
<pb n="KR4h0109_WYG_041-14b"/>
圖侯衣冠於某所将世事之像成又相率環觀而歌舞<lb/>
焉余於昔侯之去其邑也乃述所見以授其人使書諸<lb/>
像左雖然侯之治行豈僅止此哉而余所書止於此詳<lb/>
於所見略於所聞所以傳信也信以傳信則人之得吾<lb/>
文而傳者可以信於其後矣<lb/>
　　　焦夫子碑序　　　　　　　　　周表<lb/>
蜀之故老傳岷山有焦夫子者國初時人忘其名飽詩<lb/>
書以博學化𨗳人故世人稱夫子云夫子貌寢陋且怪<lb/>
<pb n="KR4h0109_WYG_041-15a"/>
長目而廣鼻海口而虯髯癭纍纍絡領下性直率不自<lb/>
飾雖冠帶往往爬痒捫虱腰胯間忽為歌詩則奇言異<lb/>
句有足駭人耳目者今人止能誦其一聨兩輪日月磨<lb/>
興廢一合乾坤夾是非噫豈非所謂古之隠君子歟熙<lb/>
寧中吾鄉賢士文與可遊天彭館倅舍之徐公園盃酒<lb/>
談笑中忽放筆繪夫子之像于學之壁不數筆而成之<lb/>
經嵗既久㡬至冺滅元豐壬戌嵗聶公子因守是郡惜<lb/>
其瀟灑神妙之跡或隠晦不顯遂徙其壁于西湖之凝<lb/>
<pb n="KR4h0109_WYG_041-15b"/>
翠亭焉嗟夫天下之人皆有所好然得其所以好者寡<lb/>
矣與可之於畫也縱横意思類皆山石竹木枯槁古淡<lb/>
之物故其為人也亦愛夫清静奇偉有道之士此真得<lb/>
天下所以好者歟公之遷是畫也使與可在而居貴仕<lb/>
間人必曰有所奉焉耳與可已沒公特重惜之是乃所<lb/>
以為君子也方是時天下之士俯仰㣘好方圓逐物喜<lb/>
事媚要迎合附㑹惟恐不足以赴功公乃恬然不以是<lb/>
為設慮而雍容閒暇獨能好與可之所好實賢于人逺<lb/>
<pb n="KR4h0109_WYG_041-16a"/>
矣豈不尚哉公索記敢直書云<lb/>
　　　左右生圖記　　　　　　　　李石<lb/>
左右生徒漢石室故事也文翁集蜀士教之分左右兩<lb/>
序記其鄉里姓名而字之刻之石左生若干右生若干<lb/>
典學從事以下若千合若干人其餘固有漫滅不可考<lb/>
者然自有學即有此自漢歴世暨我皇宋蜀學之盛當<lb/>
紹漢得書以補晉唐之缺文寥寥亦復不可見惟煕寧<lb/>
中弟子員至五百時則蜀守蒋堂宻學也自三合法罷<lb/>
<pb n="KR4h0109_WYG_041-16b"/>
學之士益落僅至百五十人至張燾尚書増其員至三<lb/>
百括隠田以廪之然亦嵗去嵗來閱春秋二補試濫食<lb/>
而惰實業者未容盡去學司之籍吏為玩文矣蜀為鄙<lb/>
逺不得與東南士偕集成均獨有隣州隨侍入之法而<lb/>
又以廪入為限不能盡其來可歎也㑹科舉前之一嵗<lb/>
願肄業者衆學官以嵗有限員為守請於兩提舉學事<lb/>
司則願後廪入之不足而無拒其來由是聼以嵗補入<lb/>
之數至八百餘員學官擇其通經有獲者倡率而嚴其<lb/>
<pb n="KR4h0109_WYG_041-17a"/>
日考月書之程於是四蜀之士畢赴相與自愛重多名<lb/>
秀俊又相與分八齋其鄉曲姓名以齒為小錄以請於<lb/>
學官請如漢故事書之為辛巳左右生圖紹興三十一<lb/>
年記<lb/>
　　　唐吴道子畫聖像記<lb/>
先聖為魯司冦時像二本其乗車而羣弟子從者號曰<lb/>
圖立而先師侍者號曰小影世人求合荀卿所謂如蒙<lb/>
倛轉生其真乃摹小影于石而鑱之壁夫聖人盖有不<lb/>
<pb n="KR4h0109_WYG_041-17b"/>
可以見見而聞聞又况以像求耶然學者緣貌觀其道<lb/>
緣形觀其天亦或有所得云<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻四十一<lb/>
</p>
<p>
</p>
  </div>
</body>
</text>
</TEI>
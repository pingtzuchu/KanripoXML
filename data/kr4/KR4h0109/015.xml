<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻十五</head>
    <p>
<pb n="KR4h0109_WYG_015-1a"/>
欽定四庫全書<lb/>
　全蜀藝文志巻十五　　　明　周復俊　編<lb/>
　　詩<lb/>
　　懐古<lb/>
　　　八陣圗<hi>見唐語林</hi>　　　　　　晋桓温<lb/>
訪古識其真尋源愛徃跡恐君遺事節聊下南山石<lb/>
　　　蜀四賢詠　　　　　　　　　宋鮑照<lb/>
渤渚水浴鳬春山玉抵鵲皇漢方盛明羣龍滿階閣君<lb/>
<pb n="KR4h0109_WYG_015-1b"/>
平因世間得還守寂寞閉簾注道德開卦述天爵相如<lb/>
達生㫖能屯復能躍陵令無人事毫墨時灑落褒氣有<lb/>
逸倫雅繢信炳愽如令聖納賢金璫昜羈絡良遮神明<lb/>
游豈伊覃思作𤣥經不期賞蟲篆憂散樂首路或参差<lb/>
投駕均遠托身表既非我生内任<hi>一作甚</hi>豐薄<lb/>
　　　登琴臺　　　　　　　　　梁簡文帝<lb/>
蕪階踐昔徑復想鳴琴游音容萬春罷髙名千載留弱<lb/>
枝生古樹舊石染新流由來遞相嘆逝川終不收<lb/>
<pb n="KR4h0109_WYG_015-2a"/>
　　　蜀城懐古　　　　　　　　　劉希夷<lb/>
蜀上遶水行呉天積風霜窮覧通表裏氣色何蒼蒼舊<lb/>
國有年代青樓思豔粧古人無嵗月白骨宜丘荒寂歴<lb/>
彈琴地幽流讀書堂𤣥龜埋卜室采鳳滅詞場陣圗一<lb/>
一在柏樹雙雙行鬼神清漢廟鳥雀恭秦倉歎世已多<lb/>
感懐心益自傷頼䝉靈丘境時當明月光<lb/>
　　　巫山懐古　　　　　　　　　　前人<lb/>
巫山幽隂地神女艶陽年襄王伺容色落日望悠然歸<lb/>
<pb n="KR4h0109_WYG_015-2b"/>
來髙唐夜金缸熖青煙頽想臥瑶席夢魂何翩翩揺落<lb/>
殊未已榮華忽徂遷愁思瀟湘浦淒凉雲夢田猿啼秋<lb/>
風夜雁飛明月天巴歌不可聴聴此益潺湲<lb/>
　　　白帝懐古　　　　　　　　唐陳子昂<lb/>
日落滄江晚停橈問土風城臨巴子國臺沒漢王宮荒<lb/>
服猶周甸深山尚禹功巗懸青壁斷地險碧流通古木<lb/>
生雲際歸帆出霧中川途去無限客坐思何窮<lb/>
　　　陳拾遺故宅　　　　　　　　　杜甫<lb/>
<pb n="KR4h0109_WYG_015-3a"/>
拾遺平昔居大屋尚修椽悠悠荒山日惨澹故園煙位<lb/>
下曷足傷所貴者聖賢有才繼騷雅哲匠不比肩公生<lb/>
揚馬後名與日月懸同遊英俊人多秉輔佐權彦昭超<lb/>
玉價郭振起通泉到今素壁滑灑翰銀鈎連盛事㑹一<lb/>
時此堂豈千年終古立忠義感遇有遺編<lb/>
　　　漢州月夕遊房太尉西湖　　　李徳裕<lb/>
丞相鳴琴地何年閉玊徽<hi>房公以好琴聞于海内</hi>偶因明月夕重<lb/>
敞故樓扉桃李蹊空在芙蓉客暫依<hi>南史安陸侯與王書仲玉長史庾杲之</hi>
<pb n="KR4h0109_WYG_015-3b"/>
<hi>稱泛渌水依芙蓉何其麗也</hi>誰憐濟川楫長與夜舟歸<lb/>
　　　重題　　　　　　　　　　　　前人<lb/>
晚日臨寒渚微風發櫂謳鳳池波自閲魚水運難留亭<lb/>
古思宏棟川長憶夜舟想公髙世志祇似冶城遊<lb/>
　　　奉和　　　　　　　　　　　劉禹錫<lb/>
太尉留琴地時移重可尋徽絃思掩抑風月助登臨榮<lb/>
駐清油騎髙張白雪音祇言酬唱美良史記王箴<lb/>
　　　重題　　　　　　　　　　　李徳裕<lb/>
<pb n="KR4h0109_WYG_015-4a"/>
静對烟波夕猶思棟宇清臥龍空有處馴鳥獨忘情顧<lb/>
步襟期逺参差物象横自宜雕樂石爽氣際青城<lb/>
　　　奉和　　　　　　　　　　　劉禹錫<lb/>
木落漢川夜西湖懸玉鈎旌旗還夜次舟楫泛中流目<lb/>
極想前事神交如舊遊瑶琴乆已絶松韻自悲秋<lb/>
　　　重題　　　　　　　　　　　李徳裕<lb/>
林端落照盡湖上逺風清水榭芝蘭室仙舟魚鳥情人<lb/>
琴乆寂寞烟月似平生一泛釣璜處如聞流水聲<lb/>
<pb n="KR4h0109_WYG_015-4b"/>
　　　房公舊竹亭聞琴緬慕風流神期如在因重題<lb/>
　　　　此作　　　　　　　　　　李徳裕<lb/>
流水音長在青霞意不傳獨悲形解後誰聴廣陵絃<lb/>
　　　奉和　　　　　　　　　　　　鄭谷<lb/>
石室寒颷警孫枝雅器裁坐来山水操絃斷弔餘哀<lb/>
　　　奉和　　　　　　　　　　　劉禹錫<lb/>
尚有竹間露永無碁下塵一聞流水曲重憶飡霞人<lb/>
　　　經杜甫舊宅　　　　　　　　雍陶<lb/>
<pb n="KR4h0109_WYG_015-5a"/>
浣花溪裏花多處為憶先生在蜀時萬古只應留舊宅<lb/>
千金無復換新詩沙崩水檻鷗飛盡樹壓村橋馬過遲<lb/>
山月不知人事變夜米江上與誰期<lb/>
　　　觀八陣圗　　　　　　　　　劉禹錫<lb/>
軒皇傳上略蜀相運神機水落龍蛇出沙平鵝鸛飛波<lb/>
濤無動勢鱗甲避餘威㑹有知兵者臨流指是非<lb/>
　　　詠張柬之<hi>柬之曽為蜀郡守今崇慶州也</hi>　　　皇甫澈<lb/>
周厯革元命天步値艱阻烈烈張漢陽左袒清諸武休<lb/>
<pb n="KR4h0109_WYG_015-5b"/>
明神器正文物舊儀覩南嚮翊大君西宮朝聖母茂勳<lb/>
鑄鐘鼎江山食茅土至今稱五王卓立邁千古<lb/>
　　　詠鍾紹京<hi>紹京曽謫守蜀州</hi>　　　　　　前人<lb/>
清宮閶闔啓滌穢氛沴滅紫陌重昭回皇天新日月從<lb/>
容廟堂上肅穆人神悦唐元作命功輝煥何烈烈<lb/>
　　　武擔<hi>蜀事補亡</hi>　　　　　　　宋宋京<lb/>
君不見蜀王妃子墓突兀成都城中若山積墓頭寒鏡<lb/>
澁無光妬月欺煙化為石鴻荒無根馮野史直謂山妖<lb/>
<pb n="KR4h0109_WYG_015-6a"/>
化妃子臨終未免懐<hi>闕</hi>　運土山中葬於此<hi>闕</hi>
錦江邊用是得名<hi>闕</hi>　　　　　　　空翠老大<hi>闕</hi>
　　　　　　穴西山出捲簾化<hi>闕</hi>　　　　　　如<lb/>
汲冡書免使後人疑徃昔<lb/>
　　　龜化<hi>蜀事補亡</hi>　　　　　　　　前人<lb/>
君不見秦時張儀築少城土惡易敗還顛傾力疲智竭<lb/>
築未就神龜為爾開其靈龜行所至城不圮板築之功<lb/>
從此已功成隱去智且賢城下于今祇流水殷勤髙謝<lb/>
<pb n="KR4h0109_WYG_015-6b"/>
余且網不夢元君寜自放儀兮儀兮奈爾何口舌縱横<lb/>
飾欺妄天使神龜籠爾術不言而行功自畢安得人靈<lb/>
若爾靈照見百為心暇逸<lb/>
　　　禮殿<hi>蜀事補亡</hi>　　　　　　　　前人<lb/>
君不見漢人制作禮殿存法度嚴廣分卑尊祇今年數<lb/>
不可考列盡古帝丹青昏晉人遺書刻柱邊字畫刓缺<lb/>
骨氣全衣冠真不異闕里事業直笑銘燕然鏘鏘似有<lb/>
環珮聲七十二子羅簮纓閉藏濁世如有待開眼今日<lb/>
<pb n="KR4h0109_WYG_015-7a"/>
觀文明陳倉石鼓歸辟雍大成門閥何穹崇安得貌取<lb/>
禮殿制太學西有宣尼宮<lb/>
　　　石室<hi>蜀事補亡</hi>　　　　　　　　前人<lb/>
君不見西漢文翁為蜀守蜀學不居齊魯後諸生競欲<lb/>
保翁名石室鐫磨貴難朽東漢髙公又幾時作為石室<lb/>
還如兹至今二室堅且乆文公髙公名不衰世間可傳<lb/>
唯鐡石石終可裂鐡終蝕古人好事留其名石室存亡<lb/>
竟何益漢水沉碑知在不叔子名存空峴首安得眼看<lb/>
<pb n="KR4h0109_WYG_015-7b"/>
石室銷要知二字名終有<lb/>
　　　玉局<hi>蜀事補亡</hi>　　　　　　　　前人<lb/>
君不見青陽老人飛下天口宣至道朝羣仙地中神人<lb/>
捧玉局異事秘怪于今傳龜城坤隅地有穴俗説西與<lb/>
岷山連嵯峩古觀森偉像老柏惨澹含風煙令威已去<lb/>
城郭在人物自改名依然亳州宮庭煥星斗真皇行幸<lb/>
祥符年所託得地近京邑地獨隱晦遐方偏安得老人<lb/>
洗此心還我澹泊同古先<lb/>
<pb n="KR4h0109_WYG_015-8a"/>
　　　嚴真<hi>蜀事補亡</hi>　　　　　　　前人<lb/>
君不見荘遵賣卜成都市市中仙隱無人值百錢度日<lb/>
復何求猶有沉冥見文字不因問著牛女星下世安能<lb/>
知姓名雲中鷄犬㧞家去舊宅寂寞秋蕪平搘磯石在<lb/>
年年長藥鼎空留閉黄壤前時發掘篆籀新明水神丹<lb/>
光滉瀁金鴈橋邊臺觀存神仙遺事渺難論安得先生<lb/>
為我卜俗骨庶可窺天閽<lb/>
　　　琴臺<hi>蜀事補亡</hi>
<pb n="KR4h0109_WYG_015-8b"/>
君不見成都郭西有琴臺長卿遺跡埋黄埃千年免為<lb/>
狐兔窟化作佛廟空崔嵬黄鬚老人猶記得昔時荒破<lb/>
樵蘇入鉏犂畏淺牛脚蹴古甕耕開數逾十乃知昔人<lb/>
用意深甕下取聲元為琴人琴不見甕已掘唯有鳥雀<lb/>
來悲吟一朝風流隨手盡况復千年何所訊安得雄辭<lb/>
弔汝魂寂寞秋蕪耿寒燐<lb/>
　　　墨池<hi>蜀事補亡</hi>　　　　　　　　前人<lb/>
君不見子雲草𤣥西郭門一逕秋草閒朝昏何須筆冡<lb/>
<pb n="KR4h0109_WYG_015-9a"/>
髙百尺池墨黯黯今猶存童烏侯芭竟零落𤣥學無人<lb/>
終寂寞漢家執㦸知幾年垂老身投天禄閣俗兒紛紛<lb/>
重劉向思苦言艱動嘲謗漢已中天雄亦亡不較空文<lb/>
從覆醤如今却作給孤園吐鳳亭前池水寒安得斯人<lb/>
尚可作㑹有竒字令君看<lb/>
　　　書臺<hi>蜀事補亡</hi>　　　　　　　　前人<lb/>
君不見孔明書臺遺廟旁古書不見臺荒凉臥龍未起<lb/>
蜀天逺茅廬日日空南陽赤符光寒白水涸秣陵王氣<lb/>
<pb n="KR4h0109_WYG_015-9b"/>
猶能作璋若嬰兒操虎狼脱去荆州殊不惡十倍竒才<lb/>
安用書此臺昔時知有無蜀人思君識故處未若江水<lb/>
存兵圗黄冠所居門第改祇有臺名今尚在安得臺邊<lb/>
見古人秋草重生類書帶<lb/>
　　　草堂<hi>蜀事補亡</hi>　　　　　　　　前人<lb/>
君不見少陵草堂背西郭浣花溪水流堂脚竹寒沙白<lb/>
自凄凉莫問四松霜草薄入門好在烏皮儿公去不歸<lb/>
換鄰里西嶺千秋雪未消舍北泥融飛燕子祇今榿木<lb/>
<pb n="KR4h0109_WYG_015-10a"/>
平橋路籠竹和煙雜江霧野僧作屋題草堂不是柴門<lb/>
舊時處詩壇今古誰能将艷艷文章光萬丈安得英才<lb/>
擅品量當使公居摩詰上<lb/>
　　　訪古　　　　　　　　　　　　房偉<lb/>
訪古城西話劫灰子雲相如安在哉成都萬事變亦盡<lb/>
惟有石笋雙崔嵬<lb/>
　　　遊山上廢寺有段文昌種松石刻云乾坤毁則<lb/>
　　　　無以見寺寺不可毁四松其逺乎寺今廢木<lb/>
<pb n="KR4h0109_WYG_015-10b"/>
　　　　亦亡矣感而賦之　　　　　　楊甲<lb/>
木落石出荒山臺上有佛寺孤崔嵬斷椽碎瓦無四壁<lb/>
古佛已倒何人推野蜂占窠挾肩背山䑕出穴銜髯䰄<lb/>
老僧見我欲愁哭野葛蔽路官能來文昌種松有斷刻<lb/>
石柱半裂荒莓苔舊時老翁無一在獨樹晚出非耆鮐<lb/>
乾坤未變已先滅幾見賊火飜征雷至今野叟鑿山破<lb/>
石窟尚有龍筋骸當時手種意已逺欲與草木為渠魁<lb/>
　　　八陣磧　　　　　　　　　　　蘇軾<lb/>
<pb n="KR4h0109_WYG_015-11a"/>
平沙何茫茫髣髴見石蕝縱横滿江上嵗嵗沙水齧孔<lb/>
明死已乆誰復辨行列神名非學到自古不留訣至人<lb/>
心已悟後世徒妄説自從漢道衰蜂起盡姦傑英雄不<lb/>
相下禍難久連結驅民市無煙戰野江流血萬人賭一<lb/>
擲殺盡如沃雪不為乆逺計草草常無法孔明最後起<lb/>
意欲掃羣孽﨑嶇事節制隱忍乆不决志大遂成迂嵗<lb/>
月去如瞥六師紛未整一旦英氣折惟餘八陣圗千古<lb/>
壮䕫峡<lb/>
<pb n="KR4h0109_WYG_015-11b"/>
　　　八陣磧　　　　　　　　　　　蘇轍<lb/>
漲江吹八陣江落陣如故我來苦寒後平沙如匹素乗<lb/>
髙望遺迹磊磊八十四遥指若布碁就是不知處世稱<lb/>
諸葛公用衆有法度區區落襃斜軍旅無濶歩中原竟<lb/>
不到置陣狭無所茫茫平沙中積石排隊伍獨使後世<lb/>
人知我非莽鹵奈何長蛇形千古竟不悟惟餘桓元子<lb/>
乆視不能去<lb/>
　　　灘石八陣圗行　　　　　　　王剛中<lb/>
<pb n="KR4h0109_WYG_015-12a"/>
我生孔明後相望九百載我想孔明賢巍然伊呂配竒<lb/>
謀勇略號雄師大節英風葢當代木牛流馬何足言八<lb/>
陣遺蹤千古在我行已度瞿塘門長灘石壘参差分洪<lb/>
纎髙下尺寸等猶有當年節制存四頭八尾觸處首敵<lb/>
衝中央兩皆救握竒如樞運無窮七縱七擒仍敢攻規<lb/>
模黄帝已垂文後來得者惟将軍唐宗李靖拾遺意樂<lb/>
舞旛表徒繽紛長江之上石蟠結江波洶湧石不滅使<lb/>
君何事遽剗除一夜風雷吼天闕明朝依舊石縱横神<lb/>
<pb n="KR4h0109_WYG_015-12b"/>
物䕶持人始驚向來守蜀用此法誰知石壘真金城嗟<lb/>
乎孔明遇不遇遇則劉公恢大度國險地狭民力㣲法<lb/>
出萬全勢未具嗟乎孔明以此用於呉長江内固魏可<lb/>
圗嗟乎孔明以此用於魏掃平三分歸一篲祇應所遇<lb/>
勢不同勢既不同功亦異嗟乎孔明之心如石堅欲扶<lb/>
漢室還中原事之不就則天耳安肯俯首從曹袁嗟乎<lb/>
孔明如生石不老後世用兵無草草忽然變作六花看<lb/>
使夫中原難按考請觀壘石韜機籌江流東去自悠悠<lb/>
<pb n="KR4h0109_WYG_015-13a"/>
英豪得此石外指長與君王靖邊壘<lb/>
　　　觀八陣圗有感　　　　　　　李興宗<lb/>
江從岷來觸瞿塘夏潦潰烈怒勢張霜溝水落洲渚露<lb/>
纍纍江石堆作行半斜半直半踈宻方營周匝門東出<lb/>
相傳呵䕶有鬼神驚波不能移寸尺想見當年諸葛公<lb/>
綸巾羽扇揮愁風令嚴部伍寂如水出沒變化機無窮<lb/>
乾坤不足當經理寫留古法艮岑趾上灘下峡一千年<lb/>
多少英雄測𤣥㫖小兒元子強多知常山蛇勢吾能窺<lb/>
<pb n="KR4h0109_WYG_015-13b"/>
㶚上枋頭真絶倒空使虬髯論倔竒斵輪不可傳其子<lb/>
此公天機緘骨髓奈何螟蝗生蝮蝎炎劉已灰吹不起<lb/>
天教三馬食一槽老馬蹄囓暫咆哮渭陽巾幗勢将蹶<lb/>
大星夜隕西軍號嗚呼興廢盡天意中原擾攘今六紀<lb/>
不堪骨月自相殘欲拯塗炭嗟誰使大官酣燕芻豢餘<lb/>
小官跼蹐塵埃裏舉目厭厭九泉人誰訪草廬談世事<lb/>
向來韜畧機莫投而今投機欠良籌君不見峡山深深<lb/>
茅舍底有人抱膝髙聲謳<lb/>
<pb n="KR4h0109_WYG_015-14a"/>
　　　奉陪安撫大卿登八陣臺覽忠武侯諸葛公遺<lb/>
　　　　像偶成長句　　　　　　　　張縯<lb/>
白帝城西魚復浦十月江平見津滸當年累石紛成行<lb/>
此地臥龍經講武轅門外建儼中權<hi>陣有壁壘一門東出</hi>列陣相<lb/>
承存後伍<hi>八陣相承又列數陣于後</hi>何人蛇勢識常山未數魚麗矜<lb/>
鄭拒懸知精神貫金石尚想號令嚴鉦鼓老兵料敵應<lb/>
疑生川后澄波其敢侮向令赤伏有餘符下睨皇州真<lb/>
指取云何遺跡司神明獨靳豐功被寰宇髙城置酒共<lb/>
<pb n="KR4h0109_WYG_015-14b"/>
臨眺徃事興懐増嘆撫巍然王佐三代前信矣名言照<lb/>
千古<lb/>
　　　巨埜李訦謁丞相祠登開濟堂俯八陣圗覩新<lb/>
　　　　帥張卿與侍郎林公舊題倡和皆慨想當時<lb/>
　　　　英烈嘆誦乆之惟瀼東流囓城入江且為民<lb/>
　　　　病願以不能轉石者一轉兹水輒借韵賦之<lb/>
　　　　　　　　　　　　　　　　　前人<lb/>
人言忠孝不磨滅神物䕶持以終古千年陵谷幾變遷<lb/>
<pb n="KR4h0109_WYG_015-15a"/>
此石不後自章武本由黄帝占兵法六十四以八為<lb/>
伍髯孫且懼生逹走賊操遊魂何敢拒刻露銘沙状<lb/>
水底教戰石存山下鼓<hi>山下有石鼓相傳為教戰之鼔</hi>一片丹心天<lb/>
地開萬世聞風猶禦侮我來起敬凛如生再拜一言<lb/>
公必取瀼流東截陣圖前寖隳城壁頽民宇能安拳<lb/>
石止波流願回瀼患思民撫常使䕫人知感公踏<lb/>
磧年年弔千古<lb/>
　　　八陣圗　　　　　　　　　　　陳謙<lb/>
<pb n="KR4h0109_WYG_015-15b"/>
武侯陣法洞萬古所至累石傳岷嶓意令他時人共識<lb/>
不輕蜀血丹秦戈沔陽舊壘己草草道元徃記空摩娑<lb/>
廣都鄉名至今在鄉老相戒不敢磨八八成行被隆土<lb/>
兩陣二首形無頗乾坤門户取法象未顯竒正相交加<lb/>
惟有江流魚復浦因水成勢堆平沙前方壁門儼營制<lb/>
後如偃月不可俄七八為經分㦸立九六為緯標鱗差<lb/>
妙哉隆中先天學陣規八卦森包羅六十四陣極卦變<lb/>
縱横入出無聱牙更参禮經得深㫖畫前丘井分八家<lb/>
<pb n="KR4h0109_WYG_015-16a"/>
及其變動不可常𤣥前八佾舞象和四頭八尾法制定<lb/>
四正四竒合變多紛紛紜紜未易亂渾渾沌沌誰能遮<lb/>
晉家将軍最倔强到此驚見常山蛇既識端中相應法<lb/>
何為征北復成訛乃知天𤣥與地秘竒才不世空咨嗟<lb/>
緬懐牧郊釣潢客止齊歩伐聲無譁隂經軍志八為用<lb/>
指麾昧爽趨朝歌春秋蒐乗慚蕪率猶有魚麗恭鸛鵝<lb/>
樓煩秃騎到中國紛披誰恤狐鮐髽長平埋肉滿山谷<lb/>
昆陽積骸如亂麻自注孫經雜水陣華容道上宵焚葭<lb/>
<pb n="KR4h0109_WYG_015-16b"/>
茍無法制驅市人参肉偃首胡定呀蠶鳬宇令此荒廢<lb/>
直到分鼎成山河雜耕未盡星斗泣節制惜不開中華<lb/>
觸之可勝不可敗侮亡取亂明羲娥英雄相待得英衞<lb/>
翻為圎陣鋪六花功成演作破陣樂八舞校隊猶餘葩<lb/>
貞觀以來遽絶筆潼闗散卒奔濤斜古人紙上己糟粕<lb/>
况乃沙石喧江沲天公幸自惜人命約束澒湧嚴誰何<lb/>
捐國尋跡望千載嵩雲晝鎻髙嵯峩<lb/>
　　　遊東屯　　　　　　　　　　關耆孫<lb/>
<pb n="KR4h0109_WYG_015-17a"/>
呼船渡西瀼䇿馬行東屯猶有竹下屋依然柴作門林<lb/>
深多鳥雀山對有猱猿世隔券猶在堂非基自存稼雲<lb/>
迷曠野屛翠隨層軒土厚疑吾里溪清何處源飡英金<lb/>
有種飯粒玉為根蘆笋戀春渚蕨芽蕃故園山名竊諸<lb/>
葛城榜為公孫雲雨峡前夢琵琶山後村留人惟野趣<lb/>
隔市絶塵喧墻度鳥飛影泥留兎走痕漁樵老嵗月藜<lb/>
莧過朝昏槎漢我初返梯参君暫捫車徒今附驥行列<lb/>
舊同鵷休沐因閒日携持訪古原摧頽一弊節走逐雙<lb/>
<pb n="KR4h0109_WYG_015-17b"/>
朱轓凉飈薄巾袂佳氣浮酒樽出游有此樂相視而無<lb/>
言則為樵夫嘲甚於人言煩取君古錦囊盛我浣花畨<lb/>
歸去待星上隨江看月翻<lb/>
　　　二月晦游東屯拜少陵像　　　陳邕<lb/>
飛飛鳴梟啄金屋孔雀飲泉牛扺觸杜䳌喜免百巢嗔<lb/>
鷦鷯強息一枝足燭天光焰幾許長日眩東極升朝陽<lb/>
世人謾作詩老看肩拍呂葛心羲皇玉珂金鑰裁通籍<lb/>
錦水銅梁俄浪迹兩戎磔裂甲欲洗四壁呻吟飯無喫<lb/>
<pb n="KR4h0109_WYG_015-18a"/>
萍漂蓬轉客䕫門栖遲瀼西復東屯羣峰竦壁水縈帶<lb/>
有怪膴膴如周原縱横豺虎深稂莠熊兒執耒驥子耨<lb/>
除芒落杵未流匙問有長安消息否峡雲巴月困宴捜<lb/>
去醉洞庭湘浦秋溪山留得金石響定應騎氣時神遊<lb/>
捫參歴井甘飛轍端為穿花聴鳥設簿書叢裏掣舟來<lb/>
風雨聲中與春别仰窺層閣俯平川想見杜曲桑麻田<lb/>
更起鳴酬儻可待一彈指頃三千年<lb/>
　　　題臥龍　　　　　　　　　　　查籥<lb/>
<pb n="KR4h0109_WYG_015-18b"/>
山顛祠貌儼丹青十載懐人為一登隱隱故營連白帝<lb/>
茫茫恨水向西陵石根蘭芷香無價雲頂松杉翠作層<lb/>
人事天機古難料詩成試語定中僧<lb/>
　　　訪蘇黄遺墨　　　　　　　　　前人<lb/>
檻外㴞㴞水嵓前冉冉雲行人舟似葉題墨蘚生紋嵗<lb/>
月帆檣去山川楚蜀分十年三艤棹永愧北山文<lb/>
　　　傷廢國詩　　　　　　　　蜀僧逺公<lb/>
樂極悲来數有涯歌聲纔歇便興嗟牽羊廢主尋傾國<lb/>
<pb n="KR4h0109_WYG_015-19a"/>
指鹿姦臣盡破家丹禁夜凉空鎻月後庭春暖漫開花<lb/>
兩朝帝業空成夢陵樹蒼蒼噪暮鵶<lb/>
　　　詠古　　　　　　　　　　　前人<lb/>
西蜀稱天府江山秀而竒肇開人皇世繼封軒轅支杜<lb/>
宇傳鼈靈怪誕良足疑世代已云逺是非誰復知大禹<lb/>
奠梁州故績昭可稽岷嶓既云藝江漢亦東之誰謂闗<lb/>
塞通始自嬴秦時豈知秦所開金牛一路岐我登岷之<lb/>
椒欲和梁山詩<lb/>
<pb n="KR4h0109_WYG_015-19b"/>
　　　揚雄　　　　　　　　　　　　戴錦<lb/>
雄謂藏心於淵噫心藏矣而身獨不藏乎食新禄而投<lb/>
閣心果不在於身乎莽之簒其來也漸矣曽不以太𤣥<lb/>
卜之而擇夫閴乎不可見者藏之誓不使莽涎垂鼎而<lb/>
汚我之槧乎然禄薄而官也累嵗不遷殆以貧故至禍<lb/>
已廹而不能去乎論其世文髙而行朴視孟氏焉醇大<lb/>
而疵小也議者槩以投閣藐之亦過矣茍處其地何如<lb/>
而藏焉曰豫<lb/>
<pb n="KR4h0109_WYG_015-20a"/>
雲嶺矗玉筆錦江洄練文山川發靈氣蜀郡生子雲寂<lb/>
寞性所忍雄談坐不聞墨池染竒字可但書八分法言<lb/>
凖論語太𤣥索羲文始也食漢禄駸駸近妖氛天械脱<lb/>
已晚投閣非其君愧乏太乙杖吹嘘縱殱焚執是論出<lb/>
處幽蘭斷竒芬臨風重太息俗轍何紛紛<lb/>
　　　東溪驛　　　　　　　　　　　前人<lb/>
登登山路髙還下馥馥香林淺又深何處斜陽重回首<lb/>
東溪寥落百年心<hi>東溪先生書屋也</hi>
<pb n="KR4h0109_WYG_015-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻十五<lb/>
</p>
<p>
</p>
  </div>
</body>
</text>
</TEI>
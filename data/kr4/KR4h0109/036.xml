<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻三十六</head>
    <p>
<pb n="KR4h0109_WYG_036-1a"/>
欽定四庫全書<lb/>
　全蜀藝文志巻三十六　　明　周復俊　編<lb/>
　　記丁<lb/>
　　　進士題名記　　　　　　　宋田况<lb/>
蜀自西漢教化流而文雅盛相如追踪屈宋揚雄叅駕<lb/>
孟荀其辭其道皆為天下之所宗式故學者相繼為與<lb/>
齊魯同俗然世有治亂化有隆薄士之出處貴賤實繫<lb/>
于此唐季五代政紀昏㣲斯文與人幾至墜絶國家之<lb/>
<pb n="KR4h0109_WYG_036-1b"/>
起海内統一堯文舜明寖昌以大其設科攷士擢取之<lb/>
多則前王之所未有益州自太平興國以来登進士第<lb/>
者接踵而出天聖景祐中其數益倍至慶厯六年一榜<lb/>
得十八人皇祐元年得二十四人他州来學而登第者<lb/>
復在數外其盛也如此豈非世化治隆人隨而興乎主<lb/>
學者議建榮名堂于宣聖殿之東北盡題皇朝及第進<lb/>
士名刻于石柱以示来者予喜聞而遂其請又為之序<lb/>
時皇祐二年五月一日也<lb/>
<pb n="KR4h0109_WYG_036-2a"/>
　　　經史閣記　　　　　　　　　吕陶<lb/>
蜀學之盛冠天下而垂無窮者其具有三一曰文翁之<lb/>
石室二曰髙公之禮殿三曰石壁之九經盖自周道衰<lb/>
㣲鄉校廢壊歴秦之暴至漢景武間典章風化稍稍復<lb/>
講時文翁為蜀郡守起學于市減少府用度以遺博士<lb/>
遣諸生受業京師招子弟為除繇且以補吏或與之行<lb/>
縣民用向化幾比齊魯自爾郡國皆立學實文翁倡之<lb/>
所謂石室者存焉至東漢之李四海板蕩兵火相仍延<lb/>
<pb n="KR4h0109_WYG_036-2b"/>
及校舎絃誦寂絶儒俗不正興平中郡將陳留髙䀢修<lb/>
舊補廢作為廟堂模制閎偉名號一新所謂禮殿者見<lb/>
焉至五代之亂疆宇割裂孟氏茍有劒南百度草創猶<lb/>
能取易詩書春秋周禮禮記刻于石以資學者吾朝皇<lb/>
祐中樞密直學士京兆田公加意文治附以儀禮公羊<lb/>
穀梁傳所謂九經者備焉始漢景末距今凡十六代千<lb/>
二百四十餘年崩離變革理勢不常而三事之盛莫易<lb/>
其故然則冠天下而垂無窮非夸說也考實以議也惟<lb/>
<pb n="KR4h0109_WYG_036-3a"/>
經史閣之成基勢崇大棟宇雄奥下視衆屋匪隘即陋<lb/>
聚書萬巻寳藏其間斯亦近類三事傳千百年而不可<lb/>
廢者乎龍圖閣直學士濮陽吴公因其成也㑹僚佐與<lb/>
蜀之士大夫及其講師徒弟凡若干人飲酒以落之徳<lb/>
風洋洋頌聲愉愉布宣于一方有若闕里弟子集雩壇<lb/>
之下歌咏先王道徳而歸諸聖門又若魯侯至泮水之<lb/>
上國人望其車旂和鸞而樂見之視其顔色笑語而有<lb/>
感恩向化之意嗚呼其盛矣哉公純誠好善治有本末<lb/>
<pb n="KR4h0109_WYG_036-3b"/>
所至以勸學為先見一士可以語道誘進之常若不及<lb/>
乃詩人所謂能長育人才則天下喜樂之也陶于是推<lb/>
明公意而言焉夫治性脩身以及國家天下大畧本之<lb/>
仁義其文莫詳于經監見古之人注措發施正邪粹駁<lb/>
與其生民幸不幸其迹莫著于史世之學者不矜誦數<lb/>
而率履其言不競多聞而慎擇其是則為有得亦庶幾<lb/>
善學歟初閣之營建皆幕府太常博士王君霽之謀君<lb/>
修潔有文甞典吴興郡學絜其規範来遺諸生匪獨諸<lb/>
<pb n="KR4h0109_WYG_036-4a"/>
閣也<lb/>
　　　御書大成殿額記　　　　　　席益<lb/>
紹興六年十一月左廸功郎新成都府學教授范仲殳<lb/>
言臣所任成都府府學大成殿建于東漢初平間天下<lb/>
棟宇之古無過此者而未有題榜願陛下萬幾之間親<lb/>
御翰墨掲之殿額以示人文化成流道徳之富覃及逺<lb/>
方之意上可其請即命仲殳乗傳以賜次年九月辛巳<lb/>
仲殳至自輦轂下臣益備位牧守率籲僚佐出迎于郊<lb/>
<pb n="KR4h0109_WYG_036-4b"/>
拜受于先聖祠下圜冠方領之士濟濟翔翔閭巷阡陌<lb/>
黧老黄幼聳觀讙呼咸用欣戴天子闡融文教遐方作<lb/>
人之盛徳罔不奮勵感激興于禮義嗚呼懿哉晉丞相<lb/>
王導有言方今戎虜煽熾國耻未雪忠臣義夫所共扼<lb/>
腕撫心宜正人倫設庠序使俎豆之事幽而更彰以著<lb/>
淳風流徳化天子不以蜀之遐濶僻陋越在裔壤肆頒<lb/>
宸筆光裕黌宇烟霏露結之形鸞翔鳳翥之勢煥乎如<lb/>
日月麗天雲漢昭回可謂甚盛舉矣昔苖民逆命虞舜<lb/>
<pb n="KR4h0109_WYG_036-5a"/>
舞干羽于兩階七旬而來格宣王興衰撥亂命召<lb/>
公以平淮夷其詩曰矢其文徳洽此四國臣雖駑<lb/>
劣敢不推廣上意聳動蜀之士大夫説禮樂敦詩<lb/>
書和衆安民慎固封守以仰禆中興之業追蹤前<lb/>
古無忝聖神樂育之惠臣益頓首幸甚紹興七年<lb/>
十月十日記<lb/>
　　　府學石經堂圖籍記　　　　　前人<lb/>
蜀儒文章冠天下其學校之盛漢稱石室禮殿近<lb/>
<pb n="KR4h0109_WYG_036-5b"/>
世則石九經今皆存焉自孝景帝時太守文翁始<lb/>
作石室至東漢興平元年太守髙䀢作周公禮殿<lb/>
于石室東圖畫邃古以来君臣聖賢然亦有魏晉<lb/>
名流以故世傳西晉太康中刺史張收始畫非也<lb/>
殿有畫自髙䀢始殆收嘗増益之今壁間又有東<lb/>
晉人士盖收之後繼有畫者不知誰氏也齊永明<lb/>
十年刺史劉悛益以禮家器服制度偽蜀廣政七<lb/>
年其相毋昭裔按雍都舊本九經命平原令張徳<lb/>
<pb n="KR4h0109_WYG_036-6a"/>
釗書而刻諸石本朝因禮殿以祀孔子為宫其旁<lb/>
置學官弟子講習傳授故蜀帥尚書右丞胡公宗<lb/>
愈作堂于殿之東南隅以貯石經益之先人鎮蜀<lb/>
奏秩文翁髙䀢于祀典又請樂工于朝教士以雅<lb/>
聲而後頖宫之禮樂文物粹然近古自國家三雍<lb/>
之外無與比者鄉者中州陸沉惟蜀頼天子神聖<lb/>
威武保得生聚邑屋而吏視軍賦為急春秋釋奠<lb/>
守者不親行敕下吏攝事以故風雨鳥鼠之虞不<lb/>
<pb n="KR4h0109_WYG_036-6b"/>
至黌舍盖自東漢興平元年嵗在甲戌始作禮殿<lb/>
逮我宋紹興六年丙辰歴年九百四十有三其間<lb/>
偽蜀刻石經之嵗是為晉開運甲辰至是一百九<lb/>
十三年矣益實受命盡護全蜀兼行太守事兹嵗<lb/>
八月諏日在丁郡文學藏儀吏以不圯板築之功<lb/>
雖垂軒皇之衣裳舞有虞之干羽自當功成于理<lb/>
外如其不然則伏諶行鄉射于東京征伐之間王<lb/>
導興學校于江左草創之始是真迂闊者矣聞此<lb/>
<pb n="KR4h0109_WYG_036-7a"/>
而猶未喻吾將賦子衿之三章悲原氏之將落也尚友<lb/>
君子者知此心哉紹興七年記<lb/>
　　　石經始末記　　　　　　　范成大<lb/>
石經已載前記晁子止作考異而為之序考異之作大<lb/>
抵以監本參校互有得失其間顛倒缺訛所當辨正然<lb/>
古今字畫雖小不同而實通用耳考異并序凡二十一<lb/>
碑具在石經堂中子止之序曰鴻都石經自遷徙鄴雍<lb/>
遂茫昧于人間至唐太和中復刋十二經立石國學而<lb/>
<pb n="KR4h0109_WYG_036-7b"/>
唐長興中詔國子博士田敏與其僚校諸經鏤之板故<lb/>
今世大學之傳獨此二本爾按趙清獻公成都記偽蜀<lb/>
相毋昭裔捐俸金取九經琢石于學宫而或又云毋立<lb/>
裔依太和舊本令張徳釗書國朝皇祐中田元均補刻<lb/>
公羊髙穀梁赤二傳然後十二經始全至宣和間席升<lb/>
獻又刻孟軻書叅焉今考之偽相實毋昭裔也孝經論<lb/>
語爾雅廣政甲辰嵗張徳釗書周易辛亥嵗陽鈞孫逢<lb/>
吉書尚書周徳正書周禮孫朋吉書毛詩禮記儀禮張<lb/>
<pb n="KR4h0109_WYG_036-8a"/>
紹文書左氏傳不誌何人書而詳字闕其畫亦必為蜀<lb/>
人所書然則蜀之立石盖十經其書者不獨徳釗而能<lb/>
盡用太和本固已可嘉凡歴八年其石千數昭裔獨辨<lb/>
之尤偉然也公武異時守三榮甞對國子監所模長興<lb/>
板本讀之其差誤盖多矣昔議者謂太和石本校寫非<lb/>
精時人弗之許而世以長興板本為便國初遂頒布天<lb/>
下收向日民間寫夲不用然有訛舛無由參校判知其<lb/>
謬猶以為官既刋定難于獨改由是而觀石經固脫錯<lb/>
<pb n="KR4h0109_WYG_036-8b"/>
而監本亦難盡從公武至少城寒暑一再易節暇日因<lb/>
命學官讎校之右本周易說卦乾健也以下有韓康易<lb/>
注略例有邢璹注禮記月令從唐李林甫改定者監本<lb/>
皆不取外周易經文不同者五科尚書十科毛詩四十<lb/>
七科周禮四十二科儀禮一十一科禮記三十二科春<lb/>
秋左氏傳四十六科公羊傳二十一科穀梁傳一十三<lb/>
科孝經四科論語八科爾雅五科孟子二十七科其傳<lb/>
注不同者尤多不可勝紀獨計今文猶三百二科迹其<lb/>
<pb n="KR4h0109_WYG_036-9a"/>
文理雖石本多誤然如尚書禹貢篇夢土作乂毛詩日<lb/>
月篇以至困窮而作是詩也左氏傳昭公十七年六物<lb/>
之占在宋衛陳鄭乎論語述而篇舉一隅而示之衛靈<lb/>
公篇敬其事而後食其禄之類未知孰是先儒有改尚<lb/>
書無頗為無陂改春秋郭公為郭亡者世皆譏之此不<lb/>
敢决之以臆姑兩存之亦鐫諸樂石附于經後不誣方<lb/>
將必有能考而正之者焉子止又刻古文尚書于堂而<lb/>
為之序曰自秦更前代法制以来凡曰古者後世寥乎<lb/>
<pb n="KR4h0109_WYG_036-9b"/>
無聞書契之作固始于伏羲然變狀百出而不彼之若<lb/>
者亦已多矣尚書一經猶有古文在豈非得于壁間以<lb/>
聖人舊藏而天地亦有所護不忍使之絶滅中間雖遭<lb/>
漢巫蠱唐天寳之害終不能晦蝕今猶行于人間者豈<lb/>
無謂耶况孔氏謂尚書以其上古之書也當時科斗既<lb/>
不復見其為𨽻古定此實一耳雖然聖人逺矣而文字<lb/>
間可以概想則古書之傳不為浪設予抵少城作石經<lb/>
考異之餘因得此古文全編于學官廼延士張真倣吕<lb/>
<pb n="KR4h0109_WYG_036-10a"/>
氏所鏤本冊刻諸石是不徒文字足以貽世若二典曰<lb/>
若粤□之類學者可不知與嗚呼信而好古學于古訓<lb/>
乃有獲盖前牒所令方將配孝經周易經文之古者同<lb/>
附于石經之列以故弗克第述一二以示後之好竒字<lb/>
者識又安知世無揚子雲時乾道庚寅仲夏望日序<lb/>
　　　修成都府府學記　　　　　　馮時行<lb/>
紹興二十八年冬天子命中書舎人鄱陽王公出鎮全<lb/>
蜀明年四月至成都下車謁孔子廟顧見學宫圯毁不<lb/>
<pb n="KR4h0109_WYG_036-10b"/>
治喟然而嘆且言皇上撥亂反正易干戈為俎豆開立<lb/>
政化純用儒術常以萬幾餘間手抄六經論語孝經孟<lb/>
子戰國樂毅晉羊祜列傳及圖孔子與門弟子七十二<lb/>
人像躬為叙賛頒之郡國藏之學宫以示惇勸以幸斯<lb/>
文徳至渥也成都西南大府當是時學校薦祭無位肄<lb/>
習無所其何以仰承聖明休徳亟命度材計工涓吉肇<lb/>
事力不民役費不民取易腐敗而新之與新作而補其<lb/>
闕凡四百楹皆敞豁靚深精堅嚴賁公来視成諸生東<lb/>
<pb n="KR4h0109_WYG_036-11a"/>
自荆䕫西極梁洋分集廡下歡喜鼔舞咸願記載傳之<lb/>
將来公以命其屬部沈黎守吏縉雲馮某俾叙其興作<lb/>
之由且繫以辭公名剛中字時亨其治蜀純用儒術其<lb/>
有得于經術者豈弟樂易之政無愧于前人詞曰梗楠<lb/>
于山魚龍于囦物生有元彬彬學宫蓄儲其中登為卿<lb/>
公聖神宅尊滌除妖氛煥以堯文夏校周庠達于四方<lb/>
聲教洋洋皇曰岷蜀詩書之俗誰歟其属振其殫竭孕<lb/>
其俊傑繄予近列西南巨屏綿絡參井惟公是命皇曰<lb/>
<pb n="KR4h0109_WYG_036-11b"/>
徃哉惟撫惟懐實惟汝諧漢有文翁千載吏宗汝惟其<lb/>
同公拜于庭皇亟其行虎熊旂旌公来祁祁致其肅祗<lb/>
先聖先師顧瞻頽傾心經目營亟命鼎新刋山浮川巨<lb/>
桴雲連徒旅闐闐己卯仲冬日旦氐中涓吉嘯工千趾<lb/>
俱升趨之烝烝各奮而登翔然其成煥然其明杳然其<lb/>
深公其省之邦人從之岌岌嶷嶷公升于堂而色而康<lb/>
嘉言孔揚諄復誨語如父如母邦人鼓舞歡傳萬口父<lb/>
兄師友更相進誘一日二日化行洋溢如風之疾惟皇<lb/>
<pb n="KR4h0109_WYG_036-12a"/>
作極貴儒尚徳百王之式惟公之賢受命于藩皇澤遐<lb/>
宣斡旋樞機皇曰来歸蜀人其思樂石峩峩矢詩不多<lb/>
千古不磨謹記<lb/>
　　　大成井記　　　　　　　　　李石<lb/>
外學吏李石作二井于成都先筮得巽揲之六三三九<lb/>
而老之三坎☵焉曰此井祥也陽揺其精陽開其明水<lb/>
湛乎深土溢乎津順所殁以免于險吾井其濟乎乃闕<lb/>
地三尋有咫得食焉分東西為亭以大成名据象詞也<lb/>
<pb n="KR4h0109_WYG_036-12b"/>
嵗大荒落日清明大餘一十二小餘一千七百七十一<lb/>
銘曰一竒而精六偶而盈此天地合水所未形我浚其<lb/>
原如海之溟派挹華滋分注以清我則不驟待其淵渟<lb/>
有綆之修此險之行爾汲爾學無敗厥成<lb/>
　　　修學記　　　　　　　　　　　楊甲<lb/>
成都學宫自漢至今千餘嵗祠殿講堂巋然獨存其西<lb/>
屬延三百楹壯麗廓大是為崇寜新學而嵗乆弊漏汚<lb/>
甚蜀連帥所統治繁夥月率一入學見諸生為故常講<lb/>
<pb n="KR4h0109_WYG_036-13a"/>
席徹即上車去不暇按行或有意苴補破敗吏縁為姦<lb/>
厚費府廪圬墁枝撑目所及以誣不察故雖數加葺亦<lb/>
易壊淳熈二年六月敷文閣待制范公自桂林移鎮全<lb/>
蜀始至謁先聖率諸生列拜庭下覧古歎息顧見屋室<lb/>
陊剥木老石腐則慨然欲興廢于是諏畫講度核經費<lb/>
虚實選吏程督刮絶蟊蠧自禮殿石室與今學官講誦<lb/>
之舎師儒之堂黝闇缺落風雨入而鳥鼠宅者皆徹新<lb/>
之盖踰年而役休沈沈翼翼嚴靚宏固為西南冠公来<lb/>
<pb n="KR4h0109_WYG_036-13b"/>
新學延見多士與耆儒宿師考難疑義訓誨熟複自左<lb/>
右序生與四方之觀遊若弟若子望公辭氣容色揚厲<lb/>
奮發願識嘉績顯刻以毋忘公徳公使甲記載本末甲<lb/>
辭不獲命則具著公惇本勸學委訓示後與蜀人所欲<lb/>
聲公無窮者為詞綴語下公名成大字至能吴郡人以<lb/>
儒長者治蜀有大恵利及民然其政發源實始興學其<lb/>
辭曰逺哉兹學循吏所作耡荒鑄頑爰初維囏築室考<lb/>
宫誘民其間被之書詩惠我後人聖有廟祀士有攸宇<lb/>
<pb n="KR4h0109_WYG_036-14a"/>
相其喬木曰此千嵗孰傾不扶以雨以風掃除壊汙起<lb/>
自今公庀材鳩工左規右程執斤從之役徒蒸蒸迺崇<lb/>
迺治毋有庳腐廓焉新宫以就爾士士曰樂哉其来翼<lb/>
翼誦歌講讀金石屋壁公徃眎成弁服在門揖之畢升<lb/>
進退齊平公曰士子吾敬誨汝聖作斯學惟汝擇取盖<lb/>
古有訓自本自根餘力則文以華其身滔滔利聲則非<lb/>
我徒毋堕爾修媿此學廬士拜稽首載銘公言敢有斁<lb/>
遺公叅在前井絡之區槁乾既濡民以順賴士勸毋怠<lb/>
<pb n="KR4h0109_WYG_036-14b"/>
公歸廟堂我思維勩毋壊于成以詔来者<lb/>
　　　新修四齋記　　　　　　　　李燾<lb/>
蜀郡文學掾李浩蘇詵具書告丹稜李燾曰成都學者<lb/>
日増統帥陳侯懼學宫不足以容迺即公堂之左右更<lb/>
築崇寜廢趾新為屋二十八楹分為四齋䟽為四十八<lb/>
牕髙爽靖深學者益趨焉總其成為錢一萬九千緡有<lb/>
竒經始于去冬落成于今春而秋毫弗以煩民此美事<lb/>
也諸生咸願有所紀述敢以告燾再卻而再至已迺喟<lb/>
<pb n="KR4h0109_WYG_036-15a"/>
然歎曰營繕齋屋事固甚美雖勿記豈不粲然陳前而<lb/>
燾私竊有感焉不可不為諸生評之盖聞古之士皆自<lb/>
學學必有講習之處在家曰塾其曰庠曰序曰校盖各<lb/>
因所處而立之名初未甞有大小升降之殊也嵗時朋<lb/>
萃羣集有司于是取賢歛才推而上之其不率教者屏<lb/>
之夫推而上之亦必有講習之處焉斯總名曰大學大<lb/>
學惟王者之都得有是名非王都則名曰學而已故鄉<lb/>
黨莫不有學謂國乃有學固已失之且庠序及校皆所<lb/>
<pb n="KR4h0109_WYG_036-15b"/>
以名其講習之處云爾未始訂某處為序某處為校也<lb/>
亦未始曰庠不得名序序不得名校校不得名庠也昔<lb/>
孔子射矍相之圃盖以魯君之命致衆而論士然則圃<lb/>
亦學矣豈必曰庠曰序曰校而後為學云乎哉若孔子<lb/>
固未甞言庠序其言庠序則自孟軻氏始孟氏雖列三<lb/>
代學名而其義則専在養教及射修吾孝弟忠信而已<lb/>
故曰學則三代共之皆所以明人倫也又甞分東北西<lb/>
南上下左右或在廟或在國或在郊春秋冬夏所居各<lb/>
<pb n="KR4h0109_WYG_036-16a"/>
異詩書禮樂所教亦不同如大小戴所記鄭康成蔡伯<lb/>
喈輩所箋註紛然交加雖巧辨曲通之成理考正求定<lb/>
終須掊擊况又増以成均米廪瞽宗辟雍膠射與夫三<lb/>
靈五府别號異辭叢脞雜還混為一條不可致詰先儒<lb/>
悟其齟齬難以位置則從而為之說曰周兼四代之制<lb/>
盖一處並建四學非四學各為四處也然其說要未允<lb/>
當姑置周勿問彼區區之魯而亦兼四代之制乎泮水<lb/>
詩今且存米廪瞽宗辟雍膠射不少概見不知漢儒何<lb/>
<pb n="KR4h0109_WYG_036-16b"/>
所依憑而公倡異端彊入它類疑誤學者盖其甚病在<lb/>
溺心以博未識古書之正偽更怵世資傅㑹緯說錯亂<lb/>
經言遂使後世人主惑其名而不究夫學之實籠絡牽<lb/>
聨惟恐漏落崇侈土木贅聚冠履于孝弟忠信所當脩<lb/>
者則未始致意焉其言豈不諄諄特其意倜倜然逺矣<lb/>
漢武帝幸從董仲舒等議建大學置五經博士舉孝廉<lb/>
増弟子員或獻雅樂則對三雍當時抑亦可謂彬彬矣<lb/>
然孝武實急功利士之精通秀穎者皆不肯㳺學游學<lb/>
<pb n="KR4h0109_WYG_036-17a"/>
者特章句之儒初無益于成敗之數也逮孝昭欲救民<lb/>
間疾苦乃更召天下賢良文學以訪之則其所養竟非<lb/>
所用此不究實之害也光武創業未及五載于傾側擾<lb/>
攘之間亟立大學雖不免以䜟决事而崇尚儒術有意<lb/>
其推本之也孝明孝章是承是繼其後稍怠學舎鞠為<lb/>
蔬園永建六年更造黌宇開拓房室舉郡國明經耆儒<lb/>
以充入之大将軍下至六百石悉遣子弟游學逮本初<lb/>
之元編牒數踰三萬郭林宗申屠子龍雖髙尚其事亦<lb/>
<pb n="KR4h0109_WYG_036-17b"/>
復周旋其間奨拔人物扶樹道教為諸生倡范孟博等<lb/>
與聞國政深議不諱自公卿以下皆折節下之假托如<lb/>
黄子艾晉文經稱疾卧家士大夫請見弗許三府辟召<lb/>
輙加詢咨隨其臧否以為予奪當時倘非假托得不謂<lb/>
盛乎要不可與先漢同日語曽無幾何旋遭鉤黨之禍<lb/>
議者反歸過于大學若是則學終無益于政祇有損爾<lb/>
是不然學之為王者事乆矣化民成俗匪學莫繇顧用<lb/>
之何如耳後漢之學猶近古及其末造聲教廢于上風<lb/>
<pb n="KR4h0109_WYG_036-18a"/>
俗清乎下百餘年間亂而不亡匪學之力與若郭有道<lb/>
名冠大學而超然塵垢之外不為好爵所縻正言直節<lb/>
嶢嶢獨全彼子艾文經終賴符偉明及林宗輩排斥計<lb/>
不得售禍發鉤黨大學何與也惜漢儒但指經術為禄<lb/>
利之路而不推本于孝弟忠信俾人自進修所用者狭<lb/>
爾本朝徧天下立學肇慶厯極于崇寜其得失之速有<lb/>
目共覩而三舎升降月書季考之法纎悉備具大率誘<lb/>
以禄利故未見豪傑之士卓然自大學興起者此則士<lb/>
<pb n="KR4h0109_WYG_036-18b"/>
所共歎也夫脩其天爵而人爵從之又何俟于誘若誘<lb/>
之空激令躁競不安命分是不耘苗而又揠之長者也<lb/>
獨明道景祐間胡翼之治湖州學其規模去古差近弟<lb/>
子徃来常数百人莫不以仁義禮樂為學其出辭氣動<lb/>
容色人忽遇之不問可知其師為翼之也磨礲浸灌之<lb/>
功多矣慶厯更新大學有司請下湖州取翼之法以為<lb/>
大學法焉抑甞聞翼之弟子各以經相傳授又别置齋<lb/>
舎榜曰治道凡欲明治道者肄業于兹如治民治兵治<lb/>
<pb n="KR4h0109_WYG_036-19a"/>
溝洫治算數之類咸因其性而肄業焉劉彛盖治溝洫<lb/>
者至今猶以水利著夫豈茍然純用科舉為學哉及元<lb/>
祐欲革元豐三舎詆訐苛擾之敝初命程正叔與顧子<lb/>
<hi>闕</hi>孫莘老同更定學制三人議别置尊賢堂及待賔吏<lb/>
師等齋實用翼之故事㑹胡完夫與正叔異趣事不果<lb/>
行今天下立學皆徧師生相與言惟作文義詩賦論䇿<lb/>
爾是猶日不給而况敢及科舉外事且徒飲食之而不<lb/>
于是取賢歛才無怪乎自怠自棄者之多也今多有是<lb/>
<pb n="KR4h0109_WYG_036-19b"/>
說欲減鄉舉十二三以其額畀郡國之學使學者繇是<lb/>
發身其得人未必不愈于三嵗驟舉于其鄉者是或一<lb/>
道也而朝廷憚于改絃易調然好學者亦豈因是而遂<lb/>
輟其所好乎燾鄉侍講席甞從容為上言乞稍變試文<lb/>
體格無若今之煨釀熟爛庶幾豪傑有以自見上甚鄉<lb/>
納趣令就直廬條具既得㫖須再試即行㑹燾去位事<lb/>
亦隨寝若試文體格不變又不于是取賢歛才則郡國<lb/>
之學誠徒立爾必不得已翼之故事尚可倣依而馳騁<lb/>
<pb n="KR4h0109_WYG_036-20a"/>
使學者不妨課試如式復于科舉外専精讀書且有以<lb/>
自食無復營求擾亂優游厭飫日知其所亡月無忘其<lb/>
所能比及成就則自當與古為徒謂學果無補于當世<lb/>
吾不信也昔文翁初起學宫于成都市及元朔五年詔<lb/>
天下郡國皆立學宮盖天下郡國學宮實自成都倡之<lb/>
後之為成都者于學宮不敢不致力雖迷國誤朝若崇<lb/>
寜宰相其致力尤甚異時縱不說學亦必枝柱邪傾圬<lb/>
墁赤白盖虚矜偽以干縫掖之譽今陳侯獨能躬行節<lb/>
<pb n="KR4h0109_WYG_036-20b"/>
儉削浮冗之費罷誇詡之燕日積月累剏成大厦其視<lb/>
文翁減省少府用度以成就蜀諸生無不及焉其為徳<lb/>
厚矣諸生盍亦思所以報之乎司馬相如雖文章冠天<lb/>
下然弗張四維似非吾黨揚子雲金口木舌真漢大儒<lb/>
而出處之際未免跋㚄彼莊君平李仲元沈潜自遂莫<lb/>
我繫維迺可敬仰爾嗚呼繇文翁以来仕而顯者固多<lb/>
矣何君公趙志伯謙温等雖登三公君子弗貴也惟范<lb/>
景仁起寳元終元祐其進退雍容實光于莊李若景仁<lb/>
<pb n="KR4h0109_WYG_036-21a"/>
斯不負玉堂石室云燾無徳之齒猥杖于鄉稱道不亂<lb/>
則燾何敢其私竊有感焉者盖具此姑以復諸生其尚<lb/>
交儆戒哉<lb/>
　　　重修至聖文宣王廟記　　　蒲宗孟<lb/>
夫茫昧窈𦕈浮于空虚運于兩間充牣于萬類而不息<lb/>
天地之氣氣有逆順然而其施于物也無厚薄光明盛<lb/>
大横于古今亘于日月籠絡于萬世而不絶者孔子之<lb/>
教教有興廢然而其被于人也無逺近氣無厚薄而百<lb/>
<pb n="KR4h0109_WYG_036-21b"/>
穀之生有不齊焉者過在播殖之人非氣之異也教無<lb/>
逺近而四方之學有不同焉者失在倡勸之人非教之<lb/>
弊也枯原瘠野可使為豐壤裔夷窮貊可使為中國䎩<lb/>
耡之不勤闢鑿之不工地雖美求其茨梁之收嬉戱孺<lb/>
子皆知其不可禮義之不脩忠信之不行人雖材求其<lb/>
聖賢之歸委巷小人皆知其不能告于人曰地不足殖<lb/>
而不耕是棄其地也告于人曰人不足治而不教是棄<lb/>
其人也棄地者将引而入于飢寒棄人者将引而使為<lb/>
<pb n="KR4h0109_WYG_036-22a"/>
禽獸飢寒至禽獸之性發何所不有今四方學可謂至<lb/>
盛而持其術者可謂不棄其人矣然猶教化之所浃風<lb/>
俗之所尚與其講磨養育之具獨完于京師浸漬于齊<lb/>
魯閩益而盛大于吴越惟䕫為西南之陋當天下學者<lb/>
翕然嚮勸之時此邦之人尚不識書至慶厯詔郡縣立<lb/>
學今龍圖閣直學士廬江何公郯為郡别乗始能用文<lb/>
章理道感悟其俗于是人漸知讀書逮十餘年方有進<lb/>
士後又有以進士得科名者廬江公既去歴二十載傳<lb/>
<pb n="KR4h0109_WYG_036-22b"/>
至于今秀民稍稍軰出而為之倡者待其人尚如枯埇<lb/>
墝塉而䎩鋤闢鑿之不復加故窮嵗月更寒暑終莫能<lb/>
豐乎所獲治平三年兵部郎中吴興陳公由三司判官<lb/>
出領本路轉運使入境之日悒然傷孔子之教不大被<lb/>
于一方迺下令風動諸郡使其守長招集學子以徳義<lb/>
錯磨其人守長承命處不敢懈各飭僚吏以尸教化䕫<lb/>
州刺史長沙賈侯率先諸郡整治序宇完壊補缺設為<lb/>
規程郡之人喜聞而樂從日謀于其家告于其父兄奔<lb/>
<pb n="KR4h0109_WYG_036-23a"/>
走入學惟恐後時而不得羣于其間既至服勤詩書出<lb/>
入時又謀于其友告于其子弟率徳勵行恥其身之不<lb/>
尊名之不髙而孝父忠君之說不聞于耳日夜講解疲<lb/>
不知倦四逺之人執業而就學者交足在境學既盛諸<lb/>
生以孔子之廟卑隘毁墜堦不容立堂不容處奠獻之<lb/>
際設席無地宿燎無所又謀于其鄉告于其常所徃来<lb/>
而聞于郡曰汙宫敗室安足為孔子之所居而稱吾陳<lb/>
公所以尊事聖人之意耶願輸財以新之是年冬孔子<lb/>
<pb n="KR4h0109_WYG_036-23b"/>
之四十六世孫以尚書員外郎来為轉運判官樂陳公<lb/>
之不鄙擯其人能均齊人之教剔刮愚瞶不以逺近為<lb/>
間使皆議忠信守仁義以自治也懽然協力以終厥事<lb/>
又以其家之廟像及冕服之制合顔淵而下衣冠之飾<lb/>
授于刺史賈侯明年二月賈侯相址擇吉率其属日從<lb/>
事于廟庭親畀匠指俾營俾搆官工私庸雜作衆治六<lb/>
月廟乃成豐宇廣厦明敞廓大中嚴孔子之座冕旒服<lb/>
章悉用本廟之制而顔淵已下從燕居之儀翼侍左右<lb/>
<pb n="KR4h0109_WYG_036-24a"/>
并圖周漢巳来及唐之大儒二十餘人于壁間邊豆罍<lb/>
罇盡易去舊器使就潔嚴諸生将考于新宫又謀于其<lb/>
徒告于其長有請于學官曰始者入于學懼無承陳公<lb/>
之賜故羣趨而朋来既就講肄又恐無以謝陳公之教<lb/>
故勤行而力修術業既専所趣既明又嗟無以充陳公<lb/>
尊徳事聖之意故率財以為廟今廟成而無傳諸生不<lb/>
任其責責在學官學官當有以施其職也宗孟曰然是<lb/>
誠學官之所宜為昔者魯作泮宫邦人是歌鄴侯修廟<lb/>
<pb n="KR4h0109_WYG_036-24b"/>
韓公有詩宗孟典領學事實司文詞其初其卒又皆與<lb/>
諸生游泳于其間敢拜稽首刻詩廟碑詩曰<lb/>
䕫于西南有國自昔人罕詩書士罕縫掖誰為豐腴獨<lb/>
此墝瘠簡簡陳公初顧嗟慼曰人則然其瞶可剔教無<lb/>
逺近人自損益豈不在我示以標的使之得涂安徃不<lb/>
適下令諸郡風動邦伯庶邦守長䖍命踧踖䕫實有府<lb/>
庠序先闢方疏淵源灌溉枯瘠旋不踰時芃芃其稷既<lb/>
穫既耘乃漸乃獲公日来觀驄馬白額旂旐䒫䒫紫綬<lb/>
<pb n="KR4h0109_WYG_036-25a"/>
纁舄温潤其音以勉其畫杠梁其湍以拯其溺與之酬<lb/>
酢升降同席與之坐起左右接膝匪棄伊教咸樂親炙<lb/>
四逺承風笈負墳籍争来于䕫奔走交迹人侈公恵衎<lb/>
衎晨夕相視廟貌毁墜頽窄曰吾聖人是豈来宅輦財<lb/>
輸金願就更革吉日辛卯爰始斯役衆工勤事不待繩<lb/>
廹衆板勤㭬其均歴歴簷阿斯翬稜廉斯㦸像貌有嚴<lb/>
堂塗有赫是奠是饗神降無射公来在廟禮容莊惕公<lb/>
来在泮天語恱懌克明克嘉有警陋僻凡公之仁浸漬<lb/>
<pb n="KR4h0109_WYG_036-25b"/>
洒滌孰為父兄不舞公澤邦人孔懐懼或淪失學官宗<lb/>
孟實任斯責作詩記始以鏤金石<lb/>
　　　重建州學記　　　　　　　徐粹中<lb/>
世無不可成之材亦無不可善之俗舄鹵之地可使為<lb/>
良疇九夷之陋可使為洙泗其以為難者亦誠有所未<lb/>
至焉耳惟天下之至誠為能成天下之化天下之化育<lb/>
可賛也况于人乎君子之于天下也不患材之不成俗<lb/>
之不善患吾之誠或有未至是以無所不用其誠亦無<lb/>
<pb n="KR4h0109_WYG_036-26a"/>
徃而不化䕫之有學本末載于舊紀嵗乆屋老常有震<lb/>
陵之憂紹興二十三年春吴興沈公自宗伯翰苑均逸<lb/>
侯藩由東蜀移鎮于䕫㑹夏大水屋被漂墊公命相土<lb/>
更築于舊學之兆得髙明爽塏之地并其廟遷焉横經<lb/>
有堂肄業有舎藏書有閣膳羞有所背山面江廟居其<lb/>
中肇工于秋九月戊申告成于明年夏五月辛巳總百<lb/>
三十四楹有来羣士其至如歸相率摳衣願識其實粹<lb/>
中甞讀易之觀曰觀盥而不薦有孚顒若且盥而不薦<lb/>
<pb n="KR4h0109_WYG_036-26b"/>
者為化之誠也有孚顒若下觀而化之誠也是以為彖<lb/>
辭則曰聖人以神道設教而天下服為爻辭則曰觀國<lb/>
之光利用賔于王於戯公之化于䕫誠既至矣諸生其<lb/>
勉之異時觀光上國進用于朝人知勸勉相率以從善<lb/>
駸駸乎入于鄒魯之化孰不曰自今日始謹拜手為之<lb/>
頌曰䕫之為州介于巴楚民生其間魚鹽商賈慶厯治<lb/>
平始為黌宇逮夫崇觀俊造接武我皇中興嗣復疆土<lb/>
闡揚文教増光烈祖建侯作屏以綏以撫二十七年禁<lb/>
<pb n="KR4h0109_WYG_036-27a"/>
從分虎政未及施勸先庠序来相其居榱椽敗腐顧將<lb/>
新之候時而舉㑹夏大水漫為洲渚卜築惟新奐輪有<lb/>
度民初墊溺未遑安堵公命賑之爰發倉庾泮宫之修<lb/>
子来樂胥日者夜郎稱兵嘯聚三嵗興戎未克攻取泮<lb/>
宫既作因越為虜鴟鴞革心好厥音吐在昔僖公修泮<lb/>
東魯爰服淮夷頌聲鼓舞今也沈公道尊學古樂育人<lb/>
材不問淳鹵達以至誠化如時雨乃㑹其入乃豐其貯<lb/>
士不家食于焉㳺處匪命匪携率規蹈矩利用賔王陵<lb/>
<pb n="KR4h0109_WYG_036-27b"/>
我鴻羽豈不自公肇開義府昔者孟軻聖道是輔韓愈<lb/>
稱之功不下禹粹中於公亦云斯語紹興一十四年八<lb/>
月初一日謹記<lb/>
　　　補䕫州大晟樂記　　　　　　張震<lb/>
宋興百餘載文物具舉惟樂律之議紛然歴數大儒莫<lb/>
能定卒至大晟而百家盡廢于是鑄金尚方採石泗濵<lb/>
以班諸天下校學異時諸生類以時肄習春秋釋奠合<lb/>
堂上下之樂翕然雜奏以饗先聖先師盛矣自中原遭<lb/>
<pb n="KR4h0109_WYG_036-28a"/>
變城邑為墟雖東南郡縣還定安集之餘而禮樂器用<lb/>
無一存者蜀獨以不被兵僅全而數十年間吏唯簿書<lb/>
獄訟兵食之為故謂儒者事特無訾省甚者竊取資几<lb/>
案娛玩之用此其于幸中又得不幸者也始䕫有賜樂<lb/>
視諸故府十闕五六雲安舊為軍亦有賜取而合之不<lb/>
足則又搜取于他州鐘磬正聲中聲凡五十有六按圖<lb/>
為簨簴寘諸學宫毎嵗祀陳于庭雖備而不作尚庶幾存<lb/>
其意此夫子不忍去告朔羊之志也嗟夫古之禮樂不<lb/>
<pb n="KR4h0109_WYG_036-28b"/>
可復見矣使器無廢壊猶有考焉而併與是去之獨何<lb/>
心哉助予為是舉者通判鮮于侃晉伯教授宋明孫晞<lb/>
亮隆興甲申十月甲子廣漢張震記<lb/>
　　　黔江修學記　　　　　　　　　竇敷<lb/>
紹興戊寅春二月西魏公僖被命守黔始至之日祇謁<lb/>
先聖顧學宫不治荒陋狭隘固已憮然及跪觀上所賜<lb/>
宸翰匣而藏之蔀室中則尤震懼不自安明年遂有意<lb/>
改建心思手畫度地辨方無不用其志乃取養士之餘<lb/>
<pb n="KR4h0109_WYG_036-29a"/>
鳩工積材斵石陶瓦動以千計而無所擾于民又明年<lb/>
首建宸奎閣崇顯壯麗氣象宏廓而經天緯地之文驚<lb/>
鸞回鳯之筆卓越煥爛光被江山又摹上所題大成字<lb/>
掲之禮殿之榱椽闓其蔽障飾聖像正十哲顔孟位築<lb/>
東西二序繪七十二賢于壁闢四齋設明窻净几更講<lb/>
堂以嚴涵養正門閭以快衆目未逾年而工畢既畢屬<lb/>
敷書其事敷曰學校者乃禮義之所出政治之所本而<lb/>
公議之所在也古者獻囚馘于是受成于是論政于是<lb/>
<pb n="KR4h0109_WYG_036-29b"/>
一官一職以至公卿将相皆出于是真為國者之先務<lb/>
也然鄭人遊于鄉校以議執政者或謂子産毁鄉校子<lb/>
産曰不可善者吾行之不善者吾改之是吾師也孔子<lb/>
聞而謂子産仁嗚呼人有賢愚事有當否則世有謗譽<lb/>
當否在我謗譽在彼君子脩其在我者而已奚䘏于彼<lb/>
哉若逆畏其議已而欲毁鄉校則其為人可知也黔舊<lb/>
有學學者不减旁近郡不以教養為急故散居郊野此<lb/>
豈知子産之言哉能無愧于孔子之謂仁者哉頃嵗科<lb/>
<pb n="KR4h0109_WYG_036-30a"/>
舉朝廷禁挟燭之弊嚴其科條敷嘗督其事棘闈一開白<lb/>
袍百餘輩裹飯而前寂寂無譁須㬰坐定不窺一冊文<lb/>
賦自成日未斜而出敷心異之以為士固未可輕料也<lb/>
今公盡力于學又謹春秋二祀禮樂具備文物皆新前<lb/>
所無有當見千里之間父誨其子兄友其弟正衣冠事<lb/>
語言争相洗濯磨淬来集于斯目覩雲章口誦王言其<lb/>
不負上樂育之賜異時陞薦必能起遐方而瑞天朝至<lb/>
于學問有暇欲議公之政其必曰尊主庇民奉法循課<lb/>
<pb n="KR4h0109_WYG_036-30b"/>
新學校肅教化而我之父子兄弟誓不忘公他復何言<lb/>
　　　大貢院記　　　　　　　　　關耆孫<lb/>
國家用唐制以進士取士二嵗大比士由州縣升者曰<lb/>
鄉貢詔有司進退之此貢院之始也太宗覽進士榜喜<lb/>
曰天下英雄盡在是矣當時以為美談余則曰自周鄉<lb/>
舉里選之法壊而士失其寓猶賴春秋戰國之間齊晉<lb/>
鄭衛之君以君子多寡為盛衰而田文趙勝之徒客多<lb/>
則彊士雖失周之寓然各隨其所寓而安至秦則忌之<lb/>
<pb n="KR4h0109_WYG_036-31a"/>
忌之則殺之以為之窖可以盡掩天下士而不知蕭何<lb/>
曹參陳平張良之徒則秦不能掩之也漢用秦士起漢<lb/>
則先收士于是恵文而下有選舉之法曰賢良曰力田<lb/>
曰孝廉曰明經皆其目也漢以選舉寓士故亦不失其<lb/>
寓王莽曹操睨先後之弱而欲襲之則又忌士士遇莽<lb/>
操如遇秦然秦不能殺蕭何曹參陳平張良之徒于前<lb/>
而莽操亦不能殺冦恂鄧禹周瑜諸葛亮之徒于後士<lb/>
之未易籠絡如此漢揚子雲曰周之士也貴秦之士也<lb/>
<pb n="KR4h0109_WYG_036-31b"/>
賤謂周貴士可也謂秦賤士則秦豈得而賤之哉唐因<lb/>
隋舊以進士取士其始也得士如狄仁傑張九齡姚崇<lb/>
宋璟裴度則亦能為唐彊而其末也如鄭朴楊知至則<lb/>
為唐之亡矣取士一也何始末之異也余觀太宗初興<lb/>
本有忌天下英雄之心既不能用秦之殺則欲以進士<lb/>
為餌而銷之吾取士欲以此銷士而乃誑人曰以此取<lb/>
士士不識吾心且已識則南山之南北山之北矣吾将<lb/>
幾萬鍾幾千駟可要而来之哉識吾心者不来則来者<lb/>
<pb n="KR4h0109_WYG_036-32a"/>
宜其為鄭朴楊知至之徒也國家取士用唐制累聖待<lb/>
士則非太宗之心所以得士上勵精求治思欲得天下<lb/>
士與共大功業今取士一塗而貢院實為進士取士之<lb/>
始則其容畧乎䕫一路十五郡而合六都進士試于䕫<lb/>
初無貢院以破寺寓之寺破尚可也而䕫一城惟一寺<lb/>
一嵗而天申㑹慶兩節郡臣子舎是可無以東向而祝<lb/>
堯也豈可又以之為貢院而二年一殘破之乎䕫則寓<lb/>
貢院于此歴幾嵗乎而不問也嵗庚寅前侍御史王君<lb/>
<pb n="KR4h0109_WYG_036-32b"/>
伯庠来鎮䕫下車之明日慨然嘆曰託釋氏以見臣子<lb/>
之尊君貢多士以示諸侯之報國豈細故事而弊于前<lb/>
不問于後可乎况今取士惟進士一塗吾待進士試不<lb/>
薄俾士亦不自薄進士而後得士則貢院為郡第一事<lb/>
也下令創新之然退而顧公帑視民力則敝不可仰欲<lb/>
遲之則已下令郡進士鵠立待也于是公私之須皆一<lb/>
歸于節専力治之凡五閱月而成為屋一百一十間一<lb/>
毫不取于民民但見其成而不知其為力也則相與歌<lb/>
<pb n="KR4h0109_WYG_036-33a"/>
之以為君曽為上耳目官知國體者君不薄進士是欲<lb/>
士不自薄進士得士而貢上也君之為政可謂知其本<lb/>
矣君濟南人君之考君諱次翁甞叅大政事光堯夀聖<lb/>
太上皇帝君自立不以公卿子弟官而世進士科今守<lb/>
一藩能不忘本如此視古以曲江題名為非以家有文<lb/>
選為過者何啻九牛毛耶貢院落成郡士屬余書輙記<lb/>
其月日云<lb/>
　　　成都贍學田記　　　　　　元羅夀<lb/>
<pb n="KR4h0109_WYG_036-33b"/>
皇元誕受天命奄有萬方列聖繩承詔郡國崇學給田<lb/>
養士以風天下成都在蜀為㑹府昔以武定故所授多<lb/>
莱田少中大夫趙公世延使指蜀慨士習之頽弊教養<lb/>
未備無以承流宣化乃選秀民年二十上下者復其身<lb/>
補弟子員定章程樹令于學以明經治行為業歩其地<lb/>
得其田經其畆制其域如市地法㑹其利入嵗以為贍<lb/>
永業所輸入廪師弟子有度所司時其出納焉路總管<lb/>
張保同實總學政問以論語且曰兹學校之經賦也請<lb/>
<pb n="KR4h0109_WYG_036-34a"/>
記諸石碑固不獲讓曰成都自丙申蕩于兵文物冺盡<lb/>
搆治學舎才二十八年倚席不講士子怠散不能恒其<lb/>
業盖所授學田僻逺未墾無所仰哺而然也才之不立<lb/>
則有司將何以奉揚天休諸大夫可謂知所先矣教養<lb/>
之道可謂周且恒矣既而惟之周官鄉大夫嵗時登夫<lb/>
家之賢者能者莫得攷其羣居族食以養以教之道其<lb/>
或授田而自食其力大比禮而賔興之者非授之民也<lb/>
與何治績之凝隆平之乆也漢興崇儒興學増廣博士<lb/>
<pb n="KR4h0109_WYG_036-34b"/>
弟子縉紳之盛至于環橋門者億萬計吾見其士類之<lb/>
多于周也未見其比隆于周也其故何哉噫燼秦之餘<lb/>
非六學之實也百家之言非聖道之純也修潔博習非<lb/>
道徳之藴也冠帶委蛇非力田之質也文學賢良非夫<lb/>
家之秀也方領矩歩非樂舞之節也傳疏章句非躬行<lb/>
之確也胡周之比隆也然猶察舉于鄉閭也不果其行<lb/>
者猶尠也降漢而下學校修而教樹戾文辭侈而士習<lb/>
浮矣科目盛而其進狭矣合而論之道與利而已矣上<lb/>
<pb n="KR4h0109_WYG_036-35a"/>
以道求士之學也為道上以利誘士之學也為利上之<lb/>
所好下必有甚焉者豈不信與是以漢之士不能并乎<lb/>
周後之求者亦莫漢之愈也蜀有材漢文翁始也前乎<lb/>
文翁也固不能洽先王之化厥後如鄉雲波頴之賢代<lb/>
見時出豈特比齊魯而已哉由是言之漢之士未始異<lb/>
乎周蜀之材亦未甞不炳然于漢也顧上之人所以造<lb/>
之何如耳方今車書大同厲學興化源流濓洛理道開<lb/>
明士不力田而得飽學于官不待察舉鄉閭而可受知<lb/>
<pb n="KR4h0109_WYG_036-35b"/>
于公上無百家之雜科舉之累以荒其志矧少中公開<lb/>
教化之有則廪食養成之有資士之食于學者曷亦諒<lb/>
之公篤志勵行彊力不反何徃先之愧也哉故既紀其<lb/>
實以告將来因著一言思講評于愽聞之君子<lb/>
　　　廟學門記　　　　　　　　　　鮮瑨<lb/>
廟學三門之制禮經無明文瑨甞踰巴蜀浮荆襄漢沔<lb/>
適梁宋鄭衛歴趙代晉蒲秦陕之學周咨弗能得元貞<lb/>
初職教成都視綿州學瓦礫中得宋故石碑修學門記<lb/>
<pb n="KR4h0109_WYG_036-36a"/>
磨滅殆半而門制可攷云古營造法式以上天帝座前<lb/>
三星曰靈星王者之居象之故以名門先聖為萬世絶<lb/>
尊古今通祀衮冕南面用王者禮樂廟門之制悉如之<lb/>
世所謂櫺星及凌霄者承誤也今總府命大建此門凡<lb/>
柱礎門槸丹雘陛暨石牆陶甓黝堊之飾具如法經歴<lb/>
夏從仕實賛襄之厥功告成復請書其義于石以昭示<lb/>
永乆俾無惑云<lb/>
　<lb/>
<pb n="KR4h0109_WYG_036-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文士心巻三十六<lb/>
</p>
<p>
</p>
  </div>
</body>
</text>
</TEI>
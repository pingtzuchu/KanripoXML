<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志卷二十</head>
    <p>
<pb n="KR4h0109_WYG_020-1a"/>
欽定四庫全書<lb/>
　全蜀藝文志卷二十　　　明　周復俊　編<lb/>
　　詩<lb/>
　　贈送上<lb/>
　　　别袁昌州　　　　　　　　　陳江總<lb/>
河梁望隴頭分手路悠悠徂年驚若電别日欲成秋黄<lb/>
鵠飛飛逺青山去去愁不言雲雨散更似東西流<lb/>
　　　贈薛播州十四首　　　　　　隋楊素<lb/>
<pb n="KR4h0109_WYG_020-1b"/>
在昔天地閉品物屬屯䝉和平替王道哀怨結人風麟<lb/>
傷世已季龍戰道将窮亂海飛羣水貫日引長虹干戈<lb/>
異革命揖讓非至公<lb/>
兩河定寳鼎八水域神州函關絶無路京洛化為丘漳<lb/>
滏爾連沼涇渭余别流生郊滿戎馬渉路起風牛班荆<lb/>
疑莫遇贈縞竟無由<lb/>
五緯連珠聚千載濁河清金亡潜虎質閏盡自蛙聲聖<lb/>
期伊旦暮天禄啟炎精霧生三日重星飛五老輕禋宗<lb/>
<pb n="KR4h0109_WYG_020-2a"/>
答上帝改物創羣生<lb/>
道昏雖已朗政故猶未新刳舟洹水濟結網大川濵出<lb/>
遊迎釣叟入夢訪幽人植林雖各樹開榮豈異春相逢<lb/>
一時泰共幸百年身<lb/>
有帛賁丘園生芻自幽谷塵芳金馬路瀾清鳳池澳零<lb/>
露既垂光清風復流穆傾葢如舊知彈冠豈新沐利心<lb/>
金各斷芬言蘭共馥<lb/>
自余歴端揆緝熈恧時彦及爾陪帷幄出納先天睠髙<lb/>
<pb n="KR4h0109_WYG_020-2b"/>
調發清音縟藻流餘絢或如彼金玊嵗暮無凋變余松<lb/>
待爾心爾筠留我箭<lb/>
荏苒積嵗時契濶同遊處閶闔既趨朝承明還宴語上<lb/>
林陪羽獵甘泉侍清曙迎風含暑氣飛雨凄寒序相顧<lb/>
惜光隂留情共延竚<lb/>
滔滔彼江漢實為南國紀作牧求明徳若人應斯美髙<lb/>
臥未褰帷飛聲已千里還望白雲天日暮秋風起峴山<lb/>
君儻遊淚落應無已<lb/>
<pb n="KR4h0109_WYG_020-3a"/>
漢隂政已成嶺表人猶蠧借㓂比方新還珠總如故楚<lb/>
人結去思越俗歌來暮陽鳥上歸飛别鶴還廻顧君見<lb/>
南枝巢應思北風路<lb/>
北風吹故林秋聲不可聴鴈飛窮海寒鶴唳霜臯净含<lb/>
毫心未傳聞音路猶夐唯有孤城月徘徊獨臨映弔影<lb/>
余自憐安知我疲病<lb/>
養病願歸閒居榮在知足栖遲茂陵下優游滄海曲古<lb/>
人情可見今人遵路躅荒居接野窮心物俱非俗桂樹<lb/>
<pb n="KR4h0109_WYG_020-3b"/>
方叢生山幽竟何欲<lb/>
所欲棲一枝禀分豐諸已園樹避鳴蟬山梁遇時雉野<lb/>
隂冒叢灌幽氣含蘭芷悲哉暮秋别春草復萋矣鳴琴<lb/>
乆不聞屬聴空流水<lb/>
秋水魚游日春樹鳥鳴時濠梁莫共徃幽谷有相思千<lb/>
里悲無駕一見杳難期山河散瓊蘂庭樹下丹枝物華<lb/>
不相待遲暮有餘悲<lb/>
銜悲向南浦寒色黯沉沉風起洞庭險煙生雲夢深獨<lb/>
<pb n="KR4h0109_WYG_020-4a"/>
飛時慕侶寡和乍孤音木落悲時暮時暮感離心離心<lb/>
多苦調詎假雍門琴<lb/>
　　　送朱休逺之蜀　　　　　　　唐張説<lb/>
求友殊損益行道異窮申綴我平生氣吐贈薄遊人結<lb/>
恩事明主忍愛逺辭親色麗成都俗膏腴蜀水濵如何<lb/>
從宦子堅白共緇磷日月千齡旦山河萬族春懐鉛書<lb/>
瑞府橫草事邊塵不及安人吏能令王化淳<lb/>
　　　杜少府之任蜀州　　　　　　　王勃<lb/>
<pb n="KR4h0109_WYG_020-4b"/>
城闕輔三秦風煙望五津與君離别意同是宦遊人海<lb/>
内存知己天涯若比鄰無為在岐路兒女共霑巾<lb/>
　　　重别薛　　　　　　　　　　　前人<lb/>
明月沉珠浦秋風濯錦川樓臺臨絶岸洲渚更長天旅<lb/>
泊幾千里棲皇共百年窮途唯有淚還望獨澘然<lb/>
　　　艷情代郭氏答盧照隣　　　　駱賔王<lb/>
迢迢芊路望芝田眇眇函關限蜀川歸雲已落涪江外<lb/>
還鴈應過洛水瀍洛水傍連帝城側帝宅層甍垂鳳翼<lb/>
<pb n="KR4h0109_WYG_020-5a"/>
銅駝路上栁千條金谷園中花幾色栁葉園林處處新<lb/>
洛陽桃李應芳春妾向雙流窺石鏡君住三川守玉人此<lb/>
時離别那堪道此日空林對芳沼芳沼徒遊比目魚幽徑<lb/>
還生㧞心草流風廻雪儻便姢驥子魚文實可憐擲果<lb/>
河陽君有分貨酒成都妾亦然莫言貧賤無人重莫言<lb/>
富貴應須種緑珠猶得石崇憐飛鷰曽經漢皇寵良人<lb/>
何處醉縱横真如循黙守空名倒提新縑成慊慊翻将<lb/>
故劍作平平離前吉夢成蘭兆别後啼痕竹上生别日<lb/>
<pb n="KR4h0109_WYG_020-5b"/>
分明相約束已坐宜家成誡朂當時疑弄掌中珠豈謂<lb/>
先摧庭際玊悲鳴五里無人問腸斷三聲誰為續思君<lb/>
欲上望夫臺端居懶聴将雛曲沉沉落葉向山低簷前<lb/>
歸鷰並頭栖抱膝當忩看夕兎側耳空房聴曉鷄舞蝶<lb/>
臨堦祗自舞啼鳥逢人亦助啼獨坐傷孤枕春來悲更<lb/>
甚峩眉山上月如眉濯錦江中霞似錦錦字廻文欲贈<lb/>
君劒壁層峰自糾紛平江渺渺分青浦長路悠悠間白<lb/>
雲也知京洛多佳麗也知山岫遥虧蔽無那短封即疎<lb/>
<pb n="KR4h0109_WYG_020-6a"/>
索不在長門守期契傳聞織女對牽牛相望重河隔淺<lb/>
流誰分迢迢經兩嵗誰能脉脉待三秋情知唾井終無<lb/>
理情知覆水也難收不復下山能借問更向盧家字莫<lb/>
愁<lb/>
　　　送殷大夫　　　　　　　　　陳子昂<lb/>
禺山金碧路此地饒英靈送君一為别悽斷故鄉情夏<lb/>
雲生極浦斜日隱離亭坐看征騎沒唯見逺山青<lb/>
　　　送金敬陵入蜀　　　　　　　崔信明<lb/>
<pb n="KR4h0109_WYG_020-6b"/>
金門去蜀道玉壘望長安豈言千里足方尋九折難西<lb/>
上君飛葢東歸我挂冠猿聲山硤斷月影落江寒從今<lb/>
與君别花月幾新殘<lb/>
　　　淮南卧病書懐寄蜀中趙徴君㽔<lb/>
　　　　　　　　　　　　　　　　　李白<lb/>
吳㑹一浮雲飄如逺行客功業莫從就嵗光屡奔廹良<lb/>
圗俄棄捐衰疾乃綿劇古琴藏虚匣長劒挂空壁楚冠<lb/>
懐鍾儀越吟比荘舄國門遥天外鄉路逺山隔朝憶相<lb/>
<pb n="KR4h0109_WYG_020-7a"/>
如臺夜夢子雲宅旅情初結緝秋氣方寂歴風入松下<lb/>
清露出草間白故人不在此而我誰與適寄書西飛鴻<lb/>
贈爾慰離析<lb/>
　　　江上寄巴東故人　　　　　　　前人<lb/>
漢水波浪逺巫山雲雨飛東風吹客夢西落此中時覺<lb/>
後思白帝佳人與我違瞿塘饒賈客音信莫令稀<lb/>
　　　送友人入蜀　　　　　　　　前人<lb/>
見説蠶叢路﨑嶇不易行山從人面起雲傍馬頭生芳<lb/>
<pb n="KR4h0109_WYG_020-7b"/>
樹籠秦棧春流遶蜀城升沉應已定不必訪君平<lb/>
　　　送友人内江范崇凱　　　　　前人<lb/>
青山横北郭白水遶東城此地一為别孤蓬萬里征浮<lb/>
雲遊子意落日故人情揮手自兹去蕭蕭班馬鳴<lb/>
　　　贈兄崇凱　　　　　　　　　范元凱<lb/>
洛陽紙價因兄貴蜀地紅箋為弟貧南北東西九千里<lb/>
除兄與弟更無人<hi>范崇凱内江人奏花蕚楼賦為第一其弟元凱亦自負其才贈兄詩云</hi>
　　　寄柏學士林居　　　　　　　　杜甫<lb/>
<pb n="KR4h0109_WYG_020-8a"/>
自胡之反持干戈天下學士亦奔波歎彼幽栖載典籍<lb/>
蕭然暴露依山阿青山萬里静散地白雲一洗空垂蘿<lb/>
亂代飄零予到此古人成敗子如何荆揚春冬異風土<lb/>
巫峡日夜多雲雨赤葉楓林百舌鳴黄泥野岸天鷄舞<lb/>
盜賊縱横甚宻邇形神寂寞甘辛苦幾時髙議排金門<lb/>
各使蒼生有環堵<lb/>
　　　寄常徴君　　　　　　　　　前人<lb/>
白水青山空復春徴君晚節傍風塵楚妃堂上色殊衆<lb/>
<pb n="KR4h0109_WYG_020-8b"/>
海鶴階前鳴向人萬事糾紛猶絶粒一官羈絆實藏身<lb/>
開州入夏知涼冷不似雲安毒熱新<lb/>
　　　贈花卿　　　　　　　　　　前人<lb/>
錦城絲管日紛紛半入江風半入雲此曲秪應天上有<lb/>
人間能得幾囘聞<lb/>
　　　人日寄杜二拾遺　　　　　　　高適<lb/>
人日題詩寄草堂遥憐故人思故鄉栁條弄色不忍見<lb/>
梅花滿枝空㫁腸身在南蕃無所預心懐百憂復千慮<lb/>
<pb n="KR4h0109_WYG_020-9a"/>
今年人日空相憶明年人日知何處一臥東山三十春<lb/>
豈知書劒老風塵龍鍾還忝二千石愧爾東西南北人<lb/>
　　　送梓州李使君　　　　　　　王維<lb/>
萬壑樹参天千山響杜䳌山中一夜雨樹杪百重泉漢<lb/>
女輸賨布巴人訟芋田文翁翻教授不敢倚先賢<lb/>
　　　送嚴秀才還蜀　　　　　　　　前人<lb/>
寜親真令子似舅即賢甥别路經花縣還鄉入錦城山<lb/>
臨清塞㫁江向白雲平獻賦何時至明君憶長卿<lb/>
<pb n="KR4h0109_WYG_020-9b"/>
　　　送大理正攝御史判凉州别駕　　苑咸<lb/>
天子念西疆咨君去不遑垂銀棘庭印持斧柏臺綱雲<lb/>
下天山白泉枯塞草黄佇聞河隴外還繼海沂康<lb/>
　　　送姚評事入蜀各賦一物得卜肆<lb/>
　　　　　　　　　　　　　　　　張九齡<lb/>
蜀嚴化已乆湛溟空所思常聞賣卜處猶憶下簾時驅<lb/>
傳應經此懐賢儻問之歸來説徃事歴歴偶心期<lb/>
　　　賦得青城山歌送楊杜二郎中赴蜀軍<lb/>
<pb n="KR4h0109_WYG_020-10a"/>
　　　　　　　　　　　　　　　　　錢起<lb/>
蜀山西南千萬重仙經最説青城峰青城嶔岑倚空碧<lb/>
逺壓峩眉吞劒壁錦屛雲起易成霞玉洞花明不知夕<lb/>
星臺二妙逐王師阮瑀軍書王粲詩日落猿聲連玉笛<lb/>
晴來山翠傍旌旗絲蘿春月營門近知君對酒遥相思<lb/>
　　　送裴頔侍御使蜀　　　　　　前人<lb/>
柱史纔年四十強鬢髯𤣥髪美清揚朝天繡服乗恩賞<lb/>
出使星軺滿路光錦水繁花添麗藻峩眉明月引飛觴<lb/>
<pb n="KR4h0109_WYG_020-10b"/>
多才自有雲霄望計日應追鵷鷺行<lb/>
　　　送友人入蜀　　　　　　　　前人<lb/>
逺路接天末憐君與我違客程千嶂裏鳥道片雲飛樹<lb/>
色連青漢泉聲出翠㣲錦城花月下才子定忘歸<lb/>
　　　送張郎中還蜀歌　　　　　　　盧綸<lb/>
秦家御史漢家郎親專兩印征殊方功成走馬朝天子<lb/>
伏檻論兵若流水曉離仙署趨紫微夜接髙儒讀青史<lb/>
瀘南五将望君還願以天書示百蠻曲棧重江初過雨<lb/>
<pb n="KR4h0109_WYG_020-11a"/>
前旌後騎不同山迎車拜舞多耆老舊卒新營徧青草<lb/>
塞口雲生火候遲烟中鶴唳軍行早黄華川下水交横<lb/>
逺映孤霞蜀國晴筇竹筍長椒瘴起荔枝花發杜䳌鳴<lb/>
囘首岷峩半天黒傳觴接膝何由得空令豪士仰威名<lb/>
無復貧交恃顔色垂楊不動雨紛紛錦帳胡瓶争送君<lb/>
須臾醉起簫笳發空見雙旌入塞雲<lb/>
　　　送宻秀才吏部駁放後歸蜀　　權徳輿<lb/>
蜀國本多士雄文似相如之子西南秀名在賢能書薄<lb/>
<pb n="KR4h0109_WYG_020-11b"/>
禄且未及故山念歸與迢迢三千里返駕一羸車玉壘<lb/>
長路盡錦江春物餘此行無愠色知爾戀休廬<lb/>
　　　成都送嚴十五之江東　　　　　前人<lb/>
江都萬里外别後幾悽悽峡路花應發津亭栁正齊酒<lb/>
傾遲日暮川濶逺天低心繫征帆上隨君到剡溪<lb/>
　　　送人赴黔中　　　　　　　　　前人<lb/>
一尊嵗酒且留歡三峡黔江去路難志士感恩無逺近<lb/>
異時應戴恵文冠<lb/>
<pb n="KR4h0109_WYG_020-12a"/>
　　　送栁侍御裴起居　　　　　　武元衡<lb/>
沱江水渌波喧鳥去喬柯南浦别離處東風蘭麝多長<lb/>
亭春婉娩層漢路蹉跎㑹有歸朝日班超奈老何<lb/>
　　　送李正字歸蜀　　　　　　　前人<lb/>
已獻甘泉賦仍登片玉科漢官新組紱蜀國舊煙蘿劒<lb/>
壁秋雲斷巴江夜月多無窮别離思遥寄竹枝歌<lb/>
　　　送温况游蜀　　　　　　　　前人<lb/>
遊人西去客三巴身逐孤蓬不定家山近峩眉飛暮雨<lb/>
<pb n="KR4h0109_WYG_020-12b"/>
江連濯錦映朝霞雲深九折刀州逺路繞千巖劒閣斜<lb/>
因到荘君開卦處将余一為問生涯<lb/>
　　　送栁震歸蜀　　　　　　　　司空曙<lb/>
白日雙流静西看蜀國春桐花能乳鳥竹節競祠神蹇<lb/>
步徒相望先鞭不可親知從江僕射登榻更何人<lb/>
　　　送䕫州班使君　　　　　　　前人<lb/>
魚國巴庸路麾幢漢守過曉檣争市隘夜鼓祭神多雲<lb/>
白當山雨風清滿峽波夷陵舊人吏猶誦兩岐歌<lb/>
<pb n="KR4h0109_WYG_020-13a"/>
　　　送崔校書赴梓幕　　　　　　　前人<lb/>
碧峯天柱下鼓角鎮南軍管記催飛檄蓬萊輟校文棧<lb/>
烟朝似雪江霧晚成雲想出褒中望巴庸方路分<lb/>
　　　送龍州樊使君　　　　　　　　許棠<lb/>
曽見邛人説龍州地未深碧溪飛白鳥紅斾映青林土<lb/>
産惟宜藥王租只貢金政成開宴日誰伴使君吟<lb/>
　　　送友人尉蜀中　　　　　　　　前人<lb/>
故友漢中尉請為西蜀吟人家多種橘風土愛彈琴水<lb/>
<pb n="KR4h0109_WYG_020-13b"/>
向昆明濶山通大夏深理閒無别事時寄一登臨<lb/>
　　　蜀中将囘留辭韋相公　　　　歐陽詹<lb/>
寜體則雲構方前恒玉食貧居豈及此要自懐歸憶在<lb/>
夢關山逺如流嵗華逼明晨首鄉路迢逓孤飛翼<lb/>
　　　奉和淮南李相公早秋即事寄成都武相公<lb/>
　　　　　　　　　　　　　　　　劉禹錫<lb/>
八柱共承天東西别隱然逺夷争慕化真相故臨邊並<lb/>
進䕫龍位乃齊龜鶴年<hi>相公詩有齊年並進之句也</hi>同心舟已濟造<lb/>
<pb n="KR4h0109_WYG_020-14a"/>
膝璧常聨對領專征寄遥持造物權斗牛添氣色井絡<lb/>
静氛煙獻可通三畧分甘出萬錢漢南趨節制趙北賜<lb/>
山川玉帳觀渝舞虹旌獵楚田步嫌雙緩重夢入九城<lb/>
偏秋與離情動詩從樂府傳聆音還竊抃不覺撫么絃<lb/>
　　　始至雲安寄兵部韓侍郎中書白舍人二公近<lb/>
　　　　曾逺守故有屬焉<lb/>
天外巴子國山頭白帝城波清蜀材盡雲散楚臺傾迅<lb/>
瀬下哮吼兩岸勢争衡隂風神鬼過暴雨蛟龍生硤㫁<lb/>
<pb n="KR4h0109_WYG_020-14b"/>
見孤邑江流照飛甍蠻軍擊嚴鼓筰馬引雙旌望闕遥<lb/>
拜舞分庭備将迎銅符一以合文墨紛來縈暮色四山<lb/>
起愁猿數處聲重關郡吏散静室寒燈明故人青霞意<lb/>
飛舞焦蓬瀛昔曽在池籞應知魚鳥情<lb/>
　　　送侯侍御黔中充判官　　　　劉長卿<lb/>
不識黔中路今看遣使臣猿隨萬里客鳥似五溪人地<lb/>
逺官無法山深俗易淳須令荒徼外亦解懼埋輪<lb/>
　　　黔府王中丞楚　　　　　　　　孟郊<lb/>
<pb n="KR4h0109_WYG_020-15a"/>
舊説天下山半在黔中清又聞天下泉半落黔中鳴山<lb/>
水千萬逺中有君子行儒風一以扇汙俗心皆平<lb/>
　　　送蜀客　　　　　　　　　　張籍<lb/>
蜀客南行祭碧鷄木綿花發錦江西山橋日落行人少<lb/>
時見猩猩樹上啼<lb/>
　　　送客遊蜀　　　　　　　　　前人<lb/>
行盡青山到益州錦城樓下二江流杜家曽向此中住<lb/>
為到浣花谿水頭<lb/>
<pb n="KR4h0109_WYG_020-15b"/>
　　　貽蜀五首<hi>并序</hi>　　　　　　　元稹<lb/>
　　　　元和九年蜀從事韋臧文告别蜀多朋舊稹<lb/>
　　　　性懶為寒温書因賦代懐五章而贈行亦在<lb/>
　　　　其數<lb/>
　　　病馬詩寄上李尚書<lb/>
萬里長鳴望蜀門病身猶帶舊瘡痕遥看雲路心空在<lb/>
乆服鹽車力漸煩尚有髙懸雙鏡眼何由並駕兩朱轓<lb/>
唯應夜識深山道忽遇君侯一報恩<lb/>
<pb n="KR4h0109_WYG_020-16a"/>
　　　李中丞表臣<lb/>
韋門向是舊親賔獨恨潘床簟有塵十里花谿錦城麗<lb/>
五年沙尾白頭新倅戎何事勞專席老掾甘心逐衆人<lb/>
却待文星天上去少分光彩照沉淪<lb/>
　　　盧評事<lb/>
為我殷勤盧子䝉近來無復昔時同懶成積疹推難動<lb/>
禪盡狂心鍊到空老愛晝眠虚夜月病妨盃酒負春風<lb/>
唯公兩弟間因訪徃徃澘然一望公<lb/>
<pb n="KR4h0109_WYG_020-16b"/>
　　　張校書元夫<lb/>
未面西川張校書畫来稠叠頗相于我聞聲價金應敵<lb/>
衆道風姿玉不如逺處從人須謹慎少年為事要舒徐<lb/>
勸君便是酬君愛莫比尋常贈鯉魚<lb/>
　　　韋兵曹臧文<lb/>
處處侯門可曳裾人人争事蜀尚書摩天氣直山曾㧞<lb/>
徹底心清水共虚鵬翼已翻君好去烏頭未變我何如<lb/>
殷勤為話深相感不學馮諼待食魚<lb/>
<pb n="KR4h0109_WYG_020-17a"/>
　　　贈吳士則　　　　　　　　　前人<lb/>
憶昔分襟童子郎白頭抛擲又他鄉三千里外巴南恨<lb/>
二十年前城裏狂甯氏舅甥俱寂寞荀家兄弟半淪亡<lb/>
淚因生别兼行舊回首江山欲萬行<lb/>
　　　贈薛濤　　　　　　　　　　　前人<lb/>
詩篇調態人皆有細膩風光我獨知月夜詠花憐暗澹<lb/>
雨朝題栁為欹垂長教碧玉藏深處總向紅牋寫自隨<lb/>
老大不能收拾得與君開似教男兒<lb/>
<pb n="KR4h0109_WYG_020-17b"/>
　　　寄薛濤　　　　　　　　　　前人<lb/>
錦江滑膩峨眉秀生得文君與薛濤言語巧偷鸚鵡舌<lb/>
文章分得鳳凰毛紛紛辭客多停筆箇箇君侯欲夢刀<lb/>
别後相思隔煙水菖蒲花發五雲髙<lb/>
　　　送武士曹歸蜀　　　　　　　白居易<lb/>
花落鳥嚶嚶南歸稱野情月宜秦嶺宿春好蜀江行鄉<lb/>
路通雲棧郊扉近錦城烏臺陟崗送人羡别時榮<lb/>
　　　送蕭處士遊黔南　　　　　　　前人<lb/>
<pb n="KR4h0109_WYG_020-18a"/>
能文好飲老蕭郎身似浮雲鬢似霜生計抛來詩是業<lb/>
家園忘却酒為鄉江從巴峽初成字猿過巫陽始斷腸<lb/>
不醉黔中争去得磨圍山月正蒼蒼<lb/>
　　　自京将赴黔南　　　　　　　竇鞏<lb/>
風雨荆州二月天問人初雇峡中船西南一望雲如水<lb/>
猶道黔南有四千<lb/>
　　　送友人遊蜀　　　　　　　　賈島<lb/>
萬岑深積翠路向此中難欲暮多羇思因髙莫逺看卓<lb/>
<pb n="KR4h0109_WYG_020-18b"/>
家人寂寞揚子業凋殘唯有岷江水悠悠帶月寒<lb/>
　　　送朱休歸劒南　　　　　　　　前人<lb/>
劒南歸受賀太學賦聲雄小路長江岸朝陽十月中芽<lb/>
新抽雪茗枝重集猿楓卓氏琴臺廢深蕪想逕通<lb/>
　　　送李餘及第歸蜀　　　　　　　前人<lb/>
知音伸乆屈覲省去光輝津濟逢清夜途程盡翠㣲雲<lb/>
當綿竹叠鳥離錦江飛肯寄書來否原居出甚稀<lb/>
　　　送雍陶及第歸成都寜覲　　　　前人<lb/>
<pb n="KR4h0109_WYG_020-19a"/>
不唯詩著籍兼又賦知名議論于題稱春秋對問精半<lb/>
應隂隲與全頼有司平歸去峯巒衆别來松桂生漲江<lb/>
流水凸當道白雲坑勿以攻文㨗而将學劒輕製衣新<lb/>
濯錦開醖舊燒罌同日升科士誰何膝下榮<lb/>
　　　送李評事使蜀　　　　　　　　王建<lb/>
勸酒不依廵明朝萬里人轉江雲棧細近驛板橋新石<lb/>
冷啼猿影松昏戯鹿塵少年為客好况是益州春<lb/>
　　　寄蜀中薛濤校書　　　　　　　前人<lb/>
<pb n="KR4h0109_WYG_020-19b"/>
萬里橋邊女校書枇杷花裏閉門居掃眉才子知多少<lb/>
管領春風總不如<lb/>
　　　送從舅成都丞廣南歸蜀　　　　李端<lb/>
巴字天邊水秦人去是歸棧長山雨響谿亂火田稀俗<lb/>
富行應樂官雄禄豈㣲魏舒終有淚還濕甯家衣<lb/>
　　　送何兆下第還蜀　　　　　　　前人<lb/>
重河不可涉孤客莫晨装古木沙城小殘霞棧道長裊<lb/>
猿楓子落過雨荔枝香勸爾成都住文翁有學堂<lb/>
<pb n="KR4h0109_WYG_020-20a"/>
　　　西蜀送許中庸歸秦赴舉　　　　陳羽<lb/>
春色華陽國秦人此别離驛樓横水影鄉路入花枝日<lb/>
暖鶯飛好山晴馬去遲劒門當石隘棧閣入雲危獨鶴<lb/>
心千里貧交酒一巵桂條攀偃蹇蘭葉藉参差旅夢驚<lb/>
蝴蝶殘芳怨子規碧霄今夜月惆悵上峩眉<lb/>
　　　梓州與温商夜别　　　　　　前人<lb/>
鳳凰城裏花時别𤣥武江邊月下逢客舍莫辭先買酒<lb/>
相門曾忝後登龍迎風騷屑千家竹隔水悠揚五夜鐘<lb/>
<pb n="KR4h0109_WYG_020-20b"/>
明日又行西蜀路不堪天際逺山重<lb/>
　　　送李餘及第歸蜀　　　　　　　前人<lb/>
蜀山髙岧嶤蜀客無平才日飲錦江水文章盈其懐十<lb/>
年作貢賔九年多邅廻春來登髙科升天得梯階手持<lb/>
冬集書還家獻庭闈人生此為榮得如君者稀李白蜀<lb/>
道難羞為無成歸子今稱意行所歴安覺危與子乆相<lb/>
從今朝忽乖離風飄海中船㑹合難自期長安米價髙<lb/>
伊我常渇飢臨岐送君别無聲但涕洟神交外不親利<lb/>
<pb n="KR4h0109_WYG_020-21a"/>
交内相違勉子慎其道急若食與衣苦熱道路赤行人<lb/>
念前馳一杯不可輕逺别方自兹<lb/>
　　　送雍陶遊蜀　　　　　　　　　前人<lb/>
春色三千里愁人意未開木梢穿棧出雨勢隔江来荒<lb/>
館因花宿深山羡客囘相如何物在應只有琴臺<lb/>
　　　送林立歸蜀　　　　　　　　　前人<lb/>
迢逓三千里西南是去程杜陵家已盡蜀國客重行雪<lb/>
照巴江色風吹棧閣聲馬嘶山稍暖人語店初明林夢<lb/>
<pb n="KR4h0109_WYG_020-21b"/>
心多感孤吟意不平誰為李白後為訪錦官城<lb/>
　　　送任畹及第歸蜀中覲親　　　　前人<lb/>
子規啼欲死君聴固無愁闕下聲名出鄉中意氣遊東<lb/>
川横劒閣南斗近刀州神聖題前字千人看不休<lb/>
　　　送崔珏徃西川　　　　　　　李商隐<lb/>
年少因何有旅愁欲為東下更西遊一條雪浪吼巫峡<lb/>
千里火雲燒益州卜肆至今多寂寞酒壚從古擅風流<lb/>
浣花牋紙桃花色好好題詩詠玊鉤<lb/>
<pb n="KR4h0109_WYG_020-22a"/>
　　　寄成都髙苗二從事　　　　　　前人<lb/>
家近紅蕖曲水濵全家羅韈起秋塵莫将越客千絲網<lb/>
網得西施别贈人<lb/>
　　　寄成都髙苗二從事是時二公從事商隐座主<lb/>
　　　　府　　　　　　　　　　　　前人<lb/>
紅蓮幕下紫梨新命㫁湘南病渇人今日問君能寄否<lb/>
二江風水接天津<lb/>
　　　送蜀客　　　　　　　　　　　張祜<lb/>
<pb n="KR4h0109_WYG_020-22b"/>
楚國去岷江西南指天末平生不逹意萬里船一發行<lb/>
行三峡夜十二峯頂月哀猿别曽林忽忽聲斷咽嘉陵<lb/>
水初漲巖嶺耗積雪不妨髙唐雲却藉宋玉説峩眉逺<lb/>
凝黛脚底谷洞穴錦城晝氲氲錦水春活活成都滯遊<lb/>
地酒客須醉殺莫戀卓家壚相如已屑屑<lb/>
　　　送人歸蜀　　　　　　　　　　前人<lb/>
錦城春棹泝江源三峡經過幾夜猿紅樹兩崖開日色<lb/>
碧巖千仞漲波痕蕭蕭暮雨荆王夢漠漠春烟蜀帝魂<lb/>
<pb n="KR4h0109_WYG_020-23a"/>
長恐相如流滯處富家還憶卓王孫<lb/>
　　　送楊秀才逰蜀　　　　　　　　前人<lb/>
鄂渚逢逰客瞿塘上去船峡深明月夜江凈碧雲天舊<lb/>
俗巴歈舞離情蜀國絃不堪渾慘限一涕自澘然<lb/>
　　　送李長史歸涪州　　　　　　　前人<lb/>
涪江江上客嵗晩却還鄉暮過髙唐雨秋經巫峡霜急<lb/>
灘船失次叠嶂樹無行好為題新什知君思不常<lb/>
　　　閣中送任畹端公還京<hi>畹蜀人</hi>　　前人<lb/>
<pb n="KR4h0109_WYG_020-23b"/>
燕臺上榻玉為人月桂曽輸次第春幾日酬恩坐炎瘴<lb/>
九秋髙駕拂星辰漢庭鳳進鵷行喜隋國珠還水府貧<lb/>
多少嘉謨奏風俗斗牛孤劒在平津<lb/>
　　　贈蜀將一首　　　　　　　　温庭筠<lb/>
十年分散劒闗秋萬事皆隨錦水流心氣已曽明漢節<lb/>
功名猶自滯吳鉤鵰邊認箭寒雲重馬上聴笳塞草愁<lb/>
今日逢君倍惆悵灌嬰韓信盡封侯<lb/>
　　　奉和門下相公送西川相公兼領相印出鎮全<lb/>
<pb n="KR4h0109_WYG_020-24a"/>
　　　　蜀詩十八韻　　　　　　　　杜牧<lb/>
盛業冠伊唐台階翊戴光無私天雨露有截舜衣裳蜀<lb/>
輟新衡鏡池留舊鳳凰同心真石友寫恨蔑河梁虎騎<lb/>
揺風斾貂冠韻水蒼彫弓隨武庫金印逐文房棧壓嘉<lb/>
陵咽峯横劒閣長前驅二星去開險五丁忙迴首崢嶸<lb/>
盡連天草樹芳丹心懸魏闕往事愴甘棠治化輕<lb/>
諸葛威聲懾夜郎君平教説卦夫子召升堂塞接<lb/>
西山雪橋維萬里檣奪霞江錦爛撲地酒爐香忝<lb/>
<pb n="KR4h0109_WYG_020-24b"/>
逐三千客曽依數仞墻滯頑堪白屋攀附亦同行<lb/>
肉管伶倫曲簫韶清廟章唱髙知和寡小子斐然<lb/>
狂<lb/>
　　　送人入蜀　　　　　　　　　李逺<lb/>
蜀客本多愁君今是勝逰碧藏雲外樹紅壓驛邊樓杜<lb/>
宇呼名語巴江學字流不知烟雨夜何處夢刀州<lb/>
　　　賀裴庭裕登第　　　　　　　　李搏<lb/>
銅梁千里曙雲開仙籍新從紫府來天上已張新羽翼<lb/>
<pb n="KR4h0109_WYG_020-25a"/>
世間無復舊塵埃嘉祥果中君平卜賀喜須斟卓氏盃<lb/>
應笑戎藩刀筆吏至今泥滓曝魚顋<lb/>
　　　又戯贈裴庭裕<lb/>
曽隨風水化凡鱗安上門前一字新聞道蜀江風景好<lb/>
不知何似故園春<lb/>
　　　答李搏　　　　　　　　　　裴庭裕<lb/>
何勞問我成都事亦報君知便納降蜀栁籠堤煙矗矗<lb/>
海棠當户燕雙雙富貴不並窮師子濯錦全勝旱曲江<lb/>
<pb n="KR4h0109_WYG_020-25b"/>
髙捲絳紗揚氏宅<hi>時主文寓楊子巷故有此句</hi>半垂紅袖薛濤窗浣<lb/>
花泛鷁詩千首静衆尋梅酒百缸若説絃歌與風景主<lb/>
人兼是碧油幢<lb/>
　　　寄王播侍御史求蜀牋　　　　　鮑溶<lb/>
蜀川牋紙綵雲初聞説王家最有餘野客思将池上學<lb/>
石楠紅葉不堪書<lb/>
　　　送馬向入蜀　　　　　　　　　徐凝<lb/>
遊子去咸京巴山萬里程白雲連鳥道青壁逓猿聲雨<lb/>
<pb n="KR4h0109_WYG_020-26a"/>
露經泥坂煙花望錦城工文人共許應記蜀中行<lb/>
　　　旅次遂州遇裴晤員外謫居因寄　鄭谷<lb/>
誰觧登髙問上𤣥謫仙何事謫詩仙雲遮列宿離華省<lb/>
樹䕃澄江入野船黄鳥晩啼愁瘴雨青梅早落帶蠻煙<lb/>
不知幾首南行曲留與巴兒萬古傳<lb/>
　　　送夏侯審遊蜀　　　　　　　　耿湋<lb/>
暮峰和玉壘囘望不通秦更問蜀城路但逢巴語人石<lb/>
林鶯囀晚板屋月明春若訪嚴夫子無嫌卜肆貧<lb/>
<pb n="KR4h0109_WYG_020-26b"/>
　　　送李餘及第歸蜀　　　　　　前人<lb/>
從得髙科名轉盛亦言歸去滿城知發時誰不開筵送<lb/>
到處人争與馬騎劍路紅蕉明棧閣巴村緑樹䕃神祠<lb/>
鄉中後軰遊門館半是來求近日詩<lb/>
　　　送璧州劉使君　　　　　　　前人<lb/>
王府登朝後巴鄉典郡新江分入棧路山見採鞭人舊<lb/>
業孤城夢生祠幾處身知君素清儉料得却來貧<lb/>
　　　將歸蜀留獻恩地僕射二首　　　姚鵠<lb/>
<pb n="KR4h0109_WYG_020-27a"/>
自持衡鏡採幽沉此事常聞曠古今危葉只將終委地<lb/>
焦桐誰料却為琴蒿莱詎報生成徳天馬空懷感戀心<lb/>
明日還家盈眼血定應廻首即沾襟<lb/>
江上長思狎釣翁此心難與昨心同自承丘嶽深恩重<lb/>
已分煙霞舊隠空龍變偶因資巨浪鵬飛誰肯借髙風<lb/>
應憐死節無門効氷炭潛憐逐轉蓬<lb/>
　　　送李潛歸綿州覲省　　　　　　前人<lb/>
朱樓對翠㣲紅斾出重扉此地千人望寥天一鶴歸雪<lb/>
<pb n="KR4h0109_WYG_020-27b"/>
封山崦白鳥拂棧梁飛誰比趨庭戀驪珠耀綵衣<lb/>
　　　寄雍陶先輩　　　　　　　　　前人<lb/>
故人杳何處書札寄無由獨宿月中寺相思天畔樓露<lb/>
凝衰草白螢度逺煙秋悵望難歸枕吟勞生夜愁<lb/>
　　　龍州韋郎中先夢六赤後因打葉子以詩上<lb/>
　　　　　　　　　　　　　　　　　李洞<lb/>
紅蠟香煙撲畫楹梅花落盡庾樓清光輝圎魄銜山冷<lb/>
綵鏤方牙著腕輕寳帖牽來師子鎮金盃引出鳳凰傾<lb/>
<pb n="KR4h0109_WYG_020-28a"/>
微黄喜兆莊周夢六赤重新擲印成<lb/>
　　　送東宫賈正字之蜀　　　　　　前人<lb/>
南朝獻晉史蜀地瞰巴樓長棧懷宫相踈峰露劒州半<lb/>
空飛雪化一道白雲流若次江邊邑宗詩為遍捜<lb/>
　　　送西川渠常侍之新築龍山城并錫賚兩川刺<lb/>
　　　　史及部落酋長等　　　　　薛逢<lb/>
聖主憂夷貊屯師剪束欽皇家恩眷祐星使忽登臨用<lb/>
命期開國違天必釁碪化須均草樹恩不間飛沉束馬<lb/>
<pb n="KR4h0109_WYG_020-28b"/>
凌蒼壁捫蘿上碧岑瘴川風自熱劒閣氣長隂迅瀬從<lb/>
天急喬松入地深仰觀唯一徑俯瞰即千尋水作新城<lb/>
帶山為故壘襟東開洞君聴南闢納蠻心渥澤濡三部<lb/>
<hi>謂三王部落</hi>衣冠化兩林帶文雕白玉符理篆黄金鳥道經<lb/>
邛僰星纒過觜參迴軒如<hi>一作知</hi>睿奬休作苦辛吟<lb/>
　　　送西川杜司空起鎮　　　　　　前人<lb/>
黒眉𤣥髮尚依然紫綬金章五十年三入鳳池操國柄<lb/>
八分龍節付兵權東周城闕中天外西蜀樓臺落日邊<lb/>
<pb n="KR4h0109_WYG_020-29a"/>
莫遣洪鑪曠真宰九流人物待陶甄<lb/>
　　　送人遊蜀　　　　　　　　　馬戴<lb/>
别離楊栁陌迢逓蜀門行君聴清猿後應多白髮生虹<lb/>
霓侵棧道風雨雜江聲過盡愁人處煙花是錦城<lb/>
　　　送友人遊蜀　　　　　　　　前人<lb/>
劒閣縁空去西過第幾州丹霄行客語明月杜䳌愁露<lb/>
帶山花落雲隨野水流相如曽醉地莫戀少年遊<lb/>
　　　蜀中上王尚書　　　　　　　章孝標<lb/>
<pb n="KR4h0109_WYG_020-29b"/>
梓桐花幕碧雲浮天許文星寄上頭武畧劒峯環相府<lb/>
詩情錦浪浴仙州丁香風裏飛牋草邛竹煙中動酒鈎<lb/>
自古名髙閒不得肯容王粲賦登樓<lb/>
　　　送友人歸邛州　　　　　　　　唐求<lb/>
鶴鳴山下去滿箧荷瑶琨放馬荒田草看碑古寺門漸<lb/>
寒沙上雨欲暝水邊村莫忘分襟處梅花撲酒罇<lb/>
　　　邛州水亭夜讌送顧非熊之官　前人<lb/>
寂寞卭城夜寒塘對庾樓蜀闗蟬已噪秦樹葉應秋道<lb/>
<pb n="KR4h0109_WYG_020-30a"/>
路連天逺笙歌到曉愁不堪分袂後殘月正如鈎<lb/>
　　　贈弟洎　　　　　　　　　　　韓浦<lb/>
十様蠻牋出益州寄來新自浣花頭老兄得此全無用<lb/>
助爾添修五鳳樓<lb/>
　　　贈段文昌　　　　　　　　　無名氏<lb/>
　　　　文昌字墨卿有别業在廣都縣之南龍華山<lb/>
　　　　常杜門力學於此俗謂之段公讀書堂長慶<lb/>
　　　　初朝議文昌少在西蜀諳詳利病詔授劒南<lb/>
<pb n="KR4h0109_WYG_020-30b"/>
　　　　節度使有邑人贈詩曰<lb/>
昔日騎驢學忍飢今朝忽著錦衣歸等閒畫虎驅紅斾<lb/>
可畏登龍入紫㣲富貴不由翁祖致文章生得羽毛飛<lb/>
廣都再去應惆悵猶有江邊舊釣磯<lb/>
　　　送李少府之臨邛　　　　　　釋無可<lb/>
邛南方作尉調補一何卑發論唯公幹承家乃帝枝山<lb/>
長風裊棧江䕃石和澌舊井王孫宅過尋獨有期<lb/>
　　　送杜司馬再遊蜀中　　　　　　前人<lb/>
<pb n="KR4h0109_WYG_020-31a"/>
為客應非願愁成欲别時還過蜀國去不惜杜陵期劒<lb/>
水啼猿在闗林轉棧遲日光低峡口雨勢出峨眉川迥<lb/>
逢殘角雲開識逺夷勿令雙鬢髮併向錦城衰<lb/>
　　　上韋相公　　　　　　　　　　薛濤<lb/>
聞道邊城苦如今到始知好将門下曲唱與隴頭兒<lb/>
　　　　薛濤本長安良家女父鄖因官寓蜀而卒濤<lb/>
　　　　以能詩聞外韋臯鎮蜀召令侍酒議以校書<lb/>
　　　　郎奏請之䕶軍曰不可乃止濤出入幕府自<lb/>
<pb n="KR4h0109_WYG_020-31b"/>
　　　　臯及李徳裕凡歴事十一鎮以詩與濤唱和<lb/>
　　　　元稹白居易牛僧孺令狐楚裴度嚴綬張籍<lb/>
　　　　杜牧劉禹錫吳武陵張祜餘皆名士凡二十<lb/>
　　　　一人濤詩罕傳故附見云<lb/>
　　　上蜀相周庠　　　　　　偽蜀黄崇嘏<lb/>
　　　　五代王蜀時有崇嘏者本邛女子黄氏蜀相<lb/>
　　　　周庠初在臨邛嘏以詩上謁庠稱之薦攝府<lb/>
　　　　縣吏事明敏胥吏畏服逾一載欲妻以女嘏<lb/>
<pb n="KR4h0109_WYG_020-32a"/>
　　　　力辭之庠大驚召問具述本末乃黄使君之<lb/>
　　　　女未從人惟老妳同居此事尤怪元人傳竒<lb/>
　　　　女状元春桃記即其人也<lb/>
一辭拾翠碧江涯貧守蓬茅但賦詩自服藍衫居郡掾<lb/>
永抛鸞鏡畫蛾眉立身卓爾青松操挺志堅然白璧姿<lb/>
幕府若容為坦腹願天速變作男兒<lb/>
　<lb/>
　<lb/>
<pb n="KR4h0109_WYG_020-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十五</head>
    <p>
<pb n="KR4h0109_WYG_045-1a"/>
欽定四庫全書<lb/>
　全蜀藝文志巻四十五　　明　周復俊　編<lb/>
　　頌<lb/>
　　　浮屠頌<hi>并序</hi>　　　　　　　唐閭丘均<lb/>
　法定寺浮屠者先德僧琮始起立周一甲子今而圯<lb/>
　傾宰君太原王公諱瓌鑒操清能善營福道每聽臨<lb/>
　必覩惜乎時墜勉督清衆速於扶持主僧釋處真實<lb/>
　膺堪任及咊流經久致法加心柱上出與金輪相依<lb/>
<pb n="KR4h0109_WYG_045-1b"/>
　累虧則全新巧便措岷城此製驚壯多有考量兹模<lb/>
　曽不得匹焉處真聰英上士談方等章句辨才見稱<lb/>
　大勲可嗟夫頌之而已<lb/>
靈哉浮屠岌嶫凌踊十一其級千楹萬栱形比孤峭<lb/>
勢如飛動赤霞晨開金光晝擁清哀懸樂音響百種<lb/>
暫昇精周欻髙神恐真分中閟燈花長奉<lb/>
　　　重宣此義而作頌云　　　　李　巡<lb/>
崇構邈矣層甍巋然嶷如岳立黕若雲連仰顔滿月危<lb/>
<pb n="KR4h0109_WYG_045-2a"/>
踐中天上標銀牓下列金僊扶持有助陵谷無遷<lb/>
　　　續為頌　　　　　　　　　釋履空<lb/>
浮屠寳飾靈所依兮龍山扶䕶儼瞻歸兮檐楹嶤嶷欲<lb/>
驚飛兮金輪珠火烜赫輝兮<lb/>
　　　　　　　大唐景龍三年嵗次己酉題記<lb/>
　　　至道聖德頌<hi>并序</hi>　　　　　　宋劉錫<lb/>
　臣聞惟王建國闢天下以為家問罪弔民執征伐<lb/>
　而自出禮樂興而車書混風雨順而陰陽和敷大<lb/>
<pb n="KR4h0109_WYG_045-2b"/>
　信以被豚魚露至仁而及草木耕田鑿井且帝力<lb/>
　以何知里咏途歌唯家給而自樂斯為有道之朝<lb/>
　也我后握圖御宇下武承祧契壓紐之禎祥叶垂<lb/>
　衣之厯數萬方景附百蠻子來邊隅之禍亂已平<lb/>
　武庫之干戈不用觀書乙夜思政未央備窺得䘮<lb/>
　之由咸得步驟之理躬親庶政宵旰忘勞得士則<lb/>
　昌所以崇四科而拔俊造知人則哲所以設千銓<lb/>
　而較賢能英雄盡入於彀中寒苦詎遺於巖宂輪<lb/>
<pb n="KR4h0109_WYG_045-3a"/>
　轅適用管庫皆甄白駒之詠不聞維鵜之刺靡作<lb/>
　其有霜稜肅物直氣凛人負謇諤之通才蓄縱横<lb/>
　之逸辯諫油衣而作瓦止鑾輅以從橋若此者俾<lb/>
　居諫署雕龍茂異比鶚聲華杳冥傳江氏之毫寤<lb/>
　寐得丘遲之錦賦就而文無加㸃詩成而鉢未銷<lb/>
　聲若此者司于文翰黙識頴悟周才博通指天上<lb/>
　之石麟咸稱異表問省中之温樹不對家人若此<lb/>
　者擢賛樞務籌謀兼濟宇量淵深一言可以興邦<lb/>
<pb n="KR4h0109_WYG_045-3b"/>
　九功斯焉惟序桑陰未革言從可陟於周師箭漏纔<lb/>
　移行合堪登於漢輔若此者升之廊廟百職舉而萬<lb/>
　務簡六籍興而五敎修至若勇冠三軍謀深百勝<lb/>
　藴孫吳之妙略懐頗牧之沉機箭落酒樽王霸端<lb/>
　居而不動君臨細栁亞夫上請以徐行有竇嬰濟衆<lb/>
　之心擅景舍讓功之美劍刺而飛泉湧出戈揮而太<lb/>
　陽再中識動風雲誠感天地若此者命之為上將則<lb/>
　文王能官人漢髙善將將未可同年而語耶粤以二<lb/>
<pb n="KR4h0109_WYG_045-4a"/>
　聖重熈垂四十載邇安逺肅時和氣清桂海水天皆<lb/>
　同尉候鸛林□水盡入提封四郊無多壘之虞重門<lb/>
　罷擊柝之備刑息而不用化洽於大同睠彼坤維是<lb/>
　為益部星分井鬼地接荆揚列肆雲羅珠貝熒煌扵<lb/>
　三市居人櫛比酋豪繁盛於五陵俗尚嬉遊家多宴<lb/>
　樂大子揚雄之故里文翁石室以猶存所以時有才<lb/>
　名好藏文籍勸分務穡俗久返於淳和説禮敦詩門<lb/>
　競成於鄒魯既冨且庶役寡賦輕古為奥區今尤壮<lb/>
<pb n="KR4h0109_WYG_045-4b"/>
　觀我后常矜逺服徧示優㤙擇循理以撫綏去貪人<lb/>
　之刻削熈然無事迄今小康儻軍旅尚多則仰給斯<lb/>
　費徵斂及下咨怨必興擾我蒸民曷為父母所以減<lb/>
　其戍卒用泰兩川務安黎庶之心冀免侵漁之弊不<lb/>
　謂灾纒分野盗起窺覦乗虛輙搆於奸謀恃險僣稱<lb/>
　於大號聚徒作梗揭木為竿驅脅我編甿䖍劉我郡<lb/>
　邑謂長安日逺劒棧天髙竊料王師焉能立至稍阻<lb/>
　𤓰時之約克成割據之謀遂令不逞之軰分誘順非<lb/>
<pb n="KR4h0109_WYG_045-5a"/>
　之徒數逾百萬毒甚豺狼先廹龜城恣行犬噬守臣<lb/>
　敗職共治乖方復衆寡以相懸遂金湯而失險使我<lb/>
　一城生聚陷塗炭以何辜三峽揚波躍鯨魚而害物<lb/>
　使車入奏宸聽俄聞憤兹蜂蠆之微玷我承平之化<lb/>
　雷霆赫怒貔虎徵師先擇統帥之臣能荷腹心之寄<lb/>
　授受之際艱難責成顧謂宣政使王繼恩曰汝久侍<lb/>
　冕旒甞親帷幄執大節而不奪竭忠誠而可嘉屢從<lb/>
　龔行備知韜畧今以蜀民失馭蟻聚為妖若火燎原<lb/>
<pb n="KR4h0109_WYG_045-5b"/>
　須行撲滅如湯沃雪暫枉師徒必以謀臣達於閫制<lb/>
　識董戎之體知應變之方僉曰汝諧祗膺朕命繇是<lb/>
　宻承睿筭寅奉宸嚴諭之以盪定之期誨之以懐柔<lb/>
　之畧倐離景從夙駕星軺仗玉節以身先㑹虎賁於<lb/>
　關右分萬乗憂勤之意解一隅俶擾之危莫不倍道<lb/>
　兼行次于昭武登山臨水車殆馬煩察彼輿情斯亦<lb/>
　勞止俾之休憇逮於浹旬皆知秣厲之方盡禀甲庚<lb/>
　之令遽以單醪饗卒十乗啟行龍躍崩雲雨施屆路<lb/>
<pb n="KR4h0109_WYG_045-6a"/>
　朱旗爍野霜矛凛空士一其心人百其勇過孟陽之<lb/>
　劔閣易若轉丸下王濬之刀州疾如反掌賊首李順<lb/>
　閉關設拒坐甲固存魚遊沸鼎之中莫知攸濟梟處<lb/>
　危巢之上猶唳惡音王繼恩大陣俄臨中軍悉至親<lb/>
　揮白羽竸務先登萬旅齊驅排闥而入短兵接刃一<lb/>
　以當千交鋒靡遺應弦皆斃類鷹鸇之逐鳥雀若鴻<lb/>
　毛之遇順風李順力屈勢窮藏於羣㓂亂兵所害横<lb/>
　屍莫如既免載於檻車亦幸逃於梟首自辰至午拯<lb/>
<pb n="KR4h0109_WYG_045-6b"/>
　危就安巢宂砥平淑慝精辨茍非我后神機獨斷睿<lb/>
　選當仁遵出口入耳之言副臨事制宜之㫖曷以立<lb/>
　除大憝罄剪羣兇波静錦川雲集闤闠百姓胥悦三<lb/>
　軍肅然禁暴戢兵府庫秋毫而不犯矜孤恤寡閭閻<lb/>
　老幼以知歸氛祲廓而和氣生妖逆除而皇風扇㨗<lb/>
　書纔奏曲赦屡加什一之征併從蠲宥筦㩁之利取<lb/>
　便人民小大之罪皆除逋欠之徒盡釋雷雨作解咸<lb/>
　與惟新於是闔境緇黄一川士庶扶老携幼攀長吏<lb/>
<pb n="KR4h0109_WYG_045-7a"/>
　之轅言發涕零感大君之惠日昨以頑愚背誕偷竊亂<lb/>
　常上黷四聰逺勞七卒誠合瀦宫汚池易貫移鄉或<lb/>
　置於魑魅之陬或遷於成周之邑豈謂乾坤厚施雨<lb/>
　露深恩免玉石以俱焚俾涇渭之分別匿瑕含垢以<lb/>
　欲從人生者安懐土之情歿者遂首丘之志下哀痛<lb/>
　泣辠之詔申禹湯罪已之言地處要荒要荷堯天之<lb/>
　覆年當蒲栁重觀舜日之光願立豐碑請頌聖德知<lb/>
　州樞宻直學士張詠樂成盛事遂其所陳以臣漕運<lb/>
<pb n="KR4h0109_WYG_045-7b"/>
　從軍備覿戡定具以衆懇請頌徽猷然而天地貞觀<lb/>
　之仁日月髙明之道豈以雕蟲末技半豹謏聞能歌<lb/>
　造化之功可紀照臨之德井視星而無幾蠡測海以<lb/>
　非多内省庸虚夫何叙致忝為臣子不敢讓辭惡殺<lb/>
　好生雖禆竈焉知於天道歌虞頌魯而王褒粗曉於<lb/>
　人心梗概直書謹為頌曰<lb/>
我后繼明膺乾御宇道統百王功髙萬古越契踰繩登<lb/>
三邁五天下一家千年真主化臻清浄用急賢良夷兇<lb/>
<pb n="KR4h0109_WYG_045-8a"/>
定難論道經邦往無弗尅謀無不臧左右前後得人而<lb/>
昌覆載之中霜露所委法則衣冠混一書軌牛馬歸牧<lb/>
劍㦸銷毁萬國咸寜四郊絶壘西南益部羣盗狂騷謂<lb/>
地之險謂天之髙亂常作梗憑阻興妖窮兇極惡自孽<lb/>
難逃聲聞于天王赫斯怒親選帥臣即時屆路羽檄徵<lb/>
師函關西度十萬貔貅㑹集雲霧元戎貞律盡禀神謀<lb/>
平趨劍閣直入成都烏合蟻衆席巻風驅一日而定百<lb/>
姓重蘇渠魁既殲脅從皆釋宣諭安存閭閻萬億不獲<lb/>
<pb n="KR4h0109_WYG_045-8b"/>
已而亂是用殛頒白感泣兒童恱懌蠢兹巨逆黷我一<lb/>
方民罹㸃汚帝用䀌傷恩宥稠沓愍念凋戕視人如子<lb/>
降福穰穰中外緇黄遐邇耆艾泣告長吏鄙俗罪大比<lb/>
屋可誅聖恩全貸施重嵩衡命輕草芥請頌聖德刋在<lb/>
貞珉朝夕瞻企蹈咏聖神如依日月若拜君親長遵忠<lb/>
孝用誡曽雲<lb/>
　　　黙庵頌　　　　　　　　　　　宋祁<lb/>
對言方有黙因黙乃名庵庵留黙不遺一物遂為三龜<lb/>
<pb n="KR4h0109_WYG_045-9a"/>
掃泥中浪正恐力弗堪目問呵黙者了然成妄談<lb/>
　　　解禪頌<hi>并序</hi>　　　　　　　　司馬光<lb/>
　文中子以佛為西方之聖人信如文中子之言則佛<lb/>
　之心可知矣今之言禪者好為隠語以相迷大言以<lb/>
　相勝使學者倀倀然益入於迷妄故予廣文中子之<lb/>
　言作解禪頌六首若其果然則雖中國行矣何必西<lb/>
　方若其不然則非予之所知也謹序如左李公丞相<lb/>
　嘗謂聖人設教其道必歸於一故作是頌以解未悟<lb/>
<pb n="KR4h0109_WYG_045-9b"/>
　也頌曰<lb/>
忿氣如烈火利欲如銛鋒終朝常戚心是名阿鼻獄<hi>其</hi>
<hi>一</hi>顔回安陋巷孟子養浩然冨貴如浮雲是名極樂國<lb/>
<hi>其二</hi>孝弟通神明忠信行蠻貊積善來百祥是名作因<lb/>
果<hi>其三</hi>仁人之安宅義人之正路行之誠且久是名光<lb/>
明藏<hi>其四</hi>言為百世師行為天下法久久不可掩是名<lb/>
不壊身<hi>其五</hi>道義修一身功德被萬物為賢為大聖是<lb/>
為菩薩佛<hi>其六</hi>
<pb n="KR4h0109_WYG_045-10a"/>
　解禪頌六首大丞相温國公所作也元祐七年公之<lb/>
　猶子雍為赤水令刻諸崖石赤水合郡屬邑元季革<lb/>
　去縣治歴今三百餘年石刻猶存如昔豈天不欲沒<lb/>
　公之德也茲特紀載於志以垂不朽云成化丙戌學<lb/>
　正㑹稽章敬拜手謹識<lb/>
　　　成都府學講堂頌<hi>并序</hi>　　　　張俞<lb/>
　今上嗣位之年昌黎公守蜀之五月修文翁講學之<lb/>
　事乃治學館就與諸生講習禮文又三月遂大作講<lb/>
<pb n="KR4h0109_WYG_045-10b"/>
　堂明年三月甲子乃㑹僚佐及學官生徒等三百人<lb/>
　行講禮于堂上是日府縣士民及四方之客殆萬人<lb/>
　咸來觀聽且謂蜀之學逺矣肇興於漢歴晉唐至于<lb/>
　戰國世世弦誦不衰所謂周公禮殿文翁石室越千<lb/>
　餘載而巋然猶存今昌黎公復作講堂而穹隆厖鴻<lb/>
　侈於漢之殿室自闕里及三都四方之講堂未有壮<lb/>
　乎此也觀乎岌岌煌煌蔚有休光其為敎化之本歟<lb/>
　乃颺言而頌之曰<lb/>
<pb n="KR4h0109_WYG_045-11a"/>
維蜀學宫肇於漢初用倡庠學盛於八區八區洋洋絃<lb/>
誦復興周法孔經是纉是承宋炳文章與漢同風五世<lb/>
寖昌乃學之功文武韓侯撫我蜀都敎我子弟一歸於<lb/>
儒乃嚴學宫乃崇講堂山岌洞闢巋然靈光儒師學徒<lb/>
翼翼羣居升堂接武講考詩書所講維何孔門四科若<lb/>
金在礪若圭在磨匪經弗習匪聖弗師羣言淆亂乃聖<lb/>
之疵伊昔魯堂有游有夏蜀學之興亦有揚馬韓侯作<lb/>
藩文以化下揚天之聲爛於周雅<lb/>
<pb n="KR4h0109_WYG_045-11b"/>
　明道二年公父太師由樞宻直學士諫議大夫守益<lb/>
　州崇學尚文振禮讓之聲召拜御史中丞遂参知國<lb/>
　政號為名卿公嘗自諫院遷知制誥入翰林學士亦<lb/>
　拜諫大夫為中丞以亮直不廽改侍讀學士為環慶<lb/>
　路大帥就加端明殿學士移守成都又遷給事清德<lb/>
　懿文陶化舊俗凛然穆然聲流江漢父老咸謂賢父<lb/>
　賢子先後出入相繼其遺化紹功近世未有其倫者<lb/>
　昔鄭正公之鎮興元創立儒宫開設學校其子宣公<lb/>
<pb n="KR4h0109_WYG_045-12a"/>
　復居其位繼成前烈迨將三百年江漢之人誦其遺<lb/>
　風若前日事今韓氏亦再世鎮蜀能懋其功比於二<lb/>
　鄭之賢古今相照美哉予故書其事以俟其子孫復<lb/>
　有臨此都者得以觀焉<lb/>
　　　西園圓通頌<hi>并序</hi>　　　　　　趙抃<lb/>
　成都府西樓之西北隅有庵曰圓通中奉觀音大士<lb/>
　之像乃治平初今史館相韓公之所建也庵左右前<lb/>
　後寒泉曲沼終日潺湲佳木脩篁四時瀟洒予再守<lb/>
<pb n="KR4h0109_WYG_045-12b"/>
　蜀之明年以其庵廬編竹覆茅嵗凡一葺完不能久<lb/>
　屡為風雨所挫於是命工用楩楠瓦甓易之而新之<lb/>
　又増飾其像而尊安之作圓通頌六首得和者一十<lb/>
　八篇因刻石於其右甲寅五月一日序<lb/>
常現宰官身肉眼何曽識刀頭劍刃上運出慈悲力<lb/>
妙音觀世音不可以識識量等大千界始見圎通力<lb/>
唐相造華林親逢善知識虎退提數珠念彼觀音力<lb/>
問對朕者誰祖師云不識大士已渡江勞他誌公力<lb/>
<pb n="KR4h0109_WYG_045-13a"/>
世間何為苦衆生有業識聞聲悉解脫方便神通力<lb/>
凡夫具足法迷悞隨六識一入自在門不費纖毫力<lb/>
　　　和　　　　　　　　　　　周直儒<lb/>
宰官說法時定有何人識一物不隨身從來知省力<lb/>
如何是妙音知有人方識雙眼不曽貶知有擎天力<lb/>
華林有二虎裴公自不識更向數珠求情知空費力<lb/>
少林面壁人梁帝安能識廓然無聖語至今不得力<lb/>
祖師昔有言皆由心意識應湏浄五眼然後得五力<lb/>
<pb n="KR4h0109_WYG_045-13b"/>
凡夫與聖同一塵具衆識得到無為處摩呵般若力<lb/>
　　　和　　　　　　　　　　　　吴師孟<lb/>
世間有幾人見到第八識應現無量身方信圓通力<lb/>
一切衆僧心皆有佛見識聞聲得圎通豈非耳根力<lb/>
有物等虚空問人多不識特地納須彌何嘗用氣力<lb/>
鎮日在眼前昧者無緣識欲轉大法輪湏要憑十力<lb/>
自已妙明心却問人求識討迹逐飛禽奔馳徒費力<lb/>
圎通作用時常被真如識日轉一藏經却得無言力<lb/>
<pb n="KR4h0109_WYG_045-14a"/>
　　　和　　　　　　　　　　　侯　溥<lb/>
人人有圎通人人不自識但能觀自在無勞運心力<lb/>
觀音十<hi>闕</hi>身顯現無人識二千大千中俱足神通力<lb/>
比丘垢疥多三藏不能識直待傳心經方識觀音力<lb/>
千眼觀世音正眼如何識能向此中㑹還因明眼力<lb/>
無色聲香味乃知無意識忽然得超越觀音妙智力<lb/>
言圓亦强名言通未真識無圎復無通是大圎通力<lb/>
　　　嘉祐油水頌<lb/>
<pb n="KR4h0109_WYG_045-14b"/>
　熈寧元年七月二十八日元叔設食嘉祐院見召謁<lb/>
　長老觀佛牙趙郡蘇軾書<lb/>
水在油中見火則起油水相搏水去油住湛然光明不<lb/>
知有火在火能定油水盡故若不經火油水同定非真<lb/>
定故見火則起<lb/>
　僕嘗與子瞻學士㑹食於嘉祐長老紀公之丈室子<lb/>
　瞻識其行於壁又書水去真定之諭十二言於其所<lb/>
　謂禪板者紀曰壁有時以圯板有時以蠧不幸而及<lb/>
<pb n="KR4h0109_WYG_045-15a"/>
　於此則吾之所寶去矣我將寳其真筆而摹其字於<lb/>
　石垂之緜緜使觀者知大賢之所存熈寜四年八月<lb/>
　九日河南侯溥書<lb/>
　　　贈成都六祖沙彌文信頌　　黄庭堅<lb/>
塵是文信界是沙彌積塵成世界析界作微塵界喻人<lb/>
天果塵為有漏因塵因因不實界果果非真因果皆如<lb/>
幻堂堂如世人<lb/>
　　　温江縣二瑞頌<hi>幷序</hi>　　　　楊天惠<lb/>
<pb n="KR4h0109_WYG_045-15b"/>
　温江故𨽻成都逺王畿三千幾百里有竒盖西南偏<lb/>
　邑也政和二年夏六月有嘉禾産於嚴氏之圃凡二<lb/>
　本是嵗十二月復有甘露降於學宫之栢凡三日鄉<lb/>
　以白縣縣以白府府遣從事即縣覆状皆有實可復<lb/>
　不誣輙具書若圗上尚書省以聞詔下其副尚書禮<lb/>
　部藏焉於是前縣令臣宗道馳書諭假彭山丞臣天<lb/>
　惠曰盍頌諸臣越北闕而奏頌曰<lb/>
於皇御極百志惟叙曰農而農曰士而士爾安廼宫爾<lb/>
<pb n="KR4h0109_WYG_045-16a"/>
寧廼畝恩詔數下仁滂德膴農飽以歌士喜式舞協氣<lb/>
從之祥嘏如雨廼産嘉禾以慶農扈廼降甘露以幸士<lb/>
子其慶伊何珠穗紛舉俾爾甌寠户有億秭其幸伊何<lb/>
雲液醲湑俾爾膏馥濡及嬰孺惟明明后博臨下土相<lb/>
彼多禾均此靈露道拜稽首誕告奔走惠拜稽首盱衡<lb/>
語語敢獻禆官以賛矇瞽<lb/>
　　　寂照庵頌　　　　　　　　　張浚<lb/>
　信相禪老顯公頗通易學㫖要其鄉閭宗族為卜庵<lb/>
<pb n="KR4h0109_WYG_045-16b"/>
　居予名之曰寂照又系之以銘<lb/>
太極混成全體不露象數既分塵塵畢舉夫惟寂然乃<lb/>
能通故一以知萬一亦莫覩寂然如斯作佛作祖<lb/>
　　　紹興聖德頌<hi>并序</hi>　　　　　　宇文仕<lb/>
　紹興二十六禩皇帝總攬權綱大明黜陟注意德臣<lb/>
　使宅百揆聖賢相逢道同志合或因或革而庶績咸<lb/>
　熈一都一俞而罔不被澤越明年廟堂胥議逺暨川<lb/>
　蜀謂桃林放牛之後罷褒斜流馬之役民力未紓其<lb/>
<pb n="KR4h0109_WYG_045-17a"/>
　弊安在降自外司捜剔軍實推其有羡除對斛之米<lb/>
　數削縑直之倍估使田夫桑婦穀其腹而絲其身乃<lb/>
　下詔曰朕念四方邈在一隅德意志慮懼弗克究晝<lb/>
　夜以思安得一時承流宣化觀風察俗之吏與朕同<lb/>
　心使遐方絶徼皆如畿内轂下不亦善乎又曰朕休<lb/>
　兵息民之意爾等固知之矣惠在生而不傷厚而不<lb/>
　困詎容煩役久為民患於戱德意甚大詔㫖甚切舉<lb/>
　全蜀五十餘郡越小大邦罔不精白以承休德凡逺<lb/>
<pb n="KR4h0109_WYG_045-17b"/>
　近谿谷山澤之氓井飲田食咸知帝力之所加邈爾<lb/>
　邊邑卉服椎髻詔下之日悉來竦聽尚恐未喻微臣<lb/>
　稽首南望播告之曰德莫大於生成恩莫重於養育<lb/>
　方今廓天地之德施父母之恩却乃全其生而遂其<lb/>
　養有君如此何以報之相視嘆呀鼓舞而退是嵗之<lb/>
　彞倫攸叙百穀用成民有餘力頌聲四起採于擊壤<lb/>
　帥民鳩匠磨崖大書上以述聖朝納民仁夀之域下<lb/>
　以紀齊民歸美報上之心豈不為萬世之休哉謹按<lb/>
<pb n="KR4h0109_WYG_045-18a"/>
　漢王褒作聖主得賢臣頌徒出私意而不出民謡唐<lb/>
　元結作中興頌功雖可紀而德無可録曷若方今弭<lb/>
　兵之後下輕徭薄賦之令歌詠聖德皆含哺鼓腹之<lb/>
　民自當過漢軼唐増大雅之什矣臣昧死再拜潤色<lb/>
　其詞曰<lb/>
天作炎圖舄奕千載累洽重熈盛德光大寳運中興上<lb/>
下交泰皇澤汪洋㒺不霑溉僻陬奥壤尤託王靈中原<lb/>
俶擾獨此彌寧天雖設險衆心成城抵兵捍關下瞰三<lb/>
<pb n="KR4h0109_WYG_045-18b"/>
秦靈旗或指何征不克皇帝神武棄功就德一視同仁<lb/>
罔間南北斷自淵衷休奸兩國氊裘竦息齊楚未盟弢<lb/>
弓束矢不假用兵井絡編列迄于升平初幼終老獲全<lb/>
此生向者雲屯開口仰哺流馬褒斜暴跡於路外府不<lb/>
給犒軍加賦雖率爾力保爾所聚今之講好廼為息民<lb/>
外司過計覆護其贏冕旒燭逺亟下絲綸削縑罷糴戒<lb/>
諭丁寧惟皇建極斂時五福代天理物升之當軸都俞<lb/>
之間澤被遐荒林林緫緫既生且育仰帝之德大矣乾<lb/>
<pb n="KR4h0109_WYG_045-19a"/>
坤懐帝之賜父母深恩萬口附和載之和聲此山不朽<lb/>
刻之以文<lb/>
　左奉議郎知雅州蘆山縣事主學事勸農公事兼兵<lb/>
　馬司監臣宇文仕撰并書<lb/>
　是碑在縣城東一里佛子崖之左右壁之上縱横各<lb/>
　一丈有奇字畫徑四寸許年久埋于土其暴露于外<lb/>
　者僅數十字而已一日庠生陳昻駱琰以是告予予<lb/>
　往觀之惜其㙲積之厚未易快睹翌日拉縣簿李公<lb/>
<pb n="KR4h0109_WYG_045-19b"/>
　彪暨僧　圓傑監生駱興李憲胥賢張輔羽士駱文<lb/>
　品等督命周井編氓具畚鍤掘之迄三日有成始得<lb/>
　全文於黄壤中粤自紹興至今三百七十有餘載矣<lb/>
　而是碑幸復得見天日豈非好古者之難遇也居是<lb/>
　鄉者尚加愛護勿為牧童敲火牛礪角可也時𢎞化<lb/>
　己未仲冬哉生明忠南李一本識<lb/>
　　　問道堂頌　　　　　　　　　　盧瑢<lb/>
生死十三水火六七氣周于九道反于一戊藏兊行巳<lb/>
<pb n="KR4h0109_WYG_045-20a"/>
隨震出五城既見萬事云畢得之者守忽之者失䇿叅<lb/>
髙禪用匪車室斂而施之為兵民術<lb/>
　　　如是觀頌　　　　　　　　　前人<lb/>
不落有無何觀生滅太虛本静飛雲過月流水不競回<lb/>
舟去楫實相空相無說可說震曜無邊塵塵透徹如是<lb/>
如是更何差别居士强名丈室摩詰<lb/>
　<lb/>
　<lb/>
<pb n="KR4h0109_WYG_045-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻四十五<lb/>
</p>
<p>
</p>
  </div>
</body>
</text>
</TEI>
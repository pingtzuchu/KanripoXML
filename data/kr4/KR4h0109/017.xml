<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻十七</head>
    <p>
<pb n="KR4h0109_WYG_017-1a"/>
欽定四庫全書<lb/>
　全蜀藝文志巻十七　　明　周復俊　編<lb/>
　　詩<lb/>
　　時序<lb/>
　　　仲春郊外　　　　　　　　　唐王勃<lb/>
東園垂栁徑西堰落花津物色連三月風光絶四隣鳥<lb/>
飛村覺曙魚戲水知春初晴山院裏何處染囂塵<lb/>
　　　奉和鄭公軍城早秋　　　　　　杜甫<lb/>
<pb n="KR4h0109_WYG_017-1b"/>
秋風嫋嫋動髙旌玉帳分弓射虜營已收滴博雲間戍<lb/>
欲奪蓬婆雪外城<lb/>
　　　中秋夜聴歌聨句　　　　　　武元衡<lb/>
　　　　元衡在蜀淡于接物而開府極一時選公綽<lb/>
　　　　為少尹正一觀察判官備度支判官裴度掌<lb/>
　　　　書記盧士玫觀察支使李虚中觀察推官楊<lb/>
　　　　嗣復節度推官<lb/>
此夕來奔月何時去上天<hi>備</hi>雲鬟方自照玉腕更呈鮮<lb/>
<pb n="KR4h0109_WYG_017-2a"/>
<hi>度</hi>嬿婉人間意飃䬙物外縁<hi>公綽上相公</hi>詩裁明月扇歌索<lb/>
想夫憐<hi>元衡奉盧侍郎</hi>暗染荀香乆長隨楚夢偏<hi>放</hi>㑹當來彩<lb/>
鳳髣髴逐神仙<hi>士玫</hi>
　　　早秋西亭宴徐員外　　　　　　前人<lb/>
鼎鉉辭台座麾幢領益州曲池連月曉横笛滿城秋有<lb/>
美皇華使曾同白社遊今來重相見偏覺艶歌愁<lb/>
　　　競渡曲　　　　　　　　　　　僧鸞<lb/>
五月五日天晴明楊花繞江啼曉鶯使君未出郡齋外<lb/>
<pb n="KR4h0109_WYG_017-2b"/>
江上早聞齊和聲使君出時皆<hi>闕</hi>　馬前已被紅旗引<lb/>
兩岸羅衣破鼻香銀釵照日如霜刃鼓聲三下紅旗開<lb/>
兩龍躍出浮水來掉形幹波飛萬劒鼔聲劈浪鳴千雷<lb/>
鼓聲漸急標将近兩龍<hi>闕</hi>　目如瞬波上人呼霹靂驚<lb/>
竿頭綵掛虹蜺暈前舩搶水已得標後船失勢空揮撓<lb/>
瘡眉血首爭不定輸岸一朋<hi>闕</hi>似燒只将輸嬴<hi>闕</hi>　賞<lb/>
兩岸十舟互來徃須㬰戲罷各東西競脱文身請書上<lb/>
吾今細觀競渡兒何殊當路權相持不思得所各休去<lb/>
<pb n="KR4h0109_WYG_017-3a"/>
㑹到摧舟折檝時<lb/>
　　　蜀中春雨　　　　　　　　　　鄭谷<lb/>
海棠風外獨霑巾襟袖無端惹蜀塵和暖又逢挑菜日<lb/>
寂寥未是探花人不嫌蟻酒衝愁肺却憶漁蓑覆病身<lb/>
何事晚來微雨後錦江春學曲江春<lb/>
　　　和蜀縣段明甫秋成望歸朝　　　錢起<lb/>
製錦蜀江静飛鳬漢闕遥一兹風靡草再視露盈條旅<lb/>
望多愁思秋天更泬寥河陽專麗藻清韻入歌謡<lb/>
<pb n="KR4h0109_WYG_017-3b"/>
　　　蜀城春望　　　　　　　　　崔塗<lb/>
天涯憔悴身一望一霑巾在處有芳草滿城無故人懐<lb/>
材皆得路失計獨傷春清鏡不忍照鬢毛應更新<lb/>
　　　好時節　　　　　　　　　　　元稹<lb/>
身騎驄馬峩眉下靣帶霜威卓氏前虚度東川好時節<lb/>
酒樓元被蜀兒眠<lb/>
　　　成都遨樂詩　　　　　　　　宋田况<lb/>
　四方咸傳蜀人好游娭無時予始亦信然之逮忝<lb/>
<pb n="KR4h0109_WYG_017-4a"/>
　命守益柅轅踰月即及春游每與民共樂則作一<lb/>
　詩以紀其事自嵗元徂景至止得古律長調短韻<lb/>
　共二十一章其間上元燈夕清明重九七夕嵗至<lb/>
　之類又皆天下之所共豈曰無時哉傳之者過矣<lb/>
　蜀之士君子欲予詩聞于四方使知其俗故復序<lb/>
　以見懐<lb/>
　　　　元日登安福寺塔<lb/>
嵗厯啟新元錦里春意早詰旦㑹朋寀羣游僕騶導像<lb/>
<pb n="KR4h0109_WYG_017-4b"/>
塔峙中霄翬檐結重橑隨俗縱危步超若薄清昊千里<lb/>
如指掌萬象可窮討野濶山勢迥寒餘林色老遨賞空<lb/>
閭巷朅來喧稚耄人物事都閑車馬擁行道顧此懽娛<lb/>
俗良慰羇逺抱第憂民政疎無庸答宸造<lb/>
　　　　二日出城<lb/>
初嵗二之日言出東城闉縵騎隘重浮淅車坌行塵原<lb/>
野信滋腴景物爭光新青疇隱遥壩弱栁垂芳津邏卒<lb/>
具威械祭墦列重茵俗尚各有時孝思情則均歸途喧<lb/>
<pb n="KR4h0109_WYG_017-5a"/>
鼔鐃聚觀無富貧坤隅地力狭百業常苦辛設微行樂<lb/>
事何由裕斯民守侯其勉旃亦足彰吾仁<lb/>
　　　　五日州南門蠶市<lb/>
齊民聚百貨貿鬻貴及時乗此耕桑前以助農績資物<lb/>
品何其夥碎𤨏皆不遺編䉲列箱筥飭木柄鎡錤備用<lb/>
誠為急舍器工曷施名花藴天豔靈藥昌夀祺根萌漸<lb/>
開發蔂載相參差游人衒識賞善價求珍竒予真徇俗<lb/>
者行觀亦忘疲日暮宴觴罷衆皆云適宜<lb/>
<pb n="KR4h0109_WYG_017-5b"/>
　　　　上元燈夕<lb/>
予嘗觀四方無不樂嬉游惟兹全蜀區民物繁它州春<lb/>
宵寳燈燃錦里煙香浮連城悉奔騖千里窮邊陬衯裶<lb/>
合繡袂轣轆馳香輈人聲震雷逺火樹華星稠鼔吹匝<lb/>
地喧月光斜漢流懽多無永漏坐乆凭髙樓民心感上<lb/>
恩釋唄歌神猷齊音祝東北帝夀長嵩丘<lb/>
　　　　二十三日聖壽前蠶市<lb/>
龍斷爭趨利仁園敞邃經深年儲百貨有意享千金器<lb/>
<pb n="KR4h0109_WYG_017-6a"/>
用先農事人聲混樂音蠶叢故祠在致祝順民心<lb/>
　　　　二十八日謁生禄祠逰浄衆寺<lb/>
千騎出重闉嚴祠浄宇鄰映林沽酒斾迎馬獻花人豔<lb/>
日披江霧香飈起路塵韶華特明媚不似逺方春<lb/>
　　　　二月二日㳺江㑹寶厯寺<lb/>
昔日張復之<hi>詠字也</hi>來乗冦亂餘三春雖宴賞四野猶艱<lb/>
虞遂移踏青㑹登舟恣游娛戍備漸解弛人情悉安舒<lb/>
垂兹五十年材哲不敢踰愚來再更朔遽及仲春初綵<lb/>
<pb n="KR4h0109_WYG_017-6b"/>
斾列城隈畫船滿江隅輕橈下奔瀬縱轡臨精廬因思<lb/>
賢守事所作民恬愉慈惠至今存遺愛其忘諸<lb/>
　　　　八日大慈寺前蠶市<lb/>
蜀雖云樂土民勤過四方寸壤不容隟僅能充嵗糧間<lb/>
或容惰孄曷能備凶痒所以農桑具市易時相望野氓<lb/>
集廣鄽衆賈趨寳坊惇本誠急務戒其靡愆常兹㑹良<lb/>
足喜後賢無忽忘<lb/>
　　　　寒食出城<lb/>
<pb n="KR4h0109_WYG_017-7a"/>
郊外融和景濃於城市中歌聲留客醉花意盡春紅遊<lb/>
人一何樂歸馭莫怱怱<lb/>
　　　　開西園<lb/>
春風寒食節夜雨晝晴天日氣薰花色韶光徧錦川臨<lb/>
流飛鑿落倚榭立鞦韆檻外游人滿林間飲帳鮮衆音<lb/>
方雜沓餘景更留連座客無辭醉芳菲又一年<lb/>
　　　　三月三日登學射山<lb/>
麗日照芳春良㑹重元已陽濵修祓除華林程射枝所<lb/>
<pb n="KR4h0109_WYG_017-7b"/>
尚或不同知俗亦足喜門外盛車徒山半列鄽市彩堋<lb/>
飛鏑逺醉席歌聲起囘頭望城郭煙靄相表裏秀色滿<lb/>
郊原遥景落川涘目倦意猶逺思餘情未已登髙貴能<lb/>
賦感物暢幽㫖宜哉賢大夫由斯見材美<lb/>
　　　　九日大慈寺前蠶市<lb/>
髙閣長廊門四開新晴市井絶纎埃老農肯信憂民意<lb/>
又見笙歌入寺來<lb/>
　　　　二十一日逰海雲山<lb/>
<pb n="KR4h0109_WYG_017-8a"/>
春光澹蕩海雲清滿路遊人語笑聲自愧非才無異績<lb/>
止隨風俗順民情<lb/>
　　　　二月十四日大慈寺建乾元節道場<lb/>
赤精流景鑠朱夏向清和紺宇修祠盛華封祝慶多簮<lb/>
裳千載遇鐘梵五天歌逺俗尤熈㤗皇猷信不頗<lb/>
　　　　乾元節<lb/>
感帝開鴻緒薰風正阜生億年逢景運萬國贊升平瑞<lb/>
靄承龍闕晨曦啟鳳城臚賔趍陛墄樂佾備韶英譯導<lb/>
<pb n="KR4h0109_WYG_017-8b"/>
来珍貢酺懽洽頌聲曼齡均慶祝闔澤慰羣情地有捫<lb/>
參逺人懐就日誠願将民共樂聊以報皇明<lb/>
　　　　四月十九日汎浣花谿<lb/>
浣花谿上春風後節物正宜行樂時十里綺羅青蓋宻<lb/>
萬家歌吹緑楊垂畫船疊鼓臨芳溆綵閣凌波汎羽巵<lb/>
霞景漸曛歸櫂促滿城懽醉待旌旗<lb/>
　　　　伏日㑹江瀆池<lb/>
長空赤日真可畏三庚遇火氣伏藏温風淟涊欎不開<lb/>
<pb n="KR4h0109_WYG_017-9a"/>
流背汗浹思清涼江瀆祠前有流水灌注蓄泄為池塘<lb/>
沈沈隆厦壓平岸好樹䕃亞芙蕖香登舟命酒賔朋集<lb/>
莫辭巵酒宜滿觴絲竹聒耳非自樂肆望觀者如堵墻<lb/>
吾儕未能免俗累近日頗困炎景長今晨縱游不覺暮<lb/>
形為外役暑亦忘豈如髙齋滌百慮危坐自造逍遥鄉<lb/>
　　　　七月六日晚登大慈寺閣觀夜市<lb/>
萬里銀潢貫紫虚橋邊螭轡待星珠年年巧若從人乞<lb/>
未省靈恩徧得無<lb/>
<pb n="KR4h0109_WYG_017-9b"/>
　　　　七月十八日大慈寺觀施盂蘭盆<lb/>
飛閣穹隆軼翠煙盂蘭盛㑹衆喧闐且欣酷暑從兹減<lb/>
漸有涼風快夕眠<hi>京洛間俗言過盂蘭盆則暑退</hi>
　　　　重陽日州南門藥市<lb/>
岷峨磅礴天西南靈滋秀氣中濳含草木瓌富百藥具<lb/>
山民采捋知辛甘成都府門重陽市逺近凑集争齎擔<lb/>
市人譎獪亦射利頗覺良惡相追恭旁觀有叟意氣古<lb/>
肌面皯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>毛䰐鬖賣藥數種人罕識單衣結縷和隂嵐<lb/>
<pb n="KR4h0109_WYG_017-10a"/>
成都處士足傳記觀誡之外多竒談盛言每嵗重陽市<lb/>
神仙往往臨塵凡愚人妄意覬非分不識妙理徒癡貪<lb/>
惟期徼倖化金術未肯授足棲雲岩吁嗟神仙無所求<lb/>
一離常道非所躭但喜山民藥貨售歸助農業增康安<lb/>
　　　　冬至朝拜天慶觀㑹聖慈寺<lb/>
景至履佳辰朝祖著國令黄道啟潜萌紫宇晨䕃映陽<lb/>
徳比君子吾道實可慶矧丁皇運亨遇主堯舜聖坤維<lb/>
最逺方拙者此尸政雅俗舊儒文民牒少訟爭幸足宣<lb/>
<pb n="KR4h0109_WYG_017-10b"/>
上恩惟恐盭物性良時不易得行樂未為併髙㑹縱嬉<lb/>
遨豐嵗愈繁盛與衆助懽欣寄情于俚詠<lb/>
　　　次韻和季長學士正月二十八日出郊見寄之<lb/>
　　　　什　　　　　　　　　　　　宋祁<lb/>
雅俗傳祠日<hi>州人以二十八日祠保壽侯及唐杜丞相</hi>年華重宴辰初陽<lb/>
澹江霧小雨破街塵<hi>是日雨而不濘游人皆集</hi>客盖浮輕吹齋刀<lb/>
儼後陳林芳催兎目原色换龍鱗壤路歌聲雜褠倡舞<lb/>
疊新持盃徧酬客惟欠眼中人<lb/>
<pb n="KR4h0109_WYG_017-11a"/>
　　　九日宴射　　　　　　　　　前人<lb/>
佳節憑髙駐綵旗亭臯霧罷轉晨曦堋間羽集號猿後<lb/>
臺外塵飛戲馬時芳菊治疴争汎蘂丹萸辟惡徧傳枝<lb/>
明年此㑹知何處醉玉頽山不用辭<lb/>
　　　十日宴江瀆亭<lb/>
節去懽猶在賔來賞更延㬈暾初短日凄𦂳乍寒天霽<lb/>
沼元非漲秋花自少妍蟻留新獻酎蕙續漸殘煙戲鰋<lb/>
衝餘藻游龜避折蓮流芳真可惜從此遂凋年<lb/>
<pb n="KR4h0109_WYG_017-11b"/>
　　　九日藥市作　　　　　　　　前人<lb/>
陽九協嘉辰期人始多暇藥物㑹廣㕓游肩閙相駕靈<lb/>
品羅賈區仙芬冒閣舍擷露來山阿斸煙去巖罅係道<lb/>
襍提携盈檐更薦藉乗時物無賤貧乏利能射通芩互<lb/>
作主参桂交相假<hi>音架</hi>曹植謹贗令韓康無二價西南嵗<lb/>
多癘卑濕連春夏佳劑止刀圭千金厚相謝刺史主求<lb/>
瘼萬室繫吾化顧頼惡石功捫衿重慙唶<lb/>
　　　七夕　　　　　　　　　　　　范鎮<lb/>
<pb n="KR4h0109_WYG_017-12a"/>
翠幕瑶梯百尺樓樓前星斗自悠悠天家仙㑹能多少<lb/>
未到平明已别愁<lb/>
　　　踏青　　　　　　　　　　　梅摯<lb/>
綺場紛紛十里賒望中煙景半春華人遊寳厯青絲騎<lb/>
路隘土橋金犢車緑襯鳳頭垂逕草紅攅鷁首照汀花<lb/>
夕陽敲鐙餘歡在不惜鸘裘泥酒家<lb/>
　　　自和　　　　　　　　　　　前人<lb/>
龜堞春遊徑路賖青青踏去冒煙華翠停舴艋客尋寺<lb/>
<pb n="KR4h0109_WYG_017-12b"/>
紅卸接䍦人上車亭落五重沽卓酒釵行十二步潘花<lb/>
乗歡醉盡髙陽侶倒戴歸來不認家<lb/>
　　　鹿鳴燕　　　　　　　　　范成大<lb/>
岷峩鍾秀蜀多珍坐上儒冠更逸羣墨沼不憂經覆瓿<lb/>
琴臺重有賦凌雲文章小技聊干禄道學初心擬致君<lb/>
富貴功名今發軔願看稽古䇿髙勲<lb/>
　　　三月二日北門馬上　　　　　前人<lb/>
新街如拭過鳴騶芍藥酴醿競滿頭十里珠簾都巻上<lb/>
<pb n="KR4h0109_WYG_017-13a"/>
少城風物似揚州<lb/>
　　　游海雲寺唱和詩　　　　　呉中復<lb/>
　　　　成都風俗嵗以三月二十一日遊城東海雲<lb/>
　　　　寺摸石於池中以為求子之祥太守出郊建<lb/>
　　　　髙旟鳴笳鼔作馳騎之戲大讌賔從以土民<lb/>
　　　　樂觀者夹道百重飛葢蔽山野讙謳嬉笑之<lb/>
　　　　聲雖田野間如市井其盛如此渤海只公下<lb/>
　　　　車朞月簡肅無事從俗髙㑹于海雲酒既中<lb/>
<pb n="KR4h0109_WYG_017-13b"/>
　　　　顧謂寮屬曰一觴一詠古人之樂事也首作<lb/>
　　　　七言詩以寫勝賞席客亦有以詩獻者更相<lb/>
　　　　酬和得若干篇廼命幕下吏㑹稽王霽為<lb/>
　　　　之字霽斐薄愧不能文勉從公命夫徘倡<lb/>
　　　　絃竹其樂外也吟詠情性其樂内也充諸内<lb/>
　　　　則能遺外之樂流于外則内有所䘮今公既<lb/>
　　　　推内之樂以樂賔又盡外之樂以樂民可謂<lb/>
　　　　得其樂矣<lb/>
<pb n="KR4h0109_WYG_017-14a"/>
錦里風光勝别州海雲寺枕碧江頭連郊瑞麥青黄秀<lb/>
遶路鳴泉深淺流彩石池邊成故事茂林坡上憶前遊<lb/>
<hi>予昔常陪樞宻田公遊此</hi>緑尊好伴衰翁醉十日殘春不少留<lb/>
　　　和韻　　　　　　　　　　　范純仁<lb/>
東郊行樂冠西州古寺岧嶤占上頭化俗文翁傳愷悌<lb/>
尋山謝傅繼風流天涯罇酒欣相遇劒外三春得共遊<lb/>
雅興直須窮勝賞年光難使隙駒留<lb/>
　　　和韻　　　　　　　　　　勾士良<lb/>
<pb n="KR4h0109_WYG_017-14b"/>
佛土依山福逺州春行繡騎上雲頭補天彩石盈池在<lb/>
朝海清江繞寺流四國仰煩郇伯勞羣生翹望謝安遊<lb/>
早知為礪為霖意惟有西民欲暫留<lb/>
　　　䕫冬暖雪不到地唯山髙處盡白它皆霏雨而<lb/>
　　　　已　　　　　　　　　　　宋肇<lb/>
宻下斜飛片片愁不堪飄泊向西州思家對雪誠何味<lb/>
只與羣山鬭白頭<lb/>
　　　晚晴　　　　　　　　　　　前人<lb/>
<pb n="KR4h0109_WYG_017-15a"/>
古道遥臨水荒城早閉門亂山啣落照歸鳥下空<lb/>
園江口漁人舫崖腰桑樹村客愁何可奈有酒莫<lb/>
空樽<lb/>
　　　中秋對月用昌黎先生贈張功曹韻<lb/>
　　　　　　　　　　　　　　　　　前人<lb/>
水精為鑑金為波挂空影寫山與河清光此夜十分好<lb/>
有酒有客宜髙歌去年今日行役苦若宿溪邊宿逢雨<lb/>
傳聞蜀道如天髙崖縣壁絶哀猿號波横劒㦸不易上<lb/>
<pb n="KR4h0109_WYG_017-15b"/>
陸有虎豹何由逃江山舊恃白帝險風俗猶帶烏蠻操<lb/>
驅馳兩月到西塞夢寐萬里還東臯嗅梅踏雪巴子里<lb/>
路入鬼門欣不死飛飛倦鳥惟思還玉筍豈是鹿官班<lb/>
餘生但願閒及酒虚名寜顧觸與蠻良宵佳客十有五<lb/>
雲放月入樽罍間頽然老子興不淺韓詩坡句聊追攀<lb/>
君不見天寳霓裳羽衣歌人間樂舞難同科遺音猶在<lb/>
悲涼多有酒且歌遑恤他不飲如此良夜何<lb/>
　　　上巳從史巫山<graphic n="KR3113" url="https://raw.githubusercontent.com/kanripo/KR-Gaiji/master/images/KR3113.png" mimeType="image/png"/>飲江臯　　　李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
<pb n="KR4h0109_WYG_017-16a"/>
風沙一夕巻冥冥曉色曈曚上翠屛薄宦驅人成老大<lb/>
佳時得酒慰飄零紅餘晚樹迷幽谷緑漲晴波失逺汀<lb/>
却是崇山兼峻嶺看来渾不減蘭亭<lb/>
　　　踏磧　　　　　　　　　　　　張晉<lb/>
䕫國先年有舊風来看踏磧莫怱怱只縁嵗稔民康樂<lb/>
纔到春初氣欎葱生怕背藍挨舞袖不妨腰鼔閙歌鐘<lb/>
元戎小隊臨江滸要與遺黎一笑同<lb/>
　　　次韻　　　　　　　　　　宇文紹荘<lb/>
<pb n="KR4h0109_WYG_017-16b"/>
八陣圗前凛古風武侯英烈豈怱怱江流千載長嗚咽<lb/>
山挿孤雲亦蒨葱陡覺新春忘病思喜陪髙論自情鍾<lb/>
典刑前軰今能幾嵗晚相期華髪同<lb/>
　　　次韻　　　　　　　　　　　費士戣<lb/>
寳釧金釵盛峡風遨頭争逐去怱怱旗標陣磧規模古<lb/>
筵挹晴嵐氣色葱宜有明珠酬白璧空慚瓦缶間黄鐘<lb/>
紛紛雲片呈佳瑞一飽端知萬姓同<lb/>
　　　官舍苦雨　　　　　　　　　黄人傑<lb/>
<pb n="KR4h0109_WYG_017-17a"/>
漫空數日雨傾盆老屋淋漓瓦縫穿七月不虚為巧月<lb/>
今年頼得是豐年泥塗滑滑妨行客煙隴隂隂礙種田<lb/>
我欲乗風干造化盡披雲霧覩青天<lb/>
　　　上元竹枝歌和曾大卿　　　　冉居常<lb/>
青春惱人思跰躚女郎市酒趣數錢不道翁家乆留客<lb/>
紅襠幔結賽鞦韆<lb/>
學簫學鼔少年羣凖擬春來奉使君自向琱籠作行隊<lb/>
愛排好曲薦慇懃<lb/>
<pb n="KR4h0109_WYG_017-17b"/>
珍珠絡結繡衣裳家住江南山後鄉聞道使君重行樂<lb/>
争携腰鼔趂年光<lb/>
　　　元宵　　　　　　　　　　　彭永<lb/>
巴人最重上元時老穉相携看㸃詩行樂歸來天向晚<lb/>
道傍聞得喚蠶絲<lb/>
　<lb/>
　<lb/>
　全蜀藝文志巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻三</head>
    <p>
<pb n="KR4h0109_WYG_003-1a"/>
欽定四庫全書<lb/>
　全蜀藝文志巻三　　　　明　周復俊　編<lb/>
　　詩<lb/>
　文王之化行乎江漢之域江有沱詠于二南之先徴<lb/>
　之禹貢則岷山導江江别為沱蜀人凢水皆稱江江<lb/>
　之漫流皆稱沱至今猶然原夫媵女之見不出闚觀<lb/>
　此詩之興即見而起未有身在岐山而逺取江沱家<lb/>
　奠酆鄗而遥詠岷蜀者也是江沱之篇為蜀詩之首<lb/>
<pb n="KR4h0109_WYG_003-1b"/>
　無疑也豈獨東明㬰邪之名見于揚雄之紀中和樂<lb/>
　職之詩始于王裦之作乎今志所取凡緣蜀而作者<lb/>
　載之其人為蜀産而詩僅存一二者亦載焉其類十<lb/>
　有九於類之中又有類焉其人則以世之先後為序<lb/>
　當軸時棟表儀里門者咸不敢載以附海虞吴先生<lb/>
　文章辨體之例<lb/>
　　風謡<lb/>
　　　蠶叢國詩四章　　　　　　漢古辭<lb/>
<pb n="KR4h0109_WYG_003-2a"/>
川崖惟平其稼多黍㫖酒嘉穀可以養父野維阜丘彼<lb/>
稷多有嘉穀㫖酒可以養母<lb/>
惟月孟春獺祭彼涯永言孝思享祀孔嘉彼黍既潔彼<lb/>
儀惟澤蒸命良辰祖考来格<lb/>
日月明明亦惟其夕誰能長生不朽難獲<lb/>
惟徳實寳富貴何常我思古人令聞令望<lb/>
　　　譙君黄頌　　　　　　　　漢無名氏<lb/>
　譙君黄仕成哀之世為諫議大夫數進忠言後違避<lb/>
<pb n="KR4h0109_WYG_003-2b"/>
　王莽又不事公孫述述怒遣使齎藥酒以懼之君黄<lb/>
　歎曰吾不省藥乎其子瑛納錢八百萬得免國人作<lb/>
　詩曰<lb/>
肅肅清節士執徳實固貞違惡以授命沒世遺令聲<lb/>
　　　大度停民謡<hi>出益部耆舊傳王忳事見漢書</hi>
信哉少林世為遇飛被走馬與鬼語<lb/>
　　　陳紀山頌<lb/>
　巴郡陳紀山為漢司𨽻校尉嚴明正直西虜獻眩王<lb/>
<pb n="KR4h0109_WYG_003-3a"/>
　庭試之分公卿以為嬉紀山獨不視京師稱之巴人<lb/>
　歌曰<lb/>
築室載直梁國人以貞真邪娱不揚目枉行不動身奸<lb/>
軌僻乎逺理義協乎民<lb/>
　　　嚴王思頌　　　　　　　　漢應季先<lb/>
　巴郡嚴王思為揚州刺史恵愛在民每當遷官士民<lb/>
　塞路攀轅詔遂留之居官十八年卒百姓若䘮考妣<lb/>
　義送者齎錢百萬欲以贍王思家其子徐州刺史不<lb/>
<pb n="KR4h0109_WYG_003-3b"/>
　受送吏義崇不忍持還乃散以為食食行客巴郡太<lb/>
　守汝南應季先善而羙之乃作詩曰<lb/>
乗彼西漢潭潭其淵君子愷悌作民二親沒世遺愛式<lb/>
鏡後人<lb/>
　　　栁琮歌<lb/>
　益部耆舊傳云栁琮字伯騫蜀人為治中其所㧞進<lb/>
　皆世所稱鄉里為之語曰<lb/>
得黄金一笥不如為栁伯騫所識<lb/>
<pb n="KR4h0109_WYG_003-4a"/>
　　　豐年歌<lb/>
　漢永建中泰山英資元約為郡守屢獲豐年民歌之<lb/>
　曰<lb/>
習習晨風動澍雨潤禾苖我后恤時務我民以優饒<lb/>
　　　益部語<lb/>
　任文公閬中人善天文益部語曰<lb/>
任文公智無雙<lb/>
　　　益部謡<lb/>
<pb n="KR4h0109_WYG_003-4b"/>
賊來尚可尹來殺我<lb/>
　　　樊守歌<hi>益部耆舊傳</hi>
　漢樊智遷為蜀郡太守秩滿民歌之曰<lb/>
樊守來門夜開持節去憂惶懼<lb/>
　　　去思歌<lb/>
　吴資遷去民人思慕又歌之曰<lb/>
望逺忽不見惆悵嘗徘徊恩澤實難忘悠悠心永懐<lb/>
　　　灌令歌<hi>鍾岏良吏傳</hi>
<pb n="KR4h0109_WYG_003-5a"/>
　瞿瑗為灌令開溝甽田民賴其利歌曰<lb/>
天降神明君錫我慈仁父臨民布徳澤恩恵施以序穿<lb/>
溝廣溉灌決渠作甘雨<lb/>
　　　刺李盛謡<lb/>
　孝桓帝時河南李盛仲和為郡守貪財重賦國人刺<lb/>
　之曰<lb/>
狗吠何諠諠有吏來在門披衣出門應府記欲得錢語<lb/>
窮乞請期吏怒反見尤旋步顧家中家中無可與思<lb/>
<pb n="KR4h0109_WYG_003-5b"/>
往從鄰貸鄰人以言遺錢錢何難得令我獨憔悴<lb/>
　　　巴郡謡<lb/>
　漢安帝時巴郡太守連失道國人風之曰<lb/>
明明上天下土是觀帝選元后求定民安孰不可念禍<lb/>
福由人願君奉詔惟徳是親<lb/>
　　　思治詩<lb/>
　漢末政衰牧守自擅民人思治作詩曰<lb/>
混混濁沼魚習習激清流温温亂國民業業仰有修<lb/>
<pb n="KR4h0109_WYG_003-6a"/>
　　　李都護歌<hi>江表傳</hi>
　李嚴為都護用法深刻人歌之曰<lb/>
難可狎李鱗甲<lb/>
　　　三節婦歌<lb/>
　永初中廣漢漢中羌反虐及巴郡有馬妙祈妻義王元<lb/>
　憒妻姬趙蔓君妻華夙䘮夫執共姜之節守一醮之<lb/>
　禮號曰三貞遭亂兵迫匿懼見拘辱三人同時自沉<lb/>
　于西漢水而死有黄鳥鳴其亡處徘徊焉國人傷<lb/>
<pb n="KR4h0109_WYG_003-6b"/>
　之乃作詩曰<lb/>
闗闗黄鳥爰集於樹窈窕淑女是繡是黼惟彼繡黼其<lb/>
心匪石嗟爾臨川邈不可獲<lb/>
　　　王稚子歌　　　　　　　　　漢古辭<lb/>
孝和帝在時洛陽令王君本自益州廣漢蜀人少行宦<lb/>
學通五經論明知法令歴代衣冠從温補洛陽令化行<lb/>
致賢外行猛政内懐慈仁移惡子姓名五篇著里端無<lb/>
妄發賦念在理寃清身苦體宿夜勞勤化有能名逺近<lb/>
<pb n="KR4h0109_WYG_003-7a"/>
所聞天年不遂早就奄昏為君作祠安陽亭西欲令後<lb/>
代莫不稱傳<lb/>
　　　河内謡<lb/>
　王渙為河内令商賈露宿人開門卧民歌之曰<lb/>
王稚子代未有平徭役百姓喜<lb/>
　　　淫豫歌<hi>樂府</hi>
　李膺益州記云灔澦堆夏水漲沒數十丈其状如馬<lb/>
　舟人不敢進故曰灔澦又曰猶豫言舟子取途不决<lb/>
<pb n="KR4h0109_WYG_003-7b"/>
　水脉故猶豫也樂府作淫豫歌坤元錄作冘豫<lb/>
淫豫大如襆瞿塘不可觸<hi>南史</hi>　<hi>李白詩五月不可觸猿聲天上哀</hi>淫<lb/>
豫大如馬瞿塘不可下<hi>樂府</hi>淫豫大如鼈瞿塘行舟絶<lb/>
淫豫大如龜瞿塘不可窺<hi>類要</hi>
　　　灧澦歌　　　　　　　　　　水經注<lb/>
灘頭白浡堅相持倐忽淪沒别無期<lb/>
　　　附灔澦歌<lb/>
灔澦大如馬瞿塘不可下金沙浮轉多桂浦忌經過<hi>鄭樵</hi>
<pb n="KR4h0109_WYG_003-8a"/>
<hi>云天下水之險者惟蜀中之瞿塘及廣西之桂浦為最甚此歌辭所言行瞿塘者准灔澦也行桂浦者准金沙</hi>
<hi>也</hi>
　　　灧澦歌<lb/>
　孝子傳庾子輿扶父柩過瞿塘六月水泛子輿禱而<lb/>
　遂平既過泛溢如人歌之曰<lb/>
灧與如牛本不通瞿塘水退為庾公<lb/>
　　　龍床灘謡<hi>圖經</hi>
龍床如拭濟舟必吉龍床彷彿濟舟必沒<lb/>
<pb n="KR4h0109_WYG_003-8b"/>
　　　峽中行者歌<lb/>
　宜都山川記云峽中猿鳴至清山谷傳響泠泠不絶<lb/>
　行者歌之<lb/>
巴東三峽巫峽長猿鳴三聲淚沾裳巴東三峽猿鳴悲<lb/>
猿鳴三聲淚沾衣<hi>杜子美詩聴猿實下三聲淚</hi>
　　　黄牛歌<lb/>
朝見黄牛暮見黄牛三朝三暮黄牛如故<lb/>
　　　附李白詩<lb/>
<pb n="KR4h0109_WYG_003-9a"/>
巫峽夾青天巴水流若兹巴水行可盡青天無到時三<lb/>
朝見黄牛三暮行太遲三朝又三暮不覺髩成絲<lb/>
　　　撥穀歌　　　　　　　　　　唐李白<lb/>
白帝城邊足風波瞿塘五月誰敢過荆州麥熟繭成蛾<lb/>
繰絲憶君頭緒多撥穀飛嗚柰若何<hi>太白此詩有樂府意故附之風謡之</hi>
<hi>後</hi>
　　　先民謡<hi>秦宓傳引</hi>
<graphic n="KR2165" url="https://raw.githubusercontent.com/kanripo/KR-Gaiji/master/images/KR2165.png" mimeType="image/png"/>阜之山江出其腹帝以㑹昌神以建福<lb/>
<pb n="KR4h0109_WYG_003-9b"/>
大饑不饑蜀有蹲鴟大旱不亂蜀有廣漢<hi>此四句見古碑</hi>
　　　㢘叔度歌<lb/>
　後漢書曰㢘范字叔度建初中為蜀郡太守成都民<lb/>
　物豐衍邑宇逼側舊制禁民夜作以防火灾而更相<lb/>
　隠蔽燒者日屬范乃毁削先令但嚴使儲水而已百<lb/>
　姓為便乃歌之曰<lb/>
㢘叔度來何暮不禁火民安作平生無襦今五袴<lb/>
　　　後漢時蜀中童謡<lb/>
<pb n="KR4h0109_WYG_003-10a"/>
　後漢書五行志曰世祖建武六年蜀中童謡是時公<lb/>
　孫述僣號于蜀時人竊言王莽稱黄述欲繼之故稱<lb/>
　白五銖漢家貨明當復也述遂誅滅<lb/>
黄牛白腹五銖當復<lb/>
　　　晉太康末蜀中童謡<lb/>
江橋頭闗下市成都北門十八字<hi>其後有李特割據之應</hi>
　　　唐咸通末成都童謡<lb/>
　新唐書五行志曰咸通十四年成都有童謡是嵗嵗<lb/>
<pb n="KR4h0109_WYG_003-10b"/>
　隂在巳明年在午巳蛇也午馬也<lb/>
咸通癸巳出無所之蛇去馬來道路稍開頭無片瓦地<lb/>
有殘灰<lb/>
　　　梁太祖時蜀中謡<lb/>
　五代史曰劉知俊初事梁太祖後奔蜀王建雖加寵<lb/>
　待然亦忌之常謂近侍曰劉知俊非爾輩能駕馭不<lb/>
　如早為之所有嫉之者於里巷間作此謡知俊色黔<lb/>
　丑生㯶繩者王氏子孫皆以宗承為名故以此猜疑<lb/>
<pb n="KR4h0109_WYG_003-11a"/>
　之遂見殺于成都<lb/>
黒牛在圈㯶繩斷<lb/>
　　　無題<lb/>
五五復五五五五逾重數浮世若浮雲真石一如故與<lb/>
君相見時杳杳非今土<lb/>
　　右詩見于羅城北門壊碑上有乾符三年髙駢名<lb/>
　　銜餘字斷缺莫知其為何詩也辭隠義閟故附見<lb/>
　　民謡之末<lb/>
<pb n="KR4h0109_WYG_003-11b"/>
　　　鬻官謡<hi>蜀檮杌</hi>
　韓昭為王蜀偽相鬻官如市時有謡云<lb/>
嘉眉邛蜀侍郎骨月𨗳江青城侍郎親情果閬二州侍<lb/>
郎自留巴蓬涪璧侍郎不惜<lb/>
　　　張王二公歌<hi>宋朝類苑張詠王晦叔</hi>
蜀守之良先張後王恵我赤子俾無流亡<lb/>
　　　又<lb/>
彦博輸田况程戡勝蒋堂<lb/>
<pb n="KR4h0109_WYG_003-12a"/>
　　　成都謡頌<lb/>
　𢎞治初洪鍾屈鋭為按察使折獄眀敏犴無留繫民<lb/>
　歌之曰<lb/>
洪不支鍋屈不解擔<lb/>
　　　土軍謡<lb/>
　正徳初流賊倡亂取土官領兵所過殘虐十倍于賊<lb/>
　廵按御史王綸舉奏去之其謡曰<lb/>
流賊來梳梳我土軍來箆箆我<lb/>
<pb n="KR4h0109_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志卷三<lb/>
</p>
<p>
</p>
  </div>
</body>
</text>
</TEI>
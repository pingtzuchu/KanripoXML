<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十九</head>
    <p>
<pb n="KR4h0109_WYG_049-1a"/>
欽定四庫全書<lb/>
　全蜀藝文志巻四十九　　明　周復俊　編<lb/>
　　雜著<lb/>
　　　即位告天文　　　　　　　漢先主<lb/>
惟建安二十六年四月丙午皇帝備敢用𤣥牡昭告皇<lb/>
天上帝后土神祗漢有天下厯數無疆曩者王莽簒盜<lb/>
光武皇帝震怒致誅社稷復存今曹操主兵安忍戮殺<lb/>
主后滔天冺夏罔顧天顯操子丕載其凶逆竊居神器<lb/>
<pb n="KR4h0109_WYG_049-1b"/>
羣臣將士以為社稷隳廢備宜脩之嗣武二祖龔行天<lb/>
罰備雖否徳懼忝帝位詢于庶民外及蠻夷君長僉曰<lb/>
天命不可以不答祖業不可乆替四海不可以無主率<lb/>
土式望在備一人備畏天明命又懼漢邦將湮於地謹<lb/>
擇元日與百寮登壇受皇帝璽綬脩燔瘞告類于天神<lb/>
惟神饗祚于漢家永綏四海<lb/>
　　　與羣下教　　　　　　　　　諸葛亮<lb/>
大參署者集衆思廣忠益也若逺小嫌難相違覆曠闕<lb/>
<pb n="KR4h0109_WYG_049-2a"/>
損矣違覆而得中猶棄敝蹻而獲珠玉然人心苦不能<lb/>
盡惟徐元直處兹不惑又董幼宰參署七年事有不至<lb/>
至于十反來相啓告茍能慕元直之十一幼宰之殷勤<lb/>
有忠於國則亮可少過矣又曰昔初交州平屢聞得失<lb/>
後交元直勤見啟誨前參事於幼宰每言則盡後從事<lb/>
於偉度數有諫止雖姿性鄙暗不能悉納然與此四子<lb/>
終始好合亦足以明其不疑於直言也<lb/>
　　　諸葛武侯廟古栢文　　　　段文昌<lb/>
<pb n="KR4h0109_WYG_049-2b"/>
是草木有異於草木則靈武侯祠前栢壽千齡盤根擁<lb/>
門勢如龍形舍碧太空散霧虛庭合抱在於旁枝駢梢<lb/>
葉之青青百尋及於半身蓄風雷之㝠㝠攅柯垂隂分<lb/>
翠開明忽如虬螭向空争行上承翔雲孤鸞時鳴下蔭<lb/>
芳苔凡草不生古色天風蒼蒼泠泠曽到靈山老栢縱<lb/>
橫亦有大者莫之與京於惟武侯佐蜀有程神其不昏<lb/>
表此為真斯廟斯栢實播芳馨<lb/>
　　　誡子元膺文　　　　　　　偽蜀王建<lb/>
<pb n="KR4h0109_WYG_049-3a"/>
　永平二年漢州什邡縣獲銅牌上有六十二字建嗣<lb/>
　子更名元膺字昌美符銅牌膺昌之文建以元膺年<lb/>
　少權重命文士為文誡之曰<lb/>
吾提三尺劒化家為國親决庶獄人無枉濫恭儉畏慎<lb/>
勤勞慈惠無一事縱情無一言傷物故百官吏民愛朕<lb/>
如父母敬朕如天地汝襁褓富貴不知創業之艱難更<lb/>
汝之名上應圖䜟勿驕勿矜勿盈勿忌惟敬惟誠惟謙<lb/>
惟和内睦九族外安百姓赤心待羣臣恩信愛士卒刑<lb/>
<pb n="KR4h0109_WYG_049-3b"/>
罰人之命也無徇愛憎姦邪國之賊也無信纔構絶畋<lb/>
逰之娛察聲色之禍然後能保我社稷君我民臣吾蚤<lb/>
莫戒朂恐汝遺忘當置於几案出入觀省<lb/>
　　　下蜀國教　　　　　　　　孟知祥<lb/>
取威定霸乃公侯權變之方捨爵䇿勲乃皇王叙酬之<lb/>
典其或兵屯萬旅地廣三川周環列國之山河奄有全<lb/>
蜀之封部儻不從權而徇衆則稽錄効以報功今禀命<lb/>
於中朝得專制而行賞但念承世家之餘慶受旌鉞之<lb/>
<pb n="KR4h0109_WYG_049-4a"/>
殊榮自領成都于兹半紀窮奢極侈固斷意而不為講<lb/>
武教民在安邊而有作往歳方勤述職務保永圖不幸<lb/>
諸藩構成深隟此際主兵將帥争陳排難之功運䇿兵<lb/>
僚咸展出竒之略因興武旅分蕩渠魁累破竹以焚枯<lb/>
連開疆而拓土其次諸司奉職庶吏推誠咸著勲勞豈<lb/>
忘奬荅一昨聖上以顯分忠佞遂降冊封礪岳帶河銘<lb/>
大君之異寵輅車珠冕表列國之殊榮仍示優崇俾行<lb/>
墨制上自屏藩之任下及州縣之官凡黜陟幽明許先行<lb/>
<pb n="KR4h0109_WYG_049-4b"/>
而後奏自可保不僣不濫之典賞立功立事之人必無<lb/>
患於不均庶有覬於允當布告遐邇咸使聞知<lb/>
　　　錄民詞<hi>按此為張忠定公詠作</hi>　　　　宋阮昌齡<lb/>
景徳三年秋九日蜀民康平上欲天下皆如蜀也遂召<lb/>
我公以歸將行僚吏儒士洎外學之人咸發謌詩以稱<lb/>
道盛徳而民吏謡頌無以上達屬邑吏陳留阮昌齡錄<lb/>
其民詞以獻<lb/>
國無忠貞遐僻孰禦治非禍亂英雄孰覩順賊始平焚<lb/>
<pb n="KR4h0109_WYG_049-5a"/>
溺無主帝聞憫然曰公汝處公不宿命臨機威撫若潦<lb/>
而暘若旱而雨若饑而哺若嬰而乳氛沴廓清餘梟尚<lb/>
翥元戎矜功沉吟翫侮公氣如虹言發樽爼膽肝四落<lb/>
再造蜀宇廻車未停賊熾復舉賢臣迭治秦豎孰愈公<lb/>
在雍都帝憂密諭捧詔秣馬足不入户炎風劒山五日<lb/>
而度公之來尸一從舊矩公之至日衙從雲委旦驅暮<lb/>
警執刃挾矢公曰自疑民疑何弭擯而去之權震千里<lb/>
公至之始獄不容質躬詢親决百不留一禁倖塞姦削<lb/>
<pb n="KR4h0109_WYG_049-5b"/>
枝從實以今方舊年不及日僣闕遺則五門三閾朝西<lb/>
承天規號弗革公為偏署州郡之式盡革舊制以斷民<lb/>
惑玉壘之西禽戎獸夷公爵其帥誠而禮之刻已削俸<lb/>
以懷以綏萬里兇醜縻之軒墀翹翹錯薪歳貢霧臻文<lb/>
翁逺矣蜀秀無聞公薦其三<hi>張及李畋張達</hi>翩然凌雲企慕承<lb/>
化儒風大振大會舊規革偃波馳公曰頓拒民其怨咨<lb/>
萬衆所集必布姦欺首罪一夫路無拾遺西戎之利星<lb/>
精月駟舊貫峻嚴千不一至公寛其法鵝聨鱗萃蜀蠶<lb/>
<pb n="KR4h0109_WYG_049-6a"/>
奮種葉價日聳公教種桑廕疇庇壠歳不外求懽聲四<lb/>
踴豪居大宅覆溝侵陌輪蹄梗蔽姦宄遁匿公直舊繩<lb/>
廓然四闢周伯麗天帝億宋年訛言勃興咫步萬傳公<lb/>
誅狂魁風清兩川公醼賔友弗皷弗鐘奕棊排星鳴弰<lb/>
疊鋒爾威爾暇權在其中公歸内署弗跣弗寐夜息晝<lb/>
行集寅衙未必躬必親孰敢懈易蜀腰川頭春酣玉柄<lb/>
妙音俊毫惠黠修整公堂蕭然鍊眞弔影雷足蹄金盗<lb/>
機眉針竒名怪狀水陸之琛宮室罄然左書右琴無私<lb/>
<pb n="KR4h0109_WYG_049-6b"/>
於身不欺于人卑高無間毫纎必均逰之如海視之如<lb/>
春吾不知其仁我用既給我倉既溢子孫孝悌牛羊蕃<lb/>
息刑不横及吏不相賊吾不知其徳言發座右事在逺<lb/>
夷法成筆下名行九圍從權約制不間洪微吾不知其<lb/>
機賢愚必察親酬一平見始窮末罄理盡情若有鑑水<lb/>
若經權衡吾不知其明曰帝有詔公拜以愉爰膏其轄<lb/>
爰飼其駒曰鰥曰寡晨不俟夜胥立泣俟縶公之馬曰<lb/>
童曰艾昬不俟晨驚呼踴走招公之轅有曰弗可虛席<lb/>
<pb n="KR4h0109_WYG_049-7a"/>
黃扉彼濟天下我亦隨之兩康吾蜀公豈弗思公馬既<lb/>
逸萬涕交頥願繪神姿願葺生祠青山碧臯願留兩碑<lb/>
　　　錄二叟語　　　　　　　　　何耕<lb/>
立春日通天下郡邑設土牛而磔之謂之班春所從來<lb/>
舊矣其説蓋微見於呂令而詳於續漢禮儀志大抵先<lb/>
王謹農事之遺意也成都大都會自尹而下茗漕二使<lb/>
者之治所在焉將春前一日有司具旗旄金皷俳優侏<lb/>
儒百伎之戯迎所謂芒兒土牛以獻於二使者最後詣<lb/>
<pb n="KR4h0109_WYG_049-7b"/>
尹府遂安於班春之所黎明尹率掾屬相與祀勾芒環<lb/>
牛而鞭之三匝退而縱民磔牛民讙譁攫攘盡土乃已<lb/>
俗謂其土歸置之耕蠶之器之上則蠒孳而稼美故争<lb/>
得之雖一丸不忍棄歳率以為常紹興丙子余往觀焉<lb/>
見二叟立牛側一叟撫牛而歎曰是孰象似汝孰丹堊<lb/>
汝孰引羣吏爼豆而羅拜汝方旗旄金皷俳優侏儒百<lb/>
伎之戱雜然而前陳以導汝至此而空一府之人以觀<lb/>
汝也不亦榮而甚可樂歟俄而挺者競進擊者交下而<lb/>
<pb n="KR4h0109_WYG_049-8a"/>
汝始碎首折骨矣譟者奪者負者趨者而汝始蕩為游<lb/>
塵散為飄風矣嗚呼悲哉今夫富貴之家高明之門倚<lb/>
勢而怙寵役物以自奉嘘吸生風雲叱咤為雷霆偃然<lb/>
自以為莫已若也有不似兹牛之始至者乎及其權移而<lb/>
運去大者隕身赤族小者觸刑抵罪雖三尺孺子莫不<lb/>
聞而哀之有不似兹牛之既磔者乎吾悲夫禍福之無<lb/>
常而慶弔之相躡於俛仰之間也吾又悲夫造物者之<lb/>
戯人胡為而至斯極也吾是以歎一叟局局然笑曰子<lb/>
<pb n="KR4h0109_WYG_049-8b"/>
何言之陋耶是安從生自土而為泥自泥而為牛土不<lb/>
知其為牛也自牛而遭磔磔而復為土土不知其為牛<lb/>
也彼既不知其為牛矣則雖象似之丹堊之爼豆而羅<lb/>
拜之與夫旗旄金皷俳優侏儒百伎之戯迎而致之空<lb/>
一府而觀之彼且何榮而何喜乎哉彼既不知其非牛<lb/>
矣則雖擊之碎之敗之有之彼且何懼而何戚乎哉牛<lb/>
固無所喜愠而世之人方且認外物以為已有其未得<lb/>
也挾術用數以致其必來而其既去則猶殫智極力以<lb/>
<pb n="KR4h0109_WYG_049-9a"/>
幸其少留也可不為之大哀乎其有愧於兹牛多矣而<lb/>
造物者初何與焉莊子曰適來時也適去順也安時而<lb/>
處順憂樂不能入也子無庸歎嘗試以是觀之余竦然<lb/>
異其言追而問之若何為者也二叟皆不告而去余歸<lb/>
而録之蜀固多隱君子哉<lb/>
　<lb/>
　<lb/>
　<lb/>
<pb n="KR4h0109_WYG_049-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻四十九<lb/>
</p>
<p>
</p>
  </div>
</body>
</text>
</TEI>
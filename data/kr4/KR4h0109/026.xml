<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二十六</head>
    <p>
<pb n="KR4h0109_WYG_026-1a"/>
欽定四庫全書<lb/>
　全蜀藝文志巻二十六　　明　周復俊　編<lb/>
　　詔策　赦文　勅<lb/>
　　　漢先主封張飛策<lb/>
　章武元年遷飛車騎将軍領司𨽻校尉封西鄊侯策<lb/>
　曰<lb/>
朕承天序嗣奉洪業除殘靖亂未燭厥理今冦虜作害<lb/>
民被荼毒思漢之士延頸鶴望朕用怛然坐不安席食<lb/>
<pb n="KR4h0109_WYG_026-1b"/>
不甘味整軍誥誓将行天罰以君忠毅侔蹤召虎名宣<lb/>
遐邇故特顯命髙墉進爵兼司于京其誕将天威柔服<lb/>
以徳伐叛以刑稱朕意焉詩不云乎匪疚匪棘王國來<lb/>
極肇敏戎功用錫爾祉可不勉歟<lb/>
　　　封馬超策<lb/>
　章武元年遷驃騎将軍領梁州牧進封斄鄊侯策曰<lb/>
朕以不徳獲繼至尊奉承宗廟曹操父子世載其罪朕<lb/>
用惨怛疢如疾首海内怨憤歸正反本暨于氐羌率服<lb/>
<pb n="KR4h0109_WYG_026-2a"/>
獯鬻慕義以君信著北土威武並昭是以委任授君抗<lb/>
颺虓虎兼董萬里求民之瘼其明宣朝化懐保逺邇肅<lb/>
慎賞罰以篤漢祜以對於天下<lb/>
　　　許靖策<lb/>
　建安十九年先主克蜀以靖為左将軍長史先主為<lb/>
　漢中王靖為太傅及即尊號策靖曰<lb/>
朕獲奉洪業君臨萬國夙宵惶惶懼不能緩百姓不親<lb/>
五品不遜汝作司徒其敬敷五教五教在寛君其朂哉<lb/>
<pb n="KR4h0109_WYG_026-2b"/>
秉徳無怠稱朕意焉<lb/>
　　　後主告諭伐魏詔<lb/>
　建興五年春丞相亮出屯漢中營沔北陽平石馬後<lb/>
　主下詔曰<lb/>
朕聞天地之道福仁而禍淫善積者昌惡積者䘮古今<lb/>
常數也是以湯武修徳而王桀紂極暴而亡曩者漢祚<lb/>
中微網漏凶慝董卓造難震蕩京畿曹操階禍竊執天<lb/>
衡殘剝海内懐無君之心子丕孤豎敢尋亂階盗據神<lb/>
<pb n="KR4h0109_WYG_026-3a"/>
器更姓改物世濟其凶當此之時皇極幽昧天下無主<lb/>
則我帝命隕越于下昭烈皇帝體明睿之徳光演文武<lb/>
應乾坤之運出身平難經營四方人鬼同謀百姓與能<lb/>
兆民欣戴奉順符䜟建位易號丕承天序補弊興衰存<lb/>
復祖業誕膺皇綱不墜于地萬國未靖早世遐殂朕以<lb/>
幼冲繼統鴻基未習保傅之訓而嬰祖宗之重六合壅<lb/>
否社稷不建永惟所以念在匡救光載前緒未有攸濟<lb/>
朕甚懼焉是以夙興夜寐不敢自逸每崇菲薄以益國<lb/>
<pb n="KR4h0109_WYG_026-3b"/>
用勸分稼穡以阜民財授才任能以参其聴斷思降意<lb/>
以養将士欲奮劍長驅指討凶逆朱旗未舉而丕復隕<lb/>
䘮斯所謂不然我薪而自焚也殘類餘醜又支天禍恣<lb/>
睢河洛阻兵未弭諸葛丞相𢎞毅忠壮忘身憂國先帝<lb/>
託以天下以朂朕躬今授之以旄鉞之重付之以専命<lb/>
之權統領歩騎二十萬衆董督元戎龔行天罰除患寜<lb/>
亂克復舊都在此行也昔項籍總一彊衆跨州兼土所<lb/>
務者大然卒敗垓下死扵東城宗族如焚為笑千載皆<lb/>
<pb n="KR4h0109_WYG_026-4a"/>
不以義陵上虐下故也今賊效尤天人所怨奉時宜速<lb/>
庶憑炎精祖宗威靈相助之福所向未克吴王孫權同<lb/>
恤災患潜軍合謀掎角其後凉州諸國王各遣月支康<lb/>
居胡侯支富康植等二十餘人詣受節度大軍北出便<lb/>
欲率将兵馬奮戈先驅天命既集人事又至師貞勢并<lb/>
必無敵矣夫王者之兵有征無戰尊而且義莫敢抗也<lb/>
故鳴條之役軍不血刃牧野之師商人倒戈今旌麾首<lb/>
路其所經至亦不欲窮兵極武有能棄邪從正簞食壺<lb/>
<pb n="KR4h0109_WYG_026-4b"/>
漿以迎王師者國有常典封寵大小各有品限及魏之宗<lb/>
族支葉中外有䏻規利害審逆順之數来詣降者皆原<lb/>
除之昔輔果絶親扵智氏而䝉全宗之福微子去殷項<lb/>
伯歸漢皆受茅土之慶此前世之明驗也若其迷沈不<lb/>
反将助亂人不式王命戮及妻孥罔有攸赦廣宣恩威<lb/>
貸其元帥弔其殘民他如詔書律令丞相其露布天下<lb/>
使稱朕意焉<lb/>
　　　後主復諸葛丞相策<lb/>
<pb n="KR4h0109_WYG_026-5a"/>
　建興六年亮使馬謖督諸軍與魏張郃戰于街亭謖<lb/>
　違亮節度舉動失宜大為郃所破亮戮謖以謝衆上<lb/>
　疏曰臣以弱才叨竊非據親秉旄鉞以厲三軍不能<lb/>
　訓章明法臨事而懼至有街亭違命之闕箕谷不戒<lb/>
　之失咎皆在臣授任無方臣明不知人恤事多闇春<lb/>
　秋責帥臣職是當請自貶三等以督厥咎于是以亮<lb/>
　為右將軍行丞相事所搃統如前冬亮復出散闗圍陳<lb/>
　倉破魏軍斬王雙七年遣陳式攻克武都隂平魏郭<lb/>
<pb n="KR4h0109_WYG_026-5b"/>
　淮率衆欲擊式亮自出至建威淮退還遂平二郡詔<lb/>
　策亮曰<lb/>
街亭之役咎由馬謖而君引愆深自貶抑重違君意聽<lb/>
順所守前年耀師馘斬王雙今嵗爰征郭淮遁走降集<lb/>
氐羌興復二郡威震凶暴功勛顯然方今天下騷擾元<lb/>
惡未梟君受大任幹國之重而乆自挹損非所以光揚<lb/>
洪烈矣今復右丞相君其勿辭<lb/>
　　　唐僖宗賜髙駢築羅城詔<lb/>
<pb n="KR4h0109_WYG_026-6a"/>
勅髙駢省所奏修築羅城畢功并進畫圗事具悉卿天<lb/>
平急召井絡専征臨邛夢叶於四刀按部恩覃扵兩劍<lb/>
上言大鎮空有子城殊百雉之環逥是千年之曠闕便<lb/>
依陳奏未隔寒暄每日一十萬夫分築四十三里皆施<lb/>
廣厦又砌長磚城角曲収逸迭攻而勢勝甕門直截容<lb/>
拒守之兵多利及後人智髙前古繼孔明扵掌内坐張<lb/>
儀扵腹中是以輕笑木牛感通金馬增上頭之埤堄架<lb/>
當面之䦨干橋象七星不移舊岸錦逢三月可濯新壕<lb/>
<pb n="KR4h0109_WYG_026-6b"/>
役徒九百六十萬工計錢一百五十萬貫卓哉懋績固<lb/>
我雄藩罄府庫之資儲捨隂陽之拘忌但為國計總忘<lb/>
身謀並無黎庶之怨嗟不請朝廷之接借忽聞進奏言<lb/>
巳畢功見圗寫之甚明舉神化而急速方念處身廉潔<lb/>
報國忠貞始終能協于一心清美乆聞于萬口欲人檢<lb/>
驗具見公忠朕巳知臣何勞請使便欲寵渥恐卿自往<lb/>
雅州既發師徒方勞館驛且留賞典専俟逥軍蜀川既<lb/>
及扵春風蠻冦盡離扵河岸便酬勲績各進官階未間<lb/>
<pb n="KR4h0109_WYG_026-7a"/>
勉効七擒佇聞三㨗故兹詔示想宜知悉冬寒卿比平<lb/>
安好遣書指不多及<lb/>
　　　王衍試制科策文<hi>乾徳四年</hi>
炎漢致治始策賢良巨唐思皇爰求茂異講邦國治亂<lb/>
之體陳天人精祲之原豈角虚文盖先碩徳朕念守器<lb/>
之重識為君之難思得賢才以凝庶績因舉故事以紹<lb/>
前修子大夫抱道逢時投策應詔必有長策以副虚懐<lb/>
何以使三農樂生五兵不試刑獄無枉賦歛無加以何<lb/>
<pb n="KR4h0109_WYG_026-7b"/>
策可以定中原以何道可以卜長世朕當親覽汝無面<lb/>
從<lb/>
　白衣蒲禹卿對策其略曰今朝廷所行者皆一朝一<lb/>
　夕之事公卿所陳者非乃子乃孫之謀暫偷目前之<lb/>
　安不為身後之慮衣朱紫者皆盗跖之輩在郡縣者<lb/>
　皆狼虎之人姦佞滿朝貪淫如市以斯求治是謂倒<lb/>
　行執政皆切齒欲誅之衍以其言有益擢為右補闕<lb/>
　　　孟昶勸農桑詔<hi>明徳元年十二月</hi>
<pb n="KR4h0109_WYG_026-8a"/>
刺守縣令其務出入阡陌勞来三農望杏敦耕瞻蒲勸<lb/>
穡春鶊始囀便具籠筐蟋蟀載吟即鳴機杼<lb/>
　　　宋太祖納降蜀主敇<lb/>
敇蜀主省上表率文武見任官望闕瀝懇歸命事具悉<lb/>
朕自皇天睠命率土樂推将期徳服萬方不恃威加四<lb/>
海乃睠益部僻處一隅茍黎庶之獲安非經營之在意<lb/>
一昨災纏蜀地釁自并門既興王者之師遂授将軍之<lb/>
鉞事非獲巳須至用兵我且直詞彼衆自敗下劍門而<lb/>
<pb n="KR4h0109_WYG_026-8b"/>
賈勇指井絡而長驅中宵喟然兆庶待罪徑馳驛嚴誡<lb/>
前鋒廣宣來者之懐遍諭弔民之意果䏻率官属而効<lb/>
順拜表疏以祈恩託我慈親述乃寝廟封府庫而待命<lb/>
保生靈而輸誠朕方示信懐柔不逼人險保無他慮當<lb/>
體優隆國有舊章己從前請所宜悉也春寒想比清休<lb/>
書㫖不多及<lb/>
　　　賜程琳収獲劫盗逃兵奨諭詔<lb/>
敇程琳省益州路轉運司奏<hi>云云</hi>卿居風憲之司捴翰<lb/>
<pb n="KR4h0109_WYG_026-9a"/>
垣之政因逋逃之為患縦盗掠而累年宻遣追胥盡擒<lb/>
隠伏既詰誅扵醜類致肅静扵鄊閭翳乃忠勤副予寄<lb/>
任攸司上奏宣力可嘉故兹奨諭想宜知悉<lb/>
　　　賜王鬷父老借留奨諭詔<lb/>
敇王鬷省益州路轉運司奏<hi>云云</hi>眷兹右蜀素號名藩<lb/>
委任非輕事權尤劇卿門望兼著中外荐更爰自近班<lb/>
出分重寄奉揚寛大之詔茂宣愷悌之風洽威恵扵吏<lb/>
民載歌謡于道路輿情胥恱列奏爰來減予宵旰之憂<lb/>
<pb n="KR4h0109_WYG_026-9b"/>
稱乃循良之選其在嘉嘆不忘于懐故兹奨諭想宜知<lb/>
悉夏熱卿比平安好遣書指不多及<lb/>
國家眷井鬼之分梁益之區拒上國千里之遥為西蜀<lb/>
一都之㑹控制蠻獠撫遏邊陲利害所生安危是繫非<lb/>
道積廊廟名髙搢紳萬里隱乎金城五兵森乎武庫長<lb/>
謀足以經逺厚徳可以鎮浮文有緯俗之方武有安民<lb/>
之略者不得預焉今府尹樞宻直學士太原王公負經<lb/>
濟之才挺誠明之性運沈機而察物韞精識以照微髙<lb/>
<pb n="KR4h0109_WYG_026-10a"/>
表竦乎百尋雅量汪其萬頃按刑梓部黎庶扵是不寃<lb/>
掌憲栢臺佞倖因之知懼自兹紫宸選賢若雲之從龍<lb/>
丹陛告猷如石之投水暨参延閣之賢屢膺出境之命<lb/>
皇上嘉其亮節恵彼逺方亟陞宥宻之嚴施委藩方之<lb/>
寄公飲氷祇命叱馭遵途過劍山而物得陽春渉錦水<lb/>
而嵗逢甘雨暨黄堂布政彤禧問俗始乃明教化示詔<lb/>
條逖揚愷悌之風誕變輕浮之俗次則恤民隠革吏姦<lb/>
訟清而叢棘常空令正而寒霜自凛終則誡浮情戢兵<lb/>
<pb n="KR4h0109_WYG_026-10b"/>
帥力田而曠土皆耕以律而私門不犯然又招延秀異<lb/>
旌勸良平殄奸宄之徒苖之去莠籍孤惸之户網之舉<lb/>
綱巳而董之以威示之以信懐之以徳綏之以仁導之<lb/>
以詩書訓之以禮讓迄至羣心帖泰庶物休和多稼豐<lb/>
登連年富夀兩川安堵固無夜户之虞千里嚮風盡有<lb/>
春臺之樂一旦乃有十邑之叟四郭之彦惜鳳書之将<lb/>
至恐熊軾之斯邁乃與瀝誠于外計入功于中扆列牘<lb/>
以上當宁稱嘆迺降璽書以勞之示聖主得賢而逺方<lb/>
<pb n="KR4h0109_WYG_026-11a"/>
受賜也宸章昭晰睿㫖淵沖煥乎日月之麗天皦如金<lb/>
石之薦廟宜揚兊澤誡告神方仰觀惟睿之辭實勸事<lb/>
君之節既而闔府衙挍耆耋緇黄等諏曰聖主示十行<lb/>
之札形一字之褒雖聞紀勒郡齋庶傳于不朽豈若標<lb/>
題仙觀用勸扵後来而又罔棄顓䝉懇求紀述然念叙<lb/>
賢人之事業雖學之扵師察聖后之刑章幸居之扵職<lb/>
復乃得實状寜假飾辭時景祐三年冬十月二十日益<lb/>
州路提刑李定記<lb/>
<pb n="KR4h0109_WYG_026-11b"/>
　　　賜程戡修城池奨諭詔<lb/>
敇程戡省益州路轉運司髙良夫奏<hi>云云</hi>蜀自漢唐以<lb/>
来國之西屏控臨撫理専用財用器望者處之卿往甞<lb/>
屬任復當眷付下教如昨布政猶新矧乃恤戎畧以安<lb/>
邊憺威名而寜逺繕完壁壘經度溝池謀不踰時士皆<lb/>
罄力訖能集事人匪告勞刺部提封剡章指状備虞暇<lb/>
豫允頼毗維申念勤庸弗忘嘉寵故兹奨諭想宜知悉<lb/>
　　　賜張方平父老借留奨諭詔<lb/>
<pb n="KR4h0109_WYG_026-12a"/>
勅方平省益州轉運使髙良夫奏<hi>云云</hi>坤維一隅二蜀<lb/>
為大慎擇良守時謂才難卿迺者輟宸朝祕寵之班委<lb/>
寰輔宻陪之鎮特更近屏専及逺邦此朕意欲撫御彈<lb/>
壓以寛西願果能厚政化以懐和孚教條而恱穆甄善<lb/>
疾非而人愛其舉發姦摘伏而吏畏其神墨攘告登里<lb/>
封去盗内無繫獄外無繫訟恩育惸獨恵窮康乏而乃<lb/>
鄊居獻状刺部奏陳或以奏計之期預希一借或以解<lb/>
歸之次願畢三周惟漢有文翁㢘范飭厲之規惟唐有<lb/>
<pb n="KR4h0109_WYG_026-12b"/>
徳裕元衡約束之略詳觀休績何愧前修勉樹令圗以<lb/>
光来譽省循嘉嘆彌切眷懐故兹奨諭想宜知悉<lb/>
　　　賜趙抃父老借留奨諭詔<lb/>
勅趙抃省成都府路轉運提刑司奏<hi>云云</hi>蜀逺在西南<lb/>
最要部也朕常患吏不能究宣徳澤以被于逺民故其<lb/>
擇守非慈良簡重者不以命之卿在蜀甫踰年而使者<lb/>
以其治迹尤異上于朝廷夫吏所以治民也能盡其治<lb/>
民頼之豈不汝嘉乎故兹奨諭想宜知悉秋熱卿比平<lb/>
<pb n="KR4h0109_WYG_026-13a"/>
安好遣書指不多及<lb/>
龍圗閣直學士天水公治蜀甫閱嵗府之黎老士民舉<lb/>
千百數伏使者車前曰蜀之壤陿衆夥俛首輸賦風尚<lb/>
纎靡怯不鷙立自公問俗布政濶畧法禁緒正綱目坐<lb/>
格醇茂仁義道徳衍為教化徭賦均節俗安生業人人<lb/>
自愛以重犯法風雨時若粒米狼戾民惕然懼朝廷之<lb/>
召遷而父母去我矣願上書借公留語聞上上以手迹<lb/>
細札奨朂褒嘉之都人頓首伏讀欣喜蹈舞恭惟天詔<lb/>
<pb n="KR4h0109_WYG_026-13b"/>
有慈良簡重治迹尤異之稱公恕物以仁約己以禮表<lb/>
俗以信鎮浮以徳故上知公之深如此漢膠東相成潁<lb/>
川守霸皆有璽書勉厲異等効著在篇簡今公之拜休<lb/>
寵者當有以掲金石刻永傳無窮而為西南藩維之光<lb/>
華也書不云乎敢對揚天子之休命詩云虎拜稽首天<lb/>
子萬年盖報上歸美所宜侈大也治平二年九月一日<lb/>
秘書丞閻灝謹序<lb/>
　　　賜王剛中訓諭詔<lb/>
<pb n="KR4h0109_WYG_026-14a"/>
朕軫念坤維逺在一方徳意雖深利澤未究故臨遣詞<lb/>
臣往分閫寄卿其深體至懐務先養恵民間有疾苦官<lb/>
吏有貪殘悉以上聞夫涖政在寛寛宜有制足用在儉<lb/>
儉宜中禮撫馭将士先之以和肅寜邊陲鎮之以静則<lb/>
朕無西顧之憂矣佇聞報政嗣有寵嘉<lb/>
紹興一十八年秋九月蜀以闕帥聞皇帝陛下諭㫖遣<lb/>
從臣出鎮臣是時方代匱詞掖庚辰以臣制置四川兼<lb/>
治成都臣聞命震恐固辭不獲越十月庚寅引對便殿<lb/>
<pb n="KR4h0109_WYG_026-14b"/>
上宣諭四川利病至悉臣退而謹書之甲午正謝䝉恩<lb/>
賜臣御寳帶象笏併賜行貲庚子朝辭復䝉宣賜御筆<lb/>
訓諭詔書臣伏觀雲漢之章奎筆之書心目悸眩大懼<lb/>
無以承盛徳稱明詔者竊甞謂自古人君如漢光武命<lb/>
帥以詔敇從事徒見扵征討艱難之日而唐太宗賜羣<lb/>
臣御敇乂皆燕閒無益之辭豈若皇帝陛下軫念坤維<lb/>
去朝廷數千里将使利澤周浃扵六十一城之廣肆親<lb/>
灑宸翰訓敇微臣察民間之疾苦糾官吏之貪殘涖政<lb/>
<pb n="KR4h0109_WYG_026-15a"/>
尚寛猛之中足用制禮儉之節與夫撫輯将士肅静邊<lb/>
陲皆閫寄之大方吏治之至要而臣起自諸生驟膺委<lb/>
寄内揆庸淺實無他長惟當夙夜奉行詔㫖庶㡬有補<lb/>
一方不負聖神所以拔擢臨遣之意臣載惟堯言布扵<lb/>
天下而舜詔岳牧辭列典謨臣既到官是用敢刻諸堅<lb/>
珉昭示徳意垂範無窮臣王剛中拜手稽首謹記<lb/>
　　　賜晁公武奨諭詔<lb/>
敇公武朕聞蜀漢沃野有蔬食果實之饒民食稻魚亡<lb/>
<pb n="KR4h0109_WYG_026-15b"/>
凶年憂而比歳以来穀糴常貴民有飢色故易以為盗<lb/>
豈民不務本吏苛刻之所致耶朕聞憫焉卿服在從班<lb/>
習知徳意乃裁公帑之餘行平糴之政以復天聖守臣<lb/>
之舊蹟其用心亦勤矣夫廣畜積以實倉廪備水旱此<lb/>
郡國之所先務也卿䏻知此朕復何憂載覽奏封良深<lb/>
嘉嘆故兹奨諭想宜知悉冬寒卿比平安好遣書指不<lb/>
多及<lb/>
　　　賜范成大奨諭<lb/>
<pb n="KR4h0109_WYG_026-16a"/>
卿逺鎮坤維兼總戎律究心夙夜朕甚嘉之所進内教<lb/>
將兵外修堡寨團結土丁三説皆善益勉旃務在必行<lb/>
早見成效以副朕倚毗之意<lb/>
臣不肖日者待罪桂林䝉恩徙鎮蜀道次於荆州詔<lb/>
問西南邊事臣愚無識知嘗試妄論大要練兵丁繕<lb/>
保障儻事力弗給可若何行及廣漢則昧死上其説<lb/>
制下尚書其給劍南西川度牒五百為緡錢三十五<lb/>
萬八千有竒以贍工費而賜臣八月二十五日璽<lb/>
<pb n="KR4h0109_WYG_026-16b"/>
書如前臣謹拜手稽首言曰昔堯舜之于羣臣聞<lb/>
其言善則俞之必有訓敇之辭繼之曰懋哉曰往<lb/>
欽哉二典之書是已今陛下過聴擇于芻蕘又勉之<lb/>
以底績此堯舜之法二典之所以書也臣何足以得<lb/>
此雖貪天子之命以為己榮而一介齷齪狗馬蚤衰<lb/>
罷軟不自勝恐終無尺寸補益大懼隕越于下無以<lb/>
仰副聖天子之至意兹榮也秪所以為懼哉敬奉賜<lb/>
書被之琬琰以旦夕瞻仰于前其敢侈臣之榮識臣之<lb/>
<pb n="KR4h0109_WYG_026-17a"/>
懼而巳<lb/>
　　　宋贈蘇軾為太師<lb/>
勅朕承絶學于百聖之後探微言扵六籍之中将興起<lb/>
于斯文爰緬懐于故老雖儀刑之莫覩尚簡策之可求<lb/>
掲為儒者之宗用錫帝師之寵故禮部尚書端明殿學<lb/>
士贈資政殿學士諡文忠蘇軾養其氣以剛大尊所聞<lb/>
而髙明博觀載籍之傳㡬海涵而地負逺追正始之作<lb/>
殆玉振而金聲知言自况扵孟軻論事肯卑于陸贄方<lb/>
<pb n="KR4h0109_WYG_026-17b"/>
嘉祐全盛甞膺特起之招至熈寜紛更迺陳長治之策<lb/>
歎異人之間出驚讒口之中傷放浪海外而如在朝廷<lb/>
斟酌古今而若斡造化不可奪者嶤然之節莫之致者<lb/>
自然之名經綸不究于生前議論常公扵身後人傳元<lb/>
祐之學家有眉山之書朕三復遺編乆欽髙躅王佐之<lb/>
才可大用恨不同時君子之道闇而彰是以論世讜九<lb/>
原之可作庶千載以聞風惟而英爽之靈服我衮衣之<lb/>
命可特贈太師餘如故<lb/>
<pb n="KR4h0109_WYG_026-18a"/>
　　　明諭御史大夫丁玉勅<hi>洪武</hi>
前者大将軍入西羌萬山将松州巳行攻取修城守禦<lb/>
了當甚是威鎮西夷今議得松州地方山多田少所種<lb/>
不足所用若令四川人民供給守禦廢有用之民守無<lb/>
用之地符到之日可設法抽出軍来四川撫養一㑹或<lb/>
扵保寜立一衛或揀何處𦂳要所在立一衛鎮静四川<lb/>
　　　又<lb/>
舊嵗命爾西征以今觀之非人事必然甚有天意乃者<lb/>
<pb n="KR4h0109_WYG_026-18b"/>
四川妖人盤踞結黨潛伏造孽己有年矣若非命爾率<lb/>
丁氏舊日土兵出境其四川之禍又非淺淺若丁氏土<lb/>
兵未出境土聞妖作亂乘時蜂起以四川各衛守都司<lb/>
官機謀調遣甚有不足安能止亂遏邪今禍亂己平國<lb/>
之福也卿跋渉崇山究心日夜甚為艱勤然卿未至四<lb/>
川指揮音亮等師軍不律近聞李指揮律如軍法其栁<lb/>
音尚未典刑特差人詣四川斬二指揮必不可恕亦當<lb/>
律以軍法夫國之用将也以備捍大患而禦奸侮如斯<lb/>
<pb n="KR4h0109_WYG_026-19a"/>
不律者安能食祿受官刑不輕恕扵法無疑如敇施行<lb/>
　　　諭参政張紞右参政韓鑰<hi>洪武</hi>
古之尚志之士必立身行道而道行名成而後己所以<lb/>
然者何貴身榮家以顯父母卿效賢人之道方始當日<lb/>
省月覺以觀下愚造殁身之計今命卿西南方面重任<lb/>
君子道興之所然且雲南諸夷雜處之地若欲治安非<lb/>
出羣之才不可卿必忠可格天誠可㑹人生靈是幸故<lb/>
兹勅諭<lb/>
<pb n="KR4h0109_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十六<lb/>
</p>
<p>
</p>
  </div>
</body>
</text>
</TEI>
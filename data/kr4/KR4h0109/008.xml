<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻八</head>
    <p>
<pb n="KR4h0109_WYG_008-1a"/>
欽定四庫全書<lb/>
　全蜀藝文志巻八　　　　明　周復俊　編<lb/>
　　詩<lb/>
　　　江山上　附　池沼　堤堰　橋梁<lb/>
　　　　登蛾眉山　　　　　　　　唐李白<lb/>
蜀國多仙山峨眉邈難匹周流試登覽絶怪安可<lb/>
悉青㝠倚天開彩錯疑畫出泠然紫霞賞果得錦囊<lb/>
術雲間吟瓊簫石上弄寳瑟平生有微尚歡笑自此畢<lb/>
<pb n="KR4h0109_WYG_008-1b"/>
烟容如在顔塵累忽相失倘逢騎羊子擕手凌白日<lb/>
　　　觀元丹丘坐巫山屏風　　　　　前人<lb/>
昔逰三峽見巫山見畫巫山宛相似疑是天邊十二峯<lb/>
飛入君家綵屏裏寒松蕭颯如有聲陽臺微茫如有情<lb/>
錦衾瑶席何寂寂楚王神女徒盈盈盈盈咫尺如千里<lb/>
翠屏丹崖粲如綺蒼蒼逺樹圍荆門歴歴行舟泛巴水<lb/>
水石潺湲萬壑分烟光草色俱氲氛溪花笑日何時落<lb/>
江客聼猿㡬嵗聞使人對此心緬邈疑入嵩丘夢綵雲<lb/>
<pb n="KR4h0109_WYG_008-2a"/>
　　　荆門浮舟望蜀江　　　　　　　前人<lb/>
春水月峽來浮舟望安極正見桃花流依然錦江色江<lb/>
色渌且明茫茫與天平逶迤巴山盡揺曳楚雲行雪照<lb/>
聚沙雁花飛出谷鸎芳洲却已轉碧樹森森迎流目浦<lb/>
煙夕揚㠶海月生江陵識遥火應到渚宫城<lb/>
　　　陪李七司馬皂江上觀造竹橋　　杜甫<lb/>
伐竹為橋結構同褰裳不涉往來通天寒白鶴歸華表<lb/>
日落蒼龍見水中顧我老非題柱客知君才是濟川㓛<lb/>
<pb n="KR4h0109_WYG_008-2b"/>
合懽却笑當時事驅石何時到海東<lb/>
　　　　任慥渠堰志云九㫒口堰其源出于皂江至<lb/>
　　　　郫之柵頭别流為温江口曰九㫒口者實兩<lb/>
　　　　江之滙也晏公類要云鄩江一名皂里今在<lb/>
　　　　新津㫒音恭<lb/>
　　　野望　　　　　　　　　　　　前人<lb/>
西山白雪三城戍南浦清江萬里橋海内風塵諸弟隔<lb/>
天涯涕淚一身遥唯将遲暮供多病未有㳙埃答聖朝<lb/>
<pb n="KR4h0109_WYG_008-3a"/>
跨馬出郊時極目不堪人事日蕭條<lb/>
　　　　野望詩西山白雪三奇戍南浦清江萬里橋<lb/>
　　　　按唐地里志彭州導江縣有三奇戍韋臯傳<lb/>
　　　　云遣大将陳垍等出三奇西南備邊錄所謂<lb/>
　　　　三奇營也一本作三年趙氏本作三城當從<lb/>
　　　　舊本作三竒戍為是李氏云老杜讀書破萬<lb/>
　　　　巻不曽盡見所讀之書則不能盡注其間又<lb/>
　　　　用方言如岸溉土銼乃黔蜀人語湏是博聞<lb/>
<pb n="KR4h0109_WYG_008-3b"/>
　　　　多識<lb/>
　　　野望因過常少仙　　　　　　　前人<lb/>
野橋齊度馬秋望轉悠㢤竹覆青城合江從灌口來入<lb/>
村樵徑引嘗果栗皺開落盡髙天日幽人未遣廻<lb/>
　　　春日江村　　　　　　　　　　前人<lb/>
種竹交加翠栽桃爛漫紅經心石鏡月到面雪山風赤<lb/>
管隨王命銀章付老翁豈知牙齒落名玷薦賢中<lb/>
　　　奉觀嚴鄭公㕔事岷山沲江畫圖十韻<lb/>
<pb n="KR4h0109_WYG_008-4a"/>
　　　　　　　　　　　　　　　　　前人<lb/>
沲水臨中座岷山到北堂白波吹粉壁青嶂插雕梁直<lb/>
訝杉松冷兼疑菱荇香雪雲虛㸃綴沙草得微茫嶺雁<lb/>
隨毫末川蜺飲練光霏紅洲蘂亂拂黛石蘿長暗谷非<lb/>
闗雨丹楓不為霜秋成𤣥圃外景物洞庭傍繪事功殊<lb/>
絶幽襟興激昻從來謝太傅丘壑道難忘<lb/>
　　　閬水歌　　　　　　　　　　　前人<lb/>
嘉陵江色何所似石黛碧玉相因依正憐日破浪花出<lb/>
<pb n="KR4h0109_WYG_008-4b"/>
更復春從沙際歸巴童蕩槳欹側過水鳥銜魚來去飛<lb/>
閬中勝事可腸斷閬州城南天下稀<lb/>
　　　偶宴西蜀摩訶池　　　　　　　暢甫<lb/>
珍木鬰清池風荷左右披淺觴寧及醉慢舸任從移䕃<lb/>
林簟光冷照流簮影欹胡為獨羈者雪涕向漣漪<lb/>
　　　晦日益州北池陪宴　　　　　司空曙<lb/>
臨泛從公日仙舟翠幕張七橋通碧水雙樹接花塘玉<lb/>
燭収寒氣金波隠夕光野聞歌管思水静綺羅香逰騎<lb/>
<pb n="KR4h0109_WYG_008-5a"/>
縈林逺飛橈截岸長郊原懐灞滻陂漾寫江黄常侍傳<lb/>
花詔偏裨問羽觴豈令南峴首千載播餘芳<lb/>
　　　題龍華山　　　　　　　　　　郭震<lb/>
昔年曾到此山囘百鳥聲中酒一盃最好寺邊開眼處<lb/>
段文昌有讀書臺<hi>出古今詩話</hi>
　　　富順監中巖　　　　　　　　岑象求<lb/>
瀟灑監城隈聊驅俗駕囘世塵飛不到山色翠成堆<lb/>
　　　嘉陵江　　　　　　　　　　　薛逢<lb/>
<pb n="KR4h0109_WYG_008-5b"/>
借問嘉陵江水湄百川東去爾西之但教清淺清流在<lb/>
天路朝宗㑹有期<lb/>
　　　登郡前山　　　　　　　　　羊士諤<lb/>
洛陽歸客滯巴東處處山櫻雪滿叢峴首當時為風景<lb/>
豈将官舍作池籠<lb/>
　　　逰西湖　　　　　　　　　　　房琯<lb/>
髙流纒峻隅城下緬丘墟决渠信浩蕩潭島成江湖結<lb/>
宇依囘渚水中還可居三伏氣不蒸四達暑自徂<lb/>
<pb n="KR4h0109_WYG_008-6a"/>
　　　雲頂山　　　　　　　　　　王擁<lb/>
五色琉璃白晝寒當年佛脚印旃檀藕絲織出三衣妙<lb/>
貝葉經傳一偈難夜看聖燈紅菡萏曉驚飛石碧琅玕<lb/>
更聞鸚鵡因緣塔八十山僧試説看<lb/>
　　　金鷄闗六言　　　　　　　　　姚孳<lb/>
邛筰兩闗壁峙蔡蒙四面屏開雲捧峨眉月出江滚平<lb/>
羌雪來<lb/>
　　　南昌灘<hi>在逹州</hi>　　　　　　　　　元稹<lb/>
<pb n="KR4h0109_WYG_008-6b"/>
渠江明浄峽逶迤船到名灘拽<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>遲櫓叟動揺妨作夢<lb/>
巴童指㸃笑吟詩畬餘宿麥黄山腹日背殘花白水湄<lb/>
物色可憐心莫恨此行都是獨行時<lb/>
　　　劒門　　　　　　　　　　　李商隠<lb/>
峭壁横空限一隅劃開元氣逹洪樞梯航百貨通邦計<lb/>
鍵閉諸蠻屏帝都西蹙犬戎威北狄南吞荆郢制東吴<lb/>
千年管鑰誰鎔範只自先天造化爐<lb/>
　　　錦江春望　　　　　　　　　　髙駢<lb/>
<pb n="KR4h0109_WYG_008-7a"/>
蜀江波影碧悠悠四望烟花匝郡樓不㑹人家多少錦<lb/>
春來盡掛樹梢頭<lb/>
　　　石斛山曉望寄李侍郎<hi>一作斛石山</hi>　　薛濤<lb/>
曦輪初轉照仙扃旋擘煙嵐上杳㝠不得𤣥暉同指㸃<lb/>
天涯蒼翠漫青青<lb/>
　　　石斛山書事　　　　　　　　　前人<lb/>
王家山水畫圗中意事都盧粉墨容今日忽登虛境望<lb/>
步揺冠翠一千峯<lb/>
<pb n="KR4h0109_WYG_008-7b"/>
　　　逰青城山六言　　　　　　　　李真<lb/>
春凍曉羈露重夜寒幽枕雲生豈是與山無素丈人著<lb/>
帽相迎<lb/>
　　　題丹景山金華宮　　　偽蜀太后徐氏<lb/>
碧煙紅霧漾人衣宿露蒼苔石徑危風巧解吹松上曲<lb/>
蝶嬌頻採臉邊脂同尋僻境思擕手暗指遥山學畫眉<lb/>
好把身心清浄處角冠霞帔事希夷<lb/>
　　　丹景山　　　　　　　　　太妃徐氏<lb/>
<pb n="KR4h0109_WYG_008-8a"/>
丹景山頭宿梵宫玉輪金輅駐遥空軍持無水注寒碧<lb/>
蘭若有花開晩紅武士盡排青嶂下内人皆在講筵中<lb/>
我家帝子傳王業積善終期四海同<lb/>
　　　漢州三學山看聖燈　　偽蜀太后徐氏<lb/>
䖍禱逰魂境元妃夙志同寳香焚静夜銀燭炫遼空泉<lb/>
潄雲根月鐘敲樹杪風印金標聖迹飛石顯神功偶望<lb/>
天涯極臨看日脚紅猿來齋室上僧集講筵中頓覺超<lb/>
三界渾疑證六通願成脩偃事社稷保延洪<lb/>
<pb n="KR4h0109_WYG_008-8b"/>
　　　漢州三學山看聖燈　　　　太妃徐氏<lb/>
聖燈千萬炬旋向碧雲生細雨瀝不暗好風吹更明磬<lb/>
敲金地響僧唱梵天聲若説無心法此光如有情<lb/>
　　　殘冬客次資陽江　　　　　　　王巖<lb/>
淡雲殘雪簇江天策蹇遲囘客興闌持鉢老僧來咒水<lb/>
倚船商女待搬灘沙翹白鷺非真静竹映繁梅奈苦寒<lb/>
阮籍莫嗟岐路異舊山溪畔有漁竿<lb/>
　　　過摩訶池<hi>二首</hi>　　　　　　　　宋祁<lb/>
<pb n="KR4h0109_WYG_008-9a"/>
十頃隋家舊鑿池池平樹盡但囘隄清塵滿道君知否<lb/>
半是當年濁水泥<lb/>
池邊不見帛闌船麥壠連雲樹繞天百嵗興衰已如此<lb/>
争教東海不為田<lb/>
　　　春日出浣花　　　　　　　　　前人<lb/>
側盖天長蕩曉霏暖風才滿使君旗水通江渚容魚樂<lb/>
草徧山梁報雉時場雨滅塵盤馬疾樓雲礙曲進觴遲<lb/>
少陵宅畔吟聲歇<hi>杜子美宅在浣花溪上</hi>栁碧梅青欲向誰<lb/>
<pb n="KR4h0109_WYG_008-9b"/>
　　　憶浣花泛舟　　　　　　　　　前人<lb/>
早夏清和在晴江㳂泝時岸風揺鼓吹波日亂旌旗醉<lb/>
帟牽湘蔓㳺鬟撲絳蕤樹來驚浦進山失悟舟移雅俗<lb/>
西南盛歸軺東北馳此歡那復得抛恨寄天涯<lb/>
　　　避暑江瀆池　　　　　　　　　前人<lb/>
溪淺容篙短舟移覺岸長烟稠芰荷葉霞熱荔支房枝<lb/>
疉三撾皷杯寒十饋漿便成逃暑醉官事底相妨<lb/>
　　　房公西湖　　　　　　　　　　蘓轍<lb/>
<pb n="KR4h0109_WYG_008-10a"/>
酒壓郫筒憶舊酤花傳丘老出新圖北行真勝成都尹<lb/>
直為房公百頃湖<lb/>
　　　錦江思　　　　　　　　　　　李新<lb/>
獨詠滄浪古岸邊牽風栁帶綠凝煙得魚且斫金絲鱠<lb/>
醉折桃花倚釣船<lb/>
　　　合江舟中作　　　　　　　　晁公遡<lb/>
雲氣昏江樹春流沒釣磯如何連夜漲似欲送人歸亂<lb/>
石水聲急片帆風力微舟師且停櫓白鷺畏人飛<lb/>
<pb n="KR4h0109_WYG_008-10b"/>
　　　沱江　　　　　　　　　　　劉望之<lb/>
尚勝三年謫終慙萬里馴極知行路澁可忍在家貧嵗<lb/>
晩沱江綠雲深錦樹新相思肯如月夜夜只隨人<lb/>
　　　浣花溪　　　　　　　　　　　馬俌<lb/>
浣花溪邊濯錦裳百花滿潭溪水香竇奩散盡有霜㦸<lb/>
草秣匹馬不可當當時濯衣只偶爾豈似取履張子房<lb/>
烈烈遽見蔽此蜀䘮亂懐爾徒悲傷年年春風媚楊栁<lb/>
綵纜㛪姌雲霞張溪邊逰冶紅粉娘了不識字空悠颺<lb/>
<pb n="KR4h0109_WYG_008-11a"/>
採花蕩槳不歸去暮隔煙水眠幽芳<lb/>
　　　靈泉山中　　　　　　　　　　楊甲<lb/>
何處長松寺雨花雲外臺山從百曲轉路入九闗囘老<lb/>
檜成龍盡殘柯借鶴來人間斤斧亂風壑夜聲哀<lb/>
　　　寒食逰學射山　　　　　　　　前人<lb/>
疾風吹沙天茫茫日落未落原野黄山空無人不碌碌<lb/>
路長馬饑不齧足荒臺古林翳雲族何人刳嵒縛層屋<lb/>
當時萬騎填山谷至今拾寳多遺鏃故國山川愁逺目<lb/>
<pb n="KR4h0109_WYG_008-11b"/>
人世悲歡風雨速凌髙舉酒天為蹙手攀巖木扣雲木<lb/>
何人唱我淒凉曲興亡一眼冥𠖇綠野水平蕪飛雁鶩<lb/>
　　　富順西湖　　　　　　　　　　程驤<lb/>
春風楊栁早藏鴉秋水芙蕖晩著花細數一年湖上景<lb/>
天涯行客忽思家<lb/>
　　　逰大隋山　　　　　　　　　　郭印<lb/>
我聞大隋名夢寐猶記錄得檄天彭道喜氣知可掬出<lb/>
城六十里崎嶇轉江曲山門忽斗上危步倚筇竹崩石<lb/>
<pb n="KR4h0109_WYG_008-12a"/>
帶煙雲異草羅澗谷寂鳥下窺人纍猿時掛木路窮纔<lb/>
見寺金碧煥雙目祖師古定光燈冷無人續開公生異<lb/>
世大事如付囑僧言山長隂朝暮雲容蹙兹辰為我晴<lb/>
疊岫堆濃綠虛閣倚秋風一洗塵土俗舉手揖丹景横<lb/>
身跨白鹿十年勞問訊親到心始足坐久燭漸微借榻<lb/>
雲間宿山寒寐不成忩外泉鳴玉<lb/>
　　　岑公洞　　　　　　　　　　　前人<lb/>
岑公來避世甲子十周年<hi>隋末居此</hi>夏屋虛岩豁神芝結乳<lb/>
<pb n="KR4h0109_WYG_008-12b"/>
懸木喬從古種香杳至今傳<hi>寄香與客人事見本傳</hi>學道能堅忍<lb/>
何人不得仙<lb/>
　　　摩訶池<hi>梁蕭摩訶所濬</hi>　　　　　　　　陸㳺<lb/>
摩訶古池苑一過一消魂春水生新漲煙蕪沒舊痕年<lb/>
光走車轂人事轉萍根猶有宮梁燕銜泥入水門<hi>蜀宮中舊</hi>
<hi>泛舟入此池曲折十餘里今府後門雖已為平陸然猶號水門</hi>
　　　夏日過摩訶池　　　　　　　　前人<lb/>
烏帽翩翩白紵輕摩訶池上試閒行淙潺野水鳴空苑<lb/>
<pb n="KR4h0109_WYG_008-13a"/>
寂歴斜陽下廢城縱轡迎凉看馬影袖鞭尋句聽蟬聲<lb/>
白頭散吏元無事却為興亡一愴情<lb/>
　　　離堆行<hi>沿江有兩崖中斷相傳秦李太守鑿此以分江水又傳李鏁孽龍于潭中今有</hi>
　　　<hi>伏龍觀在潭上蜀旱支江水涸即遣官致祭壅都江水以自足謂之攝水無不應民祭賽者率</hi>
　　　<hi>以羊嵗殺四五萬計</hi>　　　　　　　　　范成大<lb/>
殘山狠石雙虎卧斧跡鱗皴中鑿破潭淵油油無敢唾<lb/>
下有猛龍跧鐵鏁自從分流注石門西州秔稻如黄雲<lb/>
刲羊五萬大作社春秋伐鼔蒼煙根我昔官稱勸農使<lb/>
<pb n="KR4h0109_WYG_008-13b"/>
年年來激西江水成都火米不論錢絲管相隨看蠶市<lb/>
欵門得得酹清尊椒漿桂酒刪羶葷妄欲一語神豈聞<lb/>
更願愛羊如愛人<lb/>
　　　戲題索橋<hi>陸㳺詩度索臨千仞梯山躡半空</hi>　　　前人<lb/>
織簟匀鋪面排繩彊架空染人髙曬帛獵戸逺張罿薄<lb/>
薄難承雨翻翻不受風何時将蜀客東下看垂虹<lb/>
　　　再題青城山　　　　　　　　　前人<lb/>
萬里清逰不暇慵雙旌換得一枝筇來從井絡直西路<lb/>
<pb n="KR4h0109_WYG_008-14a"/>
上到江源第一峯海内閒身輸我佚山中佳氣為人濃<lb/>
題詩試刻巖前石付與他年蘚暈重<lb/>
　　　蜀州西湖<hi>荷花正盛開水月登舟亭也湖隂亭外别有白蓮尤奇蜀中無菱至此始</hi>
　　　<hi>見之</hi>　　　　　　　　　　　　　前人<lb/>
閒随渠水來偶到湖光裏仍呼水月舟徑度雲錦地誰<lb/>
云不解飲我已荷香醉湖隂玉嬋娟夐立紅粧外何須<lb/>
東閤梅悠然自詩思驚風入午暑水竹有秋意采菱不<lb/>
盈椈興與蓴鱸㑹遥知新津宿魂夢亦清麗<lb/>
<pb n="KR4h0109_WYG_008-14b"/>
　　　中巖<hi>去眉州一程諾詎羅尊者道場相傳昔有天台僧遇病僧與之木鑰匙云異時至眉</hi>
　　　<hi>州中巖扣石笋當再相見後果然今三石屹立寳如樓觀前兩樓純紫石中一樓蘿蔓被之傍有</hi>
　　　<hi>缾峰甚端正山半有喚魚潭慈姥龍所居世傳常雁蕩大小龍湫亦諾詎羅道塲豈化人往來無</hi>
　　　<hi>處耶</hi>　　　　　　　　　　　　　　前人<lb/>
赤巖倚玲竮翠邏森成削岑蔚嵐氣重稀間暑光薄聊<lb/>
尋大士處往叩洞門鑰雙撑紫玉闗中矗翠雲幄應供<lb/>
華藏海歸坐寳樓閣無法可示人但見雨花落不知龍<lb/>
湫勝何似魚潭樂夜深山四來人静天一握驚看松桂<lb/>
<pb n="KR4h0109_WYG_008-15a"/>
白月影到林壑門前六月江世界塵漠漠寳缾有甘露<lb/>
一滴洗煩濁捫天援斗杓請為諸君酌<lb/>
　　　玻瓈江一首戲効陸務觀作<lb/>
玻瓈江頭春渌深别時沄沄流到今秪言日逺易排遣<lb/>
不道相思翻苦心烏頭可白我可去菖花易青君易尋<lb/>
人生若未免離别不如碌碌無知音<lb/>
　　　凌雲九頂<hi>即大石佛處初登山時巖壁上悉劖為小佛不知其數山前佛頭灘受雅</hi>
　　　<hi>江之衝最為艱險</hi>　　　　　　　　　　前人<lb/>
<pb n="KR4h0109_WYG_008-15b"/>
聊為東坡載酒逰萬龕迎我到峰頭江揺九頂風雷過<lb/>
雲抹三峨日夜浮古佛臨流都坐斷行人識路亦歸休<lb/>
酣酣午枕眠方丈一笑閒身始自由<lb/>
　　　戲題方響洞<hi>漢嘉廣福院中水洞有聲琅然莫知其所在舊名丁東水山谷易今</hi>
　　　<hi>名且題詩云古人名此丁東水自古丁東至今我為改為方響洞要知山水有清音</hi>
　　　　　　　　　　　　　　　　　前人<lb/>
隔凡氷澗不可越衆真微步壺中月徙倚含風玉佩聲<lb/>
何須聽作㽔賓鐵<lb/>
<pb n="KR4h0109_WYG_008-16a"/>
　　　寳現溪<hi>雙溪合而一既出巖竇散為此溪叢三藏自西域歸過溪見兩石子鬬攬得其</hi>
　　　<hi>一今藏黒水寺石上有一目端正透底溪以此得名</hi>　　　　前人<lb/>
粲粲罨畫沙鱗鱗麴塵水朝陽相發揮光景艷孔翠寧<lb/>
聞雙溪號但見縠紋細神魚不謀食終日印潭底躍珠<lb/>
本具眼聊共阿師戲收藏更傳寳一笑落第二<lb/>
　　　婆羅平　　　　　　　　　　　前人<lb/>
仙聖飛行此是家路逢真境但驚呀神農嘗外盡靈藥<lb/>
天女散餘多異花嵐雨逼衣寒似鐵氷泉炊米硬于沙<lb/>
<pb n="KR4h0109_WYG_008-16b"/>
峯頭事事殊塵世缺甃跳梁笑井蛙<lb/>
　　　七寳巖<hi>大峨絶頂白水寺已在山半白水寺上至巖又六十里</hi>前人<lb/>
天如碧玉甌下覆白玉盤晶光眩相射我獨居兩閒正<lb/>
視不勝瞬却立聊少安但覺風浩浩骨毛森以寒神僊<lb/>
杳無處寧論有塵寰身輕一槁葉兩腋如飛翰同行挽<lb/>
我衣何往何當還少留作詩去竒㢤此憑欄<lb/>
　　　題蜀山圖　　　　　　　　　馬徳華<lb/>
翠壁蒼崖峭入天雨餘草木帶春煙錦江東去龍門險<lb/>
<pb n="KR4h0109_WYG_008-17a"/>
劒閣西來鳥道懸丞相舊圖沙磧裏拾遺髙興草堂前<lb/>
囘看匹馬經行處似有猿聲到耳邊<lb/>
　　　劒閣圖　　　　　　　　　　王景彰<lb/>
劒閣雲棧髙崖峩嘉陵江水揚清波神扃鬼鑿閟幽閣<lb/>
秋風古道無人過今朝日華忽西被宇宙淋灕盪元氣<lb/>
霆轟颷舉神龍逝山川草木皆生意乃知世道有晦明<lb/>
蜀山萬仞如砥平聖人在上四海清<lb/>
　　　雪山天下髙　　　　　　　　周洪謨<lb/>
<pb n="KR4h0109_WYG_008-17b"/>
巨靈擘斷崑崙山移來坤維参井間内作金城障三蜀<lb/>
外列碉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>居百蠻自昔蠶叢始開國千巖萬谷積寒雪<lb/>
疑有五城十二樓玉色瓏玲界天白光連銀漢霏素虹<lb/>
六月大暑飄寒風俯見五嶽在平地遥窺三島皆冥濛<lb/>
此去石紐無㡬許昔鍾靈秀生大禹當時自此導江流<lb/>
至今名垂千萬古<lb/>
　　　眉山天下秀<lb/>
大峩兩山相對開小峩迤邐中峩來二峩之秀甲天下<lb/>
<pb n="KR4h0109_WYG_008-18a"/>
何須涉海尋蓬萊昔我登臨彩雲表獨騎白鶴招青鳥<lb/>
石龕石洞何参差時遇仙人拾瑶草丹崖瀑布連天河<lb/>
大鵬圖南不可過晝昏雷雨起林麓夜深星斗棲巖阿<lb/>
四時青黛如綉繪岷嶓蔡蒙實相對昔生三蘓草木枯<lb/>
但願再出三蘓軰<lb/>
　　　瞿唐天下險<lb/>
兩崖壁立何險巇巴東大江如一絲杜宇神功𣺌何許<lb/>
堯時餘燼誰復知中流灔澦實挺特如牛如馬夏秋月<lb/>
<pb n="KR4h0109_WYG_008-18b"/>
怒濤掀天萬壑雷巨旋觸石千層雪湯湯東去㡬洄灣<lb/>
虎頭狼尾如連環赤甲下映人鮓甕黄牛髙抗鬼門闗<lb/>
憶昔英雄割據日挿木為梯上絶壁只今四海盡為家<lb/>
鎖江鐵柱存何益<lb/>
　　　巫山天下奇<lb/>
靈鰲一動海水翻三山飄流無定根岱輿忽失十二峯<lb/>
萬里飛堕䕫之門仰挹銀漢洗青翠俯瞰長江似衣帶<lb/>
地森玉笋青雲端天開罨畫彩虹外山間神女棲陽臺<lb/>
<pb n="KR4h0109_WYG_008-19a"/>
芙蓉為貌玉為腮如何朝暮弄雲雨却使懐襄相繼來<lb/>
無乃宋玉善蠱惑託為怪誕荒淫説只今髙崖紫蔓間<lb/>
惟有猿哀聲不絶<lb/>
　　　觀九頂山<lb/>
九頂峯巒挿太清西戎屏障倚長城四時積雪舉頭見<lb/>
千里秋毫入眼明天簇蓮華朝白帝地分鰲足奠蒼生<lb/>
我來坐嘯情無限要得憑髙望帝京<lb/>
　　　劒閣圖為王公濟進士題　　　　李東陽<lb/>
<pb n="KR4h0109_WYG_008-19b"/>
岷峨山髙連劒閣峽門中開如鬼鑿盤渦濺沫紛欲躍<lb/>
石勢迎流鬬還却驅車入山山路惡水行孤舟陸雙屩<lb/>
古來蜀道難于天信美不及還家樂揮毫作圗圗者誰<lb/>
東吴老翁生好竒胷蟠萬壑筆三峽或有神助非人為昔<lb/>
從此地值奇客直以賞識酬心期江山無情嵗月改白頭<lb/>
再往失路岐王郎年少今已壮仰睇丹梯隔青嶂遺縑<lb/>
斷墨空塵埃我已為子神悲愴酒酣作歌歌始放意氣<lb/>
崚嶒聲跌宕君不見風江播地山蹴空誰復壮逰如兩翁<lb/>
<pb n="KR4h0109_WYG_008-20a"/>
　　　少岷山歌　　　　　　　　　鄭善夫<lb/>
君不聞少岷之山連胃婁雄視四川十二州青天萬古<lb/>
不得到峯廻嶂轉無時休劒門峨眉各失勢白帝鳥䑕<lb/>
俯之如浮漚上有許由瓢世人不得用直挂月戶三千<lb/>
秋蒙泉瀉天奔龍湫巴溪湲緩學字流漰騰入汶江萬<lb/>
里滄溟収山中老桂色不滓芝草琅玕爛成綺洞口長<lb/>
囘聲利車盤石但坐煙霞侶宋有蘓長公隋有劉仙子<lb/>
採芝斵桂樹長鑱亂雲裏少岷山巉嶒不可攀蘇劉以後<lb/>
<pb n="KR4h0109_WYG_008-20b"/>
人迹復不到廼有曽東石架屋讀易于其間平生負此<lb/>
滄海志少年訪道青城山上飡青城絶壁之流霞下弄<lb/>
岷峨隂壑之潺湲黄熊蒼兕不敢迫猿狖叫嘯情自懽<lb/>
空谷無人行蘭草復翻翻朅去逰人世十載愁朱顔吁<lb/>
嗟乎青山信美蒙泉亦可以洗君耳君胡為乎城市許<lb/>
由之瓢欲何俟終南有㨗逕北山有俗軌𤣥猿獨鶴冷<lb/>
眼遥看爾紅塵白馬有何益柴桑不負陶彭澤歸來乎<lb/>
曽東石<lb/>
<pb n="KR4h0109_WYG_008-21a"/>
　　　劒閣行寄總制都憲彭公濟物　孫太初<hi>太白山人</hi>
老子輕裘豪且雄挽弓射龍江水中落日半壁翻江赤<lb/>
巫峽明月啼猿狨中原一髮渺何許峨岷萬里來秋風<lb/>
古云劒閣罪真宰盗賊竊據今無同地生度量固人力<lb/>
全活民命天為忠健兒倒戈喜多夢歸來散馬闗之東<lb/>
燕然銅柱亦細事致君堯舜臣之功野夫甘守西山餓<lb/>
再見庶物囘冲融<lb/>
　<lb/>
<pb n="KR4h0109_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻八<lb/>
</p>
<p>
</p>
  </div>
</body>
</text>
</TEI>
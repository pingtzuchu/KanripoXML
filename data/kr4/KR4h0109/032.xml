<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻三十二</head>
    <p>
<pb n="KR4h0109_WYG_032-1a"/>
欽定四庫全書<lb/>
　全蜀藝文志巻三十二　　明　周復俊　編<lb/>
　　序下<hi>贈送</hi>　<hi>遊覽</hi>
　　　入蜀紀行詩序　　　　　　　唐王勃<lb/>
總章二年五月癸卯余自長安觀景物于蜀遂出褒斜<lb/>
之隘道抵岷峨之絶徑超𤣥谿歴翠阜迨彌月而臻焉<lb/>
若乃採江山之俊勢觀天地之竒作丹壑爭流青峰雜<lb/>
起陵濤鼓怒以伏住天壁嵯峨而横立亦宇宙之絶觀<lb/>
<pb n="KR4h0109_WYG_032-1b"/>
者也雖荘周詫吕梁之險韓侯怯孟門之峻曾何足云<lb/>
盖登培塿者起衡霍之心游溝澮者發江湖之思况乎<lb/>
窮覽勝事足踐靈區煙霞為朝夕之資風月得林泉之<lb/>
助嗟乎山川之感召多矣余能無情哉爰戒文律用宣<lb/>
行唱編為三十首投諸好事焉<lb/>
　　　晚秋遊武擔山寺序　　　　　　前人<lb/>
若夫武丘仙鎮吳王殉歿之墟驪嶠崇基秦帝升遐之<lb/>
宅雖珠衣玉匣下賁窮泉而廣岫長林終成勝境亦有<lb/>
<pb n="KR4h0109_WYG_032-2a"/>
霍將軍之大隧迴冩祁連樗里子之孤墳竟開長樂豈<lb/>
如武擔靈嶽開明故地蜀夫人之葬迹任文公之死所<lb/>
岡巒隠隠化為闍崛之峰松柏蒼蒼即入祗園之樹引<lb/>
星垣於杏嶂下布金沙棲日觀於長崕傍臨石鏡瑤臺<lb/>
玉甃尚控霞宫寳刹香壇猶分仙闕琱櫳接映臺疑夢<lb/>
諸之雲璧題相暉殿冩長門之月美人虹影下綴虬幡<lb/>
少女風吟遥傳鳳鐸羣公以玉津豐暇傃林壑而延情<lb/>
錦署多□想巖泉而結興於是披桂幌歴松扉梵筵霞<lb/>
<pb n="KR4h0109_WYG_032-2b"/>
屬禪扃煙敞雞林俊賞蕭蕭鷲嶺之居鹿苑仙談亹亹<lb/>
龍宫之偈于是金方啓序玉律驚秋翔風四面寒雲千<lb/>
里層軒迴霞齊萬物於二體綺席乗雲窮九垓於一息<lb/>
碧雞靈宇山川極望石兕長江汀洲在目龍鑣翠轄騈<lb/>
闐上路之遊列榭崇闉磊落名都之氣𦕈𦕈焉洋洋焉<lb/>
信二蜀之竒觀也昔者升高能賦勝事仍存登嶽長謡<lb/>
清標未逺敢攀盛烈下揆幽襟庶旌西土之遊逺嗣東<lb/>
平之唱云爾<lb/>
<pb n="KR4h0109_WYG_032-3a"/>
　　　綿州北亭羣公燕序　　　　　　前人<lb/>
下官<hi>一作客</hi>人間獨傲海内少徒志不屈於王侯身不絶<lb/>
於塵俗孤吟五嶽長嘯三山昔徃東吳已有梁鴻之志<lb/>
今來西蜀非無張載之懐况乎踐名場携勝友風月無<lb/>
㡬琴酒俄乖半面十年一别千里何少府故人攀桂撫<lb/>
金石而論心韓法曹新餞班荆臨江湖而執手離亭北<lb/>
望煙霞生故國之悲别館南開風雨積他鄉之思于時<lb/>
蒼雲寡色白日無光沙塵起而桂浦昏鳬雁下而蘆洲<lb/>
<pb n="KR4h0109_WYG_032-3b"/>
晚傍鄰蒼野霜封橘柚之園斜枕碧潭直斷芙蓉之水<lb/>
既而登臨惜别驂駕少留季札何人親逢贈縞子荆不<lb/>
敏思掛傾城惆悵北梁揖琴臺而漸間徘徊東道思錦<lb/>
署以行遥嗟乎人事乖矣江山逺矣請命離前之筆為<lb/>
題别後之資五際飛文想羣公之不讓一言有贈知下<lb/>
筆之有神<lb/>
　　　宴梓州南亭詩序　　　　　　盧照鄰<lb/>
梓州地池亭者長史張公聴訟之别所也徒觀其巖嶂<lb/>
<pb n="KR4h0109_WYG_032-4a"/>
重複川流灌注雲忩綺閣負繡堞之逶迤澗户山樓帶<lb/>
金隍之繚繞信巴蜀之竒制也時鳳扆多閒上得和平<lb/>
之政鯷瀛有截下無交爭之人以公寄切上僚故久無<lb/>
州将連四千石之重任摠十萬井之䧺班職逾劇而道<lb/>
彌高位逾崇而徳彌廣市獄無事時狎鳥於城隅邦國<lb/>
不空且觀魚於濠上賔階月上横連蜷之桂枝野院風<lb/>
歸動葳蕤之萱草則有明珠愛客置芳酒於十旬羽服<lb/>
神交契仙遊於五日圓潭冩鏡光浮落日之津雜樹開<lb/>
<pb n="KR4h0109_WYG_032-4b"/>
帷彩綴飛煙之路藤蘿杳藹挂踈隂以送秋鳬雁參差<lb/>
結流音而将夕百年之歡不再千里之賀何嘗下客恓<lb/>
惶暫停歸轡高人賞翫豈輟斯文咸請賦詩六韻以見<lb/>
志云爾<lb/>
　　　七日綿州泛舟詩序　　　　　　前人<lb/>
諸公迹寓市朝心游江海訪竒交於千里惜良辰於寸<lb/>
隂常恐辜負琴書荒凉山水於是脱屣人事鳴棹川隅<lb/>
言追挂犢之才用卜牽牛之賞邉生經笥送炎氣以濯<lb/>
<pb n="KR4h0109_WYG_032-5a"/>
纓郝氏書囊臨秋光而曝背似遇緱山之客還疑星漢<lb/>
之游願駐景於高天想乘霓於縮地繁絲亂響凉酎時<lb/>
斟戲翔羽於平沙釣潛鰓於曲浦乗流則逝不覺忘歸<lb/>
咸可賦詩探韻成作<lb/>
　　　送遂州紀參軍序　　　　　　　孫逖<lb/>
遂州參軍紀公吾友雲將之令弟也敏於行志於道克<lb/>
脩人彞允副兄朂噫周公之𦙍紀為其首天祚明徳必<lb/>
将有後不然何棣華之可久也選曹舉善羣吏須才九<lb/>
<pb n="KR4h0109_WYG_032-5b"/>
霄始搆一命而傴穆卜吉日遄征畏途緬躋岷峨遐渉<lb/>
褒漢宿息巖險波臨湍悍仗信不慄載義必亨方暴忠<lb/>
臣之志固無垂堂之責爾之寡兄克施有政是則是效<lb/>
念兹在兹祛利則覦心永隔逺嫌則荒言自絶故雖邛<lb/>
僰之産巴蜀之饒不潤脂膏誰謗薏苡懋厥丕徳時惟<lb/>
哲人羣公贈言要僕題序<lb/>
　　　送王侍御赴劍南序　　　　　　　陶翰<lb/>
國家既誅邛莋之遊魂收滇池之陳地以蠻陬君長尚未<lb/>
<pb n="KR4h0109_WYG_032-6a"/>
即序徼外新國約非甚堅將若宣王風布中興必候才英<lb/>
矣監察御史王公志標勁節天假異能秉心而忠義必聞<lb/>
多方而文武不墜我中丞鮮于公以功名立破城江南闗<lb/>
啓而虜不敢窺城峻而敵不敢守者皆以匡時之策伏横<lb/>
行之氣不然者豈有夕舍一尉旦磨<hi>集作麾</hi>三軍盱衡於不<lb/>
毛之間决勝於大荒之表取廷評者浹月登憲府者周<lb/>
星繡衣照于江源風霜掃于劍壁斯不足畏矣中朝名<lb/>
雅嚮義趨風餞筵傾誠翰墨紛矚百壺追送來登董原<lb/>
<pb n="KR4h0109_WYG_032-6b"/>
之野萬嶺蒼然更繞華陽之國余以授簡敢無斯文<lb/>
　　　送孟大入蜀序　　　　　　　　前人<lb/>
襄陽孟浩然精朗竒素幼髙為文天寳年始游西秦京<lb/>
師詞人皆難其曠絶也觀其匠思幽妙振言孤傑信詩<lb/>
伯矣不然者何以有聲於江楚間嗟乎夫子有如是才<lb/>
如是志且流落未遇風塵謂天下無否泰無時命豈不<lb/>
謬焉翰讀古人文見長楊羽獵子虚賦壯哉至廣漢城<lb/>
西三千里清江夤縁兩山如劍中有微徑西入岷峨有竒<lb/>
<pb n="KR4h0109_WYG_032-7a"/>
幽皆感子之興矣勉旃故交不才以文投贈<lb/>
　　　送張𤣥武序　　　　　　　　　　元結<lb/>
乙未中詔吴興張公為𤣥武縣大夫公舊友河東柳潛<lb/>
夫裴季安扶風竇伯明趙郡李長源河南元次山将辭<lb/>
讌言悉以言贈上有勤仁恵䘏勞苦之風下有惜離異<lb/>
戒行役之諭<hi>一作論</hi>元子聞之中有所指國家将日極太<lb/>
寧垂休八荒故自近年兵出滇外訂者或曰西南少疲<lb/>
是以天子特有命也将天之命斯未易然於戲蜀之遺<lb/>
<pb n="KR4h0109_WYG_032-7b"/>
民化於秦漢紀古之道其由未知無置<hi>一作智</hi>此焉<hi>一有故字</hi>
姑取廢也如徳以涵灌義以封植其教遲逺其人迎喁<lb/>
至乎不可固未必也則曰保仁以敦養流恵以懐䘏知<lb/>
其所勞示其所安無以醜之當可然也潛夫聞之中興<lb/>
不樂歎曰吾嘗與朋友有四方之異不甚感人如今之<lb/>
心多問其故對曰嗟嗟子能有是言也吾故感焉行有<lb/>
規矣無曰我年四十多哉無曰我時禄位下哉公乃復曰<lb/>
當不失於二公之意為異年觀㑹之方也已敢戒行役敢<lb/>
<pb n="KR4h0109_WYG_032-8a"/>
自清慎終不貽朋友之憂何如於是醉歌中堂極樂而<lb/>
已諸公有贈逓相編次<lb/>
　　　送李彛宰新都序　　　　　　任華<lb/>
宗室後進有以學術辭藻著稱者彞也少好學通九流<lb/>
百家之言善屬文頗有大節去年制舉不捷無何以書<lb/>
歴抵二相國論安邉術由是召試西掖凡數十百人彞<lb/>
與荘若訥髙郢同入髙等何垂翅於制舉而奮翼於西<lb/>
掖哉盖道之屈伸命之通塞各有時也執政以彞大人<lb/>
<pb n="KR4h0109_WYG_032-8b"/>
在蜀故授新都以榮之彞豈不欲高步臺省時時與朝<lb/>
廷羣公談笑所以俯就逺縣盖為大人屈耳秦雲滿天<lb/>
倐聚忽散與子分飛亦爾也古人别逺貴於贈言子昔<lb/>
為什邡令盖鳴琴不下堂而理今領新都則異於彼焉<lb/>
盖以廬井灰於焚爇之後甿庶瘡於刀箭之末樹立存<lb/>
育洪惟艱哉況奔衝填凑晝夜風雨誅求供應旬晦山<lb/>
岳其親庶務則宜戴星而出戴星而入焉其接賔客則<lb/>
宜一沐三起一飯三吐焉此朋友之望也如月照雪峰<lb/>
<pb n="KR4h0109_WYG_032-9a"/>
花明錦江當有新詩時復寄來念之哉李生<lb/>
　　　送張都督赴嘉州序　　　　　　于邵<lb/>
伊人之平康由我以専達否則政弛人何頼焉在昔漢<lb/>
宣永懐至理思與二千石之良者共之貞深<hi>一作竟探</hi>其元<lb/>
以化天下非道熈涉降理際天地<hi>一作人</hi>則不可膺是高<lb/>
選尚書左僕射冀國公審才以底用論定而後請将欲<lb/>
更蘇息復整齊且如張公無出其右繄受授則為憯怛<lb/>
彼嘉陽之人所益多矣况學致廣大心自精微議道置<lb/>
<pb n="KR4h0109_WYG_032-9b"/>
法若示諸掌一舉雲翼三十為郎分兵領部義然後取<lb/>
公以之才大時論用少以今之多艱乎謂用大則用之<lb/>
大用小則用之小在我而已抑無懵焉良月撰吉輕舟<lb/>
既具長空青㝠未有黄落緹騎百從載旌而前戈矛生<lb/>
風左右如舞且犀灘古地熊阜外虞通波萬里并客攸<lb/>
攝其無以易者盍思無邪耶嘗寮為心望此行矣大幕<lb/>
邀餞三軍助較<hi>一作教</hi>樂只君子如何可忘而後利涉信<lb/>
宿人歸父母其顔渥丹下令如春受教賜知常謀始不<lb/>
<pb n="KR4h0109_WYG_032-10a"/>
浹年而國賦足軍實倍啓廸恢達為諸侯䧺<lb/>
　　　徳政序　　　　　　　　　　鄭藝<lb/>
臣嘗讀唐書竊覩太宗每以為将致治平必先仁誼得<lb/>
賢則理失人則危可鑒格言足徵邃古豈不以化馴易<lb/>
服威束難齊哉然農戰交修徳刑共舉将亂也其政必<lb/>
暴将弊也其風必佻将圖九合之威亦頼五臣之佐茍<lb/>
虞害衆莫若任賢視今可以知昔矣高祖皇帝以汴賊<lb/>
弑君唐朝絶嗣左袒罕聞其歸漢同聲皆倣於吠堯上<lb/>
<pb n="KR4h0109_WYG_032-10b"/>
下相蒙酣為醉國寰區之内億兆無依競陳推戴之誠<lb/>
願正君臣之位難違衆欲遂啓丕圖戡禍亂而俟中興<lb/>
協㑹盟而歸大國為蜀之帝報唐之恩明孝皇帝受命<lb/>
之六年天清地寧珠連璧合肇修人紀於變時雍至若<lb/>
皇墳帝典之精河圖洛書之奥步驟於羲軒之際損益<lb/>
於文獻之間不然何其盡善盡美之如是也遂使蠻夷<lb/>
向化吳越輸珍麟鳳効祥草木呈瑞矧復英賢間出俊<lb/>
乂羅生上猶以為未也方且側席勤求登用才哲循<lb/>
<pb n="KR4h0109_WYG_032-11a"/>
名責實較徳論功沮勸有謀黜陟不濫鑿乾締構允歸<lb/>
睿作之功夀國陶鎔必有挺生之佐式扶昌運對越上<lb/>
𤣥由是中外文武将相公卿洎庻尹庶史各率厥職奉<lb/>
若天㫖越正月武徳軍将校吏民緇黄耆艾等列状詣<lb/>
䕶軍使請以節度使徐廷瓊徳政上聞願勒碑記且以<lb/>
借留為請上憂勤庶政以百姓為心凝旒稱歎者久之<lb/>
謂翰林學士藝云朕司牧元元将開夀域使國内郡縣<lb/>
治行皆如梓潼朕何憂哉大吏久於官古之道也況衆<lb/>
<pb n="KR4h0109_WYG_032-11b"/>
欲之乎朕既俞其請矣卿為我摭其懿實播無窮之聞<lb/>
以塞民望微臣奉詔恐懼叙曰臣聞龍飛九五山川効<lb/>
雲将之靈鵬擊三千風水運波臣之化雖復同心同徳<lb/>
雅資十亂之功乃聖乃神永頼八元之佐内則臯䕫協<lb/>
賛外則方召專征神謀且貞師律具有兼膺注意宜屬<lb/>
宏材此我皇帝之御宇也不顯帝圖顧兹天力四神踐<lb/>
雪五老飛星投綸負鼎之人爭伸𢎞業委輅請纓之士<lb/>
競奮深機蕙帳空而明月常孤蒲輪至而清風自激猗<lb/>
<pb n="KR4h0109_WYG_032-12a"/>
歟偉歟雖居宣武之間未若我朝得人為盛也其或家<lb/>
連戚里身陟齋壇益揚謙損之風靡見驕矜之色功超<lb/>
賈鄧政邁黄韓有若武徳軍節度使徐公斯可謂一時<lb/>
之英也公名廷瓊字敬明東海剡人即國之元舅也世緒<lb/>
標竒門風襲煥鎮為峰鼎用作䧺鋩父子則貴比金張<lb/>
兄弟則政同魯衛騰八龍之聲價齊二鳳之羽儀阮竹<lb/>
皆芳田荆并茂金相玉印各炫晨葩虎節師壇共觀晝<lb/>
錦徒思徧舉抑亦倦譚公王父唐京兆武功縣令追封<lb/>
<pb n="KR4h0109_WYG_032-12b"/>
尚書左僕射太師高平王政績頻彰勲華早振自激封<lb/>
侯之志夙膺濟世之名西晉殊功榮聨邸第南朝雅<lb/>
望顯並官婚貽謀各著于承家致用皆光其佐命朱輪<lb/>
華冕豈獨推恩甲令門風實先種徳逓傳奕葉孰與提<lb/>
衝歴佐昌朝宜鍾異氣公中含靈秀大爽炳靈㓜挺英<lb/>
姿夙彰雅操禀説禮敦詩之教藴經文緯武之才欲紹<lb/>
家聲早㕘戎右敵國相吞之候决在毫釐隂符必勝之<lb/>
機制於掌握琱戈寳鼎門崇八命之榮玉帳金壇神授<lb/>
<pb n="KR4h0109_WYG_032-13a"/>
六韜之妙故能名高大國業嗣良弓輕鎮北之無文恨<lb/>
征南之不武圮橋靈叟謂謀略之可傳汶水神翁知功<lb/>
名而必立自繼膺睿眷兩踐渙符四封無刁斗之音千<lb/>
里有袴襦之詠政成剖竹擁重執金掌領孤兒每警廵<lb/>
於晝夜扈随大駕逺鎮定於邉陲纔復六飛将分雙節<lb/>
上以郪城奥壤潼水名區粤自艱難久罹瘡痏獄市無<lb/>
寄杼軸皆空羣盜猖狂幸冦恂之去日遺黎憔悴望郭<lb/>
伋之來時不有改張何其俾乂爰求賢帥式重䧺藩乃<lb/>
<pb n="KR4h0109_WYG_032-13b"/>
授公武徳軍節度使公攬轡遄征下車畢理彈壓豪驁<lb/>
封植疲癃究本尋源提綱振領害於人者雖大必去利<lb/>
於人者雖小必行嘗謂人曰法者政之要也不可以不<lb/>
峻其隄防禮者教之本也不可以不謹其律度食者民<lb/>
之命也不可以不勤其稼穡兵者戰之器也不可以不<lb/>
肅其號令率是四者盡其一心上可以翼衛朝廷下可<lb/>
以儀刑藩翰吾得之矣爾其觀焉公以管内數多亡命<lb/>
姑務偷生久聚雈澤常為虺蜴狡穴皆依於窮谷妖巢<lb/>
<pb n="KR4h0109_WYG_032-14a"/>
各恃于幽林化之不悛來而復叛郡邑虞其蹂躪路岐<lb/>
苦於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR3848" url="https://raw.githubusercontent.com/kanripo/KR-Gaiji/master/images/KR3848.png" mimeType="image/png"/>公宻運良籌嚴申軍令盡投私罟皆挾禍胎<lb/>
益其戎兵誡其彊吏商旅無滯貢奉罔艱王尊申京兆<lb/>
之威龔遂去潢池之患勞徠罕倦蕩析咸歸動有常規<lb/>
賞無横費上勤時貢下贍軍須月未及其授衣士已忻<lb/>
於挾纊賑其匱乏釋彼愁顔幸夜犬不驚宵魚自放哀<lb/>
矜庶獄慎恤惟刑赭衣盡伏其神明丹筆立分其情偽<lb/>
絶加等之聚歛革無名之征徭平衡不謬於錙銖嘉量<lb/>
<pb n="KR4h0109_WYG_032-14b"/>
罔欺於圭撮公又仰稽前古俯瞰遺踪思棗祇闢地之<lb/>
謀味韓浩屯田之計膏腴靡棄黍麥頻豐夢果應於牧<lb/>
人利可資於寡婦貢賦加倍獻奉相望又嵗别進軍食<lb/>
因沃潤之鄉置牢盆之務商徒繁㑹官帑委輸檢吏通<lb/>
民機能制用矯時阜俗儉以率先貫天錢而已靡星文<lb/>
認寳氣而已有劍闕文來奏入課連最聞薤本可留足<lb/>
表富人之術芋區難並咸知濟物之方公以鳴社嘉辰<lb/>
繞樞令節祈聖夀於莊嚴之地祝宗祧於降誕之期自<lb/>
<pb n="KR4h0109_WYG_032-15a"/>
捨俸金於恵義寺構華嚴大閣向者公府未完軍衛莫<lb/>
稱於是載修輪奐别創規模庭架虹梁門羅虎㦸層樓<lb/>
燕賀偏增鼓吹之䧺廣厦翬飛益動旌旗之色路當衝<lb/>
要地控都畿使車晝夜以交馳候館徃來而宿餉每傾<lb/>
公帑用飫賓筵休聲洽聞靈貺昭感紫芝三秀黄犢並<lb/>
生天唯發祥地不愛寳迥掩得禾之異果符登麥之文<lb/>
歌徳詠仁言将不足含和吐氣樂固難名大矣哉公之<lb/>
問俗觀風阜財述職焉可得而稱也爵賞既行中外同<lb/>
<pb n="KR4h0109_WYG_032-15b"/>
嘉遂册拜中書令趙國公加食一千户通前五千户公<lb/>
嶽降標竒星精禀異温如珪璧郁若椒蘭智合韜鈐言<lb/>
無鈎距運籌决勝荀攸可比於良平仗鉞祓威謝艾足<lb/>
同於方召硏機照理植操資忠允武允文多材多藝軍<lb/>
中講學馬上註書揮刀則立覩飛泉盤弰則惟聞折樹<lb/>
而又貴不自滿謙而益光饗士投醪延賔比飯帳下之<lb/>
犀渠貝胄咸感吮癰樓中之螓首蛾眉寧矜笑躄金閨<lb/>
宻行簮組美譚里巷相觀風雲動色宸𠂻夙注寵詔已<lb/>
<pb n="KR4h0109_WYG_032-16a"/>
行致門境之允諧固本朝之是衛况家豐懿戚治陟殊<lb/>
尤心膂連營蓄雷霆於北落股肱重鎮寄柱石於東川<lb/>
克副分憂合膺異渥宜其珉麗徳瑩檢圖功懋績著擁<lb/>
旄化行偃草比屋而乞留侯霸呌閽而願借耿純詎可<lb/>
使螭首翠碑未披文而相質麟臺彩筆不冩照以傳神<lb/>
臣志慕陽秋工非潤色仰遵睿㫖敢述殊勲曾無少女<lb/>
之詞預怯中郎之鑒所冀陵遷谷變尚窺沈水之文地<lb/>
久天長永覩生金之字謹為銘曰<lb/>
<pb n="KR4h0109_WYG_032-16b"/>
金行啓運鼎業鑿乾麟御瑞紀鳳舞昌年層潤浩注國<lb/>
祚遐延光凝寳匣福靄祥編上喆繼文皇圖增煥得一<lb/>
踐羲登三轢漢懿綱牢籠大鑪真觀宗社還資微明接<lb/>
旦大虚寥寥中貫元精麗物為瑞麗人為英英英徐公為<lb/>
國而生脂膏不染獄市不驚智勝兵强化行民附屢立<lb/>
竒功繼膺寵數帝念徐公聿齊其務迺睠梓潼并有饒<lb/>
賦公至若何時雨霶𩃱枯苗擢穎涸轍騰波摧奸禁暴<lb/>
劉弊止訛襁負而至動植興歌八政何先以食為天卧<lb/>
<pb n="KR4h0109_WYG_032-17a"/>
鼔勤農免胄服田耒耜接肘臺笠摩肩閭閻風靡稼穡<lb/>
雲連衆害既去纎惡皆除頒宣化育慎恤刑書徽纏自<lb/>
朽囹圄常虗輕徭薄歛政協蒲蘆老安少懐逺至邇肅<lb/>
風雨時若家給人足户溢版籍賦登公牘儲峙孔多貢<lb/>
輸相屬神明之正誰為之師公之俱美福禄攸宜位隆<lb/>
鳳沼恩注龍墀梓人頌徳天子嘉之爰命荒虗奉揚馨<lb/>
烈揚子神疲江生思絶涪水東注銅山西揭帶礪無期<lb/>
永旌賢哲<lb/>
<pb n="KR4h0109_WYG_032-17b"/>
　　　送彭學士序<hi>彭名乗華陽人</hi>　　　　　宋范鎮<lb/>
蜀當西南陬曰輿坤坤為文為臣故世有方正柔靜之<lb/>
士作西漢時司馬相如始以文章顯而後王褒何武揚<lb/>
䧺事業著於篇唐陳子昂用古道振而時文於變意者<lb/>
岷峨藴精江漢蓄靈須其時克生其人乎祥符四年宋<lb/>
興五十二載矣是邦人新去兵革之苦始漸聲教之學<lb/>
而隴西集仙公以道藝行誼登王府主上紹休摠秉權<lb/>
綱獨觀昭曠恢大同之化罷三互之法遂有普慈之授<lb/>
<pb n="KR4h0109_WYG_032-18a"/>
焉縣令前驅弩䪍甚寵子弟師教檄文聿修里有冠盖<lb/>
之華家連序塾之盛議者謂文翁玉堂子雲書臺興儒<lb/>
以來未有侈於今日者已盖聖人用一賢出一令觀悦<lb/>
之道其利博哉昔楊仲伯教生徒上名録者三千魯仲<lb/>
康選高第至郡守者數十異時立本朝議外廷絲綸王<lb/>
言潤色神化則西州士夫未量其教育也南荆領軍非<lb/>
久留之地故略而無述<lb/>
　　　送馮樞宻還朝詩序　　　　　前人<lb/>
<pb n="KR4h0109_WYG_032-18b"/>
茂州羌漢冉駹之遺也距成都十舎而遥雖羈蜀郡縣<lb/>
而不以中國之法治之故其叛服不常緩則盜邉急則<lb/>
嘯聚自昔然也熈寧九年春圍茂州刼畧吏民殺官兵<lb/>
劍南諸城騷然震驚夏四月乃詔資政殿學士諫議大<lb/>
夫馮公自渭徙成都以鎮撫之蜀人聞公之風舊矣歡<lb/>
喜踊躍迎擁於道公既至則一切鎮以無事憂者釋然<lb/>
駭者晏然隴畝市里按堵帖息王師徂征以畏以懐嵓<lb/>
居澗飲悉復故處乃賦田器給種食以振業之莫不稽<lb/>
<pb n="KR4h0109_WYG_032-19a"/>
顙厥角洗心易慮要神而誓曰自今以徃不復敢干王<lb/>
略矣公以為武威即申文教不可後也崇飭學校以紹<lb/>
文翁之隆講明中和以追王褒之盛宣恩徳問病苦方<lb/>
且與蜀人相安從其俗以為遨嬉㑹未暇皇而蜀人亦<lb/>
欲偃公之休恃以涵養以永嵗月冬十月即拜公給事<lb/>
中知樞宻院事圖舊徳以急親賢也於是蜀之在官者<lb/>
及其學士大夫相與采民之言作為歌詩序引以獻曰<lb/>
公其不終恵吾蜀而遂東邪又曰公雖東當澤天下於<lb/>
<pb n="KR4h0109_WYG_032-19b"/>
何而不終恵吾蜀也凡若干篇以美以歡以致其誠愛<lb/>
歉然若猶以為未也干旄之詩曰彼姝者子何以畀之<lb/>
其是之謂乎公且從容上前日道其詩之所云興民之<lb/>
利而除其害則衆君之作豈特贈離紀别之為哉盖有<lb/>
以補治道而致和理也<lb/>
　　　送益牧王宻學朝覲序　　　　　張俞<lb/>
虎豹伏於山林鯤鯨遊於江海夫以搏撃蕩躍之性據<lb/>
淵險勢勝之塲固其宜矣一旦虞焚其澤漁絶其流則<lb/>
<pb n="KR4h0109_WYG_032-20a"/>
狂顧駭羣震溢山海毛介之族雲擾電逝豈罟網之設<lb/>
能制其暴哉况鳴弦張機動危其性彼聞跫然之音則<lb/>
有覆車觸舟之患矣豈暇翔擇而後處耶牧民者亦然<lb/>
益為西南之都㑹外戎内華地險物侈俗悍巧勁機發<lb/>
文詆窺變怙動湍涌焱馳豈其性哉守之者非其道也<lb/>
徃嵗三困盜臣之暴故其民翻然得計自爾三十載或<lb/>
政失其養則縁隙乗險欲躡前弊而復其怨得非駭逸<lb/>
之過乎是以詔教服御與天下異樞宻學士太原公既<lb/>
<pb n="KR4h0109_WYG_032-20b"/>
持其節鎮其地運方畧以適其欲宣上徳以滋其生緩<lb/>
征賦以豐其財肅刑以平其枉逮二年黎俗淳阜獄訟<lb/>
寂寥和氣休聲溢於道路俞遂作蜀侯賦政詩以歌之<lb/>
今我侯以旂節朝于京師俞適在岐陽且聞侯之去蜀<lb/>
其國士大夫曰兵曰民咨嗟瞻嘆千里不絶好文雅者<lb/>
又競為詞章惜侯之行且頌其用信謂君子為龍為光<lb/>
有始有卒者也俞雖流冗不能忘乃作詩一百六十言<lb/>
又為序以為送元侯藴神畧仗鉞靜坤維道冠九州牧<lb/>
<pb n="KR4h0109_WYG_032-21a"/>
情通八國夷金城全失險鳳鳥此來儀印佩涵星斗牙<lb/>
兵肅虎貔旄頭沈怒角彗尾滅長旗號令招文物功庸<lb/>
煥鼎彞言朝紫微座行陟上台司嶽峻神靈氣風清衮<lb/>
職詩雙旌浮日轉四牡逐飇馳馬首壺漿滿梯空劍閣<lb/>
危玉鸞鳴漢目珠珮照秦姬過陜懐棠樹經周歎黍離<lb/>
節函龍夭矯詔檢鳳葳蕤霽聳浮雲閣春流象璧池巖<lb/>
廊通夢想海㝢識雍熈回睠西南國行謠滿荔支<lb/>
　　　送趙大資再任成都府詩序　　文同<lb/>
<pb n="KR4h0109_WYG_032-21b"/>
上五年秋七月丞相以成都守臣當更具所以宜徃者<lb/>
名氏陳於上前曰是其職序才業皆可以稱其任惟上<lb/>
之所擇者上凝神久之且曰今海内之蕃域號為至重<lb/>
者舉莫若吾之全蜀壤土衍沃民俗豐夥外之則八國<lb/>
種落頼之以綏輯内之則四道郡邑倚之以康靖得人<lb/>
而重固異他所須智畧沈辨威恵肅給厭輿論之所與<lb/>
慰遐陬之所欲者始為其人矣我有耆哲宛在東土是<lb/>
嘗屢以仁愛明恕撫吾西南之民其民懐服其信厚逮<lb/>
<pb n="KR4h0109_WYG_032-22a"/>
今未聞有輒敢一日忘者此將煩之再涖於彼其謂徃<lb/>
制無循襲丞相奉上㫖乃聖慮所及度越常議選委良<lb/>
帥以遺井絡逺人蒙慶不勝至幸於是以資政殿大學<lb/>
士召公於營丘大斾過詔趣見上衆悉謂公輔臣必以<lb/>
逺辭既對便坐獨奉天語雍容啓問移漏累刻惟以願<lb/>
得亟装出都門并驛臨治以副上之所以待下之意訖<lb/>
不以私請自免以圖便安遂行上褒嘉之馳使勞諭眷<lb/>
委之厚無與為較先是公二紀之中臨於蜀蜀人既聞<lb/>
<pb n="KR4h0109_WYG_032-22b"/>
公來男呼於道女讙於竈皆曰我之匙筯安於食而枕<lb/>
簟樂於寢者不圖今日復因於我公也公既至簡條目<lb/>
去苛異刷滌梗垢磨盪昏瞀羣疑革而冰消大擾息而<lb/>
波澄未逾月而梁岷之下晏然已為樂國矣同昔者嘗<lb/>
聞之於公曰夫感物患乎有心有心則接於物也泥而<lb/>
不博臨理貴乎無欲無欲則燭於理也明而不闇冺諸<lb/>
妄慮照以正見則天下之治安有所謂齟齬而難治者<lb/>
哉盖公素事如此以為身術故入匡巖廓出殿巨屏曽不以<lb/>
<pb n="KR4h0109_WYG_032-23a"/>
内外為輕重而一以其所無事者為政治之本凡取知於君<lb/>
而獲愛於民者其將繇此者與同常欲有所論譔以紀<lb/>
公之休懿㑹赴官興言道出門下公因授以送行詩一<lb/>
篇俾同為之序乃述上之所以復用公於蜀與公之所<lb/>
以得蜀人之歡心者題其篇首詩自韓魏公而下凡若<lb/>
干章云熈寧六年上元日謹序<lb/>
　　　代送席帥序　　　　　　　　　楊天恵<lb/>
上即位之七年詔以吏部侍郎席公為顯謨閣直學士<lb/>
<pb n="KR4h0109_WYG_032-23b"/>
知成都府公少遊蜀道登鹿頭望雪嶺沿雁浦尋江源彷<lb/>
徨周覽山川形勢而得其豪傑耆舊主名與其風謠氣俗<lb/>
之詳及是命固樂與西南為不朽事既練日即引道而<lb/>
蜀人亦以公名卿子清毅有故家風度必能舉廣漢遺烈<lb/>
倡方面之治於是開府之日小大趋令民各順聴亡所<lb/>
牴牾老奸宿惡閉門束手念自淬厲求為柔人而益利<lb/>
兩道二十餘州水芸火耨山行野負之氓咸足生理抃<lb/>
喜盈望如公戸摩撫而人勞苦者蓋公設施百未一二<lb/>
<pb n="KR4h0109_WYG_032-24a"/>
而治功已如此矣公遂勤成之行之不變凡㡬年治益<lb/>
進功益章天子以公名實相應果可用不疑也亟下璽<lb/>
書召焉方坐宣室開延英從容賜對天下事因空紫樞<lb/>
闢黄閣以時贊授無不宜者回視前日風憲之拜銓衡之<lb/>
遷猶不足淹步武況牧伯之寄岷益之逺是尚能延駢<lb/>
馭耶某節下小丈夫也試吏小邑幸得操簡書受約束於幕<lb/>
府公不知其亡狀時賜之坐訪所欲言某亦<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然思自單<lb/>
竭陳義未竟公必知其所以然至乃未言而蒙識察不<lb/>
<pb n="KR4h0109_WYG_032-24b"/>
竭而承知遇士大夫竊怪之而公處某常自若也今公<lb/>
還朝廷某賤不及從迎計嵗時不即獲侍如出帡幪暴露<lb/>
於外如去清隂何恃而安雖然鼎鉉之材當為巖扉重圭<lb/>
瓉之器宜為宗廟珍以一方不可獨留也某小子寧能乆<lb/>
怙耶用是自决無限望秋風已壯嚴召方急某願公以天<lb/>
下之重自重而不敢有所祈謹抗手抑首遷延而辭避<lb/>
　　　送成都席帥序　　　　　　　　　王賞<lb/>
席公治蜀之五年詔書移鎮平凉賞送别於昇仙橋上<lb/>
<pb n="KR4h0109_WYG_032-25a"/>
而言曰契丹大國也中國奉幣交懽為兄弟靈夏小國<lb/>
也臣服於中國大國富强其勢為難動為中國之患大小<lb/>
國廹蹙其勢為易危為中國之患小然契丹自澶淵講<lb/>
盟慶厯再和之後北邉無狗吠之驚者百有餘年夏人<lb/>
自元昊以來服叛不常五路宿兵而内引百羣為助敗<lb/>
兵蹶將困於飛輓者累世而不息此其故何也今日契<lb/>
丹破滅議者謂西方可傳檄而定是亦弗思耳以前日<lb/>
之勢觀之為患大者反無足憂為患小者乃深可畏無<lb/>
<pb n="KR4h0109_WYG_032-25b"/>
足憂者易亡則知深可畏者為難取也大抵國大則有<lb/>
所恃而不戒位分太嚴而上下不交法令太急而百姓<lb/>
不附故其强易弱國小則無所恃而常懼其軍民之勢<lb/>
猶一家也相䘏相救謀慮日深故其弱難犯平凉四面<lb/>
無險阻號用武地若朝廷無深入之計為守而已則可<lb/>
若欲求朔方故地則為執事者不可不慮古之人欲謀<lb/>
人之國者必有素定之䇿伍員之於楚分兵以肄之充<lb/>
國之於先零持久以服之夫無謀人之智而使人疑之<lb/>
<pb n="KR4h0109_WYG_032-26a"/>
拙也有報人之志而使人知之殆也事未發而先聞危<lb/>
也況夏人今有脣齒之憂耶為今之策匿影撤備使之<lb/>
勿疑焉而後可以有為也賞將有深於此者而未敢言<lb/>
焉<lb/>
　　　送符制置被召序　　　　　　　何耕<lb/>
二十五年冬上召四川制置使符公於成都明年春命<lb/>
始至公以次付使事府事理装戒行日於是賓佐掾史<lb/>
雜然相與懐公之徳惜公之去徃徃有不懌者獨其客<lb/>
<pb n="KR4h0109_WYG_032-26b"/>
何某揄袂奮臂抗聲於衆曰公召宜也已後矣公早揚<lb/>
俊聲䧺辭大篇甲乙上庠繹史繙經强記洽聞貴而彌<lb/>
専老而不休於時為耆儒登車澄清擿伏糾貪風烈巖<lb/>
巖嚴而不殘徘徊巴蜀十有餘嵗最後以太府卿總四<lb/>
路之賦國用以饒軍無乏食厥功茂焉於時為材使者<lb/>
蜀道謀帥帝難其人峻秩西清命公徃臨剔蠧治荒公<lb/>
不敢媮田婦販夫知公勤勞於時為賢方伯今天子總<lb/>
攬萬㡬躬行福威舊徳名人登用無遺者万俟公來自<lb/>
<pb n="KR4h0109_WYG_032-27a"/>
沅州至之日拜右僕射魏公沈公相繼起逺外位政府公<lb/>
視數公皆一體人也顧安能鬱鬱久居此乎與其利専<lb/>
於一方孰若澤被於天下與其擁旌仗鉞為蕃宣保障<lb/>
之用孰若垂紳搢笏有謀謨規誨之益故曰公召宜也<lb/>
而吾徒尚何以戚戚然兒女悲為哉雖然蜀父兄有蓄<lb/>
念於此久矣不敢徹聲於天子而敢私布於下執事公<lb/>
其聴之否乎自秦丞相當國逐蜀士如棄梗無一人綴<lb/>
文石之班望屬車之塵者或曰謂其輕而黨同丞相惡<lb/>
<pb n="KR4h0109_WYG_032-27b"/>
之故弗用嘻亦甚矣百步之内必有茂草而謂蜀之人<lb/>
人人皆輕人人皆同也不㡬於誣乎兩蘇公兄弟也伯<lb/>
氏以言語得罪瀕死不悔而其季淵靜木訥出於天性<lb/>
蜀國范公與温國司馬公平昔議論無一不同至論樂<lb/>
律則終身不能相合也其不輕不同者亦可概見矣或<lb/>
曰蜀地踈逺丞相忌之故弗用此又非也宰相之用人<lb/>
當問其賢不賢豈當計其踈不踈逺不逺耶今有横木<lb/>
於道當舉以十夫之力則取諸吾鄰里鄉黨而足矣至<lb/>
<pb n="KR4h0109_WYG_032-28a"/>
於當舉以千萬夫之力則取諸塗之人可也而必曰吾<lb/>
之父兄子弟焉吾之鄰里鄉黨焉則木之横於道者沒<lb/>
世不行尋常天下之大過於横木亦逺矣而宰相方且<lb/>
惟踈逺之務去嗚呼殆哉蜀父子竊竊然不能忘情於<lb/>
是者有以也夫側聞万俟公頻年於外涉艱阻知情偽<lb/>
甚熟悉今其還宜必有至公甚盛之觀以懲創前弊慰<lb/>
安羣心者而沈公亦嘗為政於梓於䕫所至有惠愛既去<lb/>
人思之今公又自蜀以徃天下其意者將振蜀人於二<lb/>
<pb n="KR4h0109_WYG_032-28b"/>
三公之手乎未可知也公既見天子於殿陛上退而與<lb/>
万俟公魏公沈公論天下事孰通孰利孰病其能漠然<lb/>
無一語於蜀哉盖非今日庻政一新公道廓開之秋則<lb/>
公雖有欲言之心而不可以言非公與沈公在蜀日久<lb/>
凡觀民風考論人物之詳則蜀人雖抱無窮之恨而不<lb/>
敢以告語曰日中必熭操刀必割盖言時之不可失也<lb/>
公行矣嘗試為蜀人圖之<lb/>
　　　送牟秉常先生序　　　　　明周洪謨<lb/>
<pb n="KR4h0109_WYG_032-29a"/>
予叙郡人物自漢以來見史傳者固非一人惟宋程公<lb/>
許忠信孝友出於天性史深褒之特以抗直不阿故屢<lb/>
遷華秩而輒屢斥然而公許始終一節不變所守雖古<lb/>
直躬之君子盖不過焉今秉常先生公許里人也其才<lb/>
敏迨公許而直諒亦似之永樂乙朱舉進士入翰林為<lb/>
庻吉士五經諸子百家之書靡不讀而過目輒成誦一<lb/>
時軰行皆多其博洽自以為不可及暨授監察御史彈<lb/>
劾無所避未㡬有忤權貴銜之中以法謫戍遼東繼徙<lb/>
<pb n="KR4h0109_WYG_032-29b"/>
張掖棲遲乎沙漠不毛之地二十年于今矣邉帥以下<lb/>
皆器重之先生砥礪日閲經史至忘寢食暇則賦詩草<lb/>
書故其詩益工而草益精近嵗為邉帥所薦始復其冠<lb/>
帶仍給事邉閫頃之以公務來京師既而與故交留詩<lb/>
别搢紳大夫和之者凡若干首兹復以使至乃集詩而<lb/>
俾予序之嗚呼先生久詘矣信孟子所謂困心衡慮而<lb/>
又甚焉者也予讀先生之詩未嘗不為之於邑而觀者<lb/>
或誚其悲悽之至殊不知三百篇之可以怨者皆出其<lb/>
<pb n="KR4h0109_WYG_032-30a"/>
性情之正而無尤焉先生之詩亦猶是爾古之君子内<lb/>
舉不避親外舉不棄讎安得若人者起先生於荒陲乎<lb/>
况今上勵精致理下詔求賢不棄側陋倘有薦者則束<lb/>
帛之徵在旦夕焉因書此以識别<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_032-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻三十二<lb/>
</p>
<p>
</p>
  </div>
</body>
</text>
</TEI>
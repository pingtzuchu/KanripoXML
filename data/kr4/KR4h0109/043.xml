<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十三</head>
    <p>
<pb n="KR4h0109_WYG_043-1a"/>
欽定四庫全書<lb/>
　全蜀藝文志巻四十三　　明　周復俊　編<lb/>
　　檄　難　牒<lb/>
　　　檄<lb/>
　　　諭巴蜀檄　　　　　　漢司馬相如<lb/>
告巴蜀太守蠻夷自擅不討之日久矣時侵犯邊境勞<lb/>
士大夫陛下即位存撫天下安集中國然後興師出兵<lb/>
北征匈奴單于怖駭交臂受事屈膝請和康居西域重<lb/>
<pb n="KR4h0109_WYG_043-1b"/>
譯納貢稽顙來享移師東指閩越相誅右弔番禺太子<lb/>
入朝南夷之君西僰之長常效貢職不敢惰怠延頸舉<lb/>
踵喁喁然皆嚮風慕義欲為臣妾道里遼逺山川阻深<lb/>
不能自致夫不順者已誅而為善者未賞故遣中郎将<lb/>
往賔之發巴蜀之士各五百人以奉幣帛衛使者不然<lb/>
靡有兵革之事戰鬬之患今聞其乃發軍興制驚懼子<lb/>
弟憂患長老郡又擅為轉粟運輸皆非陛下之意也當<lb/>
行者或亡逃自賊殺亦非人臣之節也夫邊郡之士聞<lb/>
<pb n="KR4h0109_WYG_043-2a"/>
烽舉燧燔皆攝弓而馳荷兵而走流汗相屬唯恐居後<lb/>
觸白刃冒流矢議不反顧計不旋踵人懐怒心如報私<lb/>
讎彼豈樂死惡生非編列之民而與巴蜀異主哉計深<lb/>
慮逺急國家之難而樂盡人臣之道也故有剖符之封<lb/>
析珪而爵位為通侯處列東第終則遺顯號於後世傳土<lb/>
地於子孫行事甚忠敬居位甚安逸名聲施於無窮功<lb/>
烈著而不滅是以賢人君子肝腦塗中原膏液潤野草<lb/>
而不辭也今奉幣使至南夷即自賊殺或亡逃抵誅身<lb/>
<pb n="KR4h0109_WYG_043-2b"/>
死無名諡為至愚恥及父母為天下笑人之度量相越<lb/>
豈不逺哉然此非獨行者之罪也父兄之教不先子弟<lb/>
之率不謹寡㢘鮮恥而俗不長厚也其被刑戮不亦宜<lb/>
乎陛下患使者有司之若彼悼不肖愚民之如此故遣<lb/>
信使曉諭百姓以發卒之事因數之以不忠死亡之罪<lb/>
讓三老孝悌以不教誨之過方今田時重煩百姓已親<lb/>
見近縣恐逺所谿谷山澤之民不遍聞檄到亟下縣道<lb/>
使咸喻陛下之意無忽<lb/>
<pb n="KR4h0109_WYG_043-3a"/>
　　　露布天下並班告益州文　　　魏明帝<lb/>
劉備背恩自竄巴蜀諸葛亮棄父母之國阿殘賊之黨<lb/>
神人被毒惡積身滅亮外慕立孤之名而内貪専擅之<lb/>
實劉昇之兄弟守空城而已亮又侮易益士虐用其民<lb/>
是以刺閬宕渠髙人青羌莫不瓦解為亮仇敵而亮反<lb/>
裘負薪𠂻盡毛殫刖趾適屨刻肌傷骨反更穪説自以<lb/>
為能行兵於井底游歩於牛蹄自朕即位三邊無事猶<lb/>
哀憐天下數遭兵革且欲養四海之耆老長後生之孤<lb/>
<pb n="KR4h0109_WYG_043-3b"/>
㓜先移風於禮樂次講武於農隙置亮度外未以為虞<lb/>
而亮懐李熊愚勇之志不思荆耶度徳之戒驅畧利民<lb/>
盗利祁山王師方振膽破氣奪馬謖髙祥望旗奔敗虎<lb/>
臣逐北蹈尸渉血亮也小子震驚朕師猛鋭踴躍咸思<lb/>
長驅朕惟率土莫非王臣兵之所處荆棘生焉不欲使<lb/>
十室之邑忠信貞良與夫淫昏之黨同受塗炭故先開<lb/>
示以昭國誠勉思變化無滯亂邦巴蜀将吏士民諸為<lb/>
亮所劫迫公卿以下皆聽束手<lb/>
<pb n="KR4h0109_WYG_043-4a"/>
　　　檄蜀文　　　　　　　　　　　鍾㑹<lb/>
往者漢祚衰微率土分崩生民之命幾於冺滅太祖武<lb/>
皇帝神武聖哲撥亂反正拯其将墜造我區夏髙祖文<lb/>
皇帝應天順民受命踐祚烈祖明皇帝奕世重光恢拓<lb/>
洪業然江山之外異政殊俗率土齊民未䝉王化此三<lb/>
祖所以顧懷遺恨也今主上聖徳欽明紹隆前緒宰輔<lb/>
忠肅明允劬勞王室布政垂惠而萬邦協和施徳百蠻<lb/>
而肅慎致貢悼彼巴蜀獨為匪民愍此百姓勞役未已<lb/>
<pb n="KR4h0109_WYG_043-4b"/>
是以命授六師龔行天罰征西雍州鎮西諸軍五道並進<lb/>
古之行軍以仁為本以義治之王者之師有征無戰<lb/>
故虞舜舞干戚而服有苖周武有散財發廪表閭<lb/>
之義今鎮西奉辭銜命攝統戎重庶𢎞文告之訓以<lb/>
濟元元之命非欲窮武極戰以快一朝之志故畧陳<lb/>
安危之要其敬聴話言益州先主以命世英才興兵<lb/>
朔野困躓冀徐之郊制命紹布之手太祖拯而濟之<lb/>
興隆大好中更背違棄同即異諸葛孔明仍規秦<lb/>
<pb n="KR4h0109_WYG_043-5a"/>
川姜伯約屢出隴右勞動我邊境侵擾我氐羌方國家<lb/>
多故未遑脩九伐之征也今邊境乂清方内無事蓄力<lb/>
待時併兵一向而巴蜀一州之衆分張守備難以禦天<lb/>
下之師段谷侯和沮傷之氣難以敵堂堂之陣比年已<lb/>
來曽無寧嵗征夫勤瘁難以當子來之民此皆諸賢所<lb/>
親見也蜀相牡見禽于秦公孫述授首於漢九州之險是<lb/>
非一姓此皆諸賢所備聞也明者見危於無形智者窺<lb/>
禍於未萌是以微子去商長為周賔陳平背項立功於<lb/>
<pb n="KR4h0109_WYG_043-5b"/>
漢豈宴安鴆毒懐祿而不變哉今國朝隆天覆之恩宰<lb/>
輔宏寛恕之徳先恵後誅好生惡殺往者吴将孫壹舉<lb/>
衆内附位為上司寵秩殊異文欽唐咨為國家大害叛<lb/>
主讎賊還為戎首咨困偪禽獲欽二子還降皆将軍封<lb/>
侯咨豫聞國事壹等窮踧歸命猶加上寵况巴蜀賢智<lb/>
見機而作者哉誠能深鑒成敗邈然髙蹈投迹微子之<lb/>
蹤措身陳平之軌則福同古人慶流來裔百姓士民安<lb/>
堵樂業農不易畝市不廻肆去累卵之危就永安之計<lb/>
<pb n="KR4h0109_WYG_043-6a"/>
豈不美與若偷安旦夕迷而不反大兵一發玉石俱碎<lb/>
雖欲悔之亦無及也各具宣布咸使聞知<lb/>
　　　為東海王討成都王檄文　　　晉孫恵<lb/>
頴禀性强暗増崇位號阿比奄官専任孟玖遂使恣睢<lb/>
殺活由巳疾諫好讒小人滿側官以賄成位以錢獲囚<lb/>
以貨生獄以幣解百官巻舌朝野隠伏按頴之罪書記<lb/>
未有禍甚叔帶逆隆魯柏為子則不孝為臣則不忠為<lb/>
弟則不順為主則不仁四惡具矣豺狼之性有甚無悛<lb/>
<pb n="KR4h0109_WYG_043-6b"/>
　　　為郗鑒作檄李勢文　　　　　　庾闡<lb/>
告巴蜀士民夫昏明代運否終則泰賢哲覩機以知變<lb/>
不肖滅亡以取禍昔皇運中消乾綱暫㢮耀窮凶肆暴<lb/>
神州李劉唘逆竊逼岷川翼以下才任符分陜未能仰<lb/>
宣皇恩招擕以禮而使二巴之民制於犬羊之羣元元<lb/>
之命懸於豺狼之口所以假寐永歎疢如疾首者也凡<lb/>
百黎甿秋毫不犯檄至各勵良圖自求多福無使蘭艾<lb/>
同焚永垂鑒誡信誓之明有如皎日<lb/>
<pb n="KR4h0109_WYG_043-7a"/>
　　　數陳敬瑄十罪檄　　　　唐楊師立<lb/>
伏聞庖丁解牛鑒骨節於形<hi>闕</hi>伏波聚米察山谷於目<lb/>
前若匪通人奚臻妙理師立材非馬援智非庖丁見率<lb/>
土之銜寃為天朝之雪耻今國家以黄巢肆逆㝢縣罹<lb/>
災乗輿播越而未安宗廟凌夷而失守凡在臣子孰不<lb/>
痛傷而西川<hi>闕</hi>　使陳敬瑄因守藩維坐觀成敗伏自<lb/>
大駕駐蹕縱令郡盗害人不能行政理以安時但欲示<lb/>
軍功而駭衆只要威權在已冀令朝野歸心惡既貫盈<lb/>
<pb n="KR4h0109_WYG_043-7b"/>
人皆憤惋聊書十罪用去一凶實望此時共垂詳悉夫<lb/>
功髙者祿重徳厚者位尊敬瑄本自凡庸素無智畧事<lb/>
因際㑹位極人臣乃至稚女孩童皆霑寵祿閨房皂𨽻<lb/>
並受渥恩使功勲者切齒而不言勞舊者扼腕而懐恨<lb/>
其罪一也獻可替否必在忠言指佞觸邪尤慿直士張<lb/>
侍御正朝廷綱紀暗被誅夷孟拾遺疏陳敬瑄是非横<lb/>
罹陷害或殞命於滄江之下或亡驅於幽室之間想其<lb/>
强死之寃魂必得申寃於上帝自此中外結憤愚智呑<lb/>
<pb n="KR4h0109_WYG_043-8a"/>
聲其罪二也妄議公事擅許和親挫大國之威風長南<lb/>
夷之僥倖盖緣陳敬瑄受賂遂令海内興譏其罪三也<lb/>
恭顯弟兄總非勲放皆食厚祿並陟崇階盖陳敬瑄㒺<lb/>
顧刑章黷亂朝憲外姻内族戀貴貪榮其罪四也全無<lb/>
懼謗不識㢘隅伹興茍且之心唯恣淫泆之行昇徐賡<lb/>
為公座因令奪<hi>闕</hi>　之妻致光庭登甲科只為聘陳敬<lb/>
瑄之女聞之者無不慙耻見之者皆有嘆嗟其罪五也<lb/>
鄭相公運籌於岐隴率衆於邠涇横控梁<hi>闕</hi>遂安劔蜀<lb/>
<pb n="KR4h0109_WYG_043-8b"/>
陳敬瑄深懐嫉妒互起讒言其罪六也王藴賤𨽻之徒<lb/>
<hi>闕</hi>　兇状未具皆被殺戮可鑒幽寃賞罰之權自陳敬<lb/>
瑄出其罪七也<hi>闕</hi>行威福紊亂規繩除移不白於天書<lb/>
擢<hi>闕</hi>　　　使牒元<hi>闕</hi>　　　授官榮扈從六軍曽無<lb/>
優渥其罪八也捜羅<hi>闕</hi>　借彼<hi>闕</hi>　　　　　取其金<lb/>
帛三倍折納税米西川綰節度文妄指贍軍多時潤屋<lb/>
其罪九也東西二巴節制徇意誣君云討韓秀昇峽路<lb/>
迴戈請髙仁厚當川歇馬不甘下視可驗<hi>闕</hi>欺如此用<lb/>
<pb n="KR4h0109_WYG_043-9a"/>
心自為得計其罪十也且為臣之首有一于此未或不<lb/>
亡况皆具之何以能久師立今則感人祗之怨怒奮貔<lb/>
武以平除已㸃驍鋭精兵及八州壇寨共五萬人騎舉<lb/>
義長驅問罪西府志在扶持天子誅滅亂臣止欲生致<lb/>
面奏聖上請行國典以正朝綱應諸道公侯諸州牧伯<lb/>
共期妒惡除奸或義士忠臣或川府将校但能裊敬瑄<lb/>
首級送師立軍前即便巻甲弢弓歸朝謝罪皇天后土<lb/>
實聞此言凡在人臣幸鑒忠懇<lb/>
<pb n="KR4h0109_WYG_043-9b"/>
　　　破吐蕃露布　　　　　　　　　韋臯<lb/>
尚書兵部臣韋臯等言臣聞天討有罪兵應者勝義者<lb/>
王夷不亂華師直為壮曲為老多者助之至四極爰輳<lb/>
貞觀則同羅擊延陀開元則九姓殄黙啜曰商莫不來<lb/>
享犯漢雖逺必誅徳風翔乎河源武節憺乎月<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>率寧<lb/>
人之有指先元戎之唘行用信威光祖宗不以賊遺君<lb/>
父恭惟皇帝陛下宣昭義問敉寧武功纉八葉之鴻圗<lb/>
奮四征之雄畧懐梟鴟銷祲沴禀承太和剪鯨鯢清郊<lb/>
<pb n="KR4h0109_WYG_043-10a"/>
原掃除羣穢王猶允塞我武惟揚奇幹善芳各修貢職<lb/>
條支若木咸順㫖令邈積石之遐陬有吐蕃之醜類侵<lb/>
敗王略倍奸齊盟乗邊将之騁兵瞰戎亭之虛候為蛇<lb/>
豕食上國盡盗河湟帥蝥賊揺我疆再驚畿甸騎<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>致<lb/>
於深入鑾蹕至于親屯<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然授兵協以謀我尚納汚而<lb/>
含垢姑通事以結和清水之盟未乾好畤之師已聚指<lb/>
涇靈而徼賂闖鹽夏以𢷬虛夷徳無厭弗悔袵金之旤<lb/>
楚氛甚惡輒興𠂻甲之謀蠢爾為讎整居匪茹維時南<lb/>
<pb n="KR4h0109_WYG_043-10b"/>
詔慕化王朝先零之質諸羌雖嘗幷力麋人之率百濮<lb/>
㒺不離心頓顙於邊受令於吏斷匈奴之右臂羈南粤<lb/>
以長纓燕貉輸致騎之勤晉戎成掎鹿之勢彼既失鐵<lb/>
橋之險我遂<hi>闕</hi>　和之郛盍竄匿於龍虎復䖍劉於鱗<lb/>
塞戕我守将墮我陴隍脩戎兵咸與同仇靡室家不遑<lb/>
寧處臣等請奮其旅以殱乃讎鳯翔振武靈武之騎獵<lb/>
其西邠寧太原涇原之兵震其北率山南熊羆之校暨<lb/>
東川貙虎之師烏蠻撓其腹心囘鶻𢷬其肘腋衆素飽<lb/>
<pb n="KR4h0109_WYG_043-11a"/>
矣壹大治之諸将陳洎等統五萬軍出十一道濟師西<lb/>
顥之半策□北陸之初盪平七城斬馘萬級獲鎧械五<lb/>
十萬計燔堡壘百七十餘遂賈勇而圍昆明将决勝而<lb/>
定青海為東境五節度大使論莽熱釋朔方之衆援維<lb/>
州之城九攻九却之計窮七縱七擒之威速連連執訊<lb/>
矯矯獻囚不然我薪而自焚有如破竹之立解拂廬魚<lb/>
潰甌脕兎奔谷静山空行就焉耆之僇區殫域滅訖聞<lb/>
智聖之降斯皆廟謨淵深神斷天造明見萬里運竒坐<lb/>
<pb n="KR4h0109_WYG_043-11b"/>
上之兵守在四夷制勝目中之虜勒功滇池之柱植表<lb/>
赤嶺之碑一怒安民文之勇也三軍用命克何力焉臣<lb/>
等承帝之明敵王所愾開逺門<hi>闕</hi>侯坐収西極之舊封<lb/>
紫微殿受俘重覩昆丘之茂績臣等無任慶快激切屛<lb/>
營之至謹遣某官奉露布以聞<lb/>
　　　代成都帥檄　　　　　　　　宋邵博<lb/>
朝廷既付帥以全蜀兵民之寄帥深念國勢艱危思所<lb/>
以寛上西顧之憂者不敢不力今敵國之禍半天下議<lb/>
<pb n="KR4h0109_WYG_043-12a"/>
者謂敵情終不能忘蜀帥固料之敵人以鐵騎衝突决<lb/>
勝使其出平原易野則勇矣果扼吾蜀将自取禍也盖<lb/>
天下之險在蜀大山長谷數千里之間自古無路可出<lb/>
梯空為棧以往來行者必棄輿馬腰絙扶杖後先相挽<lb/>
牽或棧壞則墮於萬仞之下不見蹤跡此豈用武之地<lb/>
哉敵之長技廢矣帥比下約束敵之來堅壁清野斷路<lb/>
據險使其鼓勇則不得進示怯則不得退久駐則不得<lb/>
食将盡决四山所溺之水灌百萬之衆可使化魚鼈異<lb/>
<pb n="KR4h0109_WYG_043-12b"/>
物無遺也其能得志哉此不待智謀拳勇之士譚笑可<lb/>
辨况有如諸君之髙才絶藝乎今官軍民兵與應募之<lb/>
士已百萬器用犀利粮儲山積斥堠明甚敵之動静朝<lb/>
夕所知帥有備矣於此責将士焉傳曰師克在和不在<lb/>
衆無輕舉無争功無信流言無泄秘計無以私事仇皆<lb/>
兵家所忌也帥為成都三年矣環百城之境無風塵草<lb/>
竊之虞朝廷察焉故當更而復㽞尺寸之功帥未嘗自列<lb/>
也帥之心可見矣以天之道社稷之靈朝廷尊安異時<lb/>
<pb n="KR4h0109_WYG_043-13a"/>
論保蜀之功将以将士之名次第上之不自有焉其或<lb/>
違衆慢令不以帥之言為用罰不敢私尚聴之毋忽<lb/>
　　　難蜀父老　　　　　　　漢司馬相如<lb/>
漢興七十有八載徳茂存乎六世威武紛紜湛恩汪濊<lb/>
羣生霑濡洋溢乎方外於是乃命使西征隨流而攘風<lb/>
之所被㒺不披靡因朝冉從駹定笮存邛畧斯榆舉苞<lb/>
蒲結軌還轅東鄉将報至于蜀都耆老大夫縉紳先生<lb/>
之徒二十有七人儼然造焉辭畢進曰盖聞天子之牧<lb/>
<pb n="KR4h0109_WYG_043-13b"/>
夷狄也其義羈縻勿絶而已今罷三郡之士通夜郎之<lb/>
塗三年於茲而功不竟士卒勞倦萬民不贍今又接之<lb/>
以西夷百姓力屈恐不能卒業此亦使者之累也竊為<lb/>
左右患之且夫邛笮西夷之與中國並也歴年兹多不<lb/>
可記已仁者不以徳來强者不以力并意者其殆不可<lb/>
乎今割齊民以附夷狄敝所恃以事無用鄙人固陋不<lb/>
識所謂使者曰烏謂此乎必若所云則是蜀不變服而<lb/>
巴不化俗也僕常惡聞若説然斯事體大固非觀者之<lb/>
<pb n="KR4h0109_WYG_043-14a"/>
所覯也余之行急其詳不可得聞已請為大夫粗陳其<lb/>
略盖世必有非常之人然後有非常之事有非常之事<lb/>
然後有非常之功夫非常者固常人之所異也故曰非<lb/>
常之原黎民懼焉及臻厥成天下晏如也昔者洪水沸<lb/>
出汜濫衍溢民人升降移徙﨑嶇而不安夏后氏慼之<lb/>
乃堙洪塞源决江疏河灑沉澹災東歸之於海而天下<lb/>
永寧當斯之勤豈惟民哉心煩於慮而身親其勞躬腠<lb/>
胝無胈膚不生毛故休烈顯乎無窮聲稱浹乎于兹且<lb/>
<pb n="KR4h0109_WYG_043-14b"/>
夫賢君之踐位也豈特委瑣齷齪拘文牽俗循誦習傳<lb/>
當世取説云爾哉必将崇論閎議創業垂統為萬世規<lb/>
故馳騖乎兼容並包而勤思乎参天貳地且詩不云乎普<lb/>
天之下莫非王土率土之濵莫非王臣是以六合之内<lb/>
八方之外浸淫衍溢懐生之物有不浸潤於澤者賢君<lb/>
耻之今封疆之内冠帶之倫咸獲嘉祉靡有闕遺矣而<lb/>
夷狄殊俗之國遼絶異黨之域舟車不通人迹罕至政<lb/>
教未加流風猶微内之則時犯義侵禮於邊境外之則<lb/>
<pb n="KR4h0109_WYG_043-15a"/>
邪行横作放殺其上君臣易位尊卑失序父老不辜㓜<lb/>
孤為奴虜係縲號泣内嚮而怨曰盖聞中國有至仁焉<lb/>
徳洋恩普物靡不得其所今獨曷為遺已舉踵思慕若<lb/>
枯旱之望雨戾夫為之垂涕况乎上聖又焉能已故北<lb/>
出師以討强胡南馳使以誚勁越四面風徳二方之君<lb/>
鱗集仰流願得受號者以億計故乃闗沬若徼牂牁鏤<lb/>
靈山梁孫原創道徳之塗垂仁義之統将博恩廣施逺<lb/>
撫長駕使疏逖不閉曶爽闇昧得耀乎光明以偃甲兵<lb/>
<pb n="KR4h0109_WYG_043-15b"/>
於此而息討伐於彼遐邇一體中外禔福不亦康乎夫<lb/>
拯民於沉溺奉至尊之休徳反衰世之陵夷繼周氏之<lb/>
絶業天子之急務也百姓雖勞又惡可以已乎哉且夫<lb/>
王者固未有不始於憂勤而終於佚樂者也然則受命<lb/>
之符合在於此方將増太山之封加梁父之事鳴和<lb/>
鸞揚樂頌上咸五下登三觀者未覩㫖聽者未聞音猶<lb/>
鷦鵬已翔乎寥廓之宇而羅者猶視乎藪澤悲夫於是<lb/>
諸大夫茫然䘮其所懐來失厥所以進喟然並稱曰允<lb/>
<pb n="KR4h0109_WYG_043-16a"/>
哉漢徳此鄙人之所願聞也百姓雖勞請以身先之敞<lb/>
㒺靡徙遷延而辭退<lb/>
　　　對蜀父老問　　　　　　　　盧照隣<lb/>
龍集荒落律紀㽔賔余自酆鄗歸于五津從王事也丁<lb/>
丑届於昇僊橋止送客亭即相如所謂不乗赤車駟馬<lb/>
不出其下者也遇蜀父老皤然龎眉華髪者休於斯謂<lb/>
余曰子非衣冕之族歟文章之徒歟飾仁義以干時乎<lb/>
懐詩書以邀名乎吾聞諸夫子曰邦有道貧且賤焉恥<lb/>
<pb n="KR4h0109_WYG_043-16b"/>
也當今萬方日用九有風靡主上垂衣裳正南面而已<lb/>
矣庸非有道乎而子爵不登上造位不至中㳙藜羮不<lb/>
厭裋褐不全庸非貧賤乎吾視子形容顦顇顔色疲怠<lb/>
心若渉六經眼若營四海何其無耻也何其不一干聖<lb/>
主効智出奇何栖栖黙黙自苦若斯吾聞克為卿失則<lb/>
烹何故區區沉沉無所成名余笑而應之曰井蛙不可<lb/>
以語於海者拘於墟也夏蟲不可以語於氷者篤於時<lb/>
也盖聞智者不背時以徼幸明者不迂道以干非是以<lb/>
<pb n="KR4h0109_WYG_043-17a"/>
聖賢馳騖莫赦三家之徹匹夫髙抗不屈萬乗之威道<lb/>
在則簞瓢匪陋義存則珪組斯違或立談以邀鼎食或<lb/>
白首而甘布衣或委輅而仕屬論都之㑹或射鈎以相<lb/>
遇匡霸之機亦有朝為伊周暮為桀跖當其時也襲珩<lb/>
珮之鏘鏘失其時也委溝渠而喀喀故使龍丘先生羞<lb/>
聞擁篲雁門太守不如縫掖孟軻偃蹇為王者師范睢<lb/>
匍匐為諸侯客富貴者君子之餘事仁義者賢逹之常<lb/>
迹來不可違類鴻鴈之隨陽去不可留同白駒之過隙<lb/>
<pb n="KR4h0109_WYG_043-17b"/>
行蘓張之辯於媧燧之年則迂矣用韓彭之術於堯舜<lb/>
之朝則吁矣守夷齊之節於武湯之時則孤矣抱申商<lb/>
之法於成康之日則愚矣彼一時也此一時也易時而<lb/>
處失其所矣大唐之有天下也出入三代五十餘載月<lb/>
竁來庭風<hi>闕</hi>欵塞金革已偃羽檄已平雖有㢘白之将<lb/>
孫吴之兵百勝無遺策千里不留行無所用也社首既<lb/>
禪介丘既封創明堂立辟雍雖有闕里之聖淹中之儒<lb/>
叔孫通之蕝公玉帶之圖将焉設也咸英並作韶武畢<lb/>
<pb n="KR4h0109_WYG_043-18a"/>
用奏之方澤而地祗登昇之圜丘而天神降雖有伶倫<lb/>
伯䕫延陵子期操雅曲則風雲動激悽音則草木悲又<lb/>
何施也畫衣莫犯囹圄不修雖有咎繇仲甫之器釋之<lb/>
定國之儔金科在握丹筆如流非急務也人歸東户家<lb/>
沐南薰山澤無溪隧雞犬不相聞雖有文翁黄霸之述<lb/>
職子游子賤之弦歌政成禮讓俗被雍和固無取也干<lb/>
戈巳戢禮樂已興刑罰已措梁父已昇公卿常伯庶政<lb/>
其凝雖有鴻才大略麗句<hi>一作藻</hi>豐詞發言盈乎百代濡<lb/>
<pb n="KR4h0109_WYG_043-18b"/>
翰周乎四時略無益於今日而適足以怫之是故天子<lb/>
恭己羣臣演成攘袂而陵稷卨撫掌而笑阿衡無為而<lb/>
萬物皆遂不言而品彚咸亨莫不稱賛鴻烈揄揚頌聲<lb/>
言殊者招累行危者相傾効智者輟談於草澤出竒<lb/>
者褁足以山楹許由去而堯臣不少善巻逃而舜徳不<lb/>
輕夫周冕雖華猨猴不之好也夏屋雖崇騏驥不之處<lb/>
也載鼷以車馬不如放之藪冗也樂之以鐘皷不如栖<lb/>
之以深林也此數物者豈惡榮而好辱哉盖不失其天<lb/>
<pb n="KR4h0109_WYG_043-19a"/>
真也若余者十五而志于學四十而無聞焉詠羲農之<lb/>
化翫姬孔之篇周遊㡬萬里馳騁數十年時復陵霞汎<lb/>
月搦札彈絃隨時上下與俗推遷門首張公之霧突面<lb/>
墨子之烟雖吾道之窮矣夫何妨乎浩然今将授子以<lb/>
中和之樂申子以封神<hi>疑作禪</hi>之篇終𦕈慙乎措地竊所<lb/>
慕於談天於是蜀父老再拜而謝曰鄙夫瞽陋長自愚<lb/>
惑習俗遐陬不遊上國聞王人之休㫖聽皇猷之允塞<lb/>
亦猶獻雉而遇司下銜龍而光有北請終餘論永告邛<lb/>
<pb n="KR4h0109_WYG_043-19b"/>
僰<lb/>
　　　囘雲南牒　　　　　　　　唐髙駢<lb/>
　　先是雲南逓到木夾督爽牒劒南西川節度使駢<lb/>
　　復牒云<lb/>
大唐劒南西川節度使牒雲南詔國牒我大唐聖皇帝<lb/>
徳配二儀光齊兩曜仁霑動植聖役神龍煦萬國而盡<lb/>
若青天養兆民而皆同赤子東隣若木西屆流沙北通<lb/>
隂山南抵銅柱莫不貢珍而納賮航海而梯山諸混車<lb/>
<pb n="KR4h0109_WYG_043-20a"/>
書願為臣妾是知卑微螢耀不敢並於太陽齷齪蹄涔<lb/>
焉能踵於神驥且自九夷八狄七戎六蠻雖居要荒盡<lb/>
遵中國力争不得天使其然所以孔聖云夷狄之有君<lb/>
不如諸夏之亡也縱外夷驕倨索中國等倫是以博古<lb/>
知今但擬率兇逞志雖恃荒陬之獨力背以天時必為<lb/>
寰海之諸蕃哂其僭越力不足憑且以蠓蜹之飛騰不<lb/>
離溝瀆欲追鸞鳯之羽翼擬接煙霄雖是童兒亦知不<lb/>
可且雲南頃者求合六詔併為一蕃與開道途得接邛<lb/>
<pb n="KR4h0109_WYG_043-20b"/>
蜀許賜書而習讀遽降使而交歡禮待情深招延意厚<lb/>
傳周公之禮樂習孔子之詩書片善既如大恩合報忽<lb/>
報窮兵凟武掠土侵疆再犯郎寧重陷交趾兩俘邛蜀<lb/>
一却黔巴塗炭城池而極多皆為灰燼驅歸士庶而非<lb/>
少盡作<hi>闕</hi>寃轉<hi>闕</hi>　㒺知悛革呑越雋之舊地為相<lb/>
如之故城凌犯不休貪殘轉甚昔時交趾都䕶不閑理<lb/>
兵舊日郎寧元戎未解誅冦黔巫<hi>闕</hi>師邛蜀儒臣受以<lb/>
侵欺容其殘暴其比者親征海裔充復龍編驅駕三千<lb/>
<pb n="KR4h0109_WYG_043-21a"/>
之師勦除十萬之冦南定縣則全軍陷沒如乾鎮則匹<lb/>
馬不迴羅和一空嘉寧俱盡賛衛段首遷<hi>安南節度</hi>之斬首<lb/>
騎将馬光亮<hi>溪同都統</hi>之亡軀李膳龍<hi>安南城内守将</hi>則面縛於軍<lb/>
前張詮<hi>行營都統</hi>則生擒於陣上<hi>闕/</hi>白衣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>命之衆<hi>将帥皆白至長</hi>
<hi>行一千餘人衣號歿今軍</hi>如赤日消氷殺朱弩佉苴之軍<hi>詔王千並親軍三陷</hi>
<hi>安南</hi>若烘爐焰熾膏塗草莽骸積丘山士卒覩之而稱心<lb/>
夷獠觀之而快意趙若眉<hi>扶耶等在界上道都統三十餘年也</hi>而就戮相<lb/>
思縉<hi>善門節度供軍兼平官充使</hi>亦自裁董鐸龍<hi>咸通七年除節度使闕段安南首遷</hi>
<pb n="KR4h0109_WYG_043-21b"/>
之恓惶范昵些<hi>安南行營都統</hi>之窘沮每來侵擾無非敗亡江<lb/>
橋則盡底焚燒采筏則從頭覆沒波封瓦解扶耶大隳<lb/>
容易誅鋤若髙原之縱燎等閒撲滅如順坂之走丸収<lb/>
復城池掃殄妖孽<hi>闕</hi>仗睿謀之果斷後資神術而追擒<lb/>
掩韓信滅趙之功呑樂毅定齊之策其於勝負詔國洞<lb/>
知昨日來鎮西川移從汶水仗節而不施𨗳騎單車而<lb/>
直抵坤維大開城門放出人物三軍而遣歸營幕百姓<lb/>
而使返鄉閭此時詔王未離近地固無疑阻直擬誅鋤<lb/>
<pb n="KR4h0109_WYG_043-22a"/>
不比從前帥臣只務姑息兇醜唯将和好便是策謀今<lb/>
則已知天時誓雪國耻前詔王遣張揀成等将領軍位<lb/>
稱是行人未至府城揚言和好身纔入境兵以繼來况<lb/>
是詔親行公然詐偽侵欺大國熒惑元戎戮僕之儀須<lb/>
依古典其張揀成等並以軍令處置且詔國前後俘虜<lb/>
約十萬人今獨送杜驤妻言是沒落且杜驤守職本在<lb/>
安南城陷驅行固非沒落星霜半代桎梏㡬年李氏偷<lb/>
生<hi>闕</hi>　而空令返國杜驤早沒遺魂而不得還鄉今則<lb/>
<pb n="KR4h0109_WYG_043-22b"/>
訓練蕃兵指揮漢将鐵衣十萬甲馬五千邕交合從黔<lb/>
蜀齊晉昔時漢相有七擒七縱之功今日唐臣藴百戰<lb/>
百勝之術勲名須立國史永書且杜驤官銜李揺門地<lb/>
不是近親但王室疎宗天枝逺派而已李氏并詔國木<lb/>
夾並差人押領進送朝廷訖故牒<lb/>
　　　又　　　　　　　　　　　　　胡㑹<lb/>
　　駢統益部兼號征南蠻陬聞名預自屏跡然猶時<lb/>
　　飛一木夾誇兵革犀象之盛駢判回木夾命記室<lb/>
<pb n="KR4h0109_WYG_043-23a"/>
　　胡㑹為之辭<lb/>
牒前件木夾萬里離南二朝至北開緘捧讀辭藻煥然<lb/>
奨飾過多欣慰何極實以乍司邊鎮才到藩籬且按此<lb/>
朝之舊儀未悉彼國之新制不知鸖柘唯認苴咩尚呼<lb/>
南詔之佳名豈見天朝之美號要從微耗且是所宜仗<lb/>
承驃信王化風行君徳雲被彫題屈膝駃舌折腰卉服<lb/>
來庭毳裘入貢盖以深明豹略精究龍韜波伏西天草<lb/>
偃南土者然侵軼我華夏無乃不可乎将謂我皇帝有<lb/>
<pb n="KR4h0109_WYG_043-23b"/>
所負於彼邦邊臣有所負於彼國慮彼直我曲獲罪於<lb/>
天是陳木夾申懐用貯榮報及披迴示已見事根止於<lb/>
囚繫使令放歸彼國使乎小怨終比深讎呑噬我郎寧<lb/>
䖍劉我交趾取我越雋犯我益州若報東門乃及再四<lb/>
夫物居中者尊也處外者卑也是以衆星拱之北辰百<lb/>
谷趨之東海天地尚不能違而况於人乎我國家居天<lb/>
之心宅地之腹四方八表莫不輻凑亦猶北辰之與東<lb/>
海也誠知土地山河歸於有徳雖云有徳亦須相時茍<lb/>
<pb n="KR4h0109_WYG_043-24a"/>
無其時安可妄動明公博識多聞豈不見仲尼乎仲尼<lb/>
之聖踰堯舜顔子之賢過䕫龍也六合茫茫無立錐之<lb/>
地者盖無其時也適使仲尼生於秦末乗胡亥之亂用<lb/>
顔回閔損為宰相子路冉有為将軍子貢宰我充行人子<lb/>
夏言偃典書檄雖六合鼎沸可朞月而定也當此之時<lb/>
劉項只可都頭韓彭不過十将耳聖人雖有帝天下之<lb/>
徳而無帝天下之時終不妄動及子路欲使門人為臣<lb/>
以為欺天乎及自嘆曰鳳鳥不至河不出圗吾已矣夫<lb/>
<pb n="KR4h0109_WYG_043-24b"/>
止於負手曳杖逍遥倚門告終而已王莽不識天<hi>闕</hi>苻<lb/>
堅不知厯數妄恃强富争帝乾坤莽以百萬鋭師來襲<lb/>
後漢光<hi>闕</hi>　　　之衆破於昆陽苻以六十萬精兵㓂<lb/>
於東晉謝𤣥以八千<hi>闕</hi>　　於夀春豈不為欺天㒺地<lb/>
所致者也<hi>闕</hi>員兵强何足恃也周<hi>闕</hi>　　於岐山漢祖<lb/>
脱褐於泗水我髙祖起自隴州盖明公只知其一不知<lb/>
其二見其形未知其兆也今與明公陳之望審参焉昔<lb/>
周王承公劉之徳遇殷紂之暴刳剔孕婦塗炭生靈剖<lb/>
<pb n="KR4h0109_WYG_043-25a"/>
賢人之心斮朝渉之脛三分天下而二歸周文王率諸<lb/>
侯而朝之至于武王觀兵孟津八百諸侯不期而㑹尚<lb/>
曰彼有人焉未可圖也退歸修徳觀乎聖人去就豈容<lb/>
易者哉及微子去比干剖箕子奴民不聊生皇天厭之<lb/>
國人棄之武王方援旗誓衆一舉而滅紂者盖天奪殷<lb/>
而與周也我皇方宵衣旰食肩堯踵舜父事三老兄友<lb/>
百僚推赤心於比干腹中懸白日於微子頭上諸侯合<lb/>
徳百姓歡心唯天下有人聖如周王家有姬旦卒生吕<lb/>
<pb n="KR4h0109_WYG_043-25b"/>
望者乎漢祖承帝堯之徳遇秦王無道併呑六國恃宇<lb/>
宙一家焚燒詩書坑滅賢哲築長城於紫塞造阿房於<lb/>
皇州鬼母哭蛇人臣指鹿民不聊生皇天厭之國人棄<lb/>
之是以陳勝一呼天下響應漢祖西入五星都聚者盖<lb/>
天奪秦而與漢也我皇帝方崇詩書任賢哲卑宫室䘏<lb/>
黔黎野無歌鳯之人朝有問牛之傑天下有人英如漢<lb/>
祖家有韓信戶生張良者乎我髙祖承𤣥元之徳遇隋<lb/>
煬荒淫徭役不均徴歛無度竭生民之財産為廵幸之<lb/>
<pb n="KR4h0109_WYG_043-26a"/>
資糧虎噬羣賢猱蒸庶母浮沉遼海疏鑿汴河今年東<lb/>
征明年西伐民不聊生皇天厭之國人棄之是以我髙<lb/>
祖應天順地奄有四海者盖天奪隋而與唐也我皇方<lb/>
淡薄聲色杜絶廵遊夢卜宰輔倚注藩屏思成垂拱惡<lb/>
習干戈皇天方賛國人方歡天下有人雄如唐祖家有<lb/>
敬徳户生𤣥齡者乎而况越雋新州牂牁故封不在周<lb/>
封之内非居禹跡之中曩日邊将邀勲妄圗呑并得之<lb/>
如手加駢拇失之若頷去贅瘤九牛之落一毛六馬之<lb/>
<pb n="KR4h0109_WYG_043-26b"/>
亡半毳何足喻哉僕雖自絳紗素躭黄石既探師律固<lb/>
識兵機奉詔鎮壓三巴撫安百姓思敦禮樂耻用干戈<lb/>
毎傷虞芮之争田永念姬周之讓路茍不獲巳即須訓<lb/>
戎且蜀地濶數千里郡列五十城户口至<hi>闕</hi>卒之衆于<lb/>
以揮汗成雨吐氣成雲盖緣從前元戎皆是儒者有<hi>闕</hi>
　機而作但守昇平之元規雉分常憂不教民戰是以<lb/>
彼國得以深入無備故也僕示之以三令教之以八陣<lb/>
鼓聲而進鉦動而退甘與之共苦與之均義等塤篪情<lb/>
<pb n="KR4h0109_WYG_043-27a"/>
猶瓜葛説禮樂而敦詩書務農桑而聚穀帛使家藏甲<lb/>
胄户貯干戈賞罰<hi>闕</hi>行公私共貫就識三畧便可七擒<lb/>
不唯喝倒不周亦且擘開太華况彼國自長慶已來搔<lb/>
擾益部殺人之父孤人之母掠人之妾鰥人之夫焚人<lb/>
之廬舍使人暴露剪人之桑麻使人寒凍蜀人怨恨痛<lb/>
入骨髓僕乗其衆怒之勢示其暴怨之門况抱鷄搏狸<lb/>
不由人教乳犬敵虎自是物情既仗宗廟之威靈兼統<lb/>
華夏之精鋭若乗流縱棹下坂推車豈勞心哉僕官是<lb/>
<pb n="KR4h0109_WYG_043-27b"/>
宰衡位當侯伯被堅執鋭雖則未曽濟河焚舟平生所<lb/>
貯彼國将帥之强弱邦國之盈虛坐可酌量何煩詢誘<lb/>
且六合之外舟車不及聖人不言彼國在聖人不言之<lb/>
鄉舟車不及之地縱主上英哲人臣俊乂亦猶燭龍銜<lb/>
耀只可照於一方春雷振聲不能過於百里天與不取<lb/>
談何容易夫天有五賊見之者昌彼國縱曉六韜未閑<lb/>
五賊而欲泥封函谷水灌晉陽何其謬哉五賊者夏桀<lb/>
張羅殷湯祝網是以仁而賊不仁也殷紂剖生人周文<lb/>
<pb n="KR4h0109_WYG_043-28a"/>
葬枯骨是以徳而賊不徳也齊國厚徴薄貸魯國厚貸<lb/>
薄徴是以恩而賊不恩也項羽殺義帝漢髙祖舉哀是<lb/>
以義而賊不義也陳後主驕奢隋文帝恭儉是以道而<lb/>
賊不道也能行五賊兼曉六韜方可奪人山河傾人社<lb/>
稷我朝未有五失而彼國徒自陸梁以此推之興亡可<lb/>
鑒何勞逺離庭户始識安危久習韜鈐方明勝負而妄<lb/>
要姑息不務通和迴示荒唐一何乖戾㒺念孔顔之知<lb/>
命翻效莽堅之覆車文趾䘮亡可知人事新都失律足<lb/>
<pb n="KR4h0109_WYG_043-28b"/>
見天時若望降尊便希抗禮但百谷不趨東海衆星不<lb/>
拱北辰則不可議也茍未如是則不可改圖昔管仲入<lb/>
周不受上卿之禮蘓武在虜無虧中國之儀事有前規<lb/>
固難更易况小不事大春秋所誅若彼直我曲恐招天<lb/>
殃既彼傲我謙何患神怒見已訓齊士卒調集糗粮或<lb/>
玉露垂槐金風動栁建鼓數里命<hi>闕</hi>　　　雋弔民渡<lb/>
瀘㑹獵繼齊魯之夾谷紹秦趙之澠池便是行人豈遺<lb/>
策策皇帝理㫖以具前緘奏聞不復多談恐乖忠告謹<lb/>
<pb n="KR4h0109_WYG_043-29a"/>
牒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_043-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志卷四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻四十六</head>
    <p>
<pb n="KR4h0109_WYG_046-1a"/>
欽定四庫全書<lb/>
　全蜀藝文志巻四十六　　明　周復俊　編<lb/>
　　碑文上<lb/>
　　　漢故朝請巴郡太守樊府君碑<lb/>
君諱敏字叔達肇祖虙犧遺苗后稷為堯種樹舍潜從<lb/>
岐天顧亶甫乃萌昌發周室衰微霸伯匡弼晉為韓魏<lb/>
魯分為揚充曜封邑厥土河東樹漢之陰或居於楚或<lb/>
集于梁君纉其緒華南西畺濵近聖禹飲汶茹汸總角<lb/>
<pb n="KR4h0109_WYG_046-1b"/>
好學治春秋穀氏經貫究道度無文不睹於是國君<lb/>
備禮招請濯冕題輿傑立忠謇有夷史之直卓宻之<lb/>
風鄉黨見歸察孝除郎永昌長史遷宕渠令布化三<lb/>
載遭離母憂五五斷仁大將軍辟光和之末京師攘<lb/>
擾雄狐綏綏冠履同囊封袂長驅卑走枕北國復重<lb/>
察辭病不就再奉朝聘十辟外臺常為治中都部從<lb/>
事舉直錯枉譚思舊職彈兇糾貪務鉏民穢患苦改<lb/>
俗喜怒作律案罪殺人不顧猖獗告子屬孫敢若此<lb/>
<pb n="KR4h0109_WYG_046-2a"/>
者不入墓門州里僉然號曰吏師季世不祥米巫凶<lb/>
虐續乗青羌姦狡竝起陷附者衆君執一心頼無洿<lb/>
恥復辟司徒道辭不往牧伯劉公二世欽重表擢巴<lb/>
郡後漢中秋老乞身以助義都尉養疾閭里又辟奮<lb/>
義校尉君仕不為入祿不為已桓桓大度禮蹈萁首<lb/>
當窮台齡松喬協軌八十有四嵗在叶洽紀驗期臻<lb/>
奄勿日藏形凡百咸痛士女涕泠臣子裒術刋石勒<lb/>
銘其辭曰<lb/>
<pb n="KR4h0109_WYG_046-2b"/>
於戱樊考經德炳明勞謙損益耽古儉清立朝正色能<lb/>
無撓傾威恩御下持滿慮盈所歴見慕遺歌景形書載<lb/>
俊乂股肱幹楨有物有則模楷後生宜叅鼎鉉再建皇<lb/>
靈出經阪險鬼方不庭所戢節足輕寵賤榮故叔天選<lb/>
而捐陪臣晏嬰弼殿留侯距齊非辭福也乃辟禍兮亂<lb/>
曰渾元留像岱瀆冶匠兮金精火佐寔生賢兮豈欲救<lb/>
民德彌大兮遭遇陽九百六㑹兮當舉選季今遂逝兮<lb/>
嗚呼哀哉魂神裕兮<lb/>
<pb n="KR4h0109_WYG_046-3a"/>
　　建安十年二月上旬造石工劉武良鐫書<lb/>
　　　諸葛故壘立碣文　　　　　　李興<lb/>
天子命我于漢之陽聽鼓鼙而永思<hi>闕</hi>　哲之遺光登<lb/>
隆山以<hi>闕</hi>　軾諸葛之故鄉葢神物應機大器無方通<lb/>
人靡滯大德不常故谷風發而騶虞嘯雲雷升而潜鱗<lb/>
驤摯解褐於三聘尼得招而褰裳管豹變于受命貢感<lb/>
激於由荘異徐生之摘寳識臥龍於深藏偉劉氏之傾<lb/>
盖嘉吾子之周行夫有知己之主則有佐命之良固所<lb/>
<pb n="KR4h0109_WYG_046-3b"/>
以三分我九鼎跨帶我邊荒抗衡我北面馳騁我魏疆<lb/>
者也英哉吾子獨含天靈豈神之祗豈人之精何思之<lb/>
深何德之清異世通夢恨不同生惟子八陣不在孫吴<lb/>
木牛之竒則非般模神弩之功一何微妙千井齊甃又<lb/>
何秘要昔在顛夭有名無跡孰若吾儕良籌妙畫臧文<lb/>
既沒以言見稱又未若子言行並徵夷吾反坫樂毅不<lb/>
終奚比于爾明哲守冲臨終受寄讓過許由負扆涖事<lb/>
民言不流刑中于鄭教美於魯蜀民知恥河渭安堵匪<lb/>
<pb n="KR4h0109_WYG_046-4a"/>
臯則伊寧彼管晏豈徒聖宣慷慨屢嘆昔爾之隠卜此<lb/>
惟宅知仁所處能無規廓日居月諸時殞其夕誰能不<lb/>
歿貴有遺格惟子之勲移風來世咏歌餘典懦夫將厲<lb/>
遐哉邈矣厥規卓矣凡若吾子難可究已疇昔之乖萬<lb/>
里殊塗今我來思覿爾故墟漢髙歸魂於豐沛太公五<lb/>
世而反周想魍魎以髣髴翼影響之有餘魂而有靈豈<lb/>
其識諸<lb/>
　　　益州德陽縣善寂寺碑　　　　唐王勃<lb/>
<pb n="KR4h0109_WYG_046-4b"/>
若夫玉繩髙曜分寶厯於皇階金牓洞開遵蠙暉於帝<lb/>
幄雖復蒼梧北望湘山盈舜后之歌綠荇西浮江漢<lb/>
積文妃之頌未有激揚煩蔭栖妙果於香城揮發葢纏<lb/>
樹冥基於淨域則紫房丹室猶存燬宅之間朱紱瑶筐<lb/>
未出塵籠之際我國家鳳翔元氣駕黄幄而曽飛龍躍<lb/>
太虛絶蒼根而上傃文皇帝以八才御厯光昇代野之<lb/>
榮文德后以十亂乗時恭賛塗山之業握仁王之寳鏡<lb/>
日月重光驅梵帝之金輪雷霆静祲涅槃甘露睿承渥<lb/>
<pb n="KR4h0109_WYG_046-5a"/>
而宵流般若靈音雜祥風而曉引蛟臺蜃閣俄交震旦<lb/>
之墟月面星毫坐照毗邪之國善寂寺者盖舊之餘趾<lb/>
梁武帝之所建也爾其碧雞仙宇分絶嶂於金堤石兎<lb/>
遥源控長江於玉峽封畿四㑹龍坰舍衛之壇里閈三<lb/>
分鹿野徑行之地洎蒼鵝上擊銅馬交馳祗園興版蕩<lb/>
之悲沙界積淪胥之痛火炎崑岳髙臺與鴈塔俱平水<lb/>
浸天街曲岸與猴池共盡山川隠嶙空傳鷲嶺之基灌<lb/>
漭<hi>疑莽</hi>蕭條非復鶯林之樹武徳伊始君子道亨正皇<lb/>
<pb n="KR4h0109_WYG_046-5b"/>
極而撫寰中登太階而平天下函關雲物更逢真聖之<lb/>
期井絡星辰重集㑹昌之運雖開基撥亂獄訟知歸而<lb/>
繼絶興亡經綸未暇先皇帝統業貞觀御宸奉文物<lb/>
於三天布聲明於十地参羅上下充槖籥於襟懐八部<lb/>
神祇薦圗書於掌握皇寳降地花昇含生無昬墊之虞<lb/>
法衆有來蘇之望俄而後庭遘癘椒房穆卜六宫震恐<lb/>
三靈愕眙馳瑶展幣有罄於羣宗碧劑𤣥針無徵於衆<lb/>
術帝廼降監廻慮屏璧與球追勝跡於靈關事良縁於<lb/>
<pb n="KR4h0109_WYG_046-6a"/>
福地爰紆聖綍重啟禪宫峙璇刹<hi>一作玉刹</hi>於將傾鎮<hi>一作領</hi>
銀繩於已絶綵<hi>一作絲</hi>綸既洽棟宇行周坤德用寧隂儀<lb/>
載朗於是林衡授矩周官銓揆日之工梓匠揮斤荆客<lb/>
練成風之巧重楹畫拱坐出天霄複樹文閨俛臨霓宇<lb/>
顯慶中縣令蕭君道𢎞理鈎繩於日用憑藻繢於天成<lb/>
仙宫之妙匠可尋盧舍之神模不墜琱落鶴翥曳珠網<lb/>
於星津繡桷虯伸吐璿璫於月徑緑房丹鎖綵綴晴霞<lb/>
紫閣青䟽光含薄霧春風瓊樹香飄席上之蘭秋水銀<lb/>
<pb n="KR4h0109_WYG_046-6b"/>
塘影數軒中之芰晨光轉卉翻寳字之龍花溽露低枝<lb/>
蕩真文於貝葉天童潤色黄珉碧玉之壇海聖彌綸師<lb/>
子龍王之㑹建靈幢於厚夜琢飾年深懸法鼓於迷津<lb/>
規模嵗逺時又於佛堂東壁畫二聖僧丹青未畢大啟<lb/>
神光鄰玉塵之崇輝發金龕之實相朱軒夕朗似遊明<lb/>
月之宮絳宇晨融若對流霞之闕由是岷英蜀秀攀講<lb/>
序以雲趨帶鷰裙鸞仰齊庭而霧合貪機大阻浄施旁<lb/>
流綺羅分解珮之因軒蓋得捐金之所靈妃翳日捨翠<lb/>
<pb n="KR4h0109_WYG_046-7a"/>
幄于香筵仙客停雲落霓裳於寶地自非冲姿密契景<lb/>
應潛周豈能照義祉于氤氲動𤣥機於肸蠁者也爰有<lb/>
上座𢎞一節竝沉研性符隱括仁崇凝妙律於神珠肅<lb/>
靈椒於寳印太昊奉檝截苦海而横流風伯扶輪歴耶<lb/>
山而効駕騰燭龍於慧炬俯鏡重昏奏鳴鳳於天歌下<lb/>
清羣籟摩珍在握遥臨七寶之宫正覺為心俯闢三乗<lb/>
之路湛衢罇於忍地品藻雞園推水砥於言河扶持象<lb/>
化縣令宇文某河南人也帝隋尚書之元孫皇唐侍中<lb/>
<pb n="KR4h0109_WYG_046-7b"/>
之令子爾其虹旗萬里御六氣而鵬翻霜㦸千羣擁三<lb/>
川而鶚視帝葉皇枝之重對越乾坤金縢石匱之功光<lb/>
華宇宙公上流提慶中和毓祉見鐘鼎於南陵奉軒寰<lb/>
於北闕雲姿月步下瑶澤而追風雪羽霞臨歴珠田而<lb/>
矯霧芳蘭公子即以地業髙人幽桂王孫即以琴罇待<lb/>
物叙徽猷於禮樂則爼豆縱横談賞契於林泉則煙霞<lb/>
咫尺自裁聲百里揆化雙川收武成之故事擇中牟之<lb/>
令典仁風易狎候丹翟於春坰惠化難經佇青鸞於曉<lb/>
<pb n="KR4h0109_WYG_046-8a"/>
墅山巨源之逺量嘯傲行藏謝太傅之髙風從容語<lb/>
黙縣丞王敬衣簮舊族孝友名家白虹緘抵鵲之光紫<lb/>
電蓄衝牛之氣七年髙秀拂曽漢以非遥六月雄圗擊<lb/>
長波而未逺郷望等少承榮緒中區勝族門稱東别之<lb/>
標地接西隅之嚮嚴君平之履道盛德家傳秦子整之<lb/>
談天風流代襲咸以為妙圗真諦事出於無名翠琰𤣥<lb/>
碑道凝於不朽弇州北跨猶䟽騄驥之銘文石東區尚<lb/>
勒元龜之頌况乎玉衣流慶事屬於仙幃金屋延祥福<lb/>
<pb n="KR4h0109_WYG_046-8b"/>
纏於梵宇爰求勝筆載記芳謡下官弱植少徒薄游多<lb/>
暇薜蘿人事空餘江海之心筆札神交尚有淵雲之氣<lb/>
相如謝病訪詩酒於臨邛丘也棲遲聽絃歌於單父羣<lb/>
公以道之存矣思傳紀德之書下官以文在兹乎願展<lb/>
當仁之筆其詞曰<lb/>
蜀江東漸岷山西積月峽星橋勝金孕碧肸蠁靈兆<lb/>
丘墟梵迹鴈塔摧基鹿苑遺跡肅肅黄運英英文母配<lb/>
乾垂慶儀坤握矩寵照香城仁沾浄土爰光大壯聿求<lb/>
<pb n="KR4h0109_WYG_046-9a"/>
多祚青牛福地白鶴祥林重扄霧敞複殿雲深龕雕翠<lb/>
玉刹樹黄金龜鏡夕照鳳鐸晨吟蕙樓彌望花臺出沒<lb/>
棟列長虹窓栖明月果脣周映蓮眸閒發雨霽猴池煙<lb/>
生龍窟肅穆禪衆優游令宰方駕天衢連舟性海鷲岳<lb/>
増飾雞林潤彩藻繪相尋丹青盡在我今懐矣窮路何<lb/>
之承風詠徳展義陳詞百年心事千載風期東西南<lb/>
北栖遑幾時<lb/>
　　　梓州郪縣兠率寺浮圖碑　　　前人<lb/>
<pb n="KR4h0109_WYG_046-9b"/>
若夫仙樓白玉窈㝠崑閬之墟神闕黄金寂寞蓬瀛之<lb/>
浦斯則岡巒髣髴稽鳳冊而空存島嶼憑陵艤龍舟而<lb/>
罕逮至若按皇軒於夏籙考璿構於殷圖周王北洛之<lb/>
宫秦帝南山之閣西京故事下聽雷霆東國餘基俛臨<lb/>
雲雨莫不陵遷谷變共榛灌而丘墟火絶煙沉與風雲<lb/>
而坱莽其有據坤輿之寳位借神道之冥扶占象緯而<lb/>
圗基揆川原而宅址蜂臺暎月還臨舍衛之城鴈塔尋<lb/>
雲即對𡺸闍之嶺成而不毁者將斯之謂歟兠率寺者<lb/>
<pb n="KR4h0109_WYG_046-10a"/>
隋開皇中之所建也爾其林泉糾合之勢山川表裏之<lb/>
制抽紫巖而四絶疊丹峰而萬變連溪拒壑所以控引<lb/>
太虛蒸雲架雨所以盪洩元氣涪江千仭波潮将旭日<lb/>
争光都城百雉甍棟與晴霞共色信造化之竒模盡<lb/>
登臨之妙境丹房霧轉抗金樞於桂岊之前紺殿星開<lb/>
栖玉刹於<hi>闕</hi>　　　巖花落沼近拂天衣澗葉低陰斜<lb/>
籠寳座宵汀鶴警乗鼓吹而齊鳴曉峽猿清挾霜鐘而<lb/>
赴節若乃巡碧磴歴𤣥階𤨏窻登<hi>疑</hi>綵瓊鋪洞照神姿<lb/>
<pb n="KR4h0109_WYG_046-10b"/>
滿月疑臨石鏡之峰衆馥揚烟似對香鑪之岳信可下<lb/>
清人境上配天都為勝地之先鳴執名山之右契者也<lb/>
爰有信弟子<hi>某</hi>乙等夙祛塵網早植慈根悲梵室之未<lb/>
宏悼禪宫之尤褊以為上棟下宇河圖避風雨之災廣<lb/>
榭崇臺時令著髙明之宅是以菩提長者競潔靈境之<lb/>
壇天帝人王争闢仙宮之塔則知威容下麗羣生鮮悲<lb/>
仰之因材樸重琱黎人有子來之地乃於寺内建浮圖<lb/>
一所某年月日鄉望等兆基𢎞願繼發浄因陵轢中天<lb/>
<pb n="KR4h0109_WYG_046-11a"/>
規模大壮<hi>闕</hi>　髙列砌架軒浮直上千尋周廻百步占<lb/>
氛候景神祇叶幽賛之功揆墨端行班倕逞絶羣之思<lb/>
收岱宗之杞梓聚崑山之玉石土兼五色金逾百錬龍<lb/>
蟠萬拱巢屏翳而髙襄鶴矯千楣冠扶揺而獨運重檐<lb/>
藹藹雲将反覆於櫺軒洞宇寥寥風伯栖遑於户牖仙<lb/>
娥去月旅方鏡而忘歸寳婺辭星攀圓璫而未返𤣥甍<lb/>
黮䨴若鵬飛之戾九天丹楹聨鶱如鳳翔之遊千仭每<lb/>
至韶光煦野爽藹晴遥列郊墟於四野開雲氣於千里<lb/>
<pb n="KR4h0109_WYG_046-11b"/>
風恬雨霽煙霧藻天地之容野曠川明風景挾江山之<lb/>
助則有琱簾繡軸排浄域而停輪寳騎銀鞍指珍臺而<lb/>
聳轡於是披岫幌抵巖扃攀翠複而三休步𤣥梁而十<lb/>
憇廊軒外敞淑氣長延陰室中開鮮飈自激俯環瀛而<lb/>
極野積蘓非逺出雲漢而髙踐靈槎可記真福地之殊<lb/>
觀香城之巨麗者乎寺主等沉研二諦振耀三明抵蒼<lb/>
璧於耶山覽𤣥珠於定水挹其流者曲成般若之緣承<lb/>
其風者濬發菩提之願長史河東裴某風神朗潤操履<lb/>
<pb n="KR4h0109_WYG_046-12a"/>
貞勤蕭條江海之心磊砢氷霜之節下岷關而叱馭寄<lb/>
切全都臨蜀野而宣條功深半刺縣令衛𤣥<hi>闕</hi>
河東望族榮髙銅墨任渥絃歌浹辰而風化大行踰月<lb/>
而姦豪屏氣陶潛彭澤自得髙人王吉臨邛仍延重客<lb/>
縣丞胡敬仁三河舊嗣一代良材提鏌鎁而願割跼<lb/>
驊騮而待步江湖秩<hi>疑作秋</hi>至方懐縱壑之圗海浪風髙<lb/>
未接垂天之翼鄉望等竝中和受氣孝友承家方稱江<lb/>
漢之靈地寔岷峨之秀或以時良入選擢節鄉鄰或以<lb/>
<pb n="KR4h0109_WYG_046-12b"/>
輿望來儀升名郡縣竝沐康衢之化俱承比屋之封<lb/>
瞻彼岸而同歸登春臺而共樂咸以垣墉遽覆猶傳路<lb/>
寢之歌銀鼎俄窮尚勒靈臺之頌况乎崇基奕奕與天<lb/>
地而争工層構峩峩配山川而永固豈可使宏規在我<lb/>
空存蔽月之基雄筆同時不借凌雲之氣謹聞命矣乃<lb/>
作銘云<lb/>
二象成紀三才定位開剖太虛導引元氣紛紛化迹飈<lb/>
飈聖致行傑趣約歸同葉<hi>疑</hi>異法王西眷敎迹東遊功<lb/>
<pb n="KR4h0109_WYG_046-13a"/>
超道茂義冠儒流丹青既備棟宇旋周梵宫霞積香閣<lb/>
星浮緬規蓬瀛金臺迥起曠瞻崑閬瑶房峻峙壮矣名<lb/>
都神居攸止大哉英服兹峰誕紀金繩對嶺玉牓分岑<lb/>
松扄委鬰桂幌深沉雲龕菜<hi>疑</hi>晦煙洞花深重轡霧結<lb/>
複磵泉吟肅肅禪衆遥遥浄境鹿野經文龍宫拂景梵<lb/>
臻金石光來石井峽曉猿清地曛鶴警岷峨舊族江漢<lb/>
英姿爭開法願重峻崇基占雲接廡揆景分墀天人合<lb/>
應幽顯呈期靈思孤出神模獨湧霧積千楹霞長萬栱<lb/>
<pb n="KR4h0109_WYG_046-13b"/>
玉牖星羅璿璫月擁複榭龍蟠重甍鳳聳峩峩峻㞯奕<lb/>
奕崇標琱簾切漢寳綴凌霄深窗閟景洞戸流飈銀釭<lb/>
夕暎珠鐸晨揺我辭秦隴來遊巴蜀勝地歸心名都憇<lb/>
足甫逮鄉縣頻移灰燭聿從良友時尋妙躅曠望原陸<lb/>
周流江汜桃李春風芙蓉秋水烟霞四面關山千里他<lb/>
鄉寓目兹焉復幾<lb/>
　　　梓州郪縣靈瑞寺浮圗碑　　　前人<lb/>
若夫神州括地寰中分五嶽之圗巨壑浮天海上擢三<lb/>
<pb n="KR4h0109_WYG_046-14a"/>
山之秀造化之所樞紐靈仙之所窟宅故得昭焯天漢<lb/>
發揮雲氣牛頭山者即廣漢之名峰也圓裔幾乎數里<lb/>
直上逾乎百仭若乃巖泉鐵石之釋風煙卉木之状傾<lb/>
九圍而得雋環四時而競爽蒼岑隠嶙旁分玉砌之階<lb/>
碧洞逶迤下趜<hi>疑</hi>金陵之苑實羣聖之所託也隋開皇<lb/>
中王秀作牧益州來窺勝地首旌嘉號<hi>闕</hi>䟽淨域因危<lb/>
列户就嶺磴之成規跨險分榮借岡巒之迥勢工窮雕<lb/>
鏤妙出丹青飛棟神行迥甍靈<hi>一作虚</hi>構又於山頂别立<lb/>
<pb n="KR4h0109_WYG_046-14b"/>
浮圖隋開皇告運重明首出軒䟽琱<hi>疑</hi>昧基砌煙蕪奄<lb/>
興宣榭之災施及栢梁之燼鄉望等馳心妙律夙契禪<lb/>
居悲梵宇之摧梁痛珍臺之絶構思於法願重緝竒功<lb/>
黨集且千家為巨萬以為玉樓星峙稽閬苑之全模金<lb/>
闕霞飛得瀛州之故事指香城而聳<hi>闕</hi>臨火宅而危魂<lb/>
参妙範于神明騁良工於宇宙飛亷按轡定樞臬於風<lb/>
衝羲和頓䇿揆鈎繩於日路琱簷畫栱龍廻紫漢之間<lb/>
複霤重欒鳳舉丹青之外瓊扉暮敞挂明月於金鋪繡<lb/>
<pb n="KR4h0109_WYG_046-15a"/>
桷晨開落繁星於玉砌每至兩江春返四野晴初山川<lb/>
霽而風景凉林甸清而雲霧絶沙汀送暖落花與新鷰<lb/>
爭飛城邑迎寒凉葉共祁<hi>疑作初</hi>鴻競起則有都人襲賞<lb/>
憑紫檻而延衿野客娛情俯丹欞而極睇窮百年之後<lb/>
樂寫千里之長懐信可以澡雪神襟清踈視聽澄機意<lb/>
於紛擾置懐抱於㝠寂者矣且勃旅逰岷徼漂舉涪鄉<lb/>
年晷一窮時<hi>闕</hi>已變王陽西上方驚斂轡之心王粲南<lb/>
征實動登樓之思我之懐矣乃作頌曰<lb/>
<pb n="KR4h0109_WYG_046-15b"/>
大塊甄質名山作紀發地龍盤干霄鳳峙風雪萬邑岡<lb/>
巒千里絶域天成珍臺地起揆刹𤣥嶺圖基丹嶠層棟<lb/>
崢嶸重檐䆗窱有隋紊厯重明改照事與時遷迹從原<lb/>
燎義均除舊事切為新如或繼者代有其人聲飛隴蜀<lb/>
望動州鄰爭開淨施競植靈因控險裁標循危列構巖<lb/>
烟接廡峰雲對霤鐸運星衢璫懸月竇紫軒霧合丹梁<lb/>
雲透暮春䟽節新秋戒序煦滿暄郊氣銷寒渚樹濃鶯<lb/>
亂川長鴈舉流涕寫懐魂馳意與偉哉靈宇壮矣全模<lb/>
<pb n="KR4h0109_WYG_046-16a"/>
窮髙極麗逺覽長圗賞因時合筆為神驅有情君子誰<lb/>
為捨乎<lb/>
　　　梓州𤣥武縣福㑹寺碑　　　　前人<lb/>
若夫閱龍圖而括運撫麟筆以傷時天地閉而賢人隠<lb/>
周孔䘮而微言絶豈非太階無象三辰鮮逌叙之因滄<lb/>
海為陵百川有横流之勢况乎法身長往顧糟粕以空<lb/>
存此迹繁流仰舟航而遂逺雖復功催八正猶迷鶴樹<lb/>
之談道亞三明未覩龍宫之籍則有妙音難遇瞻雪嶺<lb/>
<pb n="KR4h0109_WYG_046-16b"/>
而投軀真諦希聲仰雲山而破骨優填企景新雕白玉<lb/>
之龕般若尋風而<hi>疑</hi>化黄金之像三千寳座迥出天宫<lb/>
八萬珍臺遥臨淨域非惠圗之冥感孰能臻於此乎福<lb/>
㑹寺者隋開皇中之所建也爾其峰巒地列東分井絡<lb/>
之光樓雉雲横西覩禺同之奥北彌豐邑里閈千甍南<lb/>
控平江波湖萬里擁亭臯之絶勢得林野之殊形肇開<lb/>
修竹之園式揆旃檀之刹法川髙闢慈宫峻敞文當寳<lb/>
綴環日月於重廊翠栱丹楹起虹蜺於複殿真容俯映<lb/>
<pb n="KR4h0109_WYG_046-17a"/>
法衆爰衣梵筵交燭禪房互啟山神獻果還棲交露之<lb/>
臺天女持香即遶飛花之閣輪輝夜滿抽紫焰於金山<lb/>
毫相晨臨發珠華於玉地爰有縣令栁邊河東令族大<lb/>
業之年來光上邑髙人捧檄功為銅墨之先令宰鳴琴<lb/>
課穆絃歌之最眷香城而惻念披道肆而矜魂示懐延<lb/>
奨司<hi>疑作思</hi>𢎞末敎廼於寺内起重閣一所乗煙置臬揆<lb/>
日端繩層榭三休琱簷四注奔星掛廡混珠網而同歸<lb/>
明月窺軒雜璿璫而共貫仍抽麗筆俯刋貞琰詞源迅<lb/>
<pb n="KR4h0109_WYG_046-17b"/>
委振法海之波瀾義宇宏深接禪宮之閫奥昔者陶潜<lb/>
彭澤㒺聞仁祠之風潘岳河陽未入菩提之域兼其美<lb/>
者著在我栁君乎俄而帝隋方否三官失龍鳯之圖皇<lb/>
業未昌九野被豺狼之毒雖復飡砂茹石窺劔道而廽<lb/>
心蜂聚梟勝<hi>疑</hi>指銅梁而革面自非法雲西睠潜銷火<lb/>
宅之氣慧日東來迥廓昬衢之景則安能冥資福地顯<lb/>
沮魔軍波清於振壑之隅燎息於炎崑之曲洎乎大鈞<lb/>
無事神器有歸清玉户而帝寰中轉金輪而王天下𤣥<lb/>
<pb n="KR4h0109_WYG_046-18a"/>
場佛境與天下而惟新鶯樹雞林共風雲而改旦功既<lb/>
成矣時既貞矣紫宸有裕蒼甿胥恱都人狎至瞻鴈塔<lb/>
而懽心野老相趨尋鹿園而頓顙或至誠冥發争知不<lb/>
盡之虛或道恩旁流竟委忘緣之施乃於寺内造菩提<lb/>
塑像一座寔彭氏絶羣之跡洞參瑶銑體備丹青得延<lb/>
<hi>疑作埏</hi>範之竒模盡陶甄之能事功分實相變入冥機丹<lb/>
果長春青蓮不染靈儀若動似臨王舍城中神足疑行<lb/>
即坐菩提樹下銀牀地湧寶帳猶懸珍木天成金華不<lb/>
<pb n="KR4h0109_WYG_046-18b"/>
落總章元年又奉為皇帝更造八菩薩像成於淨境别<lb/>
峻崇堂而力寄於羣縁功難獨舉遂令衆情馳騖空懐經<lb/>
始之圖靈座端嚴未得安居之地時有𢎞演上人自丹<lb/>
烏下日昌帝籙於明堂青鶴乗霄降仙苗於太室軒冕<lb/>
將風雲交映鐘鼎與山河共逺法師宿持真諦幼挺殊<lb/>
姿拔五翳於長驅登四禪於迥觀以為德因時建澄什<lb/>
繼踵於西都道冀人𢎞林逺隨肩於南國痛迷生之詭<lb/>
矯悲正覺之後<hi>疑作陵</hi>夷思欲樹真氣於未萌著崇因於<lb/>
<pb n="KR4h0109_WYG_046-19a"/>
已往遍遊淨境歴騁<hi>疑</hi>遐方至緫章二年憩於兹刹身<lb/>
持寳印口出神珠心動巴南化行蜀右法羅潜舉馴鳥<lb/>
性於慈林慧鏡旁開息猿心於定水亦有情鈎五縛遥<lb/>
騰解脫之川想瘞六塵迥拔沈迷之域名臣長者締玉<lb/>
珮於銀庭苦女靈姬落金環於寳地貪機霧滌法施泉<lb/>
流林衡掄杞梓之材班匠獻鈎繩之巧千欒電糾萬桷<lb/>
霞張飛陸縁甍曽構架景瓊釭杳照乗紺壁而宵分珠<lb/>
箔重華掩青䟽而曉亂紅葩植井彩綴河宫丹桂承梁<lb/>
<pb n="KR4h0109_WYG_046-19b"/>
香交列肆天倡梵樂肅然忉利之天藻盖琱璫煥若摩<lb/>
伽之殿豈精力之𤣥感而神化之曲成乎直嵗寺主等<lb/>
州閭盛族鶖鷺榮因昇惠圃而功成踐魔廷而力戰排<lb/>
四門而獨往共極邦緣攀十地而遐征同趨覺路縣令<lb/>
虞洽旌旗百代劍履三朝匡帝座而南征擁台庭而北<lb/>
面星象垂祉川岳載靈豫章七嵗麒麟千里雄情負俗<lb/>
鬰王佐之宏圗英識邁時得公門之逺氣既而拂衣華<lb/>
族入天邑而觀光列板仙臺出靈闗而作宰泉魚狎夜<lb/>
<pb n="KR4h0109_WYG_046-20a"/>
多單父之深思隴翟遊春嗣中牟之善政有條不紊施<lb/>
暖政於繁繩斷訟有神下髙鋒於錯節因以激揚大化<lb/>
潛滋比户之封光啟令圖預積攀輪之慕縣丞裴休家<lb/>
接朱欄譽流丹闕軒裳照緒忠孝榮門鳥鳴有伐木之<lb/>
歌龍文非制蓬之具髙才列務盛德分司翰墨不足留<lb/>
神琴罇申其徇性十旬休沐奄有泉林千里邀迎乃疲<lb/>
風月青驪躞蹀終噴玉而懸雲素鶴徘徊具銜珠而犯<lb/>
露<hi>闕</hi>以沈研有地題橋八解之津誘勸無方叱馭三乗<lb/>
<pb n="KR4h0109_WYG_046-20b"/>
之路故能使幽明仰德法俗依仁攀海祇而如歸挹衢<lb/>
罇而不<hi>疑</hi>瞰郷望等龜靈髙族驥子名家關錦室於中<lb/>
堂分綺䟽於甲第或望雄都鄙代列歌鐘業預雲雷門<lb/>
藏璽詔文場促席有江漢之英靈武觀連衡得岷峨之<lb/>
<hi>闕</hi>氣竝能馳心彼岸臨欲海而褰裳投足化城下悲思<lb/>
而反袂下官薄遊江左旅寄城隅懐道術於百齡接風<lb/>
期於四海依然梵宇欣象教亡言而伯喈雄管叙真宗<lb/>
而㒺愧敢廵此義乃作頌云<lb/>
<pb n="KR4h0109_WYG_046-21a"/>
金堤迥邑玉峽長瀾城關紛糺江山聳盤雲屯勝邑霧<lb/>
啟禪壇右縈層雉左控崇巒竹園精舍檀山香閣萬栱<lb/>
騰虬千楣跂鶴晚<hi>闕</hi>踈翠朝霞泛艧鼓奏泉流鐘鳴霜<lb/>
落時經失道代歴交呈神宫不撓法衆無驚金輪邃曉<lb/>
玉鏡施明功照佛刹化被王城帝圖冥運真儀濬發貝<lb/>
齒含星流毫推月鳥離山面龍還海闕寳樹刑<hi>疑</hi>留天<lb/>
宫匠設爰有真人式宣慈土發迹江甸馳聲蜀宇望逺<lb/>
連規攀澄襲矩力窮興道功周廊廡羣緣肸蠁衆福氤<lb/>
<pb n="KR4h0109_WYG_046-21b"/>
氲叢楹列電髙棟銜雲銀龕曙撫玉座霄分瓊璣有爛<lb/>
藻繪多文鬰彼巖邑猗歟上宰松桂連華駕鸞集綵禪<lb/>
津有裕至公無待火宅可辭舟航斯在我之飄寓邈矣<lb/>
來遊山川俯仰道義淹留承風郭外撰綴江幽𤣥機勝<lb/>
筆天地相周<lb/>
　　　梓州通泉縣普<hi>闕</hi>寺碑　　　　前人<lb/>
若夫𤣥機宻運披睿列於三精素鍵潛融肇神功於萬<lb/>
彚則有靈期肸蠁龜龍負河洛之圗帝緒氤氲賢哲舉<lb/>
<pb n="KR4h0109_WYG_046-22a"/>
乾坤之策雖功懸日月終值軌於寰中業静雲雷未逃<lb/>
規於象外爾其釋雉林之寳偈詮鷲嶺之貞圖抽紫玉<lb/>
於禪林朗𤣥珠於智水不生不滅光臨妙物之津無去<lb/>
無來濬發乗時之氤伏三明而獨運施洽平分據二諦<lb/>
而同歸功超邃古故能使三千法界向風知袵席之師<lb/>
百億大王聞道失巖廊之貴非釋迦之神化其孰能與<lb/>
於此乎既而正法将隠徵<hi>疑作微</hi>言不嗣應身既没遺儀<lb/>
間起恒星夜掩西天銜風霧之悲夢日宵成東漢肅壇<lb/>
<pb n="KR4h0109_WYG_046-22b"/>
場之禮由是庶園曽敞像教旁流宣妙奨於希夷範靈<lb/>
蹤於顯晦瑶龕寳座光華震旦之墟鳳刹霓堂裳藻閻<lb/>
浮之域其寺盖梁大同年中所建地分彭蜀嶺對岷峨<lb/>
憑廣漢之遺墟藉犍為之舊壤西馳峭㟧山連白雉之<lb/>
郊東赴長川江走黄牛之峽崇墉却峙之勢庭衢四㑹<lb/>
勝里九曲之分閭閻萬積危冠祛服參差軒盖之前露<lb/>
渚風畦隠軫亭<hi>一作神</hi>皇之望是惟先鏡實啟香城煥若<lb/>
神明恍疑化出紺壇烟屬疏絶閣而三休紫殿雲深徹<lb/>
<pb n="KR4h0109_WYG_046-23a"/>
廻廊而四注重欒複棟霧緝霞張繡桷琱楣鸞伸鶴跂<lb/>
珍臺控景羲和獲練轡之因綺榭裁氛屛翳得停鑣之<lb/>
所連甍積翠交玉鎻於星衢洞户流丹綴金鋪於月竇<lb/>
垂珠網露傍傾漢浦之琛列鐸吟飈上合鈞天之樂固<lb/>
以輪奐之美冠真宰以先鳴琱範之竒告靈基而得雋<lb/>
乃造彌勒下生像一座相好端足華姿朗備貞觀末年<lb/>
靈暉繼發房範匝曜疑連不夜之城户牖皆明似出重<lb/>
昏之境自非理參幽贊道叶冥機宣佛鏡於無方演慈<lb/>
<pb n="KR4h0109_WYG_046-23b"/>
燈於已絶豈能冩丹青於實相妙色長存圗銑鋈於真<lb/>
容神光不昧若乃時暄福地低落照於晴暉候肅禪房<lb/>
汎初華於霽景千千寶樹若在雙林一一香城仍分八<lb/>
味山暉傃晚跂葉嶼而相鳴野鷰迎晨拂花簾而自樂<lb/>
松楹委蔓曲成蘿薜之衣砌石生蓮直起芙蓉之座則<lb/>
有施身童子戾止巖扃忍辱仙人來儀磵户都人野彦<lb/>
希梵席而投裾趙美燕餘望齊庭而繼履莫不青鳬委<lb/>
實俱欣不捨之檀紫貝兼明共化無緣之力故能使琱<lb/>
<pb n="KR4h0109_WYG_046-24a"/>
形畫塔象設年滋綵帙瑶箱龍編月久豈西州之道備<lb/>
南國之風成者乎爰有寺主等覃機色外錬迹塵間浴<lb/>
甘露於身田集祥風於性宇栖情不二已超初地之權<lb/>
授手大千猶擁彌天之具縣令等或公侯百代𤣥貂列<lb/>
駟之門或文史三冬吐鳯廻鸞之客銅章墨綬任切臨<lb/>
人鐵印黄簮功宣陸漸局<hi>一作扃</hi>牛烹而待價肆蠖屈以<lb/>
求伸揮鋒九折之隅作鏡雙流之外錄事栁元等丹軒<lb/>
紫紱家傳方面之勲驥子魚文地列膏腴之右昔承隋<lb/>
<pb n="KR4h0109_WYG_046-24b"/>
運屢委天書爰自皇初顓流帝札等賨渝之奉漢類微<lb/>
濮之匡周咸申白馬之盟竝受飛龍之托故能遺風罔<lb/>
墜代濟其美望重西南功宣法俗咸以為絃歌小政猶<lb/>
篆德而垂芳鐘鼎微榮尚銘勲而作鑒况乎神威自在<lb/>
方傳宰匠之功豈可棟宇常存不勒山河之賛爰託幽<lb/>
鄙奉揚徽猷敢宣此義而為頌曰<lb/>
天地定位君臣作極道在巖廊功霑寰域尚清皇盼猶<lb/>
歌帝力况我能仁惟神不測誕生迦室利見王城機覃<lb/>
<pb n="KR4h0109_WYG_046-25a"/>
有應業㑹無生長驅定境振旅魔營恩兼動植勢絶隨<lb/>
迎鷰山傾仭鶴林埋境慧日西沈慈波東騁競窺靈相<lb/>
爭參佛影月殿分城雲龕動嶺長江舊域廣漢遺區川<lb/>
分潼峽塞接岷渝閭閻四㑹亭障威紆爰開寳地實控<lb/>
名都霞牆百雉雲甍四注紫闕尋煙頳樓結霧波流虹<lb/>
起雷奔蠖步網罩星鶉璫栖月兎靈機藻繂禪室安閒<lb/>
琱金範玉舉翠浮丹神功不夜虛室長寒光超有色貺<lb/>
出無端清露花徑飛泉葉户磵綠苔秋山蒼樹古茫茫<lb/>
<pb n="KR4h0109_WYG_046-25b"/>
庶類巍巍淨土鶖鷺同歸華夷共聚第一義諦寥廓法<lb/>
門迹離生滅思舉乾坤情迷則復道在為尊唯名與器<lb/>
萬古長存<lb/>
　　　彭州九隴縣龍懐寺碑　　　　　前人<lb/>
粤若真元混沌抱一氣於天門象化童䝉構三靈於地<lb/>
户由是金機逆順山河假成器之因玉燭浮沉風火兆<lb/>
流形之蘖懸大明於日月適至泉宫設巨浸於雲雷終<lb/>
迷燬宅太極所以散而為兩洪飈所以吹而為萬雖復<lb/>
<pb n="KR4h0109_WYG_046-26a"/>
卑髙異列俱沈方内之遊坌集横流共失寰中之契豈<lb/>
夫涅盤深視不背色以求真般<hi>一作波</hi>若長驅每乗空而<lb/>
得静則知一名同出陰陽為破道之墟萬象皆空天地<lb/>
即降魔之境莫見其俯仰不知其去就至自於大虚復<lb/>
歸於無物其有建言立德開業成務握大柄而推造化<lb/>
執洪鑪而詰元始四門幽闢顧非相而遲迴三駕晨嚴<lb/>
臨有為而出頓豈不知羇孤之路終嬰旅泊之虞舟檝<lb/>
中流未釋風濤之苦将以宅心者寂虛室所以合符應<lb/>
<pb n="KR4h0109_WYG_046-26b"/>
物者神明鏡由其不掩故能商𣙜宇宙指麾權實演羣<lb/>
生而非其力存庶品而非其有千欒閉景似居蓬艾之<lb/>
間雙闕臨空若在江湖之上其釋迦之沖用乎龍懐山<lb/>
者井絡之所交㑹岷隅之所控帶攅峯北走吐香嶂於<lb/>
𤣥霄巨壑南馳歕洪濤於赤岸香城寳地左右林泉碧<lb/>
岫丹岑往來烟露時有法㑹禪師者俗姓褚氏吳郡錢<lb/>
唐人也金章錫美河陰傳九命之尊玉鉉乗榮江左受<lb/>
三台之貴地靈人傑自朝野而重光學府文宗冠南都<lb/>
<pb n="KR4h0109_WYG_046-27a"/>
而獨秀法師紫星降彩紅雲授氣應積善於髙門契冥<lb/>
縁於累世果浮觴引潛圖彼岸之功聚礫延砂即揆為<lb/>
山之業靈樞宻運闢仁路而長鳴慧劒髙揮斬邪關而<lb/>
洞照以為冥機體化毫髮莫滯其真執數逐微乾坤不<lb/>
容其筭於是四禪幽觀破銅堞而出無明三昧雄圖排<lb/>
鐵圍而泯非相法雲自在吐納龍宫賢聖不仁奔馳象<lb/>
域將使三千塔廟知真實之𤣥津萬億幡幢入虛空之<lb/>
祕藏安心樂土遁影靈關以開皇元年憩嶺靈墟福地<lb/>
<pb n="KR4h0109_WYG_046-27b"/>
已被神功玉牓金繩未先朝命蜀王秀以文昭建國帝<lb/>
子專征仗巴服之尊名裂邛荒之寳命彤騑僣帝蹕萬<lb/>
騎於銅梁皁葢圖王警千乗於玉宇鏡山南望志狹彭<lb/>
渝錦水西浮恥朝江漢開實沈之壁壘嘯京叔之風塵<lb/>
擁龜堞而託殊方憑爵堂而傲天子威權所制勝兵數<lb/>
十州雄視所臨經塗五千里三英賦雪瞻秋月於梁臺<lb/>
八叟吹風傳朝雲於楚館思𢎞正法廣召名僧振錫雲<lb/>
趨乗杯霧合禪師括囊泉石韜跡煙霞攀紫桂而同塵<lb/>
<pb n="KR4h0109_WYG_046-28a"/>
守青蓮而向晦衝飈蕩岳寜移忍地之靈烈火焚山不<lb/>
撓堅林之色王心有悟時加優禮順風拜道封山謝失<lb/>
發進財於廣内揆仙室於重幽因嶂為壁憑崖列户以<lb/>
開皇五年始賜額為龍懐寺地鄰緜左遂均緜上之恩<lb/>
山似龍盤即建龍懐之刹爾其崇巒經復複磵縈迴髙<lb/>
岳洩雲長林翳日増瓊垣於下麓揆瑶構於中巖香闕<lb/>
神行珍臺妙立玉虯銜靄絶游氣而負蒼天金鳳連甍<lb/>
排烈風而瞰𤣥圃延綠房於累巘上拂霞荘蔓丹闕於<lb/>
<pb n="KR4h0109_WYG_046-28b"/>
重磎下披泉户陽開陰闔變霜露於旋迴蠖動螟飛起<lb/>
雷霆於指顧玉堂朝亘影襲長虹珠殿宵浮光含列宿<lb/>
禪師歿後爰有孝恭法師智開法師𢎞嚮法師寳積闍<lb/>
黎四上人者竝禪師之上足而法門之領袖也五門衢<lb/>
路控引情宫八解源流朝宗性海其深為寳投白玉於<lb/>
嶃巖無礙居貞得𤣥珠於㒺象住持真界栖息妙塗俱<lb/>
探寂滅之源各證菩提之域雖業定人境照已極於無<lb/>
方而道寄生成功遂覃於有相演中乗之奥義増上棟<lb/>
<pb n="KR4h0109_WYG_046-29a"/>
之宏規萬栱不騫千門有闊<hi>疑</hi>俄而帝隋大法皇家小<lb/>
往天地閉而賢人隠雲雷屯而巨寳衰毒龍横霧四天<lb/>
沉暗逆之悲醉象驅風三界溺崩離之酷上人慧機幽<lb/>
晤定識潛融知佛日之恒明審王風之尚静芝歌商岳<lb/>
揆雞嶺而同歸茅籍磻溪與猴江而共致遁俗無悶因<lb/>
時待<hi>闕</hi>洎丹陵啟秩赤縣居尊迦維授手波旬革面十<lb/>
千天子先朝帝釋之宫八萬仙人始向毗邪之國一音<lb/>
演而荒景服三聖澄而禮樂備由是巴方舊彦蜀城遺<lb/>
<pb n="KR4h0109_WYG_046-29b"/>
老仰慈門而知户牖叩福田而喜耕鑿雕鞍繡轄瞻鷰<lb/>
㟧而馳魂黼帶綖裾指鸚林而騖欵寳瓶宵注潤浹堯<lb/>
旬玉柄晨麾風調舜厯或以為假沉其性迷生安視聽<lb/>
之功動亂其心窮人失肌膚之戀江連巫峽始絆心猿<lb/>
山對禺同終維意馬貞觀年中積闍黎等迺昭遺址發<lb/>
揮精舍容成校厯列日用於天經𨽻首陳章筭神功於<lb/>
地籙迴廊䆗窱自吐風飈列榭崢嶸坐含雲雨圖竭宫<lb/>
之妙質儼盧舍之真容寳珠周暎銀龕備色逸多垂足<lb/>
<pb n="KR4h0109_WYG_046-30a"/>
似臨兠率之天師利分身若赴維摩之境靈仙可接藻<lb/>
㑹無施真應南微雕鐫有寄若乃巡積<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歴森沉天花<lb/>
照而髙月落地籟驚而幽泉思紫蘭香<hi>疑</hi>徑香侵栢葉<lb/>
之鑪綠草紋茵影入芙蓉之座真童鳳䇿即踐金沙仙<lb/>
女鸞衣還窺石鏡巖荘轉梵杳冥松桂之墟磵戸栖槔<lb/>
寂寞藤蘿之院法鼓奏而寒山曠溪鐘鳴而曉壑静頳<lb/>
苔翠蘚具不盡之靈衣石乳瓊漿入無生之妙饌肅肅<lb/>
焉遥遥焉信調御之珠庭而列真之甲第也爰有上座<lb/>
<pb n="KR4h0109_WYG_046-30b"/>
𤣥鑒法師等竝六塵無我四諦非他奉乾越之微言守<lb/>
楞伽之奥府法雷潛吼鼓動風煙慧日揚明照臨丘壑<lb/>
青溪坐定得心宅之恒靈丹洞行忘覺身城之每化湏<lb/>
彌不動迥鎮閻浮闍崌安居下觀忉利開四生之廣路<lb/>
叙六趣之彛倫足以遵揚真績恭宣來命者矣縣令栁<lb/>
公諱明獻字太初河東人也太𤣥降氣中黄授彩襲周<lb/>
宣之榮基吐河汾之靈液四科髙弟振風馭於三冬萬<lb/>
室崇班跼雲驂於百里既而政成黎頌道洽甿謳假無<lb/>
<pb n="KR4h0109_WYG_046-31a"/>
上之幽筌毗不言之景化絃歌在韻將寳偈而齊歸銅<lb/>
墨成章與梵天而共貫瓊波<hi>闕</hi>淡沃蕩雲霓珠灌蕭條<lb/>
蔽虧煙雨貞機罕應良談放好事之逰朗調多竒髙賞<lb/>
盡名山之曲下走東皋事失南州塗窮歎孔席之栖遑<lb/>
笑楊岐之浩蕩薄遊兹邑喜見髙人三接而定琴罇七<lb/>
縱而擒風月林宗有道相期清濁之間平叔能言見許<lb/>
天人之際從容宴語契闊胷懐欣性情之同冥感形骸<lb/>
之共遣雖禪都妙域已挂於忘言而義塾文場竊申於<lb/>
<pb n="KR4h0109_WYG_046-31b"/>
知己敢作頌曰<lb/>
妙象無倪神功有涉湛淡名器崩騰事業慧路翹車禪<lb/>
河艤楫控引羣品輪迴庶劫縱横宇宙反覆山川言因<lb/>
境立道寄形詮爰稽福地式揆珍田丹溪漏日碧洞栖<lb/>
煙闍都玉檻須彌石室榛灌溟濛風雲蕭瑟睟容迺眷<lb/>
禪徒有謐葉磴三休花嚴<hi>疑作巖</hi>四宻崇巒架殿疊嶂營<lb/>
樓千楣鳳起萬栱鸞浮星開紺髮月湛青眸神宫不夜<lb/>
邃宇長秋户臨重㟧牎分絶嶺半迥香浮中天梵警鶴<lb/>
<pb n="KR4h0109_WYG_046-32a"/>
林聖迹龍泉佛影鳥思山空猿悲峽靜森森巨栢落落<lb/>
長松月出東岫霞生北峯山人自狎野老相逢白雲屢<lb/>
斷青溪幾重彭澤之令臨邛之客比得<hi>疑</hi>山藪重規泉<lb/>
石法宇成言慈門致役糠粃吏隠薜蘿心跡五<hi>疑作吾</hi>生<lb/>
擾擾與道皇皇殷勤頌詠惆悵津梁投功翠碣助化𤣥<lb/>
塲百年之後苔蘚蒼蒼<lb/>
　<lb/>
　<lb/>
<pb n="KR4h0109_WYG_046-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻四十六<lb/>
</p>
<p>
</p>
  </div>
</body>
</text>
</TEI>
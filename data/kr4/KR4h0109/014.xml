<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻十四</head>
    <p>
<pb n="KR4h0109_WYG_014-1a"/>
欽定四庫全書<lb/>
　全蜀藝文志巻十四　　　明　周復俊　編<lb/>
　　詩<lb/>
　　寺觀<lb/>
　　　遊三學山　　　　　　　　隋僧智炫<lb/>
秀嶺接重煙嶔岑上半天絶巖低更舉危峯斷復連側<lb/>
石傾斜澗廻流㵼曲泉野荒青草凍春來白鳥傳樹錦<lb/>
無機織猿鳴詎假弦葉宻風難度枝疎影易穿抱裘依<lb/>
<pb n="KR4h0109_WYG_014-1b"/>
閒沼策杖戯荒田遊心清漢表置想白雲邊榮名非我<lb/>
願息意且蕭然<lb/>
　　　遊梵宇三學寺　　　　　　　唐王勃<lb/>
香閣披青磴琱臺控紫岑葉齊山路狹花積野壇深蘿<lb/>
幌棲禪影松門聽梵音遽忻陪妙躅延賞滌煩襟<lb/>
　　　𤣥武山聖泉<hi>有序</hi>　　　　　　　王勃<lb/>
　𤣥武山有聖泉焉浸淫歴數百千年乘巖泌湧接磴<lb/>
　分流下瞰長江沙堤石岸咸古人遺迹也兹乃青蘋<lb/>
<pb n="KR4h0109_WYG_014-2a"/>
　緑芰紫苔蒼蘚遂使江湖思逺寤寐寄託既而崇巒<lb/>
　左繞石壑前縈丹崿萬尋碧潭千頃松風唱響竹露<lb/>
　熏空瀟瀟乎人間之難遇也方欲以林壑為夭厲琴<lb/>
　罇為日用嗟乎古今同逝方深川上之悲少長同遊<lb/>
　且盡山陰之樂盍題芳什共冩髙情詩得泉字韻曰<lb/>
披襟乘石磴别籍宴深泉蘭氣薫山酌松聲韻野弦影<lb/>
飄垂葉外香度落花前興洽林塘晚重巖起夕煙<lb/>
　　　附和前韻　　　　　　　　明余子俊<lb/>
<pb n="KR4h0109_WYG_014-2b"/>
　予以左都御史成化丙午致政還青神丁未復召起<lb/>
　為夏官卿情知衰病不能圖報竊聞孔門家法於義<lb/>
　當不俟駕既而道出中江日且未晡因遊覽真靈觀<lb/>
　次韻賦此以自見時乃夏之五月望前一日也<lb/>
青鞵布襪陟層巔望道其如未及泉天近尋常塵不到<lb/>
旬當十四月猶絃山花亂落空壇裏野鳥閒啼古觀前<lb/>
老我重來應指日山靈鄭重䕶寒煙<lb/>
　　　又和前韻　　　　　　　　　　楊春<lb/>
<pb n="KR4h0109_WYG_014-3a"/>
丹崖翠壁接雲巔𤣥武名山湧聖泉一水靜中拖緑黛<lb/>
萬松深處響冰絃登臨恍訝崑崙頂倡和渾疑太華前<lb/>
緬想昔人増感慨數聲啼鳥度晴煙<lb/>
　　　望牛頭寺　　　　　　　　　　杜甫<lb/>
牛頭見鶴林梯逕繞幽深春色浮山外天河宿殿陰傳<lb/>
燈無白日布地有黄金休作狂歌老囘看不住心<lb/>
　　　玉臺觀　　　　　　　　　　　前人<lb/>
浩刼因王造平臺訪古遊綵雲蕭史駐文字魯恭留宫<lb/>
<pb n="KR4h0109_WYG_014-3b"/>
闕通三峽乾坤到十洲人傳有笙鶴時過北山頭<lb/>
　　　暮登四安寺鐘樓寄裴十　　　　前人<lb/>
暮倚髙樓對雪峯僧來不語自鳴鐘孤城返照紅將歛<lb/>
近市浮煙翠且重多病獨愁常閴寂故人相見未從容<lb/>
知君苦思緣詩痩大向交遊萬事慵<lb/>
　　　題武擔寺西臺詩　　　　　　段文昌<lb/>
秋天如鏡空樓閣盡玲瓏水暗餘霞外山明落照中鳥<lb/>
行看漸逺松韻聽難窮今日登臨意多歡語笑同<lb/>
<pb n="KR4h0109_WYG_014-4a"/>
　　　同前　　　　　　　　　　　　姚向<lb/>
開閣錦城中餘間訪梵宫九層連晝景萬象寫秋空天<lb/>
半將身到江長與海通提擕出塵土曽是穆清風<lb/>
　　　同前　　　　　　　　　　　　温㑹<lb/>
桑門煙樹中臺榭造雲空眺聽逢秋興篇辭變國風坐<lb/>
愁高鳥起笑指逺人通始媿才情薄躋攀繼韻窮<lb/>
　　　同前　　　　　　　　　　　　陽汝<lb/>
清浄此遒宫層臺復倚空偶<hi>闕</hi>三伏外列席九霄中平<lb/>
<pb n="KR4h0109_WYG_014-4b"/>
視雲端路髙臨樹杪風自憐榮末座前日<hi>闕</hi>池籠<lb/>
　　　同前　　　　　　　　　　　李敬伯<lb/>
臺上起凉風乘閒覽歲功自隨台席貴盡許羽觴同樓<lb/>
殿斜暉照江山極望通賦詩思共樂俱得詠時豐<lb/>
　　　同前　　　　　　　　　　　　姚康<lb/>
松逕引清風登臺古寺中江平沙岸白日下錦川紅疎<lb/>
樹山根淨深雲鳥跡窮自慚陪末席便與九霄通<lb/>
　　　西蜀淨衆寺松溪八韻兼寄小筆崔處士<lb/>
<pb n="KR4h0109_WYG_014-5a"/>
　　　　　　　　　　　　　　　　鄭谷<lb/>
松因溪得名溪吹答松聲繚繞能穿寺幽竒不在城寒<lb/>
烟齋後散春雨夜中平染岸蒼苔古翹沙白鳥明燈分<lb/>
僧影痩光徹客心清帶梵侵雲響和鐘擊石鳴淡烹新<lb/>
茗爽暖泛落花輕此景吟難盡憑君畫入京<lb/>
　　　渠州汧江寺　　　　　　　　　前人<lb/>
退居瀟洒寄禪關髙挂朝簪浄室間孤島暫留雙鶴歇<lb/>
五雲争放二龍門輕舟共泛花邊水野屐同登竹外山<lb/>
<pb n="KR4h0109_WYG_014-5b"/>
仙署金閨虛位久夜清應夢近天顏<lb/>
　　　題凌雲寺　　　　　　　　　司空曙<lb/>
春山古寺遶滄波石磴盤空鳥道過百丈金身開翠壁<lb/>
萬龕燈焰隔煙蘿雲生客到侵衣濕花落僧禪覆地多<lb/>
不與方袍同結社下歸塵世竟如何<lb/>
　　　靈燈寺　　　　　　　　　　　薛能<lb/>
莽莽空中稍稍登坐看迷濁變清澄須知火盡煙無益<lb/>
一夜欄邊説向僧<lb/>
<pb n="KR4h0109_WYG_014-6a"/>
　　　武擔山寺　　　　　　　　　　蘇頲<lb/>
武擔獨蒼然墳山下至泉鼈靈時共盡龍女事同遷松<lb/>
栢銜哀處幡花種福田詎知留鏡石長與法輪圓<lb/>
　　　利州北佛龕前重於去歲題處作　前人<lb/>
重巖戴清美分塔起増標蜀守經塗處巴人作禮朝地<lb/>
疑三界出空是六塵銷卧石鋪蒼蘚行藤覆綠條歲年<lb/>
書有記非為學題橋<lb/>
　　　渠州冲相寺　　　　　　　　　崔塗<lb/>
<pb n="KR4h0109_WYG_014-6b"/>
水流花謝兩無情送盡春風過楚城蝴蝶夢中家萬里<lb/>
子規枝上月三更故園書動經年絶華髮春惟滿鏡生<lb/>
自是不歸歸便得五湖煙浪有誰争<hi>冲相寺渠州城四十里乃定光佛道</hi>
<hi>塲此詩古老相傳是唐相崔塗僖宗時避亂至蜀所題今無墨蹟存惟定光岩間有題云前進士崔塗由此間</hi>
<hi>眺翌日乃歸</hi>
　　　宿成都松溪院　　　　　　　　李洞<lb/>
松持節操溪澄性一炷煙嵐壓寺隅翡翠鳥飛人不見<lb/>
琉璃瓶貯水疑無夜聞子落真山雨曉汲波圓入畫圖<lb/>
<pb n="KR4h0109_WYG_014-7a"/>
塵擁蜀城抽鎻後此中猶夢在江湖<lb/>
　　　題岳池縣集虛觀　　　　　　吕洞賓<lb/>
青蛇煉影月徘徊夜静雲閑尚未來應是有人新換骨<lb/>
暫留踪跡到天台<lb/>
　　　留題飛雲道院　　　　　　　　前人<lb/>
擕笻來此步飛雲踐滿賓堦緑蘚勻江上同歸共誰去<lb/>
不堪囘首不逢人<lb/>
偶乘青帝出蓬萊劒㦸峥嶸徧九垓我在目前人不識<lb/>
<pb n="KR4h0109_WYG_014-7b"/>
為留一笠莫沉埋<lb/>
　　　凌雲寺二首　　　　　　　　　薛濤<lb/>
聞説凌雲寺裡苔風髙日近絶纎埃横雲㸃染芙蓉壁<lb/>
似待詩人寳月來<lb/>
聞説凌雲寺裡花飛空繞磴逐江斜有時鎻得嫦娥鏡<lb/>
鏤出瑤臺五色霞<lb/>
　　　題仙居觀　　　　　　　偽蜀杜光庭<lb/>
往歲真人朝玉皇四真三代住繁陽初開九鼎丹華熟<lb/>
<pb n="KR4h0109_WYG_014-8a"/>
繼躡五雲天路長烟鎻翠嵐迷舊隱池凝寒鏡貯秋光<lb/>
時逢白鹿岩前往應許潛通不死鄉<lb/>
　　　題鴻都觀　　　　　　　　　　前人<lb/>
亡吳覇越已功全深隱雲林始學仙鸞鶴自飄三蜀駕<lb/>
波濤猶憶五湖船雙溪夜月鳴寒玉衆嶺秋空歛翠煙<lb/>
也有扁舟歸去興故鄉東望思悠然<lb/>
　　　題都慶雲觀　　　　　　　　　前人<lb/>
三仙一一駕紅鸞仙去雲閑逺古壇煉藥舊臺空處所<lb/>
<pb n="KR4h0109_WYG_014-8b"/>
掛衣喬木兩摧殘清風嶺接猿聲近白石溪涵水影寒<lb/>
二十四峯皆古隱振纓長往亦何難<lb/>
　　　聖母山祈雨詩<hi>并序</hi>　　　　　宋潘洞<lb/>
　靈池縣東山下有朱真人洞洞北岡嶺連屬逾二十<lb/>
　里得褚聖女祠化跡尤異民咸事之予出宰之次月<lb/>
　邑中苦旱於是潔誠薦禱希恩於二像之前曽未三<lb/>
　日甘雨大㴻民欣其應式歌且忭仰荷明靈之垂祐<lb/>
　作詩以記之<lb/>
<pb n="KR4h0109_WYG_014-9a"/>
錦里城東邑高原十六鄉江流分不到天雨降為常<hi>益部</hi>
<hi>十縣多引江水溉田咸為沃壤唯靈池疏決不到須候天雨俗謂之雷鳴田</hi>節及三春後晴<lb/>
逾兩月强龍乖尋穴蟄魚困入泥藏樹影全虧緑苗姿<lb/>
半吐黄耕夫皆慘戚市户亦蒼忙潛慮寃無雪深疑政<lb/>
有傷推恩慙睿主引咎謝虛皇磬折真人宇星奔聖女<lb/>
堂先時蠲玉饌隔夜浴蘭湯洞口焚香逺山椒作梵長<lb/>
幽誠期必達𤣥應果旋彰雷振南峯下雲飛北嶺傍聲<lb/>
稠喧竹塢勢迫瀉銀潢飃灑連三晝滂沱遍一方稻畦<lb/>
<pb n="KR4h0109_WYG_014-9b"/>
煙漠漠荷沼水泱泱物態涵優渥民情遂樂康洪施周<lb/>
庶品餘潤浹他疆稔歲還堪待陰功詎可㤀明靈何以<lb/>
報奮藻紀遺芳<lb/>
　　　集海雲鴻慶院　　　　　　　　宋祁<lb/>
地勝祠仍古春餘物徧華山雲時抱石佛雨不萎花嶺<lb/>
挾樓梯峻巖牽殿墄斜淙谿雜環珮怪蔓走龍蛇趺<lb/>
坐僧飛鉢香園客戱沙吾㳺真草草深意寄青霞<lb/>
　　　再逰海雲寺作　　　　　　　　前人<lb/>
<pb n="KR4h0109_WYG_014-10a"/>
十里雲邊寺重驅千騎來天形歌野盡江勢讓山囘園<lb/>
木濃成幄樓鐘近殷雷斜陽歸鞅促飛蓋冒輕埃<lb/>
　　　遊昭覺寺　　　　　　　　　　范鎮<lb/>
炎蒸無處避此地忽如寒松砌行無際石房禪自安鴛<lb/>
鴦秋沼漲蝙蝠晚庭寛登眺見田舍衡茅半不完<lb/>
　　　淨衆寺新禪院　　　　　　　　前人<lb/>
金地四郊外一來煩慮攄凡逢似仙境鮮不屬僧居岸<lb/>
緑見翹鷺溪清無隱魚殘陽已周覽欲去幾躊躇<lb/>
<pb n="KR4h0109_WYG_014-10b"/>
　　　新繁縣顯曜院　　　　　　　　梅摯<lb/>
繡地縈囘寳勢長遍逰寧倦徙胡牀譯齋不顧幡風影<lb/>
講席亂飛花雨香苔陣暗連僧榻古蕉旗低映佛窗凉<lb/>
我來懶上東臺上目送霜楸感北堂<hi>姚親松檟在院東數里故云</hi>
　　　和韻　　　　　　　　　　　　王益<lb/>
梵宇蕭條白日長談空揮塵接藤牀雲章酷愛休詩麗<lb/>
蓮柄慵思逺社香石髮雨梳雞苑寂風梭春織鷲山凉<lb/>
刼灰心火銷平盡又聽鐘聲下講堂<lb/>
<pb n="KR4h0109_WYG_014-11a"/>
　　　留題重光寺羅漢院贈憲上人　　梅摯<lb/>
人盡遊方證佛心師心無著外三乘蓮花結社薪吟逺<lb/>
玉紙抄經舊價騰藥杵半和鈴索響茶煙輕共袖雲蒸<lb/>
我來與話髙僧事冷笑支公學養鷹<lb/>
　　　和　　　　　　　　　　　　　王益<lb/>
曉剃吟髭雪半零海牕曽呪鉢龍醒蚤同西竺能持法<lb/>
應笑南僧不㑹經雲氣晝閒侵塵柄蘚痕春老上銅瓶<lb/>
近來禪觀都無語手指餘花滿寺庭<lb/>
<pb n="KR4h0109_WYG_014-11b"/>
　　　留題清凉院　　　　　　　　　王益<lb/>
背倚青風面枕溪濡毫新向壁間題善根不斷金蓮合<lb/>
淨界無塵水月齊㑹啓苾蒭真樂境花開薝蔔逺香畦<lb/>
因思祖塔嘗遊處更在龍盤虎踞西<hi>金陵有龍盤虎踞城西偏</hi>
　　　和　　　　　　　　　　　　　梅摯<lb/>
一水明如罨畫溪清凉佳勝古標題香隨講雨天花爛<lb/>
聲入幡風地籟齊暫到已能知覺路縱遊何必理禪畦<lb/>
謝公公退多行樂五里鳴騶出縣西<lb/>
<pb n="KR4h0109_WYG_014-12a"/>
　　　送戴䝉赴成都玉局觀將老焉　　蘇軾<lb/>
拾遺被酒行歌處野梅官柳西郊路聞道華陽版籍中<lb/>
至今尚有城南杜我欲歸尋萬里橋水花風葉暮蕭蕭<lb/>
芋魁徑尺誰能盡榿木三年已足燒百歲風狂定何有<lb/>
羨君今作峩眉叟縱未家生執㦸郎也應世出埋輪守<lb/>
莫欺老病未歸身玉局他年第幾人㑹待子猷清興發<lb/>
還須雪夜去尋君<lb/>
　　　護國寺詩　　　　　　　　　張天覺<lb/>
<pb n="KR4h0109_WYG_014-12b"/>
薄宦區區可歎嗟寂寥寒館過村家神錐豈向囊中出<lb/>
寳劒聊憑醉後誇就禄勉持毛義檄讀書空滿惠生車<lb/>
掩關不識青春好一夜狂風已落花<lb/>
　　　外大父丞相初登科為雒縣主簿經攝垍窰鎮<lb/>
　　　　稅官留詩䕶國寺中令狐監征録以見寄謹<lb/>
　　　　再拜追和而記其後　　　　　何麒<lb/>
傳翁遺墨剰咨嗟四海當年尚一家大老不為今日用<lb/>
小詩徒遣後人誇興來思跨巴滇馬歸去方乘下澤車<lb/>
<pb n="KR4h0109_WYG_014-13a"/>
燕麥兔葵僧舍裏何如夢得訪桃花<hi>此篇以和韻故兩見不以共次為序</hi>
　　　題雙流保國觀古栢　　　　　胡宗師<lb/>
孔明廟前古栢竒此木氣象尤過之榦東髣髴煙焰起<lb/>
鐵龍空駕焚一枝真人丹成何所適世傳乘鶴冲天飛<lb/>
求詩道士心彌堅試聽一誦工曹詩<lb/>
　　　清曉坐四天院　　　　　　　喻汝礪<lb/>
杳杳天宇凉月墮星亦稀朝輝下簷隙逺色開林扉寂<lb/>
坐無物役隱几或在斯曠焉耳目清擬覺形神歸混世<lb/>
<pb n="KR4h0109_WYG_014-13b"/>
迹若近抱冲心獨微故殿今幾年何人所摹規當時亦<lb/>
姱哉作者良已罷快意取一好於身亮何私不知壯觀<lb/>
地徒使來者悲坐頃又成昔安知今是非<lb/>
　　　龍華大像蓋冀國夫人所作因成兩絶<lb/>
　　　　　　　　　　　　　　　　　何耕<lb/>
慧性元從戒定薫百花潭水浣僧裙箇中力量真超絶<lb/>
故老尚傳娘子軍<lb/>
生男箇箇欲如娘婦女軍中氣不揚試問争功瞋目士<lb/>
<pb n="KR4h0109_WYG_014-14a"/>
幾人能敵浣花娘<lb/>
　　　普通山距府東十數里青州禪師洪杲道塲也<lb/>
　　　　自龍華歸過之棟宇頺落僧徒鄙野良為可<lb/>
　　　　惜是夜雨大作因書所聞所見為長韻<lb/>
　　　　　　　　　　　　　　　　　前人<lb/>
錦城之東山培塿突起伽藍壓山口入門氣象頗不凡<lb/>
在昔規模定非茍黄絹碑詞著眼看<hi>侯溥作碑記本末頗詳</hi>青州<lb/>
老衲知名久自披榛徑結茅屋不剪霜鬢散蓬首市門<lb/>
<pb n="KR4h0109_WYG_014-14b"/>
有女奉巾盥衣械無花生穢垢<hi>府娼道王從師落髪人或譖之於王建建鞫之</hi>
<hi>竟無他</hi>至今一轉鶺鴒語<hi>蜀人呼鶺鴒為連㸃㸃有問師者云如何是連㸃㸃師云屈指</hi>
<hi>數不及既既無蹤跡故云</hi>散作諸方師子吼祖燈寂寞何人繼窣堵<lb/>
岧嶤惟鬼守法席草長深沒膝僧榻屋穿光見斗似聞<lb/>
占籍多衍沃<hi>此山寺常住田聞亦不薄</hi>合選名緇振頺朽我來不覺<lb/>
三歎息眼底盡空諸所有自開丈室掃塵坌聊寄門眠<lb/>
憇奔走夢囘中夜雨鳴簷卧聽東風寒入牖曉來散步<lb/>
轉山脊好語相呼聞野叟抽芒已見麥飜浪餅餌懸知<lb/>
<pb n="KR4h0109_WYG_014-15a"/>
香隴畆須㬰日影散林樾絢爛春光被花柳僕夫催歸<lb/>
屢不應景物流連寧忍負出山騎馬更躊躇乘暇應須<lb/>
重載酒<lb/>
　　　青羊宫<hi>按趙閲道成都記載宫乃老子乘青羊降其地今有臺存焉</hi>
　　　　　　　　　　　　　　　　　前人<lb/>
一載官錦城咫尺望琳宫未始得得來正隨役役中今<lb/>
朝弄晴雨䇿蹇隨春風頗愛意象古停驂小從容縹緲<lb/>
百尺臺突起凌半空憑欄俯脩竹决眥明孤鴻信哉神<lb/>
<pb n="KR4h0109_WYG_014-15b"/>
仙宅不受塵垢䝉稽首五千言衆妙一以通靜觀萬物<lb/>
理豈假九轉功區區立訓詁亦哂河上公癡人慕羽化<lb/>
心外乘鴻濛要騎白鶴背往訪青羊蹤<lb/>
　　　暇日與陳楚材遊四天王寺見五髻文殊畫像<lb/>
　　　　于廡下剥落可惜遂以告羅宗約參議遷之<lb/>
　　　　正法禪院俾長老惠公龕而祠之為詩十四<lb/>
　　　　韻書其事　　　　　　　　　前人<lb/>
陳侯招我古寺行破椽老瓦煩枝撑丹青巨壁置廡下<lb/>
<pb n="KR4h0109_WYG_014-16a"/>
大士五髻彯華纓旁風上雨塵土集意象落莫無光晶<lb/>
近前諦視乃名筆妙處不減本與瓊<hi>成都名畫多張南本范瓊之筆</hi>惜<lb/>
哉此地非所託走卒嘈雜兒童輕西鄰塔廟頗雄偉彌<lb/>
天老惠新主盟撞鐘擊鼔五千指分坐豈無三尺楹何<lb/>
人堪作不請友參謀行解俱圓明從容試以語二士曰<lb/>
此甚易非難成便從游戯出三昧各借一臂相扶擎騰<lb/>
空似赴逺公約散花如入維摩城都人改觀香火肅雨<lb/>
淚膜拜争投誠主人更存好看客永為道伴終生平莫<lb/>
<pb n="KR4h0109_WYG_014-16b"/>
言有我不須你留取眉毛遮眼睛<lb/>
　　　登道觀　　　　　　　　　　　張浚<lb/>
蒼髯野褐予甚古蘿月桂風誰為貧當戸蛟龍森漢栢<lb/>
隔江鷄犬隱秦人好山如畫能留客寳鼎藏丹不計春<lb/>
更上高亭問𤣥鶴莫教詩眼有纎塵<lb/>
　　　逰三井觀　　　　　　　　　陸㳺<lb/>
三井舊知名暇日偶一訪棟宇壞欲盡基址尚閎壯畫<lb/>
墻皆國工煙雲儼天仗旌旄亞戈㦸佩玉雜弓韔太平<lb/>
<pb n="KR4h0109_WYG_014-17a"/>
實傑作筆落九天上吳生名擅世睥睨未肯讓規模逺<lb/>
有考意象豪不放最竒老癯僊骨立神愈王石格雖少<lb/>
怪用筆亦跌宕兩姝淡蛾眉非復火食狀塵埃久侵蝕<lb/>
風雨無蓋障好事未易逢寧能久亡恙雍洛刼灰餘妙<lb/>
迹盡凋喪斯遊恐難繼佇立増悽愴<lb/>
　　　觀華嚴閣萬僧㑹齋　　　　　　前人<lb/>
拂劒當年氣吐虹喑嗚坐覺朔庭空早知壯志成癡絶<lb/>
悔不藏名萬衲中<lb/>
<pb n="KR4h0109_WYG_014-17b"/>
　　　飯昭覺寺抵暮乃歸　　　　　　前人<lb/>
自墮黄塵每慨然擕兒蕭散亦前緣聊憑方外巾盂淨<lb/>
一洗人間匕箸羶静院春風傳粥鼔畫廊晚雨濕茶煙<lb/>
潛光寮裏明牕下借我逍遥過十年<lb/>
　　　謁凌雲大像　　　　　　　　　前人<lb/>
出郭尋幽山色新徑呼艇子載煙津不辭疾步登高閣<lb/>
却欲今生識偉人泉鏡正涵螺髻綠浪花不犯寳趺塵<lb/>
始知神力無窮盡丈六黄金果小身<lb/>
<pb n="KR4h0109_WYG_014-18a"/>
　　　光相寺　　　　　　　　　　范成大<lb/>
峯頂四時如大冬芳花芳草春自融苔痕新晞六月雪<lb/>
木勢舊偃千年風雲物為人布世界日輪同我行虛空<lb/>
浮生元自有超脱地上可憐悲攓蓬<lb/>
　　　曉詣三井觀　　　　　　　　　前人<lb/>
路轉市聲逺寛閒古城東適從紅塵來忽入蒼煙叢槿<lb/>
心傾濃露芋葉飜微風秋陽澹籬落殘暑不必攻野老<lb/>
熟睡𧺫日髙首如蓬官身騎官馬君應笑龍鍾<lb/>
<pb n="KR4h0109_WYG_014-18b"/>
　　　題鶴鳴化上清宫　　　　　　　文同<lb/>
秘宇壓孱顏飛梯上屈盤清流抱山合喬樹夾雲寒地<lb/>
古芝英折嵒秋石乳乾颷輪遊底處獨自立層壇<lb/>
　　　青山丈人觀　　　　　　　　　前人<lb/>
羣峯垂碧光下擁岷僊家神皇被金巾坐領五帝衙威<lb/>
靈攝真境俗語不敢譁精心叩殊庭翹首仰紫華願言<lb/>
佩仙籙畢世驅塵邪循奉蘂珠戒期之飛太霞<lb/>
　　　蒼溪山寺　　　　　　　　　　前人<lb/>
<pb n="KR4h0109_WYG_014-19a"/>
正午風色髙遂泊蒼溪縣層崖抱林木有寺藏葱蒨出<lb/>
船步危磴隂宻頗縈轉上到金僊家緣空列臺殿修篁<lb/>
間疎桐坐覺炎暑變老僧曉經論言語何貫穿引我上<lb/>
髙閣䦨下俯江面寥寥百里内山水盡竒觀誰謂羇旅<lb/>
中所見皆所願汀州白鳥聚井邑青煙散樂此暮㤀歸<lb/>
踈鐘起嵓畔徙倚下松門尚怪舟人喚<lb/>
　　　資州路東津寺　　　　　　　范祖禹<lb/>
山行無晨暮日暝崖谷昬哀猿落客淚永路驚旅魂憑<lb/>
<pb n="KR4h0109_WYG_014-19b"/>
陵高山巔俯視大江奔廻環島嶼合縈轉洲渚屯行雲<lb/>
赴楚天飛鳥下蜀門地遐怪物聚寺古深殿存憶昔李<lb/>
氏末煙塵暗中原姦雄競草竊割據穹海根干戈百年<lb/>
後見此敗屋垣我來屬清秋登覽無俗喧山深虎豹歸<lb/>
水静蛟鼉騫臨風獨笑叱浩蕩欲飛飜<lb/>
　　　逰長松寺宿石門僧舍以石門霜露白為韻得<lb/>
　　　　露字　　　　　　　　　　　楊甲<lb/>
疾風吹輕衣駕我雲脊路人間一囘首驚絶不敢顧烏<lb/>
<pb n="KR4h0109_WYG_014-20a"/>
投虛無底渺渺不知處蜂窠蟻丘垤與世同所鶩試看<lb/>
一蒼莽誰有不平慮尚憐野僧屋佛面荒苔蠧斷崖劃<lb/>
牙吻洶洶崩石怒我來得竒觀拄杖叩巖樹青山有驕<lb/>
色欲回俗容步平生二三子慰我一相遇娟娟松間月<lb/>
幽夕亦可度夜闌更小語風逼遺響去酌君無多酒繼<lb/>
以木蘭露<lb/>
　　　登安福浮屠以高標跨蒼天為韻得跨字<lb/>
　　　　　　　　　　　　　　　　　前人<lb/>
<pb n="KR4h0109_WYG_014-20b"/>
誰能於虛空千仞擢脩架層梯髙寥寥可歴不可跨疑<lb/>
從地上湧幻手聊一化飛龍送千柱雷雨天一借巍巍<lb/>
大勝妙突兀此其亞道人豈澄觀佛事了閒暇指揮三<lb/>
百尺斤斧隨叱咤當時奮赤手意闊已遭罵後來見竒<lb/>
特世眼一驚詫塹山作平地海闊梁可駕哀哉耳目陋<lb/>
未信猶疑嚇凌高更囘首落日在雲罅蒼蒼野浮樹漠<lb/>
漠水分汊悲凉豪傑窟野冡埋王伯百年眼前是俛仰<lb/>
閲榮謝惟當快飲酒醉聽風鈴夜<lb/>
<pb n="KR4h0109_WYG_014-21a"/>
　　　宿安静觀　　　　　　　　　　前人<lb/>
青山轉龍脊矯首西南天上有仙人祠臺殿飛後前下<lb/>
見雲雨興樹色暗平川仙人兩黄鵠一去無歸年向來<lb/>
道上屨人著幾何錢一朝聞羽化悵望空流涎却揮囊<lb/>
中金瓦礫來投捐巖巖化金碧香火通雲煙人間萬事<lb/>
爾旦暮有愚賢而况争奪場轉手分媸妍仙人一囘首<lb/>
破隴與荒阡紛紛不足道哀此區中緣石泉㵼幽澗意<lb/>
寂不肯傳夜聞松風露起坐心寥然<lb/>
<pb n="KR4h0109_WYG_014-21b"/>
　　　朱真人祠　　　　　　　　　　前人<lb/>
一濯巖下溪再拜巖中庭清風蕭然來吹我衣上腥仙<lb/>
人芙蓉冠乘月下雲軿山空雜佩響静夜朝百靈似聞<lb/>
客欲去小語猶丁寧肅肅上松栢急以兩耳聽寂寥古<lb/>
壇外但掛斗與星天明恐是夢恍惚遺心形去飲石上<lb/>
水再讀幽人銘青山無行迹露雨松冥冥<lb/>
　　　游呪土寺西臺　　　　　　　　蒲瀛<lb/>
偶到城西寺人言呪土墳夕陽臺半出秋草徑才分地<lb/>
<pb n="KR4h0109_WYG_014-22a"/>
下無紅粉天邊有碧雲徘徊追往事風急葉紛紛<lb/>
　　　夏日過莊嚴寺僧索詩為留三絶拉舍弟同賦<lb/>
　　　　　　　　　　　　　　　　晁公休<lb/>
十里溪橋梵宇新那知陌上漲紅塵老僧苦欲題新句<lb/>
認取維摩是故人<lb/>
病起支離倚痩筇幅巾芒屩竹陰中聞蟬大有新秋意<lb/>
一扇清凉一榻風<lb/>
機杼聲中禾稻肥疇𤓰區芋緑成畦田家樂事今如許<lb/>
<pb n="KR4h0109_WYG_014-22b"/>
何日邊城息鼓鼙<lb/>
　　　雲安玉虛觀南軒感事偶書五首<lb/>
　　　　　　　　　　　　　　　　杜東之<lb/>
二儀設爐冶四山塞氛煙豈惟草木焦坐恐土石燃巴<lb/>
峽再不登逡巡又無年流殍竟何歸卒死填溝淵哆吻<lb/>
魏佛貍積粟窺淮壖僥倖逄水旱乘飢擾吾邊小人不<lb/>
及夕妄憂杞國天敢謂赫赫楚而無蒍賈賢<lb/>
古觀久荒凉寂然外人境草木既蓁蕪風雨亦頽隕我<lb/>
<pb n="KR4h0109_WYG_014-23a"/>
來一糞除地淨窗為迥晨光散桐陰夕照落栢影置以<lb/>
六尺牀度此三伏永終朝饜清凉半夜或凄冷客至共<lb/>
浮瓜睡餘獨煮茗遙聞斗筲兒争奪沸蛙黽街頭米價<lb/>
昻汲井費縻綆對我脱粟盤徐餐休祝鯁<lb/>
穉梧殖歲首擢起青琅玕其葉大如掌其陰勻若攤弱<lb/>
幹尋丈展氣已雲霄干期之四五載定足容栖鸞我老<lb/>
無定居僦屋蝸螺跧平生輞川宅面勢胸中盤何當遂<lb/>
誅茆中庭十步寛非無松栢堅未易蒼龍摶種此南窗<lb/>
<pb n="KR4h0109_WYG_014-23b"/>
下醉眠風雨寒<lb/>
嗟余何不辰備極生人凶偶全摺脅范屢脱南冠鍾再<lb/>
醮亦何為孫枝發枯桐鬼猶果求食寧吐殺與豐兩兒<lb/>
如我長無田學圃農鄭忽敢辭昏冗食哀乃翁兹外尚<lb/>
難言二女累喬公荆笄嫁不售誰論德與容㓜也抱竒<lb/>
疾比歲日尫癃亦既就膏肓二豎不可攻而我事奔走<lb/>
過家如狂風豈無浹旬留奈此旦夕舂吞酸一執手别<lb/>
去猶飛蓬心知不再見衰淚紛無從書來報哀訃齎恨<lb/>
<pb n="KR4h0109_WYG_014-24a"/>
歸蒼穹莫聞忍死言藁𦵏蓮花宫為父我安忍為兒汝<lb/>
何逢興言一及此鏃刃戕心胷<lb/>
念我蓄一櫛間關走西東擕持三十年出處靡不同朝<lb/>
梳帶殘月暮理含清風户樞既日運何由生蠧蟲今晨<lb/>
無故折脆響猶春葱物理有定數吾生得無窮即事感<lb/>
百慮撫躬悲一翁空囊乏賸鐵閙市多良工鸞膠隨渺<lb/>
茫秋扇慚初終從渠老齒豁稱我醉顱童<lb/>
　　　至自雲安題淨戒院二首　　　　前人<lb/>
<pb n="KR4h0109_WYG_014-24b"/>
山口出雲鳩喚雨三月巴山蒸溽暑濁流來作虎眼文<lb/>
一葉孤舟命如縷道傍綠樹清陰凉中有金仙古道塲<lb/>
去家纔餘二百里且復看此青篔簹出門滿目傷羇旅<lb/>
歸舍還煎碎兒女欲問闍黎借榻眠卧對龕燈淡無語<lb/>
麥芒焦桑椹紫田家夫婦忙欲死死蠶入簇麥登塲夫<lb/>
婦飽煖孰可當道傍書生空有婦不蠶而衣真汝負功<lb/>
名富貴老不來書劒風塵一生悞何時即買百株桑身<lb/>
耕婦織策最良董生莫厭徴租吏蘇子無由黒貂敝<lb/>
<pb n="KR4h0109_WYG_014-25a"/>
　　　題草堂寺　　　　　　　　　　前人<lb/>
草堂禪寺北山陲想見鳴騶入谷時猿鶴如懷海鹽令<lb/>
魚龍猶護紹興碑排岩樹老秋來早上殿僧稀曉散遲<lb/>
我亦於今抗塵土臨風慚讀孔璋移<lb/>
　　　題西門外筰橋下觀音院　　　　仲昻<lb/>
雨砌風亭長緑苔壁間題字半塵埃城南蕭寺無人跡<lb/>
幾度曽因送客來<lb/>
　　　遊定林院　　　　　　　　　岑象求<lb/>
<pb n="KR4h0109_WYG_014-25b"/>
野濶蓮宫逈樓臺半倚山地連巴峽近門對漢溪灣柏<lb/>
徑松煙濕岩房雨蘚斑白雲邀客至明月伴僧閒經梵<lb/>
喧譁外香燈杳靄間勝遊成邂逅危構喜躋攀世路長<lb/>
何極塵心久欲還輶車正催發緩步出重關<lb/>
　　　逰金泉觀　　　　　　　　　　李宏<lb/>
昔時謝女昇天處此日遺蹤尚宛然蟬蜕舊衣留石室<lb/>
龍飛勝地湧金泉碑書故事封蒼蘚殿寫真容鏁翠煙<lb/>
薄暮松巔聽鶴唳猶疑髣髴是神仙<lb/>
<pb n="KR4h0109_WYG_014-26a"/>
　　　下岩寺　　　　　　　　　　　郭印<lb/>
雲安欣反境小刹為徘徊殿閣隨岩轉軒窗向水開僧<lb/>
雖持鉢出客自艤舟來欲往無留計幽懷亦暢哉<lb/>
　　　過𤣥天觀　　　　　　　　　明定園<lb/>
福地喜重來登臨亦快哉蓬壺連海島雲洞隔塵埃羽<lb/>
客乘鸞去仙人駕鳳囘談𤣥閒坐久欲去且徘徊<lb/>
　　　題𤣥天觀　　　　　　　　　張三丰<lb/>
等門釣罷海中鰲一笑歸來祖晉陶花吐碧桃春正好<lb/>
<pb n="KR4h0109_WYG_014-26b"/>
笋抽翠竹葉還高心懷鳳闕龍鱗㑹身寓龜城馬足勞<lb/>
何必終南論捷徑宦情於我似鴻毛<lb/>
　　　吳永齡千户許載酒請州佐秦侯及諸友遊西<lb/>
　　　　岩寺久不踐約秦以詩戯速之依韵同作<lb/>
　　　　　　　　　　　　　　　　吳伯通<lb/>
瑪瑙古城北禪房倚嶔巖俯瞰萬里江仰蔭千年杉我<lb/>
昔乘槎行遙望石壁巉青雲路正長蘿徑無緣芟今將<lb/>
航宦海興動東征帆聞君有成約速客勞飛函中宵起<lb/>
<pb n="KR4h0109_WYG_014-27a"/>
待旦秣馬催羈銜言馬出自食大笑將軍饞坦坦秦大<lb/>
夫嘲詩屢題緘調髙更寡和情至元非詀<lb/>
　　　宿玉蟾寺　　　　　　　　　吳廷舉<lb/>
川北湖南一水通生涯半寄祝融峯此身尚逐雲來往<lb/>
又掛玉蟾山上松<lb/>
　　　過千佛巖和察罕亷訪韻　　　劉成穆<lb/>
丹壁蒼巖青鐵楹巖頭古溜苔蘚生千年刻畫魚龍擁<lb/>
白日陰冥麋鹿行金草細揺蘿洞冷玉魚横過石梁清<lb/>
<pb n="KR4h0109_WYG_014-27b"/>
臨流古樹看心折野寺殘碑月二更<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻十四<lb/>
</p>
<p>
</p>
  </div>
</body>
</text>
</TEI>
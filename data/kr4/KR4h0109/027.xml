<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志卷二十七</head>
    <p>
<pb n="KR4h0109_WYG_027-1a"/>
欽定四庫全書<lb/>
　全蜀藝文志卷二十七　　明　周復俊　編<lb/>
　　表　疏　狀<lb/>
　　　上漢帝表　　　　　　　　　漢先主<lb/>
臣以具臣之才荷上將之任董督三軍奉辭於外不能<lb/>
掃除冦難靖匡王室乆使陛下聖教陵遲六合之内否<lb/>
而未泰惟憂反側疢如疾首曩者董卓造為亂階自是<lb/>
之後羣凶縱横殘剥海内賴陛下聖徳威靈人臣同應<lb/>
<pb n="KR4h0109_WYG_027-1b"/>
或忠義奮討或上天降罰暴逆並殪以漸冰消惟獨曹<lb/>
操乆未梟除侵擅國權恣心極亂臣昔與車騎將軍董<lb/>
承圖謀討操機事不宻承見陷害臣播越失據忠義不<lb/>
果遂得使操窮凶極逆主后戮殺皇子鴆害雖糾合同<lb/>
盟念在奮力懦弱不武歴年未効常恐殞沒孤負國恩<lb/>
寤寐永歎夕惕若厲今臣羣寮以為在昔虞書敦叙九<lb/>
族庶明勵翼五常損益此道不廢周監二代並建諸姬<lb/>
實賴晉鄭夾輔之福髙祖龍興尊王子弟大啓九國卒<lb/>
<pb n="KR4h0109_WYG_027-2a"/>
斬諸吕以安太宗今操惡直醜正實繁有徒包藏禍心<lb/>
篡盜已顯既宗室微弱帝族無位斟酌古式依假權宜<lb/>
上臣大司馬漢中王臣伏自三省受國厚恩荷任一方<lb/>
陳力未效所獲已過不宜復忝髙位以重罪謗羣僚見<lb/>
逼廹臣以義臣退惟冦賊不梟國難未已宗廟傾危社<lb/>
稷將墜誠臣憂責碎首之負若應權通變以寧靖聖朝<lb/>
雖赴水火所不得辭敢慮常宜以防後悔輙順衆議拜<lb/>
受印璽以崇國威仰惟爵號位髙寵厚俯思報效憂深<lb/>
<pb n="KR4h0109_WYG_027-2b"/>
責重驚怖累息如臨於谷盡力輸誠奨勵六師卒齊羣<lb/>
義應天順時撲討凶逆以寧社稷以報萬分謹拜章因<lb/>
驛上還所假左將軍宜城亭侯印綬<lb/>
　　　辭先主表　　　　　　　　　蜀孟達<lb/>
伏惟殿下將建伊吕之業追桓文之功大事草創假勢<lb/>
吳楚是以有為之士深覩歸趣臣委質已來愆戾山積<lb/>
臣猶自知况於君乎今王朝以興英俊鱗集臣内無輔<lb/>
佐之器外無將領之才列次功臣誠自醜也臣聞范蠡<lb/>
<pb n="KR4h0109_WYG_027-3a"/>
識微浮於五湖咎犯謝罪逡廵於河上夫際㑹之間請<lb/>
命乞身何則欲潔去就之分也况臣卑鄙無元功巨勲<lb/>
自繫於時竊慕前賢早思逺恥昔申生至孝見疑於親<lb/>
子胥至忠見誅於君䝉恬拓境而被大刑樂毅破齊而<lb/>
遭讒佞臣每讀其書未甞不慷慨流涕而親當其事益<lb/>
以傷絶何者荆州覆敗大臣失節百無一還惟臣尋事<lb/>
自致房陵上庸而復乞身自放於外伏想殿下聖恩感<lb/>
悟愍臣之心悼臣之舉臣誠小人不能始終知而為之<lb/>
<pb n="KR4h0109_WYG_027-3b"/>
敢謂非臣每聞交絶無惡聲去臣無怨辭臣過奉教於<lb/>
君子願君王勉之也<lb/>
　　　臨發漢中上後主疏　　　　　諸葛亮<lb/>
先帝創業未半而中道崩殂今天下三分益州疲敝此<lb/>
誠危急存亡之秋也然侍衛之臣不懈於内忠志之士<lb/>
忘身於外者盖追先帝之殊遇欲報之於陛下也誠宜<lb/>
開張聖聽以光先帝遺徳恢𢎞志士之氣不宜妄自菲<lb/>
薄引喻失義以塞忠諫之路也宫中府中俱為一體陟<lb/>
<pb n="KR4h0109_WYG_027-4a"/>
罰臧否不宜異同若有作奸犯科及為忠善者宜付有<lb/>
司論其刑賞以昭陛下平明之理不宜偏私使内外異<lb/>
法也侍中侍郎郭攸之費禕董允等此皆良實志慮忠<lb/>
純是以先帝簡拔以遺陛下愚以為宫中之事事無大<lb/>
小悉以咨之然後施行必能禆補闕漏有所廣益將軍<lb/>
向寵性行淑均曉暢軍事試用於昔日先帝稱之曰能<lb/>
是以衆議舉寵為督愚以為營中之事悉以咨之必能<lb/>
使行陣和睦優劣得所親賢臣逺小人此先漢所以興<lb/>
<pb n="KR4h0109_WYG_027-4b"/>
隆也親小人逺賢臣此後漢所以傾頽也先帝在時每<lb/>
與臣論此事未甞不歎息痛恨於桓靈也侍中尚書長<lb/>
史參軍此悉忠良死節之臣願陛下親之信之則漢室<lb/>
之隆可計日而待也臣本布衣躬耕於南陽茍全性命<lb/>
於亂世不求聞達於諸侯先帝不以臣卑鄙猥自枉屈<lb/>
三顧臣於草廬之中諮臣以當世之事由是感激遂許<lb/>
先帝以驅馳後值傾覆受任於敗軍之際奉命於危難<lb/>
之間爾來二十有一年矣先帝知臣謹慎故臨崩寄臣<lb/>
<pb n="KR4h0109_WYG_027-5a"/>
以大事也受命以來夙夜憂嘆恐託付不效以傷先帝<lb/>
之明故五月渡瀘深入不毛今南方已定兵甲已足當<lb/>
奨率三軍北定中原庶竭駑鈍攘除奸凶興復漢室還<lb/>
於舊都此臣所以報先帝而忠陛下之職分也至於斟<lb/>
酌損益進盡忠言則攸之禕允之任也願陛下託臣以<lb/>
討賊興復之效不效則治臣之罪以告先帝之靈若無<lb/>
興徳之言則責攸之禕允等之慢以彰其咎陛下亦宜自<lb/>
謀以諮諏善道察納雅言深追先帝遺詔臣不勝受恩<lb/>
<pb n="KR4h0109_WYG_027-5b"/>
感激今當逺離臨表涕零不知所言<lb/>
　　　乞伐魏疏　　　　　　　　　諸葛亮<lb/>
先帝慮漢賊不兩立王業不偏安故託臣以討賊也以<lb/>
先帝之明量臣之才固知臣伐賊才弱敵强也然不伐<lb/>
賊王業亦亡惟坐而待亡孰與伐之是故託臣而弗疑也<lb/>
臣受命之日寢不安席食不甘味思惟北征宜先入南<lb/>
故五月渡瀘深入不毛并日而食臣非不自惜也顧王<lb/>
業不可偏安於蜀都故冒危難以奉先帝遺意也而議<lb/>
<pb n="KR4h0109_WYG_027-6a"/>
者謂為非計今賊適疲於西又務於東兵法乗勞此進<lb/>
趨之時也謹陳其事如左髙帝明並日月謀臣淵深然<lb/>
渉險被創危然後安今陛下未及髙帝謀臣不如良平<lb/>
而欲以長䇿取勝坐定天下此臣之未解一也劉繇王<lb/>
朗各據州郡論安言計動引聖人羣疑滿腹衆難塞胸<lb/>
今嵗不戰明年不征使孫䇿坐大遂并江東此臣之未<lb/>
解二也曹操智計殊絶於人其用兵也髣髴孫吳然困<lb/>
於南陽險於烏巢危於祁連偪於黎陽幾敗北山殆死<lb/>
<pb n="KR4h0109_WYG_027-6b"/>
潼闗然後偽定一時耳况臣才弱而欲以不危而定之<lb/>
此臣之未解三也曹操五攻昌霸不下四越巢湖不成<lb/>
任用李服而李服圖之委任夏侯而夏侯敗亡先帝每<lb/>
稱操為能猶有此失况臣駑下何能必勝此臣之未解<lb/>
四也自臣到漢中中間朞年耳然喪趙雲陽羣馬玉閻<lb/>
芝丁立白夀劉郃鄧銅等及曲長屯將七十餘人突將<lb/>
無前賨叟青羌散騎武騎一千餘人此皆數十年之内<lb/>
所糾合四方之精鋭非一州之所有若復數年則損三<lb/>
<pb n="KR4h0109_WYG_027-7a"/>
分之二也當何以圖敵此臣之未解五也今民窮兵疲<lb/>
而事不可息事不可息則住與行勞費正等而不及早<lb/>
圖之欲以一州之地與賊持乆此臣之未解六也夫難<lb/>
平者事也昔先帝敗軍於楚當此時曹操拊手謂天下<lb/>
已定然後先帝東連吳越西取巴蜀舉兵北征夏侯授<lb/>
首此操之失計而漢事將成也然後吳更違盟闗羽毁<lb/>
敗秭歸蹉跌曹丕稱帝凡事如是難可逆見臣鞠躬盡<lb/>
瘁死而後已至於成敗利鈍非臣之明所能逆覩也<lb/>
<pb n="KR4h0109_WYG_027-7b"/>
　　　乞立諸葛亮廟表　　　　　　　督隆<lb/>
臣聞周人懐召伯之徳甘棠為之不伐越王思范蠡之<lb/>
功鑄金以存其像自漢興以來小善小徳而圖形立廟<lb/>
者多矣况亮徳範遐邇勲蓋季世興王室之不壊實斯<lb/>
人之是賴而烝甞止於私門廟像闕而莫立使百姓巷<lb/>
祭戎夷野祀非所以存徳念功述追在昔者也今若盡<lb/>
順民心則瀆而無典建之京師又偪宗廟此聖懐所以<lb/>
懐疑也臣愚以為宜因近其墓立之於沔陽使所親屬<lb/>
<pb n="KR4h0109_WYG_027-8a"/>
以時賜祭凡其臣故吏欲奉祠者皆限至廟斷其私祀<lb/>
以崇正禮<lb/>
　　　上襲魏疏　　　　　　　　　蔣琬<lb/>
芟穢弭難臣職是掌自臣奉辭漢中已經六年臣既闇<lb/>
弱加嬰疾疢規方無成夙夜憂慘今魏跨帶九州根蔕<lb/>
滋蔓平除未易若東西并力首尾掎角雖未能速得如<lb/>
志且當分裂蠶食先摧其支黨然吳期二三連不克果<lb/>
俯仰惟艱實忘寢食輙與費禕等議以凉州胡塞之要<lb/>
<pb n="KR4h0109_WYG_027-8b"/>
進退有資賊之所惜且羌胡乃心思漢如渴又昔偏軍<lb/>
入羌郭淮破走算其長短以為事首宜以姜維為凉州<lb/>
刺史若維征行銜持河右臣當帥軍為維鎮繼今涪水<lb/>
陸四通惟急是應若東北有虞赴之不難<lb/>
　　　諫後主疏　　　　　　　　　譙周<lb/>
昔王莽之敗豪傑並起跨州據郡欲弄神器於是賢才<lb/>
智士思望所歸未必以其勢之廣狹惟其徳之厚薄也<lb/>
是故於時更始公孫述及諸有大衆者多已廣大莫不<lb/>
<pb n="KR4h0109_WYG_027-9a"/>
快情恣欲怠于為善㳺獵飲食不恤民物世祖初入河<lb/>
北馮異等勸之曰當行人所不能為遂務理寃獄節儉<lb/>
飲食動遵法度故北州歌嘆聲布四逺於是鄧禹自南<lb/>
陽追之吳漢冦恂未識世祖遥聞徳行遂以權計舉漁<lb/>
陽上谷突騎迎於廣阿其餘望風慕徳者邳彤耿純劉<lb/>
植之徒至於輿病齎棺襁負而至者不可勝數故能以<lb/>
弱為强屠王郎吞銅馬折赤眉而成帝業也及在洛陽<lb/>
甞欲小出車駕已御銚期諌曰天下未寧臣誠不願陛<lb/>
<pb n="KR4h0109_WYG_027-9b"/>
下細行數出即時還車及征隗囂潁川盜起世祖還洛<lb/>
陽但遣冦恂徃恂曰潁川以陛下逺征故奸猾起叛未<lb/>
知陛下還恐不時降陛下自臨潁川賊必即降遂至潁<lb/>
川竟如恂言故非急務欲小出不敢至於急務欲自安<lb/>
不為故帝者之欲善也如此故傳曰百姓不徒附誠以<lb/>
徳先之也今漢遭厄運天下三分雄哲之士思望之時<lb/>
也陛下天姿至孝喪踰三年言及隕涕雖曽閔不過也<lb/>
敬賢任才使之盡力有踰成康故國内和一大小戮力<lb/>
<pb n="KR4h0109_WYG_027-10a"/>
臣所不能陳然臣不勝大願願復廣人所不能者夫輓<lb/>
大重者其用力苦不衆拔大難者其善術苦不廣且承<lb/>
事宗廟者非徒求福祐所以率民尊上也至於四時之<lb/>
祀或有不臨池苑之觀或有仍出臣之愚滯私不自安<lb/>
夫憂責在身不暇盡樂先帝之志堂構未成誠非盡樂<lb/>
之時願省減樂官後宮所増造但奉修先帝所施下為<lb/>
子孫節儉之教<lb/>
　　　進諸葛氏集表　　　　　　　晉陳夀<lb/>
<pb n="KR4h0109_WYG_027-10b"/>
臣夀等言臣前在著作郎侍中領中書監濟北侯臣荀<lb/>
勗中書令闗内侯臣和嶠奏使臣定故蜀丞相諸葛亮<lb/>
故事亮毗佐危國負阻不賔然猶存録其言恥善有遺<lb/>
誠是大晉光明至徳澤被無疆自古以來未之有倫也<lb/>
輒刪除複重隨類相從凡為二十四篇篇名如右亮少<lb/>
有逸羣之才英霸之器身長八尺容貌甚偉時人異焉<lb/>
遭漢末擾亂隨叔父𤣥避難荆州躬耕於野不求聞達<lb/>
時左將軍劉備以亮有殊量乃三顧亮於草廬之中亮<lb/>
<pb n="KR4h0109_WYG_027-11a"/>
深謂備雄姿傑出遂解帶寫誠厚相結納及魏武帝南<lb/>
征荆州劉琮舉州委質而備失勢衆寡無立錐之地亮<lb/>
時年二十七乃建竒䇿身使孫權求援吳㑹權既宿服<lb/>
仰備又覩亮竒雅甚敬重之即遣兵三萬以助備備得<lb/>
用與武帝交戰大破其軍乗勢克捷江南悉平後備又<lb/>
西取益州益州既定以亮為軍師備稱尊號拜亮為丞<lb/>
相録尚書事及備殂沒嗣子㓜弱事無巨細亮皆専之<lb/>
於是外連東吳内平南越立法施度整理戎旅工械技<lb/>
<pb n="KR4h0109_WYG_027-11b"/>
巧物究其極科教嚴明賞罰必信無惡不懲無善不顯<lb/>
至於吏不容奸人懐自厲道不拾遺强不侵弱風化肅<lb/>
然也當此之時亮之素志進欲龍驤虎視包括四海退<lb/>
欲跨陵邊疆震蕩宇内又自以為無身之日則未有能<lb/>
蹈渉中原抗衡上國者是以用兵不戢屢耀其武然亮<lb/>
才於治戎為長奇謀為短理民之幹優於將略而所與<lb/>
對敵或值人傑如衆寡不侔攻守異體故雖連年動衆<lb/>
未能有克昔蕭何薦韓信管仲舉王子城父皆忖已之<lb/>
<pb n="KR4h0109_WYG_027-12a"/>
長未能兼有也亮之器能政理抑亦管蕭之亞匹也而<lb/>
時之名將無城父韓信故功業陵遲大義不及邪盖天<lb/>
命有歸不可以智力爭也青龍二年春亮帥衆出武功<lb/>
分兵屯田為乆駐之基其秋病卒黎庶追思以為口實<lb/>
至今梁益之民咨述亮者言猶在耳雖甘棠之詠召公<lb/>
鄭人之歌子産無以逺譬也孟軻有云以逸道使民雖<lb/>
勞不怨以生道殺人雖死不怨殺信矣論者或怪亮文<lb/>
彩不艶而過於丁寧周至臣愚以為咎繇大賢也周公<lb/>
<pb n="KR4h0109_WYG_027-12b"/>
聖人也考定尚書咎繇之謩略而雅周公之誥煩而悉<lb/>
何則咎繇與舜禹共謨周公與羣下矢誓故也亮所與<lb/>
言盡衆人凡士故其文指不及得逺也然其聲教遺言<lb/>
皆經事綜物公誠之心形於文墨足以知其人之意理<lb/>
而有補於當世伏惟陛下邁蹤古聖蕩然無忌故雖敵<lb/>
國誹謗之言咸肆其辭而無所革諱所以明大通之道<lb/>
也<lb/>
　　　䕫州謝上表<hi>為栢都督</hi>　　　　唐杜甫<lb/>
<pb n="KR4h0109_WYG_027-13a"/>
臣某言伏奉月日制授臣某官祇拜休命内顧隕越䇿<lb/>
駑馬之力冒累踐之寵自數勲力萬無一稱再三怵惕<lb/>
流汗至踵謹以某月日到任上訖臣某誠戰誠懼頓首<lb/>
頓首死罪死罪伏以陛下君父任使之乆掩臣子不逮<lb/>
之過就其小效復分深憂察臣劍南區區恐失臣節如<lb/>
彼加臣頻煩階級鎮守要衝如此勉勵疲鈍伏揚陛下<lb/>
之聖徳愛惜陛下之百姓先之以簡易間之以樂業均<lb/>
之以賦歛終之以敦勸然後畢禁將士之暴𢎞洽主客<lb/>
<pb n="KR4h0109_WYG_027-13b"/>
之宜示以刑典難犯之科寛以困窮計無所出哀今之<lb/>
人庶古之道内救惸獨外攘師冦上報君父曲盡庸拙<lb/>
之分下循臣子勤補失墜之目灰粉骸骨以備守官伏<lb/>
惟恩慈胡忍容易愚臣之願也明主之望也限以所領<lb/>
未遑謁對無任兢灼之極謹遣某官奉表陳謝以聞誠<lb/>
喜誠懼死罪死罪<lb/>
　　　䕫州論利害第一表　　　　　劉禹錫<lb/>
臣某言伏准元和十二年四月十八日勅諸州刺史如<lb/>
<pb n="KR4h0109_WYG_027-14a"/>
有利害可言者不限時節任自上表聞奏者伏見貞觀<lb/>
中詔許羣臣各上書言利便馬周時布衣遂因中郎將<lb/>
常何獻䇿二十餘事太宗深奇之盡行其事擢周為御<lb/>
史至龍朔中壁州刺史鄧𢎞慶進平索㸔精四字堪為<lb/>
酒令髙宗嘉之亦行其言遷𢎞慶為明州刺史則知茍<lb/>
有見雖布衣之賤逺守之微亦可施用况臣早受國恩<lb/>
徳宗朝忝為御史逮今歴事四朝頻領藩條當陛下至<lb/>
明之時是微臣竭節之日伏以守在遐郡不敢廣有所<lb/>
<pb n="KR4h0109_WYG_027-14b"/>
陳謹准勅上利害及當州公務各别具狀以聞伏乞聖<lb/>
慈俯賜昭鑒<lb/>
　　　䕫州論利害第二表　　　　劉禹錫<lb/>
臣某言伏准今年正月五日徳音宜令諸道觀察使刺<lb/>
史各具當處利害附驛以聞者伏惟皇帝陛下睿哲自<lb/>
天纉承列聖善述先志發揚徳音率土人臣不勝慶幸<lb/>
臣䖍奉詔㫖宣示蒸黎伏以華夏不同事宜各異詳求<lb/>
利病謹具奏聞伏乞聖慈俯賜昭鑒伏覽國史竊見開<lb/>
<pb n="KR4h0109_WYG_027-15a"/>
元十八年朝集使至京𤣥宗臨軒親問利害時宣州刺<lb/>
史裴耀卿上便宜事論轉運甚詳竟不行下至二十一<lb/>
年耀卿為京兆尹再以前奏論方見允納比及三年漕<lb/>
運七百萬石省脚費三十餘萬貫當耀卿前不見納必<lb/>
有人非之及後數年方展其效臣假守逺郡敢望言行<lb/>
祇奉詔書或冀萬一伏惟明主擇之<lb/>
　　　謝政刑箴表　　　　　　　　韋臯<lb/>
辰象在天睿文昭煥體𢎞述作義著箴規發揮刑政之<lb/>
<pb n="KR4h0109_WYG_027-15b"/>
源黻藻皇王之道况理包繫象詞正典謨豈惟炯誡心<lb/>
靈實乃化成天下伏以刑清則功濟化育政治則俗致<lb/>
和平大哉聖言允叶天聽臣職守方鎮宣揚教化仰觀<lb/>
睿藻伏荷時休思欲紀在盤盂周旋佩服不若懸之日<lb/>
月垂範将來是用課率柔翰形於傳寫刋於琬琰之上<lb/>
表於府署之門示文武之楷模為古今之殊觀其碑刋<lb/>
刻已畢見立屋宇謹令修装三本隨狀奉進臣藝能薄<lb/>
劣筆札無功貴竭臣子之誠式揚君父之徳輕塵旒扆<lb/>
<pb n="KR4h0109_WYG_027-16a"/>
伏用兢惶<lb/>
　　　批荅<lb/>
朕以為理之本繫乎刑政頃因退朝偶有製述用錫人<lb/>
極庶叶時中聊以自規豈能建意卿道賛元化志宣大<lb/>
猷爰勒貞珉躬自染翰克盡事君之節益嘉将順之心<lb/>
省閲再三嘆賞無已<lb/>
　　　代李侍郎賀收成都府表　　　　呂温<lb/>
臣某言臣伏見髙崇文奏某月日官軍入成都府逆賊<lb/>
<pb n="KR4h0109_WYG_027-16b"/>
劉闢走出見勒兵追捕者臣聞夏震秋落乃觀成物之<lb/>
功善陳有征方見勝殘之理然則殺之所以生之也動<lb/>
之所以綏之也氣和則歳功早就徳盛則廟筭先期無<lb/>
遺鏃而巨冦窮奔不血刃而全蜀底定奔走夷裔鼓舞<lb/>
生靈騰瑞氣而躍祥風披慶雲而捧白日伏以陛下纂<lb/>
臨宸極維新庶政拓跡開統之始作法定制之初而賊<lb/>
闢敢犯天威首干大紀恃嶮與逺窮凶極暴雖禍滛助<lb/>
順誠天道之必然而制勝舉全皆聖謀之自出諸軍既<lb/>
<pb n="KR4h0109_WYG_027-17a"/>
集鋒鏑争先陛下以為方暑用兵觸冒害氣與勦人而<lb/>
欲速寧全衆以功遲遂令緩螻蟻之誅抑貔貅之鋭休<lb/>
養磨礪以須秋期由是感恩而思奮者萬心如一又髙<lb/>
崇文嫉惡太甚殺傷小過陛下推弔伐之義𢎞覆幬之<lb/>
仁兹冦是誅吾民何罪遂令逐北者生致為上脅從者<lb/>
獲則捨之且諭鴻私仍加安慰由是飲澤而向化者十<lb/>
室而九加以聖慈曲被大信有孚當挾纊之時賜戰士<lb/>
悉出内府開食椹之路賞降者曽不踰辰遂使昏迷革<lb/>
<pb n="KR4h0109_WYG_027-17b"/>
心義勇増氣江山自㧞雷雨長驅巨魁假息而逃威士<lb/>
衆順風而捨杖市不易肆巷無驚犬人䝉肉骨户解倒<lb/>
懸旌旗𨗳長養之風金鼓發生成之氣然後知至化能<lb/>
殺睿略無方大典用彰神武可畏全包形器之内有罪<lb/>
必誅旁行天地之間無思不服臣謬膺重寄親奉昌期<lb/>
坐觀氛祲之清目覩鯨鯢之戮手舞足蹈倍萬常情無<lb/>
任慶抃感躍之至<lb/>
　　　請築羅城表　　　　　　　　　髙駢<lb/>
<pb n="KR4h0109_WYG_027-18a"/>
　乾符二年夏六月公以蜀土自咸通十一年并十五<lb/>
　年兩遭蠻冦攻圍子城廹窄遂具聞奏請築羅城星<lb/>
　月戊辰上表曰<lb/>
臣聞杖鉞擁旄顯受専征之寄殿邦守土必尊共理之<lb/>
規冀勵節以輸忠須興利而除害伏以臣當道山河雖<lb/>
嶮城壘未寧秦張儀收蜀之時已曽板築隋楊秀守藩<lb/>
之日亦更増修堅牢雖壯於一隅周匝不過於八里自<lb/>
咸通十年以後兩遭蠻冦攻圍數萬戸人填咽共處池<lb/>
<pb n="KR4h0109_WYG_027-18b"/>
泉皆竭熱氣相蒸其苦可哀斯弊可恤臣前年赴任之<lb/>
日纔過劍門料蠻賊奔逃不敢廻顧先遣走馬入府放<lb/>
出城内戸人莫不懽呼穪見蘇息臣今欲與民防患為<lb/>
國逺圖廣築羅城以示雄閫將謀永逸豈憚暫勞臣深<lb/>
受國恩實思忠藎倘允所奏乞宣付宰臣僉議<lb/>
　　　又表　　　　　　　　　　　　髙駢<lb/>
西川境邑南詔比隣頻遭蠻蜒之侵凌蓋以墻垣之湫<lb/>
隘冦來而士庶投竄只有子城圍合而閭井焚燒更無<lb/>
<pb n="KR4h0109_WYG_027-19a"/>
遺堵且百萬衆類多少人家萃集子城可知危弊井泉<lb/>
既竭溝池亦乾人氣相蒸死生共處官僚暴露老幼流<lb/>
離但言牢城未敢出戰貨財而豈能般輦商旅而空懐<lb/>
怨嗟兼是戎兵同行剽劫賊路不能控扼軍營罕習干<lb/>
戈遂使蒸黎枉遭塗炭臣初到統押便與經營平夷鎮<lb/>
之隄防焉能跋涉大渡河之把截誰敢過從然須更議<lb/>
逺圖以防後患嚴設武備廣築羅城雄壯三川保定千<lb/>
載使冦孽遮圍而不遍軍戎隈倚而無疑旋奉詔書令<lb/>
<pb n="KR4h0109_WYG_027-19b"/>
臣參酌許興版築冀盛藩維遂乃相度地形揣摩物力<lb/>
不思費耗只繫安危趣十縣之人丁抽八州之將校分<lb/>
其地界授以城基運土囊而子來持石杵而雲集大興<lb/>
畚鍤廣備資粮五千堵之周迴川中捍蔽百萬人之築<lb/>
起空裏巍峨日居月諸功成事立金湯既設鐡甕如堅<lb/>
控地道之莫能徒云入冦縱雲梯之强立無計登陴白<lb/>
露屋之凌空躋攀莫及青城山之對峙形勢不如擁門<lb/>
之扄鐍堅牢曲角之規模周密壕深莫跨壁峻難攻外<lb/>
<pb n="KR4h0109_WYG_027-20a"/>
邉埤堄之崇髙内靣欄杆而固護獸頭帖出鴈翅排成<lb/>
覆瓦烟青甃連苔碧縱蠻再至無計重圖此皆仗陛下<lb/>
之睿謀使微臣之剏制鬼神扶助社稷庇庥臣限以守<lb/>
鎮不獲奔詣闕庭無任踴躍屏營之至謹畫圖差副使<lb/>
中散大夫内謁賜紫金魚袋楊徳章節度判官朝議郎<lb/>
檢校尚書兵部郎兼御史中丞賜紫金魚袋裴峴等奉<lb/>
進以聞<lb/>
　　　偽蜀王建草斬陳敬瑄田令孜表　馮涓<lb/>
<pb n="KR4h0109_WYG_027-20b"/>
開柙出虎孔宣父不責他人當路斬蛇孫叔敖非因利<lb/>
己専殺不行於閫外先機恐失於彀中臣輒行閫制處<lb/>
斬訖<lb/>
　　　上王建疏　　　　　　　　　　馮涓<lb/>
古之用兵非以逞威暴而肆殺戮蓋以安民為先豐財<lb/>
為本湯武無忿怒之師髙光有魚水之士故能應天順<lb/>
人弔民伐罪今自土徳下衰朱梁逞虐雍都洛邑盡是<lb/>
荆榛江南山東各有割據鬭力則人各有力用兵則人<lb/>
<pb n="KR4h0109_WYG_027-21a"/>
各有兵陛下欲以一方之强舉萬全之䇿臣恐陛下之<lb/>
憂不在於秦雍而在於肘腋之下也<lb/>
　　　上災異疏　　　　　　　偽蜀李道安<lb/>
倉廪者國之本糧食者人之命固其本則邦寧重其命<lb/>
則人富今粒食中皆生蜂蠆切疑在位貪鄙奪民農時<lb/>
戕害人命故天生災異以為警告又蟲皆曳米而行恐<lb/>
邉鄙不寧干戈忽起饋挽相繼人不堪命伏願少精聖<lb/>
慮與大臣恐懼修省以消災異<lb/>
<pb n="KR4h0109_WYG_027-21b"/>
　　　賀江神移堰牋　　　　　　　杜光庭<lb/>
伏覩𨗳江縣令黄璟奏六月二十六日江神移堰事伏<lb/>
以大禹濬江發洪源於龍冢李冰創堰分白浪於龜城<lb/>
𨗳彼靈津資乎民用而涸脛泛肩之誓表則有常若懐<lb/>
山沃日之多崩騰難制立虞墊溺必害蒸黎昨者夏潦<lb/>
勃興狂波未息顧岷江之下瀨便逼帝都當灌口之上<lb/>
㳺遽彰神力於是震霆嶪地白雨通宵驅隂兵而鼓譟<lb/>
連天簇靈炬而熒煌達曙迴山轉石巨堰俄成浸滛頓<lb/>
<pb n="KR4h0109_WYG_027-22a"/>
減於京江奔蹙盡移於硤路仰由聖感仍假英威見天<lb/>
地之合符睹神明之致佑編於簡冊冠彼古今叨奏奨<lb/>
私彌増抃躍謹奉牋陳賀以聞<lb/>
　　　王衍降表<lb/>
臣先人受鉞坤維作藩屏唐室一開土宇垂四十年屬<lb/>
梁孽挺災皇綱解紐不能助逆遂至從權勉徇輿情正<lb/>
王三蜀逮臣纂紹罔敢怠遑自保二疆以安生聚陛下<lb/>
嗣唐虞之業興湯武之師廓定中區奄征不譓梯航畢<lb/>
<pb n="KR4h0109_WYG_027-22b"/>
集文軌大同臣方議改圖便期納欵遽聞致討實抱驚<lb/>
危今則委千里封疆盡為王土冀萬家臣妾皆沐皇恩<lb/>
輿櫬有歸負荆竢罪望廻日月之照特寛斧鉞之誅顒<lb/>
佇徳音以安反側喜我帝祚中興羣妖悉滅待遣蘇張<lb/>
之士來追唐蜀之懽吾皇迥感于蜀皇復禮逺酬于厚<lb/>
禮臣則叨承𤣥造獲奉皇華載馳得靣於天顔戰汗不<lb/>
任於跼地臣無任感恩荷聖踴躍屏營之至<lb/>
　　　諫用兵疏　　　　　　　　　　田淳<lb/>
<pb n="KR4h0109_WYG_027-23a"/>
伏見三年以來民頗怨嗟謂陛下求賢失道為政不平<lb/>
重纂組奪女工貴雕鎪損農事法令不信賞罰無誠納<lb/>
諫之心微自滿假馭朽之念漸乖始卒載舟覆舟不可<lb/>
不懼而况北有大敵方藉支禦若失人心其何以濟臣<lb/>
又見頻發士卒逺戍邉庭人心揺動莫測其故家搆異<lb/>
議如臨湯火人且憂駭将何撫寧若夫舉衆興師須明<lb/>
利害况闗大事豈可容易必若金鼔一鳴前鋒稍接一<lb/>
敗一成疾如反掌願陛下先事而計無貽後患今之動<lb/>
<pb n="KR4h0109_WYG_027-23b"/>
静頗渉因循臣不知所發之兵為防邉乎為赴敵乎若<lb/>
云防邊不當驟有徵發若云赴敵則須先决便宜師出<lb/>
無名三軍必怨三軍既怨何以成功以我朝之甲兵擬<lb/>
柴氏之士馬以我朝之将領比柴氏之師帥以我朝之<lb/>
帑藏比柴氏之囷廩至於法律刑名聲明文物彼長此<lb/>
大差于不同須用權奇以謀拒捍若二國交鬭恐未十<lb/>
全况我天府之邦用武之地一夫守隘萬旅無前假使<lb/>
柴師能於野戰攻城奪壘利在平川倘入隘途如無手<lb/>
<pb n="KR4h0109_WYG_027-24a"/>
足願陛下以短兵自固扼塞要衝分布腹心把斷細徑<lb/>
精加號令老彼敵師縱柴氏親來未敢便謀深入以日<lb/>
繼月以時待年敵勢自羸我師彌鋭不折一㦸不失一<lb/>
卒而柴氏自疲信所謂彼竭我盈以逸待困此為上計<lb/>
符合天機<lb/>
　　　孟昶降表<lb/>
臣生自并門長於蜀土幸以先臣之基構得從㓜嵗以<lb/>
纂承只知四序之推移不識三靈之改卜伏自皇帝陛<lb/>
<pb n="KR4h0109_WYG_027-24b"/>
下大明出震聖徳居尊聲教被於遐荒慶澤流於中夏<lb/>
當凝旒正殿虧以小事大之儀及告類圜丘曠執贄奉<lb/>
琛之禮蓋蜀地居遐僻路阻闕庭已慙先見之明因有<lb/>
後時之責今則皇威電赫聖略風馳干戈所指而無前<lb/>
鼙鼔纔臨而自潰山河郡縣半入於提封將卒倉儲盡<lb/>
歸於圖籍但念臣中外骨肉二百餘人髙堂有親七十<lb/>
非逺弱齡侍奉只在庭闈日承訓撫之恩粗勤孝養之<lb/>
道實願克終甘㫖保此衰年其次得子孫之團圓守血<lb/>
<pb n="KR4h0109_WYG_027-25a"/>
食之祭祀伏乞皇帝陛下容之如地蓋之如天特軫仁<lb/>
慈以寛危辱臣復輒徵故事上凟嚴聰竊念劉禪有安<lb/>
樂之封叔寳有長城之號皆因歸欵盡獲全生願眇昧<lb/>
之餘魂得保家而為幸庶使先臣寢廟不為樵採之場<lb/>
老母庭除尚有問安之所見今保全府庫廵遏軍城不<lb/>
使毁傷将期臨照臣昶謹率文武見任官望闕上表歸<lb/>
命<lb/>
　　　奏破施州譚汝翼狀　　　　　宋林栗<lb/>
<pb n="KR4h0109_WYG_027-25b"/>
臣聞詩書所稱柔逺能邇孔子論政亦曰近者悦逺者<lb/>
來䕫所部州十有五施黔之外是為思州其土世襲而<lb/>
不属於官蓋疆以戎索使捍諸夷内以暨文教外以奮<lb/>
武衛云施有姦民曰譚汝翼以兼并為富以陵脅為彊<lb/>
吞噬無厭包藏不軌交鬬夷落結成疽根二十年間帥<lb/>
守監司莫之能詰其詰之者反得罪於有司膠滋長涵濡<lb/>
孕毒己稔淳熈八年夏六月知思州田汝弼卒譚賊乗<lb/>
罅舉其衆南掠黔江焚田氏之積俘其奴客以自封殖<lb/>
<pb n="KR4h0109_WYG_027-26a"/>
施黔廵尉唯所使令再役跳踉僵尸滿野而溪壑未盈<lb/>
方繕甲兵料丁壯以為大舉而田之嗣息操戈袵革起<lb/>
復其仇踰黔蹂施施人大震扶携奔逸繫踵於塗田次<lb/>
慈求溪限以一水不得度而退方謀濟師譚躡其後戰<lb/>
於太平驛斬首二十有二歸而飲至䇿勲行賞鼔吹道<lb/>
從令於一州州人懾伏無敢後先哆然遂有鴟張虎視<lb/>
之謀臣以庸虚誤分閫寄自閩入蜀罔究端倪秋八月<lb/>
既望方領郡事旬有八日而施檄至詢之民吏喑不敢<lb/>
<pb n="KR4h0109_WYG_027-26b"/>
言懲艾創夷變生肘腋臣亟走一介傳檄三州然後田<lb/>
譚之訟兩造庭下臣即日以其事聞檄施州守臣張遇<lb/>
赴司稟議而以本路兵馬都監傅汝賢攝兵鈐以行部<lb/>
止而印其代之譚賊氣奪東西求援恃其財力可以變<lb/>
亂有司下民皇皇官吏首竄莫知所嚮仰惟陛下深居<lb/>
九重明見萬里之外乃以春正月辛丑親御宸翰付制<lb/>
置使陳峴以及微臣開示謨斷指授方略臣拜手踴躍<lb/>
宣示所部使之激厲咸若陛下靣命而親撫之越三月<lb/>
<pb n="KR4h0109_WYG_027-27a"/>
辛未汝翼潜返於家癸酉奮其螳臂陳於沲河橋施之<lb/>
将士聞變而起小大用命一戰而遂破之渠魁奔竄無<lb/>
所於匿歸命於闕下而一方遂平施之將士與燕之吏<lb/>
民萬口同辭皆曰此天子之功也若元濟承宗則遂其<lb/>
計得何以成蔡功乎已而施人惶遽請以黔江之田盡<lb/>
歸於吏則柔逺能邇近悦逺來之證不為虚語臣謹以<lb/>
辛丑詔書勒之堅珉以垂不朽昧死奏聞<lb/>
　　　乞褒贈江公望張庭堅等疏　　呂好問<lb/>
<pb n="KR4h0109_WYG_027-27b"/>
臣聞之孔子曰示之以好惡而民知禁書曰王播告之<lb/>
修不匿厥㫖夫惟不匿厥㫖則莫若明示好惡使民知<lb/>
禁而自從也所謂好惡者賞善而罰惡勿任己之私意<lb/>
而已矣臣竊見朝廷近日用人賢不肖雜所以好惡不<lb/>
分是非不别臣謂陛下宜先推明以示四方潜徳隠惡<lb/>
各有所處以定民志有不可緩者元符之末多士盈朝<lb/>
故司諫陳瓘江公望正言張庭堅任伯雨殿中侍御史<lb/>
龔夬等皆以忠直自奮知無不言捐軀徇國不顧妻子<lb/>
<pb n="KR4h0109_WYG_027-28a"/>
其後蔡京趙挺之等得志首加擠陷意欲置之必死不<lb/>
遺餘力巧發竒中衆為寒心賴太上皇仁恕力為保全<lb/>
得免誅戮死亡之後妻子窮困至今未復今蔡京略正<lb/>
典刑而此數人尚在責籍子孫凍餒人人皆憐憫陳瓘<lb/>
已贈諫議大夫任伯雨子得一官外江公望張庭堅龔<lb/>
夬等並未昭叙非所以示好惡而不匿厥㫖也伏望陛<lb/>
下特降睿㫖将公望等並行褒贈仍各官其子孫周恤<lb/>
其家使天下後世為善報國者知所勸勉而姦雄巨惡<lb/>
<pb n="KR4h0109_WYG_027-28b"/>
常有畏懲此誠所宜先也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十七<lb/>
</p>
<p>
</p>
  </div>
</body>
</text>
</TEI>
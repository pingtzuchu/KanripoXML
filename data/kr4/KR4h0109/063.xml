<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻六十三</head>
    <p>
<pb n="KR4h0109_WYG_063-1a"/>
欽定四庫全書<lb/>
　全蜀藝文志巻六十三　　明　周復俊　編<lb/>
　　行紀<lb/>
　　　峩眉山行紀　　　　　　　　范成大<lb/>
峩眉有三山為一列曰大峩中峩小峩中峩小峩昔傳<lb/>
有遊者今不復有路惟大峩一山其高摩霄為佛書所<lb/>
記普賢大士示現之所自郡城出西門濟燕渡水洶湧<lb/>
甚險此即雅州江之源自嶲州卭部合大渡河穿夷界<lb/>
<pb n="KR4h0109_WYG_063-1b"/>
千山以來過渡宿蘇稽鎭壬辰早發蘇稽午過符文鎮<lb/>
兩鎮市井繁遝類郡懸符文出布村婦聚觀於道皆行<lb/>
而績麻無素手者民皆束艾蒿於門燃之發烟意者熏<lb/>
祓穢氣以為候迎之禮午後至峩眉縣宿癸巳發峨眉<lb/>
縣出西門登山過慈福普安二院白水莊蜀村店十二<lb/>
里龍神堂自是磵谷舂淙林樾雄深小憇華嚴院過青<lb/>
竹橋峩眉新觀路口梅樹埡兩龍堂至中峯院院有普<lb/>
賢閣回環十數峯繞之背倚白崖峯峯右傍最高而峻<lb/>
<pb n="KR4h0109_WYG_063-2a"/>
挺者曰呼應峯下有茂真尊者庵人迹罕至孫思邈隠<lb/>
于峨眉茂真在時常與孫相呼相應於此云出院過樟<lb/>
木牛心二嶺及牛心院路口至雙溪橋亂山如屏簇有<lb/>
兩山相對各有一溪疾步從容則震掉不可立同行者<lb/>
失色郡人云稍遷數里有白石渡可以船濟然極湍險<lb/>
也晚至青城山曰寳仙九室洞天夜宿丈人觀觀丈人<lb/>
峯下五峰峙峻如屏觀之臺殿上至巖腹丈人自唐以<lb/>
來號五岳丈人儲福定命真君傳記畧云姓寗名封黄<lb/>
<pb n="KR4h0109_WYG_063-2b"/>
帝同時帝從問龍蹻飛行之道本朝賜名㑹慶建福官<lb/>
癸酉自丈人觀西登山五里至上清宮在最高峰之頂<lb/>
以板閣挿石作堂殿下視丈人峯直墻堵耳岷山數百<lb/>
峯悉在欄檻下如翠浪起伏勢皆東傾一軒對大面山<lb/>
一上六十里有夷坦曰芙蓉坪道人于彼種芎非留旬<lb/>
日不可登且涉入夷界雖羽衣軰亦罕到雪山在西域<lb/>
去此不知幾千里而瞭然見之則其峻極可知上清之<lb/>
遊眞天下偉觀哉夜有燈出四山以千百數謂之聖燈<lb/>
<pb n="KR4h0109_WYG_063-3a"/>
所至多有說者不能堅决或云古人所藏丹藥之光或<lb/>
謂草木之靈者亦有光或又以謂神龍山鬼所作其深<lb/>
信者以謂仙聖之所設化也甲戌下五里復至丈人觀<lb/>
二十里早頓長生觀范長生得道處也乙亥十五里登<lb/>
青城縣丙子二十里早頓周家莊十里至蜀州郡圃内<lb/>
西湖極廣袤荷花正盛呼湖船汎之繫䌫修竹古木間<lb/>
景物甚野為西州勝處湖中多小菱芡至此始見之丁<lb/>
丑三十里早頓江原縣四十里宿新津縣成都及比郡<lb/>
<pb n="KR4h0109_WYG_063-3b"/>
送客畢㑹邑中借店僦舍皆滿市人以為盛成都萬里<lb/>
橋下之江與岷江合𣲖于此戊寅為送客住一日飯罷<lb/>
發遣令各歸留者尚十五六己卯以小舟至彭山與家<lb/>
屬船㑹即解維午後至眉州城外江即玻瓈江也冬時<lb/>
水色如此方夏潦怒濤漲皆黄流耳辛巳朝送客燕於<lb/>
眉館與叙别壬午發眉州六十里午後至中巖號西州<lb/>
林泉最佳處相傳為第五羅漢諾矩那道場又為老慈<lb/>
姥龍所居凡五里至慈姥巖前即寺也甲申早出山至<lb/>
<pb n="KR4h0109_WYG_063-4a"/>
嘉定日未晡自眉至嘉百二十里中巖其半塗也乙酉<lb/>
泊嘉定壬寅食後發嘉州僅行二十里至王波渡宿蜀<lb/>
中稱尊者為波祖及外祖皆曰波又有所謂天波日波<lb/>
月波雷波者皆尊之之稱此王波盖王老或王翁也宋<lb/>
景文嘗辨之謂當作皤字魯直貶涪州别駕自號涪皤<lb/>
或從其俗云癸卯發王波渡四十里至羅護鎮百里至<lb/>
犍為縣過縣二十里至下埧宿甲辰發下埧百里至叙<lb/>
州宣化縣百二十里至叙州纔亭午叙古戎州也山谷<lb/>
<pb n="KR4h0109_WYG_063-4b"/>
謫居在小寺中號大死菴後人遂作祠堂乙巳發叙州<lb/>
十五里南廣江來合大江通百二十里至南溪縣四十<lb/>
里至瀘州江安縣百二十里至瀘州方申時近城有渡<lb/>
瀘亭不知諸葛孔明的從何處渡或云叙州正對馬湖<lb/>
江馬湖夷入諸夷路當自彼渡也戊申發瀘州百二十<lb/>
里至合江縣己酉發合江二百四十里至恭州江津縣<lb/>
二十里過魚洞宿泥培村庚戌發泥培六十里至恭州<lb/>
自此入峽路大抵西川至東川風土已不同至峽益陋<lb/>
<pb n="KR4h0109_WYG_063-5a"/>
矣辛亥發恭州嘉陵江江自利閬果合等州來合大江<lb/>
百四十里至涪州樂温縣蒲氏墨舊出此縣大韶死久<lb/>
矣其族猶賣墨不復能大佳亦以價賤故也七十里至<lb/>
培州排亭之前波濤大洶湧如屋不可泊船過州入黔<lb/>
江泊此江自黔江來合大江怒濤水色黃濁黔江乃清<lb/>
冷如玻璃其下悉是石底自成都登舟至此始見清江<lb/>
涪雖不與番部襍居舊亦夷俗號為四人者謂華人巴<lb/>
人及禀君與盤瓠之種也壬子發涪州百二十里至鄷<lb/>
<pb n="KR4h0109_WYG_063-5b"/>
都縣逰仙都觀數十里至竹平宿癸丑發竹平七十里<lb/>
至忠州百十里至萬州宿甲寅發萬州六十里至開江<lb/>
口水自開達來合大江四十里至下巖四十里至雲安<lb/>
軍又十餘里風作水湧泊舟宿乙卯行百四十里至䕫<lb/>
州余前年入蜀以重午至䕫魚復方漲八陣在水中今<lb/>
來水更過之六十四蕝不復得見頗有遺恨峽江水性<lb/>
大惡飲輙生癭婦人尤多前過此時婢子軰汲江而飲<lb/>
數日後發熱一再宿項頸腫起十餘人悉然至西川月<lb/>
<pb n="KR4h0109_WYG_063-6a"/>
餘方漸消散丙辰泊䕫州早遣視瞿塘水僅能漫灔澦<lb/>
之頂盤渦散出其上謂之灔澦撒髮人云如馬尚不可<lb/>
下况撒髮耶是夜水忽驟漲渰及排亭及明走視灔澦<lb/>
則已在五丈以下或可以僥倖入峽而䕫人猶難之丁<lb/>
巳水漲未已遂决解維十五里至瞿塘口水平如席獨<lb/>
灔澦之頂猶渦紋瀺灂舟拂其上以過揺櫓者皆汗手<lb/>
死心面無人色盖天下至險之地行路極危之時旁觀<lb/>
者盡皆神驚余已在舟中一切付之自然不暇問據胡<lb/>
<pb n="KR4h0109_WYG_063-6b"/>
床坐抬頭處任其盪兀毎一舟入峽數里後舟方續發<lb/>
水勢怒急恐猝相遇不可解拆也帥司遣卒執一旗次<lb/>
第立山之上下一舟平安則簸旗以招後船舊圖云灔<lb/>
澦大如襥瞿塘不可觸灔澦大如馬瞿塘不可下此俗<lb/>
傳灔澦大如象瞿塘不可上盖非是也後人立石辨之<lb/>
甚詳峽中兩岸高巖峻壁斧鑿之㾗皴皴然而黑石灘<lb/>
最號險惡兩山束江驟起勢不能平余來此水勢適平<lb/>
俗所謂茶槽者水大漲渰没草木謂之青草齊則諸灘<lb/>
<pb n="KR4h0109_WYG_063-7a"/>
之上水寛少浪可以犯之余之來此水未能盡漫草木但<lb/>
名草根齊亦不可涉然犯難而行不可回首也十五里<lb/>
至大溪口水稍闊亦差遠䕫峽之險矣七十里至夾山<lb/>
縣宿縣人云昨日水大漲灔澦恰在船底故可下䕫峽<lb/>
巫峽則不能却須水退十丈乃可是夕水驟退數丈同<lb/>
行者皆有喜色戊午果水退下巫峽灘瀧稠險湍流洄<lb/>
洑其危又過䕫峽三十五里至神女廟廟前灘尤洶怒<lb/>
十二峯俱在北岸前後映帶不能足其數十二峯皆有<lb/>
<pb n="KR4h0109_WYG_063-7b"/>
名不甚切事不足録所謂陽臺高唐觀人云在來鶴峯<lb/>
上亦未必是神女之事據宋玉賦本以諷襄王後世不<lb/>
察一切以兒女䙝之今廟中石刻引墉城記瑶姬西王<lb/>
母之女稱雲華夫人助禹驅神鬼斬石䟽波有功見紀<lb/>
今封妙用眞人廟額曰凝真觀廟有馴鴉客舟將來則<lb/>
迓數里外船過亦送數里土人謂之神鴉二十里至東<lb/>
奔灘高浪大渦巨艑掀舞不當一葉或謂渦所使如磨<lb/>
之旋三老挽抬竿呌呼力爭以出渦二十里過歸州巴<lb/>
<pb n="KR4h0109_WYG_063-8a"/>
東縣九十里至歸州未至州數里曰吒灘其險又過東<lb/>
奔連接新城下大灘曰人鮓甕已未泊歸州八月戊辰<lb/>
朔發歸州五里至白狗灘二十里至新灘此灘惡名豪<lb/>
三峽八十里至黄牛峽上有洺川廟黄牛之神也亦云<lb/>
助禹所䟽川者廟在大峯峻壁之上有黄跡如牛一黑<lb/>
跡如人牽之云此其人也順流而下黄牛峽盡則扇子<lb/>
峽過此則峽中灘盡矣三十里得南岸平地曰平善埧<lb/>
出峽舟至是皆慶如重生舟師篙工皆有犒賜己巳發<lb/>
<pb n="KR4h0109_WYG_063-8b"/>
平善埧三十里至陜州<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志卷六十三<lb/>
</p>
<p>
</p>
  </div>
</body>
</text>
</TEI>
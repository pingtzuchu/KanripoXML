<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻五</head>
    <p>
<pb n="KR4h0109_WYG_005-1a"/>
欽定四庫全書<lb/>
　全蜀藝文志巻五　　　明　周復俊　編<lb/>
　　詩<lb/>
　　　都邑<lb/>
　　　　蜀國弦　　　　　　　　梁簡文帝<lb/>
銅梁指斜谷劒道望中區通星上分野作國下為都雅<lb/>
歌因良守妙舞自巴歈陽城嬉樂盛劒騎鬰相趨五婦<lb/>
行難至百兩好逰娱牲祈望帝祀酒酹蜀侯誅江妃納<lb/>
<pb n="KR4h0109_WYG_005-1b"/>
重聘貞女愛将雛停弦時繫𤓰息吹治脣朱脱衫湔錦<lb/>
浪囘扇避陽烏聞君握節返賤妾下城隅<lb/>
　　　蜀道難　　　　　　　　　　　前人<lb/>
巫山七百里巴水三囘曲笛聲下復髙猨啼斷還續<lb/>
　　　蜀道難　　　　　　　　　梁劉孝威<lb/>
玉壘髙無極銅梁不可攀雙流逆巇道九坂澀陽闗鄧<lb/>
侯䇿馬度王生歛轡還歛轡懼身尤叱馭奉王猷若恡<lb/>
千金重誰為萬里侯戲馬呑珠界揚舲濯錦流沉犀厭<lb/>
<pb n="KR4h0109_WYG_005-2a"/>
水怪握鏡表靈丘禺山金碧有光輝遷亭車馬尚輕肥<lb/>
彌想王褒擁節反更憶相如乘傳歸君平子雲閴不嗣<lb/>
江漢英靈信已衰<lb/>
　　　蜀道難　　　　　　　　　　陳隂鏗<lb/>
王尊奉漢朝靈闗不憚遥髙岷長有雪隂棧屢經燒輪<lb/>
摧九折路騎阻七星橋蜀道難如此功名詎可要<lb/>
　　　蜀道難　　　　　　　　　唐張文琮<lb/>
梁山鎮地險積石阻雲端深谷下寥廓層巖上鬰盤飛<lb/>
<pb n="KR4h0109_WYG_005-2b"/>
梁架絶嶺棧道接危巒攬轡獨長息方知斯路難<lb/>
　　　蜀道難　　　　　　　　　　　李白<lb/>
噫吁嚱危乎髙哉蜀道之難難于上青天蠶叢及魚鳬<lb/>
開國何茫然爾來四萬八千嵗不與秦塞通人煙西當<lb/>
太白有鳥道可以横絶峨眉巔地崩山摧壮士死然後<lb/>
天梯石棧相鈎連上有六龍廻日之髙標下有衝波逆<lb/>
折之回川黄鶴之飛尚不得過猨猱欲度愁攀緣青泥<lb/>
何盤盤百歩九折縈嵓巒捫参歴井仰脅息以手撫心<lb/>
<pb n="KR4h0109_WYG_005-3a"/>
坐長歎問君西遊何當還畏途巉巖不可攀但見悲鳥<lb/>
號古木雄飛呼雌遶林間又聞子規啼月落愁空山蜀<lb/>
道之難難于上青天使人聽此彫朱顔連峯去天不盈<lb/>
尺枯松倒挂倚絶壁飛湍瀑流争喧豗砯崖轉石萬壑<lb/>
雷其險也若此嗟爾逺道之人胡為乎來哉劒閣峥嶸<lb/>
而崔嵬一夫當闗萬夫莫開所守或匪人化為狼與豺<lb/>
朝避猛虎夕避長蛇磨牙吮血殺人如麻錦城雖云樂<lb/>
不如早還家蜀道之難難于上青天側身西望長咨嗟<lb/>
<pb n="KR4h0109_WYG_005-3b"/>
　　　龍州　　　　　　　　　　　　前人<lb/>
嵐光深院裏傍砌水泠泠野燕巢官舍溪雲入古㕔日<lb/>
斜孤吏過簾捲亂峰青五色神仙尉焚香讀道經<lb/>
　　　巴州　　　　　　　　　　　　前人<lb/>
巴水急如箭巴船去如飛十月二千里郎行㡬嵗歸<lb/>
　　　成都　　　　　　　　　　　　蕭遘<lb/>
月曉已聞花市合江平偏見竹簰多好教載取芳菲樹<lb/>
剰照岷天瑟瑟波<lb/>
<pb n="KR4h0109_WYG_005-4a"/>
　　　賦得蜀都　　　　　　　　　　褚亮<lb/>
列宿光輿井分土跨梁岷沉犀對江浦駟馬入城闉英<lb/>
圖多霸跡歴選有名臣連騎簮纓滿含章詞賦新得上<lb/>
僊槎路無待訪嚴遵<lb/>
　　　成都府　　　　　　　　　　　杜甫<lb/>
翳翳桑榆日照我征衣裳我行山川異忽在天一方但<lb/>
逢新人民未卜見故鄉大江東流去逰子去日長曽城<lb/>
填華屋季冬樹木蒼喧然名都㑹吹簫間笙簧信美無<lb/>
<pb n="KR4h0109_WYG_005-4b"/>
與適側身望川梁鳥雀夜各歸中原杳茫茫初月出不<lb/>
髙衆星尚争光自古有羇旅我何苦哀傷<lb/>
　　　上皇西廵南京十首　　　　　　李白<lb/>
胡塵輕拂建章臺聖主西廵蜀道來劒壁門髙五千丈<lb/>
石為樓閣九天開<lb/>
九天開出一成都萬戶千門入畫圖草樹雲山如錦繡<lb/>
秦川得及此間無<lb/>
徳陽春樹似新豐行入新都若舊宫栁色未饒秦地綠<lb/>
<pb n="KR4h0109_WYG_005-5a"/>
花光不減上林紅<lb/>
誰道君王行路難六龍西幸萬人歡地轉錦江成渭水<lb/>
天廻玉壘作長安<lb/>
萬國同風共一時錦江何謝曲江池石鏡更明天上月<lb/>
後宫親<hi>一作新</hi>得照蛾眉<lb/>
濯錦清江萬里流雲帆龍舸下揚州比地雖誇上林苑<lb/>
南京還有散花樓<lb/>
錦水東流繞錦城星橋北挂象天星四海此中朝聖主<lb/>
<pb n="KR4h0109_WYG_005-5b"/>
峨眉山上<hi>一作下</hi>列仙庭<lb/>
秦開蜀道置金牛漢水元通星漢流天子一行遺聖跡<lb/>
錦城長作帝王州<lb/>
水渌天青不起塵風光和暖勝三秦萬國煙花随玉輦<lb/>
西來添作錦江春<lb/>
劒閣重闗蜀北門上皇歸馬若雲屯少帝長安開紫極<lb/>
雙懸日月照乾坤<lb/>
　　　䕫州歌絶句<hi>十首取七</hi>　　　　　杜甫<lb/>
<pb n="KR4h0109_WYG_005-6a"/>
中巴之東巴東山江水開闢流其間白帝髙為三峽鎮<lb/>
䕫州險過百牢闗<lb/>
白帝䕫州各異城蜀江楚峽混殊名英雄割據非天意<lb/>
霸王并呑在物情<lb/>
赤甲白鹽俱刺天閭閻繚繞接山巔楓林橘樹丹青合<lb/>
複道重樓錦繡懸<lb/>
瀼東瀼西一萬家江南江北春冬花背飛鶴子遺瓊蘂<lb/>
相趂鳬雛入蔣牙<lb/>
<pb n="KR4h0109_WYG_005-6b"/>
東屯稻畦一百頃北有澗水通青苗晴浴狎鷗分處處<lb/>
雨隨神女下朝朝<lb/>
蜀麻吴鹽自古通萬斛之舟行若風長年三老長歌裏<lb/>
白晝攤錢髙浪中<lb/>
武侯祠堂不可忘中有松栢参天長干戈滿地客愁破<lb/>
雲日如火炎天凉<lb/>
　　　成都曲　　　　　　　　　　　張籍<lb/>
錦水近西煙水綠新雨山頭荔枝熟萬里橋邊多酒家<lb/>
<pb n="KR4h0109_WYG_005-7a"/>
逰人愛向誰家宿<lb/>
　　　井絡　　　　　　　　　　　李商隠<lb/>
井絡天彭一掌中漫誇天設劒為峰陳圖東聚燕江石<lb/>
邊柝西懸雪嶺松堪嘆故君成杜宇可能先主是真龍<lb/>
朅來為報奸雄軰莫向金牛訪舊蹤<lb/>
　　　中元甲子以辛丑駕幸蜀　　　　羅隠<lb/>
邪氣奔屯瑞氣移清平過盡到艱危縱饒犬彘迷常理<lb/>
不奈豺狼幸此時九廟有靈思李令三川悲憶恨張儀<lb/>
<pb n="KR4h0109_WYG_005-7b"/>
可憐一曲還京樂重對紅蕉教蜀兒<lb/>
　　　蜀中三首　　　　　　　　　　鄭谷<lb/>
馬頭春向鹿頭闗逺樹平蕪一望閑雪下文君沽酒市<lb/>
雲藏李白讀書山江樓酒恨黄梅後村落人歌紫芋間<lb/>
堤月橋燈好時景漢庭無事不征蠻<lb/>
夜多無雨曉生塵草色嵐光日日新蒙頂茶畦千㸃露<lb/>
浣花牋紙一溪春揚雄宅在唯喬木杜甫臺荒絶舊隣<lb/>
却共海棠花有約數年留滯不歸人<lb/>
<pb n="KR4h0109_WYG_005-8a"/>
渚逺江清碧簟紋小桃花繞薛濤墳朱橋直指金門路<lb/>
粉堞髙連玉壘雲牕下斵琴翹鳯足波中濯錦散鷗羣<lb/>
子規夜夜啼巴樹不並吴鄉楚國聞<lb/>
　　　錦城曲　　　　　　　　　　温庭筠<lb/>
蜀山攅黛留時雪簝笋嶡芽縈九折江風吹巧剪霞綃<lb/>
花上千秋杜鵑血杜鵑飛入巖下叢夜叫思歸山月中<lb/>
巴水漾情情不盡文君織得春機紅怨魄未歸芳草死<lb/>
江頭學種相思子樹成寄與望鄉人白帝荒城五千<lb/>
<pb n="KR4h0109_WYG_005-8b"/>
里<lb/>
　　　新都行　　　　　　　　　　歐陽詹<lb/>
縹緲空中絲蒙籠道傍樹翻兹葉間吹惹彼花上露悠<lb/>
揚絲意去苒弱花枝住何計脱纏綿天長春日暮<lb/>
　　　益昌行<hi>并序</hi>　　　　　　　　　前人<lb/>
　貞元年中天子以工部郎中興元少尹吴興陸公長<lb/>
　源牧利州其為政五年子旅逰由于利覩人安俗阜<lb/>
　欽所以美作詩一章利州故益昌郡也目曰益昌行<lb/>
<pb n="KR4h0109_WYG_005-9a"/>
　詩曰<lb/>
驅馬至益昌倍驚風俗和耕夫壟上謡負者途中歌處<lb/>
處川復原重重山與河人煙遍餘田時稼無閒坡問業<lb/>
一何脩太守徳化加問身一何安太守恩懐多賢哉我<lb/>
太守在古無以過愛人甚愛子理邦如理家雲雷既奮<lb/>
騰草木遂萌芽乃知良二千徳足為國華今時固精求<lb/>
漢帝非徒嗟四氣有青春衆植佇揚葩期當説霖雨天<lb/>
下同滂沲<lb/>
<pb n="KR4h0109_WYG_005-9b"/>
　　　蜀國弦　　　　　　　　　　　李賀<lb/>
楓香晚花静錦水南山影驚石墜猿哀行雲愁半嶺凉<lb/>
月生秋浦玉沙鱗鱗光誰家紅淚客不忍過瞿塘<lb/>
　　　蜀國偶題　　　　　　　　　　錢珝<lb/>
忽憶鑾輿西幸時暗傷前恨竟誰知佩蘭應語宮臣道<lb/>
莫向金盤進荔枝<lb/>
　　　黔中書懐　　　　　　　　　　竇羣<lb/>
萬事非京國千山擁麗譙佩刀看日曬賜馬傍江調言<lb/>
<pb n="KR4h0109_WYG_005-10a"/>
語多重譯壺觴每獨謡沿流如著翅不敢問歸橈<lb/>
　　　成都　　　　　　　　　　　宋楊億<lb/>
五丁力盡蜀川通千古成都綠酎濃白帝倉空蛙在井<lb/>
青天路險劒為峰漫傳西漢祠神馬已見南陽起卧龍<lb/>
張載勒銘堪作戒莫矜函谷一丸封<lb/>
　　　前題　　　　　　　　　　　　劉筠<lb/>
鏤膚剽俗恣邊遨或得蹲䲭號富饒井絡共知天與險<lb/>
蠺叢無奈世興妖杜䳌積恨花如血諸葛遺靈栢半燒<lb/>
<pb n="KR4h0109_WYG_005-10b"/>
才似文園何足道一生琴意秪成痟<lb/>
　　　前題　　　　　　　　　　錢思公<lb/>
武侯千載有餘靈盤石刀痕尚未平巴婦自饒丹宂富<lb/>
漢庭還負碧砮征雨經蜀市應和酒琴到臨邛别寄情<lb/>
知有忠臣能叱馭不論雲棧更峥嶸<lb/>
　　　悼蜀詩　　　　　　　　　　張詠<lb/>
蜀國富且庶風俗矜浮薄奢僣極珠貝狂佚務娱樂虹<lb/>
橋吐飛泉煙栁閉朱閣燭影逐星沉歌聲和月落鬬鷄<lb/>
<pb n="KR4h0109_WYG_005-11a"/>
破百萬呼盧縱大噱逰女白玉璫驕馬黄金絡酒肆夜<lb/>
不扃花市春漸作禾稼暮雲連紈繡淑氣錯熙熙三十<lb/>
年光景倐如昨天道本害盈侈極禍必作當時布政者<lb/>
㒺思救民瘼不能宣淳化移風復儉約情性非方直多<lb/>
為聲色著從欲竊虛譽隨俗縱貪攫蠺食生靈饑作威<lb/>
恣暴虐佞㒺天子聽所利唯剝削一方忿恨興千里攘<lb/>
臂躍火氣烘寒空雪彩揮蓮鍔無人能却敵何暇施擊<lb/>
柝害物黷貨輩皆為白刃爍瓦礫積臺榭荆棘迷城郭<lb/>
<pb n="KR4h0109_WYG_005-11b"/>
里第鏁苔蕪庭軒喧燕雀斗米金帛市束芻羅綺博悲<lb/>
夫驕奢民不能飽葵藿朝廷僉元戎帥師盪兇惡虎旅<lb/>
一以至梟巢一何弱燎毛焰晶熒破竹鋒熠爚兵驕不<lb/>
可戢殺人如戲謔悼耄皆麗誅玉石何所度未能剪强<lb/>
暴争先謀剽掠良民生計空賖死心殞穫四野搆豺狼<lb/>
五畝孰耕鑿出師不以律餘孽何由却俾夫熾蜂蠆寡<lb/>
術能籠絡邊陲未肅清胡顔食天爵世方尚奔競誰復<lb/>
振謇諤黄屋逺萬里九重髙寥廓時稱多英雄才豈無<lb/>
<pb n="KR4h0109_WYG_005-12a"/>
衛霍近聞命良臣拭目觀奇略<lb/>
　　　成都書事百韻詩<hi>并序</hi>　　　　　薛田<lb/>
　金躔奥壤玉壘名區風物尚饒曠古稱最僕守茲職<lb/>
　任五年載至初則木牛流馬馳八使以均財次則皂<lb/>
　盖朱幡奉一麾而作鎮歴覽勝異慷慨興懐古人曰<lb/>
　非感發不可以言詩非聲詩不可以導志故言成志<lb/>
　激流為美談偶因公退輙作成都書事七言一百韻<lb/>
　止陳乎益都事蹟㒺暇以外景加諸庶㡬謬發于斐<lb/>
<pb n="KR4h0109_WYG_005-12b"/>
　然詎敢芳揚于作者其詩曰<lb/>
混茫丕變造西阡物像熙熙被一川易覺錦城銷白日<lb/>
難歌蜀道上青天雲敷牧野耕桑雨栁拂旗亭市井煙<lb/>
院鎖玉溪留好景坊題金馬促繁絃風流鋪席堆紅豆<lb/>
瀟灑門庭映碧鮮表状屢言同穎穂敇書頻奨並生蓮<lb/>
旋科杞樹炊香稻剰種豌巢沃晚田仁宅不隳由政立<lb/>
義闈無取任情遷民知禮遜蠺叢後俗尚奢華邃古先<lb/>
遶郭波濤來浩浩歸朝岐路去綿綿乍囘黒水将成道<lb/>
<pb n="KR4h0109_WYG_005-13a"/>
潛到青羊恐遇仙靚女各功翻様繡袨商兼制砑綾牋<lb/>
壚邊泛蟻張裙幄江上鳴鼉簇綵舩石筍崚嶒衙對峙<lb/>
琴臺恢闊寺相連羣葩艷裏珍禽語百草香中瑞獸眠<lb/>
喜趣必臻尤佇望勝逰爭倦更遷延早荷葉底蹲鴟伏<lb/>
椶樹梢頭亂蝶穿鹺發牢盆渾棄鹵鐵資圜法免鈈鈆<lb/>
豐饒物態寜殊越美麗姝姬酷類燕西海號雄彰傳紀<lb/>
南康辭健積銘鑴良工手技髙容學妙隠丹方秘不傳<lb/>
倚劒靈闗凌絶頂夢刀孤壘削危巔金華巷陌遺三品<lb/>
<pb n="KR4h0109_WYG_005-13b"/>
石鏡伽藍露一拳信落荆州隨鼓枻檢頌芝闕聴揺鞭<lb/>
若量内地寒暄異且在遐陬水陸全渝舞舊云傳樂府<lb/>
巴談誰曰繫言詮九苞綰就佳人髻三閙裝成子弟韀<lb/>
欲辨坤維尋地理纔臨益部認郊廛文翁室暗封苔蘚<lb/>
葛亮祠荒享豆籩貨出軍儲推賑濟轉行交子頌輕便<lb/>
氣蒸蒟蒻根鬚潤日罩楩柟樹影圓藥市風光蟲蟄外<lb/>
花潭遨樂鵙鳴前聚源待擬求梟氏貯怨那能雪杜鵑<lb/>
衆植森榮還蓊蔚夾流湍迅迴潺湲鮮明機杼知無算<lb/>
<pb n="KR4h0109_WYG_005-14a"/>
細碎錐刀不啻千合伴鵶鬟齊窈窕對陪霓袖競翩翾<lb/>
五門冷映岷峨雪千里爰疏灌堋泉茂盛八弦宜得最<lb/>
膏腴十道北俱偏袁滋不到生無分段相重來宿有縁<lb/>
款召相如登兔苑驟遷太白歩花甎葳甤草木時為瑞<lb/>
竒秀江山代産賢曉後細風紅灼灼夜中㣲雨碧芊芊<lb/>
錦亭焰燭明歌障繡閣香毬煖熨氈寳塔徘徊停隼旟<lb/>
觀街雜㳫擁輜軿酴醾引架家家郁躑躅攀條處處妍<lb/>
重愛魯儒提徳柄威降曹將董戎旃歡謡少負賨人勇<lb/>
<pb n="KR4h0109_WYG_005-14b"/>
長講多經楚客禪似簇綺羅偏煥耀如流車馬信喧闐<lb/>
搘機顯綽名堪錄題柱芬芳事莫捐李特鋒錯徒恃險<lb/>
張儀規畫自持顛鷹揚器業成悠乆鳥合奸雄敗轉旋<lb/>
漫向鼎分澄霸道却當龜化驗都廛強貪楚滅悲傾轍<lb/>
廣洽堯詢喜慕羶側弁猖狂抛玉斝歸鞍酩酊墜金鈿<lb/>
氛埃屏息雲常覆稼穡繁滋澤靡愆睿聖宵衣垂迺睠<lb/>
貴臣馳日每傳宣石牛邁路加歆饗江瀆隆區助潔蠲<lb/>
避暑亭臺珍簟設縱閒池沼釣絲牽遮蠻帶礪長能固<lb/>
<pb n="KR4h0109_WYG_005-15a"/>
捍蜀金湯逺益堅何武甲科曽繼踵嚴真十兆罕差肩<lb/>
儲書競甲諸家集博識咸修百氏箋紙碓暮舂臨岸滸<lb/>
瓜樽春注截河壖華嚴像閣凉堪愛淨衆松溪僻可憐<lb/>
學射崔嵬横罨靄放生寛廣媚漪漣蘚庭嫩筍青篸篸<lb/>
風檻新荷綠扇扇守戍貔䝗千萬騎采葑簮筍兩三員<lb/>
清江瀉勢方流巽大面盤形正壓乾電掃谷風藏虎嘯<lb/>
雷瞑宫樹灑龍涎郃占逖應星舒彩欒噀端聆火撲燃<lb/>
令範式驅民缺缺咨謀疇倚道平平性寒甘蔗猱偷齧<lb/>
<pb n="KR4h0109_WYG_005-15b"/>
體膩芭蕉蠧莫沿誌讀備興重掩巻史看唐幸懶終篇<lb/>
雕盤姹女呈酥作水巷癡童颺紙鳶初下鹿頭迷鄠柱<lb/>
暫來犀浦誤伊瀍變秦言語生皆㑹戀土情懐死不悛<lb/>
結廈斧斤宗簡易入神丹艧厲精専柳隄夜月朱簾捲<lb/>
花市春風繡幕搴十縣版圖分戶籍一城牌肆係民編<lb/>
受辛滋味饒薑蒜劇饌盤飡足鮪鱣月季昌霜秋肯挫<lb/>
荔枝衝瘴夏宜然幾番藂箐鳴虚籟是箇園林噪懶蟬蠢<lb/>
動乗時先飬育菁英屆候别陶甄地丁葉嫩和嵐採天<lb/>
<pb n="KR4h0109_WYG_005-16a"/>
蓼芽新入粉煎平代唘闈聞繼岌監軍憑軾見劉焉蕙<lb/>
蘭馥裛幽蹊畔菱芡交鋪曲島邊繪網晚晴誇蹴踘畫<lb/>
繩寒食戲鞦韆氤氲紫霧濛都邑縹渺彤霞聚偓佺螭<lb/>
伏自然銷劒㦸螻翻㡬度起戈鋋宦逰止歎音塵闕鄉<lb/>
飲何驚嵗月遄靈夀桃枝奇共結金砂銀鑠貴相聨埋<lb/>
輪昔按均輸命吒馭今分太守權徒為行春飛皂盖詎<lb/>
能許國報青錢政經旋考尤多僻民瘼深求尚未痊雖<lb/>
愧袴襦非叔度且期毫墨有馮沿僶遵㢘察思從訓克<lb/>
<pb n="KR4h0109_WYG_005-16b"/>
謹操脩敢好畋南市醉過攅幟隊西樓歡坐列瓊筵煩<lb/>
囂謹畏傷淳厚慧黠周防近巧諞重祿省心宜致冦薄<lb/>
材荘貌若臨淵扶危頗異巢居幕勸善還同矢在弦叨<lb/>
莅一麾康逺俗等閒光景又三年<lb/>
　　　成都　　　　　　　　　　　　宋祁<lb/>
風物繁雄古奥區十年傖父巧論都雲藏海客星問石<lb/>
<hi>成都有一石人傳嚴君平所辨星石今在嚴真觀</hi>花識文君酒處壚兩劒作闗<lb/>
屏對繞二江聨派練平鋪此時全盛超西漢還有淵雲<lb/>
<pb n="KR4h0109_WYG_005-17a"/>
杼頌無<lb/>
　　　成都行　　　　　　　　　　　陸㳺<lb/>
倚錦瑟擊玉壺吴中狂士㳺成都成都海棠十萬株繁<lb/>
華盛麗天下無青絲金絡白雪駒日斜馳遣迎名姝臙<lb/>
脂褪盡見玉膚綠鬟半脱嬌不梳吴綾便面對客書斜<lb/>
行小字宻復疎墨君秀潤腴不枯風枝雨葉蕭蕭殊月<lb/>
浸羅襪清夜徂滿身花影醉索扶東來此歡墮空虛坐<lb/>
悲新霜㸃鬢鬚易求合浦十斛珠難覓錦江雙鯉魚<lb/>
<pb n="KR4h0109_WYG_005-17b"/>
　　　夢至成都悵然有作<hi>二首</hi>　　　　前人<lb/>
春風小陌錦城西翠箔珠簾客意迷下盡牙籌閒縱博<lb/>
刻殘畫燭喜分題紫氍毹暖帳中醉紅叱撥驕花外嘶<lb/>
孤夢凄凉身萬里令人憎殺五更鷄<lb/>
宦途元不羡飛騰錦里豪華壓五陵紅袖引行逰玉局<lb/>
華燈圍坐醉金繩階前汗血洮河馬架上霜毛海國鷹<lb/>
世事轉頭誰料得一官南去冷如冰<lb/>
　　　雪中懐成都　　　　　　　　　前人<lb/>
<pb n="KR4h0109_WYG_005-18a"/>
憶在西州遇雪時繡筵處處百花圍烏絲闌展新詩就<lb/>
油壁車迎小獵歸感事鏡鸞悲獨舞寄書筝䧹恨慵飛<lb/>
愁多自是難成醉不為天寒酒力微<lb/>
　　　成都書事　　　　　　　　　　前人<lb/>
劒南山水盡清暉濯錦江邊天下稀煙栁不遮樓閣斷<lb/>
風花時逐馬頭飛芼羮筍似稽山美斫鱠魚如笠澤肥<lb/>
客報城西有園賣老夫白首欲忘歸<lb/>
　　　涪州　　　　　　　　　　　　前人<lb/>
<pb n="KR4h0109_WYG_005-18b"/>
古壘西偏曉繫舟倚闌搔首思悠悠欲營丹竈竟無地<lb/>
不見荔枝空逺逰官道近江多亂石人家避水半危樓<lb/>
使君不用勤留客瘴雨蠻烟我欲愁<lb/>
　　　涪州十韻　　　　　　　　　馬提幹<lb/>
地踞襟喉重城依雉堞堅東漸鄰楚分南望帯夷邊舟<lb/>
楫三川㑹封疆五郡連人煙繁峽内風物冠江前溪自<lb/>
吴公邑園由妃子傳許雄山共峻馬援壩相聨灘急羣<lb/>
瀦沸崖髙落馬懸石魚占嵗稔鐵櫃騐晴天地暖冬無<lb/>
<pb n="KR4h0109_WYG_005-19a"/>
雪人貧嵗不綿巖標山谷子觀塑爾朱僊<lb/>
　　　涪州　　　　　　　　　　　宋輸<lb/>
錦繡洲猶在熊羆夢已無文風齊両蜀仙洞接三都白<lb/>
石從天設青崖見地圖荔支妃子國不復曩時輸<lb/>
　　　彭山縣君居　　　　　　　　　文同<lb/>
公館静寥寥園亭景物饒溪光明短彴樹影䕃危譙山<lb/>
鳥忽雙下溪魚時一跳主人王事簡文酒日逍遥<lb/>
　　　廣安　　　　　　　　　　　何志熙<lb/>
<pb n="KR4h0109_WYG_005-19b"/>
欲説賨城好先誇方物妍金羮收稻後紅腊落梅前照<lb/>
坐棃偏紫堆盤荔更鮮雪藤尤異産應不數花牋<lb/>
　　　蜀國弦　　　　　　　　　　明劉基<lb/>
胡笳拍斷𤣥氷結湘靈曲終斑竹裂為君更奏蜀國弦<lb/>
一彈一聲飛上天蜀國周遭五千里峨眉迢迢連玉壘<lb/>
岷嶓出水作大江地砉天浮戒南紀舒為五色朝霞暉<lb/>
惨為虎豹號隂霏翕為千嶂雲雨入噓為百里雷霆飛<lb/>
白鹽雪消春水滿谷鳥相呼錦城暖巴姬倚歌漢女和<lb/>
<pb n="KR4h0109_WYG_005-20a"/>
楊栁壓橋花纂纂銅梁翠氣通青蛉碧鷄啼落天上星<lb/>
山都號風寡鵠泣杜鵑嗚咽愁幽㝠商悲語怒聽未了<lb/>
窮猿三聲巫峽曉瞿唐浪波翻九淵倒瀉流泉喧木杪<lb/>
樓頭仲宣羇旅客故鄉𣺌𣺌音塵隔含悽更聽蜀國音<lb/>
不待天明頭盡白<lb/>
　<lb/>
　<lb/>
　<lb/>
<pb n="KR4h0109_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻六十四</head>
    <p>
<pb n="KR4h0109_WYG_064-1a"/>
欽定四庫全書<lb/>
　全蜀藝文志巻六十四　　明　周復俊　編<lb/>
　　行紀題名<hi>簡版附</hi>
　　　朐䏰縣鈐記　　　　　　　漢扶嘉<lb/>
　　　　前漢扶嘉朐䏰人也初嘉母於湯溪側遇龍<lb/>
　　　　後生嘉巧發奇中高祖為漢王與嘉相遇獻<lb/>
　　　　定三秦策高祖以其志在扶翊賜姓扶氏為<lb/>
　　　　廷尉臨終有言云云今刻于石<lb/>
<pb n="KR4h0109_WYG_064-1b"/>
一牛對馬嶺不出貴人出鹽井<lb/>
　　　流江縣紀功題名　　　　　　蜀張飛<lb/>
漢將張飛率精兵萬人大破賊首張邰于八濠立馬勒<lb/>
石<lb/>
　　　新都縣真多山題名<lb/>
王方平采藥此山童子歌玉鑪三澗雪信宿乃行<lb/>
　　　鶴鳴山銘記<hi>李膺益州記</hi>
張道陵為蝮蛇所吸門人以為登仙矣<lb/>
<pb n="KR4h0109_WYG_064-2a"/>
　　　眉山象耳山題名<hi>舊有石刻今亡</hi>　　　唐李白<lb/>
夜來月下卧醒花影零亂滿人襟袖疑如濯魄於氷壺<lb/>
也李白書<lb/>
　　　渠州冲相寺題名　　　　　　崔塗<lb/>
中原黄賊煽亂前進士崔塗避地于渠州春日獨遊冲<lb/>
相寺由此登眺翌日北歸<lb/>
　　　赤水縣龍多山唐人刻字<hi>在今合州</hi>
北山高明窈深變態萬狀下視涪水如帯烟雲出没山<lb/>
<pb n="KR4h0109_WYG_064-2b"/>
之偉觀也<lb/>
　　　流溪縣鐵冠仙人鈐記<lb/>
大洲連小洲此地出公侯<lb/>
　　　黎州西林寺壁間題<lb/>
囘道人日行一千五百里謁全菴上人不遇而去<lb/>
　　　摩圍山唐人石刻<hi>士人謂天曰圍</hi>
巴黔路途濶遠亦無舘舍凡至宿泊多倚溪巖就水造<lb/>
飡鑚木出火<lb/>
<pb n="KR4h0109_WYG_064-3a"/>
　　　嘉州舊市鎭石闕九字　　　　李德裕<lb/>
唐李德裕領重兵過此<lb/>
　　　峨眉山普賢殿簡板<lb/>
天真皇人諭道之地楚狂接輿隠迹之鄉<lb/>
　　　閬中台星巖題名　　　　　　司馬池<lb/>
<hi>闕</hi>路運使司馬池天聖九年遊台星巖司馬光扶<lb/>
　　　下嵓行記　　　　　　　　　蘇軾<lb/>
子瞻子由與侃師至此院僧以路惡見止不知僕之所<lb/>
<pb n="KR4h0109_WYG_064-3b"/>
歴有百倍於此者矣丁未正月二十日書<lb/>
　　　香山寺行記　　　　　　　　黄庭堅<lb/>
太守高仲本率南昌黄魯直墊江譚處道同來遠水喬<lb/>
木僧房高下景物清絶為䕫路第一建中靖國元年二<lb/>
月庚申㣲雨中來庭堅書<lb/>
　　　卧龍行記　　　　　　　　　　前人<lb/>
天水張茂先世家南昌黄庭堅魯直弟叔向嗣直建中<lb/>
靖國元年三月丁卯同來時左綿道人思順開法席於<lb/>
<pb n="KR4h0109_WYG_064-4a"/>
此山道俗歸心荆棘草萊化為金碧新雨晚晴同登中<lb/>
閣觀白鹽之崇崛想杜少陵之風流歎大雅之不作裵<lb/>
回乆之魯直書<lb/>
　　　石笋上行記<lb/>
江通濟道吕珣東玉黄庭堅魯直同來<hi>建中靖國元年</hi>
<hi>三月</hi>
　　　卧龍行記　　　　　　　　　劉均國<lb/>
頴川劉均國邀古雍李紹隆雒陽邢仲時陽翟衞師<hi>闕</hi>
<pb n="KR4h0109_WYG_064-4b"/>
黄山韓次阮游卧龍山咸平院歸至天寧寺謁長老忍<lb/>
禪師建炎<hi>闕</hi>年<hi>闕</hi>月晦日均國之子瓖侍涪翁以文學<lb/>
名世學徐浩書而婉美一時名士之逰者皆文義卓然<lb/>
間有得筆法之妙者涪翁死三十年矣今人見其翰墨<lb/>
及從之逰者莫不欣然景慕之都運徽猷乆從涪翁游<lb/>
而文學翰墨皆造其妙步趨之相若模範之相承譽望<lb/>
<hi>闕</hi>　　　　　　　乎其能肖也後之人茍未知涪翁<lb/>
之賢請觀於公可知矣茍有未知公之賢請觀於涪翁<lb/>
<pb n="KR4h0109_WYG_064-5a"/>
可知矣樂是師友之道光華之因書子留題之後建炎<lb/>
五年正月日門生從政郎䕫州奉節縣令主管勸農公<lb/>
事王行謹跋<lb/>
　　　龍春灘留題　　　　　　　　馮時行<lb/>
建炎戊申正月上巳日判官李造道司户趙執權知縣<lb/>
母丘元望縣尉馮當可陪郡侯謁武烈公祠遂泛江而下<lb/>
散步此磧老杜詩云元日逢人日未有不隂時議者謂<lb/>
天寳之季此詩盡之今日天宇清明江國熈然太平之<lb/>
<pb n="KR4h0109_WYG_064-5b"/>
期指日可俟又獲與諸公偕遊所謂人日也馮當可書<lb/>
　　　香積院行記　　　　　　　　　蔡懌<lb/>
東萊蔡懌樂道出師瀘南子興雅侍行兄郡守惇元道<lb/>
弟安度子憲㮤松年姪典宗伯世興詩仲志興禮仲圭<lb/>
興邦嘉言頴川趙昌弼子俊作别于此建炎戊申四月<lb/>
九日<lb/>
　　　祥雲寺行記　　　　　　　　　劉昉<lb/>
紹興戊申正月中澣出郊勸耕至東屯因落少陵故居<lb/>
<pb n="KR4h0109_WYG_064-6a"/>
祠堂之成聞祥雲寺之後有瑞石歸路就往觀之䇿杖<lb/>
行山澗亂石間踰里許石果異也事無大小必先難而<lb/>
後獲是日自東屯還過瞿唐已將暮任賔僚之去留其<lb/>
同至者趙沂詠道<hi>闕</hi>定國公才鄧高叔誼王鼎子新李<lb/>
驥元駿家茂秀實張聿述之朱齊卿醇甫李宗臣元慶<lb/>
楊譽時美真勝賞也劉昉方明書<lb/>
　　　報恩寺行記　　　　　　　　唐文若<lb/>
紹興歳丙子七月峽中乆不雨秋暑熾甚己巳晦連夕<lb/>
<pb n="KR4h0109_WYG_064-6b"/>
霶霈水復大漲余繫舟瀼中杖䇿同二子輅軫來遊道<lb/>
人定觀迎謁欣然乃漢中舊職憇食方丈登佛牙閣愛<lb/>
其江山鮮明草木秀潤頓失三峽之陋寺本晉鐵佛院<lb/>
距今八百禩屢易而不廢良有以也聞方丈法堂輪藏<lb/>
皆創建始事者曉公禪師曰道隆曰永璘嗣成之二傳<lb/>
餘卅載金碧鼎新觀嘗相其事至是欲余為記惜方行<lb/>
役未暇也曉隆實傳法師資而璘觀及曉皆漢中人鐵<lb/>
佛像以中更神霄徙他所觀主寺事既修三門方營建<lb/>
<pb n="KR4h0109_WYG_064-7a"/>
東西挾閣議復迎置故處云充朝散郎新除光禄寺丞<lb/>
眉山唐文若記<lb/>
　　　卧龍山記　　　　　　　　王十朋<lb/>
永嘉王龜齡少城周行可海陵查元章載酒來遊時凍<lb/>
雨初霽風日清羙山谷明秀煦人道傍雜花盛開籃輿<lb/>
徐行應接不暇寺有荼䕷羅絡松上如積雪崇蘭數百<lb/>
本秀發巖石間㣲風透香所至芬郁東榮牡丹大叢雨<lb/>
前已開道人植盖䕶持留以供客飲罷縱歩泉上瀹茗<lb/>
<pb n="KR4h0109_WYG_064-7b"/>
賦詩而歸乾道丙戌清明前四日<lb/>
　　　瞿唐闗行記　　　　　　　　闗耆孫<lb/>
乾道庚寅中元日關耆孫約李時雨陳彦岳建壽宋嵩<lb/>
李晉張徽之雍大椿飲于三峽堂晚擕餘觥下瞿唐闗<lb/>
訪䕫刺史舊治客曰今之司關者之居是也遂飲於此<lb/>
茂林修竹間小亭縈紆客曰此唐劉夢得故址也夢得<lb/>
遺墨舊有石好事者取去飲闗上高齋誦少陵薄雲巖<lb/>
際宿孤月浪中翻之詩歎此老具眼如此䕫江山元麤<lb/>
<pb n="KR4h0109_WYG_064-8a"/>
惡惟少陵新紀處獨異高齋其一也高齋故基在屋隘<lb/>
而陋予惜之方欲為太守王君言客陳彦辛景賢出席<lb/>
願出力董役更築之僕謂不可隘而陋亦不可侈而大<lb/>
此少陵誅茅避世意也併書以告二子云景賢今司瞿<lb/>
唐闗者是日後至之客也<lb/>
　　　曲水留題　　　　　　　　　李燾<lb/>
或言雲安之西三十里許有自然曲水閏月甲午朔泊<lb/>
舟橫石灘上擕子<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>塾垡壁堲及劉甥卞子道子歩<lb/>
<pb n="KR4h0109_WYG_064-8b"/>
訪之水極峻急不可流觴巖顔有永和三年及六年刻<lb/>
字十五六行剥落已不可讀細辨其文但昔人捐金以<lb/>
事仙佛識金數於石爾殆非禊飲處也好事者因年號<lb/>
遂増飾之當時必置屋廬象設今變滅無餘然水石要<lb/>
可喜姑取酒酌其旁賞晤良久乃去乾道九年眉山李<lb/>
燾書<lb/>
　　　三峽堂行記　　　　　　　　吕商隱<lb/>
商隱被命赴闕大卿李先生實帥䕫門作三峽堂成而<lb/>
<pb n="KR4h0109_WYG_064-9a"/>
未考也因相率置酒作樂其上同來者商隱及郡僚張<lb/>
悦之陳子長員仲文謝邦彦堂據峽口俯瞰洪流震揺<lb/>
灔澦真為偉觀歳淳熙己亥八月二十三日成都吕商<lb/>
隱周父書<lb/>
　　　侍郎閻公運使張公同遊卧龍紀行<lb/>
　　　　　　　　　　　　　　　　閻蒼舒<lb/>
余初自宣威幕府送季長奏事北闕入道山為學士後<lb/>
三年余始被命造朝遂玷論思之列今丐祠得請而歸<lb/>
<pb n="KR4h0109_WYG_064-9b"/>
㑹季長䕶漕䕫門相與道舊故握手驚嘆盖闊别已十<lb/>
年矣辱通家燕欵浹辰亡倦最後游卧龍山松風肅爽<lb/>
雲日蔽虧千載英靈恍若來下晚趨躍馬城赤甲白鹽<lb/>
峻極天半晴光返照濆浪帖伏慈明行酒道韞誦詩至<lb/>
大醉而去不圖天涯為樂之至於斯也淳熈九年二月<lb/>
癸巳唐安閻蒼舒才元書<lb/>
　　　高齋題灔澦水側　　　　　　　成鏞<lb/>
開封成鏞子韶寄瞿唐關懐安寋渥澤民成都郭公臨<lb/>
<pb n="KR4h0109_WYG_064-10a"/>
舜卿東去過高齋覽形勝遣人撑舟垂繩墜石則灔澦<lb/>
上水猶三十四丈子韶曰夏中江漲灔澦上水猶三十<lb/>
餘丈可想見矣澤民之子慶胄侍淳熈乙巳正月二十<lb/>
五日<lb/>
　　　古書巖留題　　　　　　　　楊輔<lb/>
䕫州守楊輔去官過萬户驛故朐䏰縣治泊舟游古書<lb/>
巖見刻石滿其上意當時或有像設屋室盖縣人常所<lb/>
往來之地縣徙歳月不復可考而石刻亦漫闕就盡詳<lb/>
<pb n="KR4h0109_WYG_064-10b"/>
者但為臆創乃屬雲安大夫劉申徧摹巖上下石刻試<lb/>
考詳庶幾其猶有獲也同來者雲安大人鄭邦基郝奚<lb/>
仲作從姪有聲淳熈十五年八月十六日<lb/>
　　　紀異　　　　　　　　　　　單䕫<lb/>
神怪之事聖人所不語而獲麟退鷁之書聖人亦不廢<lb/>
然天壤之間容有此理耶部使者揚舲東下而有若鱗<lb/>
蟲之異予翌日語别江干猶復見之豈使者新節光華<lb/>
江神世情出靈怪以護舟楫歟不然當與信心而不信<lb/>
<pb n="KR4h0109_WYG_064-11a"/>
目者評之題名後一日錢唐單䕫書<lb/>
　　　州學留題　　　　　　　　　　前人<lb/>
郡守錢唐單䕫仝漕使濩澤張玠以紹熈元年六月初<lb/>
吉祇謁先師因言肄業之士别駕漢嘉張子震郡文學<lb/>
三山柯甲皆在施方大寧文學掾錢塘李廷光九華湯<lb/>
巖起三衢毛憲實與焉遂㑹食明道堂規模一新見國<lb/>
子録范仲黼經營之羙啜茗於共學觀三峽圖聽水琴<lb/>
清話久之翛然忘暑遐想詠歸之風名教之樂其有既耶<lb/>
<pb n="KR4h0109_WYG_064-11b"/>
　　　卧龍行記　　　　　　　　　　李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
眉山李季允同漢嘉王申父襄陽爰亞夫來遊時春陽<lb/>
驟驕風埃四起酌泉松石間意頗愜無何雷雨忽至晚<lb/>
登寺閣望赤甲白鹽山色如洗相與舉酒樂甚遂留宿<lb/>
山房季允書此紀歳月慶元六年五日<lb/>
　　　江月亭留題　　　　　　　　　何異<lb/>
癸亥燈夕前一日臨川何異同叔招王鈐轄飯次日當<lb/>
用故事邀漕使鉅野李誠之訖同至江月亭鈐轄録示<lb/>
<pb n="KR4h0109_WYG_064-12a"/>
梅谿舊題預有所請方辭以老罷無復强啜語言姑許<lb/>
記歳月云是夕五鼓形於夢寐得二十字其辭曰月湖<lb/>
湖上月到處有光輝既解相隨出當湏照我歸覺而甚<lb/>
喜歸日可期既登兹亭水月相得愈切刀頭之夢故併<lb/>
書以遺之鈐轄名光遠字宏文是為江月主人<lb/>
　　　卧龍紀行　　　　　　　　　黄人傑<lb/>
帥帳跨鼇陳損之繡衣具茨王璆聯轡登卧龍置酒高<lb/>
㑹賔客從者十有六人是日金虎嘯風丹雲蔽日凉生<lb/>
<pb n="KR4h0109_WYG_064-12b"/>
樽俎興在江山獻酬賡唱之餘挹大士泉訪海仙像塵<lb/>
慮息而神瞿唐晝漏垂盡乃去眞勝游也慶元己未七<lb/>
月十有四日魯齋黄人傑書<lb/>
　<lb/>
　<lb/>
　<lb/>
　<lb/>
　全蜀藝文志卷六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二十九</head>
    <p>
<pb n="KR4h0109_WYG_029-1a"/>
欽定四庫全書<lb/>
　全蜀藝文志巻二十九　　明　周復俊　編<lb/>
　　書<lb/>
　　　上蜀帥韓密諫書　　　　　　宋范鎮<lb/>
鎮聞聖王之治以得賢為首而賢之登必本于鄉也故<lb/>
登于其鄉則知所以為人父知所以為人子知所以為<lb/>
人兄知所以為人弟而慈孝友恭恵聰質仁秀出於衆<lb/>
者可得而官使周之王制家有塾黨有庠遂有序國有<lb/>
<pb n="KR4h0109_WYG_029-1b"/>
學簡帥教者而賔興之故其詩曰濟濟多士文王以寧<lb/>
漢則漸焉繇芻牧而起者有之自賈豎而奮者有之亦<lb/>
已小駁及其下郡國以賢良方正遜讓之詔而班固云<lb/>
大漢文章與三代同風有唐㳂隋制専用詩賦䇿論而<lb/>
升黜爾時美談之尤尚者若同人舉然故開元元和間<lb/>
號稱得人之盛國家順考古道思皇多士四門允穆而<lb/>
畜徳積行無壅閉於上數路兼收而藏才韜能絶沉冥<lb/>
於下受大小以咸足象逺近而弗間内有伊周之徳之<lb/>
<pb n="KR4h0109_WYG_029-2a"/>
美謨明而告猷外有甫申之才之珍蕃宣而樹教固宜<lb/>
宅巖廊而髙拱造大庭而與稽恭已無為仰成左右而<lb/>
已尚且深詔執事求之如不及豈非首賢而為治乎逖<lb/>
矣西土上當井絡之次下亘坤維之隅江漢炳靈岷峩<lb/>
儲精自司馬相如王襃何武揚子雲之生遺風流聞不<lb/>
絶若綫近年移三互之法除限口之令而揚軒戺服王<lb/>
塗者嵗聞起閭閈逰聖閫者日有方朝廷申大比之期<lb/>
而執事當敦遣之職其為書自干薦者以百數至如服<lb/>
<pb n="KR4h0109_WYG_029-2b"/>
儒學之舊屢困不更其守則楊助髙行誼之履懿誠以<lb/>
發于辭則章君陳楊韻李綱何褧趙衆謹子弟之帥美<lb/>
聞已彰於時則李南紀吳師孟李慎修其間事業美中<lb/>
忠信待舉懐良玉以被褐藏穎錐而處囊者豈可勝道<lb/>
哉伏惟執事春風以煦之白日以暴之定鑑以臨之誠<lb/>
衡以平之使其揚芬芳破暗昧定好醜審重輕而後先<lb/>
方物之貢利國光之觀者豈惟諸生幸甚亦西南幸甚<lb/>
若鎮之能薄才謭進之使與計偕可也退之以警不肖<lb/>
<pb n="KR4h0109_WYG_029-3a"/>
可也異日明天子再拜受書三薰而進加地進律以舉<lb/>
上賞之典賜弓若矢以推蕃屏之數褰棠連袵于于而<lb/>
來鎮文陳於此者直以方今濟濟以三代同風之辰而<lb/>
同人之舉或幾於息矣伏望執事憫其狂僣開懷而恕<lb/>
接之干冐台嚴伏深戰懼<lb/>
　　　上田密諫書　　　　　　　　　張俞<lb/>
五月十三日張俞再拜密諫明公閣下四月二十四日<lb/>
郫縣公人至山伏䝉台慈特賜鈞翰并示所撰故九河<lb/>
<pb n="KR4h0109_WYG_029-3b"/>
公真後賛墨圖一本伏讀詳思莫窮文㫖觀夫九河公<lb/>
之治蜀始則平暴亂雪民於湯火俾權臣姦豎側目而<lb/>
不動終則立條教納民於軌物俾遺黎生齒懐徳而不<lb/>
忘固乃天下之豪傑宋室之循良也惜乎不遭大用後<lb/>
嗣衰微而讒口囂囂陷為酷吏兹蜀人憤恨之日乆矣<lb/>
閣下後其治五十年思以徳教綏静蜀國用能觀其故<lb/>
事不掩厥懿揚其遺風乃作乖崖後序賛夫乖崖者非<lb/>
自譽也而世不通其㫖凡論其美必曰乖崖公其辭章<lb/>
<pb n="KR4h0109_WYG_029-4a"/>
者亦曰乖崖公其甚謬者則曰張乖崖繇是乖崖之號<lb/>
顛倒漂溺不復正之者逮五十年矣今閣下後其賛而<lb/>
辨之曰乖不違正崖而厲公名雖自貶有激於衷繇是<lb/>
乖崖之義判然而明賢者之志炳然而光衆人之言了<lb/>
然而不惑是閣下能盡九河公之心可謂明矣世之人<lb/>
則不然見人之善則忌害掩蔽生其瑕疵蹈人之事則<lb/>
毁詆變更掃其軌迹務成其私不顧笑僇安肯譽前人<lb/>
之尚可道哉閣下獨矯然不私與天下同其説可謂公<lb/>
<pb n="KR4h0109_WYG_029-4b"/>
矣古之人不得志於當年必遺意於後世以俟知音若<lb/>
乖崖者非閣下誰由明之三蜀之人既思九河公之徳<lb/>
復愛閣下之頌其斯文良為不朽矣俞愚闇不達亦欲<lb/>
張閣下之文以俟史官修九河公傳得以采焉<lb/>
　　　上蜀帥書　　　　　　　　　　前人<lb/>
張俞再拜奉書密諫明公閣下世言古之大聖人必曰<lb/>
三皇氏五帝氏羲農在上古其道不可復行故後世唯<lb/>
以堯舜為法歴百聖莫之能易而學者遂傳禹尚不及<lb/>
<pb n="KR4h0109_WYG_029-5a"/>
堯舜俞謂堯承四聖至治之業在位七十載故能道徳<lb/>
行于天地萬物陶乎無為其後洪水暴於九州十有餘<lb/>
年生民流宕彛倫壊亂堯視天下之溺如已之溺乃博<lb/>
咨衆工若臯陶之倫咸不克其事然後舉舜舜亦不能<lb/>
治然後舉禹果能治之遂成大功及舜有天下若堯之<lb/>
治乃美禹曰地平天成六府三事允治萬世永賴時乃<lb/>
功是知滔天之害雖堯舜之聖必待禹而治之茍當時<lb/>
不得禹也生民其如何後世其如何愚恐君臣父子不<lb/>
<pb n="KR4h0109_WYG_029-5b"/>
為魚鱉則九州萬國淪於海矣安有今日之治哉故謂<lb/>
開闢以來羣聖之功唯禹為大由乎此也百川之長有<lb/>
四瀆而江河為大江出蜀之西徼禹乃生於西羌石紐<lb/>
其地也今淫鬼無名饕蜀民之祀者迨將千百郡縣猶<lb/>
能有之而神禹為蜀人江漢為蜀望大功格天地利澤<lb/>
施萬世曾不得享蜀之祀若一淫鬼斯闕禮之甚者俞<lb/>
甞恨焉伏惟明公治蜀滔滔江漢盡在土宇宜作禹廟<lb/>
用康斯民昔尹吉甫作詩美申伯則曰王命申伯式是<lb/>
<pb n="KR4h0109_WYG_029-6a"/>
南邦因是謝人以作爾庸又美仲山甫則曰徳輶如毛<lb/>
民鮮克舉之維仲山甫舉之言政事甚易而人不能行<lb/>
維仲山甫獨能舉而行之明公有申伯法度南邦之徳<lb/>
有仲山甫賦政於外之功蜀人愛戴期乎無窮若禹廟<lb/>
之作政之易者衆不能作之明公若能作之可謂存乎<lb/>
聖而順乎民也豈挾太山超北海之為力哉俞近述南<lb/>
賓羣修禹廟碑文一首其道備其事直文雖浮濫理或<lb/>
庶幾方刻廟石以示後世謹録一通上獻謂狂夫之言<lb/>
<pb n="KR4h0109_WYG_029-6b"/>
而棄之不敢逃戾若謂斯言可采斯廟可成宜載事於<lb/>
金石則江漢無盡明公之徳亦無盡焉<lb/>
　　　荅吳職方書　　　　　　　　　前人<lb/>
俞頓首二三月至𨗳江遂入山復歸治弊廬加以人事<lb/>
乆不啓訊辱四月二十七日書良釋思仰之勞相示府<lb/>
公謂俞所作講堂頓為叙已之徳於書銜立石禮未便<lb/>
安俾别為記聞之惶恐俞逰天下二十餘年知識士人<lb/>
甚衆然未甞以文字求卿大夫之知去年十二月何侍<lb/>
<pb n="KR4h0109_WYG_029-7a"/>
郎語僕曰府公興學大作講堂願為之記及行又云記<lb/>
成願示其文今年二月醇翁見語亦如何侯自李伯永<lb/>
趙先之父及諸士大夫累累相問講堂記如何思念國<lb/>
家大興學校三十年來凡作孔子廟記州學記者遍天<lb/>
下殆千百數爛漫甚矣古未甞有也且蜀郡之學最古<lb/>
又世傳其文翁講堂乆壊今府公復作之髙明宏壯上<lb/>
可坐五百人非列郡之可擬茍欲作記則土木尚未足<lb/>
稱也且記之名又不足鋪揚講堂之義唯歌頌可以傳<lb/>
<pb n="KR4h0109_WYG_029-7b"/>
於無窮文既成投於府公辱書云求記若銘爾今以頌<lb/>
為貺顧何徳以堪之奚可輕示於人僕竊思之以文辭<lb/>
淺陋邪不示於人實恵之大者也茍以府學不可為頌<lb/>
邪則古人作之者多矣自漢至唐文章大手皆採風人<lb/>
之㫖以為賦頌凡宫室苑囿鳥獸草木君臣圖像及歌<lb/>
樂之器意有所美莫不頌之不獨主於天子乃名為頌<lb/>
晉趙文子室成張老賀焉曰歌於斯哭於斯聚國族于<lb/>
斯君子曰善頌漢鄭昌上書頌盖寛饒顔師古曰頌謂<lb/>
<pb n="KR4h0109_WYG_029-8a"/>
稱美之班固皇甫謐皆曰古人稱不歌而頌謂之賦王<lb/>
延夀曰物以賦顯事以頌宣匪賦匪頌將何述焉馬融<lb/>
長笛賦序曰追慕王子淵枚乗劉伯康傅武仲等簫琴<lb/>
笙頌作長笛頌嵇康琴賦序亦曰自八音之氣歌舞之<lb/>
象歴代才士並為之賦頌又若揚雄有趙充國畫頌史<lb/>
岑有鄧隲出師頌蔡邕有胡廣黄瓊畫頌楊戯有季漢<lb/>
輔臣頌夏侯湛有東方朔畫頌陸機有漢髙祖功臣頌<lb/>
袁宏有三國名臣頌劉伶有酒徳頌馬稜為廣漢太守<lb/>
<pb n="KR4h0109_WYG_029-8b"/>
吏民刻石頌之蔡邕美桓彬而頌之崔寔為父立碑頌<lb/>
之至若袁隗之頌崔寔劉操之頌姜宏李膺陳寔之頌<lb/>
韓韶郭正之頌法真趙岐之頌季札若此之類史傳甚<lb/>
衆略舉數者以明體要又沈約之徒文章冠天下其所<lb/>
博見通達古今皆為頌述以美王侯至唐文章最髙者<lb/>
莫如燕許蕭李梁肅韓愈劉禹錫輩未有不歌頌稱賢<lb/>
人之徳美草木之異者僕故取其體而述講堂頌焉則<lb/>
頌之義豈有嫌哉且郡府之有學校學校之有講堂乃<lb/>
<pb n="KR4h0109_WYG_029-9a"/>
刺史為國家行教化論道義之所又非刺史之所自有<lb/>
也其於義可頌乎不可頌乎與夫頌一賢人美一草木<lb/>
其㫖如何且自漢已來千數百年通大賢文人史官未<lb/>
有以頌不可施於人美於物而有非之者俞竊推府公<lb/>
謙恭畏讓以頌名為嫌應以鄭康成孔穎達解魯頌之<lb/>
義也故未敢以書自陳今足下見教果以府公之言謂<lb/>
體未便安而云重譔一記鄙人豈敢復欲妄作以取戾<lb/>
乎况夫講堂頌者始稱國朝文章之盛次述府公興勸<lb/>
<pb n="KR4h0109_WYG_029-9b"/>
之遂明學者講勸之義終美宣布之職振天聲於無窮<lb/>
庶乎詞義有可采者也至於鄭康成孔穎達云魯頌詠<lb/>
僖公功徳纔如變風之美者頌者美詩之名王者不陳<lb/>
魯詩以其得用天子之禮故借天子美詩之名改稱作<lb/>
頌非周頌之流也孔子以其同有頌名故取備三頌又<lb/>
曰成王以周公有太平之勲命魯郊祭天如天子之禮<lb/>
故孔子録其詩之頌同於王者之後又曰頌者美盛徳<lb/>
之形容今魯侯有盛徳成功雖不可上比聖王是得臣<lb/>
<pb n="KR4h0109_WYG_029-10a"/>
子追慕借其嘉稱以美其人故稱頌凡孔鄭之説支離<lb/>
牴牾如此昔鄭伯以璧假許田春秋非之晉侯請隧襄<lb/>
王弗許于奚請曲縣繁纓以朝仲尼曰唯名與器不可<lb/>
以假人武子作鍾而銘功臧武仲謂之非禮季氏舞八<lb/>
佾於庭孔子曰是可忍也孰不可忍也子路欲使門人<lb/>
為臣孔子以為欺天孔鄭既為魯不當作頌而曰借天<lb/>
子美詩之名而稱頌是名器可以假人也孔子曽無一<lb/>
言示貶反列二頌為經孰謂孔子不如林放乎噫頌而<lb/>
<pb n="KR4h0109_WYG_029-10b"/>
可僣則僣莫大焉亂莫甚焉非聖人刪詩作春秋之意<lb/>
也且孔鄭解經時莫謬妄此之妄作何其甚哉傳曰夫<lb/>
子沒而微言絶七十子喪而大義乖蓋章句之徒守文<lb/>
拘學各信一家之説曲生異義古之作者固無取焉僕<lb/>
亦取焉足下以為如何忽因起予遂荅來諭非逞辨而<lb/>
好勝亦欲釋千載之惑用資撫掌解頥且假一言介于<lb/>
府公可乎如曰未安願復恵教<lb/>
　　　上吳大尹書　　　　　　　　楊天恵<lb/>
<pb n="KR4h0109_WYG_029-11a"/>
某蜀之淺丈夫也知蜀之故二三䇿而已矣蓋秦宓之<lb/>
論天帝㑹昌之詳神禹石紐之生三皇柢車之出頗譎<lb/>
誕不經而左思之賦兼六合之交㑹總八區之豐蔚跨<lb/>
諸夏之富有復浮夸少實惟是風俗文順自古以然傳<lb/>
記所録者是可觀也其大者漢有司馬相如王褒揚雄<lb/>
唐有陳子昂李白咸以文詞為世宗長然夷考於史相<lb/>
如之文以楊得意而顯雄之文以容之薦而彰子昂之<lb/>
文以上書而達顧不知當時牧伯大人為誰獨無一人<lb/>
<pb n="KR4h0109_WYG_029-11b"/>
能無半語扳數子而發之者蜀去長安東京為險逺計<lb/>
一時牧伯之選必其世議所謂材任公卿乃為之數子<lb/>
既豪傑士其文采艶發初弗自閟又近在宇下宜易知<lb/>
察方且親以身臨之竟不能回一盼之勤為若人寵其<lb/>
他則又何説也且使數子戀戀鄉里不一逰京師則上<lb/>
林之雄麗羽獵之崛竒感遇之頓挫其遂堙矣乎肉食<lb/>
者安忍處此蓋君子之用世莫樂乎得材邇臣之報國<lb/>
無大於薦士夫惟王襄為刺史薦王褒蘇頲為長史厚<lb/>
<pb n="KR4h0109_WYG_029-12a"/>
李白良可人意然漢唐上下數百年獨有二公耳其難<lb/>
得如此嗚呼某之生也後不得與斯人接也而廼今於<lb/>
閣下幸見之閣下道徳純明名實奥美以法從之貴主<lb/>
盟斯文以方面之尊愛燾士類自開府以來西南文藝<lb/>
之俊聨薦墨附賔籍者焯焯有聞矣其髙者殆將與之<lb/>
同升金玉於王度其下者猶欲使之有立鼔吹於儒林<lb/>
以故搢紳歸仁人物慕義而某此時以貧寠之故受㕓<lb/>
岷山之陽食指猥衆待耕耨而後飽誠不可一日捨穡<lb/>
<pb n="KR4h0109_WYG_029-12b"/>
事以㳺其何日以來雅拜於大君子之前重以不幸有<lb/>
幽憂之疾有癖違之累先自絶於明時亡所用於天下<lb/>
慙恐遁匿不復自齒於人倫尚敢驤首卬臆希咳唾餘<lb/>
澤於一二英材後邪今者穡事有間舊疾小愈妄自念<lb/>
言前日聨薦墨附賓籍者非某同社之良則皆旁邑之<lb/>
望也此其與某拜賜何以異故願上名謁仰慶門下之<lb/>
多獲俛賀吾人之有遭焉而不敢有所請謹治書具刺<lb/>
載拜奉獻以代將命者之詞伏惟閣下引之斥之前<lb/>
<pb n="KR4h0109_WYG_029-13a"/>
之卻之惟命之須弗敢知也不宣<lb/>
　　　上制置使書　　　　　　　　　黄源<lb/>
源竊惟蜀視中原最險逺最僻陋自古用天下無以蜀<lb/>
為也然秦漢不得蜀則不能東鄉與大小争衡而吳晉<lb/>
以來立國於江左者每每倚蜀為重蓋漢資蜀富饒以<lb/>
自給山西之形蜀之力勢相半焉當此之時蜀得十二<lb/>
蜀居吳楚上流而吳視楚為西門楚視蜀為巨蔽蜀一<lb/>
動搖而吳楚皆不帖席矣當此之時蜀得百二顧今有<lb/>
<pb n="KR4h0109_WYG_029-13b"/>
秦漢規畫天下之權有江左憑藉江淮之勢資於蜀而<lb/>
恃之以為守其勢與力二者兼取之則蜀在今不翅天<lb/>
下重也天子徃嘗以執事鎮瀘又緫戎於蜀口今又舉<lb/>
全蜀而畀之執事者總制焉此非天子以蜀重而蜀以<lb/>
執事重故歟自古用蜀者諸葛亮當第一而李徳裕次<lb/>
之徳裕南抗夷北引天下之力以自重其為功易就而<lb/>
亮獨以蕞爾之國南抗蠻西抗夷東備吳北敵魏無天<lb/>
下之大援而功視徳裕過之夫亮為力難矣然而猶未<lb/>
<pb n="KR4h0109_WYG_029-14a"/>
若執事今者之難也昭烈之後亮一歩不出大城門者<lb/>
三年而後為渡瀘之役而後為渭上之役夫堂之不植<lb/>
則其本顛大城其堂也故三年而治之藩之不固則有<lb/>
後憂蠻夷其藩也故力戰而服之蜀已安矣蠻夷已服<lb/>
矣於是乎出其兵以與魏人角於其門亮之用蜀本末<lb/>
如此視徳裕為難而視今猶易之也當今執事實難焉<lb/>
萬斛之舟順流舉帆一日而千里何則因於水之勢也<lb/>
夫因其勢而順導之則茍有志焉皆可以成事勢不足<lb/>
<pb n="KR4h0109_WYG_029-14b"/>
以自强力不足以有為而求以立大功於當世蓋唯有<lb/>
道者能之而英偉豪傑不世出之才不逮也某愚意今<lb/>
蜀之力其强盛充實不若亮時逺甚而縱横施設先後<lb/>
次第之功惟吾之所見務在利社稷而不為嫌者又非<lb/>
亮時比夫任大責重與古無以異而憑藉扶持之勢絶<lb/>
不可同日而語則執事之為力顧不難於亮哉雖然執<lb/>
事有道者自始鎮蜀迄今五年於兹譬之一元之運生<lb/>
生化化無一草木不被而道徳之威凛然人望而畏之<lb/>
<pb n="KR4h0109_WYG_029-15a"/>
在民則和在軍則肅莫之為而為之者此天人也蓋其<lb/>
力十倍徳裕而過於亮天子寧虚鼎席而乆勤執事以<lb/>
蜀凡大庇吳楚而勢有不得已也某老矣徃甞以下吏<lb/>
趨走於執事之前既辱知之矣得闕猶逺願備一官於<lb/>
麾下究觀執事徳業之萬一退而終身行焉以毋負知<lb/>
遇之渥執事其幸進之否乎俯伏俟命<lb/>
　　　上汪制置書　　　　　　　　王咨<lb/>
某聞之佚勝勞治勝亂佚與治在我勞與亂在人此非<lb/>
<pb n="KR4h0109_WYG_029-15b"/>
兵説也用國説也勢相衡事相權能得其機而執之則<lb/>
先者勝夫惟在我者無宿憂則其力全力全則有成謀<lb/>
處我於佚與治乗彼之勞且亂有所不動動必有濟譬<lb/>
如人之一身將與人鬬當無事時必思休息屈伸使筋<lb/>
骸之㑹無不舉之處夫是以能待敵於卒然而無後憂<lb/>
如無故而先自勞其身以犯風雨暑寒之變則病將起<lb/>
於腹心而中先潰自謀且不給何有於制人以六國而<lb/>
敵一秦六國之力全秦雖强無奈其為從也而六國者<lb/>
<pb n="KR4h0109_WYG_029-16a"/>
汲汲然不能以一日此其勢不歸秦而何歸天下皆曰<lb/>
晉之東不能濟一甲於長江之北履神州之故封自今<lb/>
觀之有不足怪何者上流之勢皆移於人一變僅止一<lb/>
變隨起所因且藉者皆内自戕賊之自古圖畫中原必<lb/>
兼用蜀而我初不能得既復不能有一失於李雄再失<lb/>
於苻堅三失於譙縱猶初無蜀也我既勞且亂幸彼之<lb/>
亦然故能支四大變于搶攘之餘此天也凡用國必有<lb/>
根本之地培植擁護當使其不搖取之常不盡其財而<lb/>
<pb n="KR4h0109_WYG_029-16b"/>
用之常不盡其力是故愛根本如愛吾命而後可圖也<lb/>
今天下根本在蜀蜀根本在兵與民憂在民則不恤兵<lb/>
憂在兵則不恤民通而一之以故吾國實有統府在及<lb/>
今無戰時當使優㳺而不勞静治而不亂二者朝廷已<lb/>
寄之重臣開府而來一切鎮以清静凡所施設皆為國<lb/>
家惜大體而壅培其根蒂環數千里之地夜郎牂牁之<lb/>
境前此時斬艾草木以邇吾封乃今帖帖不敢少肆蓋<lb/>
西南一靣可賴矣天子注想名徳攷朝家登庸龍首故<lb/>
<pb n="KR4h0109_WYG_029-17a"/>
事在公已晚顧宣威虚府未有以畀蜀事者雖然上豈<lb/>
以一方易天下大計哉其自此歸矣而某預為蜀憂何<lb/>
者時方用兵符檄星流急科嚴征民曰不得已不敢怨<lb/>
今號為無戰而所在嗷嗷不異鄉時不知有急復何以<lb/>
加之諸葛孔明用蜀賦養蜀兵閉闗息民十五年而後<lb/>
出之師行不能越五丈原國已坐困蜀之力易屈也今<lb/>
宿師十萬幾三十年盡西南之力以給而内郡至無備<lb/>
汶山以西邛筰以南牂牁犍為之壤皆控帶外夷綿亘<lb/>
<pb n="KR4h0109_WYG_029-17b"/>
交趾而髽髻氊喪與我互市雖扼形勢之地無宿儲而<lb/>
有冗兵大抵爪牙脱落無全力矣盜之於人也必其垣<lb/>
墻之不支雞犬之不聞而後得其隙焉今秦川三邑號<lb/>
蜀門戸而無急憂豈不足憂哉天下之險在蜀大山長<lb/>
谷綿數百里梯空棧髙入不可出非騎兵衝突之地敵<lb/>
之長技至此無所施此堅守之國也所可深慮者吾之<lb/>
中枵然而虚問其武備有役之兵有戰之兵問其財賦<lb/>
廩無見粮帑無藏鏹郡縣皇皇日不暇給而民之為生<lb/>
<pb n="KR4h0109_WYG_029-18a"/>
至不足賴非大臣見眇綿之幾誰當憂之徃年閣下條<lb/>
邊事三曰舉守臣曰訓土丁曰督軍儲而近者不許縣<lb/>
邑括隠戸之賦此皆深思長慮為保䕶根本之計所以<lb/>
恵蜀甚厚將次第為上盡言之某尚何所伸其喙雖然<lb/>
甞試妄論今之急政五一曰嚴戢貪吏之侵漁以杜邊<lb/>
釁二曰大攷守兵之赤籍以責實用三曰明絶郡縣之<lb/>
誅求以開民生四曰痛省官吏之冗員以去浮食五曰<lb/>
盡蠲積年之虚額以寛期㑹蓋邊本無事而貪吏生之<lb/>
<pb n="KR4h0109_WYG_029-18b"/>
軍本有籍而姦濫冒之調度既不得已而言利之人欲<lb/>
根株盡之經費至不能給而無益之員又蠶食之至若<lb/>
歳月之虛籍終不天降地出徒使其急征他取以赴期<lb/>
㑹如割股啖口竟亦何益誠莫若為之一洗使民輸以<lb/>
時穫而粟織而帛不至稱貸以重其困與夫上之四者<lb/>
皆以次舉行當此少休庶其佚而不勞治而不亂以備<lb/>
不戒此在執事一露章且卿者兵民之<hi>闕</hi>
<pb n="KR4h0109_WYG_029-19a"/>
　　　闕題　　　　　　　　　　　　失名<lb/>
十一月某謹西鄉再<hi>闕</hi>　　　　中大先生閣下冬寒<lb/>
<hi>闕</hi>　　　　間神衛行府台候動止萬福某山林草野<lb/>
之人自揣愚闇昧於事機平昔絶口未省對人敢談世<lb/>
事然方此變故搶攘之㑹正執事兼收博採不棄芻蕘<lb/>
之時矧傷弓之禽痛罹兵革流離間闗僅貰一死於數<lb/>
十萬里之外者嬴三十年矣時安與安時危與危偕兩<lb/>
蜀之人同舟而濟風濤之憂方在汹涌不得晏然髙眠<lb/>
<pb n="KR4h0109_WYG_029-19b"/>
獨謂無事是亦某可以效言之秋也敢不避出位之誅<lb/>
輙以管見塵冒台嚴人微言輕犯上不恭特恃其素䝉<lb/>
知睠言之當否未必加責而執事有愛人之心洞先見<lb/>
之機誠不忍瀕流數百里之民將墜塗炭慷慨一言惟<lb/>
裁察比見州縣承准闗報制司已差發州軍一千人用<lb/>
鈐轄甄宣賛將之又勾抽思州田家義軍亦一千人將<lb/>
併屯䕫州當此之時兵不厭多廣張聲援實兵家宜然<lb/>
川軍既是官兵部勒得人緩急之際不為無益師行以<lb/>
<pb n="KR4h0109_WYG_029-20a"/>
律寧有它虞至於田軍有可議者此輩本是化外蠻夷<lb/>
性猶猨猱無復亷恥行無紀律居蔑營陣乍入華地飢<lb/>
窮寒乞見利動心輕生忍死勇於敓攘所過畜牧室廬<lb/>
為之一空又有州縣㳺手失業之人負犯亡命之衆亦<lb/>
為之用鼔唱氣焰導之為惡隨衆前驅作孽尤甚又器<lb/>
械濫惡衣服藍縷無長矛大㦸堅甲利兵臨衝兠鍪攻<lb/>
戰之具所習恃蠻牌偏刀手弩藥箭而已其勁弦逺矢<lb/>
發不過三四十歩使之跳躑山林䝉蔽草野狙伺間便<lb/>
<pb n="KR4h0109_WYG_029-20b"/>
潜機暗射挈短求長或有可用至禦大敵直兒戯耳竊<lb/>
意建此議者必狃於頃年幸勝王闢於油口便謂足以<lb/>
倚仗此所謂知其一不知其二也殊不知曾無毫髮之<lb/>
利而已有丘山之害矣彼王闢者烏合叛卒敗亡之餘<lb/>
鎧甲不備人馬赤露初以此曹為不足畏易敵輕進數<lb/>
騎輙前不虞草間毒矢竊發卒為見困藥潰淋漓旋踵<lb/>
顛仆其餘倉皇退散山險道狹首尾隔斷不得相救遂<lb/>
為邀截得三二十騎於是張皇事勢妄要功賞所効首<lb/>
<pb n="KR4h0109_WYG_029-21a"/>
虜多殺平人恣為欺罔官司幸其成事便以為然遂以<lb/>
竒功權分故有所扞格而不得行乃今蜀中外之事盡<lb/>
制於統府此非可為之時乎願深念之某西山之鄙人<lb/>
徃年不度其賤數袖書請見而下執事降色辭接之調<lb/>
一官躬耕待次日既一年從父老㳺而目世之病因六<lb/>
纛之東故敢妄有獻焉去作巖邑甚懦不武預以不治<lb/>
為兢兢然有盟不寒决不至為蠆尾以負所學不自知<lb/>
有庇身所也幸甚幸甚<lb/>
<pb n="KR4h0109_WYG_029-21b"/>
　　　荅李悦之榜雲安尉㕔後小堂回馮公書<lb/>
　　　　　　　　　　　　　　　　馮時行<lb/>
某再拜奉違之乆如想古賢哲日不置也馮某人至備<lb/>
聞啓處之詳足以開慰即日春晚伏審神仙無事之職<lb/>
履况清裕為喜中間䝉恵又使夷叔筆其説刻之石老<lb/>
友何其自得之淺也古之人以友天下善士為未足又<lb/>
尚論古之人誦其詩讀其書謂之論世尚友此孔子以<lb/>
堯舜文王為友孟子以孔子為友其下揚子荀子以孔<lb/>
<pb n="KR4h0109_WYG_029-22a"/>
子為友射者之志於的射而志的猶不能中况又不志<lb/>
的則射東中西矣况士須蓋棺五百年後是非乃定如<lb/>
僕不荅老友書幾半年矣老友必思舉其榜與記而棄<lb/>
之作事如此豈理耶吁老友之賢世無有今世士汚穢<lb/>
冗雜以為計而老友忍窮蹈義今世士諂媚茍且而老<lb/>
友獨耿介不屈中心之所得與夫所稟者某賛嘆所不<lb/>
能盡但亦有病病在不容不同類不能沉潜剛克嗚呼<lb/>
人世如此安得不隨波逐流以全真耶故孔子有危行<lb/>
<pb n="KR4h0109_WYG_029-22b"/>
言孫之説堯舜時可謂古矣彼時已有九徳之説蓋不<lb/>
相濟不足以為行不相雜不足以為文况寥寥萬世之<lb/>
下耶某有病望老友砭石俱下老友之病亦不敢不相<lb/>
扶持與公相友盡此矣至於希慕望逺追古人勿近取<lb/>
也碎其石火其榜勿取誚於悠悠之人乃所願也匆匆<lb/>
不宣<lb/>
　　　上䕫漕費達可論調田軍書　　杜柬之<lb/>
許之不知當是之時京西荆楚避地良民散匿山谷二<lb/>
<pb n="KR4h0109_WYG_029-23a"/>
三百里<hi>闕</hi>　為其搜羅夷戮殆盡揆其酷毒百倍闢矣<lb/>
其初自思州進發比至<hi>闕</hi>屯西遡桐漕小舟凡數百艘<lb/>
凶燄薫蒸逺近愁嘆扶老携幼<hi>闕</hi>　生業竄伏山谷不<lb/>
碎其手者亦幾希矣雖在州縣城市亦敢白晝剽奪官<lb/>
司坐視莫敢誰何某是時方到酆都目見射殺弓手節<lb/>
級蘇選排闥突入人家劫取財物淫穢婦女或驅虜入<lb/>
舟徃徃不還至今父老言之欷歔流涕不意今日又欲<lb/>
輕蹈覆車之轍不知将以控禦扞闗且以䇿應漢沔耶<lb/>
<pb n="KR4h0109_WYG_029-23b"/>
若以守闗則帥閫提兵近在歸峽比伏讀詔書且察道<lb/>
路之言虜勢衰弱思漢之民相望風靡捨逆歸順捷音<lb/>
日聞王師一動有征無戰固非前日陸梁之比萬一勝<lb/>
負兵家常事茍或小失支吾則帥閫全師必退保川峽<lb/>
深據天險數千之衆以一當萬足以克事何苦一旦無<lb/>
事自引醜類置之心腹之地天下將有底定之期而一<lb/>
日太平之後瀕江數郡生齒之衆先天下之人獨受此<lb/>
禍豈不惜哉有如萬一虜騎窺闗金人自來攻戰必以<lb/>
<pb n="KR4h0109_WYG_029-24a"/>
精兵居先目為<hi>闕</hi>軍莫不身被重鎧墻進山壓自非神<lb/>
臂弓斬馬刀硬弩鉅斧不能却也其勢非王闢之比乃<lb/>
欲以射䑕之機摧折其鋒此所謂怒螗螂之臂當車轍<lb/>
以童子搏賁育雖三尺之童誠未見其可也茍能輕佻<lb/>
故敢當前一為虜騎衝突則必恃其輕趫飛崖踔壁攀<lb/>
蘿引蔓四散驚走間入闗内大掠㳂江然後還其巢穴<lb/>
當此之時我又能回戈以事剪伐乎此又其尤可慮者<lb/>
唐蜀人有言曰西戎尚可南蠻殘我不虚語矣大抵施<lb/>
<pb n="KR4h0109_WYG_029-24b"/>
黔瀘戎一帶羈縻熟矣居其鄉土以為邊障一日有變<lb/>
以夷攻夷使自相吞噬耳其習俗器械足以相制若用<lb/>
以當長驅不制之虜其不相侔亦灼然矣則是又不足<lb/>
以為漢沔後繼必也徒殫民力以供億之外憂未除自<lb/>
招内患果何賴焉靖康初王以寧以其先人甞開邊辰<lb/>
沅又有沅州李允文者以新民擢第因范世雄自桂林<lb/>
入覲道過湖北二人建議以謂洞丁可用遂大發辰沅<lb/>
靖武岡<hi>闕</hi>邵鼎澧二萬人擢以寧河東節度以援太原<lb/>
<pb n="KR4h0109_WYG_029-25a"/>
虜人見之輙大笑榆次之役以鐡騎張兩翼徐蹙而<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>
籍之無一人還者此不堪用之明驗也紹興初䕫帥張<lb/>
公道從始調此軍張公威望素著力足以制其變亂雖<lb/>
已潜行劫虜猶有所憚間一歳韓公天啓帥䕫再招之<lb/>
即不能誰何矣公然於帥府通衢作過此事未逺尚可<lb/>
詢而知也即今上下人情固非恟恟憂懼某雖廹衣食<lb/>
當權輕重亦捨所圖旦夕遡挈孥累逺竄矣意謂府城<lb/>
可以覼縷坐末㑹台斾出按不免僣易筆此書密懇雲<lb/>
<pb n="KR4h0109_WYG_029-25b"/>
安吳莭推置中投行府茍未必以為愚不曉事欲望速<lb/>
賜詢訪所至民情若瞽言不誣即乞移報制司與帥閫<lb/>
亟止其行或已符下思州恐蠻夷之情觖望生怨姑令<lb/>
申嚴㸃集以待緩急勾抽可矣昔苻堅南冦桓冲自武<lb/>
昌送卒五千謝安却之以為既不足増損徒令敵人竊<lb/>
我虚實今政使其巻土皆來無益於事况此羸殍餓卒<lb/>
千人非徒無益適足生事者乎且軍興之際百姓彫弊<lb/>
財用芻粮一出其力萬一㳂江遭其毒手瘡痍未合忽<lb/>
<pb n="KR4h0109_WYG_029-26a"/>
有調歛吾民不賴生矣兹執事大人所宜留心者也不<lb/>
勝懸睛西望急廹之情某毎不量力甞論自古夷狄更<lb/>
迭盛衰姑以李唐言之太宗刷渭水之恥逐突厥徙幕北<lb/>
幾犁其庭寢其皮矣未幾𤣥宗逺治閤羅鳳之罪一舉<lb/>
而喪師十萬自此西南兩畨合力拒命終唐之衰卒不<lb/>
能制國朝澶淵講解之後北方無事獨誅叛西鄙用兵<lb/>
幾至百年幸而自儂智髙來南蠻衰弱中間瀘戎雖小<lb/>
倔强旋即革靣然蠭蠆不為無毒狼子野心未保其徃<lb/>
<pb n="KR4h0109_WYG_029-26b"/>
而爰自軍興保兩川者或不究事機援引醜類賴以濟<lb/>
功信其誣罔之言縦其殘虐之暴不惜節鉞使相以寵<lb/>
其身官其子弟稍入内地使之目侈城邑之美口極甘<lb/>
脆之味躬被纎麗之服習知山川之要害道里逺近雖<lb/>
其向化之心未遽其他萬一桀驁沉鷙之人出於間隙<lb/>
搖動邊疆未可知也此韋臯聽其遣子入學之弊深可<lb/>
鑒矣况邇來邊吏或非其人失撫綏招懐之道南平清<lb/>
溪連歳相繼小有風塵之警矣可漫不加省耶此又其<lb/>
<pb n="KR4h0109_WYG_029-27a"/>
大者逺者傳曰㳙㳙不止流為江河毫毛不剪將尋斧<lb/>
柯詎可忽耶先事而言類似迂闊狂妄敢於執事輙一<lb/>
發之併惟台察幸甚霜霰日嚴軺車在行敢冀於國家<lb/>
多事之秋為君父生民倍保台重不宣<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_029-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志卷五十八</head>
    <p>
<pb n="KR4h0109_WYG_058-1a"/>
欽定四庫全書<lb/>
　全蜀藝文志卷五十八　　明　周復俊　編<lb/>
　　譜<lb/>
　　　歳華紀麗譜　　　　　　　　元費著<lb/>
成都遊賞之盛甲於西蜀盖地大物繁而俗好娯樂凡<lb/>
太守歳時宴集騎從雜沓車服鮮華倡優鼓吹出入擁<lb/>
導四方竒技幻怪百變序進於前以從民樂歳率有期<lb/>
謂之故事及期則士女櫛比輕裘袨服扶老擕㓜闐道<lb/>
<pb n="KR4h0109_WYG_058-1b"/>
嬉逰或以坐具列於廣庭以待觀者謂之遨床而謂太<lb/>
守為遨頭宋朝以益州重地嘗謀帥命宋公祁宰相對曰<lb/>
蜀風奢侈祁喜遊宴恐非所宜宋朝不從卒遣之公先<lb/>
奉詔修唐書因以書局自隨自成都毎宴罷盥漱闢寢<lb/>
門垂簾燃二椽燭媵婢夾侍和墨伸紙望之者知公修<lb/>
唐書若神仙焉嘗宴於錦江偶㣲寒命索半臂諸婢各<lb/>
送一枚公視之慮有厚薄之嫌訖不服忍冷以歸舊俗傳<lb/>
誇以為談本田公况嘗為成都遨樂詩二十一章以紀<lb/>
<pb n="KR4h0109_WYG_058-2a"/>
其實而薛公奎亦作何處春游好詩一十章自號薛春<lb/>
游以從其俗且欲以易尹京之舊稱<hi>公知開府專以嚴治人謂之薛出油</hi>
此皆可以想承平之遺風也至清獻公為記乃曰曩宴<lb/>
㑹皆牙校掌之盖榷酤之利有餘人樂於為役公帑歳<lb/>
入亡慮千萬貫有竒自新法頒行酒坊為官所鬻牙校<lb/>
雖得劵錢不足自贍乃者議置成都市易務方㳺觀時<lb/>
人情瞿然减常歳之半及浣花後始聞罷去乃復朋聚<lb/>
游江今公使錢歳給三萬貫常凛凛慮不足譬之巨人<lb/>
<pb n="KR4h0109_WYG_058-2b"/>
以狹衾寢覆趾則露肩擁左則闕右甚可笑也今盤饌<lb/>
比舊從省樂優之給亦復過殺設遂廢之則非天子所<lb/>
以付畀一隅惠保遠人之意而小民之鬻肴果者但營<lb/>
慕供藉以為養此遊晏之不可廢也觀公此言則蜀人<lb/>
之貧富欣戚可以知政矣今以元日為始而第其事<lb/>
正月元日郡人曉持小綵幡遊安福寺塔粘之盈柱若<lb/>
　鱗次然以為厭禳懲咸平之亂也塔上燃燈梵唄交<lb/>
　作僧徒駢集太守詣塔前張宴晚登塔眺望焉<lb/>
<pb n="KR4h0109_WYG_058-3a"/>
二日出東郊早宴移忠寺<hi>舊石碑娄院</hi>晚宴大慈寺清<lb/>
　獻公記云宴罷妓以歌詞送茶自宋公祁始盖臨卭<lb/>
　周之純善為歌詞嘗作茶詞授妓首度之以奉公後<lb/>
　因之<lb/>
五日五門蠶市盖叢氏始為之俗往往呼為蠶叢太守<lb/>
　即門外張宴<lb/>
上元節放燈舊記稍稍唐明王上元京師放燈甚盛葉<lb/>
　法善奏曰成都燈亦盛遂引帝至成都市酒於富春<lb/>
<pb n="KR4h0109_WYG_058-3b"/>
　坊此方外之言存而勿論咸通十年正月二日街坊<lb/>
　㸃燈張樂晝夜喧闐盖大中承平之餘風由此言之<lb/>
　則唐時放燈不獨上元也蜀王孟時間亦放燈率無<lb/>
　定日宋開寳二年命明年上元放燈三夜自是歳以<lb/>
　為常十四十五十六三日皆早宴大慈寺晚五門樓<lb/>
　甲夜觀山棚變燈其歛散之遲速惟太守意也如繁<lb/>
　雜羅燈火之盛以昭覺寺為最又為錢燈㑹㑹始於<lb/>
　張公詠盖燈夕二都監戎服分廵以察姦盜既罷故<lb/>
<pb n="KR4h0109_WYG_058-4a"/>
　作宴以勞焉通判主之就宣詔亭<hi>闕</hi>　　　舊以十<lb/>
　七日今無定日仍就府治專以宴監司也<lb/>
十三日聖壽寺前蠶市張公詠始即寺為㑹使民鬻農<lb/>
　噐太守先詣寺之都安王祠奠獻然後就宴舊出萬<lb/>
　里橋登樂俗園亭今則早宴祥符寺晚宴信相院<lb/>
十八日俗傳為保壽侯誕日出笮橋門即候祠奠拜次<lb/>
　詣净衆寺邠國杜丞相祠奠拜畢事㑹食晚宴大智<lb/>
　院<lb/>
<pb n="KR4h0109_WYG_058-4b"/>
二月一日踏青節初郡人遊賞散在四郊張公詠以為<lb/>
　不若聚之為樂乃以是日出萬里橋為綵舫數十艘<lb/>
　與賔僚分乘之歌吹前導號小游江盖指浣花為大<lb/>
　游江也士女駢集觀者如堵晚宴於寳厯寺公為詩<lb/>
　有曰春游千萬家美人顔如玉三三兩兩映花立飄<lb/>
　飄似玉乘烟霞公鐵心石腸乃賦此麗詞哉後以為<lb/>
　故事清獻公為記時綵舫至増數倍今不然矣八日<lb/>
　觀街藥市早宴大慈寺之設㕔晚宴金䋲院<lb/>
<pb n="KR4h0109_WYG_058-5a"/>
三月三日出北門宴學射山既罷後射弓盖張伯子以<lb/>
　是日即此地上升巫覡賣符於道逰者佩之以宜蠶<lb/>
　辟灾輕裾小盖照爛山阜晚宴於萬池亭泛舟池中<lb/>
　九日觀街藥市早晚宴如二月八日二十一日出大<lb/>
　東門宴海雲山鴻慶寺登衆春閣觀摸石盖開元二<lb/>
　十三年靈智禪師以是日歸寂邦人敬之入山逰禮<lb/>
　因而成俗山有小池士女探石其中以占求子之祥<lb/>
　既又晚宴于大慈寺之設㕔二十七日大西門睿聖<lb/>
<pb n="KR4h0109_WYG_058-5b"/>
　夫人廟前蠶市初在小市橋田公以禱雨而應移於<lb/>
　廟前太守先詣諸廟奠拜宴於衆净寺晚宴大智院<lb/>
　寒食出大東門早宴移忠院晚宴大慈寺設宴㕔曩<lb/>
　時寒食太守先設酒饌於近郊祭鬼之無依者謂之<lb/>
　遥享後至廣仁院以塟死而無主者乃遣官臨祭之<lb/>
　而民間上塚者各蟻集於郊外天僖二年趙公稹嘗<lb/>
　開西樓亭榭俾士庶㳺觀自是毎歳寒食闢園張樂<lb/>
　酒壚花市茶房食肆過於蠶市士女從觀太守㑹賔<lb/>
<pb n="KR4h0109_WYG_058-6a"/>
　僚凡浹旬此最府廷逰宴之盛近歳自二月即開園<lb/>
　踰月而後罷酒人利於酒息或請於府展其日府尹<lb/>
　亦許之<lb/>
四月十九日浣花佑聖夫人誕日也太守出笮橋門至<lb/>
　梵安寺謁夫人祠就宴于寺之設㕔既宴登舟觀諸<lb/>
　軍騎射倡樂導前泝流至百花潭觀水嬉競渡官舫<lb/>
　民船乘流上下或幕㡩水濵以事逰賞晏為出郊之<lb/>
　勝清獻公記云往昔太守分遣使臣以酒均給逰人<lb/>
<pb n="KR4h0109_WYG_058-6b"/>
　隨所㑹之數以為斗升之節自公使限錢兹例遂罷<lb/>
　以遠民樂太平之盛不可遽廢以孤其心乃以隨行<lb/>
　公使錢釀酒畀之然不逮昔日矣<lb/>
五月五日宴大慈寺設㕔醫人鬻艾道人賣符朱索綵<lb/>
　縷長命辟灾之物筒飯角黍莫不咸在<lb/>
六月初伏日㑹監司中伏日㑹職官以上末伏日㑹府<lb/>
　縣官皆就<hi>闕</hi>讀廟設㕔初文潞公建設㕔以伏日為<lb/>
　㑹避暑自是以為常早宴罷泛舟池中復出就㕔晚<lb/>
<pb n="KR4h0109_WYG_058-7a"/>
　宴觀者臨池張飲盡日為樂趙清獻公使限錢但為<lb/>
　初伏㑹今因之<lb/>
七月七日晚宴大慈寺設㕔暮登寺門樓觀錦江夜市<lb/>
　乞巧之物皆在焉十八日大慈寺散盂蘭盆宴於寺<lb/>
　之設㕔宴已就華嚴閣下<lb/>
八月十五日中秋玩月舊宴於西樓望月於錦亭今宴<lb/>
　於大慈寺<lb/>
九月九日玉局觀市宴監司賔僚於舊宣詔堂晚飲於<lb/>
<pb n="KR4h0109_WYG_058-7b"/>
　<hi>闕</hi>
　二日官為幕㡩棚屋以事㳺觀或云有恍惚遇仙者<lb/>
冬至節宴于大慈寺後一日早宴金䋲寺晚宴大慈寺<lb/>
　清獻公記至前一日太守領客出北門石魚橋具樽<lb/>
　豆觀樵已乃即天長觀晚宴盖文潞公始為之後復<lb/>
　罷<lb/>
　<lb/>
　全蜀藝文志卷五十八<lb/>
</p>
<p>
</p>
  </div>
</body>
</text>
</TEI>
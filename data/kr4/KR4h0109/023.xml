<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二十三</head>
    <p>
<pb n="KR4h0109_WYG_023-1a"/>
欽定四庫全書<lb/>
　全蜀藝文志巻二十三　　明　周復俊　編<lb/>
　　詩<lb/>
　　道釋<hi>附無名石刻二首</hi>
　　　峨睂山月歌送蜀僧晏入中京　唐李白<lb/>
我在巴東三峡時西㸔明月憶峨眉月出峨眉照滄海<lb/>
與人萬里長相隨黄鶴樓前月華白此中忽見峨眉客<lb/>
峨眉山月還送君風吹西到長安陌長安大道横九天<lb/>
<pb n="KR4h0109_WYG_023-1b"/>
峨眉山月照秦川黄金獅子承髙座白玉麈尾談重𤣥<lb/>
我似浮雲滯吴越君逢聖主逰丹闕一振髙名滿帝都<lb/>
歸時還弄峨眉月<lb/>
　　　贈僧行融　　　　　　　　　　李白<lb/>
梁有湯恵休常従鮑照逰峨眉史懐一獨映陳公出卓<lb/>
絶二道人結交鳳與麟行融亦俊發吾知有英骨海若<lb/>
不隱珠驪龍吐明月大海乘虚舟隨波任安流賦詩旃<lb/>
檀閣酌酒鸚鵡洲待我適東越相携上白樓<lb/>
<pb n="KR4h0109_WYG_023-2a"/>
　　　鷰子龕禪師　　　　　　　　　王維<lb/>
山中鷰子龕路劇羊腸惡裂地競盤屈挿天多峭崿瀑<lb/>
泉吼而噴怪石㸔欲落伯禹訪未知五丁愁不鑿上人<lb/>
無生緣生長居紫閣六時自搥磬一飲尚帶索種田燒<lb/>
白雲斫漆響丹壑行隨拾栗猿歸對巢松鶴時許山神<lb/>
請偶逢洞仙博救世多慈悲即心無行作周商倦積阻<lb/>
蜀物多淹泊巖腹乍旁穿澗脣時外拓橋因到樹架柵<lb/>
值垂藤縛鳥道悉巳平龍宫為之涸跳波誰掲厲絶壁<lb/>
<pb n="KR4h0109_WYG_023-2b"/>
免捫摸山木日隂隂結跏歸舊林一向石門裏任君春<lb/>
草深<lb/>
　　　贈蜀僧閭丘師兄　　　　　　　杜甫<lb/>
大師銅梁秀籍籍名家孫嗚呼先博士炳靈精氣奔惟<lb/>
昔武皇后臨軒御乾坤多士盡儒冠墨客藹雲屯當時<lb/>
上紫殿不獨卿相尊世傳閭丘筆峻極逾崐崘鳳藏丹<lb/>
霄暮龍去白水渾青熒雪嶺東碑碣舊製存斯文散都<lb/>
邑髙價越璵璠晚㸔作者意妙絶與誰論吾祖詩冠古<lb/>
<pb n="KR4h0109_WYG_023-3a"/>
同年䝉主恩豫章夾日月嵗乆空深根小子思踈濶豈<lb/>
能逹詞門窮愁一揮淚相遇即諸昆我住錦官城兄居<lb/>
秖樹園地近慰旅愁往来當丘樊天涯歇滯雨粳稻卧<lb/>
不翻漂然薄逰倦始與道旅敦景宴歩修廊而無車馬<lb/>
喧夜䦨接軟語落月如金盆漠漠世界黒驅驅争奪繁<lb/>
唯有摩尼珠可照濁水源<lb/>
　　　送僧自吴逰蜀　　　　　　　　盧綸<lb/>
隨緣忽西去何日返東林世路無期别空門不住心人<lb/>
<pb n="KR4h0109_WYG_023-3b"/>
煙一飯少山雪獨行深天外猨聲夜誰聞清梵音<lb/>
　　　送少微上人入蜀　　　　　　前人<lb/>
瓶鉢遶禪衣連宵宿翠微樹開巴水逺山曉蜀星稀遍<lb/>
識中朝貴多諳外學非何當一傳付道侣願知歸<lb/>
　　　送定法師歸蜀　　　　　　　楊巨源<lb/>
鳳城初日照紅樓禁寺公卿識恵休詩引棣華霑一雨<lb/>
經分貝葉向雙流孤猿學定前山夕逺鴈傷離㡬地秋<lb/>
空性碧雲無處所約公曽向剡溪逰<lb/>
<pb n="KR4h0109_WYG_023-4a"/>
　　　喜鸞公自蜀歸　　　　　　　李洞<lb/>
禁院閉生臺尋師别綠槐寺髙猿㸔講鐘動鳥知齋拂<lb/>
石月盈帚濾泉花滿篩歸来逢聖節吟歩上堯堦<lb/>
　　　贈龎鍊師<hi>女人</hi>　　　　　　　　前人<lb/>
家住涪江漢語嬌一聲歌戛玉樓簫睡融春日柔金縷<lb/>
粧發秋霞戰翠翹兩臉酒醺紅杏妬半胷酥嫩白雲饒<lb/>
若能携手隨仙令皎皎銀河渡鵲槗<lb/>
　　　錦城秋寄懐𢎞播上人　　　　前人<lb/>
<pb n="KR4h0109_WYG_023-4b"/>
極頂雲兼凍孤城露洗初共辭嵩少雪乆絶貝多書逺<lb/>
照鴈行細寒條狖掛虚分泉煎月色憶就茗林居<lb/>
　　　弔草堂　　　　　　　　　　前人<lb/>
杖屨疑師在房闗四壁蛩貯瓶經臘水響塔隔山鐘乳<lb/>
鴿沿苔井齎猿散雪峯如何不見性倚徧寺前松<lb/>
　　　　草堂寺在蜀成都文選注李善引梁簡文草<lb/>
　　　　堂傳曰周顒昔經在蜀以蜀草堂林壑可懐<lb/>
　　　　乃于鍾山雷次宗學館立寺因名草堂亦號<lb/>
<pb n="KR4h0109_WYG_023-5a"/>
　　　　山茨盖蜀人謂草屋曰茨成都之郊地名亦<lb/>
　　　　有蠶茨今訛為蠶絲矣唐李太白客逰有懐<lb/>
　　　　故鄊以草堂名其詩集見于尤氏鄭樵書目<lb/>
　　　　可證也杜子美客蜀亦居草堂今人徒知杜<lb/>
　　　　之草堂而不知太白之草堂又止知唐之草<lb/>
　　　　堂名天下而不知實始于梁矣因綴志詩併<lb/>
　　　　及之<lb/>
　　　送僧鸞歸蜀寜親<lb/>
<pb n="KR4h0109_WYG_023-5b"/>
歌詩精外學天子是知音坐夜宫鍾近寜親劍閣深髙<lb/>
名徹西國舊跡寄東林自此棲禪者因師滿蜀吟<lb/>
　　　送隂先生歸蜀　　　　　　　　張籍<lb/>
日暮逺歸處雲間仙觀鐘唯持青玉牒獨坐碧鷄峯隂<lb/>
洞新生乳澄泉舊卧龍㡬時因賣藥得向海邊逢<lb/>
　　　漫天嶺贈僧　　　　　　　　　元稹<lb/>
五上兩漫天因師懴業緣漫天無盡日浮世有窮年<lb/>
　　　訪仙<hi>平都山</hi>　　　　　　　　　呂洞賔<lb/>
<pb n="KR4h0109_WYG_023-6a"/>
盂蘭清曉過平都天下名山所不如兩口單行人不識<lb/>
王隂空使馬蹄虚<lb/>
一鳴白鳥出青城再謁王隂二友人口口惟思三島好<lb/>
擡眸巳過洞庭春<lb/>
　　　至真觀三言詩　　　　　後唐杜仁傑<lb/>
坤所載乾所幬象與形孰朕兆緯五行環二曜四<lb/>
海晏九河導峙而山亦多號神有嶽山有嶠粤仙<lb/>
壇極道妙巉孤撑未易到日出沒見遺照偃東西<lb/>
<pb n="KR4h0109_WYG_023-6b"/>
絶海徼倐光怪来熠燿大龍蟠細螢爝不恒出赴感召<lb/>
笙嘹亮鶴窈窕羽人路屯其要青螺堆玉簮峭左參井<lb/>
右丹竈掲清虛不二竅昔王人往昭告始軒轅末徽廟<lb/>
接柴望咸親燎莽刼灰起天燒摧棟宇失朱縹羣鹿豕<lb/>
雜蓬藋予向為一来弔必甚廢乃大造聖之前賢者紹<lb/>
矧𤣥元語秘奥探逾逺理益耀微是理萬有耗文雖徑<lb/>
實非剽度今来永為詔<lb/>
　　　前蜀楊勛好道術後主以其妖怪戮之西市臨<lb/>
<pb n="KR4h0109_WYG_023-7a"/>
　　　刑有詩具言後主失國<lb/>
聖主何曽識仲都可憐社稷在須㬰市西便是神仙窟<lb/>
何必乘槎汎五湖<lb/>
　　　偽蜀丁元和詩<lb/>
九重城裏人中貴五等諸侯閫外尊争似布衣雲水客<lb/>
不将名利掛乾坤<lb/>
　　　戯仙亭　　　　　　　　　　張無盡<lb/>
瀠洄溪水瀉髙灘中有神龍乆屈蟠衆樂妙音時響喨<lb/>
<pb n="KR4h0109_WYG_023-7b"/>
雙娃長袖忽闌珊世間變化無非幻閣上登臨正好觀<lb/>
觀幻見真真亦幻谷花巖草謾憑欄<lb/>
　　　聫句詠小桃源　　　　　　　　龍旦<lb/>
門前碧醮一溪斜彷彿逃秦處士家<hi>石東雨</hi>便作武陵溪<lb/>
上㸔春来何處不開花<lb/>
　　　還丹歌　　　　　　　　　爾朱先生<lb/>
欲究丹砂訣幽𤣥無處尋不離鉛與汞無出水中金金<lb/>
欲制時須得水水遇土兮終不起但知火候不参差自<lb/>
<pb n="KR4h0109_WYG_023-8a"/>
得還丹微妙理人世分明知有死剛只留心戀朱紫豈<lb/>
知光景片時間将為人生長似此何不回心師至道免<lb/>
逐年光虛自老臨樽只覺醉醺酣對鏡不知漸枯槁二<lb/>
郎二郎聽我語仙鄊咫尺無寒暑與君説盡只如斯莫<lb/>
戀驕奢不肯去感君恩義言方苦火急回頭求出路吟<lb/>
成數句贈與君九轉丹成厯今古<lb/>
　　　蘇幕遮　　　　　　　　　　韓仙姑<lb/>
不憂貧不戀富大悟之人開著娑羅鋪内有真如無價<lb/>
<pb n="KR4h0109_WYG_023-8b"/>
寳欲識真如正照菩提路貪愛心須除去清浄法身真<lb/>
是堪憑據忍辱波羅為妙藥服了一圎萬病都新愈<lb/>
　　　䕫州羅氏園　　　　　　　無名道士<lb/>
知君行樂似神仙歌舞相隨四十年方外客来嗟不遇<lb/>
洞房深鎖百花天<lb/>
　　　望江南　　　　　　　　　清源真君<lb/>
　　　　金主亮每舉事必決於箕僊後将南牧令童<lb/>
　　　　男女二人侍箕傍得詞云<lb/>
<pb n="KR4h0109_WYG_023-9a"/>
纔舉意𤣥象照離宫坎女離男金水盡㡬多鐡騎漫英<lb/>
雄最苦是雲中　遼東鶴驚起老蒼龍四海九州沾恵<lb/>
澤狼山影裏弄清風堪作主人公<hi>亮覽之不悦問鐡騎漫英雄謂誰耶乃書</hi>
<hi>亮字亮大怒復問汝是誰又書清源真君四字盖灌口神之名</hi>
　　　贈張浚入蜀　　　　　　　　宋郭英<lb/>
大漫天是小漫天小漫天是大漫天一從大小漫天後<lb/>
遂使生靈入四川<lb/>
秦山来盡蜀山来日照闗門兩扇開刺史莫嫌迎候逺<lb/>
<pb n="KR4h0109_WYG_023-9b"/>
相公新送陕西回<hi>後英罷宣司幹官與通判不赴往普州賣蒸餅為生宴如也</hi>
　　　閒閒宗師和前韻期望過當復用韵以謝<lb/>
　　　　　　　　　　　　　　　　元虞集<lb/>
草堂長憶蜀西郊屢卜歸休自折茅司馬檄傳驚父老<lb/>
少陵詩若入神交山多美竹深宜屋江有嘉魚逺致庖<lb/>
乞得閒身當及早堯時元自有由巢<lb/>
　　　仁夀寺僧報更生佛祠前生瑞竹有懐故園<lb/>
　　　　　　　　　　　　　　　　　前人<lb/>
<pb n="KR4h0109_WYG_023-10a"/>
聞道故園生瑞竹試從来使問何如蒼筤獨出千叢裏<lb/>
翠節駢生數尺餘比管可吹丹穴鳳長竿莫釣錦溪魚<lb/>
折腰巳向靈氛卜亦説能歸似兩疏<lb/>
聞道故園生瑞竹令人歸興滿江干扁舟不畏瞿塘險<lb/>
匹馬誰云蜀道難杜甫溪頭花匼匝孔明廟裏栢䦨珊<lb/>
新篁題作歸歟字定得臨江把釣竿<lb/>
聞道故園生瑞竹山僧為我重栽培百年雨露餘生息<lb/>
一日風雲㡬往逥壠上枯桑烏萃止城東華表鶴歸来<lb/>
<pb n="KR4h0109_WYG_023-10b"/>
聖恩若許歸田里千石清尊為爾開<lb/>
　　　贈道人簡天碧畫士　　　　　　前人<lb/>
雲氣連山動松聲夾雨寒抱琴穿竹徑留棹寄江湍夕<lb/>
照歸神女春隂帶錦官此生同舊里偏解寫潺湲<lb/>
　　　寄青城道士　　　　　　　　　前人<lb/>
海上别妻子山中求茯苓白虎戯𤣥流蒼龍䕶黄扃燒<lb/>
香招五老行厨庖六丁從子似非逺丹霞粲華星<lb/>
　　　張道士蜀山圖　　　　　　　　前人<lb/>
<pb n="KR4h0109_WYG_023-11a"/>
碧玉参天是蜀山舊曽飛度歴孱顔松風上接空歌外<lb/>
蘿月長懸合景間試劒丹崖秋隼疾濯纓錦水夜龍閒<lb/>
君家虛靖歸來日冉冉蓬壺為憶還<lb/>
　　　悟空讃三首　　　　　　　　趙世延<lb/>
水泄人間本不通唐僖西幸蜀塵紅無端横被諸軍士<lb/>
勘破如如老悟空<lb/>
沙界堂堂總法身萬鈞一羽等纎塵不爭鐵笠安頭上<lb/>
惱亂衆生五百春<lb/>
<pb n="KR4h0109_WYG_023-11b"/>
精藍在昔紫雲峯梅菊開時靜應同蝴蝶翩翩桑梓曉<lb/>
朅来繁上揖兹風<hi>相傳靜應石象見紫蝴蝶</hi>
　　　　予兒時常聞戊午天兵之攻雲頂也先是宋<lb/>
　　　　將姚世安遷漢陽靜應石像于此山嵗秋冬<lb/>
　　　　漢繁清涼主僧挈徒悟空定真避亂與靜應<lb/>
　　　　同一龕殿城既下將士闗攫財帛先伯元帥<lb/>
　　　　公獨取靜應將歸其故里塔院悟空亦復本<lb/>
　　　　寺迄今五十三年矣兹按部過繁主院智深<lb/>
<pb n="KR4h0109_WYG_023-12a"/>
　　　　前詣曰二大士實先師金湯谷復其故者幸<lb/>
　　　　丐一語以耀山門小子不敏感念先伯平昔<lb/>
　　　　輕財急義率類乎此其澤被後人多矣夫何<lb/>
　　　　敢辭<lb/>
　　　祥符訪張三丰　　　　　　　明胡濙<lb/>
交情已乆念離羣獨向山中禮白雲龍送雨来留客住<lb/>
鹿銜花至與僧分疎星出竹昏時見流水鳴渠靜夜聞<lb/>
却憶故人知此隠題詩誰似鮑叅軍<lb/>
<pb n="KR4h0109_WYG_023-12b"/>
　　附無名石刻二首<lb/>
　　　度世古𤣥歌<hi>後周至真觀小蠻橋下相得石碑</hi>
始青之下月與日兩半同升合為一大如彈丸甘如蜜<lb/>
出彼玉堂入金室子若得之慎勿失<lb/>
　　　　蜀道觀中淘井得一碑刻文似賦似賛有隠<lb/>
　　　　士言是漢時隂真人所著鍊丹法襍著于子<lb/>
　　　　玉碑<lb/>
有物有物可大可乆採乎蠶食之前用乎火化之後成<lb/>
<pb n="KR4h0109_WYG_023-13a"/>
湯自上而臨下夸父虛中而見受氣應朝光功參夜漏<lb/>
白英聚而雪慙黄酥凝而金醜轉制不已神趣鬼驟金<lb/>
歟天年上夀無著于文訣之在口<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻二十三<lb/>
</p>
<p>
</p>
  </div>
</body>
</text>
</TEI>
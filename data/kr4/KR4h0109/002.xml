<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二</head>
    <p>
<pb n="KR4h0109_WYG_002-1a"/>
欽定四庫全書<lb/>
　全蜀藝文志巻二　　　　明　周復俊　編<lb/>
　　賦二<lb/>
　　　灔澦堆賦　　　　　　　　　宋蘓軾<lb/>
　世以瞿唐峽口灔澦堆為天下之至險凡覆舟者皆<lb/>
　歸咎於此石以余觀之盖有功於斯人者夫蜀江㑹<lb/>
　百水而至於䕫瀰漫浩汗横放於大野而峽之小大<lb/>
　曽不及其十一茍先無以齟齬於其間則江之逺來<lb/>
<pb n="KR4h0109_WYG_002-1b"/>
　奔騰迅快盡鋭於瞿唐之口則其嶮悍可畏不啻於<lb/>
　今耳因為之賦以待好事者試觀而思之<lb/>
天下之至信者唯水而已江河之大與海之深而可以<lb/>
意揣唯其不自為形而因物以賦形是故千變而有必<lb/>
然之理掀騰勃怒萬夫不敢前兮宛然聴命唯聖人之<lb/>
所使予泊舟乎瞿唐之口而觀乎灔澦之崔嵬然後知<lb/>
其所以開峽而不去者固有以也蜀江逺來兮浩漫漫<lb/>
之平沙行千里而未嘗齟齬兮其意驕逞而不可摧忽<lb/>
<pb n="KR4h0109_WYG_002-2a"/>
峽口之逼窄兮納萬頃於一盃方其未知有峽也而戰<lb/>
乎灔澦之下喧豗震掉盡力以與石鬬勃乎若萬騎之<lb/>
西來忽孤城之當道鈎援臨衝畢至於其下兮城堅而<lb/>
不可取矢盡劒折兮迤邐循城而東去於是滔滔汨汨<lb/>
相與入峽安行而不敢怒嗟夫物固有以安而生變兮亦<lb/>
有以用危而求安得吾説而推之兮亦足以知物理之<lb/>
固然<lb/>
　　　巫山賦　　　　　　　　　　　　蘓轍<lb/>
<pb n="KR4h0109_WYG_002-2b"/>
過瞿唐之長江兮蔚巫山之嵳峩雲孤興其勃勃兮北<lb/>
風慨其揚波山嶔崟而直上兮越至神女之所家峯連<lb/>
屬以十二兮其九可見而三不知蹊遂蕪滅而不可陟<lb/>
兮𤣥猿黄鵠囘顧而鳴悲覽松栢之青青兮紛其若江<lb/>
上之菰蒲維其大之不可知兮有橈雲之脩柯蔓草蒙<lb/>
茸以翳兮飛泉潔清而無沙亭亭孤峯其下藂木交錯<lb/>
而不明兮若有美人惨然而長嗟歛手危立以右顧兮<lb/>
舒目逺望怳然而有所懐儼峩峩其有禮兮盛服寂寞<lb/>
<pb n="KR4h0109_WYG_002-3a"/>
而無譁臨萬仞之絶險兮獨立千載而不下顛追懐楚襄<lb/>
之放意肆志兮泝江千里而逺來離國去俗兮徘徊而<lb/>
不能歸悲神女之不可以朝求而夕見兮想逰歩之逶<lb/>
遲築陽臺於江干兮想氛氣之参差惟神女之不可以<lb/>
求得兮此其所以為神湛洋洋其無心兮豈其猶有懐<lb/>
乎世之人朝雲蔚其晨興兮暮雨紛以下注變化倐忽<lb/>
不可測兮俄為鳥而騰去忽然而為人兮佩玉鏘以琅<lb/>
琅愛江流之清波兮安燕處乎髙唐彼蛟龍之多智兮<lb/>
<pb n="KR4h0109_WYG_002-3b"/>
尚不可執以罝罦髙丘深其蒼蒼兮怳誰識其有無<lb/>
　　　鑿二江賦　　　　　　　　　狄遵度<lb/>
嗚呼吾聞魚鳬氏以降秦太守之前蜀之為國不知㡬<lb/>
千萬年方二江之害被兹土以禹之功不是施兮嗟後<lb/>
來亦奚言彼民之昬溺兮無乃得之於天不能遷土而<lb/>
改宅兮其流漂亦誰寃勁崖挺以中亞兮激狂瀾而右<lb/>
旋横騖折走莫知其所之兮吼穹谷而下穿蛟鼉鼈蟹<lb/>
訝以相濡兮何允蠢而緣延嘬膚吮血沸以咀嚼兮咸<lb/>
<pb n="KR4h0109_WYG_002-4a"/>
飲腐而飽膻雈蒲菱芡紛以相被兮汙百頃之良田土<lb/>
不藝而民無所食兮孰與奏其艱鮮民之害固不可終<lb/>
極兮歴百千萬世天乃授之以賢曰噫中國之無人遂<lb/>
使民至於此焉天之生斯民兮故使之食飽而居安降<lb/>
巨菑以漂之兮天之意不然水性固就下善利兮决之<lb/>
則宣濬九川而距四海亦奚艱且九載之孜孜民不憚<lb/>
苦而訴煩盖因利而為利兮勞之在先不忍一勤其力<lb/>
兮乃至騖萬世而害弗捐胡不浚發其利源剷削其害<lb/>
<pb n="KR4h0109_WYG_002-4b"/>
根巨崖剖以罅裂兮砉頽乾而陷坤怒石奮以交墜兮<lb/>
吁電走而雷奔蕩重淵以傾覆兮䘮百怪之精魂雲轉<lb/>
霧溢盤薄蹙蹐兮注壑于其間寂寥散漫肆以長往兮<lb/>
若氣散於坯渾決其餘以旁溉兮居其側數百頃皆膏<lb/>
腴之上珍民降丘而下宅兮若蟻聚而蜂屯則㡬年㡬<lb/>
世之積害一日刷去兮不啻捐芥而蕩塵嗚呼蜀之為<lb/>
國非地之中宜乎蠻貊之雜處魚鼈之與同有李侯者<lb/>
至然後别類於水物有仲翁者至然後同洽於華風然<lb/>
<pb n="KR4h0109_WYG_002-5a"/>
則今所棟宇而處衣冠而嬉皆二公之所翳若李侯之<lb/>
事固所莫得而繼彼仲翁之教亦何憚而弗為嗚呼以<lb/>
禹之功至大至神括六合以横被疇有存而勿論胡兹<lb/>
為害獨不得聞無乃力所不洎兮抑亦遺其功於後人<lb/>
而今而後乃知民未得所欲事或有不利先世所未暇除<lb/>
去聖人所未及裁制茍有志於生民皆吾人之所事若<lb/>
曰茲事體大必聖人而后為則小子也不敢與知<lb/>
　　　述賢亭賦<hi>并序</hi>　　　　　　　　　閻苑<lb/>
<pb n="KR4h0109_WYG_002-5b"/>
　黄星既殞火井重炎孔明志在電掃荆揚席巻許洛<lb/>
　布四頭八尾於平沙之上乃昔人臨流感嘆之所余<lb/>
　慕其風烈而述其徳業因名斯亭曰述賢攷其陣法<lb/>
　則方以八環而為九馬隆遵之以破賊圓以六包而<lb/>
　為七李靖遵之以平蠻盖戰守處畫部伍節制所重<lb/>
　者制勝而有餘所忽者敗亡而莫救此古名將所以<lb/>
　稱美也且益州分應井絡僻在西南而武侯以區區<lb/>
　之蜀莅政効忠董武立信貫許國之精誠仲命世之<lb/>
<pb n="KR4h0109_WYG_002-6a"/>
　勇略令施風雨挾纊而温律嚴斧鉞不寒而慄方其<lb/>
　鷹揚上國虎視中原驍将聞風而奪心壮士望塵而<lb/>
　破膽擁精鋭之衆者堅壁受辱稱骨鯁之臣者仗節<lb/>
　包羞玩敵於股掌之上措勝於談笑之間比昔賢則<lb/>
　過之責斯人而備矣余搆亭於此俾其登之者識常<lb/>
　山蛇勢知天下奇才壮雄圖之不朽想英風而猶在<lb/>
　嗚呼天假其年則禮樂可興天命有歸則智力無用大<lb/>
　筆方籌長星遽墜陵谷已遷尚有典刑蠻夷雖逺不<lb/>
<pb n="KR4h0109_WYG_002-6b"/>
　忘武備况今夏賊干常遼人稱號冠帶遺民雜穹廬之<lb/>
　種漢唐故地混茹毛之俗而受鉞登壇専長之寄者<lb/>
　節制可忽耶祕殿華閣當方面之權者勤勞可繼耶<lb/>
　今步遊灘上鑒前賢作古賦以述其始終使䕫人<lb/>
　嵗時歌之不無感慨焉雖然孔明當躬耕之時處布<lb/>
　衣之賤儻不遇三顧之主安能成七擒之功噫自古<lb/>
　英雄之士時命不過其名湮滅而無聞者惜哉賦曰<lb/>
三分率土姦賊陸梁孔明布石於平沙之上髙步於大<lb/>
<pb n="KR4h0109_WYG_002-7a"/>
江之傍志馳許洛欲掃荆揚按井字九宮之法本河圖<lb/>
八卦之祥縱横魚貫曲折雁行雖云蛇勢實曰龍驤其<lb/>
始也荷寫誠於傾盖遂感激而褰裳應雲龍之隠隠信<lb/>
魚水之洋洋其終也酬三顧而不爽縱七擒之所長資<lb/>
一時之談笑播千載而芬芳况夫才兼管樂政黜申商<lb/>
<hi>曹氏父子襲申商法</hi>蜀則冬日魏則秋霜蜀民暖於布帛魏人困<lb/>
於豺狼於是并聲東下響應西方折曹氏之牙角挫仲<lb/>
達之鋒鋩至今秦隴耻其巾幗梁益詠乎甘棠論髙節<lb/>
<pb n="KR4h0109_WYG_002-7b"/>
則勝棲巖之入夢鄙負鼎之干湯推治體則蕭何為政<lb/>
之咳唾子産遺愛之粃糠量行事則用兵如晉文之示<lb/>
信教民如周誥之成章觀施設則肩輿羽扇以節金鼔<lb/>
木牛流馬以代梯航遵節制則馬隆以八陣用於晉李<lb/>
靖以六花顯于唐宜其斬王雙而走郭淮殺張郃而辱<lb/>
宣王吁哉飲渭之龍随天數而已沒呑吴之蛇如寳氣<lb/>
而難藏所以餘威逺振遺跡尤彰忠義撫劒而嘆息英<lb/>
雄沾襟而感傷戎夷懐徳而縞素士民追昔而蒸嘗余<lb/>
<pb n="KR4h0109_WYG_002-8a"/>
徘徊灘上不見鵝鸛變變龜蛇央央但覺雙魂失宅三<lb/>
甲負芒瞿唐風急起波聲之嗚咽巫峽雨散連天際以<lb/>
凄凉縱使秦雲變色魯日迴光意與草木同朽皆無益<lb/>
于興亡宣和二年十月十五日魏陵閻苑述<lb/>
　　　北客賦　　　　　　　　　　趙奭之<lb/>
　北客宦逰巴楚歴三峽之險而抵永安故區地勢近<lb/>
　瘴兩見盛夏官居民廬皆在山麓鑿地數百尺而不<lb/>
　及泉故市無井里無醫藥客患之而勉同市人飲諸<lb/>
<pb n="KR4h0109_WYG_002-8b"/>
　瀼水苦滓穢引之間谷而懼虺毒俄有老叟謂客曰<lb/>
　漕府㢘臺有二井焉泉冽而甘盍往汲之客曰使者<lb/>
　公庭閽人嚴守而應接有時甚非羇旅所敢妄干叟<lb/>
　莞然而笑曰子胡不采之風謡質之行事善利濟衆<lb/>
　初不禁也客于是拜其言感其意而往汲焉迄今逾<lb/>
　年暑無癉暍之苦而得以安居是使者之恵也輙賦<lb/>
　其事而抒素云其辭曰<lb/>
北客命駕陵彼崔嵬南逰巴楚實仕于兹歴白帝之區<lb/>
<pb n="KR4h0109_WYG_002-9a"/>
域睋赤甲之嶮巇瞰灧澦之出沒峙瞿唐之崔巍觀楚國<lb/>
之絶塞悼蜀宫之故基客喟然嘆曰昔窮兵百戰用武<lb/>
之地也仰而無覩但見林莽蓊鬰屺岵岝峉巘雲獠煙<lb/>
霮䨴一色三時豫和炎夏為厄逢辰久安用夏變貊葳<lb/>
嵬連郛龍勢蛇迹官府民廬棧阜構麓八家無井而不<lb/>
能革客患之而同市人臨瀼津雜滓穢汲黄大奫涊之<lb/>
流泪人精神乃訪之厜㕒臨嶙峋之曲千人挈壺百宂<lb/>
潄玉清清汵泠而氷數雪沃未㡬有叟呼于列曰子曽<lb/>
<pb n="KR4h0109_WYG_002-9b"/>
不知不毛之瀘自此塗出葶薴叢滋虺蝮潜匿炎毒之<lb/>
厲而是生百疾溪流可酌而中有沙蝨實大梁之公子<lb/>
胡不自衛而反蹈其失客謀于叟為之奈何貧如顔囘<lb/>
而有飲瓢之樂曠如孺子而有濯纓之歌叟豈能溉我<lb/>
以甘露濡其旱禾叟于是逡巡若避赧然變色僕㳺塵<lb/>
世安有神術徒知夫西有漕府東有㢘臺方布天子之<lb/>
仁澤救世之旱灾烏能祕一滴之清渫坐視游子之炎<lb/>
埃客釋然解疑僕僕駿馳中涓歛袵下氣以道使者之徳<lb/>
<pb n="KR4h0109_WYG_002-10a"/>
音自云汲之引之周浹旁及而閽無夜閉雖負年以逝<lb/>
濯類抱罋而為隧請觀夫易卦曰井養不窮兮収而勿<lb/>
幕又稽之老氏曰㡬于道兮善利萬物散為四海之恵<lb/>
不止匹夫之恤噫鼴䑕飲河而不過滿腹鷦鷯巢林而<lb/>
不過一枝茍足各有其極雖多亦奚以為故蘭臺之風<lb/>
不及于罋牖而楚子作賦西江之水㒺濟于轍鮒而波<lb/>
臣見譏客于是慨然感慨頽然下拜明既能哲佩以為<lb/>
戒信乎君子之淡以成久而不壊<lb/>
<pb n="KR4h0109_WYG_002-10b"/>
　　　神女廟賦　　　　　　　　　晁公遡<lb/>
漢武帝既封泰山之五年臨朝而歎曰朕念元元之民<lb/>
未蒙休徳周覽中土以施恵澤而南方以逺故獨弗及<lb/>
也朕甚憫焉是冬詔發佽飛羽林之士簡車騎之衆盛<lb/>
清道之儀天子御雕玉之與服龍文而駕魚目擊蒲梢<lb/>
而驂躡雲至于盛唐望九疑登天柱薄樅陽而出休于<lb/>
琅琊天子大悦作盛唐樅陽之詩命協律都尉延年歌<lb/>
之以觴羣臣酒未半天子戚然不懌時東方朔枚臯侍<lb/>
<pb n="KR4h0109_WYG_002-11a"/>
因進曰陛下不懌臣敢請罪帝曰朕適琅琊之上忽然<lb/>
雲興其氣甚異因感髙唐之事聞楚陽臺之山下有神<lb/>
女旦為朝雲暮為行雨朕心慕之異時諸方士嘗言仙<lb/>
者非求人主人主求之乃可致今廵逰天下冀一覩列<lb/>
仙之屬而莫獲焉殆朕之徳不如楚王能有所遇也是<lb/>
以不懌朔跪曰楚王諸侯耳有臣宋玉善為微詞感動<lb/>
神女見夢于王臣嘗笑之玉安知神女若臣者乃知<lb/>
之上意乃解命謁者給朔札使為之賦朔即獻辭曰徑<lb/>
<pb n="KR4h0109_WYG_002-11b"/>
西郊之綿邈兮積閬風之崇基繚玉墉以千里兮右翠<lb/>
水而左瑶池崑崙層峙以嵳峩兮弱淵周流而逶迤中<lb/>
龜臺之清都兮嵦洪敞而甚治粲洲房與𤣥室兮罨浮<lb/>
雲而上齊諒豐隆列缺之矜工兮斧雷霆而斵之疏懸<lb/>
黎以代礎兮瑩結綠而飾墀虞淵倒景而下射兮光夕<lb/>
激以交馳萃飛仙之游遨兮餌若英而咀瓊枝戛叢霄<lb/>
之靈璈兮歌白雲而忘歸状愉樂而不可殫兮非羽輪<lb/>
其莫窺帝九靈之少女兮其名曰瑶姬受素書于紫清<lb/>
<pb n="KR4h0109_WYG_002-12a"/>
兮含洞隂之華滋習玉瑛而厭處兮乗囘颷以長辭大<lb/>
章屏翳為之奉轡兮乗蒼虬而駕白蜺馭八景之玉轄<lb/>
兮曵紛綸之雲旗統靈氣而輕舉兮朅鸞奏而鴻飛渉<lb/>
巨溟之層波兮将攝乎南箕聆夢澤之雄爽兮漭天水<lb/>
之相圍介青丘而澶漫兮奄髙唐以冥迷忽意樂而延<lb/>
佇兮弭絳節以徘徊弆丹笈授夫神禹兮靖九土而安<lb/>
柔祗下民懐斯遺烈兮即石化而為祠象瓊光之華闕<lb/>
兮搴辛夷以為楣翔藻棟以乘虬兮列葯房而張薜帷<lb/>
<pb n="KR4h0109_WYG_002-12b"/>
羣峯連卷而十二兮爛雲屏而揚輝儼坐於正甲兮貌<lb/>
渥飾而具宜沐蘭澤而含芳若兮被桂裳而繡衣爛黼<lb/>
收之豐麗兮澹聨姢之脩眉肅容華之拱侍兮紛環珮<lb/>
之陸離神武蹲而抱闗兮夕夾陛以文貍𤣥猨悲吟以<lb/>
度曲兮女媧待歌而舞馮夷三足烏往來為之使兮訊<lb/>
東華之靈妃迹逍遥乎中區兮亮素節之靡移鼻祖祝<lb/>
融之裔子兮竊息媯以荆尸蠱文夫人于前兮後又奪<lb/>
鄖陽子之妻豹舄斃淹而攘内兮蠭目暴卒而蒙訾黒<lb/>
<pb n="KR4h0109_WYG_002-13a"/>
要挾夏而與居兮於莵盗䢵而遂孳世朋淫而上蒸兮<lb/>
嘗見刺于湘纍横下臣繄宋玉兮揆暴厲之不可規稱<lb/>
先王常與靈㳺兮薦枕席而嬖私今胡為而復遇兮意<lb/>
託諷于微詞唘後世之瞽惑兮誑魄化而為之曰媚而<lb/>
服焉兮則與夢期宜聖覽之孔昭兮獨超悟於昨非厲<lb/>
皇荒徳而慢神兮禍源起乎龍漦悼衛蒯之失國兮艾<lb/>
猳實發其亂機屛宓妃而却玉女兮幸後王之三思<lb/>
　　　朝山堂賦　　　　　　　　　　前人<lb/>
<pb n="KR4h0109_WYG_002-13b"/>
吾行半天下兮閱重闗乎西南之坤北有萬夫莫開之<lb/>
劍闗兮東有嶮過百牢之䕫門外聨六詔作屏兮中貫<lb/>
三巴而為垣梯磴鈎連莫知其際兮儼嵯嵯峋峋逺宛<lb/>
延相屬而赴望兮髙蔽遮乎日星臨以白帝之神秀兮<lb/>
誠衆山之所尊有美一人眷顧此方兮實柱下史之耳<lb/>
孫髙四海以視營兮時樹羽江濆屹三峽之鎮其穹然<lb/>
兮翼山四面而駿奔唘物色分留之祕兮欣所遇之畢<lb/>
陳擇勝㑹以還縹緲之飛觀兮廪老氣九州之傾觀萬<lb/>
<pb n="KR4h0109_WYG_002-14a"/>
川猶知宗海兮雖九土莫得而堙則羣峰之起伏綿延<lb/>
兮至是而亦必有所臣奚興感於此義兮蹇顔堂而<lb/>
正名彼負固之非無意兮髪有時或上衝乎冠巾惟漢<lb/>
中興已受天命兮而成家乃欲争帝而亡新吾直欲鏟<lb/>
赤甲白鹽之叠嶂兮洗蒼藤翠木之幽昏恐此復其偶<lb/>
然兮綢繆牖户以逆消侮予之下民讙五更之鼔角兮<lb/>
聲悲壮印殘夜之山月兮樓空明諒身雖去國萬里兮<lb/>
心未嘗一日忘君嗟乎名堂之意髙矣為慨然而賦之<lb/>
<pb n="KR4h0109_WYG_002-14b"/>
尚庶㡬起九原於東屯瀼西之詩人也<lb/>
　　　八陣臺賦<hi>并序</hi>　　　　　　劉望之<lb/>
　余與客登䕫子城望八陣圖感忠武侯之行事恨世<lb/>
　議者之弗獲於斯也作賦以悲之其詞曰<lb/>
靄孤臺之巋然臨千步之沙場石離離其班班紛棲鴈<lb/>
之未翔山暝黒而更惡水雖波而不揚澹徙倚其不去<lb/>
含鬰紆之内傷是何以使之然哉客或告之在漢之亡<lb/>
有人超然卧鄧南陽甚似阿衡樂未渠央感大耳之至<lb/>
<pb n="KR4h0109_WYG_002-15a"/>
意姑黽勉而徂征又似子房初未有意隆凖之老也及<lb/>
其既作亦不能已手胼足胝夙夜赤子忽一龍而一蛇<lb/>
盖亦未可以優劣計大兵初来雷電下空璋孱小兒孰<lb/>
嬰我鋒駐師江郊坐向必東蒐我卒乘取彼凶殘中原<lb/>
有狐凴陵宫墻我不往取髙帝在天衆謂卯金之不可<lb/>
相而况夫子之賢也運去道窮嘔血繼之非公實愚愚<lb/>
者不知自古聖賢亦行其義道之不濟已知之矣相夫<lb/>
子之所立固已無窮而不貲彼丕操父子鳥雀犬彘之<lb/>
<pb n="KR4h0109_WYG_002-15b"/>
竊食雖甚饜而不害其驚疑愍世俗之隘陋徒顧瞻而<lb/>
涕洟請舉酒以酌公混一笑於江麋<lb/>
　　　灧澦堆賦　　　　　　　　　　薛紱<lb/>
蜀江匯而赴峽勢廹抑而騰掀當江之衝有堆屹然爰<lb/>
停我橈徘徊覧觀有㑹余心乃知大禹所以浚川而<lb/>
不去此者匪特以殺水之怒而四瀆之長江存灧澦河<lb/>
存砥柱則聖人之意亦將有所寓焉夫形而上者謂之<lb/>
道形而下者謂之器器者物之物道者物之先先乎物<lb/>
<pb n="KR4h0109_WYG_002-16a"/>
者在人則存乎心者也所以宰制乎萬物豈一物所得<lb/>
而肩彼堆斯江彼柱斯河在物之石而器之下也然洪<lb/>
水滔天不為之移狂濤巻空不為之動潦盡漲涸岌乎<lb/>
貞堅亘宇宙而長存閱陵谷之變遷而人之所以先乎<lb/>
物者乃誘於知乃逐於物利之趨如水斯下欲之熾如<lb/>
火斯燃曽莫得以止遏者反兹石之不若又安可不推<lb/>
其原縱而忘反兹固弗道制之無方愈蕩而偏禁而絶<lb/>
之者昧乎倫類空而妙之者荒無逕躔嗚呼無廬而居<lb/>
<pb n="KR4h0109_WYG_002-16b"/>
無畔而田卒窮露而奚歸寧耕穫而有年曷不觀於兹<lb/>
堆乎彼惟居其所者屹而固也然後可以障狂隤之流<lb/>
川茍失其所而昧其居吾知此心之不傳其居伊何曰<lb/>
則自天理雖微而難明實天命之固然自視聴言動之<lb/>
間以及於君臣父子之懿物必有則理不可遷切而思<lb/>
之講而明之習而察之謝而根之潢潦挹有本之源泉<lb/>
眇乎其微深乎其囦物有萬變事有萬理察乎其微者<lb/>
卓然而不可易然後可以蔽乎天地而闗乎聖賢必真<lb/>
<pb n="KR4h0109_WYG_002-17a"/>
知也而後其行也果必力行也而後其知也全敬恭朝<lb/>
夕奉而折旋兹孔孟之所以不倦不愠不怍者豈蹈白<lb/>
刃之勇者所可得而言嗚呼人心之危匪石而人欲之<lb/>
勝甚於水吾觀兹堆而有感于天則之嚴是以憂講學<lb/>
之怠而述之於篇<lb/>
　　　資州獻白龜賦<hi>以泰平将洽神物效靈為韻</hi>
　　　　　　　　　　　　　　唐獨孤申叔<lb/>
皇帝在位十五載西人獻異龜於王庭匪青黒以飾體<lb/>
<pb n="KR4h0109_WYG_002-17b"/>
特潔白而成形融彩可嘉且不溷於五色呈祥有異詎<lb/>
止齊乎四靈盖以我皇行化無外止戈偃武人綏道泰<lb/>
升至徳於𤣥穹降殊祥於神蔡且夫龜者禀先知之異<lb/>
白者表司殺之方豈天異興威于有截俾臣下授命而<lb/>
無将西土是生實西方而主義被甲以至猶帶甲以來<lb/>
王不然何以皧<hi>焉代切净也</hi>純容皎素甲皓霜華而浹洽炯<lb/>
玉質輝金精疑雪彩之清貞泳靈沼而氷静息泰階之<lb/>
砥平足使孟津之鱗耻㨗乎素鬛越裳之雉羞奮於翹<lb/>
<pb n="KR4h0109_WYG_002-18a"/>
英矧乎禀殊姿體異貌陋三足之為美匪六眸以是効<lb/>
其用也或協聖人之心其動也克符知者之樂然後知<lb/>
戲朝之虎不足徴御鈎之狼不足云<hi>一作神盖官韻</hi>彼駒來思<lb/>
徒稱皎皎爾獸至止虛擅諄諄未若兹瑞徳無與隣應<lb/>
天之命昭皇之仁非櫝中之毁棄不蓮上以因循将順<lb/>
乃𤣥穹以呈其貺曷思乎綠水而返其身則彼寧王有<lb/>
遺元緒之屯又安得而比倫嚮非我皇從道不咈必将<lb/>
混於介族詎得分為理物宜乎冠異紀首靈篇且無使<lb/>
<pb n="KR4h0109_WYG_002-18b"/>
其湮鬰<lb/>
　　　枸杞賦<hi>并引</hi>　　　　　　　宋史子玉<lb/>
　史子分教劍庠之明年目眚踰月廢巻黙坐客有告<lb/>
　之曰兹土之宜杞根實繁産諸泮林尤腴而美揆之<lb/>
　本草明目養神盍試其味尋命僮僕則取之不竭食<lb/>
　之既厭而昏者開翳者鮮矣於是作而嘆曰是物也不<lb/>
　假種植沾濡雨露芬敷自榮其功効足以囘光返照<lb/>
　如此况出於輔之翼之長之養之者豈不足以備明<lb/>
<pb n="KR4h0109_WYG_002-19a"/>
　時采擇哉有感而為之賦曰<lb/>
當春用事肝怙勢而驕厥火彌壮用弗利乎眸紫珍兮<lb/>
塵漫望舒兮雲浮熨之平之濯之泠之計屢施而㒺功<lb/>
書既展而復収其誰巧運乎金箆抑将乞諸其龍湫者<lb/>
也客莞爾而笑曰泮宫耽耽靈根萃止匪藻匪芹强名<lb/>
曰杞或云羊乳亦曰狗忌其效伊何未易殫紀于以安<lb/>
神于以輕體至於瑩秋之神而爛巖電之光則又其效<lb/>
驗之細者也子居是問左抽右取不費一錢多取其數<lb/>
<pb n="KR4h0109_WYG_002-19b"/>
餐厥英還爾明為子之計不亦近而易行乎應之曰廣<lb/>
文一寒飯嘲不足信如子言載采盈掬因以比離婁之<lb/>
目且不負将軍之腹豈不魚熊之兼得又何必空縻乎<lb/>
廪祿於是叱畦丁戒僕夫捜諸荆棘之塲探諸榛莽之<lb/>
區則叢然而遂油然而達或壓枝以駢出或附趾而簮<lb/>
碧随取随足不耘不植蔓延布滿夭矯挺特有如蒙頂<lb/>
之苗而搶之始露有如楚畹之香而芽之方茁至若<lb/>
仙仗飛空髣髴驂鸞夀榦通靈時聞吠厖幸則髙人逸<lb/>
<pb n="KR4h0109_WYG_002-20a"/>
士襲其馨而挹其味不幸則樵夫野叟㸑之弃而斧之<lb/>
戕也於是小摘荐至大烹可期錯落琉璃之碎青葱雨<lb/>
露之滋憫寒庖之屢空笑盛饌之莫知燎南山之煤嬰<lb/>
西澗之水潔蠲瓦缶酌中火劑登爼過熟噴香霧之蒙<lb/>
茸舉箸頓空覺餘糁之滑美混甘苦而爽口逼寒凉而<lb/>
液齒知再飯之㡬加陋八珍之鮮味朝焉咀英暮焉茹<lb/>
脆曽不論乎韭菘又何數乎蓴䜴殆不可無此君於一<lb/>
日又何拘乎去家之一思惜乎首陽之夫貪采薇而遂<lb/>
<pb n="KR4h0109_WYG_002-20b"/>
足商巗之老厭啖芝而遂止秦人之炙夫何太俗相如<lb/>
之渇胡不嗜此哉巳而心體舒逸神情爽塏湧真水於<lb/>
玉池爛夜光於銀海客不予欺遜而謝之荷神農之知<lb/>
音悵離騷之偶遺雖則一草之微無庸多談感物悟理<lb/>
斯有可觀彼弗種而然矧種之者乎彼弗養而然矧養<lb/>
之者乎所以菁莪誦育才之樂棫樸歌官人之能行有<lb/>
枝葉可使莠之亂苖仁在乎熟深懼茅塞子之心維杞<lb/>
維梓扶而養之一薫一蕕疏而别之自本自根種而茂<lb/>
<pb n="KR4h0109_WYG_002-21a"/>
之孝弟忠信培而植之師友淵源灌而溉之先王遺言<lb/>
饜而飫之散柯布葉日積月長摩厲青㝠直干霄漢股<lb/>
肱心膂無施不可如此則劍山之植物豈但収近效於<lb/>
眸子瞭焉而巳哉<lb/>
　劍陽學官史子玉校藝益昌與予聨事暇日出示所<lb/>
　作枸杞賦予讀數過因思前軰文字率不茍作東坡<lb/>
　賦茶而有取於骨鯁山谷賦苦筍而有感于忠言大<lb/>
　概一物之微一理寓焉此騷人之所以深其思也子<lb/>
<pb n="KR4h0109_WYG_002-21b"/>
　玉之作豈徒以詞藻相尚欲使承學者因物悟理自<lb/>
　枝葉而見本根其意婉哉子玉刻之泮林以為士子<lb/>
　之勸予謂士子文所當重之而泮林一草木尤宜愛<lb/>
　護云開禧三年七月益昌郡丞潼川謝艮䟦<lb/>
　　　對青竹賦<hi>并序</hi>　　　　　　宋黄庭堅<lb/>
　余楚産也閱東南之竹多矣未嘗聞對青竹者也嘉<lb/>
　州僧從之包封見貽蓺之而成乃初識之惟範圍之<lb/>
　内有知之物一無窮無知之物一無窮一耳一目不<lb/>
<pb n="KR4h0109_WYG_002-22a"/>
　能遍攬也况六合之外者乎感而賦之<lb/>
美哉斯竹黄質墨章如出杼軸織文自當解甲税枯金<lb/>
碧其相嵗寒在躬又免斮烹彼其文章之種性不可致<lb/>
詰刳心而求之不可得劚根而求之不可得匪人匪天<lb/>
有物有則惟其與蓬蒿共盡而無憾余亦不知白駒之<lb/>
過隙<lb/>
　　　苦筍賦　　　　　　　　　　　前人<lb/>
僰道苦筍冠冕兩川甘脆愜當小苦而反成味温潤縝<lb/>
<pb n="KR4h0109_WYG_002-22b"/>
宻多啖而不疾人盖苦而有味如忠諫之可活國多<lb/>
而不害如舉士而皆得賢是其鍾江山之秀氣故能深<lb/>
雨露而飽風煙食肴以之唘道酒客為之流涎彼桂斑<lb/>
之與夢永又安得與之同年蜀人曰苦笋不可食食之<lb/>
動痼疾令人萎而瘠子亦未嘗與之言盖上士不談而<lb/>
喻中士進則若信退若眩焉下士信耳不信目其頑不<lb/>
可鐫李白曰但得酒中趣勿為醒者傳<lb/>
　　　憫相如賦　　　　　　　　　楊天恵<lb/>
<pb n="KR4h0109_WYG_002-23a"/>
祖重黎之洪懿兮系中山之蟬聨食岷峨之舊徳兮飲<lb/>
江漢之靈源皇既私卿以多技能兮卿又附益之以師<lb/>
友之傳招湘均使侍書兮麾藺卿為我驂綜藝文之要<lb/>
妙兮申劍術之雄妍載而之四方吾将鼓行諸公之間<lb/>
視騎郎之多冗兮義不辱於周旋顧嚴鄒之差强人意<lb/>
兮聊歩武於梁垣惟才髙之寡合兮以其遭遇之難靡<lb/>
嵗月於官學兮嗟不耦而空還徑千里而一歇兮跂喬<lb/>
木於故山殆而朅來第如臨邛兮存故人之間闗起握<lb/>
<pb n="KR4h0109_WYG_002-23b"/>
手相勞苦兮意懇懇而拳拳彼汚令之體苛兮矜縟禮<lb/>
之闌單慨非余心之所悦兮矧駔儈之與同盤强要卿<lb/>
以俱行兮卿固已薄其所以然摽使者于門兮出告之<lb/>
以不閒何隆初而殺終兮卒俛首而從旃彼遷虜何為<lb/>
者兮竊東向於肆筵紛臭處之逼人兮笑言訝以更讙<lb/>
予意卿食不下咽兮奚宴安乎未歡酒参半而奏音兮<lb/>
四座寂以無喧嗟輦下之遺直兮固淟涊而不鮮嫮冶<lb/>
容而亡賴兮偎自成乎哀彈懿長離之文章兮非鸞皇<lb/>
<pb n="KR4h0109_WYG_002-24a"/>
其誰匹曷伻鴆以為媒兮即游梟而接翼棄朝陽之顯<lb/>
敞兮集此榛莽之蒙宻也吐竹梧之芬馨兮争羶腥之<lb/>
飲啄也度将雛以授意兮吾固不審卿之所謂也卿縱<lb/>
懐彼梟以好音兮吾恐彼梟之終弗類也既么麽又不<lb/>
材兮曽何足以溷箕帚之役决帷薄而夜奔兮毁帨䄜<lb/>
而不入卿胡偭然不自喜兮安受此蠱蝕豈其不禁杯<lb/>
杓兮怳沈冥而不自克寧卿意之易敗兮移氣體於終<lb/>
食人固醉而誤醒而悔兮庸何傷於好徳怪卿初弗定<lb/>
<pb n="KR4h0109_WYG_002-24b"/>
此計兮後又狂騖而不復入不慚鄉杖者之善罵兮出<lb/>
不羞賢牧伯之餘澤厭儒衣之巨麗兮襲𨽻人之䙝服<lb/>
雖雜作而忘劬兮蔽泥水以為飾悵遷虜猶不堪其憤<lb/>
兮卿獨何施施眉目始吾嘉卿之好音兮殆将以禮乎<lb/>
自持進有虞之雅操兮紹尼父之聲詩胡中道自絶於<lb/>
前脩兮乃陷而入于桑濮之為終吾偉卿之能賦兮工<lb/>
譎諫而不怒攝侈汰之瀾翻兮卒歸之于王度唁卿躬<lb/>
之不蚤正兮尚何以禁切于人主嗟乎操行之不得兮<lb/>
<pb n="KR4h0109_WYG_002-25a"/>
躪終古而増汙挽天河以自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮吾恐垢氛之不能去<lb/>
亂曰邛山迤邐邛水悠兮日跳月踔郵千秋兮巋然遺<lb/>
宇庇沈湫兮浮魂蟄魄尚想遊兮我欲堙井剗梧楸兮<lb/>
死者可作庶無尤兮孰是人斯而有是醜兮尚俾來者<lb/>
毋罹此垢兮<lb/>
　　　憫相如賦　　　　　　　　宋鄭少微<lb/>
韙長卿之絶塵邈下眎于屈宋思𦕈眇以入微辭蔚跂<lb/>
而易貢鶩八紘之津涯括動植而錯綜擢篆籀于重泉<lb/>
<pb n="KR4h0109_WYG_002-25b"/>
幹形聲而罄控當其奮翼巴庸前無古人拾阨灰之斷<lb/>
簡捜屈壁之遺文紛齊魯之老師徒騁辯于説鈐蜕筆<lb/>
土梗鼻端運斤専兎園之右席麾鄒枚于嚬呻顧天西<lb/>
之櫟社悵夜錦之未晨念絃歌之石友暢落魄于情<lb/>
親夫何嫠人之艷艷兮感熠燿之宵光曯綺疏以託誠<lb/>
兮佩徽音而曷忘嗟父母之不聰兮昧彼都之丰臧盼<lb/>
星河之照闈兮徑遡洄而往從縉紳先生而為此歟凉<lb/>
徳汙行既不勝誅誾誾烈女世未乏諸足不下堂步中<lb/>
<pb n="KR4h0109_WYG_002-26a"/>
瑀琚紉幽蘭以為裳兮鈿美玉以為車豈無泳漢之㳺<lb/>
女兮亦有采桑之秋胡秉周禮以律身兮諒氷雪之難<lb/>
渝禆化國之隂教兮飾家道之權輿爾弗安于正吉兮<lb/>
蒙惡聲于簡書訪舊壚于故老莽榛蕪之離離眢井乃<lb/>
貪泉之戒脩梧實曲木之規渇者勿汲暍者勿栖噫嘻<lb/>
余觸類取譬操觚默維滔滔儒服相逺㡬希摟處子者<lb/>
迷忠義之大閑窺隣墻者闇富貴之危機吁雁幣之聘<lb/>
媒妁之辭墦間之夫河間之婦等亡羊耳未容勝負<lb/>
<pb n="KR4h0109_WYG_002-26b"/>
又奚獨料理十日卜之與典午邪<lb/>
　　　苦櫻賦<hi>并序</hi>　　　　　　　　　何耕<lb/>
　余承乏成都郡丞官居舫齋之東有櫻樹焉本大實<lb/>
　小其熟猥多鮮紅可愛而苦不可食雖鳥雀亦棄之<lb/>
　感而賦之<lb/>
始余至于官居盼兹樹之特奇榦擁腫以上達條枎疎<lb/>
而下披䕃舫齋其有餘知封植之㡬時或告予以含桃<lb/>
出饞涎而流頤意薦廟之珍果必甘滋之若飴幸一熟<lb/>
<pb n="KR4h0109_WYG_002-27a"/>
之得嘗指麥秋以為期忽春事之已晚訝子結之獨遲<lb/>
初瑣碎以破蕾漸毓稠而著枝聊攀摘以適口乃苦澁<lb/>
而顰眉類置膽于越國異茹薺于周詩謝芳液之津津<lb/>
空殷紅之纍纍誤來集之衆鳥誑無知之羣兒感人事<lb/>
之大繆為累欷而齎咨或名美而實乖或表盛而裏虧<lb/>
或色厲而内荏或迹公而情私鷙翰假于鳳鳴羊質混<lb/>
于虎皮佞似聖以疇測姦託儒而莫窺莽恭儉以竊國<lb/>
卯博辯以僵尸談仁義其可樂視所履而舛馳儼衣冠<lb/>
<pb n="KR4h0109_WYG_002-27b"/>
于民上為賈豎之不為方滔滔以皆是奚一木之足悲<lb/>
　　　八陣圖賦　　　　　　　　元楊維楨<lb/>
遐哉邈乎蠺藂故墟劒閣崢嶸兮石棧縈紆車不得而<lb/>
運馬不得而驅非王業之所基兮徒抗險乎中都帝中<lb/>
山之苖裔兮廼猶厄此斗隅黄星射乎宋野兮强猘狺<lb/>
乎江之東偉伏龍之感激兮起左顧乎隆中允識時之<lb/>
俊傑兮吞餘子于一空圖八陣以用武兮必先天而獨<lb/>
得六十四之成算兮本馬圖之全畫三十二之岐分兮<lb/>
<pb n="KR4h0109_WYG_002-28a"/>
妙隂陽之互宅天地衝軸兮風雲盤辟龍飛鳥逝兮蛇<lb/>
蟠虎翼撓之無跡兮運之無方進退不愆兮出沒靡常<lb/>
奇不失于正正兮怪不越于堂堂伏至動于至静兮寓<lb/>
能柔于能剛喻以常山之蛇勢兮曽未測其望洋巴之<lb/>
水兮砯崖折壁峽之濤兮風霆礔礰彼箕張而翼布兮<lb/>
曽不轉其磈石非神物之隂衛兮孰萬夫之捍力想貔<lb/>
貅之對壘兮指白羽之一麾運縱擒于掌握兮筭不出<lb/>
于八奇賊之望而走兮甘巾幗之受雌按渭濵之所屯兮<lb/>
<pb n="KR4h0109_WYG_002-28b"/>
實鼎國之王師自風后之有圖兮肆獯蚩之赫伐逮尚<lb/>
父之六弢兮佐牧野之黄鉞孫吴馬之剽掠兮徙生靈<lb/>
之肉血鄙敗事于腐儒兮彼譙生其又何法兹八陣之<lb/>
猶覺兮軼軒轅與天姥曰流馬與木牛兮又神機之所<lb/>
造歘中營之告變兮哀夫人之奪蚤訖黄芒以當天兮<lb/>
掩炎精之皜皜嗚呼西望岷峨兮南泝錦江山川相繆<lb/>
兮地老天荒歌梁父兮釃吾觴招謫仙兮呼子長訪魚<lb/>
復之砂磧兮弔新都之戰場雖武無用于今之時兮亦<lb/>
<pb n="KR4h0109_WYG_002-29a"/>
以發吾文之氣剛<lb/>
　　　連雲棧賦　　　　　　　明楊廷宣<lb/>
己卯之嵗時方冬矣臘云暮矣余年過賈生學慚董相<lb/>
怔怔營營内不自定由是謀邁于行載言北征擔簦負<lb/>
笈陟岵䟦阻攝穹隆控青雲扣天閽順風而稱曰肇𤣥<lb/>
黄之既判兮廼陽浮而隂槖嗟大塊之茫茫兮孰川排<lb/>
而山鑿帝既設此靈險兮余總丱聞乎棧閣肆皇圖之<lb/>
廣運兮都形勝乎燕漠眇蠶叢之建國兮隅星分乎井<lb/>
<pb n="KR4h0109_WYG_002-29b"/>
洛連秦帶蜀方五百里兮繚咸陽以為郭阻褒斜之艮<lb/>
隆兮擁岐斄之巨壑推隆理與替墜兮亦槩聞乎往索<lb/>
良既䇿羽以絶望兮委囘祿以煙灼何退身而鷙擊兮<lb/>
思駕馭乎帝畧迄超漢而蹷楚兮遂用建夫三恪陽中<lb/>
路以廻車兮紛不爽于髮膚白發歎而長嗟兮意深諷<lb/>
乎彼夫憤儀圖之詭秘兮誑金牛以為䛕憫漢帝之遵<lb/>
駕兮忍蛾眉而西趨侈御愛之仙蹕兮瘁萬乘之玉軀<lb/>
盖其危也足以駊騀巨麗而其致也不亦為禦侮之天<lb/>
<pb n="KR4h0109_WYG_002-30a"/>
區夫山本其奥也石備其崇也水出其蒙也盤紆突兀<lb/>
岑崟嵂崒澒洞深涯蓊蔚茀鬰天之所生也地之所産<lb/>
鳥不得而翔獸不得而逸四時變化剛柔錯摩交構乎<lb/>
其中終始乎其内其雲則黤䵳<graphic n="KR3840" url="https://raw.githubusercontent.com/kanripo/KR-Gaiji/master/images/KR3840.png" mimeType="image/png"/>黯雯曇衣被膚寸漸<lb/>
深侯于本末逺視極黪邇之則黚䵤于石□黦于深谷<lb/>
靉靆淹留氛氲隠天羃幙屯需落落寞寞異于常態其<lb/>
雨則津津汋汋石潤林響瀑布滴珠滿壑盈瀨霑濕霮<lb/>
䨴與地潜通豁徑注流煙樹瀰濛松膏林沐淖濘跼蹐<lb/>
<pb n="KR4h0109_WYG_002-30b"/>
病于逆旅其風則飄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䬍轉山循谷料峭觱發䬆䬑<lb/>
批亢巽二乘虛峻峯髙颲平坻微□<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>落木寒颸切<lb/>
肌石尤激射打頭周囘延歴萬象莫之可捕其日則黯<lb/>
淡蔽虧斜景過雲東谷西隅窺于中天曀㫱晦𠖇翳<graphic n="KR2549" url="https://raw.githubusercontent.com/kanripo/KR-Gaiji/master/images/KR2549.png" mimeType="image/png"/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>難未嘗昭晰其風俗之所習土地之所宜余故得并<lb/>
呑其所經歴包舉其所問答而囊括其語焉于是有五<lb/>
徳公子𨗳余以喬闗兮嵌雲路之巃嵸據嶟㟧之扼塞<lb/>
兮羅萬象于景從聳㠝岏之崨嶫兮怯衣繡之乗驄盤<lb/>
<pb n="KR4h0109_WYG_002-31a"/>
七曲而腸廻兮眗髙目之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朦瞰龍江之窣窣兮瀉白<lb/>
練之霓虹余既登此絶嶺兮瞠乎前觀藐乎後視拾級<lb/>
坎懔連步錯愕怔忡悸駭倦臨色勃久而後定廼渡木<lb/>
閣馳青橋涉凌兢而惘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮列御風而憑空惻身穽而<lb/>
撇㨗兮足秦法之重重㠧飛棟巇巉崕兮矻浮柱而増<lb/>
崇截王孫之便給兮碥碨礧而青葱靄雲樓與霧蜃兮<lb/>
比朝暮之仙蹤橇不足以為術兮憫征夫之溟濛儂鞠<lb/>
躬而進登兮殆郭駞之形容馳丹梯下峻阪兮擬抱甕<lb/>
<pb n="KR4h0109_WYG_002-31b"/>
之忡忡亦既身倦而神罷兮乃偃息乎崖中訊往<lb/>
路以前山兮越馬道與武闗嵾嵳㟟路偪側狹隘<lb/>
騎不得方人不得比吁嗟乎其赤帝之所興首咸陽以<lb/>
入闗兮降子嬰而要盟羽不得而争驅兮適目兹以為<lb/>
兵故稱名為劉埧兮意非此莫之與京因是以益逰乎<lb/>
奥屏兮閱千古之芳林於是有凌煙大夫挺瓌梧負霄<lb/>
漢迓余而言曰翳前林之矗矗兮豈非皇華之岐嶷楸<lb/>
檜障以蔽天兮鵾南溟之翼施旎□龍之蹇兮雜遝糾<lb/>
<pb n="KR4h0109_WYG_002-32a"/>
㑹之標枝蕩日月以枎疎兮榦輪囷而参差杞强梁而<lb/>
麗霄兮樗擁腫而鴟夷楊郅偈而膚敏兮檉垂身而委<lb/>
随節美秀而喬脩兮紛篁籦之陸離目極望而攅暝兮<lb/>
何摧嗺而鬰伊悲落木之蕭蕭兮恣行人之淅炊風雨<lb/>
晦而濤起兮響萬壑之隆墀余稔逰此窐窌兮窺管天<lb/>
而冥疑馳豫章之絶榦兮駕鄧圃之平騎悵梁棟之齷<lb/>
齪兮雖牛山其何為彼其衆夥之富山桃石榴橪柿苦<lb/>
李小棗楟柰楂梨梬栗歛朱榮秘生意錯綜懸岩潛隠乎<lb/>
<pb n="KR4h0109_WYG_002-32b"/>
其中不可殫述由是踰三坌窺姜嶺山益進而㠍岌樹<lb/>
益窈而縱横憶岐豐之盛瑞播覽徳之美名於是有緑<lb/>
衿使者䴡質修儀且逡且廵其氣也愒其志也怜翋<graphic n="KR2211" url="https://raw.githubusercontent.com/kanripo/KR-Gaiji/master/images/KR2211.png" mimeType="image/png"/>
直前櫽括以此山之靈昔寳雞之耀羽兮托千里之峭<lb/>
嶸惟樊籠之我求兮窮巖窔而多縈彼蒼鷹羅鸗紛修<lb/>
翎兮屬玉交青鸊鵜駕鵞晨風子規鸂鶒鸕鷀白練沙<lb/>
鷄錦胸繡臆累黔啄兮羌有萬而難并鵲占嵗而音妙<lb/>
兮鳥散聚而時鳴鸖宿霧而懐寳兮鴠呼類而為盟雉<lb/>
<pb n="KR4h0109_WYG_002-33a"/>
招揺而曵尾兮鳩思婦而藏聲鸛獨立而不懼兮鷫依<lb/>
稀而将迎鴻漸逵而自得兮雁逓比而從兄其它角毒<lb/>
之屬又未可以須㬰傾盖而語班荆而坐對也聊舉虎<lb/>
豹羣而晝哮兮黄熊慢而遷延狼䟦胡而恣逰兮豪豬<lb/>
放而盤旋猱嫵媚而先後兮㕙兎逸而長便狻猊茁而<lb/>
豐茸兮麋鹿呦而雲眠鼬鼯幻而<graphic n="KR3711" url="https://raw.githubusercontent.com/kanripo/KR-Gaiji/master/images/KR3711.png" mimeType="image/png"/>躚兮狐貉衞而自<lb/>
賢余因聴此富儗上林靡邁長楊公子王孫有智不能<lb/>
以施㔋磻羅穽有術不能以張王良何以歆趙主造父<lb/>
<pb n="KR4h0109_WYG_002-33b"/>
何以御周蹄徒縻思於行李噫何補於攀躋既騁草凉之<lb/>
墟復皆東河之西尖巒叉呀隘若虎闗凌遲委蛇下若<lb/>
抎鳥崔嵬嶱嵑守若扼吭宋代之賢所以遏元兵而漠<lb/>
北之雄終不能向南鄭而窺也可不謂之壮哉天地設<lb/>
險髙則為山深則為水山之所峙水之所流余又見夫<lb/>
𤣥冥先生之為費也濺洶濤泛瀇瀁出崎嶇走<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>漲随<lb/>
余馬而犇流諒余行而相望岌岌乎譎哉詭哉滔滔乎<lb/>
泓哉瀼哉南通沔漢北入汧渭粤衆派之汎濫兮觴礫<lb/>
<pb n="KR4h0109_WYG_002-34a"/>
碌之彷徨經逶邐而迅駛兮礐慫恿而鏗鏘崪震電之<lb/>
憑怒兮巆萬夫之阿房砥中流而濆潰兮沸枉尋而滵<lb/>
湯霈幃盖之溰溰兮恍白鷺之翺翔懔三軍之旋凱兮<lb/>
揺甲胄之鐵装撼韶濩之夜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮奮馮夷之擊瓽灑雲<lb/>
根之溜篆兮濯白玉之琳琅邁蝌蚪之瀺灂兮袖太史<lb/>
之籀藏三江駭而奔鯨兮穀洛鬬而非常瓠子決而訇<lb/>
湃兮呂梁隘而飛浪未有似此之崛岉翻湓豗觸騰驤<lb/>
况其時也竺寒凝嶺沍凍呵僵氷崖珠絡雪巘瑶光人<lb/>
<pb n="KR4h0109_WYG_002-34b"/>
思挾纊之主屋存䝍瘃之霜皓皓皚皚堅堅强强此亦<lb/>
過客之壮麗奇觀也瀟灑拂鬰滌汔腎膓喜溢眉睫樂<lb/>
忘故鄉已而望秦塞之渭縈瞻太華之麗麓水東去而<lb/>
長辭翠漸微而山促嗟廼平原之易地豈非前代之雄<lb/>
都乎余廼擊離懐於山水寄餘情於巴蜀障庾規之塵<lb/>
窮阮宗之躅薊門煙月蘆溝曉昱煇煌乎帝里蓬萊乎<lb/>
京屋世態無常天時又速余於是復冬往而春來兮殫<lb/>
未盡之芳踪忽寒暄之易劑兮訝風景之靡同嵐開障<lb/>
<pb n="KR4h0109_WYG_002-35a"/>
麗石渰灘渾鱅鱔出沒鰬魠<graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>黿喁喁族族别孕鮞鯤<lb/>
獺入水而肆捕豺同岩而懐呑余始驚夫昔者之遁而<lb/>
今者之温故夫路蓊薈以彌深山爛漫而舒容百和異<lb/>
香徐來應風蘅杜茝蘭綠蕙幽蘺蘼蕪蒥荑山椒蓀萇<lb/>
有質無名列不可窮藁本射干石芥茈薑温韭香菜赤<lb/>
根水芹豐蔚之盛何其隆歟若夫寳藏之興太守夜懐<lb/>
六奇反間熠爚繁光生乎古壙類乎石國則鳳山之産<lb/>
也黒金巧冶積薪而鼓鍛鍊成剛許子之所耕而晉國<lb/>
<pb n="KR4h0109_WYG_002-35b"/>
之所賦近代求猿伐木被荆又有夜光布網網牽百里<lb/>
則安山之竒也玉版雲英非濤非倫燦如白雲膩如滑<lb/>
肌咸陽不足論其價山隂不足供其資西蜀頼焉三秦給<lb/>
焉則武闗之藝也伊所居之棟宇兮樹板屋以層甍隨<lb/>
凸凹以偨傂兮無風雨之暴傾飯土鉶如上古兮燃松<lb/>
膏以為明性剛勁以質朴兮讓齊魯之蜚英挑雲水於<lb/>
上山兮燒石田以為耕播穜稑以有秋兮兼芋橡與蔓<lb/>
菁其官府之所寓舍則譙樓麗棟盛鶴揺鈴重門雙闕<lb/>
<pb n="KR4h0109_WYG_002-36a"/>
井榦華桯黝堊壁飾後寢前㕔無菑無害庖食具精勞<lb/>
乎逺人達乎帝廷其衣冠之耀則祿不易常用其武弁<lb/>
間以流官統以方面毋暴毋忝考其勤倦撫其民人而<lb/>
庇其所縣嗚呼皇風清穆兮四海無虞山川奠安兮草<lb/>
木茂殊我生值此兮何徳之腴余去故鄉千里兮獨褦<lb/>
襶於兹嵎以髙山為知己兮以流水為鍾期以喬木為<lb/>
朋友兮以道路為箴規名不見成功不可知手腁足胝<lb/>
化不轉移揚雄為之解嘲崔駰為之達辭齊師㡬北卞<lb/>
<pb n="KR4h0109_WYG_002-36b"/>
玉屢齎惟守道以自全恐辱已而為嗤余故得假息<lb/>
於姒狄之館沉酣於吏部之天先生見而㖤㗅使者候<lb/>
之以長吁大夫腹非於其側公子反唇而捓揄噫嘻何<lb/>
吾子之倥偬兮勞不憚於僕痡荷一往之是訴庸再來<lb/>
之可乎彼一握以為笑亦焉知吾之為吾匪區區之宦<lb/>
轍抑以覽聖世之皇圖未敢擬司馬之逰不亦異博奕<lb/>
之徒非聞子言孰策余駑言以足志竊效漢儒廼相與<lb/>
忘形共賦於開山之途<lb/>
<pb n="KR4h0109_WYG_002-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0109_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻十八</head>
    <p>
<pb n="KR4h0109_WYG_018-1a"/>
欽定四庫全書<lb/>
　全蜀藝文志巻十八　　　明　周復俊　編<lb/>
　　詩<lb/>
　　題詠上<lb/>
　　　石硯　　　　　　　　　　唐杜甫<lb/>
平公今詩伯秀發吾所羡奉使三峡中長嘯得石硯巨<lb/>
璞禹鑿餘異状君獨見其滑乃波濤其光或雷電聨坳<lb/>
各盡墨多水逓隱見揮洒容數人十手可對靣比公頭<lb/>
<pb n="KR4h0109_WYG_018-1b"/>
上冠正質未為賤當公賦佳句况得終清宴公含起草<lb/>
姿不逺明光殿致於丹青地知汝隨顧盼<lb/>
　　　䕫硯　　　　　　　　　宋王十朋<lb/>
　　　　有以硯來售者曰歙石璞稍巨青色而文細<lb/>
　　　　光潤而發墨兒曹買之或曰非歙硯也乃忠<lb/>
　　　　萬石耳予莫能辨得之於䕫因曰䕫硯因讀<lb/>
　　　　少陵平公得硯詩則知三峡古亦出佳硯也<lb/>
　　　　詩以記之<lb/>
<pb n="KR4h0109_WYG_018-2a"/>
　一片䕫州硯千年禹鑿痕平公見爾祖王子得其孫銅<lb/>
雀今安有羅文世所尊聊同𤣥頴軰文字與吾論<lb/>
　　　石笋行　　　　　　　　　　　杜甫<lb/>
君不見益州城西門陌上石笋雙髙蹲古來相傳是海<lb/>
眼苔蘚蝕盡波濤痕雨多徃徃得瑟瑟此事恍惚難明<lb/>
論是恐昔時卿相墓立石為表今仍存惜哉俗態好䝉<lb/>
蔽亦如小臣媚至尊政化錯迕失大體坐看傾危受厚<lb/>
恩嗟爾石笋擅虚名後生未識猶駿奔安得壮士擲天<lb/>
<pb n="KR4h0109_WYG_018-2b"/>
外使人不疑見本根<lb/>
　　　　注云成都子城西金容坊有石二株挺然聳<lb/>
　　　　峭髙丈餘耆舊傳云其名有六曰石笋曰蜀<lb/>
　　　　妃闕曰沈犀石曰魚島仙壇曰四海之眼曰<lb/>
　　　　五丁石門皆非也圗經云乃前寺之遺址諸<lb/>
　　　　葛亮掘之方驗有篆字曰蠶叢氏啟國誓蜀<lb/>
　　　　之碑以二石柱横埋連接鐡其中一南一北<lb/>
　　　　無所偏邪又五字濁歜燭觸蠲時人莫曉蜀<lb/>
<pb n="KR4h0109_WYG_018-3a"/>
　　　　相范賢議曰亥子嵗濁字可記主水灾寅夘<lb/>
　　　　嵗歜字可記主饑饉已午嵗燭字可記主火<lb/>
　　　　災辰戍嵗觸字可記主兵災申酉嵗蠲字可<lb/>
　　　　記主稼穡富贍悉以年事推應符響<lb/>
　　　梅雨　　　　　　　　　　　前人<lb/>
南京犀浦道四月熟黄梅湛湛長江去冥冥細雨來茅<lb/>
茨疎易濕雲霧宻難開竟日蛟龍喜盤渦與岸囘<lb/>
　　　江頭五詠　　　　　　　　　　前人<lb/>
<pb n="KR4h0109_WYG_018-3b"/>
　　　　丁香<lb/>
丁香體柔弱亂結枝猶墊細葉帶浮毛疎花披素豔深<lb/>
栽小齋後庶近幽人占晚墮蘭麝中休懐粉身念<lb/>
　　　　䴡春<lb/>
百草競春華麗春應最勝少須好顔色多漫枝條剰紛<lb/>
紛桃李枝䖏䖏總能移如何貴此種却怕有人知<lb/>
　　　　梔子<lb/>
梔子比衆木人間誠未多於身色有用與道氣傷和紅<lb/>
<pb n="KR4h0109_WYG_018-4a"/>
取風霜實青看雨露柯無情移得汝貴在映江波<lb/>
　　　　鸂鶒<lb/>
故使籠寛織須知動損毛看雲莫恨望失水任呼號六<lb/>
翮曾經翦孤飛卒未髙且無鷹隼慮留滯莫辭勞<lb/>
　　　　花鴨<lb/>
花鴨無泥滓堦前每緩行羽毛知獨立黒白太分明不<lb/>
覺羣心妬休牽衆眼驚稲粱霑汝在作意莫先鳴<lb/>
　　　題巴州光福寺柟木<hi>見唐詩紀事</hi>　　　嚴武<lb/>
<pb n="KR4h0109_WYG_018-4b"/>
楚江長流對楚寺楠木幽生赤崖背臨溪揷石盤老根<lb/>
苔色青蒼山雨痕髙枝閙葉鳥不度半掩白雲朝與暮<lb/>
香殿蕭條轉宻隂花龕滴瀝垂清露聞道偏多越水頭<lb/>
煙生霧歛使人愁月明忽憶湘川夜猿叫還思鄂渚秋<lb/>
看君幽靄幾千丈寂寞窮山今遇賞亦知鐘梵報黄昏<lb/>
猶臥禪床戀竒響<lb/>
　　　中秋夜錦樓望月　　　　　　武元衡<lb/>
玉輪初滿空迥出錦城東相向秦樓鏡分飛碣石鴻桂<lb/>
<pb n="KR4h0109_WYG_018-5a"/>
香隨窈窕珠綴隔玲瓏不及前秋見團圎鳳沼中<lb/>
　　　同前得清字　　　　　　　　王良㑹<lb/>
徳星揺此夜珥月滿重城杳靄煙雲色飃䬙砧杵聲令<lb/>
行秋氣爽樂感秋風輕共賞千年聖長歌四海清<lb/>
　　　同前得濃字　　　　　　　　栁公綽<lb/>
此夜年年月偏宜此地逢近看江水淺遥辨雪山重萬<lb/>
井金花肅千林玉露濃不唯樓上思飛葢亦陪從<lb/>
　　　同前得蒼字　　　　　　　　張正一<lb/>
<pb n="KR4h0109_WYG_018-5b"/>
髙秋今夜月皓色正蒼蒼逺水澄如練孤鴻迥帶霜旅<lb/>
人方積思繁宿稍沈光朱檻叨陪賞尤宜清漏長<lb/>
　　　同前得來字　　　　　　　　　徐放<lb/>
玊露中秋夜金波碧落開鵲驚初泛濫鴻思共徘徊逺<lb/>
月清光徧髙空爽氣來此時陪永望更得上燕臺<lb/>
　　　同前得前字秋字二篇　　　　　前人<lb/>
清景同千里寒光盡一年竟天多鴈過通夕少人眠照<lb/>
别江樓上添愁野帳前隋侯恩未報猶有夜珠圎<lb/>
<pb n="KR4h0109_WYG_018-6a"/>
四時皆有月此夜獨當秋照曜初含露徘徊正滿樓遥<lb/>
連雪山净迥入錦江流願以清光末年年許從遊<lb/>
　　　浪淘沙　　　　　　　　　　劉禹錫<lb/>
濯錦江邊兩岸花春風吹浪正淘沙女郎剪下鴛鴦錦<lb/>
将向中流匹晚霞<lb/>
　　　織錦曲　　　　　　　　　　王建<lb/>
大女身為織錦户名在縣家供進簿長頭起様呈作官<lb/>
聞道官家中苦難囘花側葉與人别唯恐秋天絲線乾<lb/>
<pb n="KR4h0109_WYG_018-6b"/>
紅樓葳㽔紫茸軟蝶飛參差花宛轉一梭聲盡復一梭<lb/>
玊腕不停羅袖巻窗中夜乆睡髻偏横釵欲墜垂著肩<lb/>
合衣臥時參沒後停燈起在鷄鳴前一疋千金亦不賣<lb/>
限日未成官裏怪錦江水涸貢轉多宮中盡著單絲羅<lb/>
莫言山積無盡日百尺髙樓一曲歌<lb/>
　　　錦二首　　　　　　　　　　　鄭谷<lb/>
布素豪家定不看若無文彩入時難紅迷天子帆邊日<lb/>
紫奪星郎帳外蘭春水濯來雲鴈活夜機挑處雨燈寒<lb/>
<pb n="KR4h0109_WYG_018-7a"/>
舞衣轉轉求新様不問亂離桑柘殘<lb/>
文君手裏曙霞生美號仍聞借蜀城奪得始知袍更貴<lb/>
著歸方覺晝偏榮宮花顔色開時麗池鳳毛衣浴後明<lb/>
禮部郎官人所重省中别占好窠名<lb/>
　　　擢第後入蜀經羅村路見海棠盛開偶題<lb/>
　　　　　　　　　　　　　　　　前人<lb/>
上國休誇紅杏豔深溪自照緑苔磯一枝低帶流鶯睡<lb/>
数片狂和舞蝶飛堪恨路長移不得可無人與畫将歸<lb/>
<pb n="KR4h0109_WYG_018-7b"/>
手中已有新春桂多謝煙香更入衣<lb/>
　　　海棠　　　　　　　　　　　前人<lb/>
春風用意勻顔色銷得携觴與賦詩濃麗最宜新著雨<lb/>
嬌嬈全在欲開時莫愁粉黛臨窗懶梁廣丹青㸃筆遲<lb/>
朝醉暮吟看不足羡他蝴蝶宿深枝<lb/>
　　　詠海棠　　　　　　　　　　　前人<lb/>
濃淡方春滿蜀鄉半隨風雨斷鶯腸浣花溪上堪惆悵<lb/>
子美無心為發揚<hi>杜工部老於西蜀詩集中無海棠之題</hi>
<pb n="KR4h0109_WYG_018-8a"/>
　　　倚檻大慈寺樓咏落葉　　　　侯繼圗<lb/>
拭翠歛悲蛾為欎心中事搦管下庭除書成相思字此<lb/>
字不書石此字不書紙書向秋葉上願逐秋風起天下<lb/>
負心人盡解相思死<lb/>
　　　木蓮樹生巴峡山谷間巴民亦呼為黄心樹大<lb/>
　　　　者髙五丈渉冬不凋身如青楊有白文葉如<lb/>
　　　　桂厚大無脊花如蓮香色豔膩皆同獨房蕋<lb/>
　　　　有異四月初始開自開迨謝僅二十日忠州<lb/>
<pb n="KR4h0109_WYG_018-8b"/>
　　　　西北十里有鳴玉溪生者穠茂尤異元和十<lb/>
　　　　四年夏命道士毋丘元忠志寫惜其遐僻因<lb/>
　　　　題三絶句云　　　　　　　白居易<lb/>
如折芙蓉栽旱地似抛芍藥掛髙枝雲埋水隔無人識<lb/>
惟有南賔太守知<lb/>
紅似胭脂膩如粉傷心好物不須㬰山中風起無時節<lb/>
明月重来得在無<lb/>
已愁花落荒巖底復恨根生亂石間幾度欲移移不得<lb/>
<pb n="KR4h0109_WYG_018-9a"/>
天教抛擲在深山<lb/>
　　　山石榴寄元九　　　　　　　前人<lb/>
　　　　山石榴一名山躑躅一名杜鵑花<lb/>
杜䳌啼時花撲撲九江三月杜䳌來一聲催得一枝開<lb/>
江城上佐閒無事山下斸得㕔前栽爛漫一欄十八樹<lb/>
根株有數花無數千房萬葉一時新嫩紫殷紅鮮麴塵<lb/>
淚痕裛損燕脂臉剪刀裁破紅綃巾謫仙初墮愁在世<lb/>
姹女新嫁嬌泥<hi>去聲</hi>春日射血珠将滴地風翻火焰欲燒<lb/>
<pb n="KR4h0109_WYG_018-9b"/>
人閒折兩枝持在手細看不似人間有花中此物似西<lb/>
施芙蓉芍藥皆嫫母竒芳絶豔别者誰通州遷客元拾<lb/>
遺拾遺初貶江陵去去時正值青春暮商山秦嶺愁殺<lb/>
君山石榴花紅夾路題詩報我何所云若云色似石榴<lb/>
裙當時藂畔唯思我今日欄前只憶君憶君不見坐銷<lb/>
落日西風起紅紛紛<lb/>
　　　紫躑躅　　　　　　　　　　元稹<lb/>
紫躑躅滅紫攏裙倚山腹文君新寡乍歸來羞怨春風<lb/>
<pb n="KR4h0109_WYG_018-10a"/>
不能哭我從相識便相憐似是花叢不廻目去年春别<lb/>
湘水頭今年夏見青山曲迢迢逺在青山上山髙水濶<lb/>
難容足願為朝日早相暾願作輕風暗相觸爾躑躅我<lb/>
向通州爾幽獨可憐今夜宿青山何年却向青山宿山<lb/>
花漸暗月漸明月照空山滿山緑山空月午夜無人何<lb/>
處知我顔如玉<lb/>
　　　山枇杷<lb/>
山枇杷花似牡丹殷潑血徃年乘傳過青山正值山花<lb/>
<pb n="KR4h0109_WYG_018-10b"/>
好時節壓枝凝豔已全開映葉香苞纔半裂𦂳搏紅<lb/>
䄂欲支頥慢觧絳囊初破結金線叢飄繁蕊亂珊瑚朶<lb/>
重纎莖折因風旋落裙片飛帶日斜看目精熱亞水依<lb/>
岩半傾倒籠雲隱霧多愁絶緑珠語盡身欲投漢武眼<lb/>
穿神漸滅穠姿秀色人皆愛怨態羞容我偏别説向閒<lb/>
人人不聴曾向樂天時一説昨來谷口先相問及到山<lb/>
前已消歇左降通州十日遲又與幽花一年别山枇杷<lb/>
爾託深山何太拙天髙萬里看不清帝在九重聲不徹<lb/>
<pb n="KR4h0109_WYG_018-11a"/>
園中杏樹良人醉陌上栁枝年少折因爾幽芳喻昔賢<lb/>
磻溪冷坐權門咽<lb/>
　　　門前栁　　　　　　　　　　　崔珏<lb/>
門前蜀栁<hi>闕</hi>知春風澹煖煙愁殺人将謂只栽郡樓下<lb/>
不知迤邐連南津南津栁色連南<hi>一作溪</hi>市南去戎州三<lb/>
百里夷陬蠻落相連接故鄉莫道心先死我今帝里還<lb/>
有家門前嫩栁挿仙霞晨霑太乙壇邊雨暮宿鳳皇城<lb/>
裏鵶别來三載當誰道門前年年緑隂好春來定解飛<lb/>
<pb n="KR4h0109_WYG_018-11b"/>
雪花雨後還應庇烟草憶昔當年栽栁時新芽茁茁嫌<lb/>
生遲如今宛轉稊著地常向緑隂勞夢思不道彼樹好<lb/>
不道此樹惡試将此意問野人野人盡道生處樂為報門前<lb/>
楊栁栽我應來嵗當歸來縱令樹下能攀折白髪如絲<lb/>
心似灰<lb/>
　　　武侯廟古柏　　　　　　　　　李商隱<lb/>
蜀相階前柏龍蛇捧閟宮隂成外江畔老向恵陵東大<lb/>
樹思馮異甘棠憶召公葉彫湘燕雨枝折海鵬風玉壘<lb/>
<pb n="KR4h0109_WYG_018-12a"/>
經綸逺金刀厯數終誰将出師表一為問昭融<lb/>
　　　題籌筆驛　　　　　　　　　前人<lb/>
魚鳥猶疑畏簡書風雲長為䕶儲胥徒令上将揮神筆<lb/>
終見降王走傳車管樂有才真不忝關張無命欲何如<lb/>
他年錦里經祠廟梁父吟成恨有餘<lb/>
　　　題籌筆驛　　　　　　　　　薛逢<lb/>
天地三分魏蜀吳武侯倔起展訏謨身依豪傑傾心術<lb/>
目對雲山演陣圗赤伏運衰功莫就皇綱力振命先殂<lb/>
<pb n="KR4h0109_WYG_018-12b"/>
出師表上留遺恨猶自千年激壮夫<lb/>
　　　題籌筆驛　　　　　　　　　羅隠<lb/>
抛擲南陽為主憂北征東討盡良籌時來天地雖同力<lb/>
運去英雄不自由千里山河輕孺子兩朝冠劒恨譙周<lb/>
惟餘岩下多情水猶自年年傍驛流<lb/>
　　　題風筝　　　　　　　　　　髙駢<lb/>
　　　　駢鎮蜀日以南詔侵暴築羅城四十里朝廷<lb/>
　　　　雖加恩賞亦疑其固䕶忽一日聞奏樂聲知<lb/>
<pb n="KR4h0109_WYG_018-13a"/>
　　　　有改移乃題風筝寄意旬日報到移鎮渚宮<lb/>
夜静絃聲響碧空宮商信任徃來風依稀似曲才堪聴<lb/>
又被移将别調中<lb/>
　　　西川座上聴金五雲唱歌　　　　陳陶<lb/>
蜀王殿上華筵開五雲歌從天上來滿堂羅綺悄無語<lb/>
喉音止駐雲徘徊管絃金石還依轉不隨歌出靈和殿<lb/>
白雪飄飄席上來貫珠歴歴聲中見舊様釵箆淺澹衣<lb/>
元和梳洗青黛眉低叢小髩膩䰀鬌碧牙鏤掌山參差<lb/>
<pb n="KR4h0109_WYG_018-13b"/>
曲終暫起更衣過還向南行座頭坐眉低欲語謝貴侯<lb/>
檀臉雙雙淚穿破自言本是宮中嬪武皇改號承新恩<lb/>
中丞御史不足比水殿一聲愁殺人武皇鑄鼎登真籙<lb/>
嬪御䝉恩免幽辱茂陵弓劒不得親嫁與卑官到西蜀<lb/>
卑官到官年未周衡禄罷官東西遊蜀江水急駐不得<lb/>
復此萍蓬又十秋今朝得侍王侯宴不覺途中妾身賤<lb/>
願持巵酒更唱歌歌是伊州第三遍唱著右丞征戍詞<lb/>
更聞閨月添相思如今聲韻尚如在何况宮中年少時<lb/>
<pb n="KR4h0109_WYG_018-14a"/>
五雲五雲可憐許明朝道向襃中去須㬰讌罷各東西<lb/>
雨散雲飛莫知處<lb/>
　　　誌峡船具詩<hi>并序</hi>　　　　　　　王周<lb/>
　　　　峡上之船與下之船大抵觀浮葉而為之其<lb/>
　　　　状一也執而為用者或状殊而用一或状同<lb/>
　　　　而名異皆有謂也下之船有檣有五兩有帆<lb/>
　　　　所以使風也尾有柂傍有棚上者以其山曲<lb/>
　　　　水急下有石皆不可用也状直如艣前後各<lb/>
<pb n="KR4h0109_WYG_018-14b"/>
　　　　一者謂之梢船之斜正欹側為船之司命者<lb/>
　　　　梢類柂其状殊而船之便于事者悉不如梢<lb/>
　　　　作梢詩㯭槳橈棹㧞使其進而無退利渉川<lb/>
　　　　澤為船之陳力者艣幾槳類其状同而異名<lb/>
　　　　也在船有力悉不如艣作艣詩峡水湍浚激<lb/>
　　　　石忽發者謂之濆沲洑而漩者謂之腦岸石壁<lb/>
　　　　立濆之忽作篙力難制以其木之堅韌竿直<lb/>
　　　　戟其首以竹納䕶之者謂之戙竹為<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>而勾<lb/>
<pb n="KR4h0109_WYG_018-15a"/>
　　　　其戙者謂之納為船之良輔者戙與篙状殊<lb/>
　　　　而用一也在船獨出悉不如戙作戙詩岸石<lb/>
　　　　如齒非麻枲紉繩之為前牽取竹之筋者破<lb/>
　　　　而用枲為紉以續之以備其牽者謂之百丈<lb/>
　　　　繫其船首者謂之陽紐牽之者擊鼓以號令<lb/>
　　　　之人聲灘亂無以相接所以節動止進退牽<lb/>
　　　　之防礙者謂之下緯濟其不通為船之先進<lb/>
　　　　者枲與竹状殊而用一也在船先容悉不如<lb/>
<pb n="KR4h0109_WYG_018-15b"/>
　　　　百丈作百丈詩噫古人觀物因事為誌者甚<lb/>
　　　　多也予祗命憲局訟訴巴賨抵瞿塘耳目熟<lb/>
　　　　於長年三老軰矣船具之於船有力者作詩<lb/>
　　　　以稱之庶幾魯望茶經者也俾系其末詩云<lb/>
　　　　梢<lb/>
制之居首尾俾之辨斜正首動尾聿隨斜取正為定有<lb/>
如提吏筆有如執持柄有如秉師律有如宣命令守彼<lb/>
方與直得其剛且勁既能濟險難何畏渉遼夐招招俾<lb/>
<pb n="KR4h0109_WYG_018-16a"/>
作主汎汎實司命風烏愧斟酌畫鷁空輝映古人存豐<lb/>
規猗歟聊引證<lb/>
　　　　艣<lb/>
用之大曰艣冠乎小者楫通津既能濟巨浸即横渉身<lb/>
之使者頰虎之拏者爪魚之撥者鬛弩之進者筴此實<lb/>
為相須相須航一葉<lb/>
　　　　戙<lb/>
箭飛峡中水鋸立峡中石峡與水為隘水與石相擊濆<lb/>
<pb n="KR4h0109_WYG_018-16b"/>
為生險艱聲發甚霹靂三老航一葉百丈空千尺蒼黄<lb/>
徒爾為倐忽何可測篙之小難制戙之獨有力倚嗟戙<lb/>
之為彬彬堅且直有如用武人森森矗戈㦸有如敢言<lb/>
士落落吐胸臆拯危居坦夷濟險免兢惕誌彼哲匠心<lb/>
俾其來者識<lb/>
　　　百丈<lb/>
少嘗侍先君餘閒誦白氏始得入峡詩深味作詩㫖云<lb/>
有萬仞山云有千丈水自念坎壈時尤多兢慎理山束<lb/>
<pb n="KR4h0109_WYG_018-17a"/>
峡如口水潄石如齒孤舟行其中薄氷猶坦履孱顔屹<lb/>
焉立洶涌勃然起百丈為前牽萬險即平砥破之以篔<lb/>
簹續之以麻枲礪之堅似節引之直如矢杼柚連半空<lb/>
長短隨兩涘鐡鎻枉馳名錦䌫謾稱美長繩豈能繫朽<lb/>
索何足擬茍非<graphic n="KR2623" url="https://raw.githubusercontent.com/kanripo/KR-Gaiji/master/images/KR2623.png" mimeType="image/png"/>之為胡可力行此<lb/>
　　　金盤草詩<hi>生寜江巫山南陵林木中</hi>　　　　　前人<lb/>
今春從南陵得草名金盤金盤有仁性生在林一端根<lb/>
節嵗一節<hi>其根一年生一節人採而服可解毒也</hi>食之甘而酸風俗競採<lb/>
<pb n="KR4h0109_WYG_018-17b"/>
掇俾人防急難巴中蛇虺毒解之如走丸巨葉展六出<lb/>
軟榦分長竿揺揺緑玊活褭褭香荷寒世云暑酷月鬱<lb/>
有神物看<hi>夏中採之則必有巨蛇衛足人即難採</hi>天之産於此意欲生民<lb/>
安今之為政者何不反此觀知彼苛且猛慎勿虐而殘<lb/>
一物茍失所萬金惟可嘆莫並蒿與萊豈羡芝及蘭勤<lb/>
渠䕶根本栽植當庭欄寄言好生者休説神仙丹<lb/>
　　　露青竹杖歌　　　　　　　　顧况<lb/>
鮮于仲通正當年章仇兼瓊在蜀川約束蜀兒採馬鞭<lb/>
<pb n="KR4h0109_WYG_018-18a"/>
蜀兒採鞭不敢眠横截斜飛飛鳥邊繩橋夜上層崕巔<lb/>
頭挿白雲跨飛泉採得馬鞭長且堅浮漚丁子珠聨聨<lb/>
灰煮蠟揩光爛然章仇兼瓊持上天上天雨露何其偏<lb/>
飛龍閑廏馬數千朝飲吳江夕秣燕紅塵撲轡汗濕韉<lb/>
獅子麒麟聊比肩曲江昆明洗刷牽四蹄踏浪頭枿天<lb/>
蛟龍稽顙河伯䖍拓羯胡鶵脚手鮮陳閎韓幹丹青妍<lb/>
欲貌未貌眼欲穿金鞍玉勒錦連乾騎入桃花楊栁煙<lb/>
十二樓中奏管絃樓中美人奪神仙爭愛大家把此鞭<lb/>
<pb n="KR4h0109_WYG_018-18b"/>
禄山入關關破年忽見揚州北邸前祇有人還千一錢<lb/>
亭亭筆直無皴節磨将形相一條鐡市頭終是無人别<lb/>
江海賤臣不拘絏垂鞘挂影西窗缺稚子覓衣挑仰穴<lb/>
家童拾薪幾抝折玉潤猶霑玉壘雪碧鮮似染萇𢎞血<lb/>
蜀帝祠邊子規咽相如橋上文君絶徃年策馬降至尊<lb/>
七盤九折横劒門穆王八駿超崑崙安用冉冉孤生根<lb/>
聖人不貴難得貨金玉珊瑚誰買恩<lb/>
　　　竹枝<hi>九首</hi>　　　　　　　　　劉禹錫<lb/>
<pb n="KR4h0109_WYG_018-19a"/>
白帝城頭春草生白鹽山下蜀江清南人上來歌一曲<lb/>
北人莫上動鄉情<lb/>
山桃紅花滿上頭蜀江春水拍山流花紅易衰似郎意<lb/>
水流無限似儂愁<lb/>
江上春來新雨晴瀼西春水縠紋生橋東橋西好楊栁<lb/>
人來人去唱歌行<lb/>
日出三竿春霧消江頭蜀客駐蘭橈憑寄狂夫書一紙<lb/>
住在成都萬里橋<lb/>
<pb n="KR4h0109_WYG_018-19b"/>
兩岸山花似雪開家家春酒滿銀杯昭君村中多女伴<lb/>
永安宮外踏青來<lb/>
城西門前灎澦堆年年波浪不能摧懊惱人心不如石<lb/>
少時東去復西來<lb/>
瞿塘嘈嘈十二灘此中道路古來難長恨人心不如水<lb/>
等閒平地起波瀾<lb/>
巫峡蒼蒼烟雨時青猿啼在最髙枝箇裏行人腸自斷<lb/>
由來不是此聲悲<lb/>
<pb n="KR4h0109_WYG_018-20a"/>
山上層層桃李花雲間煙火是人家銀釧金釵來負水<lb/>
長刀短笠去燒畬<lb/>
　　　竹枝　　　　　　　　　　　白居易<lb/>
瞿塘峡口水煙低白帝城頭月向西唱到竹枝聲咽處<lb/>
寒猿暗鳥一時啼<lb/>
竹枝苦怨怨何人夜静山空歇又聞蠻兒巴女齊聲唱<lb/>
愁殺江樓病使君<lb/>
巴東船舫上巴西波面風生雨脚齊水蓼冷花紅簇簇<lb/>
<pb n="KR4h0109_WYG_018-20b"/>
江蘺濕葉碧萋萋<lb/>
江畔誰人唱竹枝前聲斷咽後聲遲怪來調苦緣詞苦<lb/>
多是通州司馬詩<lb/>
　　　竹枝　　　　　　　　　　　孫光憲<lb/>
門前春水白蘋花岸上無人小艇斜商女經過江欲暮<lb/>
撒抛殘食飼神鵶<lb/>
亂繩寸結絆人深越羅萬丈表長尋楊栁在身垂意緒<lb/>
藕花落盡見蓮心<lb/>
<pb n="KR4h0109_WYG_018-21a"/>
　　　巫山竹枝二首　　　　　　　宋李<graphic n="KR0811" url="https://raw.githubusercontent.com/kanripo/KR-Gaiji/master/images/KR0811.png" mimeType="image/png"/>
封崇嶺上細腰宮遺老相傳祭鬻熊一炬牧兒今底處<lb/>
千年青草長春風<lb/>
陽臺門前六律山女郎吹笛翠㣲間日斜酒散同歸去<lb/>
笑挿花枝滿髩鬟<lb/>
　<lb/>
　<lb/>
　<lb/>
<pb n="KR4h0109_WYG_018-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全蜀藝文志巻十八<lb/>
</p>
<p>
</p>
  </div>
</body>
</text>
</TEI>
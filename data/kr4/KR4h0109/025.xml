<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>全蜀藝文志巻二十五</head>
    <p>
<pb n="KR4h0109_WYG_025-1a"/>
欽定四庫全書<lb/>
　全蜀藝文志巻二十五　　明　周復俊　編<lb/>
　　詩餘<lb/>
　　唐人長短句宋人謂之填詞實詩之餘也今所行<lb/>
　　艸堂詩餘是也或問詩餘何以繫扵艸堂也曰按<lb/>
　　梁簡文帝艸堂傳云汝南周顒昔經在蜀以蜀艸<lb/>
　　堂寺林壑可懐乃扵鍾山雷次宗學館立寺因名<lb/>
　　艸堂亦號山茨謂艸為茨亦述蜀語地名别有蠶<lb/>
<pb n="KR4h0109_WYG_025-1b"/>
　　茨是其旁証也李太白客逰于外有懐故鄊故以<lb/>
　　艸堂名其詩集詩餘之繫于艸堂指太白也太白<lb/>
　　作二詞為百代詞曲之祖則今之填詞非草堂之<lb/>
　　詩餘而何放此選蜀志之詞以太白二闋為首云<lb/>
　　　菩薩鬘<hi>今本作蠻非菩薩鬘驃國舞女髻飾也</hi>　　　李白<lb/>
平林漠漠烟如織寒山一帶傷心碧暝色入髙樓有人<lb/>
樓上愁　闌干空佇立宿鳥歸飛急何處是歸程長亭<lb/>
復短亭<lb/>
<pb n="KR4h0109_WYG_025-2a"/>
　　　憶秦娥　　　　　　　　　　李白<lb/>
簫聲咽秦娥夢斷秦樓月秦樓月年年栁色灞陵傷别<lb/>
　樂逰原上清秋節咸陽古道音塵絶音塵絶西風殘<lb/>
照漢家陵闕<lb/>
　　　清平樂　　　　　　　　　　韋荘<lb/>
何處逰女蜀國多雲雨雲解有情花解語窣地繡羅金<lb/>
縷　粧成不整金鈿含羞待月鞦韆住在綠槐隂裏門<lb/>
臨春水橋邊<lb/>
<pb n="KR4h0109_WYG_025-2b"/>
　　　河傳　　　　　　　　　　　前人<lb/>
春晚風暖錦城花滿狂殺逰人玉鞭金勒尋勝馳驟輕<lb/>
塵惜良辰　翠娥争勸臨邛酒纎纎手拂面垂絲栁歸<lb/>
時煙裏鐘鼔正是黄昏暗消魂<lb/>
　　　其二<lb/>
錦浦春女繡衣金縷霧薄雲輕花深栁暗時節正是清<lb/>
明雨初晴　玉鞭魂斷烟霞路鶯鶯語一望巫山雨香<lb/>
塵隠映遥見翠檻紅樓黛睂愁<lb/>
<pb n="KR4h0109_WYG_025-3a"/>
　　　女冠子　　　　　　　　　　牛嶠<lb/>
錦江煙水卓女燒春濃美小檀霞繡帶芙蓉帳金釵芍<lb/>
藥花　額黄侵膩髮臂釧透紅紗栁暗鶯啼處認郎家<lb/>
<hi>燒酒名燒春其法始于文君</hi>
　　　菩薩蠻<lb/>
畫屏重叠巫陽翠楚神尚有行雲意朝暮㡬般心向他<lb/>
情慢深　風流今古隔虚作瞿塘客山月照山花夢囬<lb/>
燈影斜<lb/>
<pb n="KR4h0109_WYG_025-3b"/>
　　　河瀆神　　　　　　　　　　　張泌<lb/>
古樹噪寒鴉滿庭楓葉蘆花晝燈當午隔窻紗畫閣珠<lb/>
簾影斜門外往来祈賽客翩翩㠶落天涯逥首隔江<lb/>
煙火渡頭三兩人家<lb/>
　　　江城子　　　　　　　　　　　前人<lb/>
浣花江上見卿卿臉波秋水明黛睂輕綠雲髙綰金簇<lb/>
小蜻蜓好事問他来得麽和笑道莫多情<lb/>
　　　巫山一叚雲　　　　　　偽蜀毛文錫<lb/>
<pb n="KR4h0109_WYG_025-4a"/>
雨霽巫山上雲輕映碧天逺風吹散又相連十二晚峯<lb/>
前　暗濕啼猿樹髙籠過客船朝朝暮暮楚江邊㡬度<lb/>
降神仙<lb/>
　　　玉樓春<hi>避暑摩訶池上作</hi>　　　　　　孟昶<lb/>
氷肌玉骨清無汗水殿風来暗香滿簾開明月獨窺人<lb/>
欹枕釵横雲髩亂　起来瓊户唘無聲時見疎星渡河<lb/>
漢屈指西風㡬時来只恐流年暗中換<lb/>
　　　臨江仙　　　　　　　　　　牛希濟<lb/>
<pb n="KR4h0109_WYG_025-4b"/>
峭碧参差十二峯冷烟寒樹重重瑶姬宫殿是仙蹤金<lb/>
鑪珠帳香靄晝偏濃　一自楚王驚夢斷人間無路相<lb/>
逢至今雲雨帶愁容月斜江上征棹動晨鐘<lb/>
　　　其二<lb/>
江繞黄陵春廟閒嬌鶯獨語闗闗滿庭重叠綠苔斑隂<lb/>
雲無事四散自歸山　簫鼔聲稀香燼冷月娥歛盡彎<lb/>
環風流皆道勝人間須知狂客判死為紅顔<lb/>
　　　後庭怨<hi>建隆中旭川築城掘得石刻盖唐人語也</hi>　唐無名氏<lb/>
<pb n="KR4h0109_WYG_025-5a"/>
千里故鄊十年華屋亂魂飛過屏山矗眼重睂褪不勝<lb/>
春菱花知我銷香玉　雙雙燕子歸来應解笑人幽獨<lb/>
斷歌零舞遺恨清江曲萬樹綠低迷一庭紅撲蔌<lb/>
　　　黄鐘樂　　　　　　　　　魏承班<lb/>
池塘烟暖艸萋萋惆悵閒宵含恨愁坐思堪迷遥想玉<lb/>
人情事逺音容渾似碧桃溪　偏記同歡秋月低簾外<lb/>
論心花畔和醉暗相携何事春来君不見夢魂長在錦<lb/>
江西<lb/>
<pb n="KR4h0109_WYG_025-5b"/>
　　　臨江仙　　　　　　　　　　閻選<lb/>
十二髙峯天外寒竹梢輕拂仙壇寳衣行雨在雲端畫<lb/>
簾深殿香霧冷風殘　欲問楚王何處去翠屏猶掩金<lb/>
鸞猿啼明月照空灘孤舟行客驚夢亦艱難<lb/>
　　　巫山一段雲　　　　　　　　李珣<lb/>
有客經巫峡停橈向水湄楚王曽此夢瑶姬一夢杳無<lb/>
期　塵暗珠簾巻香銷翠幄垂西風逥首不勝悲暮雨<lb/>
洒空祠<lb/>
<pb n="KR4h0109_WYG_025-6a"/>
　　　其二<lb/>
古廟依青嶂行宫枕碧流水聲山色鏁粧樓往事思悠<lb/>
悠　雲雨朝還暮烟花春復秋啼猿何必近孤舟行客<lb/>
自多愁<lb/>
　　　戚氏<hi>此詞始終指意言周穆王賔于西王母之事</hi>　　　蘇軾<lb/>
玉龜山東皇靈嫓統羣仙綘闕岧嶤翠房深迥倚霏烟<lb/>
幽閒志蕭然金城千里鎖嬋姢當時穆滿廵狩翠華曽<lb/>
到海西邊風露明霽鯨波極目勢浮輿盖方圎正迢迢<lb/>
<pb n="KR4h0109_WYG_025-6b"/>
麗日𤣥圃清寂瓊艸芊緜　争解繡勒香韉鸞輅駐蹕八<lb/>
馬戱芝田瑶池近畫樓隠隱翠鳥翩翩肆華筵　間作<lb/>
管鳴絃宛若帝所鈞天稚頭皓齒綠髮方瞳圎極恬淡<lb/>
髙妍　盡倒瓊壺酒獻金鼎藥固大椿年縹緲飛瓊妙舞<lb/>
命雙成奏曲醉留連雲璈韵響冩寒泉浩歌暢飲斜月<lb/>
低河漢漸漸綺霞天際紅深淺動歸思逥首塵寰爛漫<lb/>
逰玉輦東還杏花風數里響鳴鞭望長安路依稀栁色<lb/>
翠㸃春姸<hi>此詞眉州舊有石刻</hi>
<pb n="KR4h0109_WYG_025-7a"/>
　　　愁倚欄<hi>三榮道上</hi>　　　　　　　　程正伯<lb/>
山無數雨蕭蕭路迢超不似芙蓉城下去栁如腰　夢<lb/>
随春絮飄飄知他在第㡬朱橋說與杜䳌休喚怕魂銷<lb/>
　　　漁家傲<hi>彭門道中早發</hi>　　　　　　　　前人<lb/>
野店無人霜似水青燈照影寒侵被門外行人催客起<lb/>
因箇事老来方有思家淚　寄問梅花開也未愛花只<lb/>
有歸来是想見小橋歌舞地渾含喜天涯不念人憔悴<lb/>
　　　其二　　　　　　　　　　　　前人<lb/>
<pb n="KR4h0109_WYG_025-7b"/>
獨木小舟烟雨濕燕兒亂㸃春江碧江上青山随意見<lb/>
人寂寂落花芳草催寒食昨夜青樓今日客吹愁不<lb/>
得東風力細拾殘紅書怨泣流水急不知那箇傳消息<lb/>
　　　臨江仙<hi>合江放舟</hi>　　　　　　　　　　前人<lb/>
送我南来舟一葉誰教催動鳴榔巫山不見水茫茫雲灣<lb/>
纔㡬曲折盡九囬腸　買酒澆愁愁不盡江烟也共凄<lb/>
凉和天痩了也何妨只愁今夜雨更做淚千行<lb/>
　　　其二<lb/>
<pb n="KR4h0109_WYG_025-8a"/>
濃綠鎖窻閒院静照人明月團團夜長幽夢見伊難痩<lb/>
從香臉薄愁到翠眉殘　只道花時容易見如今花盡<lb/>
春䦨畫樓依舊五更寒可憐紅綉被空記合時歡<lb/>
　　　瑞鷓鴣<hi>瑞香</hi>
東風冷落舊梅臺猶喜山花拂面開紺色深衣春意净<lb/>
水沉薫骨晚風來　柔條不學丁香結矮樹仍㕘茉莉栽<lb/>
安得方盆載幽植道人随處作香材<lb/>
　　　好事近<hi>資州道上無雙堠感懐作</hi>
<pb n="KR4h0109_WYG_025-8b"/>
别夢記春前春盡苦無歸日想見鵲聲庭院誤㡬囬消<lb/>
息　萬重離恨萬重山無處説思憶只有路傍雙堠也<lb/>
隨人孤隻<lb/>
　　　滿江紅<hi>浣花因賦</hi>　　　　　　　　　京鏜<lb/>
錦里先生艸堂築浣花谿上料飽㸔堦前雀食籬邉漁<lb/>
網跨鶴騎鯨歸去後橋西潭北留佳賞况依然一曲抱<lb/>
村流江痕漲　魚龍戯相浩蕩禽鳥樂増舒暢更綺羅<lb/>
十里棹歌来往坐上英賢今李郭邦人應作仙舟想但<lb/>
<pb n="KR4h0109_WYG_025-9a"/>
喧呼落日未西時船休放<lb/>
　　　洞仙歌<hi>重九藥市</hi>　　　　　　　　前人<lb/>
三年錦里見重陽藥市車馬喧闐管絃沸笑籬邉孤寂<lb/>
臺上疎狂争得似此日西南都㑹　癡兒官事了樂與<lb/>
民同况值髙秋好天氣不羞短髮不照哀顔聊滿挿黄<lb/>
花一醉道物外髙人有時来問混雜龍蛇箇中誰是<hi>唐司</hi>
<hi>空圗重陽山居詩滿目秋光還似鏡殷勤為我照衰顔</hi>
　　　鷓鴣天<hi>葭萌馹作即今之施店</hi>　　　　　陸㳺<lb/>
<pb n="KR4h0109_WYG_025-9b"/>
㸔盡巴山看蜀山子規江上過春殘慣眠古驛常安枕<lb/>
熟聴陽闗不惨顔　慵服氣嬾燒丹不妨青髩戯人間<lb/>
秘傳一字神仙訣說與君知只是頑<lb/>
　　　水龍吟<hi>榮南作</hi>　　　　　　　　前人<lb/>
樽前花底尋春處堪嘆心情全减一身萍寄酒徒雲散<lb/>
佳人天逺那更今年瘴煙蠻雨夜郎江畔漫倚樓横笛<lb/>
臨窻㸔鏡時揮涕驚流轉　花落月月庭院悄無言魂<lb/>
消腸斷憑肩携手當時曽效畫梁栖燕見説新來網縈<lb/>
<pb n="KR4h0109_WYG_025-10a"/>
塵暗舞衫歌扇料也羞憔悴慵行芳徑怕鶯兒見<lb/>
　　　沁園春<hi>三榮横溪閣小宴</hi>　　　　　　前人<lb/>
粉破梅梢綠動萱叢春意巳深漸珠簾低巻筇枝微歩<lb/>
氷開躍鯉林暖鳴禽荔子枎疎竹枝哀怨濁酒一尊和<lb/>
淚斟憑欄乆嘆山川冉冉嵗月駸駸　當時豈料如今<lb/>
漫一事無成霜髩侵㸔故人强半沙堤黄閣魚懸帶玉<lb/>
貂映蟬金許國雖堅朝天無路萬里凄凉誰寄音東風<lb/>
裏有灞橋烟栁知我歸心<lb/>
<pb n="KR4h0109_WYG_025-10b"/>
　　　木蘭花慢<hi>夜登青城山玉華樓</hi>　　　　　　前人<lb/>
閱邯鄲夢境嘆綠髩早霜侵奈華岳燒丹青谿㸔鶴尚<lb/>
負初心年来向濁世裏悟真詮秘訣絶幽深養就金芝<lb/>
九畹種成琪樹千林　星壇夜學歩虚吟露冷透瑶簮<lb/>
對翠鳳披雲青鸞遡月宫闕蕭森琅函一封奏罷自鈞<lb/>
天帝所有知音却過蓬壺笑傲世間嵗月駸駸<lb/>
　　　蘇武慢<hi>唐西安湖即今崇慶州</hi>　　　　　　前人<lb/>
澹靄空濛輕隂清潤綺陌細塵初静平橋繫馬畫閣移<lb/>
<pb n="KR4h0109_WYG_025-11a"/>
舟湖水倒空如鏡掠岸飛花傍簷新燕都是學人無定<lb/>
嘆連年戎帳經春邊壘暗凋顔髩　空記憶杜曲池臺<lb/>
新豐歌管怎得故人音信羇懐易感老伴無多談塵乆<lb/>
閒犀柄惟有翛然筆床茶竈自適筍輿煙艇待綠荷遮<lb/>
岸紅蕖浮水更乘幽興<lb/>
　　　蝶戀花<hi>離小益作</hi>　　　　　　　　前人<lb/>
水漾萍根風捲絮倩笑嬌顰忍記逢迎處只有夢魂能<lb/>
再遇堪嗟夢不由人做　夢若由人何處去短㡌輕衫<lb/>
<pb n="KR4h0109_WYG_025-11b"/>
夜夜眉州路不怕銀釭深綉户只愁風斷青衣渡<lb/>
　　　臨江仙<hi>離果州作</hi>　　　　　　　　前人<lb/>
鳩雨催成新綠燕泥収盡殘紅春光還與美人同論心<lb/>
空眷眷分袂却匆匆　只道真情易寫那知怨句難工<lb/>
水流雲散各西東半廊花院月一帽栁橋風<lb/>
　　　漢宫春<hi>張園賞海棠作園故蜀燕王宮也</hi>　　　　前人<lb/>
浪迹人間喜聞猿楚峡學劍秦川虚舟汎然不繫萬里<lb/>
江天朱顔綠髩作紅塵無事神仙何妨在鶯花海裏行<lb/>
<pb n="KR4h0109_WYG_025-12a"/>
歌閒送流年　休笑放慵狂眼㸔門坊深院多少嬋姢<lb/>
燕宫海棠夜宴花覆金船如椽畫燭酒䦨時百炬輕烟<lb/>
憑寄語京華舊侣幅巾莫換貂蝉<lb/>
　　　月上海棠<hi>成都城南有蜀王舊苑多梅花百餘年古木</hi>　前人<lb/>
斜陽廢苑朱門閉弔興亡遺恨淚㾗裏淡淡宫梅也依<lb/>
然㸃酥剪水凝愁處似憶宣華舊事　行人别有凄凉<lb/>
意折幽香誰與寄千里佇立江臯杳難逢隴頭歸騎音<lb/>
塵逺楚天危樓獨倚<hi>宣華故蜀苑名</hi>
<pb n="KR4h0109_WYG_025-12b"/>
　　　栁梢青<hi>故蜀燕王宫海棠之盛為成都第一今屬張氏</hi>　　前人<lb/>
錦里繁華環宫故邸叠萼竒花俊客妖姬争飛金勒齊<lb/>
駐香車　何須幙障幃遮寶杯浸紅雲瑞霞銀燭光中清<lb/>
歌聲裏休恨天涯<lb/>
　　　齊天樂<hi>左緜道中</hi>　　　　　　　　　前人<lb/>
角殘鐘晚闗山路行人乍依孤店塞月征塵鞭絲帽影<lb/>
常把流年虚占藏鴉栁暗嘆輕負鶯花謾勞書劍事往<lb/>
闗情悄然頻動壮逰念　孤懐誰與强遣市壚沽酒酒<lb/>
<pb n="KR4h0109_WYG_025-13a"/>
薄怎當愁釅倚瑟妍詞調鉛妙筆那寫柔情芳艶征途<lb/>
自厭况煙歛蕪痕雨稀萍㸃最是眠時枕寒門半掩<lb/>
　　　其二<hi>三榮人日逰龍洞作</hi>　　　　　　　前人<lb/>
客中隨處閒消悶来尋嘯臺龍岫路歛春泥山開翠霧<lb/>
行樂年年依舊天工妙手放輕綠萱芽淡黄楊栁笑問<lb/>
東君為人能染髩絲否　西州催去近也帽簷風軟且<lb/>
㸔市樓沽酒宛轉巴歌凄凉塞管携客何妨頻奏征塵<lb/>
暗袖漫禁得梅花伴人踈痩㡬日東歸畫船平放溜<lb/>
<pb n="KR4h0109_WYG_025-13b"/>
　　　桃源憶故人<hi>有序</hi>　　　　　　前人<lb/>
　　三榮郡治之西因子城作樓觀曰髙齋下臨山村<lb/>
　　蕭然如世外予畱七十日被命参成都戎幙而去<lb/>
　　臨行徙倚竟日作桃源憶故人一首<lb/>
斜陽寂歴柴門閉一㸃炊煙時起鷄犬往来林外俱有<lb/>
蕭然意　衰翁老去踈榮利絶愛山城無事臨去畫樓<lb/>
頻倚何日重來此<lb/>
　　　風入松　　　　　　　　　　前人<lb/>
<pb n="KR4h0109_WYG_025-14a"/>
十年裘馬錦江濱酒隠紅塵萬金選勝鶯花海倚疎狂<lb/>
驅使青春吹笛魚龍盡出題詩風月俱新　自憐華髮<lb/>
滿紗巾猶是官身鳳樓常記當年語問浮名何似身親<lb/>
欲寄吴牋説與這回真箇閒人<lb/>
　　　水龍吟　　　　　　　　　　前人<lb/>
摩訶池上追逰路紅綠参差春晚韶光妍媚海棠如醉<lb/>
桃花欲暖挑菜初閑禁煙將近一城絲管㸔金鞍争道<lb/>
香車飛盖争先占新亭館　惆悵年華暗換黯銷魂雨<lb/>
<pb n="KR4h0109_WYG_025-14b"/>
収雲散鏡奩掩月釵梁折鳳秦筝斜鴈身在天涯亂山<lb/>
孤壘危樓飛觀嘆春来只有楊花和恨向東風滿<lb/>
　　　江月晃重山<hi>芳華樓雪</hi>　　　　　　前人<lb/>
芳艸洲前道路夕陽樓上䦨干碧雲何處望歸鞍從軍<lb/>
客躭樂不思還　洞裏仙人種玉江邊楚客滋蘭鴛鴦<lb/>
沙暖鶺鴒寒菱花晚不禁髩毛斑<lb/>
　　　虞美人<hi>咏虞美人艸</hi>　　　　　　唐無名氏<lb/>
帳中艸艸軍情變月下旌旗亂攬衣推枕愴離情逺風<lb/>
<pb n="KR4h0109_WYG_025-15a"/>
吹下楚歌聲正三更　烏騅欲上重相顧艶態花無主<lb/>
手中蓮萼凛秋霜九泉歸去是仙鄊恨茫茫<lb/>
　　　虞美人<hi>和前題</hi>　　　　　　　宋黄載萬<lb/>
世間離恨何時了不為英雄少楚歌聲起霸圗休玉帳<lb/>
佳人血淚滿東流　荒葵野葛吴城暮玉貌知何處至<lb/>
今芳艸解婆娑只有當時魂魄未消磨<hi>賈氏談錄云褒斜谷中有虞美</hi>
<hi>人艸状如雞冠花葉相對益州艸木記云雅州名山縣出虞美人革應拍而舞酉陽雜爼云舞艸出雅州方物</hi>
<hi>圗賛虞作娱</hi>
<pb n="KR4h0109_WYG_025-15b"/>
　　　水調歌頭　　　　　　　　　范成大<lb/>
萬里籌邊處形勝壓坤維恍然舊觀重見鴛瓦拂参旗<lb/>
夜夜東山銜月日日西山横雪白羽弄空暉人語半霄<lb/>
碧驚倒路傍兒　分弓了㸔劍罷倚欄時蒼茫平楚無<lb/>
際千古鏁煙霏野曠岷嶓江動天濶崤函雲擁太白暝<lb/>
中低老矣漢都護却望玉門歸<lb/>
　　　海棠詞　　　　　　　　　　前人<lb/>
馬蹄塵撲春風得意笙簫逐款門不問誰家竹祇揀紅<lb/>
<pb n="KR4h0109_WYG_025-16a"/>
粧多處燒銀燭　碧鷄坊裏花如屋燕王宫畔花成谷<lb/>
不須悔唱闗山曲直為海棠也合来西蜀<lb/>
　　　水調歌頭<hi>題劍閣</hi>　　　　　　　崔與之<lb/>
萬里雲間戍立馬劍門闗亂山極目無際直北是長安<lb/>
人苦百年塗炭鬼哭三邊鋒鏑天道乆應還手寫留屯<lb/>
奏炯炯寸心丹　對青燈搔白髮漏聲殘老猶勛業未<lb/>
就妨却一身閒梅嶺綠隂青子蒲澗清泉白石怕我舊<lb/>
盟寒烽火平安報歸夢到家山<lb/>
<pb n="KR4h0109_WYG_025-16b"/>
　　　賀新郎<hi>代妓送太守</hi>　　　　　　　盧申<lb/>
春色原無主荷東君著意看承等閒分付多少無情風<lb/>
與浪那更蝶欺蜂妬筭燕雀眼前無數從使簾櫳能<lb/>
愛護到如今巳是成遲暮芳艸碧遮歸路　㸔㸔做到<lb/>
難言處怕仙槎輕轉旌旗易歌𥜗袴月滿西樓絃索<lb/>
静雲蔽崑城閬府便恁地一㠶輕舉獨倚䦨干愁拍碎<lb/>
惨玉容淚眼如紅雨去與住兩難訴<lb/>
　　　浣沙溪<hi>瑞香</hi>　　　　　　　　　張孝祥<lb/>
<pb n="KR4h0109_WYG_025-17a"/>
臈後春前别一般梅花枯淡水仙寒翠雲裘著紫霞冠<lb/>
　仙品只今推第一清香元不是人間為君更試小龍<lb/>
團<lb/>
　　　浣沙溪<hi>餞鄭憲</hi>　　　　　　　　前人<lb/>
寳蠟燒春夜影紅梅花枝傍錦薫籠曲瓊低捲瑞香風<lb/>
　萬里江山供燕几一時賓主㸔談鋒問君歸計莫匆<lb/>
匆<lb/>
　　　賀新郎　　　　　　　　　　文及翁<lb/>
<pb n="KR4h0109_WYG_025-17b"/>
一勺西湖水渡江来百年歌舞百年酣醉回首洛陽花<lb/>
世界煙渺黍離之地更不復新亭堕淚簇樂紅粧揺畫<lb/>
舫問中流擊楫何人是千古恨㡬時洗　全生自負澄<lb/>
清志更有誰磻溪未遇傅巖未起國事如今誰仗倚衣<lb/>
帶一江而巳便都道江神堪恃借問孤山林處士但掉<lb/>
頭笑指梅花蕋天下事可知矣<lb/>
　　　鳳栖梧<hi>題劍門驛</hi>　　　　　　　　　盧氏<lb/>
蜀道青天煙靄翳帝里繁華迢逓何時至回望錦川添<lb/>
<pb n="KR4h0109_WYG_025-18a"/>
粉淚鳳釵斜軃烏雲膩　鈿帶香盤金縷細玉珮丁當<lb/>
露滴寒如水從此鸞粧添逺意畫睂學得遥山翠<lb/>
　　　謁金門　　　　　　　　　　李好義<lb/>
花過雨又是一畨紅素燕子歸来衝繡幕舊巢無覓處<lb/>
　誰在玉樓歌舞誰在玉闗辛苦若使胡塵吹得去東<lb/>
風侯萬户<lb/>
　　　巫山十二峯詞　　　　　　元趙孟頫<lb/>
叠嶂千重碧長江一帶清瑶壇霞冷月朧明欹枕若為<lb/>
<pb n="KR4h0109_WYG_025-18b"/>
情　雲過船窗曉星移宿霧晴古今離恨撥難平惆悵峡<lb/>
猿聲<hi>右净壇峯</hi>
片月生危岫殘霞拂翠桐登龍峯下楚王宫千古感遺<lb/>
蹤　栁色眉邊緑花明臉上紅欲尋靈跡阻江風離思杳<lb/>
無窮<hi>右登龍峯</hi>
松鶴堆嵐靄陽臺枕水湄風清月冷好花時怊悵阻佳<lb/>
期　别夢逰蝴蝶離歌怨竹枝悠悠往事不勝悲春恨入<lb/>
雙眉<hi>右松鶴峯</hi>
<pb n="KR4h0109_WYG_025-19a"/>
雲裏髙唐觀江邊楚客舟上昇峯月照妝樓離思兩悠<lb/>
悠　雲雨千重阻長江一帶秋歌聲頻唱引離愁光景恨<lb/>
如流<hi>右上昇峯</hi>
絶頂朝雲散寒江暮雨頻楚王宫殿已成塵過客轉傷<lb/>
神　月是巫娥伴花為宋玉隣一聽歌調一含嚬哀怨竹<lb/>
枝春<hi>右朝雲峯</hi>
雨過蘋汀逺雲深水國遥渡頭齊舉木蘭橈纎細楚宫<lb/>
腰　暎水勻紅臉偎花整翠翹行人倚棹正無聊一望一<lb/>
<pb n="KR4h0109_WYG_025-19b"/>
魂銷<hi>右集仙峯</hi>
碧水鴛鴦浴平沙荳蔲紅望霞峯翠一重重㠶缷落花<lb/>
風　澹薄雲籠月霏微雨洒篷孤舟晚泊浪聲中無處問<lb/>
音容<hi>右望霞峯</hi>
芍藥虚投贈丁香漫結愁鳳栖鸞去兩悠悠新恨怯逢<lb/>
秋　山色驚心碧江聲入夢流何時弦管簇歸舟蘭棹泊<lb/>
沙頭<hi>右棲鳳樓</hi>
碧水澄青黛危峰聳翠屏竹枝歌怨月三更别是斷腸<lb/>
<pb n="KR4h0109_WYG_025-20a"/>
聲　煙外黄牛峡雲邊白帝城扁舟清夜泊蘋汀倚棹不<lb/>
勝情<hi>右翠屏峯</hi>
鶴信三山逺羅裙片水深髙唐春夢杳難尋惆悵至如<lb/>
今　十二峯前月三千里外心紅牋錦字信沈沈腸斷舊<lb/>
香衾<hi>右聚鶴峯</hi>
曉色飄紅豆平沙枕碧流泉聲雲影弄新秋觸處是離<lb/>
愁　臉淚横波淡眉攅片月收佳人無力笑難休半整玉<lb/>
搔頭<hi>右望泉峯</hi>
<pb n="KR4h0109_WYG_025-20b"/>
裊娜江邊栁飄颻嶺上雲卸㠶逥棹楚江濱歸信夜来<lb/>
聞　欲拂珊瑚枕先熏翡翠裙江頭含笑去迎君鸞鳳盡<lb/>
成羣<hi>右起雲峯</hi>
　　巫山十二峯在楚蜀之交余甞過之舟行迅疾不<lb/>
　　及登覽近巫山尹王道於峯端摹得趙松雪詞十<lb/>
　　二首傳之其詞集中不載以樂府巫山一叚雲按<lb/>
　　之可歌也右傳記稱帝之季女名曰瑶姬精魂作<lb/>
　　艸實為靈芝宋玉本此以託諷後世詞人轉加緣<lb/>
<pb n="KR4h0109_WYG_025-21a"/>
　　飾兹為黷矣重葩累藻不越此意余愛袁崧之語<lb/>
　　謂秀峰叠崿竒構異形林木蕭森離離蔚蔚乃在<lb/>
　　霞氣之表仰瞩俯睇不覺忘返自所履歴未始有<lb/>
　　也山水有靈亦當警知己扵古矣尋此語意使人<lb/>
　　神逰八極而脫然自濯扵曄光温瑩之外暇日因<lb/>
　　錄松雪詞并附袁語扵後以洗名山之誣而識余<lb/>
　　未登之慊云<lb/>
　　　蘇武慢<hi>至正八年夏和虞道</hi>　　　　　　張伯雨<lb/>
<pb n="KR4h0109_WYG_025-21b"/>
清露晨流新桐初引消受北窻凉曉經巻薫爐筆床茶<lb/>
具長物恁他圍繞老子無情年光有限只似木人花鳥<lb/>
擬凝雲數朶竒峯曽見漢唐池沼　還自笑待老學鱏<lb/>
魚金題玉躞書裏也容身了阿對泉頭布衣無恙占斷<lb/>
雨苔風篠獨鶴歸来西山缺處掠過亂鴉林表舞琴心<lb/>
叠胎仙坐到髙山小<lb/>
　<lb/>
　全蜀藝文志巻二十五<lb/>
</p>
<p>
</p>
  </div>
</body>
</text>
</TEI>
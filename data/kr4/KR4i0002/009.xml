<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文心雕龍輯注巻九</head> <lb/>
    <p>
<pb n="KR4i0002_WYG_009-1a"/>
欽定四庫全書<lb/>
　文心雕龍輯注巻九<lb/>
　　　　詹事府詹事加吏部侍郎銜黄叔琳撰<lb/>
　　指瑕第四十一<lb/>
管仲有言無翼而飛者聲也無根而固者情也然則聲<lb/>
不假翼其飛甚易情不待根其固匪難以之垂文可不<lb/>
慎歟古來文才異世爭驅或逸才以爽迅或精思以纎<lb/>
宻而慮動難圓鮮無瑕病陳思之文羣才之俊也而武<lb/>
<pb n="KR4i0002_WYG_009-1b"/>
帝誄云尊靈永蟄明帝頌云聖體浮輕浮輕有似於胡<lb/>
蝶永蟄頗疑於昆蟲施之尊極豈其當乎左思七諷說<lb/>
孝而不從反道若斯餘不足觀矣潘岳為才善於哀文<lb/>
然悲内兄則云感口澤傷弱子則云心如疑禮文在尊<lb/>
極而施之下流辭雖足哀義斯替矣若夫君子擬人必<lb/>
於其倫而崔瑗之誄李公比行於黄虞向秀之賦嵇生<lb/>
方罪於李斯與其失也雖寧僣<hi>元作降孫改</hi>無濫然高厚之<lb/>
詩不類甚矣凡巧言易摽拙辭難隠斯言之玷實深白<lb/>
<pb n="KR4i0002_WYG_009-2a"/>
圭繁例難載故畧舉四條若夫立文之道惟字與義字<lb/>
以訓正義以理宣而晉末篇章依希其旨始有賞際竒<lb/>
至之言終無撫叩酬即<hi>謝云當作酢</hi>之語每單舉一字指以<lb/>
為情夫賞訓錫賚豈闗心解撫訓執握何預情理雅頌<lb/>
未聞漢魏莫用懸領似如可辯課文了不成義斯實情<lb/>
訛之所變文澆之致弊而宋來才英未之或改舊染成<lb/>
俗非一朝也近代辭人率多猜忌至乃比語求蚩反音<lb/>
取瑕雖不屑於古而有擇於今焉又製同他文理宜刪<lb/>
<pb n="KR4i0002_WYG_009-2b"/>
革若排<hi>王本作掠</hi>人美辭以為已力寶玉大弓終非其有全<lb/>
寫則掲篋傍采則探囊然世逺者太輕時同者為尤矣<lb/>
若夫注解為書所以明正事理然謬於研求或率意而<lb/>
斷西京賦稱中黄育獲之疇而薛綜謬注謂之閹尹是<lb/>
不聞執雕虎之人也又周禮井賦舊有疋馬而應劭釋<lb/>
疋或量首數蹄斯豈辯物之要哉原夫古之正名車兩<lb/>
而馬疋疋<hi>元脱楊補</hi>兩稱目以並耦為用蓋車貳佐乗馬儷<lb/>
驂服服乗不隻故名號必雙名號一正則雖單為疋矣<lb/>
<pb n="KR4i0002_WYG_009-3a"/>
疋夫疋婦亦配義矣夫車馬小義而歴代莫悟辭賦近<lb/>
事而千里致差況鑚灼經典能不謬哉夫辯言<hi>一作疋</hi>而<lb/>
數筌<hi>一作首</hi>蹄選勇而驅閹尹失理太甚故舉以為戒丹<lb/>
青初炳而後渝文章嵗久而彌光若能櫽括於一朝可<lb/>
以無慚於千載也<lb/>
　　贊曰<lb/>
羿氏舛射東野敗駕雖有儁才謬則多謝斯言一玷千<lb/>
載弗化令章靡疚亦善之亞<lb/>
<pb n="KR4i0002_WYG_009-3b"/>
　管仲言<hi>管子戒篇管仲復於桓公曰無翼而飛者聲也無根而固者情也</hi>陳思<hi>陳思王集</hi>
　<hi>武帝誄幽闥一扃尊靈永蟄冬至獻襪頌翺翔萬域聖體浮輕</hi>口澤<hi>禮玉藻父没而不能讀父之書</hi>
　<hi>手澤存焉爾毋没而杯圈不能飲焉口澤之氣存焉爾</hi>如疑<hi>檀弓孔子觀送葬者曰善哉為喪乎</hi>
　<hi>其往也如慕其反也如疑潘岳金鹿哀辭將反如疑回首長顧金鹿岳幼子也</hi>方罪李斯<hi>向秀</hi>
　<hi>傳嵇康被誅秀作思舊賦云昔李斯之受罪兮歎黄犬而長吟悼嵇生之永辭兮顧日影而彈琴</hi>寧<lb/>
　僣無濫<hi>左傳蔡聲子曰歸生聞之善為國者賞不僣而刑不濫賞僣則懼及淫人刑濫則懼及善</hi>
　<hi>人若不幸而過寧僣無濫</hi>不類<hi>左傳晉侯與諸侯宴于温使諸大夫舞曰歌詩必類齊高厚之詩不</hi>
　<hi>類</hi>寶玉大弓<hi>春秋盜竊寶玉大弓左傳杜氏注盜謂陽虎也寶玉夏后氏之璜大弓封父之</hi>
<pb n="KR4i0002_WYG_009-4a"/>
　<hi>繁弱</hi>胠篋探囊<hi>莊子將為胠篋探囊發匱之盜而為守備則必攝緘縢固扃鐍此世俗之所謂</hi>
　<hi>知也</hi>中黄育獲<hi>李善文選注尸子曰中黄伯曰余左執太行之獶而右搏雕虎戰國策范雎說</hi>
　<hi>秦王曰烏獲之力焉而死夏育之勇焉而死</hi>井賦疋馬<hi>周禮小司徒經上地而井牧其田野</hi>
　<hi>注井十為通通為匹馬疏三十家出馬一匹</hi>應劭釋疋<hi>應劭風俗通或曰馬夜行目明照前</hi>
　<hi>四丈故曰一疋或曰度馬縱横適得一疋漢食貨志布帛長四丈為匹</hi>車貳佐乗<hi>禮少儀乗</hi>
　<hi>貳車則式佐車則否注貳車朝祀之副車也佐車戎獵之副車也又貳車者諸侯七乗云云</hi>馬儷<lb/>
　<hi>鄭風大叔于田兩驂如舞兩服上襄</hi>雖單為疋<hi>左傳匹夫無罪注正義曰士大夫以上則有妾</hi>
　<hi>媵庶人惟夫妻相匹其名既定雖單亦通故韋昭通謂之匹夫匹婦也接易中孚象曰馬匹亡謂四與初</hi>
<pb n="KR4i0002_WYG_009-4b"/>
　<hi>絶如馬之亡其匹也可證訓疋之義正與匹夫匹婦一例</hi>配義<hi>爾雅釋詁匹合也疏匹者配合也</hi>
　羿氏舛射<hi>帝王世紀帝羿有窮氏與呉賀北遊賀使羿射雀左目誤中右目羿抑首而媿終身</hi>
　<hi>不忘</hi>敗駕<hi>莊子東野稷以御見莊公進退中繩左右旋中規莊公以為文弗過也使之鉤百而反顔</hi>
　<hi>闔遇之入見曰稷之馬將敗公宻而不應少焉果敗而反公曰子何以知之曰其馬力竭矣而猶求焉故</hi>
　<hi>曰敗</hi>多謝<hi>郭象莊子注不可多謝堯舜而推之為兄也</hi>
　　養氣第四十二<lb/>
昔王充著述制養氣之篇驗已而作豈虚造哉夫耳目<lb/>
鼻口生之役也心慮言辭神之用也率志委和則理融<lb/>
<pb n="KR4i0002_WYG_009-5a"/>
而情暢鑚礪過分則神疲而氣衰此性情之數也夫三<lb/>
皇辭質心絶於道華帝世始文言貴於敷奏三代春秋<lb/>
雖㳂世彌縟並適分胸臆非牽課才外也戰代枝詐攻<lb/>
竒飾說漢世迄今辭務日新爭光鬻采慮亦竭矣故淳<lb/>
言以比澆辭文質懸乎千載率志以方竭情勞逸差於<lb/>
萬里古人所以餘裕後進所以莫遑也凡童少鑒淺而<lb/>
志盛長艾識堅而氣衰志盛者思鋭以勝勞氣衰者慮<lb/>
宻以傷神斯實中人之常資嵗時之大較也若夫器分<lb/>
<pb n="KR4i0002_WYG_009-5b"/>
有限智用無涯或慚鳧企鶴瀝辭鐫思於是精氣内銷<lb/>
有似尾閭之波神志外傷同乎牛山之木怛惕之盛<hi>一作</hi>
<hi>成</hi>疾亦可推矣至如仲任置硯以綜述叔<hi>元作敬孫無撓改</hi>通<lb/>
懐筆以專業既暄之以嵗序又煎之以日時是以曹公<lb/>
懼為文之傷命陸雲歎用思之困神非虚談也夫學業<lb/>
在勤功庸弗怠故有錐股自厲和熊以苦之人志於文<lb/>
也則申寫鬱滯故宜從容率情優柔適㑹若銷鑠精膽<lb/>
蹙迫和氣秉牘以驅齡灑翰以伐性豈聖賢之素心㑹<lb/>
<pb n="KR4i0002_WYG_009-6a"/>
文之直理哉且夫思有利鈍時有通塞沐則心覆且或<lb/>
反常神之方昏再三愈黷是以吐納文蓺務在節宣清<lb/>
和其心調暢其氣煩而即捨勿使壅滯意得則舒懐以<lb/>
命筆理伏則投筆以巻懐逍遥以針勞談笑以藥勌常<lb/>
弄閑於才鋒賈餘於文勇使刃發如新凑理無滯雖非<lb/>
胎息之邁術斯亦衞氣之一方也<lb/>
　　贊曰<lb/>
紛哉萬象勞矣千想元神宜寶素氣資養水停以鑒火<lb/>
<pb n="KR4i0002_WYG_009-6b"/>
静而朗無擾文慮鬱此精爽<lb/>
　養氣<hi>王充論衡自紀篇章和二年罷州家居年漸七十乃作養性之書凡十六篇養氣自守適食則</hi>
　<hi>酒閉明塞聰愛精自保適輔服藥引導庶冀性命可延斯須不老</hi>長艾<hi>曲禮五十曰艾</hi>慙鳧<lb/>
　企鶴<hi>莊子鳧脛雖短續之則憂鶴脛雖長斷之則悲</hi>尾閭<hi>莊子北海若曰天下之水莫大於海</hi>
　<hi>萬川歸之不知何時止而不盈尾閭泄之不知何時巳而不虛注尾閭海東川名</hi>置硯<hi>謝承後漢</hi>
　<hi>書王充於宅内門戸牆柱各置筆硯簡牘見事而作著論衡</hi>懐筆<hi>曹襃傳襃字叔通博雅疎通常</hi>
　<hi>憾朝廷制度未備慕叔孫通為漢禮儀晝夜研精沈吟專思寢則懐抱筆札行則誦習文書當其念至忘</hi>
　<hi>所之適</hi>用思困神<hi>陸雲與兄平原書兄文章已自行天下多少無所在且用思困人亦不事</hi>
<pb n="KR4i0002_WYG_009-7a"/>
　<hi>復及</hi>錐股<hi>戰國策蘇秦乃發書陳篋數十得太公陰符伏而誦之讀書欲睡引錐自刺其股</hi>驅<lb/>
　齡伐性<hi>王充効力篇秦武王與孟説舉鼎不任絶脈而死少文之人與董仲舒等涌胸中之思必</hi>
　<hi>將不任有絶脈之變王莽之時省五經章句皆為二十萬博士弟子郭路夜定舊說死於燭下精思不任</hi>
　<hi>絶脈氣滅也</hi>心覆<hi>左傳晉侯之䜿頭須求見公辭焉以沐謂僕人曰沐則心覆心覆則圗反宜吾</hi>
　<hi>不得見也僕人以告公遽見之</hi>節宣<hi>左傳節/宣其氣</hi>賈餘<hi>左傳齊髙固曰欲勇者賈余餘勇</hi>
　腠理<hi>吕氏春秋伊尹曰用新去陳腠理遂通髙誘曰腠理肌脉也</hi>胎息<hi>漢武内傳王真習閉</hi>
　<hi>氣而吞之名曰胎息行之斷榖一百餘年肉色光美力並數人抱朴子胎息者能以鼻口嘘吸如在胎之</hi>
　<hi>中宋史藝文志有卧龍隠者胎息歌一巻</hi>水停<hi>莊子水静則/明燭須眉</hi>精爽<hi>左傳心之精爽</hi>
<pb n="KR4i0002_WYG_009-7b"/>
　<hi>是謂魂魄</hi>
　　附㑹第四十三<lb/>
何謂附㑹謂總文理統首尾定與奪合涯際彌綸一篇<lb/>
使雜而不越者也若築室之須基構裁衣之待縫緝矣<lb/>
大才量學文宜正體製必以情志為神明事義為骨髓<lb/>
辭采為肌膚宫商為聲氣然後品藻𤣥黄摛振金玉獻<lb/>
可替否以裁厥中斯綴思之恒數也凡大體文章類多<lb/>
枝派整派者依源理枝者循幹是以附辭㑹義務摠綱<lb/>
<pb n="KR4i0002_WYG_009-8a"/>
領驅萬塗於同歸貞百慮於一致使衆理雖繁而無倒<lb/>
置之乖羣言雖多而無棼絲之亂扶陽而出條順陰而<lb/>
藏跡首尾周宻表裏一體此附㑹之術也夫畫者謹髮<lb/>
而易貌射者儀毫而失牆鋭精細巧必疎體統故宜詘<lb/>
寸以信尺枉尺以直尋棄偏善之巧學具美之績此命<lb/>
篇之經畧也夫文變多<hi>汪作無</hi>方意見浮雜約則義孤博<lb/>
則辭叛率故多尤需為事賊且才分不同思緒各異或<lb/>
製首以通尾或尺<hi>一作片</hi>接以寸附然通製者蓋寡接附<lb/>
<pb n="KR4i0002_WYG_009-8b"/>
者甚衆若統緒失宗辭味必亂義脈不流則偏枯文體<lb/>
夫能懸識湊理然後節文<hi>一作文節</hi>自㑹如膠之粘木豆之<lb/>
合黄矣是以駟牡異力而六轡如琴並駕齊驅而一轂<lb/>
統輻馭文之法有似於此去留隨心脩短在手齊其步<lb/>
驟總轡而已故善附者異㫖如肝膽拙㑹者同音如胡<lb/>
越改章難於造篇易字艱於代句此已然之驗也昔張<lb/>
湯擬奏而再却虞松草表而屢譴並理事之不明而詞<lb/>
㫖之失調也及倪寛更草鍾㑹易字而漢武歎竒晉景<lb/>
<pb n="KR4i0002_WYG_009-9a"/>
稱善者乃理得而事明心敏而辭當也以此而觀則知<lb/>
附㑹巧拙相去逺哉若夫絶筆斷章譬乗舟之振楫㑹<lb/>
詞切理如引轡以揮鞭克終底績寄深寫逺若首唱榮<lb/>
華而媵句憔悴則遺勢鬱湮餘風不暢此周易所謂臋<lb/>
無膚其行次且也惟首尾相援則附㑹之體固亦無以<lb/>
加于此矣<lb/>
　　贊曰<lb/>
篇統間闗情數稠疊原始要終疎條布葉道味相附懸<lb/>
<pb n="KR4i0002_WYG_009-9b"/>
緒自接如樂之和心聲克協<lb/>
　儀毫<hi>吕氏春秋處方篇今夫射者儀毫而失牆畫者儀髪而失貌言審本也</hi>詘寸<hi>文子老子</hi>
　<hi>曰屈寸而伸尺小枉而大直聖人為之</hi>率故多尤<hi>文賦或率/意而寡尤</hi>事賊<hi>左傳需事</hi>
　<hi>之賊也</hi>偏枯<hi>吕氏春秋魯公孫悼/曰我固能治偏枯</hi>懸識<hi>扁鵲傳扁鵲過齊桓侯客之入</hi>
　<hi>朝見曰君有疾在腠理不治將深</hi>總轡<hi>家語善御馬者/正身以總轡</hi>同音<hi>賈誼傳胡粤之</hi>
　<hi>人生而同聲及其長而成俗累數譯不能相通行有雖死而不相為者則教習然也</hi>歎竒<hi>兒寛傳張</hi>
　<hi>湯為廷尉有疑奏已再見郤矣掾史莫知所為寛為言其意掾史因使寛為奏奏成即時得可異日湯見</hi>
　<hi>上問曰前奏非俗吏所及誰為之者湯言兒寛上曰吾固聞之久矣</hi>稱善<hi>世說司馬景王命中書虞</hi>
<pb n="KR4i0002_WYG_009-10a"/>
　<hi>松作表再呈不可鍾㑹取視為定五字松悦服以呈景王王曰不當爾耶</hi>如樂<hi>左傳如樂之和無所</hi>
　<hi>不諧</hi>
　　總術第四十四<lb/>
今<hi>元作令商改</hi>之常言有文有筆以為無韻者筆也有韻者<lb/>
文也夫文以足言理兼詩書别目兩名自近代耳顔延<lb/>
年以為筆之為體言之文也經典則言而非筆傳記則<lb/>
筆而非言請奪彼矛還攻其楯矣何者易之文言豈非<lb/>
言文若筆不言文不得云經典非筆矣將以立論未見<lb/>
<pb n="KR4i0002_WYG_009-10b"/>
其論立也予以為發口為言屬筆曰翰常道曰經述經<lb/>
曰傳經傳之體出言入筆筆為言使可强可弱分<hi>疑有脱誤</hi>
經以典奥為不刋非以言筆為優劣也昔陸氏文賦號<lb/>
為曲盡然汎論纖悉而實體未該故知九變之貫<hi>元作實楊</hi>
<hi>改</hi>匪窮<hi>元作躬孫改</hi>知言之選難備矣凡精慮造文各競新<lb/>
麗多欲練辭莫肯研術落落之玉或亂乎石碌碌之石<lb/>
時似乎玉精者要約匱者亦尠博者該贍蕪<hi>元作無朱改</hi>者<lb/>
亦繁辯者昭晳淺者亦露奥者複隠詭者亦典或義華<lb/>
<pb n="KR4i0002_WYG_009-11a"/>
而聲悴或理拙而文澤知夫調鐘未易張琴實難伶人<lb/>
告和不必盡窕槬桍<hi>字衍</hi>之中動用揮扇何必窮初終之<lb/>
韻魏文比篇章於音樂蓋有徴矣夫不截盤根無以驗<lb/>
利器不剖文奥無以辨通才才之能通必資曉術自非<lb/>
圓鑒區域大判條例豈能控引情<hi>元作清</hi>源制勝文苑哉<lb/>
是以執術馭篇似善奕之窮數棄<hi>元作築</hi>術任心如博塞<lb/>
之邀遇故博塞之文借巧儻來雖前驅有功而後援難<lb/>
繼少既無以相接多亦不知所刪乃多少之並<hi>元作非許改</hi>
<pb n="KR4i0002_WYG_009-11b"/>
惑何妍蚩之能制乎若夫善奕之文則術有恒數按部<lb/>
整伍以待情㑹因時順機動不失正數逢其極機入其<lb/>
巧則義味騰躍而生辭氣叢雜而至視之則錦繪聽之<lb/>
則絲簧味之則甘腴佩之則芬芳斷章之功於斯盛矣<lb/>
夫驥足雖駿纆<hi>元作纒許改</hi>牽忌長以萬分一累且廢千里<lb/>
況文體多術共相彌綸一物攜貳莫不解體所以列在<lb/>
一篇備摠情變譬三十之輻共成一轂雖未足觀亦鄙<lb/>
夫之見也<lb/>
<pb n="KR4i0002_WYG_009-12a"/>
　　贊曰<lb/>
文塲筆苑有術有門務先大體鑑必窮源乗一摠萬舉<lb/>
要治繁思無定契理有恒存<lb/>
　曲盡<hi>文賦序他日殆可謂曲盡其妙</hi>九變<hi>漢武帝詔詩云九/變復貫知言之選</hi>玉石<hi>老子</hi>
　<hi>法本不欲琭琭如玉落落如石</hi>窕槬<hi>左傳周景王將鑄無射伶州鳩曰夫音樂之輿也而鐘樂之器</hi>
　<hi>也窕則不減槬則不容今鐘槬矣</hi>魏文<hi>魏文帝典論論文文以氣為主氣之清濁有體不可力彊</hi>
　<hi>而致譬之音樂曲度雖均節奏同檢至於引氣不齊巧拙有素雖在父兄不能移其子弟</hi>盤根<hi>虞詡</hi>
　<hi>傳不遇槃根錯節何以别利器乎</hi>博塞<hi>許慎說文博局戲也六箸十二棋也又行棊相塞曰博塞</hi>
<pb n="KR4i0002_WYG_009-12b"/>
　儻來<hi>莊子軒冕在身非性命也物之儻來寄也</hi>纆牽<hi>戰國策段干越謂韓相新城君曰昔王良</hi>
　<hi>弟子駕千里之馬過京父之弟子京父之弟子曰馬千里之馬也服千里之服也而不能取千里何也曰</hi>
　<hi>子纆牽長故纆牽於事萬分之一也而難千里之行</hi>三十之輻<hi>考工記輪輻三十以象日月也</hi>
　　時序第四十五<lb/>
時運交移質文代變古今情理如可言乎昔在陶唐德<lb/>
盛化鈞野老吐何力之談郊童含不識之歌有虞繼作<lb/>
政阜民暇薰風詩於元后爛雲歌於列臣盡其美者何<lb/>
乃心樂而聲泰也至大禹敷土九序詠功成湯聖敬猗<lb/>
<pb n="KR4i0002_WYG_009-13a"/>
歟作頌逮姬文之德盛周南勤而不怨大王之化淳邠<lb/>
風樂而不淫幽厲昏而板蕩怒平王㣲而黍離哀故知<lb/>
歌謡文理與世推移風動於上而波震於下者春秋以<lb/>
後角戰英雄六經泥蟠百家飇駭方是時也韓魏力政<lb/>
燕趙任權五蠧六蝨嚴於秦令唯齊楚兩國頗有文學<lb/>
齊開莊衢之第楚廣蘭臺之宫孟軻賓館荀卿宰邑故<lb/>
稷下扇其清風蘭陵鬱其茂俗鄒子以談天飛譽騶奭<lb/>
以雕龍馳響屈平聨藻於日月宋玉交彩於風雲觀其<lb/>
<pb n="KR4i0002_WYG_009-13b"/>
艷説則籠罩雅頌故知暐煜之竒意出乎縱横之詭俗<lb/>
也爰至有漢運接燔書髙祖尚武戲儒簡學雖禮律草<lb/>
創詩書未遑然大風鴻鵠之歌亦天縱之英作也施及<lb/>
孝惠迄於文景經術頗興而辭人勿用賈誼抑而鄒枚<lb/>
沈亦可知已逮孝武崇儒潤色鴻業禮樂爭輝辭藻競<lb/>
騖柏梁展朝讌之詩金堤製恤民之詠徴枚乗以蒲輪<lb/>
申主父以鼎食擢公孫之對策歎兒寛之擬奏買臣負<lb/>
薪而衣錦相如滌器而被繡於是史遷夀王之徒嚴終<lb/>
<pb n="KR4i0002_WYG_009-14a"/>
枚臯之屬應對固無方篇章亦不匱遺風餘采莫與比<lb/>
盛越昭及宣實繼武績馳騁石渠暇豫文㑹集雕篆之<lb/>
軼材發綺縠之高喻於是王襃之倫底祿待詔自元暨<lb/>
成降意圖籍美<hi>元作笑</hi>玉屑之譚<hi>元作諫</hi>清金馬之路子雲<lb/>
鋭思於千首子政讐校於六藝亦已美矣爰自漢室迄<lb/>
至成哀雖世漸百齡辭人九變而大抵所歸祖述楚辭<lb/>
靈均餘影於是乎在自哀平陵替光武中興深懐圖讖<lb/>
頗畧文華然杜篤獻誄以免刑班彪參奏<hi>元作表張儁度改</hi>以<lb/>
<pb n="KR4i0002_WYG_009-14b"/>
補令雖非旁求亦不遐棄及明帝疊耀崇愛儒術肄禮<lb/>
璧堂講文虎觀孟堅珥筆於國史賈逵給札<hi>元作禮張改</hi>于<lb/>
瑞<hi>元作端張改</hi>頌東平擅其懿文沛王振其通論帝則藩儀<lb/>
輝光相照矣自安和已下迄至順桓則有班傅三崔王<lb/>
馬張蔡磊落鴻儒才不時乏而文章之選存而不論然<lb/>
中興之後羣才稍改前轍華實所附斟酌經辭蓋厯政<lb/>
講聚故漸靡儒風者也降及靈帝時好辭製造羲皇之<lb/>
書開鴻都之賦而樂松之徒招集淺陋故楊賜號為驩<lb/>
<pb n="KR4i0002_WYG_009-15a"/>
兠蔡邕比之俳優其餘風遺文蓋蔑如也自獻帝播遷<lb/>
文學蓬轉建安之末區宇方輯魏武以相王之尊雅愛<lb/>
詩章文帝以副君之重妙善辭賦陳思以公子之豪下<lb/>
筆琳瑯並體貌英逸故俊才雲蒸仲宣委質於漢南孔<lb/>
璋歸命於河北偉長從宦於青土公幹徇質於海隅德<lb/>
璉綜其斐然之思元瑜展其翩翩之樂文蔚休伯之儔<lb/>
于叔<hi>元作子俶</hi>德祖之侣傲雅觴豆之前雍容袵席之上灑<lb/>
筆以成酣歌和墨以藉談笑觀其時文雅好慷慨良由<lb/>
<pb n="KR4i0002_WYG_009-15b"/>
世積亂離風衰俗怨並志深而筆長故梗槩而多氣也<lb/>
至明帝纂戎制詩度曲徴篇章之士置崇文之觀何劉<lb/>
羣才迭相照耀少主相仍唯高貴英雅顧盼合章動言<lb/>
成論於時正始餘風篇體輕澹而嵇阮應繆並馳文路<lb/>
矣逮晉宣始基景文克構並跡沈儒雅而務深方術至<lb/>
武帝惟新承平受命而膠序篇章弗簡皇慮降及懐愍<lb/>
綴旒而已然晉雖不文人才實盛茂先揺筆而散珠太<lb/>
沖動墨而横錦岳湛曜聨璧之華機雲摽二俊之采應<lb/>
<pb n="KR4i0002_WYG_009-16a"/>
傅三張之徒<hi>元作從</hi>孫摰成公之屬並結藻清英流韻綺<lb/>
靡前史以為運涉季世人未盡才誠哉斯談可為歎息<lb/>
元皇中興披文建學劉刁禮吏而寵榮景純文敏而優<lb/>
擢逮明帝秉哲<hi>元作束晳</hi>雅好文㑹升儲御極孳孶講蓺練<lb/>
情於誥策振采於辭賦庾以筆才逾親温以文思益厚<lb/>
揄揚風流亦彼時之漢武也及成康促齡穆哀短祚簡<lb/>
文勃興淵乎清峻㣲言精理函<hi>何本改亟</hi>滿𤣥席澹思濃采<lb/>
時灑文囿至孝武不嗣安恭已矣其文史則有袁殷之<lb/>
<pb n="KR4i0002_WYG_009-16b"/>
曹孫于之輩雖才或淺深珪璋足用自中朝貴𤣥江左<lb/>
稱盛因談餘氣流成文體是以世極迍邅而辭意夷泰<lb/>
詩必柱下之㫖歸賦乃漆園之義疏故知文變染乎世<lb/>
情興廢繫乎時序原始以要終雖百世可知也自宋武<lb/>
愛文文帝彬雅秉文之德孝武多才英采雲搆自明帝<lb/>
<hi>元脱</hi>以下文理替矣爾其縉紳之林霞蔚而飇起王袁聨<lb/>
宗以龍章顔謝重葉以鳯采何范張沈之徒亦不可勝<lb/>
也蓋聞之於世故畧舉大較暨皇齊馭寶運集休明太<lb/>
<pb n="KR4i0002_WYG_009-17a"/>
祖以聖武膺籙高祖以睿文纂業文帝以貳離含章中<lb/>
宗以上哲興運並文明自天緝遐<hi>疑作熈</hi>景祚今聖歴方<lb/>
興文思光<hi>元作充</hi>被海岳降神才英秀發馭飛龍於天衢<lb/>
駕騏驥於萬里經典禮章跨周轢漢唐虞之文其鼎盛<lb/>
乎鴻風懿采短筆敢陳颺言讃時請寄明哲<lb/>
　　贊曰<lb/>
蔚映十代辭采九變樞中所動環流無倦質文沿時崇<lb/>
替在選終古雖逺曠<hi>注作曖</hi>焉如面<lb/>
<pb n="KR4i0002_WYG_009-17b"/>
　野老<hi>帝王世紀帝堯之世天下太和百姓無事有老人擊壤而歌曰日出而作日入而息鑿井而飲</hi>
　<hi>耕田而食帝力何有於我哉</hi>郊童<hi>列子堯治天下五十年不知天下治與不治乃㣲服遊於康衢</hi>
　<hi>聞童謡云立我蒸民莫匪爾極不識不知順帝之則</hi>薰風<hi>見明/詩篇</hi>爛雲<hi>見通變篇</hi>猗歟<lb/>
　<hi>鄭康成詩譜湯受命定天下後世有中宗髙宗者此三主有受命中興之功時有作詩頌之者商德之壊</hi>
　<hi>武王伐紂封紂兄㣲子啟為宋公七世至戴公時大夫正考父校商之名頌十二篇於周太師以那為首</hi>
　<hi>其首章曰猗歟那歟</hi>周南<hi>詩小序闗雎麟趾之化王者之風故繫之周南言化自北而南也</hi>邠<lb/>
　風<hi>詩譜豳者后稷之曽孫曰公劉者自邰而出所徙戎狄之地名至商之末世太王又避戎狄之難而</hi>
　<hi>入處於岐陽成王之時周公避流言之難出居東都思公劉太王居豳之職憂念民事至苦之功以比序</hi>
<pb n="KR4i0002_WYG_009-18a"/>
　<hi>已志後成王迎而反之太史述其志主於豳公之事故别其詩以為豳國變風焉</hi>幽厲<hi>詩小序板</hi>
　<hi>凡伯刺厲王也蕩召穆公傷周室大壊也厲王無道天下蕩蕩無綱紀文章故作是詩也</hi>平王<hi>詩註</hi>
　<hi>疏平王東遷政遂㣲弱不能復雅下列稱風詩黍離章註周既東遷大夫行役至于宗周過故宗廟宫室</hi>
　<hi>盡為禾黍閔周室之顛覆徬徨不忍去故賦其所見</hi>泥蟠<hi>班固答賓戯泥蟠而天飛者應龍之神也</hi>
　五蠧六蝨<hi>見諸子篇</hi>莊衢<hi>騶奭傳頗采騶衍之術以紀文齊王嘉之自如淳于髠以下皆</hi>
　<hi>命曰列大夫為開第康莊之衢高門大屋尊寵之</hi>蘭臺<hi>見夸飾篇/景差注</hi>荀卿<hi>荀卿傳卿</hi>
　<hi>適楚春申君以為蘭陵令</hi>稷下<hi>孟子傳自騶衍與齊之稷下先生如淳于髠慎到環淵接子田駢騶</hi>
　<hi>奭之徒各著書言治亂之事以干世主豈可勝道哉索隠曰稷齊之城門也謂齊之學士集於稷門之下</hi>
<pb n="KR4i0002_WYG_009-18b"/>
　<hi>也</hi>談天雕龍<hi>見諸/子篇</hi>燔書<hi>秦始皇本紀李斯奏請史官非秦記皆燒之非博士官所</hi>
　<hi>職天下敢有藏詩書百家語者悉詣守尉雜燒之令下三十日不燒黥為城旦制曰可</hi>戲儒<hi>酈食</hi>
　<hi>其傳騎士曰沛公不喜儒諸客冠儒冠來者沛公輒解其冠溺其中</hi>禮律草創<hi>漢禮樂志漢興</hi>
　<hi>撥亂反正日不暇給猶命叔孫通制禮儀以正君臣之位未盡備而通終律厯志漢興方綱紀大基庶事</hi>
　<hi>草創襲秦正朔以北平侯張蒼言用顓頊歴比於六歴</hi>大風<hi>見樂/府篇</hi>鴻鵠<hi>留侯世家上欲</hi>
　<hi>易太子留侯諫不聽及燕置酒太子侍東園公甪里先生綺里季夏黄公四人從太子上召戚夫人曰彼</hi>
　<hi>四人輔之羽翼已成難動矣戚夫人泣上曰為我楚舞吾為若楚歌歌曰鴻鵠高飛一舉千里羽翮已就</hi>
　<hi>横絶四海横絶四海當可奈何雖有矰繳尚安所施</hi>文景<hi>漢書孝文皇帝高祖中子也孝景皇帝文</hi>
<pb n="KR4i0002_WYG_009-19a"/>
　<hi>帝太子也賛曰周云成康漢言文景美矣</hi>賈誼<hi>賈誼傳天子議以誼任公卿之位絳灌東陽侯馮敬</hi>
　<hi>之屬盡害之迺毁誼曰雒陽之人年少初學專欲擅權紛亂諸事於是天子後亦疎之不用其議以誼為</hi>
　<hi>長沙王太傅</hi>鄒枚<hi>鄒陽見前枚乗傳景帝召拜乗為𢎞農都尉乗久為大國上賓與英俊並游得</hi>
　<hi>其所好不樂郡吏以病免官</hi>孝武<hi>漢武帝紀賛孝武初立表章六經興太學號令文章煥焉可述</hi>
　<hi>後嗣得遵洪業而有三代之風</hi>柏梁<hi>見明/詩篇</hi>金堤<hi>漢溝洫志武帝既封禪發卒數萬人塞瓠</hi>
　<hi>子決河上悼功之不成迺作歌卒塞瓠子築宫其上名曰宣防王尊傳河水盛溢泛浸瓠子金堤</hi>蒲<lb/>
　輪<hi>枚乘傳武帝自為太子聞乗名及即位迺以安車蒲輪徴乗</hi>鼎食<hi>主父偃傳尊立衞皇后及</hi>
　<hi>發燕王定國陰事偃有功焉大臣皆畏其口賂遺累千金人或説偃曰太横矣主父曰丈夫生不五鼎食</hi>
<pb n="KR4i0002_WYG_009-19b"/>
　<hi>死即五鼎烹耳</hi>對策<hi>見議/對篇</hi>疑奏<hi>見附㑹篇/歎竒注</hi>負薪<hi>朱買臣傳家貧常艾薪樵</hi>
　<hi>賣以給食拜㑹稽太守上謂曰富貴不歸故鄉如衣錦夜行今子何如</hi>滌器<hi>司馬相如傳相如與</hi>
　<hi>文君俱之臨卭盡賣車騎買酒舍乃令文君當壚相如身自著犢鼻禈與庸保雜作滌器於市中後為中</hi>
　<hi>郎將至蜀太守以下郊迎縣令負弩矢先驅蜀人以為寵</hi>夀王<hi>吾邱夀王傳年少以善格五召待詔</hi>
　<hi>後為光祿大夫侍中</hi>嚴<hi>嚴安傳安臨菑人以故/丞相史上書為騎馬令</hi>終<hi>終軍傳軍少好學以辯博</hi>
　<hi>能屬文上書言事武帝異其文拜為謁者給事中</hi>枚皋<hi>枚皋傳皋不通經術詼笑類俳倡為賦頌</hi>
　<hi>好嫚戲以故得媟黷貴幸比東方朔郭舍人等而不得比嚴助等得尊官</hi>昭<hi>漢昭帝紀孝昭皇帝武帝</hi>
　<hi>少子也武帝崩即皇帝位</hi>宣<hi>漢宣帝紀孝宣皇帝武帝曽孫戾太子孫也昭帝崩徴昌邑王王淫亂大</hi>
<pb n="KR4i0002_WYG_009-20a"/>
　<hi>臣請廢迎帝即皇帝位</hi>石渠<hi>見論/說篇</hi>雕篆<hi>見詮/賦篇</hi>綺縠<hi>同/上</hi>底祿<hi>左傳叔向</hi>
　<hi>曰底祿以徳</hi>元<hi>漢元帝紀孝元皇帝宣帝太子也宣帝㣲時生民間宣帝即位立為太子壯大柔仁</hi>
　<hi>好儒宣帝崩太子即皇帝位</hi>成<hi>漢成帝紀孝成皇帝元帝/太子也元帝崩即皇帝位</hi>金馬<hi>滑稽</hi>
　<hi>傳東方朔歌曰陸沈於俗避世金馬門</hi>千首<hi>見詮/賦篇</hi>六藝<hi>漢藝文志劉歆七畧有六藝畧</hi>
　<hi>詳諸子篇</hi>哀平<hi>漢哀帝紀孝哀皇帝元帝庶孫定陶恭王子也成帝無子立為皇太子成帝崩即皇</hi>
　<hi>帝位漢平帝紀孝平皇帝元帝庶孫中山孝王子也哀帝崩即皇帝位</hi>光武<hi>後漢光武帝紀光武</hi>
　<hi>皇帝諱秀長沙定王之後誅王莽復漢</hi>圖讖<hi>見正/緯篇</hi>免刑<hi>後漢文苑傳杜篤收送京師㑹</hi>
　<hi>大司馬呉漢薨光武詔諸儒誄之篤於獄中為誄最高帝美之賜帛免刑</hi>參奏<hi>班彪傳彪為河西大</hi>
<pb n="KR4i0002_WYG_009-20b"/>
　<hi>將軍竇融從事為融畫策事漢及融徴還京師光武問曰所上章奏誰與參之融以彪對召見拜徐令</hi>
　明帝<hi>後漢明帝紀孝明皇帝諱莊光武第四子也</hi>璧堂<hi>璧雍明堂也通鑑明帝永平二年上</hi>
　<hi>帥羣臣躬養三老五更於辟雍禮畢上自為下說諸儒執經問難於前冠帶縉紳之士圜橋門而觀聽者</hi>
　<hi>以億萬計</hi>虎觀<hi>見論/說篇</hi>國史<hi>見史傳篇/述漢注</hi>給札<hi>賈逵傳有神雀集宫殿官府帝</hi>
　<hi>問逵逵對曰此胡降之徵也帝敕蘭臺給筆札使作神雀頌</hi>東平<hi>後漢東平憲王傳蒼少好經書</hi>
　<hi>雅有智思上光武受命中興頌帝甚善之</hi>沛王<hi>見正/緯篇</hi>安和順桓<hi>後漢帝紀孝和皇帝</hi>
　<hi>諱肇肅宗第四子也孝安皇帝諱祐肅宗孫也孝順皇帝諱保安帝之子也孝桓皇帝諱志肅宗曽孫也</hi>
　班<hi>固</hi>傅<hi>毅/</hi>三崔<hi>駰瑗/寔</hi>王<hi>延/夀</hi>馬<hi>融/</hi>張<hi>衡/</hi>蔡<hi>邕俱/見前</hi>靈帝<hi>後漢</hi>
<pb n="KR4i0002_WYG_009-21a"/>
　<hi>靈帝紀孝靈皇帝諱宏肅宗𤣥孫也蔡邕傳初帝好學自造羲皇篇五十章因引諸生能為文賦者本頗</hi>
　<hi>以經學相招後諸為尺牘及工書鳥篆者皆加引召遂至數十人侍中祭酒樂松賈䕶多引無行趨勢之</hi>
　<hi>徒並待制鴻都門下熹陳方俗閭里小事邕上封事曰連偶俗語有類俳優楊賜傳虹蜺晝降嘉德殿前</hi>
　<hi>賜書對曰鴻都門下招㑹羣小如驩兠共工更相薦說</hi>獻帝<hi>後漢獻帝紀孝獻皇帝諱協靈帝中</hi>
　<hi>子也初封陳留王董卓立之建安二十五年禪于魏賛曰獻生不辰身播國屯</hi>蓬轉<hi>西征賦飄萍浮</hi>
　<hi>而蓬轉</hi>魏武<hi>魏志太祖武皇帝姓曹諱操字孟德舉孝亷為郎遷丞相封魏王文帝追諡曰武皇</hi>
　<hi>帝</hi>文帝<hi>魏志文皇帝諱丕字子桓武帝太子也建安十六年為五官中郎將副丞相二十二年立</hi>
　<hi>為魏太子太祖崩嗣位為丞相魏王受漢禪即皇帝位</hi>陳思<hi>魏志陳思王植字子建善屬文鄴銅</hi>
<pb n="KR4i0002_WYG_009-21b"/>
　<hi>爵臺新成太祖悉將諸子登臺使各為賦植援筆立成可觀太祖甚異之</hi>體貌<hi>賈誼傳體貌大臣注</hi>
　<hi>體貌謂加禮容而敬之</hi>俊才雲蒸<hi>仲宣孔璋偉長公幹德璉元瑜子俶俱見前典畧路粹字</hi>
　<hi>文蔚與陳琳等俱為太祖典記室繁欽字休伯以文才機辯少得名於汝潁為丞相主簿楊修字德祖太</hi>
　<hi>尉彪之子也為丞相倉曹屬主簿</hi>梗槩<hi>按文選東京賦注云不纖宻則是大概之意此處運用各</hi>
　<hi>别查字典引劉楨魯都賦云貴交尚信輕命重氣義激毫毛怨成梗槩是直作感槩用也</hi>明帝<hi>見前</hi>
　度曲<hi>漢書元帝吹洞簫自度曲注自隠度作新曲</hi>崇文觀<hi>魏志明帝四年置崇文觀徴善</hi>
　<hi>屬文者以充之</hi>何<hi>晏/</hi>劉<hi>劭俱/見前</hi>高貴<hi>魏志高貴鄉公諱髦東海定王之子齊王芳廢大臣</hi>
　<hi>立之為成濟所弑</hi>正始餘風<hi>世說王丞相與殷中軍共談歎曰正始之音正當爾耳又王敦</hi>
<pb n="KR4i0002_WYG_009-22a"/>
　<hi>見衞玠曰不意永嘉之中復聞正始之音</hi>嵇<hi>康/</hi>阮<hi>籍/</hi>應<hi>瑒/</hi>繆<hi>襲俱見前</hi>晉宣景<lb/>
　文武懐愍<hi>晉書司馬懿字仲達仕魏為太尉武帝即位追諡宣皇帝懿長子師字子元仕魏為</hi>
　<hi>大將軍追諡景皇帝師弟昭字子上仕魏封晉王追諡文皇帝昭子炎字安世受魏禪諡武皇帝懐皇帝</hi>
　<hi>諱熾武帝第二十五子也惠帝無嗣立為皇太弟在位六年為劉曜執歸弑之孝愍皇帝諱鄴呉孝王晏</hi>
　<hi>之子也初封秦王懐帝遇害大臣立之在位四年為劉曜執歸弑之</hi>綴旒<hi>公羊傳君若贅旒然言為</hi>
　<hi>下所執持東西耳贅亦作綴</hi>文才實盛<hi>茂先太沖應璩傳咸張載張協張亢孫綽摰虞成公</hi>
　<hi>綏俱見前晉文苑傳應貞字吉甫璩之子也善談論以才學稱帝於華林園宴射貞賦詩最美</hi>聨璧<lb/>
　<hi>夏侯湛傳湛幼有盛才丈章宏富善構新詞而美容觀與潘岳友善毎行止同輿接茵京都謂之連璧</hi>
<pb n="KR4i0002_WYG_009-22b"/>
　二俊<hi>陸機傳太康末與弟雲俱入洛造張華華素重其名如舊相識曰伐呉之役利獲二俊</hi>元<lb/>
　皇<hi>晉元帝紀元皇帝諱睿字景文琅琊恭王覲之子也愍帝崩即皇帝位</hi>劉<hi>劉隗傳隗字大連雅</hi>
　<hi>習文史善求人主意元帝深器遇之</hi>刁<hi>刁協傳協字元亮久在中朝諳練舊事朝廷凡所制度皆禀於</hi>
　<hi>協焉</hi>明帝<hi>晉明帝紀明皇帝諱紹字道畿元皇帝長子也性至孝有文武才畧欽賢愛客雅好文辭</hi>
　庾<hi>庾亮傳亮明穆皇后之兄也與温嶠俱為太子布衣之好明帝即位拜中書監</hi>温<hi>温嶠傳嶠字太</hi>
　<hi>真明帝即位拜侍中機宻大謀皆所叅綜</hi>成康穆哀<hi>晉書成皇帝諱衍字世根明帝長子也在</hi>
　<hi>位十七年康皇帝諱岳字世同成帝同母弟也在位二年穆皇帝諱聃字彭子康帝子也在位七年哀皇</hi>
　<hi>帝諱丕字千齡成帝長子也在位三年</hi>簡文<hi>晉簡文帝紀簡文皇帝諱昱字道萬元帝之少子也</hi>
<pb n="KR4i0002_WYG_009-23a"/>
　<hi>帝少有風儀善容止留心典籍不以居處為意凝塵滿席湛如也</hi>孝武安恭<hi>晉書孝武帝諱</hi>
　<hi>曜字昌明簡文第三子也在位二十四年安帝諱德宗孝武帝長子也在位二十年恭帝諱德文安帝同</hi>
　<hi>母弟也劉裕廢安帝立之在位二年禪于宋</hi>袁殷孫干<hi>袁宏孫盛干寶俱見前殷仲文傳仲</hi>
　<hi>文少有才藻桓𤣥將為亂使總領詔命以為侍中領左衞將軍𤣥九錫仲文之辭也</hi>柱下<hi>法輪經老</hi>
　<hi>子在周武王時為柱下史</hi>漆園<hi>史記莊子者䝉人也名周嘗為䝉漆園吏</hi>武帝文帝孝<lb/>
　武明帝<hi>宋書武皇帝劉氏諱裕彭城人受晉恭帝禪文皇帝諱義隆武帝第三子也檀道濟廢營</hi>
　<hi>陽王立之孝武皇帝諱駿文帝第三子也初封武陵王起兵誅元凶劭即位明皇帝諱彧文帝第十一子</hi>
　<hi>也初封湘東王廢帝被弑大臣迎立之</hi>王<hi>宋書王僧達少好學善屬文為始興王濬參軍歴遷中書</hi>
<pb n="KR4i0002_WYG_009-23b"/>
　<hi>令王微少好學無不通覽善屬文年十六舉秀才除南平王鑠右軍諮議參軍素無宦情稱疾不就</hi>袁<lb/>
　<hi>宋書袁淑博涉多通好屬文辭采遒艷縱横有才辯彭城王起為祭酒後遷至左衞率元㓙將為弑逆淑</hi>
　<hi>諫見害淑兄湛湛兄子顗顗從弟粲並有名</hi>龍章<hi>世說顧彦先八音之琴瑟五色之龍章</hi>顔<lb/>
　<hi>顔延之傳延之文章之美冠絶當時與謝靈運俱以詞彩齊名江左稱顔謝焉</hi>謝<hi>謝靈運傳靈運博覽</hi>
　<hi>羣書文章之美江左莫逮史臣曰爰逮宋氏顔謝騰聲靈運之興㑹標舉延年之體裁明宻並方軌前秀</hi>
　<hi>垂範後昆</hi>鳯采<hi>水經注廬山上有三石梁呉猛將弟子登山過此梁見一翁坐桂樹下山川明浄風</hi>
　<hi>澤清曠嘉遁之士繼響窟巖龍潜鳯采之賢往者忘歸矣</hi>何范張沈<hi>南史何遜傳遜弱冠州舉</hi>
　<hi>秀才范雲見其對策大相稱賞因結忘年交謂所親曰頃觀文人質則過儒麗則傷俗其能含清濁中今</hi>
<pb n="KR4i0002_WYG_009-24a"/>
　<hi>古見之何生矣沈約嘗謂遜曰吾每讀卿詩一日三復猶不能已范雲傳雲善屬文下筆輒成時人疑其</hi>
　<hi>宿構張邵傳論有晉自宅淮海張氏無乏賢良及宋齊之間雅道彌盛前則云敷演鏡暢蓋其尤著者也</hi>
　<hi>然景𦙍敬愛之道少微立履所由其殆優矣思光行已卓越非常俗所遵齊高帝所云不可有二不可無</hi>
　<hi>一斯言其幾得矣沈約傳約博通羣籍能屬文</hi>皇齊<hi>南齊高帝紀高皇帝諱道成字紹伯姓蕭氏仕</hi>
　<hi>宋封齊王受宋禪南史齊高帝蕭道成廟號太祖武帝蕭賾廟號世祖文惠太子蕭長懋追尊為文帝廟</hi>
　<hi>號世宗明帝蕭鸞廟號高宗並無中宗高祖</hi>貳離<hi>易離卦彖曰重明以麗乎正象曰明兩作離</hi>
　環流<hi>鶡冠子物極則反命曰環流</hi>
　<lb/>
<pb n="KR4i0002_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文心雕龍輯注卷九<lb/>
</p>
<p>
</p>
  </div>
</body>
</text>
</TEI>
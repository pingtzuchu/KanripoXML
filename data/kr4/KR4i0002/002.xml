<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文心雕龍輯注巻二</head> <lb/>
    <p>
<pb n="KR4i0002_WYG_002-1a"/>
欽定四庫全書<lb/>
　文心雕龍輯注巻二<lb/>
　　　　詹事府詹事加吏部侍郎銜黄叔琳撰<lb/>
　　明詩第六<lb/>
大舜云詩言志歌永言聖謨所析義巳明矣是以在心<lb/>
為志發言為詩舒文載實其在兹乎詩者持也持人情<lb/>
性三百之蔽義歸無邪持之為訓有符焉爾人禀七情<lb/>
應物斯感感物吟志莫非自然昔葛天氏樂辭云𤣥鳥<lb/>
<pb n="KR4i0002_WYG_002-1b"/>
在曲黄帝雲門理不空綺<hi>朱云當作絃</hi>至堯有大唐<hi>一作章</hi>之<lb/>
歌舜造南風之詩觀其二文辭達而巳及大禹成功九<lb/>
序惟歌太康敗徳五子咸怨順美匡惡其來久矣自商<lb/>
暨周雅頌圓備四始彪炳六義環深子夏監絢素之章<lb/>
子貢悟琢磨之句故商賜二子可與言詩自王澤殄竭<lb/>
風人輟采春秋觀志諷誦舊章酬酢以為賓榮吐納而<lb/>
成身文逮楚國諷怨則離騷為刺秦皇滅典亦造仙詩<lb/>
漢初四言韋孟首唱匡諫之義繼軌周人孝武愛文柏<lb/>
<pb n="KR4i0002_WYG_002-2a"/>
梁列韻嚴馬之徒屬辭無方至成帝品録三百餘篇朝<lb/>
章國采亦云周備而辭人遺翰莫見五言所以李陵班<lb/>
媫妤見疑於後代也按召南行露始肇半章孺子滄浪<lb/>
亦有全曲暇豫優歌逺見春秋邪徑童謡近在成世閲<lb/>
時取證<hi>一作徴</hi>則五言久矣又古詩佳麗或稱枚叔其孤<lb/>
竹一篇則傅毅之詞比采<hi>一作類</hi>而推兩漢之作乎觀其<lb/>
結體散文直而不野婉轉附物怊悵切情實五言之冠<lb/>
冕也至於張衡怨篇清典<hi>一作曲從紀閒改</hi>可味仙詩緩歌雅<lb/>
<pb n="KR4i0002_WYG_002-2b"/>
有新聲暨建安之初五言騰踊文帝陳思縱轡以騁節<lb/>
王徐應劉望路而争驅並憐風月狎池苑述恩榮敘酣<lb/>
宴慷慨以任氣磊落以使才造懐指事不求纎宻之巧<lb/>
驅辭逐貎唯取昭晰之能此其所同也乃正始明道詩<lb/>
雜仙心何晏之徒率多浮淺唯嵇志清峻阮㫖遥深故<lb/>
能摽焉若乃應璩百一獨立不懼辭譎義貞亦魏之遺<lb/>
直也晉世羣才稍入輕綺張潘左陸比肩詩衢采縟於<lb/>
正始力柔於建安或㭊文以為妙或流靡以自妍此其<lb/>
<pb n="KR4i0002_WYG_002-3a"/>
大畧也江左篇製溺乎𤣥風嗤笑徇務之志崇盛亡機<lb/>
之談袁孫巳下雖各有雕采而辭趣一揆莫與争雄所<lb/>
以景純仙篇挺㧞而為俊矣宋初文詠體有因革莊老<lb/>
告退而山水方滋儷采百字之偶争價一句之竒情必<lb/>
極貎以寫物辭必窮力而追新此近世之所競也故鋪<lb/>
觀列代而情變之數可監撮舉同異而綱領之要可明<lb/>
矣若夫四言正體則雅潤為本五言流調則<hi>兩則字從御覽增</hi>
清麗居宗華實異用唯才所安故平子得其雅叔夜含<lb/>
<pb n="KR4i0002_WYG_002-3b"/>
其潤茂先凝其清景陽振其麗兼善則子建仲宣偏美<lb/>
則太冲公幹然詩有恒裁思無定位隨性適分鮮能通<lb/>
圓若妙識所難其易也將至忽之為易其難也方來至<lb/>
於三六雜言則出自篇什離合之發則明於圖䜟回文<lb/>
所興則道原為始聨句共韻則柏梁餘製巨細或殊情<lb/>
理同致總歸詩囿故不繁云<lb/>
　　贊曰<lb/>
民生而志詠歌所含興發皇世風流二南神理共契政<lb/>
<pb n="KR4i0002_WYG_002-4a"/>
序相參英華彌縟萬代永耽<lb/>
　葛天氏樂詞𤣥鳥在曲<hi>吕氏春秋葛天氏之樂三人操牛尾投足以歌八闋一曰</hi>
　<hi>載民二曰𤣥鳥三曰遂草朩四曰奮五榖五曰敬天常六曰達帝功七曰依地徳八曰總萬物之極</hi>雲<lb/>
　門<hi>周禮大司樂奏黄鐘歌大吕舞雲門以祀天神史黄帝命大容作雲門大巻樂</hi>大唐之歌<lb/>
　<hi>尚書大傳維五紀奏鍾石論人聲及乃鳥獸咸變於前秋養耆老而春食孤子乃勃然韶樂興於大麓之</hi>
　<hi>野執事還歸二年<graphic n="KR2611" url="https://raw.githubusercontent.com/kanripo/KR-Gaiji/master/images/KR2611.png" mimeType="image/png"/>然乃作大唐之歌一作大章漢禮樂志堯作大章</hi>南風<hi>家語舜彈五弦之琴</hi>
　<hi>造南風之詩其詩曰南風之薫兮可以解吾民之愠兮南風之時兮可以阜吾民之財兮</hi>九序<hi>見虞</hi>
　<hi>書</hi>五子<hi>見夏/書</hi>順美<hi>孝經將順其/美匡救其惡</hi>四始<hi>見宗/經篇</hi>六義<hi>毛詩序詩</hi>
<pb n="KR4i0002_WYG_002-4b"/>
　<hi>有六義焉一曰風二曰賦三曰比四曰興五曰雅六曰頌</hi>王澤殄竭<hi>班固賦王澤竭而詩不作</hi>
　觀志<hi>左傳鄭伯享趙孟於垂隴七子從趙孟曰七子從君以寵武也請皆賦以卒君貺武亦以觀七</hi>
　<hi>子之志</hi>賓榮<hi>左傳詩以言志志誣其上而/公怨之以為賓榮其能久乎</hi>身文<hi>左傳言身之文</hi>
　<hi>也</hi>仙詩<hi>史記秦始皇使博士為仙/真人詩令樂人弦歌之</hi>韋孟<hi>漢書韋孟為楚元王傅傅</hi>
　<hi>子夷王及孫王戊戊荒淫不遵道孟作詩諷諫</hi>柏梁<hi>任昉文章縁起七言詩漢武帝柏梁殿聨句</hi>
　嚴<hi>嚴助傳助㑹稽呉人嚴夫子子也注夫子嚴忌也藝文志莊夫子賦二十四篇注名忌呉人常侍郎</hi>
　<hi>莊忽竒賦十一篇注忽竒者或言莊夫子子或言族家子莊助昆弟也嚴助賦三十五篇</hi>馬<hi>司馬相如</hi>
　<hi>見前</hi>成帝品録<hi>漢藝文志成帝詔劉向校經傳諸子詩賦每一書巳向輙條其篇目撮其指意</hi>
<pb n="KR4i0002_WYG_002-5a"/>
　<hi>録而奏之歌詩二十八家三百一十四篇</hi>五言<hi>鍾嶸詩品夏歌曰鬱陶乎余心楚辭曰名余曰正則</hi>
　<hi>雖詩體未全然是五言之濫觴也逮漢李陵始著五言之句矣</hi>李陵<hi>詩品漢都尉李陵詩其源出於</hi>
　<hi>楚辭文多悽怨者之流陵名家子有殊才生命不諧聲頽身䘮使陵不遭辛苦其文亦何能至此</hi>偼<lb/>
　伃<hi>詩品漢偼伃班姬詩其源出於李陵團扇短章辭㫖清㨗怨深文綺得匹婦之致侏儒一節可以知</hi>
　<hi>其工矣</hi>行露<hi>誰謂雀無角云/云四句皆五言</hi>暇豫<hi>國語驪姬通於優施欲害申生而難里克</hi>
　<hi>優施乃飲里克酒中飲優施起舞曰暇豫之吾吾不如烏烏人皆集於菀巳獨集於枯</hi>邪徑<hi>漢五</hi>
　<hi>行志成帝時謌謡曰邪徑敗良田讒口害善人桂樹華不實黄雀巢其顛故為人所羡今為人所憐</hi>枚<lb/>
　叔<hi>古詩十九首文選注並云古詩葢不知作者或云枚乗然詩云驅車上東門又云逰戲宛與洛此辭</hi>
<pb n="KR4i0002_WYG_002-5b"/>
　<hi>兼東都非盡是乗明矣徐陵玉臺新咏謂青青河畔草西北有髙樓涉江采芙蓉庭中有竒樹迢迢牽牛</hi>
　<hi>星東城髙且長明月何皎皎七首是乗作乘字叔</hi>孤竹<hi>後漢書傅毅字武仲孤竹一篇謂十九首</hi>
　<hi>冉冉孤生竹篇也</hi>張衡怨篇<hi>其辭曰猗猗秋蘭植彼中阿有馥其芳有黄其葩雖曰幽深厥</hi>
　<hi>美彌嘉之子云遙我勞如何</hi>仙詩緩歌<hi>張衡同聲歌素女為我師儀態盈萬方衆夫所希見</hi>
　<hi>天老教羲皇</hi>建安<hi>後漢獻帝紀建安元年春正月癸酉郊祀上帝於安邑大赦天下改元建安下</hi>
　<hi>所云文帝陳思王徐應劉俱當時作詩者也</hi>文帝陳思<hi>詩品魏文帝詩其源出於李陵頗有</hi>
　<hi>仲宣之體陳思王植詩源出於國風骨氣竒髙詞采華茂情兼怨雅體被文質粲溢今古卓爾不羣故孔</hi>
　<hi>氏之門如用詩則公幹升堂思王入室景陽潘陸自可坐於廊廡之間矣</hi>王徐應劉<hi>魏志王粲</hi>
<pb n="KR4i0002_WYG_002-6a"/>
　<hi>字仲宣徐幹字偉長應瑒字徳璉劉楨字公幹魏文帝與呉質書偉長懐文抱質恬淡寡欲有箕山之志</hi>
　<hi>可謂彬彬君子矣徳璉常斐然有述作之意其才學足以著書美志不遂良可痛惜公幹有逸氣但未遒</hi>
　<hi>耳五言詩之善者妙絶時倫仲宣續自善於辭賦惜其體弱不足起其文至其所善古人無以逺過</hi>正<lb/>
　始<hi>魏志齊王芳改元正始</hi>詩雜仙心<hi>言其皆/宗老莊</hi>何晏<hi>典畧何晏字平叔鍾嶸曰</hi>
　<hi>平叔鴻雁之篇風規見矣</hi>嵇<hi>晉書嵇康字叔夜鍾嶸曰嵇康詩頗似魏文過為峻切訐直露才傷淵雅</hi>
　<hi>之志然託喻清逺良有鍳裁亦未失髙流矣</hi>阮<hi>晉書阮籍字嗣宗鍾嶸曰阮籍詩其源出於小雅無</hi>
　<hi>雕蟲之功而詠懐之作可以陶性靈發幽思言在耳目之内情寄八荒之表洋洋乎㑹於風雅使人忘其</hi>
　<hi>鄙近自致逺大頗多感慨之詞厥㫖淵放歸趣難求</hi>應璩百一<hi>魏志應璩字休璉魏氏春秋齊</hi>
<pb n="KR4i0002_WYG_002-6b"/>
　<hi>王芳即位曹爽輔政多違法度璩作百一詩以諷序云時謂爽曰公聞周公巍巍之稱安知百慮有一失</hi>
　<hi>乎故以百一名篇</hi>張潘左陸<hi>詩評序晉太康中三張二陸兩潘一左勃爾復興踵武前王風</hi>
　<hi>流未沫亦文章之中興也按三張載字孟陽協字景陽亢字季陽王注引張華誤二陸機字士衡雲字士</hi>
　<hi>龍兩潘岳字安仁尼字正叔一左思字太冲</hi>𤣥風<hi>沈約宋書在晉中興𤣥風獨扇為學窮於柱下</hi>
　<hi>博物止乎七篇馳騁文辭義殫於此自建武暨於義熙歴載將百雖綴響聨詞波屬雲委莫不寄言上徳</hi>
　<hi>託意𤣥珠遒麗之詞無聞焉耳</hi>嗤笑<hi>干寳晉紀總論學者以莊老為宗而黜六經談者以虛薄為辯</hi>
　<hi>而賤名檢當官者以望空為髙而笑勤恪</hi>袁<hi>晉書袁宏字彦伯有逸才鍾嶸曰彦伯詠史雖文體未遒</hi>
　<hi>而鮮明𦂳健去凡俗逺矣</hi>孫<hi>晉書孫統字承公弟綽字興公並任誕不覊而善屬文舊注引孫楚楚卒</hi>
<pb n="KR4i0002_WYG_002-7a"/>
　<hi>於惠帝初不得為江左也</hi>景純<hi>臧榮緒晉書郭璞字景/純著逰仙詩十四篇</hi>宋初<hi>宋書仲文</hi>
　<hi>始革孫許之風叔源大變太元之氣爰逮宋氏顔謝騰聲靈運之興㑹標舉延年之體裁明宻並方軌前</hi>
　<hi>哲垂範後昆</hi>山水<hi>謂顔謝騰聲如選/詩逰覽諸作也</hi>茂先<hi>晉書張華字茂先</hi>景陽<lb/>
　<hi>詩品晉張協詩雄於潘岳靡於太冲風流調達實曠代之髙手詞彩葱蒨音韻鏗鏘使人味之亹亹不倦</hi>
　子建仲宣<hi>詩品王粲詩其源出於李陵發愀愴之詞文秀而質羸在曹劉間别構一體方陳思</hi>
　<hi>不足比魏文有餘</hi>太冲公幹<hi>詩品左思詩其源出於公幹文典以怨頗為精切得諷諭之致</hi>
　<hi>雖野於陸機而深於潘岳謝康樂常言左太冲詩潘安仁詩古今難比</hi>三六雜言<hi>文章縁起</hi>
　<hi>三言詩晉夏侯湛所作六言詩漢谷永作</hi>出自篇什<hi>摯虞文章流别詩之流也有三言四言五</hi>
<pb n="KR4i0002_WYG_002-7b"/>
　<hi>言六言七言九言古詩率以四言為體而時一句二句雜在四言之間後世演之遂以為篇三言者振振</hi>
　<hi>鷺鷺于飛之屬是也五言者誰謂雀無角之屬是也六言者我姑酌彼金罍之屬是也七言者交交黄鳥</hi>
　<hi>止於桑之屬是也九言者泂酌彼行潦挹彼注兹之屬是也</hi>離合<hi>文章縁起孔融作四言離合詩</hi>
　圖䜟<hi>孔子作孝經及春秋河洛成告備於天有赤虹下化為黄玉長三尺上刻文云寳文出劉季握</hi>
　<hi>卯金刀在軫北字禾子天下服合卯金刀為劉禾子為季也</hi>回文所興道原為始<lb/>
　<hi>道原未詳舊注引賀道慶然道慶四言回文之前巳有璇璣圖詩不可謂之始矣唐武后璇璣圖序前秦</hi>
　<hi>苻堅時扶風竇滔妻蘇氏名蕙字若蘭滔鎮襄陽絶蘇氏音問蘇氏因織錦為廻文五彩相宣縱廣八寸</hi>
　<hi>題詩二百餘首計八百餘言縱横反覆皆為文章又雜體詩序晉傅咸有迴文反覆詩二首反覆其文以</hi>
<pb n="KR4i0002_WYG_002-8a"/>
　<hi>示憂心展轉也是又在竇妻前</hi>聨句<hi>見柏梁注</hi>
　　樂府第七<lb/>
樂府者聲依永律和聲也鈞天九奏既其上帝葛天八<lb/>
闋爰乃皇時自咸英以降亦無得而論矣至於塗山歌<lb/>
於候人始為南音有娀謡乎飛燕始為北聲夏甲歎於<lb/>
東陽東音以發殷整<hi>元作氂</hi>思於西河西音以興音聲推<lb/>
移亦不一槩矣匹<hi>元作及許改</hi>夫庶婦謳吟土風詩官採言<lb/>
樂盲<hi>元作育許改</hi>被律志感絲篁氣變金石是以師曠覘風<lb/>
<pb n="KR4i0002_WYG_002-8b"/>
於盛衰季札鑒㣲於興廢精之至也夫樂本心術故響<lb/>
浹肌髓先王慎焉務塞淫濫敷訓胄子必歌九徳故能<lb/>
情感七始化動八風自雅聲浸㣲溺音騰沸秦燔樂經<lb/>
漢初紹復制氏紀其鏗鏘叔孫定其容與於是武徳興<lb/>
乎髙祖四時廣於孝文雖摹韶夏而頗襲秦舊中和之<lb/>
響闃其不還暨武帝崇禮始立樂府總趙代之音撮齊<lb/>
楚之氣延年以曼聲協律朱馬以騷體製歌桂華雜曲<lb/>
麗而不經赤鴈羣篇靡而非典河間薦雅而罕御故汲<lb/>
<pb n="KR4i0002_WYG_002-9a"/>
黯致譏於天馬也至宣帝雅頌詩效鹿鳴邇及元成稍<lb/>
廣淫樂正音乖俗其難也如此暨後郊廟惟雜雅章辭<lb/>
雖典文而律非䕫曠至於魏之三祖氣爽才麗宰割辭<lb/>
調音靡節平觀其北上衆引秋風列篇或述酣宴或傷<lb/>
覊戍志不出於淫蕩辭不離於哀思雖三調之正聲實<lb/>
韶夏之鄭曲也逮於晉世則傅𤣥曉音創定雅歌以詠<lb/>
祖宗張華新篇亦充庭萬然杜䕫調律音奏舒雅荀勗<lb/>
改懸聲節哀急故阮咸譏其離聲後人驗其銅尺和樂<lb/>
<pb n="KR4i0002_WYG_002-9b"/>
精妙固表裏而相資矣故知詩為樂心聲為樂體樂體<lb/>
在聲瞽師務調其器樂心在詩君子宜正其文好樂無<lb/>
荒晉風所以稱逺伊其相謔鄭國所以云亡故知季札<lb/>
觀辭不直聼聲而已若夫豔歌婉孌怨志詄絶淫辭在<lb/>
曲正響焉生然俗聼飛馳職競新異雅詠温恭必欠伸<lb/>
魚睨竒辭切至則拊髀雀躍詩聲俱鄭自此階矣凡樂<lb/>
辭曰詩詩聲曰歌聲來被辭辭繁難節故陳思稱李延<lb/>
年閑於增損古辭多者則宜減之明貴約也觀髙祖之<lb/>
<pb n="KR4i0002_WYG_002-10a"/>
詠大風孝武之歎來遲歌童被聲莫敢不協子建士衡<lb/>
咸有佳篇並無詔伶人故事謝絲管俗稱乖調葢未思<lb/>
也至於斬<hi>俞羡長云疑作軒</hi>伎<hi>疑作岐</hi>鼔吹漢世鐃挽雖戎䘮殊<lb/>
事而並總入樂府繆襲所致亦有可算焉昔子政品文<lb/>
詩與歌别故畧具樂篇以標區界<lb/>
　　贊曰<lb/>
八音摛文樹辭為體謳吟坰野金石雲陛韶響難追鄭<lb/>
聲易啓豈惟觀樂於焉識禮<lb/>
<pb n="KR4i0002_WYG_002-10b"/>
　鈞天九奏<hi>史記趙簡子疾寤語大夫曰我之帝所甚樂與百神逰於鈞天廣樂九奏萬舞不類</hi>
　<hi>三代之樂其聲動人心</hi>葛天八闋<hi>見明/詩篇</hi>咸英<hi>樂緯黄帝樂曰咸池帝嚳樂曰六英</hi>
　塗山<hi>吕氏春秋禹行功見塗山之女禹未之遇而巡省南土女令妾待禹於塗山之陽作歌曰候人</hi>
　<hi>兮猗實始作為南音</hi>有娀<hi>吕氏春秋有娀氏有二佚女為之九成之臺飲食必以鼓帝令燕往視之</hi>
　<hi>嗚若謚隘二女愛而争搏之覆以玉筐少選發而視之燕遺二卵北飛遂不返二女作歌一終曰燕燕往</hi>
　<hi>飛實始作為北音</hi>夏甲<hi>吕氏春秋夏后氏孔甲田於東陽萯山天大風晦盲孔甲迷惑入於民室</hi>
　<hi>主人方乳或曰之子是必有殃后曰以為余子孰敢殃之子長成人幕動拆橑斧斫斬其足孔甲曰嗚呼</hi>
　<hi>有疾命矣夫乃作破斧之歌實始為東音</hi>殷整<hi>吕氏春秋周昭王親將征荆辛餘靡為王右王逰於</hi>
<pb n="KR4i0002_WYG_002-11a"/>
　<hi>漢中辛餘靡振王北濟周公乃侯之於西翟殷整甲徙宅西河猶思故處實始作為西音</hi>師曠<hi>左傳</hi>
　<hi>晉人聞有楚師師曠曰不害吾驟歌北風又歌南風南風不競多死聲楚必無功</hi>季札<hi>左傳呉公</hi>
　<hi>子札來聘請觀周樂為之歌鄭曰美哉其細已甚民弗堪也是其先亡乎為之歌齊曰美哉泱泱乎大風</hi>
　<hi>也哉表東海者其太公乎國未可量也</hi>淫濫<hi>樂記流辟邪散狄成滌濫之音作而民淫亂</hi>九<lb/>
　徳<hi>漢禮樂志周詩既備而其器用張陳周官具焉朝夕習業以教國子皆學歌九徳誦六詩習六舞五</hi>
　<hi>聲八音之和故帝舜命䕫曰女典樂教胄子</hi>七始<hi>禮樂志七始華始肅倡和聲注七始天地四時</hi>
　<hi>人之始華始萬物英華之始也以為樂名如六英也王應麟玉海黄鐘林鐘太簇為天地人之始姑洗蕤</hi>
　<hi>賓南吕應鐘為四時之始</hi>八風<hi>易緯八節之風謂之八風左傳夫舞所以節八音而行八風杜注八</hi>
<pb n="KR4i0002_WYG_002-11b"/>
　<hi>風八方之風也以八音之器播八方之風手之舞之足之蹈之節其制而敘其情</hi>溺音<hi>樂記子夏</hi>
　<hi>曰今君之所好者其溺音乎文侯曰敢問溺音何從出也子夏曰鄭音好濫淫志宋音燕女溺志衛音趨</hi>
　<hi>數煩志齊音敖辟喬志此四者皆淫於色而害於徳是以祭祀弗用也</hi>制氏<hi>禮樂志漢興樂家有</hi>
　<hi>制氏以雅樂聲律世世在太樂官但能紀其鏗鏘鼔舞而不能言其義</hi>叔孫<hi>禮樂志叔孫通因秦</hi>
　<hi>樂人制宗廟樂</hi>武徳<hi>禮樂志武徳舞髙祖四年作以/象天下樂巳行武以除亂也</hi>四時<hi>禮樂</hi>
　<hi>志四時舞者孝文所作以明示天下之安和也</hi>始立樂府<hi>禮樂志武帝定郊祀之禮乃立樂府</hi>
　<hi>采詩夜誦有趙代秦楚之謳按孝惠二年夏侯寛已為樂府令則樂府之立未必始於武帝也</hi>延年<lb/>
　<hi>漢書佞幸傳李延年善歌為新變聲上欲造樂令司馬相如等作詩頌延年輙承意弦歌所造詩為之新</hi>
<pb n="KR4i0002_WYG_002-12a"/>
　<hi>聲曲女弟李夫人産昌邑王繇是貴為協律都尉</hi>桂華<hi>禮樂志安世樂房中歌十七章其七日桂</hi>
　<hi>華</hi>赤鴈<hi>禮樂志郊祀歌象載瑜十八太/始三年行幸東海獲赤鴈作</hi>河間薦雅<hi>禮樂</hi>
　<hi>志河間獻王有雅材以為治道非禮樂不成因獻所集雅樂天子下太樂官常存肄之嵗時以備數然不</hi>
　<hi>常御常御及郊廟皆非雅聲</hi>汲黯<hi>史記樂書武帝得神馬渥洼水中歌曲曰太一貢兮天馬下後</hi>
　<hi>伐大宛得千里馬歌詩曰天馬來兮從西極汲黯進曰凡王者作樂上以承祖宗下以化兆民今陛下得</hi>
　<hi>馬詩以為歌協於宗廟先帝百姓豈能知其音耶</hi>詩效鹿鳴<hi>王褒傳宣帝時天下殷富數有</hi>
　<hi>嘉應上頗作歌詩欲興協律之事於是益州刺史王襄欲宣風化於衆庶聞王襃有俊才請與相見使襃</hi>
　<hi>作中和樂職宣布詩選好事者令依鹿鳴之聲習而歌之</hi>稍廣淫樂<hi>禮樂志成帝時鄭聲尤甚</hi>
<pb n="KR4i0002_WYG_002-12b"/>
　<hi>黄門名倡丙彊景武之屬富顯於世貴戚五侯定陵富平外戚之家淫侈過度至與人主争女樂</hi>三<lb/>
　祖<hi>鍾嶸詩品魏武帝魏明帝詩曹公古直甚有悲凉之句叡不如丕亦稱三祖</hi>哀思淫蕩<lb/>
　<hi>按魏太祖苦寒行北上太行山云云通篇寫征人之苦文帝燕歌行秋風蕭瑟天氣凉云云亦託辭於思</hi>
　<hi>婦所謂或傷覊戍辭不離於哀思也他若文帝於譙作孟津諸作則又或述酣宴志不出於淫蕩之證也</hi>
　三調<hi>晉樂志有因絲竹金石造歌以被之魏世三調歌辭之類是也又唐樂志曰平調清調瑟調皆</hi>
　<hi>周房中曲之遺聲漢世謂之三調又有楚調漢房中樂也與前三調總謂之相和調</hi>傅𤣥<hi>晉樂志泰</hi>
　<hi>始二年詔郊祀明堂禮樂權用魏儀遵周室肇稱殷禮之義但改樂章而巳使傅𤣥為之詞云</hi>張華<lb/>
　<hi>晉樂志使郭夏宋識等造正徳大豫二舞其樂章張華所作</hi>庭萬<hi>詩弼風簡兮篇公庭萬舞公羊</hi>
<pb n="KR4i0002_WYG_002-13a"/>
　<hi>傳萬者何干舞也何休注干謂楯也能為人扞難而不使害人故聖王貴之以為武樂萬者其篇名</hi>杜<lb/>
　䕫<hi>晉樂志魏武平荆州獲漢雅樂郎河南杜䕫能識舊法以為軍謀祭酒使創定雅樂</hi>荀勗阮<lb/>
　咸<hi>晉樂志荀勗以杜䕫所制律吕校太樂總章鼓吹八音與律吕乖錯乃制古尺作新律吕以調聲韻</hi>
　<hi>勗又作新律自謂宫商克諧然論者猶謂勗暗解時阮咸妙達八音論者謂之神解咸常心譏朂新律聲</hi>
　<hi>髙以為髙近哀思不合中和每公㑹樂作勗意咸謂之不調以為異巳出咸為始平相後有田父耕於野</hi>
　<hi>得周時玉尺勗以校巳所治鐘鼔金石絲竹皆短校一米於此伏咸之妙徴歸</hi>好樂無荒<hi>詩唐</hi>
　<hi>風蟋蟀篇</hi>晉風<hi>左傳季札觀樂為之歌唐曰思深哉其有陶唐氏之遺民乎不然何憂之逺也注晉</hi>
　<hi>本唐國</hi>伊其相謔<hi>詩鄭風/溱洧篇</hi>豔歌<hi>樂府古豔歌古辭一曰妍歌</hi>欠伸魚<lb/>
<pb n="KR4i0002_WYG_002-13b"/>
　睨<hi>鮑昭謝見原疏大喜猝至小願所圖魚愕雞睨且悚且慚</hi>拊髀雀躍<hi>莊子雲將東逰過扶</hi>
　<hi>揺之枝而適遭鴻濛鴻濛方將拊髀雀躍而遊</hi>詠大風<hi>史記髙帝還歸過沛悉召故人父老子弟</hi>
　<hi>縱酒發沛中兒得百二十人教之歌酒酣髙祖擊筑自為歌詩曰大風起兮雲飛揚威加海内兮歸故鄉</hi>
　<hi>安得猛士兮守四方</hi>歎來遲<hi>漢書外戚傳李夫人卒帝思念不巳方士少翁言能致其神迺夜張</hi>
　<hi>燈燭設帷帳陳酒肉而令上居他帳遙望見好女如李夫人之貎上愈益相思悲感為作詩曰是邪非邪</hi>
　<hi>立而望之偏何姍姍其來遲令樂府諸音家絃歌之</hi>軒岐鼓吹<hi>崔豹古今注短簫鐃歌軍樂也</hi>
　<hi>黄帝使岐伯作漢樂有黄門鼔吹天子以燕樂羣臣短簫鐃歌鼔吹之一章耳</hi>漢世鐃挽<hi>宋樂</hi>
　<hi>志漢鼔吹鐃歌十八曲譙周法訓挽歌者髙帝召田横至尸鄉自殺從者不敢哭為此歌以寄哀音焉古</hi>
<pb n="KR4i0002_WYG_002-14a"/>
　<hi>今注薤露蒿里並䘮歌也言人命如薤上之露易晞㓕也亦謂人死魂魄歸乎蒿里至孝武時李延年乃</hi>
　<hi>分為二曲薤露送王公貴人蒿里送士大夫庶人使挽柩者歌之亦呼為挽歌</hi>繆襲<hi>文章志繆襲字</hi>
　<hi>熙伯作魏鼓吹曲及挽歌</hi>
　　詮賦第八<lb/>
詩有六義其二曰賦賦者鋪也鋪采摛文體物寫志也<lb/>
昔邵<hi>吕覽作召</hi>公稱公卿獻詩師箴賦傳云登髙能賦可為<lb/>
大夫詩序則同義傳説則異體總其歸塗實相枝幹劉<lb/>
向云明不歌而頌班固稱古詩之流也至如鄭莊之賦<lb/>
<pb n="KR4i0002_WYG_002-14b"/>
大隧士蒍之賦狐裘結言<graphic n="KR2058" url="https://raw.githubusercontent.com/kanripo/KR-Gaiji/master/images/KR2058.png" mimeType="image/png"/>韻詞自巳作雖合賦體明<lb/>
而未融及靈均唱騷始廣聲皃然賦也者受命於詩人<lb/>
拓<hi>疑作括</hi>宇於楚辭也於是荀况禮智宋玉風釣爰錫名<lb/>
號與詩畫境六義附庸蔚成大國遂<hi>許云當作述</hi>客主<hi>元作至</hi>
以首引極聲<hi>元脱曹補</hi>貎以窮文斯葢别詩之原始命賦之<lb/>
厥初也秦世不文頗有雜賦漢初詞人順流而作陸賈<lb/>
扣其端賈誼振其緒枚馬同其風王揚騁其勢臯朔<hi>元作</hi>
<hi>翔曹改</hi>巳下品物畢圖繁積於宣時校閲於成世進御之<lb/>
<pb n="KR4i0002_WYG_002-15a"/>
賦千有餘首討其源流信興楚而盛漢矣夫京殿苑獵<lb/>
述行序志並體國經野義尚光大既履端於倡序亦歸<lb/>
餘於總亂序以建言首引情本亂以理篇迭致文契按<lb/>
那之卒章閔馬<hi>元作焉朱改</hi>稱亂故知殷人輯頌楚人理賦<lb/>
斯並鴻裁之寰域雅文之樞轄也至於草區禽族庶<hi>元作</hi>
<hi>鹿曹改</hi>品雜類則觸興致情因變取㑹擬諸形容則言務<lb/>
纎宻象其物宜則理貴側附斯又小制之區畛竒巧之<lb/>
機要也觀夫荀結隱語事數自環宋發巧談實始淫麗<lb/>
<pb n="KR4i0002_WYG_002-15b"/>
枚乗免園舉要以㑹新相如上林繁類以成豔賈誼鵩<lb/>
鳥致辨於情理子淵洞簫窮變於聲皃孟堅兩都明絢<lb/>
<hi>元作朋約朱攷御覽改</hi>以雅贍張衡二京迅發<hi>一作㧞</hi>以宏富子雲<lb/>
甘泉構深瑋之風延夀靈光含飛動之勢凡此十家並<lb/>
辭賦之英傑也及仲宣靡宻發端必遒偉長博通時逢<lb/>
壯采太冲安仁䇿勲於鴻規士衡子安底績於流制景<lb/>
純綺巧縟理有餘彦伯梗㮣情韻不匱亦魏晉之賦首<lb/>
也原夫登髙之㫖葢覩物興情情以物興故義必明雅<lb/>
<pb n="KR4i0002_WYG_002-16a"/>
物以情觀故詞必巧麗麗詞雅義符采相勝如組織之<lb/>
品朱紫畫繪之著𤣥黄文雖新而有質色雖糅而有本<lb/>
<hi>一作儀</hi>此立賦之大體也然逐末之儔蔑棄其本雖讀千<lb/>
賦愈惑體要遂使繁華損枝膏腴害骨無貴風軌莫益<lb/>
勸戒此揚子所以追悔於雕蟲貽誚於霧縠者也<lb/>
　　贊曰<lb/>
賦自詩出分歧異派寫物圖皃蔚似雕畫㭊滯必揚言<lb/>
庸無隘風歸麗則辭翦美稗<lb/>
<pb n="KR4i0002_WYG_002-16b"/>
　召公<hi>國語召公曰故天子聼政使公卿至於列士獻詩瞽獻典史獻書師箴瞍賦矇頌百工諌</hi>登<lb/>
　髙能賦<hi>漢藝文志傳曰不歌而頌謂之賦登髙能賦可以為大夫</hi>古詩之流<hi>班固兩都</hi>
　<hi>賦序賦者古詩之流也</hi>鄭莊<hi>左傳鄭莊公感潁考叔之言與武姜隧而相見公入而賦大隧之中</hi>
　<hi>其樂也融融</hi>士蒍<hi>左傳晉獻公使士蒍為夷吾城屈不慎窴薪焉讓之退而賦曰狐裘尨茸一國</hi>
　<hi>三公吾誰適從</hi>未融<hi>左傳明夷之/謙明而未融</hi>靈均<hi>屈原字史記屈原名平憂愁幽思而作離</hi>
　<hi>騷</hi>詩人<hi>藝文志春秋之後聘問歌詠不行於列國學詩之士逸在布衣而賢人失志之賦作矣</hi>
　括宇<hi>西京雜記相如曰賦家之心包括宇宙總覽人物藝文志大儒孫卿及楚臣屈原離讒憂國作</hi>
　<hi>賦以風</hi>荀况<hi>史記荀卿趙人名/况著有禮賦智賦</hi>宋玉<hi>宋玉風賦見文選釣賦見賦苑</hi>雜<lb/>
<pb n="KR4i0002_WYG_002-17a"/>
　賦<hi>藝文志秦時雜賦九篇</hi>陸賈<hi>藝文志陸/賈賦三篇</hi>賈誼<hi>藝文志賈/誼賦七篇</hi>枚<hi>藝文</hi>
　<hi>志枚乘賦九篇</hi>馬<hi>藝文志司馬相/如賦二十九篇</hi>王<hi>藝文志王襃/賦十六篇</hi>揚<hi>藝文志楊雄賦</hi>
　<hi>十二篇</hi>臯<hi>藝文志枚臯/賦百二十篇</hi>朔<hi>漢書東方朔有皇太子生禖屛風殿上柏柱平樂觀賦</hi>
　成世<hi>兩都賦序武宣之世言語侍從之臣時時間作或以抒下情而通諷諭或以宣上徳而盡忠孝</hi>
　<hi>雍容揄揚著於後嗣亦雅頌之亞也故孝成之世論而録之葢奏御者千有餘篇</hi>興楚成漢<lb/>
　<hi>呉訥文章辨體古今言賦自騷之外咸以兩漢為古葢非晉魏以還所及</hi>京殿<hi>文選兩都二京靈光</hi>
　<hi>景福之類是也</hi>苑獵<hi>上林甘泉長楊/羽獵之類是也</hi>述行<hi>北征東征/之類是也</hi>序志<hi>幽通</hi>
　<hi>思𤣥之類是也</hi>履端<hi>左傳先王之正時也/履端於始歸餘於終</hi>總亂<hi>王逸楚辭注亂理也所以</hi>
<pb n="KR4i0002_WYG_002-17b"/>
　<hi>發理詞指總撮其要也極意陳詞文彩紛華然後結括一言以明所起也</hi>那之卒章<hi>國語閔馬</hi>
　<hi>父曰正考父校商之名頌十二篇於周太師以那為首其輯之亂曰自古在昔先民有作温恭朝夕執事</hi>
　<hi>有恪</hi>草區禽族<hi>藝文志雜禽獸六畜昆蟲賦十八篇雜器械草朩賦三十三篇</hi>荀結隱<lb/>
　語<hi>荀子禮賦注言禮之功用甚大時人莫知故假為隱語問之先王</hi>宋發巧談<hi>文選宋玉</hi>
　<hi>有髙唐賦神女賦好色賦</hi>淫麗<hi>藝文志揚子曰詩人之賦/麗以則詞人之賦麗以淫</hi>兔園<hi>漢書</hi>
　<hi>枚乘字叔㳺梁梁客皆善屬詞賦乘尤髙兔園苑名賦苑有枚乘兔園賦</hi>上林<hi>司馬相如傳相如請</hi>
　<hi>為天子㳺獵之賦賦奏天子以為郎亡是公言上林廣大侈靡多過其實</hi>鵩鳥<hi>賈誼傳誼為長沙傳</hi>
　<hi>三年有鵩飛入誼舍止於坐隅鵩似鴞不祥鳥也誼既以適居長沙長沙卑濕誼自傷悼以為夀不得長</hi>
<pb n="KR4i0002_WYG_002-18a"/>
　<hi>迺為賦以自廣</hi>洞簫<hi>王襃傳太子喜襃所為甘泉及洞簫頌令後宫貴人左右皆誦讀之</hi>兩都<lb/>
　<hi>後漢書班固字孟堅上兩都賦盛稱洛邑制度之美</hi>二京<hi>後漢書張衡字平子永元中天下承平日</hi>
　<hi>久自王侯以下莫不踰侈衡乃擬班固兩都作二京賦因以諷諫</hi>甘泉<hi>漢書揚雄字子雲正月從</hi>
　<hi>上甘泉還奏甘泉賦以風</hi>靈光<hi>後漢書王逸子延夀字文考逰魯作靈光殿賦蔡邕亦造此賦未成</hi>
　<hi>及見延夀所為遂輟翰</hi>仲宣偉長<hi>魏志王粲字仲宣徐幹字偉長文選曹子建與楊徳祖書</hi>
　<hi>曰昔仲宣獨步於漢南偉長擅名於青土</hi>太冲<hi>臧榮緒晉書左思字太冲欲作三都賦乃詣著作郎</hi>
　<hi>張載訪岷卭之事遂搆思十稔門庭藩溷皆著紙筆得句即疏之賦成張華見而咨嗟都邑豪貴競相傳</hi>
　<hi>寫</hi>安仁<hi>晉書潘岳字安仁弱冠辟司空太尉府舉秀才髙歩一時所著有耕藉射雉西征秋興閒</hi>
<pb n="KR4i0002_WYG_002-18b"/>
　<hi>居懐舊諸賦</hi>士衡<hi>臧榮緒晉書陸機字士衡與弟雲勤學聲溢四表機妙解情理作文賦</hi>子<lb/>
　安<hi>晉書成公綏字子安少有俊才口吃張華一見甚善之時人以貧賤不重其文仕至中臺郎著有嘯</hi>
　<hi>賦</hi>景純<hi>郭璞字景純晉中興書曰璞以中興/王宅江外乃著江賦述川瀆之美</hi>彦伯<hi>晉陽</hi>
　<hi>秋袁宏字彦伯賦苑有袁彦伯東征賦</hi>讀千賦<hi>桓譚新論余素好文見子雲善為賦欲從之學</hi>
　<hi>子雲曰能讀千首賦則善為之矣</hi>雕蟲霧縠<hi>揚子法言或問吾子少好賦曰然童子雕蟲篆</hi>
　<hi>刻俄而曰壯夫不為也或曰霧縠之組麗曰女工之蠧矣</hi>
　　頌讚第九<lb/>
四始之至頌居其極頌者容也所以美盛徳而述形容<lb/>
<pb n="KR4i0002_WYG_002-19a"/>
也昔帝嚳之世咸墨為頌以歌九韶自商巳下文理允<lb/>
備夫化偃一國謂之風風正四方謂之雅容告神明謂<lb/>
之頌風雅序人事兼變正頌主告神義必純美魯國<hi>元脱</hi>
<hi>曹補</hi>以公旦次編商人以前王追録斯乃宗廟之正歌非<lb/>
讌饗之常詠也時邁一篇周公所製哲人之頌規式存<lb/>
焉夫民各有心勿壅惟口晉輿<hi>元作興曹改</hi>之稱原田<hi>元作由曹</hi>
<hi>改</hi>魯民之刺裘鞸直言不詠短辭以諷丘明子髙並諜<lb/>
為誦斯則野誦之變體浸被乎人事矣及三閭橘頌情<lb/>
<pb n="KR4i0002_WYG_002-19b"/>
采芬芳比類寓意又覃及細物矣至於秦政刻文爰頌<lb/>
其徳漢之惠景亦有述容㳂世並作相繼於時矣若夫<lb/>
子雲之表充國孟堅之序戴侯武仲之美顯宗史岑之<lb/>
述熹<hi>元作僖曹改</hi>后或擬清廟或範駉那雖淺深不同詳畧<lb/>
各異其褒徳顯容典章一也至於班傅之北征西巡<hi>元作</hi>
<hi>逝</hi>變為序引豈不襃過而謬體哉馬融之廣成上林<hi>疑作</hi>
<hi>東巡</hi>雅而似賦何弄文而失質乎又崔瑗文學蔡邕樊渠<lb/>
並致美於序而簡約乎篇摯虞品藻頗為精覈至云雜<lb/>
<pb n="KR4i0002_WYG_002-20a"/>
以風雅而不變㫖趣徒張虛論有似黄白之偽説矣及<lb/>
魏晉辨頌鮮有出轍陳思所綴以皇子為標陸機積篇<lb/>
惟功臣最顯其褒貶雜居固末代之訛體也原夫頌惟<lb/>
典雅辭必清鑠敷冩似賦而不入華侈之區敬慎如銘<lb/>
而異乎規戒之域揄揚以發藻汪洋以樹義<hi>一作儀</hi>唯纎<lb/>
曲巧致與情而變其大體所底如斯而巳讚者明也助<lb/>
也<hi>二字從御覽增</hi>昔虞舜之祀樂正重讚葢唱發之辭也及益<lb/>
讚於禹伊陟讚於巫咸並颺言以明事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歎以助辭也<lb/>
<pb n="KR4i0002_WYG_002-20b"/>
故漢置鴻臚以唱拜為讚即古之遺語也至相如屬筆<lb/>
始讚荆軻及遷史固書託讚襃貶約文以總録頌體以<lb/>
論辭又紀傳後<hi>元作侈朱攷御覽改</hi>評亦同其名而仲治流别謬<lb/>
稱為述失之逺矣及景純注雅動植必讚<hi>一作讚之從御覽改</hi>義<lb/>
兼美惡亦猶頌之變耳然本其為義<hi>本字從御覽增</hi>事生奬歎<lb/>
所以古來篇體促而不廣<hi>一作曠從御覽改</hi>必結言於四字之<lb/>
句盤桓乎數韻之辭約舉以盡情昭灼以送文此其體<lb/>
也發源雖逺而致用葢寡大抵所歸其頌家之細條乎<lb/>
<pb n="KR4i0002_WYG_002-21a"/>
　　贊曰<lb/>
容體底頌勲業垂讚鏤彩摛文聲理有爛年積逾逺音<lb/>
徽如旦降及品物炫辭作翫<lb/>
　咸墨<hi>墨應作黒吕氏春秋帝嚳命咸黒作為聲歌九招六列六英</hi>變正<hi>詩序王道衰政教失</hi>
　<hi>而變風變雅作矣</hi>頌主告神<hi>詩大序頌者美盛徳之形容以其成功告於神明者也</hi>公<lb/>
　旦<hi>詩傳成王賜魯天子之禮樂以祀周公故有魯頌</hi>商人<hi>詩序商頌那祀成湯也烈祖祀中宗</hi>
　<hi>也𤣥鳥祀髙宗也長發大禘也殷武祀髙宗也皆前代祭祀宗廟之樂</hi>時邁<hi>國語周文公之詩曰</hi>
　<hi>載輯干戈載櫜弓矢我求懿徳肆於時夏允王保之韋昭注文公周公旦之謚也頌時邁之詩武王既伐</hi>
<pb n="KR4i0002_WYG_002-21b"/>
　<hi>紂周公為作此詩巡守告祭之樂歌</hi>壅口<hi>國語民慮之於心而宣之於口成而行之胡可壅也若壅</hi>
　<hi>其口其與能㡬何</hi>原田<hi>左傳晉侯聼輿人之頌曰原/田每每舍其舊而新是謀</hi>裘鞸<hi>孔樷</hi>
　<hi>子子順曰先君初相魯魯人謗頌之曰麛裘而芾投之無戾芾而麛裘投之無郵吕氏春秋同芾作鞸髙</hi>
　<hi>誘注鞸小兒此子順述孔子之事非子髙也子髙孔穿之子</hi>三閭橘頌<hi>離騷序屈原與楚同</hi>
　<hi>姓仕於懐王為三閭大夫著九章内一篇曰橘頌</hi>秦政<hi>史記秦始皇者名政東行郡縣上鄒嶧山</hi>
　<hi>立石與魯諸儒生議刻石頌秦徳</hi>惠景<hi>漢藝文志李思孝/景皇帝頌十五篇</hi>表充國<hi>趙充</hi>
　<hi>國傳充國字翁孫功徳與霍光等列畫未央宫成帝時西羗嘗有警上思將帥之臣追美充國迺召黄門</hi>
　<hi>郎揚雄即充國圖畫而頌之</hi>序戴侯<hi>後漢書竇融字周公光武八年與大軍㑹髙平封安豐侯</hi>
<pb n="KR4i0002_WYG_002-22a"/>
　<hi>卒謚戴文章流別有班固安豐戴侯頌</hi>美顯宗<hi>後漢書傅毅字武仲追美孝明帝功徳最盛而</hi>
　<hi>廟頌未立乃依清廟作顯宗頌十篇</hi>述熹后<hi>文選注范曄後漢書曰王莽末沛國史岑字孝山以</hi>
　<hi>文顯文章志七志並載岑出師頌而集林又載岑和熹鄧后頌計莽末以訖和熹百有餘年又東觀漢記</hi>
　<hi>東平王蒼上光武中興頌明帝問校書郎此與誰等對曰前世史岑之比斯則莽末史岑明帝時巳云前</hi>
　<hi>世不得為和熹之頌明矣葢有二史岑字子孝者仕王莽字孝山者當和熹書典散亡未詳爵里諸家遂</hi>
　<hi>以孝山之文載於子孝之集</hi>班傅<hi>後漢書竇憲遷大將軍以傅毅為司馬班固為中䕶軍憲府文</hi>
　<hi>章之盛冠於當世毅所著詩賦誄頌諸作凡二十八篇固所著賦銘誄頌諸作凡四十一篇</hi>馬融<lb/>
　<hi>馬融傳融字季長鄧太后臨朝鄧隲兄弟輔政俗儒世士以文徳可興武功宜廢融以為文武之道聖賢</hi>
<pb n="KR4i0002_WYG_002-22b"/>
　<hi>不墜五材之用無或可廢上廣成頌以諷諫太后怒遂令禁錮之安帝親政出為河間王長史時車駕東</hi>
　<hi>巡岱宗融上東巡頌召拜郎中</hi>崔瑗<hi>崔瑗傳瑗所著賦碑銘箴頌七蘇南陽文學官志歎辭移社文</hi>
　<hi>悔祈草書埶七言凡五十七篇其南陽文學官志諸能為文者皆自以弗及</hi>樊渠<hi>蔡邕樊惠渠頌</hi>
　<hi>畧曰陽陵縣東土氣辛螫嘉榖不植而涇水長流京兆尹樊君諱陵字徳雲遂樹柱累石委薪積土基跂</hi>
　<hi>工堅清流浸潤昔日鹵田化為甘壤農民熈怡悦豫謂之樊惠渠云</hi>摰虞<hi>摰虞傳虞字仲洽撰古文</hi>
　<hi>章類聚區分為三十巻名曰流别集各為之論辭理愜當為世所重</hi>雜以風雅<hi>文章流别論揚</hi>
　<hi>雄充國頌頌而似雅傅毅顯宗頌雜以風雅之意馬融之廣成上林純為今賦之體而謂之頌</hi>黄白<lb/>
　偽説<hi>吕氏春秋相劔者曰白所以為堅也黄所以為牣也黄白雜則堅且牣良劔也難者曰黄白雜</hi>
<pb n="KR4i0002_WYG_002-23a"/>
　<hi>則不堅且不牣焉得為利劔也</hi>陳思<hi>曹植字子建封陳思/王集有皇子生頌</hi>陸機<hi>陸機集有</hi>
　<hi>漢髙祖功臣頌</hi>樂正重讚<hi>尚書大傳舜為賔客禹為主人樂正進贊曰尚考大室之義唐為虞</hi>
　<hi>賓至今衍於四海成禹之變垂於萬世之後於是俊乂百工相和而歌慶雲</hi>益贊於禹<hi>見書</hi>
　<hi>大禹謨篇</hi>伊陟<hi>書在太戊時則有若伊陟臣扈格於上帝巫咸乂王家注伊陟伊尹之子巫氏咸名</hi>
　<hi>史記封禪書伊陟贊巫咸</hi>鴻臚<hi>漢書注鴻聲也臚傳也/所以傳聲贊導九賓也</hi>相如<hi>文章縁起</hi>
　<hi>司馬相如荆軻贊世巳不傳厥後班孟堅漢史以論為贊至宋范曄更以韻語</hi>謬稱為述<hi>漢書</hi>
　<hi>注顔師古曰史遷云為某事作某本紀某列傳班固謙不敢言作而改言述葢避作者之謂聖而取述者</hi>
　<hi>之謂明也但後之學者不曉此為漢書敘目見有述字乃呼為漢書述失之逺矣摰虞尚有此惑其餘曷</hi>
<pb n="KR4i0002_WYG_002-23b"/>
　<hi>足恠乎</hi>景純注雅<hi>郭璞傳璞字景純注釋爾雅别為音義圖譜</hi>
　　祝盟第十<lb/>
天地定位祀徧羣神<hi>元作臣朱改</hi>六宗既禋三望咸秩甘雨<lb/>
和風是生黍稷兆民所仰美報興焉犧盛惟馨本於明<lb/>
徳祝史陳信資乎文辭昔伊耆<hi>元作祁柳改</hi>始蜡以祭八神<lb/>
其辭云土反<hi>元作及許改</hi>其宅水歸其壑昆蟲無作草朩歸<lb/>
其澤則上皇祝文爰在兹矣舜之祠田云荷此長耜耕<lb/>
彼南畆四海俱有利民之志頗形於言矣至於商履聖<lb/>
<pb n="KR4i0002_WYG_002-24a"/>
敬日躋𤣥牡告天以萬方罪巳即郊禋之詞也素車禱<lb/>
旱以六事責躬則雩禜之文也及周之大祝掌六祝之<lb/>
辭是以庶物咸生陳於天地之郊旁作穆穆唱於迎日<lb/>
之拜夙興夜處言於祔廟之祝多福無疆布於少牢之<lb/>
饋宜社類禡莫不有文所以寅䖍<hi>許補</hi>於神祗嚴恭於宗<lb/>
廟也春秋巳下黷祀諂祭祝幣史辭靡神不至至於張<lb/>
老成室致善於歌哭之禱蒯聵臨戰獲佑於筋骨之請<lb/>
雖造次顛沛必於祝矣若夫楚辭招魂可謂祝辭之組<lb/>
<pb n="KR4i0002_WYG_002-24b"/>
纚也漢之羣祀肅其㫖<hi>一作百</hi>禮既總碩儒之儀亦參方<lb/>
士之術所以祕祝移過異於成湯之心侲子敺疫<hi>元作歐疾</hi>
<hi>王改</hi>同乎越巫之祝禮失之漸也至如黄帝有祝邪之文<lb/>
東方朔有罵鬼之書於是後之譴呪務於善罵唯陳思<lb/>
誥咎<hi>元脱曹補</hi>裁以正義矣若乃禮之祭祀事止告饗而中<lb/>
代祭文兼讚言行祭而兼讚葢引神而作也又漢代山<lb/>
陵哀䇿流文周䘮盛姬内史執䇿然則䇿本書贈因哀<lb/>
而為文也是以義同於誄而文實告神誄首而哀末頌<lb/>
<pb n="KR4i0002_WYG_002-25a"/>
體而祝<hi>一作呪</hi>儀太史所作之讚因周之祝文也凡羣言<lb/>
發華而降神務實修辭立誠在於無媿祈禱之式必誠<lb/>
以敬祭奠之楷宜恭且哀此其大較也班固之祀濛山<lb/>
祈禱之誠敬也潘岳之祭庾婦奠祭之恭哀也舉彚而<lb/>
求昭然可鑒矣盟者明也騂旄白馬珠盤玉敦陳辭乎<lb/>
方明之下祝告於神明者也在昔三王詛盟不及時有<lb/>
要誓結言而退周衰屢盟以及要契始之以曹沫終之<lb/>
以毛遂及秦昭盟夷設黄龍之詛漢祖建侯定山河之<lb/>
<pb n="KR4i0002_WYG_002-25b"/>
誓然義存則克終道廢則渝始崇替在人呪何預焉若<lb/>
夫臧洪歃辭氣截雲蜺劉琨鐵誓精貫霏霜而無補於<lb/>
晉漢反為仇讐故知信不由衷盟無益也夫盟之大體<lb/>
必序危機奬忠孝共存亡戮心力祈幽靈以取鑒指九<lb/>
天以為正感激以立誠切至以敷辭此其所同也然非<lb/>
辭之難處辭為難後之君子宜在殷鑒忠信可矣無恃<lb/>
神焉<lb/>
　　贊曰<lb/>
<pb n="KR4i0002_WYG_002-26a"/>
毖祀欽明祝史惟談立誠在肅修辭必甘季代彌飾絢<lb/>
言朱藍神之來格所貴無慚<lb/>
　六宗<hi>書禋於六宗孔安國傳一四時二寒暑三日四月五星六水旱漢郊祀志注六宗星辰風伯雨</hi>
　<hi>師司中司命一説云乾坤六子又一説天宗三日月星辰地宗三泰山河海或曰天地間㳺神也</hi>三<lb/>
　望<hi>左傳僖公三十一年卜郊不從乃免牲猶三望注望祭山川也</hi>伊耆<hi>禮記郊特牲伊耆氏始為</hi>
　<hi>蜡蜡也者嵗十二月合聚萬物而索饗之也八神先嗇一司嗇二百種三農四郵表畷五貓虎六坊七水</hi>
　<hi>庸八</hi>聖敬日躋<hi>詩商頌/長發篇</hi>𤣥牡<hi>見書/湯誓</hi>素車<hi>尸子湯之救旱也素車白馬布</hi>
　<hi>衣身嬰白茅以身為牲禱曰政不節與民失職與苞苴行與䜛夫昌與宫室崇與女謁盛與</hi>雩禜<lb/>
<pb n="KR4i0002_WYG_002-26b"/>
　<hi>左傳龍見而雩注旱祭也又曰雪霜風雨之災則禜之説文禱雨為雩禱晴為禜</hi>太祝<hi>周禮春官</hi>
　<hi>太祝掌六祝之辭以事鬼神曰順祝年祝吉祝化祝瑞祝筴祝</hi>庶物　迎日<hi>大戴禮孝昭冠</hi>
　<hi>辭皇皇上天照臨下土庶物羣生各得其所靡今靡古維予一人某敬拜皇天之祜又曰明光於上下勤</hi>
　<hi>施於四方旁作穆穆維予一人某敬拜迎於郊以正月朔日迎日於東郊</hi>祔廟<hi>儀禮明日以其班祔</hi>
　<hi>用嗣尸曰孝子某孝顯相夙興夜處小心畏忌不惰其身不寜用尹祭嘉薦普淖普薦溲酒適爾皇祖某</hi>
　<hi>甫以隮祔爾孫某甫</hi>多福無疆<hi>儀禮少牢饋食禮主人酳尸尸酢主人祝嘏主人曰皇尸命工</hi>
　<hi>祝承致多福無疆於汝孝孫</hi>宜社<hi>王制天子將出類乎上帝宜乎社造乎禰諸侯將出宜乎社造</hi>
　<hi>乎禰注宜祭名</hi>類禡<hi>詩是類是禡傳師祭也類/於上帝禡於所征之地</hi>張老成室<hi>檀弓</hi>
<pb n="KR4i0002_WYG_002-27a"/>
　<hi>晉獻文子成室晉大夫發焉張老曰美哉輪焉美哉奐焉歌於斯哭於斯聚國族於斯</hi>蒯聵<hi>左傳</hi>
　<hi>衛太子禱曰曾孫蒯聵敢昭告皇祖文王烈祖康叔文祖襄公鄭勝亂從晉午在難使鞅討之蒯聵不敢</hi>
　<hi>自佚備持矛焉敢告無絶筋無折骨無面傷以集大事</hi>祕祝<hi>漢郊祀志文帝詔曰祕祝之官移過</hi>
　<hi>於下朕甚弗取其除之</hi>侲子<hi>後漢禮儀志大儺謂之逐疫選中黄門子弟十嵗以上十二以下百</hi>
　<hi>二十人為侲子</hi>越巫<hi>郊祀志粤人勇之言粤人俗鬼而其祠皆見鬼數有効昔東甌王敬鬼夀百六</hi>
　<hi>十嵗後世怠嫚故衰耗武帝乃命粤巫立粤祝祠</hi>祝邪<hi>山海經東望山有獸名白澤能言語王者</hi>
　<hi>有徳明照幽逺則至軒轅記帝於桓山得白澤神獸能言達於萬物之情因問天地鬼神之事帝令冩為</hi>
　<hi>圖作祝邪之文以祝之</hi>罵鬼<hi>王延夀夢賦序云臣遂得東方朔與臣作罵鬼之書按朔與延夀隔</hi>
<pb n="KR4i0002_WYG_002-27b"/>
　<hi>世久逺或朔本有書延夀得之則可曰與臣作謬矣倘作書亦是夢中事便無所不可然彦和又豈以烏</hi>
　<hi>有為實録乎非後人傳冩之誤即前代有傅㑹失實者</hi>誥咎<hi>曹子建誥咎文序五行致災先史咸</hi>
　<hi>以為應政而作天地之氣自有變動未必政治之所興致也於時大風發屋㧞朩意有感焉聊假上帝之</hi>
　<hi>命以誥咎祈福</hi>哀策<hi>文章縁起漢樂安相/李尤作和帝哀策</hi>執策<hi>穆天子傳天子西至於重</hi>
　<hi>璧之臺盛姬告病天子哀之於是觴祀而哭内史執策注策所以書贈賻之事</hi>祭庾婦<hi>潘岳集有</hi>
　<hi>為諸婦祭庾新婦文</hi>騂旄<hi>左傳瑕禽曰昔平王東遷吾七姓從王牲用備具王賴之而賜之騂旄之</hi>
　<hi>盟注赤牛也</hi>白馬<hi>漢書王陵曰髙皇帝刑白馬而盟曰非劉氏而王者天下共擊之</hi>珠盤<lb/>
　玉敦<hi>周禮天官玉府若合諸侯則共珠盤玉敦</hi>方明<hi>漢律歴志太甲元年以冬至越茀祀先王</hi>
<pb n="KR4i0002_WYG_002-28a"/>
　<hi>於方明注才明者神明之象也以木為之方四尺畫六采東青西白南赤北黑上𤣥下黄</hi>詛盟<hi>榖粱</hi>
　<hi>傳詛盟不及三王</hi>結言<hi>公羊傳古者不/盟結言而退</hi>要契<hi>左傳使王叔氏與伯輿合要王</hi>
　<hi>叔氏不能舉其契注要合要辭理曲無以為答故不能舉其契要之辭</hi>曹沫<hi>國語曹沫為魯將三</hi>
　<hi>北魯莊公與齊桓公㑹於柯而盟沫執匕首刼桓公於壇盡歸魯之侵地</hi>毛遂<hi>史記秦圉邯鄲平原</hi>
　<hi>君求救於楚議日中不决毛遂按劔歴階而上曰從之利害兩言而决合從者為楚非為趙也楚王曰唯</hi>
　<hi>唯遂謂左右曰取雞狗馬之血來遂奉銅盤而跪進之楚王曰王當歃血次者吾君次者遂遂定從於殿</hi>
　<hi>上</hi>秦昭<hi>常璩巴志秦昭襄王與夷人刻石盟曰秦犯夷輸黄龍一雙夷犯秦輸清酒一鍾</hi>山<lb/>
　河<hi>史記髙祖功臣年表封爵之誓曰黄河如帶泰山如礪國以永寧爰及苗裔</hi>臧洪<hi>臧洪傳洪</hi>
<pb n="KR4i0002_WYG_002-28b"/>
　<hi>字子源太守張超請為功曹時董卓圖危社稷超與洪西至陳留見兄邈計事邈與語大異之邈先有謀</hi>
　<hi>約㑹超至定議乃與諸牧守大㑹酸棗設壇場將盟既而莫敢先登咸共推洪洪升壇歃血辭氣慷慨聞</hi>
　<hi>其言者無不激揚</hi>劉琨<hi>劉琨傳琨字越石建武元年琨與叚匹磾期討石勒匹磾推琨為大都督</hi>
　<hi>歃血載書檄諸方守俱集襄國琨匹磾進屯固安以俟衆軍匹磾從弟末波納勒厚賂獨不進乃沮其計</hi>
　<hi>琨匹磾以勢弱而退</hi>
　<lb/>
　<lb/>
　文心雕龍輯注巻二<lb/>
</p>
<p>
</p>
  </div>
</body>
</text>
</TEI>
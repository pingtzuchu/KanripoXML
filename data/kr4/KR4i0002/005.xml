<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文心雕龍輯注卷五</head> <lb/>
    <p>
<pb n="KR4i0002_WYG_005-1a"/>
欽定四庫全書<lb/>
　文心雕龍輯注卷五<lb/>
　　　　詹事府詹事加吏部侍郎銜黄叔琳撰<lb/>
　　封禪第二十一<lb/>
夫正位北辰響明南面所以運天樞毓黎獻者何嘗不<lb/>
經道緯徳以勒皇蹟者哉錄圖曰潬潬噅噅棼棼雉雉<lb/>
萬物盡化言至徳所被也丹書曰義勝欲則從欲勝義<lb/>
則凶戒慎之至也則戒慎以崇其徳至徳以凝其化七<lb/>
<pb n="KR4i0002_WYG_005-1b"/>
十有二君所以封禪矣昔黄帝神靈克膺鴻瑞勒功喬<lb/>
岳鑄鼎荆山大舜巡岳顯乎虞典成康封禪聞之樂緯<lb/>
及齊桓之霸爰窺王跡夷吾譎陳<hi>當作諫</hi>距以怪物固知<lb/>
玉牒金鏤專在帝皇也然則西鶼東鰈南茅北黍空談<lb/>
非徴勲徳而巳是史遷八書明述封禪者固禋祀之殊<lb/>
禮名<hi>元作銘朱改</hi>號之秘祝<hi>元脱朱補</hi>祀天之壯觀矣秦皇銘岱<lb/>
文自李斯法家辭氣體乏𢎞潤然疎而能壯亦彼時之<lb/>
絶采也鋪觀兩漢隆盛孝武禪號於肅然光武巡封於<lb/>
<pb n="KR4i0002_WYG_005-2a"/>
梁父誦<hi>元作請孫改</hi>徳銘勲乃鴻筆耳觀相如封禪蔚為唱<lb/>
首爾其表權輿序皇王炳元符鏡鴻業驅前古於當今<lb/>
之下騰休明於列聖之上歌之以禎瑞讚之以介邱絶<lb/>
筆兹文固維新之作也及光武勒碑則文自<hi>元作字</hi>張純<lb/>
首𦙍典謨末同祝辭引鈎䜟叙離亂<hi>元脱許補一本作合</hi>計武功<lb/>
述文徳事覈理舉華不足而實有餘矣凡此二家並岱<lb/>
宗實跡也及揚雄劇秦班固典引事非鐫石而體因紀<lb/>
禪觀劇秦為文影寫長卿詭言遯辭故兼包神怪然骨<lb/>
<pb n="KR4i0002_WYG_005-2b"/>
掣靡宻辭貫圓通自稱極思無遺力矣典引所叙雅有<lb/>
懿乎歴鑒前作能執厥中其致義㑹文斐然餘巧故稱<lb/>
封禪麗而不典劇秦典而不實豈非追觀易為明循勢<lb/>
易為力歟至於邯鄲受命攀響前聲風末力寡輯韻成<lb/>
頌雖文理順<hi>元作煩一作頗</hi>序而不能奮飛陳思魏徳假論客<lb/>
主問答迂緩且已千言勞深勣寡飈燄缺焉兹文為用<lb/>
蓋一代之典章也搆位之始宜明大體樹骨於訓典之<lb/>
區選言於宏富之路使意古而不晦於深文今而不墜<lb/>
<pb n="KR4i0002_WYG_005-3a"/>
於淺義吐光芒辭成亷鍔則為偉矣雖復道極數殫終<lb/>
然相襲而日新其采<hi>元作來</hi>者必超前轍焉<lb/>
　　贊曰<lb/>
封勒帝勣對越天休逖聴髙岳聲英克彪樹石九旻泥<lb/>
金八幽鴻律蟠采如龍如虬<lb/>
　嚮明<hi>易説卦傳聖人南面而聴天下嚮明而治</hi>運天樞<hi>天官書斗為帝車運於中央春秋運</hi>
　<hi>斗樞斗第一天樞</hi>黎獻<hi>書益稷萬邦黎獻共惟帝臣傳黎獻黎民之賢者也</hi>綠圖丹書<lb/>
　<hi>見正緯篇</hi>鑄鼎<hi>漢郊祀志公孫卿曰黄帝采首陽山銅鑄鼎於荆山下鼎既成冇龍垂胡䫇下迎黄</hi>
<pb n="KR4i0002_WYG_005-3b"/>
　<hi>帝</hi>巡岳<hi>書舜典歲二月東巡守至於岱宗五月南巡守至於南岳八月西巡守至於西岳十有一</hi>
　<hi>月朔巡守至於北岳</hi>成康封禪<hi>封禪書周徳之洽惟成王成王之封禪則近之矣</hi>齊桓<lb/>
　<hi>漢郊祀志齊桓公既霸㑹諸侯於葵丘而欲封禪管仲曰古者封泰山禪梁父者七十二家而夷吾所記</hi>
　<hi>者十冇二焉皆受命然後得封禪管仲睹桓公不可窮以辭因設之以事云云桓公乃止詳下西鶼東鰈</hi>
　<hi>注</hi>玉牒金縷<hi>後漢祭祀志封禪用玉牒書藏方石有玉檢檢用金縷五周以水銀和金以為</hi>
　<hi>泥</hi>西鶼東鰈南茅北黍<hi>郊祀志管仲曰古之封禪鄗上黍北里禾所以為盛冮淮</hi>
　<hi>間一茅三脊所以為藉也東海致比目之魚西海致比翼之鳥然後物有不召而至者十有五焉注比目</hi>
　<hi>魚其名謂之鰈比翼鳥其名謂之鶼</hi>祕祝<hi>見祝/盟篇</hi>銘岱<hi>秦始皇本紀始皇東行郡縣上鄒嶧</hi>
<pb n="KR4i0002_WYG_005-4a"/>
　<hi>山立石與魯諸生議刻石頌秦徳議封禪望祭山川之事遂上泰山禪梁父刻所立石</hi>禪號肅<lb/>
　然<hi>孝武本紀丙辰禪泰山下趾東北肅然山</hi>巡封梁父<hi>後漢祭祀志建武三十二年二月皇</hi>
　<hi>帝東巡狩至于岱宗柴甲午禪于梁隂</hi>相如<hi>司馬相如傳武帝曰相如病甚可往從悉取其書若</hi>
　<hi>不然後失之矣使所忠往而相如巳死其妻曰長卿未死時為一巻書曰有使者來求書奏之其遺札書</hi>
　<hi>言封禪事</hi>元符<hi>李善文選注/元符天符也</hi>介丘<hi>封禪文以登介丘注介大也丘山也言登泰山</hi>
　<hi>封禪也</hi>勒碑<hi>後漢祭祀志建武三十二年二月上至奉髙遣侍御史與蘭臺令史將工先上山刻</hi>
　<hi>石</hi>張純<hi>張純傳純奏上宜封禪曰宜及嘉時遵唐帝之典繼孝武之業以二月東巡狩封於岱宗</hi>
　<hi>明中興勒功勲復祖統報天神禪梁父祀地祗傳祚子孫萬世之基也中元元年帝乃東巡岱宗以純視</hi>
<pb n="KR4i0002_WYG_005-4b"/>
　<hi>御史大夫從并上元封舊儀及刻石文</hi>引鉤䜟叙離亂<hi>後漢祭祀志刻石文曰王莽簒</hi>
　<hi>叛宗廟隳壊社稷喪亡揚徐青三州首亂兵革横行延及荆州豪傑并兼百里屯聚往往僭號北夷作寇</hi>
　<hi>千里無煙無雞鳴犬吠之聲按文内多引河圖赤伏符㑹昌符孝經鉤命決等書</hi>劇秦<hi>揚雄劇秦</hi>
　<hi>美新序司馬相如作封禪一篇以彰漢氏之休臣敢竭肝膽寫腹心作劇秦美新一篇雖未究萬分之一</hi>
　<hi>亦臣之極思也</hi>典引<hi>班固典引序伏惟相如封禪靡而不典揚雄美新典而亡實臣不勝區區竊作</hi>
　<hi>典引一篇注典謂堯典引猶續也漢承堯後故述漢徳以續堯典</hi>兼包神怪<hi>謂篇中元符靈</hi>
　<hi>契黄瑞涌出云云也</hi>受命<hi>邯鄲淳著/魏受命述</hi>魏徳<hi>陳思王集魏徳論末曰固將封泰山禪梁</hi>
　<hi>父歴名山以祈福周五方之靈宇越八九於往素踵帝王之靈矩流餘祚於黎烝鍾元吉乎聖主</hi>逖<lb/>
<pb n="KR4i0002_WYG_005-5a"/>
　聴<hi>封禪文逖聴者風聲</hi>
　　章表第二十二<lb/>
夫設官分職髙卑聨事天子垂珠以聴諸侯鳴玉以朝<lb/>
敷奏以言明試以功故堯咨四岳舜命八元固辭再讓<lb/>
之請俞往欽哉之授並陳辭帝庭匪假書翰然則敷奏<lb/>
以言則<hi>一作即</hi>表章之義也明試以功即授爵之典也至<lb/>
太甲既立伊尹書誡思庸歸亳又作書以讚<hi>元作纘</hi>文翰<lb/>
獻替事斯見矣周監二代文理彌盛再拜稽首對揚休<lb/>
<pb n="KR4i0002_WYG_005-5b"/>
命承文受册敢當丕顯雖言筆未分而陳謝可見降及<lb/>
七國未變古式言事於主皆稱上書秦初定制改書曰<lb/>
奏漢定禮儀則有四品一曰章二曰奏三曰表四曰議<lb/>
章以謝恩奏以按劾表以陳請議以執異章者明也詩<lb/>
云為章于天謂文明也其在文物赤白曰章表者標也<lb/>
禮有表記謂徳見于儀其在器式揆景曰表章表之目<lb/>
蓋取諸此也按七略蓺文謠詠必錄章表奏議經國之<lb/>
樞機然闕而不纂者乃各有故事而在職司也前漢表<lb/>
<pb n="KR4i0002_WYG_005-6a"/>
謝遺篇寡存及後漢察舉必試章奏左雄奏議臺閣為<lb/>
式胡廣章奏<hi>一作表</hi>天下第一並當時之傑筆也觀伯始<lb/>
謁陵之章足見其典文之美焉昔晉文受册三辭<hi>元脱朱補</hi>
從命是以漢末讓表以三為斷曹公稱為表不必三讓<lb/>
又勿得浮華所以魏初表章指事造實求其靡麗則未<lb/>
足美矣至於文舉之薦禰衡氣揚采飛孔明之辭後主<lb/>
志盡文暢雖華實異㫖並表之英也琳瑀章表有譽當<lb/>
時孔璋稱健則其標也陳思之表獨冠羣才觀其體贍<lb/>
<pb n="KR4i0002_WYG_005-6b"/>
而律調辭清而志顯應物掣<hi>一作制</hi>巧隨變生趣執轡有<lb/>
餘故能緩急應節矣逮晉初筆札則張華為儁<hi>元作儔</hi>其<lb/>
三讓公封理周辭要引義比事必得其偶世珍鷦鷯莫<lb/>
顧章表及羊公之辭開府有譽於前談庾公之讓中書<lb/>
信美於往載<hi>一作册</hi>序志顯類有文雅焉劉琨勸進張駿<lb/>
自序文致耿介並陳事之美表也原夫章表之<hi>元作文謝改</hi>
為用也所以對揚王庭昭明心曲既其身文且亦國華<lb/>
章以造闕風矩應明表以致禁骨采宜耀循名課實以<lb/>
<pb n="KR4i0002_WYG_005-7a"/>
章<hi>元脱一作</hi>為本者也是以章式炳賁志在典謨使要而<lb/>
非略明而不淺表體多包情偽屢遷必雅義以扇其風<lb/>
清文以馳其麗然懇惻<hi>元作惬</hi>者辭為心使浮侈者情為<lb/>
文<hi>元作出</hi>使<hi>一作情為文屈</hi>繁約得正華實相勝唇吻不滯則中<lb/>
律矣子貢云心以制之言以結之蓋一<hi>一作以</hi>辭意也荀<lb/>
卿以為觀人美辭麗於黼黻文章亦可以喻於斯乎<lb/>
　　贊曰<lb/>
敷奏絳闕獻替黼扆言必貞明義則𢎞偉肅恭節文條<lb/>
<pb n="KR4i0002_WYG_005-7b"/>
理首尾君子秉文辭令有斐<lb/>
　聨事<hi>周禮大宰以八灋治官府三曰官聨以㑹官治</hi>垂珠<hi>玉藻天子玉藻十冇二旒釋名祭服</hi>
　<hi>曰冕𤣥上纁下前後垂珠冇文飾也</hi>八元<hi>左傳舜臣堯舉八元/使布五教于四方</hi>書誡<hi>書序</hi>
　<hi>太甲元年伊尹作伊訓</hi>思庸<hi>書序太甲放諸桐三年復歸于亳思庸伊尹作太甲三篇</hi>獻替<lb/>
　<hi>左傳君所謂可而有否焉臣獻其否以成其可君所謂否而有可焉臣獻其可以去其否</hi>丕顯<hi>左傳</hi>
　<hi>僖公二十八年王䇿命晉侯為侯伯晉侯三辭從命曰重耳敢再拜稽首奉揚天子之丕顯休命受册以</hi>
　<hi>出</hi>言筆<hi>曲禮史載/筆士載言</hi>章奏表議<hi>獨斷凡羣臣上書於天子者有四名一曰章二</hi>
　<hi>曰奏三曰表四曰駁議</hi>赤白<hi>考工記畫繢之事/赤與白謂之章</hi>揆景<hi>晉天文志鄭衆説土</hi>
<pb n="KR4i0002_WYG_005-8a"/>
　<hi>圭之長尺有五寸以夏至之日立八尺之表其景與土圭等謂之地中桓譚新論二儀之大可以章程測</hi>
　<hi>也三綱之動可以圭表測也</hi>七略<hi>見諸/子篇</hi>左雄<hi>左雄傳自雄掌納言多所匡肅章表奏議</hi>
　<hi>臺閣以為故事</hi>胡廣<hi>胡廣傳舉孝亷既到京師試以/章奏安帝以廣為天下第一</hi>文舉<hi>孔融</hi>
　<hi>傳融字文舉文選有薦禰衡表</hi>孔明<hi>諸葛亮傳亮字孔明後主建興五年率諸軍北駐漢中臨發上</hi>
　<hi>疏表見文選</hi>琳瑀<hi>陳琳阮瑀典論琳瑀之/章表書記今之雋也</hi>孔璋<hi>陳琳字孔璋魏文帝</hi>
　<hi>與呉質書孔璋章表殊健</hi>陳思之表<hi>陳思王植傳太和二年植常自憤怨抱利器而無所施上</hi>
　<hi>疏求白試五年植上疏求存問親戚</hi>張華<hi>張華傳初封廣武縣侯進封壯武郡公華十餘讓中詔敦</hi>
　<hi>譬乃受</hi>鷦鷯<hi>張華傳華初未知名/著鷦鷯賦以自寄</hi>辭開府<hi>羊祜傳武帝時加車騎將</hi>
<pb n="KR4i0002_WYG_005-8b"/>
　<hi>軍開府如三司之儀祜上表固讓載文選</hi>讓中書<hi>文選有庾亮/讓中書監表</hi>劉琨<hi>文選有劉</hi>
　<hi>琨勸進表</hi>張駿<hi>張駿傳駿上疏曰臣專命一方職在斧鉞勒雄既死人懐反正謂季龍李期之命曾</hi>
　<hi>不崇朝而皆纂繼㓙逆鴟目有年遂使桃蟲鼓翼四夷諠譁臣之所以宵吟荒漠痛心長路者也</hi>絳<lb/>
　闕<hi>孫楚傳楚作書遺孫皓曰竊號之旗稽顙絳闕球琳重錦充於府庫</hi>黼扆<hi>見詔䇿篇</hi>
　　奏啟第二十三<lb/>
昔唐虞之臣敷奏以言秦漢之輔上書稱奏陳政事獻<lb/>
典儀上急變劾愆<hi>一作僭</hi>謬總謂之奏奏者進也言<hi>元脱謝補</hi>
敷于下情進于上也秦始立奏而法家少文觀王綰之<lb/>
<pb n="KR4i0002_WYG_005-9a"/>
奏勲徳辭質而義近李斯之奏驪山事略而意逕政<hi>御覽</hi>
<hi>作故</hi>無膏潤形於篇章矣自漢以來奏事或稱上疏儒雅<lb/>
繼踵殊采可觀若夫賈誼之務農鼂錯之兵事<hi>元作卒孫改</hi>
匡衡之定郊王吉之觀禮溫舒之緩獄谷永之諫仙理<lb/>
既切至辭亦通暢<hi>一作達又作辨</hi>可謂識大體矣後漢羣賢嘉<lb/>
言罔伏楊秉耿介於災異陳蕃憤懣於尺一骨鯁得焉<lb/>
張衡指摘於史職蔡邕銓列於朝儀博雅明焉魏代名<lb/>
臣文理迭興若髙堂天文王<hi>元作黄從魏志改</hi>觀教學王朗節<lb/>
<pb n="KR4i0002_WYG_005-9b"/>
省甄<hi>元作甌朱改</hi>毅考課亦盡節而知治矣晉氏多難災屯<lb/>
流移劉頌殷勤於時務溫嶠懇惻<hi>一作切</hi>於費役並體國<lb/>
之忠規矣夫奏之為筆固以明允篤誠為本辨析疏通<lb/>
為首强志足以成務博見足以窮理酌古御今治繁總<lb/>
要此其體也若乃按劾之奏所以明憲清國昔周之太<lb/>
僕繩愆糾繆秦之御史職主文法漢置中丞總司按劾<lb/>
故位在鷙<hi>一作摯</hi>擊砥礪其氣必使筆端振風簡上凝霜<lb/>
者也觀孔光之奏董賢則實其奸回路粹之奏孔融則<lb/>
<pb n="KR4i0002_WYG_005-10a"/>
誣其釁惡名儒之與險士固殊心焉若夫傅咸<hi>元作盛</hi>勁<lb/>
直而按辭堅深劉隗切正而劾文濶略各其志也後之<lb/>
彈事迭相斟酌惟新日用而舊凖弗差然函人欲全矢<lb/>
人欲傷術在糾惡勢必深峭詩刺讒人投畀豺虎禮疾<lb/>
無禮方之鸚猩墨翟非儒目以豕彘孟軻譏墨比諸禽<lb/>
獸詩禮儒墨既其如兹奏劾嚴文孰云能免是以世人<lb/>
為文競於詆訶吹毛取瑕次骨為戾復似善罵多失折<lb/>
衷若能闢禮門以懸規標義路以植矩然後踰垣者折<lb/>
<pb n="KR4i0002_WYG_005-10b"/>
肱捷徑者滅趾何必躁言醜句詬<hi>元作話謝改</hi>病為切哉是<lb/>
以立範運衡宜明體要必使理有典刑辭有風軌總法<lb/>
家之式秉儒家之文不畏彊禦氣流墨中無縱詭隨聲<lb/>
動簡外乃稱絶席之雄直方之舉耳<hi>一作也</hi>啟者開也髙<lb/>
宗云啟乃心沃朕心取其義也孝景諱啟故兩漢無稱<lb/>
至魏國箋記始云啟聞奏事之末或云謹啟自晉來盛<lb/>
啟用兼表奏陳政言事既奏之異條讓爵謝恩亦表之<lb/>
别幹必斂飭<hi>元作散</hi>入規促其音節辨要輕清文而不侈亦啟<lb/>
<pb n="KR4i0002_WYG_005-11a"/>
之大略也又表奏确切號為讜言讜者偏也王道有偏<lb/>
乖乎蕩蕩<hi>下有脱字</hi>其偏故曰讜言也孝成稱班伯之讜言<lb/>
貴直也自漢置八儀宻奏隂陽皁囊封板故曰封事鼂<lb/>
錯受書還上便宜後代便宜多附封事慎機宻也夫王<lb/>
臣匪躬必吐謇諤事舉人存故無待泛説也<lb/>
　　贊曰<lb/>
皁飭司直肅清風禁筆鋭干將墨含淳酖雖有次骨無<lb/>
或膚浸獻政陳宜事必勝任<lb/>
<pb n="KR4i0002_WYG_005-11b"/>
　急變<hi>漢平帝紀乙未義陵寢神衣在柙中丙申旦衣在外牀上寢令以急變聞注非常之事故云急</hi>
　<hi>變</hi>王綰<hi>秦始皇本紀秦初并天下議帝號丞相王綰等議曰陛下平定天下海内為郡縣法令由</hi>
　<hi>一統五帝所不及古有天皇有地皇有泰皇泰皇最貴臣等昧死上尊號王為泰皇</hi>李斯<hi>蔡質漢儀</hi>
　<hi>李斯治驪山陵上書曰臣所將隸徒七十餘萬人治驪山者巳深巳極鑿之不入燒之不㸐叩之空空如</hi>
　<hi>下天状</hi>務農<hi>漢食貨志文帝即位躬修儉節思安百姓時民近戰國賈誼説上曰積貯者天下之</hi>
　<hi>大命也敺民而歸之農使天下各食其力末技游食之民轉而緣南晦則蓄積足而人樂其所矣</hi>兵<lb/>
　事<hi>鼂錯傳匈奴彊數寇邊上發兵以禦之錯上言兵事</hi>定郊<hi>漢郊祀志成帝初即位丞相匡衡等</hi>
　<hi>奏言帝王之事莫大乎承天之序承天之序莫重於郊祀宜於長安定南北郊為萬世基天子從之</hi>王<lb/>
<pb n="KR4i0002_WYG_005-12a"/>
　吉<hi>王吉傳吉疏曰安上治民莫善於禮願陛下與公卿大臣延及儒生述舊禮明王制敺一世之民躋</hi>
　<hi>之仁壽之域</hi>溫舒<hi>路溫舒傳宣帝初即位溫/舒上書言宜尚徳緩刑</hi>谷永<hi>漢郊祀志成帝</hi>
　<hi>末年頗好鬼神亦以無繼嗣故多上書言祭祀方術者皆得待詔祠祭上林苑中谷永説上曰臣聞明於</hi>
　<hi>天地之性不可惑以神怪盛稱竒怪鬼神及言世有仙人皆挾左道懐詐偽以欺罔世主</hi>楊秉<hi>楊秉</hi>
　<hi>傳帝時㣲行幸河南尹梁𦙍府舍是日大風拔樹晝昏秉因諫曰王者至尊出入有常况以先王法服而</hi>
　<hi>私出槃斿設有非常之變上負先帝下悔靡及</hi>陳蕃<hi>陳蕃傳時封賞踰制蕃上疏諫曰陛下宜採求</hi>
　<hi>得失擇從忠善尺一選舉委尚書三公使裒責誅賞各冇所歸</hi>張衡指摘<hi>張衡傳衡收檢遺文</hi>
　<hi>畢力補綴條上司馬遷班固所叙與典籍不合者十餘事又以為王莽本傳但應載簒事而巳至於編年</hi>
<pb n="KR4i0002_WYG_005-12b"/>
　<hi>月紀災祥宜為元后本紀又宜以更始之號建於光武之初</hi>朝儀<hi>蔡邕獨斷正月朝賀三公奉璧</hi>
　<hi>上殿向御座北面太常贊曰皇帝為君興三公伏皇帝坐乃進璧舊儀三公以下月朝後省常以六月朔</hi>
　<hi>十月朔旦朝後又以盛暑省六月朝故今獨以為正月十月朔朝也冬至陽氣起君道長故賀夏至隂氣</hi>
　<hi>起君道衰故不賀</hi>天文<hi>髙堂隆傳青龍中大治殿舍有星孛於大辰隆上疏曰今之宫室實違禮</hi>
　<hi>度乃更建立九龍華飾過前天彗章灼始起於房心犯帝座而干紫㣲此乃皇天子愛陛下是以發教戒</hi>
　<hi>之象欲必覺寤陛下不宜有忽以重天怒</hi>王觀<hi>魏志觀/字偉臺</hi>節省<hi>魏王朗有節省奏</hi>劉<lb/>
　頌<hi>劉頌傳除淮南相頌在郡上疏言封國之制宜如古典及六州將士之役凡數千言詔褒美之</hi>溫<lb/>
　嶠<hi>溫嶠傳太子起西池樓觀頗為勞費嶠上疏以為朝廷草創巨寇未烕宜應儉以率下太子納焉</hi>
<pb n="KR4i0002_WYG_005-13a"/>
　繩愆糾繆<hi>書序穆王命伯冏為周太僕正作冏命曰惟余一人無良實賴左右前後有位之士</hi>
　<hi>匡其不及繩愆糾繆格其非心俾克紹先烈今予命汝作大正正于羣僕侍御之臣懋乃后徳交修不逮</hi>
　御史中丞<hi>漢百官公卿表御史大夫秦官一曰中丞在殿中蘭臺掌圖籍秘書外督部刺史内</hi>
　<hi>領侍御史員十五人受公卿奏事舉劾按章</hi>奏董賢<hi>董賢傳賢自殺王莽復風孔光奏賢質性</hi>
　<hi>巧佞翼奸以獲封侯治第造冢不異王制死後以砂書棺至尊無以加臣請收沒入財物縣官</hi>奏孔<lb/>
　融<hi>孔融傳曹操令路粹枉奏融昔在北海見王室不靜欲規不軌云我大聖之後有天下者何必夘金</hi>
　<hi>刀</hi>傅咸<hi>傅咸傳咸字長虞剛簡有大節顧榮與親故書曰傅長虞為司隸勁直忠果劾按驚人雖</hi>
　<hi>非周才偏亮可貴也</hi>劉隗<hi>劉隗傳隗遷丞相司/直彈奏不畏彊禦</hi>彈事<hi>六朝御史中丞劾奏</hi>
<pb n="KR4i0002_WYG_005-13b"/>
　<hi>曰彈事文選有沈休文任彦昇彈事王淮之傳宋臺諫除御史中丞為百僚所憚自彪之至淮之四世居</hi>
　<hi>此職淮之嘗作五言詩范泰嘲之卿惟解彈事耳</hi>鸚猩<hi>曲禮鸚鵡能言不離飛鳥猩猩能言不離</hi>
　<hi>禽獸今人而無禮雖能言不亦禽獸之心乎</hi>墨翟非儒<hi>墨子非儒篇貪于飲食惰子作務陷</hi>
　<hi>于饑寒無以違之是苦人氣□䑕藏而羝羊視賁彘起君子笑之</hi>次骨<hi>杜周傳周少言重遲而内</hi>
　<hi>深次骨注其用法深刻至骨</hi>善罵<hi>留侯世家四皓曰陛下輕士善罵臣等義不受辱故恐而亡匿</hi>
　踰垣<hi>國語君有短垣而自踰之</hi>捷徑<hi>離騷夫唯捷/徑以窘步</hi>絶席<hi>王常傳常為横野大</hi>
　<hi>將軍位次與諸將絶席注絶席謂尊顯之也漢官儀曰御史大夫尚書令司隸校尉皆專席號三獨坐</hi>
　讜言<hi>漢書叙傳禁中張畫屏風畫紂醉踞妲已作長夜之樂上指畫問班伯伯對曰詩書淫亂之戒</hi>
<pb n="KR4i0002_WYG_005-14a"/>
　<hi>其原皆在於酒上迺喟然歎曰吾久不見班生今日復聞讜言</hi>皁囊封板<hi>後漢禮儀志日冬至</hi>
　<hi>召太史令各板書封以皁囊獨斷凡表章皆啟封其言宻事得皁囊盛</hi>封事<hi>霍光傳上令吏民得</hi>
　<hi>奏封事不闗尚書</hi>上便宜<hi>鼂錯傳太常遣鼂錯受尚/書伏生所還因上便宜事</hi>謇諤<hi>陳蕃</hi>
　<hi>傳竇太后優詔蕃曰忠孝之美徳冠本朝謇諤之操華首彌固</hi>司直<hi>百官公卿表武帝元狩五年初</hi>
　<hi>置司直掌佐丞相舉不法</hi>
　　議對第二十四<lb/>
周爰諮謀是謂為議議之言宜審事宜也易之節卦君<lb/>
子以制度數議徳行周書曰議事以制政乃弗迷議貴<lb/>
<pb n="KR4i0002_WYG_005-14b"/>
節制經典之體也昔管仲稱軒轅有明臺之議則其來<lb/>
逺矣洪水之難堯咨四岳宅揆之舉舜疇五人<hi>一本臣</hi>三<lb/>
代所興詢及芻蕘春秋釋宋魯桓務議及趙靈胡服而<lb/>
季父争論商鞅變法而甘龍交辨雖憲章無算而同異<lb/>
足觀迄至<hi>元作今</hi>有漢始立駁議駁者雜也雜議不純故<lb/>
曰駁也自兩漢文明楷式昭備藹藹多士發言盈庭若<lb/>
賈誼之遍代諸生可謂捷於議也至如主父<hi>當作吾邱</hi>之駁<lb/>
挾弓安國之辨匈奴賈捐之之陳於朱崖劉歆之辨於<lb/>
<pb n="KR4i0002_WYG_005-15a"/>
祖宗雖質文不同得事要矣若乃張敏之斷輕侮郭躬<lb/>
之議擅誅程<hi>元作陳</hi>曉之駁校事司馬芝之議貨錢何曾<lb/>
蠲出女之科秦秀定賈充之諡<hi>元作謐</hi>事實允當可謂達<lb/>
議體矣漢世善駁則應劭為首晉代能議則傅咸為宗<lb/>
然仲瑗博古而銓貫有叙長虞識治而屬辭枝繁及陸<lb/>
機斷議亦有鋒穎而諛辭弗剪頗累文骨亦各有美風<lb/>
格存焉夫動先擬議明用稽疑所以敬慎羣務弛張治<lb/>
術故其大體所資必樞紐經典採故實於前代觀通變<lb/>
<pb n="KR4i0002_WYG_005-15b"/>
於當今理不謬摇其枝字不妄舒其藻又<hi>御覽作其</hi>郊祀必<lb/>
洞於禮戎事必<hi>一作要又作宜</hi>練於兵田<hi>一作佃</hi>穀先曉於農斷<lb/>
訟務精於律然後標以顯義約以正辭文以辨潔為能<lb/>
不以繁縟為巧事以明覈為美不以深隱為竒此綱領<lb/>
之大要也若不達政體而舞筆弄文支離構辭穿鑿㑹<lb/>
巧空騁其華固為事實所擯設得其理亦為遊辭所埋<lb/>
矣昔秦女嫁晉從文衣之媵<hi>一本下有者字</hi>晉人貴媵而賤女<lb/>
楚珠鬻鄭為薰桂之櫝鄭人買櫝而還珠若文浮於理<lb/>
<pb n="KR4i0002_WYG_005-16a"/>
末勝其本則秦女楚珠復在於兹矣又對䇿者應詔而<lb/>
陳政也射䇿者探事而獻説也言中理準譬射侯中的<lb/>
二名雖殊即議之别體也古之造士選事考言漢文中<lb/>
年始舉賢良鼂錯對䇿蔚為舉首及孝武益明旁求俊<lb/>
乂對䇿者以第一登庸射䇿者以甲科入仕斯固選賢<lb/>
要術也觀鼂氏之對證騐古今辭裁以辨事通而贍超<lb/>
升髙第信有徴矣仲舒之對祖述春秋本隂陽之化究<lb/>
列代之變煩而不慁者事理明也公孫之對簡而未博<lb/>
<pb n="KR4i0002_WYG_005-16b"/>
然總要以約文事切而情舉所以太常居下而天子擢<lb/>
上也杜欽之對略而指事辭以治宣不為文作及後漢<lb/>
魯丕<hi>元作平朱改</hi>辭氣質素以儒雅中䇿獨<hi>一作以</hi>入髙第凡<lb/>
此五家並前<hi>元作明謝改又一本作列</hi>代之明範也魏晉巳來稍務<lb/>
文麗以文紀實所失巳多及其來選又稱疾不㑹雖欲<lb/>
求文弗可得也是以漢飲博士而雉集乎堂晉䇿秀才<lb/>
而麏興於前無他怪也選失之異耳夫駁議偏辨各執<lb/>
異見對䇿揄揚大明治道使事深於政術理宻於時務<lb/>
<pb n="KR4i0002_WYG_005-17a"/>
酌三五以鎔世而非迂緩之髙談馭權變以拯俗而非<lb/>
刻薄之偽論風恢恢而能逺流洋洋而不溢王庭之美<lb/>
對也難矣哉士之為才也或練治而寡文或工文而疎<lb/>
治對䇿所選實屬通才志足文逺不其鮮歟<lb/>
　　贊曰<lb/>
議惟疇政名實相課斷理必綱摛辭無懦對䇿王庭同<lb/>
時酌和治體髙秉雅謨逺播<lb/>
　明臺<hi>管子黄帝立明臺之議者上觀於賢也</hi>釋宋<hi>春秋僖公二十二年公㑹諸侯盟于薄釋</hi>
<pb n="KR4i0002_WYG_005-17b"/>
　<hi>宋公公羊傳執未有言釋之者此其言釋之何公與為爾也公與為爾奈何公與議爾也按魯桓公無議</hi>
　<hi>釋宋事桓當作僖</hi>胡服<hi>趙世家武靈王欲胡服公子成曰中國者賢聖之所教也今王舎此而襲</hi>
　<hi>逺方之服變古之教逆人之心王曰儒者一師而俗異中國同禮而教離今叔之所言者俗也吾之所言</hi>
　<hi>者所以制俗也公子成曰王將繼簡襄之意以順先王之志臣敢不聴命乎</hi>變法<hi>商君列傳孝公</hi>
　<hi>既用衛鞅鞅欲變法甘龍曰聖人不易民而教知者不變法而治鞅曰龍之所言世俗之言也三代不同</hi>
　<hi>禮而王五伯不同法而伯孝公曰善卒定變法之令</hi>駁議<hi>見章/表篇</hi>賈誼<hi>賈誼傳誼為博士每</hi>
　<hi>詔令議下諸老先生不能言賈生盡為之對人人各如其意所欲出諸生于是以為能文帝説之</hi>駁<lb/>
　挾弓<hi>吾丘壽王傳公孫𢎞奏言禁民毋得挾弓弩便上下其議壽王對曰臣恐邪人挾之而吏不能</hi>
<pb n="KR4i0002_WYG_005-18a"/>
　<hi>止良民以自備而抵法禁是擅賊威而奪民救也上以難𢎞𢎞詘服焉按非主父偃事</hi>辨匈奴<lb/>
　<hi>韓安國傳武帝時匈奴請和親大行王恢議伏兵襲擊安國曰匈奴輕疾悍亟之兵也至如猋風去如收</hi>
　<hi>電難得而制今使邊郡久廢耕織以支胡之常事其勢不相權也臣故曰勿擊便</hi>陳朱崖<hi>朱崖</hi>
　<hi>當作珠厓賈捐之傳珠厓又反上使王商詰問捐之捐之對曰臣愚以為非冠帶之國禹貢所及春秋所</hi>
　<hi>治皆可且無以為願遂棄珠厓專用恤闗東為憂</hi>辨祖宗<hi>劉歆武帝廟不宜毁議孝武皇帝南</hi>
　<hi>滅百粤北攘匈奴至今累世賴之天子三昭三穆與太祖之廟而七孝宣皇帝舉公卿之議既以為世宗</hi>
　<hi>之廟臣愚以為不宜毁</hi>斷輕侮<hi>張敏傳建初中有人侮辱人父者而其子殺之肅宗貰其死刑</hi>
　<hi>自後因以為比遂定議以為輕侮法敏駁議曰使執憲之吏得設巧詐非所以導在醜不爭之義可下三</hi>
<pb n="KR4i0002_WYG_005-18b"/>
　<hi>公廷尉蠲除其敝議寢不省敏復上疏和帝從之</hi>議擅誅<hi>郭躬傳竇固出擊匈奴秦彭為副彭</hi>
　<hi>在别屯而輒以法斬人固奏彭專擅請誅之顯宗乃引公卿朝臣平其罪科躬曰漢制棨㦸即為斧鉞於</hi>
　<hi>法不合罪帝從躬議</hi>駁校事<hi>魏志程曉嘉平中為黄門侍郎時校事放横曉上疏遂罷校事官</hi>
　議貨錢<hi>司馬芝傳先是文帝罷五銖錢令民以穀幣豐為市至明帝時巧偽滋多芝議以用錢非獨</hi>
　<hi>國亦以省刑從之</hi>蠲出女科<hi>晉刑法志魏法犯大逆者誅及已出之女毌丘儉之誅其子甸</hi>
　<hi>妻荀氏應坐死詔聴離婚荀氏所生女芝為劉子元妻亦坐死以懐姙繫獄荀氏辭詣司隸校尉何曾乞</hi>
　<hi>恩求沒為官婢以贖芝命曽哀之使主簿程咸上議曰男不得罪於他族而女獨嬰戮於二門臣以為在</hi>
　<hi>室之女從父母之誅既醮之婦制從夫家之罰宜改舊科以為永</hi>定賈充諡<hi>秦秀傳賈充薨議諡</hi>
<pb n="KR4i0002_WYG_005-19a"/>
　<hi>秀議曰充以異姓為後絶祖父之血食開朝廷之禍門諡法昬亂紀度曰荒請諡荒</hi>應劭<hi>應劭傳劭</hi>
　<hi>凡為駁議三十篇</hi>仲瑗<hi>應劭傳劭字仲逺注續漢書文士傳作仲援漢官儀又作仲瑗</hi>貴媵<lb/>
　賤女買櫝還珠<hi>韓子昔秦伯嫁其女於晉公子令晉為之飾裝從衣文之媵七十人至晉</hi>
　<hi>晉人愛其妾而賤公女此可謂善嫁妾而未可謂善嫁女也楚人有賣其珠於鄭者為木蘭之櫃薰桂椒</hi>
　<hi>之櫝綴以珠玉飾以玫瑰輯以翡翠鄭人買其櫝而還其珠此可謂善賣櫝矣未可謂善鬻珠也</hi>射<lb/>
　䇿對䇿<hi>蕭望之傳望之以射䇿甲科為郎注射䇿者謂為難問疑義書之於䇿量其大小署為甲</hi>
　<hi>乙之科列而置之不使彰顯有欲射者隨其所取得而釋之以知優劣射之言投射也對䇿者顯問以政</hi>
　<hi>事經義令各對之而觀其文辭定髙下也</hi>舉賢良<hi>鼂錯傳詔有司舉賢良文學士對䇿者百餘人</hi>
<pb n="KR4i0002_WYG_005-19b"/>
　<hi>錯為髙第</hi>仲舒<hi>董仲舒傳仲舒少治春秋武帝即位舉賢良文學之士前後百數而仲舒以賢良對</hi>
　<hi>䇿舉首</hi>公孫對<hi>平津侯傳公孫𢎞使匈奴還不合上意病免歸元光五年詔徴文學國人固推</hi>
　<hi>𢎞𢎞至太常太常令所徴儒士各對䇿百餘人𢎞第居下䇿奏天子擢𢎞對為第一</hi>杜欽<hi>杜欽傳日</hi>
　<hi>蝕地震詔舉賢良方正能直言士欽上對云云</hi>魯丕<hi>魯丕傳丕字叔陵兼通五經為當世名儒肅宗</hi>
　<hi>詔舉賢良方正劉寬舉丕時對䇿者百有餘人惟丕在髙第闗東號之曰五經復興魯叔陵</hi>稱疾<lb/>
　<hi>晉書元帝時以天下喪亂逺方孝秀不復䇿試到即除署既經略粗定乃詔試經有不中科刺史太守免</hi>
　<hi>官其後孝秀莫敢應命有送至京師皆以疾辭</hi>雉集<hi>漢成帝紀鴻嘉二年春行幸雲陽三月博士行</hi>
　<hi>飲酒禮有雉蜚集于庭歴階升堂而雊詔舉敦厚有行義能直言者冀聞切言嘉謀</hi>麏興<hi>晉五行志</hi>
<pb n="KR4i0002_WYG_005-20a"/>
　<hi>咸和六年正月㑹州郡秀孝於樂賢堂有麏見于前獲之孫盛以為吉祥夫秀孝天下之彦士樂賢堂所</hi>
　<hi>以樂養賢也自喪亂以後風教陵夷秀孝䇿試四科之實麏興於前或斯故乎</hi>志足文逺<hi>左傳</hi>
　<hi>仲尼曰志有之言以足志文以足言不言誰知其志言之無文行而不逺</hi>
　　書記第二十五<lb/>
大舜云書用識哉所以記時事也蓋聖賢言辭總為之<lb/>
<hi>一作尚</hi>書書之為體主言者也揚雄曰言心聲也書心畫<lb/>
也聲畫形君子小人見矣故書者舒也舒布其言陳之<lb/>
簡牘取象於夬貴在明決而巳三代政暇文翰頗疎春<lb/>
<pb n="KR4i0002_WYG_005-20b"/>
秋聘繁書介彌盛繞朝贈士㑹以䇿子家與趙宣以書<lb/>
巫臣之遺子反子産之諫范宣詳觀四書辭若對面又<lb/>
子服敬叔進弔書于滕君固知行人挈辭多被翰墨矣<lb/>
及七國獻書詭麗輻輳漢來筆札辭氣紛紜觀史遷之<lb/>
報任安東方朔之難公孫楊惲之酬㑹宗子雲之答劉<lb/>
歆志氣槃桓各含殊采並杼軸乎尺素抑揚乎寸心逮<lb/>
後漢書記則崔瑗尤善魏之元瑜號稱翩翩文舉屬董<lb/>
半簡必錄休璉好事留意詞翰抑其次也嵇康絶交實<lb/>
<pb n="KR4i0002_WYG_005-21a"/>
志髙而文偉矣趙至叙<hi>元作贈王性凝改</hi>離迺少年之激切也<lb/>
至如陳遵占辭百封各意禰衡代書親疎得宜斯又<hi>御覽</hi>
<hi>作皆</hi>尺牘之偏才也詳總書體本在盡言言以散鬱陶託<lb/>
風采故宜條暢<hi>御覽作滌蕩</hi>以任氣優柔以懌懐文明從容<lb/>
亦心聲之獻酬也若夫尊貴差序則肅以節文戰國以<lb/>
前君臣同書秦漢立儀始有表奏王公國内亦稱奏書<lb/>
張敞奏書於膠后其義美矣迄至後漢稍有名品公府<lb/>
奏記而郡將奏牋記之言志進巳志也牋者表也表識<lb/>
<pb n="KR4i0002_WYG_005-21b"/>
其情也崔寔奏記於公府則崇讓之徳音矣黄香奏牋<lb/>
於江夏亦肅恭之遺式矣公幹牋記麗而規益子桓弗<lb/>
論故世所共遺若略名取實則有美於為詩矣劉廙謝<lb/>
恩喻切以至陸機自理情周而巧牋之為善者也原牋<lb/>
記之為式既上窺乎表亦下睨乎書使敬而不懾簡而<lb/>
無傲清美以惠其才彪蔚以文其響蓋牋記之分也夫<lb/>
書記廣大衣被事體筆劄雜名古今多品是以總領黎<lb/>
庶則有譜籍簿錄醫歴星筮則有方術占試申憲述兵<lb/>
<pb n="KR4i0002_WYG_005-22a"/>
則有律令法制朝市徴信則有符契券疏百官詢事則<lb/>
有闗刺解諜萬民達志則有状列辭諺並述理於心著<lb/>
言於翰雖藝文之末品而政事之先務也故謂譜者普<lb/>
也注序世統事資周普鄭氏譜詩蓋取乎此籍者借也<lb/>
歲借民力條之於版春秋司籍即其事也簿者圃也草<lb/>
木區别文書類聚張湯李廣為吏所簿别情偽也錄者<lb/>
領也古史世本編以簡䇿領其名數故曰錄也方者隅<lb/>
也醫藥攻病各有所主專精一隅故藥術稱方術者路<lb/>
<pb n="KR4i0002_WYG_005-22b"/>
也算歴極數見路乃明九章積㣲故以為術淮南萬畢<lb/>
皆其類也占者覘也星辰飛伏伺候乃見精<hi>疑作登</hi>觀書<lb/>
雲故曰占也式者<hi>元脱</hi>則也隂陽盈虚五行消息變雖不<lb/>
常而稽之有則也律者中也黄鐘調起五音以正<hi>元本下多</hi>
<hi>音以正三字</hi>法律馭民八刑克平以律為名取中正也令者<lb/>
命也出命申禁有若自天管仲下命<hi>一作令</hi>如流水使民<lb/>
從也法者象也兵謀無方而竒正有象故曰法也制者<lb/>
裁也上行於下如匠之制器也符者孚<hi>元作厚謝改</hi>也徴召<lb/>
<pb n="KR4i0002_WYG_005-23a"/>
防偽事資中孚三代玉瑞漢世金竹末代從省易以書<lb/>
翰矣契者結也上古純質結繩執契今𦍑胡徴數負販<lb/>
記緡其遺風歟券者束也明白約束以備情偽字形半<lb/>
分故周稱判書古有鐵券以堅信誓王褒髯奴則券之<lb/>
楷也疏者布也布置物類撮題近意故小券短書號為<lb/>
疏也闗者閉也出入由門闗閉當<hi>一作由</hi>審庶務在政通<lb/>
塞應詳韓非云孫亶回<hi>元作四朱改</hi>聖相也而闗於州部蓋<lb/>
謂此也刺者達也詩人諷刺周禮三刺事叙相達若針<lb/>
<pb n="KR4i0002_WYG_005-23b"/>
之通結矣解者釋也解釋結滯徴事以對也牒者葉也<lb/>
短簡編牒如葉在枝溫舒截蒲即其事也議政未定故<lb/>
短牒咨謀牒之尤宻謂之為籖籖者纎<hi>一作籖</hi>宻者也状<lb/>
者貌也體<hi>一作禮</hi>貌本原取其事實先賢表諡並有行状<lb/>
狀之大者也列者陳也陳列事情昭然可見也辭者舌端<lb/>
之文通巳於人子産有辭諸侯所賴不可巳也諺者直<lb/>
語也喪言亦不及文<hi>元作交</hi>故弔亦稱諺㕓路淺言有實<lb/>
無華鄒穆公云囊滿<hi>汪本作漏</hi>儲中皆其類也太誓曰古人<lb/>
<pb n="KR4i0002_WYG_005-24a"/>
有言牝雞無晨大雅云人亦有言惟憂用老並上古遺<lb/>
諺詩書可引者也至於陳琳諫辭稱掩目捕雀潘岳哀<lb/>
辭稱掌珠伉儷並引俗説而為文辭者也夫文辭鄙俚<lb/>
莫過於諺而聖賢詩書採以為談况踰於此豈可忽哉<lb/>
觀此四條並書記所摠或事本相通而文意各異或全<lb/>
任質素或雜用文綺隨事立體貴乎精要意少一字則<lb/>
義闕句長一言則辭妨並有司<hi>一作詞</hi>之實務而浮藻之<lb/>
所忽也然才冠鴻筆多疎尺牘譬九方堙之識駿足而<lb/>
<pb n="KR4i0002_WYG_005-24b"/>
不知毛色牝牡也言既身文信亦邦瑞翰林之士思理<lb/>
實焉<lb/>
　　贊曰<lb/>
文藻條流託在筆札既馳金相亦運木訥萬古聲薦千<lb/>
里應拔庶務紛綸因書乃察<lb/>
　書用識哉<hi>書益稷篇文</hi>揚雄云云<hi>見法言/問神篇</hi>簡牘<hi>杜預春秋序大事書</hi>
　<hi>之於䇿小事簡牘而已</hi>象夬<hi>見徴/聖篇</hi>贈䇿<hi>左傳晉人患秦之用士㑹也乃使魏壽餘偽以</hi>
　<hi>魏叛者以誘士㑹士㑹行繞朝贈之以䇿曰子無謂秦無人吾謀適不用也</hi>與書<hi>左傳晉侯不見</hi>
<pb n="KR4i0002_WYG_005-25a"/>
　<hi>鄭伯以為貳於楚也鄭子家使執訊而與之書以告趙宣子</hi>遺子反<hi>左傳楚子重子反以夏姬</hi>
　<hi>故怨巫臣而殺其族巫臣自晉遺二子書</hi>諫范宣<hi>左傳范宣子為政諸侯之幣重鄭人病之子産</hi>
　<hi>寓書於子西以告宣子</hi>進弔書<hi>檀弓滕成公之喪使/子服敬叔弔進書</hi>筆札<hi>司馬相如</hi>
　<hi>傳相如請為天子遊獵之賦上令尚書給筆札注札木簡之薄小者時未多用紙故給札以書</hi>報任<lb/>
　安<hi>司馬遷傳遷被刑之後為中書令尊寵任職故人益州刺史任安予遷書責以古賢臣之義遷報以</hi>
　<hi>書</hi>難公孫<hi>公孫𢎞傳武帝時北築朔方𢎞諫以為罷弊中國上使朱買臣等難𢎞置朔方之便</hi>
　<hi>發十䇿𢎞不得一按東方朔傳有答客難無難公孫𢎞事</hi>酬㑹宗<hi>楊惲傳惲失位家居治産業起</hi>
　<hi>室宅以財自娯友人孫㑹宗知略士也與惲書諫戒之惲報以書</hi>答劉歆<hi>揚雄字子雲集有答</hi>
<pb n="KR4i0002_WYG_005-25b"/>
　<hi>劉歆書</hi>元瑜<hi>魏文帝集與呉質書元/瑜書記翩翩致足樂也</hi>文舉<hi>孔融傳融字文舉魏文帝</hi>
　<hi>深好融文辭募天下上融文章者輒賞以金帛</hi>休璉<hi>文章叙錄應璩字休璉博學好屬文善為書記</hi>
　<hi>文</hi>絶交<hi>嵇康傳山濤將去選官舉/康自代康乃與濤書告絶</hi>叙離<hi>晉文苑傳趙至與嵇康兄</hi>
　<hi>子蕃友善及將逺適乃與蕃書叙離并陳其志</hi>陳遵<hi>陳遵傳起為河南太守既到官治私書謝京師</hi>
　<hi>故人遵憑几口占書吏且省官事書數百封親疎各有意</hi>禰衡<hi>後漢文苑傳禰衡為黄祖作書記輕</hi>
　<hi>重疎宻各得體宜</hi>獻酬<hi>世説人問撫軍殷浩談竟何如答曰不能勝人差可獻酬羣心</hi>君臣<lb/>
　同書<hi>如樂毅報燕王燕王謝樂間上下無别同稱書也</hi>表奏<hi>文章緣起表淮南王安諫伐閩</hi>
　<hi>表奏漢枚乗奏書諫呉王濞</hi>張敞<hi>張敞傳敞拜膠東相到膠東居頃之王太后數出游獵敞奏書</hi>
<pb n="KR4i0002_WYG_005-26a"/>
　<hi>諫</hi>郡將<hi>嚴延年傳延年新將注新為郡將也/謂郡守為郡將者以其兼領武事也</hi>崔寔<hi>見諸</hi>
　<hi>子篇</hi>黄香<hi>後漢文苑傳黄香字文彊江夏安/陸人所著賦牋奏書令凡五篇</hi>公幹<hi>劉楨字公</hi>
　<hi>幹按魏文帝與呉質書公幹五言詩妙絶當時而不言其牋記故云弗論文帝字子桓</hi>劉廙<hi>劉廙</hi>
　<hi>傳魏諷反廙弟偉為諷所引當相坐誅太祖令曰叔向不坐弟虎古之制也特原不問徙署丞相倉曹屬</hi>
　<hi>廙上疏謝曰起烟於寒炭之上生華於巳枯之木物不答施於天地子不謝生於父母</hi>陸機自<lb/>
　理<hi>陸機謝平原内史表横為故齊王冏誣臣與衆人共作禪文幽執囹圄當為誅始臣乃﨑嶇自列片</hi>
　<hi>言隻字不闗其間字蹤筆迹皆可推挍</hi>譜<hi>漢藝文志帝王諸侯世譜二十巻古來帝王年譜五巻劉</hi>
　<hi>杳傳王僧孺撰譜訪杳血脈所因杳云桓譚新論云太史三世表旁行邪上並效周譜以此而推當起周</hi>
<pb n="KR4i0002_WYG_005-26b"/>
　<hi>代</hi>籍<hi>蕭何世家髙祖入闗何獨先走丞相/府收圖籍以是具知天下户口阨塞</hi>簿<hi>漢食貨志多張</hi>
　<hi>空簿注簿計簿也</hi>錄<hi>周禮職幣振掌事者之餘財皆/辨其物而奠其錄注定其錄籍</hi>方<hi>漢藝文志</hi>
　<hi>經方十一家經方者辯五苦六辛致水火之齊以通閉解結</hi>術<hi>漢藝文志凡數術百九十家數術者</hi>
　<hi>皆明堂義和史卜之職也</hi>占<hi>漢藝文志雜占十八家雜占/者紀百事之象候善惡之微</hi>式<hi>周禮大師</hi>
　<hi>抱天時與大師同車注太史主抱式以知天時處吉㐫釋曰據當時占文謂之式以其見時候有灋式故</hi>
　<hi>謂載天文者為式漢藝文志羨門式法二十巻羨門式二十巻</hi>律<hi>漢刑法志蕭何攈摭秦法取其宜於</hi>
　<hi>時者作律九章</hi>令<hi>蕭望之傳金布令甲注金布者令篇名也其上有府庫金錢布帛之事因以篇名令</hi>
　<hi>甲者其篇甲乙之次</hi>法<hi>周禮疏齊景公時大夫田穰苴作司馬法至六國時齊威王大夫等追論古法</hi>
<pb n="KR4i0002_WYG_005-27a"/>
　<hi>又作司馬法附于穰苴漢藝文志張良韓信序次兵法</hi>制<hi>禮記月令命/有司脩法制</hi>符<hi>東觀漢記</hi>
　<hi>郭丹初之長安從宛人陳兆買入闗符以入函谷闗既入封符乞人曰不乗使者車不出闗</hi>契<hi>周禮</hi>
　<hi>小宰之職聴取予以書契注書契謂出予受人之凡要凡簿書之最目獄訟之要詞皆曰契</hi>劵<hi>周禮</hi>
　<hi>天官小宰四曰聴稱責以傅别注傅别謂券書也聴訟責者以券書决之地官質人大市以質小市以劑</hi>
　<hi>注大市人民馬牛之屬用長券小市兵器珍異之物用短券</hi>闗刺<hi>唐百官志諸司相質其制有三</hi>
　<hi>一曰闗二曰刺三曰移</hi>牒<hi>左傳右師不敢對受牒而/退正義簡牒也牒札也</hi>状<hi>楊引傳引母終</hi>
　<hi>經十三年哀慕不改郡縣鄉里三百人上状稱美</hi>辭<hi>周書兩造具備師聴五辭五辭簡孚正于五刑</hi>
　譜詩<hi>鄭𤣥傳𤣥所著毛詩譜注𤣥於詩禮論語為之作序此譜亦序之類避子夏序名以其列諸侯</hi>
<pb n="KR4i0002_WYG_005-27b"/>
　<hi>世及之次謂之為譜</hi>司籍<hi>左傳周景王謂籍談曰昔而髙祖孫伯黶司晉之典籍以為大政故曰籍</hi>
　<hi>氏</hi>張湯<hi>史記酷吏傳天子以湯懐詐面欺使使八輩簿責湯注謂以文簿次第二責之</hi>李廣<lb/>
　<hi>李廣傳廣從大將軍擊匈奴惑失道大將軍使長史急責廣之幕府對簿</hi>世本<hi>班彪傳左丘明有記</hi>
　<hi>錄黄帝以來至春秋時帝王公侯卿大夫號曰世本一十五篇馬總意林傅子曰楚漢之際有好事者作</hi>
　<hi>世本上錄黄帝下逮漢末</hi>九章<hi>鄭𤣥傳始通京氏易公羊春秋三統歴九章算術注三統歴劉歆所</hi>
　<hi>撰九章算術周公作也凡有九篇方田一粟米二差分三少廣四均輸五方程六傍要七盈不足八鉤股</hi>
　<hi>九</hi>萬畢<hi>龜策傳臣為郎時見萬畢石朱方傳曰有神龜在江南嘉林中注萬畢術中有石朱方方</hi>
　<hi>中説嘉林中故云傳曰淮南有畢萬術一巻</hi>書雲<hi>左傳凡分至啟/閉必書雲物</hi>黄鐘<hi>漢律</hi>
<pb n="KR4i0002_WYG_005-28a"/>
　<hi>歴志五聲之本生于黄鐘之律</hi>管仲<hi>管子下令於流水之/原者令順民心也</hi>玉瑞<hi>周禮典瑞</hi>
　<hi>掌玉瑞玉器之藏注瑞符信也五帝本紀修五禮五玉注即五瑞也</hi>金竹<hi>孝文本紀初與郡國守相</hi>
　<hi>為銅虎符竹使符</hi>判書<hi>周禮秋官朝士凡有責者有判書以治則聴注判半分而合者</hi>鐵券<lb/>
　<hi>漢髙帝紀與功臣剖符作誓丹書鐵券</hi>髯奴<hi>王褒僮約券文曰資中男子王子淵從成都安志里</hi>
　<hi>女子楊惠買夫時户下髯奴便了決賣萬五千奴從百役使不得有二言</hi>孫亶回<hi>韓子徐渠問田</hi>
　<hi>鳩曰陽城義渠名將也而措於毛伯公孫亶回聖相也而闗於州部何哉田鳩曰此無他主有度上有術</hi>
　<hi>之故也</hi>三刺<hi>周禮司刺掌三刺三宥三赦之法以贊司寇聴獄訟一刺曰訊羣臣再刺曰訊羣吏</hi>
　<hi>三刺曰訊萬民</hi>截蒲<hi>路溫舒傳溫舒取澤中/蒲截以為牒編用寫書</hi>行状<hi>文章緣起行状漢丞</hi>
<pb n="KR4i0002_WYG_005-28b"/>
　<hi>相倉曹傅胡幹作楊元伯行状</hi>子産<hi>左傳叔向曰辭之不可以已也子産有辭諸侯賴之若之何其</hi>
　<hi>釋辭也</hi>囊漏儲中<hi>賈誼新書鄒穆公令食鳬雁者必以粃於是倉無粃而求易於民二石粟</hi>
　<hi>而易一石粃吏請以粟食之公曰去非而所知也汝知小計而不知大㑹周諺曰囊漏儲中而獨弗聞與</hi>
　掩目捕雀<hi>何進傳袁紹等欲召外兵向京城以脅太后進然之陳琳諌曰易稱即鹿無虞諺有</hi>
　<hi>掩日捕雀夫㣲物尚不可欺以得志况國之大事其可以詐立乎</hi>伉儷<hi>潘黄門集楊仲武誄序子</hi>
　<hi>之姑予之伉儷</hi>九方堙<hi>淮南子秦穆公使九方堙求馬三月而反報曰在於沙邱牡而黄使人往</hi>
　<hi>取之牝而驪穆公不説伯樂曰若堙之所觀者天機也得其精而忘其粗馬至而果千里之馬</hi>翰林<lb/>
　<hi>長楊賦藉翰林以為主人注翰筆也翰材文翰之多若林</hi>
<pb n="KR4i0002_WYG_005-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0002_WYG_005-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文心雕龍輯注巻五<lb/>
</p>
<p>
</p>
  </div>
</body>
</text>
</TEI>
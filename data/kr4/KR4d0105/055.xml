<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_055-1a"/>
濟北晁先生雞肋集目録<lb/>
　第五十五卷<lb/>
　　表<lb/>
　　　齊州謝到任表<lb/>
　　　南京謝到任表<lb/>
　　　亳州謝到任表<lb/>
　　　信州謝到任表<lb/>
　　　河中府謝到任表<lb/>
　　　湖州謝到任表<lb/>
<pb n="KR4d0105_SBCK_055-1b"/>
　　　謝得請南京鴻慶宫表<lb/>
　　　謝得請江州太平觀表<lb/>
　　　泗州謝上表<lb/>
　　　代河北提刑王朝散謝上表<lb/>
　　　代朔漕蹇侍郎謝奬諭表<lb/>
　　　代朔漕李楚老謝奬諭表<lb/>
　　　代北京謝太皇太后垂簾戒飭官吏表<lb/>
　　　代朔漕蹇周輔謝除侍郎表<lb/>
　　　代澶州守韓太中授官表<lb/>
<pb n="KR4d0105_SBCK_055-2a"/>
　　　代劉中書謝加勳封表<lb/>
　　　代劉門下謝表<lb/>
　　　代劉門下謝表<lb/>
　　　代韓太中乞致仕表<lb/>
　　　代司馬康子植謝應副葬事表<lb/>
　　　代司馬康子植謝應副葬事表<lb/>
<pb n="KR4d0105_SBCK_055-2b"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_055-3a"/>
濟北晁先生雞肋集巻第五十五<lb/>
　表<lb/>
　　齊州謝到任表<lb/>
臣補之言伏奉敕命差臣權知齊州軍州事臣已<lb/>
於六月十六日到任交割訖從臣之欲獲奉親輿<lb/>
便臣之私使近鄉邑愚衷自擇其所處素望亦何<lb/>
以復加惟寄重而才微且人輕而恩渥循涯湥靦<lb/>
隕涕難収臣補之誠惶誠懼頓首頓首伏念臣五<lb/>
世簪纓一介韋布涵濡禮義砥礪鑛頑先帝起經<lb/>
<pb n="KR4d0105_SBCK_055-3b"/>
術之殘偶叨賜第陛下修館閣之舊首玷具員傅<lb/>
毛羽而使翔弛轡銜而要至獨行偏上不知所學<lb/>
之何施少與數竒秖有此心之自信丐廣陵之貳<lb/>
政在元祐之五年從簿書中以著作召雖此職名<lb/>
存而實廢然常情内重而外輕再陪英俊之游亦<lb/>
幸採収之及而臣拙囏滋爾貧窶仍之厯塵中祕<lb/>
之五資坐守集仙之四庫未嘗任毫末事安得有<lb/>
膚寸勞於法既當為州還朝又已踰嵗用復傾於<lb/>
肝鬲至兩瀆於冕旒敢圖包荒重此得請假濟南<lb/>
<pb n="KR4d0105_SBCK_055-4a"/>
之印紱近大野之墳廬此葢伏遇皇帝陛下發天<lb/>
縱之多能爲日新之盛徳謂未有廩而不試葢必<lb/>
將試而後知故兹愚疎亦在器使再念臣所領郡<lb/>
耕織甚饒人之愛生法令易擾雖闊達多智不無<lb/>
從㫺之土風而平易近民亦有當時之政事臣願<lb/>
布宣上徳利養下氓儻小假於嵗時必粗殫於駑<lb/>
蹇臣無任感天荷聖激切屏營之至謹奉表稱謝<lb/>
以聞臣補之誠惶誠懼頓首頓首謹言<lb/>
　　南京謝到任表<lb/>
<pb n="KR4d0105_SBCK_055-4b"/>
臣補之言臣昨任知齊州為揚州修過摘星樓事<lb/>
伏䝉聖恩特從寛典就差通判應天府臣已於三<lb/>
月二日到任上訖小已下僚昧於職守盛時公議<lb/>
特此貸全未使廢閑猶叨安便媿湥汗溢感極涕<lb/>
横臣補之<hi>謝中</hi>伏念臣家世凋零在朝廷者無幾人<lb/>
材闒茸所學問者又非猥迫寒飢出營仕進本自<lb/>
安於常調固絶望於亨塗庶幾孤愚不越分量而<lb/>
偶弼臣之一薦濫文館者十年初無毫毛得被驅<lb/>
䇿徒累資任以致麾符臣自揣思久當顛沛加以<lb/>
<pb n="KR4d0105_SBCK_055-5a"/>
祚薄多故器小易盈不能恪居於其官遂使咎生<lb/>
於所忽幸仁聖矜其如此故迂疎尚以并容第解<lb/>
郡章旋霑祿食將母之幸於臣已多徳大施隆身<lb/>
微命賤成遂莫悔啟處若驚恭惟皇帝陛下明目<lb/>
達聰與人爲善畢修祖宗之舊政遍攬中外之英<lb/>
材建官惟賢宥過無大雖憑生之螻蟻亦䝉賴於<lb/>
乾坤臣敢不謹畏自新忠誠内誓念洗心以償罪<lb/>
譴既負負無可言思發憤以赴功名又區區不足<lb/>
道報恩無所碎首爲期<lb/>
<pb n="KR4d0105_SBCK_055-5b"/>
　　亳州謝到任表<lb/>
臣補之言臣昨知齊州縁舊公坐正月十日准敕<lb/>
降通判南京礙親回避九月三日准敕就差通判<lb/>
亳州於當月二十五日到任上訖咎悔難追已更<lb/>
寒暑嫌疑自列敢憚道塗再服寛恩重增感涕臣<lb/>
補之誠惶誠懼頓首頓首伏念臣粗知學問本乏<lb/>
材能仕豈為貧慙居卑之亦分家雖積善傷餘慶<lb/>
之已微嘗念居不可以求安福孰先於無禍故六<lb/>
年遷徙甘常困於米鹽而羣從凋零祗自憐其形<lb/>
<pb n="KR4d0105_SBCK_055-6a"/>
影未敢當江湖飛集之數何足掛朝廷論議之間<lb/>
每欽宥過無大之仁則思見危致命之義未試以<lb/>
事孰明此心諒與釜之已多誠挈瓶之何有但知<lb/>
揣已皆是踰涯恭惟皇帝陛下惟時憲天常善救<lb/>
物稽先朝之美意與治古以同興謂蕩蕩民無能<lb/>
名佑啟我以正故業業日致其孝繼序思不㤀葢<lb/>
欲得萬國之歡心足以斂五福而敷錫雖甚微鄙<lb/>
不終棄捐重念臣頃迫養親久從補外昨由公坐<lb/>
得譴止以佐官連書亦既累年實更三赦事雖自<lb/>
<pb n="KR4d0105_SBCK_055-6b"/>
致情則無它庶省循茍免於人非或湔洗稍容於<lb/>
國是犬馬能報況服冠𥚑樗櫟無堪猶足燔燎終<lb/>
自知其死所不敢愛於身先瞻望闕廷臣無任感<lb/>
天荷聖激切屏營之至<lb/>
　　信州謝到任表<lb/>
臣補之言先奉敕落祕閣挍理添差監處州鹽酒<lb/>
税尋丁母憂服闋奉敕添差監信州鹽酒税已於<lb/>
閏九月十二日到任管句訖初免親喪再塵仕綴<lb/>
嘗干國典復以罪行夙涉江湖祗臨物局戴湥仁<lb/>
<pb n="KR4d0105_SBCK_055-7a"/>
而自幸俯餘息以知危臣補之頓首頓首伏念臣<lb/>
家世衰微人材駑下少不天而孤露畏無類以僻<lb/>
違濫先朝經術之科玷陛下文館之選至於積累<lb/>
資任忝冒麾符雖區區揣已分量之餘實碌碌同<lb/>
時流輩之後内則詢事考言而蔑秋毫之獻外亦<lb/>
承流宣化而乏膚寸之聞豈惟有悔之莫追自以<lb/>
無功而應汰含容渥厚昧懵顛隮咸股往以得嫌<lb/>
旅巢焚而誰咎神理交譴家禍併嬰弔影内慙捫<lb/>
心外慄當滅亾於苫塊尚收録於簪裳又竊便安<lb/>
<pb n="KR4d0105_SBCK_055-7b"/>
惟湥感涕斯葢伏遇皇帝陛下道隆前烈澤浸萬<lb/>
方皇穹降康休應屢至故簡弗率亦敷在寛為鳥<lb/>
及魚不出天淵之内息黥與劓尚容鑪錘之間臣<lb/>
敢不省已愆尤誓心忠義哀荒未復懷色養以終<lb/>
天罪垢難湔報明恩而無日<lb/>
　　河中府謝到任表<lb/>
起廢來還荐更郎選屬饜為請復假藩麾初見吏<lb/>
民敬宣條教明恩未報感涕徒揮伏念臣稟生拙<lb/>
囏遭世隆盛知寡尤所以干禄非曰能之謂崇徳<lb/>
<pb n="KR4d0105_SBCK_055-8a"/>
在於安身終不近也薰心自艾補劓無期雨露不<lb/>
私句萌亦奮惟兩朝之聖政在太史之冊書首以<lb/>
非才叅於羣俊青天白日道至大而難摹黑髮丹<lb/>
心力不能而知止卒縁累懇因得便私粤自劇曹<lb/>
付之名閫差馬不勞於吉日乞漿更值於豐年散<lb/>
族再収啼飢皆飽斯葢伏遇皇帝陛下斂五福以<lb/>
敷錫協萬邦於時雍重華如虞氏則既以用其中<lb/>
丕承如武王則亦不忘乎逺固特重監司守土之<lb/>
任葢嘗視省官卿寺之除臣願湥體至懷粗推所<lb/>
<pb n="KR4d0105_SBCK_055-8b"/>
</p>
<p>
學庶幾一日之必葺敢意三年而有成<lb/>
　　湖州謝到任表<lb/>
臣補之言奉敕就差知湖州已於四月二十九日<lb/>
到任訖始解蒲中即臨霅上去股肱之要郡得山<lb/>
水之名城除授毎優事功常歉愚衷内揆感涕交<lb/>
揮臣補之<hi>謝中</hi>伏念臣本以寒生起於下國囏勤少<lb/>
日既孤露以不天問學長年又僻違而無類未足<lb/>
稱王裴之選奚取銓衡不能措游夏之辭何知筆<lb/>
削一昨所自陳列皆出悃誠已憂疾憊之莫勝更<lb/>
<pb n="KR4d0105_SBCK_055-9a"/>
覺才殫之難彊恐隕越無以塞責故蹲循冀於食<lb/>
功終賴察微俾從補外逮今移徙復竊便安然臣<lb/>
自惟何人徼幸迺得若此斯葢伏遇皇帝陛下道<lb/>
光前烈仁覆羣倫瑾瑜所貴於匿瑕菅蒯可収而<lb/>
代匱故容器使屢及下材而臣以五十嵗服官之<lb/>
時當二千石共理之任有心許國葢蚤脱於冗員<lb/>
無地輸忠但益修於常職臣無任感天荷聖激切<lb/>
屛營之至<lb/>
　　謝得請南京鴻慶宫表<lb/>
<pb n="KR4d0105_SBCK_055-9b"/>
罪䝉一洗幸已難逢未忘兢惕之初遽有便安之<lb/>
請天不囏於平施物自慶於曲全論報無時捫心<lb/>
有靦<hi>謝中</hi>伏念臣積衰之系始冠而孤本以下才甘<lb/>
於常調而偶在選掄之末旋招譴咎之隨尚賴拙<lb/>
疎希當事任是以頃先獲宥晚益附輕就付宫祠<lb/>
實養以官曹之佚優加廩給又䘏其私室之空徳<lb/>
厚不貲愧湥罔措斯葢伏遇皇帝陛下躬舜大智<lb/>
法湯克寛董之用威予以馭幸故明詔飾其能改<lb/>
而申令許以復収臣敢不日夜以思妻孥相誓念<lb/>
<pb n="KR4d0105_SBCK_055-10a"/>
方素飽歉孚於事實之能惟勵赤心遵懼以終始<lb/>
之戒<lb/>
　　謝得請江州太平觀表<lb/>
起廢恩優薄從裁抑包荒徳大終畀便安以平時<lb/>
不敢僭求而一旦曲從私欲捐生莫稱灑涕自驚<lb/>
臣補之誠惶誠懼頓首頓首伏念臣家世衰微人<lb/>
才嵬瑣生五十一嵗行身未免於悔尤仕二十四<lb/>
年責實固無於毫末流離困劇秪縁梧鼠之技窮<lb/>
湔洗召還寔遇飛龍之施普愚不知於適變狂猶<lb/>
<pb n="KR4d0105_SBCK_055-10b"/>
念於安常一昨罷還中銓當守逺郡惟祠宫爲之<lb/>
加餼廩本先朝所以優臣工豈圖棄置之餘亦被<lb/>
生成之賜雖乏可依之田畮不違在望之松楸荷<lb/>
天至私跼地罔措斯葢伏遇皇帝陛下體成王之<lb/>
爲子本王季之事兄彌性似先因心篤愛持循舊<lb/>
法開示有容故臣所䝉於分猶過未溘先於犬馬<lb/>
終願馳驅亦嘗學於詩書敢忘忠義瞻望闕庭臣<lb/>
無任感天荷聖激切屏營之至<lb/>
　　泗州謝上表<lb/>
<pb n="KR4d0105_SBCK_055-11a"/>
久此投閒初叨逺郡偶縁乏使亟竊名邦被中旨<lb/>
以促裝不遑啟處荷上恩之起廢秪劇涕洟已見<lb/>
吏民恪宣惠澤<hi>謝中</hi>伏念臣幼知勤苦中幸採收門<lb/>
戸積衰年齡浸晚聖主履至尊之位下材起逺譴<lb/>
之中誠於曩時願效毫末汗青載筆嘗寓直於瑣<lb/>
闈雞舌含香曾對敭於文陛而臣自近疑悔初非<lb/>
棄捐覽輝絶望於赤霄食野愈思於豐草四門方<lb/>
闢多士具來臣實何人首煩申令斯葢皇帝陛下<lb/>
盡循古道獨運乾剛服萬物不以威刑驅一世躋<lb/>
<pb n="KR4d0105_SBCK_055-11b"/>
之仁壽咨詢欲當則左右前後皆正人播告必昭<lb/>
則風雨霜露無非教所以小有軫慮未累砥平振<lb/>
古徳心回昊穹之有赫普天和氣盪災祲以無餘<lb/>
方當大酌民言益新邦命伏況瀕淮置郡除吏須<lb/>
材豈宜淪廢之餘遽誤選求之及今嵗事將入而<lb/>
川流漸平臣當更謹故防博稽長利不敢飾廚傳<lb/>
將迎以希譽庶幾審詔條施設以首公誓報更生<lb/>
之恩終捐九死之命<lb/>
　　代河北提刑王朝散謝上表<lb/>
<pb n="KR4d0105_SBCK_055-12a"/>
人物何堪久已安於罪貶事權良重晚復幸於甄<lb/>
収徳厚察幽感湥出涕<hi>謝中</hi>伏念臣學非知古才不<lb/>
逮人屬逢上聖之有為偶以微勞而見録越從長<lb/>
縣擢冒觀風傳以羽毛俾注心於寥廓弛其銜轡<lb/>
使寓目於坦平不知無庸彊欲有立海壖之逺夷<lb/>
貨所交豪商邀利於不貲編戸取贏而自入公冒<lb/>
三尺嵗失萬金臣嘗究知意謂可惜惟是拙謀之<lb/>
欲速且縁羣䇿之未安妄為更張不待報可人言<lb/>
交至聖慮獨私察其本無它情是以第使解秩矧<lb/>
<pb n="KR4d0105_SBCK_055-12b"/>
待罪之未幾已量能而稍遷委以邊儲責之充羨<lb/>
尚因狼戾之入迺微樵㸑之憂豈敢告勞粗期弛<lb/>
負間關一職荏苒八期況當核實之朝尤慎酬庸<lb/>
之賞何幸冗散不終棄捐既濫按刑猶兼視糴論<lb/>
心莫稱隕首為期斯葢伏遇皇帝陛下乾坤包荒<lb/>
日月燭隠記憐樗散之舊洗除瑕釁之餘欲衆人<lb/>
各致所能恐一夫不獲其願臣敢不循省前咎激<lb/>
昻後來庶乎無癏曠之憂或者有補報之効<lb/>
　　代朔漕蹇侍郎謝奬諭表<lb/>
<pb n="KR4d0105_SBCK_055-13a"/>
金節假使權之重勞苦何禆璽書旌吏治之微丁<lb/>
寧甚寵<hi>謝中</hi>伏以大河北潰比道載騷土功劇荒度<lb/>
之憂輿梁有病涉之歎睿謨潛運羣䇿并収親煩<lb/>
稽衆之明首冒觀風之選馳驅夙夜㳂泝往來叅<lb/>
諸人意之同斷以臣心之見謂夫轉害為利惟因<lb/>
事則不煩至於徙東就西亦取道之良便泥塗盡<lb/>
墾郵傳一新曾微通聘之囏復免鳩工之擾粗可<lb/>
塞責豈敢言功仰承温厚之辭申以光華之錫知<lb/>
臣若是許國奈何此葢伏遇皇帝陛下撫五辰以<lb/>
<pb n="KR4d0105_SBCK_055-13b"/>
致績之凝體羣臣以要下之報葢功必明試而悦<lb/>
在見知凡兹班聨孰不動勸誓更殫於駑力期仰<lb/>
荅於龍光<lb/>
　　代朔漕李楚老謝奬諭表<lb/>
十行詔札温然敦勸之辭九府幣餘申以輝華之<lb/>
錫寵恩并厚報稱無聞<hi>謝中</hi>臣頃以迂疎久從廢斥<lb/>
偶上䝉於記録復擢貳於輸將及屬大河再隳故<lb/>
道舟車之役斷於一方井畝之空翛然千里天衷<lb/>
載軫旰食靡遑親選班聨就加視察以臣預領封<lb/>
<pb n="KR4d0105_SBCK_055-14a"/>
部叅董役工王事之勞自宜盡瘁詔書之迫安得<lb/>
後時盡墾泥涂一新郵傳既免民居之墊且微虜<lb/>
聘之囏在職當修亦臣常分庶幾逭責豈敢論功<lb/>
而詔使為言璽書加奬又頒内帑并賚私家祗荷<lb/>
眷恩惟知跼蹐恭以皇帝陛下與人為善明目達<lb/>
聰欲羣臣咸飭爾能恐一夫不獲自盡靡愛慶賞<lb/>
以圖懋功誓竭馳驅仰酬覆燾<lb/>
　　代北京謝太皇太后垂簾戒飭官吏表<lb/>
臨軒共政方祗遹於多囏申命在公咸靖恭於爾<lb/>
<pb n="KR4d0105_SBCK_055-14b"/>
服欽承睿訓增激愚衷臣某<hi>謝中</hi>伏以大行皇帝稽<lb/>
古法堯克勤纘禹允文允武乃聖乃神功燕及於<lb/>
皇天道聿懷於多福而方䖍植壁遽泣遺弓爰資<lb/>
訪落之謀載慎鳬鷖之守恭惟太皇太后陛下慈<lb/>
仁世濟濬哲天開叶恭黙思道之誠助焦勞求治<lb/>
之意申飭小大各安舊常臣某等敢不上體至懐<lb/>
下堅素守粗知奉法惟夙夜之不忘更誓投軀庶<lb/>
涓埃之自效<lb/>
　　代朔漕蹇周輔除侍郎表<lb/>
<pb n="KR4d0105_SBCK_055-15a"/>
内閤邇聨擢陞未幾貳卿髙秩掄選載加曾瀝懇<lb/>
之莫遑第靦顔而罔措<hi>謝中</hi>伏以唐虞制作無曠庶<lb/>
官夏商纘修亦克用乂陛下龍飛天位虎變人文<lb/>
博稽舊章大布新典在天則北斗惟喉舌於國則<lb/>
尚書乃樞機竝張六曹各領四部侍郎雖掌其貳<lb/>
左民又特其繁唐有司元少常伯之名周乃地官<lb/>
小司徒之任凡井田徭賦之政與經費貨藏之方<lb/>
其職之所當奉行其屬之所從質正必得疏通知<lb/>
逺有爲之士以贊美成在久無前之功豈宜殊恩<lb/>
<pb n="KR4d0105_SBCK_055-15b"/>
横及瑣質如臣者乏博古之學非濟務之材蚤以<lb/>
孤生丁乎盛際晚縁官使誤玷聖知察臣心雖頑<lb/>
朴而能盡其心憫臣力雖疲駑而能竭其力屢膺<lb/>
明試<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>厯要津初㣲一介之先毎煩三接之渥固<lb/>
已塵禁塗之清切䝉使隰之光華伏況比覲威顔<lb/>
初叨臨遣今故防未復而新稟尚虚豈圖旁求更<lb/>
此濫舉斯葢伏遇皇帝陛下對時更化跨古圖勳<lb/>
畢収羣倫與共庶績合葦籥以助圜丘之樂飾桑<lb/>
弧以叅武庫之兵越先衆人進躡榮級臣敢不祗<lb/>
<pb n="KR4d0105_SBCK_055-16a"/>
服訓誥厎慎事功昧冒為憂輒忘其智有所困糜<lb/>
捐是效自許以知無不為庶幾衰羸小補嘉㑹<lb/>
　　代澶守韓太中授官表<lb/>
配帝合宫爰遵舊典正名羣吏肈易新階悵盛禮<lb/>
之莫陪媿殊恩之坐及服膺祗訓改觀增輝<hi>謝中</hi>伏<lb/>
念臣生世甚寒起家尚幼綴鵷鴻之末跡近日月<lb/>
之清光初乏異能浸階膴仕備員兩省徒有盡規<lb/>
之誠假守四年不無去國之感荷天衷之曲記知<lb/>
臣節之粗殫逮及禮成例沾官賞此葢伏遇皇帝<lb/>
<pb n="KR4d0105_SBCK_055-16b"/>
陛下對貺天地致孝祖宗昭明不世之休功滲漉<lb/>
無窮之惠澤伏況録徳定位稽古建官將使人憂<lb/>
其事而不陵實中於聲而可攷豈容衰陋首玷光<lb/>
榮思上荅於至仁唯自期於盡瘁<lb/>
　　代劉中書謝加勳封表<lb/>
祗帝合宫穆神休之如在施仁㝢縣藹民氣以為<lb/>
春預陪冕黻之嚴均被勲封之錫<hi>謝中</hi>伏念臣自叅<lb/>
機政<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>厯嵗時任重為憂寵至是戒髙明日運徒<lb/>
知聖徳之不遲忠樸慮殫滋愧王功之無補逮總<lb/>
<pb n="KR4d0105_SBCK_055-17a"/>
章之親祀肅羣辟之具來玉[車*犬]未馳雨先驅而警<lb/>
道黄流既祼日純耀以排氛仰惟信順之所章此<lb/>
豈贊襄之可及已告成於釐事肆大賚於寰中衍<lb/>
食增封駢休呇寵此葢伏遇皇帝陛下孝慈致治<lb/>
精祲格幽跡其始基固可效天而法地推諸極至<lb/>
自當咸五而登三澤無一物之不加惠始近臣而<lb/>
下逮未知報禮秪有捐軀<lb/>
　　代劉中書謝加勲封表<lb/>
宗祀明堂穆靈心之上應受釐宣室霈皇澤之下<lb/>
<pb n="KR4d0105_SBCK_055-17b"/>
馳恩始近班寵霑異數<hi>謝中</hi>伏念臣施為素短遭遇<lb/>
獨隆未有絲毫可禆政理徒識古人之大節奉以<lb/>
周旋常憂小器之易盈命而傴僂既託股肱之任<lb/>
屢承帷幄之言二聖同心萬邦作乂本中孚豚魚<lb/>
之化獲大有天人之符肆祼享於合宫肅錫鸞之<lb/>
在御葢上徳孝慈之至厚宜格於幽雖臣工奔走<lb/>
之靡寧則惟其職及兹慶施首冒寵光食衍實封<lb/>
勲隆柱國莫遑辭避祗劇矜慙此葢伏遇太皇太<lb/>
后陛下法古寛仁躋時富壽聖有謨訓故吾君常<lb/>
<pb n="KR4d0105_SBCK_055-18a"/>
則而行神罔怨恫故斯人竝受其福使太平可以<lb/>
坐致亦羣臣實與有榮惟誓糜捐以圖報稱<lb/>
　　代劉門下謝表<lb/>
驟膺中旨改貳東臺任巳重而不勝請徒堅而莫<lb/>
避感湥榮寵愧極迂疎臣<hi>謝中</hi>伏念臣素乏賢勞蚤<lb/>
塵柄用思一介之賤而得志若是顧厯年于兹而<lb/>
報國缺然是以進常内竭于見聞退亦不遑於夙<lb/>
夜借曰知爾則何以空懷盛旦之難逢安有為事<lb/>
而無功方愧中才之不足已憂昧冒更俾進遷而<lb/>
<pb n="KR4d0105_SBCK_055-18b"/>
況黄闥三司之崇侍郎左相之亞猥當謀大滋覺<lb/>
人微此葢伏遇皇帝陛下付物以能使臣有禮稽<lb/>
法上古無貳法於後王取士當今不借才於異代<lb/>
股肱所寄負椉為憂誓殫積日之勤終覩太平之<lb/>
美<lb/>
　　代劉門下謝表<lb/>
備員内史已預秉於政機改職東臺矧重增於事<lb/>
任非才第愧成命莫還<hi>謝中</hi>伏念臣猥以寸長寖叨<lb/>
大用幸聖明圖國每容言聴而諫行庶法令便民<lb/>
<pb n="KR4d0105_SBCK_055-19a"/>
復見家給而人足所以入侍禁闥出居私庭罄胷<lb/>
中之淺聞豈敢有愛思天下之大計懼不足為何<lb/>
期無功更被異數驟遷左省實貳納言此葢伏遇<lb/>
太皇太后陛下道與治同政求天意欲勵臣節靡<lb/>
愛官榮詢國人言賢豈聞於皆可代大匠斲手終<lb/>
畏於得傷尚竭疲駑以祈報稱<lb/>
　　代韓太中乞致仕表<lb/>
壯而入官老則謝事禮典格言之具在人臣常分<lb/>
以當然茍唯貪榮祗益招悔用瀝胏肝之懇上塵<lb/>
<pb n="KR4d0105_SBCK_055-19b"/>
旒纊之嚴<hi>謝中</hi>伏念臣奮猶諸生起自下國賴先朝<lb/>
之識拔初脱冗流荷陛下之奬知寖膺繁使按刑<lb/>
兩道將漕八期出領州麾入聨府宷徒坐糜於餼<lb/>
廩曾蔑著於涓埃葢嘗選貳計廷進躋諫省間因<lb/>
便殿數侍清光不以此時少有禆補至於晚境寧<lb/>
可激昻一昨䝉召近藩備員大匠當陛下董正治<lb/>
官之日實羣公黽俛從事之時而臣年齡尚衰筋<lb/>
力愈憊既囏拜俛莫奉朝趨輒求便私偶幸得請<lb/>
陪京地近畱司務閑雖眷戀於明恩終愧慙於尸<lb/>
<pb n="KR4d0105_SBCK_055-20a"/>
寵安有鍾鳴而不息庶幾鳥倦而知還恭惟皇帝<lb/>
陛下乾坤并容日月兼照願賜骸骨許㱕里閭亦<lb/>
使追隨垂白之民游泳太清之化則甚微蒲栁猶<lb/>
私潤澤之功而已晚桑榆尚託舒長之景<lb/>
　　代司馬康子植謝應副葬事表<lb/>
致主之心已淪幽壤飾終之錫更躐舊章兆協卜<lb/>
之以時恩殞身而莫報<hi>謝中</hi>伏念臣祖光以徳業名<lb/>
世常擢任於宰衡臣父康以詩禮成家亦登延於<lb/>
勸講而侈俗方改哀楊綰之已亾太醫遽臨痛桓<lb/>
<pb n="KR4d0105_SBCK_055-20b"/>
榮之未老無祿私室荐罹鞠凶自啟手足之初至<lb/>
掩窀穸之際君命屢至賵賜有加復因匠屬之鳩<lb/>
材俾過家塋而視堋殘喘何力秋毫賴官此葢伏<lb/>
遇太皇太后仁湥念功禮不遺舊將博勸於士類<lb/>
豈曲私於臣門克意紹先獨自期於忠孝纒哀待<lb/>
盡兩無報於君親<lb/>
　　代司馬康子植謝應副葬事表<lb/>
忠如皦日痛親志之永沈徳及幽泉戴君仁之下<lb/>
逮臣某<hi>謝中</hi>伏念臣父康篤行成巳力學傳家二聖<lb/>
<pb n="KR4d0105_SBCK_055-21a"/>
以似其先人一旦欲加之顯任而頃因過毁已屬<lb/>
沈痾揜遺恨而莫伸委湥恩於不報自初告臥以<lb/>
至喪還賜藥賜珍㱕賻㱕襚優命呇至常分已踰<lb/>
復因匠屬之鳩材俾過家塋而視堋克襄大事無<lb/>
費秋毫此葢伏遇皇帝陛下禮遇臣工孝治邦國<lb/>
將為世忠良之勸豈獨臣父祖之私往者不亾當<lb/>
有鬼神之結草微而含氣猶如鳥雀之銜環<lb/>
<pb n="KR4d0105_SBCK_055-21b"/>
</p>
<p>
濟北晁先生雞肋集巻第五十五<lb/>
</p>
<p>
</p>
  </div>
</body>
</text>
</TEI>
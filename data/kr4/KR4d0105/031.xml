<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_031-1a"/>
濟北晁先生雞肋集目錄<lb/>
　第三十一卷<lb/>
　　記<lb/>
　　　新城遊北山記<lb/>
　　　睡鄉閣記<lb/>
　　　潛齋記<lb/>
　　　㱕來子名緍城所居記<lb/>
　　　積善堂記<lb/>
　　　永感堂記<lb/>
<pb n="KR4d0105_SBCK_031-1b"/>
　　　宋故尚書刑部郞中知越州軍州事贈特<lb/>
　　　　進吏部尚書南安晁公改葬記<lb/>
　　　中大夫提舉南京鴻慶宫李公生祠記<lb/>
濟北晁先生雞肋集目錄<hi>終</hi>
<pb n="KR4d0105_SBCK_031-2a"/>
濟北晁先生雞肋集卷第三十一<lb/>
　記<lb/>
　　新城遊北山記<lb/>
去新城之北三十里山漸深草木泉石漸幽初猶<lb/>
騎行石齒間旁皆大松曲者如葢直者如幢立者<lb/>
如人卧者如虯松下草間有泉沮洳伏見墯石井<lb/>
鏘然而鳴松間藤數十尺蜿蜒如大蚖其上有鳥<lb/>
黒如鴝鵒赤冠長喙俛而啄磔然有聲稍西一峯<lb/>
髙絶有蹊介然僅可歩繫馬石觜相扶㩦而上篁<lb/>
<pb n="KR4d0105_SBCK_031-2b"/>
</p>
<p>
篠仰不見日如四五里乃聞雞聲有僧布袍躡履<lb/>
來迎與之語<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>而顧如麋鹿不可接頂有屋數十<lb/>
間曲折依崖壁為欄楯如蝸䑕繚繞乃得出門牖<lb/>
相值既坐山風颯然而至堂殿鈴鐸皆鳴二三子<lb/>
相顧而驚不知身之在何境也且草皆宿於時九<lb/>
月天髙露清山空月明仰視星斗皆光大如適在<lb/>
人上窗間竹數十竿相摩戞聲切切不已竹間海<lb/>
棕森然如鬼魅離立突鬢之狀二三子又相顧魄<lb/>
動而不得寐遲明皆去既還家數日猶恍惚若有<lb/>
<pb n="KR4d0105_SBCK_031-3a"/>
遇因追記之後不復到然往往想見其事也<lb/>
　　睡鄉閣記<lb/>
睡鄉之境葢與齊州接而齊州之民無知者其政<lb/>
甚淳其俗甚均其土平夷廣大無東西南北其人<lb/>
安恬舒適無疾痛札厲昬然不生七情茫然不交<lb/>
萬事蕩然不知天地日月不絲不榖佚臥而自足<lb/>
不舟不車極意而逺游冬而絺夏而纊不知其反<lb/>
寒暑得而悲失而喜不知其反利害以謂凡其所<lb/>
自見者皆妄也㫺黄帝聞而樂之閒居齊心服形<lb/>
<pb n="KR4d0105_SBCK_031-3b"/>
三月弗獲其治疲而睡葢至鄉既寢厭其國之多<lb/>
事也召二臣而告之凡二十有八年而天下大治<lb/>
如睡鄉焉降及堯舜無為世以為睡鄉之俗也禹<lb/>
湯股無胈脛無毛剪爪為牲以救天災不暇與睡<lb/>
鄉往來武王始克商還周自夜不寢曰吾未定大<lb/>
業周公夜以繼日坐以待旦為王作禮樂伐鼓叩<lb/>
鍾雞人號于右則睡鄉之邊徼屢警矣其孫穆王<lb/>
慕黄帝之事因西方化人而神游焉騰虛空椉雲<lb/>
霧卒莫覩所謂睡鄉也至孔子時有宰予者亦竒<lb/>
<pb n="KR4d0105_SBCK_031-4a"/>
其學而游焉不得其塗大迷繆而返戰國秦漢之<lb/>
君悲秋傷生内竆於長夜之飲外累於攻戰之具<lb/>
於是睡鄉始丘墟矣而䝉漆國吏莊周者知過之<lb/>
化為蝴蜨翩翩其間䝉人弗覺也其後山人處士<lb/>
之慕道者猶往往而至至則囂然樂而亾㱕或以<lb/>
為之徒云嗟夫余也幼而行勤長而競時卒不能<lb/>
革豈不迂哉將因斯人之問津也故記之<lb/>
　　潛齋記<lb/>
潛室之廣無丈其髙如之背陽而面隂違温而趨<lb/>
<pb n="KR4d0105_SBCK_031-4b"/>
</p>
<p>
寒髙室雙翼外䕃老木翳其前小竹叢其右朦朧<lb/>
晻曖光景不曜葢若蟄蟲伏獸之所潛焉而潛之<lb/>
名所為得也客過予者曰方今主聖臣良政恬俗<lb/>
康朝有鵷鸞野無豺狼可謂有道之世矣吾子生<lb/>
二十長六尺出不能提桴鼓以動百萬之師左烏<lb/>
號之弓右昆吾之劎喑嗚咤叱北収祁連西虜靈<lb/>
夏入不能陪黄閤之末議聨紫㣲之别班正容端<lb/>
色以齊肅百吏操𥿄握管以號令四海今反幽幽<lb/>
黙黙逃形逺跡以頑處心以潛名室豈非所謂倒<lb/>
<pb n="KR4d0105_SBCK_031-5a"/>
道而逆施者邪予瞿然而驚舍然而笑曰有是哉<lb/>
主聖臣良此吾潛之所爲甘乎分者也政恬俗康<lb/>
此吾潛之所爲幸乎安也朝有鵷鸞野無豺狼此<lb/>
吾潛之所爲有殆乎享也而反以是而疑我頑其<lb/>
亦未之思耶請爲客言潛易曰雷在地中復此天<lb/>
地之潛也而陽氣巳動乎黃泉矣尺蠖之屈以求<lb/>
伸也龍蛇之蟄以存身也此蟲獸之潛也而小者<lb/>
獲信大者獲存矣故不能靜者不能動不能處者<lb/>
不能出然則奚行之倒而施之逆耶㫺者囘憲潛<lb/>
<pb n="KR4d0105_SBCK_031-5b"/>
於道故闇然而日彰黄綺潛於聲故黙然而浸揚<lb/>
潛乎潛將以為不潛者矣客俛而出因記其語於<lb/>
壁<lb/>
　　㱕來子名緡城所居記<lb/>
少日讀書不陞孔子之堂自夔咎繇而下若巫咸<lb/>
傅說則器不逮遭時有用庶㡬學鄭子産晉叔向<lb/>
之為人尚恐其逺且一國佐不足用天下事君慕<lb/>
汲黯劉向而媿二子之直且博顧嘗好孫呉頗通<lb/>
其說用以為䇿悟非己志輒去之獨於文詞喜左<lb/>
<pb n="KR4d0105_SBCK_031-6a"/>
丘明檀弓莊周屈原司馬遷相如枚椉若唐韓桺<lb/>
氏古樂府詩人之作時時發於事又拙不工晚得<lb/>
釋氏外生死說始盡屏舊習皇皇如堂室四達無<lb/>
所依方寸之地虚矣又不喜晉人初不知道徒窺<lb/>
其藩謂盡至清言誤世念身於古無一可數讀陶<lb/>
潛㱕去來詞覺已不似而願師之買田故緡城自<lb/>
謂㱕來子廬舍登覽游息之地一户一牖皆欲致<lb/>
㱕去來之意故頗摭陶詞以名之為堂面園之草<lb/>
木曰松菊松菊猶存也為軒達其屏使虚以來風<lb/>
<pb n="KR4d0105_SBCK_031-6b"/>
</p>
<p>
曰舒嘯登東皋以舒嘯也為亭廣其趾使庳以瞰<lb/>
池曰臨賦臨清流而賦詩也封土為臺架屋其顛<lb/>
若樓瞰百里曰遐觀穿室其腹若洞深五歩曰流<lb/>
憩䇿扶老以流憩時矯首而遐觀也為庵抱陽而<lb/>
圓之以嬉晝倚南窗以寄傲也曰寄傲為庵負隂<lb/>
而方之以休夜鳥倦飛而知還也曰倦飛顧所居<lb/>
逺山水非柴桑比門直通道有長坂亘其前數十<lb/>
里故渠縈之蒲桺蓊然魚鳥之所聚有丘壑意俯<lb/>
而就其深為亭曰窈窕既窈窕以尋壑也跂而即<lb/>
<pb n="KR4d0105_SBCK_031-7a"/>
其髙為亭曰﨑嶇亦﨑嶇而經丘也凡因其詞以<lb/>
名者九既牓而書之日往來其間則若淵明卧起<lb/>
與俱仰牓而味其詞則如與淵明晤語接躊躇自<lb/>
得無往而不㱕來矣猶相觀左右意不自足懼失<lb/>
淵明一語也因喟然太息自幼壯至于白首勤苦<lb/>
蘄盡探聖賢之藴上則欲觀性而復其初次猶欲<lb/>
慕古人著之行事晚無一諧乃徒恐迷而忘㱕又<lb/>
欲盡屏所習使空無有至為一淵明懼不足何哉<lb/>
學道者惡夸夸則不近且人才力有分以盡為人<lb/>
<pb n="KR4d0105_SBCK_031-7b"/>
</p>
<p>
之所為而求有功則常不足以盡不為人之所為<lb/>
而要無事則常有餘夫知其無可奈何而安之若<lb/>
命若淵明其㡬矣又陶之自敘云環堵蕭然不蔽<lb/>
風日短褐穿結簞瓢屢空晏如也忘懐得失以此<lb/>
自終淵明誠於此有餘裕今余居不至環堵衣不<lb/>
至穿結食不至屢空以若所養為淵明固易而余<lb/>
遭盛時嘗見識拔汙臺省國恩未報而決然去之<lb/>
以若所歉為淵明固難一以為淵明易則是余與<lb/>
淵明倨欲以此自終而予難易椉除一以為淵明<lb/>
<pb n="KR4d0105_SBCK_031-8a"/>
難則余於淵明得失亦未有辯也或曰淵明亦晉<lb/>
人抑知道者非耶而顧自以為其葛天氏之民與<lb/>
奈何曰嘗讀釋氏說譬如動目能揺湛水今余與<lb/>
子常動不足以觀湛彼淵明湛者類也嘗試與子<lb/>
去夫膠膠擾擾之蹊而處隂以休影若是者有年<lb/>
喉喘寜而顛汗止而后相與求淵明於葛天氏之<lb/>
國洸然見其塗巷乃余與子㫺所嘗歴而去之久<lb/>
者乃今來㱕而后淵明可侣其知道與否可得而<lb/>
議也<lb/>
<pb n="KR4d0105_SBCK_031-8b"/>
</p>
<p>
　　積善堂記<lb/>
積善之家必有餘慶孔子贊易之言也而晁氏得<lb/>
以名其堂何耶惟宋八世道隆而治洽皇帝以聖<lb/>
孝既右烈<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>亦以教民孝詔嵗丁亥為大觀元年<lb/>
因大赦天下民百嵗男子官婦人封仕而父母年<lb/>
九十官封如民百嵗於是故漳州軍事判官晁公<lb/>
諱仲康之母夫人黄氏年九十一矣其第四子仲<lb/>
詢與其兄仲謀喜而議以仲詢走京師狀其事省<lb/>
中為漳州請漳州雖沒赦令初不異往者於是丞<lb/>
<pb n="KR4d0105_SBCK_031-9a"/>
相以爲可而上之制曰黃氏藴仁積善享有耄齡<lb/>
可壽光縣太君其子榮君之錫而慶其親之享斯<lb/>
榮也以少牢告禰廟且告漳州又告其祖如禰廟<lb/>
禮又周示其族人鄉黨作堂以奉夫人而名之曰<lb/>
積善退飮酒相賀爲歌詩以敡訓詞以昭夫人之<lb/>
淑愼以慰其心而介期頤謂補之曰吾君盛德在<lb/>
書所謂歛時五福用敷錫厥庶民者其賚及我家<lb/>
爾頃爲春官屬列太史氏此國之昭典盛事家之<lb/>
餘慶爾職書之補之曰諾禮祝則名君爲神厭也<lb/>
<pb n="KR4d0105_SBCK_031-9b"/>
</p>
<p>
父前子名君前臣名為尊厭也自夫人言之皆子<lb/>
而下若載事法皆名㫺晉欒書實鍼之父鍼為右<lb/>
書以將越載君鍼曰書退鍼名父不悖禮猶在益<lb/>
恭之列非車上儛之類請以諭不知者而後書惟<lb/>
<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>氏自漢大夫以忠探七國之旤本而撥之以安<lb/>
劉氏劉氏無遺旤享國四百年而大夫不終漢禄<lb/>
以身膏東市奉祀無聞焉又千有一百餘年而文<lb/>
元公起家仁義忠信樂善不勌葢具於天爵實兄<lb/>
弟三人伯刑部侍郎補之髙祖也叔吏部尚書夫<lb/>
<pb n="KR4d0105_SBCK_031-10a"/>
人舅也皆中和孝弟慈惠而愛人用鍾其慶六世<lb/>
子孫男女嬪婦至口五百而夫人為子婦今存屬<lb/>
最尊又獨享是夀禄康寜恱豫<graphic n="KR1007" url="https://raw.githubusercontent.com/kanripo/KR-Gaiji/master/images/KR1007.png" mimeType="image/png"/>氏之積善皆㱕<lb/>
焉抑晁氏自文莊公秉政勲業在王室逮今六十<lb/>
餘年而仕益㣲似不可振而夫人之仁善於是獨<lb/>
報將其子誠孝幹母之蠱神實祐之亦夫人少囏<lb/>
約晚廼儲此如訓詞㫖葢六世口五百未有及者<lb/>
雖來者未可知抑鮮矣豈造物者報其人雖如易<lb/>
語積善必有餘慶而享斯報者亦必如夫人淑慎<lb/>
<pb n="KR4d0105_SBCK_031-10b"/>
身所自履有以致之耶然晁氏為善者亦多矣或<lb/>
不享又何也不然吾宗之餘慶久躓且復起將自<lb/>
夫人啓之夫人既屬尊嵗時集㑹子孫族人螽斯<lb/>
雁行官學者冠者提者抱者少長咸在而補之廼<lb/>
於夫人為族曾孫年五十五矣獨素髮垂領搢笏<lb/>
跪起以夀夫人於羣從之後葢世之老人見曽孫<lb/>
尚多有之如夫人見曾孫數十其長者已白首又<lb/>
自有孫在㫺良少於是具載本末以為世積善者<lb/>
之勸云<lb/>
<pb n="KR4d0105_SBCK_031-11a"/>
　　永感堂記<lb/>
東平董耘武子年少以孝聞既葬其親天堂山之<lb/>
下而築堂其北以享以居而牓之曰永感書來求<lb/>
文曰非以記室宇之陋也以極耘不孝之思也某<lb/>
泫然曰某少孤不夭中年太夫人棄養愛生不能<lb/>
死以皇皇就食于四方逺者十年近者四三年廼<lb/>
一㱕手拔墓上草則泚吾顙我尚忍記吾武子斯<lb/>
堂也哉天下莫悲於言言莫悲于音若曰孤子之<lb/>
鉤以為隐九寡之珥以為的則音無此最悲也夫<lb/>
<pb n="KR4d0105_SBCK_031-11b"/>
</p>
<p>
隐鉤珥奚取於爲音縁名而益悲則武子之名斯<lb/>
堂其意悲矣天下豈有無親之子哉捨所厚而從<lb/>
其薄或宦學逺鄉里無朝夕養死且不葬聞斯堂<lb/>
之名則怛然内熱如吾泚者多矣而武子不泚是<lb/>
乃武子之所爲以孝聞者也閔子騫人不間於其<lb/>
父母昆弟之言孔子曰孝哉閔子騫宰我曰鑚燧<lb/>
改火期可已矣孔子曰予之不仁也充武子之志<lb/>
則雖未敢曰方孝於子騫而尚足以愧不仁之宰<lb/>
予豈但泚夫如吾泚者而已哉是乃武子之所爲<lb/>
<pb n="KR4d0105_SBCK_031-12a"/>
以孝聞者也人亦有言忠孝不兩立王尊叱其馭<lb/>
於九折坂曰王陽為孝子王尊為忠臣士亦以是<lb/>
藉其口損其親從利而不顧然有王尊之志則可<lb/>
不然食人之食以老無補而靦其面於人間託移<lb/>
孝以自恕騖歧道而亾羊聞斯人之風其亦庶㡬<lb/>
乎有慙而復也哉年月日鉅野晁補之无咎記<lb/>
　　宋尚書刑部郎中知越州軍州事贈特進吏<lb/>
　　部尚書南安晁公改葬記<lb/>
贈特進吏部尚書晁公以慶曆四年九月己酉既<lb/>
<pb n="KR4d0105_SBCK_031-12b"/>
</p>
<p>
葬於祥符大墓矣後六十六年實大觀四年三月<lb/>
壬寅改窆于任城魚山先是祥符地卑多水患自<lb/>
特進公五子伯庫部公而下雜然以為慮而叔虞<lb/>
部公尤患之議遷不果至是特進公子皆前没而<lb/>
虞部公之子泰寜軍節度推官前知莘縣事端禮<lb/>
朝散郎前通判徐州事端智相與議必成其先志<lb/>
以告羣從諸孫及庫部公之孫補之等曰祥符水<lb/>
患諸子之責猶諸孫之責也且特進公之子庫部<lb/>
公而下皆葬魚山遷魚山宜抑族墳墓以安神則<lb/>
<pb n="KR4d0105_SBCK_031-13a"/>
從以烝嘗合食則類又宜衆曰唯於時諸孫存者<lb/>
莘縣為長莘縣廼走京師告特進公墓幷舉河間<lb/>
縣太君劉氏之柩護奉以㱕啟窆易槨改禭惟美<lb/>
凡資用皆莘縣力也初補之居蓬萊縣太君喪始<lb/>
學地理行視魚山崦中若虎若牛囘抱踞盼勢盤<lb/>
薄可喜乃厚其賈取之手植四松定南北既命師<lb/>
袁才筮地袁徙其域稍東纔五尺而止前十丙室<lb/>
遷庫部公與夫人之柩至是以特進公劉夫人宅<lb/>
丙室而將以壬甲二室遷庫部公與補之<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>朝議<lb/>
<pb n="KR4d0105_SBCK_031-13b"/>
</p>
<p>
公以從特進公兆焉旣卽事又屬補之記本末而<lb/>
特進公氏諱爵里行事之實巳載端明殿學士李<lb/>
淑所撰誌銘中不復書獨記改卜及所告祭文幷<lb/>
納壙中若庫部公諸弟子孫㛰宦則各具於銘誌<lb/>
皆不復出云曾孫朝散大夫管句南京鴻慶宮飛<lb/>
騎尉賜緋魚袋補之謹記<lb/>
　　中大夫提舉南京鴻慶宮李公生祠記<lb/>
中大夫提舉南京鴻慶宮隴西郡開國李侯棻少<lb/>
以文詞及進士第所居官官治燁然有聲於搢紳<lb/>
<pb n="KR4d0105_SBCK_031-14a"/>
間公卿大臣若當塗之顯人言其才可用者以百<lb/>
數而侯於莅官務盡其心力葢慕㫺人奉法循理<lb/>
不肯少如玉多如石者故人不得而置親踈世亦<lb/>
不得盡其材而侯亦超然自得於二累之上守其<lb/>
操不改外若不足而中無愧焉者也尤長於治郡<lb/>
有遺愛於同華商邠四州而蒲又侯之里也故士<lb/>
以其老成為矜式民懐其舊以謂知吾俗而不迕<lb/>
吾安其治而不忘者莫如侯乃相與謀其子弟若<lb/>
邦人之樂善好誼者為侯立生祠㑹補之自尚書<lb/>
<pb n="KR4d0105_SBCK_031-14b"/>
</p>
<p>
郎出守蒲下車拜侯於里中問民所疾苦求施設<lb/>
之方且誦秦穆公求黄髮則無過之言以為請而<lb/>
侯亦欣然傾葢俉語與之忘年又因以教邦人諸<lb/>
生悌長而貴老此守之事補之之志也或曰以侯<lb/>
之才雖官視九卿年耋耄以康寜而食飲猶為不<lb/>
遇補之曰士有志遇不遇有命若常情言者仕而<lb/>
不至將相皆不遇也以義則一官而可以行志皆<lb/>
遇也龔遂黄霸郡守也而尊魯恭卓茂縣令也而<lb/>
貴其同時公相位四人上者豈皆傳然則貴且尊<lb/>
<pb n="KR4d0105_SBCK_031-15a"/>
果不在爵遇不遇惟其所施屈吾指以數往行而<lb/>
吾無愧焉者則吾之遇不既有餘矣乎嘗試過侯<lb/>
之居陞髙以望其前則太華削成四方矗然倚立<lb/>
而叅天右則黄河出於龍門洶乎跆蹙而鳴地南<lb/>
則首陽危顛不毛伯夷叔齊之所登也東則王官<lb/>
深谷絶跡司空圖之所藏也因顧侯而語想見古<lb/>
㫺之盛夸奪相雄間不容息與二三君子之遁逃<lb/>
一世寂寥長往雖勢相什伯皆忽然而過如吹劒<lb/>
一吷何有得失而侯乃以少壯陳力有政四州老<lb/>
<pb n="KR4d0105_SBCK_031-15b"/>
</p>
<p>
乃休此固異於斯人者兒童流輩如風中燭而侯<lb/>
獨白首笑傲康寜食飲如平時有何不足而慕夫<lb/>
世之役役生趨榮而没有恨者以為愧哉因舉酒<lb/>
而起為侯夀曰樂哉非不遇也崇寜元年九月旦<lb/>
日記<lb/>
濟北晁先生雞肋集卷第三十一<lb/>
</p>
<p>
</p>
  </div>
</body>
</text>
</TEI>
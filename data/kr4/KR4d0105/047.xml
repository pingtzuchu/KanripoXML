<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_047-1a"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_047-1b"/>
<pb n="KR4d0105_SBCK_047-1b"/>
　　事然觀仁師事史臣亦有忌嫉之語何耶語<lb/>
　　曰君子而不仁者有矣人情大不美雖聖人<lb/>
　　猶曰不保其往也况利害之間哉王荆公亦<lb/>
　　疑揚雄無投閤事兩公意皆忠厚然雄之學<lb/>
　　惟未至於孟軻或不幸至此以劇秦美新觀<lb/>
　　雄意憂懼深矣後之君子必有能辨之者<lb/>
桓彦範敬暉等既知國政懼武三思讒間引崔湜<lb/>
為耳目湜反以桓敬等計議潛告三思及桓敬徙<lb/>
嶺外湜又説三思盡宜殺之三思問誰可使者乃<lb/>
<pb n="KR4d0105_SBCK_047-2a"/>
舉周利貞桓敬等聞利貞至多自殺<lb/>
　　右崔湜附傳第二十四桓敬等忠於唐志必<lb/>
　　興復繼以中宗之庸患未艾也故與武三思<lb/>
　　同列而不辭夫與惡人處欲不伺其動静而<lb/>
　　務通行則身昜危而功不成其不得已而用<lb/>
　　耳目計之下也夫仁厚者固不肯為人使而<lb/>
　　可使者必皆小人以敬桓二公之忠如日月<lb/>
　　而委情於小人之湜以胎禍後世不可以罪<lb/>
　　之者特其不為身而為國可以情恕耳雖然<lb/>
<pb n="KR4d0105_SBCK_047-2b"/>
</p>
<p>
　　亦足以為立功謀事者之深戒也<lb/>
蘇良嗣為荆州長史髙宗使宦者縁江採異竹將<lb/>
於苑中植之宦者科舟載竹所在縱㬥良嗣囚之<lb/>
因上疏切諫髙宗下制慰勉遽令棄竹於江中<lb/>
　　右蘇良嗣傳第二十五髙宗非納諫之主而<lb/>
　　良嗣之名亦未信於朝廷也至囚王人而罷<lb/>
　　奪其所求髙宗慰勉之不暇此事君臣皆可<lb/>
　　賢近古所未有也<lb/>
韋挺為御史大夫馬周為監察御史以周寒士殊<lb/>
<pb n="KR4d0105_SBCK_047-3a"/>
不禮之至是周爲中書令太宗嘗復欲用挺在門<lb/>
下周密陳挺傲狠非宰相器遂寢將有事於遼東<lb/>
擇人運糧周又奏挺才堪麤使太宗從之至盧思<lb/>
臺不可更進太宗怒除名<lb/>
　　右韋挺傳第二十七人才豈有世族寒士之<lb/>
　　間邪挺不足以識周又輕之非也而周報挺<lb/>
　　亦甚矣謂非宰相器或者雖挾舊怨猶附公<lb/>
　　議至言才堪麤使加以萬里之行是擠之也<lb/>
　　周於此愧不忮矣<lb/>
<pb n="KR4d0105_SBCK_047-3b"/>
姚崇為靈武軍使將行則天令舉外司堪為宰相<lb/>
者對曰張柬之沈厚有謀能斷大事且其人年老<lb/>
惟陛下急用之則天登時召見尋同鳯閣鸞臺平<lb/>
章事<lb/>
　　右張柬之傳第四十一時柬之已為秋官侍<lb/>
　　郎矣按狄仁傑傳則天嘗問仁傑朕要一好<lb/>
　　漢任使仁傑曰豈非文士齷齪思得竒才用<lb/>
　　之以成天下之務乎則天曰此朕心也仁傑<lb/>
　　曰荆州長史張柬之其人雖老真宰相才也<lb/>
<pb n="KR4d0105_SBCK_047-4a"/>
　　乃召拜洛州司馬它日又求賢仁傑曰前言<lb/>
　　張柬之未用也則天曰已遷之矣仁傑曰臣<lb/>
　　薦宰相今為司馬非用之也又遷為秋官侍<lb/>
　　郎竟召為相果興復中宗吕温贊仁傑云取<lb/>
　　日虞淵洗光咸池潛授五龍夾之以飛葢仁<lb/>
　　傑之勲如此而此傳乃専言崇薦之以其時<lb/>
　　<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之仁傑之薦在荆州時後再薦乃為秋官<lb/>
　　侍郎而崇之薦時已在秋官矣或者則天用<lb/>
　　仁傑言已深知柬之因崇純薦竟大用非崇<lb/>
<pb n="KR4d0105_SBCK_047-4b"/>
　　一言便為相也又傳曰仁傑所拔用至公卿<lb/>
　　者數十人崇自是仁傑薦用則天信重二人<lb/>
　　當有間也而舊史自相為異其無法多此類<lb/>
突厥吐蕃數犯塞元忠皆為大總管拒之元忠在<lb/>
軍惟持重自守竟無所克獲<lb/>
　　右魏元忠傳第四十二元忠初以太學生詣<lb/>
　　洛陽上封事言吐蕃形勢將帥得失成敗曉<lb/>
　　然真經務才也至身自臨戎僅能保聚迄無<lb/>
　　成功然則人才豈一端而已必有能言之者<lb/>
<pb n="KR4d0105_SBCK_047-5a"/>
　　亦必有能為之者故王者用人貴因其長計<lb/>
　　議折衝自兩事也若元忠當國守正嫉邪忠<lb/>
　　讜可與任大則不能少貶矣<lb/>
初元忠作相於則天朝議者以為公清至是再居<lb/>
政事天下莫不延首傾屬冀有所弘益元忠乃親<lb/>
附權豪抑棄寒俊竟不能賞善罰惡<lb/>
　　右同上武韋之際執政者厥惟艱哉元忠直<lb/>
　　亮有勇當來周酷吏羅織方興尚不能自容<lb/>
　　而顛沛僅免者數矣至韋氏時何庸乃復親<lb/>
<pb n="KR4d0105_SBCK_047-5b"/>
</p>
<p>
　　附權豪哉觀其懇諫太女之請全軀固位者<lb/>
　　所不能為後竟遭三思之黨構其與節愍同<lb/>
　　謀權豪之助果安在耶此近史臣私意也<lb/>
史臣曰大帝孝和之朝政不由己元忠安石巨源<lb/>
至忠彦昭等行非純一識昧存亡徇利貪榮有始<lb/>
無卒不得其死宜哉<lb/>
　　右傳第四十二此謂魏元忠韋安石韋巨源<lb/>
　　蕭至忠趙彦昭也元忠在武韋時皆有忠節<lb/>
　　非茍從之者借使其間不能盡舉綱紀以正<lb/>
<pb n="KR4d0105_SBCK_047-6a"/>
　　朝廷或遜以免禍以其時考之當爾也昭公<lb/>
　　不知禮孔子受以為過陽貨謂孔子非賢智<lb/>
　　曰諾吾將仕矣道有時而屈也安石在則天<lb/>
　　朝於内殿面折張昜之顧左右逐出宋霸子<lb/>
　　在睿宗朝顯拒太平公主力保太子有大功<lb/>
　　云上不可信讒言二事皆勇過孟賁矣卒不<lb/>
　　容於邪黨以至擯死此兩公何負而與巨源<lb/>
　　彦昭憸險附離輩竝列而同書至謂行不純<lb/>
　　一徇利貪榮何其悖哉至忠雖柔佞猶時時<lb/>
<pb n="KR4d0105_SBCK_047-6b"/>
　　小附公議為一介之操不至於巨源輩可深<lb/>
　　賤第因依太平以蹈禍則無可言者<lb/>
長安中西突厥焉質勒與諸蕃不和舉兵相攻安<lb/>
西道絶則天令休璟與宰相商度事勢俄頃間草<lb/>
奏便遣施行後數日安西諸州表諸路兵馬應接<lb/>
程期一如休璟所畫因遷夏官尚書同鳯閣鸞臺<lb/>
三品又謂魏元忠李嶠姚元崇李逈秀等曰休璟<lb/>
諳練邉事卿等十不當一也<lb/>
　　右唐休璟傳第四十三休璟知四鎮山川迂<lb/>
<pb n="KR4d0105_SBCK_047-7a"/>
　　直又長於兵計故能隃度不差若當時欲擇<lb/>
　　帥則無以加顧責宰相不及邉臣諳事非也<lb/>
　　而休璟又竟用此得宰相自古任人多此類<lb/>
先是朔方軍北與突厥以河為界張仁愿請奪取<lb/>
漠南之地與河北築三受降城唐休璟以為兩漢<lb/>
以來皆北守黄河今於寇境築城勞人費功恐終<lb/>
為賊虜所有竟從仁愿奏六旬而三城就不置甕<lb/>
門及曲敵戰格之具或問之仁愿曰兵貴在攻取<lb/>
不宜退守寇若至此即當併力出戰廻顧望城猶<lb/>
<pb n="KR4d0105_SBCK_047-7b"/>
須斬之其後常元楷為總管始築甕門以備禦議<lb/>
者以此重仁愿而輕元楷<lb/>
　　右張仁愿傳第四十三仁愿始謀築城休璟<lb/>
　　持不可而當時卒從仁愿奏既築城不為守<lb/>
　　備元楷至乃修之而議者皆輕元楷此似仁<lb/>
　　愿智勇俱勝而休璟元楷暗怯也然因河為<lb/>
　　津不免侵軼若入人之地恃孤壘以守則兵<lb/>
　　食非十倍不可使力能守之亦可暫而不可<lb/>
　　久也休璟之慮逺矣兵在攻取亦無常勝若<lb/>
<pb n="KR4d0105_SBCK_047-8a"/>
　　前有堅敵勢必退守而無退守之城亦不可<lb/>
　　此似背水祇可一用而防戍難施也元楷之<lb/>
　　計得矣<lb/>
時將建儲貳以成器嫡長而玄宗有討平韋氏之<lb/>
功意久不定成器辭曰儲副者天下之公器時平<lb/>
則先嫡長國難則㱕有功若失其宜海内失望非<lb/>
社稷之福臣敢以死請累日涕泣言甚切至既薨<lb/>
追尊爲讓皇帝<lb/>
　　右讓皇帝成器傳第四十五後改名憲憲以<lb/>
<pb n="KR4d0105_SBCK_047-8b"/>
　　嫡長見議猶建成之當立也秦王創國所謂<lb/>
　　天與之人與之也髙祖不謀而立建成建成<lb/>
　　不辭而當大統禍幾覆邦承乾魏王泰等事<lb/>
　　不戒前車之轍亦相傾危以至并棄夫禍福<lb/>
　　成敗之理本不難知而利害當前不啻丘山<lb/>
　　何暇自擇哉人情簞食豆羮見於色而能深<lb/>
　　知天命人事不以天下昜其生非呉太伯其<lb/>
　　誰能任此耶盖玄宗以藩王討國后雖英謀<lb/>
　　獨斷而事成不成間不容髮於唐實再造之<lb/>
<pb n="KR4d0105_SBCK_047-9a"/>
　　功無異秦王衆所屬也憲雖鑑往事而懼然<lb/>
　　明識先定不為大利中揺盖髙世難能之行<lb/>
　　不但明哲保身而已玄宗既内懐推己之徳<lb/>
　　故一切褒崇終始恩厚亦前古所無夫讓非<lb/>
　　難讓而不處其嫌之為難憲既通達故克自<lb/>
　　抑畏不干時事使間言無從而入豈特玄宗<lb/>
　　天性篤於兄弟而然哉觀肅宗親玄宗子既<lb/>
　　以功遜位而李輔國構其間玄宗晩節猶自<lb/>
　　恨以謂吾兒不得終孝道夫親愛何足恃哉<lb/>
<pb n="KR4d0105_SBCK_047-9b"/>
魏知古改紫微令姚崇深忌憚之隂加讒毁罷知<lb/>
政事三年卒宋璟聞而歎曰叔向古之遺直子産<lb/>
古之遺愛能兼之者其在魏公<lb/>
　　右魏知古傳第四十八知古彊諫守節不愧<lb/>
　　廣平之稱崇方勁雖不及璟然當時同稱賢<lb/>
　　相言忌憚知古人情不相若或者有之至隂<lb/>
　　加讒毁則崇不應爾也讒毁必有言何得不<lb/>
　　載故凡史臣書事欲信於後世者必著其事<lb/>
　　之實不然誰不可以加諸耶<lb/>
<pb n="KR4d0105_SBCK_047-10a"/>
韓思復開元初為諫議大夫時山東蝗大起姚崇<lb/>
為中書令奏遣使分往河南河北諸道殺蝗而埋<lb/>
之思復以為蝗天災當修徳以攘之恐非人力所<lb/>
能翦滅上疏云云崇廼請遣思復往山東撿蝗又<lb/>
請劉沼詳覆沼希崇㫖遂捶撻百姓囘改舊狀以<lb/>
奏之由是河南數州竟不得免思復遂為崇所擠<lb/>
出為徳州刺史<lb/>
　　右韓思復傳第五十一修徳攘災雖王者所<lb/>
　　務然蝗遍天下不加驅捕坐視饑罄父子相<lb/>
<pb n="KR4d0105_SBCK_047-10b"/>
</p>
<p>
　　食而曰天災勿除但當修徳夫徳修一日何<lb/>
　　足以弭已然之變而政事暫弛則患不勝滋<lb/>
　　矣要患至先除而後退自儆勵其誰曰不可<lb/>
　　思復書生守文而崇慮變深以事不合㫖出<lb/>
　　為刺史非擠也<lb/>
魏光椉奏請行用魏徵所注類禮上令元行沖撰<lb/>
義疏將立學官張説駮奏孫炎始改舊本有同抄<lb/>
書上然其奏行沖恚諸儒排己著論自釋史臣曰<lb/>
此道非趣時之具其竆宜哉<lb/>
<pb n="KR4d0105_SBCK_047-11a"/>
　　右元行沖傳第五十二戴禮已號殘缺補綴<lb/>
　　然聖言尚多有之及弟子門人所述不可廢<lb/>
　　也孫魏編類之書不能増益秦漢以前乃欲<lb/>
　　如遺經加義疏列學官何哉張説自非純儒<lb/>
　　不為章句者聚徒修書日不暇給要皆破碎<lb/>
　　無補未免於此累也然至於行沖等欲經外<lb/>
　　别立學則説亦知其不可矣行沖務黨已學<lb/>
　　猥為同異而史臣又謂此道非趣時之具抑<lb/>
　　末也哉<lb/>
<pb n="KR4d0105_SBCK_047-11b"/>
牛仙客初為縣小吏在河西節度時省用所積鉅<lb/>
萬上大悦以為尚書張九齡執奏不可乃加實封<lb/>
九齡罷知政事遂同中書門下三品仙客既居相<lb/>
位所有錫賚皆緘封不啟百司咨事曰但依令式<lb/>
可也不敢措手裁決<lb/>
　　右牛仙客傳第五十三用人雖無流品之異<lb/>
　　而蕭何亦不常出至用簿書倉庾之才位宰<lb/>
　　相嗟夫人主惟務以聚蓄賞臣下將無所不<lb/>
　　至也<lb/>
<pb n="KR4d0105_SBCK_047-12a"/>
安禄山叛以封常清為范陽節度得兵六萬皆傭<lb/>
保市井之流乃斷河陽橋於東京為固守之備賊<lb/>
大軍至常清戰敗奔至陜郡遇髙仙芝具以賊勢<lb/>
告之云恐難與爭鋒仙芝退守潼闗監軍邉令誠<lb/>
言仙芝常清撓敗之狀玄宗怒遣令誠齎敕斬之<lb/>
　　右髙仙芝傳第五十四街亭之敗諸葛孔明<lb/>
　　以馬謖違節制戮之以徇而習鑿齒非之以<lb/>
　　謂明法勝材不師三敗之道亮志清中原成<lb/>
　　師而出謖舉動失利戮之以徇似未過也而<lb/>
<pb n="KR4d0105_SBCK_047-12b"/>
　　尚以見譏開元天寳太平日久變出不意河<lb/>
　　北根本一朝盡陷顧責常清輩率市井白徒<lb/>
　　獨當其鋒鋭敗不亦宜哉東都既覆仙芝度<lb/>
　　往必并沒遽保潼闗未為全失且二將名驍<lb/>
　　勇赦而使過未必無後効而以令誠一言奔<lb/>
　　走危迫之中先自割其手足既不足以勵諸<lb/>
　　將而徒沮士心時既乏人至舉數十萬衆付<lb/>
　　之哥舒翰病廢憒瞢之人姧人又從旁逼遣<lb/>
　　之一戰大潰幾覆宗社惜哉<lb/>
<pb n="KR4d0105_SBCK_047-13a"/>
李林甫猜忌不見於詞色已自封植朝望稍著者<lb/>
必隂計中傷韋堅以皇太子妃引居要職實圖傾<lb/>
之乃潛令楊愼矜伺堅隙賜堅自盡愼矜權位寖<lb/>
盛又忌之廼引王鉷託以心腹鉷誣奏愼矜族其<lb/>
家鉷權盛林甫亦畏避之國忠之誅王銲鉷以表<lb/>
示林甫不許賜鉷自盡<lb/>
　　右李林甫傳第五十五王鉷傳第五十六韋<lb/>
　　揚王皆以賈販穿窬之才内阿主欲外附權<lb/>
　　利破人門族圖已富貴而人亦從而傾之譬<lb/>
<pb n="KR4d0105_SBCK_047-13b"/>
　　如禽獸之趨食更誘其儕類以就網穽而身<lb/>
　　隨烹滅前者死後者益來悲夫<lb/>
國忠薦鮮于仲通率兵八萬討閤羅鳯于瀘南全<lb/>
軍陷沒國忠掩其敗狀叙其戰功又使李宓率師<lb/>
七萬再討南蠻不戰而敗李宓死于陳國忠又隠<lb/>
其敗以捷書上聞自仲通宓再舉討蠻皆中國利<lb/>
兵物故者十八九舉二十萬棄之死地人銜寃毒<lb/>
無敢言者<lb/>
　　右楊國忠傳第五十六趙髙事二世専務塗<lb/>
<pb n="KR4d0105_SBCK_047-14a"/>
　　其耳目山東盜起而不聞後二世悔問左右<lb/>
　　何不告我左右曰臣若言之死已久矣二世<lb/>
　　庸蔽指鹿面謾自不能知何暇問闗東哉若<lb/>
　　玄宗英武不世出國忠才駑下非秦事比也<lb/>
　　然一旦恣肆權去已手昬不知察其禍乃不<lb/>
　　減趙髙之於胡亥至覆軍二十萬以敗為勝<lb/>
　　旁無人敢以聞者何哉人君惟内有所嬖不<lb/>
　　暇卹外事有所信不能擇忠良則堂下之事<lb/>
　　雖如丘山無由識之國忠知上之可以欺而<lb/>
<pb n="KR4d0105_SBCK_047-14b"/>
　　欺之姧臣之常情而當時滿朝豈無忠賢一<lb/>
　　二然人人畏憚國忠不敢漏其事近有國忠<lb/>
　　而蒙昧如此則逺有禄山十年包藏何從覺<lb/>
　　之哉故荀子論不蔽之福蔽之禍葢相去其<lb/>
　　間不能以髮可不慎哉<lb/>
濟北晁先生雞肋集巻第四十七<lb/>
</p>
<p>
</p>
  </div>
</body>
</text>
</TEI>
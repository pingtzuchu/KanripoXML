<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_026-1a"/>
濟北晁先生雞肋集目錄<lb/>
　第二十六卷<lb/>
　　議<lb/>
　　　河議<lb/>
<pb n="KR4d0105_SBCK_026-1b"/>
</p>
<p>
濟北晁先生雞肋集目錄<hi>終</hi>
<pb n="KR4d0105_SBCK_026-2a"/>
濟北晁先生雞肋集卷第二十六<lb/>
　　河議<lb/>
洪範五行一曰水其浸爲海其發源注海爲江河<lb/>
淮濟實惟四瀆而河爲四瀆宗三王之祭川所以<lb/>
先河而後海爲務本者也岷山導江導淮自桐柏<lb/>
導沇水東流爲濟其道里近而導河積石其道里<lb/>
遠且源壯而流激故禹治四瀆功施於河爲多積<lb/>
石去中國旣遠過此人罕至至荒忽不可知若山<lb/>
海經穆天子傳水經雜傳記之說槩曰河出崑崙<lb/>
<pb n="KR4d0105_SBCK_026-2b"/>
</p>
<p>
墟崑崙墟高萬一千里爲地之中而河出其東北<lb/>
陬其上醴泉華亭多竒物草木鳥獸尤不可考至<lb/>
言河上通漢見於牽牛客星之占而山海經又有<lb/>
敦夢之山者敦夢之水出焉而東流注於泑澤河<lb/>
水之所潛也其源渾渾泡泡郭璞說泑澤葢鹽澤<lb/>
鹽澤去玉門陽關纔三百餘里安取崑崙墟乎然<lb/>
山海經自漢儒說皆以爲禹書其所記如此雖爾<lb/>
雅亦曰河出崑崙墟色白幷渠千七百一川色黃<lb/>
太史公班固皆以謂禹本紀言河出崑崙山崑崙<lb/>
<pb n="KR4d0105_SBCK_026-3a"/>
山高二千五百餘里日月所相避隱爲光明也自<lb/>
張騫使大夏竆河源之後惡睹所謂崑崙者哉故<lb/>
言九州山川尚書近之今所論亦本禹貢導河積<lb/>
石及周禮爾雅史記漢書載河所經與後世隄防<lb/>
人事迄于宋興使有考焉禹貢天下之州九而河<lb/>
所道者四曰雍豫兗冀孔安國說冀以堯都不言<lb/>
境距黑水東據河有州曰雍故曰黑水西河惟雍<lb/>
州西南距荆山北距河有州曰豫故曰荆河惟豫<lb/>
州東南據濟西北距河有州曰兗故曰濟河惟兗<lb/>
<pb n="KR4d0105_SBCK_026-3b"/>
</p>
<p>
州雍州云西河自西河以西也豫州云荆河自南<lb/>
河以南也兗州云濟河自東河以東也然則西河<lb/>
之東距雍南河之北距豫東河之西距兗爲冀州<lb/>
可知矣故職方氏正西曰雍州而釋地河西曰雍<lb/>
州職方氏河南曰豫州而釋地亦曰河南曰豫州<lb/>
職方氏河東曰兗州而釋地濟河間曰兗州職方<lb/>
氏河内曰冀州而釋地兩河間曰冀州雍州以其<lb/>
自西河而西故或曰正西或曰河西豫州以其自<lb/>
南河而南故皆曰河南兗州以其自東河而東故<lb/>
<pb n="KR4d0105_SBCK_026-4a"/>
或曰河東或曰濟河間冀州以其距雍豫兗爲境<lb/>
故或曰河南或曰兩河間而雍州言正西不言河<lb/>
者則以在成周雒邑爲正西也自禹貢職方氏以<lb/>
考爾雅其辨四州河所經之域皆合而職方氏又<lb/>
曰東北曰幽州其川河沛幽州薄海葢言其入歟<lb/>
九州之地雍豫高而兗冀下幽州東北又下而河<lb/>
起西北所從來高故其始猶委蛇稍南及其下龍<lb/>
門則流駃竹箭也禹貢曰導河積石至於龍門南<lb/>
至於華陰東至於厎柱又東至於孟津東至洛汭<lb/>
<pb n="KR4d0105_SBCK_026-4b"/>
</p>
<p>
至於大伾北過降水至於大陸又北播爲九河同<lb/>
爲逆河入於海自積石東流至於龍門始折而南<lb/>
者一又折而東者三又折而北者再然後入海其<lb/>
所涉之地八此河經營中國之形而秦晉之河曲<lb/>
戰公羊所以言河曲疏矣河千里而一曲者也自<lb/>
張騫通西域積石之西往往可紀出玉門關有兩<lb/>
道一從鄯善傍南山一從車師傍北山皆被河西<lb/>
行至莎車爲南道至疏勒爲北道而西域三十六<lb/>
國皆在匈奴之西烏孫之南北有大山中央有河<lb/>
<pb n="KR4d0105_SBCK_026-5a"/>
東西六千餘里南北千餘里其河葢兩源一出蔥<lb/>
嶺一出于闐合而注蒲菖海蒲菖海所謂鹽澤者<lb/>
也蔥嶺之西旣不說有河于闐之西又水皆西注<lb/>
意河源爲出於此鹽澤去玉門陽關三百餘里廣<lb/>
袤三百里其水亭居冬夏不盈耗皆以爲潛行地<lb/>
中南出於積石爲中國河云而穆天子傳說天子<lb/>
飮於枝渚之中積石之南河積石名南河則與張<lb/>
騫所謂南出於積石者又類而學者據經有導河<lb/>
積石當爲河源豈積石之西河自行地中故禹不<lb/>
<pb n="KR4d0105_SBCK_026-5b"/>
</p>
<p>
治而導河積石特言施功自積石始亦不說河源<lb/>
也積石在金城西南龍門在絳州龍門厎柱在西<lb/>
虢孟津在洛北洛汭在鞏大伾在氾降水在信都<lb/>
大陸在鉅鹿其地皆可<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>而水經諸家圖河所道<lb/>
葢自積石山始西南流又東流入塞過燉煌酒泉<lb/>
張掖郡南與洮合過安定北地郡北流過朔方郡<lb/>
西又南流過五原郡南又東流過雲中西河郡東<lb/>
又南流過上都河東郡西然後乃出龍門而又南<lb/>
流至於華陰故呂覽說龍門未開河出孟門東大<lb/>
<pb n="KR4d0105_SBCK_026-6a"/>
溢是謂洪水禹鑿龍門始南流也自龍門至潼關<lb/>
與渭合至鞏與洛合而伊洛瀍澗四水合流所謂<lb/>
伊洛瀍澗旣入於河也與濟合成皋與沁合武德<lb/>
乃道黎陽鉅鹿而北播爲九河所謂徒駭太史馬<lb/>
頰覆釜胡蘇簡潔鈎盤鬲津者也此九河者廢滋<lb/>
久獨漢成帝時許商上書言古記九河之名有徒<lb/>
駭胡蘇鬲津今在成平東光鬲界中自鬲津以北<lb/>
至徒駭間相遠百里後世因謂許商言三河三縣<lb/>
則徒駭在成平胡蘇在東光鬲津在鬲縣可知以<lb/>
<pb n="KR4d0105_SBCK_026-6b"/>
</p>
<p>
爾雅之次考焉則徒駭最北鬲津最南而六枝者<lb/>
包其間然鄭康成謂九河齊桓公塞之同爲一河<lb/>
齊居東信如康成言塞其八枝以拓地則自桓公<lb/>
而來河所行葢獨徒駭矣而太史公班固又皆稱<lb/>
禹以謂河所從來者高水湍悍難以行平地數爲<lb/>
敗乃釃二渠以引其河一貝丘一漯川北載之高<lb/>
地過洚水至於大陸播爲九河同爲逆河入於勃<lb/>
海二渠於禹貢無見不知太史公班固何從言之<lb/>
島夷皮服夾右碣石入於河島夷海曲碣石海畔<lb/>
<pb n="KR4d0105_SBCK_026-7a"/>
山夾山之右泝而入河以達冀州則禹時河入海<lb/>
葢在碣石也地理志碣石在北平驪城縣西南計<lb/>
勃海北距碣石五百餘里而河入勃海葢漢武帝<lb/>
元光三年河徙東郡所更注也而言禹時河入勃<lb/>
海何哉周定王五年河始徙見於周譜班固言之<lb/>
又秦攻魏決河灌其都決處遂大不可復補去古<lb/>
逾遠移徙難得而考而言禹釃二渠又何哉孟子<lb/>
曰禹之治水水之道也歷三代無患以此自滎陽<lb/>
下引河東南爲鴻溝以通宋鄭陳蔡曹衞濟汝淮<lb/>
<pb n="KR4d0105_SBCK_026-7b"/>
</p>
<p>
泗會於楚而禹功旣微齊與趙魏因河爲境而隄<lb/>
防<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>興弛障谷之禁以鄰國爲壑鑿一孔開百竅<lb/>
如甕敝漏漸以不補則後世河數爲敗非天時也<lb/>
漢而下井源益煩以漕以漑甘利而昧害東滙西<lb/>
引河用屢窘使不得一日安流則狂怒衍溢亦固<lb/>
其理摭其著者言之武帝時鄭當時引渭穿渠起<lb/>
長安旁南山下至河番係引河漑汾陰蒲坂下自<lb/>
是之後朔方西河河西酒泉皆引河及川谷以漑<lb/>
矣宣帝地節中郭昌使行河北曲三所復穿渠直<lb/>
<pb n="KR4d0105_SBCK_026-8a"/>
東魏正始中亦穿廣漕渠引河入汴晉太始中亦<lb/>
鑿陜南山決河注洛隋仁壽中亦塹自龍門厎臨<lb/>
淸關度河大業中復開通濟渠永濟渠以引榖洛<lb/>
沁水開元中避三門之峻亦北鑿石渠至它川谷<lb/>
頗引以漑漕而亂水之理助河爲敗者往往而有<lb/>
始自漢興三十有九年孝文時決酸棗東潰金堤<lb/>
於時東都雖大興卒塞之而河之爲患因浸尋滋<lb/>
甚元光中徙頓丘東南注勃海決瓠子東南注鉅<lb/>
野元封中決館陶分爲屯氏河永光中決淸河靈<lb/>
<pb n="KR4d0105_SBCK_026-8b"/>
</p>
<p>
鳴犢口建始中決館陶東郡金堤又決平源入濟<lb/>
南千椉建國三年決魏郡貞觀中壞陜州河北縣<lb/>
毁河陽中潬開元中決博州棣州大和中決棣州<lb/>
開成中決鄭滑乾寧中圯滑州其餘隄防人力所<lb/>
不備若大雨霖漂壞郡縣病人民至不可勝紀陵<lb/>
夷五代以迄宋興歲屢敗其患非一朝一夕之故<lb/>
也戰國及秦用兵不遑暇事河而元光中再決二<lb/>
十餘年比塞輒復圯興役最大瓠子之歌其詞哀<lb/>
焉今考之武帝時至於王莽言河利害大槩十五<lb/>
<pb n="KR4d0105_SBCK_026-9a"/>
家其言非忠而近似者一其甚疎者一其不切者<lb/>
一其害焉者一其一時或利或害者二其可行無<lb/>
害者十而十者之論其詳者曰賈氏竊以謂漢治<lb/>
河盡此故備論之始決瓠子田蚡奉邑食鄃鄃居<lb/>
河北河決而南則鄃無水災言於上曰江河之決<lb/>
皆天事未易以人力彊塞之蚡要以爲食鄃計無<lb/>
意國事而其言未易以人力彊塞者良可用此言<lb/>
非忠而近似者一也齊人延年言河出崑崙經中<lb/>
國注勃海此其地勢西北高而東南下也可按地<lb/>
<pb n="KR4d0105_SBCK_026-9b"/>
圖開大河上領出之胡中如此則關東長無水災<lb/>
北邊不憂匈奴延年議閎大然㱕於狂悖且有天<lb/>
地則有此河其行流有域禹不能改而延年欲改<lb/>
之此甚疎者一也谷永言河中國之經瀆聖王興<lb/>
則出圖書王道廢則竭絕今潰溢橫流漂沒陵阜<lb/>
異之大者也修政以應之災變自除王者孰不欲<lb/>
奉天理物然天時人事其應豈皆若符節堯猶有<lb/>
九年之患禹猶有四載之勤堯禹豈不知修政以<lb/>
應之哉此不切者一也楊焉言從河上下患厎柱<lb/>
<pb n="KR4d0105_SBCK_026-10a"/>
隘可鐫廣之上從其言鐫之裁沒水中不能去而<lb/>
令水益湍怒爲害甚於故是歲渤海淸河信都灌<lb/>
縣邑三十一禹治水葢亦鑿龍門披山通道至不<lb/>
可勝言厎柱豈不可鐫而焉無其術故壅閼爲敗<lb/>
此害焉者一也郭昌使行河北曲三所水流之勢<lb/>
皆斜直貝丘恐水盛隄防不能禦乃更穿渠直東<lb/>
民便安之後三歲河水更從故弟二曲間復斜直<lb/>
貝丘百姓寒心孫禁以謂可決平原金堤間通大<lb/>
河令入故篤馬河至海五百餘里水道浚利又乾<lb/>
<pb n="KR4d0105_SBCK_026-10b"/>
</p>
<p>
三郡水地得美田省吏卒治隄救水二者其言異<lb/>
而大槩利害雜故爲說同郭昌渠始通利後不便<lb/>
較然可知篤馬河在九河南失水之迹然以舒民<lb/>
財力爲便此或利或害者二也自㫺之患以故道<lb/>
之湮與隄防揵菑與河爭勝負故凡言分河救水<lb/>
怒與觀水勢復禹之舊無與水爭地者其言皆可<lb/>
用無害馮逡爲淸河都尉言郡承河下流土壤輕<lb/>
脆易傷頃所以闊無大害者以屯氏河通兩川分<lb/>
爲流也今獨一川兼受數河之任雖高增隄防終<lb/>
<pb n="KR4d0105_SBCK_026-11a"/>
不能泄屯氏河新絕未久又其口所居高於以分<lb/>
殺水勢道里便宜可復浚以助大河泄㬥水屯氏<lb/>
河北塞宣房北決所爲東北經魏郡信都渤海入<lb/>
海葢近禹故道㑹許商白不用後果復決館陶李<lb/>
尋解光言隂氣盛則水爲之長故一日之間晝減<lb/>
夜增江河滿溢所謂水不潤下雖常於卑下之地<lb/>
猶日月變見於朔望明天道有因而作也可且勿<lb/>
塞以觀水勢河欲居之當稍自成川跳出沙土然<lb/>
後順天心而圖之必有成功而用財力寡尋光要<lb/>
<pb n="KR4d0105_SBCK_026-11b"/>
</p>
<p>
近於陰陽之學而其言觀水勢所欲居則易爲功<lb/>
豈可易哉張戎言河水重濁號爲一石水而六斗<lb/>
泥今民皆引河渭水川水以漑田春夏乾燥少水<lb/>
時也故使河流遟貯淤而稍淺雨多水㬥至則溢<lb/>
決而國家數隄塞之稍益高於平地猶築垣而居<lb/>
水也可各順從其性勿復灌漑則百川流行水道<lb/>
自利矣灌漑有不應導而導隄防有不應塞而塞<lb/>
戎之言可謂近古許商說古記九河之名有徒駭<lb/>
胡蘇鬲津今見在成平東光鬲界中自鬲津以北<lb/>
<pb n="KR4d0105_SBCK_026-12a"/>
至徒駭間相去三百餘里今河雖數移徙不離此<lb/>
域商明算計能商功利且當是時三河者庶計可<lb/>
索惜乎其事不究也韓牧以謂可略於禹貢九河<lb/>
處穿之縱不能爲九但爲四五宜有益王橫言河<lb/>
入勃海勃海地高於韓牧所欲穿處往者天常連<lb/>
雨東北風九河之地已爲海所漸矣禹之行河水<lb/>
本隨西山下東北去周譜云定王五年河徙則今<lb/>
所行非禹之所穿也使緣西山足椉高地而東北<lb/>
入海乃無水災牧橫亦皆欲求禹之舊求禹之舊<lb/>
<pb n="KR4d0105_SBCK_026-12b"/>
</p>
<p>
固無不可而歲久難識迄於今河移徙無常處自<lb/>
馮逡李尋解光張戎許商韓牧王橫七人雖議各<lb/>
不同而要之逡欲殺水怒尋光欲觀水勢戎欲順<lb/>
水之性商牧欲求禹之迹橫欲使緣西山東北入<lb/>
海故其言皆近而橫與平當關竝賈氏之上策不<lb/>
獨在漢事雖施之方今大較不能改也平當言九<lb/>
河皆塡滅按經義治水有決河深川而無隄防壅<lb/>
塞之文河從魏郡以東北多溢決水迹難以分明<lb/>
宜博求能濬川疏河者夫決百川距海濬甽澮距<lb/>
<pb n="KR4d0105_SBCK_026-13a"/>
川見於書且水因地以制流故在易地上有水比<lb/>
水行地上乃有隄防隄防之法爲不得已平當可<lb/>
謂能知經矣關竝河決率嘗於平原東郡左右其<lb/>
地形下而土疏惡聞禹治河時本空此地以謂水<lb/>
猥盛則放溢少稍自索雖時異處猶不能離此上<lb/>
古難識近察秦漢以來河決曹衞之域其南北不<lb/>
過百八十里者皆空此地勿以爲官亭民舍而已<lb/>
夫水所欲居人固不能奪始宅之河又盪去歲如<lb/>
是曾不愛獨愛百八十里哉關竝可謂能知務矣<lb/>
<pb n="KR4d0105_SBCK_026-13b"/>
至賈氏之上策不欲與水爭地葢與平當關竝之<lb/>
論合其言曰古者立國居民疆理土地必遺川澤<lb/>
之分度水勢所不及使秋水多得有所休息左右<lb/>
遊波寛緩而不迫夫土之有川猶人之有口也治<lb/>
土而防其川猶止兒啼而塞其口豈不遽止然其<lb/>
死可立而待也故曰善爲川者決之使道善爲民<lb/>
者宣之使言葢隄防之作近起戰國齊與趙魏以<lb/>
河爲境齊作隄去河二十五里趙魏亦爲隄防去<lb/>
河二十五里雖非其正水尚有所遊盪今隄防陿<lb/>
<pb n="KR4d0105_SBCK_026-14a"/>
者去水數百步遠者數里迫隘如此不得安息令<lb/>
行上策徙冀州之民當水衝者決黎陽遮害亭放<lb/>
河使北入海西薄太山東薄金堤埶不能遠泛期<lb/>
月而定且以大漢方制萬里豈其與水爭咫尺之<lb/>
地哉此功一立河定民安千載無患故謂之上策<lb/>
自禹迹廢由漢至宋興千有餘年河決自黎陽而<lb/>
下遠者數百里近者數十里間耳故賈氏言徙冀<lb/>
州之民當水衝者決黎陽遮害亭放河使北入海<lb/>
西薄太山東薄金堤勢不能遠泛以今形勢所直<lb/>
<pb n="KR4d0105_SBCK_026-14b"/>
</p>
<p>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之猶是竊以謂賈氏之策不獨在漢事雖施諸<lb/>
方今爲久遠慮不能加者如此至難者曰若如此<lb/>
敗壞城郭田廬塜墓以萬數百姓怨恨葢賈氏亦<lb/>
能言矣以禹治水山陵當路者毁之故鑿龍門闢<lb/>
伊闕折厎柱破碣石墮斷天地之性至城郭田廬<lb/>
塚墓此乃人功所造何足言也又以謂瀕河十郡<lb/>
治隄歲費且萬萬及其大決所殘無數如出數年<lb/>
治河之費以業所徙之民宜亦便利自馮逡至賈<lb/>
氏十家<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之漢事與方今其言皆可行而無害然<lb/>
<pb n="KR4d0105_SBCK_026-15a"/>
卽目前之安舒歲月之力則諸家者皆能道若夫<lb/>
始難而終易暫勞而永逸則王橫賈氏西山黎陽<lb/>
之議於今猶上策至賈氏中策言多穿漕渠下策<lb/>
言隄防葢無足道者㫺晁錯議削六國天下皆曰<lb/>
晁錯愚然漢卒無禍賴錯發之夫必有大害然後<lb/>
有大利西山黎陽何以異此雖然此可謂智者道<lb/>
難爲流俗言也晉魏迄唐至五季言水利者不乏<lb/>
無著見者獨唐賈眈嘗繪布隴西且載河所經受<lb/>
爲圖上之亦不及治河也祖宗深憫河患治遙隄<lb/>
<pb n="KR4d0105_SBCK_026-15b"/>
</p>
<p>
置使置判官開分水河爲斗門開減水河在乾德<lb/>
二年三年太平興國七年淳化四年景德四年其<lb/>
事詳於國史而開寶五年詔澶衞數州霖雨荐降<lb/>
洪河爲患每閱夏書所載但言導河隨山濬川未<lb/>
聞力制湍流廣營高岸自戰國專利堙塞故道小<lb/>
以妨大私而害公九河之制遂隳歷代之患未弭<lb/>
凡縉紳多士草澤之倫有素習河渠之書深知疏<lb/>
導之策若爲經久可免重勞竝詣闕上書附驛以<lb/>
聞深惟開寶詔書最爲近古聖謀遠覽慮河之意<lb/>
<pb n="KR4d0105_SBCK_026-16a"/>
允出上策而天下未有應者豈所謂爲政善因禍<lb/>
而成福轉敗而爲功若管仲才者世固鮮哉其後<lb/>
景德中李垂上導河書言今魏縣之左河勢東折<lb/>
不如書說北至於大陸又忘其迹葢周末失道爲<lb/>
衡漳所湮矣而漢志禹所釃二渠曰東爲漯川者<lb/>
乃今泉源赤河曰北出貝丘者乃今王莽故瀆而<lb/>
漢塞宣房所行二渠葢獨漯川其一則漢決之起<lb/>
觀城入蒲臺所謂武河者也貝王莽時旣空而澶<lb/>
滑比多壞者以地平不固故欲河出大伾上防太<lb/>
<pb n="KR4d0105_SBCK_026-16b"/>
</p>
<p>
行三山之間起大伾西南八十餘里曹魏所開枋<lb/>
頭河之東引河北行微東挾御河通王莽故瀆北<lb/>
經淸豐大名之西歷洹水東館陶南而北合赤河<lb/>
以通於海起大伾合赤河葢五百七十里兩厓倍<lb/>
之爲一千一百四十里去岡麓古障八百四十里<lb/>
治新防三百里爲用力寡大槩近漢王橫欲緣西<lb/>
山足椉高地而東北入海者其說九河故迹皆在<lb/>
平原而下獨簡河亡則與許商王橫之說異然垂<lb/>
之議以謂河患率在澶滑未至九河則已決矣九<lb/>
<pb n="KR4d0105_SBCK_026-17a"/>
河奚利哉又欲自白馬派河爲六以助殺水怒則<lb/>
與賈氏議多穿漕渠者頗類事下任中正等中正<lb/>
等言垂所述自禹至漢河所流行甚詳其言起白<lb/>
馬派爲六者河湍激難制其勢或合而一恐不能<lb/>
各從所導借使必爲六是有六河口也隄防之功<lb/>
爲難於是垂議寢後用事者往往言水利以其無<lb/>
大改更不皆載獨載孫民先奏民先奏曰竊觀舊<lb/>
河兩厓間相去數十里而河流常薄西岸以此知<lb/>
東地形高而河欲西遷之驗也今魏恩冀之西相<lb/>
<pb n="KR4d0105_SBCK_026-17b"/>
</p>
<p>
邢洛之東皆古陂地斥鹵東西二三十里南北數<lb/>
百里其西薄西山其東薄金隄其中地形下隱如<lb/>
故渠比河決及御河漳水溢皆合流其間以謂是<lb/>
葢降水大陸故迹可決王供水衝使河行此地過<lb/>
乾寧合獨流口以入於海民先議河大較與李垂<lb/>
不異世多言垂民先議爲近又比歲卒潰小吳而<lb/>
澶淵東故渠遂竭河果自淸豐大名西派爲三四<lb/>
乃東北注髣髴如垂民先所欲導云至漢王延世<lb/>
之徒事塞河三旬立塞世皆以爲才竊謂猶救火<lb/>
<pb n="KR4d0105_SBCK_026-18a"/>
家以焦頭爛額見客者故不記與夫計向背度緩<lb/>
急版築茭薪水工河卒歲儲月積增卑倍薄凡河<lb/>
之近務則有司存<lb/>
<pb n="KR4d0105_SBCK_026-18b"/>
</p>
<p>
濟北晁先生雞肋集卷第二十六<lb/>
</p>
<p>
</p>
  </div>
</body>
</text>
</TEI>
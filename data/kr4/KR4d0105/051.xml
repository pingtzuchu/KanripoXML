<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_051-1a"/>
濟北晁先生雞肋集目録<lb/>
　第五十一卷<lb/>
　　書<lb/>
　　　上吕相公書<lb/>
　　　上吳相公書<lb/>
　　　上蘇公書<lb/>
　　　再見蘇公書<lb/>
<pb n="KR4d0105_SBCK_051-1b"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_051-2a"/>
濟北晁先生雞肋集巻第五十一<lb/>
　書<lb/>
　　上吕相公書<lb/>
左奉議郎充祕閣挍理守祕書丞武騎尉晁補之<lb/>
謹齋戒擇日再拜獻書於僕射門下相公台座補<lb/>
之不才幸以諸生備館閣無它吏事竊嘗深惟天<lb/>
下之故以謂王者之措國欲大而有容其所以期<lb/>
於天下者欲緩而不迫夫為天下宰不能大而有<lb/>
容天下之情雜然竝至欲一一以覈則堂上之言<lb/>
<pb n="KR4d0105_SBCK_051-2b"/>
</p>
<p>
異於門外門外之言異於百里而況天下之至逺<lb/>
能鄙之相形利害之相傾日効于前將無時而安<lb/>
不能緩而不迫揭掲然欲表天下之善而置之以<lb/>
厭天下之爭髙爲度而責不及逺爲程而要不至<lb/>
天下之不及不至者衆而善人始危又嘗竊太息<lb/>
以謂葢自成湯文武之季而聖人固已歎其流之<lb/>
不可復曰虞夏之道寡怨于民商周之道不勝其<lb/>
弊又曰後世有作者虞帝弗可及也已矣夫以商<lb/>
周之治詩書載之後世想望不可得而見者而聖<lb/>
<pb n="KR4d0105_SBCK_051-3a"/>
人蔽之一言曰不勝其敝何哉以謂夏道未瀆辭<lb/>
而不求備不大望於民商人未瀆禮而求備於民<lb/>
周人彊民未瀆神而爵賞刑罰竆矣夫瀆與未瀆<lb/>
誠何足以議虞帝之至髙而不求備不大望於民<lb/>
猶足以識夏政之未改至於商人則瀆辭矣周人<lb/>
則瀆禮矣求備於民猶可而彊民則已甚故孔子<lb/>
喟然致志葢傷之也夫惟其能大而有容緩而不<lb/>
迫故如天地之大寒暑自運而當生者生當殺者<lb/>
殺雖有不得其所誰能怨之若夫望於天下之治<lb/>
<pb n="KR4d0105_SBCK_051-3b"/>
</p>
<p>
也重而蘄於民之應之者亟於是乎上之智始不<lb/>
周而下多遁民上察而下缺然且不返此民所以<lb/>
不堪而怠也恭惟仁祖臨御四十二年其間禮樂<lb/>
制度光明纎悉豈遽可以議三代之同風而壅培<lb/>
長養功成於久澤浸四海天意得而百樂生民被<lb/>
其施有三代致治之實者戰伐屢構於邉亾將覆<lb/>
軍而逺戍黷武之歎不起於民水旱間作於時公<lb/>
窘私罄而流離死亾之怨不聞於下士弊於末習<lb/>
學問浮剽豈能皆本經術尚道理而文采足以赴<lb/>
<pb n="KR4d0105_SBCK_051-4a"/>
用議論足以忠國民狃於安樂風俗奢美豈能皆<lb/>
守禁令知廉恥而歡欣足以相慶患難足以相䘏<lb/>
其根本結於人心其基甚大而固而末流隄防小<lb/>
疏類出於大而有容緩而不迫者聖人有作其法<lb/>
之所損益補之不可得而知而至於挈國之大勢<lb/>
則雖有虞帝誠不能改已再惟聖君賢相相與勤<lb/>
勞天下九年於兹天下之大勢已定者誠知出此<lb/>
其始恃以立者曰公公故明明故當當故欲揺之<lb/>
者難故變法昜令出於期月而未嘗怫天下之心<lb/>
<pb n="KR4d0105_SBCK_051-4b"/>
</p>
<p>
舉賢而民悦黜不肖而民懼而天下不得而異議<lb/>
下寛大之詔一切便民而民知上之愛已甚於父<lb/>
母可殺而不可離循此而守無改其道自可以長<lb/>
治而補之愚不肖獨私憂過計以謂明天子在上<lb/>
尊徳樂道從諌如不及而大臣又務以其至公同<lb/>
天下之心挾姦病國不容於公議者又皆已逺去<lb/>
而一時進於朝者又皆曰忠且良矣宜其小大協<lb/>
恭戮力馴致四門穆穆之美追還三代直道之盛<lb/>
而士大夫用意過當趣操介狹好惡矛盾毁譽陵<lb/>
<pb n="KR4d0105_SBCK_051-5a"/>
雜同國而處者言人人殊夫所貴乎國多君子者<lb/>
豈欲其必同然古之君子葢亦曰和而不同焉耳<lb/>
其和者志也其不同者事也夫不和而可以爲國<lb/>
實難補之豈敢以褊心小智輕量在事之羣才然<lb/>
借曰如前所陳者皆忠且良也邪則所謂忠者固<lb/>
無異忠而所謂良者固無異良矣比肩事主同意<lb/>
爲善而勢駸駸焉若欲相爲消長盛衰此何爲者<lb/>
哉人何可以畢忠則必有不忠者撓其間人何可<lb/>
以畢良則必有不良者病其内彊者以智倡而弱<lb/>
<pb n="KR4d0105_SBCK_051-5b"/>
</p>
<p>
者以愚附從天下之公議遏而不得行方今之慮<lb/>
莫大於此詩曰其維哲人告之話言順徳之行其<lb/>
維愚人覆謂我譖民各有心順徳者君子之性而<lb/>
疑者事之睽也故詩人憂而戒之意者士大夫亦<lb/>
欲合而不可相疑而不親形格勢阻方且葢齟齬<lb/>
之情而胎朋黨之患因以害政而補之所慮者猶<lb/>
不在是葢以謂君子必自好務徳競而不務力争<lb/>
使夫小不同者時亦小訿焉以快其小不平而君<lb/>
子又務退避而不已則忠良之勢侵而後脱有大<lb/>
<pb n="KR4d0105_SBCK_051-6a"/>
不同者俛焉抵其巇而入之則凡今之為同異者<lb/>
曾何足道盇亦譬國於同舟奚取於胡越哉雖然<lb/>
事何至於是亦可為智者道難為流俗言者也伏<lb/>
惟相公道徳之學經緯之才光映於近古天子之<lb/>
所信倚以伏天下之心士大夫之所儀範而慕從<lb/>
其日夜思念欲為天下開坦塗而亡羣疑薰大和<lb/>
而導百順者亦必在此固將益振公議務白善人<lb/>
以拯捄之耶然有一於此孟子曰以善服人者未<lb/>
有能服人者也以善養人然後能服天下夫服天<lb/>
<pb n="KR4d0105_SBCK_051-6b"/>
下必以善而所以用善者不同以養人則聴以服<lb/>
人則違爲天下安可以善服人哉尚敦重則剽疾<lb/>
者疑貴明達則㴱阻者忌與辯敏則淺蹇者忿進<lb/>
辭技則椎拙者忮至其它用一事則不便者必從<lb/>
而非之然八者之情亦何足以相賢愚而敦重明<lb/>
達辯敏辭技又爲國者所必須而不廢則亦安可<lb/>
與夫剽疾㴱阻淺蹇椎拙者竝皁而同驅彼其矯<lb/>
已以爲人所爲則不可而謂人之視巳若見其肺<lb/>
肝然故常以不容而爲姦非夫在上者有以養之<lb/>
<pb n="KR4d0105_SBCK_051-7a"/>
是茍無罪又不可去也雖然有道孟子曰君子之<lb/>
所以教者五有如時雨化之者此以善養人者也<lb/>
為天下惟無私然後可天下固不可以皆賢且能<lb/>
而忠與良者又世之所望而難得也則如牧羊然<lb/>
姑視其後者而鞭之可矣至其所必去則必其敗<lb/>
羣者也然而揚子曰有天下者審其御而已矣御<lb/>
得其道則天下狙詐咸作使御失其道則天下狙<lb/>
詐咸作敵何世而無狙詐先王豈惟不去尚有以<lb/>
使之故其敵者失也夫然故措國能大而有容緩<lb/>
<pb n="KR4d0105_SBCK_051-7b"/>
而不迫是之謂以天下為天下天下知朝廷所以<lb/>
待之者公而責於人者不盡故人昜以進而其志<lb/>
平若夫峻賞明罰豈不足以彰善而沮惡扶正而<lb/>
抑邪而古之語大道之序者常以謂九變而賞罰<lb/>
可言賞罰果難恃以獨治哉天下有大功罪與士<lb/>
與衆同焉而廢置之非難也而有所謂難者前却<lb/>
之志而疑似之行兩可之詞而常試之為此中人<lb/>
之所以不自立而陷於邪欲君子之類衆則若此<lb/>
者皆當教之不改而後誅又有嘗已自㬥不可復<lb/>
<pb n="KR4d0105_SBCK_051-8a"/>
還者設欲懷之其道無由然且革以䝉利而内<lb/>
有不服之心焉者雖小而必察故君子尤難之然<lb/>
至其所必去則必其敗羣者不害為大而有容緩<lb/>
而不迫也補之不敢廣引以亂視聴書曰爾無忿<lb/>
疾于頑無求備于一夫必有忍其乃有濟先王之<lb/>
立政其寛如此至於進厥良以率其不良亦曰從<lb/>
厥攸好而已矣豈彊之哉昔曹㕘為相用吏必擇<lb/>
謹厚長者而言文刻㴱欲務聲名者輒斥之人有<lb/>
細過専掩匿葢覆而子窋之諫以無所請事者弗<lb/>
<pb n="KR4d0105_SBCK_051-8b"/>
</p>
<p>
聴也㕘之意亦㴱矣方時出於百戰之後武夫悍<lb/>
士功名之氣囂然而未已㕘務揉馴其麤武崛彊<lb/>
之心而輯安其休息無為之業不得不爾至於諸<lb/>
葛孔明患蜀土人士専權自恣君臣之道<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>以陵<lb/>
替葢先峻以法繩下乃稍収其民望而用之以謂<lb/>
寵之以位位極則賤順之以恩恩竭則慢所以致<lb/>
弊實此之由故繩且限之亮雖要為之治體不茍<lb/>
出於此然非椉蜀之弊不如是之亟使亮當文景<lb/>
時不知與曹㕘意能異否也伏惟相公敦大知微<lb/>
<pb n="KR4d0105_SBCK_051-9a"/>
至於賞罰亦何足爲執事者道而要曰主爾㤀身<lb/>
國爾㤀家先務有以大服天下之心益收賢俊之<lb/>
助而後均調其參差不齊之際以彌縫其侵蠧之<lb/>
隙而後天下之貴名盛業可得而長守國是一定<lb/>
施於亡竆過此則百官有司之所當務其大者禦<lb/>
邊治河澄官冗而節財用消水旱而惠困竆雖相<lb/>
公勤勞不以一日置是而不念而補之以謂凡此<lb/>
天下必有能爲相公以身辯之者而相公之所宜<lb/>
慮獨天下之大勢哉今天下之大勢若巨川然隄<lb/>
<pb n="KR4d0105_SBCK_051-9b"/>
</p>
<p>
防千里㴱厚而完固亦足恃矣盇胡嘗視其曲無<lb/>
蟻垤浸淫者焉而已補之獲見相公門下將十年<lb/>
侍坐聴言相公固有采拾教載之惠而又職事在<lb/>
文字辱通籍殿陛下五日一叙立以望天子之光<lb/>
明竊不度量不敢自比於在闕門之外而輕犯出<lb/>
位之誚不知其當言與否而進之猶以謂語之至<lb/>
者不敢載之於書而淺者又不足聴故粗道其意<lb/>
之所先者以代匱伏惟相公垂惠裁擇幸甚狂瞽<lb/>
干冒鈞重死罪死罪不宣補之惶恐再拜<lb/>
<pb n="KR4d0105_SBCK_051-10a"/>
　　上吳相公書<lb/>
天下之士見相公而言利害者幾人言而當者幾<lb/>
人言而不當者幾人若是者某舉不能知徒見相<lb/>
公之用人内舉不避親外舉不避讐近取不避貴<lb/>
逺取不問賤天人之學儒墨之英大有所必用牛<lb/>
角之歌堂下之言小有所不遺以是知相公所持<lb/>
者甚重所期者甚逺而㫺者或未之識也㫺太祖<lb/>
皇帝不馳一馬不折一矢而有天下天下稽顙而<lb/>
稱臣五國委命而下吏可謂聰明睿智神武不殺<lb/>
<pb n="KR4d0105_SBCK_051-10b"/>
夫太宗修文訓武以培其基真宗隆政講事以潤<lb/>
其色仁宗陶之以仁表之以孝四十二年天下乂<lb/>
安無狗吠之警逮乎英宗禮樂宜備矣而謙遜未<lb/>
遑也今天子慨然發憤追惟祖宗之餘烈想見三<lb/>
代之盛事於是舉國政而屬之相公相公以天子<lb/>
之意甚信而不疑也故敢以一身而獨任天下之<lb/>
責思天下之民有不與知天子之意者若己之塗<lb/>
其耳使不得聞閉其目使不得見也故夜以繼日<lb/>
坐以待旦以急天下之務一沐三握髮一飯三吐<lb/>
<pb n="KR4d0105_SBCK_051-11a"/>
餔以待天下之賢非堯舜禹湯文武周公之所常<lb/>
行不以告吾君化吾民使一日為也雖然二帝三<lb/>
王之道不行於世久矣儀秦以口舌事天下而忠<lb/>
厚之俗離孫吳以兵法驅齊民而攘奪之釁起井<lb/>
田壞於鞅而天下方困于兼并肉刑變於文而彊<lb/>
梁始輕於犯法尋經補傳得不償亾而兩京之學<lb/>
衰更為虚無不貴實效而東晉之治失陵夷以至<lb/>
宋齊梁隋文教既衰武徳不耀而天下瓜分矣神<lb/>
堯以英略一天下而太宗明皇繼之宜若小治也<lb/>
<pb n="KR4d0105_SBCK_051-11b"/>
然猶府衛之兵廢而為彍騎世業之田壞而為兼<lb/>
并租庸調之法變而為兩税而唐之民卒不獲禮<lb/>
之盛者豈天未欲平治天下耶下逮五季王政不<lb/>
綱民徳日薄固無可議者葢又百年有餘矣天下<lb/>
之民引頸啓踵刻月計日以求見太平之成法者<lb/>
固在於斯時相公謂不大有為以創其意則天下<lb/>
不治故先之以號令以齊其心次之以農桑以贍<lb/>
其力次之以刑罰以督其經猶以為未也則建學<lb/>
官以養其材崇科舉以變其習昔之所缺今或有<lb/>
<pb n="KR4d0105_SBCK_051-12a"/>
之非以為獨也凡以使天下不敢議不可知不敢<lb/>
議則治無不至化無不神矣此相公所以上不負<lb/>
天子下不負萬民之心亦以是㴱信而無疑萬民<lb/>
亦以此有望於樂成也自昔帝王之臣非有極髙<lb/>
明致廣大之學其誰敢自任天下之重如此者孔<lb/>
子之治魯誅少正卯而齊人以為憂孟子之相齊<lb/>
言必稱堯舜而淳于髠以為惑然則非常之事固<lb/>
常情之所懼者南㝠之鵬海擊於千里而斥鷃從<lb/>
後而笑之多見其不知量也某東方之鄙人學不<lb/>
<pb n="KR4d0105_SBCK_051-12b"/>
足以立本才不足以趣時獨以謂相公之用人雖<lb/>
樸樕樲棘莫不各當其分相公之待物雖鳥獸蟲<lb/>
魚莫不使之各盡其欲凡天之所生凡地之所養<lb/>
無一物不得自遂者是以敢用繆悠之説進焉雖<lb/>
然豈敢為囊中之頴耶亦相公至仁樂育使不至<lb/>
於無用失性而已孔子曰邦有道貧且賤焉恥也<lb/>
孟子曰人不可無恥某之懷恥有道之世久矣而<lb/>
相公之治常以一物不得自遂為憂則某之恥有<lb/>
望乎已也伏惟相公神明亮焉身賤迹外輒敢自<lb/>
<pb n="KR4d0105_SBCK_051-13a"/>
納於不測之誅不勝戰慄<lb/>
　　上蘇公書<lb/>
古先哲王之世士無貴賤而道同國無逺近而俗<lb/>
均王公大人服冠劒而坐廟堂握圖印而臨海縣<lb/>
所以宰制萬物役使羣動者有道而竆巖㴱林長<lb/>
嘯逺引之人所以為藏迹而不耀閉口而不傳者<lb/>
亦是道也鄒魯之郊洙泗之間老幼敘於席男女<lb/>
别於塗鄉飲時祭執籩獻豆之容不闕於堂而家<lb/>
塾黨庠鳴琴擊磬之聲不乏於耳流風善政相漸<lb/>
<pb n="KR4d0105_SBCK_051-13b"/>
成俗以波及夫宋衛燕晉秦楚者亦是俗也世衰<lb/>
道微諸侯錯立而國自為治家自為法矣徳禮之<lb/>
所全刑政之所厚山川之所産風氣之所習故其<lb/>
民思慮不純而趣舍異向不幸而小道異術羣起<lb/>
而椉之駕徜徉之文張詭怪之事而使人動目駭<lb/>
耳而為列禦寇莊周詆前言往行以自大尊禮法<lb/>
刑名以為賢而為荀卿韓非峩冠博帶髙談乎九<lb/>
州之外閎大而不經文具而難施而為鄒衍鄒奭<lb/>
微亂隠語滑稽不竆其混迹若髙其䝉惡若卑而<lb/>
<pb n="KR4d0105_SBCK_051-14a"/>
為淳于髠稷下學者伏車結駟東奔西馳而使楚<lb/>
兵不得合臨菑秦甲不得下函谷而為蘇秦張儀<lb/>
左手把人之袖右手揕人之胸義不返顧計不旋<lb/>
踵以快一時之忿而為荆軻聶政葢先王之道披<lb/>
猖磔裂此其極矣而秦漢已降則又有山東出相<lb/>
山西出將之説魯多平原廣野土厚而水㴱故民<lb/>
朴而少文齊北有渤海南有瑯琊魚鹽貨利之與<lb/>
俱故其民險而多詐晉介齊秦之面搏燕楚之脅<lb/>
其道四平舟車之所交㑹甲兵之所馳突故其民<lb/>
<pb n="KR4d0105_SBCK_051-14b"/>
危而好亂燕土确北迫匈奴馬羊水草之所聚其<lb/>
民健而少慮秦倚華山阻函谷膺擊韓魏垂頭中<lb/>
國一夫當關百夫莫前故其民勇而輕鬭楚接吳<lb/>
越之封雜荆舒之地故其民剽而難恃其餘竆邦<lb/>
小國不可殫數要之天下蕩然無復先王之民矣<lb/>
由漢厯唐雖賢君相望異人間出慨然太息有憂<lb/>
天下之心而卒之道不同俗不均者其來有漸也<lb/>
某不佞嘗切歎此夫有葢天下之名而後可以服<lb/>
天下之心有服天下之實然後可以望天下之化<lb/>
<pb n="KR4d0105_SBCK_051-15a"/>
閤下布衣單車﨑嶇出蜀一日而聲振四方四方<lb/>
之士拱手而來降向風而交馳可謂有葢天下之<lb/>
名矣横身當職不肯碌碌出辭吐氣無所阿避可<lb/>
謂有服天下之實矣然則天下之所為望而化者<lb/>
非閤下何以哉昔者文翁一入蜀而蜀之民雖縣<lb/>
邑小吏皆知文雅之可好常衮一治閩而閩之人<lb/>
感厲讀書頴脱而出者相望於途夫大江之南五<lb/>
湖之間其人便捷而多能輕清而好竒閤下亦既<lb/>
知之矣閤下之入吳也吳人固已有隨舳艫於末<lb/>
<pb n="KR4d0105_SBCK_051-15b"/>
流望冠葢於後塵者使閤下少借之以貌薄誘之<lb/>
以言彼孰不油然喜翕然變哉故補之將首為吳<lb/>
人慶而次為天下有望於閤下而化者慶也某濟<lb/>
北之鄙人生二十年矣其才力學術不足以自致<lb/>
於閤下之前獨幸閤下官於吳而某亦侍親從宦<lb/>
於吳也故願隨吳人拜堂廡而望清光焉葢聞君<lb/>
子尊賢而容衆嘉善而矜不能某非能賢且善也<lb/>
而方其盤辟俯僂從衆人之後以幸君子之知而<lb/>
不自慊補之雖不能亦閤下所宜容而矜之傳曰<lb/>
<pb n="KR4d0105_SBCK_051-16a"/>
茍以是心至斯受之而已輒敢進其説以累執事<lb/>
者伏惟幸恕而少進之<lb/>
　　再見蘇公書<lb/>
某再拜上書某官閤下昔者嘗有言於左右而未<lb/>
獲奉教不敢進亦不敢退輒復俯心下首因門下<lb/>
人以求畢其區區之説而少試其愚閤下容察之<lb/>
某少駑野不喜學及冠非有聞於道徳也顧嘗自<lb/>
信以謂其所知則明而狃於所習則昏一逐纎縞<lb/>
而鬻狐裘入楚市而為秦語人皆笑之自以為得<lb/>
<pb n="KR4d0105_SBCK_051-16b"/>
</p>
<p>
也雖然不佞生十五年知讀閤下書閤下葢嘗自<lb/>
謂學出於孟子矣孟子之學以詳説者為説約而<lb/>
執中者為近之逺以知天事一大以觀海之瀾而<lb/>
近取於牛山之木小得於食槁之蚓兼陳雜舉而<lb/>
㑹㱕于理則其所統者可知始補之不能識閤下<lb/>
之心而竊觀其為文豪重敢決旁肆横發呼吸隂<lb/>
陽出入鬼神<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>然莫竆其指意之所施伏而悸仰<lb/>
而思恍乎若目前之所嘗聞而未晤每睹而不識<lb/>
者而皆㑹於吾前又如入㴱山行大澤以觀風雲<lb/>
<pb n="KR4d0105_SBCK_051-17a"/>
之相遭奔騰交㑹窈㝠晝晦揺川震谷蹶木發屋<lb/>
㤀其岐道之所從城郭之所向而頃之雷止雨息<lb/>
光景復開則四海一色物象皆還矣以是察閤下<lb/>
胸中千變萬態不可殫極而要縈紆曲折卒貫于<lb/>
理然後知閤下所之為自許者不誣也天下之事<lb/>
方且争雄鬭妍自立門戸則雖有服天下之名而<lb/>
信閤下之實者又烏能一一識而閤下之心舒而<lb/>
博巻而約者哉夫争名於朝争利於市朝之所貴<lb/>
名之所㱕也市之所趨利之所聚也某誠欲有求<lb/>
<pb n="KR4d0105_SBCK_051-17b"/>
</p>
<p>
於名邪則方王公大人髙門垂箔躍馬疾驅言語<lb/>
咳唾足以榮辱後生者皆可以柔聲而乞親揺尾<lb/>
而乞憐也誠欲有求於利耶則非特陽翟之大賈<lb/>
滇蜀之野人其智皆可祖其術皆可傳也於此無<lb/>
所争乃獨倀倀然欲抱其所知以求伸即其所慕<lb/>
而願師其言名數通於將吏而足兩及於君子之<lb/>
庭閤下察某之獨何為哉夫冠雞佩瑕之由貨殖<lb/>
遊説之賜生異鄉識異趨而使不得夫子而為之<lb/>
託則才不才固未可議也是以司馬子長積怨發<lb/>
<pb n="KR4d0105_SBCK_051-18a"/>
憤思附青雲之志者豈其言也補之不佞切眷眷<lb/>
于是矣夫九九之術非可以推天而測地而千金<lb/>
之骨非可以越澗馳坂也然齊侯納之燕昭市焉<lb/>
何則葢將因小以來大借虚以招實邪有人焉其<lb/>
學既不為九九之賤而其質又不若朽骨之無用<lb/>
也而終已絜誠以求出於閤下之門不識閤下其<lb/>
庸何説以拒之邪必曰待其從容也而後盡其聲<lb/>
則補之猶將升堂攀木而一叩焉<lb/>
<pb n="KR4d0105_SBCK_051-18b"/>
</p>
<p>
濟北晁先生雞肋集巻第五十一<lb/>
</p>
<p>
</p>
  </div>
</body>
</text>
</TEI>
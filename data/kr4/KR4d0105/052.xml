<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_052-1a"/>
濟北晁先生雞肋集目録<lb/>
　第五十二卷<lb/>
　　書<lb/>
　　　上杭州教官吕穆仲書<lb/>
　　　及第謝蘇公書<lb/>
　　　荅外舅兵部杜侍郎書<lb/>
　　　荅姚邦光秀才書<lb/>
　　　荅常瓌秀才書<lb/>
　　　荅劉壯輿論國語書<lb/>
<pb n="KR4d0105_SBCK_052-1b"/>
　　　荅劉壯輿書<lb/>
　　　再荅劉壯輿書<lb/>
　　　謝蘇公先生示先君集引書<lb/>
　　　與魯直求撰先君墓誌書<lb/>
濟北晁先生雞肋集目録<hi>終</hi>
<pb n="KR4d0105_SBCK_052-2a"/>
濟北晁先生雞肋集巻第五十二<lb/>
　書<lb/>
　　上杭州教官吕穆仲書<lb/>
補之聞三代之前天下無可治之事而賢者無急<lb/>
仕之意天子與其二三大臣終日接膝都俞唱和<lb/>
於其上而海内之民相與動心向風歡欣鼔舞於<lb/>
其下方是時也政教平而賦斂輕禮義行而刑罰<lb/>
止天下已治士雖有尊主庇民之業而無所用之<lb/>
則往往引手而去括囊晦迹以盡其生笑歌優游<lb/>
<pb n="KR4d0105_SBCK_052-2b"/>
以樂其時山巔水涯布衣韋帶樵漁衰老之人負<lb/>
檐行路之夫與之語有可驚之言而施於政有可<lb/>
見之效若此者不知其幾何人也三代已降世既<lb/>
多事賢者不忍拱手以視天下之紛紜而思有以<lb/>
治之則争相奮厲發於畎畝之間挾竒䇿以干時<lb/>
君曳長裾而遊王門以身任職以職任事各務有<lb/>
立於世而士始有好功名之心其不獲知於斯時<lb/>
而退伏於山林者則皆當日之無能人也故人不<lb/>
知隠居之可尚而皆以有用為賢然而天下亦以<lb/>
<pb n="KR4d0105_SBCK_052-3a"/>
治其後晉之士大夫不知為此者將以趨時弊而<lb/>
竊有慕乎隠者之名於是乎棄禮法遺冠冕以求<lb/>
為養髙之術而晉天下之事亦靡靡不振無與治<lb/>
者甚可歎也陵夷至于唐而終南嵩少至號為仕<lb/>
途捷徑則其失隠者之風為益逺矣夫君子非固<lb/>
為隠亦非固為不隠也三代之前無可治之事則<lb/>
隠而不失為髙三代而降世為事矣思有以治之<lb/>
則不隠不失為賢矣若夫居不可隠而固隠焉則<lb/>
又何矯情拂道之甚也晉唐之士其失以此國家<lb/>
<pb n="KR4d0105_SBCK_052-3b"/>
承平百年政令日新主上慨然思有以追兩漢之<lb/>
餘而復三代之故焦心以問治降意以下賢而士<lb/>
之懷瑾握瑜者紛紛籍籍雲翔蠭起奔走自効不<lb/>
待招來葢補之嘗遊於齊楚之郊見夫帶經而耕<lb/>
者莫非求仕也而後知今日之無隠者設有之亦<lb/>
皆今日之無能人爾夫進不能少補於世退以受<lb/>
無能之名則與夫孟子之所謂自棄者何以異哉<lb/>
補之濟北鄙人也生十年而學學九年矣嘗自謂<lb/>
幸出於有為之世而恥矯晉唐之風故嘗厯四方<lb/>
<pb n="KR4d0105_SBCK_052-4a"/>
以觀郡邑之政治遊上庠以服天子之教化從士<lb/>
大夫論議以知當日之施為措置而稍稍自飭以<lb/>
求去鄙野之容竊聞執事以經術文章取上科以<lb/>
開敏明辯入幕府而有職乎庠序見師於學者故<lb/>
補之願伏於門下而受教焉繼之以所為歌詩雜<lb/>
文一編投獻於左右凡此非求果有用於今也要<lb/>
以為不自棄而已不識閤下以為何如夫没世而<lb/>
無聞者君子之所疾則夫士之區區以自言者其<lb/>
亦無罪焉可也<lb/>
<pb n="KR4d0105_SBCK_052-4b"/>
　　及第謝蘇公書<lb/>
祗荷寵光出於已分既愧且懼不敢為榮昔齊主<lb/>
父學昜春秋百家言游齊諸生間莫能厚遇相與<lb/>
排擯不容於齊西入關資用乏諸公賓客頗或厭<lb/>
之乃上書闕下一嵗四遷主父因言削諸侯徙豪<lb/>
傑或意其太横主父曰臣結髮游學阨日久矣吾<lb/>
日草途逺故倒行而逆施之補之讀史記至此以<lb/>
謂士竆不見遇發憤感激自食可也而倒行逆施<lb/>
則為非計私自記刻雖竆不為葢補之始拜門下<lb/>
<pb n="KR4d0105_SBCK_052-5a"/>
年甫冠先人方彊仕家固自如在門下二年所聞<lb/>
於左右不曾為今日名第計也自吳㱕魯先人謝<lb/>
世家四壁立偏親需養㛰媷日逼少業慵惰不能<lb/>
作業念無以奉朝夕束書薄游為茍且之圖分外<lb/>
得之粗飽為幸夫畫虎類狗既非本心而轉衣為<lb/>
裳則所不能昔望之不肯碌碌而反抱關者夫豈<lb/>
得已補之敢不益自撿束期終教育之賜拳拳之<lb/>
心言不能數惟閤下裁擇<lb/>
　　荅外舅兵部杜侍郎書<lb/>
<pb n="KR4d0105_SBCK_052-5b"/>
補之再拜昨自蘇公以尚書召適與左右兵部同<lb/>
事意兩公平日未嘗相與處往未必合故嘗爲蘇<lb/>
公極言左右居家行已莅官及物之意蘇公固不<lb/>
以補之言爲過及辱賜書道聯職甚親逺聞欣喜<lb/>
不已補之於蘇公爲門下士無所復讚然剛潔寡<lb/>
欲奉已至儉菲而以身任官責嫉邪愛物知無不<lb/>
爲尤是不忽細務其有所不得盡視去官職如土<lb/>
芥凡規模大較與左右近者非一事也來書猶怪<lb/>
其尚氣好辯此非補之所能知自非聖人各有所<lb/>
<pb n="KR4d0105_SBCK_052-6a"/>
長亦有所短然伯夷班聖人之列矣而孟子尚以<lb/>
謂伯夷隘君子不由夫孟子所謂君子者必若孔<lb/>
子無可無不可而后可也不然望望然去之若將<lb/>
浼焉者茍病其未和則凡能慮禍忍詬摧剛為柔<lb/>
熟視出胯下者皆可以免夫此議矣隘者見排而<lb/>
不恭者并獲罪見排且獲罪矣而不害其并列於<lb/>
聖人則孟子之心葢可見矣西漢名臣惟汲黯鄭<lb/>
當時汲黯好直諌多大體而性倨少禮面折不能<lb/>
容人之過士亦以此不附而鄭當時性長者常引<lb/>
<pb n="KR4d0105_SBCK_052-6b"/>
</p>
<p>
丞史以為賢於己與官屬言惟恐傷之山東翕然<lb/>
稱鄭莊黯以倨得不附而莊見譽長者似莊勝也<lb/>
然至於淮南有邪謀數漢庭臣惟憚黯而莊乃獲<lb/>
譏趨和承意不敢甚斥臧否莊於此不反愧黯哉<lb/>
雖然汲黯為直不為忮鄭當時為和不為䛕故良<lb/>
史同稱推賢則汲黯鄭當時此其大體皆有所長<lb/>
而亦皆有所短故補之以謂自非孔子無可無不<lb/>
可未免於見議者君子以同而異若是可也方今<lb/>
老成言行足以矜式後進者非左右乎俗異教離<lb/>
<pb n="KR4d0105_SBCK_052-7a"/>
黨同門蠧道真十室皆是補之以謂衆賢和於朝<lb/>
則幽逺趣向自一而事無不可為不識左右以為<lb/>
如何復賜一言幸甚幸甚<lb/>
　　荅姚邦光秀才書<lb/>
補之再拜前日不鄙盛服踵門并示長書甚善欣<lb/>
懌無已然推與非所當增愧懼也補之平生所患<lb/>
聲問過情伏西野來滋厭人事至不欲以足蹈城<lb/>
郭將老學問不日新惟農圃之事迺益知今足下<lb/>
書詞不以是為問而以孔子之辭孺悲見互鄉或<lb/>
<pb n="KR4d0105_SBCK_052-7b"/>
</p>
<p>
拒或受意各有在者先之焉此施於補之為不當<lb/>
於足下之比事為不類雖意若與之商畧可否然<lb/>
所以望於農圃老人者過矣伏讀再過茫然增愧<lb/>
赧足下固有惑志昔杜温夫亦嘗引孔子為説抵<lb/>
桺宗元其與足下小異者直以宗元在此位宗元<lb/>
逡巡不敢荅觀足下詞旨有求益之意非若温夫<lb/>
茫洋不知類者宗元固自竒大猶不敢以是荅温<lb/>
夫補之雖文字愧宗元然不為宗元者其敢以不<lb/>
陞孔子之堂而受孔子室中之饋哉故累日不報<lb/>
<pb n="KR4d0105_SBCK_052-8a"/>
冀足下之知其心也足下先君博學於文以操行<lb/>
稱足下聞詩聞禮與所以擇鄉就士不順乎非者<lb/>
具在㱕而求之亦不乏師矣如補之自視漢以來<lb/>
守一經士有所師傳本末不變者庶幾為近平居<lb/>
語所厚惟不至若陳相説許行盡棄其學而學焉<lb/>
者斯可矣老且不試秪欲為陶淵明㤀懷屏事出<lb/>
悔吝之外猶恐不近顧何以充足下望越論孔子<lb/>
之誨人接物以欺已而無恥害足下切磋之意哉<lb/>
然始聞鄉人言足下業通而行修既見足下色温<lb/>
<pb n="KR4d0105_SBCK_052-8b"/>
而意誠知足下可進於此道不但為時文取科第<lb/>
常情自喜以謂志願畢此者比也故終願交焉足<lb/>
下亦彊學無墮補之老矣尚復覩吾里有足下能<lb/>
似其先人文學好善干禄不回如此其美者詩曰<lb/>
我思古人實獲我心足下亦諒之補之再拜<lb/>
　　荅常瓌秀才書<lb/>
補之頓首補之雖未獲與足下游前者辱書俾撰<lb/>
次先公行事見足下文詞志意與今學挍舉子所<lb/>
趨絕異又愛足下誠孝惻怛於其親凡可以盡力<lb/>
<pb n="KR4d0105_SBCK_052-9a"/>
者無不勉也知足下學問根本從古人中來非黄<lb/>
而澤以欺暗取售者必也因念涉世已來粗守所<lb/>
知雖困不改故相得於形骸之外者寡幸而獲一<lb/>
人焉其賢未必足下比然已如曠數十百年而逢<lb/>
不可致之寳其自喜悦難喻故不度量其力之所<lb/>
不堪而迎受足下至重之託然足下不妄以託人<lb/>
而補之妄受之非也再䝉惠書足下胸中所懷自<lb/>
為涇渭而未嘗以語人者不俟相際而輙以語之<lb/>
又以知足下與人交久必信引物連類深而明逺<lb/>
<pb n="KR4d0105_SBCK_052-9b"/>
</p>
<p>
而當以意逆志不合者葢鮮足下識髙妙所擇於<lb/>
道者正為門庭甚嚴然氣和而語温葢思而不貳<lb/>
近小雅之流也甚善詩曰未見君子憂心惙惙亦<lb/>
既見止亦既覯止我心則悦何當一俉無任鄕往<lb/>
補之再拜<lb/>
　　荅劉壯輿論國語書<lb/>
補之再拜辱書以國語二事相切磋甚厚所援據<lb/>
通洽而議近正又以知别後學問之益殊欣喜也<lb/>
然齊桓晉文同功一體皆仲尼之徒所不道雖晉<lb/>
<pb n="KR4d0105_SBCK_052-10a"/>
文入異此但一事未可言優於桓也亦不當稱周<lb/>
之盛徳以類其跡之近似者以大重耳子犯之謀<lb/>
而疑後世凡聖人所以與霸者非與其假仁義也<lb/>
與其假仁義以成功而民賴焉方其走狄避患區<lb/>
區竊仁義之跡以圖濟其私未足稱於大君子之<lb/>
前也亡人從者其文義可觀而士溺焉若進疑於<lb/>
岐山盟津退不失爲季札則僭且不類甚矣岐山<lb/>
盟津來書所謂擬人必於其倫者此甚不可若退<lb/>
爲季札則非重耳之本心也岐山去國而成國無<lb/>
<pb n="KR4d0105_SBCK_052-10b"/>
豳岐之異夫何所待盟津以國為天下退修徳以<lb/>
待之非諸侯公子失國反國之比又重耳以讒出<lb/>
逃父之誅不與奚齊卓子争立足矣國人自殺奚<lb/>
齊卓子國無君而已義嗣入可也胡為乎委幼且<lb/>
不肖之夷吾以敝晉而流禍如此其酷哉若曰桓<lb/>
討子糾則髙梁之事與生竇奚辨壯輿其未之思<lb/>
耶凡補之為此論者以㰅夫假仁義之微情使當<lb/>
其分而止不欲使夫譎甚而疑聖也豈善冀芮之<lb/>
謀以子犯為誠不及者哉以謂夷吾亦晉嗣茍可<lb/>
<pb n="KR4d0105_SBCK_052-11a"/>
以入而存國雖走梁而援秦奚不可者卒其不與<lb/>
夷吾則入晉而不能善晉也茍善晉春秋亦將與<lb/>
之使桓文徒竊仁義之名以濟其私而其成功民<lb/>
無所賴則春秋猶不與公羊論享國長短美見未<lb/>
見固非是要之春秋隨事襃貶無始終善者也其<lb/>
曰實與而文不與迺補之猶反是聖人於齊晉皆<lb/>
文與而實不與實不與者以其假仁義文與者無<lb/>
王不得已也孟子謂彼善於此為至論壯輿疑於<lb/>
王跡則假者之情後終不得而誅矣又荀息事始<lb/>
<pb n="KR4d0105_SBCK_052-11b"/>
意壯輿許息之死再得來問乃與補之論其悖者<lb/>
無異荀息世未有知其非者也獨吾兩人非之耳<lb/>
凡小人之事主也生則阿其欲以䝉利死則擇利<lb/>
而背之荀息阿獻公之生罪也死則曰雖無益也<lb/>
將焉避之是豈小人之所能哉故後世惑焉以其<lb/>
復言亂信義之實而左氏述其忠正公羊類夫仇<lb/>
孔非壯輿卓然自信幾何不須而靡也召忽死子<lb/>
糾天下不稱其是亦不誅其非始無善而終無惡<lb/>
也荀息死奚齊論者至今謂夫疑於信義也否則<lb/>
<pb n="KR4d0105_SBCK_052-12a"/>
荀息何足議哉雖然荀息愚不幸既許其君以死<lb/>
矣至於不濟壯輿以謂寧死而不貳之為良抑貳<lb/>
而不死之為是將死與不死於荀息無輕重皆不<lb/>
可也天下固無皆不可之義壯輿必能處之矣惟<lb/>
其要終之義不足以捄初之惡與其茍免如犬彘<lb/>
則死為可進故補之以謂進荀息以甚茍免之禍<lb/>
知宗元為學春秋而通者不然則可以死如召忽<lb/>
可以無死如管仲要其終義所在何如耳張禹李<lb/>
勣䝉喪邦之舊事與荀息類而禹勣皆不死為愧<lb/>
<pb n="KR4d0105_SBCK_052-12b"/>
於荀息若曰漢唐事禹勣不得預其禍則狐掘之<lb/>
必狐埋之巳首禍而身不預則何如餘非面不盡<lb/>
補之再拜<lb/>
　　荅劉壯輿書<lb/>
補之啟示漫浪翁圖贊并所以名堂與亭之意以<lb/>
壯輿志業豈老且不售畸乖自放者之比其所以<lb/>
名者意不在是魯直為贊以反之此善諭人之意<lb/>
非反也合也揚雄為反離騷補之嘗謂屈原沒後<lb/>
惟雄為知原者故其言曰如玉如瑩爰變丹青如<lb/>
<pb n="KR4d0105_SBCK_052-13a"/>
其智知原之如玉如瑩不可以丹青變而傷原之<lb/>
壹其質不能與丹青變以異而見尤也乃聖人之<lb/>
智則異於是此但如原之智而已矣然則丹青豈<lb/>
果可以變玉哉若曰外與之化而内不化原其免<lb/>
矣故頗摭騷詞而反之非反也合也始欲為詩寓<lb/>
此意其間而不作詩久㴱避以言來詬又離為五<lb/>
詩以名堂與亭軒齋泉則意不屬姑書此託之圖<lb/>
後則猶詩也元次山介特名重唐世足以愧闒墯<lb/>
者百輩然語諸大方之家則未通也何足學哉記<lb/>
<pb n="KR4d0105_SBCK_052-13b"/>
曰人莫不飲食鮮能知味也學猶飲食固有常珍<lb/>
奚事異饌合萬宇以聚廬載百族與竝游想壯輿<lb/>
亦俛仰此間又奚以漫浪而異為補之再拜<lb/>
　　再荅劉壯輿書<lb/>
辱寄示諸文所探討㴱逺趣守堅定不為利回藹<lb/>
然仁義者之詞也荅漢東書侃侃乎直而不倨三<lb/>
復悚敬獨與明叔魯直論佛之可否類唐以來世<lb/>
儒束於教者齊楚矛楯之詞夫兩㤀而化其道世<lb/>
必有人矣今吾曹平日接物小言細行不當於理<lb/>
<pb n="KR4d0105_SBCK_052-14a"/>
者下床履地即有之思而求去為道日益此其基<lb/>
也此尚不暇而越求其大者議之侈矣道之為物<lb/>
間不可識竢至而後知然知者猶不言也何暇置<lb/>
氷炭勝負於其所未究哉人告還不獲盡補之再<lb/>
拜<lb/>
　　謝蘇公先生示先君集引書<lb/>
補之再拜䝉示先君集引不任哀感先君袍義懷<lb/>
術不願知於人故人知之者鮮賴先生之言乃更<lb/>
託於不朽則其家所以受恩論報可忘耶以漢中<lb/>
<pb n="KR4d0105_SBCK_052-14b"/>
候吏論先君之好學隠徳類矣末復引郃子固以<lb/>
重及其不肖之孤固名重雖漢之盛如此人爲少<lb/>
補之年少學問未㴱大懼辱先君之世而害門下<lb/>
之義承命累日不寧雖然固以不能信行事梁冀<lb/>
遭冀讒死二子皆遇害而先生語好學終譽則先<lb/>
斯人然則先生之以固望補之也補之知之矣敢<lb/>
不受教<lb/>
　　與魯直求撰先君墓誌書<lb/>
補之再拜補之不孝熙寧中先君捐館舍於京師<lb/>
<pb n="KR4d0105_SBCK_052-15a"/>
於時家在吳貧不能以時葬罪逆偷活奄奄至今<lb/>
慙魂愧影將以今年冬十月㱕窆鉅野之魚山重<lb/>
惟先君懷道守志與世齟齬未五十而歿不有信<lb/>
於今必有信於後故涕泣有請於左右冀魯直哀<lb/>
之先君行事具濮陽杜侯狀今所論録其大槩出<lb/>
處補之所知而願述者以備遺逸先人為人敦厚<lb/>
靖恭事親孝兄弟無間言善與人交外寛裕人昜<lb/>
以親而中介然不茍喜賓客家居不絶酒不樂為<lb/>
吏至累嵗不調乏無擔石亦不以經意曠逹樂山<lb/>
<pb n="KR4d0105_SBCK_052-15b"/>
水意所欲往初不以事阻方其酣詠得意忽然忘<lb/>
老視外物無與昜也嘗道姑蘇樂之畱累月不得<lb/>
行小舟入震澤遇大風舟欲覆指東西山談笑無<lb/>
忤乏糧求米山中無所得猶登覽忘疲補之懇求<lb/>
還乃還又嘗道吕梁涸不通留閲月補之問津無<lb/>
虚日客南來者必從之曰吾舟下徐無難乎一人<lb/>
曰不可補之有愠色一人曰可補之愉然而喜先<lb/>
君笑之曰夫行者之於道路不中休不却行而已<lb/>
問則惑焉既問之又從而喜愠之惑已甚矣若知<lb/>
<pb n="KR4d0105_SBCK_052-16a"/>
修身之欲速者乎亦猶是也作問津説以示補之<lb/>
尤耆為詩悲歡得失一寓於此其辭怨而不迫有<lb/>
集若干巻睂山蘇公序之其畧曰清厚静㴱如其<lb/>
為人而每篇輒出新意竒語宜為人所共愛謂先<lb/>
君有其實而辭其名以比漢中候吏李郃比疾病<lb/>
臥昭徳坊猶為詩不輟以指書空吟哦枕間神色<lb/>
翛然補之從旁録之逮啟手足尚得詩四十篇惟<lb/>
是先君平生竒蹇不遇故事業見於世為少其大<lb/>
槩出處若此魯直與補之諸父厚而補之不肖魯<lb/>
<pb n="KR4d0105_SBCK_052-16b"/>
直辱知之深補之平居誦其言學其人謂足以發<lb/>
幽隠慰先君於地下者莫如魯直也故忘罪逆冒<lb/>
昧自致魯直亦矜其意慨然許之幸甚幸甚補之<lb/>
再拜<lb/>
濟北晁先生雞肋集巻第五十二<lb/>
<pb n="KR4d0105_SBCK_052-17a"/>
</p>
<p>
</p>
  </div>
</body>
</text>
</TEI>
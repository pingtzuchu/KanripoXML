<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_041-1a"/>
濟北晁先生雞肋集目錄<lb/>
　第四十一卷<lb/>
　　雜論<lb/>
　　　春秋左氏傳雜論二十一篇<lb/>
<pb n="KR4d0105_SBCK_041-1b"/>
</p>
<p>
濟北晁先生雞肋集目錄<hi>終</hi>
<pb n="KR4d0105_SBCK_041-2a"/>
濟北晁先生雞肋集巻第四十一<lb/>
　　春秋左氏傳雜論<lb/>
楚子囊曰今吾不能與晉爭晉君類能而使之韓<lb/>
厥老矣知罃禀焉以爲政范匄少於中行偃而上<lb/>
之使佐中軍韓起少於欒黶士魴上之使佐上軍<lb/>
君明臣忠上讓下競<lb/>
　　右襄九年天下有達尊三爵一齒一德一孟<lb/>
　　子以謂烏得有其一以慢其二哉葢貴老敬<lb/>
　　長所以訓孝弟而賢能所在不必老長是以<lb/>
<pb n="KR4d0105_SBCK_041-2b"/>
</p>
<p>
　　晉政類能少者位上羣臣樂推彊國罷爭才<lb/>
　　之所在不繫乎年也<lb/>
公送晉侯晉侯以公宴于河上問公年季武子對<lb/>
曰㑹于沙隨之歲寡君以生晉侯曰十二年矣是<lb/>
謂一終一星終也國君十五年而生子冠而生子<lb/>
禮也君可以冠矣大夫盍爲冠具武子對曰君冠<lb/>
必以祼享之禮行之以金石之樂節之以先君之<lb/>
祧處之今寡君在行未可具也請及兄弟之國而<lb/>
假備焉晉侯曰諾公還及衛冠于成公之廟假鍾<lb/>
<pb n="KR4d0105_SBCK_041-3a"/>
磬焉禮也<lb/>
　　右襄九年國君十五而冠而魯君以年則十<lb/>
　　二年耳未及冠也武子對晉侯之言則是而<lb/>
　　廹於盟主之威不暇守其言至汲汲焉卽它<lb/>
　　國之廟假同姓之器而行禮若不及竢返國<lb/>
　　者以謂禮耶非禮矣<lb/>
盜殺子駟子國子耳<hi>云云</hi>子西聞盜不儆而出尸<lb/>
而追盜盜入於北宫乃㱕授甲臣妾多逃器用多<lb/>
喪子産聞盜爲門者庀羣司閉府庫愼閉藏完守<lb/>
<pb n="KR4d0105_SBCK_041-3b"/>
</p>
<p>
備成列而後出兵車十七椉尸而攻盜於北宫盜<lb/>
衆盡死<lb/>
　　右襄十年子西子駟子也子產子國子也子<lb/>
　　西之才不及子產不待此而知也均人子也<lb/>
　　盜戕其父聞難匍匐遑遽而往猶恐不及而<lb/>
　　責子西以不儆善子産以庀完此豈雍容時<lb/>
　　耶傳失之矣且言國事則三執政喋血朝廷<lb/>
　　言家事則父㬥尸衢巷而咎臣妾之逃悼器<lb/>
　　用之喪豈但鄙細不知務而已哉<lb/>
<pb n="KR4d0105_SBCK_041-4a"/>
宋華閱卒華臣弱皋比之室使賊殺其宰華呉<hi>云</hi>
<hi>云</hi>宋公聞之曰臣也不惟其宗室是㬥大亂宋國<lb/>
之政必逐之左師曰臣也亦卿也大臣不順國之<lb/>
恥也不如葢之乃舍之左師爲己短策茍過華臣<lb/>
之門必騁<lb/>
　　右襄十七年大臣擅相賊君欲討而卿不忍<lb/>
　　非國恥葢國弱也國弱斯恥矣左師向戌爲<lb/>
　　賢乎則欲靖國而縱有罪何哉旣謂君舍之<lb/>
　　矣而過必騁以示惡之奚補<lb/>
<pb n="KR4d0105_SBCK_041-4b"/>
</p>
<p>
荀偃癉疽生瘍於頭濟河及著雍病目出二月甲<lb/>
寅卒而視不可含宣子盥而撫之曰事呉敢不如<lb/>
事主猶視欒懷子曰其爲未卒事於齊故也乎乃<lb/>
復撫之曰主茍終所不嗣事於齊者有如河乃瞑<lb/>
受含宣子出曰吾淺之爲丈夫也<lb/>
　　右襄十九年宣子以事其子呉自誓而猶視<lb/>
　　而懷子以嗣事於齊禱之則瞑故宣子自以<lb/>
　　爲淺期偃也然宣子懷子皆晉之望也譬巫<lb/>
　　覡妾婦撫尸喋囁何其妖且鄙哉桓譚言病<lb/>
<pb n="KR4d0105_SBCK_041-5a"/>
　　而目出初死日未含尸冷乃含非其有所知<lb/>
　　也譚言是矣<lb/>
呉人爲楚舟師之役故召舒鳩人舒鳩人叛楚楚<lb/>
子師于荒浦使沈尹壽與師祁犂讓之舒鳩子敬<lb/>
逆二子而告無之且請受盟二子復命王欲伐之<lb/>
薳子曰不可彼告不叛且請受盟而又伐之伐無<lb/>
罪也姑㱕息民以待其卒卒而不貳吾又何求若<lb/>
猶叛我無辭有庸乃還<hi>滅舒鳩注明年楚</hi>
　　右襄二十四年舒鳩實叛楚楚責之急僞逆<lb/>
<pb n="KR4d0105_SBCK_041-5b"/>
</p>
<p>
　　二子欺言無之楚王欲伐其欺亦可矣而子<lb/>
　　馮不可其意曰君子可欺以其方難罔以非<lb/>
　　其道彼以不叛來請盟斯受之而已如是而<lb/>
　　復叛楚雖滅之楚可無罪昜曰田有禽利執<lb/>
　　言无咎子馮以之<lb/>
呉子諸樊伐楚以報舟師之役門于巢巢牛臣曰<lb/>
呉王勇而輕若啓之將親門我獲射之必殪是君<lb/>
也死彊其少安從之呉子門焉牛臣隱於短牆以<lb/>
射之卒<lb/>
<pb n="KR4d0105_SBCK_041-6a"/>
　　右襄二十五年呉人輕而無謀自古記之矣<lb/>
　　孫堅孫策皆無王霸器堅輕騎從敵策暫出<lb/>
　　遇仇俱以輕敗雖賴周瑜魯肅輩輔權嗣立<lb/>
　　亦權稍持重故卒建呉國也<lb/>
鄭子展卒子皮以子展之命餼國人粟戶一鍾是<lb/>
以得鄭國之民故罕氏常掌國政以爲上卿宋司<lb/>
城子罕聞之曰鄰於善民之望也宋亦飢請於平<lb/>
公出公粟以貸使大夫皆貸司城氏貸而不書爲<lb/>
大夫之無者貸宋無飢人叔向聞之曰鄭之罕宋<lb/>
<pb n="KR4d0105_SBCK_041-6b"/>
之樂其後兦者也二者其皆得國乎民之㱕也施<lb/>
而不德樂氏加焉其以宋升降乎<lb/>
　　右襄二十九年展皮私施以収民而取國政<lb/>
　　罪也司城慕而效之皆權臣自培祿去公室<lb/>
　　之道也夫請於公出公粟以貸可也貸而不<lb/>
　　書以獨取一家之譽其可乎使大夫皆貸可<lb/>
　　也爲大夫之無者貸以家擅一國之名其可<lb/>
　　乎子貢贖人而不受金於府仲尼曰魯自此<lb/>
　　不復贖人則貸而不書使後不貸之道也或<lb/>
<pb n="KR4d0105_SBCK_041-7a"/>
　　乞醯焉乞諸其隣而與之仲尼曰孰謂㣲生<lb/>
　　高直則爲大夫之無者貸不直之類也又田<lb/>
　　常驟施以有齊國古之姦臣多託此以収衆<lb/>
　　幸而不兦而叔向以謂其後兦者何哉施而<lb/>
　　不直其干民譽多矣君子以謂不免於罪而<lb/>
　　叔向以謂樂氏加焉何哉不然彼皆不知此<lb/>
　　特誠心憂民而䘏之可矣然君子猶避是名<lb/>
伯有旣死使大史命伯石爲卿辭大史退則請命<lb/>
焉復命之又辭如是三乃受策入拜子產是以惡<lb/>
<pb n="KR4d0105_SBCK_041-7b"/>
其爲人也使次已位<hi>亂故寵之注畏其作</hi>
　　右襄三十年以子產之賢察伯石之僞而惡<lb/>
　　之可以廢矣顧乃寵之使次己位何也以謂<lb/>
　　廢之則力未可爲若恥與同列而已自去耶<lb/>
　　則鄭不可以無子產故寧少假焉且與之偕<lb/>
　　而不自失爲鄭國慮故也嗚呼君子之馭小<lb/>
　　人有道抑孔子所謂人而不仁疾之已甚亂<lb/>
　　也子產其懼此矣<lb/>
鄭徐吾犯之妹美公孫楚聘之矣<hi>穆公孫注子南</hi>公孫黑<lb/>
<pb n="KR4d0105_SBCK_041-8a"/>
又使彊委禽焉犯懼告子產子產曰是國無政非<lb/>
子之患也適子南氏子晳怒<hi>公孫黑注子晳</hi>旣而櫜甲以<lb/>
見子南欲殺之而取其妻子南知之執戈逐之及<lb/>
衝擊之以戈子晳傷而歸<hi>云云</hi>子產曰直鈞幼賤<lb/>
有罪罪在楚也乃執子南而數之放游楚於吳鄭<lb/>
爲游楚亂故公孫黑彊與於盟子產弗討公孫黑<lb/>
將作亂欲去游氏而代其位傷疾作而不果諸大<lb/>
夫欲殺之子產使吏數之曰以大國之事而未爾<lb/>
討也<hi>云云</hi>昆弟爭室而罪二也不速死司寇將至<lb/>
<pb n="KR4d0105_SBCK_041-8b"/>
</p>
<p>
七月壬寅縊<lb/>
　　右昭元年子産爲鄭叔向爲晉晏嬰爲齊皆<lb/>
　　三國之季世而晉齊甚焉初子皮授子產政<lb/>
　　辤曰國小而偪族大寵多不可爲也及爲政<lb/>
　　有事伯石賂與之邑子大叔曰國皆其國也<lb/>
　　奚獨賂焉子產曰無欲實難卒與之夫爲政<lb/>
　　而令不行於公族至有所欲使而用賂國於<lb/>
　　何有哉然子產之所以爲此抑可言矣子南<lb/>
　　子晳之爭子南直也若罪其用戈則子晳先<lb/>
<pb n="KR4d0105_SBCK_041-9a"/>
　　櫜甲往殺子南矣子南用戈但應之也而曰<lb/>
　　直鈞幼賤有罪罪在子南杜預以謂力未能<lb/>
　　討而㱕罪於楚非權也不得已而用最下之<lb/>
　　策也雖後子晳彊與於盟亦弗即討則其忍<lb/>
　　可知矣及子晳獲罪然後方數以大國之事<lb/>
　　未爾討而摘其昆弟爭室至此則晳之直安<lb/>
　　在哉以至椉遽而至廹以縊死則子産之夲<lb/>
　　心可見矣故曰爲政而令不行於公族國於<lb/>
　　何有哉然子產之所以爲此抑可言者惟初<lb/>
<pb n="KR4d0105_SBCK_041-9b"/>
　　忍而后決始逆而終伸事定國靖而衆方知<lb/>
　　其心是乃子產以爲賢而稱於孔子也昭元<lb/>
　　年齊侯使晏嬰請繼室於晉叔向從之宴相<lb/>
　　與語曰齊其何如晏子曰此季世也吾弗知<lb/>
　　齊其爲陳氏矣<hi>云云</hi>叔向曰然雖吾公室亦<lb/>
　　季世也政在家門民無所依夫以鄭晉齊三<lb/>
　　國有臣若是然至世微政去皆不能救鄭未<lb/>
　　裂於彊臣子產其猶區區焉因事正之晉齊<lb/>
　　將兦賢如叔向平仲特相與私語而太息豈<lb/>
<pb n="KR4d0105_SBCK_041-10a"/>
　　不哀哉雖然二國所以未遽兦亦曰有兩人<lb/>
　　者在<lb/>
宋寺人桺有寵太子佐惡之華合比曰我殺之桺<lb/>
聞之乃坎用牲埋書而告公曰合比將納兦人之<lb/>
族<hi>云云</hi>合比奔衛於是華亥欲代右師<hi>得合比處合比弟欲</hi>
乃與寺人桺比從爲之徵公使代之見於左師左<lb/>
師曰女夫也必兦女喪而宗室於人何有人亦於<lb/>
女何有詩曰宗子惟城<hi>云云</hi>
　　右昭六年向戌知桺與亥之詐亥又徵其兄<lb/>
<pb n="KR4d0105_SBCK_041-10b"/>
　　而戌身爲左師不能爲國討罪旣許亥代之<lb/>
　　矣尚面誚責陳詩揚義亦何爲哉前此宋華<lb/>
　　臣亦㬥其宗公欲逐之而左師不逐但過門<lb/>
　　必騁而已與此事終始意同傳載其言不足<lb/>
　　賢也<lb/>
楚子享公於新臺好以大屈旣而悔之薳啓疆聞<lb/>
之見公公語之拜賀公曰何賀對曰齊與晉越欲<lb/>
此久矣寡君無適與也而傳諸君君其備禦三鄰<lb/>
公懼乃反之<lb/>
<pb n="KR4d0105_SBCK_041-11a"/>
　　右昭七年薳啓疆諫楚君以毋辱宣子叔向<lb/>
　　而恥晉國道聖王所以務行禮陳誼甚高葢<lb/>
　　賢大夫也抑兩君相見問以弓矢物之至末<lb/>
　　者也何足道哉楚子悔焉而啓疆詐魯以還<lb/>
　　之君吝臣欺何以爲國彼哉彼哉<lb/>
楚王縊于芋尹申亥氏子干子晳皆自殺弃疾即<lb/>
位<hi>也平王</hi>使枝如子躬聘于鄭且致犫櫟之田<hi>鄭邑注夲</hi>
<hi>取之楚中</hi>事畢弗致鄭人請曰聞諸道路將命寡君以<lb/>
犫櫟敢請命對曰臣未聞命旣復王問犫櫟降服<lb/>
<pb n="KR4d0105_SBCK_041-11b"/>
而對曰臣過失命未之致也王執其手曰子毋勤<lb/>
姑㱕不榖有事其告子也<hi>有權注善其</hi>
　　右昭十三年春秋之時諸侯以詐謀相幷不<lb/>
　　可勝言弃疾從于亂以得楚無異於簒未可<lb/>
　　以正義責也然始即位而知楚取鄭邑之過<lb/>
　　欲㱕之設非其夲心猶爲詐善枝如子躬忠<lb/>
　　耶王弗致猶將勸之遣致而弗致違君命以<lb/>
　　濟其諛欲誣鄰國以開其怨隙何以善其後<lb/>
　　哉諸侯是以知楚之不競也傳言弃疾令德<lb/>
<pb n="KR4d0105_SBCK_041-12a"/>
　　有民然不足以知枝如之爲罪執手而悅且<lb/>
　　親之異於得原失信逺矣商於六里張儀之<lb/>
　　徒所以誤鄰國攜人心而杜預善其有權預<lb/>
　　亦非也<lb/>
晉成虒祁之宫諸侯朝而㱕者皆有貳心爲取郠<lb/>
故晉將以諸侯來討叔向曰諸侯不可以不示威<lb/>
<hi>欲以威服之注知晉德薄</hi>乃竝徵㑹告于呉<hi>云云</hi>邾人莒人愬<lb/>
于晉曰魯朝夕伐我晉侯不見使叔向來辤<hi>云云</hi>
子服惠伯對曰君信蠻夷之訴以絶兄弟之國寡<lb/>
<pb n="KR4d0105_SBCK_041-12b"/>
君聞命矣叔向曰寡君有甲車四千乘在雖以無<lb/>
道行之必可畏也况其率道其何敵之有牛雖瘠<lb/>
僨於豚上其畏不死魯人懼聽命<lb/>
　　右昭十三年子產鑄刑書自謂以捄弊而叔<lb/>
　　向貽書切責以謂三辟之興皆叔向也其辭<lb/>
　　甚美子產屈之夫子產之治雖愧先王以權<lb/>
　　一時良不得已而叔向尚以叔世過舉誚而<lb/>
　　非之若晉之衰又甚於鄭侈成虒祁而不能<lb/>
　　諫諸侯皆叛而不知圖合衆示威以誣先王<lb/>
<pb n="KR4d0105_SBCK_041-13a"/>
　　朝㑹之意而不知恥似非叔向之爲也杜預<lb/>
　　云自昭公即位邾魯同好又不朝夕伐莒無<lb/>
　　故怨愬晉人信之所謂謲慝弘矣而叔向不<lb/>
　　惟信邾莒之厚誣沮子服之正論至耀車甲<lb/>
　　之多曰雖以無道行之而可畏夫紂豈車甲<lb/>
　　之不多而兦哉葢無道而可行自古蔑有且<lb/>
　　晉誠已衰不可復興爲叔向者尚當區區以<lb/>
　　道維之姑敎其君儉以守巳信以待鄰雖微<lb/>
　　未兦也若侈内而㬥外以暫屈人而爲彊所<lb/>
<pb n="KR4d0105_SBCK_041-13b"/>
　　謂攘臂而仍之其技竆矣<lb/>
二月己丑日南至梓愼望氛曰今兹宋有亂國幾<lb/>
兦三年而後弭蔡有大喪叔孫昭子曰然則戴桓<lb/>
也<hi>桓向氏注戴華氏</hi>汰侈無禮已甚亂所在也<lb/>
　　右昭二十年傳曰通天地人曰儒通天地而<lb/>
　　不通人曰伎至哉言也術如梓愼望氣而知<lb/>
　　它國之祥葢天地不能隱其情然不足以知<lb/>
　　其人孰當之也至昭子聞梓愼之占則知其<lb/>
　　禍在華向竟如昭子言然則吉凶由人氛能<lb/>
<pb n="KR4d0105_SBCK_041-14a"/>
　　兆之非氛所爲也抑昭子可謂儒矣<lb/>
伍員如呉言伐楚之利於州于公子光曰是宗爲<lb/>
戮而欲反其讎不可從也員曰彼將有他志余姑<lb/>
爲之求士而鄙以待之乃見鱄設諸焉而耕於鄙<lb/>
　　右昭二十年世皆罪楚平王之信讒奪婦賊<lb/>
　　殺不辜而多伍員之忍詬含恥卒報平王葢<lb/>
　　聲烈光於百世而如存而獨申包胥謂爲已<lb/>
　　甚揚子雲亦論而非之然以員事言之鞭尸<lb/>
　　藉館未爲已甚而始干呉王僚以伐楚而病<lb/>
<pb n="KR4d0105_SBCK_041-14b"/>
</p>
<p>
　　公子光之不從若退而别求所以報楚尚或<lb/>
　　可也而知光欲簒至進刺客陷人殺君成已<lb/>
　　報父人誰無父僚何辜焉㫺之人求子者曰<lb/>
　　不以人子吾子其可得乎其言悲矣員誠以<lb/>
　　其父故不假避此而罪則當爲世大戮<lb/>
晉士彌牟逆叔孫于箕叔孫使梁其踁待于門内<lb/>
曰余左顧而欬乃殺之右顧而笑廼止士伯曰寡<lb/>
君以爲盟主之故是以久子不腆敝邑之禮將致<lb/>
諸從者使彌牟逆吾子叔孫禮而歸<lb/>
<pb n="KR4d0105_SBCK_041-15a"/>
　　右昭二十四年晉以邾人之愬執叔孫婼館<lb/>
　　諸箕自以不敢廢周制不肯與邾大夫坐禮<lb/>
　　也恥以貨免而爲不解獻子之求冠進其兩<lb/>
　　冠外弗與吏人之請犬殺而與食至於申豐<lb/>
　　以貨如晉將欲免巳尚已計畱豐見而不出<lb/>
　　觀其意葢義重於死如此以謂巳行人耳何<lb/>
　　所獲罪不幸而死顧不失義可矣其所館也<lb/>
　　一日必葺去之日如始至葢處死者素定其<lb/>
　　暇豫又如此也及士彌牟將逆已而㱕而已<lb/>
<pb n="KR4d0105_SBCK_041-15b"/>
　　不知謂將殺已陰戒其踁㡬害彌牟異哉夫<lb/>
　　能忍無罪以死而不忍以計自全可謂義矣<lb/>
　　至疑彌牟來害已而欲戕之義安在哉始則<lb/>
　　不畏死終則欲拒命以死嗚呼其終始相迕<lb/>
　　不可知也已<lb/>
楚郤宛之難國言未已進胙者莫不謗令尹沈尹戌<lb/>
言於子常曰夫無極楚之讒人也民莫不知去朝<lb/>
呉出蔡侯朱喪大子建殺連尹奢<hi>云云</hi>鄢將師矯<lb/>
子之命以滅三族<hi>云云</hi>知者除讒以自安也今子<lb/>
<pb n="KR4d0105_SBCK_041-16a"/>
愛讒以自危也子常曰是瓦之罪敢不良圖殺費<lb/>
無極鄢將師盡滅其族以說于國謗言乃止<lb/>
　　右昭二十七年詩稱取彼讒人投畀豺虎豺<lb/>
　　虎不食投畀有北有北不受投畀有昊讒人<lb/>
　　之可嫉而難去如是而沈尹戌一言以殺二<lb/>
　　讒安子常靖楚國於舜之功二十而二矣<lb/>
鄭駟歂殺鄧析而用其竹刑君子謂子然於是不<lb/>
忠茍有可以加於國家者弃其邪可也<hi>云云</hi>故用<lb/>
其道不弃其人詩曰蔽芾甘棠勿翦勿伐召伯所<lb/>
<pb n="KR4d0105_SBCK_041-16b"/>
茇<lb/>
　　右定九年鄭自子產鑄刑書而叔向難子產<lb/>
　　固自以救世鄧析又改焉其不得已而用可<lb/>
　　知矣鄧析春秋時亂人之雄也破律改作王<lb/>
　　制之所誅夫天下無王而諸侯有政能使亂<lb/>
　　人不得作是乃駟歂之所以爲賢也君子不<lb/>
　　以人廢言故鄧析雖邪竹刑有時而或用不<lb/>
　　以言取人故鄧析雖能爲竹刑不足以救死<lb/>
　　而傳載君子之言謂子然不忠夫子然可爲<lb/>
<pb n="KR4d0105_SBCK_041-17a"/>
　　忠矣誅一邪臣不過忠於鄭去一亂人之雄<lb/>
　　忠於先王後世之人多矣而又以謂茍可已<lb/>
　　加於國家者弃其邪可也夫謂之邪矣何可<lb/>
　　以加於國家哉召伯之惠政在民其人賢故<lb/>
　　民愛而存其甘棠用其道不弃其人若召伯<lb/>
　　可也以比竹書異哉李斯爲秦立法漢滅秦<lb/>
　　亦因之不害於治然漢用李斯可存之法則<lb/>
　　善使李斯而在漢雖欲不弃得乎哉又列子<lb/>
　　載鄧析被殺事異而意同曰鄧析操兩可之<lb/>
<pb n="KR4d0105_SBCK_041-17b"/>
　　說設無竆之詞當子產爲政數難子產子產<lb/>
　　屈之俄而誅之以謂鄧析非能屈子產不得<lb/>
　　不屈子產非能誅鄧析不得不誅雖不云駟<lb/>
　　歂殺之要鄧析之不可不誅列子亦云爾也<lb/>
初衛侯游于郊子南僕<hi>郢也靈公子</hi>公曰余無子將立<lb/>
女<hi>無大子蒯聵奔</hi>不對佗日又謂之對曰郢不足以辱社<lb/>
稷君其改圖君夫人在堂三揖在下君命祗辱靈<lb/>
公卒夫人曰命公子郢爲大子君命也對曰郢異<lb/>
於佗子且君没於吾手若有之郢必聞之且兦人<lb/>
<pb n="KR4d0105_SBCK_041-18a"/>
之子輙在乃立輙<lb/>
　　右哀二年自古諸侯之子不當立無妄而求<lb/>
　　者多矣夫郢父在許之而不敢承父没母立<lb/>
　　之而不肯立郢之賢且智葢子臧季札之義<lb/>
　　也或曰畏禍夫一臂重於一國身貴於天下<lb/>
　　昜知也利在於目前禍伏於事後難知也孟<lb/>
　　子曰茍非其人以簞食豆羮見於色至蒯聵<lb/>
　　與輒父子爭國而郢超然立於無過之地郢<lb/>
　　之賢且智葢子臧季札之義也<lb/>
<pb n="KR4d0105_SBCK_041-18b"/>
師及齊師戰于郊右師奔齊人從之孟之側後入<lb/>
以爲殿抽矢策其馬曰馬不進也林不狃之伍曰<lb/>
走乎不狃曰誰不如曰然則止乎不狃曰惡賢徐<lb/>
步而死<lb/>
　　右哀十一年杜預注魯非無壯士季孫不能<lb/>
　　使是也雖然不狃當伍非將師也恥誰不如<lb/>
　　而不走可也言惡足爲賢而不止亦可也徐<lb/>
　　步而死以爲勇乎則不戰以爲怯乎則不走<lb/>
　　勇怯無當特怨乎不以而捐軀非以爲名也<lb/>
<pb n="KR4d0105_SBCK_041-19a"/>
　　是役也孔子得三人焉孟之反殿而䇿其馬<lb/>
　　曰馬不進也孔子曰不伐公爲與嬖其僮取<lb/>
　　汪錡椉皆死皆殯孔子曰能執干戈而衛社<lb/>
　　稷可無殤也冉有用矛於齊師故能入其軍<lb/>
　　孔子曰義也汪錡死孟之反冉有不死皆見<lb/>
　　於聖人不狃之死亦義乎孔子將稱之不然<lb/>
　　不若不死矣故曰非死之難處死則難也<lb/>
<pb n="KR4d0105_SBCK_041-19b"/>
</p>
<p>
濟北晁先生雞肋集巻第四十一<lb/>
</p>
<p>
</p>
  </div>
</body>
</text>
</TEI>
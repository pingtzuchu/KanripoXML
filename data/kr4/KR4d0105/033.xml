<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_033-1a"/>
濟北晁先生雞肋集目錄<lb/>
　第三十三卷<lb/>
　　題跋<lb/>
　　　題段慎修紙二<lb/>
　　　題陶淵明詩後<lb/>
　　　題分甘亭記後<lb/>
　　　題白蓮社圖後<lb/>
　　　題小飛来詩後<lb/>
　　　書王蠋後事<lb/>
<pb n="KR4d0105_SBCK_033-1b"/>
　　　書毌丘震御印厯紙後<lb/>
　　　書陳洎事後<lb/>
　　　書陳唐父綿州守遺愛事後<lb/>
　　　書魯直題髙求父揚清亭詩後<lb/>
　　　書李正臣怪石詩後<lb/>
　　　跋林逋薦士書後<lb/>
　　　跋廖明畧能賦堂記後<lb/>
　　　跋東坡所記漳守柯述異鵲事後<lb/>
　　　跋董氏唐誥<lb/>
<pb n="KR4d0105_SBCK_033-2a"/>
　　　跋陳伯比所收顔魯公書後<lb/>
　　　跋翰林東坡公畫<lb/>
　　　跋李遵昜畫魚圖<lb/>
　　　跋魯直所書崔白竹後贈漢舉<lb/>
　　　跋董元畫<lb/>
　　　跋范伯履所收郭恕先畫本<lb/>
　　　跋化度寺碑後<lb/>
　　　跋謝良佐所收李唐卿篆千字文<lb/>
　　　跋第五永箴<lb/>
<pb n="KR4d0105_SBCK_033-2b"/>
</p>
<p>
　　　跋蘭庭序<lb/>
　　　跋曼卿詩刻<lb/>
　　　贈劉範子<lb/>
　　　書邢惇夫遺藁<lb/>
濟北晁先生雞肋集目録<hi>終</hi>
<pb n="KR4d0105_SBCK_033-3a"/>
濟北晁先生雞肋集巻第三十三<lb/>
　題跋<lb/>
　　題段慎修紙<lb/>
傳曰大道以多歧兦羊學者以多方喪生裹粮就<lb/>
學者成羣半塗而廢者皆是則多歧與多方之迷<lb/>
也端夫年少才秀茍無畫力不患不足者要之適<lb/>
越無北轅求前無却行則道逺乎哉雖然其術云<lb/>
何曰就有道而正焉耳故韓愈之教人欲識路<lb/>
　　又<lb/>
<pb n="KR4d0105_SBCK_033-3b"/>
</p>
<p>
世之言曰抑學似賈賈必據通都大邑交昜往來<lb/>
之路通故貨蕃學必之衣冠之聚見聞切磋之徒<lb/>
廣故學富是不然蜀寡婦清守丹穴以䧺其鄉諸<lb/>
葛孔明耕南陽出而為霸王師此非通都往來衣<lb/>
冠聞見之效也然則端夫雖竆鄉處家茍志於學<lb/>
不出户而知天下可也<lb/>
　　題陶淵明詩後<lb/>
詩以一字論工拙如身輕一鳥過身輕一鳥下過<lb/>
與下與疾與落每變而每不及昜較也如魯直之<lb/>
<pb n="KR4d0105_SBCK_033-4a"/>
言猶碔砆之於美玉是已然此猶在工拙精觕之<lb/>
間其致思未白也記在廣陵日見東坡云陶淵明<lb/>
意不在詩詩以寄其意耳采菊東籬下悠然望南<lb/>
山則既采菊又望山意盡於此無餘藴矣非淵明<lb/>
意也采菊東籬下悠然見南山則本自采菊無意<lb/>
望山適舉首而見之故悠然忘情趣閑而累逺此<lb/>
未可於文字精觕間求之以比碔砆美玊不類崇<lb/>
寧三年十月晦日晁補之題<lb/>
　　題分甘亭記後<lb/>
<pb n="KR4d0105_SBCK_033-4b"/>
</p>
<p>
趙彦修以帝胄妙齡秀發不懷宴安之習志學而<lb/>
慕義與一時文人勝士交如恐不及故蚤有美名<lb/>
於流輩間竆山物局僧齊旅寓一木之美不足道<lb/>
也而二三子為之記且書焉文辭筆墨燦然可觀<lb/>
惟彦修有以得此也嗚呼學之不可已也如此哉<lb/>
元符庚辰五月十日南陽晁補之題<lb/>
　　題白蓮社圖後<lb/>
周禮百工之事皆聖人作用志不分廼凝於神張<lb/>
顛觀公孫大娘舞劒而草書長進此豈筆墨蹊徑<lb/>
<pb n="KR4d0105_SBCK_033-5a"/>
間得之耶齊魯俗樸工技世守知變通者寡而緡<lb/>
畫史孟仲寧獨善學知余得意繢事中惠聴余言<lb/>
使集吳道玄闗仝韓幹魏賢李成郭忠恕許道寧<lb/>
數子精筆為白蓮社圖甚似<lb/>
　　題小飛來詩後<lb/>
楚山之勝者曰九華吳峯之異者曰飛來往時湖<lb/>
口李正臣藏怪石數十種其一竦而九崿武功和<lb/>
仲曰是壺中九華也則一旦而售百金近時祥符<lb/>
袁耕道亦得其石於豫章小而特潁川龔喜曰是<lb/>
<pb n="KR4d0105_SBCK_033-5b"/>
小飛來也耕道則抵掌喜而懐之曰是當與壺中<lb/>
九華俱名天壤間雖一拳小然吾不以百金售大<lb/>
觀戊子六月壬申緡松菊堂題<lb/>
　　書王蠋後事<lb/>
古之世有不去商紂之虐君以従周武之聖臣而<lb/>
守死西山者其人曰伯夷伯夷者孔子稱為仁孟<lb/>
子稱為聖不在乎學者能道之也古之人有不愛<lb/>
刳身戮尸之患以求盡忠極節於其君者其人曰<lb/>
比干比干者孔子稱為仁孟子稱為賢不在乎學<lb/>
<pb n="KR4d0105_SBCK_033-6a"/>
者能道之也古之人有不愛將軍之印不顧萬家<lb/>
之封引身即死以明君臣之大義而求自附於伯<lb/>
夷比干之事者其人曰王蠋無孔子孟子之稱而<lb/>
其名亦不獲自附於伯夷比干焉學者不可不道<lb/>
也當燕之破齊齊王走莒也臨菑之地汶篁之疆<lb/>
為齊者無幾也齊之臣平居腰黄金結紫綬論議<lb/>
人主之前者一日狼顧鳥視分散四出不逃而去<lb/>
則屈而降無一人為其君出身抗賊以全齊者方<lb/>
是時王蠋齊之布衣也積仁潔行退耕於野口未<lb/>
<pb n="KR4d0105_SBCK_033-6b"/>
</p>
<p>
嘗食君之粟身未嘗衣君之帛獨以謂生於齊國<lb/>
世為齊民則當死於齊君乃奮身守大義以區區<lb/>
之晝邑以待燕人燕人亦為之却三十里不敢迎<lb/>
其後燕將軍畏蠋之賢念蠋之在而齊之不滅也<lb/>
數為甘言啗之曰我將以子為將封子以萬家不<lb/>
者屠晝邑蠋曰忠臣不仕二君正女不更三夫國<lb/>
兦矣蠋尚何存今劫之以兵誘之以將是助桀為<lb/>
虐也與其無義而生故不若烹乃經其頭於木枝<lb/>
自奮絶脰而死士大夫聞之皆太息流涕曰王蠋<lb/>
<pb n="KR4d0105_SBCK_033-7a"/>
布衣也義不北面於燕况在位食禄者乎於是乃<lb/>
相與迎襄王於莒而齊之殘民始感義奮發閉城<lb/>
城守人人莫肯下燕者故莒即墨得數戰不兦而<lb/>
田單卒能因其民心奮其智謀却數萬之衆復七<lb/>
十餘城王蠋激之也始余讀史記至此未嘗不為<lb/>
蠋廢書而泣以謂推蠋之志足以無憾於天無怍<lb/>
於人無歉於伯夷比干之事太史公當時書之屢<lb/>
書之以破萬世亂臣賊子之心奈何反不為蠋立<lb/>
傳其當時事迹乃㣲見於田單之傳尾使蠋之名<lb/>
<pb n="KR4d0105_SBCK_033-7b"/>
</p>
<p>
僅足以不失傳而不足以暴天下甚可恨也且夫<lb/>
聶政荆卿之匹徒能瞋目攘臂奮然不顧以報一<lb/>
言一飯之徳非有君臣之讐而懷匕首袖鐵椎白<lb/>
日殺人以喪七尺之軀者太史公猶以其有義也<lb/>
而為之立傳以見後世後世亦從而服之曰壯士<lb/>
蘇秦張儀陳軫犀首左右賣國以取容非有死國<lb/>
死君之行朝為楚卿草為秦相不以慊於心太史<lb/>
公猶以其辯智也而為之立傳以見後世後世亦<lb/>
從而服之曰竒材以至韓非申不害之徒刑名之<lb/>
<pb n="KR4d0105_SBCK_033-8a"/>
學也猶以原道附之老𥅆淳于髠騶衍田駢愼到<lb/>
椄子環騶奭之徒迂闊之士也猶以為多學而附<lb/>
之孟子然則世有殺身成仁如王蠋之事者獨不<lb/>
當傳之以附於伯夷之後乎噫㫺者夫子作春秋<lb/>
其大意在於正君臣嚴父子使當時君臣正父子<lb/>
嚴則春秋不作矣後世愚夫庸婦一言一行近似<lb/>
者皆當筆之春秋况夫卓然有補世教者得無特<lb/>
書之屢書之乎此予所以為太史公惜也<lb/>
　　書毌丘震御印曆紙後<lb/>
<pb n="KR4d0105_SBCK_033-8b"/>
</p>
<p>
臣補之嘗論古者人主之職在論一相相得其人<lb/>
矣至百工有司之廢置皆相之任也舜選於衆舉<lb/>
皋陶湯選於衆舉伊尹傳以謂不仁者逺矣夫舜<lb/>
與湯人主之師皆論一相以逺不仁其道曠千百<lb/>
世所當循而不改者然自㫺盛世君子多小人少<lb/>
好惡明於上是非公於下故未嘗求賢而賢至疾<lb/>
不肖不為巳甚而不肖者不待黜而革後世道徳<lb/>
不同而俗隳賢不肖陵雜而人才益微至五代分<lb/>
裂大壊極亂四民皆喪其業而武夫鬬士充朝廷<lb/>
<pb n="KR4d0105_SBCK_033-9a"/>
而布州郡當是時聖人出將何如以捄其弊哉恭<lb/>
惟太祖皇帝以神武不殺之資應千載特起之運<lb/>
以宋繼周猶舜受堯之天下乾徳三年俘孟昶開<lb/>
寳四年俘劉鋹八年俘李煜而錢俶恐懼請命自<lb/>
負其版至太宗皇帝太平興國四年又虜劉繼元<lb/>
而滅之於是區宇混一四方泰寧父老見白袍舉<lb/>
子皆喜相賀曰此輩出天下太平矣而太宗皇帝<lb/>
以上聖繼統丁投戈講藝之時患人才之微悼列<lb/>
位之缺嘗以淳化五年十月二日躬臨便殿自閲<lb/>
<pb n="KR4d0105_SBCK_033-9b"/>
</p>
<p>
羣士葢京官而上預選者凡若干人畧去銓衡常<lb/>
格而書其莅官之日與其功過於所謂曆者詔曰<lb/>
使御印給付本官而又皆以宸翰冠其首有惠愛<lb/>
臨民奉法除姦之訓被此選者咸自榮耀以為不<lb/>
世之遭而祕書省著作佐郎譙人毌丘震在選中<lb/>
自筦庫擢通判晉州而震竟以清白有治績終亦<lb/>
盛矣哉其後治平之嵗乆學挍亦興天下之為士<lb/>
者日以多以臣補之為郎時計之選於吏部者自<lb/>
京官而上葢數千人而官州縣者不預雖朝廷内<lb/>
<pb n="KR4d0105_SBCK_033-10a"/>
外不患於乏才而士之為士者愈多而益賤豈其<lb/>
行己任事皆愧於㫺人而然葢必有知之者矣然<lb/>
則太宗皇帝所以初平禍亂不遑暇其他而獨以<lb/>
選士為急務至不以付宰相而親閱在廷之庶士<lb/>
如恐不及如恐遺之者豈特患人才之微悼列位<lb/>
之缺而已哉而聖意若曰因以導宰相於黜陟之<lb/>
公訓有司以銓衡之審宜若是故大臣戒小臣勸<lb/>
當時得人稱盛而後世皆榮於為士以迄于今其<lb/>
選有司者至數千人若萬人其盛無以復加豈不<lb/>
<pb n="KR4d0105_SBCK_033-10b"/>
</p>
<p>
以此哉嗚呼太宗皇帝之用意深矣夫不以其時<lb/>
而考之徒曰上必無為而用天下至選人才當責<lb/>
宰相而上不知太宗皇帝所以用意之深下不究<lb/>
孝宣帝之綜核名實所以為漢中興之道是之謂<lb/>
不知務故臣補之謹拜手稽首序其事以㱕震之<lb/>
裔孫潤州觀察支使莘使藏於家且以告將來之<lb/>
未知者云崇寧元年七月初八日具位臣晁補之<lb/>
謹記<lb/>
　　書陳洎事後<lb/>
<pb n="KR4d0105_SBCK_033-11a"/>
補之先君嘗記見聞數十事未編次其一陳公洎<lb/>
初為開封府功曹㕘軍時程琳尹開封章獻太后<lb/>
臨朝族人貴驕自杖老卒死人莫敢言公當驗屍<lb/>
即造府白琳琳望見公來迎謂曰驗屍事畢乎公<lb/>
曰未也琳遽起隠屏間曰不得相見公唯而出適<lb/>
屍所太后已遣中人至曰速視畢奏來公起再拜<lb/>
曰領聖㫖未畢使者十輩督之吏等皆懼謂公應<lb/>
以病死聞公怒曰何不以實吏等駭曰公固不自<lb/>
愛某曹不敢公復怒曰此卒寃死待我而申爾曹<lb/>
<pb n="KR4d0105_SBCK_033-11b"/>
</p>
<p>
依違懼旤法不爾赦卽自實其狀詣琳琳又迎問<lb/>
曰如何公曰杖死琳大喜撫其背曰如此陰德官<lb/>
人必享前程遽索馬入奏巳而太后族人有特旨<lb/>
原公亦不及罪公自此名顯歷官臺省終三司副<lb/>
使人以謂積善之報未艾云補之少聞是恨不及<lb/>
識公後二十餘年乃見傳道於淮南見履常於京<lb/>
師實惟公諸孫二君詞學行義爲東州聞人以謂<lb/>
公之餘慶在是也後補之執喪於緡傳道始出公<lb/>
詩數十篇確然其政溫然其和想見德操之所發<lb/>
<pb n="KR4d0105_SBCK_033-12a"/>
於言詞者聳然増慕㫺韓愈有云本深而末茂形<lb/>
大而聲宏仁義之人其言藹如也由公事於愈之<lb/>
言益信<lb/>
　　書陳唐父綿州守遺愛事後<lb/>
孔子曰善人為邦百年亦可以勝殘去殺矣孔子<lb/>
之所謂善人者葢嘗歎息以為吾不得而見之夫<lb/>
若是其重且難遭也然使其得位而為之其功猶<lb/>
在於百年之後今方百里如千里者皆邦也古皆<lb/>
諸侯世守而今以守令治逺者二三嵗近者滿嵗<lb/>
<pb n="KR4d0105_SBCK_033-12b"/>
</p>
<p>
又其近者數月而徙幸而治且有聞者則徒逾亟<lb/>
曰一人去有一人焉充之則已矣㫺子産為鄭一<lb/>
年而人歌之曰取我田疇而伍之取我衣冠而褚<lb/>
之孰殺子産吾其與之三年而人又歌之曰我有<lb/>
子弟子産教之我有田疇子産殖之子産而死誰<lb/>
其嗣之夫子産古之遺愛亦可謂善人者非耶而<lb/>
用其民一年不惟未信而已也至相與訟怨而蘄<lb/>
殺之三年而後怨者化而懐仇者慕而如父母然<lb/>
使孔子論之至於勝殘去殺猶未也則責治之效<lb/>
<pb n="KR4d0105_SBCK_033-13a"/>
欲其緩而逺者如此故唐盧懐慎亦深言數昜地<lb/>
之弊以謂人知吏之不乆則不從其教吏知遷之<lb/>
不逺則不盡其力至於禮義之不興風俗之不一<lb/>
户口之所以流散倉庫之所以空虚患皆由此而<lb/>
後世官日以冗遷昜旁午民不得休葢其初嘗怪<lb/>
三代雖逺聖人之事不傳下漢而言如龔黄卓魯<lb/>
政事之才亦豈乏遂不可得而見吏治茍且滋甚<lb/>
如此特責其古人百年之事於後人不暖席黔突<lb/>
之間夫豈惟遂霸恭茂之徒斂手而未得施而賢<lb/>
<pb n="KR4d0105_SBCK_033-13b"/>
</p>
<p>
如子産方用以得殺無足怪也而况奉法循理之<lb/>
吏類皆仁厚君子不暴而裕者如陳公之守綿葢<lb/>
更六考而後僅得施其髣髴修庠挍損庸役便轉<lb/>
輸勸賙貸綏背蠻折畱獄興圩堰繕郛壘皆有次<lb/>
序而一時大人君子皆以循吏稱之雖陳公之所<lb/>
學而未施者不止於是然使不得六年而為之雖<lb/>
綿州之政事亦未昜志也昔陳平有興漢平難之<lb/>
功而其自訟以謂我多陰謀子孫不昌陰謀雖有<lb/>
功神所不報而循吏不欺君子不賊民其事顯在<lb/>
<pb n="KR4d0105_SBCK_033-14a"/>
陽徳夫顯有施於物者則物亦將顯以報故君子<lb/>
知臧孫達之必有後於魯也公之子唐從吾游亦<lb/>
長者似其先人云<lb/>
　　書魯直題髙求父楊清亭詩後<lb/>
魯直於治心養氣能為人所不為故用於讀書為<lb/>
文字致思髙逺亦似其為人陶淵明泊然物外故<lb/>
其語言多物外意而世之學淵明者處喧為淡例<lb/>
作一種不工無味之辭曰吾似淵明其質非也元<lb/>
祐辛未清明前一日符離舟中<lb/>
<pb n="KR4d0105_SBCK_033-14b"/>
</p>
<p>
　　書李正臣怪石詩後<lb/>
湖口李正臣世収怪石至數十百初正臣蓄一石<lb/>
髙五尺而狀異甚東坡先生謫惠州過而題之云<lb/>
壺中九華謂其一山九峯也元符己卯九月貶上<lb/>
饒艤鍾山寺下寺僧言壺中九華竒怪而正臣不<lb/>
來余不暇往庚辰七月遇赦北㱕至寺下首問之<lb/>
則為當塗郭祥正以八十千取去累月矣然東坡<lb/>
先生將復過此李氏室中<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒森聳殊形詭觀者<lb/>
尚多公一題之皆重於九華矣<lb/>
<pb n="KR4d0105_SBCK_033-15a"/>
　　跋林逋薦士書後<lb/>
余嘗出錢唐門遵湖放北山一徑趨崦委曲深逺<lb/>
菱荇魚鳥可樂過林君居拜墓下塵埃榛莽山風<lb/>
蕭然至竹閣讀其棟間詩裵徊彷徨有羨慕也吾<lb/>
師疾固見耦而耕者曰不可與同羣至㸃鼓瑟希<lb/>
則喟然嘆曰吾與㸃士亦要志之所向仕不仕何<lb/>
有林君遭太平可以仕豈其天情自疎莫可尸祝<lb/>
不在枯槁伏藏也其推輓後來欲其聞達則反復<lb/>
致志如恐不及賢哉詩曰皎皎白駒在彼空谷生<lb/>
<pb n="KR4d0105_SBCK_033-15b"/>
</p>
<p>
芻一束其人如玉安得林君者而從之元豐五年<lb/>
七月十四日晁補之記<lb/>
　　跋廖明畧能賦堂記後<lb/>
常物之情不知其所以然而自相反者二列禦寇<lb/>
曰今有偕生之疾與體偕長志彊而氣弱故足於<lb/>
謀而寡於㫁志弱而氣彊故少於慮而傷於專此<lb/>
志與氣之所稟者有餘不足不能相昜而自相反<lb/>
者一也王弼曰陵三軍者或懼於朝廷之儀㬥威<lb/>
武者或困於酒色之娛此志與氣皆有餘而勇敢<lb/>
<pb n="KR4d0105_SBCK_033-16a"/>
柔於禮文悍鄙屈於嗜欲物或移之而自相反者<lb/>
二也語曰望之儼然即之也温聴其言也厲夫儼<lb/>
然而能温温而能厲此豈當物之情自相反而然<lb/>
將君子有以反之能莊而能同者也葢余同年生<lb/>
廖明畧學問博古志操如雪霜然以方北郭順子<lb/>
則清而未容故驁世患嘗觀曽敬之會稽尉廨梅<lb/>
花而以宋廣平事名其堂曰能賦是其乆摧剛為<lb/>
柔意少貶而然者也而余亦嘗論廣平嚴毅所謂<lb/>
沒向千載凜凜猶有生氣者至於人之所同為不<lb/>
<pb n="KR4d0105_SBCK_033-16b"/>
</p>
<p>
害其異而鹿門子庸何怪乎張良崔浩皆㫺之所<lb/>
謂豪傑良宜魁梧奇偉而貌狀廼如婦人女子浩<lb/>
若不勝衣者而胷中所懷踰於兵甲夫形容趣好<lb/>
之相反何足以識君子之大體也而敬之妙年天<lb/>
材俊異文章論議過人遠甚借曰未識於事其大<lb/>
者固巳先立矣以廣平之鐵心石腸而當其平居<lb/>
自喜不廢爲清便豓發之語則如敬之之疏通知<lb/>
方雖平居富爲清便豓發之語至於臨事感憤余<lb/>
知其亦不害爲鐵心石腸也而明畧所以期敬之<lb/>
<pb n="KR4d0105_SBCK_033-17a"/>
不亦逺歟然敬之不汙以干時乃若廣平之開府<lb/>
與不若廣平之遇則敬之固自曰有命元符三年<lb/>
四月二十五日南陽晁補之題<lb/>
　　跋東坡所記漳守柯述異鵲事後<lb/>
政以得民心為本而以信及豚魚者為至昜之意<lb/>
若曰豚魚信猶及之人可知矣吏無愛物之誠民<lb/>
心不附之雖鳳凰下嘉禾生諸難致之物畢至非<lb/>
祥也夫必有誠心實事如柯侯述之得漳民民以<lb/>
為惠而鵲應之斯異矣古之循吏民不忍去之如<lb/>
<pb n="KR4d0105_SBCK_033-17b"/>
</p>
<p>
父母故史板其蹟而書之虎徙珠還雉馴蝗去後<lb/>
不復見此乆謂徒虚語今廼知之廣陵掾曄乃侯<lb/>
長子數與余議疑獄不附重近古所謂求生之者<lb/>
其世有隂徳當不愧於東坡公所期元祐七年十<lb/>
一月二十五日南陽晁補之无咎題<lb/>
　　跋董氏唐誥<lb/>
京東將供備使董侯嘗夜過余曰我之先有仕於<lb/>
唐顯者曰京兆尹諱叔經不知於我幾世祖也我<lb/>
家歴五代至仕本朝子孫世謹厚故傳其誥猶在<lb/>
<pb n="KR4d0105_SBCK_033-18a"/>
因就予求燭出三巻書其一則京兆君為順宗山<lb/>
陵副使祕書監兼御史大夫元和六年閏六月六<lb/>
日告也譽京兆君良美首尾無漫缺雖甚細字皆<lb/>
可識葢盧景亮為中書舎人所行予起喜曰憲宗<lb/>
唐中興賢主初年順宗未葬劉闢反西川正月髙<lb/>
崇文出討七月葬順宗豐陵時京兆號多事而尹<lb/>
以此時進才選也盧景亮稱善屬文以直諫知名<lb/>
元和間譽京兆君良美其辭當不誣可為董侯慶<lb/>
然獨怪京兆君為憲宗用若此宜有政事聞於時<lb/>
<pb n="KR4d0105_SBCK_033-18b"/>
</p>
<p>
而其施設不少槩見何也間以其年月日攷之舊<lb/>
史則不謬而閏六月之六日為戊辰凡氏諱與官<lb/>
及平章事以下名於告者舉合自閏六月之戊辰<lb/>
始命至八月之癸未以卒其莅京兆之日七十六<lb/>
而止前此為尹者兵部侍郎韋武後此為尹者尚<lb/>
書右丞李鄘而新史尹不書故逸董氏餘考之又<lb/>
合其名於告者曰中書侍郎為鄭絪自中書舎人<lb/>
遷曰門下侍郎為杜黄裳自太常卿遷曰給事中<lb/>
為㱕登自兵部員外郎遷曰吏部侍郎為趙宗儒<lb/>
<pb n="KR4d0105_SBCK_033-19a"/>
自右庶子遷絪黄裳號賢相登宗儒讜直不囘皆<lb/>
元和初一日時才選也最後郎中兼者卑不顯乃<lb/>
不得質予嘗讀韓愈順宗實録見李實以不任職<lb/>
貶知唐重京兆尹也自李實接韋武中間二年憲<lb/>
宗始即位二相賢新用且京兆號多事擇人固宜<lb/>
重時百司官多改置韓愈亦自外入為博士皆以<lb/>
是年也愈後寖用乃至京兆尹其選亦難矣董氏<lb/>
雖施設無所見余能語其賢者以一時事知之當<lb/>
如此後二告皆董淛一曲沃簿一猗氏丞長慶大<lb/>
<pb n="KR4d0105_SBCK_033-19b"/>
</p>
<p>
中時告也漫缺不若前可識獨曲沃告有蠅頭字<lb/>
考即京兆君祖為珪曽祖為端里為京兆府萬年<lb/>
縣洪固鄉貴胄里而端以下及淛凡四世粗見乃<lb/>
次序㱕董侯董侯中武舉為將知方畧慕古人也<lb/>
必有功名以不媿其先世云元豐二年十二月二<lb/>
十日晁補之題<lb/>
　　跋陳伯比所収顔魯公書後<lb/>
顔公以耆老忠義縊於賊手世言公尸解不死開<lb/>
棺肌肉如生爪透手背郉和璞聞而歎曰此所謂<lb/>
<pb n="KR4d0105_SBCK_033-20a"/>
形仙後五百年雖藏金石之中猶當擘裂飛去嘗<lb/>
憶太平廣記載有戍軍數千人忿不相能欲自將<lb/>
攻其部將忘其姓名力不足制升髙謝衆刎頸而<lb/>
死衆為之解後見夢於茅山道士曰帝命吾為五<lb/>
百靈官之一有大功於物者死而不兦自㫺然也<lb/>
至公筆法奇偉雖其天姿獨得亦忠義秀發能然<lb/>
桺誠懸所謂心正則筆正者而世人乃欲以其塵<lb/>
埃倭墯之姿追蹟紙墨之間逺矣<lb/>
　　跋翰林東坡公畫<lb/>
<pb n="KR4d0105_SBCK_033-20b"/>
</p>
<p>
翰林東坡公畫蠏蘭陵胡世將得於開封夏大韶<lb/>
以示補之補之曰本朝初以辭律謀議叅取人東<lb/>
坡公之始中禮部第一也其啓事有博觀策論精<lb/>
取詩賦之言言有所縱者有所拘也其謝主司而<lb/>
譽其能如此曰奇文高論大或出於繩撿比聲協<lb/>
句小亦合於方圓葢公平居胷中閎放所謂吞若<lb/>
雲夢曾不芥蔕者而此畫水蟲瑣屑毛介曲隈芒<lb/>
縷具備殊不類其胷中豈公之才固若是大或出<lb/>
於繩撿小亦合於方圓耶抑孔子之敎人退者進<lb/>
<pb n="KR4d0105_SBCK_033-21a"/>
之兼人者退之君之治氣養心亦固若是耶嘗試<lb/>
折衷於孟子之言曰觀水有術必觀其瀾日月有<lb/>
明容光必照焉㱕墟盪沃不見水端此觀其大者<lb/>
也牆隙散射無非大明此觀其小者也而後可以<lb/>
言成全或曰夜光之劎切玉如泥以之挑菜不如<lb/>
兩錢之錐此不善用大者也余於公知之<lb/>
　　跋李遵昜畫魚圖<lb/>
魚之醜以千百數且一物而極巨細之形者惟魚<lb/>
天池之鯤其大不知其幾千里毫素之窘不能追<lb/>
<pb n="KR4d0105_SBCK_033-21b"/>
</p>
<p>
也長塘之水一斛而魚半斛其小如針鋒毫素可<lb/>
追不能工也則夫可追而工者不過於九澤之所<lb/>
同有九罭之所常萃鱨鯉鱒魴頒首莘尾之間葢<lb/>
見者能識之然世猶以謂畫師喜為鬼神而憚為<lb/>
狗馬鬼神怪幻昜以罔人而狗馬與鱨鱒所常覩<lb/>
者夫人而能指其失故工此尤難是不然夫鯤以<lb/>
海運而針鋒若滅沒世固無覩鯤首尾之目針鋒<lb/>
鱗之眼則欲竆巨細之倪至此而能者俱廢且凡<lb/>
魚亦不一狀則畫之難工又非若狗馬比然嘗試<lb/>
<pb n="KR4d0105_SBCK_033-22a"/>
遺物以觀物物常不能廋其狀盡得一魚之意則<lb/>
鋪几尺紙曰此天池也此長塘也廣狹不移而皆<lb/>
在一以為鯤則稽天之涯覩不見其不足一以為<lb/>
針鋒則蹄涔之態具不見其有餘大小惟意而不<lb/>
在形巧拙繄神而不以手無不能者而遵昜亦時<lb/>
隠几翛然去智以觀天機之動蚿以多足運風以<lb/>
無形逺進乎技矣庚辰三月六日晁補之題<lb/>
　　跋魯直所書崔白竹後贈漢舉<lb/>
沙丘之相至物色牝牡而喪其見白於畫類之以<lb/>
<pb n="KR4d0105_SBCK_033-22b"/>
</p>
<p>
觀物得其意審故能精若此魯直曰吾不能知畫<lb/>
而知吾事詩如畫欲命物之意審以吾事言之凡<lb/>
天下之名知白者莫我若也漢舉於學慕魯直而<lb/>
喜白畫時時自撮筦為竹枝飛鳥煙雲天機殊妙<lb/>
以比文字殆似魯直自然獨得不可相與者予既<lb/>
拙於語言而畫又非所能學嘗試以此内觀譬聞<lb/>
解牛得養生其可哉<lb/>
　　跋董元畫<lb/>
翰林沈存中筆談云僧巨然畫近視之幾不成物<lb/>
<pb n="KR4d0105_SBCK_033-23a"/>
象逺視之則晦明向背意趣皆得余得二軸於外<lb/>
弟杜天達家近存中評也然巨然葢師董元此董<lb/>
筆也與余二軸不類迺知自㫺學者皆師心而不<lb/>
蹈跡唐人最名善書而筆法皆祖二王離而視之<lb/>
觀歐無虞覩顔忘桺若蹈跡者則今院體書無以<lb/>
復増損故曰尋常之内畫者謹毛而失貌乙酉十一<lb/>
月二十六日晁補之書<lb/>
　　跋范伯履所収郭恕先畫本<lb/>
恕先髙賢絶藝世所共知其筆墨精妙蛇蟬變化<lb/>
<pb n="KR4d0105_SBCK_033-23b"/>
</p>
<p>
夀臣父叔記之矣然恕先要為難知以為異人耶<lb/>
自應會意物表不當復賓賓效世俗為者而此畫<lb/>
本範模闗吳輩一二曲折毫髮㸃綴惟謹不謬豈<lb/>
大匠誨人必以規矩者歟其遺跡不多有世傳圖<lb/>
上一角數峯疋素本未作童子紙鳶中引線滿之<lb/>
離絶匠意此又豈規矩筆墨可求者哉彌明道士<lb/>
云吾不解人間書而石鼎聯句極唐詩之巧語侯<lb/>
劉輩以謂吾就汝所能者為之恕先其近是哉<lb/>
　　跋化度寺碑後<lb/>
<pb n="KR4d0105_SBCK_033-24a"/>
余觀古人惟徳操皆素定而能伎所長不同趣人<lb/>
物之盛莫近於唐然名詩者或不能賦名賦者或<lb/>
不能文名文者或不能字畫字畫之工率愧述作<lb/>
也以其習之專守之不昜故各能盡其妙類承蜩<lb/>
丈人用志不分乃凝於神者歐陽文忠公嘗云牡<lb/>
丹花之絶而無甘實茘支果之絶而非名花㫺樂<lb/>
天嘗有感於二物矣是孰尸其付與耶雖然二物<lb/>
者惟不兼物之美故能各極其精信哉是言歐虞<lb/>
褚嶭唐初以書顯者捨其徳操而論亦不聞它能<lb/>
<pb n="KR4d0105_SBCK_033-24b"/>
</p>
<p>
伎如其字畫之精也嗚呼此其所以精乎學者能<lb/>
以是心學專且不易古人之事業何求而不得况<lb/>
詩文與書哉而後之君子學則皆有侈心必事事<lb/>
在人先故五伎而竆<lb/>
　　跋謝良佐所収李唐卿篆千字文<lb/>
學書在法而其妙在人法可以人人而傳而妙必<lb/>
其胷中之所獨得書工筆吏竭精神於日夜盡得<lb/>
古人㸃畫之法而模之穠纖橫斜毫髮必似而古<lb/>
人之妙處巳亡妙不在於法也而謝侯所藏幅紙<lb/>
<pb n="KR4d0105_SBCK_033-25a"/>
書千字文特竒巧圓方不失而飛揚自如過其流<lb/>
輩逺甚葢一時絶藝也然謝侯好玩甚多書畫硯<lb/>
墨類皆第一室中之所藏固有精妙過於此者覽<lb/>
其一知其它稱是也<lb/>
　　跋第五永箴<lb/>
髙彪校書東觀數奏賦頌竒文因事諷諫靈帝異<lb/>
之時京兆第五永為督軍御史使督幽州百官大<lb/>
會祖餞於長樂觀議郎蔡邕等皆賦詩彪乃獨作<lb/>
箴邕等甚美其文以為莫尚也然予謂箴亦詩若<lb/>
<pb n="KR4d0105_SBCK_033-25b"/>
</p>
<p>
賦之流爾㫺賈誼鵬賦句皆如詩四言而但中加<lb/>
兮字屬之至誼傳乃皆去兮字則與詩箴何異彪<lb/>
與崔琦二箴亦四言之敷暢者名箴而實賦也<lb/>
　　跋蘭亭序<lb/>
始予幼時讀太平廣記見唐太宗遣蕭翼購蘭亭<lb/>
敘事葢譎以出之輒歎息曰蘭亭敘若是貴耶至<lb/>
使萬椉之主捐信於匹夫傳稱子貢詐而全魯弦<lb/>
髙誕而存鄭遺一言之細建二國之業猶不可以<lb/>
為常以太宗之賢巍巍乎近古所無奈何溺小耆<lb/>
<pb n="KR4d0105_SBCK_033-26a"/>
好而輕喪其所常之寳異於得原失信不為而去<lb/>
矣晚多閒居頗并世好獨於古人筆墨之遺猶愛<lb/>
而不能置顧甚於少年喜官爵遲莫營田宅者與<lb/>
前論異矣因誦白居昜七徳歌曰功成理定何足<lb/>
逺速在推心致人腹怨女三千放出宫死囚四百<lb/>
來㱕獄復歎曰太宗以一旅取天下惟信爾夫不<lb/>
吝三千女而出宫自信也不約四百囚而來㱕獄<lb/>
人信也晉捨原何足道哉全魯存鄭利重於譎也<lb/>
愛蘭亭敘事小於欺也其老而將傳至從其子求<lb/>
<pb n="KR4d0105_SBCK_033-26b"/>
</p>
<p>
書從葬亦累矣累物鈞病於行若太宗不累者大<lb/>
累者小則世將曰此何足以論諸信不信之間士<lb/>
之行已亦若此而已然則此書雖以石刻傳可寳<lb/>
也崇寧丙戌前冬至五日緡東皋流憩洞李季良<lb/>
出之晁補之題記<lb/>
　　跋曼卿詩刻<lb/>
右石公曼卿詩自書曼卿與蘇公子美齊名兩人<lb/>
皆歐陽文忠公所畏澄心堂詩所謂曼卿子美皆<lb/>
竒才者也又曼卿墓表其畧曰曼卿先世幽州人<lb/>
<pb n="KR4d0105_SBCK_033-27a"/>
少以氣自豪讀書不治章句獨慕古人竒節偉行<lb/>
非常之功顧不合於時乃一混以酒文章勁健稱<lb/>
其意氣云文忠公一代儒宗曼卿於補之輩行闊<lb/>
四五詩工字妙不當從補之議當如文忠公語也<lb/>
曼卿以天聖四年來令金山故詩為此邑人作者<lb/>
多劉君一也如題張氏園亭詩云樂意相闗禽對<lb/>
語生香不斷樹交花尤為佳句其地在邑東郭近<lb/>
秦城古寺葢太宗時御史張公穆之别業園諸子<lb/>
之所營也逮補之寓此葢七十年而荒墟廢址狐<lb/>
<pb n="KR4d0105_SBCK_033-27b"/>
鼠之所跳嗥獨兩大檜蒼然猶在其枝半死半生<lb/>
蟠騖竒怪想見山陰品彚之盛微詠石句為之太<lb/>
息㱕御史曽孫大方曰嘗試復之﨑立兩亭當為<lb/>
子名之以其語一曰樂意一曰生香以記曼卿嘗<lb/>
醉此亦知子先世與曼卿厚子今不可得也大方<lb/>
曰唯嵗再春大方率清曉出郭門或問之曰東園<lb/>
壅培事恐後會大方猶子芻與同里郭力又以曼<lb/>
卿此詩刻石欲補之書數字石上迺摭文忠詩文<lb/>
并附題園亭詩事其末為夫後來益逺前輩竒偉<lb/>
<pb n="KR4d0105_SBCK_033-28a"/>
有如石公至不知其名字志行終始何如人故詳<lb/>
出之大方字廷賢芻字堯詢力字進道皆里良士<lb/>
而堯詢自云蔵曼卿書詩猶十數大觀二年三月<lb/>
巳已潁川晁補之无咎題<lb/>
　　贈劉範子<lb/>
緡城人喜治園圃而余故人劉邦式西郊達觀亭<lb/>
爲甲高竹大桺臺可眺而池可釣也余紹聖間始<lb/>
居緡日從邦式語邦式不外修形貌而中玉雪葢<lb/>
方今隱者也後數年復來亦治東皋五畝宅以老<lb/>
<pb n="KR4d0105_SBCK_033-28b"/>
</p>
<p>
而邦式亡矣見其子某慨然書此崇寧二年六月<lb/>
望日<lb/>
　　書邢敦夫遺藁<lb/>
邢河陽既哭其子敦夫以書抵山陽李端叔云吾<lb/>
兒垂絶時問所欲言曰願得豫章黄魯直狀其行<lb/>
以累髙郵孫公銘之而遺藁以屬補之為序端叔<lb/>
為補之言補之曰昔杜牧不敢序李賀矧吾惇夫<lb/>
年未二十文章便欲追逐古人充其志非特為賀<lb/>
者而已然吾豈可以負敦夫將死託邪它日見河<lb/>
<pb n="KR4d0105_SBCK_033-29a"/>
陽公當把臂痛哭盡出敦夫書次第之元祐三年<lb/>
十二月五日潁川晁補之无咎題<lb/>
<pb n="KR4d0105_SBCK_033-29b"/>
</p>
<p>
濟北晁先生雞肋集巻第三十三<lb/>
</p>
<p>
</p>
  </div>
</body>
</text>
</TEI>
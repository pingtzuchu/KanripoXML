<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_029-1a"/>
濟北晁先先雞肋集目錄<lb/>
　第二十九卷<lb/>
　　記<lb/>
　　　博州髙唐縣學記<lb/>
　　　冠氏縣新修學記<lb/>
　　　清平縣新修孔子廟記<lb/>
　　　沈丘縣學記<lb/>
　　　祁州新修學記<lb/>
　　　林慮縣學記<lb/>
<pb n="KR4d0105_SBCK_029-1b"/>
　　　慶州新修帥府記<lb/>
　　　照碧堂記<lb/>
濟北晁先生雞肋集目錄<hi>終</hi>
<pb n="KR4d0105_SBCK_029-2a"/>
濟北晁先生雞肋集卷第二十九<lb/>
　記<lb/>
　　博州髙唐縣學記<lb/>
始余讀史記至西門大夫治鄴投巫嫗三老禁為<lb/>
河伯取婦喟然嘆曰賢哉西門大夫稍行四方見<lb/>
今為縣令者論罪人適榜箠耳亦具獄乃決佐史<lb/>
自旁持之至上下顧莫敢誰何於是益太息知豹<lb/>
為不可能其後讀律令見所以繩吏者甚具更悟<lb/>
曰法如是耳晚得髙唐令王君聖塗而異之聖塗<lb/>
<pb n="KR4d0105_SBCK_029-2b"/>
</p>
<p>
為髙唐非能外律令用其意也而獨規矩搶攘之<lb/>
中從容以和夫使騏驥得原野則勢便利至里門<lb/>
曲囏六轡不亂而所投無差難矣哉髙唐民貧聖<lb/>
塗惟不奪其時民以富縣有孔子廟嵗久壊弗治<lb/>
學者莫至風雨草生之可羅雀也聖塗曰我豈得<lb/>
勿憂猥自安曰非不能或不可姑以竢後人而已<lb/>
哉舉而新之鳩材庀工人罔告勞也又教其邑中<lb/>
君子小人以學道之美武城絃歌逹于四境余聞<lb/>
而喜曰非有為則難以莫之敢為而為之則難古<lb/>
<pb n="KR4d0105_SBCK_029-3a"/>
者其美是人也嗟嘆之永歌之亦使睦者歌吾子<lb/>
可也故爲詩以遺其邑人俾不忘王君曰高唐之<lb/>
學兮王君之作兮王君去我誰吾與覺兮誰使此<lb/>
微兮而舉則希兮王君去我誰吾與㱕兮元豐四<lb/>
年七月丙戌學成十一月戊子潁川晁補之記<lb/>
　　冠氏縣新修學記<lb/>
太師潞國公畱守北都余故人鄭君爲其戶曹掾<lb/>
數持檄出潞公曰鄭叅軍才無俾去府中卽奏以<lb/>
爲其法曹掾公還雒鄭君亦去爲冠氏令冠氏父<lb/>
<pb n="KR4d0105_SBCK_029-3b"/>
兄聞鄭君來咸賀曰是公所奏以為其法曹掾者<lb/>
也相與戒其子弟無犯鄭君法故時冠氏人務衣<lb/>
食知學者鮮朝廷方以丁聨兵鄭君從容不擾人<lb/>
人安鄭君争趨令無㡬何則習擊刺馳射足任矣<lb/>
鄭君出野民有歌者曰犀邪兕邪襏襫者憊邪鄭<lb/>
君曰嘻有勇而無義安可乃為之布約束無不信<lb/>
驁者執之它日出野民又有歌者曰無以吾乎彍<lb/>
襏襫者方作無廼吾鄭君不樂鄭君曰民庶幾可<lb/>
教也㱕洒埽召其僚與賦詩飲酒言治民之意見<lb/>
<pb n="KR4d0105_SBCK_029-4a"/>
諸生問所以學而别其秀民民益勸乃即孔子廟<lb/>
為學學成又率諸生日談經其間諸生自它邑者<lb/>
常屬絃歌釋菜洋洋也於是民以為榮争遣其子<lb/>
弟往觀頗改服為士矣間以書抵余願有述余曰<lb/>
士學古入官有人民社稷豈其一切効俗吏如不<lb/>
及者乃鄭君所謂不忘其本者非耶因采其行事<lb/>
本末可為邑人道者刻石學中俾無忘鄭君鄭君<lb/>
名僅字彦能彭門人嘗從彭門守睂山蘇公游蘇<lb/>
公稱其良士始知名元豐七年八月甲午濟北晁<lb/>
<pb n="KR4d0105_SBCK_029-4b"/>
</p>
<p>
補之記<lb/>
　　清平縣新修孔子廟記<lb/>
羣有司所治異事而事之在縣者十九以其十一<lb/>
用心乎治之本則力不給故雖有庠序教化亦十<lb/>
九不舉一有舉焉令之才足以任事可知已魏為<lb/>
天子北都而清平為畿縣竝河水數至自慶曆逮<lb/>
治平縣再徙不復立孔子祠為屋居神民往來猶<lb/>
原上也令始至吏導之拜屋下嵗春秋釋奠為次<lb/>
草間吏曰即次乃即次曰行事乃行事曰禮畢乃<lb/>
<pb n="KR4d0105_SBCK_029-5a"/>
禮畢俛黙而出不復省或告曰此宜省則嚬蹙曰<lb/>
吾有公事不暇也若是者有年至風雨屋壊不支<lb/>
縣之民為士者滋少令錢侯之來惻然悲出涕裵<lb/>
囘彷徨顧相其地得舊材瓦甓在官者幾具始復<lb/>
興之人歡然從不勸而成有堂有筵兩廡四墉饎<lb/>
㸑有所若祭器咸在而人不病斯已才矣夫儒術<lb/>
之於成民欲久於其道則為功緩故急於人知者<lb/>
忽之錢侯不以人之所急者為先而急於人之所<lb/>
緩則其賢又可知已<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>是詢諸邑人其大者既舉<lb/>
<pb n="KR4d0105_SBCK_029-5b"/>
</p>
<p>
其細者有不治余不信也錢侯名唐卿字元輔余<lb/>
王姑之子云元豐六年二月乙丑北京國子監教<lb/>
授晁補之記<lb/>
　　沈丘縣學記<lb/>
民可以誠化而不可以文治吏功可以嵗月致而<lb/>
不可以一朝成古者繼世以立諸侯又命之教而<lb/>
為學使各以其身化於其國然中材之君意竭於<lb/>
有為而先王之事業曠時而不一覩况夫後世吏<lb/>
不得久於其官而庠序之教已㣲吏有愛民不茍<lb/>
<pb n="KR4d0105_SBCK_029-6a"/>
之心不幸或不得為而去或雖為之名具而實亾<lb/>
以其鹵莽滅裂僅存之餘而施之其久壊不安之<lb/>
俗故為其事而無其功豪傑逺識之士以謂是區<lb/>
區何益於為民而不為中材乍存乍亾而不肖者<lb/>
盡棄不省而好更張喜事者乃始務修此以盜名<lb/>
於衆人不為之中則學之存否於吏治之損益信<lb/>
未有繋也葢如卓茂魯恭其治至使民相仁愛不<lb/>
犯有司而亦不聞其朝夕與民誦詩讀書舞樂釋<lb/>
菜常常從事於此而惟其誠心實事則固有以得<lb/>
<pb n="KR4d0105_SBCK_029-6b"/>
之然俗吏至或一切務簿書獄訟財賦無愛民之<lb/>
意士亦不本鄉黨庠序而游談四方專以干禄於<lb/>
此以為文不足為或不得久而不為則至於俗隳<lb/>
弛已甚本又不立孰從而維之譙郡張柔文剛好<lb/>
學而有文為令沈丘嘗曰位無貴賤皆可以行志<lb/>
民無古今皆可以道理齊也則欲以其學試之沈<lb/>
丘使民於衣食必以時教民於相収養必以孝弟<lb/>
廉恥三年而民有改文剛喜曰吾所知信是吾民<lb/>
可與言矣乃從其邑子論古之學者所以治心修<lb/>
<pb n="KR4d0105_SBCK_029-7a"/>
身非干祿之意而士亦欣然相與化之乃建學孔<lb/>
子廟中貌像堂室東西序之房與祭器廩庖皆有<lb/>
所葢爲屋四十楹可以待鄉先生之講道而來子<lb/>
弟之願游者屬補之記補之曰世之所患先王之<lb/>
事業不可爲非先王之事業不可爲而其勢不得<lb/>
爲治天下有本而徒於其末救之則智不勝無以<lb/>
爲之大而僅爲之小則力不足雖然導民之道唯<lb/>
其所欲無不可成民嘗見者則識之嘗爲者則能<lb/>
之耳目習熟於此而中心不喻人情無有也文剛<lb/>
<pb n="KR4d0105_SBCK_029-7b"/>
</p>
<p>
於是能知其本則其所施設宜有先後非特以備<lb/>
觀美人為亦為而已武城絃歌夫子戲之曰割雞<lb/>
焉用牛刀然亦各以教其人使知道則子游之意<lb/>
卒乎為是以為不告朔而餼羊可遂去則夫子之<lb/>
所悼也民常病詐而至其化上之所為則甚信晉<lb/>
之儉秦之好車馬鄭衞之音宛丘之婆娑以詩書<lb/>
所記行四方察其風俗無不近者當其一時上之<lb/>
所為豈自知能入人如此之深耶其漸靡使然朝<lb/>
鮮去箕子千載至漢時其民飲食猶以籩豆民不<lb/>
<pb n="KR4d0105_SBCK_029-8a"/>
相犯恥淫僻其後吏及賈人往者稍侵之俗乃益<lb/>
衰朝鮮夷貃况中國哉後之來者嘗無忘文剛所<lb/>
欲為則沈丘之民雖使世世知好學俗純厚易治<lb/>
無不可也元祐二年五月十日晁補之記<lb/>
　　祁州新修學記<lb/>
先王以禮為天下禮行而民有恥以樂為天下樂<lb/>
行而民鄉方以庠序養天下之才而君子之學洋<lb/>
溢於四海先王之須數者以治如此而自後世視<lb/>
之則常若迂逺而不切於治之情夫古與今一也<lb/>
<pb n="KR4d0105_SBCK_029-8b"/>
</p>
<p>
而先王之用禮樂則如帛縷之於衣榖米之於食<lb/>
毎須而常効而後世之用之則如觀殊類之好而<lb/>
名異國之物雖存而猶亾射鄉食享裼襲之文而<lb/>
籩豆之器鍾磬柷敔綴兆之容而搏拊之節是先<lb/>
王之所朝夕用以為禮樂者也而行之於後世則<lb/>
文齟齬而情不安若度十指而合方圓非聖人復<lb/>
生不可得而定是先王之禮樂終不可用於後世<lb/>
也然而後世亦何嘗一日而無禮樂賢君良吏誠<lb/>
心於為治各因其世所用者而用之以合恭敬而<lb/>
<pb n="KR4d0105_SBCK_029-9a"/>
交歡欣亦不見其少雖聲音服器滅裂於已壊之<lb/>
餘而參差於不同之緒至雜野人里巷之說而用<lb/>
之葢禮樂自此而亾然亦或自此而存何則其文<lb/>
異其實在也至於庠序先王之所以教人事父兄<lb/>
親宗族而善鄉黨内之於治心行已外之於事君<lb/>
牧民葢亦如此而止矣而世之為士者聞先王之<lb/>
教則漠然若非其身之所當任而惟其文詞記誦<lb/>
所以干有司者為師儲粟闢屋而竢之三嵗而一<lb/>
取士集於堂者如市否則掉臂而不顧葢僅有存<lb/>
<pb n="KR4d0105_SBCK_029-9b"/>
</p>
<p>
者夫如是則州里之有學特以為求仕者之舍耳<lb/>
而於治誠何補哉然盡棄而不舉專以文法賦歛<lb/>
目前之所急者為務則民益野一州而有學則一<lb/>
州之為士者多一邑而有學則一邑之為士者多<lb/>
使夫世之所謂賢有知者不出於士則已賢有知<lb/>
者而必出於士則為士者多葢先王之教所以在<lb/>
也河北自五代兵革遷徙之餘而士日少至本朝<lb/>
百有餘年朔方之民得安於衣食而偉人巨公間<lb/>
出於其地仕於四方以文學政事顯者往往而有<lb/>
<pb n="KR4d0105_SBCK_029-10a"/>
祁州又支郡而求舉於有司者率常百餘人舊有<lb/>
學不復葺學者至散而入他郡宫苑使董侯之為<lb/>
守始至慨然以為先務而郡貧力不足以為乃歛<lb/>
菜圃之課當入於守者日二千錢舉而新之籍其<lb/>
圃之入以其半為學者之食其居處安其資糧足<lb/>
而無患矣復得前進士彭城趙君懐之以教授學<lb/>
者學者日至絃歌之聲逺聞使其子逌以書抵補<lb/>
之求為記補之以謂自三代之亾由秦漢至於今<lb/>
所以教養人材者固無復先王之舊凡㡬百千年<lb/>
<pb n="KR4d0105_SBCK_029-10b"/>
</p>
<p>
矣而忠臣孝子仁義之人操守廉潔之士器足以<lb/>
任重而致逺明足以解疑而釋惑彊足以勝難而<lb/>
處劇朝廷用之則重捨之則輕天下有之則治無<lb/>
之則亂者亦凡㡬何人而豈其必出於先王之庠<lb/>
序亦各因其世所有取之長才秀民傑然於衆人<lb/>
之中若物之精華不可得而揜終不以教養非是<lb/>
晻曖而不出亦何必曰春夏教禮樂秋冬敎詩書<lb/>
十有三年而舞勺成童而舞象中年<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>挍九年大<lb/>
成論辨而升黜之一切皆如先王時而後得哉有<lb/>
<pb n="KR4d0105_SBCK_029-11a"/>
誠心若古之人則處今之事而要古之効何適而<lb/>
不可龔遂黄霸漢之良二千石此兩人何必文武<lb/>
成康之吏其敎民成俗亦何必文武成康之法而<lb/>
正使文武成康之用吏亦不過如此㱕於治而已<lb/>
雖然此可為通人道難為守文不知變者言也董<lb/>
侯以文法中第而不用顧以其才雄於諸將武人<lb/>
之間而其政事施設先後如此惜也其試之小不<lb/>
獲試之大也故序其意而刻之<lb/>
　　林慮縣學記<lb/>
<pb n="KR4d0105_SBCK_029-11b"/>
先王之治其實不可爲也而文可爲夫文亦安足<lb/>
爲哉葢文者實之所寓而存也并文而去之實之<lb/>
所存與有幾然則存其文是存其實也遵古人之<lb/>
跡而爲之加以誠心不倦而能久則實斯可幾也<lb/>
巳食飲以籩豆夷而有先王舊也則朝鮮可求禮<lb/>
被髮而祭於野中國而用夷事也則伊川爲戎此<lb/>
非夫文存則實存文先喪則實幷亾者乎故魯不<lb/>
棄周禮則君子以謂未可動子貢欲去餼羊則聖<lb/>
人以謂我愛其禮此深知爲治之意者其於守先<lb/>
<pb n="KR4d0105_SBCK_029-12a"/>
王之故本末惟謹雖其既絶之緒不可復之餘而<lb/>
堇堇焉不欲其廢而不舉者如此也無棣劉君演<lb/>
好學良士其為林慮令也下車而問庠序之政若<lb/>
令之事莫先於此者而先聖之祠有堂而無序風<lb/>
雨屋壊雀鼠之所舍不足以備登降供禮事劉君<lb/>
愀然不樂以語其僚曰此於事若緩而急者吾聞<lb/>
之君子米鹽獄訟吏之力可以朝夕為者至焉則<lb/>
為之一日去則已矣若夫事之大而緩者則其舉<lb/>
百一葢未嘗為而去者相輩也我不敢以後吾之<lb/>
<pb n="KR4d0105_SBCK_029-12b"/>
</p>
<p>
所急顧一錢一工之在官者令不得專焉使吾常<lb/>
知所急而不敢後日儲之不足嵗儲之有餘則學<lb/>
之成其必有時矣葢自始至至將去踰二年而學<lb/>
成為屋五十有五楹貌像一新講有堂休有房廪<lb/>
廥饎㸑有所賔客諸生之至者曰美哉昉於此前<lb/>
此無有也於是乃介其主簿真定耿君轍求文於<lb/>
補之以記之耿君儒者道劉君所以治其邑事皆<lb/>
若此一二修舉類不茍然者士相與歌其能民聞<lb/>
其欲去而戚者甚衆也人之言曰以儒術縁飾吏<lb/>
<pb n="KR4d0105_SBCK_029-13a"/>
事儒術之不可一日無也如此㫺者子産為鄭陳<lb/>
伐之子産能以其衆入陳葢數俘而出致地而還<lb/>
以獻㨗於晉而晉人猶難焉子産陳周之德數陳<lb/>
之罪甚順而有禮晉人乃受之仲尼曰晉為伯鄭<lb/>
入陳非文辭不為功夫子産之功不在其對晉時<lb/>
而晉之受之又不以其功可尚卒之其事所以顯<lb/>
而不泯者獨其文辭足以發之若俗吏一切用其<lb/>
力於簿書法令之間而不知縁飾有禮義何足道<lb/>
哉然則劉君以謂於事若緩而急者不可忽也<lb/>
<pb n="KR4d0105_SBCK_029-13b"/>
</p>
<p>
　　慶州新修帥府記<lb/>
上即位之元年憂勞逺人欲與之休息詔邊臣按<lb/>
兵自守母生事疆埸有不如詔㫖務利者罷斥之<lb/>
先是文正范公與今右丞相父子帥慶皆有恩徳<lb/>
在慶人上方招延老成而丞相以給事中召自慶<lb/>
且大用矣朝廷既難其代而謀慶人之所安者於<lb/>
是朝散郎直龍圖閣范公自京東轉運使擢環慶<lb/>
路經略使知慶州詔曰爾尚無忘爾父兄之功公<lb/>
拜稽首就道且公嘗使陜西攝帥事慶人父老聞<lb/>
<pb n="KR4d0105_SBCK_029-14a"/>
公來咸賀未至而其心已安之雖其宿將悍士以<lb/>
公家世聲名惠澤與其所施設素信於心皆拱手<lb/>
待令愛行而威不試於時朝廷方寛征役民復田<lb/>
畝嵗屢登虜芻牧相望公戒邊吏姑謹備得諜者<lb/>
勞遣之使語其酋曰爾無犯我我不侵爾毫髮虜<lb/>
不敢動民既不見公有所爲而寇入稀愈益安公<lb/>
政成而無事矣先是慶州官府<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋朝廷間遣使<lb/>
勞邊冠葢旁午及嵗時燕犒蕃酋將佐皆在坐於<lb/>
堂者肩相摩立於庭者足相重庖厨吏舍馬羊之<lb/>
<pb n="KR4d0105_SBCK_029-14b"/>
所養檐屬垣比殆不足稱連帥之居自文正公固<lb/>
欲闢大之至丞相増葺殆半而未備獨韓康公嘗<lb/>
建鼓門為閎壯餘或傾側朽腐矣公曰居室苟美<lb/>
謂施諸家也至官府所以臨人聽治布禮而出威<lb/>
者雖一邑必飾况連帥治哉廼度荒閒地徙饎㸑<lb/>
欄廐而逺之踰月而公堂成明年春儀門成夏視<lb/>
事之堂成周廊廣除博大而沈深蕃酋將佐若兵<lb/>
民之來執事聽命者知連帥之尊禮行而威申不<lb/>
待聞其號令見其指麾而其精神氣象已足以折<lb/>
<pb n="KR4d0105_SBCK_029-15a"/>
衝而禦侮矣又明年春廼以其餘力築東北隅作<lb/>
堂以燕休而屬補之記其營造之意名堂而牓之<lb/>
補之嘗論公之父子兄弟其謨謀才業固足以相<lb/>
望於前後矣而其一時措置務以便事豈能必同<lb/>
而慶人皆安之何哉竊以謂文正公當康定初元<lb/>
昊叛擾邊中國應敵無寜歲旣城大順胡盧而役<lb/>
使其大族明珠滅臧等儲畜益充士可用故文正<lb/>
公欲遂弱賊更有遠略之意丞相當熈寜元豐中<lb/>
洮氓用師諸邊屢深入斥地矣重虚内事外則力<lb/>
<pb n="KR4d0105_SBCK_029-15b"/>
不堪故丞相務鎮静意不在逺略上既專以徳懐<lb/>
四夷為長久慮如前詔書約束顧邊備不可徹得<lb/>
帥如龍圖公平居弟勸課撫循舉其廢事和輯其<lb/>
内外吏民若在守不在戰然敵至亦不敢侮樽俎<lb/>
談笑賔醉而樂徹人或不見其有所遣已而成功<lb/>
如此然後可以待機㑹制倉卒是公父子兄弟所<lb/>
以措置雖各因時有緩急不能無異而慶人享其<lb/>
利則同其皆安之豈不以此哉㫺蘇綽嘗有所施<lb/>
設以便一時曰此猶張弓也後之君子誰能弛之<lb/>
<pb n="KR4d0105_SBCK_029-16a"/>
至子威因罷綽所爲而後世善其能成父之志若<lb/>
趙括非不能讀書而至於臨事不知合變則奢雖<lb/>
不能難亦終不能善也至於居處土木之美陋雖<lb/>
非事之所損益而勢有所不得儉前人豈皆以爲<lb/>
可忽而不爲顧不暇耳<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>是以觀公之規模固甚<lb/>
逺當其閒暇充足獨彊本治内至於府庫倉廪無<lb/>
不飾以威屬城而視遠人葢有深意豈易量哉匹<lb/>
夫而自爲謀養其力以有爲一家而自爲計愛其<lb/>
財以有用如李牧之爲趙守優游閒暇市租以入<lb/>
<pb n="KR4d0105_SBCK_029-16b"/>
</p>
<p>
幕府為士卒費日椎牛釃酒欲戰不許敵至則入<lb/>
収保固為勇不為怯也㫺江漢之詩言宣王以文<lb/>
武之命召公者命其孫虎而虎能似之其詩曰王<lb/>
命召虎來甸來宣文武受命召公維翰虎拜稽首<lb/>
對揚王休作召公<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>天子萬夀古之人君能用其<lb/>
功臣之世以有為而其臣能不愧其先人之功報<lb/>
上之意者如此故江漢之詩美焉嘗試以江漢名<lb/>
堂敘公為政本末而刻之元祐三年九月二十三<lb/>
日宣徳郎祕書省正字鉅野晁補之記<lb/>
<pb n="KR4d0105_SBCK_029-17a"/>
　　照碧堂記<lb/>
去都而東順流千里皆桑麻平野無山林登覽之<lb/>
勝然放舟通津門不再宿至於宋其城郭闤閈人<lb/>
民之庶百貨旁午以視他州則浩穰亦都也而道<lb/>
都來者則固已曠然見其為寛閒之土而樂之豈<lb/>
特人情倦覿於其所已饜而欣得於其所未足將<lb/>
朝夕從事於塵埃車馬之間日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>而食夜分而息<lb/>
若有驅之急不得縱而與之偕者故雖平時意有<lb/>
所樂而不暇思及其脫然去之也亦不必山林逺<lb/>
<pb n="KR4d0105_SBCK_029-17b"/>
</p>
<p>
絶之地要小休而蹔適則人意物境本暇而不遽<lb/>
葢向之所樂而不暇思者不與之期一朝而自復<lb/>
其理固然此照碧堂之所以為勝也宋為本朝始<lb/>
基之地自景德三年詔即府為南都而雙門直别<lb/>
宫故經衢之左為畱守廨面城背市前無所逹而<lb/>
後與民語接城南有湖五里前此作堂城上以臨<lb/>
之嵗久且圮而今龍圖閣學士南豐曾公之以待<lb/>
制畱守也始新而大之葢成於元祐六年九月癸<lb/>
卯横七楹深五丈髙可建旄自東諸侯之宅無若<lb/>
<pb n="KR4d0105_SBCK_029-18a"/>
此尤者先是南都嵗賜官僚賔客費為錢七千緡<lb/>
公奉巳約亦不以是侈厨傳故能有餘積以營斯<lb/>
堂屹然如跳出堞上而民不知可以放懐髙蹈寓<lb/>
目而皆適其南汴渠起魏迄楚長堤迤靡颿檣隐<lb/>
見隋帝之所以流連忘返也其西商丘祠陶唐氏<lb/>
以為火正曰閼伯者之所以有功而食其墟也其<lb/>
東雙廟唐張廵許逺捍城以死而南霽雲之所以<lb/>
馳乞救於賀蘭之塗也而獨梁故苑複道屬之平<lb/>
臺三十里者名在而跡莫尋雖隋之彊亦其所穿<lb/>
<pb n="KR4d0105_SBCK_029-18b"/>
</p>
<p>
渠在耳豈汰靡者易熄而勲名忠義則愈逺而彌<lb/>
存不可誣哉初補之以挍理佐淮南從公宴湖上<lb/>
後謫官於宋登堂必慨然懐公拊檻極目天垂野<lb/>
盡意若遐騖太空者花明草薰百物媚娬湖光瀰<lb/>
漫飛射堂棟長夏畏日坐見風雨自堤而來水波<lb/>
紛紜桺揺而荷靡鷗鳥盡儛客顧而嬉翛然不能<lb/>
去葢不獨道都來者以為勝雖饜於呉楚登覽之<lb/>
樂者度淮而北則不復有至此亦躊躇相羊而喜<lb/>
矣夫人之感於物者同而所以感者異斯須之頃<lb/>
<pb n="KR4d0105_SBCK_029-19a"/>
為之易意樂未已也哀又從之故景公美齊而隨<lb/>
以雪涕傳亦曰登髙逺望使人心悴然㫺之豪傑<lb/>
憤悱憂世之士或出於此若羊祜太息峴山之巔<lb/>
祜固可人其志有在未可但言哀樂之復也公與<lb/>
補之俱起廢而公為太史氏補之亦備史官間相<lb/>
與語斯堂屬補之記之已而公再守南都補之守<lb/>
河中書來及焉補之嘗論㫺人所館有一日必葺<lb/>
去之如始至者有不埽一室者夫一日必葺以為<lb/>
不茍於其細則將推之矣不埽一室以為有志於<lb/>
<pb n="KR4d0105_SBCK_029-19b"/>
</p>
<p>
其大則不可必卒之其成功有命則婼與蕃之賢<lb/>
於此乎未辯廼公之意則曰吾何有於是從吾所<lb/>
好而巳矣二累之上也公名肈字子開文學德行<lb/>
事君行巳爲後來矜式其出處在古人中其欲有<lb/>
爲在天下後世其卷而施之一邦不以自少而以<lb/>
自得又樂與人同者如此堂不足道也建中靖國<lb/>
元年十二月戊戌記<lb/>
濟北晁先生雞肋集卷第二十九<lb/>
</p>
<p>
</p>
  </div>
</body>
</text>
</TEI>
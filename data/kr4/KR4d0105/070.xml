<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_070-1a"/>
濟北晁先生雞肋集目録<lb/>
　第七十卷<lb/>
　　釋氏贊疏<lb/>
　　　勸縁造大藏經疏<lb/>
　　　請則和尚説圓覺經疏<lb/>
　　　請則和尚説金剛經疏<lb/>
　　　龍泉寺修五百阿羅漢洞募縁疏<lb/>
　　　齊州齋僧祈晴疏<lb/>
　　　甥杜氏小五娘披剃疏詞<hi>幷序</hi>
<pb n="KR4d0105_SBCK_070-1b"/>
</p>
<p>
　　　鵞湖長老開堂疏<lb/>
　　　請崇寧長老疏<lb/>
　　　請普照長老疏<lb/>
　　　題大寳篋經後<lb/>
濟北晁先生雞肋集目録<hi>終</hi>
<pb n="KR4d0105_SBCK_070-2a"/>
濟北晁先生雞肋集巻第七十<lb/>
　釋氏贊疏<lb/>
　　勸縁造大藏經疏<lb/>
伏以諸佛出世本縁説法利生衆生鈍根不能見<lb/>
性成佛所以託胎卵溼化為正命認地水火風為<lb/>
自身將盲引盲從苦入苦大可厭患况無出期故<lb/>
如來警之以雷震法音示之以天然覺路設有七<lb/>
寳布施滿恒河沙不如四句受持等虚空量而此<lb/>
小邑其中萬家雖建梵宫猶虚龍藏醍醐上味至<lb/>
<pb n="KR4d0105_SBCK_070-2b"/>
死不嘗摩尼寳珠曠劫常棄豈不共生慙愧同作<lb/>
因縁今聞上國伽藍適有古教緗帙題緘萬巻價<lb/>
直千緡欲置六師殿堂不妨八部衛守普願聞見<lb/>
咸發慈悲大事圓成諸方慶讚若僧若俗得誦得<lb/>
持十地一椉性陸蓮而不染三塗八難罪湯雪以<lb/>
無餘或素或緇曰男曰女不以多寡便爲重輕惟<lb/>
能運喜捨心則必獲法施福恭惟大覺證之謹疏<lb/>
　　請則和尚説圓覺經疏<lb/>
伏以脩多羅教者如來本起因地正受住持大湼<lb/>
<pb n="KR4d0105_SBCK_070-3a"/>
槃門妙莊嚴路十二部經諸決定義十二菩薩所<lb/>
脩行因流出無量一切吉祥眞如超過恒沙十方<lb/>
文字譬喻若廣説說者千劫不盡若無說説者一<lb/>
句不煩然而末世勤勞益逺正法衆生眼目必有<lb/>
導師和尚徳性純明道鋒孤迅具三次第爲一總<lb/>
持固嘗振錫游方爲證此事拈香説悟已契古人<lb/>
於我此邦夙植善本願興慈閔普爲宣揚夫性覺<lb/>
圓通初無此觀彼觀因地漸次故有齊修單修欲<lb/>
令見聞不生差别幸對人天之衆尚無金玉其音<lb/>
<pb n="KR4d0105_SBCK_070-3b"/>
</p>
<p>
　　請則和尚說金剛經疏<lb/>
六百巻義總般若以題籖四大部中以金剛為教<lb/>
髓如是住如是降伏法固已傳若以色若以音聲<lb/>
佛不可見所以徳山受具而精究曹谿採薪而聳<lb/>
聞葢達心則四句無餘故上根以一門超出和尚<lb/>
離我我所得玄玄機故知筏諭本空然欲濟者盈<lb/>
於涯涘夢觀不實而臥鼾者喧於床帷况此小邦<lb/>
魔彊法弱賴覩若士雲開日明庶幾興行從此紹<lb/>
續㫺逹磨見梁武帝則不立文字而天女告舍利<lb/>
<pb n="KR4d0105_SBCK_070-4a"/>
弗以無離語言師今對經所説何法我不取相亦<lb/>
無是經願諸見聞同一解脱如病得汗如鳥出籠<lb/>
　　龍泉寺修五百阿羅漢洞募縁疏<lb/>
伏以瞬青蓮目付法藏以黙傳結白疊巾指心源<lb/>
而直授爰有迦葉首悟慶喜先聞夙習大椉已超<lb/>
無學假修小果欲接下根故十二大菩薩之所總<lb/>
持與五百阿羅漢之所證入波不離水水即是波<lb/>
此皆為一因縁酥乳流出雖復説三次第羊鹿亦<lb/>
無知性空則法空如我說為佛説諸祕文之畧出<lb/>
<pb n="KR4d0105_SBCK_070-4b"/>
</p>
<p>
衆聖號之具存肅恭僧儀炟赫靈跡或經行四世<lb/>
界或宴坐一嵌巖受請天宫應供海殿擲錫飛去<lb/>
投盃渡來龍虎伏馴仙鬼陪隸少别萬里蹔休千<lb/>
年亦有混跡和光入<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>化俗游戲自在變化無常<lb/>
近者淮泗塔中袖藏逺施天台橋上茗結餘花不<lb/>
違本心示常住世覿面不識有縁則逢永吉是用<lb/>
運廣大心募清信侣建長簷及㴱廡閟異相與竒<lb/>
容平地起山凡境成聖大千無有盡我願不可竆<lb/>
亦使見聞同生歡喜讚佛一偈施佛一錢在經有<lb/>
<pb n="KR4d0105_SBCK_070-5a"/>
云獲福無量<lb/>
　　齊州齋僧祈晴疏<lb/>
伏以佛等慈誓雖蚊蟻以不傷民業報身於衣食<lb/>
而常歉幸嘉苗之極望乃霖雨以涉旬非民獨招<lb/>
繫吏不徳是用潔誠念咎㱕命求哀不違本心來<lb/>
受此供敇天龍之休燕賜田畮之収成仰冀威神<lb/>
必垂拯䕶<lb/>
　　甥杜氏小五娘披剃疏詞<hi>幷序</hi>
濮陽女子杜氏小五娘<hi>法名</hi>故朝散郎集賢殿修<lb/>
<pb n="KR4d0105_SBCK_070-5b"/>
</p>
<p>
撰提舉西京崇福宫故真寧縣君閻氏今安平縣<lb/>
君晁氏之孫今宣義郎知潁昌府陽翟縣丞故晁<lb/>
氏八姐今晁氏二十一姐之女年十八歲其家議<lb/>
以從人矣念其前母以産歿已當為婦而悲忽自<lb/>
截髮如頭陁儀頮粉澤屛葷見請於親冀他日為<lb/>
比丘尼以報生身之恩學出世之法其尊屬䀌然<lb/>
傷而聴之其壻氏悵然恨而捨之自歲丙子至歲<lb/>
戊子十有二年其志益堅行益熟而朝請郎監西<lb/>
京中嶽廟晁補之之妻永嘉縣君杜氏修撰公之<lb/>
<pb n="KR4d0105_SBCK_070-6a"/>
女而宣義君之姊也憐其姪之意以錢一百三十<lb/>
千輸諸官得祠部度牒施之命以善月日享佛飯<lb/>
僧落髮受具又以告補之曰子為作文讚其事成<lb/>
此女子願且普慶懴使杜晁兩宗往者居者向佛<lb/>
菩提獲大饒益其詞曰<lb/>
伏聞山河大地尚因瞪發而生血肉幻身豈是金<lb/>
剛之法為泡為沫為無量腥臊聚為苦為惱為百<lb/>
一疾病纒為火宅已燒為丘井將墜晝作猖狂而<lb/>
不暇夜夢怵惕而自驚無常大鬼之所驅有情更<lb/>
<pb n="KR4d0105_SBCK_070-6b"/>
</p>
<p>
生而何往所疑厭患出離而反欣喜控搏乃清浄<lb/>
童女杜氏小五娘<hi>法名</hi>賢公之孫信士之子初聴<lb/>
結褵之議便盟落髮之誠至於視姑姊妹之行譬<lb/>
若觀雀蚊䖟之過葢戒定㝛修於前世故因縁適<lb/>
㑹於此生親杜姓中咸從本起之願姑晁氏配為<lb/>
營披剃之資解紒著盤諸天八部而皆歎登壇受<lb/>
具大覺六師而現前當有無舌瘖啞人教汝讀經<lb/>
生盲擿埴人指汝見性滋長聖種斷除愛根用以<lb/>
加持晁杜兩族俱椉勝因回向幽明二途永脱苦<lb/>
<pb n="KR4d0105_SBCK_070-7a"/>
趣及此㑹中盡未來際助縁隨喜男子女人證明<lb/>
此比丘尼令得不退轉同悟無生忍曩謨佛陁耶<lb/>
　　鵞湖長老開堂疏<lb/>
葢聞大空非界認華自是迷人陽燄無波守魚真<lb/>
成癡鶴徒以無始妄業有為幻因說寂説常别名<lb/>
别相室羅筏河見佛影正似夢中毗舍俱家入聖<lb/>
胞未知來處有病必求藥到岸不須船佛性在阿<lb/>
那邊兩頭雙動般若以何為體大笑一塲談此者<lb/>
多達此者寡又恁麽去也當如何接之曾經黄蘖<lb/>
<pb n="KR4d0105_SBCK_070-7b"/>
</p>
<p>
三頓來直得困徹便是曹溪一滴水更不疑他固<lb/>
知戴頭覓頭就屋添屋也要春來冰解日出煙消<lb/>
况鵞湖山水之名藍馬祖子孫之遺範雖復骨藏<lb/>
十世未妨名播九州法席比虚緇徒猶盛必得如<lb/>
龍如虎乃堪度馬度驢伏惟某和尚悟祖祖心提<lb/>
方方印黙時淵妙體用推向一坑語則雷驚縱横<lb/>
流出千偈彼縁已熟此正是時巻舒皆欲爲人去<lb/>
住亦豈<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>我今者不動一莖草不逺千里塗直須<lb/>
救取猫兒也莫輸却山子慈悲肯顧歡喜普同<lb/>
<pb n="KR4d0105_SBCK_070-8a"/>
　　請崇寧長老疏<lb/>
葢聞大圓頓教不以世求妙淨明心不縁他悟既<lb/>
衆生本來成佛則祖師何以為人皆<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>流轉塵勞<lb/>
多生認賊所以顛倒迷悶終日怖頭有大智人縁<lb/>
在震旦面壁無語不妨滿國清風隻履西㱕依舊<lb/>
一天明月雖它方之已熟眷此土之未敷今皇帝<lb/>
陛下紹述聖猷嗣隆法寳合百工㱕美之意建萬<lb/>
夀崇寧之名妙喜擎來化城跳出是用騰封章而<lb/>
有請屈道徳之肯臨恭惟和尚受祖祖心提方方<lb/>
<pb n="KR4d0105_SBCK_070-8b"/>
</p>
<p>
印等慈不擇貧富任運無有東西視不見聴不聞<lb/>
在三藏鼻孔上立遇者死當者壞從徳嶠棒頭出<lb/>
來願垂悲憐副此翹竚不用變生作熟自然識路<lb/>
知家以不盡燈度無量衆葛藤具斷阿誰曾縛汝<lb/>
來皮髓兼忘那箇是不精底上資睿算永洽純熙<lb/>
旁沐民生普離菑咎不勝懇倒之至<lb/>
　　請普照長老疏<lb/>
大圓頓教不以世求妙静明心不縁他悟既衆生<lb/>
本自成佛則祖師何以爲人但救沈流聊加警䇿<lb/>
<pb n="KR4d0105_SBCK_070-9a"/>
面壁無語不妨滿谷清風隻履西㱕依舊一天明<lb/>
月自兹而降得度者多况普光淮上之静居大聖<lb/>
唐來之顯化久虚法席葢俟名流齊公長老上人<lb/>
授祖祖心提方方印黙時淵妙體用推向一坑語<lb/>
則雷驚縦横流出千偈今者諸方咸説四衆同音<lb/>
不逺千里途不動一莖草刹那即至燕坐宛然光<lb/>
弼得子儀之軍何煩申令韓信奪成安之壁也要<lb/>
作家阿誰曾縛汝來那箇是不精底空劫前三世<lb/>
無佛時一言如是接人方名傳法<lb/>
<pb n="KR4d0105_SBCK_070-9b"/>
</p>
<p>
　　題大寳篋經後<lb/>
真覺大師志添傳其逺祖百花巖主之道受持大<lb/>
般若波羅密多安忍精進静慮之戒誦百千旋陁<lb/>
羅尼降伏諸魔拯拔衆患有大名稱於四方補之<lb/>
戊辰歲拜大師於京師已䝉教誘丁丑歲遭太夫<lb/>
人楊氏喪於丹陽哭詣金山修水陸供大師忽於<lb/>
衆中念舊拊孤惻然慈閔後數日入船臨柩宣祕<lb/>
密音如出金石宴坐収足忽起唱言汝母無苦我<lb/>
佛如來有大寳篋陁羅尼能為一切衆生在生死<lb/>
<pb n="KR4d0105_SBCK_070-10a"/>
者開大黑暗滅罪増福作金剛幢獲不壞報若頂<lb/>
若佩若安舍宅若冢墓中所在之處則為有佛迺<lb/>
授此經補之奉行如大師教戊寅歲遇妹之壻陳<lb/>
琦於金鄉琦不知補之嘗受此經也蹙頞而言我<lb/>
聞人言大寳篋經㫺在朽塔諸佛涕泣所共宣賜<lb/>
願以薦先行求積年了不可得補之驚愜出經帽<lb/>
中為琦贊說再拜授琦琦即書寫命工刋印普勸<lb/>
人子亾失父母如我苦者恭敬供養頂佩藏置安<lb/>
像腹中仗真正力為升濟資四月六日晁補之記<lb/>
<pb n="KR4d0105_SBCK_070-10b"/>
</p>
<p>
<hi>明吳郡顧氏於崇禎乙亥春</hi>
<hi>照宋刻壽梓至中秋工始竣</hi>
濟北晁先生雞肋集巻第七十<hi>終</hi>
</p>
<p>
</p>
  </div>
</body>
</text>
</TEI>
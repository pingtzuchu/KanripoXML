<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_066-1a"/>
濟北晁先生雞肋集目錄<lb/>
　第六十六卷<lb/>
　　墓誌銘<lb/>
　　　李氏墓誌銘<lb/>
　　　李氏墓誌銘<lb/>
　　　黄君墓誌銘<lb/>
　　　黄君墓誌銘<lb/>
　　　夔州録事㕘軍江君墓誌銘<lb/>
　　　羅氏墓誌銘<lb/>
<pb n="KR4d0105_SBCK_066-1b"/>
</p>
<p>
　　　闞氏墓誌銘<lb/>
　　　齊氏墓碣<lb/>
　　　貴溪縣丞馬君墓誌銘<lb/>
　　　王君墓誌銘<lb/>
　　　彭城劉君墓誌銘<lb/>
　　　尚書司封員外郎胡公墓誌銘<lb/>
　　　蘇門居士胡君墓誌銘<lb/>
濟北晁先生雞肋集目錄<hi>終</hi>
<pb n="KR4d0105_SBCK_066-2a"/>
濟北晁先生雞肋集卷第六十六<lb/>
　墓誌銘<lb/>
　　李氏墓誌銘<lb/>
前封丘縣主簿豫章黄君叔敖字嗣㴱之夫人李<lb/>
氏䝉字幼龜龍圖閣直學士平原郡開國侯諱常<lb/>
之季女也十八年而行二十有二而夭一男一女<lb/>
皆不育歿後四百六十八日元祐癸酉九月甲申<lb/>
祔于分寧縣之雙井山其舅給事中諱廉之兆黄<lb/>
李俱江南望姓世相婚媾而平原侯與給事少相<lb/>
<pb n="KR4d0105_SBCK_066-2b"/>
</p>
<p>
好如同産嗣㴱又好學未冠舉有司髙等貴人求<lb/>
婣者踵門㑹聞罷求者皆去平原侯曰是生顧不<lb/>
足於科名者耶䝉吾竒之當與一異士生真吾女<lb/>
對也則㱕之黄氏咸喜舅曰婦事我順娣姒曰幼<lb/>
龜和少且勞者曰夫人遇我慈也既而得疾憊舅<lb/>
亦疾病不以己卧故忘舅之疾問藥餌惟時聞其<lb/>
篤則自力盥頮禱于神願代舅死徧呼其室中人<lb/>
與訣勉以事上撫下各當於理語久不差且禁使<lb/>
毋哭自說其當往之日及期而給事卒亦卒嗣㴱<lb/>
<pb n="KR4d0105_SBCK_066-3a"/>
以謂孝於其親而益悲異夫荀粲之哭其婦者故<lb/>
補之為銘曰<lb/>
世固有夭且不後者豈惟爾悲如玉而毁行道之<lb/>
人皆悲之<lb/>
　　李氏墓誌銘<lb/>
夫人李氏諱仲琬字徳華贊皇人後徙武昌尚書<lb/>
都官郎中贈中大夫無競之女也幼慧異甚所見<lb/>
書立誦十嵗能為詩代大夫公削牘敏妙時裁其<lb/>
室中事有理大夫公撫之曰使吾女男也必大吾<lb/>
<pb n="KR4d0105_SBCK_066-3b"/>
</p>
<p>
門年十七以㱕東平董君文和字景仁葢睂山蘇<lb/>
先生嘗稱之曰此古君子者也夫人㱕宜其家其<lb/>
舅沔以直龍圖閣知陜州一日外譁甚夫人遽窺<lb/>
牖則白刃夾戺而立問之羌初入貢故嚴兵見之<lb/>
夫人曰異哉所以示逺人者乃爾耶弗已則勒監<lb/>
軍隂儆備可也龍圖公從之羌頓首曰前所過州<lb/>
皆遇我如囚今乃覩中國大體大悦而去景仁為<lb/>
司户曹州性方潔不能軫轉俗子間㑹將葬龍圖<lb/>
公而為部使者故劾以事不得行因大哭欲即解<lb/>
<pb n="KR4d0105_SBCK_066-4a"/>
組去夫人止之曰君須禄我董氏冢婦挾而子以<lb/>
往何憂不集遂及其吉卜以堋景仁為招安主簿<lb/>
卒於官賻累百金夫人不受曰平生董子以清聞<lb/>
死不可汙之易衣而具木焉於時大夫公已殁母<lb/>
安豐君呼延氏又殁夫人悲哀甚且貧無依乃與<lb/>
其子耘俱來京師教耘讀書為娶婦婦又亾而夫<lb/>
人益不自聊間語耘曰我甞夢吏卒逆我大第而<lb/>
謂我相君一人持牓大書曰辰辰今嵗次吾死矣<lb/>
因得疾踰年竟殁實建中靖國元年四月甲子也<lb/>
<pb n="KR4d0105_SBCK_066-4b"/>
</p>
<p>
即其年十一月甲子葬于鄆州平隂縣之天堂山<lb/>
耘嘗舉直言有志操詞藝所游皆豪傑來求銘聞<lb/>
之夫人於書無不讀讀能言其義至百家方技小<lb/>
說皆知之其爲詩晚益工至它文皆能之而書尤<lb/>
妙麗然端莊不妄語言有才智家事甚理云補之<lb/>
嘗論載馳柏舟之詩不作而漢蔡琰曄然以文字<lb/>
稱自蘇李死中間寂寥而琰五言絶出世多言琰<lb/>
臨難不能死然琰以一言濟其夫垂死此豈常女<lb/>
子所能哉亦其文義足以發之而夫人則異於是<lb/>
<pb n="KR4d0105_SBCK_066-5a"/>
葢間闗成其家又教其子為賢良有立不但其文<lb/>
義足言也銘曰<lb/>
惟古於詞取美多外以賈患中焚和玉憂其玷不<lb/>
可磨木固不願為尊犧聲名如彼瘡痏何而焉用<lb/>
此絃哀歌猗歟夫人窺百家匪虎則炳桃之華士<lb/>
萎其秀女也葩取天之美神所訶畀以其榮不以<lb/>
遐有子而藝惟其波<lb/>
　　黄君墓誌銘<lb/>
雄州防禦推官知鳯朔府麟遊縣事黄君汝翼將<lb/>
<pb n="KR4d0105_SBCK_066-5b"/>
</p>
<p>
葬其先人以書來曰汝翼家世得姓之久雖仕者<lb/>
中㣲而吾祖以好施不為富聞於鄉吾父不以殖<lb/>
為賴教子讀書汝翼用以得進士科為親黨榮自<lb/>
汝翼之少時聞鄉人之長者二三君未嘗不往就<lb/>
焉而吾子汝翼之所從遊也願以親銘累矣吾父<lb/>
諱京世單州之碭山其為濟州之金鄉人自五世<lb/>
祖而下卒以元豐五年七月七日年五十八葬以<lb/>
元祐四年八月二十三日而其地則吾邑之髙平<lb/>
鄉新興村從吾祖之兆也娶黎氏子四人汝翼其<lb/>
<pb n="KR4d0105_SBCK_066-6a"/>
仲也汝介汝為汝霖未仕二女為士妻長闗嵩次<lb/>
牛武仲聞之吾父之幼也頗亦有意於讀書矣顧<lb/>
吾祖已老勞於家事而思佚吾父則以其身衣食<lb/>
百口而買書數千巻藏之家曰吾以畀吾兒喜施<lb/>
予嵗凶細民之無食者皆從吾父食如歸此汝翼<lb/>
之所知而願因吾子以傳者也余應之曰齊魯為<lb/>
士者微俗貴農桑本業而賤游學遷徙其子弟能<lb/>
世其作業平居堇堇不交閭里賢矣知教子讀書<lb/>
為榮如子之親又卒見其子擢第有成斯豈可以<lb/>
<pb n="KR4d0105_SBCK_066-6b"/>
</p>
<p>
不銘也耶銘曰<lb/>
不以富以仁自憙世家農桑士者子嗚呼黄君可<lb/>
無悔<lb/>
　　黄君墓誌銘<lb/>
黄君諱某世為單州碭山縣人或仕或農後徙濟<lb/>
州金鄉縣自其父祖則稍稍以謹信好施聞於里<lb/>
人而家産作業亦益進君有智度奉父母恪嵗凶<lb/>
糴騰踊而家積榖數屋或勸其以時出可得十倍<lb/>
利輒不肯而以豐年平賈出之糴者皆之黄氏立<lb/>
<pb n="KR4d0105_SBCK_066-7a"/>
盡盜猝入其里指其居曰是出榖救人黄某者邪<lb/>
或對曰然於是獨不犯其一毛而慰遣其家人有<lb/>
男子跣而走盜執之遽紿曰我黄某子也亦得免<lb/>
然自是其家滋益豐語人曰我無以致豐吾富疑<lb/>
有命也年七十卒以元祐四年八月二十三日葬<lb/>
於其縣之髙平鄉新興村其孫汝翼舉進士中第<lb/>
今為雄州防禦推官知鳯翔府麟遊縣事嘗從補<lb/>
之遊來求銘乃掇其事論之使㱕銘其壙中曰<lb/>
世言治生祖白圭白圭曰智不足以權變勇不足<lb/>
<pb n="KR4d0105_SBCK_066-7b"/>
</p>
<p>
以決斷仁不足以取予彊不足以有守雖欲學吾<lb/>
術終不告也是不然觀黄氏所以成其家豈固有<lb/>
術耶推之而不求贏已而愈贏曰我致此有命吾<lb/>
是以知富與貴不可以力求而可以徳競<lb/>
　　夔州録事㕘軍江君墓誌銘<lb/>
江君諱樸字文叔世為衢州開化人殿中丞房之<lb/>
曾孫而尚書職方員外郎鎡之子也少有才氣好<lb/>
學自立國家取士以聲律仁宗時尤盛有司臨試<lb/>
其目在禮經名數者則浮華士以為病㑹萃鈔記<lb/>
<pb n="KR4d0105_SBCK_066-8a"/>
以應一日之用不能者更睨左右剽劫為資而君<lb/>
最先治經悼禮學之缺能言其義葢為書二十巻<lb/>
專一技者不能通也丞相王荆公方舉有司尤善<lb/>
君甞再預禮部奏名中皇祐五年進士第授翁源<lb/>
尉用舉者徙餘干令鄱陽楊驥通易臨川吳孝宗<lb/>
通春秋君皆以書幣致之率邑子從受業屋少不<lb/>
能館至分處浮圖舍于今江南以為美談浮梁俗<lb/>
好訟令王越石懦繫者滿獄訴庭下者日百數越<lb/>
石懼移病去州遣君攝之鋤其姦彊而寃滯者得<lb/>
<pb n="KR4d0105_SBCK_066-8b"/>
</p>
<p>
平反不旬月獄為虛既還餘干而浮梁有争田再<lb/>
世不決者猶請監司得屬君治卒亦明辯人畫其<lb/>
像祠之職方君監江州酒得疾君聞遽棄官走省<lb/>
逾月而後返守怒且加罪而監司以為愛親可庇<lb/>
然竟以親喪去再調象山令代還王荆公當國擢<lb/>
士不次以君平生舊勞問歎息坐客謂君旦夕用<lb/>
矣復見以書論事不合即仰棟坐不交一語君亦<lb/>
自絶去薦監鹽官南路鹽塲與令異趣令誣以罪<lb/>
於提㸃刑獄事盧秉檄州劾之逮者四百人君無<lb/>
<pb n="KR4d0105_SBCK_066-9a"/>
毫髮私亦卒不對吏而坐遣白直持書越境罷去<lb/>
復用舉者得夔州録事既而太息曰吾老矣安能<lb/>
萬里為五斗計也遂謝病去閑居鄞江十餘年又<lb/>
居無錫元祐六年六月十三日無疾卒年七十三<lb/>
以明年二月二十九日葬于無錫縣開元鄉烏墩<lb/>
嶺以夫人何氏祔五男子煥燁炳煜燎女四人皆<lb/>
㱕士族補之先君與君同年進士而炳與補之治<lb/>
平中俱學江南相好也補之官廣陵炳在無錫以<lb/>
書來曰先君生不遇沒猶當有所伸願以行事累<lb/>
<pb n="KR4d0105_SBCK_066-9b"/>
</p>
<p>
矣補之少時見炳學問已有聲名後亦中進士第<lb/>
今爲巴東縣主簿能幹其蠱者也銘曰<lb/>
以爲生不逢耶嘗官而使之以爲用耶曾幾何施<lb/>
夸者名一世猶不足而廉者畏人知抑得正而死<lb/>
其又何悲<lb/>
　　羅氏墓誌銘<lb/>
夫人羅氏其先嘗居蜀後徙居開封葢鄴王紹威<lb/>
之族而國子博士易直之女也幼端静不煩及長<lb/>
以女徳稱國博君曰吾女不可以妄與人也久之<lb/>
<pb n="KR4d0105_SBCK_066-10a"/>
乃㱕大理評事開封李君寧年已二十六矣㱕四<lb/>
年産一子而李君卒居喪以禮綱紀其家事無所<lb/>
闕其母憐之欲使再行夫人陳義甚髙卒不可奪<lb/>
而止及見其次子士賢登朝封夀安縣太君諸子<lb/>
皆宦學有立女有㱕矣而士賢侍夫人官大名以<lb/>
孫珫殤悼成疾年五十三以卒元祐三年十月十<lb/>
日也初李君前配苖氏有男女八人李君沒尚幼<lb/>
夫人躬鞠養甚於其存非家人不知其有異母出<lb/>
也其生於富足而所與通家者多戚里豪侈而性<lb/>
<pb n="KR4d0105_SBCK_066-10b"/>
莊静有常度不為其所遷怵亦可賢矣男士雄右<lb/>
侍禁卒士賢奉議郎士弘宣徳郎士彦士偉士衡<lb/>
皆進士而士衡夫人出也士賢等護其喪以其年<lb/>
十二月十八日祔於開封府開封縣吹臺鄉評事<lb/>
君之塋補之頃教授北京夫人諸子皆從補之游<lb/>
而士宏又嘗為僚故來求銘銘曰<lb/>
婦人無外事故名不稱惟詩書所載豈無婦人人<lb/>
出如己出惟其平均以慈教之孝而家用成吾何<lb/>
以知之其子有聞<lb/>
<pb n="KR4d0105_SBCK_066-11a"/>
　　闞氏墓誌銘<lb/>
闞氏開封人年十七入故太子洗馬贈銀青光禄<lb/>
大夫濮陽杜侯家生四男四女年七十七以元祐<lb/>
元年八月丁亥卒以其年九月癸酉葬于濮州鄄<lb/>
城縣青山里之原近侯之故兆也初侯捐館舍闞<lb/>
氏奉其家事恪如侯不亾而教其男女以職内外<lb/>
有法度故季子宣徳郎刪定省曹寺監條貫子民<lb/>
遂以文學中進士第有聲而女亦為士妻宜其家<lb/>
曰劉龜年馬希閔二壻也三男及女蚤卒而有孫<lb/>
<pb n="KR4d0105_SBCK_066-11b"/>
</p>
<p>
七人皆宣徳君之子繢綰繙紱緬緝絪可謂盛矣<lb/>
宣徳君既仕當塗大人稱其才而所與游又多一<lb/>
時知名士族人亦咸謂洗馬有子以為榮而宣徳<lb/>
君曰吾何以得之惟吾母教使然也嗚呼是足銘<lb/>
也已銘曰<lb/>
善教子以有禄生無悔從吉卜<lb/>
　　齊氏墓碣<lb/>
齊氏㑹稽蕭山人初嫁為同邑民妻已而入故單<lb/>
州司戸㕘軍閻侯徳基家為乳其第二兒兒死閻<lb/>
<pb n="KR4d0105_SBCK_066-12a"/>
侯有長女賢而愛之嫁今朝奉郎知徐州杜侯純<lb/>
齊氏隨焉又為杜氏撫養其稚侯家居行已可師<lb/>
齊氏又婦家人待之甚禮閻夫人沒男女幼賴齊<lb/>
氏調護男娶女嫁矣杜侯<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>侍御史得相州而齊<lb/>
氏年已六十八元祐三年三月二十四日忽欷歔<lb/>
如自知將盡者遂卒杜侯傷之遣送其喪以四月<lb/>
二十四日還葬于祥符義堂村杜氏墓側而杜侯<lb/>
次女補之之妻也謂補之曰齊氏誠信厚且我賴<lb/>
以長立我君命我兄弟皆拜之不忍其泯滅也子<lb/>
<pb n="KR4d0105_SBCK_066-12b"/>
</p>
<p>
為銘可乎乃為銘埋之其隧中曰<lb/>
生而恂其死也不淪吾聞諸四方之人<lb/>
　　貴溪縣丞馬君墓誌銘<lb/>
君馬氏諱隨字持正濮州鄄城人也澶州頓丘縣<lb/>
令贈給事中諱應圖之曾孫樞宻直學士兵部侍<lb/>
郎贈太尉諱元方之孫尚書屯田員外郎贈尚書<lb/>
工部侍郎諱僑之子幼警敏家居與人交重然諾<lb/>
輕財樂誼故蚤以學行稱受春秋於孫復受易於<lb/>
石介尤長詩賦聞於山東皇祐中春官第其文選<lb/>
<pb n="KR4d0105_SBCK_066-13a"/>
首以一字觸禁罷春官為歎息言之後不復從舉<lb/>
而以其學教授鄉里㑹詔舉孝廉衆共推上之君<lb/>
懇辭既無以易君遂虚其舉用季父忠州團練使<lb/>
偁任為定海主簿以政事稱當路者亟薦焉再調<lb/>
合淝主簿有田訟積嵗不決以質諸父老莫能知<lb/>
君自臨焉曰吾得之矣命闕地隱然有故畫界處<lb/>
衆以為神徙貴溪縣丞攝鉛山銀塲課倍而不以<lb/>
規賞為人誠厚不茍容所居官務奉法又以其試<lb/>
之小也故不大較著罷官至京師卒熙寧九年三<lb/>
<pb n="KR4d0105_SBCK_066-13b"/>
</p>
<p>
月丙辰也年五十有三君少孤教諸弟力後皆婚<lb/>
宦有立貧仰食君者衆再娶皆段氏贈金吾衛大<lb/>
將軍震之女三子希孟宣徳郎太學博士貫穿禮<lb/>
經有師說亦贍於詞神宗所甞欲用為御史未及<lb/>
而亾者也次希甫鄉貢進士次希說宣徳郎監安<lb/>
樂鎮公事皆修潔而文一女夭六孫承誨銅鞮丞<lb/>
承詡承詠承訟承諄承諤皆學矣以崇寧三年十<lb/>
二月甲寅葬于鄄城縣武成鄉招賢里從學士之<lb/>
兆而希說與補之亞也故來求銘初君得疾逆旅<lb/>
<pb n="KR4d0105_SBCK_066-14a"/>
革傍無人故尚書刑部侍郎杜侯紘為里舊遽載<lb/>
與㱕舍其齋中使家人視飲劑既殁為治喪聴事<lb/>
中人皆謂君善人故得此而嘉杜侯之忘嫌赴義<lb/>
非今世事也補之嘗銘杜侯又銘君再致志焉以<lb/>
信兩君子之義然世有於所厚者薄何哉銘曰<lb/>
委楩柟於谷雜然衆木使隸視之知其可用於夏<lb/>
屋謂夫不願爲材則於人棄意於木得計以厚其<lb/>
子孫識眞爲貴此㫺人所以未能信於仕而子說<lb/>
也耶<lb/>
<pb n="KR4d0105_SBCK_066-14b"/>
</p>
<p>
　　王君墓誌銘<lb/>
進士王君諱龜齡字安仁濟州鉅野人也其得姓<lb/>
在周為姬氏在齊為田氏其出姬者名晉為靈王<lb/>
太子或傳其得道棄家仙去其出田者名和王齊<lb/>
二世嬴滅之項封之漢興失國人咸謂之王家云<lb/>
其鼻祖如此不知孰出然其姓蕃故多賢君曽祖<lb/>
諱志祖諱丕官皆大理寺丞皆以長者稱<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>諱彦<lb/>
博不仕生二十二年而夭然少竒偉驚人迄今人<lb/>
言王仲逺猶慕仲逺其字也嘗十七八嵗時鄰人<lb/>
<pb n="KR4d0105_SBCK_066-15a"/>
有吹笛者仲逺聴之而悲賦詩曰黄鬚戰士據鞍<lb/>
聴白髮將軍撫劒歎㑹補之先大夫與仲逺善見<lb/>
之愀然曰仲逺有大志然恐終不遇奈何無幾時<lb/>
則仲逺卒此聞諸先大夫云於時君始齓也季松<lb/>
齡字子固尚襁抱母魯郡孔氏哀號自誓謹生業<lb/>
以厚其鞠子使學而君亦資開爽總角而愿能慰<lb/>
其母心故人皆曰王氏[婺-矛+牙]守義而孤克家稍長則<lb/>
益好修日夜治其文學以從里之賢君子才士游<lb/>
如恐失之其自刻厲冀必有以表於世終發揚其<lb/>
<pb n="KR4d0105_SBCK_066-15b"/>
</p>
<p>
先人之所遭不幸禀厚而報囏幸因已益聞使不<lb/>
遇若遇者其志㴱矣而君又不幸生二十七矣亦<lb/>
夭鄉人之長者既厚期君父子兩世宜大而重痛<lb/>
其里之再失才士也皆為文若詩以弔之君沒以<lb/>
熙寧九年七月丙寅而葬以崇寧四年四月庚午<lb/>
時子固為白馬丞而君二子彬彤長矣始克舉其<lb/>
祖以下凡六喪卜任城縣之吕村原吉而祔焉嵗<lb/>
月逺矣人尚為之流涕夫人晁氏尚書比部員外<lb/>
郎諱仲淵之女蚤寡而莊如其閨中時彬彤皆舉<lb/>
<pb n="KR4d0105_SBCK_066-16a"/>
進士以文義稱三女適李公權閻璪祝晉皆進士<lb/>
以補之先大夫於其祖厚而補之又蚤與君游求<lb/>
為銘君為人孝弟博聞敏於辭章再舉禮部不第<lb/>
然喜言世務近可用者樂易善與人交家無嬴餘<lb/>
而輕財尚義以好事聞倦游無所依若急難者必<lb/>
求王安仁客醉卧其舍或竆日夜諠呼求索無巳<lb/>
時而君益歡僮僕無墮容孔夫人自屏窺之喜為<lb/>
致甘脆所嗜益設曰客不辱與吾兒善吾兒不愧<lb/>
客矣嗟夫以布衣能得士有名譽使見遇可量哉<lb/>
<pb n="KR4d0105_SBCK_066-16b"/>
</p>
<p>
銘曰<lb/>
謂天無意於材耶孰生而膍之謂天有意於材耶<lb/>
孰厚而摧之謂意有無人所愠喜匪天其然人則<lb/>
意異抑生而淑雖竆不夀吾生也不茍亦足以告<lb/>
爾後矣<lb/>
　　彭城劉君墓誌銘<lb/>
劉君諱諫或云其先避胡自燕徙魯今爲金鄉人<lb/>
金鄉舊隸兖州後隸濟州然故魯地也俗醇朴貴<lb/>
農桑經業自君髙祖時家已富盛而其大父元康<lb/>
<pb n="KR4d0105_SBCK_066-17a"/>
父拯兩世謹厚好施益勌作業初諭其子孫於學<lb/>
而君又性孝識其父言頗教子爲士矣君以熙寧<lb/>
八年五月二十有四日卒時三十有四嵗後一百<lb/>
八十日而其父亦亾故再世不葬有孫六人三人<lb/>
舉進士長未名次昭理洵皆蚤卒今存曰時曰暘<lb/>
曰昉時謙畏涉書暘從三舍貢文學知名暘事時<lb/>
昉事暘如其父不沒姒娣相從惟恪後二十年而<lb/>
配孟氏亦亾又十年葢君歿三十年矣而兄弟同<lb/>
室廬絶甘分少中外無間言至是家薄時泣語諸<lb/>
<pb n="KR4d0105_SBCK_066-17b"/>
</p>
<p>
弟曰父不幸夭母不在自曽祖祖與親未葬今益<lb/>
窶恐墜大事以死爲先人羞今殫室之有猶及事<lb/>
及事死不恨奈何暘昉伏聼命時即走北山下卜<lb/>
任城縣之吕村原吉重趼露宿寒暑再易而後克<lb/>
穿七壙皆甓固之以大觀元年十一月甲子盡舉<lb/>
其曾太父而下七喪以窆棺衾惟美道路太息補<lb/>
之聞而喜曰孝哉古語有之生相憐死相捐劉氏<lb/>
爲士者尚寡能不以其生者憂爲其死者羞猶有<lb/>
鬼神其終忍凍餓之魯風俗壊久士或親在而異<lb/>
<pb n="KR4d0105_SBCK_066-18a"/>
殖或始去親喪已鑿垣五六户至不相慶弔如劉<lb/>
氏難哉時暘欲求補之文納壙而不敢言補之曰<lb/>
豈可使吾里有義事而不書也往諭諾之君大母<lb/>
趙氏母張氏與配孟氏皆從其夫之兆諸孫男女<lb/>
凡十二人男多就學女多已嫁矣初孟氏寡嘗語<lb/>
其子曰欲教汝為士自汝祖之意恨汝父夭不及<lb/>
見汝等成故諸子奉其言汔有立銘曰<lb/>
父先祖歿祖柩不藏以遺其子子良有光用舉其<lb/>
先三世七喪欲子為士使知士恥恥<lb/>
<pb n="KR4d0105_SBCK_066-18b"/>
</p>
<p>
士矣<lb/>
　　尚書司封員外郎胡公墓誌銘<lb/>
公諱俛字公謹胡氏舜後媯姓武王封媯滿於陳<lb/>
氏爲胡公其子孫因氏焉世家安定後爲共城人<lb/>
晉撿挍太子賓客諱澄曾祖也攝涪州軍事推官<lb/>
贈光禄卿諱岳祖也尚書屯田郎中贈禮部尚書<lb/>
諱熙載<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>也光禄少隠居共城周祖聞其名以禮<lb/>
致之察周祖有異圖即辭去尚書及進士第逮事<lb/>
仁宗知絳果二州皆有惠政而公幼俊偉於文字<lb/>
<pb n="KR4d0105_SBCK_066-19a"/>
類不學而能八嵗為詩驚人鄉里號竒童及長博<lb/>
學無不窺貫穿諸經尤長左氏春秋至百家雜說<lb/>
流觀彊記摘文指事如取懐中物兼綜道釋天文<lb/>
地理音律曆算醫卜之書應問如響諸儒於是皆<lb/>
自以為不及更推先之既冠而孤再舉進士髙第<lb/>
授試挍書郎定州觀察推官丁母開封縣太君李<lb/>
氏憂再調常州團練判官守郭維果於自任下莫<lb/>
敢忤公守職不為屈數以事奪維維雖悍猶嚴憚<lb/>
公時西方用師詔舉三路守令轉運使吕覺以公<lb/>
<pb n="KR4d0105_SBCK_066-19b"/>
</p>
<p>
聞召見為彰化軍節度推官知梁泉縣盜發輒得<lb/>
秩滿為著作佐郎簽書商州判官又知昭化縣遷<lb/>
祕書丞知壁州戍卒謀殺吏縱火劫府庫以叛期<lb/>
旦日發而公知之因以他罪逮數人而左右有預<lb/>
謀者愕相視稍引去公笑語頤指如平時卒用不<lb/>
疑㑹監軍聞變而至公麾之曰卒應杖安用爾來<lb/>
俄逮者至縛之始宣言曰吾但取首亂者今已得<lb/>
餘皆去毋蹈禍葢斬六人流二人而止遷太常博<lb/>
士文荘髙公薦其才召試充集賢挍理而元憲宋<lb/>
<pb n="KR4d0105_SBCK_066-20a"/>
公莊肅梁公孝肅包公又更薦之益知名通判絳<lb/>
州三門輦運嵗課民伐薪備河民苦役不均公董<lb/>
其事為一二裁處聞於朝貧弱賴之召判尚書祠<lb/>
部至和中仁宗不豫久京師大水流言相驚大臣<lb/>
欲對不可公曰吾知死所矣時國嗣未立即上疏<lb/>
言陛下纉服三十五年而春宫虚位天下無賢不<lb/>
肖皆為陛下憂之後大臣定議公有力焉李仲昌<lb/>
建言六塔河未畢河潰浸數州死者以萬計公詆<lb/>
仲昌罪應死㑹北京奏至如公請仲昌竟貶死春<lb/>
<pb n="KR4d0105_SBCK_066-20b"/>
</p>
<p>
州時宰相有畏事者語人曰館閣當以文字為官<lb/>
何用紛紛代庖為公聞往見之曰今天下嗷嗷大<lb/>
本未立而災異數臻聖主猶當詢求芻蕘而大臣<lb/>
責館閣出位言事非也<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>是忤當塗出知登州再<lb/>
遷祠部度支員外郎階朝奉郎勲輕車都尉服五<lb/>
品登瀕海有魚鹽之利俗豪舉喜訟小有争至破<lb/>
産取勝而不悔公按流二人郡大治又措置島上<lb/>
流人嵗活者以百數前守託葬親為鄉郡以不法<lb/>
聞公頗知之其人恐欲先事害公與里民不便公<lb/>
<pb n="KR4d0105_SBCK_066-21a"/>
者誣以事于朝使者疑詞不當受而執政挾前怒<lb/>
竟坐奪官廢于家祀明堂復為祠部監泗州橋英<lb/>
宗即位還度支公雖左宦益跌宕文史每與客椉<lb/>
月拏舟淮中飲酒賦詩浩然忘返神宗即位起知<lb/>
淮陽軍遷司封甞屬疾踰時民聞其出至歡呼擁<lb/>
道徙知和州復坐小法知南安軍而公流離老矣<lb/>
常歎曰吾坐不設機闗待小人譬袒裼入兵間得<lb/>
傷宜也而丞相正憲吳公叅知政事康靖趙公皆<lb/>
言其才可惜且近臣顯人為直其寃者至四十餘<lb/>
<pb n="KR4d0105_SBCK_066-21b"/>
</p>
<p>
人公曰吾可以無辯矣既代還至山陽感疾卒熙<lb/>
寧七年七月甲子也有文集三十巻五音㑹元圖<lb/>
璿霄指掌圖曆代年系譜佛書義天集宗派圖醫<lb/>
經纂義雜詩頌又百餘巻嗚呼多矣夫人徐氏有<lb/>
淑行封夀光縣君前公五年沒男曰毖終華亭尉<lb/>
曰戢進士皆文學知名女長適右侍禁李材次適<lb/>
太子中舍王希孟皆卒卜某年月日葬於衛州共<lb/>
城縣某鄉之原以徐夫人祔公性孝既孤語<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>妣<lb/>
事流涕如初喪尤長於論議要之合理不爲貴勢<lb/>
<pb n="KR4d0105_SBCK_066-22a"/>
屈顧喜面折人過其不知公為愛己者異時反為<lb/>
所噬亦不悔又憤世儒空語無實事每廢巻長謡<lb/>
曰能攘戎狄尊天王管晏之事未可輕葢其志也<lb/>
初補之以童子拜公下邳公亟稱之又與毖戢游<lb/>
甚厚聞之公在館閣時文忠歐陽先生傾意待之<lb/>
文忠一時宗匠樂善如此而公猶㴱自閉不肯為<lb/>
茍合則其不能容於尋常人而以躓死理固然也<lb/>
葢後三十年而士日趨於同可扳以得志者則如<lb/>
蘿葛之寄於木無所擇也然則以公之不茍合於<lb/>
<pb n="KR4d0105_SBCK_066-22b"/>
貴勢爲過乎中則可以其竆爲戒則非也銘曰<lb/>
在㫺倚相學無與京三五八九以成其名此但能<lb/>
讀義何必精後讀者稀不勤于成借人之衣以晝<lb/>
繡行爲之詭遇獲十自矜謂公獨難其書屋盈殫<lb/>
累世學欲與古争一敗於仇百救莫營後生益華<lb/>
謂我不能使雄復生雄書自興後有求者可訂斯<lb/>
銘<lb/>
　　蘇門居士胡君墓誌銘<lb/>
熙寧初補之先子保州府君適越天雨滯逆旅夜<lb/>
<pb n="KR4d0105_SBCK_066-23a"/>
聞旁舍客叩几歌唐詩甚悲者而異之旦候焉則<lb/>
頎而長退然温恭儒者也葢與語終日不厭㱕謂<lb/>
補之曰客胡氏名戢字叔文小子識之非今世之<lb/>
士也已而補之薄游淮陽淮陽守有子學鄉挍中<lb/>
則叔文也因定交叔文好古博雅其經術論議在<lb/>
漢儒中其詩文類唐人而其清談閑逺不犯世故<lb/>
則晉阮向流也居嵗餘而别間五年相遇於盱眙<lb/>
飲南山中數日時叔文方壯浩然已有遺世㴱隠<lb/>
之意矣後八年補之教授北京以書來曰戢不復<lb/>
<pb n="KR4d0105_SBCK_066-23b"/>
仕然嘗為本朝將相九十二人者傳異時觀焉知<lb/>
戢非白首無意於世者補之慨然惜之又九年補<lb/>
之佐淮南其子憲臣來曰憲臣不天我君四十有<lb/>
七嵗而歿且瞑不亂撫憲臣曰吾死不遇命也故<lb/>
人晁子汝巨源矣則求紙為一幅書以與補之訣<lb/>
曰戢不孝親未葬而死恐兒輩不能棄骨原野尚<lb/>
畀從九京之游則願以二銘累矣補之失聲而泣<lb/>
曰嗟乎吾先子知叔文叔文辱交我乃哭諸先子<lb/>
之廟為詩以弔之而受其託後補之得罪又七年<lb/>
<pb n="KR4d0105_SBCK_066-24a"/>
還朝而叔文與其親皆葬四年矣乃銘而藏之其<lb/>
埏中叔文共城人祕閣挍理司封員外郎俛之子<lb/>
母夀光縣君徐氏而祕閣君博學無不窺為時通<lb/>
儒其世家行事自有銘叔文為童兒不戲弄黙而<lb/>
好思手未嘗釋巻祕閣君固已竒之矣及長盡傳<lb/>
祕閣君之業於當時之文不學而能然喜詞賦篆<lb/>
刻甚工甞以進士舉有司繼丁徐夫人祕閣君憂<lb/>
而朝廷亦廢詞賦以新經義取士叔文曰此非吾<lb/>
所傳於師而能者也且親歿何以仕為因盡屏幼<lb/>
<pb n="KR4d0105_SBCK_066-24b"/>
學反共城自號蘇門居士閉闗却埽益涵肆詩書<lb/>
百氏為文章家故藏書萬巻集古今石刻又千巻<lb/>
盡陳諸左右而牓其堂曰琬琰翰林學士睂山蘇<lb/>
先生為書之一時名士皆為賦詩而叔文益逺絶<lb/>
世利惟恐蓬蓽之不㴱矣或勸之出則笑曰此室<lb/>
殊無塵土氣然晚尤篤學長於論議至古今成敗<lb/>
得失因革廢置皆㴱思而黙識之近於可用而叔<lb/>
文不自以為用也哲宗即位詔中外直言闕失叔<lb/>
文始一上書不召後其事頗施行而叔文死矣元<lb/>
<pb n="KR4d0105_SBCK_066-25a"/>
祐六年十一月甲子也葬以紹聖五年二月甲子<lb/>
而地則共城縣之楊閭管從祕閣君兆也有文集<lb/>
十巻二府拜罷録二巻大臣家譜二巻續衣冠盛<lb/>
事圖一巻而九十二人者之傳方屬藁將就憲臣<lb/>
寫之以備太史氏擇焉夫人元氏比部員外郎若<lb/>
思女四男子憲臣應臣舉進士其伯與季夭二女<lb/>
子長嫁同郡劉某其季夭銘曰<lb/>
㫺莊生有言天之君子人之小人吾嘗以為不然<lb/>
然世有聰明好徳甚藝而賢或不偶而顛而盜跖<lb/>
<pb n="KR4d0105_SBCK_066-25b"/>
膾人之肉聚黨數千將天眇夫腥腐之饗而嗇乎<lb/>
昭晣之傳尚何憾耶尚何憾耶<lb/>
濟北晁先生雞肋集卷第六十六<lb/>
<pb n="KR4d0105_SBCK_066-26a"/>
</p>
<p>
</p>
  </div>
</body>
</text>
</TEI>
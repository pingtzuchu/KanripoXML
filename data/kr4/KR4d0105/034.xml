<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_034-1a"/>
濟北晁先生雞肋集目録<lb/>
　第三十四卷<lb/>
　　序<lb/>
　　　何龍圖奏議序<hi>郎作代李侍</hi>
　　　張穆之觸鱗集序<lb/>
　　　治通小序<lb/>
　　　海陵集序<lb/>
　　　石逺叔集序<lb/>
　　　續嵗時雜詠序<lb/>
<pb n="KR4d0105_SBCK_034-1b"/>
　　　汴都賦序<lb/>
　　　坐忘論序<lb/>
　　　捕魚圖序<lb/>
濟北晁先生雞肋集目録<hi>終</hi>
<pb n="KR4d0105_SBCK_034-2a"/>
濟北晁先生雞肋集巻第三十四<lb/>
　序<lb/>
　　何龍圖奏議序代李侍郎作<lb/>
某嘗論天欲平治天下其勢有不期而自合者三<lb/>
始興之主不以兵革本於得人心以得天下故天<lb/>
爲之開其統使宏且逺而其後世子孫出而承之<lb/>
者必恭儉愛人其徳之流行亦洽故爲之培其基<lb/>
使逺且固此二者皆天也又世常忽於無難無與<lb/>
佐之孰戒而康故詩曰思皇多士生此王國夫王<lb/>
<pb n="KR4d0105_SBCK_034-2b"/>
</p>
<p>
者將有為而士之生於其國者多此亦非人之所<lb/>
能為也有以開之有以培之與夫卒相之以士然<lb/>
皆非人之所能為故曰天欲平治天下其勢有不<lb/>
期而自合者三何以言之堯授舜舜授禹禹用力<lb/>
而湯用兵堯舜不可及也而湯有慙徳禹不以兵<lb/>
革猶八年於外用其力者勤矣而太祖皇帝不馳<lb/>
一馬不遺一矢雍容達節而有天下天下奔走而<lb/>
稱臣五國稽顙而下吏其受命配禹而用力寡由<lb/>
湯以來未有太祖之武也天固開之矣漢髙祖以<lb/>
<pb n="KR4d0105_SBCK_034-3a"/>
馬上取之至老於馬上而不得休且繼有諸吕蹀<lb/>
血之禍而後文景起而施其澤兩世遵業僅得休<lb/>
息於無爲而仁宗皇帝席祖宗優游之盛傳之百<lb/>
年無大變故乃身服恭儉以振德之又四十餘年<lb/>
其守成比文景而施澤乆<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>漢以來未有仁宗之<lb/>
仁也天固培之矣方是時人君虚巳於上而羣臣<lb/>
竝進各自明於下君臣有慶譽而下竝受其福風<lb/>
俗醇厚君子多而小人少葢若董仲舒所言詩人<lb/>
美之爲作上天佑之爲生賢佐者嗚呼豈人力也<lb/>
<pb n="KR4d0105_SBCK_034-3b"/>
</p>
<p>
哉其一時將相文武光明碩大之材左右論思直<lb/>
諒多聞之士不可勝數而何公名其間公為御史<lb/>
諫官至列侍從終始一節知無不言近古之遺直<lb/>
者其所為奏議二百餘篇為二十巻其言安危治<lb/>
亂之至數弛張取舎之要務與其尤深切世病者<lb/>
當時畧已施行其誠心出於憂國愛君簡昜而通<lb/>
非若世之無得於其中而以為文者榮華昜瘁而<lb/>
難乆也然則仁宗所以為宗有徳跨文景而追成<lb/>
康有自致矣某是以竊歎於何公知天之生斯人<lb/>
<pb n="KR4d0105_SBCK_034-4a"/>
有時而公之遭斯時有命二者適相值實難葢必<lb/>
有能聴言之主導其臣使言而後能言之士至則<lb/>
夫生之者天也使之至者君也故君之權勝天然<lb/>
至有得士而不能用士以是隠則夫使其君能用<lb/>
而成功是乃所以爲天相之之道故天亦終勝人<lb/>
昔吳季札觀上國論其興衰如指諸掌而獨見蘧<lb/>
伯玉數人者以謂衛多君子其國無故此不探其<lb/>
天命之所在而秖以人事知之然至於今論知天<lb/>
者唯吳季札則天人之際固可見矣某昔爲和川<lb/>
<pb n="KR4d0105_SBCK_034-4b"/>
</p>
<p>
令會天子詔求直言士而公以天章閣待制使河<lb/>
東遽取其文上之幸以是知名今位政府於公為<lb/>
門下士故其子某以公遺藁求序而不得辤公名<lb/>
剡字聖從某州某縣人仕至某官云<lb/>
　　張穆之觸鱗集序<lb/>
魯俗當周之盛及孔子時文學為他國矜式周衰<lb/>
諸侯竝爭而魯為弱國文學亦微然其故俗由秦<lb/>
漢迄今尚多經儒忠信之士分裂大壊如五季文<lb/>
物蕩盡而魯儒猶往往抱經伏農野守死善道葢<lb/>
<pb n="KR4d0105_SBCK_034-5a"/>
五十年而不改也太祖皇帝起平禍亂盡屈良平<lb/>
信越之䇿休牛馬而弗用慨然思得諸生儒士與<lb/>
議太平而魯之學者始稍稍自奮壠畝大裾長紳<lb/>
雜出於戎馬介士之間父老見而指以喜曰此曹<lb/>
出天下太平矣方時厭亂人思復常故士貴葢不<lb/>
待其名實加於上下見其物色士類而意已悦安<lb/>
之此儒之效也金鄉故隷兗兗魯地吾里而故張<lb/>
公盖金鄉人公以太平興國三年起家進士甲科<lb/>
大理評事通判普州葢太祖皇帝初拔魯羣士之<lb/>
<pb n="KR4d0105_SBCK_034-5b"/>
</p>
<p>
一人也始補之為兒從先君學先君多為補之言<lb/>
故里中前輩賢士長者初聞公名徒竦然佩先君<lb/>
訓慕先進而已矣宦學不試白首來㱕廼始與公<lb/>
之曽孫大方游大方為人質直自將好善不欺類<lb/>
可與論里仁之美者補之因復識先君之言又知<lb/>
公之忠信流澤有後也然去今百年所傳聞未足<lb/>
以知公盡一日大方出公遺藁曰觸鱗集葢公為<lb/>
太宗御史時所上疏議而觸鱗公所自名也三復<lb/>
彌月凜乎直諒多聞之益如藥石如穀米非無用<lb/>
<pb n="KR4d0105_SBCK_034-6a"/>
而設者其多至數十章皆深切當世之務不可以<lb/>
盡舉始恨公不究其用云至其它詩文皆清麗有<lb/>
唐中葉以來才士之風非若五季及國初文物始<lb/>
復武夫麁鄙田里朴陋者之作也其相與切磋學<lb/>
問見於酬唱者翰林王黄州元之為多黄州名世<lb/>
士亦吾里人事熈陵為學士熙陵稱其獨步天下<lb/>
者嘗以直諌斥乆不召召且大用復諫不悔卒復<lb/>
斥竟不大用死黄州黄州於一時流輩少許可獨<lb/>
畏公尚以為不可及也則公之為人可知已補之<lb/>
<pb n="KR4d0105_SBCK_034-6b"/>
</p>
<p>
旣以觸鱗集㱕大方大方再拜求爲集序補之以<lb/>
言爲戒乆雖諾其請未作也而大方踰年踵門請<lb/>
不衰至載石戶外因甥張宗奭以言幸有間必書<lb/>
補之平生戲笑爲文字且不吝固吝於吾里中賢<lb/>
士長者以孤大方好善追遠踰年之誠心豈先君<lb/>
所以敎哉故不辤而終序之公諱肅字穆之自御<lb/>
史爲尚書郞知蔡州恥言不用未四十解紱而去<lb/>
其世家行事本末與諸子茂良具於前進士許齊<lb/>
所爲公墓表齊亦文學知名不妄推與凡齊所録<lb/>
<pb n="KR4d0105_SBCK_034-7a"/>
不復論論其立身許國之大節以遺大方俾刻石<lb/>
藏諸家以為吾里後生不及見若人傳聞而慕者<lb/>
之勸云<lb/>
　　治通小序<lb/>
毁譽不敢浮事實因以加賞罰謂之襲情　賴之<lb/>
以生不可一日無也謂之飲食　天日之清明奴<lb/>
隷識之謂之共知　權言聖人之所獨見也謂之<lb/>
夜行　所挈者要而順者衆謂之裘領　如橈止<lb/>
水惡其波起不如遄已謂之本寧　本彊則精神<lb/>
<pb n="KR4d0105_SBCK_034-7b"/>
</p>
<p>
折衝謂之折衝　譬如播種終必粒譬如鑿井終<lb/>
必汲謂之可為　鈞金輿羽不可以為重輕之實<lb/>
謂之揣本　誠者政事之本也謂之致誠　常徳<lb/>
不忒世自低昂而吾之為常者一謂之常一　事<lb/>
有根本不可須臾離也謂之輜重　先河而後海<lb/>
小式為本而大為末謂之務本　非其道雖微不<lb/>
可假人也謂之名器　五味異和謂之相濟　始<lb/>
施之逆利在後日謂之要終　天欲風草木未動<lb/>
而鳥已翔謂之前應　小人以為翦翦耳君子畏<lb/>
<pb n="KR4d0105_SBCK_034-8a"/>
焉謂之微大　象見其牙而小大可論也謂之迎<lb/>
知　推其派而知其所從來㴱謂之逆流　黄金<lb/>
珠玉饑不可食寒不可衣謂之貴疎　中流失舩<lb/>
一壺千金謂之賤適　事或不相謀而相病謂之<lb/>
魯酒　一人曰玉十人曰珉舉世皆曰珉謂之衆<lb/>
意　事致其極則其後無以加謂之窮反　狂者<lb/>
東走逐者亦東走寒者戰懼者亦戰謂之似是<lb/>
以攣拘之語疑域外之事謂之常談　一言而得<lb/>
人之心謂之察鳴　謂狐爲狸則不知狐又不知<lb/>
<pb n="KR4d0105_SBCK_034-8b"/>
</p>
<p>
狸謂之胥失　蚌<graphic n="KR1748" url="https://raw.githubusercontent.com/kanripo/KR-Gaiji/master/images/KR1748.png" mimeType="image/png"/>相持田父捃之謂之兩得<lb/>
擊舟水中魚沈而鳥揚謂之同離　月不知晝日<lb/>
不知夜謂之物曲　且冬且夏謂之迭勝　攘公<lb/>
議之近似者以葢衆口而濟其私謂之借公　志<lb/>
大心勞所以求者非其道謂之非分　益而不已<lb/>
必損謂之勝懼　知所以弱則彊矣謂之削喜<lb/>
事蠱物極而後可以轉敗從新謂之轉敗　名實<lb/>
不虧而能使其喜怒移謂之朝三　欲近四旁莫<lb/>
如中央謂之近四　水避礙則通於海謂之曲成<lb/>
<pb n="KR4d0105_SBCK_034-9a"/>
　寡能似徳拙言似黙欲上者識謂之破庸　捷<lb/>
趨而速至中道而憊憩不如椎之乆謂之椎乆<lb/>
始駕馬者反之車在馬前謂之始駕　人取我予<lb/>
人予我取謂之獨獲　佃魚網罟利隨世興謂之<lb/>
知化　敗不在大一毫萌之謂之見微　無謂不<lb/>
效姑聴其告謂之養敢　胡越可使無異心謂之<lb/>
同舟　徒曰古人不我欺而不知時事已異謂之<lb/>
信書　旦用旦効草用草効而不可以經乆謂之<lb/>
欲速　挾事懐欺明能知之謂之詰詐　唯有德<lb/>
<pb n="KR4d0105_SBCK_034-9b"/>
</p>
<p>
能以寬服民其次莫如猛謂之量力　夕而亨牛<lb/>
牛乃饗客會其已食謂之失時　文是實非謂之<lb/>
名好　人而不仁疾之已甚亂也謂之已甚　法<lb/>
析毫釐小徧大遺謂之宻紕　以勢使之鈍者厲<lb/>
怯者奮謂之矢激　利不百不變法謂之重改<lb/>
謨定於先羣言不能昜謂之不搖　毒虵螫手則<lb/>
勇士斷其臂謂之存大　示之好惡而民知禁謂<lb/>
之上欲　有徳者進則朝廷尊謂之徳威　輿馬<lb/>
致千里舟楫涉江河謂之假物　入有拂士出有<lb/>
<pb n="KR4d0105_SBCK_034-10a"/>
敵國謂之常存　尾大不掉謂之本弱　藩籬不<lb/>
飭謂之外輕　曲士不可語於道而聖人惟時變<lb/>
是守謂之達節　立不昜方非招不往謂之守官<lb/>
　作法於凉其弊猶貪謂之謀始　千里之行始<lb/>
於足下謂之積微　川澤納汙瑾瑜匿瑕謂之忠<lb/>
厚　苦節不可正故大教務因俗謂之人情　論<lb/>
卑古人而才不足逮當世謂之髙論　將以重之<lb/>
適所以賤之謂之過爰　見幾而作不俟終日謂<lb/>
之轉圜　以天下為心好惡不在其身謂之大度<lb/>
<pb n="KR4d0105_SBCK_034-10b"/>
</p>
<p>
　若緩若紆為國之本不可以無謂之闊要　十<lb/>
羊九牧不若童子之獨謂之專任　言異言逆視<lb/>
道以為則謂之不惑　不患衆之不知患蔽謀者<lb/>
非謂之寳斷　臣民異志則朋黨進在明公議謂<lb/>
之一下　賞一切之功亂百世之法謂之賊下<lb/>
舉綱而略細謂之大體　數米而炊不足濟天下<lb/>
謂之小節　始勿輕舉人莫測然否謂之靜勝<lb/>
臣無求於其君故進退不累其身謂之取重　髙<lb/>
為量而罪不及逺為途而誅不至謂之大望　躬<lb/>
<pb n="KR4d0105_SBCK_034-11a"/>
自厚而薄責於人謂之遠怨　殺身以爲國然不<lb/>
足以拯世之溺謂之無益　理無常是事無常非<lb/>
謂之通變　今日用之明日不可復也謂之日改<lb/>
　捨法任人廢法法存謂之小縱　虚名無益事<lb/>
實而藉以鎭人心謂之名高<lb/>
　　海陵集序<lb/>
文學古人之餘事不足以發身春秋時齊魯秦晉<lb/>
宋鄭吳楚列國之大夫顯名諸侯相與聘問交接<lb/>
陳詩揚禮見於言辭人稱之至今想見其爲人若<lb/>
<pb n="KR4d0105_SBCK_034-11b"/>
</p>
<p>
不可及者皆有它事業尊君芘民舉大而任重排<lb/>
難而解紛用之如穀米藥石一日不可無而言辭<lb/>
者特以緣飾而行之耳戰國異甚士一切趨利邀<lb/>
合朝秦而草楚不恥無春秋時諸大夫事業矣而<lb/>
言辭始專為賢雄夸虚張聴者為奪雖義理皆亡<lb/>
而文章可喜以其去三代春秋時猶近也其用以<lb/>
發身亦不足言至於詩又文學之餘事始漢蘇李<lb/>
流離異域困竆仳别之辭魏晉益競至唐家好而<lb/>
人能之然為之而工不足以取世資而經生法吏<lb/>
<pb n="KR4d0105_SBCK_034-12a"/>
咸以章句刀筆致公相兵家鬬士亦以方略膂力<lb/>
專斧銊詩如李白杜甫於唐用人安危成敗之際<lb/>
存可也兦可也故世稱詩人少達而多竆由漢而<lb/>
下枚數之皆孫樵所論相望於竆者也以其不足<lb/>
以發身而又多竆如此然士有無意於取世資或<lb/>
其間千一好焉惟恐其學之而力不逮營度雕琢<lb/>
至忘食寢會其得意翛然自喜不啻若鍾鼎錦繡<lb/>
之獲顧他耆好皆無足以昜此者雖數用以取詬<lb/>
而得禍猶不悔曰吾固有得於此也以其無益而<lb/>
<pb n="KR4d0105_SBCK_034-12b"/>
</p>
<p>
趨為之又有患難而好之滋不悔不反賢乎海陵<lb/>
集葢許君大方作亦竆而不悔者之一也君於詩<lb/>
好之篤葢辛苦刻篆呻吟裘氏者有年不幸其犂<lb/>
然之音與吾竆類然君少年自已得聲譽至他事<lb/>
業行己莅官皆方進未可量何苦而為是閉闗絃<lb/>
歌霖雨饑餓之聲樂之而不厭如此哉且以為後<lb/>
世名乎則孰與當身捷得權位之利抑謂利者君<lb/>
不近乎則後世之名於君亦復安有哉是未有以<lb/>
此語君者也是惑也補之既序此意以賢君能獨<lb/>
<pb n="KR4d0105_SBCK_034-13a"/>
為人之所不為者而非有希於世視趨利邀合猶<lb/>
勝然亦因以為戒君字體之與補之故人張芸叟<lb/>
張文潛陳伯脩皆厚云<lb/>
　　石逺叔集序<lb/>
文章視其一時風聲氣俗所為而巧拙則存乎人<lb/>
亦其所養有薄厚故激揚沈抑或侈或廉穠纖不<lb/>
同各有態度常隨其人性情剛柔靜躁辯訥雖甚<lb/>
愛悦其致不能以相傳知此者則古人已逺若與<lb/>
之竝世而未之接得其書讀焉如對面語以之逆<lb/>
<pb n="KR4d0105_SBCK_034-13b"/>
</p>
<p>
其志曰此何如人也此何如人也無不可言者職<lb/>
方員外郎石君逺叔諱起魏人魏一都會自信陵<lb/>
公子以好士傾諸侯其所至客往往發憤立功名<lb/>
而曹氏兄弟與二三子馬上賦詩至於今不冺魏<lb/>
人所以尚義喜文章亦其餘也而逺叔又倜儻有<lb/>
美才自童子時為辭賦則已綺麗去舉進士一上<lb/>
中第所居官官治而益致志於學其所為詩文葢<lb/>
多至四百篇其言雅馴類唐人語尤長於議論酬<lb/>
答思而不迫讀者知其人通達温温君子也逺叔<lb/>
<pb n="KR4d0105_SBCK_034-14a"/>
在濟時補之數相從間相與評古作者逺叔語時<lb/>
造精微補之嘗屈然私怪逺叔頗放於酒飲輒醉<lb/>
或悲歌愀然意其負所有不偶寄之此耳無幾何<lb/>
逺叔卒後補之官於魏而其子采在陳以書來曰<lb/>
先君不幸惟子為知其志為采序先君詩文采不<lb/>
孤矣補之復曰我貧賤逺叔知我不肯遇我以衆<lb/>
人我不敢曰知逺叔顧平居所嘗得而宜為人道<lb/>
者若此可黙哉乃次第㱕之采字仲素好學良士<lb/>
能世其先人元豐七年正月十一日潁川晁補之<lb/>
<pb n="KR4d0105_SBCK_034-14b"/>
</p>
<p>
序<lb/>
　　續嵗時雜詠序<lb/>
宋氏自宣獻公益大徳行文章語世族者必先之<lb/>
家故藏書其多與四庫等而宣獻公之子常山公<lb/>
次道能世宣獻公之學好書滋不倦博聞彊志為<lb/>
時顯人與客語亹亹下上數千載間在其齒牙也<lb/>
補之為兒時諸老先生為補之道宋氏如此而補<lb/>
之生世晚去宣獻公逺重以不及拜常山公私自<lb/>
記欲盡得宋氏之書而觀之元豐六年六月遇畢<lb/>
<pb n="KR4d0105_SBCK_034-15a"/>
公叔於京師公叔言宋氏藏詩曰歲時雜詠者葢<lb/>
宣獻公所集唐以前詩人之作髣髴具在公叔曰<lb/>
夫天地變化其情至微有不可道以辭者四時之<lb/>
間氣候物色俯仰輒異使一人言之雖其巧如簧<lb/>
恐不得與造物者爭功於是雜衆言而觀之不亦<lb/>
可乎宋氏故多賢而宣獻公之孫曰剛叔尤篤志<lb/>
於學不愧其先人又嘗集宋詩人之所爲爲續歲<lb/>
時雜詠以成其祖之意葢若干篇且詩之作患言<lb/>
不能稱物者以得之偏也嘗試丹青衆言憑几肆<lb/>
<pb n="KR4d0105_SBCK_034-15b"/>
</p>
<p>
目於方尺之間而四時氣候物色慘舒榮槁所以<lb/>
過乎吾前者每觀每異其致亦足樂也因以其集<lb/>
屬補之為序補之復於公叔曰詩之亡乆矣豳詩<lb/>
七月其記日月星辰風雨霜露草木鳥獸之事盛<lb/>
矣屈原宋玉為離騷最近於詩而所以託物引類<lb/>
其感在四時可以慷慨而太息想見其忠潔剛叔<lb/>
於宋詩所取若此其亦有得於昔人之意乎宋有<lb/>
天下百年而詩之作中間尤盛葢剛叔之所取小<lb/>
大咸備今觀其録一時顯人用是名世其尤宏傑<lb/>
<pb n="KR4d0105_SBCK_034-16a"/>
者雖以磅礴天地呼吸陰陽而成歳功可也其下<lb/>
者亦因所長而傳猶之一氣候至生者皆作灼然<lb/>
而華嚶然而鳴以謂天地之巧盡此矣補之方求<lb/>
為太原官聞其俗儉陋無登覽燕語之樂將因公<lb/>
叔盡傳剛叔之所藏者以行而忘吾憂也故喜為<lb/>
剛叔序之<lb/>
　　汴都賦序<lb/>
宋興百年仁宗時天下乂安人務衣食至熙寧元<lb/>
豐間積累滋乆於是天子方奮然有意修法度齊<lb/>
<pb n="KR4d0105_SBCK_034-16b"/>
</p>
<p>
庶官正宗廟宫室井衢城域使各有體以隆中興<lb/>
示天下為太平觀而奉議郎前知亳州譙縣事闗<lb/>
景暉初奏汴都賦以諷天子嘉其才命對便殿景<lb/>
暉言天子盛徳焦勞天下葢四方之政所以行而<lb/>
其末㱕之清淨以諌上愛民力固基本如所奏賦<lb/>
㫖天子以語宰相使補中都官之缺景暉貧不能<lb/>
畱京師乃官河北而先帝棄天下景暉亦行去河<lb/>
北抱其賦而泣以屬北京國子監教授晁補之序<lb/>
其意補之曰聖人初無意於言六經之辭皆不得<lb/>
<pb n="KR4d0105_SBCK_034-17a"/>
已夫不得已故言之致必始於詳説而後終之以<lb/>
説約聽廉者語不若聽夸者語夸昜好也聴狡者<lb/>
語不若聴婉者語婉昜從也故賦之類常欲人博<lb/>
聞而微解見人言九州山川城郭道路太行呂梁<lb/>
舟車萬里之勤則使人思投轄弭節見人言州閭<lb/>
大㑹賓主酧酢匏竹啾咽晡夕厭滿酤酸肴昲則<lb/>
使人思弛帶而臥故上林羽獵言卒徒之盛終日<lb/>
馳騁則必以節儉成之揚雄以謂猶騁鄭衞之聲<lb/>
曲終而奏雅後世猥以雄悔之因棄不務然補之<lb/>
<pb n="KR4d0105_SBCK_034-17b"/>
</p>
<p>
竊怪比來進士舉有司者説五經皆喜為華葉波<lb/>
瀾説一至百千語不能休曰不如是㫖不白然卒<lb/>
不白至辭賦獨曰是侈麗閎衍何也景暉為人葢<lb/>
澹泊寡嗜好至飯脱粟茹藿自枯槁與補之處或<lb/>
終日不道人一事或終嵗不見其喜愠夫固安為<lb/>
侈麗閎衍者非耶故備論之<lb/>
　　坐忘論序<lb/>
道無言凡言之類妄知言之類妄者亦妄知夫知<lb/>
言之類妄者亦妄然則何如列子曰用無言為言<lb/>
<pb n="KR4d0105_SBCK_034-18a"/>
亦言夫能用無言為言亦言幾可與言雖言幾不<lb/>
妄矣不妄斯道已乎非也燕人之晉問其井或告<lb/>
曰垣下垣下得焉而卒之飲者燕人也若乃夫晉<lb/>
人之朝夕飲者則未始問燕人故學道猶飲問而<lb/>
告之燕晉之類也司馬子微著書七篇言道徳之<lb/>
意王毅希仁以示余余曰此晉人之告垣下井者<lb/>
也吾子學焉抑燕人之飲者乎若乃夫晉人之朝<lb/>
夕飲者則未始問燕人以謂人飲而我味之有是<lb/>
哉司馬子微名承禎唐達士昔予讀李白大鵬賦<lb/>
<pb n="KR4d0105_SBCK_034-18b"/>
</p>
<p>
想見其為人<lb/>
　　捕魚圖序<lb/>
古畫捕魚一巻或曰王右丞草也紙廣不充幅長<lb/>
丈許水波渺瀰洲渚隠隠見其背岸木葭菼向搖<lb/>
落草萋然始黄天慘慘雲而風人物衣裘有寒意<lb/>
葢畫江南初冬欲雪時也兩人挽舟循厓一人篙<lb/>
而下之三人巾帽袍帶而騎或馬或驢寒峙肩擁<lb/>
袖者前揚鞭顧後攬轡語袂翩然者僮負囊尾馬<lb/>
背而荷若擁鼻者三人屈竹為屋三童子踞而起<lb/>
<pb n="KR4d0105_SBCK_034-19a"/>
大網一童從旁出者縛竹跨水上一人立旁維舟<lb/>
其下有笱者方舟而下四人篙而前其舟坐若立<lb/>
者兩童子曳方罟行水間者縛竹跨水上一人巾<lb/>
而依蘧蒢坐沈大網旁笱屈竹為屋縛竹跨水上<lb/>
童子跪而起大網者一人屈竹為屋前有瓶盂可<lb/>
見者篙者槳者俛下罩者三人皆笠方舟載大網<lb/>
行且漁兩兒兩葢依蘧蒢坐有巾而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>出網中得<lb/>
者<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>操楫一人縛竹跨水上顧而語前有盃盂者<lb/>
方舟載大網出網中得者縛竹跨水上兩兒沈大<lb/>
<pb n="KR4d0105_SBCK_034-19b"/>
</p>
<p>
網旁維艓者兩人篙其舟甚力有帷幙坐而濟若<lb/>
婦人可見者方舟依渚一人篙一人小而<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>三童<lb/>
子若飲食若寐前有盃盂者一人推葦間童子俛<lb/>
而曳循厓者人物數十許目相望不過五六里若<lb/>
百里千里右丞妙於詩故畫意有餘世人欲以語<lb/>
言粉墨追之不似也常憶楚人云帝子降兮北渚<lb/>
目渺渺兮愁予嫋嫋兮秋風洞庭波兮木葉下引<lb/>
物連類謂便若湖湘在目前思頃時嵗晚道吳江<lb/>
如此漁者男子婦女童稚舟楫梁笱網罟罾罩紛<lb/>
<pb n="KR4d0105_SBCK_034-20a"/>
然在江然其業廉而事佚故無市廛爭利意此與<lb/>
畫二大夫去國其色無别恨奚以異元祐元年四<lb/>
月二十日李希孝出之欲模寫無善工乃借韓退<lb/>
之序畫人物意識之潁川晁補之序<lb/>
<pb n="KR4d0105_SBCK_034-20b"/>
</p>
<p>
濟北晁先生雞肋集巻第三十四<lb/>
</p>
<p>
</p>
  </div>
</body>
</text>
</TEI>
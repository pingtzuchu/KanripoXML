<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_063-1a"/>
濟北晁先生雞肋集目録<lb/>
　第六十三卷<lb/>
　　墓表<lb/>
　　　寂默居士晁君墓表<lb/>
　　　廣州推官楊府君墓表<lb/>
　　　鄧先生墓表<lb/>
<pb n="KR4d0105_SBCK_063-1b"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_063-2a"/>
濟北晁先生雞肋集巻第六十三<lb/>
　墓表<lb/>
　　寂默居士晁君墓表<lb/>
寂默居士晁氏諱端稟字大受居開封之昭徳坊<lb/>
太子少保文元公曽祖也給事中叅知政事文莊<lb/>
公祖也其世家爵里諡諱詳於國史文莊生祠部<lb/>
員外郎祕閣挍理諱仲衍挍理生居士居士世冑<lb/>
蟬聨非少長山林人且有盛名塲屋間嘗為叅佐<lb/>
州郡令大縣矣卒不用以没寂默云者葢嘗以此<lb/>
<pb n="KR4d0105_SBCK_063-2b"/>
</p>
<p>
自名而未嘗以此語人補之曰道隠於小成言隠<lb/>
於榮華道之不明也言之不行也以夫小成榮華<lb/>
者隠之也寂默而道與言顯矣無成與虧故昭氏<lb/>
之不鼓琴也居士曰吾琴故未嘗鼓吾何虧其族<lb/>
人之知居士與其交游而厚者則皆相勸號之以<lb/>
寂默以實居士嘗有志於時不遭而為此也居士<lb/>
七嵗竒警過常兒絶逺見而名聞而識二十嵗而<lb/>
盡授六經百家説又雜取他類書小説叢脞人不<lb/>
勝覽者皆成誦於口用以自娛為文詞㨗敏如水<lb/>
<pb n="KR4d0105_SBCK_063-3a"/>
就下騄耳行遠干將立斷無肎綮者旁睨其同學<lb/>
兒方濡墨蹙頞如拾瀋如憶昨夢不可得而居士<lb/>
已四顧滿意寫紙腹背欲盡矣用此蚤有名譽熙<lb/>
寧中與補之同試開封嘗暫出謁客客壁間石刻<lb/>
合序千言葢手詔賜史臣者居士曰能一再過誦<lb/>
乎則俱默讀居士曰誦矣某曰亦誦矣偕誦偕止<lb/>
而居士盡習補之遺二字焉無幾何居士舉詞賦<lb/>
為開封第一主司駭其策豪贍異聞難字非他時<lb/>
舉子比展其巻堂上自屏及陛紙竆顧相詫曰盡<lb/>
<pb n="KR4d0105_SBCK_063-3b"/>
</p>
<p>
識此可以為三千士先登矣然是嵗屈於禮部又<lb/>
三年始以經術第進士意不自得欲從制舉曰此<lb/>
吾漢大夫之世科也時王湖州石父亦制舉喜根<lb/>
持論氣豪老師宿儒少所屈然獨厚居士居士數<lb/>
從石父道往古石父通洽猶自為不及居士博也<lb/>
石父因以直言舉勸之而居士故倦遊不復萌意<lb/>
亦㑹其科廢云為人和裕明白不作畛域藏覆言<lb/>
辯濬發有所作意必先人外視之類欲速者而中<lb/>
平夷實與事闊也又事母潁川夫人孝重去左右<lb/>
<pb n="KR4d0105_SBCK_063-4a"/>
兩從伯兄使淮浙居閑不調者十年愛西湖琅邪<lb/>
山水曰是可以忘老有詩數十百首至今傳杭滁<lb/>
間善爲長歌怪處似玉川子平處似香山居士至<lb/>
雜文數千言叙事極古今得失之辯則唐人獨以<lb/>
詩名如郊島者不能逮也文莊齊安夫人宰相王<lb/>
祁公之姑初王公之自舒來貢於禮部也猶少出<lb/>
入姑氏如家後貴爲宰相居士以布衣年少往游<lb/>
如平時不怵於其貴或飲醉其堂上劇譚大笑傾<lb/>
一座退而與里閭賤者游亦傾竭無吝情初不見<lb/>
<pb n="KR4d0105_SBCK_063-4b"/>
其異人皆曰如居士蚤有名譽使能稍自矯拂逶<lb/>
迤以蘄合必獲然居士不志於其獲而樂於不矯<lb/>
拂視不合如其躬之遂其知者則以為氣完而守<lb/>
全其不知者方且以世禮睢盱一二誶諑之嗚呼<lb/>
此其所以竆也哉然居士自以少孤依潁川夫人<lb/>
辛苦學問欲嗣其家聲甚力既失夫人養已得疾<lb/>
鬱鬱又官不偶抱所長莫試滋與世闊不復自金<lb/>
玉類李將軍既困負其才能數與虜角忘意於無<lb/>
益者常人不知愛惜恐一失不可得必其誠心好<lb/>
<pb n="KR4d0105_SBCK_063-5a"/>
士知才為難者方復悼其竆也晩尤自放於酒一<lb/>
日過故人飲甚樂忽悲歌起舞泣數行下顧補之<lb/>
曰吾若是乎已矣人暫見之不知其為開封晁大<lb/>
受也或竊語以為狂居士笑曰琴張輩所謂狂狂<lb/>
者進取吾進取乎哉補之輒從旁讚曰魯漆室女<lb/>
獨處趯然不寐而悲嘯亦狂者邪鄰人疑其欲嫁<lb/>
鄰人則淺矣然數月而居士卒異哉補之嘗論聖<lb/>
人有中道若伯夷桺下惠俱非中者故從伯夷之<lb/>
清則和為不恭從桺下惠之和則清為隘然二子<lb/>
<pb n="KR4d0105_SBCK_063-5b"/>
</p>
<p>
葢百世師不有聖人知之則揚雄所謂餓夫詘臣<lb/>
非過言也然人豈可以皆至於夷惠如陳遵張竦<lb/>
長短不能相效雖未足與論中不中之際要曰外<lb/>
輕者差獨樂至所遭薄厚學者不道也居士嘗主<lb/>
簿博野又為保徳軍掾洺州推官知堯山縣事其<lb/>
為令與邑子講習經藝有惠愛於人然居士終無<lb/>
意於為吏昔魯肅論龎士元非百里才其治不治<lb/>
後人固不當求之耒陽之間至其言克涪作樂非<lb/>
仁者之兵豈惟異於魯肅所期治中事雖孔明猶<lb/>
<pb n="KR4d0105_SBCK_063-6a"/>
當自恨前所以待士元者未也故韓愈謂千里馬<lb/>
常有而伯樂不常遇居士卒以元祐五年四月丙<lb/>
午葬以其年五月戊寅地則鄭州新鄭縣之旌賢<lb/>
鄉也配王氏潁川夫人之姪潁川夫人為晁氏婦<lb/>
矜式王氏恭儉似姑居士二子覺之貫之皆文學<lb/>
善士貫之已得科名為新鄉令後十七年而貫之<lb/>
始以書來曰頃先君不幸葬日廹太僕林旦嘗銘<lb/>
之痛其遺也知先君之㴱者孰與兄願為文表旌<lb/>
賢阡上抑先君不至要官職四十六年而没施為<lb/>
<pb n="KR4d0105_SBCK_063-6b"/>
</p>
<p>
者少然孔北海志不就士議處以豪傑陶淵明一<lb/>
縣令後仰其高竆達成敗信不足論論其人物如<lb/>
何耳補之曰孝哉是足以大吾族父為不朽系曰<lb/>
天之高明地之無疆中不知嵗之幾何長人不七<lb/>
尺當物之一乃若傅説以其事業没而上比於列<lb/>
星之光何必傅説有陵客星有白長庚彼微者也<lb/>
而動其芒豈皆如説富貴有功徳于商乃如是其<lb/>
昌嗚呼居士世人以為狂自謂我非狂既隕于霜<lb/>
亦揚其芳此如陵與白也身雖没其才氣俊偉猶<lb/>
<pb n="KR4d0105_SBCK_063-7a"/>
耀而不亾也<lb/>
　　廣州推官楊府君墓表<lb/>
元祐二年正月辛酉廣州觀察推官楊府君卒喪<lb/>
未還也其後姪洵一日晡時昏然如醉歘見府君<lb/>
椉馬從徒而來洵遽迎拜既坐神色翛然如平生<lb/>
問何之曰今為忠孝節義判官矣所主人間忠臣<lb/>
孝子義天節婦事也從容竟夜人但見洵拜且自<lb/>
言也將行有二紫衣畱語曰府君好范山下石臺<lb/>
何不即彼立祠洵忽悟謂家人曰適廣州叔父至<lb/>
<pb n="KR4d0105_SBCK_063-7b"/>
</p>
<p>
如此衆悲駭因呼工為像工良拙而像惟肖人益<lb/>
以為神然府君宦不顯當塗無上其事者祠竟未<lb/>
立也衆復曰府君生有徳於此没能震其靈響其<lb/>
存不朽不以祠立與否惟嵗時野祭尚足以慰吾<lb/>
人之思廼敘府君行事并記洵所見來言曰府君<lb/>
里冠冕不可使其較然著於耳目之蹟乆不傳也<lb/>
子實為文表諸其阡上補之曰諾府君諱緯字文<lb/>
叔濟州任城人也少愿敏事親孝儀狀端重長七<lb/>
尺忠信豈弟好學而愛人遇鄉人無少長必以敬<lb/>
<pb n="KR4d0105_SBCK_063-8a"/>
而鄉人亦無少長皆敬而親之未嘗有官府而民<lb/>
聽之如官府至就評曲直而府君固退然君子非<lb/>
預人事者也曽大父諱超五代末藏匿不仕大父<lb/>
諱善基初稍稍以經術教授鄉里生子諱昪者府<lb/>
君<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>也諱早尚書比部郎中諱景尚書駕部郎中<lb/>
皆經明擢第有能聲故府君大父累贈尚書刑部<lb/>
侍郎而府君亦以皇祐五年經明中第嘗爲太原<lb/>
府司理叅軍活縣所上盜在死罪者三人其黨應<lb/>
死者猶感泣語家人曰楊叅軍遇我盡今且死尚<lb/>
<pb n="KR4d0105_SBCK_063-8b"/>
</p>
<p>
當為楊叅軍求佛追福我死不冤矣徙鳯州梁泉<lb/>
縣令教民以孝弟力田為先守史千之不知其能<lb/>
嘗薦其録事叅軍張革等數人革呼同列詣千之<lb/>
言梁泉循吏而公不薦革等以為愧千之踧踖曰<lb/>
吾過矣吾過矣因并薦之遷沂州防禦判官嵗大<lb/>
飢盜蠭起守霍交屬府君督捕四縣盜吏爭以殺<lb/>
盜求賞多至數百人府君獨哀之開喻首減所全<lb/>
者衆狂人李逢聚亾命淘金境上有異謀郡疑不<lb/>
時發而逢敗誅府君亦坐廢二十年優游守道化<lb/>
<pb n="KR4d0105_SBCK_063-9a"/>
行其家河決曹村灌七郡鉅野大溢㑹秋榖大登<lb/>
塲事未畢民有舟者爭救榖老幼多死府君盡棄<lb/>
其田中積不載而以其二舟躬救人於津口所活<lb/>
日數十百人後民相見者皆曰楊府君生我上纂<lb/>
極復為廣州觀察推官歎曰欲老於此故恩不及<lb/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>妣今往幸滿嵗得休官追榮丘墓不憾矣無幾<lb/>
何卒於官年六十有二夫人翟氏有淑行踰年亦<lb/>
卒子三人涓滌渙皆進士學問修立後方興未艾<lb/>
也其没後數年嘗有羣盜白晝行剽輒呼相戒無<lb/>
<pb n="KR4d0105_SBCK_063-9b"/>
</p>
<p>
犯楊府君家過其門猶俛而趨葢府君不特生為<lb/>
善人怙而没為小人懼者如此然於時府君未葬<lb/>
也其詳猶具於銘焉補之嘗竊以謂行徳於幽人<lb/>
不知而天知之天之所予不必貴富使正直好義<lb/>
所居以為民命是謂不泯其動於怪異亦時以勸<lb/>
善而警惡抑府君生誠實不欺没豈其欺尚曰吾<lb/>
父母邦庶或福之豈利其饗哉系曰<lb/>
生無職於爾土民固聽之如其有官府没無封於<lb/>
爾土民固神之如其山川主意有道者其徳全畸<lb/>
<pb n="KR4d0105_SBCK_063-10a"/>
於人而侔於天莫之爵而常自然范之山兮石如<lb/>
砥木蕭蕭兮草靡靡侯愛我邦兮㱕萬里山中人<lb/>
兮春復秋日慘慘兮雲幽幽侯壯長兮所居游侯<lb/>
之來兮民喜風飄帷兮雨霑几鼓淵淵兮舞侯戺<lb/>
紛進拜兮侯鄰里侯不可見兮徳可思侯行不來<lb/>
兮民心悲謂侯飲食兮無去斯福爾之土兮以慰<lb/>
民之思<lb/>
　　鄧先生墓表<lb/>
孔子曰舉逸民而天下㱕心焉孔子之所謂逸民<lb/>
<pb n="KR4d0105_SBCK_063-10b"/>
</p>
<p>
者必若夷齊若少連七人其行有當於聖之事者<lb/>
廼素隠無述則孔子不與沮溺子路能非荷蓧矣<lb/>
此學者之所誦而識也自漢聘樊英如待神明至<lb/>
竟無它異故李固以謂處士純盜虚名無益於用<lb/>
然厥後益衰士一切趨利遂往不返夫安得如古<lb/>
作者而言之惟夫行已有耻惡衣惡食而不耻而<lb/>
知違患之當逺也猶足以捄俗壊故范曄因固論<lb/>
而極之曰後進希之以成名世主禮之以得衆原<lb/>
其無用亦所以為用有味乎斯言也而吾里鄧君<lb/>
<pb n="KR4d0105_SBCK_063-11a"/>
異於是㫺魯黔婁先生不干世生無以養死覆以<lb/>
布衾而其妻以謂有餘於富貴嗟夫鄧君其殆庶<lb/>
幾先生之遺風乎君諱御夫字從義濟州鉅野人<lb/>
幼辛苦讀書嘗試太學異等蚤為司空平章事呂<lb/>
公所知而性薄榮利方壯則褫舉子服去布裘芒<lb/>
屩犯晨夜身自力作以供祭祀仁鄰里而退甘其<lb/>
菲如食五鼎非農圃入不以昜所無亦難矣平居<lb/>
頽然順靜望其貌知有道者與鄉人言老者以慈<lb/>
愛幼者以孝悌<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>里工駔以勤儉不欺故人慕交<lb/>
<pb n="KR4d0105_SBCK_063-11b"/>
</p>
<p>
之或就評曲直皆滿意慷慨尚義急難必赴身結<lb/>
茅北郭水濵牛羊鳬雁之所牧集蒲桺蓊然下窺<lb/>
如墜谷有石几丹墨作老子注寒暑昜節乃一再<lb/>
出吳人項傳見之心服書其石几云昔聞河上公<lb/>
今見濠上翁姓名字時異道徳經解同辭雖俚然<lb/>
實事也又作農歴一百二十巻言耕織芻牧與凡<lb/>
種蓺養生備荒之事較齊民要術尤宻州守王子<lb/>
韶為上其書朝廷請頒之不報乃棄家入廬山學<lb/>
釋氏説將老焉㑹得疾其家彊之㱕有詩三百篇<lb/>
<pb n="KR4d0105_SBCK_063-12a"/>
皆蕭散方外言也無幾何卒大觀元年正月十六<lb/>
日也享年七十有六有子二人長曰汮次曰洵能<lb/>
守其業以是年二月初九日葬於鉅野縣宋善村<lb/>
龜山之原女三人長適鄉貢進士高處約次適右<lb/>
侍禁張寛次適鄉貢進士程延禧將亾一夕過所<lb/>
與遊呂奐論死生之際曰吾去矣呂莫知其故是<lb/>
夕呂復夢之言塵累未盡今當至蜀都為一富家<lb/>
子呂怛寤馳候之殂矣死生聖人難言此非補之<lb/>
所能知然觀羊祜探環事世固有於此不昧者系<lb/>
<pb n="KR4d0105_SBCK_063-12b"/>
曰<lb/>
孟子論君子之行不同也而曰㱕潔其身而已矣<lb/>
大哉潔乎惟君平生潔則有餘以是銘君亦忱不<lb/>
誣<lb/>
濟北晁先生雞肋集巻第六十三<lb/>
<pb n="KR4d0105_SBCK_063-13a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_001-1a"/>
濟北晁先生雞肋集目錄<lb/>
　第一卷<lb/>
　　古賦<lb/>
　　　求志賦<hi>澤求志附</hi>
　　　夢覿賦<lb/>
　　　坐愁賦<lb/>
　　　坐進庵賦<lb/>
<pb n="KR4d0105_SBCK_001-1b"/>
</p>
<p>
濟北晁先生雞肋集目錄<hi>終</hi>
<pb n="KR4d0105_SBCK_001-2a"/>
濟北晁先生雞肋集卷第一<lb/>
　古賦四首<lb/>
　　求志賦<hi>釋求志附</hi>
幼余不自知憃兮願求古人而與之游髙平邑於<lb/>
大野兮魯東鄙而北鄒固余心其悃款兮求前聖<lb/>
又不逺豈無鄰莫可與謀兮冶邴氏而俗泮幽離<lb/>
房誠不忍兮棄此而莫能歲執徐之靑陽兮余先<lb/>
子乎東征横武林之大江兮暀始寧之南邑路㑹<lb/>
稽以周流兮求歴山之所在㫺封嵎之世守兮以<lb/>
<pb n="KR4d0105_SBCK_001-2b"/>
後夫而致刑越懲恥於夫椒兮進樵女而抑心懿<lb/>
二臣以國霸兮卒焉異夫出處行束薪而自言兮<lb/>
妻不忍而求去助申威於司馬兮卒隕聲以淮南<lb/>
盱訴死於婆娑兮悲綽約之亦殲彼章陳之詭嘯<lb/>
兮既<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙於甲夜何仲御之清激兮而亦云駭夫<lb/>
觀者紛囘穴其莫識兮泮千載而迹陳思苗山猶<lb/>
若兹兮又何悲乎曲水惟鄭公之志約兮逢神人<lb/>
焉靡求山<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>峍而谷䊸兮風瀏瀏乎旦草耿吾何<lb/>
不可畱此土兮竊悲越人之禨豈其食鮭而化音<lb/>
<pb n="KR4d0105_SBCK_001-3a"/>
兮無所用吾之緌冬曚曚其多雨兮夏癉熱以生<lb/>
蠚溪水之淺㴱兮舟上下而擊石吾遵夏葢之山<lb/>
兮聊以觀乎逺海吾先子之初服兮羌董道而不<lb/>
改小人之有心兮猶不假器末余從於東安兮依<lb/>
哲人而聞誼蜀蘇子之有<graphic n="KR1185" url="https://raw.githubusercontent.com/kanripo/KR-Gaiji/master/images/KR1185.png" mimeType="image/png"/>兮漢遺化而多儒往<lb/>
者其不可及兮曷不從子之廬朝余食乎山中夕<lb/>
余宿乎江上悲世俗之近市兮余安能忍而與之<lb/>
皆徃余令樓季為右兮使王陽前余世解轡而馳<lb/>
石兮緬余得此坦塗良吾輈使環灂兮宻吾牙使<lb/>
<pb n="KR4d0105_SBCK_001-3b"/>
撲屬攬九州而顧懷兮夫安知余力之不足遘余<lb/>
生之罹閔兮㱕將母乎故都伏里門而畏鄰兮幽<lb/>
獨守此四隅時命大謬兮吾迋迋欲何之慨永夏<lb/>
之宜養兮霜薆然其萃之増歔欷以啜泣兮殺身<lb/>
其安可宇摧榮而藩穴兮雀鼠去而不舍憯四序<lb/>
之不淹兮春藹藹其既菲攬卉木猶若兹兮吾獨<lb/>
不聊此時悲予仲之婉孌兮饒其心以詩禮吾不<lb/>
能操贏而坐閭兮耘東山而自食歲旱暵而不雨<lb/>
兮螟又生余之塲屬歲秋之有榖兮河出墳而湯<lb/>
<pb n="KR4d0105_SBCK_001-4a"/>
湯於陵子之終褊兮井上李其猶飽服芬芳而潔<lb/>
腹兮夫豈不足以忘老衆虒豸而好朝兮咸得時<lb/>
而的㿨持衣裘而鬻暑兮余固知余賈之不售思<lb/>
遐舉而莫從兮心䊸軫而衋傷訊黄石以吉凶兮<lb/>
棊十二而星羅曰凷小基大兮何有顚沛既非初<lb/>
志之敢期兮曾何以知其所繫頮淸濟以去垢兮<lb/>
芝九莖而為華宵倚楹而悲詫兮疇獨憂余之無<lb/>
家蕭苑候之慷慨兮孰云非食之故濟澶淵之靈<lb/>
津兮横中流而飈怒思城闕之挑達兮勉踵夫㫺<lb/>
<pb n="KR4d0105_SBCK_001-4b"/>
之人羿之志於彀兮亦反求夫余身小人不知學<lb/>
禮兮畏罪罟之所尋宋七世之炳靈兮皇純佑此<lb/>
下土舉賢而授能兮哀焭獨此黎庶牧羊而肥兮<lb/>
式亦用夫有聞辟雍之洋洋兮宇干日而糾紛連<lb/>
衽以成雲兮汗而為雨豈余不足於同門兮獨惆<lb/>
悵而延竚先事而後得兮惟其食者之責舉九鼎<lb/>
於鯢淵兮亦人假夫一臂余張子之好脩兮蹇博<lb/>
大而無朋雪霏霏而宇凍兮松柏不改其青固黄<lb/>
子嘗語余兮曰此是為明月雖工師不以佩兮保<lb/>
<pb n="KR4d0105_SBCK_001-5a"/>
厥美亦未艾彼喔咿為已甚兮羌浮石而沈木子<lb/>
雲之好思兮亦衆誶其寂寞虞氏之為政兮舉五<lb/>
臣而與言彼霡霂之射谷兮何足以容江潭之鱣<lb/>
衆不察余之情兮求余初猶未沬超孤舉而逺尋<lb/>
兮唯夫不足而論世良恫韓而成漢兮皓保惠而<lb/>
悟高成功則去兮曾何足以介其一毛融躬行既<lb/>
卒驕兮禹服義亦太靡陳輜車與椉馬兮桓榮亦<lb/>
酋乎富貴蕃居室其不理兮滂之志以四海允膺<lb/>
之激烈兮羌不以生而昧義意豈弟神所嘏兮固<lb/>
<pb n="KR4d0105_SBCK_001-5b"/>
何以罹此之不祥豈其莫忍鄰之捽兮紛救鬬而<lb/>
得傷嘉林宗之善裁兮要成敗以不失寧遵不知<lb/>
時之可為兮行漁瀨以畢世喟嵇康之蹈盡兮愧<lb/>
孫子其安補阮清舌而咎目兮潛固自識而逺去<lb/>
謂道不可為兮為者敗之衆窢然咸不畱兮惟至<lb/>
人焉在之泮千祀而語鄰兮孰與至人之服意神<lb/>
龍之椉雲兮吾欲從焉以足士生各有遇兮吾何<lb/>
為侘傺乎此時曾藿菽不足以化兮求余身其庶<lb/>
幾滋蘭以㫖蓄兮菊以為糗修忠信以抑躁兮夫<lb/>
<pb n="KR4d0105_SBCK_001-6a"/>
安知余時之後圖前聖吾永賴兮攬百子與竝輿<lb/>
時翺翔於道奥兮歷年歲以爲娛<lb/>
　　釋求志<lb/>
求志自敘也予從先人寓鉅野又從先人仕㑹稽<lb/>
又從先人仕杭余仕於澶仕於魏而後仕於大學<lb/>
故求志所敘如此高平邑於大野謂高平鉅野縣<lb/>
也魯人好文學而獨邴氏以冶富魯人所以去文<lb/>
學趨利者以邴氏故也是見地理志貨殖傳離房<lb/>
别房也揚雄云芳酷烈而不聞兮不如襞而幽之<lb/>
<pb n="KR4d0105_SBCK_001-6b"/>
離房武林餘杭也始寧上虞也歷山舜所耕也封<lb/>
嵎防封氏禹執而戮之者也夫椒吳所棲勾踐之<lb/>
山而西施葢樵家女二臣大夫種范蠡信威司馬<lb/>
者嚴助也曹娥父名盱章陳云者章丹陳珠二女<lb/>
巫夜祠詭嘯夏統見而驚走者也而仲御亦嘗見<lb/>
賈充叩舷吳歌致風雲予怪之仲御夏統字也苗<lb/>
山即㑹稽山曲水永和諸君所集處鄭弘遇神人<lb/>
於若耶溪云願旦南風草北風夏葢上虞海旁山<lb/>
名自此以上上虞事東安杭州新城也予始見睂<lb/>
<pb n="KR4d0105_SBCK_001-7a"/>
山蘇公於杭故云末予從於東安兮依哲人而聞<lb/>
誼樓季古善御者王陽不馳九折坂者也予自謂<lb/>
至此乃知學之所趨猶出荆棘險阻得大塗而思<lb/>
騖也環灂樸屬<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>工治車説車君子之器車工而<lb/>
後可以致逺君子修而後可以涉世自此以上新<lb/>
城事將母故都予喪先人㱕濟時也予仲無斁也<lb/>
東山濟東郭予所田處比二年不雨河決卒不穫<lb/>
於陵子於陵仲子也虒豸猶參差見甘泉賦趣市<lb/>
者平旦側肩爭門而入日草之後掉臂而不顧故<lb/>
<pb n="KR4d0105_SBCK_001-7b"/>
云衆虒豸而好朝謂干時者也世所用卜靈棊者<lb/>
曰是為黄石書始予免喪占之繇曰<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>小至大無<lb/>
有顚沛予自謂非予志所期也頮淸濟而以芝為<lb/>
華以况余不敢汙以干時倚楹魯漆室女中宵悲<lb/>
嘯鄰人疑其欲嫁者也蕭望之嘗為小苑東門候<lb/>
自謂各從其志予草之澶淵予為掾時事挑達予<lb/>
敎授北京時事予去北京為太學正故曰辟雍之<lb/>
洋洋鯢桓九淵名舉鼎九淵非一臂力然一臂亦<lb/>
有助也張子予太學同舍文潛也文潛不茍合於<lb/>
<pb n="KR4d0105_SBCK_001-8a"/>
人黄魯直為明月篇遺之曰天地具美兮生此明<lb/>
月陞白虹兮貫朝日予愛之浮石沈木無是道也<lb/>
而誣善者其言嘗類此大才而小使之譬霡霂非<lb/>
鱣所游也求斯世而莫予知也則思古人焉孟子<lb/>
所謂是以論其世也故曰惟夫不足而論世自恫<lb/>
韓成漢至潛固自識而逺去皆論世之事也馬融<lb/>
張禹驕靡桓榮以車馬夸弟子皆不足言陳蕃范<lb/>
滂王允李膺李固以忠殺身亦可傷矣夫惟無心<lb/>
於為者為能為天下張良四皓所以成也知其不<lb/>
<pb n="KR4d0105_SBCK_001-8b"/>
可而不為則若林宗淵明可矣有光武而嚴陵去<lb/>
之非也遵陵也阮籍在晉人中頗能自濁口不臧<lb/>
否人物而為靑白眼殆矣故曰阮清舌而咎目也<lb/>
餘子傖攘小人之中如捧土救河潰卒與之俱溺<lb/>
豈不痛乎故曰為者敗之懲數子之為而敗而不<lb/>
知時之可為又蔽矣而予又不足為也故終欲求<lb/>
之予身<lb/>
　　夢覿賦<lb/>
歲閼逢之涒灘兮前日至而匪思夢啾耳之薨薨<lb/>
<pb n="KR4d0105_SBCK_001-9a"/>
兮蓊靑蠅其羾<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>咸南徙而未逝兮遺其矢如散<lb/>
絲余俛避而不汙兮一媼背之淋漓脗不知其可<lb/>
穢兮偶竝趨於西帷媼左目之宂枯兮蓱四五其<lb/>
萃之旁兩媼之無言兮亦依帷而靡期朝怛寤而<lb/>
自診兮營營發詩而可知蹇俱翔而遺矢兮技止<lb/>
此其奚為惟一盲而兩默兮與目蓱為何禨豈眇<lb/>
視不足與明兮蓱非寄而終離羌何為而眹此兮<lb/>
神無心而罔私拜受神祥兮編之冊詞文女三之<lb/>
為姦兮比匪人而惡之微夫周公之為見兮迕若<lb/>
<pb n="KR4d0105_SBCK_001-9b"/>
此其余衰欲徼福則安敢兮問故老其増疑茍不<lb/>
汚為巳免兮謝三媼之難知<lb/>
　　坐愁賦<lb/>
魯人閻子仲武行年七十四躬耕於鄙歲旱不入<lb/>
而色藜藿促鼔其琴作坐愁之聲嘗所與游晁子<lb/>
補之恐其傷也為作坐愁賦假翁與過者語以解<lb/>
之其詞曰<lb/>
彼何人而處廓兮匪三閭而獨醒鬢毛毶其雪糅<lb/>
兮眸子瞭其星明塊獨守此中野兮囷無禾而㸑<lb/>
<pb n="KR4d0105_SBCK_001-10a"/>
清拂素琴之浮埃理坐愁之遺聲忽推几而睨天<lb/>
送飛鴻之杳㝠或過其前曰有心哉然何求㫺林<lb/>
類之行歌云既老而無憂翁年運而德加翁何為<lb/>
乎坐愁翁偶顧而若聞猶援琴而不捨曰子非魯<lb/>
之儒服者耶何以不知漆室女者晝輟紝而淫思<lb/>
宵倚楹而悲咤彼淺哉其量人匪魯憂而欲嫁豈<lb/>
不誤耶吾亦傷夫魯之君子㫺在厄而不糝賜自<lb/>
殖而何誅顧椉軒而中紺羌同道而恥兹廼長饑<lb/>
乎囘憲彼林類其何人雖信賢而獨善或者曰未<lb/>
<pb n="KR4d0105_SBCK_001-10b"/>
既也請言翁之近者㫺蘇門之遯民縆枯桐之一<lb/>
絃匪無絃之寂默異五絃之啾諠對阮子惟長嘯<lb/>
為嵇生纔一言人欲怒之戲排諸淵勃窣而出則<lb/>
又粲然彼何知夫坐愁幾躚躚乎樂天矣然聖人<lb/>
猶以謂樂天有憂之大者也况憂人之憂豈有既<lb/>
哉於是翁泛然可油然謝曰憂樂外矣吾當虚之<lb/>
　　坐進庵賦<lb/>
有物于此無梁無柱圓廣六尺非囷非窌粟米之<lb/>
宅上䝉藁秸下履瓴甋塗墁晦外中腹純白平時<lb/>
<pb n="KR4d0105_SBCK_001-11a"/>
鼠竄俯仰不迫主人懵學敢謁之客客曰此夫外<lb/>
丘阜而内穴谷者歟上荷笠而下湊輻者歟首枝<lb/>
撐而身純束者歟有登降而無阼賔者歟混沌既<lb/>
死竅鑿乃張牖則有目户則有吭橧巢營窟太古<lb/>
所藏周旋無間病於徳方邑都莫賢原野則良者<lb/>
歟雖然可以五人羣居宇宙有餘不可以八口次<lb/>
且孰知婦姑彊名坐進其實中虛聞諸博識是謂<lb/>
廜㢝<lb/>
<pb n="KR4d0105_SBCK_001-11b"/>
</p>
<p>
濟北晁先生雞肋集卷第一<lb/>
</p>
<p>
</p>
  </div>
</body>
</text>
</TEI>
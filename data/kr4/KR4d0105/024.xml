<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_024-1a"/>
濟北晁先生雞肋集目錄<lb/>
　第二十四卷<lb/>
　　書<lb/>
　　　上皇帝北事書<lb/>
<pb n="KR4d0105_SBCK_024-1b"/>
</p>
<p>
濟北晁先生雞肋集目錄<hi>終</hi>
<pb n="KR4d0105_SBCK_024-2a"/>
濟北晁先生雞肋集卷第二十四<lb/>
　　上皇帝論北事書<lb/>
臣晁補之謹齋戒擇日昧死上書皇帝陛下臣竆<lb/>
年抱經志願局促綠衣紵絮多學無益竊甘野人<lb/>
自曝之溫輒昧廣厦重裘之燠退無尸祝尊俎之<lb/>
位進干庖人操刀之職不計僭越冒言天下之事<lb/>
陛下赦其狂瞽而矜其市井草莽有介然之心一<lb/>
賜察省天下幸甚天下之治莫大於制禮作樂而<lb/>
臣之愚以謂二事有在於施設之後者其所先舉<lb/>
<pb n="KR4d0105_SBCK_024-2b"/>
</p>
<p>
者以定天下晏然則禮不制而備樂不作而洽凡<lb/>
此所缺特北胡一事而已臣<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>之至深以謂陛下<lb/>
神道設敎紀綱旣正天下大定燕居而高拱百工<lb/>
安職四民樂業矣而不能無一朝之事或經聖慮<lb/>
者庻幾在此迺臣之狂瞽而深<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>所至有取萬一<lb/>
則臣區區竆年抱經志願局促猶不爲綠衣紵絮<lb/>
多學無益夫豈惟天下幸甚臣之師敎臣亦若此<lb/>
也北胡猖狂敢冒故疆使天下百年有爲兵不得<lb/>
藏今四野肅淸邊不告遽而縉紳先生四方寒士<lb/>
<pb n="KR4d0105_SBCK_024-3a"/>
或北首憤悱爭道利害者非願於太平無爲之時<lb/>
生事覓功特以中國之地前王之舊有未復而已<lb/>
獻言陳計者踵相接於國陛下優而容之如假種<lb/>
借耕久貸不償亦不以券責豈非周愼再<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>萬舉<lb/>
萬全以謂將欲取之必固予之不欲以所重試所<lb/>
輕哉内治未具不遑外憂心腹旣寧手足當治以<lb/>
今凖㫺莫利此時置而不念何以異夫㝛雨拗池<lb/>
科斗所泳不以時去設不害事而鼃黽日暄乃臣<lb/>
之所願爲陛下深<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>者特曰以中國之師責中國<lb/>
<pb n="KR4d0105_SBCK_024-3b"/>
之地得地而師解不爲無名如此而已陛下知兵<lb/>
之道愈於黃帝復古之功過於宣王披圖在目長<lb/>
想遠慮則竆髮龍堆螻蟻藏情不待前箸而臣私<lb/>
憂過計竊不自揆忘己之愚不敢膠柱鼔瑟御馬<lb/>
以書陛下一發天光使得竭忠則言而有罪非臣<lb/>
所敢避也夫北胡之盛莫盛漢唐而所以制胡亦<lb/>
漢唐爲得三王以前事則經見戰國之際人自爲<lb/>
防徧舉悉數則孰與四庫之書終始爲備百執之<lb/>
謀同異致詳故臣輒皆置而不論論漢唐之所以<lb/>
<pb n="KR4d0105_SBCK_024-4a"/>
制其彊者其彊可制則方其弱時不論可知漢病<lb/>
匈奴唐病突厥至於畿内鳴鏑渭橋按轡後宫辱<lb/>
於氊裘宗室降於絕域其形如此之逼也然而列<lb/>
五單于滅兩突厥擒囘紇制延陀漠南塞北皆漢<lb/>
之賦盧龍松漠皆唐之府臣深思至此然後知北<lb/>
胡之盛雖莫盛漢唐而所以制胡亦漢唐爲得也<lb/>
冒頓烏維力足以弊漢而武帝雄才數戰不倦匈<lb/>
奴絕幕自以漢不能至而漢率二三歲一出或二<lb/>
千里不見一人故匈奴至於孕重墮殰罷極苦之<lb/>
<pb n="KR4d0105_SBCK_024-4b"/>
</p>
<p>
夫搏鼠當庭善遁易失灌垣熏穴則生無聊賴故<lb/>
欲戰在我則不欲戰在敵此其情自㫺然也頡利<lb/>
突利進如飈風而太宗知兵善戰虜在其術中而<lb/>
不悟兩陣馳語二主坐㩦六騎臨水羣酋奪魄靈<lb/>
朔之境曰我將滅之命有司更所與書爲詔若敕<lb/>
<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>摩孱懦至感恩流涕願爲一犬守吠北門葢五<lb/>
十年無突厥患臣嘗壯二主以謂得一時之權置<lb/>
三王之事則漢唐之事猶在中䇿何遽無䇿乎今<lb/>
臣又計之耶律雖桀驁其彊亦未有以過匈奴突<lb/>
<pb n="KR4d0105_SBCK_024-5a"/>
厥者陛下神武不殺高越前世制之得術可使繞<lb/>
指惟上之命何至越百餘年而不暇營哉臣請爲<lb/>
陛下言契丹可取之形五古者北胡無大君長種<lb/>
落部族不相統攝捽搏鬭擊彊者爲制往往而聚<lb/>
者百有餘戎勝不相推敗不相愛尺地一民不自<lb/>
保而有也無城郭邑居故其民遷徙難制無耕田<lb/>
作業故其人食足不勞無文書約束故其人一而<lb/>
易使無營陣行伍故其人戰自趍利彼以其智力<lb/>
之全不治四者而一之於鞍馬射獵中國亦以其<lb/>
<pb n="KR4d0105_SBCK_024-5b"/>
</p>
<p>
智力雜治四者日夜不息而以應戎狄之至閑故<lb/>
其自視常以無法勝中國利則烏合譟而從人不<lb/>
利則雲散四去欲追無所自冒頓盡有北垂之地<lb/>
胡人始不安其舊而有侈心尺地一民皆欲保而<lb/>
有之不能去也其後衞律敎單于穿井築城治樓<lb/>
以藏粟或者以謂胡不能守降及唐世尤以合中<lb/>
國之好爲重至佩印綬服爵命廢一置一皆決於<lb/>
朝廷亡虜之在中國者或樂而忘㱕胡人自是益<lb/>
雜中國之俗乃臣以今料之則盧龍范陽中國故<lb/>
<pb n="KR4d0105_SBCK_024-6a"/>
地又非特如此而已城郭邑居耕田作業文書約<lb/>
束營陣行伍四者皆因漢俗而胡無一焉雜處而<lb/>
交治欲其胥而胡不知彊勉之難堪此其可取之<lb/>
形一也冒頓烏維伊種皆席匈奴之始彊能以其<lb/>
力爲中國患武帝中年力盡於北胡而朔方之患<lb/>
無歲無之然匈奴卒不能踰塞而南以有漢尺寸<lb/>
之地而陰山艸木茂盛單于之所依阻者漢輒奪<lb/>
焉匈奴失陰山之後過之未嘗不哭也頡利突利<lb/>
延陀之兵皆號精悍數入冦唐一旦至渭上薄畿<lb/>
<pb n="KR4d0105_SBCK_024-6b"/>
内唐亦以其南征北伐之餘力完不弊日削月剝<lb/>
至奪之地而<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>都護府不敢輒怨葢未有坦然肆<lb/>
志窟宅中國之地藏獲諸夏之民如耶律之侈者<lb/>
臣嘗計之其君亦非有冒頓頡利等輩沈毅雄勇<lb/>
之姿阿保謹特有天命而德光之㬧以謂晉之立<lb/>
自我晉亦不勝其德而屈之驕子不制日益侈大<lb/>
割地弗厭至踐中國此如黔中之驢土所不産方<lb/>
其一鳴虎爲遠遁而其技止此亦足悲也夫人之<lb/>
情勝則驕驕則不自彊椉秋未霜則水濱之腐草<lb/>
<pb n="KR4d0105_SBCK_024-7a"/>
猶足以爭明於陰夜天寒旣至萬物將肅則莫或<lb/>
使之一夕而零其理然也璟與明與賢皆柔懦不<lb/>
事事隆緒稱多謀不能復振焉宗眞好樂兩母爭<lb/>
權至内相殘當是時皆有可椉之隙而中國不取<lb/>
迄於今四十年彼其君苟非有過人之才臣知今<lb/>
日之治與璟明宗眞未大異也夫知敵之主知敵<lb/>
之將則每戰不殆彼曲我直我整彼亂此其可取<lb/>
之形二也石氏之割地當其需人之力制命在外<lb/>
無以異於晉惠公河外之列城買人而巳無積仁<lb/>
<pb n="KR4d0105_SBCK_024-7b"/>
</p>
<p>
累義之資一朝而有天下舉天下之大偲偲然常<lb/>
恐其不能守何暇重割地哉竆室之人驟獲千金<lb/>
不能經營販夫孺子皆得以起而制其弊富家巨<lb/>
室力足以仁其四鄰則四鄰之外所衣食者猶我<lb/>
有也尚誰得而嗇之哉石氏旣亡京師不守中國<lb/>
爲之一虛當時人君内憂其腹心外病其四鄰中<lb/>
國狼顧自救之不暇故胡人得以竊計其不及圖<lb/>
已而跳踉虛喝求以堅中國不動之心至於柴周<lb/>
天下小定以其享國之日淺乃能用一朝之議一<lb/>
<pb n="KR4d0105_SBCK_024-8a"/>
戰而勝以復三關由是言之胡雖彊中國雖積衰<lb/>
之緒猶足以勝之况治朝哉律耶明時胡已浸盛<lb/>
柴周之取三闗葢人有告之者曰此本漢地何惜<lb/>
之有然則彼其平居驁然不顧跳踉虛喝豈固敢<lb/>
吝其非已有之分爲所常守之資哉求以堅中國<lb/>
不動之心而已今國家百年太平而陛下神武不<lb/>
殺高越前古心有所懷威動萬里柴周叔世臣豈<lb/>
敢議然以今天下言之運偶聖人時在千一富萬<lb/>
柴周力萬柴周將賢則萬柴周士勇則萬柴周斷<lb/>
<pb n="KR4d0105_SBCK_024-8b"/>
</p>
<p>
而必行鬼神且避以懾小寇勢易破竹此其可取<lb/>
之形三也太祖龍興不折一矢不馳一馬而有天<lb/>
下天下稽顙而稱臣五國委命而下吏夏商之興<lb/>
莫若此之㨗也當是時舉中國之兵十二萬而已<lb/>
太宗皇帝繼以神武之資經營四方至于大定幷<lb/>
汾之討師久於外雖迄奏功然倉廩之羨士卒之<lb/>
銳殫憊於河東太宗爲社稷長慮慨然太息有恢<lb/>
復心士不㢮弓馬不解勒倍道兼行越數百里一<lb/>
日出塞金鼔之聲如在天上虜不素備而燕城遂<lb/>
<pb n="KR4d0105_SBCK_024-9a"/>
圍分軍收城所向輒靡天下以謂遂無胡矣幽燕<lb/>
之人老弱登埤而望椉輿無意復戰虜之計自謂<lb/>
力不足抗乃爲先聲張言兵至號五十萬太宗重<lb/>
愛民命不肯以力服虜欲退脩德以懷之而師久<lb/>
翺翔士馬南首亦有怠意幾舉而捨燕旣釋圍而<lb/>
諸將所下輒復爲胡葢臣聞之城中有謀執其帥<lb/>
而降者王師旣還莫不泣下雖然胡人自是始有<lb/>
疑中國之心四方已定中國厭兵景德之役椉中<lb/>
國不虞大舉來寇章聖北巡天意助順彍弩竊發<lb/>
<pb n="KR4d0105_SBCK_024-9b"/>
</p>
<p>
遂隕達覽虜相顧自失屈首請命亦無復鬭志當<lb/>
時之議以謂椉勝席卷兩翼遮前大軍從後可使<lb/>
無遺噍而天子嘉其旣服亦棄不戮虜始痛自懲<lb/>
艾以謂中國不可得而侮也夫太宗以収幷汾之<lb/>
餘力計議無素倉卒北狩然而一舉幾復章聖以<lb/>
寇出不虞至犯輔郡出師逆擊然而一戰遂却况<lb/>
今陛下席祖宗積累之舊虜不加彊而中國之盛<lb/>
則倍前日肉食之謀芻蕘之言垂數十年已審已<lb/>
備計成而動何慮不獲此其可取之形四也太祖<lb/>
<pb n="KR4d0105_SBCK_024-10a"/>
神武有希世之謀御將訓兵臨機料敵出人意表<lb/>
舉天下之衆宰制役使如視嬰兒嘗謂胡人之衆<lb/>
不過二十萬吾以十縑購一胡二百萬縑足矣以<lb/>
太祖神武左右之將不減衞霍滅越滅吳滅江南<lb/>
滅蜀滅河東天下已安四方之金帛充於内府士<lb/>
卒平居無事奕博超距志意無所騁當是時中國<lb/>
特不舉設有爲虜孰能禦之者天下百年無水旱<lb/>
兵革法度致脩人物阜安以三十年之通制國用<lb/>
山積水委漢唐所無則成太祖之志臣以謂固在<lb/>
<pb n="KR4d0105_SBCK_024-10b"/>
於今日陛下建學設科使爲士者知兵頒敎立法<lb/>
使爲兵者知戰十有餘年墯慢疲軟之氣旣復拯<lb/>
矣而堅甲利兵羨於四邊偏州小戍不移而具臣<lb/>
竊以北道三數者言之通都要路一庫之藏足以<lb/>
衣被十萬况濟之以大司馬之備也驃騎西征艑<lb/>
師南略河隍六城交州九郡㱕命内附而飛輓之<lb/>
煩不及於邊民此其美古未有也舉事動衆宜百<lb/>
日之費者今千日之費不憂乏宜百金之賞者今<lb/>
千金之賞不憂匱葢非徒以厚費重賞爲得也要<lb/>
<pb n="KR4d0105_SBCK_024-11a"/>
以爲前世之所不爲者知今日之能爲之而已順<lb/>
流建瓴如風靡草以臨不加彊之虜此其可取之<lb/>
形五也兵法曰形兵之極陛下亦旣知形則不圖<lb/>
而何待臣請爲陛下言所以入胡之䇿夫欲興大<lb/>
事所病者兵不衆食不充天下之言者必曰舉二<lb/>
十萬衆度百日糧鳴鼔而攻之以臨不加彊之虜<lb/>
如孟賁之戰嬰兒何往而不可入而臣獨計以謂<lb/>
非勝之難所以入虜者實難以樊噲之驍悍自意<lb/>
得十萬之衆足以橫行於匈奴而或者曰樊噲可<lb/>
<pb n="KR4d0105_SBCK_024-11b"/>
</p>
<p>
斬夫使好奇之人不度是非不量利害高論而忼<lb/>
慨其言固甚可喜然空語無施於實事則陛下尚<lb/>
誰取之今臣則不然舉二十萬衆度百日糧非三<lb/>
年經營之不可借使以國家之盛一朝而可集銜<lb/>
枚縛馬口千里奄至雖計甚秘而人固有知之者<lb/>
矣緜十許州塘水之浸以彼入非易故我入亦難<lb/>
阻塞而陣燕亦起而拒白溝之南兵雖衆食雖充<lb/>
非勝不能入也臣請爲陛下効臣之狂計葢㫺者<lb/>
尉陀畔越漢兵出豫章出會稽而唐蒙獨上書發<lb/>
<pb n="KR4d0105_SBCK_024-12a"/>
巴蜀罪人下牂柯以出越人不意卒擒尉陀蜀姜<lb/>
維拒劒閣鄧艾乃潛自隂平馳無人之地七百里<lb/>
卒降劉禪兩人者若挍之以事而索其情則皆近<lb/>
乎不知迂直之計而臣則以謂論越與蜀者不如<lb/>
是則不可得而入今虜之勢亦何以異此臣請先<lb/>
爲樓舩百艘精甲萬人浮膠東待渤海而勿發使<lb/>
大軍出次於王畿聲言以十萬出瓦橋瓦橋敵所<lb/>
備出亦此入亦此在兵法則所謂以正合者也潛<lb/>
軍其東以五萬則自滄趨平州同時而偕發潛軍<lb/>
<pb n="KR4d0105_SBCK_024-12b"/>
</p>
<p>
其西以五萬則自代趨雲州同時而偕發平雲非<lb/>
敵之所素備則滄代之兵宜易入兩翼偕縱則燕<lb/>
之東西可擾矣東軍入平州戰且誘以稍西行附<lb/>
於瓦橋之大軍西軍入雲州戰且略翺翔乎蔚朔<lb/>
之間而東以牽制敵勢敵必分軍以禦雲州然後<lb/>
瓦橋之大軍與東軍合勢而偕入則涿州新城不<lb/>
戰而可収東軍旣棄平州平州備少懈然後渤海<lb/>
之精甲可以椉閒入平州平州下則營幷舉矣乃<lb/>
間使渤海之師通高麗曰中國責故地高麗宜以<lb/>
<pb n="KR4d0105_SBCK_024-13a"/>
爾兵從而析渤海之精甲三千背道絕險以徑中<lb/>
京之南繚古北之後奪關而守之謹守勿戰虜狼<lb/>
顧自救然後雲州之西軍鼓而東以取易州而與<lb/>
大軍合吾兵益張乃稍椉勝逐北則燕城可圍矣<lb/>
度燕城之大二十七里而止一人而守地六尺三<lb/>
圍之則滿卒三萬守地無餘以二十萬衆頓燕南<lb/>
攻而圍之若適三萬則是野戰以拒虜之大軍者<lb/>
猶十七萬也度虜之大軍亦不過二十萬盡燕城<lb/>
之大而以五萬人實之不能容矣虜之名統軍在<lb/>
<pb n="KR4d0105_SBCK_024-13b"/>
</p>
<p>
燕城者其所護契丹奚渤海兵馬數才滿三萬而<lb/>
其曰侍衞在燕城者騎一萬步一萬而止借使臣<lb/>
所聞未實虜能益之度燕城之大不過容五萬則<lb/>
旣勃蹊矣而大軍相持傖囊未決其勢不相救以<lb/>
三萬銳師濟以臨衝雲梯之械并力而急攻間使<lb/>
張良陳平不愛千金從反間以㗖城中臣虜之子<lb/>
孫能以禍福喩其衆使内附者許以封侯萬户之<lb/>
賞彼其在虜或身居將相而服衣食飲不免於輿<lb/>
皁之賤一聞德音宜有發憤内應如望并汾之師<lb/>
<pb n="KR4d0105_SBCK_024-14a"/>
者一人有心則舉燕城之内其勢搖矣燕城可圖<lb/>
則山前後之地雖未盡復可徐致也臣又率臣之<lb/>
意料之使虜能出上䇿中國之師始動虜無空國<lb/>
逆戰亦以二十萬拒大軍而更練奇兵間道它徑<lb/>
反椉我隙我大軍遠戍深討而虜兵出於不意釋<lb/>
燕而自圖則前功一發而盡廢欲勿釋耶而自治<lb/>
未可安能治人然而舉塞上十許州言之大軍出<lb/>
瓦橋矣又五萬出滄五萬出代虜亦以其軍三析<lb/>
之而應我滄翼其右而霸與信安保定介其間使<lb/>
<pb n="KR4d0105_SBCK_024-14b"/>
堅壁勿戰則虜雖出奇兵亦必不能入霸入信安<lb/>
入保定代翼其左而保與廣信安肅介其間使堅<lb/>
壁勿戰則虜雖能出奇兵亦必不能入保入廣信<lb/>
入安肅何則吾爲之守者素也置是數者自渤海<lb/>
之東言之操舟於水固非虜之所宜便而其所不<lb/>
當忽萬一可虞意者其西北之疆乎㫺唐安祿山<lb/>
以范陽亂稱兵道胡中犯京兆不期月耳臣嘗考<lb/>
之圖志則祿山所行自燕而西其跡具存不可不<lb/>
察也國家方恢復河湟全秦之力河湟之所仰或<lb/>
<pb n="KR4d0105_SBCK_024-15a"/>
者<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>患而豫防之益全秦之地以待虜之出於不<lb/>
意如此而已臣又率臣之意料之今單于之才不<lb/>
聞其沈毅雄勇敢爲難制如冒頓烏維頡利突利<lb/>
等輩比者其左右賢王谷蠡亦非有如張說所稱<lb/>
闕特勒暾欲谷之徒超卓過人之才帖帖然慕中<lb/>
國學文字工語言是口尚乳臭安知出上䇿哉虜<lb/>
計出於數者而皆不能遂則臣之所料不過舉國<lb/>
興師烏合蟻聚而已使虜先能扼古北口而守之<lb/>
渤海之舟師無以伺其利則我東軍扼彌老符家<lb/>
<pb n="KR4d0105_SBCK_024-15b"/>
私亭口之右以西軍扼挑峪紫荆金坡口之左使<lb/>
其東西不能出奇而後大軍鼔行而陣以挑其南<lb/>
虜進不能拒退無所逃不力戰求勝則必有内顧<lb/>
自保之心此在兵法所謂竆宼臣請勿薄勿逼緩<lb/>
而持之置曹王居庸等關而無奪以開其生路我<lb/>
亦視白溝之南塘水之浸所從㱕者狹何以異於<lb/>
淮陰泜水之傳飡東西與北三面薄阻而背阻塘<lb/>
水則士卒無所往其心宜固當是時陛下得人如<lb/>
韓信使椉其會則攘而扼之於井陘莫利乎此顧<lb/>
<pb n="KR4d0105_SBCK_024-16a"/>
爲陛下將者如何耳臨衝雲梯器械致修士力致<lb/>
完以中國之善攻而加不能善守之虜則二十七<lb/>
里之城而已何爲而不下燕城下空其積以賞戰<lb/>
士以臣度之三年可以無飛輓自京東西與河朔<lb/>
之列郡更輦緡榖以實之臨以重臣列亭障於外<lb/>
燕可守也陛下以河湟六城之富孰與全燕河湟<lb/>
遼遠城中素空匱中國且能保而實之則全燕之<lb/>
富其易守可知也惟其城郭邑居耕田作業文書<lb/>
約束營陣行伍無一不出中國之舊今以中國之<lb/>
<pb n="KR4d0105_SBCK_024-16b"/>
</p>
<p>
法守之其民宜易安燕城旣守則凡石氏之故地<lb/>
猶不盡舉者未之有也雖然臣猶有說者則在乎<lb/>
先勝而後戰夫入人之地欲其不迷不可以不知<lb/>
地索人之情欲其不匿不可以不明間地可知間<lb/>
可明而軍無選鋒則兵不可以交有選鋒而不較<lb/>
長短不合外助則雖多猶寡也臣請爲陛下言所<lb/>
以必勝之道陛下誠得數十將用之則何患夫四<lb/>
五者爲今之慮士已知兵兵巳知戰而臣獨過計<lb/>
以謂今選於班列以將名官者患未試而巳夫將<lb/>
<pb n="KR4d0105_SBCK_024-17a"/>
欲興大事不可以無重臣重臣君所信功業已試<lb/>
可使士卒素附可使四夷知畏可使位重德亦重<lb/>
可使權重威亦重可使舉一軍二十萬之衆而重<lb/>
臣得其人軍之命定矣千夫長萬夫長才各不同<lb/>
則舉二十萬之軍大吏偏裨二百人而後可也夫<lb/>
安能皆得重臣者而使之將委之有司之選耶則<lb/>
天下必有蕭何之至明然後可以知韓信之未試<lb/>
不然則趙括之易言不竆天下幾何其不以言而<lb/>
信之人之才有不能治一妻一妾者有不能耘三<lb/>
<pb n="KR4d0105_SBCK_024-17b"/>
畞之宅者持籌挾算擐甲百萬守地千里翛然不<lb/>
勞乎其間忘㫺之短也平居自喜袒裼而按劒志<lb/>
如飄風而聞金鼔之聲失氣而死此人之情也然<lb/>
則將其可以不試哉天下之言兵曰微妙者祖孫<lb/>
吳然臣以謂是何以異於宋人之遺券密數其齒<lb/>
而曰吾富可待豈不誤哉陛下知人能哲興大事<lb/>
選大將帥旣已得其人矣凡此臣不敢議然臣以<lb/>
謂舉二十萬衆而爲之吏者二百人所試者在此<lb/>
而已子文之治兵終朝而罷不戮一人子玉之治<lb/>
<pb n="KR4d0105_SBCK_024-18a"/>
兵終日而罷鞭七人貫三人耳然而君子與子文<lb/>
李廣之行軍逐水草不擊刁斗程不識之行軍嚴<lb/>
斥候擊刁斗自衞然而士卒樂李廣將之才固不<lb/>
可而一也孫武之試於吳也以婦人孫臏之試於<lb/>
齊也以上中下馬用之於婦人用之於馳馬非將<lb/>
之常也兩人者唯其無所不可用以成功故卒之<lb/>
武能將吳以入郢臏能將齊以却魏豈不用其試<lb/>
哉驪山之閱天下擐戎服以令賢如郭元振幾以<lb/>
失軍容而誅而薛訥解琬乃獨有不動之軍敎使<lb/>
<pb n="KR4d0105_SBCK_024-18b"/>
</p>
<p>
然也今天下之吏以將名官握兵柄習軍事者環<lb/>
列於輔郡迨數十人平居無事大車駟馬洋洋乎<lb/>
國中與之言兵而不能者幾人若此臣豈敢以爲<lb/>
遂乏才哉凡所以必待試而後可用者特不敢以<lb/>
能之於平居無事而信其用之於倉卒擾攘也陛<lb/>
下知人則哲能官人用人之仁去其貪用人之勇<lb/>
去其暴用人之智去其詐皆得其所以用則向之<lb/>
四王者凡可以委之夫將而已以二十萬之軍度<lb/>
百日而後罷厮役在焉人日糒二升則率兩日而<lb/>
<pb n="KR4d0105_SBCK_024-19a"/>
食非萬石不可百日則百萬千日則千萬邊儲不<lb/>
足以給則不可不權而入之於民今天下之買爵<lb/>
者緡錢五千高得一尉下乃助敎極矣爲之說者<lb/>
曰商賈之子孫不可以揭而加之於民上此爲說<lb/>
者之過也天下無賴之民游守不業計竆力盡者<lb/>
皆起而爲兵能犯矢石致頭首有一日之勞則紆<lb/>
朱懷金美爵厚廩往往而加之民上者皆是也何<lb/>
獨至於民而疑之天下之民不幸而陷于盜賊白<lb/>
日殺人而奪之財亦可棄矣甚者竄山林晨夜聚<lb/>
<pb n="KR4d0105_SBCK_024-19b"/>
</p>
<p>
嘯州里爲之搖動其中有一人焉造利而自言則<lb/>
賞千金而命之官未始疑也則夫商賈之子孫雖<lb/>
其類則賤矧未至於盜賊哉臣請爲賣爵如漢故<lb/>
事惟勿爲郎而已其餘皆可易之以它秩得比朝<lb/>
籍與京師官率能入粟於邊滿三萬石者爲之等<lb/>
級以授事定而止不過假百人粟可充也㫺武帝<lb/>
用晁錯議卒弱匈奴乃臣區區意竊在此陛下幸<lb/>
聽焉則其詳有司可得而講也何謂之地夫四夷<lb/>
之與中國其土地風俗剛柔險易之不同猶之城<lb/>
<pb n="KR4d0105_SBCK_024-20a"/>
市之與山林竝得其宜各便其欲未嘗同也百蠻<lb/>
之地皆阻山負海遠者去王畿數千里一隅有故<lb/>
不得已而應就其近者調之則兵少不足以用欲<lb/>
置大軍則病道里之遼首尾衡決倉卒不救設或<lb/>
遂能致之其土地風俗皆非國之所習知萃百萬<lb/>
之衆而頓絕徼之下欲深入不可欲致敵不能譬<lb/>
之逐兔叢林遇穴而失則良鷙逸足猶翺翔傍徨<lb/>
雖巧而無所効其理然也東南西南羣夷皆絕遠<lb/>
致險論其近而與中國比者則莫若北胡古者北<lb/>
<pb n="KR4d0105_SBCK_024-20b"/>
</p>
<p>
胡則本非與中國近且比也踰塞而北至於寒露<lb/>
遠野人跡所不至者乃稍稍屯聚葢李牧破林胡<lb/>
雖斥地千里而胡不能吝自漢至唐迄於五代始<lb/>
侵尋曼衍<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>有中國之地自王畿而言則白溝之<lb/>
南千里而近耳置驛十數則舉朔漠之事十日而<lb/>
傳之可聞城郭邑居漢也耕田作業漢也文書約<lb/>
束漢也營陣行伍漢也舉山前後之地而言之無<lb/>
爲而非漢者臣嘗披圖而觀起白溝趍燕城二百<lb/>
里而止居庸曹王大安黍谷崆峒之山環抱如箕<lb/>
<pb n="KR4d0105_SBCK_024-21a"/>
而燕城峙其中自白溝而北衆山而南燕城之四<lb/>
隅在箕中者其地如掌由燕城之三隅東西與北<lb/>
衆山之塞川關要害遠者不過四百里近乃二百<lb/>
里而止山非不可陟也水非不可涉也土地風氣<lb/>
水泉百物之產又非中國之所不習也徒可徒騎<lb/>
可騎車可車何動而不可圖正可正奇可奇伏可<lb/>
伏何動而不如欲顧爲陛下將者如何耳何謂明<lb/>
間夫書生之論以謂仁義之兵無術而自勝此臣<lb/>
讀孫子至所謂賞莫厚於間事莫密於間非聖智<lb/>
<pb n="KR4d0105_SBCK_024-21b"/>
</p>
<p>
不能用間非仁義不能使間非微妙不能得間之<lb/>
實臣始不信今乃知之夫使仁義之兵無術而自<lb/>
勝則敵衆我寡亦勝敵彊我弱亦勝敵實我虛亦<lb/>
勝敵逸我勞亦勝敵有備我無備亦勝而聖人者<lb/>
何事乎敎民七年而後卽戎而其曰不敎民戰是<lb/>
謂棄之者又何用也夫仁義王者所以無敵於天<lb/>
下不得已而去焉兵可去而去仁義則不安至於<lb/>
不得已而用兵仁義非可忘而所謂權焉者葢聖<lb/>
人亦多有之而未嘗去也孫武無王佐之才而其<lb/>
<pb n="KR4d0105_SBCK_024-22a"/>
言有用於王者之事間非平日之所宜先也故非<lb/>
聖智不能用非仁義不能使非微妙不能得其實<lb/>
如此而已聖君叅之以獲夷狄之心賢將持之以<lb/>
制三軍之命士卒獲之以幸封侯之賞夷狄取之<lb/>
則四境不能以是一日而安其理然也秦得由余<lb/>
而八國賓燕入秦關而東胡破漢厚閼氏而冒頓<lb/>
解唐語突利而頡利疑此中國之以間勝夷狄者<lb/>
也韓王信在胡而匈奴入太原盧綰居胡而匈奴<lb/>
入上谷中行說在胡而漢不得美幣市匈奴以至<lb/>
<pb n="KR4d0105_SBCK_024-22b"/>
</p>
<p>
於唐突厥以萬榮侍子而寇瀛州囘紇以僕固懷<lb/>
恩而入涇陽此夷狄之以間勝中國者也自㫺兵<lb/>
家之用間者一勝一負不可得而數姑以中國夷<lb/>
狄之制勝負者言之在中國則夷狄憂在夷狄則<lb/>
中國病此其理易知而其事難成不可不察也今<lb/>
臣以北胡之勢言之山前後之民大槩皆思漢并<lb/>
汾之事王師在燕有謀執其帥而降者誠能得張<lb/>
良陳平不愛千金以致内應猶反掌耳唐周鼎失<lb/>
沙州州人胡服而臣虜歲時祀父母衣中國之服<lb/>
<pb n="KR4d0105_SBCK_024-23a"/>
號慟而藏之河廣武梁故時城郭未隳龍支城耋<lb/>
老見唐使者拜且泣曰頃從軍没於此朝廷尚念<lb/>
之乎臣讀史書至此則慨然知燕之地士大夫之<lb/>
子孫宜有發憤不辱飮氣南首而望王師者徒患<lb/>
無以發之耳以契丹之舊法言之其得漢人皆僕<lb/>
妾役之仕宦而顯者㱕見其主如舊禮殺漢人而<lb/>
以牛馬償之弗誅也迨蕭氏乃始徙漢人益北居<lb/>
而以契丹奚渤海之民雜處幽薊殺漢人者如殺<lb/>
人之罪自以謂漢人之子孫可懷矣然臣度之燕<lb/>
<pb n="KR4d0105_SBCK_024-23b"/>
</p>
<p>
之人皆謹厚朴茂世漢種也終不能胥而胡白溝<lb/>
新城崎立而相望漢之俗良美也不幸而子孫世<lb/>
世爲虜痿人不忘起盲者不忘視勢不可矣天下<lb/>
誠不乏張良陳平之智不愛千金仗社稷之神靈<lb/>
所麾前移所指前死五間俱起莫知其道是謂神<lb/>
紀褁幽薊之城百日而平使彼粟實可因而食使<lb/>
彼粟虛可因而墟也地可知間可明夫然後合三<lb/>
軍之士而表其技且勇者此之謂選鋒越有君子<lb/>
五千人秦之鬭士倍於晉若此皆選鋒也凡兵尚<lb/>
<pb n="KR4d0105_SBCK_024-24a"/>
義而保氣義之所勝愚可明氣之所加柔可彊人<lb/>
之情非有鈍利之殊也顧上所以表之者何如而<lb/>
已一夫當死市袒裼而不呼則千人爲之失色童<lb/>
子按劒而先登則七尺之丈夫全軀保妻子者猶<lb/>
爲之却也然則人之情豈固難知也哉前有大壑<lb/>
臨之則魄墮而懼狼顧却踵則身在平地夫誰肯<lb/>
舉足而蹈其危使爲士卒者知有死之榮無生之<lb/>
辱夫然後顧平地不爲安蹈大壑不爲懼則攻何<lb/>
患堅城戰何患堅陣哉吳起臨陣有一夫不勝其<lb/>
<pb n="KR4d0105_SBCK_024-24b"/>
</p>
<p>
勇遽前取首而還吳起曰雖勇非吾法也斬之吐<lb/>
蕃逼奉天渾瑊進單騎馳之挾虜一將躍而出一<lb/>
軍皆譟臣以爲若此者皆可賞勿誅而吳起反之<lb/>
此用兵之過也鋒可選然而不挍長短則臣以謂<lb/>
兵不可以交何則天下皆以北胡爲善用兵而臣<lb/>
獨計胡非能出奇合變循環無竆也顧其長在騎<lb/>
射而巳自圖志言之多馬之地半出於胡而其能<lb/>
挽弓騎射葢亦天性使然趙武靈王變服從胡騎<lb/>
射而<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>是以取中山此其爲䇿之得者非以其所<lb/>
<pb n="KR4d0105_SBCK_024-25a"/>
長制其長哉冒頓控絃百萬白登之圍騂駹驪白<lb/>
各以其方之色自古以馬戰未有如此之盛者也<lb/>
漢武帝中年銳意馬備阡陌之間盛或成羣比戰<lb/>
數勝匈奴罷極矣而其後亦以馬少不能復出則<lb/>
度漢之能以其長弊匈奴亦在騎不在徒明矣唐<lb/>
薛延陀不知以所長抗中國而自恃其數以徒勝<lb/>
執馬者旣収而徒不能復爲卒以取敗胡人自是<lb/>
益自知其短於徒而中國亦暴其所長而術制之<lb/>
比者朝廷置騎射又敎民蕃馬意良而法美矣而<lb/>
<pb n="KR4d0105_SBCK_024-25b"/>
或者民之馬雖蕃而未敎故臣以謂置義勇置保<lb/>
甲則民馬皆可以假而習夫馬生其水土則人心<lb/>
可知然而敎訓之不安以之當胡馬之新羈朝夕<lb/>
馳騁乎荆棘斥澤之地體安而心調者恐非敵也<lb/>
陛下誠用臣說則義勇保甲之籍於民者方其敎<lb/>
時皆使之習騎騎不足則更借之乎民馬嘗入而<lb/>
藉諸官者番假之則民力不勞而馬不病不過三<lb/>
年天下皆可用之馬以是佐軍則漢之戰何以易<lb/>
此雖然猶有所需者則外助而已自㫺爲國未嘗<lb/>
<pb n="KR4d0105_SBCK_024-26a"/>
不以夷狄制夷狄其說以謂海濱之蚌鷸兩自斃<lb/>
而後人能幷得之匈奴方病漢而烏孫昆彌亦自<lb/>
以不得與中國通漢藉烏孫撫諸夷以孤匈奴之<lb/>
外援挍尉常惠護五將軍兵擊胡而昆彌常力戰<lb/>
爲漢軍鋒所殺過當匈奴遂虛於是丁令攻其北<lb/>
烏桓入其東烏孫擊其西而匈奴析其兵支三敵<lb/>
國以南與漢爭一旦之命卒以困弱至于裂五單<lb/>
于昆彌與有助也臣嘗譬之鄉邑之小盜三人而<lb/>
爲輩則百不得以力擒一人焉爭財而不平則二<lb/>
<pb n="KR4d0105_SBCK_024-26b"/>
</p>
<p>
人者不制而自弊何則其素相知者審也陛下南<lb/>
面負扆冠帶而朝百夷四海之内八荒之外心有<lb/>
所懷唯上之所命迺者高麗折於胡不敢越遼而<lb/>
西以効其一日之力於中國陛下能撫之至絕海<lb/>
蹈越綿數千里而入貢闕廷陛下嘉納遣賜報聘<lb/>
增美於祖宗之禮臣聞之其國見使者至皆懽喜<lb/>
擁道自慶未始獲也彼其折於胡久矣宜有以逞<lb/>
其志如烏孫昆彌者而臣未敢言焉凡此數者陛<lb/>
下得一重臣而委之與在廷一二之士嘗得預聞<lb/>
<pb n="KR4d0105_SBCK_024-27a"/>
腹心者皆可以使之雜而議然後臣之䇿庶幾乎<lb/>
可効也兵旣定石氏之故地已復臣請謹封疆嚴<lb/>
斥候戒邊吏無得以非中國之地而利絲毫以爲<lb/>
功且示聖人以天下爲度而致誠信以結之虜雖<lb/>
失燕知其本中國之舊而不以爲吝中國亦與之<lb/>
講好修聘懽猶㫺時可使如伯氏之奪邑沒齒而<lb/>
無怨言此百世之計也臣身未嘗爲吏則凡國中<lb/>
之議是非利害不知其果何從姑以臣深<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>所得<lb/>
發於畎畝憤悱之忠而不能以自掩者獻之闕下<lb/>
<pb n="KR4d0105_SBCK_024-27b"/>
</p>
<p>
陛下好問如虞舜亦幸擇焉韓愈曰凡此蔡功惟<lb/>
斷乃成故臣至此猶願致其愚者則曰必行而已<lb/>
以臣之幼而學壯而欲行之心而又幸出於聖人<lb/>
之世三代之時以戴非常之治沐無竆之休襃衣<lb/>
博帶學古人之事而名諸生之列每聞陛下德音<lb/>
雖在市井草莽欣喜自幸如第五倫其所願伸喙<lb/>
道說以求補於萬一者豈特此書之所敘而已然<lb/>
臣竊以謂禮樂爲大而必其所先舉者已定天下<lb/>
晏然然後禮不制而備樂不作而洽區區之愚葢<lb/>
<pb n="KR4d0105_SBCK_024-28a"/>
在於此臣身賤跡外其學甚野輒敢不避鈇質之<lb/>
誅而冒言其所不當預之事懷不能忍憤悱自致<lb/>
無以異於傳之所謂怒鼃而幸人君之一式陛下<lb/>
揭日月之光而蔀屋之幽得以容則臣疎遠之言<lb/>
庶幾乎可採而無罪若乃安畎畝之賤而不知聖<lb/>
人之世三代之時非常之治無竆之休親逢之會<lb/>
爲難遭則臣之倀倀不出門庭其失時亦極矣伏<lb/>
惟陛下萬機之閒一畱神聽焉天下幸甚天下幸<lb/>
甚臣無任俯伏待詔激切之至臣補之誠惶誠恐<lb/>
<pb n="KR4d0105_SBCK_024-28b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_038-1a"/>
濟北晁先生雞肋集目錄<lb/>
　第三十八卷<lb/>
　　策問<lb/>
　　　䇿問十七首<lb/>
<pb n="KR4d0105_SBCK_038-1b"/>
</p>
<p>
濟北晁先生雞肋集目錄<hi>終</hi>
<pb n="KR4d0105_SBCK_038-2a"/>
濟北晁先生雞肋集巻第三十八<lb/>
　　䇿問十七首<lb/>
問記曰人生而静天之性也静之爲名善惡不得<lb/>
而居孔子曰性相近此生而静之說也學孔子而<lb/>
近者如孟軻荀況揚雄或以爲善或以爲惡或以<lb/>
爲善惡混而孟子道告子之言曰生之謂性性猶<lb/>
湍水又曰性無善無不善又曰有性善有性不善<lb/>
而至於韓愈又以謂性有三中人可與上下而上<lb/>
智與下愚不移夫性一也自六說者觀之其源旣<lb/>
<pb n="KR4d0105_SBCK_038-2b"/>
</p>
<p>
已大異而末學之辯波瀾滋廣道之不明也道之<lb/>
不行也以學者不盡其性而已孔子之言經也經<lb/>
不可刋反經以正諸子之異則或善或惡或善惡<lb/>
混必居一於是矣以夫生而静且相近者爲性則<lb/>
其曰生之謂性性無善無不善者其說亦奚不可<lb/>
也然而告子未嘗知義惟曰從其白於外也是豈<lb/>
性之說也哉孟子曰萬物皆備於我矣反身而誠<lb/>
樂莫大焉誠之在我者如是則諸君之語性不可<lb/>
以外諸己而求也<lb/>
<pb n="KR4d0105_SBCK_038-3a"/>
問古者以農教戰以戰敎農農戰非異道也自夏<lb/>
后少康有田一成有衆一旅而法始興至周井九<lb/>
百畝其中爲公田數起于五成于八此陳法所從<lb/>
出也兵法曰餘奇爲握葢大將所居以制四面八<lb/>
陳而要其說四爲正四爲奇所謂奇正者於八陳<lb/>
安所設也以爲非古歟萬二千五百人以爲軍萬<lb/>
之有二千二千之有五百則餘奇爲握其意猶是<lb/>
也諸葛武侯用以彊蜀疊石八行以遺後世而天<lb/>
下莫或知者將其法已兦無所從<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>也抑前者微<lb/>
<pb n="KR4d0105_SBCK_038-3b"/>
</p>
<p>
其傳後者昧其習耶不然無所貴于兵不足盡究<lb/>
耶夫魚麗鵞鸛伍承彌縫之說於傳具在豈皆無<lb/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>乎唐太宗南征北伐遂一天下而李靖長於爲<lb/>
陣其狀屢化無常乍方乍圓忽然而隂忽然而陽<lb/>
靖亦多才矣哉上以常德立武事練將訓兵皆有<lb/>
圖法將夲三代之意合諸家之術而修諸有司農<lb/>
隙講事則諸君之學無所不在盍少卑之使有司<lb/>
得詳乎<lb/>
問在則人兦則書聖人不作其道載而之後世者<lb/>
<pb n="KR4d0105_SBCK_038-4a"/>
六經爲備故能知六經之說則治在我記曰入其<lb/>
國其敎可知也夫六經同道而不同者辭耳人之<lb/>
學之遂至於動作威儀言語之異凡此何以也或<lb/>
失則愚或失則誣或失則奢或失則賊或失則煩<lb/>
或失則亂豈六經亦有弊歟抑若是果先君子之<lb/>
言耶非也以謂法而不說故而不切約而不速則<lb/>
其精微葢非一言之所可盡然而有曰以道志以<lb/>
道事以道行以道和以道隂陽以道名分者要其<lb/>
㱕極此否乎聖人之言遠如天賢人之言近如地<lb/>
<pb n="KR4d0105_SBCK_038-4b"/>
</p>
<p>
天不可俄而度則其言待近者而後喻今曰九師<lb/>
興而昜道㣲三傳作而春秋散則數君子者豈皆<lb/>
於經無補秪以爲害而得罪學者如此其甚哉願<lb/>
討論之<lb/>
問孔子没儒者能以其學明天下莫如揚雄雄習<lb/>
孔子後世學焉以要諸聖則其爲說宜若<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之而<lb/>
無不當者今雄書論周官曰立事左氏曰品藻太<lb/>
史遷曰實錄夫周公之德與周之所以王郁郁乎<lb/>
其文之盛抑立事而已也不然則雄之言何獨取<lb/>
<pb n="KR4d0105_SBCK_038-5a"/>
諸此也富而豓其失也誣則左氏之品藻也何有<lb/>
甚多疏畧或有抵梧則太史遷之實錄也何有然<lb/>
而曰品藻曰實錄辭達如揚雄豈茍乎哉或曰有<lb/>
所是有所非亦品藻也於此乎長而已不害其爲<lb/>
誣無所增無所損亦實錄也於此乎長而已不害<lb/>
其爲抵梧則雄之意又信若是者非耶聞也見也<lb/>
無所從<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>則君子不論三者其書固在非疑且殆<lb/>
則學者之所講安得而闕也<lb/>
問自㫺觀士莫難於論將何則人固未昜知知人<lb/>
<pb n="KR4d0105_SBCK_038-5b"/>
</p>
<p>
亦未昜也則世必有前識若蕭何者而後可以得<lb/>
淮陰於未識不然則如趙括之可竆以辭天下㡬<lb/>
何不由是而信之人有不能治一妻一妾者有不<lb/>
能芸三畮之宅者持籌而坐百萬竝進則翛然不<lb/>
勞於其間平居無事袒裼按劎志厲青雲而聞金<lb/>
鼓之聲失氣不振此情之反也然則將其可以不<lb/>
試歟世方尚文無所用此則置勿論而萬一臨事<lb/>
不知其安所取之孫武之試於呉也以婦人孫臏<lb/>
之試於齊也以上中下馬夫舍其卒伍而用婦人<lb/>
<pb n="KR4d0105_SBCK_038-6a"/>
用馬非將之常也兩人者唯其無所不可用以有<lb/>
功故卒之武能將呉以入楚臏能將齊以却魏用<lb/>
其試也今天下以将名官環列輔郡者且數十人<lb/>
亦盛矣或者不敢以其能之於從容閒暇而信其<lb/>
用之於倉猝擾攘也則凡欲觀此奈何驪山之閱<lb/>
雖郭元振㡬困而嶭納解琬乃獨不動若是者曰<lb/>
能可乎爲講其術<lb/>
問論天下之勢非平居養兵之爲難兵出千里坐<lb/>
而餉焉使不乏之爲難一人荷戈前敵一人持糒<lb/>
<pb n="KR4d0105_SBCK_038-6b"/>
</p>
<p>
從後亦足矣然且樵蘇有後爨之憂師徒無宿飽<lb/>
之具敢問此其爲難者何也王離渉間圍鉅鹿章<lb/>
邯築甬道而輸之粟知兵如項羽渡河沈舩以示<lb/>
士卒必死九戰乃絶甬道敗秦軍敢問甬道奈何<lb/>
其施於今將可用者非邪諸葛武侯出祁山以木<lb/>
牛運出斜谷以流馬運夫萃數萬之衆嶇崎險絶<lb/>
間而食有餘斯已奇矣今<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之蜀志其說甚詳葢<lb/>
象牛馬引重至遠而力不竆其法至於頭腹背肋<lb/>
舌齒之細寸尺具在而患未始用不知用之又奈<lb/>
<pb n="KR4d0105_SBCK_038-7a"/>
何嘗試使巧者述焉損益其法以佐軍用則凡此<lb/>
亦利乎不利也古者務食於敵不有智將誰能知<lb/>
之抑必假人力轉移以賙急則榖者葢兵之司命<lb/>
不可以不先講也<lb/>
問管仲相桓公通輕重之權曰歲有凶穰故榖有<lb/>
貴賤令有緩急故物有輕重人君不理則蓄賈遊<lb/>
於市椉民之不給百倍其夲矣故爲之輕重歛散<lb/>
不失其時此常平之法所從始也漢數征伐天下<lb/>
虛耗而耿壽昌以善爲算得幸令邊郡築倉榖賤<lb/>
<pb n="KR4d0105_SBCK_038-7b"/>
</p>
<p>
增賈而糴榖貴減賈而糶名曰常平其法視時而<lb/>
低昂歲上中下榖無常賈而賈不失平綦賤以貴<lb/>
入故不傷農綦貴以賤出故不傷末賤下極則雖<lb/>
貴入而實非貴貴上極則雖賤出而實非賤故不<lb/>
害于公設有旱乾水溢食至足而民莫知此其爲<lb/>
法葢後世未有改也主上稽古旣富而敎故所務<lb/>
尤先於理財比復大農官置常平使者法甚美也<lb/>
雖然法在國行在人趨時若猛獸摰鳥之發而猶<lb/>
或後故賤不以時入則害公貴不以時出則病私<lb/>
<pb n="KR4d0105_SBCK_038-8a"/>
甚者至利於積泉而憚於積榖故法滋害是豈朝<lb/>
廷所以先有司重民食之意哉夫積泉則有貫朽<lb/>
之憂蓄榖則有紅腐之患今欲通其變使無偏弊<lb/>
則非疏通明於治體者孰能知之<lb/>
問國家患投募之冗游手無賴者起而爲兵難以<lb/>
練昜以驕故爲之法曰使兵出於農户二丁取一<lb/>
四則二之以爲保甲人農則朴朴則昜用此於先<lb/>
王之意葢未悖者也井田不修民得賣買先王之<lb/>
籍埽地而盡以區區之齊而管仲相焉自五家之<lb/>
<pb n="KR4d0105_SBCK_038-8b"/>
</p>
<p>
軌合爲三軍而政事乃定葢不皆法先王而後世<lb/>
亦莫之或加此其爲得者何哉雖然是政也政行<lb/>
乎平居在君兵用乎倉卒在將有敎士三萬人足<lb/>
以橫行天下而使不肖者用之則十歩之内不能<lb/>
以前却如節設有賞罰誰能賴之呉起之制軍曰<lb/>
雖絕成陳雖散成行投之所徃天下莫當名曰父<lb/>
子之兵夫說以使民民忘其死唯東山爲盛不知<lb/>
出此而驅民於萬死一生之地可使相親如父子<lb/>
此非呉起所及也安得長者之言哉嘗試陳之<lb/>
<pb n="KR4d0105_SBCK_038-9a"/>
問孔子没聖人之道得孟子而傳孟子没後世學<lb/>
者<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>之微莫如揚雄揚雄爲太元準昜數起黄鍾<lb/>
歴夲太初儀用渾天規摹乎始而盡弊乎終終故<lb/>
竆竆故變變故神微六經與孟子後世立言者莫<lb/>
能加則太元之爲書豈諸子而已哉昜曰乾元用<lb/>
九乃見天則夫數始于一成于三變於九九律之<lb/>
首也其起黃鍾葢取諸此然猶有疑者言天與律<lb/>
者從㫺數家參差不齊而其名察發歛大較所加<lb/>
亦各有驗今獨夲太初而用渾天何哉不然則雄<lb/>
<pb n="KR4d0105_SBCK_038-9b"/>
</p>
<p>
爲<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>之微於此不革而因將必有當也抑所謂準<lb/>
昜者亦準其數非耶諸君之學要以無所不窺平<lb/>
居立言採其辭以爲美繢繡錯然觀者不厭雖然<lb/>
擿我華而不食我實則可乎願相與<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>其義稽之<lb/>
於大道効之於氣物驗之於人事發䝉振落以攄<lb/>
未悟者之疑<lb/>
問古者命重黎司天地命羲和宅四方至周六官<lb/>
葢兼重黎羲和之職以施六事法致詳也周衰六<lb/>
官咸廢王制殄滅而隂陽干行事與時迕漢代秦<lb/>
<pb n="KR4d0105_SBCK_038-10a"/>
立稍欲復古舉賢良咨群策而隂陽災異之學自<lb/>
此始起大要倣昜春秋洪範月令以爲解而配之<lb/>
人事若風馬牛其應益闊故時君怠焉以爲難知<lb/>
因棄不務而任人寖輕凌雜術技甚可嘆也夫一<lb/>
官廢則一事㢮馬醫牛人用有所在不可以不修<lb/>
也而況其大者哉今欲遵魏相之言如漢故實分<lb/>
命四人各舉一時則其設官當以何名其名職當<lb/>
以何事其擇可任之人當以何術凡此於先王遺<lb/>
文足<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>也願遂聞之<lb/>
<pb n="KR4d0105_SBCK_038-10b"/>
</p>
<p>
問孟子有言若夫豪傑之士雖無文王猶興天下<lb/>
安能必得豪傑之士則夫待文王而後興者中人<lb/>
皆然陶冶而成之孰非可用此濟濟多士所以稱<lb/>
乎詩也主上修身以道而取人以身設爲學挍庠<lb/>
序以敎之自中人以上庶㡬成材而下者蒙被聖<lb/>
澤習俗<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>善由周而來至于今未有也雖然天爵<lb/>
所以崇仁賢而人爵所以勵不肖聚天下之士付<lb/>
諸有司中年之<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>挍非有誠心樂善之美則繡其<lb/>
鞶帨以近名譽者孰從知之先王之教也建首善<lb/>
<pb n="KR4d0105_SBCK_038-11a"/>
自京師夫使居邑國者而有終南嵩少之諺得不<lb/>
太息於斯歟將所養非所用所用非所養則凡欲<lb/>
捄此者亦必有道不然則敎行豐美之後有不帥<lb/>
者簡而放焉於此其時也抑爲之法者奈何<lb/>
問金玉珠貝象犀骨角虎豹之皮天下言寳貨盡<lb/>
此而不知聖人特以權使人爲之通有無足財用<lb/>
而人之于此亦豈若飲食不可須臾已者哉天下<lb/>
有非金玉珠貝象犀骨角虎豹之皮而列寳貨者<lb/>
海濱斥鹵滲漉所加不養而滋人之賴之與榖同<lb/>
<pb n="KR4d0105_SBCK_038-11b"/>
</p>
<p>
化唯鹽而已十口之家十人食鹽百口之家百人<lb/>
食鹽未嘗勸課而旦草欲之所以養生不能乏者<lb/>
然也古者與民共財平民力田有餘譬諸釣弋人<lb/>
自取給不營於上故法無弛張而利常阜後世費<lb/>
日益廣與其一切皆取於民則牢籠不毛烹煮水<lb/>
鹵収其棄利猶法之善也今夫池井皆斡於公浮<lb/>
食奇民無所踰禁財足賴矣然議者曰資商以阜<lb/>
通而官収其算與官轉輸而民不得私賣買孰便<lb/>
於公孰宜於民抑旁出以供比鄉其力有勞逸欲<lb/>
<pb n="KR4d0105_SBCK_038-12a"/>
均其價有低昂欲平二者何去何從其詳可得聞<lb/>
歟管子曰假名有海之國集鹽於吾國夫以千里<lb/>
爲國不必去其國也然集鹽有道況以天下爲國<lb/>
則出之吾國東移之吾國西豈固難哉欲使法行<lb/>
如古於國可以取盈而家獲作鹹之利將不必釜<lb/>
十五吾受而官出以百其饒如此然後為莢也<lb/>
問德成而上藝成而下堯舜三代官人以德使人<lb/>
不失德若夫藝古人多有之而豈其所先哉周官<lb/>
六藝射居其一以謂射者雖男子之事其容與節<lb/>
<pb n="KR4d0105_SBCK_038-12b"/>
</p>
<p>
皆比而持弓矢審固亦藝而已矣於德何有然致<lb/>
諸禮經聖王務焉以選諸侯卿大夫士以觀盛德<lb/>
者在此不以重乎曰與之習禮樂及求諸己不怨<lb/>
勝己者可也用是擇士使與於祭則羿逢䝉若養<lb/>
由基尚矣抑鄉之所升於司徒司徒之所升於學<lb/>
司馬之辯論其材而官之者於是有未必用耶不<lb/>
然行同能偶而後以射别之則卒其所取乃不在<lb/>
於射也學者之論莫若折衷於夫子矍相之圃使<lb/>
二三子出延客揚觶而語或去或處至僅有存者<lb/>
<pb n="KR4d0105_SBCK_038-13a"/>
凡此又何意也願幷聞之<lb/>
問揚子曰老子之言道德吾有取焉爾及其槌提<lb/>
仁義絶滅禮樂吾無取焉爾善言老子者獨揚子<lb/>
引而合之中庸無間然晉之衰二三子者學其說<lb/>
而不明自何晏王弼唱於其前以謂無也者開物<lb/>
成務無徃而不存夫無之以爲利有之以爲用此<lb/>
老子語也獨曰無可乎阮籍王衍又相與學而過<lb/>
之籍有重名衍爲三公天下化焉清談有餘而無<lb/>
補于捄亂其君子皆以在位曠達不事事為高其<lb/>
<pb n="KR4d0105_SBCK_038-13b"/>
</p>
<p>
小人皆以在下無法守爲便故風俗靡靡棟折牆<lb/>
壞痿痺不能舉至有不喜送喪裸裎言笑縗絰飲<lb/>
酒子字其父而不以爲非獨一裴頠憤其不尊儒<lb/>
區區焉舉衆論而排之曰老子有以而然其舉静<lb/>
一之義合於昜之損益艮節論老子固無事於合<lb/>
昜設有合特四象而已乎否則頠之意殆將以知<lb/>
白守黑受天下垢絓諸子之委轡也至于阮瞻對<lb/>
王戎則又曰將無同以聖人貴名敎而老莊明自<lb/>
然從而異之抑瞻與戎亦可謂知言者非耶道德<lb/>
<pb n="KR4d0105_SBCK_038-14a"/>
仁義禮儒者同焉今必曰絶仁棄義禮者亂之首<lb/>
則二三子亦安得不翛然喜之至爲是頹㢮而不<lb/>
振哉而王通猶曰非老莊之罪其故何也<lb/>
問時天時力地力惟酒與食爰作稼穡斯民也三<lb/>
代之所以無凍餒也夫天有時地有力而作者則<lb/>
在人風雨霜露神氣之養九土之所宜十二州之<lb/>
所出魚鹽米粟絲麻紵絮玉石金錫丹砂珠璣皮<lb/>
角齒羽竹箭柟梓果菜之産其饒若煙海民情所<lb/>
喜好被服飲食奉生送死之具夫人而得賴焉故<lb/>
<pb n="KR4d0105_SBCK_038-14b"/>
財有餘於取而人不爭天子富有四海視備色聽<lb/>
備聲食備味而邦君卿大夫士庶人其養以是爲<lb/>
差微其權以役使天下農而食之虞而出之工而<lb/>
成之商而通之天下不知財所從來如管夷吾計<lb/>
然范蠡白圭猗頓之徒皆以匹夫探是權而私之<lb/>
在國則霸彊在家則潤屋此爲術豈固無足傳者<lb/>
哉後世壌地充斥物非加少也然堇堇不足更費<lb/>
漢事匈奴冶山煑海種藝長育通有無昜貴賤生<lb/>
財之術十倍前世而國用民力增窘葢自天子不<lb/>
<pb n="KR4d0105_SBCK_038-15a"/>
能具純駟將相或椉牛車男女力作日夜無休時<lb/>
而不足當卒歲之衣食夫貧富之道莫之予奪而<lb/>
古者巧有餘如彼後世拙不足如此其故何也豈<lb/>
時異事異天地之物固亦有贏耗之量邪將爲舒<lb/>
用者疾邪抑輕重取予之非其數邪不然則山澤<lb/>
之藏常羨矣旦旦而取之不可以爲羡耶記曰與<lb/>
其有聚歛臣寧有盜臣二臣者均不可養借有數<lb/>
子者嘗試與論衣食之原人弃我取人取我予猶<lb/>
諸地上之遺也可以無與民爭錐刀於不足而皆<lb/>
<pb n="KR4d0105_SBCK_038-15b"/>
</p>
<p>
贍則夫爲術亦必有道願商略之<lb/>
問尚書之設吏部實先諸曹夫羣天下之才而官<lb/>
之其賢不肖能鄙相與殊情其惰若勤其過若功<lb/>
參差異宜使一人焉長之一人焉貳之必若權衡<lb/>
之於輕重誠陳於此而物辨乎彼無所或欺顧宜<lb/>
輕哉上若稽古訓廸厥官而吏部之選爲特盛豈<lb/>
以夫八柄之所廢置有在於兹者然也今官制三<lb/>
省之屬與寺監長貳内自兩制外逮使者皆命於<lb/>
朝廷而吏部所掌間擬丞簿捨是則郡守以降凡<lb/>
<pb n="KR4d0105_SBCK_038-16a"/>
州縣吏目常調者而已挍其有勞無罪與其歲月<lb/>
之久近任舉之多寡品流之清濁以爲升降按格<lb/>
而授之不逃錙銖法固良矣然天下之士必其在<lb/>
數者而才則用之必其不在數者而才雖才也以<lb/>
其不在數者則不用必其在數者而不才雖不才<lb/>
也以其在數者則用之若是可乎以謂舉而付諸<lb/>
有司聽其自擇則廢置之權王所獨任雖太宰能<lb/>
以其事詔之而已有司何預焉亦將使之遵成法<lb/>
治成事一斷於格無所專達則又以中銓名職卒<lb/>
<pb n="KR4d0105_SBCK_038-16b"/>
</p>
<p>
所謂甄拔者安在抑上欲有用非親且近不求諸<lb/>
有司之所升降取捨則長才秀民何自而知哉由<lb/>
漢而來此職<graphic n="KR0906" url="https://raw.githubusercontent.com/kanripo/KR-Gaiji/master/images/KR0906.png" mimeType="image/png"/>重其間能以鑑裁清白名一時誰<lb/>
者爲盛幸條其說以備上之采焉<lb/>
問事死如事生事兦如事存孝子之於事親無所<lb/>
不用其極也則禮雖先王所未有而後世以義起<lb/>
之亦何不可哉上以至德順民得萬國之歡心而<lb/>
四海以職來祭其在宗廟所以觀德於天下者禮<lb/>
既備矣而老佛之宮徃徃祖宗神御所在意者嚴<lb/>
<pb n="KR4d0105_SBCK_038-17a"/>
事未極故合諸一宫因漢制爲原廟歲時饋食如<lb/>
家人禮此大孝不匱有加無已天下之所以頌歌<lb/>
而順化者也然竊聞之叔孫通漢儒宗名知禮其<lb/>
一時損益固不必皆出先王而要之討論潤色大<lb/>
意猶是敢問原廟之制與夫薦獻在漢禮有可言<lb/>
者歟其作仿於通耶亦前此矣顧弟弗深<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>耶且<lb/>
曰益廣宗廟大孝之夲則宜無不可而必其無壞<lb/>
複道因以爲名則方其築武庫南民知其不爲原<lb/>
廟奈何欺之哉通於是欲名知禮得乎嘗試言之<lb/>
<pb n="KR4d0105_SBCK_038-17b"/>
</p>
<p>
濟北晁先生雞肋集巻第三十八<lb/>
</p>
<p>
</p>
  </div>
</body>
</text>
</TEI>
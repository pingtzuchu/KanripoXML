<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_030-1a"/>
濟北晁先生雞肋集目錄<lb/>
　第三十卷<lb/>
　　記<lb/>
　　　拱翠堂記<lb/>
　　　有竹堂記<lb/>
　　　清美堂記<lb/>
　　　白蓮社圖記<lb/>
　　　澶州學生登科記<lb/>
　　　金鄉張氏重修園亭記<lb/>
<pb n="KR4d0105_SBCK_030-1b"/>
　　　近智齋記<lb/>
濟北晁先生雞肋集目錄<lb/>
<pb n="KR4d0105_SBCK_030-2a"/>
濟北晁先生雞肋集卷第三十<lb/>
　記<lb/>
　　拱翠堂記<lb/>
蕭之南稍東五里曰泉山泉山之勢南峙而北屏<lb/>
左則如濤如雲如虎如蛇騰涌挐蹙雜襲而相羊<lb/>
右則如車如葢如人如馬逶迤雍容離立而孤驤<lb/>
中則平原緑野桑柘禾黍井閭溝洫什伍而縱横<lb/>
泉出于山夏冽而甘冬木落山痩泉渟而不冰泉<lb/>
旁土腴潤宜九榖百果衆物皆夥其南踰百里至<lb/>
<pb n="KR4d0105_SBCK_030-2b"/>
</p>
<p>
于汴舳艫萬艘以輸賦于京師以下入于江淮淛<lb/>
荆湖閩廣其北不五十里至于泗商賈游士之載<lb/>
者自大野以東西通于齊魯趙魏之衢以下達于<lb/>
淮入海而泉山介其間其境勝而土樂又甚易至<lb/>
也然往來者旁午而莫之聞雖余少長數舍間亦<lb/>
莫之聞也豈人皆不知山水登臨之可樂而事驅<lb/>
之惟其憧憧而過者皆有求於汴泗而無求於泉<lb/>
山故泉山雖近而莫之聞尚有美於此者或去城<lb/>
郭益逺居人勝士足跡之所不至而田夫野老常<lb/>
<pb n="KR4d0105_SBCK_030-3a"/>
居之林以為樵蘇為逋亡聚而泉以為漚以飲牛<lb/>
馬千百嵗而無過焉者也且物固無情於所遭而<lb/>
遺天地之美為可惜又東北俗椎魯雖信美或不<lb/>
知擇而居居之或不愛愛而不以語人語人而不<lb/>
能夸以大之故皆不顯葢如嶧山靈岩或有名秦<lb/>
已來或名天下四絶處與齊境諸泉皆清冷鳴射<lb/>
如線如珠仰出奇異以皆在東北下國僻處故聞<lb/>
者往往不道道之亦未必信况未有名于昔者則<lb/>
雖近而莫之聞亦無足怪也而竇君師道世居於<lb/>
<pb n="KR4d0105_SBCK_030-3b"/>
</p>
<p>
蕭恬澹寡耆好嘗為一尉即拂衣去讀書賦詩不<lb/>
以取名而以自娯故能獨得泉山而居之居之而<lb/>
愛然不以語人不夸以大之曰此樂神所祕吾非<lb/>
不能與人同之從我者寡也然士之慕君者時往<lb/>
焉故泉山因以知名而師道没十年其子明逺始<lb/>
益築圃疏沼為亭為庵而面勢作堂臨泉之上盡<lb/>
山之勝以其四達而望皆山也則以拱翠名之曰<lb/>
雖然不能盡也頃余固以聞師道於徐之君子後<lb/>
謫佐宋都始識明逺於國子生中出師道詩讀而<lb/>
<pb n="KR4d0105_SBCK_030-4a"/>
愛之而明逺因道拱翠勝絶且圖其圃以來求文<lb/>
為記而余未至泉山也然少游呉愛富春四合皆<lb/>
山民居蟻附山上而中大溪蜿蜒貫之嘗自言仕<lb/>
宦幸至縣令當求富春然吏居不可久也又竟不<lb/>
得况田畮耕稼終身優游之樂哉又嘗聞膠西牢<lb/>
山有老人七八輩不出山食其山中藥皆百餘嵗<lb/>
耳聰目明意甚慕之而念不可以逺墳墓欲築室<lb/>
故緡城東以老而緡去山逺相其原阜見似山者<lb/>
而喜則泉山之往來余懐可知矣而明逺方年少<lb/>
<pb n="KR4d0105_SBCK_030-4b"/>
</p>
<p>
氣鋭日夕治其業爲揚名顯親事則雖其居之勝<lb/>
草木日茂池檻日修而有時去之得不爲猨鶴林<lb/>
澗之辱且拒哉㫺漢隱者王儒仲與令狐子伯交<lb/>
後子伯爲楚相而其子爲郡功曹子伯因遣子奉<lb/>
書儒仲車服甚寵而儒仲子方耕見客不能仰視<lb/>
儒仲愧焉其妻曰始君志何如今子伯之貴孰與<lb/>
君髙而慚兒女子乎儒仲屈起而笑曰有是哉遂<lb/>
共終身隱遯余以謂師道潛德不愧儒仲而明遠<lb/>
溫恭慕義非儒仲子比且功名可求也其成有命<lb/>
<pb n="KR4d0105_SBCK_030-5a"/>
則明逺固不得以彼而易此也<lb/>
　　有竹堂記<lb/>
濟南李文叔為太學正得屋於經衢之西輸直於<lb/>
官而居之治其南軒地植竹砌傍而名其堂曰有<lb/>
竹牓諸棟間又為之記於壁率午㱕自太學則坐<lb/>
堂中埽地置筆研呻吟䇿牘為文章日數十篇不<lb/>
休如繭抽緒如山雲蒸如泉出地流如春至草木<lb/>
發須臾盈巻軸門窗几案婢僕犬馬目前之物有<lb/>
一可指無不論說形容彊謿而故評之以致其欣<lb/>
<pb n="KR4d0105_SBCK_030-5b"/>
</p>
<p>
悦而於竹尤數數也顧其地狹而卑天雨榛薉蜘<lb/>
蛛之織河桺兔葵之所交横而䝉翳人不知其竹<lb/>
也有過者文叔必顧堂下而語之讀壁間記仰棟<lb/>
而指其牓曰吾固詔客矣客辴然而笑曰今夫渭<lb/>
川之千畮淇園之林與南山之造天而蔽日者其<lb/>
大若杯若盂若桐梓之軀其膠繚<graphic n="KR3095" url="https://raw.githubusercontent.com/kanripo/KR-Gaiji/master/images/KR3095.png" mimeType="image/png"/>岩之上而臨<lb/>
百仞之淵不特出屋檐而摩牆堵也草春者春雷<lb/>
隐山萬笴奮角如犀兕作籜解而出碧一日百尺<lb/>
彌望不可以極於時刀斧之取材者度經圍而得<lb/>
<pb n="KR4d0105_SBCK_030-6a"/>
之大小齊一西轉巴笮南引江漢浮渭而亂河囷<lb/>
束　屬而下者為筒為干為屋椽揵菑千丈之笮<lb/>
徧國之藩籬是賴與竅而比夫律吕以悲哀娯耳<lb/>
者㫺聲滿天地也是其旁之人室廬竹也用器竹<lb/>
也樵而薪者竹也以貿米鹽而出之其鄰境者竹<lb/>
也夫此人豈知竹之愛翛然而喜諄諄然語人而<lb/>
以夸之曰吾居有竹也哉文叔亦辴然而笑曰不<lb/>
然夫物安知其貴賤之所常在玉之美而藍田以<lb/>
抵鵲沈為美木而交趾以為槃食彘白鷴錦雉山<lb/>
<pb n="KR4d0105_SBCK_030-6b"/>
</p>
<p>
中以醢腊而貴人以百金致茗以為粥而胡人以<lb/>
為佩夫物固有以多為賤而以少為貴者今夫王<lb/>
城之廣大九塗四逹三門十二百坊之棊置上自<lb/>
王侯至於百姓庶民宫接而垣比車馬之所騰藉<lb/>
人氣之所蒸漬囂塵百里欲求尺寸之地以休佚<lb/>
而莫之致而貧者置圊無所况於其他哉然則環<lb/>
堵不容丈而有竹如吾堂者不知能㡬人也則余<lb/>
所以掲之於棟而名之書諸壁而記之翛然而喜<lb/>
諄諄然語客而以夸之不亦可哉且竹之美㫺人<lb/>
<pb n="KR4d0105_SBCK_030-7a"/>
以比徳松柏在冬夏青青君子之所獨也以夫少<lb/>
猶貴之使余得見夫渭川淇園與南山之薈蔚者<lb/>
而遊其間雖多固不可賤也夫多猶不可賤而又<lb/>
况其少哉客曰唯雖然吾聞㫺王子猷好竹嘗曰<lb/>
安可一日無此君聞呉中士大夫有佳竹欲觀之<lb/>
徑出坐輿造竹下諷嘯良久主人欲畱而不可將<lb/>
出主人閉之因盡歡而返今文叔居有竹文叔姑<lb/>
亦洒埽儲具借不邀客客將造門坐堂上不去曰<lb/>
竹固招我元祐四年五月二十八日穎川晁補之<lb/>
<pb n="KR4d0105_SBCK_030-7b"/>
</p>
<p>
无咎記<lb/>
　　清美堂記<lb/>
㫺桺子厚名愚溪而居而溪之神見夢曰余甚清<lb/>
且美為子所喜子幸擇而居余而辱余以無實之<lb/>
名以為愚耶子厚與之辨其言信激而有理須城<lb/>
王景亮以為不然曰夫物之名物之實也且子厚<lb/>
固不愚夫安能使溪愚也士而矜其能不自愛以<lb/>
近權利而取悔未始病其智也而曰我固愚余羞<lb/>
之在州里則賢不肖小大皆趨焉行四方則人慕<lb/>
<pb n="KR4d0105_SBCK_030-8a"/>
交之居朝廷則附者衆若此皆自以為吾智能得<lb/>
之而余以為有命故余進則不敢以智徼其所難<lb/>
而退亦不敢以余力之所無如何而受余之愚責<lb/>
汶之陽盧泉之上其南大澤其土腴其生物夥而<lb/>
可悅築圃而居之為堂以臨盧泉而挹北山取其<lb/>
所謂甚清且美者合而名余堂盧泉之上多楊桺<lb/>
茂木可休而坐釣魚以忘老杖而望北山雲氣之<lb/>
浮游可接也其前岡阜陂隰摧嗺而湠漫青齊之<lb/>
往來者歧路迤靡牛羊麥禾膏野極望鳴鸛鶴而<lb/>
<pb n="KR4d0105_SBCK_030-8b"/>
下鳬雁也余又種花其旁為錦堤鑿堂之東西為<lb/>
池植柏其唐以逹于門為逕為臺為庵為亭以出<lb/>
眺而入息以與賔客坐而談笑為樂叢竹雜果竒<lb/>
石異草凡物之清且美而可悦者甚衆也獨泉乎<lb/>
哉且物之清惟其自然宜不以人之所處要地僻<lb/>
壤改其度也然世之人出入乎官府而往來乎廛<lb/>
市者朱墨傖攘之與居米鹽諠啾之與曹雖有物<lb/>
境可以澄耳目而曠心意者不暇一接則物雖不<lb/>
以要地僻壤所處者改其度而自人觀之異矣而<lb/>
<pb n="KR4d0105_SBCK_030-9a"/>
余終歲優游焉於此則所謂清美而可悅者非余<lb/>
獨得之哉而所爲名余堂者亦豈非以其實耶桺<lb/>
子厚以謫居遠方一旦得官捨而去孰與余常有<lb/>
此也於是求文潁川晁補之以記之補之曰嗟乎<lb/>
㫺之君子進則急於功名不暇擇當否退而懟不<lb/>
逢則誣溪谷草木以自解說豈不過甚矣乎若景<lb/>
亮進不干時退而處其常斯可矣近時豫章黃庭<lb/>
堅魯直有美名其羈旅於魏嘗歌曰盧泉之瀕可<lb/>
忘死補之愛焉然補之亦未嘗至盧泉也獨嘗以<lb/>
<pb n="KR4d0105_SBCK_030-9b"/>
</p>
<p>
事出鄆之東郭見其川源土俗之富意固樂之而<lb/>
補之先君又葬於濟濟與鄆澤南北也庶㡬它日<lb/>
過景亮臨斯泉一醉解吾纓而濯之元祐二年十<lb/>
二月二十五日記<lb/>
　　白蓮社圖記<lb/>
廬山白蓮社十八賢者始晉太元中雁門正覺法<lb/>
師慧逺愛此山卜居之而河内覺寂大師慧永先<lb/>
居西林故法師所居號東林云法師神明英越初<lb/>
從太行釋道安落髮道安知其能使道流東國者<lb/>
<pb n="KR4d0105_SBCK_030-10a"/>
也時諸方名徳聞風而至與同修浄土之社者甚<lb/>
衆而十八賢者社中之傑也曰佛䭾耶舍佛䭾跋<lb/>
陁羅竺道生慧持慧叡曇恒道禺道敬曇詵内有<lb/>
士曰劉遺民雷次宗周續之宗炳張野張詮合十<lb/>
八人而佛䭾二尊者罽賔人皆神僧也餘各有異<lb/>
跡又法師最善陶淵明陸修靖兩人髙蹈不肯入<lb/>
社先是南海漁人嘗網得文殊金像有文云阿育<lb/>
王造也後商人於東海得其圓光以合像若符節<lb/>
陶侃嘗取之旋失去至是法師禱之江上出焉永<lb/>
<pb n="KR4d0105_SBCK_030-10b"/>
</p>
<p>
公室中嘗有虎或畏之即驅上山去恒公行有鹿<lb/>
馴擾耶舍赤髭呪水洗弟子足使閉目但聞風聲<lb/>
自龜兹一夕至姑臧跋陁羅嘗見彌勒兜率天上<lb/>
得不還果有釋迦舍利三顆及羣士等皆有異跡<lb/>
見於其傳則法師可知已初法師送客常以虎溪<lb/>
為限最厚陶潛陸修靖偶送兩客不覺過溪然陶<lb/>
忘懐得失晉宋間一人耳修靖後得道度世兩人<lb/>
固非入社者皆善法師而謝靈運恃才傲物嘗求<lb/>
入社法師以心雜止之靈運不恨也為鑿二池種<lb/>
<pb n="KR4d0105_SBCK_030-11a"/>
白蓮後名其社云殷仲堪之為荆州也時入山修<lb/>
敬故圖中所繪陶陸謝殷在十八人之外今龍眠<lb/>
李公麟為此圖筆最勝然恨其畧也故余稍附益<lb/>
之凡社中士十八人非社中士四從者若干馬六<lb/>
葢人物因龍眠之舊者十五他皆新意也菩薩像<lb/>
倣侯翌雲氣倣呉道玄受塔天王圖松石以闗仝<lb/>
堂殿雜草樹以周昉郭忠恕卧槎垂藤以李成崖<lb/>
壁痩木以許道寜湍流山嶺騎從鞬服以魏賢馬<lb/>
以韓幹虎以包鼎猿猴鹿以易元吉鶴白鷴若鳥<lb/>
<pb n="KR4d0105_SBCK_030-11b"/>
</p>
<p>
鼠以崔白余自以意先為山石位置向背物皆作<lb/>
粉本以授畫史孟仲寜使模寫潤色之余幼慕無<lb/>
生法墯世網不得出貶玉溪時道廬山愛而欲居<lb/>
不可家緡城八年時往來於懐也至為思山辭十<lb/>
數醉輒歌之初見李圖悠然忽如蠟屐扶杖行其<lb/>
中故為此圖特盡意<lb/>
　　澶州學生登科記<lb/>
周公封於魯禮樂傳焉孔子生於魯六經出焉學<lb/>
之為聖人事其求莫近於魯也孔子曰魯衞之政<lb/>
<pb n="KR4d0105_SBCK_030-12a"/>
兄弟也魯衞固兄弟而政豈兄弟也耶雖然周公<lb/>
教康叔以求商之遺民賢人君子長者康叔能修<lb/>
之武公文公有文章道化葢美哉淵乎憂而不困<lb/>
者於詩具在也孔子取之適衞而言曰庶矣哉如<lb/>
有用我者三年有成聖人之於衞亦不可無澤也<lb/>
秦幷天下立州郡至於今不改而君角之亡地澶<lb/>
即其墟始余自南州求濟中流而歎知衞之美也<lb/>
登南北城而望則山川迤靡圖記可指葢楚公頓<lb/>
丘泉源淇水須漕之地仿佛而在其詩曰如切如<lb/>
<pb n="KR4d0105_SBCK_030-12b"/>
</p>
<p>
磋如琢如磨彼姝者子何以告之則原其國俗好<lb/>
學而樂善本於餘習者如此自季札見夫五人者<lb/>
以謂衞多君子其國無故則其所從來者舊矣非<lb/>
特孔子時為然也而秦漢以降士或忘其故習不<lb/>
醇乎文學之緒有夏育尚氣任俠之風述往事者<lb/>
不善子羔脱身於孔氏之難而喜道仲<graphic n="KR1176" url="https://raw.githubusercontent.com/kanripo/KR-Gaiji/master/images/KR1176.png" mimeType="image/png"/>結纓於<lb/>
臺下之勇也葢莫盛於漢質直如汲黯曠時而不<lb/>
一人而倜儻喜戰鬬如後魏李崇輩比者迄於五<lb/>
代往往而出相望也反而思之然後知治天下病<lb/>
<pb n="KR4d0105_SBCK_030-13a"/>
學挍之不設太祖太宗神武不殺四夷屈降眞宗<lb/>
北廵叛虜奪氣而澶之人始開門相往來人人知<lb/>
本農桑勸學挍以不忘其故家遺俗之盛士亦稍<lb/>
稍能自有聞於時繇學生而取科第者自興國逮<lb/>
元豐可攷而記者若干人其一時行事皆有可道<lb/>
而不幸竆天且世無人者又不可勝訪斯巳盛矣<lb/>
今天子以儒術治天下而汲郡韓公之守澶也能<lb/>
推天子所以樂儒術之意行之其邦始命其叅軍<lb/>
晁補之率邦人諸生而與之游且告補之曰無所<lb/>
<pb n="KR4d0105_SBCK_030-13b"/>
</p>
<p>
待而興者豪傑也降是則君子不能無勸焉士而<lb/>
知讀書為儒取科第列士大夫以㱕榮其親榮其<lb/>
邦人焉亦可尚矣子無乃為次敘其名氏而記之<lb/>
予聞而益喜曰不可一日而不治者三畮之宅猶<lb/>
如此目前之事猶如此况人倫所以本乎跨浮梁<lb/>
而望大河之奔渾為馬圖為榮光神氣之發也獨<lb/>
人異哉將必有君子如季札之所道其理然也因<lb/>
歴攷其古之所以盛所以衰與夫風聲氣俗之變<lb/>
而載若干人者於其後使邦人諸生一過而知焉<lb/>
<pb n="KR4d0105_SBCK_030-14a"/>
後之大車駟馬洋洋乎四方人指以為勸者亦知<lb/>
夫所以致此自公之教而始也公名璹官右諫議<lb/>
大夫云元豐三年十二月某日記<lb/>
　　金鄉張氏重修園亭記<lb/>
濟為州治鉅野下土草木不殖其西北無山東南<lb/>
五十里乃有山而金鄉其東南邑故緡城地云嘗<lb/>
鑿山得金因為金山縣凡平土淺山無金此山乃<lb/>
有金知其地氣與竝澤異凡九榖果蓏土有宜有<lb/>
不宜此咸宜若松檜梅櫾遷乎其地而不能為良<lb/>
<pb n="KR4d0105_SBCK_030-14b"/>
</p>
<p>
者植此皆良又不可知也以余為兒時所聞見其<lb/>
俗饒美大家率輕作業樂善而好士厚子弟於學<lb/>
游客晨夜相面背于門庖無熄煙然不勌又好為<lb/>
園圃游樂事以相尚而非為利張氏其甲也其先<lb/>
世豐人太宗時侍御史肅字穆之以敢言不茍合<lb/>
四十謝事為王黄州所畏始起家而顯者也御史<lb/>
子畋字無逸髙介有父風亦早棄事初壊田作此<lb/>
園佳木異卉錯置竹萬竿出郭門而望蓊然秀色<lb/>
横野其陽金梭嶺隂賀溝起伏異狀其外莽蒼無<lb/>
<pb n="KR4d0105_SBCK_030-15a"/>
際目極可喜無逸得此因忘仕宦意而故張公安<lb/>
道石公曼卿皆與往來良厚園有亭曰先春張公<lb/>
客游愛之石公為宰毎醉而忘返也皆有詩畱亭<lb/>
上兩公前輩偉人傑士不妄以詩與人也葢六七<lb/>
十年矣前此無逸子孝綽孝基孝孫亦善士好客<lb/>
能修其先人之業猶及與余先大夫游聞先大夫<lb/>
稱焉不知園㡬時廢而元符中余南㱕始自鉅野<lb/>
遷此邑竝嶺行溝上秋稼離離雉驚起馬前館無<lb/>
遺址桃李不復在獨兩老檜離立榖壠間風雨摧<lb/>
<pb n="KR4d0105_SBCK_030-15b"/>
</p>
<p>
剥蒼皮白枝龍虎躩拏而上數十尺道衍隰而來<lb/>
未見也下馬半嶺北望南武七日諸山或斷或續<lb/>
屏列逺陸如畫其南數百鳬雁飛集鳴唼聲囘望<lb/>
白水明滅桑野間意甚樂之順塗而詠吾居不可<lb/>
以易此也因買田築室距百歩時時至其地捫檜<lb/>
坐石至於日入悵然惜兩公之跡將泯而恨無逸<lb/>
之不復見也而其孫大方從余游久乃語之大方<lb/>
則啾然有間曰此固張氏地請復焉未數嵗則築<lb/>
垣移植如其故徑檻旁午草木扶疎矣且營三亭<lb/>
<pb n="KR4d0105_SBCK_030-16a"/>
曰先春其舊名也曰樂意曰生香因曼卿之詩也<lb/>
又礲三石來言曰其一求文以記其事其二請書<lb/>
兩公詩與記俱傳也余欣然曰吾里俗衰不有君<lb/>
子何以使復善且為近市利日不足鋤犂腹飽則<lb/>
載粟入城市買士宅士無邑居故吾里之為士者<lb/>
微今子獨能羞而反之不致求贏餘既異俚俗意<lb/>
而憂世家之墜念祖父之所嘗游賢公才士之跡<lb/>
至此而俱熄也慨然圖復之又欲因文以傳尤異<lb/>
余何愛不為子記之亦稍稍化吾里持家猶子豈<lb/>
<pb n="KR4d0105_SBCK_030-16b"/>
</p>
<p>
但數過子相羊樂飲無人之境以忘吾老如是而<lb/>
巳也大觀二年七月十八日潁川晁補之記<lb/>
　　近智齋記<lb/>
傳曰計人之所知不若其所不知宇宙至廣萬物<lb/>
至夥千古至遠衆理至幽而欲以七尺之軀方寸<lb/>
之地盡攬而悉儲之譬以芥納山人知其不可故<lb/>
神智大矣德配蓍卦而㫺人猶或以謂智有所困<lb/>
神有所不通雖然聖人葢常通而不困夫常通而<lb/>
不困豈特其生而知之皆備於我者能若是亦必<lb/>
<pb n="KR4d0105_SBCK_030-17a"/>
曰好古敏以求之也而天下之不知者廼始曰聖<lb/>
人必其生而知之故不竆其曰好古敏以求之者<lb/>
孔子之所以自貶聖而不居之意也是不然祖述<lb/>
堯舜憲章文武律天時襲水土刪詩定書雅言執<lb/>
禮至於韋編三絶曰我於易則彬彬矣是固孔子<lb/>
所以學也豈曰我生而知之學皆可已哉雖然自<lb/>
其常通而不困語之神不可知而智則學者可以<lb/>
俱至舜稱智臧武仲亦稱智而臧武仲去舜逺雖<lb/>
才異亦學不造其極也學造其極則無不知故智<lb/>
<pb n="KR4d0105_SBCK_030-17b"/>
</p>
<p>
之為言惟好學為能近平居無事反觀而内融上<lb/>
思千載若存若亾中攬四海若隐若顯下索將來<lb/>
若絶若續譬空中雨欲數其滴有不勝知者矣欲<lb/>
知之奈何惟學而已矣學則聖人之智可近而不<lb/>
遠故物量無竆而聖人之智亦無竆用無竆逐無<lb/>
竆亦竆則凡理之不可勝知者有不能外吾之所<lb/>
察易曰通乎晝夜之道而知此古人所以事至而<lb/>
辨物來而名也可謂不智乎事物之過吾前如日<lb/>
月更代而無止而吾知所以應之如井泉愈汲而<lb/>
<pb n="KR4d0105_SBCK_030-18a"/>
愈不竭葢學之効如此不可謂不智也頃余術不<lb/>
與時偶廢官休其廛八年而巷之草沒屐或喭之<lb/>
輒自語曰足固未嘗刖而士相與戒而逺之曰是<lb/>
其術也不利人眤且招悔而袁君耕道獨往來從<lb/>
余者亦八年其意不衰或謝不見或乍見而不畱<lb/>
卒不懟或旦草見或易與言如家人卒不侮余歎<lb/>
曰甚矣耕道可謂好學也抑人所戒逺利近悔奈<lb/>
何耕道猶笑自如而余記誦益落文字益疎顧無<lb/>
以應耕道求又不敢以其不知而作者語之雖語<lb/>
<pb n="KR4d0105_SBCK_030-18b"/>
</p>
<p>
之而知也無涯使耕道何自入故第誦中庸語曰<lb/>
好學近乎智以勉之好學云者非孔子顔淵不得<lb/>
以私相與然各從其志獨顔淵得好學而已哉時<lb/>
習之為說譬氷水為之而寒於水茍不已則所不<lb/>
知當益知故求智者莫近反而言之則好官爵好<lb/>
貨財至塞其心如蹊間之茅者皆愚矣人之所以<lb/>
無知若草木自愚其心者耕道可不反戒而逺之<lb/>
惟恐其似若彼之相與戒而逺我哉因為之名其<lb/>
所居齋曰近智耕道勉之乃棟牖花竹起居之佚<lb/>
<pb n="KR4d0105_SBCK_030-19a"/>
視聽之適則不足道也大觀四年七月十四日記<lb/>
<pb n="KR4d0105_SBCK_030-19b"/>
</p>
<p>
濟北晁先生雞肋集卷第三十<lb/>
</p>
<p>
</p>
  </div>
</body>
</text>
</TEI>
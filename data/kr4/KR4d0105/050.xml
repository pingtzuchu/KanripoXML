<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_050-1a"/>
濟北晁先生雞肋集目録<lb/>
　第五十卷<lb/>
　　雜論<lb/>
　　　五代雜論十五篇<lb/>
<pb n="KR4d0105_SBCK_050-1b"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_050-2a"/>
濟北晁先生雞肋集巻第五十<lb/>
　五代雜論<lb/>
李克用追黄巢於宛胊不及而還過汴休軍封禪<lb/>
寺朱全忠饗克用於上源驛醉卧伏兵發郭景銖<lb/>
滅燭以水醒面而告以難隨電光縋尉氏門出還<lb/>
軍中天復元年全忠大舉擊晉晉人大懼㑹天大<lb/>
雨霖梁兵多疾解去二年梁軍遂圍太原克用大<lb/>
懼謀出奔雲州又欲奔匈奴而梁軍大疫解去<lb/>
　　右新史唐紀第四巻全忠所忌惟克用幾危<lb/>
<pb n="KR4d0105_SBCK_050-2b"/>
</p>
<p>
　　者數矣而卒免而李氏果代朱氏豈非天耶<lb/>
乾寧元年冬李克用攻幽州李匡儔棄城走追至<lb/>
景城見殺以劉仁恭為畱後四年仁恭叛晉克用<lb/>
以兵五萬擊仁恭戰于安塞克用大敗天復六年<lb/>
梁攻燕滄州燕王仁恭來乞師克用恨仁恭反覆<lb/>
欲不許其子存朂諫曰此吾復振之時也今天下<lb/>
之勢㱕梁者十七八彊如趙魏中山無不聽命是<lb/>
自河以北無為梁患者其所憚惟我與仁恭耳若<lb/>
燕晉合勢非梁之福也夫為天下者不顧小怨且<lb/>
<pb n="KR4d0105_SBCK_050-3a"/>
彼常困我而我急其難可因以徳而懷之是謂一<lb/>
舉而兩得此不可失之機也克用以為然乃為燕<lb/>
出兵梁圍乃解去<lb/>
　　右新史唐紀第四巻莊宗之得天下此其機<lb/>
　　也人情快目前之忿而暗耳後之利其察不<lb/>
　　察間不容髮惜其雄勇有逺畧如此至其得<lb/>
　　天下而為之殆今日不為明日計而蔽於所<lb/>
　　好權在近習國將顛而不知至身死人手為<lb/>
　　天下笑夫性習之相逺不至於是將夷狄之<lb/>
<pb n="KR4d0105_SBCK_050-3b"/>
　　情困則忍而思深樂則不圖後理固然哉<lb/>
李嗣源勸莊宗入汴嗣源以千騎先攻封丘門王<lb/>
瓚開門降莊宗後至見嗣源大喜手攬其衣以頭<lb/>
觸之曰天下與爾共之拜中書令<lb/>
　　右新史唐紀第六巻自李克用力戰伐與梁<lb/>
　　為敵國莊宗能繼其業遂得天下斯亦難矣<lb/>
　　方莊宗之入汴梁固未滅也㑹其得意遽思<lb/>
　　與人共之唐社稷未立天下之定於我未可<lb/>
　　知而所以許嗣源者已極矣夷狄尚氣喜於<lb/>
<pb n="KR4d0105_SBCK_050-4a"/>
　　意外一旦之獲而不圖後日無以復加之弊<lb/>
　　其兦非不幸也<lb/>
明宗家夷狄太宗養以為子賜名嗣源莊宗遣嗣<lb/>
源討趙在禮於魏軍變遂入汴<lb/>
廢帝本姓王氏明宗掠得之養以為子名曰從珂<lb/>
愍帝以為北京留守遂據城反以兵入京師<lb/>
　　右新史唐紀第六第七巻莊宗之入汴也嗣<lb/>
　　源先攻封丘門克之即拜中書令明宗之南<lb/>
　　也得從珂兵在後而軍聲大振即封潞王夫<lb/>
<pb n="KR4d0105_SBCK_050-4b"/>
　　養非族類以為巳姓而用其功以取天下功<lb/>
　　髙位迫而不知圖之禍可勝言哉然莊宗始<lb/>
　　與梁戰河上明宗功為多晚節溺於倡樂明<lb/>
　　宗取之其理固宜至明宗春秋已髙從珂之<lb/>
　　勢既迫大臣屢言忍而不斷以貽後患為可<lb/>
　　惜也夫雖然明宗與從珂所以簒人而有之<lb/>
　　其跡畧同而明宗於五代享國差久而從珂<lb/>
　　不旋踵而敗則亦各其才之分也<lb/>
明宗與梁人戰徳勝橋晉髙祖馬甲斷梁兵㡬及<lb/>
<pb n="KR4d0105_SBCK_050-5a"/>
劉知逺以所椉馬授之復取髙祖馬殿而還髙祖<lb/>
徳之愍帝出奔髙祖遇帝於衛州知逺盡殺帝左<lb/>
右留帝傳舍而去耶律徳光送髙祖至潞州臨決<lb/>
指知逺曰此都軍甚操刺無大故勿棄之後徙知<lb/>
逺領㱕徳恥與杜重威同制杜門不出髙祖怒欲<lb/>
罷其兵職趙瑩以為不可遣和凝就梁宣喻乃受<lb/>
命<lb/>
　　右新史第十巻五代惟梁唐竝立夾河百戰<lb/>
　　而唐得之梁又内亂其失國固無可疑者晉<lb/>
<pb n="KR4d0105_SBCK_050-5b"/>
　　取於唐漢取於晉周取於漢皆勲臣阻兵以<lb/>
　　危疑促禍惟其草昧君臣之分未定而藉人<lb/>
　　之力以取大寳一人得之一人従後而伺之<lb/>
　　至其已迫反為所取曾不旋踵悲夫徳不足<lb/>
　　以相君臣又牽於舊恩以不早辯其失也尚<lb/>
　　誰咎哉故必有聖人出而後天下大定非數<lb/>
　　也理也<lb/>
王檀字衆美京兆人事梁為天平軍節度使嘗招<lb/>
納兦盜居帳下帳下兵亂入殺檀<lb/>
<pb n="KR4d0105_SBCK_050-6a"/>
　　右新史第二十三巻古姦雄擁地阻兵招納<lb/>
　　逋逃茍須其力以濟者多矣檀事梁無貳且<lb/>
　　納盜以爲爪牙歟則恩不足懷威不足制而<lb/>
　　養虎自遺患可爲世之姦豪戒也<lb/>
王䖍裕琅邪人邢州孟遷降梁爲晉所圍太祖遣<lb/>
䖍裕以精兵百人疾馳晉圍入邢州遟明立梁旗<lb/>
幟於城上晉人以爲救兵至乃退已而晉兵復來<lb/>
䖍裕不能支遷執䖍裕以降於晉見殺<lb/>
　　右新史第二十三巻韓信用市人戰所以能<lb/>
<pb n="KR4d0105_SBCK_050-6b"/>
　　變化若神者其技惟不竆於披旗立幟之間<lb/>
　　故也䖍裕以百人入晉圍晉遽為解去亦竒<lb/>
　　矣得其一說而不知所以善其後至其復來<lb/>
　　安坐而受縛真兒戯哉<lb/>
昭宗以宰相徐彦若鎮鳯翔李茂貞不奉詔昭宗<lb/>
以茂貞不遜不能忍以問宰相杜讓能讓能以謂<lb/>
茂貞地大兵彊而唐力未可以致討鳯翔又近京<lb/>
師昜以自危而難於後悔昭宗怒曰吾不能孱孱<lb/>
坐受凌弱乃責讓能治兵而以覃王嗣昭為京西<lb/>
<pb n="KR4d0105_SBCK_050-7a"/>
招討使令下京師市人皆知其不可茂貞遂犯京<lb/>
師昭宗為殺兩樞宻賜讓能死讓能曰臣固先言<lb/>
之矣唯殺臣可以紓國難昭宗泣下霑襟<lb/>
　　右新史第四十巻唐之衰也以六軍之士不<lb/>
　　能當一鎮其所由來漸矣其患如大疽之著<lb/>
　　要害終潰而死而讓能曰姑忍之以待其自<lb/>
　　潰而已夫豈無一朝之䇿徼幸於復全乎史<lb/>
　　稱昭宗為人明儁初亦有志於興復而外患<lb/>
　　已成内無賢佐頗亦慨然思得非常之才而<lb/>
<pb n="KR4d0105_SBCK_050-7b"/>
　　用匪其人徒以益亂夫國之將兦雖有天命<lb/>
　　然拱手而待滅亦良可惜夫<lb/>
茂貞與韓建王行瑜犯京師謀廢昭宗立吉王保<lb/>
未果而李克用亦舉兵茂貞懼乃殺宰相韋昭度<lb/>
等而去晉兵已破王行瑜請擊茂貞昭宗詔罷晉<lb/>
軍克用歎曰唐不誅茂貞憂未已也<lb/>
　　右新史第四十巻唐所以未即兦正以彊藩<lb/>
　　自相持也使克用遂滅茂貞唐之兦更速云<lb/>
梁末帝以魏兵素驕難制乃分相澶衛三州建昭<lb/>
<pb n="KR4d0105_SBCK_050-8a"/>
徳軍魏博貝仍為天雄軍以賀徳倫為節度使分<lb/>
牙兵之半入昭徳効節軍將張彦執徳倫縦兵大<lb/>
掠末帝諭以詔書彦裂詔書抵于地乃迫徳倫降<lb/>
晉徳倫惶恐曰惟將軍命乃奉書莊宗莊宗入魏<lb/>
徳倫以彦逼已隂訴於莊宗莊宗斬彦於臨清而<lb/>
後入徙徳倫為大同軍節度使<lb/>
　　右新史第四十四巻莊宗所以得入魏由彦<lb/>
　　叛梁而降晉也其迫徳倫以降晉於梁則負<lb/>
　　矣而宜無以得罪於晉也然而徳倫訴之莊<lb/>
<pb n="KR4d0105_SBCK_050-8b"/>
　　宗莊宗終以逼其長為不順而斬彦彦死而<lb/>
　　魏人之心滋益服嗚呼莊宗可謂有君天下<lb/>
　　之度矣<lb/>
張全義臨濮人兦入黄巢賊中後仕梁為魏主莊<lb/>
宗入汴自洛來朝泥首請罪改封齊王初莊宗欲<lb/>
掘梁太祖墓斲棺戮屍全義以謂仇敵今已屠滅<lb/>
其家剖棺之戮非王者以大度示天下也莊宗以<lb/>
為然<lb/>
　　右新史第四十五巻全義草賊耳其諌莊宗<lb/>
<pb n="KR4d0105_SBCK_050-9a"/>
　　意雖徳梁而為此説亦庶乎長者之言也<lb/>
王守恩為静難軍節度使西京畱守加同中書門<lb/>
下平章事時周太祖以樞宻使將白文珂等軍西<lb/>
平三叛還過雒陽守恩以使相自處肩輿出迎太<lb/>
祖怒即日以頭子命文珂代守恩留守守恩方詣<lb/>
館謁坐於客次以竢見而吏馳報新畱守視事於<lb/>
府矣守恩大驚不知所為遂罷去奉朝請於京師<lb/>
　　右新史第四十六巻周太祖雖時已貴方將<lb/>
　　兵有功而守恩亦位髙悍倨難制至以尺紙<lb/>
<pb n="KR4d0105_SBCK_050-9b"/>
　　自外昜畱守頃刻而代而守恩束手從命上<lb/>
　　下怗息不敢有一言其取天位非一日之勢<lb/>
　　也<lb/>
唐制樞宻使常以宦者為之自梁用敬翔李振至<lb/>
莊宗始用武臣而權重將相髙祖時以宰相桑維<lb/>
翰李崧兼樞宻使劉處讓與宦者心不平之楊光<lb/>
逺之討范延光也以晉重兵在巳掌握舉動多驕<lb/>
恣其所求請髙祖頗裁抑之處讓言此非上意皆<lb/>
維翰崧等嫉公耳兵罷光逺訴之髙祖不得已罷<lb/>
<pb n="KR4d0105_SBCK_050-10a"/>
維翰等以處讓爲樞宻使凡所陳述多不稱旨處<lb/>
讓丁母憂遂以其印付中書而廢其職<lb/>
　　右新史第四十七巻劉處讓傳樞宻使自唐<lb/>
　　以宦者爲之内持權脅制人主其患非一日<lb/>
　　之故也莊宗改用武臣而安重誨之徒實制<lb/>
　　朝廷髙祖奪以付宰相名實稱矣雖其初宦<lb/>
　　者武臣不悦至爲罷維翰等然卒廢樞宻使<lb/>
　　不畀近習握兵之人自此始可謂有逺慮者<lb/>
　　也<lb/>
<pb n="KR4d0105_SBCK_050-10b"/>
荆南髙季興初為汴州富人李讓家僮梁祖竒其<lb/>
才開平中為荆南節度使同中書門下平章事唐<lb/>
莊宗時其下勸季興入朝京師既㱕莊宗心悔遣<lb/>
之季興曰吾行有二失來朝一失放還一失且主<lb/>
上百戰以取河南對功臣誇手抄春秋又曰我於<lb/>
手指上得天下其自矜伐如此吾可無慮矣<lb/>
　　右新史第六十九巻莊宗能嗣其先志復仇<lb/>
　　攘敵遂滅梁而有天下當此之時威震諸侯<lb/>
　　季興惶懼首以身朝如莊宗之言未大失也<lb/>
<pb n="KR4d0105_SBCK_050-11a"/>
　　而季興遽知其無能為自此遂安枕無勤王<lb/>
　　意而莊宗不終其業亦卒如其所料觀季興<lb/>
　　雖始以奴隸椉時亂離至擁旄鉞然智識如<lb/>
　　此其跨有十州傳子若孫豈偶然哉<lb/>
契丹初常推一大人建旗鼔以統八部某部大人<lb/>
遥輦立時劉仁恭據有幽州數出兵攻之每嵗秋<lb/>
霜落則出兵燒其野草契丹馬多饑死即以良馬<lb/>
賂仁恭求市牧地請聴盟約惟謹<lb/>
　　右新史第七十二巻論者謂戰國時如燕趙<lb/>
<pb n="KR4d0105_SBCK_050-11b"/>
　　小國内禦彊敵外攘戎虜孤立而無患不聞<lb/>
　　其以幣賂事人而偷安也其説信然觀仁恭<lb/>
　　非有英傑之才内困太原之討且殫其力以<lb/>
　　求附梁慮亾不暇而猶能外病契丹至反以<lb/>
　　馬賂仁恭求不侵擾惟恐不得然後知昔燕<lb/>
　　趙之所以守其國者亦必有説而後世猥曰<lb/>
　　虜益彊大非古者比至以中國全力不能一<lb/>
　　日㤀北顧憂夫使邉臣慮國如燕趙仁恭之<lb/>
　　圖已事而朝廷不預此唐之盛時所以用三<lb/>
<pb n="KR4d0105_SBCK_050-12a"/>
　　節度捍邉而無憂也<lb/>
<pb n="KR4d0105_SBCK_050-12b"/>
</p>
<p>
濟北晁先生雞肋集巻第五十<lb/>
</p>
<p>
</p>
  </div>
</body>
</text>
</TEI>
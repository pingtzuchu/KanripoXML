<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_056-1a"/>
濟北晁先生雞肋集目録<lb/>
　第五十六卷<lb/>
　　啟<lb/>
　　　謝授館職啟<lb/>
　　　揚州謝執政啟<lb/>
　　　齊州謝執政啟<lb/>
　　　湖州謝執政啟<lb/>
　　　上曾樞密啟<lb/>
　　　南京謝李中書啟<lb/>
<pb n="KR4d0105_SBCK_056-1b"/>
　　　亳州謝執政啟<lb/>
　　　亳州上李中書啟<lb/>
　　　賀中書韓相公啟<lb/>
　　　賀門下李侍郎啟<lb/>
　　　河中府謝執政啓<lb/>
　　　賀許左丞啟<lb/>
濟北晁先生雞肋集目録<hi>終</hi>
<pb n="KR4d0105_SBCK_056-2a"/>
濟北晁先生雞肋集巻第五十六<lb/>
　啟<lb/>
　　謝授館職啟<lb/>
誤縁公舉既不能引分而終辭濫俾試言又不獲<lb/>
竭愚而小補自宜汰斥尚玷題評秪有矜慙安知<lb/>
榮觀竊以挍讐之設始扵漢氏之購書員品之增<lb/>
盛扵唐室之好士故二代禮樂聲明之為備亦一<lb/>
時衣冠人物之使然惟麒麟延閣之華近閶闔鉤<lb/>
陳之䆳至謂道家羣玉之府葢象天官東壁之藏<lb/>
<pb n="KR4d0105_SBCK_056-2b"/>
近稽有宋之隆専號育材之地故招来於閒暇之<lb/>
日而官使於成就之時職非要而地嚴欲知其可<lb/>
貴禄已優而責寡使得以自修恭惟治平之初湥<lb/>
有講求之意詔四三輔選二十人當時彬彬最號<lb/>
得士厥後往往奮為名臣逮神<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>之末年起治官<lb/>
之廢典是正蘭臺之秩以延虎觀之儒而龍胡莫<lb/>
攀風御已逺欽文母思齊之聖當成王求助之初<lb/>
咨謀大臣修舉故事繄詔書所以取之之意則欲<lb/>
其有行義政事好學而能文至策問所以攷之之<lb/>
<pb n="KR4d0105_SBCK_056-3a"/>
方又欲其知忠厚勵精扶衰而救溢竊思在上詳<lb/>
延之若是則觀異時施設之謂何宜得譽髦以副<lb/>
側席如補之者系出簮紱單平之後才非丘園耿<lb/>
介之良不意姓名之無聞乃煩丞弼之過聽昭囘<lb/>
地近英俊朋来閲九奏於洞庭徒知神駭飛雙鳬<lb/>
於渤海更覺身微加以陟岵永悲臥漳久薾孤將<lb/>
五千之卒空有壯心立解十二之牛曾無敏手雖<lb/>
欲自勉竟不能奇攷古不究其本根議政終成於<lb/>
迂闊主父屢困九事敢期於八收公孫太疎十䇿<lb/>
<pb n="KR4d0105_SBCK_056-3b"/>
乃㣲於一得正使焦頭而爛額猶足為功真成毁<lb/>
瓦而畫墁尚容見食服訓辭之甚厚預刊緝以為<lb/>
榮非止見黄香未見之書以資雜博亦欲正劉晏<lb/>
不正之字固有愚衷静言所遭良出於幸斯葢伏<lb/>
遇某官幾㣲謀國忠藎致君湥明致治之原要在<lb/>
得人之盛<hi>不待文王而興自任伊尹之重蘇公即云傳百聖道為一世師</hi>大儒之<lb/>
効吾道方興多士以寧斯文永賴顧容淺陋亦誤<lb/>
采收㫺班超以秉筆得令史而不慙陽城以愛書<lb/>
從院吏而自給彼皆慷慨有志之士敦朴可用之<lb/>
<pb n="KR4d0105_SBCK_056-4a"/>
才茍得以文墨而効官則雖為卑賤而可喜而况<lb/>
加以樂育借之美名方朝廷耆艾之具来與巖穴<lb/>
幽奇之咸在世逢有道之會人望大平之期屬當<lb/>
是時乃在此選雖復中才之難彊猶將奮發於有<lb/>
為補之願治氣養心修辭居業粗希前輩豈惟文<lb/>
字之末流未負平生儻以功名而自致<lb/>
　　揚州謝執政啟<lb/>
囊空坐笑輒傾將母之誠鈞播無私偶遂佐州之<lb/>
請意雖甘於逺外跡終渉於干摩伏自思惟良湥<lb/>
<pb n="KR4d0105_SBCK_056-4b"/>
震慄竊以聖人在上孰不懷利見之心君子處躬<lb/>
葢亦有常分之守智足以圖則當畢慮力可以任<lb/>
則宜竭能固有埽曹相之門而藉以求通客常侯<lb/>
之舍而因兹得召志義有在夤縁不嫌其次實事<lb/>
未聞虚名可貴所以樊英聘而漢稱得衆禰衡棄<lb/>
而魏為失人雖非車輿輗軏之利行猶曰園林鴻<lb/>
鵠之為觀凡是二者必居一焉如補之者質薄自<lb/>
憐學迂寡用陛下纂極之日羣公入輔之初旁<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
廢捐不間疎逖亦預諸生之選入陪三館之遊朝<lb/>
<pb n="KR4d0105_SBCK_056-5a"/>
廷清明官省閒暇鵷鸞逸翮競髙舉於丹霄麋鹿<lb/>
野心終自懐於豐草仰慙教載之恵未知補報之<lb/>
期願試米鹽且親甘㫖魏君幞被非見汰於盛時<lb/>
蕭子抱關亦各從其私好此葢伏遇某官引君以<lb/>
道附衆以文養材無一介之遺建官必羣議之與<lb/>
發為久大故能贊於乾坤馴致中和葢將興於禮<lb/>
樂夫何小醜首玷至公江陽故都民俗信美矧備<lb/>
倅貳足竭疲駑尚假歳時不慙刻鵠之類鶩庶幾<lb/>
平㫺未忍轉衣而為裳誓殫勤勞粗有寸尺仰酬<lb/>
<pb n="KR4d0105_SBCK_056-5b"/>
覆燾之徳次納甄陶之仁<lb/>
　　齊州謝執政啟<lb/>
擢躋中祕九換歲華丐補外官兩從私便惟愚疎<lb/>
之何有實幸會之已多弛負云初拊躬以惕伏念<lb/>
補之總角之歲粗習義方始冠之年即嬰家難奮<lb/>
飢寒而自立信詩禮以無師偶塵科名遂列學校<lb/>
至預讐書之選悉縁試藝而升蓬蒿仲蔚之園風<lb/>
雨子桑之屋技無庸而常佚老將至而自驚是以<lb/>
陪羣俊而蹲循思古人而緬邈自請試事庶幾食<lb/>
<pb n="KR4d0105_SBCK_056-6a"/>
功還朝適已踰年於法又當為郡遂上煩於聽察<lb/>
因俯徇於悃悰假以名城榮其將母既無烹鮮製<lb/>
錦可採之譽滋有羸瓶脱輻不勝之憂斯葢伏遇<lb/>
某官以道事君有功及物推明先朝典章文物之<lb/>
具崇養在位靖恭正直之心葢欲羣工助成累盛<lb/>
故茲優寄猥逮非宜忘朽木之難雕責駑馬以勿<lb/>
舍人安其分事可以興况復此邦素稱難治某自<lb/>
顧無術但知用心豈惟鄉飮盥洗才薄不足以化<lb/>
民亦恐柱後恵文威克未可以濟務尚稍寛於轡<lb/>
<pb n="KR4d0105_SBCK_056-6b"/>
策得小假於歳時倘有秋毫上酬鈞造<lb/>
　　湖州謝執政啟<lb/>
承流已幸昜地更優荷平施之每加撫中情而屢<lb/>
愧伏念補之稟生鄙滯逢世盛明學術素疎入必<lb/>
更文字之選吏能何取出猶當民社之行且復數<lb/>
奇寡偶孤煢未隕之餘而幸刮垢磨光寛大兼容<lb/>
之際蕭條起廢跼蹐臨官常欲随其所遇而必竭<lb/>
筋力之能儻可無歉於心而粗塞廪食之責而况<lb/>
河東股肱要害之郡吳興山水清逺之邦不縁丐<lb/>
<pb n="KR4d0105_SBCK_056-7a"/>
求繼用付畀未覺川塗之邈但知舟檝之安自顧<lb/>
何人所䝉若此斯葢伏遇某官夔龍著業丙魏揚<lb/>
聲般役衆工雖各趨而皆當醫調百藥葢異用而<lb/>
咸宜故此下材尚叨器使受恩必報思擁篲以無<lb/>
從陳力不能念乞身而未可<lb/>
　　上曾樞密啟<lb/>
召還禁闥擢貳樞庭凡在陶鎔舉増慶幸恭以某<lb/>
官忠良舊望經濟閎才被遇先朝廻翔近列文章<lb/>
潤色豈徒詔令之間樽爼折衝葢出精神之動偉<lb/>
<pb n="KR4d0105_SBCK_056-7b"/>
聖謨之獨運藹賢徳以具来果膺揀圖首預機政<lb/>
某蚤縁世舊實被甄収悵坐縶於守麾阻趍承於<lb/>
台屏歡欣踴躍倍萬常情<lb/>
　　南京謝李中書啟<lb/>
不䖍法守致速人言尚賴原情姑從降秩馳驅就<lb/>
道跼蹐臨官荷天地之曲成玷鈞衡之平施重叨<lb/>
安便幾至涕洟補之聞大匠取材無不可施於繩<lb/>
墨中材見遇悉能自附於功名從古以然惟人所<lb/>
任而補之稟資朽薄處已拙疎被䝉國士之知塵<lb/>
<pb n="KR4d0105_SBCK_056-8a"/>
汚文館之選未嘗試用於一事徒茲廩食者十年<lb/>
羣飛刺天自椉時而遇合決起控地獨揣分而退<lb/>
安葢當庚午之冬即請廣陵之佐居然充數坐及<lb/>
成資以彼大邦凡更四守既憃愚之無補又施設<lb/>
之不専乃廢城闉有故亭榭數里而近歴年于茲<lb/>
至于昜弊為新增小使大以職事束於為貳在人<lb/>
情或所不争而又<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>李宗諤祥符之圖稽皇甫湜<lb/>
長慶之記葢莭使游觀之舊有玉鈎摘星之名郡<lb/>
當水衝人㫺目覩似聞杜牧之句別有雷唐之基<lb/>
<pb n="KR4d0105_SBCK_056-8b"/>
明月揚州誰家水調此詩具在此地可求惟昧周<lb/>
防罔思輟止謂經營不急實牽連佐守之時然斧<lb/>
斤未加皆成就還朝之後文撿良在歳月可推非<lb/>
門牆髙誼已湥察其無它則菅蒯賤生亦安得有<lb/>
今日仍偶去官而會赦乃煩善貸而兼收第解藩<lb/>
麾旋霑禄養仰聖時之忠厚俯小已以驚惶斯葢<lb/>
伏遇某官以道事君推誠與下無私足以助元化<lb/>
有容足以撫羣倫發為久大之圖馴致中和之盛<lb/>
故寛罪戾未遂棄捐失官與官從近得近使自為<lb/>
<pb n="KR4d0105_SBCK_056-9a"/>
計不過若斯已幸匿瑕敢同車馬之不受尚為躍<lb/>
冶湥慙桃李之無言固當克謹官箴益修士操信<lb/>
於知己雖後世淺夫慕義感遇之詞亦不失人葢<lb/>
自㫺君子成功立名之本補之願不忘舊徳常在<lb/>
下風<lb/>
　　亳州謝執政啟<lb/>
以罪貶官偷安為幸因嫌易地得近已多每煩造<lb/>
物之仁秪劇中情之愧伏念補之本由寒鄙偶在<lb/>
選掄舍矢盡遲識野麋之至弱運斤不顧知社櫟<lb/>
<pb n="KR4d0105_SBCK_056-9b"/>
之無堪同時館中最下郡守竊謂追羣髦則不足<lb/>
營一職其庶幾不圖迂疎尚罣咎悔量才揣分力<lb/>
如虎以安能計事言功食無魚而敢歎葢既釋耒<lb/>
耜而在此則欲去斗筲而何之賴䝉矜憐不逺移<lb/>
徙斯葢伏遇某官引君扵道附衆以文方薰陶乎<lb/>
大和以積累於至治故記嵬瑣不終棄捐某敢不<lb/>
慎跣之傷念鞭其後淹留抑末時亹亹而過中亮<lb/>
直敢云心怦怦其何極猶有異日寧忘至恩<lb/>
　　亳州上李中書啟<lb/>
<pb n="KR4d0105_SBCK_056-10a"/>
夙被採收久知幸會訏俞地重敢復恃於門牆犇<lb/>
走位卑自宜疎於竿牘載寢興而念此終震疊而<lb/>
怛然葢以十年之遇未酬一切之儀又闕坐恐魚<lb/>
鳥池林莫還遂令階庭踵武長埽飄零自力企慕<lb/>
更勤恭惟邇来調燮燕閒神明勞相伏以某官贊<lb/>
天化育為士宗師學隘囷倉曠山川之受納文非<lb/>
纂繡耿經緯之昭囘既剛毅以有容亦柔嘉而維<lb/>
則此老氏嘗稱君子之盛徳抑仲尼所謂善人之<lb/>
為邦加以遵正<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>父之益恭兼萬石君之至慎良<lb/>
<pb n="KR4d0105_SBCK_056-10b"/>
法美政世但見於持循密議逺圖中已殫於裨補<lb/>
要使禮刑達而内叙兵食足而外賓副上主求舊<lb/>
之心終先朝用儒之効此大雅意寧衆人知而補<lb/>
之幸逢休明偶脱泥滓亦欲憤發自見毫毛孤植<lb/>
難伸良辰不與平生狂狷之尚中年期待之私一<lb/>
事莫諧三歎何補獨竊比漢臣之自誦忘本則難<lb/>
豈徒如魏虜之感恩必報而去第以賦分薄而造<lb/>
物不能厚稟資拙而匠石無由工開籠鵠失而始<lb/>
驚捩手羮空而自笑迷塗未返壯日已賒惟激烈<lb/>
<pb n="KR4d0105_SBCK_056-11a"/>
之素懷則蕭條而長在每羞王密謁楊震之意猶<lb/>
鄙谷永謝王鳳之詞使愚無似有宣光不比之稱<lb/>
則賢我公乃獻子可賀之舉然而志闊事迕才疎<lb/>
効遲下若戰國公子之市名當時羣豪之赴義猶<lb/>
可蒯緱彈鋏預三千客而有魚或能左手捧槃招<lb/>
十九人而俱歃此自不果它復何言第依庇存姑<lb/>
逭疵悔念虚死不如立節而止謗莫若自修鶴鳴<lb/>
逺而終聞蘭生幽而亦佩誠足動金石則有不誠<lb/>
無不動信可行蠻貃則有不信無不行奔踶可馴<lb/>
<pb n="KR4d0105_SBCK_056-11b"/>
千里要煩於良馭鉛刀且弊一割更繄於善操重<lb/>
惟左右以主張吾道之公有識拔後輩之譽取人<lb/>
以恕得士多賢彚茹而升簮履皆在醫門容疾富<lb/>
績仁鄰寧其中棄之乎既已辱収之矣用此自信<lb/>
獨無介然若唐兩生奏記當路至願爲燎供席蒸<lb/>
芝効祥顧有義焉何至是也更望日崇令問益被<lb/>
眷圖早正台衡大庇倫品不惟一士獨荷至私方<lb/>
屆寒凉尚賒侍省伏乞爲上自夀副人所瞻下情<lb/>
無任鄉往傾頌懇切之至<lb/>
<pb n="KR4d0105_SBCK_056-12a"/>
　　賀中書韓相公啟<lb/>
伏自頃者初膺眷任入預政機屬時三館之虚已<lb/>
在諸生之選間因造請似辱收憐然闕門之外已<lb/>
疎而朝廷之閒甚密絶編志墮越俎義慙言不獲<lb/>
伸事無所試上辜期待分絶激昂既流落於州麾<lb/>
旋顛危扵筦庫伏遇左右巻舒以道從違在公雖<lb/>
均佚於留居尚倚平於世論慮以罪衊仰玷生成<lb/>
故門牆之問莫修而魚鳥之情愈闊側聞枚卜峻<lb/>
陟鼎司遐徼同音歡呼共慶即日伏惟圖國有道<lb/>
<pb n="KR4d0105_SBCK_056-12b"/>
自天降休恭以某官剛大直溫柔嘉寛栗山嶽不<lb/>
動江海有容蹈君子之中庸知古人之出處皇天<lb/>
祚聖治世立賢煒仁祖之規摹有魏公之風烈大<lb/>
數已得末流易防一昨初聞命行繼覩章下忠合<lb/>
上慮義激士心豈惟以千秋一言而取封葢將試<lb/>
元崇十事而後入以謂可否分年而異處忠邪指<lb/>
類而竝驅米斗至於千錢民室幾於九去此方今<lb/>
公患之至急與當宁軫憂之最湥迺大臣先已究<lb/>
知則天下夫復何慮然可否但繄於審訪而忠邪<lb/>
<pb n="KR4d0105_SBCK_056-13a"/>
正懼於難分虞氏豈非用大中成周可謂建皇極<lb/>
既憂讒説之震亦病叨懫之欽嘗聞去蟻以培隄<lb/>
未有留蠧而蕃木母疾之已甚則固可姑存而勿<lb/>
論則實難彰癉不淆勸沮廼立理有萬慮行非一<lb/>
歧同何必親疏豈皆異魏舒始似無取鄭朋初若<lb/>
可通安得遽知要因久見必使左右皆正直内外<lb/>
無欺誣則可否自陳於前是非不覈而定成周虞<lb/>
氏廼得庶幾皇極大中扵焉攸叙憂糴䘏莩尚何<lb/>
足言休兵務農便可無患然補之處疎逺而謀近<lb/>
<pb n="KR4d0105_SBCK_056-13b"/>
懐蹇淺而計湥亦恃十年嘗承一盼重念補之稟<lb/>
資頑鄙賦命奇窮勤苦幼能乖違壯日憂虞晚節<lb/>
摧絶盛時不别不白以得嫌無拳無勇以䝉垢遭<lb/>
譴逺徙重罹閔䘮終亡僅存再被竄逐邅囘五六<lb/>
年内往返九千里餘未省蹊田亦遇奪牛之罰何<lb/>
嘗盜肉猥逢鬭犬之還不死濤淵稍佐民社世當<lb/>
至徳之運人望太平之功拾穗行歌問百年而如<lb/>
此飯蔬没齒甘一介之當然豈敢謀身尚懐報主<lb/>
耿耿自信昭昭實臨更願尊所聞之髙明躋斯民<lb/>
<pb n="KR4d0105_SBCK_056-14a"/>
以仁夀造次啟沃終始持循然後朝廷四海䝉逺<lb/>
猷大夫庶士無遺患國是永建家聲益隆以副上<lb/>
之倚毗以慰人之頌望旅瑣方困閽髙莫親<lb/>
　　賀門下李侍郎啟<lb/>
伏自頃者端亮得讒留居均佚旋失芘休之賴即<lb/>
懐顛沛之憂茫無事倪若有期會滄溟不改歎自<lb/>
蕩之波臣天雨何心笑流行之木偶單舟將母逺<lb/>
道遘凶忠兼孝以兩虧影與形而相弔人理斯酷<lb/>
生望莫蘄矧未至於怨仇仍重罹於竄辱實虞罪<lb/>
<pb n="KR4d0105_SBCK_056-14b"/>
垢更累已知故卵翼之恵山隆而寒暄之儀響闃<lb/>
諒惟大雅闊此細圖不然孤生安取今日再聆柄<lb/>
任增激懽悰伏惟即日鼎燮勞心天休助順恭以<lb/>
某官江河致逺柱石扶危文能附而武能威剛不<lb/>
吐而柔不茹體和爲決以厲濟溫中正而通優游<lb/>
以法謀議逺而始驗誠信久而後彰故於仁聖之<lb/>
勃興復以勲賢而首用雲行雨施魚躍鳶飛九重<lb/>
開皇極之言三事起協恭之慮不爲巳甚廼見至<lb/>
平民誦斯言士知此意然有道也由是廣之而補<lb/>
<pb n="KR4d0105_SBCK_056-15a"/>
之稟資甚頑賦命至薄駑駕難企龍門誤登垂十<lb/>
五年間挽推已至行五十歳矣跋疐奈何抱瑟自<lb/>
憐毁車欲去奪蹊田尚為有罪況廼初不蹊田赦<lb/>
食馬猶足求功而又未嘗食馬滌器不慙市上受<lb/>
經自所獄中糠覈而肥卑溼亦夀似鴞集者多矣<lb/>
何必更占異雞鳴者有之惟知不應既非意可以<lb/>
遣者亦往事安足論哉第以少嘗妄計於進為老<lb/>
欲不虚於期待屬重光之撫運與百執以同升偶<lb/>
脱濤淵稍佐民社起死之恩既厚捐生之誓益堅<lb/>
<pb n="KR4d0105_SBCK_056-15b"/>
且縁心困而慮衡更識言難而行訒噎因戒食折<lb/>
自知醫審曲則全悟孫以出正爾局促轅下何由<lb/>
頴脱囊中重惟左右學窮象先識際綿炳固曰有<lb/>
容所以大無私謂之王而惟危故能論心非幾何<lb/>
以成務且事有可否易辯廼人有忠邪難分則欲<lb/>
開大中無忽近慮疏豈皆異同未必親袁盎始議<lb/>
絳侯後更獲助鄭朋初通蕭傅卒反見傷若此實<lb/>
繁胡可槩視察就義若渴之故審應問如響之情<lb/>
借曰比常好先亦意隨必有事造次啟沃終始持<lb/>
<pb n="KR4d0105_SBCK_056-16a"/>
循顯則欲馬不敗羣隠則欲木無藏蠧公是若建<lb/>
朋黨必消如此而後天下國家䝉遠猷大夫卿士<lb/>
無遺患觀海恐漫睨柯足知雖未乏戴崇宴見後<lb/>
堂之頃然可無陸賈㣲言湥念之間竊自比龜智<lb/>
能靈人誠不思蠺飽不為己乃曹丘顧金掠美則<lb/>
安敢若魯連解紛無取其庶幾亦有命焉非所期<lb/>
也更望日崇令問益被眷圖蚤正冢司大庇羣品<lb/>
豈惟一士獨荷至私方戒寒凉尚賒待省<lb/>
　　河中府謝執政啟<lb/>
<pb n="KR4d0105_SBCK_056-16b"/>
明恩起廢首玷劇曹衰疾便私尚叨名閫盡出鈞<lb/>
陶之巨賜寧同草木之無知引分每踰撫躬湥媿<lb/>
竊以讀書非無用之具固將圖試而求行事君當<lb/>
有爲之時孰不願知而幸遇賢者奮身而任大中<lb/>
材隨類以効長寸隂尺璧之匪輕贏糧躍馬而恐<lb/>
後又如出蔀見日去盆望天所宜欣對亨嘉鮮明<lb/>
注目安有自爲連蹇俛黙向隅惟能技之不同故<lb/>
㑹逢之相邈如補之者禀生至薄渉世又疎違道<lb/>
徳之初心獲聲名而過實畫蛇之足嘗奪飲而固<lb/>
<pb n="KR4d0105_SBCK_056-17a"/>
宜䝉虎之皮或得攻而何怪一昨初湔謫籍即備<lb/>
史官以半生文字之中而白首江湖之遠忽䝉此<lb/>
選豈是素期故始榮所得而冒居終揣不能而知<lb/>
止屬饜為請與郡復優使自為謀不過如是此葢<lb/>
伏遇某官柱石扶遠蓍龜見㣲直方大以正邦周<lb/>
徧咸而濟物雖良樂所過絶足為已空然和扁一<lb/>
經沉痼猶皆起將益收羣俊之助與共厎太平之<lb/>
功况補之嘗履閨臺今守民社未負韲鹽之學敢<lb/>
忘卵翼之私<lb/>
<pb n="KR4d0105_SBCK_056-17b"/>
　　賀許左丞啟<lb/>
再膺制命入秉政機仁賢類升華夏均福恭惟某<lb/>
官徽猷甚遠廣譽早施文能附而武能威濟之以<lb/>
學剛不吐而柔不茹葢出於中徇公滅私以退為<lb/>
進故能使兩朝而一節冠百吏而獨先上方總攬<lb/>
權綱詢謀治體務進中和之士以期久大之功民<lb/>
俗利疚之悉知人材能鄙之素識欽惟圖舊靡不<lb/>
䝉休而補之書生後来曲士寡與同形骸於樗櫟<lb/>
寄蹤跡於萍蓬伏念門下召還坤維之年再升鼇<lb/>
<pb n="KR4d0105_SBCK_056-18a"/>
禁之日實縁典挍嘗莅諸儒眷言賤疎以備三館<lb/>
不以年輩官聨之夐隔每扵勞問與進而甚温旋<lb/>
躋廟堂復在甄冶困屢空於甘㫖求自効扵米鹽<lb/>
似䝉奨憐不忍棄外藏中心而敢廢報知巳以未<lb/>
遑而素拙少思縁公獲坐尚以頃年之眚復更數<lb/>
赦之餘上煩貸全猶竊安便奪麾符者彌歳徙佐<lb/>
貳者兩邦尤悔寧追省循已屢長鞭莫及固駑蹇<lb/>
之難驅大厦方成亦飛鳴而自喜悵坐縻於官守<lb/>
阻趨奉扵鈞閎<lb/>
<pb n="KR4d0105_SBCK_056-18b"/>
</p>
<p>
濟北晁先生雞肋集巻第五十六<lb/>
<pb n="KR4d0105_SBCK_056-19a"/>
</p>
<p>
</p>
  </div>
</body>
</text>
</TEI>
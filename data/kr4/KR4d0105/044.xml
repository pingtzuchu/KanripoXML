<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0105_SBCK_044-1a"/>
濟北晁先生雞肋集目録<lb/>
　第四十四巻<lb/>
　　雜論<lb/>
　　　西漢雜論十四篇<lb/>
<pb n="KR4d0105_SBCK_044-1b"/>
</p>
<p>
濟北晁先生雞肋集目録<hi>終</hi>
<pb n="KR4d0105_SBCK_044-2a"/>
濟北晁先生雞肋集巻第四十四<lb/>
　　西漢雜論<lb/>
宣帝即位溫舒上書言宜尚徳緩刑<hi>云云</hi>秦有十<lb/>
失其一尚存治獄之吏是也譽䛕之聲日滿於耳<lb/>
虚美熏心實禍蔽塞此乃秦之所以亡天下也夫<lb/>
人情安則樂生痛則思死棰楚之下何求而不得<lb/>
故囚不勝痛則飾辭以視之吏治者利其然則指<lb/>
道以明之上奏畏卻則鍛鍊而周内之盖奏當之<lb/>
成雖咎繇聼之猶以為死有餘辜何則成鍊者衆<lb/>
<pb n="KR4d0105_SBCK_044-2b"/>
文致之罪明也上善其言遷廣陽私府長<lb/>
　　右路溫舒傳第二十一班固以賈山鄒陽枚<lb/>
　　椉路溫舒四人者傳相附以其上書論事類<lb/>
　　也然山於孝文恭儉之主至借秦為喻及諷<lb/>
　　其與賢士共射獵雖憂深思逺有豫防之忠<lb/>
　　而文帝亦何至是哉陽椉遊吳與梁不得已<lb/>
　　而説而吳梁何足遊且説哉溫舒遇宣帝有<lb/>
　　為議與時㑹意刻覈之風其弊為酷烈故深<lb/>
　　指秦失而宣帝至是亦深見采納世被其利<lb/>
<pb n="KR4d0105_SBCK_044-3a"/>
　　過三人逺矣固之言曰山自下劘上陽椉遊<lb/>
　　危國然卒免刑戮者其言正也溫舒辭順而<lb/>
　　意篤遂為世家宜哉是固於四人者未有間<lb/>
　　也山陽椉皆浮於辭類非深切事情而溫舒<lb/>
　　論失之存獨指獄吏與言虚美熏心實禍蔽<lb/>
　　塞及獄吏成鍊之情可以為百世戒確乎其<lb/>
　　言如飢之粟病之藥也凜乎其志有治世大<lb/>
　　臣之風矣固以其上書論事類乃溫舒言可<lb/>
　　施於事非三人者之類也<lb/>
<pb n="KR4d0105_SBCK_044-3b"/>
上議置丞相太尉籍福説蚡曰魏其侯貴乆矣素<lb/>
天下士歸之今将軍初興未如即上以将軍為相<lb/>
必讓魏其魏其為相將軍必為太尉太尉相尊等<lb/>
耳有讓賢名蚡迺微言太后風上於是迺以嬰為<lb/>
丞相蚡為太尉籍福賀嬰因弔曰君侯喜善疾惡<lb/>
方今善人譽君侯故至丞相然惡人衆亦且毁君<lb/>
侯君侯能兼容則幸久不能今以毁去矣嬰不聼<lb/>
夫出蚡遂怒曰此吾驕灌夫罪也迺令騎留夫夫<lb/>
不得出籍福起為謝案夫項令謝夫愈怒不肯順<lb/>
<pb n="KR4d0105_SBCK_044-4a"/>
蚡迺戲騎縛夫<lb/>
　　右田蚡灌夫傳第二十二籍福似専為蚡游<lb/>
　　説者故其意每助蚡然教蚡以下嬰讓相則<lb/>
　　智矣至説嬰兼容案夫使謝則無意於害竇<lb/>
　　灌者蚡能用嬰夫不能用故蚡全而兩人死<lb/>
　　也<lb/>
淮南王安入朝時蚡為太尉迎安霸上謂安曰上<lb/>
未有太子大王最賢髙祖孫即宫車晏駕非大王<lb/>
尚誰立哉淮南王大喜厚遺金錢財物上自嬰夫<lb/>
<pb n="KR4d0105_SBCK_044-4b"/>
</p>
<p>
事時不直蚡特為太后故及聞淮南事上曰使武<lb/>
安侯在者族矣<lb/>
　　右灌夫傳第二十二蚡嬰三人者皆召權利<lb/>
　　以氣相傾而交禍蚡雖免於誅而死不旋踵<lb/>
　　見怪物焉班固以謂凶徳叅㑹其才不足相<lb/>
　　優劣也雖然嬰為差賢其救夫死亦出於義<lb/>
　　何則方梁孝王倚太后愛而景帝未立太子<lb/>
　　酒酣上從容曰千秋萬嵗後傳王太后驩嬰<lb/>
　　獨引巵酒進上曰天下者高祖天下父子相<lb/>
<pb n="KR4d0105_SBCK_044-5a"/>
　　傳漢之約也上何以得傳梁王太后由此憎<lb/>
　　嬰及栗太子廢嬰為傅又力爭不能得謝病<lb/>
　　去嬰為人臣於此亦足賢矣蚡以大臣當淮<lb/>
　　南王以藩臣入朝迎安霸上乃私許安以宫<lb/>
　　車晏駕而立安夫為人臣如此而不族豈不<lb/>
　　幸哉武帝英主自初即位故已嫉蚡専曰君<lb/>
　　除吏盡未吾亦欲除吏又曰遂取武庫及東<lb/>
　　朝廷辯内吏是魏其後不堅上罵内史曰吾<lb/>
　　并斬若属矣則帝意直嬰無意族夫可知徒<lb/>
<pb n="KR4d0105_SBCK_044-5b"/>
　　以黽俛從太后而兩人族嗟乎人君雖謹於<lb/>
　　奉親而族人之家刑亦可以濫設哉至淮南<lb/>
　　王反乃始歎息謂蚡在當族然亦竟不正蚡<lb/>
　　罪非也<lb/>
梁王以至親故得自置相二千石出入遊戲僭於<lb/>
天子天子聞之心不善太后知帝弗善迺怒梁使<lb/>
者弗見安國為梁使見大長公主而泣曰何梁王<lb/>
為人子之孝為人臣之忠而太后曽不省也<hi>云云</hi>
公孫詭羊勝説王求為帝太子及益地事隂使人<lb/>
<pb n="KR4d0105_SBCK_044-6a"/>
刺漢用事謀臣及殺故吳相爰盎<hi>云云</hi>景帝遣捕詭<lb/>
勝必得安國聞詭勝匿王所迺入見王而泣曰主<lb/>
辱者臣死大王無良臣故紛紛至此今勝詭不得<lb/>
請辭賜死王曰何至此<hi>云云</hi>安國曰今大王列在<lb/>
諸侯訹邪臣浮説犯上禁橈明法天子以太后故<lb/>
不忍致法於大王幸大王自改大王終不覺寤<hi>云</hi>
<hi>云</hi>
　　右韓安國傳第二十二漢初接秦雖經術粗<lb/>
　　亡然卿大夫論事猶習捭闔務以奪人梁王<lb/>
<pb n="KR4d0105_SBCK_044-6b"/>
</p>
<p>
　　倚帝弟僭踰而安國稱其忠孝以解上意而<lb/>
　　全梁意雖愛主然梁安得為忠孝哉非正論<lb/>
　　也然使安國非君子愛人以姑息而已者耶<lb/>
　　則進為㒺上退亦適足以驕王而未足以全<lb/>
　　梁至勝詭為姦而安國正色不撓諭以禍福<lb/>
　　明甚王雖驕即知懼而出勝詭使天子全兄<lb/>
　　弟愛而梁以安盖為漢語則佑梁為梁語則<lb/>
　　尊漢然則安國非愛人以姑息者也謀也<lb/>
安國坐法失官家居武帝即位田蚡親貴用事安<lb/>
<pb n="KR4d0105_SBCK_044-7a"/>
國以五百金遺蚡蚡言安國太后上素聞安國賢<lb/>
即召以為北地都尉遷為大司農其年蚡為丞相<lb/>
安國為御史大夫<lb/>
　　右韓安國傳第二十二漢賢臣如安國者少<lb/>
　　安國而賄況其下者哉<lb/>
趙王彭祖薨時淖姬兄為漢宦者召問淖子何如<lb/>
對曰為人多欲上曰多欲不宜君國子民問武始<lb/>
侯昌何如曰无咎無譽上曰如是可矣遣使者立<lb/>
昌<lb/>
<pb n="KR4d0105_SBCK_044-7b"/>
　　右景十三王傳第二十三趙敬肅王傳傳曰<lb/>
　　無徳而富貴謂之不幸王同姓非以賢勞也<lb/>
　　若武帝之言所以親其族而保全之至矣必<lb/>
　　才者耶地大力豐則叛否則以奢淫敗昌無<lb/>
　　行事記立與薨而已此武帝處之得也<lb/>
武帝初即位大臣懲吳楚七國行事議者多寃鼂<lb/>
錯之䇿皆以諸侯連城數十秦彊欲稍侵削數奏<lb/>
暴其過惡諸侯王自以骨肉至親<hi>云云</hi>今或無罪<lb/>
為臣下所侵辱有司吹毛求疵笞服其臣使證其<lb/>
<pb n="KR4d0105_SBCK_044-8a"/>
君<hi>云云</hi>建元三年中山靖王勝来朝天子置酒勝<lb/>
聞樂聲而泣<hi>云云</hi>具以吏所侵聞於是上乃厚諸<lb/>
侯之禮省有司所奏諸侯事勝為人樂酒好内有<lb/>
子百二十餘人<lb/>
　　右景十三王傳第二十三中山靖王勝傳厚<lb/>
　　親親之禮王者之盛徳也然漢諸侯皆奢滛<lb/>
　　不循制故鼂錯議削於其前主父定制於其<lb/>
　　後猶不能救武帝感勝之言而隆私恩在武<lb/>
　　帝得親親之禮矣而勝樂酒好内至有子一<lb/>
<pb n="KR4d0105_SBCK_044-8b"/>
　　百二十餘人外浮辯而内濟姦欲勝不足道<lb/>
　　也<lb/>
去為望卿作歌曰背尊章嫖以忽謀屈竒起自絶<lb/>
行周流自生患諒非望今誰怨昭信欲擅愛請閉<lb/>
諸姬去怜之為作歌曰愁莫愁居無聊心重結意<lb/>
不舒内茀鬰憂哀積上不見天生何益日崔隤時<lb/>
不再願棄軀死無悔<lb/>
　　右景十三王傳第二十二去附傳去犬彘行<lb/>
　　燔燒烹煑生割剥人大惡仍重不足汙冊牘<lb/>
<pb n="KR4d0105_SBCK_044-9a"/>
　　然其歌詩成理類善属辭者漢尚文武帝好<lb/>
　　賦諸王不學者能言如此其習俗使然也<lb/>
孝文十四年匈奴大入蕭關而廣以良家子從軍<lb/>
擊胡用善射殺首虜多為郎騎常侍數從射獵格<lb/>
殺猛獸文帝曰惜廣不逢時令當髙祖世萬户侯<lb/>
豈足道哉<lb/>
　　右李廣傳第二十四為國患無人才不患無<lb/>
　　其時人才無時而不可用也又如孝文時内<lb/>
　　難方夷外懼未釋宜日夜求才若不及之際<lb/>
<pb n="KR4d0105_SBCK_044-9b"/>
</p>
<p>
　　也有臣如李廣足任將帥且在左右又自知<lb/>
　　竒其能若遇時萬户侯不足道者矣何孝文<lb/>
　　能用馮唐之言還魏尚於其逺而不能用己<lb/>
　　之所知起李廣於其近也傳曰天下雖安忘<lb/>
　　戰必危豈必如髙祖新造擾攘之國然後為<lb/>
　　有其時自太尉入北軍諸吕喋血漢未嘗一<lb/>
　　日而去兵終文景世之盛匈奴侵盜干戈日<lb/>
　　尋所急者將帥之才耳奈何自文帝已竒廣<lb/>
　　乃至武帝三世而不用廣雖曰用矣亦不盡<lb/>
<pb n="KR4d0105_SBCK_044-10a"/>
　　其才廑廑乎以諉人役尚不足欲責其成功<lb/>
　　可得哉霍去病軍數有天幸廣結髮數竒功<lb/>
　　名一切聴於天命不復計其才不才則廣之<lb/>
　　不獲於衞霍間何疑哉廣孫陵亦有廣風其<lb/>
　　不逢類廣觀武帝以廣為青前將軍且密戒<lb/>
　　青不令廣獨當匈奴乃移前并於右廣欲一<lb/>
　　當匈奴竟不可又遣陵為貳師将輜重而陵<lb/>
　　願自當一隊乃怒曰將惡相属耶卒與步不<lb/>
　　與騎二事類也廣不為前軍徙回逺陵步兵<lb/>
<pb n="KR4d0105_SBCK_044-10b"/>
　　少無後繼安得功利又大將軍方以姉子夫<lb/>
　　寵貳師以女弟李夫人寵皆躐士大夫擅兵<lb/>
　　柄武帝固信青不信廣任廣利不任陵廣與<lb/>
　　陵僅在其指蹤厮養間敗死固宜嗟乎武帝<lb/>
　　安知用竒士哉<lb/>
韓延年戰死陵曰無面目報陛下遂降<hi>云云</hi>羣臣<lb/>
皆罪陵上以問太史令司馬遷遷盛言陵有國士<lb/>
之風身雖陷敗然其所摧敗亦足㬥於天下彼之<lb/>
不死宜欲得當以報漢也<lb/>
<pb n="KR4d0105_SBCK_044-11a"/>
　　右李陵傳第二十四武帝始不察路博徳羞<lb/>
　　爲陵後距疑陵悔不欲出固非矣又竟不遣<lb/>
　　博徳使陵以少擊衆尚殺匈奴數千人單于<lb/>
　　震恐亦名將矣如遷之言其所摧敗亦足以<lb/>
　　㬥於天下此知陵者之言也至言陵欲得當<lb/>
　　以報漢陵以匹夫沒彊虜何能爲耶使其有<lb/>
　　謀不過投隙率邉人拔身來㱕必不能舉匈<lb/>
　　奴内属明矣又陵自爲蘇武言令漢且貰陵<lb/>
　　罪全其老母庶幾曹柯之盟陵誠自信才足<lb/>
<pb n="KR4d0105_SBCK_044-11b"/>
　　以為此與齊事與匈奴事異也夷狄之俗喪<lb/>
　　君有君劫一單于可病吾國則立一單于以<lb/>
　　信吾國陵且與俱斃何以報漢故遷與陵之<lb/>
　　言皆非也其勸武降而不得泣曰嗟乎義士<lb/>
　　陵與衞律上通於天至此則陵知悔其身之<lb/>
　　不幸復以自還而将死矣然則陵有功耶罪<lb/>
　　耶曰漢用陵不盡其才兵少而數勝亦功也<lb/>
　　使如韓延年死則後世復何議忍死而降曰<lb/>
　　吾將有為孰明之以謂安知其不能有為則<lb/>
<pb n="KR4d0105_SBCK_044-12a"/>
　　母誅陵勢不可還而可死又竟不死是陵於<lb/>
　　忠孝皆負矣曰罪可也<lb/>
天子使使者持大將軍印即軍中拜青為大將軍<lb/>
封青子伉為宜春侯子不疑為隂安侯子登為發<lb/>
干侯青固謝曰臣幸得待罪行間頼陛下神靈軍<lb/>
大㨗皆諸挍力戰之功也臣青子在襁褓中未有<lb/>
勤勞上幸裂地封為三侯非臣待罪行間所以勸<lb/>
士力戰之意也伉等三人何敢受封上曰我非忘<lb/>
諸挍功也今固且圗之又蘇建盡亾其軍獨以身<lb/>
<pb n="KR4d0105_SBCK_044-12b"/>
得亾去自歸青議郎周霸曰自大將軍出未嘗斬<lb/>
裨將今建棄軍可斬以明將軍之威<hi>云云</hi>青曰青<lb/>
幸得以肺附待罪行間不患無威而霸説我以明<lb/>
威甚失臣意且使臣職當斬将其歸天子天子自<lb/>
裁之於以風為人臣不敢専權不亦可乎<lb/>
　　右衞青傳第二十五青無卓犖才能其起奴<lb/>
　　隸臨士大夫也徒以其肺附寵又班固言其<lb/>
　　軍數有天幸不破敗也合二幸以得封侯為<lb/>
　　大将軍似不足言也然其所以起微賤極安<lb/>
<pb n="KR4d0105_SBCK_044-13a"/>
　　榮而不顛則非徒二幸亦青知止足持滿畏<lb/>
　　罪以能保之也其曰伉等三人何敢受封是<lb/>
　　言也則雖以奴隸加士大夫之上可矣至周<lb/>
　　霸請斬蘇建以明威而青自以言肺附待罪<lb/>
　　不患無威深斥霸論以謂甚失臣意則非徒<lb/>
　　可以加士大夫之上盖堂堂乎有漢大臣之<lb/>
　　風矣雖欲不貴且侯而永終譽亦不可得也<lb/>
霍去病大將軍青姉少兒子也及衞皇后尊去病<lb/>
以皇后姉子再從大將軍大將軍受詔與壯士為<lb/>
<pb n="KR4d0105_SBCK_044-13b"/>
</p>
<p>
票姚校尉與輕勇騎八百直棄大将軍數百里赴<lb/>
利斬捕首虜以二千五百户封去病為冠軍侯<lb/>
　　右霍去病傳第二十五李廣結髮與匈奴大<lb/>
　　小七十戰竟以不封引咎自刎而去病一戰<lb/>
　　即封遂顯名雖論功成敗行賞罰自殊亦用<lb/>
　　有當不當然也李陵孤立自請擊匈奴而無<lb/>
　　左右彊近之援武帝則曰吾發兵多無騎與<lb/>
　　汝竟以是困至去病以肺附從軍則獨詔大<lb/>
　　將軍與壯士大將軍又為擇輕勇騎予之去<lb/>
<pb n="KR4d0105_SBCK_044-14a"/>
　　病封陵降北何怪哉夫士求有用於時必量<lb/>
　　其上之信否未信而試不得已而用且内無<lb/>
　　功而逺求功廼徒欲以其才力蘄必成故多<lb/>
　　敗而中才則率多成功然則廣與陵可謂才<lb/>
　　矣而未可謂能自用其才也<lb/>
王夫人方幸於上<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>椉説青曰將軍所以功未甚<lb/>
多身食萬户三子皆爲侯者以皇后故也今王夫<lb/>
人幸而宗族未富貴願將軍奉所賜千金爲王夫<lb/>
人親夀青以五百金爲王夫人親夀上聞問青青<lb/>
<pb n="KR4d0105_SBCK_044-14b"/>
以實對上迺拜甯椉為東海都尉<lb/>
　　右霍去病傳第二十五甯椉所説秦漢以来<lb/>
　　游公侯貴人間䇿士之常談也青懼滿求安<lb/>
　　而聴焉青固宜保富貴者未可以長者之遺<lb/>
　　風責青也二者臣子之自謀得矣而甯椉拜<lb/>
　　為東海校尉何哉<lb/>
武帝即位舉賢良文學之士前後百數而仲舒賢<lb/>
良對䇿天子覽其對而異焉<lb/>
　　右董仲舒傳第二十六傳稱武帝初立魏其<lb/>
<pb n="KR4d0105_SBCK_044-15a"/>
　　武安侯為相而隆儒矣及仲舒對䇿推明孔<lb/>
　　氏抑黜百家立學校之官州郡舉茂才孝亷<lb/>
　　皆自仲舒發之然武帝名隆儒既異仲舒對<lb/>
　　至三䇿之可謂勤矣對畢不以居内而以為<lb/>
　　諸侯相何耶曰不合乎則如傳所載既用其<lb/>
　　言矣用其言疎其人然則武帝名隆儒實好<lb/>
　　大喜功與儒者議濶而不好也抑世皆疑仲<lb/>
　　舒語徒以白魚流火為受命之符非三代得<lb/>
　　天下以仁之意又推説園廟災顧下比京房<lb/>
<pb n="KR4d0105_SBCK_044-15b"/>
　　翼奉輩避至使弟子不知以為大遇抑末也<lb/>
　　不足以論仲舒劉向以謂伊吕無以加之而<lb/>
　　子歆意其不可亦縁當時毁譽雖然何必為<lb/>
　　伊吕顧其言深切可施於事者何如漢承秦<lb/>
　　大壊仲舒以謂非有文徳以教訓於天下誅<lb/>
　　名而不察實為善者未必免而犯惡者未必<lb/>
　　刑是以百官皆飾空言虚詞而不顧實外有<lb/>
　　事君之禮内有背上之心造偽飾詐趨利無<lb/>
　　恥又好用慘酷之吏刑者甚衆死者相望而<lb/>
<pb n="KR4d0105_SBCK_044-16a"/>
　　姦不息俗化使然也宜少損周之文致用夏<lb/>
　　之忠者此最深切非世儒守經不知務徒語<lb/>
　　三代則欲一二守文不復可否或名夫治莫<lb/>
　　盛於周而周之文致迺有時乎不可用亂莫<lb/>
　　亂於秦而欲革秦弊乃獨在乎損周政世務<lb/>
　　名而不語實者安能知之宗三代而實違之<lb/>
　　者所能及也顧其言深切可施於事不以與<lb/>
　　周反與夏同然則何必伊吕姑要與治同道<lb/>
　　而足如醫治病不問其藥血脈治而人命延<lb/>
<pb n="KR4d0105_SBCK_044-16b"/>
　　存謂之俞扁無不可者風俗善而世祚久謂<lb/>
　　之伊吕可也則劉向謂仲舒為王佐才非過<lb/>
　　也<lb/>
濟北晁先生雞肋集巻第四十四<lb/>
</p>
<p>
</p>
  </div>
</body>
</text>
</TEI>
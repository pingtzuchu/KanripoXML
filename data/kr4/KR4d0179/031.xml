<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻三十一</head> <lb/>
    <p>
<pb n="KR4d0179_WYG_031-1a"/>
欽定四庫全書<lb/>
　鴻慶居士集巻三十一<lb/>
　　　　　　　　　　　　　宋　孫覿　撰<lb/>
　序<lb/>
　　送王子欽歸䕫子序<lb/>
王子欽本將家子髙祖太師克國被遇真宗號十節度<lb/>
兖公其一也靖康國破子欽從兩兄避地襄漢間未幾<lb/>
襄漢亦大亂子欽遇盜幾不脫盡亡其資羸身獨行浮<lb/>
<pb n="KR4d0179_WYG_031-1b"/>
湘江並横山少陽留桂陽道逺吉遂江左㑹予得罪南<lb/>
遷又從予走臨川涉塗水復由衡湘路踰桂嶺出象江<lb/>
上子欽慷慨有風節喜讀書尤長於詩轉徙六七年不<lb/>
知家存亡往往縱酒歌呼自遣予不嗜酒亦復歡然竟<lb/>
日而不知身在客中也居久之蒙恩北歸又攜以俱北<lb/>
至晉陵從予殆千餘日也至是其兄以書自䕫子至一<lb/>
兄與子欽同時遇盜以沒而子欽之婦與子俱無恙䕫<lb/>
子在西南距晉陵五千里子欽貧而無以歸乃飄然徒<lb/>
<pb n="KR4d0179_WYG_031-2a"/>
步而往一夫荷擔以從予不能留也乃舉酒屬之曰大<lb/>
丈夫資適逢世當折尺箠笞兵萬里外一取單于不幸<lb/>
志不就則捐軀戰場以馬革裹屍而歸者有之矣或馳<lb/>
單車絶大漠使不測之域齧雪餐氊杖節海上而其婦<lb/>
已更嫁者有之矣或遭遇明主置諸左右不幸小人居<lb/>
間中以危法則投畀嶺海之陬侣蟲蛇禦魑魅而不得<lb/>
歸者有之矣今子欽久客不遂而困垂槖以歸跋履山<lb/>
川蒙犯霜露不為將不為使不立於爭地而有兄弟妻<lb/>
<pb n="KR4d0179_WYG_031-2b"/>
子相見之喜一日入境顧省其家嬌兒稚女天呉紫鳳<lb/>
顛倒短褐之上呌號索飯問事捋須在昔人不堪其憂而<lb/>
子欽阻絶於兵亂六七年之後一笑團圞乃可樂也然<lb/>
則子欽去之果而不能留也豈不宜哉<lb/>
　　送方嘉謨判官序<lb/>
崇寧元年秋故司業方公自安吉宰持漕抵常州考進<lb/>
士試今平江守大學士張公褒然為舉首而予亦在選<lb/>
中時吾州之士羣至於有司者三千人鄉老儒先以經<lb/>
<pb n="KR4d0179_WYG_031-3a"/>
義授諸生為領袖者葢已百數予少年貧甚居閒碌碌<lb/>
無可稱道一旦被蒐選薦名於禮部閭里宗姻往往驚<lb/>
視改觀予亦感勵自奮讀書屬文不專治舉子業未㡬<lb/>
踐兩科登冊府仕牒推移遂忝侍從而以剛褊自用屢<lb/>
觸罪罟流離蠻獠瘴癘之鄉﨑嶇兵火盜賊之際齒髮<lb/>
缺壞志氣衰落野處一㕓學為農圃遂將老死泯沒於<lb/>
無聞矣以是有愧於公紹興丙辰公子嘉謨顧余田間<lb/>
追惟平昔執手出涕嘉謨又將卜見於平江幸一遇焉<lb/>
<pb n="KR4d0179_WYG_031-3b"/>
予曰張公巨人長徳中外望以為相部使者爭欲出其<lb/>
門倘發一言之重出子於銓曹冗散之中非有挾泰山<lb/>
以超北海之難也人情不相甚逺以予懷方公之徳悼<lb/>
吾子之窮豈得藐然而已矣嘉謨曰大臣之度以天下<lb/>
為公進不私其親舉而避其讐豈謭謭然記小惠以出<lb/>
於常情之隱度乎故書成輒毁已進復却未敢前也予<lb/>
笑曰子苐往人言苐五倫無私苐五倫又安能無私也<lb/>
　　送鄒次魏序<lb/>
<pb n="KR4d0179_WYG_031-4a"/>
予友鄒次魏宜黄人予貶官象江道臨川識之比予蒙<lb/>
恩解囚籍賜骸骨以歸葢五年而次魏亦再至焉次魏<lb/>
强學博記非古賢之書不讀朝吟暮誦尤喜左氏太史<lb/>
公班孟堅韓吏部之文溢為辭章俊壯豪健合於古作<lb/>
而並嘗一試禮部不合初持一心不為寵辱少貶以求<lb/>
助于恱己以故學益富文益工而道益窮臨川距晉陵<lb/>
水陸二千餘里余方追笑前謬閉門面壁自足于一丘<lb/>
一壑之中次魏槖其文數萬言裹糧襆被不避風雨不<lb/>
<pb n="KR4d0179_WYG_031-4b"/>
求當世明公卿有氣力者發揚褒大以光輝於一時而<lb/>
汲汲焉求予如恐不及氣類金火識趣卓然不與今之<lb/>
君子為類而獨以余為可紹興十年春天子詔求天下<lb/>
賢士次魏奉親命獻其所為文於有司而告余以歸余<lb/>
舉酒而言曰古之道無所用於今今之有司斂羣才而<lb/>
槩以一法錙銖而稱之一毫釐不中程雖有怪麗瑰竒驚<lb/>
世絶俗之言往往棄而不録次魏讀古書學古文擇交<lb/>
取友所謂陳人非時俗所尚而近迂闊子行矣予未知<lb/>
<pb n="KR4d0179_WYG_031-5a"/>
今有司以為可不可也<lb/>
　　送祝得之序<lb/>
户部祝公初以進士起家上饒紹聖中由尚書郎出為<lb/>
部刺史道過光黄間顧見林壑深茂意欣然樂之既老<lb/>
倦逰買田築室居焉聚百口為寢丘大族今臨川教授<lb/>
文林君得之公第四子也靖康建炎天下盜起得之兄<lb/>
弟攜孥官四方皆遇盜以沒而得之獨無恙然幾亦不<lb/>
脫于虎口得之泣曰吾不幸一門殘于盜吾不忍生於<lb/>
<pb n="KR4d0179_WYG_031-5b"/>
是獨徒步間行絶江並長淮抵肥水上即其兄若嫂與<lb/>
其兄之子遇禍之處卜地葬焉又循淮北走荆湖披棘<lb/>
莽沐霜露觸虎豹踐蛇虺冒萬死一生之地訪其兄孤<lb/>
於澧陽而得兩雛子于民閻捐重幣贖之與俱還葢周<lb/>
走水陸往返殆六千里寒星易節而後得至于此也已<lb/>
乃詣上公車書具其事告于朝誥録其孤二人者而得<lb/>
之訓導拊養積六七年皆為成人男曰某今尉常之晉<lb/>
陵女擇士歸之而畀以所命官於是得之亦赴臨川而<lb/>
<pb n="KR4d0179_WYG_031-6a"/>
過余别余曰得之負髙士之行卓為縉紳標表公卿大<lb/>
夫舉知之又嘗以文辭射䇿中甲科且十年方仕江右<lb/>
左以經術諸生而未進于朝為可恨也予聞漢盛時置<lb/>
三老孝弟二千石為賜爵為父後者至舉直言必于淳<lb/>
朴信厚有行能之士以故妄言無行假仁義探囊取詩<lb/>
書發蒙而以矯妄欺世取名者皆擯不用故功利之實<lb/>
著見于天下而孝宣總核之政致中興焉今豈不如古<lb/>
耶得之必不久留於大江之南也<lb/>
<pb n="KR4d0179_WYG_031-6b"/>
　　送鄒志新序<lb/>
某以紹興二年負罪貶嶺外道過臨川少留志新自宜<lb/>
黄馳二百里勞予于曹山佛舍一見如舊識未幾志新<lb/>
之子次魏亦至次魏少年有聲於塲屋間袖中出所為<lb/>
文清雄雅奥有作者風而執禮恭甚如見所畏者四年<lb/>
某蒙恩北歸抵臨川志新父子來迎于境上余感其意<lb/>
枉過二百里隨至其家為治具三日時送客皆止于宜<lb/>
黄獨志新進路至城東甬上時遣一介持書餽問安否<lb/>
<pb n="KR4d0179_WYG_031-7a"/>
又四年而志新自臨川至志新剛介少不與交世事屛<lb/>
迹杜門雖鄰牆不相請謁乃獨顧余于擯棄流落衆人<lb/>
藉躪之中别去數年相望二千里外一日具輕舟臨門<lb/>
墮刺驚視且喜倒衣從之執手懽然秉燭相對接語通<lb/>
昔怳如夢寐葢留十日而後返也某謂志新曰爭名者<lb/>
必于朝爭利者必於市今天下之阨窮遺佚而車轍馬<lb/>
跡不接于朝市如吾志新者幾希矣束馬梯山乗桴蹈<lb/>
海深穴得猛虎之鬚泳河攖驪龍之額雖機穽當前抵<lb/>
<pb n="KR4d0179_WYG_031-7b"/>
冒而不顧然後入乎爭先有力之强者志新惟無所求<lb/>
也故千里命駕不于朝不于市而過余于羅雀之門促<lb/>
席晤言不及榮利興盡而返翻若虚舟此天下之奇男<lb/>
子非世俗之所能量也余何徳以堪之酒行書之以識<lb/>
别云<lb/>
　　送刪定姪歸南安序<lb/>
惟山川清和淑靈秀絶之氣旁礴委積于天地之間常<lb/>
為一時髙材勝士騷人墨客攬取以為文章翰墨之用<lb/>
<pb n="KR4d0179_WYG_031-8a"/>
唐李太白周覽四海名山大川一泉之旁一山之阻神<lb/>
林鬼冢魑魅之穴猨狖所家魚龍所宫往往逰焉故其<lb/>
為詩踈蕩有竒氣張燕公以大手筆擅天下左官岳陽<lb/>
而詩益清婉人以為得江山之助某族兄㕘政公之子<lb/>
曰大雅自少時已有能詩聲句出驚人無一詞常談陳<lb/>
腐之語㑹㕘政公謫泉南再徙江右而置家於温之永<lb/>
嘉于是少出而涉世周走數千里外踰閩嶠泝劍川並<lb/>
朝陽南海之涯出庾嶺下已乃沿贛江走廬陵道臨塗<lb/>
<pb n="KR4d0179_WYG_031-8b"/>
水以望豐城由撫信衢嚴入于呉中少留錫山冢舍航<lb/>
漕渠瞰淛江之濤窺禹穴徑剡谿循天台路以還五六<lb/>
年轍迹半天下山行野宿登髙望逺慨然想見古人而<lb/>
尚友于千載胸中浩浩焉與曩者異矣一日盡槖所為<lb/>
詩數百篇出而示余清新綺麗恣態横生如烟雲之吐<lb/>
吞草木之華滋山水之竒秀間見層出靡有定態信乎<lb/>
所謂得江山之助者也頃㕘政兄以文儒宿學命一世<lb/>
躋顯仕為時宗公至是闔門却掃焚棄筆硯不復為文<lb/>
<pb n="KR4d0179_WYG_031-9a"/>
乃有子嗣守家學而潤澤之學成行尊議論日新磽磽<lb/>
犖犖立乎聖賢之途遂亢吾宗余三復其詩嗟嘆不足<lb/>
將行矣迺遣之以言俾持歸以為親夀<lb/>
　　送張承祖赴嘉興掾序<lb/>
大理寺丞贈正奉大夫張公以廉靖淸修聞於天下司<lb/>
馬温公特深嘉之崇寧初沒於鎮江之金壇寓舍既沒<lb/>
而家益貧正奉生三男子獨好謙為壯子處文仲誠尚<lb/>
幼也于時里中長者飾子弟從好謙受業者數十人而<lb/>
<pb n="KR4d0179_WYG_031-9b"/>
處文從其兄學尤俊異日以有聲未幾好謙䇿進士第<lb/>
稍遷太學官處文亦中甲科試詞學兼茂又中之擢升<lb/>
冊府入尚書為郎歴左右史試中書舍人而好謙通判<lb/>
初州不幸遇疾以沒處文方迎孀幼以養㑹靖康建炎<lb/>
之亂奔散四方處文寓晉陵婦家得疾又不起後十七<lb/>
年余送處文之葬始識好謙之子超宗者美秀而文進<lb/>
止占對皆可喜余歸謂舍弟季益曰好謙貧教二弟處<lb/>
文遂以文詞中兩科躋法從為世聞人好謙官止朝奉<lb/>
<pb n="KR4d0179_WYG_031-10a"/>
郎又不幸早世今見其子頭角嶢然余固知好謙之必<lb/>
有後也時季益方為幼女擇壻遂以歸之好謙沒時超<lb/>
宗方在襁褓中安人孔氏貞守義不嫁葢有得也安人<lb/>
知古今善談論前言往行歴歴可聴超宗讀書識字皆<lb/>
安人手自教也超宗亦孝謹食貧如其翁而時日孳孳<lb/>
營一味之甘唯其意之適今將赴嘉興掾喜而告余曰<lb/>
栖栖法曹掾韓吏部嘗辱居之在超宗足以貸負米之<lb/>
勞矣余亦為之助喜但天定勝人此古語也好謙髙行<lb/>
<pb n="KR4d0179_WYG_031-10b"/>
著于家爵位不滿徳奄忽下世今有子矣姑勉之以待其<lb/>
定超宗將别出絹素索余書遂次其語為序以送<lb/>
　　樵居集序<lb/>
樵居集者故朝請大夫直龍圖閣平江章公之文公沒<lb/>
後三十四年公之子右宣教郎知臨安府錢萊縣次公<lb/>
之藁為三十卷公諱綡字子上皇考太師莊敏公以智<lb/>
畧功名稱天下率官右府尊顯三朝公少讀父書俊偉<lb/>
辨博過絶人莊敏公以郊祀恩奏任公辭弗就試太學<lb/>
<pb n="KR4d0179_WYG_031-11a"/>
為舉首一上中進士第主河縣簿洛尹忠宣范公一見<lb/>
以為國器薦諸朝當時莊敏公按涇原嘗出竒兵生致<lb/>
兩大冦威武振西州戎人懼逃不敢並塞有奏議數百<lb/>
篇皆山川道里城池堡障幕府文書芻糧器械選左府<lb/>
將佐蒐簡士卒攻戰守禦之要公時主機宜文字離為<lb/>
四十七門著小序二巻其後入尚書為郎進起居舍人<lb/>
且大用矣㑹蔡京復相讒人中以飛語抵罪去國已乃<lb/>
上書謝事歸老于家直舍南營一堂聚書萬集古今石<lb/>
<pb n="KR4d0179_WYG_031-11b"/>
禄千巻闔户垂帷不問家事而積思于經術嘗病諸儒<lb/>
傳注之說是非頗謬于聖人與夫史氏異同諸子純駁<lb/>
之辨為訓義七巻發明奥旨推見行事得失之迹多先<lb/>
儒所未達其外有古律詩表啓序記碑志銘贊又數十<lb/>
萬言其言質而不俚辨而不華卓然有濟世之用非若<lb/>
前世一偏一曲之士畫脂鏤氷角無用之空文徒為耳<lb/>
目之觀者也公剛明精練長于治劇發摘隱伏號稱神<lb/>
明某嘗銘公墓槩見一二矣今不復傳載獨論公之文<lb/>
<pb n="KR4d0179_WYG_031-12a"/>
以為書首<lb/>
　　送刪定姪倅趙序<lb/>
聲律之學盛于楊劉號西崑一體時學者師慕駢四儷<lb/>
六枝靑配白撚須鬛琢肺腑鐫磨鍛鍊以求合均度故<lb/>
有言浮于其意意有不盡於言如夏英公牋表皆是物<lb/>
也逮慶厯嘉祐間歐陽文忠公以古文倡而王荆公蘇<lb/>
東坡曽南豐起而和之文章一變醇深雅麗追復古初<lb/>
文直而事核意盡而言止譬之行雲流水遇物賦形體<lb/>
<pb n="KR4d0179_WYG_031-12b"/>
質自然不見刀尺于是天下翕然以為宗師刪定大雅<lb/>
姪余愛其尺語最工爾來作牋啓他文亦稱是比赴㑹<lb/>
稽别乗攜文過别詞句溫麗不類舊常大抵能道意之<lb/>
所欲言而無艱難辛苦之態聲音華暢自中律吕葢進乎技<lb/>
矣熙寧初曽南豐自冊府出為越倅類藁中有云臥龍<lb/>
齋作者即越倅所為文也其序鑑湖數千言引古知今<lb/>
盡得一湖數千載利害之實議論詳博文辭雅健如西<lb/>
漢一志今刪定姪亦踐此官退食之餘盡讀未見之書<lb/>
<pb n="KR4d0179_WYG_031-13a"/>
資其博以與古作者並余又將觀其文以探道淺深之<lb/>
候歲次己卯十一月<lb/>
　　谷盈通説序<lb/>
余友吕叔共有聰明敏達精練過人之材可以治劇任<lb/>
重而投閒不用歸治一室取舊讀書之目號盈谷子叔<lb/>
共故觀文東平公之孫自少時侍父祖觀道徳聴教誨<lb/>
博考傳記得古聖賢行事之迹與夫一時先生長者搢<lb/>
紳大夫之談浮屠老子方伎之衆說凡可以本人性輔<lb/>
<pb n="KR4d0179_WYG_031-13b"/>
世教為日用常行修身治心之要而不入于罪悔者集<lb/>
而録之為一書號谷盈通説叔共曰士有採薇茹芝餐<lb/>
氊齧雪掘䑕餘而食者有衣破肘見履敗踵决懸鶉百<lb/>
結以為衣者吾不以望于人以此望於人則不通矣有<lb/>
脱驂指囷捐千金以周人急者有攖龍捋虎伏劍以死<lb/>
王事者吾不以求于世以此求於世則不通矣吾所著<lb/>
善言非驚世駭俗之言皆人所當言者吾所著善行非<lb/>
涯岸斬絶之行皆入所常行者所欲廉者非不取也取<lb/>
<pb n="KR4d0179_WYG_031-14a"/>
其所可取則謂之公廉所欲儉者非不予也予其所可<lb/>
予則謂之恭儉好名非也吾與之好名無欺愚惑衆以<lb/>
干名求富非也吾與之求富非勞神苦形以聚富持數<lb/>
珠者記善也胡不記惡記惡則成吾善矣營資産者治<lb/>
生也胡不治死治死則善吾生矣聞人過勿怒修慝以<lb/>
致吾義强辨以立吾者理必屈莫若從衆勉强以從人<lb/>
者勢不乆莫若任運以至事君親治官府居鄉黨正閨門<lb/>
交朋友奉祭祀遺子孫御僕妾一皆出于帝道坦然明<lb/>
<pb n="KR4d0179_WYG_031-14b"/>
白易知易行無甚髙難行之論無迂闊難信之語㫁㫁<lb/>
然如五穀可以䭜飢藥石可以伐病兹所以為通者歟<lb/>
叔共又曰貴者稱君子賤者稱小人此其外也勿視之<lb/>
為輕重余觀優人被衣冠而坐指揮叱咤旁若無人忽<lb/>
然褫去為牛童馬走則懾而受笞此一人之身耳貴賤<lb/>
何以異此叔共又曰譽者為佛菩薩毁者為禽犢非其<lb/>
實也勿聴之為喜怒余觀兩手拱而揖人則欣然而喜<lb/>
㦸而罵人則怫然而怒此一人之手耳毁譽何以異此<lb/>
<pb n="KR4d0179_WYG_031-15a"/>
是書也可以書紳可以銘坐可以終身行之而立于無<lb/>
過之地是故不可無傳也叔共名靖官右朝奉郎叔共<lb/>
其字也紹興庚辰嵗五月日晉陵孫某序<lb/>
　　押韻序<lb/>
王荆公讀眉山集雪詩愛其喜用韻而公繼和者六首<lb/>
張文潛雜志載東坡論韓公詩七言有上六字為韻設<lb/>
者君不强起時難更是也五六言有上四字為韻設者<lb/>
挂一念萬漏是也惟杜子美語韻天成不見牽强之迹<lb/>
<pb n="KR4d0179_WYG_031-15b"/>
則作詩者以用韻為難葢如此李師武得官建康家居<lb/>
待還次悉取杜工部李翰林韓吏部栁儀曹四家詩以<lb/>
禮部四聲之次集而録之以類相從號李杜韓栁押韻<lb/>
凡二十四巻以示余余曰詩自蘇李更號抵建安七子<lb/>
晉宋鮑謝之作至唐極矣而李杜韓栁勝妙獨出格力<lb/>
自凌天跨百代焉為古今絶唱本朝王荆公蘇東坡以<lb/>
道徳文學師表一世詩律精深句法髙妙固以追配商<lb/>
那魯頌而其著論尤難于用韻師武摭取四家韻語類<lb/>
<pb n="KR4d0179_WYG_031-16a"/>
聚羣分㑹而分一不待勞搜博採開巻了然盡于一覩<lb/>
如觀武庫之兵宗廟之器粲然畢陳於前矣余觀昔人<lb/>
即席賦競病二韻率然而稱工終日琢句擬推敲二字<lb/>
而書室畫肚不能定則是書也騷人墨客得之推見古<lb/>
作者措意立言于用韻之間以助發妙思可以得師矣<lb/>
師武宣和丞相少宰之子好學强記讀杜子美古律詩<lb/>
十八巻通念不遺一字學春秋尤深于左氏為文工於<lb/>
詩官右朝散郎監行在糧科院名濵老師武其字云紹<lb/>
<pb n="KR4d0179_WYG_031-16b"/>
興庚辰嵗五月日晉陵孫某序<lb/>
　　曽公巻文集序<lb/>
南豐曽氏太平興國中諫議大夫宻國公諱致堯者以<lb/>
文章有大名自著仙島書西陲要記中台等書百八十<lb/>
餘巻藏于家歐陽文忠公銘其碑有子曰太常博士魯<lb/>
國公韓易占能傳父學著時議數十萬言皆當世要務將<lb/>
獻之朝行次南京遇疾卒不果上荆國王文公誌其墓<lb/>
生六子多知名而三人尤稱於天下曰中書舍人鞏以<lb/>
<pb n="KR4d0179_WYG_031-17a"/>
文儒道徳為學者宗號南豐先生曰右丞相布以正言<lb/>
直道歴事三朝有勲有勞在受之藴藉諡文肅曰翰林<lb/>
學士肇髙文碩學出處大節與先生齊名諡文昭皆有<lb/>
文集行于世今寳文公丞相第四子也諱紆字公巻年<lb/>
甫八嵗南豐先生授以韓吏部詩一覽而誦先生喜曰<lb/>
曽氏代不乏人矣既冠學成文昭讀其文大驚曰文才<lb/>
出于天分可省學問之半于是吏部尚書彭公汝礪<lb/>
翰林學士鄧公淐伯舉試制策未幾科廢不果召公時<lb/>
<pb n="KR4d0179_WYG_031-17b"/>
少年以大臣子積學名教無一㸃貴遊驕吝之氣屬文<lb/>
辭落筆千言指事析理命物託論證據古今出入經史俊<lb/>
壯豪健如走彈丸如建瓴水疎暢條達無間斷無艱難<lb/>
辛苦之態一時老師宿學名人巨公交口譽歎謂公他<lb/>
日必以大手筆繼文肅文昭之後徽宗踐阼改元建中<lb/>
靖國文肅拜右丞相悉昭陳瓘鄒浩龔夬等為臺諫官<lb/>
而蔡京嘗朋附邢恕誣詆宣仁大后為大奸慝不去必<lb/>
亂天下首斥去之居無何京入相興大獄脩故怨公父<lb/>
<pb n="KR4d0179_WYG_031-18a"/>
子皆抵罪徙置湖海終京之世二十五年而曽氏子孫<lb/>
無一人仕于朝京死朝廷稍進公守方州刺一路且出<lb/>
為世用矣而京黨李光誣奏公為真州通時藉中聘一<lb/>
妓為妾知楚州時交中貴人冒錫帶之寵又免所居去<lb/>
久之公移書宰相有云内府兼金何曽入夢淮南别乗<lb/>
恐是前身以斥光之妄廟堂傳笑以為口實公文章固<lb/>
自守家法而學詩以母夫人魯國魏氏為師句法清麗<lb/>
純去刀尺有古詩之風黄庭堅曽直遷宜州道出零陵<lb/>
<pb n="KR4d0179_WYG_031-18b"/>
道得公江樾書事二小詩愛之書團扇上諸詩人莫能<lb/>
辨也嗚呼公之文足以書典冊公之詩足以繼雅頌而<lb/>
卒不遇以死彼處從官大臣之列而功徳不足以堪之<lb/>
始為説以自恕者公雖不遇於世亦何恨哉公中子忻<lb/>
奉議郎興化軍通判集公詩文為十巻詒書老友孫某<lb/>
為之序宣和初公倅京口攝府事郡有西樓公撤而新<lb/>
之為文記其成雄詞桀句殆與樓稱余與坐客韓駒子<lb/>
蒼張志處文舍人三讀稱歎其辨言章一啓乃與范丞<lb/>
<pb n="KR4d0179_WYG_031-19a"/>
相者今皆不見于集中則知公詩文遺落者尚多也公<lb/>
州里世次歴官行事已有龍圖閣直學士汪藻彦章識<lb/>
其葬故不著<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_031-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻三十一<lb/>
</p>
<p>
</p>
  </div>
</body>
</text>
</TEI>
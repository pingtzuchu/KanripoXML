<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻二十二</head> <lb/>
    <p>
<pb n="KR4d0179_WYG_022-1a"/>
欽定四庫全書<lb/>
　鴻慶居士集巻二十二<lb/>
　　　　　　　　　　　　　宋　孫覿　撰<lb/>
　記<lb/>
　　思樂齋記<lb/>
余歸田五年始斥舍旁地數十畆除灌莽植藩援築屋<lb/>
居之營一齋廣深尋丈度可容膝以朝夕從事於此名<lb/>
之曰思樂思樂者嘗安於樂矣而不自知也一出而攖<lb/>
<pb n="KR4d0179_WYG_022-1b"/>
世患憂懼萬端險阻百態如䝉壞絮唑蒺藜而莫之勝<lb/>
脱於是悵然思平居無事之可樂而不得也余嘗絶涼<lb/>
江浮長淮泝汴流而上北至於京師又来<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>大湖苕霅<lb/>
並桐江下三衢厯撫信洪吉二江之阻直抵衡湘踰桂<lb/>
嶺南至象江上山行海宿水陸萬里其髙縁絙而上與<lb/>
猿鳥争道於埀崖一髪之間其下衝波急洑以入於龍<lb/>
魚之宅争一旦之命當是時也則思平地之樂征戰不<lb/>
義以殺為嬉毒流四海幸而免者又窘於他盜㚄後跋<lb/>
<pb n="KR4d0179_WYG_022-2a"/>
前顛倒失據如觸藩墻如蹈坎井如探湯沸鼎而無所<lb/>
寄焉當是時也則思太平之樂學迂材下屢竊非據於<lb/>
衆人必争之地以和戎緩兵為是以伏闕首亂為非衆<lb/>
怒不容聚而見訕推撓於十夫抒拔於三至獨持一啄<lb/>
終日號鳴大吒以自解説卒莫能勝遂陷於不測當是<lb/>
時也則思居閒之樂也而觸罪竄投海嶺蠻蛋雜居鳥<lb/>
言夷面鬼嘯於梁鵬集於舍下榻畏蛇對食懼蠱嵐薫<lb/>
瘴染意象昏昏然颶風忽起吹簸天地江翻海渾仰屋<lb/>
<pb n="KR4d0179_WYG_022-2b"/>
四顧若將壓焉當是時也則思還鄉之樂今幸䝉恩還<lb/>
復故栖先人之敝廬與童子時釣㳺之處皆在焉去國<lb/>
十年名不著吏部之籍毁譽不挂於縉紳士大夫之口<lb/>
天寛地大徒步自由四封之内椎埋羣剽之奸剪除殆<lb/>
盡南北之使已議息兵江干徹警千里宴然朝而出藜<lb/>
杖幅巾與田夫野老相爾汝於東阡西陌之上矣暮而<lb/>
歸折野蔬酌<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>酒飯脱粟老稚團欒哇相雜挽須問事<lb/>
足憇目前凡吾昔日無事之樂舉集於此矣夫天之樂<lb/>
<pb n="KR4d0179_WYG_022-3a"/>
無窮而意適則為樂吁嗟其所不獲則不樂也呻吟其<lb/>
所疾痛則不樂也今無是一者也行歌坐嘯汎若不繫<lb/>
之舟而無所係焉何為而不樂雖然世之君子有以功<lb/>
名為樂者為天子操尺箠笞兵萬里外一取單于否則<lb/>
馳一乗之傳折衝口舌之間此將相之事非吾之狂所<lb/>
敢議有以貧賤為樂者簞食瓢飲餐氊齧雪茹草木之<lb/>
實若不堪其憂而氣塞天地足以易窮餓而不怨此聖<lb/>
賢之事又非吾之愚所能及特以桑梓之國邱墓所<lb/>
<pb n="KR4d0179_WYG_022-3b"/>
寄閒門髙卧日宴而起無畏於中無求於外無畏途風<lb/>
波之虞無徴呼發召之警無罵譏訕笑之辱有田以食<lb/>
有屋以居憂患已空吾心翛然了無一事杞人奚懼而<lb/>
憂偃師奚傷而怒拔劍逐蠅奚誅具獄磔䑕奚懟優哉<lb/>
㳺哉聊以卒嵗然後知余之樂有在於此也尚恐習性<lb/>
易流操之不熟一為外物所訹而立於争地材不足以<lb/>
堪冨貴道不足以安貧賤幸福而禍悔不可追故名其<lb/>
齋以自警云紹興九年十月日晉陵孫某記<lb/>
<pb n="KR4d0179_WYG_022-4a"/>
　　静治堂記<lb/>
昔曺參以百戰百勝之功佐髙帝定天下相悼惠王治<lb/>
齊七十餘城舍葢公問焉而所以治齊者後九年代蕭<lb/>
何為丞相又所以治齊者治天下畫一之歌至於今誦<lb/>
之方參起沛中小吏杖一劔征代四方之諸侯為一時<lb/>
功臣之最其相齊也是宜舉賢尚功變法定令以鎸磨<lb/>
鍛練其民如素所治軍參如幡然因齊人厭亂之心絀<lb/>
諸老生里同之論專用道家清靜之術一切反其故順民<lb/>
<pb n="KR4d0179_WYG_022-4b"/>
之欲與之休息而無作焉齊以大治葢軍如御猛獸<lb/>
也擾龍伐蛟絡馬穿牛要使不能為暴也而虎豹噬人<lb/>
則殺之養民如牧羊也去其敗羣者耳若堯牽而舜驅<lb/>
之則羊之死者過半矣參為將相一弛一張文武之異<lb/>
用達乎居重馭輕之權而不膠於所蔽故大儒之效炳<lb/>
然為國開基之冠而髙后惠帝時民務稼穡衣食滋殖<lb/>
參之功為多也夫接於人而推徙無常者天下有無窮<lb/>
之事循於道而泛應無方者天下有不易之理撥天下<lb/>
<pb n="KR4d0179_WYG_022-5a"/>
之事而以一理實之則居簡可以臨民正容可以務物<lb/>
儲精蠖濩之中可以逆釐三神談笑尊俎之間可以折<lb/>
衝萬里而世之君子好喜竒事不安於其故始以獨言<lb/>
異行以駴天下簡髪數米問羊知馬先事俟情機開犍<lb/>
閉設為鈎距以示神明民之視其上赫然如雷霆鬼神<lb/>
莫測也求其大治必至於大亂常古毘陵郡也並楚之<lb/>
衝濵吳之要為東南舟車走集之地素號樂土自建炎<lb/>
被兵之後伏尸流血者十五年矣屬者聖心悔禍屈以<lb/>
<pb n="KR4d0179_WYG_022-5b"/>
銷兵南北解仇江臯徹警及是創夷呻吟疲瘵之餘始<lb/>
一愒焉而撿詳陳公適臨是邦乃直守居之北墉闢而<lb/>
為堂名之曰靜治取葢公所謂道治貴清静而民自定<lb/>
者所以宣布上之仁禁暴戢兵與民息肩之意為吏守<lb/>
家法遇吏有愛利未嘗輒笞辱邦人安樂之無失職之<lb/>
歎今猶未盡也知去後而見思耳余觀西漢文景武宣<lb/>
之世最稱得士而班固傳循吏不過六七人渤海盜起<lb/>
宣帝召龔遂為太守而問以屛盜之方遂曰欲臣勝之<lb/>
<pb n="KR4d0179_WYG_022-6a"/>
耶將安之也帝曰選用賢良固欲安之也夫治盜賊猶<lb/>
欲安之况吾赤子安用柱後惠文彈治之乎今公以寛<lb/>
厚清静為一州卒民不見吏吠犬生釐真得古循吏之<lb/>
遺乃書而刻之堂中以俟後之君子庶幾相循如古之<lb/>
召杜為民父母云公諱正同字應之故靖國名臣諫議<lb/>
大夫了翁之子也紹興十三年六月晉陵孫某記<lb/>
　　靈巖智積善菩薩殿記<lb/>
梁天監中以吳王舘娃宫故地為靈巖寺寺成有異僧<lb/>
<pb n="KR4d0179_WYG_022-6b"/>
負缽嚢以入愒殿廡下長身釐面梵相竒古其徒莫之<lb/>
省也夜半索筆墨自圖其像汙殿之東北壁而去黎明<lb/>
不知所在衆治驚異之居無何有胡僧顧見其畫唶曰<lb/>
此西土智積菩薩像也何為在此於道俗奔走来觀稽<lb/>
首歸依擎跽作禮鼓撫抃蹈歡喜踴躍如師出世唐宰<lb/>
相陸象先何吳人也<hi>闕</hi>　　　　　有弟失其名得危<lb/>
疾國醫不能療一日有僧扣門問疾象先引至卧内索<lb/>
盃水噀之一噀而病良已象先驚謝出全幣數床弗受<lb/>
<pb n="KR4d0179_WYG_022-7a"/>
顧謂其弟曰我靈巖寺僧他日還吳来過我遂去不復<lb/>
見其年象先弟入尚書為郎觀察桂管道吳中趨靈巖<lb/>
如約問僧所舍無有遍訪寺僧求之亦非是方悵然欲<lb/>
還俄見殿壁所畫像肖焉如言如笑如見師友驚喜亟<lb/>
拜施錢五十萬羞齋供作佛事裴囘數日而後去其事<lb/>
載於吳越沙門智賢之文傳於山中父老之口見於大<lb/>
哀經菩薩品云惟靈巖故刹更隋唐五代四百餘年至<lb/>
宋興改賜秀峰禪院紹興中詔賜今太傳咸安至韓公<lb/>
<pb n="KR4d0179_WYG_022-7b"/>
薦先福更顯號親崇報而叢林之盛為東南冠智積舊<lb/>
有殿在寺之東廡庳迫破露不足以稱四方祈向奉事<lb/>
之意長老妙空佛海大師智納出其徒妙機浩乗恵珍<lb/>
沖正者募衆力大之髙甍巨桶雄視一方像設中年雲<lb/>
披月滿極莊嚴相好之妙人天環繞梵唄之聲震動山<lb/>
谷涕慕感泣又如師云於是納過余於是晉陵求文以<lb/>
為記余曰衆生執迷展轉六趣出沒生死莫覺莫悟諸<lb/>
佛菩薩哀憫一切或示現神通或化出光景天龍負殿<lb/>
<pb n="KR4d0179_WYG_022-8a"/>
山鬼築垣卓錫而石泉涌揮塵而雨化墜凡所見聞同<lb/>
悼齊喜投體歸命歸齋心悔過厭離五濁如撏雞出湯<lb/>
欣慕至道如亡子見母如鼓發幪如迷得路發菩提心<lb/>
脩無上道輕財樂施造種種福百世之後陵谷變遷脱<lb/>
骨所藏傳衣所寓在在處處照耀大千一睹遺象心目<lb/>
了了恍如宿昔曽受弗記今雙林大士泗州佛僧伽靈<lb/>
巖智積皆是也訥公福慧兩足為世導師常以去驕吝<lb/>
破貪痴合於吾儒之說者輔其教議論偉然有過人者<lb/>
<pb n="KR4d0179_WYG_022-8b"/>
自王公貴人大家巨室縉紳士大夫皆尊異之故出世<lb/>
三十年説法行道化服同異凡所建立人勸成之隆樓<lb/>
傑閣穹堂光宇幾徧淮吳豈止智積一殿而已余嘗謂<lb/>
訥公才不減澄觀屬時多虞可也馳馳一世列於功名<lb/>
之士今老矣凢五柱靈巖前後二十年又築堂於寢廬<lb/>
之旁榜曰五柱靈巖紹興十五年嵗次乙丑八月日晉<lb/>
陵孫某記<lb/>
　　臨安府臨安縣學記<lb/>
<pb n="KR4d0179_WYG_022-9a"/>
三代之學尚矣自京師至於黨庠遂序皆有學自幼壯<lb/>
至於老自天子至於公卿大夫士皆不可一日而去於<lb/>
學養老勞農鄉社飲酒論獄受成獻馘之事皆出於學<lb/>
而賢能知書攷言選藝之政又皆興於學當是時也王<lb/>
道大洽人文化成士有常心家無殊俗自朝廷之上以<lb/>
至四方萬里閨門側陋之隠君子宿道向方小人修慝<lb/>
徙義武夫好徳賤妾知命牛羊之牧不踐行葦有一不<lb/>
善如見怪焉而已不容於其間絃誦之音洋洋然所謂<lb/>
<pb n="KR4d0179_WYG_022-9b"/>
比屋可封者周道衰學校廢時君世主惟錢穀甲兵之<lb/>
問而不及於俎豆於是謀夫説客擊劍扛鼎雞鳴狗盜<lb/>
之徒皆得以靡衣玉食舘於上而王者之迹熄矣問有<lb/>
豪傑特起之士雖無文王猶興而卓然自立於一世者<lb/>
道雖不明乎天下必明乎己雖然不明行乎天下必行<lb/>
乎妻子孝弟者人子事親之常道也卿大夫得一人焉<lb/>
以為獨行而表其閭忠義者人臣事君之大義也太史<lb/>
氏得一人焉以為竒節而列於傳唐有陽城列隠於中<lb/>
<pb n="KR4d0179_WYG_022-10a"/>
條山而逺近化其徳争訟者不於有司而赴於門太宗<lb/>
以一旅定天下而房杜王魏之勲獨出於王通之弟子<lb/>
嗟夫三代之王同四海於一堂之上人人有士君子之<lb/>
行而世衰道㣲僅得一二於千萬人之中可悲也已臨<lb/>
安府臨安縣舊有學在令治所東南隅自三舍罷廢再<lb/>
更方臘之亂掃地盡矣而縣以春秋釋菜著於令葢嘗<lb/>
改寓西廓佛舍之保錦縣為學帥其屬以祀孔子紹興<lb/>
十四年詔天下州縣皆立學左朝請郎知縣事王侯傳<lb/>
<pb n="KR4d0179_WYG_022-10b"/>
字慶長相其宫湫隘破露上無葢障旁無生師之廬不<lb/>
足以稱天子隆儒重道教養多士之意乃議從故地少<lb/>
西屋而垣之一邑之豪進子弟於學者相與圖之恐不<lb/>
及於是門闥靖深殿寢䆳崇講藝之堂栖士之舍庖湢庫<lb/>
庾皆具又命工更塑先聖先師之像與凢從事者十人<lb/>
巍冠盛服配食侑坐凜然如生乃涓日齋戒屬邑民之<lb/>
秀者陳牲幣三獻之禮成父老聚觀太息以為未嘗有<lb/>
也乃為書抵故人孫某曰縣之親學成為記之臨安東<lb/>
<pb n="KR4d0179_WYG_022-11a"/>
南一大縣在大山谷中麻桑絲枲之冨自足而無貧民<lb/>
惟侯好學知方不務出竒以立聲威而以教化禮義為<lb/>
世標表有古循吏之迹俗恬殺牛更十令峻笞朴嚴嘗<lb/>
捕莫能禁侯至遂徙業人死則習用浮圖法舉而燔之<lb/>
侯教以喪死塟埋之制其俗大變及是奉詔修起學宫<lb/>
士民向化興於行誼彬彬然此齊魯焉凡為屋若干楹<lb/>
經始於詔下十之二月日落成於明年九月之望余聞<lb/>
之士非懷居也而環堵之不比士非謀食也而藜藿之<lb/>
<pb n="KR4d0179_WYG_022-11b"/>
不充於以求道豈不難哉故自一畆之宫進居廟堂論<lb/>
道之地自簞之食起從九鼎大烹之享皆上之人所以<lb/>
養賢之具夫食焉而怠其事雖朽者不敢一日捨曼而<lb/>
嬉况承學之士䝉被教養之澤而忽焉不省哉居相羣<lb/>
出相友漸磨考鍊以充其材窮為匹夫化一鄉逹為公<lb/>
卿化天下無愧於中而已紹興十六年六月日晉陵孫<lb/>
某記<lb/>
　　平江府楓橋普明禪院興造記<lb/>
<pb n="KR4d0179_WYG_022-12a"/>
平江自唐白公為刺史時即事賦詩已有八門六十坊<lb/>
三百橋十萬户為東南之冠逮乾符光啟間大盜蠭出<lb/>
争為强雄而武肅王錢鏐以破黄巢誅董昌盡有浙東<lb/>
西地五代分裂諸蕃據數州自王獨常順事中國有宋<lb/>
受命盡籍土地府庫帥其屬朝京師遂去其國自葢長<lb/>
慶訖宣和更七代三百年吳人老死不見兵革復露生<lb/>
養至四十五萬家而吳太伯廟棟猶有唐昭宗時寧海<lb/>
鎮東南節度錢鏐名姓書其上可謂盛矣建炎盜起官<lb/>
<pb n="KR4d0179_WYG_022-12b"/>
肆民廬一夕為灰燼而楓橋寺者距州西南六七里枕<lb/>
漕河俯官道南北舟車所從出而巋然獨無恙殆有數<lb/>
焉寺無石<hi>闕</hi>按吳國經實妙利普明禪院而不著經始<lb/>
之嵗月唐人張維張祐嘗即其處作詩記逰吟誦至今<lb/>
而楓橋寺亦遂知名於天下太平興國初節度使孫承<lb/>
祐重建浮圖七成峻峙蟠固龍天鬼神所共瞻仰至嘉<lb/>
祐中改賜普明禪院而繁雄偉嚴之觀滋起矣屬有天<lb/>
幸僅脱於兵火而官軍蹂踐寺僧逃匿頽簷秃地飄瓦<lb/>
<pb n="KR4d0179_WYG_022-13a"/>
中人卧榻之上仰視天日四壁蕭索如逃人家紹興四<lb/>
年長老法遷者㑹其徒入居之而相其室無不修銖積<lb/>
寸累扶顛補敗棟宇一新可支十世寺有水陸院嚴麗<lb/>
盡深龍象所栖升濟幽明屢出靈響九出竒勝而出之<lb/>
役最大更三年而後就一日遷老過余言曰願有記也<lb/>
余嘗怪天下多過縣官財匱力屈天子減膳羞大臣辭<lb/>
賜金將吏被介胄而卧士大夫毁車殺牛以食而吾民<lb/>
則輸家財助邊率常睊睊然舉首蹙額病視其上無慨<lb/>
<pb n="KR4d0179_WYG_022-13b"/>
然樂輸之意而佛之徒無尺寸之柄左右紹介之光瓦<lb/>
盂錫杖率爾至門則倒衣吐哺躧履起迎惟恐後已乃<lb/>
捐金帛指囷廩捨所甚愛如執左契交手相副無難色<lb/>
此何道也余觀遷老積精鍊學若空敝衣糲食不以一<lb/>
豪私其身日以飭蠱壞起頽仆為急乂飭其徒二三軰<lb/>
持缽扣門或持<hi>闕</hi>乞民間日有獲焉惟資以治寺以改<lb/>
一方之人向慕之凢所欲為無不如志故成就如此今<lb/>
吾鄉縣之文人者晨擁百吏唑一堂之上赫然神明之<lb/>
<pb n="KR4d0179_WYG_022-14a"/>
臨天阻聲威以怛之而後吏得以投其隙吾欲<hi>闕</hi>　道<lb/>
理之量其力之所堪任而與之為均無急之以期無使<lb/>
吏迫之上下休戚共為一體人人歡然欣戴如駒犢嬰<lb/>
兒之慕以盡夫為民父母之道夫以子弟而事父母其<lb/>
於奉佛固無間然矣故著余之所欲言者以為記使歸<lb/>
刻焉紹興十六年八月日晉陵孫某記<lb/>
　　興化軍仙㳺縣香山記<lb/>
興化軍仙㳺縣之香山唐末時九座菩薩大弟子志聰<lb/>
<pb n="KR4d0179_WYG_022-14b"/>
者顧見其處斥弗地藩之覆以茅竹行道其中未幾逺<lb/>
近化其徳除治灌莽斬木陶瓦築居屋廬其像設争勸<lb/>
成之咄嗟而辦地産香狀類薫陸而不常有乾寧賜額<lb/>
因號香山院而邑人朱氏尤崇向之世世相仍作佛事<lb/>
以薦𡨕福至給事公與其子大卿公又斥廩稍之餘扶<lb/>
顛補敗撤而新之凡門廊殿寢齋公客舍庖湢庫庾皆<lb/>
具余聞之惟天下至誠為能盡其性至命以參天地之<lb/>
化育是故古之人心以為法練精養志専守一道不雜<lb/>
<pb n="KR4d0179_WYG_022-15a"/>
化術此聖人所謂誠而佛謂之一念事也不疑於物物<lb/>
亦誠焉精神之誠至神疑意消一直湛然不如諸相故<lb/>
有儲精九重不下几席而天地位四時行鳳凰儀百獸<lb/>
舞者用此道也故有履石壁烟燼之中而不焚蹈吕梁<lb/>
懸水之下而不溺矣注眸子而不瞬疾雷破山烈風海<lb/>
震而不驚者用此道也故有老矣之松肘回生公之石<lb/>
首肯者虬伏猛戢鱗彌耳於跏跌之坐者用此道也大<lb/>
哉心乎自一心之變而為千百億身塞天地<hi>闕</hi>　　海<lb/>
<pb n="KR4d0179_WYG_022-15b"/>
此理之必然無足怪者至於孝子之念<hi>闕</hi>　　　日月<lb/>
逝矣呌號神天出生入死不可復見<hi>闕</hi>　　　之夜夢<lb/>
見其擴然逰於逍遥之鄉乎或帶於隂幽冥漠之間皆<lb/>
不可得而知也於是祈向佛乗齋心歸命念念不住惟<lb/>
有一誠捨所甚愛惟有一施小者一訶黎勒大者二珠<lb/>
瓔珞富貴者布黄金貧者施一錢一誠所寓一施所加<lb/>
如愚公移山更無委曲間斷之相凡皆為此故能以正<lb/>
信心發大願力感通佛祖升濟幽明夫銅山東傾洛鍾<lb/>
<pb n="KR4d0179_WYG_022-16a"/>
西應一氣之感㨗若影聲况吾血氣之屬者哉給事公<lb/>
以忠孝正直稱天下而大卿公又能以行誼世其家自<lb/>
香山經始父祖子孫以心傳心追助㝠福殆二百年至<lb/>
今不廢故所就如此一日大卿之子元飛過余言曰先<lb/>
君嘗欲寓書求公文為記伐一石書而刻之以示子孫<lb/>
不幸被疾棄諸孤遂不果今元飛来請幸公許我地下<lb/>
有知殆為慰焉遂著余所聞者以告之紹興十六年嵗<lb/>
在丙寅八月日晉陵孫某記<lb/>
<pb n="KR4d0179_WYG_022-16b"/>
　　常州永慶禪院興造記<lb/>
故資政殿大學士左金紫光禄大夫晉陵張公建炎紹<lb/>
興間擢任樞要進參大政始用故事追贈三世又表請<lb/>
能仁故刹為祖禰崇報追福之地詔賜顯慈永慶禪院<lb/>
院本唐正勒寺隋司徒陳大帝故園地所營五季時有<lb/>
異僧韓公行解通脱為衆導師一日示寂飭其徒具棺<lb/>
衾以塟未幾州刺使訹於浮言伐冡斷棺入而燔之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
爪如生鬚鬛長數尺益薪熾火不能壞道俗奔走作禮<lb/>
<pb n="KR4d0179_WYG_022-17a"/>
為具湯沐塗<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>漆為塑像置屋以祠水旱疾癘有禱輒<lb/>
應宋興賜號承天又改能仁訖今二百年州人嚴事之<lb/>
如初宣和中詔天下建神霄玉清萬夀宫於時常州改<lb/>
築能仁如詔屏除佛像斥遣僧徒而韓公者亦不容其<lb/>
中徙寓他所靖康之亂羣盜蠭出州縣方修戰守備而<lb/>
神霄廢壞毘能仁宫吏乗時毁宫之十七以佐材費比<lb/>
公得請獨有三門大殿一法堂巋然出草莽中齋厨推<lb/>
敗井減灶夷僧堂僅存四壁如逃人家公推選名緇得<lb/>
<pb n="KR4d0179_WYG_022-17b"/>
智妙覺大師法縁者主其院法縁學道有力氣質偉然<lb/>
稍募衆力排蓬藋輦糞壞補垣墻之缺常為人所徑者<lb/>
以杜徃来疏費井治煬灶斂薪米葺一堂居其徒然後<lb/>
庀工鳩材為重門步廊寢廬方大營大藏聚書五千四<lb/>
十八巻而櫝藏之考韓公之室逆之以歸築祠堂一區<lb/>
繪張氏三世之像以祠旁置水陸院以薦㝠福為堂三<lb/>
舍羣僧之焚誦與僮奴之備使令者為寮二以待四方<lb/>
之㳺者休耆宿之勞於職事者廐庫囷序列兩隅各有<lb/>
<pb n="KR4d0179_WYG_022-18a"/>
攸處又塑佛菩薩羅漢數十軀金碧煥發相好之妙鐃<lb/>
鼓魚螺鍾磬之編百用俱完嗚呼盛矣哉自夷狄横而<lb/>
窺中國金遷梵帝龍像所栖燔滅塗地葢亡幾矣一時<lb/>
僧尼安於其故收合餘燼葺茒竹自覆而羈客逰士又<lb/>
紛然雜處其中推牛釀酒羣飲聚愽若市然區雖大叢<lb/>
林號稱領袖徃徃占一席於偏廡下以茍朝夕顧視槖<lb/>
中貲聚足以易葢地望豐報而神馬凥輿以坐馳於南<lb/>
北東西數百千里之外以故鍾鼓不鳴葢障不蔽風雨<lb/>
<pb n="KR4d0179_WYG_022-18b"/>
圖像丹青之飭暗昧不蠲冗衣礲飯芑莧之美無以繼<lb/>
今在在處處皆是也縁老精練有智畧奮然矯羣庸以<lb/>
破茍且之俗積二十年之勤起廢刹於戎馬蹂踐之後<lb/>
凡昔所有皆具故所無也今始有之可謂能矣一日縁<lb/>
老過余言曰天下無不可為之事而廢興有命顯晦有<lb/>
時亦無必成之理酸醎異味丹素相訾帚有時而貴屨<lb/>
有時而賤蠅以誤墨而成蛇以添足而壞故廢興成敗<lb/>
之際雖聖賢以為難也張公不以法縁於不肖見録於<lb/>
<pb n="KR4d0179_WYG_022-19a"/>
稠人之中法縁感公知己攻苦食澹銖積寸累不敢以<lb/>
一豪私其身緇素悦隨鬼神幽賛有賢士大夫借重齒<lb/>
牙之論無寓公寄客分占叢席之擾也為屋二百楹食<lb/>
衆千餘指故能成就如此法縁老矣則又懼夫来者之<lb/>
不吾繼也余於是喟然感其縁為之著其成以吿夫来<lb/>
者紹興十九年嵗次己巳六月日晉陵孫某記<lb/>
　　平江府吳江縣無礙院普賢感應記<lb/>
西方有聖人懸隔山海在中州千萬里之外累數十譯<lb/>
<pb n="KR4d0179_WYG_022-19b"/>
不能通而學道之士秉心端麗不入諸相一念瞥起遂<lb/>
撫四海於俯仰之中矣余嘗過松江無礙院兵火凋殘<lb/>
寺<hi>闕</hi>　　草莽者十九獨有普賢菩薩一堂像設中峙<lb/>
丹青輪奐之飭炳然余問其故僧曰邑人宋某者營築<lb/>
此堂為翁媪追福之地已而夢一道士戴華冠被珠珞<lb/>
乗白象手執如意而翁媪導其前神情蕭散自得如乎<lb/>
生不見留滯㝠漠幽隂之態既悟嘆曰此普賢菩薩也<lb/>
于是敬信之心日以精進又圖其像於家尊事之益䖍<lb/>
<pb n="KR4d0179_WYG_022-20a"/>
晨香夜燈寒暑不解一方道俗咸共膽仰故能如此余<lb/>
聞惟聖人而後知死生之説鬼神之情狀人子念親屬<lb/>
纊之後嚮昧昧然不知其所之也然後歸依佛祖涕淚<lb/>
請救援之大宅為清凉山出之苦海為極樂國解六結<lb/>
為解脱門破十習為無上道諸佛赴咸示現神通起幽<lb/>
作匿㨗逾聲響報無足疑者答曰如是請書其末紹興<lb/>
二十年嵗次庚午三月日晉陵孫某記<lb/>
　　撫州踈山白雲禪院大藏<lb/>
<pb n="KR4d0179_WYG_022-20b"/>
撫州踈山白雲禪院長老子如以書抵故人孫某曰了<lb/>
如領踈山之象十六年矣江左大叢林甲天下隆樓桀<lb/>
閣相望以百數踈山葢其一也了如又以旃檀象香黄<lb/>
金百寳創一大輪聚藏書五千四十八巻充入之縹帶<lb/>
穿籖琅函鈿軸有大天龍背負之以出於海諸化菩薩<lb/>
莊嚴相好之妙蠻君神伯地行空飛之象穹堂奥殿丹<lb/>
漆輪奐之飭洞心駭目極一時之巨麗父老縱觀涕泣<lb/>
作禮以為末始見也請為我記之余以書復曰請佛説<lb/>
<pb n="KR4d0179_WYG_022-21a"/>
㣲妙第一真實了義祖祖相授以心為法故大士附几<lb/>
一鳴而説法竟老宿下床一帀而轉藏畢譬之良馬示<lb/>
之鞭影而籋雲迢風一日萬里以奔也今子以出世間<lb/>
法提引未悟而區區事紙上語連榻累笥子將何為也<lb/>
了如曰不然學道無自虛空入者童子畫沙累土足以<lb/>
得道承蜩意鉤履狶畫墁足以得道屠兒賣肉妓女唱<lb/>
歌亦足以得道今大藏所傳載大乘諸經皆佛菩薩語<lb/>
有能於此得一句一偈神而明之於刹那頃轉八十藏<lb/>
<pb n="KR4d0179_WYG_022-21b"/>
無所住心亦復如是奚不可耶了如又曰自吾營此藏<lb/>
凡壞材巨植級塼葢瓦塗塈丹艧資糧錢用之費以二<lb/>
千萬皆出忠信仕捐棄所甚愛成此一大因縁類有以<lb/>
相之者始作於紹興甲子之冬而以明年十月㫁手規<lb/>
模矩矱宏大莊偉炳然煥發照耀大千龍象歸依緇素<lb/>
悦服是不可無傳也昔余南遷道臨川如老嘗舘余於<lb/>
曺山方丈是時新築一僧堂屬余為記刻之末幾徙住<lb/>
踈山南道日益尊學者日益衆名譽日益聞凡舉意<lb/>
<pb n="KR4d0179_WYG_022-22a"/>
造事事無劇易逺近響應不惟妙道至言足以啟悟後<lb/>
學而其才固有大過人者惜乎隠於浮圖中且老矣而<lb/>
不列於功名之士也紹興庚午十月日晉陵孫某記<lb/>
　　滁州重建醉翁亭記<lb/>
文忠歐陽公慶厯中嘗謫守滁陽直治城六七里得琅<lb/>
邪幽谷之勝有泉坌然溢一於兩峰之間斗折蛇行流<lb/>
出平地蓄為大井築一亭與逰人逰愒為上仰矚青山<lb/>
俯聴流水晨煙夕霏開闔變化争効於左右名之曰醉<lb/>
<pb n="KR4d0179_WYG_022-22b"/>
翁葢滁為小州在淮海窮絶處晉琅邪王嘗國於此遂<lb/>
名其山山舒水緩年豐事少公日從寮吏賔客徜徉泉<lb/>
山把酒臨聴樂而忘歸於是望清流關吊古戰場西川<lb/>
堙谷變不可復識矣登懷公懷嵩樓酌庶子泉觀李陽<lb/>
氷小篆而筆畫雄怪號天下之竒蹟記菱谿石徙置幽<lb/>
谷中以遺好竒者洞心駭目之觀穹林巨植干霄蔽日<lb/>
曲欄幽榭隠見木杪泉鳴澗中乍細乍大若奏琴筑嘉<lb/>
葩異卉紅紫低昻百鳥相命鳴聲上下千巖萬壑迴巧<lb/>
<pb n="KR4d0179_WYG_022-23a"/>
獻伎意其天造地設以慰夫賢而辱於此者當是時功<lb/>
名震天下流風餘韻藹然被於淮壖楚甸間一時巨儒<lb/>
宗公髙人勝士聲氣相求大萹傑句發於遐想如富鄭<lb/>
公韓康公王荆公皆賦醉翁吟以不克造觀為恨曽南<lb/>
豐記醒心亭以姓名列於文公之次以為榮東陽沈遵<lb/>
不逺千里援琴聴泉冩其聲為醉翁操而蘓東坡為之<lb/>
辭又伐石為六碣刻公文為大字列之亭上公去郡久<lb/>
矣人畫公像偕王道之號二賢之屋二祠李邦直来臨<lb/>
<pb n="KR4d0179_WYG_022-23b"/>
州視府舍凡公朝衙夕唑燕休之所與夫釣㳺之處為<lb/>
瑯琊記逰龕於聴事之壁曽子開増治祠屋具牲醴為<lb/>
文以祭率州之屬賔屬拜焉所以示邦人以尚徳也故<lb/>
自慶厯祗今百餘年冨貴磨㓕不可勝記獨醉翁構思<lb/>
如親而瑯邪山水自公表發之亦遂為冠世絶境印請<lb/>
盛矣建炎初大盜起黄巾赤幘羣嘯於山區海隅通都大<lb/>
邑之中而亭廢於兵火更二十年草木生之牛羊踐之<lb/>
為州者積十數人支欹柱壞趣了目前日不暇給今太<lb/>
<pb n="KR4d0179_WYG_022-24a"/>
守魏公博逹古記尚友千載所與交皆賢公卿而當世<lb/>
名士多從之逰甞佐廷尉議獄問三尺何如無所徇朅<lb/>
来滁陽政平訟息閒閣坐嘯無餘事矣公曰此邦雖小<lb/>
文忠公嘗辱居焉而醉翁亭者葢嘗與民共樂於此比<lb/>
經冦暴頺基巋然父老過之有出涕者㑹寺僧請建亭<lb/>
中智遷故事公喜從之又俾引其徒以自度剗剔蕪穢<lb/>
治泉石具木瓦庀工徒作而新之大屋數楹盡復醉翁<lb/>
之舊於以慰滁人之思而移書屬余為記余曰文忠公<lb/>
<pb n="KR4d0179_WYG_022-24b"/>
道徳三朝之聖文章百世之師忠言嘉謨峻功茂烈載<lb/>
之旂常編之簡册煒煒煌煌與日月争光矣固不繫夫<lb/>
一亭之有無也然好古愽雅之士師慕賢逹尊徳樂道<lb/>
聴想風聲恨不同時殆欲騎雲氣跨汗漫追絶塵於八<lb/>
極之外固有抱烏號之弓藏曲阜之履以為寳者固有<lb/>
聆優孟之諧笑覩虎賁之容貎以象賢者固有愛南<lb/>
國棠而賦詩過西州門而慟哭者誦其詩讀其書晝<lb/>
思之夜慕之如出乎其世如見乎其人則是亭之作也<lb/>
<pb n="KR4d0179_WYG_022-25a"/>
所以表斯文於不冺蹈先民之髙躅考引盛徳之埀無<lb/>
窮而一山之阻一泉之涯又以著見夫仁知之所樂有<lb/>
在於是也公諱安行字彦臣官為左朝散郎云紹興嵗<lb/>
次庚午十一月日晉陵孫某記<lb/>
　　常州資聖禪院興造記<lb/>
宣和六年吾州夏旱州將率寮吏奉牲玉徧走羣祀不<lb/>
見答適有比邱尼悟空師法堅自錢塘至曰吾能為公<lb/>
算致雨即日詣城東資寺佛殿闔扉跌坐晝不食夜不<lb/>
<pb n="KR4d0179_WYG_022-25b"/>
寢凡三日而澍雨沛然州人驚異請留師曰吾奉詔住<lb/>
臨平之明因院不可輒去有請清智大師普璿者嗣吾<lb/>
法可召而至也於是州將飭僧尼治舟檝具書幣卜日<lb/>
以請資聖寺者按圖經寔唐咸通中所營距今二百餘<lb/>
年頽垣敗屋旁穿上漏數尼舍其中以刺繡織紝為衣<lb/>
食業璿既至始改號資聖禪院故時諸尼庖割席别居<lb/>
異處女工婦事各自為家至是一切罷去稍募衆力斥<lb/>
舍旁地尋丈積累三倍於舊蒐採巨植培治故基築一<lb/>
<pb n="KR4d0179_WYG_022-26a"/>
堂居其徒而為説法已乃營一大庖東西望髙深與堂<lb/>
稱然後聚佛書為髙屋建大藏樓匭兩輪間俾出而讀<lb/>
之舊有佛殿痺陋迫隘棟楹橈敗塗塈頽落始撤而大<lb/>
之以至法堂寢廬方丈兩廡囷倉之屬皆次第修立髙<lb/>
明碩大丹漆相照傑然視一州為叢林之冠可謂盛矣<lb/>
世逺道散汝濆之婦人江漢之逰女曠千百嵗不可復<lb/>
見矣間有節婦孝女卓然自拔於庸衆人之中髙風絶<lb/>
塵表見一時而史官傳載其事以為天下後世之勸葢<lb/>
<pb n="KR4d0179_WYG_022-26b"/>
亦幾人而已普璿者自童幼時以穎悟過人一旦辭<lb/>
親而去曰我不能以此身膏面作容姿事悦己者遂棄<lb/>
家祝髪已壞色衣學出世㓗法間身厲行飲水食蔬自<lb/>
幼壯至老如一日道俗尊向自將相王侯賢士大夫及<lb/>
農富工豪賈之家瞻依作禮金錢粟帛之施無虚日振<lb/>
飾蠱壞故刹一新青黄黼黻魁竒偉麗之觀言者不能<lb/>
稱也聴法坐下率常數十百人無嬉宕自佚者嗚呼以<lb/>
婦人女子之勢無蚍蜉蟻子之援獨以鐵心石腸茹<lb/>
<pb n="KR4d0179_WYG_022-27a"/>
茶齧雪奮然發私願於百難之中鑿空造大課無責有<lb/>
積三十年之厪無一念間斷而後能有所立如此雖一<lb/>
世智謀功名之士亦以為難也余嘗過謁周覧而嘆曰<lb/>
松隨時而回石㸃頭而應不吾欺也於是為記普璿姓<lb/>
吕氏錢塘人號清智大師云紹興二十二年嵗次壬申<lb/>
四月十日晉陵孫某記<lb/>
　　常州無錫縣開利寺藏院記<lb/>
無錫縣之北少西三十里有大佛刹曰開利寺寺之興<lb/>
<pb n="KR4d0179_WYG_022-27b"/>
自蕭梁時距今六百餘年事具職方郎中林咸徳所為<lb/>
記至和中有富有長者即寺之西南隅除茀地撤敗廡<lb/>
數楹始改築焉廣宇穹堂極一時巨麗招選名僧開演<lb/>
教乘為衆説法以乃藉田利之入嵗廩米數百斛俾曰<lb/>
有餼以待四方學者别號藏院建炎之亂官軍舍其中<lb/>
不戒於火一夕而燼積六七十年累塊為邱阜草棘出<lb/>
入不見垣端客至無所舍則雜處市區民閻之下寺僧<lb/>
普能者奮然欲募衆力起廢而引其徒了原以自助曰<lb/>
<pb n="KR4d0179_WYG_022-28a"/>
持簿問走人門不避勞辱有得輒記之居亡幾齋宫宿<lb/>
廬庖湢皆具至者如歸然後鳩材數千張斂錢數十萬<lb/>
營一大藏殿殿成以黄金丹沙瑠璃真珠旃擅衆香創<lb/>
寳輪藏浮空湧地間見層出若化成然龍天擁衛鬼神<lb/>
環繞光明晃耀如百千日道俗賛嘆以為未曽有也迺<lb/>
礲一日求余文為記當是時戎馬喋血之後人食半菽<lb/>
吟呻為塗中瘠者相望也普能𦕈然一比邱無宿資蓄<lb/>
貨方持缽乞食飲以卒曰乃欲張空弮以事所難余易<lb/>
<pb n="KR4d0179_WYG_022-28b"/>
其未易得所欲也而秉公端嚴無一念住相旦而作夜<lb/>
而息凡皆為此間遇羣魔出而為<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>屹如山岳不可動<lb/>
揺於是翕然檀於大集而毘耶城净名鉢化出於荆榛<lb/>
草莽之區祗陁林大法幢崛起於狐狸鼯䑕之聚百寳<lb/>
莊嚴如登兠率宫兩輪互轉如聴海潮音凡吾願力所<lb/>
加㨗逾響報若有相者噫嘻盛哉余聞之曰徳輶如舉<lb/>
毛也禮易如折枝也道迎如見睫也而人猶有不能為<lb/>
者今二人者圖難造大左提右挈一日而就成佛得道<lb/>
<pb n="KR4d0179_WYG_022-29a"/>
必自兹始是不可以無述也紹興嵗次癸酉六月日晉<lb/>
陵孫某記<lb/>
　　和州含山縣學記<lb/>
善惡無二本而狂聖出於一念厲之人有半夜生子者<lb/>
遽取火視之汲汲然惟恐其似己也然則荀卿所謂性<lb/>
惡者其果然歟人貧則欲冨賤則欲貴天下之所同然<lb/>
也夏桀商紂貴為天子富有天下矣有號臧聚曰汝行<lb/>
如桀紂則怫然而不悦人得食則生不得則飢而死亦<lb/>
<pb n="KR4d0179_WYG_022-29b"/>
天下之所同然也至於蹴爾而與之雖乞人亦不屑矣<lb/>
厲人也臧聚也乞人也而有羞惡之心焉故孟子以謂<lb/>
理人之道始於不為穿窬自其不欲為而充之塗之人<lb/>
皆可為學禮學詩兹為儒矣也一念之羞而大儒小儒<lb/>
有時而為盜是故學者不可一日而忘於天下先王抑<lb/>
詭類扶正道張主大中表正萬代以為世準黨有庠遂<lb/>
有序鄉有校家有塾居則相羣行則相友所守者一理<lb/>
皆堯舜文王之道所傳者一説皆詩書執禮之言凡異<lb/>
<pb n="KR4d0179_WYG_022-30a"/>
端曲學餘言贅行怪竒可喜之倫皆不得入於其中陶<lb/>
濡淳懿化成俗厚譬之嬰兒無古師而能言與能言者<lb/>
處也楚人而齊語引而置之莊嶽之間也人果不可以<lb/>
無學豈不信矣乎含山江淮間小邑也舊有學比更建<lb/>
炎戎馬蹂踐之後今為墟矣積二十餘年當紹興之壬<lb/>
申章侯来涖兹邑據案未幾政平訟理縣以無事始建<lb/>
學以祀孔子斂才庀徒垣故居而新之自門徂堂生師<lb/>
之廬祭表之器皆具又推選一鄉望如崔君曄者為之<lb/>
<pb n="KR4d0179_WYG_022-30b"/>
率於是弦誦之音洋洋明年諸生羣試於有司而選升<lb/>
於禮部者二人邑人歆艶歎息以為末嘗有也章侯喜<lb/>
而来告曰士之學固不止於應有司之問而名譽以崇<lb/>
之豈可少哉請余文為記余曰鄭人㳺鄉校議執政之<lb/>
善否東漢太學三萬人噓枯吹生公卿以下屣履到門<lb/>
英族聚談議非上之所建立非吾之事也甞聞唐何藩<lb/>
和人也徳成行尊為諸儒之冠太學諸生將從朱泚之<lb/>
亂藩起而叱之六舘之士卒不從亂無一人受汙者韓<lb/>
<pb n="KR4d0179_WYG_022-31a"/>
文書之以大其傳至今照人耳目赫赫然如前日事今<lb/>
諸生讀古書作古文詞師慕古人於千嵗之上古人與<lb/>
不傳者死矣不如鄉人之善者好之其庶乎紹興二十<lb/>
四年正月日晉陵孫某記<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_022-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻三十四</head> <lb/>
    <p>
<pb n="KR4d0179_WYG_034-1a"/>
欽定四庫全書<lb/>
　鴻慶居士集巻三十四<lb/>
　　　　　　　　　　　　　宋　孫覿　撰<lb/>
　墓誌銘<lb/>
　　宋故右中奉大夫直秘閣致仕朱公墓誌銘<lb/>
國朝主計之臣以轉運使分𨽻諸道而户部領其要異<lb/>
時廷議遣一使自天子至二三大臣旁諮久察必得信<lb/>
厚敦敏精練兼人之器然後授節以出故選任常重于<lb/>
<pb n="KR4d0179_WYG_034-1b"/>
他司然天下幾道使與一一凡幾人或張空最以衒虚<lb/>
名或便文自營趣了目前或急小利近功而害大體其<lb/>
能以行治勞烈赫然著稱一時號為能臣者葢一二數<lb/>
也有名使者朱公諱彦美字師實智略輻凑足以表萬<lb/>
夫忠厚老成足以首風俗任歴四朝在事五十年五持<lb/>
使者節皆有能名而漕京西尤稱于天下京西治河南<lb/>
總十八州介居國右守將類多顯人怙貴不奉法至輦<lb/>
金幣署别籍儲之部使者造郡上謁辭而去無如何者<lb/>
<pb n="KR4d0179_WYG_034-2a"/>
而大河之防陵寢之奉視他路為劇徃徃丐請于朝或<lb/>
移用他司錢佐其乏而以負殿免者相屬也公曰轉運<lb/>
使操一路之嬴而倒持之吾不能喑噫以為生即日乗<lb/>
傳詣所屬州按簿書窮株穴得匹貨百餘萬釋通負之<lb/>
在民者勿徴量緩急輕重所宜為施舍費出之節于是<lb/>
上下贍足貲聚沛然嵗竟奏課為天下第一錫名延閣<lb/>
擢升三路名動朝廷矣公秀州華亭縣朱氏故左朝散<lb/>
大夫知隨州贈少師諱伯虎之子贈光禄大夫諱約之<lb/>
<pb n="KR4d0179_WYG_034-2b"/>
孫贈太子少保諱承進之曽孫朱氏自宫保以氣節葢<lb/>
里中為豪長者至少師由進士起奉使典州有名元祐<lb/>
紹聖間遂大其家少師任子授公太廟齋郎調郴州司<lb/>
理㕘軍年尚少也而据法持議已能使老吏憚驚當是<lb/>
時少師提㸃淮南刑獄公以親老在數千里外不自克<lb/>
移病去久之丁母吳國夫人孫氏憂又丁少師憂憂除<lb/>
授杭州於潜縣丞秩滿監磁州裕民監不赴監編佑折<lb/>
鈔香藥局積功次改承奉郎充制置發運司幹辨公事<lb/>
<pb n="KR4d0179_WYG_034-3a"/>
發運使龎寅孫被㫖斵臨平蔡氏墓而寅孫以屬公蔡<lb/>
京復相罷送吏部知杭州仁和縣籍記兇惡束縛奸吏<lb/>
所禁無不改幾徵租不遣一吏大署其門予之期期至<lb/>
人趨令如水赴壑無一人後者嵗滿監在京雜買務就<lb/>
除通判階州未行改杭州杭為數郡凑西湖號天下絶<lb/>
境守將領客出遨相踵為故常而委事于其副既得公<lb/>
喜曰仁和遺誦謳吟至今吾事當屬之子矣第留一諾<lb/>
待我畫也公不辭夜漏欲盡起秉兩炬據案閱誦訴數<lb/>
<pb n="KR4d0179_WYG_034-3b"/>
十百人立盡日出僚吏詣府白事造請賔客從容如平<lb/>
時一府翕然稱治代還㑹宰相華原王鄭公當國方更<lb/>
置天下事以復祖宗之故而公陳便宜十餘條多世務<lb/>
之要華原稱善以公名聞徽宗召見賜五品服除措置<lb/>
河北路糴使尋除江淮荆湖兩淛等路制置發運判官<lb/>
租宗時據淮海走集之地置倉號轉般受東南八十四<lb/>
州之粟發運使具千艘嵗漕六百萬解輸之京師蔡京<lb/>
用事罷轉般為直逹盡掊藏錢廪粟為羨餘以獻而六<lb/>
<pb n="KR4d0179_WYG_034-4a"/>
路漕舡浮長江絶淮沂汴累數月而後至吏卒冗食其<lb/>
中度不能償則穴而沈之以險為辭甚者至委空舟逃<lb/>
去户部校經數嵗亡十二三而中都藏粟費且盡公受<lb/>
命已華原召公詣丞相府出札趣公具所以救治施行<lb/>
之略公曰京師無髙山大河之限聚重兵以為險而太<lb/>
倉無旬月之儲此直逹之誤合轉般倉法具載有司第<lb/>
付臣推行無使讒人興詛誹其間豐財裕國嵗月可俟<lb/>
也公退而考故事著科條蒐獮脱遺鉏治乾沒得緡錢<lb/>
<pb n="KR4d0179_WYG_034-4b"/>
累百萬公曰可以有為矣㑹華原以憂去位京黨復進<lb/>
除改兩浙路轉運判官未幾提㸃江州太平觀而直逹<lb/>
如故識者恨惜之是嵗政和八年宣和二年除京西路<lb/>
計度轉運副使諸郡漕錢送吏率貿易取嬴久遂成俗<lb/>
比公至而錢不輸于庫者八十萬徃徃懼罪自匿公飭<lb/>
錢所過州縣隨所見存者受之不幸而廢于水火盗賊<lb/>
者聴吾命于是送吏歡呼以手加額曰吾屬背頬頼公<lb/>
復完更相吿語奔走閭閧徴逋貸之未償轉宿貨之未<lb/>
<pb n="KR4d0179_WYG_034-5a"/>
售者居亡何盡輸所謂八十萬者無一金之負中貴人<lb/>
李彦更税為租而妄言無行之徒縱勇以僥進有皇甫<lb/>
生者建言伊陽天荒地亡慮數千頃可屬民肆耕其中<lb/>
嵗得錢以千計可二百萬時朱勔方乖主其言已乃傳<lb/>
詔屬公公騐之皆磽瘠不毛之地嘆曰此伊陽背脅疽<lb/>
根也奏斥其妄事遂已奉先軍士因刈麥恃衆而剽有<lb/>
毆人至死者捕繫獄連逮六十餘軰獄具當論死㑹公<lb/>
攝府事公曰可殫誅耶殺人者死如律令誅三人而釋<lb/>
<pb n="KR4d0179_WYG_034-5b"/>
其餘一府稱其平五年除陕府西路計度轉運副使未<lb/>
行進直秘閣再任六年朝廷拜免大臣易置諸路使者<lb/>
公例罷為提㸃南京鴻慶宫靖康以還天下多故凡三<lb/>
請祠觀遂告老紹興五年七月守本官致仕積官至右<lb/>
中奉大夫職直秘閣爵文安縣國男食邑三百户十三<lb/>
年五月乙酉感微疾若將寐者遂瞑享年八十心醇氣<lb/>
和渾渾不見圭角而長于治劇遇事奮發勇不自恤吏<lb/>
牘盈前迎見立解抜根擿節無所漏商功計利不以一<lb/>
<pb n="KR4d0179_WYG_034-6a"/>
毫加賦於民而明于開闔斂散之節術科别户分有倫<lb/>
有要可為後法以故尤為當世大人所器擢于郡丞進<lb/>
領六路遂超其匹議者不以為過建炎之亂縣官財屈<lb/>
而民重囷兵賦最為當務之急而公巻懐利器編手袖<lb/>
間旁觀血指汗顔之斵不復為世用遂老于家可為天<lb/>
下惜者也公娶孫氏吳國夫人弟彦卿之女尚書職方<lb/>
員外郎夷甫之孫以公貴封令人有賢聲年七十二紹<lb/>
興八年十一月辛丑以疾卒𦵏于縣之修竹鄉福全村<lb/>
<pb n="KR4d0179_WYG_034-6b"/>
官上原上後六年公沒諸孤以遺令奉公柩合葬于令<lb/>
人之墓即其年八月丙午也三男子曰寛右從政郎臨<lb/>
安府昌化縣令曰宰右迪功郎監行在編佑局曰案右<lb/>
從事郎監秀州都鹽倉四女適右朝奉大夫知登州梁<lb/>
慶祖右従事郎莫佋右朝奉郎通判衡州陳祐進士謝<lb/>
邦直其歸莫氏者再適右修職郎洪時孫男五人祐昌<lb/>
世昌夀昌士昌阜昌女三人壻進士胡公望餘尚㓜華<lb/>
亭據江瞰海富室大家蠻商泊賈交錯于水陸之道為<lb/>
<pb n="KR4d0179_WYG_034-7a"/>
東南一大縣北馬南渡所過燔滅一空而華亭獨亡恙<lb/>
公歸休十五年除地舍東築一堂居之䟽鑿池沼累石<lb/>
為岩阜松竹蒼然得林壑之勝幅巾藜杖徜徉其中親<lb/>
客過逢擊鮮置醴吹竹彈絲歌呼樂飲窮日夜不厭不<lb/>
談世事不問家有無怡怡如也友諸弟甚篤遇郊祀恩<lb/>
分薦弟侄時公之子猶有未仕者館[婺-矛+牙]妹拊孤甥視遇<lb/>
宗族交鄰里鄉黨恩教甚備不為翕翕然久而加親故<lb/>
屬纊之日搢紳士大夫内外屬人與常所徃來哭之盡<lb/>
<pb n="KR4d0179_WYG_034-7b"/>
哀無一人怨覿視吳國為祖姑公令人之從子也為児<lb/>
童時立先大夫側聴公談既壯又從公周旋至于今老<lb/>
矣寛等謂知公始終大節宜莫如覿來徵銘銘曰<lb/>
世逺道散士失職兮毁瓦畫墁志謀食兮吏鉗紙尾進<lb/>
刀筆兮曰此當署莫能詰兮西秦東越望兩國兮孰瘠<lb/>
孰肥匪忻戚兮視廕以偷不謀夕兮矯矯朱公表獨立<lb/>
兮髯然低几吾黨直兮櫛風沐露戴星出兮蹈河履薪<lb/>
不焦溺兮老奸宿頸吏屏息兮機張鍵閉吁莫測兮摶<lb/>
<pb n="KR4d0179_WYG_034-8a"/>
風九萬我奚適兮止或尼之道絶塞兮投袂而起全吾<lb/>
壁兮築室反耕老空寂兮一寐而蛻反其宅兮凜然如<lb/>
生尚不沒兮銘以著之此其躅兮<lb/>
　　宋故左中大夫直秘閣知蘄州軍州事郗公墓誌銘<lb/>
建炎丁未秋八月錢塘戍卒夜中起為變因守將殺轉<lb/>
運使據城以叛書聞詔遣將吏捕誅行次嘉興衆大讙<lb/>
盡甲以出逐其帥領辛宗道者又叛所過焚掠州縣官<lb/>
吏逃匿莫敢誰何當是時左中大夫郗公以通直郎知<lb/>
<pb n="KR4d0179_WYG_034-8b"/>
常州無錫縣無城郭甲兵守戰之具而衆奄至公跨一<lb/>
馬挾以二卒直抵賊中大言曰車駕幸東南先驅且至<lb/>
知之乎皆曰不知也公曰若等幸無他轉禍為福于此<lb/>
在矣衆相視矍然斂兵不敢動公即日具酒肉糗糧勞<lb/>
送出境縣以無事士民感悦相與傳載其事書之石以<lb/>
示子孫俾世世無忘公之徳公諱漸字子進姓郗公大<lb/>
名府臨清縣人聰明敏博疆記善屬文政和間州縣學<lb/>
推行三舎論士之秀者而公裒然為諸生冠同郡李釜<lb/>
<pb n="KR4d0179_WYG_034-9a"/>
嘗以文詞冠天下髙自標致少許可讀公文喜而稱之<lb/>
顧謂里中諸老曰忽見驌驦一骨于此下駟中非十駕<lb/>
所能追也居有頃試禮部有司書其等為第一遂收其<lb/>
科賜上舍出身授迪功郎博州聊城縣主簿公雖試吏<lb/>
而朗練已如素官部使者班教條辨争訟决稽壅悉以<lb/>
屬公公一出輙持數檄眡事劇易揆日淹速次苐裁遣<lb/>
無留事甫期嵗連以最升承直郎夜行遇盗刄傷公敗<lb/>
面朝廷聞之轉通直郎知無錫縣是嵗靖康元年也兩<lb/>
<pb n="KR4d0179_WYG_034-9b"/>
議恩遷承議郎言者䜛公李公罷相歸公率僚吏迎謁<lb/>
道上治盛具張聲樂逆其至一方騷然入之法除名久<lb/>
之公上書自言曰宰相罷歸次郷縣縣令佐郊見禮也<lb/>
設欲具燕飲綱常為天子宰負貴張甚非一縣令所能<lb/>
折簡而呼也可見言臣者之妄矣上是其言詔復故官<lb/>
磨勘轉朝奉郎通判常州隋司徒陳大帝常以隂兵助<lb/>
破黄巢廟食一方至于今不廢嵗時合數百千人設大<lb/>
祭㑹祠下是日社中馬逸闔城驚呼以為㓂至有狂走<lb/>
<pb n="KR4d0179_WYG_034-10a"/>
溺死者州將洶懼不知所為公叩閽入見曰此必訛言<lb/>
也褫冠帶就坐笑語如平日有頃州人已按堵矣公遇<lb/>
事至于皇遽怵迫之中多類此功次遷朝散郎李成㓂<lb/>
江州就差江南路招討使隨軍幹辦官㓂平進官二等<lb/>
遷朝奉郎大夫明受勤王幕府上功再遷左朝請大夫<lb/>
吕頤浩建言鄱陽置監牧馬除公提舉饒州孶生監牧<lb/>
事馬性利髙寒而鄱陽地卑暑濕馬連斃公負殿免所<lb/>
居以歸辟允江南東路宣撫使司書冩機宜文字兼提<lb/>
<pb n="KR4d0179_WYG_034-10b"/>
㸃營田公事改除叅議官宰相議大征都督諸路軍馬<lb/>
又兼都督府隨軍轉運判官軍還知江州未赴差淮南<lb/>
西路宣撫使司叅議官宣撫拜樞宻使又改樞密行府<lb/>
叅議于是積官至中大夫除直秘閣知宣州公曰至南<lb/>
北解仇遂息肩矣無錫吾之桐鄉也盍徃家焉上䟽請<lb/>
宫祠得提舉白州明道觀凡再任買田築室營一樓于<lb/>
舎東髙明壯麗望西山草木歴歴可數間常從所徃來<lb/>
飲酒歌呼若將終焉秩滿知蘄州纔數月遇疾卒于州<lb/>
<pb n="KR4d0179_WYG_034-11a"/>
之正寢實紹興二十二年七月丁酉也享年六十有二<lb/>
公少力問學獨歩塲屋文章深厚有氣如其人東平吕<lb/>
公吉甫鎮北門月詣學按所第諸生試文署板掲之公<lb/>
率常中首選東公平曰郗君之文豈止一名第他日必<lb/>
顯于時東平通儒大夫三朝之望公以一布衣延見命<lb/>
席與鈞禮學者欣慕雖常衮遇歐詹不能過也屬時多<lb/>
故冦盜充斥公挺身入叛卒數百人中視羣偷若狐豚<lb/>
然不用尺箠驅之出境一時將相聞其名争欲扳以自<lb/>
<pb n="KR4d0179_WYG_034-11b"/>
助入㕘議畫出將漕輓治邊臨戎屯田積粟勤勞二十<lb/>
年所涖皆有名迹遂為當世功名之士位上大夫著籍<lb/>
中秘封臨清縣開國男食邑三百户而議者以用不及<lb/>
其才為公恨郗公故髙平金鄉人東漢御史大夫慮四<lb/>
世生鑑為管司空侍中人惜孫超皆號名臣世逺族分<lb/>
有籍于大名者不如始所以徙曽祖昌祖文父寳皆不<lb/>
仕寳以公貴贈右通議大夫母王氏贈碩人所生母張<lb/>
氏贈令人妻同縣傅氏封令人前卒河朔陷覆衣冠多<lb/>
<pb n="KR4d0179_WYG_034-12a"/>
走死公治次舍分廪稍館三族之無歸者生養死𦵏恩<lb/>
敬甚篤里儒聞逢者嘗授公學其子流落行卜道中公<lb/>
與之遇館留于家不可斥厚幣贐遣喜過所望而去市<lb/>
書數千巻迎師教子皆彬彬焉以文行世其家五男子<lb/>
曰宗簡右廸功郎監渾州南嶽廟曰嗣武右從事郎江<lb/>
州彭澤縣主簿曰紹先右從事郎徽州歙縣主簿曰景<lb/>
平通侍郎餘一人尚㓜宗簡亦前卒矣一女適右迪功<lb/>
郎湖州徳清縣尉李端友孫男女八人男曰重營登仕<lb/>
<pb n="KR4d0179_WYG_034-12b"/>
郎諸孤以其年十二月壬午舉公之柩從傅氏令人葬<lb/>
于無錫縣開化鄉長泰里黄墓之原上紹興初余守臨<lb/>
安抵罪遷嶺表敕所屬發吏卒䕶送公時佐常州無半<lb/>
面之雅一再過余傷屯悼出陳義慨然坐客皆驚竦又<lb/>
選取吏卒之謹厚者三人而遣後二年余歸宿田里而<lb/>
公已出為世用貽書勞苦如平生歡嵗時問饟既久而<lb/>
益厚也蘄春之别余自計先公生十嵗多難早衰齒髪<lb/>
缺壊見無復日矣不謂公棄而先也悲夫嗣武等書公<lb/>
<pb n="KR4d0179_WYG_034-13a"/>
世系爵里卒𦵏嵗月來請銘銘曰<lb/>
猗歟郗公河岱之英早以文鳴吐辭為經一世儒先相<lb/>
視嘆驚策名為吏日以有聲于時興戎喋血千里豺狼<lb/>
塞路磨牙厲齒公探其穴視若羸豕一言啟悟折其脊<lb/>
尾徐行驅之不用尺箠訛言朋興狂走驚仆守將震怛<lb/>
方食失箸公獨巋然屹若砥柱笑言未卒按堵如故功<lb/>
大名播慕者興起將相侯王迎門躧履待置一榻絶席<lb/>
異禮條變畫竒効于屈指大塗九軌始驟而馳富貴方<lb/>
<pb n="KR4d0179_WYG_034-13b"/>
將履險若夷不究于行止或尼之中道而隕誰主誰尸<lb/>
西山之北樹之松櫟鬱鬱佳哉可置萬室公所息焉車<lb/>
過必式<lb/>
　　宋故左朝散大夫直秘閣致仕王公墓誌銘<lb/>
公王氏其先望著太原曽大父璡大父仁諒家常州之<lb/>
無錫縣以財傑一州為大姓父軾通奉公魁偉有智略<lb/>
有貲財築室舍旁儲書數百千巻千里迎師教其子種<lb/>
徳藝善所為過絶人號里長者未幾公以進士起仕三<lb/>
<pb n="KR4d0179_WYG_034-14a"/>
朝為世聞人天子䟽恩大賚四海以及朝士大夫之親<lb/>
凡累十二封至通奉大夫而無錫王氏遂稱于天下公<lb/>
諱岡字夀基通奉公之中子也少時已嶷然自立讀書<lb/>
著文出語驚人他生不敢齒既冠得太學上游所為文<lb/>
章讀之曰吾可以一試矣則贏糧徃從之閉户治書未<lb/>
嘗嫚嬉燕遊以棄一日積七八年遂大發于文清淳温<lb/>
麗不見圭角如其貌然有司第所試言書其等為第一<lb/>
元符三年解進士褐主睦州清溪縣簿以通奉公䘮去<lb/>
<pb n="KR4d0179_WYG_034-14b"/>
職三年召詣都堂除編修國朝㑹要所與故資政殿學<lb/>
士蔡靖並命有忌公進者䜛公為太學生時餞鄒新州<lb/>
詔下逮獄斥居自訟命遂止差充台州州學教授改通<lb/>
利軍積勞遷從事郎充京畿提舉學事司主管文字俄<lb/>
徙京西北路秩滿用舉者改宣教郎是嵗政和四年也<lb/>
除睦親北宅宗子小學博士北京國子司業三舍法罷<lb/>
改判國子監代還通州揚州建炎三年權發遣江南東<lb/>
路提舉茶鹽未赴除尚書金部員外郎召見擢御營吏<lb/>
<pb n="KR4d0179_WYG_034-15a"/>
司㕘議官四年請宫祠主管江州太平觀紹興二年召<lb/>
為尚書比部員外郎樞宻院檢討諸房文字遷左司員<lb/>
外郎公早以文藝游塲屋為名進士故終徽宗朝五更<lb/>
内外學官之選而未嘗任事于時建炎初乗輿狩維揚<lb/>
詔以守臣吕頤浩兼户部侍郎頤浩既居中不復省府<lb/>
事揚大州也豪吏大家喜犯法號難治㑹王室東遷諸<lb/>
將兵暴集官事滋出矣公始據案見吏民于千兵萬馬<lb/>
之中與之辨施舍分别可否䟽為一書日詣頤浩白遣<lb/>
<pb n="KR4d0179_WYG_034-15b"/>
之無留事州人不知自公出也頤浩徳之他日入相公<lb/>
亦召為尚書郎意公復助己公循道守官不為翕翕然<lb/>
心平氣和自得理所言者以宣誤恩不厭天下公議請<lb/>
稍損其太甚者詔屬左右司領之謂之討論頤浩當國<lb/>
時有所貨舎公輙持不可曰管仲奪伯氏駢邑三百飯<lb/>
蔬食沒齒無怨言何謂也法者天下公共之法也大臣<lb/>
行法與衆棄之尚誰怨前日論中絀三官且至乙矣輙<lb/>
貸不問今日後如丙如甲公秉國鈞于天下具瞻之地<lb/>
<pb n="KR4d0179_WYG_034-16a"/>
不平謂何而怨始有所歸矣頤浩矍然素敬受公不以<lb/>
為懟公之遇事時有弛張葢如此公嗜書自㓜學至老<lb/>
雖舟車鞍馬行役間未嘗棄而不讀尤長于易嘗著論<lb/>
以黜先儒之謬晚年深明春秋左氏之學考質諸侯卿<lb/>
大夫功罪以推見當時得失理亂之故傳經為說反覆<lb/>
貫穿切于世務之要一日奏事殿中上曰屢讀卿奏指<lb/>
據經義皆本春秋之㫖又曰吕頤浩治維揚有狀繄卿<lb/>
之力天語一聞衆謂公且光顯矣居亡何又引疾丐去<lb/>
<pb n="KR4d0179_WYG_034-16b"/>
除直秘閣主祭臨安府洞霄宫六年提舉台州明道觀<lb/>
顧謂諸子曰吾起白屋仕四十年三入尚書為郎佩服<lb/>
至五品更十六官而不挂<hi>闕</hi>
嗚呼公之巧足以中人之眉弗卓鷙以為竒善刀而藏<lb/>
之公之智足以察淵之魚弗皦皦以明汙韞匵而藏諸<lb/>
知我者希有畜弗施奉吾身以歸為後人之貽<lb/>
　　宋故右承議郎吴公墓誌銘<lb/>
王荆公自丞相府得請歸鍾陵鍾喜為詩又出新意集<lb/>
<pb n="KR4d0179_WYG_034-17a"/>
古人句以資一時朋酒燕笑之適而以屬吳顯道者凡<lb/>
十餘辭余生晚不及識顯道矣味其言則魁壘辨博葢<lb/>
世之豪而官不踐卿相之位名氏不列于太史之書此<lb/>
何故及是左奉議郎知興國軍陳君最為書以右承議<lb/>
郎吳公官世行治來請銘而顯道葢其父也顯道江右<lb/>
知名士早從歐陽文忠公游與其弟子經俱以文學稱<lb/>
天下與荆公曽魯公有連二公相繼當國族姻之賢皆<lb/>
不得與寒畯齒當是時太學陳于等䟽言吳某學成行<lb/>
<pb n="KR4d0179_WYG_034-17b"/>
尊願得為國子師俾學者有所矜式荆公終以親嫌寢<lb/>
其書不報于是江淮間又争欲以為師不逺千里執經<lb/>
帳下率常數十百人所至輙以詩書禮易開悟後學磨<lb/>
礱成就以為士君子之器甚衆而仕不充其志以沒顯<lb/>
道生三子而公為中子諱慤字徳穀少詳敏已能讀父<lb/>
書而傳其學屬文辨麗俊雅有家法屢試于有司輙不<lb/>
售荆公越國夫人公諸姑也荆公薨越國以遺奏任公<lb/>
調巴州軍事推官嵗滿監秀州糴納倉以最遷黄州黄<lb/>
<pb n="KR4d0179_WYG_034-18a"/>
岡縣令不赴監潭州南獄廟遂請老以右宣教郎致仕<lb/>
實紹興十二年也公既得謝退處一壑不御冠裳不詣<lb/>
城府間従常所徃來幅巾藜杖徜徉川谷間極欲而後<lb/>
返福艾尊榮考終大耋見其子臬擢進士第由尚書郎<lb/>
立柱下為右史今為左朝議大夫知楚州而呉氏浸大<lb/>
矣公資孝友慈祥樂易不立崖岸恢然長者也兄官逺<lb/>
方病沒以䘮歸公力貧辨葬送事寡嫂拊諸㓜恩敬甚<lb/>
篤公在秀時嵗大饑民墊于水詔州縣發廪粟賙之為<lb/>
<pb n="KR4d0179_WYG_034-18b"/>
吏者視遇無狀流逋紛然老弱相枕籍欲死部使者檄<lb/>
公代徃公為治次舎視燥濕進淖糜旦旦撫之葢活數<lb/>
千人云一夕夢至一官府有大吏據案謂曰是嘗食餓<lb/>
者當獲夀祉之報已而果然享年八十二以子貴封右<lb/>
承議郎妻宜人彭氏有賢操喜讀書尤熟西漢史能言<lb/>
二百年間君臣理亂成壊之故燕居如齋據一室列羣<lb/>
經于前諸子以次受業日夜鐫切凜如嚴師之坐其旁<lb/>
已中程然後解顏一笑以至浮圖老子之書隂陽卜筮<lb/>
<pb n="KR4d0179_WYG_034-19a"/>
之說章通句解雖専門名家有不逮其聰眀過人如此<lb/>
凡三命得今封于是縉紳嘆慕以為教子者當以宜人<lb/>
為法紹興十四年九月八日終于子臬之官舎諸孤䕶<lb/>
䘮次毘陵其年十二月二十六日公亦遇疾不起明年<lb/>
二月某甲子合葬于常州宜興縣清泉鄉李庄村原上<lb/>
三男子棐承節郎次今楚州也次㮤舉國子監進士早<lb/>
卒女適進士江邃孫十人男灼煇煥炤燦炳右迪功郎<lb/>
兩浙轉運使摧促行在物斛官女適右宣教郎權監登<lb/>
<pb n="KR4d0179_WYG_034-19b"/>
聞檢討章鍔進士楊好問承務郎胡濬右迪功郎管鍔<lb/>
餘未行曽孫男女七人呉氏世家鄱陽五季兵亂徙撫<lb/>
州之金溪以儒名家凡五世為望姓曽大父敏故尚書<lb/>
都官員外郎大父藩故不仕父頤即顯道也詳定一書<lb/>
司敕令所刪定官贈通直郎元豐中從荆公于金陵遂<lb/>
官焉今又為金陵人銘曰<lb/>
金谿徂遷兮自鼻祖奕世名儒兮望南楚石鍊五色兮<lb/>
天可補呌閽欲上兮闖九虎幡然脱中兮挂神武索身<lb/>
<pb n="KR4d0179_WYG_034-20a"/>
歸卧兮環一堵東阡南陌兮澹容與樵漁争道兮莫適<lb/>
主秀眉皓髪兮須鬛古委蛻若遺兮夢栩栩有子簮筆<lb/>
兮侍帝所富貴鼎盛兮沛莫禦萬室旁圍兮一丘土贈<lb/>
印追榮兮系天祖<lb/>
　　宋故左承議郎權發遣和州軍州事傅公墓誌銘<lb/>
余政和間䝉恩校中秘書而傅公冲益亦以編修九域<lb/>
圖志寓直省中與余為同舍郎相好也當是時海内無<lb/>
事天子輯瑞應興禮樂以文太平蒐攬天下儒先宿學<lb/>
<pb n="KR4d0179_WYG_034-20b"/>
一時髦俊知名之士列于儒官學省以待任使冲益居<lb/>
間儀狀魁偉面目嚴冷不妄笑言落落難合即之久而<lb/>
後稍稍出其所有于屬辭紀事議論相可否之際愈出<lb/>
而愈無窮其學自六經太史氏百家諸子浮圖黄老之<lb/>
書無所不讀其文自歌詩賦頌表箋傳序箴銘紀誌亦<lb/>
無所不工而彊直任氣負所學未嘗以一言狥人故徘<lb/>
徊于小官益自重無躁戚徽宗皇帝召見言治道中上<lb/>
意擢為尚書郎行宜用矣而遇疾不起悲夫公沒後二<lb/>
<pb n="KR4d0179_WYG_034-21a"/>
十五年當紹興十二年公之子承事郎知太平州繁昌<lb/>
縣事鞏始集公詩文為二十巻具詩抵公之交孫覿求<lb/>
文識公墓余不敢辭遂次其語為銘公諱諒友冲益其<lb/>
字也姓傅氏其先自光州避廣明之亂徙閩中今為興<lb/>
化軍仙逰縣人曽祖偁不仕祖滋贈朝奉郎父楫朝散<lb/>
郎充龍圖閣待制仕徽宗為中書舍人以清明直諒聞<lb/>
天下累贈少師公以紹聖元年舉進士賜出身主蘇州<lb/>
吳縣簿歳滿陞瀛州防禦推官鄭州州學教授遭少師<lb/>
<pb n="KR4d0179_WYG_034-21b"/>
䘮去位卒䘮除辟雍録又丁母越國夫人憂憂除為詳<lb/>
定九域圖志所編修官未幾例罷書局調宿州蘄縣令<lb/>
蘄故多盗公嚴保伍之令使相推逐盗不敢發發輙得<lb/>
無所漏御民一以寛簡聴訟如家人無疾言厲色縣大<lb/>
治諸公交薦之改宣教郎再除九域編脩官是嵗政和<lb/>
四年也五年車駕幸秘書省遷奉議郎六年除尚書祠<lb/>
部員外郎俄改膳部七年遇疾請補外以承議郎知湖<lb/>
州未赴八年正月十日卒于京師年五十二嗚呼崇寧<lb/>
<pb n="KR4d0179_WYG_034-22a"/>
初鉤黨之禍作異時元臣故老之子若孫門生故吏昏<lb/>
姻之家皆被禁錮少師既下世大臣猶以嘗任事于建<lb/>
中靖國間請置籍中徽宗記其忠獨不聴公少師家子<lb/>
益務晦藏不問權貴人所舎闔户著書澹然無求若隠<lb/>
于吏者讀書一過目輙領其要論古人成敗事當否如<lb/>
出于其時文章閒麗可著乎典册以施朝廷詞語精深<lb/>
可列于歌頌以薦郊廟而不自標飭以求聞于世宰相<lb/>
華原鄭公深知之薦其才可用徽宗亦悵然追懐甘盤<lb/>
<pb n="KR4d0179_WYG_034-22b"/>
之舊延見問勞甚寵于是名寔暴耀賢冠一時將遂施<lb/>
傳所學世其家而公病矣治命載其柩從少師以葬諸<lb/>
孤卜以其年十一月某甲子𦵏于常州宜興縣善權山<lb/>
之原去少師墓若干歩妻孺人方氏監察御史家之女<lb/>
生二子曰庠曰鞏孫男三人公素貧恥言利既死槖中<lb/>
無留貲以歸庠少年有竒操䕶公䘮浮汴涉淮間關二<lb/>
千里以遺令歸塟冡土未乾而庠得疾又死鞏尚㓜也<lb/>
其家益貧老妻㓜子幾不能自存更十五年鞏始及禄<lb/>
<pb n="KR4d0179_WYG_034-23a"/>
迎其母以養㢘直有父風所涖皆有迹公祉所施庶幾<lb/>
在此銘曰<lb/>
讀公之文蔚若武庫魁竒偉麗九鼎千鼔聴公之詩隠<lb/>
若大吕震越渾鍠歌周頌魯胡不畀之天子之所帝制<lb/>
坦然常楊燕許頌詩穆如奚斯吉甫百千償一齎恨入<lb/>
土天造茫茫孰知其故吾豈艸木與之俱腐遺書爛然<lb/>
昭映千古<lb/>
　　宋故顯謨閣學士左大中大夫汪公墓誌銘<lb/>
<pb n="KR4d0179_WYG_034-23b"/>
建炎紹興間大盗據中原羣惡亡命相嘯聚為㓂于是<lb/>
環四海為盗區矣天子慨然仗一劍出入兵間禁暴除<lb/>
殘拯溺弔凶于戎馬蹀血之餘以建中興之烈當是時<lb/>
顯謨閣學士左大中大夫新安汪公為中書舍人翰林<lb/>
學士一時詔令往往多出公手凡上所以指授諸將感厲<lb/>
戰士訓飭在位哀閔元元之意具載誥命之文開示赤<lb/>
心明白洞逹不出户牖窺而天威咫尺坐照萬里學士<lb/>
大夫傳誦以比陸宣公居亡幾何權臣樹黨除不附己<lb/>
<pb n="KR4d0179_WYG_034-24a"/>
者公亦抵罪斥居永州積十二年更四赦不得還閒遇<lb/>
勝日幅巾葛履登西山循鈷鉧潭入愚溪立湘沅沈文<lb/>
以弔古人而自肆于山水年益髙文益竒詩益工華妙<lb/>
精深與栁儀曺相望于數百載後文章格力與之相上<lb/>
下何其盛也公既沒諸孤䕶䘮歸葬且致公治命屬余<lb/>
銘余與公游四十年知公為審乃序而誌之系以銘公<lb/>
諱藻字彦章姓汪氏饒州徳興縣人曽祖震太常丞贈<lb/>
光卿祖宗顔尚書都官員外郎贈中大夫考榖奉議郎<lb/>
<pb n="KR4d0179_WYG_034-24b"/>
贈少傅妣越國夫人陳國夫人皆陳氏公自童㓜已卓<lb/>
越有大志學舉子業既成得春秋左氏西漢書讀而好<lb/>
之鋭意欲與之並年甫冠徒步游太學有司苐其文屢<lb/>
出諸生上中崇寧二年進士乙科瓊林賜晏酒半上方<lb/>
賜永狀元霍公端友屬公表謝授紙筆立就如素習一<lb/>
坐驚嘆調婺州觀察推官方待次除宣州州學教授丁<lb/>
少傅公憂憂除官制行授從事郎荆南府掌書記不赴<lb/>
改江南西路提舉事司幹當公事代還至京師㑹徽宗<lb/>
<pb n="KR4d0179_WYG_034-25a"/>
親製君臣慶㑹閣詩羣臣和進喜事者集録為一巻<lb/>
公適見之擬和一章屬詞用韵句法清新出衆作之右<lb/>
即日傳布諸公喜稱之除九域圖志所編修官改宣徳<lb/>
郎遭陳國夫人之䘮免䘮除秘書校書郎遷著作佐郎<lb/>
再遷符寳郎是嵗政和八年故相王黼頃與公為太學<lb/>
同舍生不相中比當國黜公通判宣州州將俗吏公益<lb/>
不樂上書請宫祠得提㸃江州太平觀寓家晉陵八年<lb/>
終王黼之世不用累轉朝奉郎博學強記自六經百家<lb/>
<pb n="KR4d0179_WYG_034-25b"/>
太史氏之籍先儒箋䟽傳注之書兵家族譜方言地志<lb/>
星經厯法佛老之衆説與夫萬里海外殊方異域荒怪<lb/>
之序録無不記覽山隂賀鑄方回知名士也亦寓晉陵<lb/>
聚書萬餘巻公日從之游多得所未見者凡伏臘衣食<lb/>
所需盡以筆札供而録蔵之其為詞章明于道徳逹于<lb/>
世務指事析理引物託喻馳騁古今貫穿經傳該備衆<lb/>
體葢數十萬言自成一家公在江西徐俯師川洪炎洪<lb/>
芻有能詩聲自負無所屈一日師川見公詩于僧壁嘆<lb/>
<pb n="KR4d0179_WYG_034-26a"/>
曰此吾輩人也率二洪詣舎上謁既去公曰騷人墨客<lb/>
撚鬚琢句以鳴其不平耳烏足尚也至是數年卒以大<lb/>
手筆稱天下金華勸講石室紬書典册施之朝廷樂歌<lb/>
薦之郊廟鴻文碩學暴耀一世人知其名家有其書而<lb/>
詩律髙妙興寄深逺亦非近世詩人之所能及淵聖登<lb/>
極召見為屯田員外郎旋改禮部進太常少卿起居舍<lb/>
人今上踐阼轉朝請郎召賜中書舍人賜三品服大駕<lb/>
狩維揚詔中書後省試澤州進士何烈烈對策稱臣䑓<lb/>
<pb n="KR4d0179_WYG_034-26b"/>
䟽論烈非所宜言公與滕康衛膚敏三舍人俱罷為集<lb/>
英殿修撰提舉江州太平觀明年復召為中書舍人擢<lb/>
給事中兵部侍郎兼侍講直學士院公草髙麗答詔上<lb/>
顧輔臣稱公得代言之體久之麗人謝表至上復稱公<lb/>
直拜翰林學士以所御白團扇親書紫誥仍兼綰黄<lb/>
麻似六經十字以賜搢紳榮之累轉朝議大夫公自登<lb/>
侍從屬時多故感懐恩遇凡所建請皆當世要務嘗論<lb/>
䟽大將擁重兵髙位崇秩子女玉帛已極富貴之欲而<lb/>
<pb n="KR4d0179_WYG_034-27a"/>
根據盤互浸成外重之勢陳所以待諸將者三事後十<lb/>
年卒如公策又言宣和諸臣交通貴幸一時誤恩官有<lb/>
至銀青光禄大夫者䑓諫極論方就鐫裭詔墨未乾而<lb/>
建炎恩宥有當甄復盍依祖宗法至中大夫而止論駮<lb/>
數人國論以為允又言太上皇元符以來至上建炎之<lb/>
元並無日厯可謂闕典古者有國必有史有史必有官<lb/>
漢法太史公位在丞相上天下計書先上太史公副上<lb/>
丞相自唐至本朝亦以宰相監總國之重事願留聖心<lb/>
<pb n="KR4d0179_WYG_034-27b"/>
上欣納翌日輔臣請擇所付上曰無以易藻矣尋除龍<lb/>
圖閣直學士知湖州頒日厯如故公蒐攬闕文叅稽衆<lb/>
論逺至閩蜀數千里外近在寓公寄客之家或具公移<lb/>
或通私書旁搜博采逺近畢至分設科條以類註觧纔<lb/>
十二三移知撫州嵗餘罷為提舉江州太平觀㑹翰林<lb/>
侍讀學士范冲䟽言曰厯國之大典比詔汪藻纂集更<lb/>
渉嵗月稍見功緒書未成而中止積久散逸後益難措<lb/>
手矣方今就問可降詔令依舊纂集為一書俾三朝文<lb/>
<pb n="KR4d0179_WYG_034-28a"/>
物著在方册非小補也于是有㫖復命公許辟官屬二<lb/>
員賜史館修撰餐錢辭不受書成凡八百册上之上遣<lb/>
使賜茶藥二銀合進官二等加中大夫除顯謨閣學士<lb/>
知徽州公前後與六州先恵愛重名教有古循吏之迹<lb/>
唐顔魯公嘗為湖州刺史公建言昔章聖皇帝幸亳次<lb/>
睢陽親屈帝尊臨見雙廟旌巡逺異代之忠以風厲天<lb/>
下顔真卿叱叛臣李希烈而死廟食吳興距行殿不能<lb/>
百里宜蒙褒異以増忠臣義士之氣詔從之賜號忠烈<lb/>
<pb n="KR4d0179_WYG_034-28b"/>
詔下公大治祠屋書榜掲之郡有籍録朱勔牕户數十<lb/>
種丹漆之光可鑑僚吏請為州治樓觀之飭公曰吾葺<lb/>
魯公祠可用也輪奐一新州人大恱徽州學舍敝小方<lb/>
議改築公嘗為文記鎮江府學之成州將程邁以白金<lb/>
致餽謝公報曰比葺郡學費無所從出而餉金適至已<lb/>
付諸生今并賜矣又斥帑餉之贏續之落成為一方壯<lb/>
觀轉左大中大夫十二年知泉州殿前司大校蒐選禁<lb/>
卒之抗健者移州具資糧遣送者曰州並海常宿兵數<lb/>
<pb n="KR4d0179_WYG_034-29a"/>
百所以備非常留不遣馳奏驛聞大校怒以語侵公免<lb/>
符下乃已移知宣州閲月改鎮江府鎮江自經建炎之<lb/>
亂嵗輸上供米率不知數轉運使按視計食粟之在存<lb/>
者尚負數萬盡扄鑰而去軍食不繼官吏憂窘不知所<lb/>
出而公適至命破鐍給之遺書使者曰官軍張頥待哺<lb/>
米在廪中而不予之食羣黔飢餓而亡聊雖錮南山猶<lb/>
有隙也輙以便宜開發老守重得罪不敢辭㑹言者讒<lb/>
公而罷論奏不已落職永州居住更七八年感風痺乞<lb/>
<pb n="KR4d0179_WYG_034-29b"/>
致仕不許竟卒于永州寓舍寔二十四年六月癸未也<lb/>
享年七十六積官至左大中大夫爵新安郡開國侯食<lb/>
邑一千五百户寔封一百户公沒後二年復顯謨閣學<lb/>
士官其二子公性樂易不假藩飾以峙聲名至居官任<lb/>
職則矯矯然不徒為諾然者也不喜殖財榮貴幾三十<lb/>
年無屋廬以居有田陽羨亦不足以卒嵗而嗜書學古<lb/>
老且病猶不去年大當梁師成用事小人朋附目為隠<lb/>
相武人吳可者師成許以能詩至出入卧内公罪符寳<lb/>
<pb n="KR4d0179_WYG_034-30a"/>
可過公致師成意曰聞名乆矣幸不鄙過我禁從可拱<lb/>
而俟也公謝不徃客曰吾曺望隠相之門如在天上召<lb/>
而不徃何公曰若使吾與可輩為伍耶守湖日朝廷和<lb/>
糴米六萬餘斛公視六縣民力所堪鐫三之一而上書<lb/>
自劾詔勿問居歲餘戸部被㫖降水錢復糴數萬斛嵗<lb/>
適大稔物估相當如數而辦例造一官公曰吾嘗以减<lb/>
糴待罪幸䝉恩貸今豈可復受賞耶三辭卒不拜海舶<lb/>
次泉闍婆國王附送龍腦數百両為公夀公郤之或曰<lb/>
<pb n="KR4d0179_WYG_034-30b"/>
異國之王因舶商致方物修故事不可郤也公飭送公<lb/>
帑一銖不取公于辭受類如此亦以故遂多齟語于世<lb/>
始公在太學與王黻有纎芥後黼入相嫌恨不除竟坐<lb/>
廢斥而言者指公為黼黨黜居永州累赦不宥卒厄于<lb/>
窮裔以死雖然朝愠暮喜乍賢乍佞初若一鬨然曽未<lb/>
轉盼已如潦水之歸壑而髙文大册埀世傳後與古作<lb/>
者並烈于圖書之府聖主親覽追録故侯復還舊物得<lb/>
䘮相除孰與公多公之文有深溪集六十巻行于世後<lb/>
<pb n="KR4d0179_WYG_034-31a"/>
集若干巻裔夷謀夏録三巻青唐録三巻古今俗雅字<lb/>
四十篇公尤工大小篆得李斯陽氷用筆意先配淑人<lb/>
趙氏今配淑人莊氏亦前卒𦵏于常州宜興縣陽蔡後<lb/>
塢二十五年十二月乙酉諸孤奉公之䘮合葬于二淑<lb/>
人之墓子八人男曰恬右從事郎曰悟右宣教郎新差<lb/>
知婺州金華縣丞曰恪右承事郎曰憺曰懍曰憘並右<lb/>
承務郎曰愇未仕女適右迪功郎莊珪孫男女十三人<lb/>
男曰文舉巖舉臯舉賢舉女適右奉議郎嚴康朝進士<lb/>
<pb n="KR4d0179_WYG_034-31b"/>
莊霆莊霈餘尚㓜新安汪氏之徙鄱陽葢已久矣自曽<lb/>
祖至公四世皆以儒學中進士第而公遂以文章大顯<lb/>
于時徳興田園悉推予其兄以郊祀恩任其弟之子怡<lb/>
而公子至今有未仕者元豐己未少傅公為泉之晉江<lb/>
丞而公生後六十三年公刺泉入境恍然悲喜太息曰<lb/>
城郭是矣昔陳秀公生于鎮江後建鎮江節築大第居<lb/>
焉寔公始生之所山川之靈鍾為人英古今所傳不可<lb/>
誣也銘曰<lb/>
<pb n="KR4d0179_WYG_034-32a"/>
赫赫吾宋崇雅右文藩飾萬物如嵗之春治具炳然監<lb/>
于二代儒先酋酋光明碩大偉歟汪公徳配先民學窺<lb/>
聖域文嫓皇墳芸省讐書螭班珥筆論經石渠坐五十<lb/>
席代言西掖視草北扉渙發大號雷動風馳持槖剖符<lb/>
出使入侍今之名臣古之循吏風流儒雅慈恵之師六<lb/>
州之氓途詠而思誰私黨仇乃讒乃逐投畀荒裔一斥<lb/>
不復斗野之南光氣燭天埋藏不沒至寳在焉擾擾萬<lb/>
生趨死一軌百鍊之英有化無死巍巍昻昻命世之儒<lb/>
<pb n="KR4d0179_WYG_034-32b"/>
流傳海内公有遺書銘公于石石磨可磷公名不磨為<lb/>
萬世凖<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻二十五</head> <lb/>
    <p>
<pb n="KR4d0179_WYG_025-1a"/>
欽定四庫全書<lb/>
　鴻慶居士集巻二十五<lb/>
　　　　　　　　　　　　　宋　孫覿　撰<lb/>
　外制<lb/>
　　种師道贈開府儀同三司<lb/>
充國已老能固守前議遂訖先零之誅亷頗未衰卒廢<lb/>
于衆䜛馴致長平之敗眷予宿將時乃世臣出授律于<lb/>
齋壇入參謀于幃幄安危之意注想尤深死喪之威哀<lb/>
<pb n="KR4d0179_WYG_025-1b"/>
歎何及具官某剛明而克斷沉鷙而善謀早疇辟國之<lb/>
勲進陟總戎之命折王恢之初意屢陳徙突之言釋欽<lb/>
若而弗誅莫救噬臍之悔追懐前識進貳本兵庶資厭<lb/>
難之期自有折衝之效憗遺之歎遽驚一鑑之亡珍瘁<lb/>
之悲何愛百身之贖式章異數申勸遺忠錫盾琱戈畀<lb/>
元戎之十乘衮衣赤舄煥命服之九章終始之間哀榮<lb/>
斯極俯惟英爽歆此寵靈<lb/>
　　述古殿學士通議大夫栁庭俊贈正奉大夫<lb/>
<pb n="KR4d0179_WYG_025-2a"/>
左右侍從之臣持槖内朝通班秘殿割符享専城之奉<lb/>
葢棺有飾忠之典哀榮之極可謂無負具官某以孤逺<lb/>
自奮浸服近班出殿大邦以死勤事惻然嘉歎方議追<lb/>
寵而言者變章論汝罪惡交通<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御産怨一方毋足矜<lb/>
者朕興哀矜于既往悼流死之不蔵深抑人言超進位<lb/>
等尚其不昧歆此寵章<lb/>
　　龍圗閣直學士中大夫任諒贈正奉大夫<lb/>
爵齒之貴天下達尊死喪之威義同休戚眷予耆哲時<lb/>
<pb n="KR4d0179_WYG_025-2b"/>
謂名臣不幸云亡惻然興歎具官某秉義迪哲允蹈古<lb/>
人種學積文推重當世薦更中外風績藹然肆朕纂承<lb/>
越在外服謂當召用共濟艱難天不憗遺哀嘆何及飾<lb/>
忠之典國有故常庶幾有知服我休命<lb/>
　　尚書右丞孫傳除同知樞密院<lb/>
昔單于入朝于漢遇宰相王商却立而不敢仰視晉人<lb/>
觀釁于齊憚晏子退舍卒不敢加兵葢賢者在朝人民<lb/>
忻恃不動聲氣自然折衝故能正容色于一怒之間而<lb/>
<pb n="KR4d0179_WYG_025-3a"/>
憺滅稜于萬里之外具官某𢎞毅而任重廣博而有文<lb/>
夷險一心踐更衆職危言直論固嘗折逺方無厭之求<lb/>
繕甲治兵又欲刷四鄰交侵之耻顧疆埸安危之未決<lb/>
而𦍑人叛服之無常蔽自僉言延登右職載疇雅望進<lb/>
貳本兵庶幾盡行平日之言可以坐厭未形之難力行<lb/>
所學以底丕平<lb/>
　　右司諫秦檜除御史中丞<lb/>
自御史府虚大夫而不除則中執法率僚屬而為長耳<lb/>
<pb n="KR4d0179_WYG_025-3b"/>
目之寄紀綱所司惟議論慷慨足以感厲特立不欺之<lb/>
心惟志行直方足以振竦茍賤無恥之習則風采所繫<lb/>
朝廷自尊具官某學知古人之大方智通當世之要務<lb/>
徧更言選以直諒聞憤世疾邪無所回撓召從諫省進<lb/>
長憲臺度越稠人不次而用宜體任官之意益肩衞上<lb/>
之忠知美才有待于久成毋廢壊于一𤯝之微知刻核<lb/>
足以生不肖毋窮極于已甚之地服我休命奚俟訓言<lb/>
　　吏部侍郎謝克家兼太子詹事<lb/>
<pb n="KR4d0179_WYG_025-4a"/>
朕惟太子天下之本而賢者為邦家之基思得直諒多<lb/>
聞以為益友庶幾左右前後罔匪正人故兹一時端尹<lb/>
之臣率用兩朝髦俊之選具官某學術之茂幾于先民<lb/>
行義之脩信于當世懿文華國亶居俊譽之崇正色立<lb/>
朝屢効排奸之力踐更衆職夷險一心肆因銓總之餘<lb/>
入侍儲帷之邃倚典型于老成之重崇道義于爵齒之<lb/>
尊式資調護之功副朕責成之意<lb/>
　　中書舍人安扶給事中<lb/>
<pb n="KR4d0179_WYG_025-4b"/>
朕初踐服屬時多虞寤寐雋賢當餽興歎想望老成于<lb/>
典型之重登用世臣于故國之遺大儒之效固存君子<lb/>
之澤未逺具官某四朝名臣之後一時耆艾之英聲華<lb/>
發自妙年功名見于晚節詞垣眎草渾然深厚爾雅之<lb/>
文經幄告猷信矣直諒多聞之益服殷浸久發問罕休<lb/>
惟是東臺論駮之司實于萬幾出納之地延登兹位僉<lb/>
曰汝宜施置或未叶于人言選任或不孚于衆聴守正<lb/>
不撓維是之從毋諱有司追配前烈<lb/>
<pb n="KR4d0179_WYG_025-5a"/>
　　黄登書京畿提舉<lb/>
輦轂之下恵澤宜先而五方豪傑之林儒俠雜居犯法<lb/>
者衆必有部刺史戢奸禁暴以禁無良庶幾千里之畿<lb/>
靡有一夫之獄爾之制行聞于朝廷几案之才綽有餘<lb/>
力必能深識朕意綏靖一方察其亷貪以詔賞罰尚有<lb/>
褒典以俟爾庸<lb/>
　　國子祭酒康執權鴻臚卿<lb/>
大鴻臚天下之髙選也在朝廷之位至于九列者寡矣<lb/>
<pb n="KR4d0179_WYG_025-5b"/>
非資髙望重不得任此具官某以經術中第以文名知<lb/>
感㑹兹休辰踐更衆職載疇雅望進列九卿益堅厲翼之<lb/>
心以待非常之用<lb/>
　　資政殿學士張叔夜簽書樞密院<lb/>
國家太平無事兵不釋翳埀二百年軍政隳壊士卒無<lb/>
仗節死難之意將吏無干城固圉之功望敵驚奔靡有<lb/>
鬭志朕初嗣服選建忠賢延登宥密之司漸復祖宗之<lb/>
故具官某世載忠諒學有本原衞上之忠狼款七世應<lb/>
<pb n="KR4d0179_WYG_025-6a"/>
下之敏勤勞百為屬羣寇之内侵罄一心而盡瘁升華<lb/>
書殿未究逺猷進貳機庭擢司兵柄以宏博無窮之辨<lb/>
謀議廟堂之上以剛毅特立之操駕御將帥之臣廸百<lb/>
工勵翼之心以尊奬主威鼔三軍惰慢之氣以翊衞王<lb/>
室服我休命奚俟訓言<lb/>
　　徽猷閣直學士通議大夫何志同知潁昌府<lb/>
朕臨御以來加恵四海貴徳尚齒黜聚斂之臣除苛解<lb/>
繞崇寛大之政而臨潁天下之郊儒俠雜居沃野千里<lb/>
<pb n="KR4d0179_WYG_025-6b"/>
思得大度長者卧以䕶之具官某學問識古人之大全<lb/>
議論有忠臣之遺烈起于散地出殿大邦吾之股肱徒<lb/>
得君重使郡縣識朝廷之意而吏民瞻侍從之華獄市<lb/>
兼容載以清靖政成民悦朕不汝忘<lb/>
　　監察御史宋齊逾著作佐郎<lb/>
御史以言責辨賢佞于一時史官以直筆信褒貶于後<lb/>
世必有剛毅篤實之操輔以雄深辨麗之辭庶兩得之<lb/>
乃克任此具官某行義潔脩志節端亮踐更言責以直<lb/>
<pb n="KR4d0179_WYG_025-7a"/>
諒聞延寘道山復畀舊物按善惡見聞之實撰次序法<lb/>
度之章使後世得以考記益修厥官無愧能言之效<lb/>
　　朝奉郎傅貽度將作監丞<lb/>
朕臨御以來示敦樸以先天下卑宫菲食不敢有加焉<lb/>
爾亷靖無求莊重有守名臣之後風流具存往丞共工<lb/>
無乏吾事而已<lb/>
　　朝奉郎馮沆宗正寺丞<lb/>
司宗置寺不列于九卿而介乎奉常中秘之間選髙秩<lb/>
<pb n="KR4d0179_WYG_025-7b"/>
清専用一時儒學之士爾以文行之美有聞于時其往<lb/>
佐之益思厲勉<lb/>
　　沈與求太學春秋博士<lb/>
春秋之學廢固已久習非承誤無識真者矣朕閔古學<lb/>
之壊選建賔師爾以儒學之茂冠于東南延寘兹選爾<lb/>
其茂明之勿謂游夏之倫尚不能措一詞遂使區區守<lb/>
一經者至老死而不悟也<lb/>
　　晁公邁開封府尹曹掾<lb/>
<pb n="KR4d0179_WYG_025-8a"/>
董仲舒以春秋決獄而公孫丞相亦以文雅縁飾吏事<lb/>
故知儒者之效不獨載之空言爾學問能世其家議論<lb/>
不流於俗尹正京邑四方所瞻汝往佐之勉行所學<lb/>
　　持服人前朝奉郎向宗博入錢助軍特起充京城<lb/>
　　　東壁守禦<lb/>
具官某身執親喪心存帝室發輸蔵鏹助濟軍興起以<lb/>
苫塊之間付以干城之任往祇新渥益務顯揚<lb/>
　　大理司直王忠臣在任<lb/>
<pb n="KR4d0179_WYG_025-8b"/>
朕哀矜庶獄以重人命常恐疑似陷于非辜胡明試之<lb/>
爾才以重大理而讞議精覈動無過舉肆加因任以用<lb/>
所長無替厥脩勉行所學<lb/>
　　張宿房男承直郎伯奮將士郎仲熊改合入官<lb/>
風俗之衰奸諂成羣髙論大言不適于用而挾情用詐<lb/>
實為全軀保妻子之謀爾父子提孤軍轉戰賊中慨然<lb/>
有見危致命之意往膺懋寵使士知所勸焉<lb/>
　　馮時舉官已足奉聖㫖不候引見改宣教郎<lb/>
<pb n="KR4d0179_WYG_025-9a"/>
州縣之小吏不能自薦于朝而部刺史得以名聞于上<lb/>
爾以才諝練更庶事論薦者衆矣吏部之常格今為汝<lb/>
畧也往踐厥官毋愧舉所知者<lb/>
　　翁挺少府監丞<lb/>
尚方置監天下之髙選昔源乾曜一見中上意遂命此<lb/>
官選用之艱葢自前世爾文辭辨麗譽喧一時召對之<lb/>
初工言治道列職尚方之屬將有試焉勉思古人追配<lb/>
前烈<lb/>
<pb n="KR4d0179_WYG_025-9b"/>
　　武功大夫安州團練使徐衡提舉京畿保甲兼提<lb/>
　　　㸃刑獄武功大夫滎州團練使康隨提舉河東<lb/>
　　　路保甲兼提㸃刑獄<lb/>
朕嗣位以來閔仁元元去薄從忠施舍已責而闕門之<lb/>
外海隅之逺猶有不得其平者吏擾之也以爾衡器資<lb/>
強毅可以濟煩以爾隨吏道疏通可以從容各服乃<lb/>
事不侮鰥寡無擾獄市稱朕意焉<lb/>
　　開封府儀曹劉嶠少府少監<lb/>
<pb n="KR4d0179_WYG_025-10a"/>
敵兵侵境民不奠居朕處深宫坐不安席櫛風沐雨徹<lb/>
膳避朝冒矢石以乘城甘藜藿以同衆爾由推澤進貳<lb/>
尚方屬子側身脩行之初不厭菲食卑宫之陋毋事改<lb/>
作稱朕意焉<lb/>
　　朱震秘書省校書郎<lb/>
中秘校書極天下豪雋之選異時貴臣用事至㕘用醫<lb/>
卜之流牛騏同羣可為太息嗣朕初載遴簡儒術之英<lb/>
爾以文藝有聞首寘兹選進與羣髦之列益觀未見之<lb/>
<pb n="KR4d0179_WYG_025-10b"/>
書三篋已亡且詢安世勉思刻厲將有試焉<lb/>
　　武節大夫中州防禦使樂忱落致仕<lb/>
士大夫以官為家久矣所以貪得患失至于老死而不<lb/>
知止也爾乞身强健非告老之年屬時艱難就里起用<lb/>
往祇新渥可不免哉<lb/>
　　李寀大理寺丞<lb/>
廷尉天下之平而獄者萬民之命朕躬埀明聴不忍詿<lb/>
誤之民陷于大罪故慎揀良吏其務平之爾時與兹選<lb/>
<pb n="KR4d0179_WYG_025-11a"/>
其明察寛恕無縱吏謾以羅元元之不逮稱朕意焉<lb/>
　　徐嘉問大理正<lb/>
制刑以禁强暴而狙詐或遺于漏網聴訟以申無告而<lb/>
善類或罹于深文朕所以慎簡官僚佐廷尉之平而汝<lb/>
以才能達于朕聴克踐厥職毋縱吏謾使人自以不寃<lb/>
乃稱朕哀矜元元之意<lb/>
　　沈友直開封府刑曹掾<lb/>
典朕三輔物衆事叢當以柱後恵文彈治之而命汝為<lb/>
<pb n="KR4d0179_WYG_025-11b"/>
之屬夫蒞官如製錦治民如牧羊去其敗羣勿擾獄市<lb/>
飭以儒雅稱朕意焉<lb/>
　　葉植改合入官開封府掾<lb/>
屬者盜起東南爾以才力自奮輸才募士扞衞一方幕<lb/>
府上功序于庶位而抗章自列求試有司進錫官榮以<lb/>
成汝志可不勉哉<lb/>
　　李柄開封府士曹椽<lb/>
京師郡國首也地大物衆獨以一尹治之掾屬雖卑亦<lb/>
<pb n="KR4d0179_WYG_025-12a"/>
有事于此矣爾以才諝達于朕聴勉揚厥職毋忘訓言<lb/>
　　顯謨閣待制江常知福州<lb/>
七閩之㑹地瘠民貧奸利之臣掊取無藝搜原剔藪禍<lb/>
及雞豚産怨一方遂戕其師必有良循之士副予共理<lb/>
之求具官某風節有聞强毅不撓代言西掖早以文鳴<lb/>
給事東臺屢以忠告必能深識朕意崇徳靖民撫疲瘵<lb/>
之民察聚斂之吏式遏寇虐以謹毋良時乃之休尚有巨<lb/>
用<lb/>
<pb n="KR4d0179_WYG_025-12b"/>
　　向滌應天府少尹<lb/>
朕開四鎮于天下之郊尊京師以萬民之衞屬兹慮始<lb/>
慎簡官僚爾以吏能效于已試通都大邑始往佐之益<lb/>
脩厥官無替朕命<lb/>
　　徽猷閣待制盧益轉朝議大夫<lb/>
朕承至尊綏御羣辟籲俊以尊上帝作民克先大賚以<lb/>
富善人自國貴始具官某以文藝之學連中兩科以政<lb/>
事之材延登八座踐更中外光顯有聞肆予纂承並受<lb/>
<pb n="KR4d0179_WYG_025-13a"/>
祉福大官大邑所以庇身嘉謨嘉猷無忘告后益綏慶<lb/>
譽嗣有寵褒<lb/>
　　中大夫河北都轉運使張慤磨勘大中大夫<lb/>
舜以九載黜陟庶官周以三載誅賞羣吏貴賤無間邦<lb/>
典有常眷予邇臣在法當陟具官某器資沉毅風力敏<lb/>
明勤勞百為逰刄裕于餘地夷險一致剛節効于後凋<lb/>
追㕘侍從之華託備藩維之寄有司㑹課于法應遷俾<lb/>
増修于吏民往輯和于疆場尚有褒渥以候爾庸<lb/>
<pb n="KR4d0179_WYG_025-13b"/>
　　張著開封府少尹<lb/>
國有奸民猶山林之有猛獸也虎豹犀象驅而逺之各<lb/>
有攸處而已苗耨而髮櫛之則無是理也開府典治京<lb/>
師五方豪傑之林百賈盜賊之淵號為難治汝以政事<lb/>
之選往佐而長誅其尤無良不聴命者勿為已甚朕稱<lb/>
意焉<lb/>
　　校尉潘迪保義郎李山成忠節<lb/>
城下之戰大將以敗績聞閲三時而禆佐以却敵之功<lb/>
<pb n="KR4d0179_WYG_025-14a"/>
來上超進位等不汝瑕疵無忝厥官往圗報稱<lb/>
　　從義郎致仕姚慶長落致仕轉修武郎<lb/>
爾以病告致為臣而歸屬時多艱心在王室請輸金幣<lb/>
以佐軍興起于燕間進位一等以為爾勸往其楙哉<lb/>
　　武義大夫東壁統制韋知機武顯大夫<lb/>
强兵内侵四郊多壘忠臣義士膂力必陳以爾雄深超<lb/>
萬夫之英慷慨鼓三軍之勇陷堅破敵奮不圗軀斬馘<lb/>
執俘遂著竒績進官二等以勸爾勞往圗厥終嗣有褒<lb/>
<pb n="KR4d0179_WYG_025-14b"/>
寵<lb/>
　　張淵武經郎<lb/>
强兵侵邊一方騷然爾以勇氣聞于西陲却敵陷堅以<lb/>
固吾圉論功以賞進秩一等以勸爾勞益脩來效嗣有<lb/>
寵章<lb/>
　　俞倞補承信郎<lb/>
忠力之士以身徇國而飭終之典録其子孫所以勸天<lb/>
下之為忠為孝也往祇休命毋忝前人<lb/>
<pb n="KR4d0179_WYG_025-15a"/>
　　黨中道中立中和各補承信郎<lb/>
爾父以死勤事朕甚悼之既賻恤其家又録其子往踐<lb/>
一官無忘忠順以永綏于寵祿<lb/>
　　保義郎何文賛敘舊官<lb/>
爾行已不靖嘗坐譴呵深自刻修乃能補過復敘爾位<lb/>
徃圗厥終<lb/>
　　下班祇應張顒保義郎<lb/>
朕以勇爵勸天下之士爾以身徇國破敵而還有司第<lb/>
<pb n="KR4d0179_WYG_025-15b"/>
勞超進位等往思勉勵膺此寵榮<lb/>
　　承節郎效用空名告<lb/>
爾以勇氣聞于四陲邊檄未寧思效忠力寵爾一命勉<lb/>
圗後功<lb/>
　　承信郎效用空名告<lb/>
爾以才自奮而求試于有司肆加一命之榮往其祇服<lb/>
可不勉哉<lb/>
　　進義副尉蘇子震承信郎<lb/>
<pb n="KR4d0179_WYG_025-16a"/>
爾不愛軀命間闗賊中褒善叙功進位一等益思勉勵<lb/>
以稱恩休<lb/>
　　張仲剛補承信郎守禦使准備差使<lb/>
朕設武爵以待天下豪傑之士親御便殿考覈其能一<lb/>
藝之士皆在所錄寵爾一命為朕千城益脩厥官勉思<lb/>
報稱<lb/>
　　閻維轉承信郎<lb/>
大將乘邊羣才並起審于用間爾以名聞往踐一官<lb/>
<pb n="KR4d0179_WYG_025-16b"/>
以圗報稱<lb/>
　　河北路都統馬忠降一官<lb/>
朕以疆塲未寧不忘顧憂而將吏懐安莫肯用命縱敵<lb/>
為患議法當誅爾奮身行間躐寘華近提兵乘塞捍禦<lb/>
一方巽懦自營遂深寇患稍降黜以示典刑服我寛恩<lb/>
無重來悔<lb/>
　　宣賛舍人王孺弼轉遥郡刺史依舊拘管皇城司<lb/>
朕臨御之始屬時多虞忠勞之臣武功之士奬衞王室<lb/>
<pb n="KR4d0179_WYG_025-17a"/>
宜有褒升具官某沈鷙善謀强毅能斷事朕艱難之際<lb/>
具宣夙夜之勞知無不為久而受報疇庸渙渥式勸具<lb/>
僚遙分刺史之符總進嚴凝之護往祇休命永肩一心<lb/>
　　武功郎焦廣年祖母封太孺人<lb/>
郊宫受釐布大慶于天下而施及諸臣之父母爾躬率<lb/>
徳善慶鍾厥孫加錫命封葢非常典益綏夀祉膺此寵<lb/>
榮<lb/>
　　秉義郎張安國轉從義郎<lb/>
<pb n="KR4d0179_WYG_025-17b"/>
朕初嗣服都邑震驚文武之臣宣力中外褒功録善邦<lb/>
法有常爾祇畏保躬亷勤服采進位一等以懋爾勞往<lb/>
踐厥官無忘毖慎<lb/>
　　承信郎李裕軍前有勞轉一官<lb/>
艱難之際文武吏士膂力畢陳爾奮自小官慷慨請行<lb/>
宣勞萬里進官一等庶幾忠力之必報<lb/>
　　鄭元亨承信郎<lb/>
纂承之度覃及四方爾常駿奔以給吾事一官以楙厥<lb/>
<pb n="KR4d0179_WYG_025-18a"/>
勤往其祇服<lb/>
　　武徳大夫張偉進武功大夫<lb/>
寵善録最天下至公之法也比飾使軺將命萬里之外<lb/>
足未越境而賞先之其悉乃心以稱朕褒勉之恩<lb/>
　　武徳大夫劉士達忠翊郎王允各降三官<lb/>
某等智効一官各有常守畔官離次逋慢勿處議法當<lb/>
誅止從降黜往圗來効服我寛恩<lb/>
　　左良辰承信郎<lb/>
<pb n="KR4d0179_WYG_025-18b"/>
朕分遣使臣宣勞萬里爾能自奮慷慨請行朕用嘉之<lb/>
進官一等益肩忠藎服我恩䝉<lb/>
　　承信郎閤門祇應种浤轉兩官<lb/>
朕初嗣位京室多難一時禦侮之臣具著勤王之効進<lb/>
官二等以勸爾勞祇服寵章往圗報稱<lb/>
　　尚鋐轉兩官<lb/>
肆朕初載屬時多艱中外之臣奬衞王室論功攷最當<lb/>
時敘遷朕命惟休往欽乃服<lb/>
<pb n="KR4d0179_WYG_025-19a"/>
　　薛安靖奏對可采除閤門宣賛舍人<lb/>
具官某朕嗣服之初開廣言路芻蕘之賤不以遐遺爾<lb/>
才諝有聞達于朕聴召對便殿占奏詳明升上進閣之<lb/>
榮式厚諸臣之勸勉于自竭以稱異恩<lb/>
　　武功大夫王孺弼知東上閤門<lb/>
閤門置使地近職親肆朕纂承選用良士具官某以將<lb/>
家子習知軍旅之事以勲閥進又識朝廷之儀憂勤百<lb/>
為慷慨自許比疇勞效屢進官聮載上升閤之華式厚<lb/>
<pb n="KR4d0179_WYG_025-19b"/>
諸臣之勸益思勉勵以稱恩榮<lb/>
　　武徳郎雲茂誠贈三官<lb/>
爾以邊陲盜賊奮不圗軀力竭勢窮以死勤事傷居爾<lb/>
體朕甚悼之宜疏異恩超進位等庶其英爽歆此寵靈<lb/>
　　醫愈髙仲謀額外醫痊賜緋魚<lb/>
士惟食功然後無竊位素餐之罪爾以方伎自名為賢<lb/>
王所薦服勞已久序進一官徃其懋哉以稱食功之意<lb/>
　　趙邦補承信郎<lb/>
<pb n="KR4d0179_WYG_025-20a"/>
迺者盜起東南偏師進討將士用命殄滅無餘爾以勞<lb/>
能上功幕膺楙賞汝往欽哉<lb/>
　　焦詔補承信郎<lb/>
渠魁授首于今七年矣異時將帥猶以未録之功請于<lb/>
朝者功疑惟重何愛一命以為後來之勸<lb/>
　　問勍龍神衞四廂都指揮使<lb/>
具官某將帥之臣虎賁之士出治邊檄入總營屯進有<lb/>
千城固圉之才退有折衝禦侮之效褒功録最朕不敢<lb/>
<pb n="KR4d0179_WYG_025-20b"/>
忘爾拔于戎行沉毅有守服勞嵗久忠力有聞祇慎一<lb/>
心效于已試超進使號以荅爾庸往圗厥終無乏吾事<lb/>
　　單宣龔廣轉一官<lb/>
具官某等迺者軍政不脩兵驕卒惰朕親駕勞軍攷覈<lb/>
能否而藝能精練繄爾之勞進官一等往其懋哉<lb/>
　　起居舍人許亢宗與郡<lb/>
具官某爾以州縣之小吏夤縁恩幸躐登册府馴致郎<lb/>
吏一有所試其效皆無足言而以朋附權邪達于朕聴<lb/>
<pb n="KR4d0179_WYG_025-21a"/>
右史記言之髙選不可叨居稍從降黜尚有民社益務<lb/>
循省<lb/>
　　中書舍人劉珏落職宫觀<lb/>
迺者大將誤國罔功羣議沸騰理宜譴斥爾以書命之<lb/>
職當暴其罪狀明示四方茍懐二心是辜委任具官某<lb/>
自朕初載擢寘詞掖不惟喻徳之義依違觀望首䑕不<lb/>
進始言踊躍自奮有嘉報國之忠卒言輕率無謀宜正<lb/>
誤朝之罪操兩可之説無所折衷職在論思不信若此聊<lb/>
<pb n="KR4d0179_WYG_025-21b"/>
從此薄罰免所居官退處真祠以訟其過<lb/>
　　林積仁落職監當<lb/>
朕惟敵未悔禍兩河騷然不忍坐視吾民于塗炭之中<lb/>
廢食屢嘆爾為守吏當以身徇國寛于西顧之憂迺者<lb/>
上書數以病告冒榮禄于承平無事之日圗便安于將<lb/>
士效命之時深惟積辜宜竄逺服姑論近職往臨闗市<lb/>
益務省循毋重來悔<lb/>
　　陜西五路制置使錢葢降授朝奉郎<lb/>
<pb n="KR4d0179_WYG_025-22a"/>
朕建邦置守綏靖一方實惟尚謀經武之時非有蒐兵<lb/>
伐罪之事夏童弗率怙衆擾邊疆埸多虞責在將帥具<lb/>
官某薦更任使擢寘近班屬三陲内侮之封付五路折<lb/>
衝之寄當思戮力報稱所䝉邊遽上聞卒敗吾事原情<lb/>
定罪當寘嚴誅稍屈刑章止從降黜益圗來効思補厥<lb/>
愆<lb/>
　　涇原路經畧使席貢降授朝請大夫<lb/>
將帥之臣出乘疆場官顯禄厚無尺寸之功而以廢事<lb/>
<pb n="KR4d0179_WYG_025-22b"/>
失職聞于上竊位素餐之罪不可以無責也具官某奮<lb/>
由外吏擢寘近班夏童跳梁専制一面覆軍敗績當即<lb/>
嚴誅稍屈刑章止從降黜勉思補過服我寛恩<lb/>
　　范世雄落職宫觀<lb/>
朕以邊遽屢聞推擇將吏固嘗拔士于行伍之中而妄<lb/>
言無行之徒穿窬為盜議法當誅具官某乘時艱難挾<lb/>
數用術崛起小吏遽登近列詐窮力屈迺以病辭公議<lb/>
沸騰彈章交上謂小人得志倘容佚罰則義士解體無<lb/>
<pb n="KR4d0179_WYG_025-23a"/>
以勸忠尚屈典刑姑禠近職益思循省毋重後愆<lb/>
　　王以寧送吏部<lb/>
具官某風俗之衰士大夫懐謾以事其上懲勸已行而<lb/>
為奸不止如以寧者不可以無罰也爾以一介小吏超<lb/>
躐位等専刺舉之任亦可以止矣而浮誕益肆沸于衆<lb/>
聞聊從附下之罰使小人者知所畏焉<lb/>
　　徐惕落職追兩官勒停<lb/>
具官某爾頃奉使廣内奸偷犯法交通權倖莫敢誰何<lb/>
<pb n="KR4d0179_WYG_025-23b"/>
今有司言汝罪惡有狀請加究治投竄逺服以為貪吏<lb/>
之戒朕重寘汝于理姑奪近職退處散地益務省循服<lb/>
我寛恩<lb/>
　　勒停人辛興宗復遥郡防禦隆徳府路鈐轄<lb/>
朕以疆埸未寧不忘憂顧思得爪牙之士宣力四方而<lb/>
一二將帥之臣嘗挂議吏肆加甄叙以圗厥功具官某<lb/>
世為將家久習邊事慷慨自許沈鷙善謀屢効戰功亟<lb/>
躋華要中縁坐累一斥不還肆開使過之科進陟兵防<lb/>
<pb n="KR4d0179_WYG_025-24a"/>
之要益思勉厲以稱恩休<lb/>
　　内侍謝琢逺小監當<lb/>
朕事親之孝雖極天下養猶懼不稱爾以龍徳小使給<lb/>
事宫省弗秖厥職申敕屢下逋謾自如稍禠官資投之<lb/>
逺服益務循省<lb/>
　　劉鋭降五官<lb/>
全晉之郊犬羊大入邊城晝閉矢石交攻疆埸之臣其<lb/>
忍坐視具官某早由推擇浸被使令盜發所臨浸不加<lb/>
<pb n="KR4d0179_WYG_025-24b"/>
恤乃進謬愆之説實懐顧望之心公議不容當寘顯戮<lb/>
止從降秩服我寛恩<lb/>
　　傅廣降官<lb/>
羌人犯邊一方騷動將士用命庶有成功而全軀保妻<lb/>
子之臣便文自免有司議罪當伏軍法朕重寘汝于理<lb/>
止從降秩益圗來効以補厥愆<lb/>
　　葉夢得落職知杭州<lb/>
矢人函人初無大相過也不慎用其術則仁不仁相去<lb/>
<pb n="KR4d0179_WYG_025-25a"/>
逺矣昔王述不肯以妻兵而薛宣不肯吏朱雲古之士<lb/>
不輕用其才以許人如此具官某失于毖慎不自悔蔵<lb/>
一陷朋邪之中投置閒散二十年而言者猶不汝置也<lb/>
雖削名于延閣尚分職于藩符益脩厥官朕不汝棄<lb/>
　　户部員外郎婁照放罷<lb/>
具官某迺者老奸擅國嬖孽弄權嘯聚羣憸塵汙省户<lb/>
照其一也投閒未幾朋類復還公議鬨然尤不汝置姑<lb/>
從罷免服我寛宥之恩<lb/>
<pb n="KR4d0179_WYG_025-25b"/>
　　康愿許觀並放罷<lb/>
天下有道貴賤履位各有攸處然後人無覦心爾等嘗<lb/>
有位于朝矣人品凡下不可以汙省守之選免所居官<lb/>
畀爾所當得者以稱朕激濁揚清之意<lb/>
　<lb/>
　<lb/>
　<lb/>
　鴻慶居士集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻二十四</head> <lb/>
    <p>
<pb n="KR4d0179_WYG_024-1a"/>
欽定四庫全書<lb/>
　鴻慶居士集巻二十四<lb/>
　　　　　　　　　　　　　宋　孫覿　撰<lb/>
　外制<lb/>
　　謝克家除吏部侍郎<lb/>
朕惟名器不可假人爵祿所以厲世流品清濁各有攸<lb/>
歸不次而用賢能雖一日九遷不以為疑積日而聚勤<lb/>
勞則差之毫釐勢有不能得迺者官不宿業吏採其柄<lb/>
<pb n="KR4d0179_WYG_024-1b"/>
賢愚同滯賕謝紛然敷求哲人以靖流弊具官某事朕<lb/>
初載以直諒聞首斥姦諛不憚彊禦代言兩掖追還正<lb/>
始之風給事東臺茂著論思之効薦揚滋久譽處深休<lb/>
天官四銓綱目猥并往貳太宰益脩厥官手疏盤錯之<lb/>
煩力去留難之吝時惟稱職汝往欽哉<lb/>
　　給事中譚世勣除禮部侍郎<lb/>
宗伯典朕三禮實兼伯夷后䕫之事國有大疑罔不責<lb/>
成然姦諛便文俗學是古不有君子其何能國故雖籩<lb/>
<pb n="KR4d0179_WYG_024-2a"/>
豆司存之守而有樽俎折衝之功具官某為老成人以<lb/>
儒術用代言西掖辨麗有作者之風給事東臺練達通<lb/>
當世之務服休兹久考績應遷進陟文昌位次八座必<lb/>
能據經持議奉大典常玩敵人于甘寢秉羽之間制功<lb/>
臣于碎首擊柱之際則上下相守而國自安永肩一心<lb/>
以稱朕命<lb/>
　　左諫議大夫徐秉哲除給事中<lb/>
朕以天下之事付之二三大臣同寅協恭左右厥辟而<lb/>
<pb n="KR4d0179_WYG_024-2b"/>
中書政事之本東臺論駮之司耳目股肱共為一體誅<lb/>
賞羣吏翊賛萬幾出號令于片言闗盛衰于百世必有<lb/>
論事回天之力見于還詔批勅之間則人無間言以至<lb/>
大治具官某履道純固秉義直方兩朝名臣六任言責<lb/>
息邪距詖不憚權强壊植散羣如救焚溺召從西省給<lb/>
事東臺任參黄散之問罕見責成之重無縱詭隨以干于<lb/>
正毋事矯激以協厥中時乃之休嗣有褒寵<lb/>
　　侍御史范宗尹除諫議大夫<lb/>
<pb n="KR4d0179_WYG_024-3a"/>
朕承至尊獲奉宗廟選建羣辟綏靖地方而宵旰之憂<lb/>
懼不下究則芻蕘之議壅于上聞開受直言優養正士<lb/>
極陳古今治亂之迹坐見輿衡紳帶之間知無不言職<lb/>
固當爾具官某昔奉大對名振京師愛君發自至誠排<lb/>
姦綽有餘力憂深思逺皆慟哭流涕之辭心醇氣和無<lb/>
迂濶難言之語召從憲府進陟諫垣佇聞嘉獻以對休<lb/>
命宜因施置予奪之際救之于未失深明吉凶禍福之<lb/>
先論之于無事兹惟稱職時乃之休<lb/>
<pb n="KR4d0179_WYG_024-3b"/>
　　吏部侍郎馮澥除禮部尚書<lb/>
崇寧之初權臣擅政盜用名器倡導邦朋誣害忠良蔽<lb/>
昵私黨士無特操靡然從之有能奮大節以犯羣邪之<lb/>
鋒建崇議以抗流俗之表投閒寘散一斥不還肆朕纂<lb/>
承延登法從進位宗伯罔有間言具官某經術邃深器<lb/>
資宏毅十年流落志氣不衰名寘諫垣首開正論入陪<lb/>
經幄屢告嘉猷進陟天官未究其用典朕三禮僉曰汝<lb/>
宜庶幾變色之間自有折衝之効据古持議恢張四維<lb/>
<pb n="KR4d0179_WYG_024-4a"/>
使敵國不敢謀而四方莫予侮服我休命永肩一心<lb/>
　　監察御史秦檜除左司誎<lb/>
漢博士秩六百石得與丞相議可否今司誎七品官亦<lb/>
為天子之争臣慨然委軀徇國之忠固無位卑言髙之<lb/>
懼爾頃由省戸擢任風憲力陳治道分别忠邪進不求<lb/>
當世之名退不畔平生之學延登諫省蔽自朕心佇聞<lb/>
正大之言共濟艱難之業<lb/>
　　殿中侍御史胡舜陟除侍御史<lb/>
<pb n="KR4d0179_WYG_024-4b"/>
朕惟朝廷一時治亂之機實在人主聴言得失之際葢<lb/>
仁人之利一言而已則大儒之効百世可知有事于斯<lb/>
當識朕意具官某温文而毅直諒不回責難罄臣子之<lb/>
恭陳義見儒者之勇進由三院擢自臺端治忽所闗寄<lb/>
任尤重汝其安義肆志無憚權强俾人主無為而日尊<lb/>
天下聞風而興起時惟稱職汝往欽哉<lb/>
　　著作郎宋齊愈除監察御史<lb/>
朕綏靖四方選建羣辟中外執事膂力畢陳如牧萬馬<lb/>
<pb n="KR4d0179_WYG_024-5a"/>
于冀北之郊制其銜勒疾徐應節無泛駕之患此予責<lb/>
任風憲之意也爾聞望之美發自妙年儒術之優見于<lb/>
已試召對便殿占奏詳華斷自聖心擢為御史維持邦<lb/>
憲紏逖官邪俾小大之臣宿業向方無敗度犯禮以干<lb/>
于正是所望焉<lb/>
　　御史臺檢法王侯除監察御史<lb/>
朕綏靖四方選建羣辟中外執事膂力畢陳如牧萬馬<lb/>
于冀北之郊制其銜勒疾徐應節無泛駕之患此予責<lb/>
<pb n="KR4d0179_WYG_024-5b"/>
任風憲之意也爾學問精博智慮疏通名習憲章通達<lb/>
國體屬此疆場未寧之日任予耳目所記之官或吏墮<lb/>
而不處或民寃而無告利澤或難于下究休戚或壅于<lb/>
上聞毋諱有司悉以告朕<lb/>
　　太子舍人洪芻除左諫議大夫<lb/>
士不羞貧賤然後可以共爵祿不畏强禦然後可以任<lb/>
言責故大人為能正已而鄙夫不可事君矧予左右諷<lb/>
諫之臣當用亷退無求之士具官某志大而有逺畧器<lb/>
<pb n="KR4d0179_WYG_024-6a"/>
博而無近用十年流落端靖不回挺然孤忠白首一節<lb/>
肆朕纂服召自逺方閲時未幾薦更衆職進率諫垣之<lb/>
屬延登法從之聨竚聞嘉猷以對休命毋悼後害無諱<lb/>
有司毋同于流俗毋迪上以非先王之典以稱朕意<lb/>
　　監察御史元當可司諫<lb/>
忠臣愛君樂告以善固人主之所欲聞然志大論髙才<lb/>
疎意廣則相盼于按劍之間而儒者之功遂不見于世<lb/>
以爾議論不撓風節有間蔽自僉言擢登誎省毋甚髙<lb/>
<pb n="KR4d0179_WYG_024-6b"/>
論今令可行如五穀可以療飢針石可以伐疴葢卓然<lb/>
有可用之意乃稱朕意<lb/>
　　國子司業黎確除殿中侍御史<lb/>
昔周昌强直敢言由御史大夫為諸侯相叔孫通習于<lb/>
寢廟由太子太傅復徙奉常忠臣愛君義無所擇如有<lb/>
用我而豈徒哉以爾孝弟稱于閨門行義信于朋友横<lb/>
經學省士論偉然擢升憲臺助予政理朕之用汝葢頼<lb/>
其言扶遏忠邪明辨得失嗣有褒寵以答爾庸<lb/>
<pb n="KR4d0179_WYG_024-7a"/>
　　校書郎胡唐老除殿中侍御史<lb/>
朕惟君子小人不可並進于朝稂莠不除行將害稼薰<lb/>
蕕雜處終必為臭必有善善惡惡之士非其種者鋤而<lb/>
去之以爾端靖不回莊重有守事君以道非法不言任<lb/>
予耳目之官庶幾得聞天下利害之實爾其深識朕意<lb/>
盡行平日之言悉意以陳毋悼後害<lb/>
　　左司諫李擢除太常少卿<lb/>
朕初嗣服權臣懼誅汲引私人亟躋政路交通詭秘愚<lb/>
<pb n="KR4d0179_WYG_024-7b"/>
眎朝廷爾時一二言責之臣首發其姦疾趨競前排沮<lb/>
不撓䜛邪得志導諛日聞敷求正人莫如用舊具官某<lb/>
養氣剛塞秉心端亮事朕艱難之際屢陳社稷之言屏<lb/>
惡昭姦效見今日召還諫省進貳容臺重以旋觀厯試<lb/>
之祥以待不次非常之用益堅素守嗣有寵章<lb/>
　　左司諫李㑹除秘書少監<lb/>
朕綏靖四方眷求多士惟中秘蔵書之府實一時籲俊<lb/>
之躔植杞梓于名堂薦璠璵于清廟異時將相皆出此<lb/>
<pb n="KR4d0179_WYG_024-8a"/>
途具官某氣質恢𢎞志節剛大任朝廷之言責以天下<lb/>
為自憂首斥姦諛不憚强禦奉身而退亷靜無求風節<lb/>
凛然老而彌篤召還諫省擢寘道山祇服寵章益隆雅<lb/>
望懐鉛抱槧博觀未見之書潤色論思行有非常之用<lb/>
　　御史中丞徐秉哲可開封尹<lb/>
漢治京師分别三輔本朝開封獨置一尹物衆地大獄<lb/>
市紛然自非彈劾積威之餘孰能一變流弊之俗具官<lb/>
某才髙政事之選名在文學之科三列諫垣四更御史<lb/>
<pb n="KR4d0179_WYG_024-8b"/>
危言正色不憚權豪之宗激濁楊清可立貪懦之志輒<lb/>
自憲臺之峻擢司京邑之繁治忽所闗委寄尤重毋牽<lb/>
流俗毋諱有司毋使功名減于平昔服我休命光昭前<lb/>
聞<lb/>
　　開封府程振除刑部侍郎<lb/>
君子法之原所以闗盛衰之運獄者民之命所以寄生<lb/>
死之權任法而不任人則惟法之從而殺不辜任人而<lb/>
不任法則惟人之聴而釋有罪朕若稽古允執厥中必<lb/>
<pb n="KR4d0179_WYG_024-9a"/>
有忠信慈恵之師體予惻怛哀矜之意則人法兩用罔<lb/>
有間言具官某碩大光明之姿得古人之全雄深雅健<lb/>
之文鼓天下之動早發紓于賢藴浸服采于禁塗天官<lb/>
四銓邦畿千里楙著嘉績蔚有能稱必能禁格吏謾發<lb/>
紓無告勿緩深故之罪勿輕縱出之謀汝徃欽哉惟刑<lb/>
之恤<lb/>
　　秘書少監李樸除國子祭酒<lb/>
學校所以明倫善俗而人才之盛衰風俗之隆替實繫<lb/>
<pb n="KR4d0179_WYG_024-9b"/>
一時帥師之官故北方之人皆見許行而大悦而六館<lb/>
之士亦畏何蕃而不為好惡相師捷若影響具官某文<lb/>
辭辨麗有聞于時志行直方不流于俗頃坐微累一斥<lb/>
十年超自逺方典領中秘易寘學省僉曰汝宜夫義理<lb/>
人心之所同不必諄諄而後喻障江河非一簣之力莫<lb/>
若引而置之莊嶽之間勉行所知追配前哲<lb/>
　　資政殿學士馮澥尚書左丞<lb/>
朕脩身承列聖之統虚已聴四輔之言而天下靖民敵<lb/>
<pb n="KR4d0179_WYG_024-10a"/>
未悔禍匹夫横議以訕上羣寇長驅而亂華謀臣猛將<lb/>
有致身效命之意而不見于功名仁人君子有忠憤感<lb/>
激之操而不救于患難思得兩朝耆艾之老共圗兩朝<lb/>
開濟之勲國其庶乎予何疑者具官某慷慨大節名動<lb/>
朝廷正直敢言偏儀侍從罄忠嘉而來諗悼國勢之陵<lb/>
夷循三命之恭力辭樞筦驅一乘之傳深之邊廷身任<lb/>
安危義同休戚是用延登左轄進貳文昌凛然大臣憂<lb/>
國之忠輔以古人責難之義尊奬主柄宣導王靈四方<lb/>
<pb n="KR4d0179_WYG_024-10b"/>
懐徳而畏威百姓回心而向道力行所學以底太平<lb/>
　　延康殿學士南道總管張叔夜可資政殿學士<lb/>
帝王之制所寳惟賢儒術之衰不適于用朕率是道申<lb/>
勸百工遴簡真賢圗畫大治才兼將帥之選名在文學<lb/>
之科凛然中興之功兹見大儒之效具官某髙文奥學<lb/>
碩大光明偉望英姿宏毅開濟薦更中外懋著賢勞供<lb/>
奉兩朝白首一節屬王室之在難執干戈而造朝抗孤<lb/>
忠以鎮横潰之衝挺一身以犯犬羊之衆可謂仁者之<lb/>
<pb n="KR4d0179_WYG_024-11a"/>
勇尤髙國士之風是用擢升書殿之華増重藩臣之寄<lb/>
老謀幹國緩帶臨戎兼資文武之全共注安危之寄尚<lb/>
有巨用以俟顯庸<lb/>
　　兵部員外郎司馬樸可右司員外郎<lb/>
具官某盛徳之士百世興起國有巨室天下慕之楚相<lb/>
已沒而想像于伶優詼笑之餘中郎未亡而坐見于虎<lb/>
賁言貌之際矧予天下之大老實為一代之宗臣風烈<lb/>
固存典型具在既推行其徳業以稱朕懐人念逺之心<lb/>
<pb n="KR4d0179_WYG_024-11b"/>
又錄其子孫以諧汝崇徳象賢之意擢升郎省未究其<lb/>
能延寘宰僚庶盡其用勉服朕訓光昭前聞<lb/>
　　路廓可虞部郎官<lb/>
具官某尚書郎天下之髙選也晉宋迄唐率用第一流<lb/>
為之本朝釐正官名尊重郎位異時卿相多出此途爾<lb/>
以才能薦更任使詳練政事究通物情則山川虞衡之<lb/>
司鳥獸魚鼈之治宜所優為者汝往欽哉<lb/>
　　少府少監鮮于可左司員外郎<lb/>
<pb n="KR4d0179_WYG_024-12a"/>
君子難進之節所以伸道人主責實之政在于知人既<lb/>
考所譽于以試之間又聴其言于行事之實雖復堯舜<lb/>
何以尚之以爾亷靖不求强毅不撓閹臣擅國薫灼四方<lb/>
抗一節而不回遭三黜而愈厲肆朕纂服延寘周行侃<lb/>
侃自將靖共匪懈擢升宰屬朕不汝私益尊所聞以永<lb/>
終譽<lb/>
　　詹太和水部郎官賈在思主客郎官<lb/>
具官某等尚書政事之本也天下有大疑法理之士州<lb/>
<pb n="KR4d0179_WYG_024-12b"/>
縣之吏不敢専必上之朝而闗決於六曹之長爾為郎<lb/>
亦有事于其間矣或以才諝聞或以文學進各共乃事<lb/>
勿但書紙尾而使吏操其柄也<lb/>
　　張氏陳氏可封孺人<lb/>
婦人張氏等熙事告成慶覃四海貴老尚齒邦法有常<lb/>
眷予六世之遺民時乃百年之故老克庸秖徳以裕<lb/>
厥躬肆疏湯沐之封式燕家庭之喜<lb/>
　　張果落致仕西道副都總管<lb/>
<pb n="KR4d0179_WYG_024-13a"/>
京師首善不以强兵屬時承平軍政隳壊肇開四鎮總<lb/>
制萬兵如衆星之拱北辰百川之㑹東海外總齊于千<lb/>
列中翼衞于一尊布宣道徳之威共注安危之意具官<lb/>
某器資强毅識度精明以肅敬褆身以忠忱衞上踐更<lb/>
衆職屢以能聞起于閒廢之中分總兵防之重汝其激厲<lb/>
將士以鼔三軍之氣申嚴紀律以制四方之强永肩一<lb/>
心寛予憂顧<lb/>
　　朱聖非直龍圗閣東道副都總管<lb/>
<pb n="KR4d0179_WYG_024-13b"/>
朕分道置師一衞京師總制萬兵環列三輔無事則養<lb/>
威厭難有猛虎在山之防有事則巻甲而行無市人烏<lb/>
合之衆故兹慮始爰屬能臣爾以儒學發身以忠義許<lb/>
國踐更衆職屢以能聞進升延閣之華分總戎防之重<lb/>
汝其訓練軍實著之風聲疲癃老疾不得冗食于其中<lb/>
而勇夫悍卒無矯蹇不用命之意汝之責舉矣尚之哉<lb/>
　　中書侍郎何梁資政殿學士提舉醴泉觀<lb/>
君子者法之原允迪隆儒之効大臣者民之表丕昭厲<lb/>
<pb n="KR4d0179_WYG_024-14a"/>
世之規時予股肱實首風俗屢上蕃宣之請懇辭機務<lb/>
之煩宜疏寵章以詔羣辟具官某博大髙明之學追配<lb/>
古人雄深辨麗之文鼓動當世徧議侍從㕘秉國鈞屬<lb/>
時訪洛之謀實預扶衰之義方深荷注共底丕平數露<lb/>
封章願還政吏朕念君臣相與之際固無纖芥之嫌而<lb/>
明哲保身之難宜申大雅之志升華秘殿功矢神庭進<lb/>
露門之讀于禁中示巖石之瞻于天下留以自近庶其<lb/>
輔予得賢則能為邦家朕無媿知人之哲乃心罔不在<lb/>
<pb n="KR4d0179_WYG_024-14b"/>
王室汝勿忘告后之猷祇迪訓言益綏慶譽<lb/>
　　尚書右丞陳過庭除中書侍郎<lb/>
朕以天下大器屬在眇躬兩湖雄兵聲振三輔民言不<lb/>
靖有朽索馭六馬之憂國步方難如抱火厝積薪之懼<lb/>
不有君子孰成厥功具官某體道精深秉義莊直學貫<lb/>
六經之藴為時儒者之宗器涵九徳之純有古直臣之<lb/>
烈屬紹休于洪緒益尊顯於老成擢升憲府之嚴進貳<lb/>
文章之轄正諫而守死節屢陳社稷之言惇徳而難任<lb/>
<pb n="KR4d0179_WYG_024-15a"/>
人宜示中外之服蔽自朕志延寘西臺益惇大政之元<lb/>
式慰沃心之望單于畏漢相之風采必有萬里折衝之功<lb/>
齊人歸魯國之侵疆庶幾三年有成之効服我休命永<lb/>
肩一心<lb/>
　　兵部尚書孫傳除尚書右丞<lb/>
天下大器置之欲遂其安王公尊賢求之惟恐不及朕<lb/>
紹隆聖緒康濟艱難眷求百揆四岳之臣圗畫二帝三<lb/>
王之治必有任斯民之責者庶幾選于衆而得之具官<lb/>
<pb n="KR4d0179_WYG_024-15b"/>
某洪毅直方聰明敏博學問邃以經術告自得之淵深<lb/>
功名見夫緒餘行所知之光大事其初載蔚為名臣延<lb/>
登八座之從進陟五兵之任師尹之望巖巖具維石之<lb/>
瞻王臣之公蹇蹇厲匪躬之節是用擢升右轄進貳中<lb/>
臺朕欲解絃而更張固非濟水之能食畏與在位同協<lb/>
厥中往既一心服我休命<lb/>
　　中書舍人耿延禧除龍圗閣直學士<lb/>
唐元和中選宗室四品一人使回鶻于萬里海外而以<lb/>
<pb n="KR4d0179_WYG_024-16a"/>
博士通經術者為之貳朕初嗣服申講大國之好親王<lb/>
奉使而副以左右侍從之良選任之艱視唐為重矣具<lb/>
官某疏亮雄博清明沖淳典學足以擅多聞英辭足以<lb/>
鼓羣動潜宫之舊義同艱難往馳一介之書脩復兩朝<lb/>
之好惟孝子慈親之義豈不遲遲去父母之邦而丈夫<lb/>
許國之忠初無刺刺顧婢子之語擢自詞垣之邃進升<lb/>
内閣之華幹予心膂之憂靖予干戈之難毋忘勵翼嗣<lb/>
有寵章<lb/>
<pb n="KR4d0179_WYG_024-16b"/>
　　范宗尹除集英殿脩撰提舉西京崇福宫<lb/>
忠臣愛君有犯無隠聖主御士觀過知仁昔唐太宗破<lb/>
髙麗悵然嘆鄭公之已亡而歸其遺忠魏武帝勝烏蠻<lb/>
翻然悟諌臣之愛已而獨見褒賞夫上有戰勝攻取之<lb/>
略而不自矜其功下有失言過舉之責而不得罪于上<lb/>
君子有所恃矣治道于以興焉具官某聲名發自妙年<lb/>
儒學見于已試徧更言選以直諒聞度越稠人不次而<lb/>
用中縁論事免所居官人才實難不忍終棄細書秘殿<lb/>
<pb n="KR4d0179_WYG_024-17a"/>
訪道真祠朕推其恕務全終始之恩汝慎厥脩以恢逺<lb/>
大之業服我休命永肩一心<lb/>
　　刑部侍郎宋伯友除徽猷閣待制與郡<lb/>
内閣寳侍上應奎璧丹書炳煥日月爭光延登一時髦<lb/>
後之英増重千里名城之寄具官某强毅不撓風力自<lb/>
將以忠清持天下之平以明恕司萬民之命薦揚滋久<lb/>
發問罕休入參侍從之華出殿藩維之重助予正理綏靖<lb/>
一方除去煩苛發紓無告佇聞報政嗣有寵章<lb/>
<pb n="KR4d0179_WYG_024-17b"/>
　　樞密馮澥資政殿學士太子賔客<lb/>
爵祿所以磨鈍而端方無求之操處富貴不能淫刑賞<lb/>
所以御威而剛毅特立之資蹈禍難而不慄眷予耆哲<lb/>
時乃真儒正色立朝忘軀徇國踐艱危而無甚難者履<lb/>
髙位而若固有之具官某宏博有任重之才直方有養<lb/>
義之氣踐更華近備罄純忱屬疆場之多虞抗精忠而<lb/>
益厲慨然單車入不測之境欲以片言折無厭之求風<lb/>
采著聞貪懦興起方崇登于宥宻用注意于安危陳意甚<lb/>
<pb n="KR4d0179_WYG_024-18a"/>
明抗章自列夷險莫能踰可久之徳寵利不可變無欲<lb/>
之剛載陞秘殿之華入侍儒闈之邃式隆雅望增重本<lb/>
朝庶伏猛山林之中遂折衝樽俎之上往服休命移煩<lb/>
訓書<lb/>
　　秘書丞何常特授承議郎<lb/>
舜以九載而黜陟庶官周以三嵗而誅賞羣吏褒善録<lb/>
最序進厥位示天下至公之法不可以廢也爾以學問<lb/>
終身于承平之日又以忠義戮力于艱難之時有司<lb/>
<pb n="KR4d0179_WYG_024-18b"/>
第勞進官一等夫仁人志士為善不求其報區區一賜<lb/>
何足以言在法應遷往祇厥服<lb/>
　　耿廷禧允康邸參謀補子義若承務郎<lb/>
侍從之臣宣勞萬里持一介之傳脩兩國之好雖人臣<lb/>
之義不以家為恤而願省其私朕何敢後以爾能自拔<lb/>
于賢闗禮義之地又挺生于大臣忠孝之門俾試一<lb/>
官以為爾寵益思勉勵以稱恩沐<lb/>
　鴻慶居士集巻二十四<lb/>
</p>
<p>
</p>
  </div>
</body>
</text>
</TEI>
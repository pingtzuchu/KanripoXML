<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻九</head> <lb/>
    <p>
<pb n="KR4d0179_WYG_009-1a"/>
欽定四庫全書<lb/>
　鴻慶居士集巻九<lb/>
　　　　　　　　　　　　　宋　孫覿　撰<lb/>
　表狀<lb/>
　　辭免吏部侍郎狀<lb/>
稟生陻阨無以瘉人涉世迂疎動輒得咎精神耗于憂<lb/>
患屢驚馬尾之書名節壞于謗讒孰聽䑕牙之訟所願<lb/>
投棄湖海閒散之地庶幾永保桑榆遲暮之年敢冀慈<lb/>
<pb n="KR4d0179_WYG_009-1b"/>
憐尚勤鞭䇿召歸禁闥曾未踰時擢置銓曹更叨楙寵<lb/>
念艱難如此豈當以王事為辭而滿溢之餘則又以人<lb/>
言為畏仰祈睿鑒追寢誤恩伐檀而寘之河干終負素<lb/>
飱之恥維鵜而不濡其味難逃竊位之譏<lb/>
　　謝吏部侍郎兼權直學士院表<lb/>
承流支郡方叨左除之省擢貳選曹更代北扉之直龎<lb/>
恩㴱厚小已凌兢中謝臣聞虞書三載黜陟之文周官<lb/>
羣吏誅賞之法厯時千載分總四鎮圖籍浩繁官曹猥<lb/>
<pb n="KR4d0179_WYG_009-2a"/>
衆諸郎寄坐老吏專家二年干戈俶擾之餘一時水火<lb/>
焚漂之後千創横潰三窟旁穿世號杷推坐嘲銅臭士<lb/>
無固志端若視馬曹然官不即工但直書楮尾耳深惟<lb/>
流弊常激懦衷使夫人皆從容而自居則誰當以奮發<lb/>
而為意攬轡而上初有志于澄清奏力欲前了無施于<lb/>
盤錯空慚綿力實負初心兹葢伏遇皇帝陛下剛德方<lb/>
亨大明繼照深鑒百王之弊一清多士之源偶以乏力<lb/>
遂當殊奬圖難有欲速之戒矯枉在馭致之功輸夙夜<lb/>
<pb n="KR4d0179_WYG_009-2b"/>
之勞儻在愚公之志効涓塵之報庶逃䵬伯之譏<lb/>
　　辭免戸部尚書狀<lb/>
竊以羣胡南牧大駕東巡奸雄奮臂而呼將士倒戈而<lb/>
至千官逃散萬室驚奔芻糧委于煨燼之餘金繒捐于<lb/>
盜賊之手理兩朝衰亂之緒仰繄上智之明振一時乏<lb/>
絶之憂當重計臣之選吝有司之出納制萬貨之低昂<lb/>
孰能破軫于肯綮之間多多益辦是宜審聽于音聲之<lb/>
際一一而吹選任或非其人誤國莫甚于此如臣者本<lb/>
<pb n="KR4d0179_WYG_009-3a"/>
以簿書刀筆備藩宣之寄又以文章言語㕘侍從之華<lb/>
忽被詔除俾承人乏今廊廟禦戎之急惟兵民足食之<lb/>
先宜得命世經綸之才安用安生陳腐之說智有所不<lb/>
及甚虞操刀製錦之傷狷有所不為何預越俎代庖之<lb/>
事<lb/>
　　謝户部尚書表<lb/>
備數選曹分掌三銓之法掄材計省㕘戎八座之聨中<lb/>
謝竊以舉天下版圖之繁制邦内經常之費任土納四<lb/>
<pb n="KR4d0179_WYG_009-3b"/>
方之貢持衡居萬貨之平輕重相權上下與足承平歲<lb/>
乆奢汰日滋好大喜功悅新厭故遂底魴魚頳尾之害<lb/>
馴致牂羊墳首之妖萬乘䝉塵不備純駟羣氓擠壑不<lb/>
糝羮藜當屬能臣共圖國計顧夷傷之未起念均節之<lb/>
宜先六軍之名藉第挂空文三省之司存猶仍舊貫吏<lb/>
部毁法添差之冗公車上書特補之恩學校儒官尚崇<lb/>
文具圖書册府當俟太平盡缾空餐畫墁浮食在宣和<lb/>
固已知此至建炎益又甚焉自非涓令改制一清流弊<lb/>
<pb n="KR4d0179_WYG_009-4a"/>
之源何以富國裕民復見中興之盛顧如臣者自視闕<lb/>
然智力已窮憂責彌重若為報稱不負使令固嘗欲奮<lb/>
軀上副君父責成之意恐不勝側目必致小人妄作之<lb/>
凶兹葢伏遇皇帝陛下親臨諸將征伐之師盡得斯民<lb/>
利病之實除苛觧嬈黜聚斂之臣救危扶傷塞僥倖之<lb/>
路閔兹邦用深軫聖情夫何么麽之姿亦預棟梁之數<lb/>
苟操刀而立斷初無畏首畏尾之虞則觧絃而更張庶<lb/>
有足食足兵之望<lb/>
<pb n="KR4d0179_WYG_009-4b"/>
　　乞宮祠狀<lb/>
伏念臣愚不達禍福之機學不通古今之變遭時之亂<lb/>
所向輒窮䑕入角中計焉出矣燕巢幕上危莫甚焉惟<lb/>
命之畸繄天之戮當靖康之北狩兩遇諸戎問鼎之師<lb/>
逮逮炎之東巡再見羣凶伏闕之禍雖衝冠之髮共憤<lb/>
而當車之臂何為進退怔營俯仰愧怍洗虞淵之日而<lb/>
大臣成建辟之功操魯陽之戈而諸將底勤王之績乃<lb/>
獨尸于榮祿浸獲戾于官箴汗浹背芒寄顔無所心馳<lb/>
<pb n="KR4d0179_WYG_009-5a"/>
夢繞顧影欲逃重慚區區毁瓦之求莫致惓惓戀軒之<lb/>
意伏望皇帝陛下矜愚䕶短悼屈傷窮許觧民部之官<lb/>
特畀真祠之秩知難之義得免于阿容從欲之仁仰希<lb/>
于鴻造<lb/>
　　乞郡狀<lb/>
伏念臣偶脫淮甸兵火之威復値錢塘戎馬之亂梟雄<lb/>
跋扈宮闕震驚當一時遭變之初共有枕戈之怒殆諸<lb/>
將䇿勲之日獨無横草之勞以兹憂愧之餘始上退休<lb/>
<pb n="KR4d0179_WYG_009-5b"/>
之乞虺隤無用猶有望于葢帷腕脫奚為恐遂填于溝<lb/>
壑敢圖恩紀尚閟俞音俯加簪履之矜未忍寘諸閒散<lb/>
尚有藩維之託或可備于驅馳廩䘏流亡誅鉏乾沒平<lb/>
刑息訟奉法守公備宣夙夜之勤或有涓埃之補伏望<lb/>
皇帝陛下哀憐故物保惠餘生不使在梁之鵜食無功<lb/>
之祿庶使乘軒之鶴逃竊位之誅<lb/>
　　謝龍圖閣學士知溫州表<lb/>
南臺民版之司疇庸弗効内閣羲圖之峻渙寵非常聳<lb/>
<pb n="KR4d0179_WYG_009-6a"/>
吏民瞻望之華極儒學遭逢之盛省循非分榮懼交中<lb/>
中謝伏念臣讀古人之糟粕而求復其初守先王之蘧廬<lb/>
而不稽其變嬰時多故為世疇人衆目衒于明廷百口<lb/>
休于大造視槍榆之笑奚為摶南海之風感涸轍之呼<lb/>
安用激西江之水遂無施于尺寸徒自靦于心目空受<lb/>
支離十束之薪謾索侏儒一囊之粟始冒昧有籲天之<lb/>
乞尚依囘懷擇地之嫌牘奏上陳方虞大戾黈聰感徹<lb/>
更冒龎恩聨近臣之籍于殿中未覺長安之逺分刺史<lb/>
<pb n="KR4d0179_WYG_009-6b"/>
之符于海上難忘魏闕之存兹葢伏遇皇帝陛下義在<lb/>
均勞仁先求舊視其髮種種豈有能為悅其脰肩肩遂<lb/>
忘其醜重叨殊寵實異初心辭劇就簡豈平生之所望<lb/>
奉法循理尚歲計之有餘<lb/>
　　謝賜對衣金帶表<lb/>
龍靈賁冒金服光華四牡倭遲七衣安吉叨逾莫儷拜<lb/>
舞知榮中謝伏念臣孤碌碌無以喻人惓惓粗知許國<lb/>
牛衣卧泣常抱百憂馬革裹屍願効一死屬上聖宵肝<lb/>
<pb n="KR4d0179_WYG_009-7a"/>
焦勞之日豈羣臣曳婁閒暇之時故褰裳有揭厲之思<lb/>
而著鞭恨功名之晚兹葢伏遇皇帝陛下仁先厚下樂<lb/>
在與賢分頒出笥之珍加賁章身之寵義無擇事願希<lb/>
王陽叱馭之風忠以致身庶幾季路結纓之節<lb/>
　　龍圖閣學士再知平江府謝表<lb/>
内閣寶儲促上邃嚴之直全吳巨屏叨居方面之崇欣<lb/>
逢白首之遺民復還青毡之舊物恍如昨夢祗忝明恩<lb/>
中謝伏念臣涉世闊疏空慚懵學逢辰休顯浸冒官榮<lb/>
<pb n="KR4d0179_WYG_009-7b"/>
獨荷三朝識拔之恩偏塵兩禁高華之選分符海上漸<lb/>
收遲暮之身改命吳中又玷藩宣之重追尋陳迹宣布<lb/>
寛條千里江山不改承平之觀四鄰鷄犬一空盗賊之<lb/>
餘閭里呻吟田萊蕪沒攀金城之柳衰病何以堪之訪<lb/>
𤣥都之桃飄零殆無存者兹葢伏遇皇帝陛下官人作<lb/>
哲厚下施仁俯憐簪履之遺加惠桑榆之晚無三江之<lb/>
壌悼靈光之獨存矜一介之臣望神山而已逺擢從小<lb/>
郡移牧通都申畫封圻撫綏凋瘵虎頭食肉敢忘意于<lb/>
<pb n="KR4d0179_WYG_009-8a"/>
古人馬革裹屍庶捐軀于異日<lb/>
　　提舉南京鴻慶宮謝表<lb/>
兩怒之言溢惡盍從竄殛之刑一夫之泣向隅尚畀哀<lb/>
矜之典仰御恩施俯激懦衷中謝伏念臣許身甚遇逢<lb/>
世大亂頻年于衆怒不容甚疾小人更得小人之目力<lb/>
排聚斂乃貽聚斂之譏事之好還理固如此區區本志<lb/>
願効狄山一障之乗碌碌全生敢懷范蠡扁舟之意卒<lb/>
從吏議追褫官資全報國之無期但捫心而永歎兹葢<lb/>
<pb n="KR4d0179_WYG_009-8b"/>
伏遇皇帝陛下政先幽黜寛在罪欵季布罷歸豈待一<lb/>
人之毁樂羊何罪其如三篋之書卒觧免于大訶俾退<lb/>
安于真館東隅之失誰改事于桑榆北闕之存終係心<lb/>
于江海<lb/>
　　辭免除龍圖閣待制知臨安府狀<lb/>
竄迹窮閻叨榮膴仕偶塵薄技遂蹈危機所願鋪張太<lb/>
平累洽之宏休不虞値遭家國非常之大變靖康國破<lb/>
淵聖表降亟欲援吾君擠陷于不測之危豈復計此身<lb/>
<pb n="KR4d0179_WYG_009-9a"/>
誅絶于中興之後比喧公議請寘嚴科屬乘輿方事于<lb/>
東巡而旰食尚勤于北固仰勤睿斷申論德音凡此誤<lb/>
朝誰為首禍俾二聖辱在于泥塗而不問則一時失言<lb/>
于翰墨而何尤卒觧免于譴訶尚叨塵于器使逮明受<lb/>
勤王之舉正建康移蹕之初國步奠安大明黜陟臺省建<lb/>
白乆逭誅夷兹謂衆君子興邦之時豈容一小人辱國<lb/>
之罪始從吏議追褫官資薦致溢惡之言浸成不赦之<lb/>
咎敢圖簡記未忍棄捐擢居嚴近之班復備藩維之託<lb/>
<pb n="KR4d0179_WYG_009-9b"/>
顧疾病呻吟之乆積罪愆汗累之餘衆人藉蹸而無嫌<lb/>
羣盗猖狂而未已百罹如此行見死生禍福之分一飽<lb/>
無期豈復富貴功名之望伏望皇帝陛下發好生之大<lb/>
德推從欲之㴱仁察臣缾罍之量已盈憫臣鐘漏之期<lb/>
將盡俾安餘命以就窮途非敢効邵平以放侯種東陵<lb/>
之謀不幾乎田横以庶人守海島之意所有復待制恩<lb/>
命未敢祗受知臨安府指揮亦乞寢罷依舊宮觀差遣<lb/>
　　辭免第二狀<lb/>
<pb n="KR4d0179_WYG_009-10a"/>
臣<hi>云云</hi>更敢輒違詔命即日單騎就夜兼程到本府交<lb/>
割職事已具奏聞而臣犬馬迫切之誠尚未冒凂須至<lb/>
奏陳者伏念臣愚暗剛褊動輒得咎分于聖世永為天<lb/>
下之棄民敢意慈憐尚軫故物清資顯秩起于徒步之<lb/>
中衰病增光感涕交下所當即日奉詔奔走造官豈應<lb/>
更飾矯偽不情之詞固為遜避上煩聖督之嚴而區區<lb/>
之情實有不獲已者臣聞洪鐘咽于㣲撞小器溢于大<lb/>
受故陳力以不能而止官人為器使之宜儻不量力之<lb/>
<pb n="KR4d0179_WYG_009-10b"/>
所任以貪一時茍且之榮則道盡途窮必致失職敗官<lb/>
之悔恭惟行殿暫駐會稽以錢塘為扞蔽自經戎馬披<lb/>
猖之後水銷火燎滌地而盡千瘡百孔不可措手若但<lb/>
陰拱熟眎則創殘疲瘵之俗何自息肩必欲小有更張<lb/>
則僥倖不便之人必致大作謗讟自非素有聞望足以<lb/>
彈壓羣小號為剛明能以身任衆怨庶幾歲月之内可<lb/>
冀分寸之功如臣德輶望輕起于閒廢通都大邑十目<lb/>
所視吹韲懲沸救過不暇安能于度外有所為以稱塞<lb/>
<pb n="KR4d0179_WYG_009-11a"/>
明誥伏望皇帝陛下察臣狂愚有素非擇地于艱難多<lb/>
故之時閔臣已老無用恐敗事于緩急有為之際特賜<lb/>
觧免改用能臣依前宮觀差遣<lb/>
　　知臨安府謝表<lb/>
已試無狀乆不勝于羣言驅去復還終未捐于一𤯝畀<lb/>
行殿保釐之託躐西清嚴近之華中謝伏念臣小技矜<lb/>
愚褊心忤物怒每生乎溢惡譽多出于過情繄乍賢乍<lb/>
佞之無常故三仕三黜而未已㸃蒼蠅于誤墨得本自<lb/>
<pb n="KR4d0179_WYG_009-11b"/>
于偶然訪遺鹿于覆蕉了不知其所在忽紆紹紱又起<lb/>
民編擢孤臣于罪愆汙累之餘付一方于兵火創殘之<lb/>
後丹心空在白首重來子卿牧海上之羊節旄盡落令<lb/>
威化遼東之鶴城郭今非兹葢伏遇皇帝陛下運道樞<lb/>
以應寰中秉智燭而觀天下使愚使智丕昭厲世之規作福<lb/>
作威躬攬御臣之柄故兹頑鈍尚欲使令聽長樂之鐘<lb/>
未覺九重之逺守北門之籥終期一死之酬<lb/>
　　臨安府乞宮觀第一狀<lb/>
<pb n="KR4d0179_WYG_009-12a"/>
臣多病卑衰體羸氣弱適當春夏淫雨之時乘虚中濕<lb/>
瘡痏大作兩足尤甚不能鞾韈方欲奏陳乞寘閒散而<lb/>
張琪賊馬侵犯州縣裹瘡眎事戴星而出雖遇私忌不<lb/>
敢在假上賴朝廷威靈逋寇逺遁一方敉寧而臣所苦<lb/>
瘡瘍浸劇臨見吏民迎餞使客行立趨走氣血下注更<lb/>
無減損之候失今不治漸至深痼必為廢人伏念臣自<lb/>
三月初承乏彫郡庫無錢廩無粟固嘗丐請于朝廷又<lb/>
嘗科敷于州縣督酒稅檢制吏謾鞭撻羣偷殆無遺入<lb/>
<pb n="KR4d0179_WYG_009-12b"/>
計今錢物見在尚可以支吾至七八月秋稼登塲人人<lb/>
可為矣臣吏能淺薄已試無効固不敢求候于多事之<lb/>
時而臨安大府東南奥區又非尸祿卧疴之所伏望聖<lb/>
慈察臣别無規避特賜觧罷除臣宮觀遣差一次<lb/>
　　臨安府乞宮觀第二狀<lb/>
右臣已具奏乞觧罷今任除一宮觀差遣未䝉施行須<lb/>
至投誠上凟天聽伏念臣被遇三朝叨塵六郡顧吏能<lb/>
淺薄干城固圉初無尺寸可采之勞而時事艱難避寵<lb/>
<pb n="KR4d0179_WYG_009-13a"/>
辭榮又涉逋慢不恭之罪藩宣大府更厯三時避讒畏<lb/>
譏進退惟谷校錐刀于榷酤征商之賤劚荆棘于頺垣<lb/>
敗塹之中送往迎來筋骸難强櫛風沐雨疾病交侵道<lb/>
盡途窮咎深謫滿伏望皇帝陛下憐其衰瘵畀以安全<lb/>
與其悼犬馬之死于葢帷孰若貸樗櫟之生于斤斧<lb/>
　　謝復宮表<lb/>
削迹籍中俾輸薪粲加恩區内復齒搢紳施重邱山懼<lb/>
深淵谷中謝伏念臣乖于時而少與遇自用而不囘方<lb/>
<pb n="KR4d0179_WYG_009-13b"/>
當衆人皆欲毁之時而有通國稱不孝之罪一夫造訕<lb/>
濟以羣咻三兔投荒瀕以萬死老妻懼不測病六日而<lb/>
沒幼女失所恃生十歲而亡獨寄命于窮交遂委身于<lb/>
謗藪繄刀頭之䑛蜜其獲幾何視井眉之居缾所䘮如<lb/>
此分甘永棄尚軫慈憐兹葢伏遇皇帝陛下禮秩百神<lb/>
方均大慶歡刑四表未忍遐遺聞孺子入井之聲而動<lb/>
其心覩一夫向隅之泣而慘不樂遂超常法復畀周行<lb/>
自惟放逐衰病之餘莫稱收拾哀矜之意丹心未折白<lb/>
<pb n="KR4d0179_WYG_009-14a"/>
首何為搯鼻炙眉方追前恩黥面補劓誓畢此生<lb/>
　　復左朝奉郎謝表<lb/>
萬里竄流幾徧大地山河之境一言感徹復見中天日<lb/>
月之明發迹窮閻增光末路冐恩不次撫已知慙中謝<lb/>
竊惟天下國家治亂之原實繄君子小人消長之勢部<lb/>
分南北垣列東西兩曾參之孰是孰非一王遵之乍賢<lb/>
乍佞聽言固未易也知人豈不難哉臣與讒人初無纖<lb/>
芥逢權臣之怒遽興大謗挾獄吏之助遂中深人鑿空<lb/>
<pb n="KR4d0179_WYG_009-14b"/>
造端課無責有驟齒徙鄉之惡旋夷編戸之氓自惟斷<lb/>
斷之無他豈免譊譊而上訴方其心迹之未辯竊楚相<lb/>
之璧雖百口何以自明要之名實不可欺校郿塢之金<lb/>
而真盗然後乃見已自分此身賫恨于九泉之下不圖<lb/>
䝉大造起廢于一日之間公議既申寃狀自白兹葢伏<lb/>
遇皇帝陛下堯仁天覆周道砥平殛鯀而舉臯陶忠邪<lb/>
已判烹阿大夫而封即墨毁譽乃公凡籲一時無告之<lb/>
寃已動九重葢高之聽念臣乆罹讒黜曲賜辨明知臣<lb/>
<pb n="KR4d0179_WYG_009-15a"/>
已迫衰殘特加甄敘惜羽翰于敗履出芝困于枯枝大<lb/>
恩不貲叨逾過矣餘生向盡稱効蔑然西方佛已謂人<lb/>
而為鬼鬼復為人厯三生而懷恩未冺北山公亦云子<lb/>
既生孫孫又生子累十世而圖報難忘<lb/>
　　乞宮祠狀<lb/>
臣頃以非才被遇三朝徧塵法從負乘致寇自速顛除<lb/>
籍隮為民飲水飯蔬無復榮望惟是平生大節横被誣<lb/>
執洿衊破壞以致掃地中夜起坐慨然興嗟竊惟明天<lb/>
<pb n="KR4d0179_WYG_009-15b"/>
子在上聖學高妙為百王之冠不下堂窺牖固已盡得<lb/>
是非善惡之實于四方萬里之逺豈容援昧而不辯明<lb/>
旦未死亡終見天日屬者乾剛獨斷渙發德音作福作<lb/>
威皆自已出哀閔無告保全名節于二紀積垢汙壞之<lb/>
後刋除囚籍追復官裳志願滿足瞑目無所恨矣第頺<lb/>
齡向盡懷恩不復尚圖横草之功而馬老虺隤貪戀君<lb/>
軒猶有敝帷之望伏乞聖慈除臣宮觀一次俾奉香火<lb/>
畢此餘年雖雲天悠逺無復望清光于屬車豹尾之中<lb/>
<pb n="KR4d0179_WYG_009-16a"/>
而湖海寛閒猶能詠帝力于歌田牛角之上<lb/>
　　謝復右文殿修撰提舉江州太平興國宮表<lb/>
厲精更化方臨極辯之朝竊食偷安更冒非常之寵中<lb/>
謝臣聞紬書秘殿所以待四方儒學之英均秩殊庭所<lb/>
以奬一時勲勞之舊直廬地禁真館身閒聽九重朝鐘<lb/>
暮皷之音奉千齡晨香夜燈之祝併疏異數驟及非材<lb/>
伏念臣頃獻瞽言塵兩科俊造之選旋躋膴仕汗三朝<lb/>
嚴近之班中秘書鉛槧之勤御史府統綱之寄代言西<lb/>
<pb n="KR4d0179_WYG_009-16b"/>
掖視草北門瑣闥論思金華勸講分貳選曹三銓之寄<lb/>
進長地官八座之崇四升内閣之華五殿大邦之重據<lb/>
衆人必爭之地貪四海欲得之求官謗薦興刑禍隨至<lb/>
投誠麕鼯之野永儕魑魅之羣潦倒半生泝沿萬里皇<lb/>
明燭隱大度包荒洗滌厚誣甄敘崇秩伶俜弱質已無<lb/>
牛羊踐履之憂晼晚餘齡遂有犬馬葢帷之望兹葢伏<lb/>
遇皇帝陛下興念青氊之故物乆為白首之窮囚推釁<lb/>
鐘不忍之仁示觧網好生之德清資顯秩驟起于途中<lb/>
<pb n="KR4d0179_WYG_009-17a"/>
晚節末塗徼榮于望外逮兹晚遇實過初心曾未暮年<lb/>
薦叨三錫食芹而美矣豈堪効野人之薦君盤種豆而<lb/>
翰之猶能偕鄰翁以供王命<lb/>
　　乞致仕狀<lb/>
臣被遇三朝叨塵兩禁更中外之選凡五十二年䝉覆<lb/>
育之恩今七十九歲中緣罪戻乆去朝行遭値清明盡<lb/>
從昭洗雖葵藿所向未嘗忘存闕之心而蒲柳之衰盍<lb/>
彼露守邱之願况已過臣子引年之制尚竊希君父養<lb/>
<pb n="KR4d0179_WYG_009-17b"/>
老之仁伏望聖慈許臣致仕哀矜簪履賁冒葢帷俾全<lb/>
螻蟻之㣲軀獲有終于後福莫報邱山之大德竊見愧<lb/>
于平生<lb/>
　　乞致仕劄子<lb/>
某年踰八十尚玷吏籍疾病衰殘心志凋䘮耳目昏瞶<lb/>
犬馬之力不復自效理合知止伏望特為奏陳許令致<lb/>
仕上還印綬歸復田里為農為圃邵轅擊壤歌詠聖化<lb/>
度此餘年不勝區區願望<lb/>
<pb n="KR4d0179_WYG_009-18a"/>
　　辭免待制狀<lb/>
臣服事三朝効官五紀駑馬戀棧豆已屢貽濡咮之譏<lb/>
神虎挂衣冠亦再上乞骸之請忽紆詔綍尚軫遺簪還<lb/>
畀西清荷橐之聨永為東路角中之寵念已過臣子引<lb/>
年之制有慚知止之風更叨䝉聖恩念舊臣之仁益負<lb/>
貪榮之愧所有待制恩命不敢祗受<lb/>
　　謝敷文閣待制致仕表<lb/>
瀝懇書辭輒冒乞身之請俞音賜可亟推從欲之仁興<lb/>
<pb n="KR4d0179_WYG_009-18b"/>
念三朝故物之遺復玷兩禁侍臣之選超逾若此稱効<lb/>
蔑然中謝伏念臣頃繇東朝廷之覲元帥府猥先諸老<lb/>
際會千齡奉寶玉于一龍上天之初負覊絏于五馬渡<lb/>
江之日羣趨帳殿每預疇咨分直鼇扉嘗䝉特召名浮<lb/>
過實咎積挺災一挂丹書遂至白首龍鐘老矣僅存頃<lb/>
溝壑之餘彭舞歸歟詎有收桑榆之望敢圖簡記猶冒<lb/>
抽揚俾綴甘泉伏内之班以為菟裘林下之寵兹葢伏<lb/>
遇皇帝陛下遇隆求舊德大包荒雖疲癃衰病之身自<lb/>
<pb n="KR4d0179_WYG_009-19a"/>
甘永棄而收拾哀憐之意未忍遐遺賜下行之禮以垂<lb/>
褒罄三命之㳟而拜貺曷云得謝兹謂饕榮念永違咫<lb/>
尺之威無復就堯之日願少忍須臾之死尚堪歌舜之<lb/>
風<lb/>
　　落職謝表<lb/>
乞身辭仕已度亡期投老殘年亦開九秩偶緩斯須之<lb/>
死猶未厭于人言不加悼耄之刑葢終存乎典禮雖仰戴<lb/>
邱山之重實深負淵谷之虞中謝伏念臣六世陳人朽<lb/>
<pb n="KR4d0179_WYG_009-19b"/>
敗之餘四朝故物漂零之後新豐翁右臂已折杜陵老<lb/>
左耳亦聾無復二毛唯餘兩齒已挂冠避賢者路薦更<lb/>
歲月之乆行就木為土中身祗在旦暮之間尚玷臺評<lb/>
盍從吏議兹葢伏遇皇帝陛下方從孝治尚禮高年加<lb/>
惠困窮豈念舊惡况已奉身而退可以止矣抑又削迹<lb/>
不容為已甚焉何足誅鉏姑示鐫褫然雷霆之下寧無<lb/>
失匕筯之驚而犬馬之㣲猶有賜葢帷之望<lb/>
　　謝復敷文閣待制表<lb/>
<pb n="KR4d0179_WYG_009-20a"/>
窮途起廢收故臣於散地之中禁路疏榮聨近侍于屬<lb/>
車之後拜恩不次撫已奚勝中謝伏念臣書元豐民版<lb/>
之丁擢大觀儒科之選偶塵薄技冒浸官榮參從橐之<lb/>
華備藩符之託侵尋六世可謂陳人際會千齡已成大<lb/>
耋聽正元供奉之曲朝士無多見天寶時世之妝外人<lb/>
應笑敢圖殘息尚簡清衷加畀崇資復還舊觀雖東海<lb/>
之賜金已盡乆已寂寥而西清之命級惟新足為榮耀<lb/>
兹葢伏遇皇帝陛下篤求人之舊推養老之仁謂百歲<lb/>
<pb n="KR4d0179_WYG_009-20b"/>
之遺甿尚賜高年之爵况四朝之故物猶存一介之臣<lb/>
興衰無用之身捐德不報之所獨念戴盆之首顧難以<lb/>
望天惟有傾藿之心不忘于向日<lb/>
　　賀太上皇帝傳寶位表<lb/>
聖謨獨運决大䇿于一言神器有歸埀鴻名于千載高<lb/>
視百王之表永臻萬壽之朋中賀恭惟太上皇帝陛下<lb/>
燕清淨無為之宗守慈儉不爭之寶希夷體道淵黙凝<lb/>
神冠帝號之尊為太上皇極人倫之貴為天子父奉巵<lb/>
<pb n="KR4d0179_WYG_009-21a"/>
前殿間寢南樓訪崆峒而得聖人清築新豐而享天下<lb/>
飬臣退安畎畞莫預鳬趨遥望闕庭惟深燕賀大興孝<lb/>
治方躬曾閔之難坐格泰寧復見羲農之盛<lb/>
　　賀今上皇帝登極表<lb/>
御六龍而乘乾君臨大寶斂五福而作辟慶浹寰區邦<lb/>
命惟新天心底豫中賀恭惟皇帝陛下重華恊帝下武<lb/>
繼文上漢璽而三辭為天王當楚璧而五拜作神主謳<lb/>
歌收屬厯數自歸詔皇䇿于千齡嗣無疆之服撫帝國<lb/>
<pb n="KR4d0179_WYG_009-21b"/>
于四大包有截之區顧疲駑弗洎于駿奔而率舞自同<lb/>
于恩躍戴盆而望天象雖莫窺十日並照之光扶杖而聽詔<lb/>
書猶能罄萬歲三呼之祝<lb/>
　<lb/>
　<lb/>
　<lb/>
　<lb/>
　鴻慶居士集巻九<lb/>
</p>
<p>
</p>
  </div>
</body>
</text>
</TEI>
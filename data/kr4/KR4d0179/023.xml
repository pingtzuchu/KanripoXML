<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻二十三</head> <lb/>
    <p>
<pb n="KR4d0179_WYG_023-1a"/>
欽定四庫全書<lb/>
　鴻慶居士集巻二十三<lb/>
　　　　　　　　　　　　　宋　孫覿　撰<lb/>
　記<lb/>
　　黄林先墓記<lb/>
曽祖職方沒于嘉祐壬寅明年癸夘葬武進縣懐徳南<lb/>
鄉黄林之後署于是作室塚旁自門徂堂凡為屋八間<lb/>
命僧守之距紹興庚午八十八年矣孫氏世家金陵江<lb/>
<pb n="KR4d0179_WYG_023-1b"/>
右國除五世祖諱潭始避地武進葬于縣之山林祖母<lb/>
陳氏不祔塟今後署其沒髙祖職方髙祖母崇徳縣太<lb/>
君朱氏曽祖職方曽祖母嘉興縣君芮氏先祖秀才祖<lb/>
母張氏先考通議先妣淑人姜氏凡四世皆祔陳氏塚<lb/>
塋相望不逺不過百步嘉興曽祖母先崇徳髙祖母一<lb/>
年沒既葬從其姑祖父先曾祖職方四年沒既葬從其<lb/>
父後十九年祖母下世别卜地而叔祖從旁占留坤艮<lb/>
向一穴不果用亡弟縣丞峴每指示覿曰他日幸得歸<lb/>
<pb n="KR4d0179_WYG_023-2a"/>
骨于此見考妣于地下則瞑目無所恨矣曽祖生五子<lb/>
九孫食貧無生業家舍嵗久摧敗殆不庇風雨曽孫覿<lb/>
中秦侍郎三典大州屢欲改築而拘諱陰陽家之説久<lb/>
不果一日守塚僧命工登屋補罅漏而桶瓦破腐陷一<lb/>
足至股髀皆流血覿兄弟聞之始決意改造嵗次庚午<lb/>
鳩工瓦雇工徒盡撤而新之為一㕔一堂一龜頭兩廡<lb/>
庖㕑之屬二十餘間三倍于舊堅壯深穏可支十世又<lb/>
即旁近買田五百餘十畆嵗入可得米八十餘石具齋<lb/>
<pb n="KR4d0179_WYG_023-2b"/>
粥輸賦有嬴矣後二年壬申亡弟遇疾不起不忍負其<lb/>
言舉以葬祖母之次即叔祖所留穴也故事寒食掃除<lb/>
墳墓五世父祖凡九塚其外叔祖十二秀才祖母尹氏<lb/>
有二孫皆以貧困流落他州亡叔廿七秀才廿八秀才<lb/>
嬸沈氏十五秀才嬸王氏皆先考通議同産之弟亦無<lb/>
主後又七塚當展墓時次第供祭無豐儉小異竊懼七<lb/>
塚覿身後兒侄輩以不逮事之故馴致廢弛今以塋田<lb/>
米給諸費外傳治上塚茗果牲醴之具自五世父祖至<lb/>
<pb n="KR4d0179_WYG_023-3a"/>
叔祖諸父諸母亡弟縣丞亡女安人凡十八位合食一<lb/>
堂上已事遍詣諸塋酧酒茗從俚俗所尚繫楮錢于墓<lb/>
樹而去永為定式切惟孫氏起家自曽祖職方始曽祖<lb/>
生丙申纔五嵗而髙祖早世去陳氏三步引為塋以葬<lb/>
陳氏卒葬年月已不可考計髙祖之葬于今百五六十年<lb/>
矣孫氏中微塋屋敝漏廪給不繼塚前石具亦已頽仆<lb/>
子孫困絶往往不能自存然未嘗斬伐一竹一木以資<lb/>
衣食之用以故百餘年大松數十株翹然出于林表至<lb/>
<pb n="KR4d0179_WYG_023-3b"/>
是築室買田追營香火増脩故事殆數倍于前而嘉祐<lb/>
所營梁棟楹桷悉以朽腐不堪為薪樵尚餘四窗兩門<lb/>
四世故物不敢加塗添留示子孫俾加愛敬知事親念<lb/>
祖之意于是礲一石聚本末書而刻之是役也田廬器<lb/>
用之費為錢四千餘緡皆亡弟一手所營僅償素願而<lb/>
沒悲夫子孫視之當念百六十年墳墓父祖凡六世皆<lb/>
在焉中更百難不絶如綫䝉天之佑僨而復起松楸鬱<lb/>
然延袤百畆垣屋當興葺不可占居器物當加䕶不可<lb/>
<pb n="KR4d0179_WYG_023-4a"/>
私用草木當封殖不可翦伐田園之入専留贍塋不可<lb/>
分豁墳墓四旁籬落内外當種蒔不可開鑿殯葬敬之<lb/>
戒之有一于此長幼奉先訓聚而詰責之至于再至于<lb/>
三又不悛悔則持石本以告有司州刺史縣大夫風俗<lb/>
之首也家有惡子不畏官法不顧義理不遵父祖之訓<lb/>
固自不容矣<lb/>
　　不濁堂記<lb/>
紹興二十七年春右通直郎曹仁叔知常州晉陵縣縣<lb/>
<pb n="KR4d0179_WYG_023-4b"/>
治之東偏舊有屋六楹為令尹便坐之所仁叔乃命工<lb/>
稍加塗塈闢而為堂吏退則休其中榜曰不濁貽書道<lb/>
所以名堂之意屬余文為記仁叔博極羣書自六經百<lb/>
子太史氏所記無不讀文章工于造語不鎔化前人一<lb/>
言一句必自己出簡古竒峭自成一家而尤長於詩筆<lb/>
力雅健句法刻深類唐詩人之工者素貧久矣視財如<lb/>
糞土故所涖皆以亷稱為小官二十年心平行髙恬于<lb/>
所遇無愠色今天子厲精更化拔用文武之器于疎逺<lb/>
<pb n="KR4d0179_WYG_023-5a"/>
側微之中議者謂仁叔嘗為勅令所刪定官政堪一時<lb/>
儒林學者郎官御史之選而吏部法改官以當為縣不<lb/>
補他官仁叔用舉居者改秩遂得晉陵晉陵視他縣為<lb/>
劇朝衙夕坐未嘗墨茫漫吏抱牘魚貫以進鞭扑之聲<lb/>
簿書錢穀之間俗物滿前無一不敗人意者小閒則解<lb/>
衣脱冠危坐一堂取舊書讀之洗滌塵勞收復舊冠兹<lb/>
所謂撓之不濁者與余聞天下有至清渭貫涇濁而不<lb/>
亂天下有至淨濟涉河渾而不緇君子之心湛然如水<lb/>
<pb n="KR4d0179_WYG_023-5b"/>
大可觀天地逺可鑒古今酌貪泉而不能易其介飲狂<lb/>
泉而不能改其度衆人皆醉我獨醒舉世尚白我獨𤣥<lb/>
不與時湛浮如叔度之量不隨俗奢儉如徐公之長羣<lb/>
居不倚獨立不懼燠寒燥溼更代于前而夷險一致仁<lb/>
叔有焉仁叔字也名震維陽人云嵗次丁丑十二月一<lb/>
日左朝奉郎充右文殿修撰提舉江州太平興國官孫<lb/>
某記<lb/>
　　芝亭記<lb/>
<pb n="KR4d0179_WYG_023-6a"/>
仁宗皇帝山陵議欲廣求吉地于永安四境之外時司<lb/>
馬温公在諌省公奏言葬者藏也古之葬者北方北首<lb/>
未嘗擇地擇地卜日葢出于近世葬書淫巧瞽史不經<lb/>
之説士庶之家拘泥陰陽遂有累世不葬者臣嘗欲朝廷<lb/>
禁絶其書以弭害教亂俗之弊其後公誌夫人清和郡<lb/>
君張氏之葬曰君以元豐五年正月壬子晦終以二月<lb/>
辛巳晦葬涑水先墓葢用士逾月之制也吴興陳公今<lb/>
舉都官嘉祐中舉制策第一名震天下王荆公當國上<lb/>
<pb n="KR4d0179_WYG_023-6b"/>
疏論青苗之害得罪貶南康税官不幸遇疾而沒既葬<lb/>
而地學者以為不利遂改建今車葢山之上墓有亭嵗<lb/>
久蠧敗子孫拘畏不敢薙葺嵗時饋祀間遇風雨無尺<lb/>
椽片瓦之覆則席地山下望祭而旋公之孫左朝請大<lb/>
夫湯求力排羣議斷然不疑乃即故墓琢石為柱旁累<lb/>
塼甓以取固一亭屹然壯麗深穏十倍于舊他日展墓<lb/>
公掃除布几筵設牲醴薦獻拜跪至于竣事周視松楸<lb/>
徘徊瞻顧猶不能去是嵗五月産靈芝三本一本出新<lb/>
<pb n="KR4d0179_WYG_023-7a"/>
亭甃甓之間二芝對植于塚前九莖三秀創見一時竒<lb/>
形異狀皆應圗籖父老縱觀太息以為未曽見也大夫<lb/>
公讀古書學古道髙風絶塵度越拘攣之議固已追配<lb/>
温公于百世之下而山靈土伯復効殊祥于羣疑衆愠<lb/>
之時所以表異學士大夫尊祖之意公今八十五嵗强<lb/>
健精明如壯者諸郎皆著士籍墳墓之祥家庭之瑞有<lb/>
蘭有芝福夀固未艾也某與公為同年進士公之子文<lb/>
璉尉晉陵出公所記芝亭示余三讀感嘆遂書之巻末<lb/>
<pb n="KR4d0179_WYG_023-7b"/>
紹興嵗次己夘六月日具官孫某記<lb/>
　　燕香堂記<lb/>
唐韋應物刺蘇州時即事賦詩有兵衞森畫㦸燕寢凝<lb/>
清香之句詩律精深音節平緩流傳海内為古今絶唱<lb/>
更數百年一時賢達聴想風聲行吟坐思而以不與之<lb/>
同時為恨左朝奉大夫儀真太守董公彌大以文學政<lb/>
事之選入為尚書吏部郎出為州刺史風流儒雅談笑<lb/>
多聞有古循吏之迹儀真為州並長江濵吴帶楚實東<lb/>
<pb n="KR4d0179_WYG_023-8a"/>
南舟車走集之路追胥發召之役錢穀甲兵之問朝衙<lb/>
夕坐臨聴之勞凡吾心累于萬物之自外至者日夜交<lb/>
于其前縁督而應無留事矣于是除治一堂度為髙明<lb/>
廓徹之觀退食之餘焚香危坐表裏修然遺溷濁于人<lb/>
間而放神于八極之外因取蘇州詩語名之曰燕香以<lb/>
見其志余聞近膩則受汙而逐臭者與之俱化古之人<lb/>
以葯為房以蕙為帳製荷為衣紉蘭為佩芳菲滿堂香<lb/>
通一國屈平著離騷經以比賢人君子甲煎淺俗棗膏<lb/>
<pb n="KR4d0179_WYG_023-8b"/>
昏鈍沉易和而盈斤麝多忌而過分范曄著和香方亦<lb/>
以比朝士以至燔柴燎天鬱鬯祼地仙葩開鶴林之花<lb/>
佛香滿毗耶之鉢對紫薇賦紅藥誦嘉橘咏白蘋椒塗<lb/>
芝泥芸籖桂藉自天地之大仙佛之衆朝廷之貴山林<lb/>
之士所以神明其徳者或播馨烈于當年或流芬芳于後<lb/>
世者也世有李赤之徒喪心病狂入厠抱罋陷面滅頂而<lb/>
不可救藥輸西園之銅窒東海之瓠轉蜣蜋之圓守鮑<lb/>
魚之肆耆茄腊鼠遺臭千載可不為之大哀乎公清真<lb/>
<pb n="KR4d0179_WYG_023-9a"/>
沖澹蕭散簡逺超然抗志于埃壒之外與天為徒與造<lb/>
物為友而獨有羨于蘇州者葢欲推其所同者以自托<lb/>
焉植徳本揚仁風沃腥臊化神竒出十大之蓮于泥塗<lb/>
發九莖之芝于朽敗䕟華璀璨人所服媚雖有厲之人<lb/>
三沐而三薰之可羞王公而薦上帝余所謂有古循吏<lb/>
之迹者其在是與其在是與公名將彌大其字云紹興<lb/>
二十九年嵗次己夘六月日具位孫某記<lb/>
　　梅露堂記<lb/>
<pb n="KR4d0179_WYG_023-9b"/>
吴興莫公以尚書刑部員外郎出守常州之明年紹興<lb/>
二十九年州治寝廬之東少北有梅著子可食矣忽發<lb/>
一花三重八出色香良是而體質殊常大抵如茉莉然<lb/>
越數日又連發四花于蘩實亂葉之中碧色心白層見<lb/>
叠出比前一花葩葉數倍嘻亦異矣夫草木之英鍾天<lb/>
地之美發為精華竒姿異狀千變萬化固不可勝原如<lb/>
姚黄魏紫帶鞓紅玉版白名冠天下而連理並蒂之竒<lb/>
九莖三秀之瑞亦號希世之珍或朱或白或黄或紫未<lb/>
<pb n="KR4d0179_WYG_023-10a"/>
有碧者惟佛國有蓮仙山有碧色桃逺在弱水流沙數<lb/>
萬里之外世所未睹梅者白而五出為百卉先今獨發<lb/>
于暮春之月跗萼相重其色紺碧創見一時古未有也<lb/>
比踰月天微暑公褰衣步庭中乘月露坐夜氣澄穆俄<lb/>
有物洒面若微雨者仰視梅則葉端花炯燦然月彩照<lb/>
映累累如貫珠琲味若飴蜜葢露降其上公始異之乃<lb/>
命工圗其跡以為州人洞心駭目瑰竒偉異之觀便坐<lb/>
之北有屋一區栜桶朽腐甓瓦破缺始葺而新之梅四<lb/>
<pb n="KR4d0179_WYG_023-10b"/>
楹從六架度而為堂以休其中名之曰梅露客有過而<lb/>
言曰梅鼎實也濟百味以為和露天醴也潤萬物以為<lb/>
澤人有無告之寃而吏勿省吾降色辭而導之使言兹<lb/>
所以為和上有惻怛之政而吏弗舉吾奉詔令而宣之<lb/>
使通兹所以為澤自公臨此州也適當守將數易帑廪<lb/>
空虚犴獄充斥之後待士民如待其身治公家如治其<lb/>
私事無細大畢入規矩而後按五縣經數嵗之入以校<lb/>
一嵗之出懲奸偷杜吏漫不以一毫加賦于民而上下<lb/>
<pb n="KR4d0179_WYG_023-11a"/>
贍足博洽精練長于用法斷治皆自己出而飾以儒雅<lb/>
如有所貸舍不為深文嵗惡民流穀價翔踴公發粟賑<lb/>
救家至戸到不遺一人流逋四歸安堵如故以至視學<lb/>
養士勞農勸耕束縛頑校推逐盜賊不吐剛不茹柔循<lb/>
道而行咸中理所四封之内和氣條達恵澤涵濡天之<lb/>
降祥以類而至草木衆矣而獨以梅瑞物多矣而獨以<lb/>
露精誠之交捷逾響報昔周公得禾以名其書叔孫勝狄<lb/>
以名其子皆所以識一時之盛使後來者有攷焉于是<lb/>
<pb n="KR4d0179_WYG_023-11b"/>
為記公諱伯虚字致逺今為右朝奉郎八月日具位孫<lb/>
某記<lb/>
　　梅露圗後記<lb/>
毘陵府舍舊有梅數本分植正寝之兩旁吴興莫公為<lb/>
州時東北一梅開碧花甘露降其上余嘗記其事越明<lb/>
年西北一梅實以團矣忽開四五花其一特大三叠而<lb/>
六出環姿絶艷不與他梅等固已驚異後七日又發一<lb/>
蓓蕾于枯槎之上一夕浸大翼日向公便坐而開重跗<lb/>
<pb n="KR4d0179_WYG_023-12a"/>
累萼狀如千葉碧桃光麗非常一時特勝不敢獨享方<lb/>
飭吏卒汛治階庭約日定客置酒其上晨起視之已不<lb/>
知所在獨故枝存焉耳余聞汝陽王打羯鼔曲終而桃<lb/>
李開鶴林寺有杜鵑花有紅裳女子收歸䦘苑而去矣<lb/>
凡天下之名花異卉固有神物司之而珍木効祥特為<lb/>
使君一人之玩義不及賞翛然而來如聞羯鼔而開忽<lb/>
然而返如收閬苑而去斯亦竒矣公聰明練達守常州<lb/>
二年羣吏不能得人一錢里中惡少皆屛跡植善柔賑<lb/>
<pb n="KR4d0179_WYG_023-12b"/>
貧弱蹈徳泳仁上歌下舞以故去郡之日州人空巷追<lb/>
送涕慕悲泣數十里相屬不絶雖古循吏不能過已天道不<lb/>
諂以徳為符神聴其值鬼福其謙于是竒祥異瑞表而<lb/>
出之以為異日富貴功名之候<lb/>
　　魏彦成湖山記<lb/>
鄱陽之水名天下而龍停谿最勝介于徳興餘干二邑<lb/>
之間衆山面内環擁林立層巒叠嶂烟雲相連蒼藤翠<lb/>
木䝉絡揺綴如坐九叠屏如行五十里錦步障而大谿<lb/>
<pb n="KR4d0179_WYG_023-13a"/>
横其前衆水入焉旁有涌泉坌溢四出髙有懸雷潨瀉<lb/>
而下奔雲濺雪雷輥雹散跳波急洑千態萬狀既停既<lb/>
平循山而行大者瀦為湖小者聚為潭井如素練如卧<lb/>
白虹沉沉無聲盡水之變而魏公彦成築一第據其上<lb/>
為門為堂周以兩廡閣以望興曠宜有髙明廓徹之觀<lb/>
室以處邃奥宜極窈窕幽深之趣左脩梧右叢桂藏書<lb/>
之府舍客之館供物奉道各有攸處然後跨兩涯為閣<lb/>
道于重門内以便往來開雲扁抗水榭直欄横檻朱甍<lb/>
<pb n="KR4d0179_WYG_023-13b"/>
素脊髙者出林杪下者附山趾花竹隠帶隠見明滅望<lb/>
之若化城然每遇勝日或命車或杖策披風松下待月<lb/>
竹間觀瀾石上行吟坐嘯從意所如鳥獸蟲魚之逰遨<lb/>
舉熙熙然相忘于物之外雖桃源之勝不過也于是彦<lb/>
成以書來告曰吾觀王公貴人厭軒冕之樂一朝幡然<lb/>
思欲振纓上之塵于清泉白石之間而不得去則晝寒<lb/>
林雪竹黄蘆睡鴨于團扇曲屏以供耳目之玩而寄意<lb/>
焉今吾卜一區獲此竒勝而書不能言大略載于壻曽<lb/>
<pb n="KR4d0179_WYG_023-14a"/>
君某之文幸為我識之余曰彦成名在文學政事之科<lb/>
任重道逺可屬大事此功名富貴之所迫逐而不赦也<lb/>
豈山中之人乎書未復已擢守廬陵矣居數月奏課為<lb/>
天下最召為尚書郎今以直敷文閣為淮南轉運副使<lb/>
方為世用余固知非龍停一壑之所能留也雖然出處<lb/>
何常惟義之歸出者狃于利而不返非也處者安于故<lb/>
而不出亦非也彦成得位行道進而處顯列圗像于麒<lb/>
麟之閣官成名立老而退休侣猿鶴于蕙帳之中得于<lb/>
<pb n="KR4d0179_WYG_023-14b"/>
水者乘流而行得于山者遇坎而止吾豈瓠𤓰也哉隨<lb/>
所寓則無不可也紹興庚辰正月日晉陵孫某記<lb/>
　　周氏十公記<lb/>
十公者信州弋陽周氏諱文坦字履道古者天子之三<lb/>
公稱公諸侯入為王卿士出而就國者稱公而年髙徳<lb/>
邵為一鄉之望者亦稱公十公無爵位而以年徳為閭<lb/>
里所宗者也十公生于淳化甲午沒于熙寧戊申年七<lb/>
十有五嘗礲一石屬諸子孫曰周氏聚族數千指吾事<lb/>
<pb n="KR4d0179_WYG_023-15a"/>
尊拊幼舉訢然如一人吾闢田殖其家専用一誠未嘗<lb/>
以詐力㒺人秋毫之利自幼壯逮老如一日後世子孫<lb/>
將有大吾門者則書吾行事誌之石吾豈好名者欲使<lb/>
汝等知為善必報以自勉焉耳公生三子曰僅曰汝諧<lb/>
曰備汝諧始以儒學名為進雄曰通曰安在曽孫三十<lb/>
人𤣥孫七十四人知雄隨計試禮部不合後以特奏恩<lb/>
主韶州樂昌簿子曰庭右朝議郎致仕賜服金紫庭俊<lb/>
子曰執羔宣和末徽宗皇帝策士于庭擢第二歴事三<lb/>
<pb n="KR4d0179_WYG_023-15b"/>
朝被遇天子拜吏部侍郎以忠厚諱直稱天下今以左<lb/>
朝奉大夫充敷文閣待制知饒州朝請公以侍郎貴九<lb/>
封至今官年八十七神明不衰飲食臥起如少壯時夀<lb/>
祿未可量也十公五世孫日誾右承奉郎監康府行宫<lb/>
雜買場日閎右修職郎監潭州南嶽廟皆饒州子也一<lb/>
日朝議公為侍郎曰十公下世九十年汝以遭遇入持<lb/>
從槖出總藩符天子疏恩自汝父母妻以及諸子皆有<lb/>
祿位一門光顯矣盍奉十公先令書而刻之石乎于是<lb/>
<pb n="KR4d0179_WYG_023-16a"/>
侍郎以書抵故人孫某請為之詞十公生十嵗而喪母<lb/>
吴氏不食肉飲酒哀號思慕已如成人嘗從外氏卜葬<lb/>
地夜夢人謂公曰翼日山下有雉飛出即汝母葬處也<lb/>
黎旦以告外氏行次范橋果見一雉決起草莽中衆驚<lb/>
異之遂葬其處事繼母至孝意所向輒逆知之母喜而<lb/>
稱之曰吾兒不逮也諸弟治私槖公曰吾號家督不可<lb/>
為此敝衣糲食不以一髮私其身居無幾貲聚沛然三<lb/>
倍其故遂豐其家他日分財公又推所得之三者一以<lb/>
<pb n="KR4d0179_WYG_023-16b"/>
奉二叔每市田宅未嘗賤取皆予善賈意滿而去有傅<lb/>
程者鬻田牙儈胡滿已平直若干矣公詣田所視滿所<lb/>
估益吾之一書券給值程驚謝大過所望山田髙仰率<lb/>
瀦水為塘以備旱多寡先後有約公命先溉寡婦者餘<lb/>
田以次受水如約田牛羊犯人禾稼田主踏門詬罵公<lb/>
戒勿校甚者償之又書一紙家訓凡田園耕斂子孫問<lb/>
學公上之輸賔祭之具吉凶慶弔之儀皆有法至今世<lb/>
世守之而行事終始距今五世獨傳于父老之口故所<lb/>
<pb n="KR4d0179_WYG_023-17a"/>
次止于如此余聞古語曰一嵗種之以穀十嵗種之以<lb/>
木百嵗種之徳盛徳之士積善其身不食其報留為子<lb/>
孫數世之用埀裕延鴻挺生賢佐出入將相冠冕蟬連<lb/>
為天下巨室如于公之門閭王氏之三槐封之殖之責<lb/>
報于百年後若孚契之合十公者種徳藝善具一石以<lb/>
待後世之興更四世而侍郎公以儒學起家决殊科登<lb/>
法從奉使典州方為世用咸曰耿耿祉哉書而刻之章<lb/>
示祖烈不可誣也十公娶樂氏先卒此議葬有地學<lb/>
<pb n="KR4d0179_WYG_023-17b"/>
王九臯者卜一穴于前田原口掘地深尺餘瘞一木識<lb/>
之以告公不謂然九臯嘆曰惜也公之子入白何憚一<lb/>
行公行至其處覽四顧曰此是耶發地視之得九臯所<lb/>
識木遂葬後三年當熙寧元年正月十日公卒以其年<lb/>
十一月合祔于樂氏夫人之墓嗚呼善惡必報如影嚮<lb/>
一善言則千里應之一善行則十世宥之不在其身在其<lb/>
子孫必矣世之人登龍斷爭錐刀逐利目前朝不及夕<lb/>
汎焉如浮漚聚沬曽未轉盼已不見蹤跡十公以孝事<lb/>
<pb n="KR4d0179_WYG_023-18a"/>
親以恩睦族以亷治財以信待物以儉持身以仁恤下<lb/>
皆士君子之所當行固無獨言異行離世駭俗之事而<lb/>
得天之報如取諸囊中故自曽𤣥至五世孫殆數百人<lb/>
周氏之興葢未艾也書之豈特示子孫哉為之報善又<lb/>
可以貽其鄉里紹興三十年嵗次庚辰二月日晉陵孫<lb/>
某記<lb/>
　　捨田記<lb/>
晉陵丞趙若拙者其先大夫公為常州兵馬鈐轄寓城<lb/>
<pb n="KR4d0179_WYG_023-18b"/>
南之佛舍夀聖院始從余㳺若拙<hi>缺</hi>　　　　　孫名<lb/>
不拙時年二十許被服儒素如一寒士而讀書綴文辭<lb/>
强記廣覽語出驚人則老師宿儒有不逮嘗隨計試禮<lb/>
部不合再試遂收其科授擢左承務郎大夫公清修好<lb/>
禮不問生事不幸遇疾沒于太平州官舍若拙臥苫塊<lb/>
中凡一時逰士僑寄異縣逐什一以紓目前之急者不<lb/>
為往往日旰爨薪不屬若拙閉戸治書自若也里中賢<lb/>
父兄相視驚嘆悉遣子弟從之學于是諸生具贄之儀<lb/>
<pb n="KR4d0179_WYG_023-19a"/>
執經坐下率常數十人若拙襄大事供薦祭有嬴矣又<lb/>
斥其嬴買當塗縣沛國圩田二百五十畆比免喪攜孥<lb/>
去墳墓謀升斗之祿念無以申罔極之痛遇大夫公諱<lb/>
日悉以所買圩田捨入光孝寺具笋蒲之饌以薦㝠福<lb/>
而後赴晉陵治所余聞之曰若拙少年時以宗室子襲<lb/>
布韋茹虀鹽誦習羣書于瓦燈敝帷之中而不命于所<lb/>
習嘗見于余文矣夫人莫不欲愛其親而妻子具則奉親<lb/>
之養衰燧火新則慕親之念薄惟通經博古之士輔以<lb/>
<pb n="KR4d0179_WYG_023-19b"/>
學術而後愛親之孝純而固佛説捨施之所甚愛若拙<lb/>
素貧無聚廬托足之地偶有田二百五十畆即先大夫<lb/>
塚塋所在盡供佛僧永為諱日追逺故事可謂捨所甚<lb/>
愛如佛所説則一念專精俯仰之間感通佛祖升濟幽<lb/>
明也必矣余于是又表而出之以為天資之孝必輔之<lb/>
學力然後純而固葢如此紹興三十年嵗次庚辰五月<lb/>
日晉陵孫某記<lb/>
　　顯忠資福禪院興造記<lb/>
<pb n="KR4d0179_WYG_023-20a"/>
古者宗廟之數諸侯以五本朝大褒顯其親亦上至于<lb/>
三世葢隆名盛徳既集于厥躬則原大推功必有所自<lb/>
于是追崇位號起幽作匿以慰夫孝子慈孫愛親念祖<lb/>
之心亦所以尊奨臣鄰開示在位以勸天下之為人父<lb/>
祖者教孝移忠之雅墓有誥焚家有廟享袞衣赤舄貴<lb/>
極公師考地按圗胙之大國猶以為未也又即墳旁建<lb/>
佛刹度僧尼以薦㝠福恩禮之盛古所無者今始有之<lb/>
太傅寧逺軍節度使醴泉觀使和義郡王共國楊公自<lb/>
<pb n="KR4d0179_WYG_023-20b"/>
少年時剛塞沉毅有將帥之略㑹靖康建炎之亂中國<lb/>
狃于久安四境無藩籬之衞大盜乘之天下之勢如瓦<lb/>
解然無一人致忠効命之士當是時公起行間提孤軍<lb/>
鏖大敵于百死一生之地淮上之捷威名赫然不數年<lb/>
秉旄越位上將總禁旅宿衞殿中遂兼將相始疏請建<lb/>
刹如故事詔賜顯忠資福禪院公并代人先世墳墓在<lb/>
雁門數千里外比公正室楊夫人下世卜葬于吴興武<lb/>
康縣金牛山之趾乃即旁近翠平山市地有八十四畆<lb/>
<pb n="KR4d0179_WYG_023-21a"/>
衆山環合如立掌如植屏左右相蔽無虧而一溪横其<lb/>
前山髙水長氣象深穏真金仙梵帝之宅已乃計工賦<lb/>
材翦棘除地並水兩涯伐石梁其上疏為大逵屬之寺<lb/>
蒔嘉木兩旁彌望鬱然重門外啟殿寝中嚴層樓對峙<lb/>
如翬飛長廊四周如繩直齊宫宿廬分列兩序廏庫囷<lb/>
倉庖廚之屬各有攸處又置祠屋于法堂方丈之間自<lb/>
一世祖至楊國夫人同堂異廟血食其中塑佛菩薩像<lb/>
數十軀金碧相輝食衆日千餘指命住長蘆正祖師法<lb/>
<pb n="KR4d0179_WYG_023-21b"/>
永主其院更號妙覺圓照為屋總三百二十區始事于<lb/>
紹興二十一年七月日而成于二十九年閏六月宏麗<lb/>
雄深為一方壯觀如佛經所謂化城者也余聞之禮以<lb/>
義起至後世而彌文致治之主因時制宜三稽古之道<lb/>
以為經常一定之法斟酌今之宜以為制世御俗之權<lb/>
質文迭用不主故常惟有稱而已唐田洪正承季安得<lb/>
襲之後籍魏博六州之地上之朝烏重嗣平河陽盧從<lb/>
史之亂不戮一人顧指揮而定二人者以大勲勞賜旄<lb/>
<pb n="KR4d0179_WYG_023-22a"/>
節立廟于京師雖祭三室而褒封之命止于其考為尚<lb/>
書惟本朝大臣祖禰追贈三世極一品之崇由漢以還<lb/>
二代之王與相將名臣之墓得置守塚者或五家至二<lb/>
十家十家而大將軍大司馬霍光園邑三百家長丞奉<lb/>
守著于令韓信葬其母亦髙燥地令旁可置萬家者惟<lb/>
本朝大臣墳墓得建佛寺追營香火不計其世葢上之<lb/>
施乎下者不次之恩度越尋常自我作古下之望乎上<lb/>
者湧泉之澤俯及幽潜以適其可顧名以功章禮以事<lb/>
<pb n="KR4d0179_WYG_023-22b"/>
稱亦古之道也太傅以社稷之髙勲進位師傅爵命三<lb/>
世建上公疏大國已極于尊榮而嵗時饋祀又得用諸<lb/>
侯五廟之禮可謂盛矣舊制建諸墳寺率改畀故刹以<lb/>
賜惟公自度地至營築盡發私錢以充土林工徒葢瓦<lb/>
級塼髹丹之費積十年之勤而後成所以侈上之賜飭<lb/>
稚昩于長久不可以無傳也昔趙佗以南越王奉供職<lb/>
為藩臣文帝詔佗親冢在真定者置守邑嵗時奉祠竇<lb/>
融以河西歸漢光武右扶風脩理其父祖墳塋祠以太<lb/>
<pb n="KR4d0179_WYG_023-23a"/>
牢夫一丘之土而能致天子降詔令卒給吏奉蒸嘗禁<lb/>
樵牧亦榮矣今即仙佛之廬列置室奉先追逺尊名顯<lb/>
號表見于一時而吾佛光明之所照與吾君聖徳之所<lb/>
被以賁冒于九原者埀裕延鴻與宋無極于是屬予記<lb/>
其成刻示子孫俾世世為孝為忠以無忘上之賜紹興<lb/>
二十一年嵗次辛巳三月日具位孫某記<lb/>
　　靜素法師鄭君祠堂記<lb/>
政和八年有㫖平江府以處士王兑之故宅建崇真夀<lb/>
<pb n="KR4d0179_WYG_023-23b"/>
聖公命道士沖和靜素法師鄭君知徴居之宫未成者<lb/>
十五㑹靖康詔毁天下神霄宫與凡囿室仙佛塔廟土<lb/>
木營造之工皆罷建炎三年余守平江出餞使客還過<lb/>
其處入門而斧斤丁丁然而大屋數十區髙明距麗雄<lb/>
視一方余四顧而驚問費所從君曰宫未成而中止槖<lb/>
中有賜金盡出之以佐材費一簮不留也即之移時神<lb/>
宇澄穆意象瀟散有出塵之姿余固異之明年大盜入<lb/>
境州人奔散羣弟子亦襆被請行君堅坐不動言笑如<lb/>
<pb n="KR4d0179_WYG_023-24a"/>
平日是夕解衣冠就榻晏然而逝越日倉皇製一轊藁<lb/>
殯西廡下而盜侵逼遂棄去不復顧比亂定訪故宫已<lb/>
為墟矣而君一殯巍然在灰燼瓦礫之中獨無恙道士<lb/>
葉宗妙者改棺易衣以斂而舉體如生後二十二年知<lb/>
臨安府延祥觀妙通大師劉宗亨過余知其為君之髙<lb/>
弟也余曰大觀政和時海内無事天子輯瑞應興老子<lb/>
諸祠為百姓請命于上帝而其徒怙貴驕奢犯法州縣<lb/>
吏不敢誰何士大夫遇之如避垢汙然衆不可葢乃有<lb/>
<pb n="KR4d0179_WYG_023-24b"/>
鄭君者一段特見于死生之際吴門父老至今能言之<lb/>
于是宗亨曰方師解化時適當兵亂焚剽中不克至其<lb/>
葬今築一堂畫像祠之公知師者願得公文識其事歸<lb/>
刻之君字先覺處州遂昌縣人鄭姓知微其名也自童<lb/>
幼時端黙寡言已有出世間意當是時妙靜先生頃舉<lb/>
之以法籙符水治疾病人趨歸之君曰是吾師也遂從<lb/>
之不去大觀初偕舉之被召至京師一日入見内殿問<lb/>
治道之要君曰治道貴清靜而民自定徽宗異其言賜<lb/>
<pb n="KR4d0179_WYG_023-25a"/>
號沖和靜素法師之九成宫不數年累遷紫虚大夫蕋<lb/>
珠殿校籍之上清保籙宫晨夕燕見眷禮恩遇寵絶一<lb/>
時而君性沖澹不樂居京師故詔營别宫于平江以便<lb/>
其私嗚呼人貴愛其身如金玉而無主于其中于是忽<lb/>
焉與髮俱白與齒俱落與草木俱腐矣君視財如糞土<lb/>
視死生變如夜旦方衆人逃死奔命顛倒失據之時<lb/>
而洎然委蜕一榻之上而去非有道者耶宗亨亦靜者<lb/>
也學道之餘嗜古法書圗畫尤得琴中趣終日撫弄不<lb/>
<pb n="KR4d0179_WYG_023-25b"/>
知向人所在葢進乎技矣他日得道必自琴中入紹興<lb/>
嵗次辛巳九月日具位孫某記<lb/>
　　華山天池記<lb/>
東坡先生嘗語雲龍山人張天驥曰子知隠居之樂乎<lb/>
雖南面之君未可與易也世傳桃花源在人境中漁父<lb/>
所嘗㳺而武陵太守問途而不獲草堂移文勤俗士之<lb/>
駕折輪埽軌而不得至焉葢巖穴之勝在天壤間非若<lb/>
仙山佛圗有弱水流沙萬里之隔而雲物遮藏鬼神呵<lb/>
<pb n="KR4d0179_WYG_023-26a"/>
䕶惟幽棲絶俗遁世之士之所獨得雖將相王公之貴<lb/>
金錢可以編馬埒明珠可以照車乘而一丘一壑則不<lb/>
可擅而有也余家晉陵與吴門接壤雞犬相聞牛羊之<lb/>
牧相交果菜五穀之壟相入也故舟車所至杖屨所及<lb/>
自闔閭城長洲縣崑山神運之殿雲巖虎距之丘西子<lb/>
響靸廊吴王試劍石靡不觀松江笠澤蓴鱸之鄉洞庭<lb/>
林屋橘柚之林靡不㳺山中草木魚鳥往往知名與夫<lb/>
仙翁釋子漁樵隠逸亦如舊識獨不知有華山天池者<lb/>
<pb n="KR4d0179_WYG_023-26b"/>
按圗經山距吴縣西六十里由絶嶺而上有大池晉太<lb/>
康中嘗産千葉蓮花華山得名自兹始而榛莽䝉翳磴<lb/>
道險絶樵牧所不至郡人張君一日過其下顧見兹山<lb/>
翹然特出衆峰之右曰是必有異乃聚工徒薙奥草翦<lb/>
惡木刳朽壊而羣石砑然疏沮汝而鳴湍鏘而升髙而<lb/>
視鳥背臨深而觀魚樂風雨之晨雪月之夕俯仰百變<lb/>
爭効于左右于是買産置屋引水環之蒔松檜植蒲荷<lb/>
萟菊玩霜中之英種梅愛雪中之色埀釣而賦清流不<lb/>
<pb n="KR4d0179_WYG_023-27a"/>
能求獲奕碁而度長日不能求勝或命舟或策杖適意<lb/>
則行興盡則止無憂于其心無責于其身葢無往而不<lb/>
自得焉宜乎南面之樂無以易此也張君始作横巻命<lb/>
畫工圗其跡又自為文以傳于世山容水色了了如在<lb/>
人目中矣昔栁子厚在永州擇山水佳絶處而得冉溪<lb/>
居之其後志西山之怪特以為向未始㳺㳺于是始也<lb/>
余雖老矣欲卜一日泛輕舟從張君厯覽華山天池之<lb/>
竒庶幾得所謂未始逰者紹興嵗次辛巳十月日晉陵<lb/>
<pb n="KR4d0179_WYG_023-27b"/>
孫某記<lb/>
　　崇安寺五輪蔵記<lb/>
常州無錫縣崇安寺有大比丘義深為善醫名吴中其<lb/>
學自黄帝素問神農素本草肘後方枕中書難經脈訣<lb/>
無不讀其藥物自中州至萬里海外殊方異域金石之<lb/>
音草木之華實無不售其文自公卿大夫名人勝士豪<lb/>
宗巨室窮閻委巷無不㳺凡有疾病扣門者不避風雨<lb/>
不擇貧富貴賤不以在亡為辭赴人之急欲救存之如<lb/>
<pb n="KR4d0179_WYG_023-28a"/>
在已周走塗巷對病為藥人人意滿積三十年無一㸃<lb/>
怠惰相見于顔面以故道俗尊尚如大醫王一方依怙<lb/>
餽謝日至一日顧謂其徒曰吾釋迦來舍征役祝髮為<lb/>
浮屠盍知所事矣故治方藥以待病者得吾藥往往全<lb/>
濟金帛之事又當歸之佛蔵私室非是吾欲營一大蔵<lb/>
經為此方槽善集福之所計其費視吾槖絶十一以吾<lb/>
發大願力作大因縁必有陰相之者已而果然自樞宻<lb/>
巫公而降皆其檀越也崇安者東晉時興寧寺厯六代<lb/>
<pb n="KR4d0179_WYG_023-28b"/>
跨隋唐至五季因之不改本朝太平興國初始賜令號<lb/>
無錫為東南大縣而寺據上㳺廣袤數百畆穹堂奥殿<lb/>
龍樓傑閣屹起相望一大蘭若建炎之亂廢于兵火表<lb/>
裏洞然無尺椽片瓦之遺至是義深除地西南隅營所<lb/>
謂蔵殿者縣人承信郎樊仲方施巨材數千丈為錢一<lb/>
千萬又聞晉漢間馬氏王南楚時有胡僧室刹縛羅劫<lb/>
五輪寳蔵于長沙閭福院規模宏麗為天下最好事者<lb/>
圗其跡以傳義深訪得之殿成伻圗命工建大軸貫其<lb/>
<pb n="KR4d0179_WYG_023-29a"/>
中創五機輪湧起于地黄金丹砂明珠大具旃檀衆香<lb/>
百寳裝嚴極色身具足相好妙之諸天龍衆地行空飛<lb/>
諸菩薩恭敬圍繞丹碧相發震耀大千人天鬼神所共<lb/>
瞻仰于是右承直郎髙鳯印施五千四十八巻納之匭<lb/>
中錦囊象軸寳奩具葉無一不具為錢亦八百萬嗚呼<lb/>
盛矣哉古人有言論事易作事難作事易成事難在昔<lb/>
有志之士撫劍抵掌發憤慨慷舉兵大漢一取單于或<lb/>
欲請長纓係其頸或欲折尺箠笞其背顧不壯哉而終<lb/>
<pb n="KR4d0179_WYG_023-29b"/>
不見于功名則作事之難也有為之士愛日競辰悼脩<lb/>
名之不立聞雞而舞感二鳥而賦觀金城之栁而悲然<lb/>
廢興有命非智巧果敢之列故有攀分寸而跌千丈差<lb/>
毫釐而謬以千里則成事又難也如義深一沙門無尺<lb/>
寸之柄無族親扳聮之勞無相生相死之友徒以挾方<lb/>
儲藥救療一切諸病于呻呼疾痛之中也世人之貪皆<lb/>
無欲于其間盡破貲聚作大佛事如愚公移山秉持一<lb/>
心不入諸相感通幽明一時王公大人巨富長者揮金<lb/>
<pb n="KR4d0179_WYG_023-30a"/>
錢賑廪粟助發勝縁以成就最上第一希有功徳凡土<lb/>
木之工級縛葢瓦堊墁丹漆之費為緡錢一萬萬作始<lb/>
于紹興二十八年十月以三十年九月計日而成不愆<lb/>
于素論必作作必成功緒卓殊雄竒偉麗為三吳諸叢<lb/>
林之冠其材有過人者余不欲其無傳也義深賜紫號<lb/>
妙智大師三衢人云隆興元年嵗次癸未六月日具位<lb/>
孫某記<lb/>
　<lb/>
<pb n="KR4d0179_WYG_023-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻三十七</head> <lb/>
    <p>
<pb n="KR4d0179_WYG_037-1a"/>
欽定四庫全書<lb/>
　鴻慶居士集巻三十七<lb/>
　　　　　　　　　　　　　宋　孫覿　撰<lb/>
　墓誌銘<lb/>
　　宋故右大中大夫敷文閣待制贈正議大夫蔣公<lb/>
　　　墓誌銘<lb/>
義興蔣氏以東漢函亭侯澄為鼻祖距今千餘年兵氣<lb/>
侵擾國勢遷移名臣巨屋捐墳墓棄印綬老死巖谷何<lb/>
<pb n="KR4d0179_WYG_037-1b"/>
可勝數而後世之興往往不知其族之所自出義興之<lb/>
蔣祖孫相望名迹班班然以官學世其家為聞姓奕世<lb/>
顯融以至宋興尚占數義興譜函亭之昭穆為三十一<lb/>
世祖今常州宜興縣函亭鄉是也咸平中有諱堂者以<lb/>
進士起家事仁宗皇帝為吏部侍郎樞密直學士贈太<lb/>
尉而猶子太師魏公之竒又以文學政事稱天下繇開<lb/>
封尹擢翰林學士知樞密院尊顯三朝而蔣氏子孫有<lb/>
名籍於朝者比比出焉公諱璨字宣卿曾祖九臯贈太<lb/>
<pb n="KR4d0179_WYG_037-2a"/>
傅祖滂江寧縣主簿贈太師考之美奉議郎通判直州<lb/>
贈正議大夫妣碩人程氏所生母李氏令人公生十三<lb/>
歲而孤鞠於世父魏公誦習羣書操筆為章句已卓越<lb/>
不凡魏公喜而賦詩曰渥洼之駒必汗血青雲之幹飽<lb/>
霜雪器重葢如此奏補假承務郎崇寧五年調將仕郎<lb/>
婺州蘭溪縣主簿秩滿監泰州海安倉升通仕郎開封<lb/>
府酸棗縣主簿遷文林郎改宣義郎監京東抽稅竹<lb/>
木塲轉宣教郎編修道史局檢閲官丁令人憂憂除除<lb/>
<pb n="KR4d0179_WYG_037-2b"/>
都水監丞轉通直郎提舉江南西路常平四遷右朝散<lb/>
郎知撫州江西漕計空乏軍士廩食不繼一日聚而謀<lb/>
于轉運使之庭排門闥擊胥吏出不遜語公聞變馳往<lb/>
麾其衆詣常平倉受粟已乃推首事數輩論殺之臨川<lb/>
歲薦饑羣盗白晝入市市人惶擾不知所為會公謁與<lb/>
之遇盡執以歸戮其魁以狥戍兵由上饒路趨撫吉所<lb/>
過侵暴公為治次舍具糧糗嚴兵憚之既至斂兵以入<lb/>
受一日之食而去秋毫不犯上書請祠主管亳州明道<lb/>
<pb n="KR4d0179_WYG_037-3a"/>
宮未幾召見擢尚書比部員外郎知通州轉右朝奉大<lb/>
夫通州並海實鹺商舟楫之所聚杜興師所領屯淮上<lb/>
遇敵奔海陵謀欲襲通據城以待招納之命官吏怖驚<lb/>
欲逃公曰此等妄意室中之藏故昧于一來飭吏卒持<lb/>
酒胾逆之而盡驅鹺商出境興至周視四顧悵然失望<lb/>
留一夕遂行事聞朝廷就除淮南東西路茶鹽進直秘<lb/>
閣淮南東路轉運判官又直徽猷閣陞副使逾年直寶<lb/>
文閣知揚州淮海大都會更建炎戎馬蹂踐之後獨有<lb/>
<pb n="KR4d0179_WYG_037-3b"/>
孤城塊然在草莽之中於是增濬城隍建置府寺召募<lb/>
吏卒安集流亡關市招商賈治廢田開阡陌而江之南<lb/>
湖之北有操槖耜擕婦子而至者除兩浙轉運副使公<lb/>
嘆曰假我數年可以盡復其故而以不卒業為恨累轉<lb/>
右中奉大夫直龍圖閣知臨安府臨安浩穰典治京師<lb/>
世家大族恃恩驕横公稍以法繩之改兩浙轉運副使<lb/>
俄徙江西道出臨川公舊所臨也州人罷市出迎環立<lb/>
道左啟問使君無恙公褰帷勞遣賦詩紀其事今刻石<lb/>
<pb n="KR4d0179_WYG_037-4a"/>
存焉豫章守帥調軍食出助教補牒率民錢期至不如<lb/>
令律一境騷然公移書喻止之貸漕錢以紓其乏所遇<lb/>
屬縣暴骨朽胔狼藉道路公視而太息曰朝廷有掩骼<lb/>
之令州縣吏無一人推行者乃募道釋流分授錢米每<lb/>
斂數百軀則穿一大坎瘞之用富韓公故事號叢塚云<lb/>
移淮南路兼提㸃刑獄居數月知鎮江府當是時權貴<lb/>
人執爵祿之柄視苞苴豐儉為低昂公獨無所餉遂罷<lb/>
歸請祠得台州崇道觀賜服三品轉右中大夫凡四任<lb/>
<pb n="KR4d0179_WYG_037-4b"/>
宮祠十二年乃即函亭之西山水勝處築室居焉間遇<lb/>
勝日稅杖葛履從常所往來者飲酒賦詩自肆於林壑<lb/>
之間魏公耆儒宿學所為文章精湥典麗一時士大夫<lb/>
傳誦而公于羣從中獨能傳其學尤工於詩清醇雅奥<lb/>
聲比字屬皆中律呂凡悲愉欣戚行歌坐嘯不平有動<lb/>
於心皆于詩見之東坡先生魏公所善也故公蓄東坡<lb/>
詩文自幼壯逮老連榻累笥至不能容乃營一堂儲之<lb/>
號景坡云余南遷過疎山見公擬東坡煨芋詩刻龕之<lb/>
<pb n="KR4d0179_WYG_037-5a"/>
僧壁詩律句法良是趙令時家藏東坡遺文中有公數<lb/>
詩不能辨也權貴人死詔起公為淮南轉運副使明年<lb/>
召歸擢戸部侍郎除集賢殿修撰知平江府進敷文閣<lb/>
待制右大中大夫公在淮南奏言二淮薦經兵火公私<lb/>
掃地滁小州尤為窮陋獨有上供錢尚著版籍中戸部<lb/>
移文督索無虚月積二十年終不得一錢徒費紙札耳<lb/>
有詔蠲之又言朝廷募人治淮上廢田設有侵冒變斥<lb/>
鹵為田桑奚不可而無賴告訐官吏呼無寧居者令丞<lb/>
<pb n="KR4d0179_WYG_037-5b"/>
職勸耕實擾之也以故良田上腴蕪沒為汙萊為可惜<lb/>
矣今欲令占田者免租稅三年使肆耕其中人人歆豔<lb/>
相慕相先無曠土矣而後按所占田薄徭賦積穀實<lb/>
邊為公私百世之利不亦善乎平江大府大家勢人豪<lb/>
商富賈舟車之會號難治公禁戢奸偷鉏刈強梗植善<lb/>
柔拊貧弱獄市為清諸軍牧馬有廐屋數百區茨以茅<lb/>
竹歲一更之用財與力皆出于民公請于上出内帑金<lb/>
佐其費庀徒賦工掄巨才陶瓦覆之堅壯可支數世州<lb/>
<pb n="KR4d0179_WYG_037-6a"/>
人歡呼相率詣北禪寺作佛事以報上恩諸將掠人為<lb/>
兵補軍籍率用大舟往來漕河無人處道遇強壯少年<lb/>
束縛鉗梏之惡少利其貲通囊橐囚閉柵中無脫者公<lb/>
宻緝盡得其姓名窮治株穴捕寘諸法遂絶水潦大饑<lb/>
詔發常平粟公調粟十二萬石計道里逺近視男子婦<lb/>
人長幼強弱分日異處各有法無餓者已而屬縣長洲<lb/>
鬻獄公與諸司皆坐貶降右中大夫提舉洪州玉隆觀<lb/>
明年復右大中大夫上用公之意未衰也而公病矣以<lb/>
<pb n="KR4d0179_WYG_037-6b"/>
二十九年四月己亥卒贈右正議大夫公仕三朝出使<lb/>
入侍四十餘年所涖皆有迹守平江時已過七十日閲<lb/>
訟牒百餘紙延見官屬綜理庶務接對賔客餞往迎來<lb/>
雖精練少年不能過也自朝廷表奏疏議箋記部使者<lb/>
書檄之文與夫朋友族姻寒温之問一不以屬記室皆<lb/>
自手出客至命酒即席賦長短句畀歌者持杯勸侑巧<lb/>
麗清新不襲蹈前人一言一句府治有唐刺使韋應物<lb/>
白居易劉禹錫遺像號三賢廢于兵火乆矣公即故地<lb/>
<pb n="KR4d0179_WYG_037-7a"/>
繕治祠堂繪賢像自書三榜揭之以示邦人尊賢尚德<lb/>
之意公從祖太尉公堂與從父大夫公之翰嘗典此州<lb/>
至是公以西清法從踵其後衣冠之盛搢紳嘆慕以為<lb/>
口實公善書得古人用筆意大者徑尺細者如蠅頭怪<lb/>
竒偉麗獨歩一時凡今仙宮佛廬窮堂奥殿層臺崇榭<lb/>
得公書榜以為壯觀至今尺牘人家寶藏之公除戸部<lb/>
時奏事殿中上顧見所進疏劄小字楷法筆勢遒健不<lb/>
類老者嘉嘆乆之有詩文三十巻藏于家享年七十五<lb/>
<pb n="KR4d0179_WYG_037-7b"/>
娶同郡李氏承事郎畸之女贈令人一男子志祖右文<lb/>
林郎監潭州南獄廟一女適左從事郎李處全監鎮江<lb/>
府戸部大軍倉門孫男五人蘧藺並登仕郎葢蕭范該<lb/>
公遺恩而未命孫女適進士張操一尚幼公平生無嗜<lb/>
好冲淡簡逺有晉人之風家無十畝之産聲伎之奉終<lb/>
日據一几游戯翰墨至忘寢食讀書著文之暇則寫佛<lb/>
經作禪偈皆出世間語遇人無貴賤少長恂恂然自州<lb/>
縣小官貴為公卿人不見其小異嘗治齋室為便坐榜<lb/>
<pb n="KR4d0179_WYG_037-8a"/>
曰師恂實信踐之其在官府馭吏民如家人待僚吏如<lb/>
賓友不立崖塹以自矜大至抵冒憲禁未嘗有所私貸<lb/>
亦不為輕重以故人畏而愛之公守臨安坐小法知通<lb/>
州貶秩一等是歲當郊通判應任子而坐貶公造堂請<lb/>
獨任其咎遂兩已遇恩當任志祖而魏公諸孫獨思祖<lb/>
未著仕籍改奏登仕郎蔣氏諸老唶曰真吾宗之表也<lb/>
公嘗過縣之永豐鄉碧雲寺顧見一地岡阜湥秀曰此<lb/>
佳城也卜之吉乃自營塚墓手種松柏環之從旁築屋<lb/>
<pb n="KR4d0179_WYG_037-8b"/>
十數楹舍守塚者名曰西歸後五年公沒志祖以三十<lb/>
年三月某甲子奉公柩以葬舉李氏令人以祔銘曰<lb/>
蔣侯開號自函亭始奕世蟬連祖孫代起或仕或已維<lb/>
桑敬止千載相安不去其里於赫太尉發迹幼仕厯宋<lb/>
二葉持橐入侍魏公繼出文武兼備碩大光明噌吰卓<lb/>
瑋繄公挺生前人是似屈首受書不俟憤悱落筆千言<lb/>
四坐驚靡于時魏公熟視而喜喜而賦詩吾道東矣一<lb/>
榦昂霄可拱而俟剖符一州曰古循吏發粟賑飢如哺<lb/>
<pb n="KR4d0179_WYG_037-9a"/>
其子按節十城曰古膚使布宣上恩澤及枯胔閣省之<lb/>
華殿廬之秘父祖百年三貴並峙公材經綸猶未盡試<lb/>
天不憖遺俯仰一世君山之陽碧雲之址曰此佳城山<lb/>
蟠水委公所自卜順以卒齒有銘昭之以配信史<lb/>
　　宋故左朝請大夫直秘閣致仕張公墓誌銘<lb/>
晉陵張氏有贈太傅諱彦直者生七子多知名其學以<lb/>
父兄為師共傳一經不雜他術故學問淵源議論根極<lb/>
文章關鍵筆墨畦逕無間然如出一手自崇寧癸未至<lb/>
<pb n="KR4d0179_WYG_037-9b"/>
大觀己丑六七年間相踵四人擢名第當是時太傅與<lb/>
越國夫人尚無恙歲時臘翁媪坐堂上諸子環侍袍笏<lb/>
盈身進巵酒為壽州刺史榮之取馮瀛王所賦常山竇<lb/>
氏丹桂五枝靈椿一樹之句表其閭曰椿桂坊其後四<lb/>
人者曰宰卒官左奉議郎曰宿左中大夫厯秘書少監<lb/>
吏部侍郎敷文閣待制曰宇四入尚書為郎典大州刺<lb/>
一路以左朝請大夫直秘閣致仕曰守建炎紹興間被<lb/>
遇今天子由簽樞參大政終資政殿大學士左金紫光<lb/>
<pb n="KR4d0179_WYG_037-10a"/>
祿大夫於是張氏一門為江左衣冠之冠惟直閣公字<lb/>
泰安居四人中獨壽壽七十八以紹興二十八年十月<lb/>
癸卯感疾終於椿桂私第之正寢將塟公季弟右奉朝<lb/>
郎寔狀公世次爵里始卒為書屬余銘余與公同生于<lb/>
辛酉嘗為國學舍同又同年登進士第比余投閒歸宿<lb/>
田里公亦倦游而歸聚散離合五十年間相得歡然如<lb/>
一日而公奄忽下世宜著銘以舒余哀乃次其語為誌<lb/>
而繫之以辭張氏先世本合肥人公七世祖訓仕吳為<lb/>
<pb n="KR4d0179_WYG_037-10b"/>
太傅與楊行密俱起淮南三十六英雄太傅其一也太<lb/>
傅有賜田在常子孫多徙家焉故今為晉陵人至宋興<lb/>
張氏比比以儒學顯而二卿最貴第築兩相望屹然里<lb/>
中人號東西卿是也至是公伯仲又以辭藝崛起諸生<lb/>
或踐臺省或登侍從或持國柄為丞輔舄奕蟬聨尊寵<lb/>
一時而七兄弟之子著仕籍者又十數人而張氏益大<lb/>
曾祖處仁故太常博士贈太子太保祖杲故郊社齋郎<lb/>
贈少傅考郎贈太傅公也大觀初公以太學内舍生試<lb/>
<pb n="KR4d0179_WYG_037-11a"/>
上舍中其科三年解褐為貞州司理參軍代還以最升<lb/>
從政郎開封府陳留縣丞未赴丁太傅公憂憂除調信<lb/>
州上饒縣丞就差太平州州學教授會朝廷更州縣學<lb/>
三舍法復科舉舊制例罷為楚州淮陰縣丞宣和七年<lb/>
用舉者十人改宣教郎又遭母越國夫人王氏之䘮免<lb/>
䘮授福建路茶事司幹辦公事俄改本路提刑司又改<lb/>
充檢已法而復還本司幹辦公事轉左奉議郎紹興二<lb/>
年秩滿再任時閩盜范汝為據建州叛詔遣參知政事<lb/>
<pb n="KR4d0179_WYG_037-11b"/>
孟公庾為宣撫使督諸將捕誅辟公福建江西荆湖南<lb/>
北路宣撫使司幹辦公事建盗平第功進左承議郎三<lb/>
年轉左朝奉郎大資公帥福就差福建路安撫使司書<lb/>
寫機宜文字四年除將作監丞五年轉左朝散郎遷駕<lb/>
部員外郎大資公復知政事公請避出守撫州不拜除<lb/>
提舉兩浙東路茶鹽公事歲課增羡法應遷公曰此吾<lb/>
職也不敢賞七年遇堂明所賜五品服召為司勲員外<lb/>
郎俄改祠部再遷吏部郎中歲餘請補外除直秘閣福<lb/>
<pb n="KR4d0179_WYG_037-12a"/>
建路轉運副使移知湖州是歲紹興十四年也公屬時<lb/>
艱難乆任州縣民之休戚事之利害常欲有所興除而<lb/>
以非職不得行其意其在駕部一日請對奏言朝廷降<lb/>
本錢和糴而貪吏倚法乾沒為姦有一戸輸粟數百斛<lb/>
而不得一錢之直者是借寇兵縱之使為盗也又言比<lb/>
歲縣令所至貪暴人不堪命祖宗之法官吏抵賍罪併<lb/>
坐舉者今法令明具宜詔有司申嚴監司郡守繆舉之<lb/>
罰以戢貪賍又言國家承平日乆將不知兵士不知戰<lb/>
<pb n="KR4d0179_WYG_037-12b"/>
一旦遇敵奔散為盗靖康覆轍可以為監今宜復武舉<lb/>
以蒐選將帥馭衆之才設勇爵以招募竒材劍客驍勇<lb/>
絶倫之士其領閩漕以使事入見又言天事萬壽寺改<lb/>
報恩廣孝為徽宗皇帝諡號宜詔禮官改避今更光孝<lb/>
云又言吏部官冗甚矣非足國裕民之道必欲有所變<lb/>
更杜僥倖清流品課功罪考殿最在上與執政者所為<lb/>
三銓之所能獨任也又言縣令雖卑最近民百里之内<lb/>
訟牒數百日至前執筆熟視不能下則入吏手矣可詔<lb/>
<pb n="KR4d0179_WYG_037-13a"/>
吏部應縣令先注曾任丞部者人材能否雖有定分彼<lb/>
嘗佐縣校之懵然不知事者則有間矣上每嘉納其在<lb/>
吳興治道清淨不事聲華整齊大體闊畧細故不治苞<lb/>
苴奉貴權不飭廚傅稱使客奉法循理期於不擾至今<lb/>
以愛利為人所思乆之謂家人曰仕至二千石亦可以<lb/>
已乎上書請宮祠得主管台州崇道觀築一堂于舍西<lb/>
偏榜曰宜休已見吾志至是又三請宮祠四轉至左朝<lb/>
請大夫皆以年勞告老二十七年矣守本官致仕公大<lb/>
<pb n="KR4d0179_WYG_037-13b"/>
度長者慈恕樂易不立崖塹與人交初持一心而不以<lb/>
貴賤少長偘偘然恐不當其意矣雖奴隸亦不以辭氣<lb/>
加焉胷中甄別人品如涇渭而藏否不出諸口出入中<lb/>
外數十年適去儻來寵辱得䘮所閲乆矣而不見怒喜<lb/>
非意之干猝然加之如虚舟之觸未嘗轍色葢其氣博積<lb/>
厚不可澄撓雖古佛之徒分燈遣魔立雪求道莫能過<lb/>
也文章温麗古雅如其為人不務琢雕為竒以眩世俗<lb/>
耳目而奏議之文敘事詳實世務之肯要故多見施行<lb/>
<pb n="KR4d0179_WYG_037-14a"/>
嘗曰吾未嘗與人爭而立于爭地不去懼有後悔故在<lb/>
朝則請外治郡則丐閒凡更二十官而無絲髮過差挂<lb/>
吏議也嗚呼可謂純明篤厚之君子也公配宜人同縣<lb/>
呂氏有賢行治家教子不以累其夫皆嶷嶷自立遂豐<lb/>
其家公歸矣宜人選飭妾御調䕶食飲所以娛侍公者<lb/>
惟其意之適賔至即宜體治具擊鮮置醴吹竹彈絲酣<lb/>
醉歌呼竟日而罷里長老稱讚太息以謂宜人賔敬其<lb/>
夫當著之史為世範公喜振乏急有孤女未嫁死而無<lb/>
<pb n="KR4d0179_WYG_037-14b"/>
以葬斂者宜人先意捐金幣賙之無秋毫計惜以紹興<lb/>
二十七年十月壬寅遇疾不起也壽六十七明年三月<lb/>
壬申葬於武進縣懷德南鄉後署原上甫祥及祭公亦<lb/>
逝矣十一月甲申諸孤奉公之柩合祔于宜人之墓墓<lb/>
距太傅公里許公所自營也置屋十數楹以舍守塚者<lb/>
號休休菴蒔松柏疏池溝治牆垣植藩援不侈不陋裁<lb/>
處其當公夫婦歲一再過䇿杖按行瞻顧徘徊退而命<lb/>
酒相對薄暮而返率以為常木已拱矣公於是怠焉公<lb/>
<pb n="KR4d0179_WYG_037-15a"/>
沒後諸孤累以公平生所著詩文奏議歌詞三十巻藏<lb/>
於家生男子五大成右從政郎新監淮東總領所戸部<lb/>
大軍庫友成右迪功郎監泰州海安買納鹽塲兼本鎮<lb/>
烟火公事士成右迪功郎新嚴州桐陵縣主簿求成右<lb/>
從事郎新監臨安府排岸兼修船塲公事時成該公致<lb/>
仕恩而未命一女適右宣教郎新知湖州烏程縣事魯<lb/>
可封孫男女十人男掀擴掖拚擬女尚幼公本六子第<lb/>
四子自成者出繼公通判兄寅為主後今任右從事郎<lb/>
<pb n="KR4d0179_WYG_037-15b"/>
新監婺州都稅院云銘曰<lb/>
在昔張氏相韓五世留侯挺生嬴秦之季蹶楚安劉傅<lb/>
王相帝孝宣中興富平代起七葉蟬聨曠不絶史嘉正<lb/>
仕唐祖孫父子號三相家鳴珂之里厯宋二百益大而<lb/>
昌東西二卿門㦸煌煌繄公伯仲高辭擅塲射䇿君門<lb/>
一發如望番番二老既壽且康行扶坐侍手笏腰章扶<lb/>
疎繞屋椿老桂芳一時盛事門表巍昂有如我公白眉<lb/>
之良盛德容貌如珪如璋内閣耆儒中臺望郎意有不<lb/>
<pb n="KR4d0179_WYG_037-16a"/>
適去如宿桑歸佚吾老宜休之堂有酒有澠客至舉觴<lb/>
倒冠落佩以醉為鄉思心而行與道翺翔孰云公視有<lb/>
化非亡乘雲跨箕至於帝旁後署之原公豈其藏<lb/>
　　宋故左朝議大夫直顯謨閣致仕汪公墓誌銘<lb/>
左朝議大夫直顯謨閣致仕汪公以紹興二十七年二<lb/>
月六日感疾終于四明私第之正寢將葬公之子右宣<lb/>
教郎大雅以太學博士史浩狀公世系爵里卒葬年月<lb/>
日授余請銘余曰顯謨公行治勞烈稱天下今天子釋<lb/>
<pb n="KR4d0179_WYG_037-16b"/>
其殯犯大暑絶重江走千里屬于不腆之辭以圖永乆<lb/>
豈敢以既老為解乃序而銘之公諱思溫字汝直明州<lb/>
鄞縣人曾祖順祖元吉不仕父洙明州助教以春秋之<lb/>
學知名因公貴贈正奉大夫公幼讀父書有聲塲屋間<lb/>
會朝廷更舍法改授他經政和二年以太學上舍中乙<lb/>
科授將仕郎河南府登封縣尉就英雄州州學教授秩<lb/>
滿調衢州西安縣尉宣和三年改承奉郎知越餘姚縣<lb/>
監河南草塲五轉至朝奉郎鄆王肅王景王府贊讀上<lb/>
<pb n="KR4d0179_WYG_037-17a"/>
即位恩遷朝散郎提舉江南西路鹽茶公事屯田員外<lb/>
郎俄改倉部紹興元年又改吏部再選朝奉大夫一年<lb/>
知衢州時有諫議大夫被召過郡或請公致豐餉公曰<lb/>
諫官御史當如部使者之禮不敢過也既有緒言謂公<lb/>
薄已公曰諫大夫辭受天下所曕而子敖以我為簡餘<lb/>
歲嚴睦盗起公聚兵境上塞其隘秋毫不犯盗平而諫<lb/>
議公適在樞省劾公玩降秩二等罷歸未幾御史中丞<lb/>
辛炳道三衢得公寃狀疏辨其誣詔復故官再除吏部<lb/>
<pb n="KR4d0179_WYG_037-17b"/>
轉朝散大夫進司農少卿吳興擇守有言公三衢治狀<lb/>
者除直徽猷閣知湖州四年召歸太府為少卿權知臨<lb/>
安府遷左朝請大夫直顯謨閣兩浙路計度轉運副使<lb/>
八年復還太府公在吏部不為貴權人下出守三衢至<lb/>
是復用事坐嘗抗己罷公為直顯謨閣主管台州崇道<lb/>
觀江州太平興國宮凡五任十八年終權貴人之世不<lb/>
用遂老於家公器資精悍居官任事以智為樂興功利<lb/>
飭蠱壞所涖皆有迹雄地被邊俗武悍異時官師圖夷<lb/>
<pb n="KR4d0179_WYG_037-18a"/>
其人倚席不講公曰鴞音尚可革况吾人乎日課月試<lb/>
躬自勸督之而秀出之民彬彬稍見焉餘姚大邑賦役<lb/>
不均為民患公一不以屬吏召諸豪入縣庭下案版籍<lb/>
差次甲乙推選一人之應今者曰甲歲滿乙代甲如律<lb/>
令乙捧檄而出無異言他日州將語公曰諸縣訴徭役<lb/>
者無虚日餘姚獨無有何故公曰不使一吏預其間縣<lb/>
無訟矣縣瀕海舊有堤六十里除水患歲乆圯壞民之<lb/>
墊於海者呻吟相屬也衆舉公力復之堤成而七鄉並<lb/>
<pb n="KR4d0179_WYG_037-18b"/>
海之田桑麻秔稌之饒盡復其故又有湖號蠋溪疏通<lb/>
二斗門視水漲落而閉縱之灌東西五鄉田數百頃歲<lb/>
旱東鄉厭水矣而西斗門地髙仰率嘗不應請改築如<lb/>
東斗門以溉旱而東鄉擅其利積十數年訟不决公一<lb/>
日行縣至其處曰一湖如許大使民求水而不得乎為<lb/>
之計工賦材撤而大之兩門相望五鄉之田一等受水<lb/>
而訟息乃即治所為樓於門上斂敕書藏其中高明碩<lb/>
大為一方壯觀又斥餘材築一亭于大門外凡詔令當<lb/>
<pb n="KR4d0179_WYG_037-19a"/>
頒行者揭之亭中使知避就榜曰承宣云吏部案牒南<lb/>
度之後水火焚漂掃地盡矣一時予奪吏操其柄貧無<lb/>
資者皆不得調公至郡訴於亭公延之坐其㕔其說應<lb/>
文書有驗者悉令部受皆無為奏立保任之法不旬月<lb/>
而庭無留事吏不能得人一錢有飛語聞公詣都堂抗<lb/>
言辨數不為詘用事者益不悅公請得郡衢乆之銓法<lb/>
復壞會用事者去國再除吏部選入改授京秩而舉將<lb/>
有他故報罷去留落蹭蹬或至竆老公始建請薦員溢<lb/>
<pb n="KR4d0179_WYG_037-19b"/>
格者本部以收使不盡之數移文所舉官別行改奏詔<lb/>
從之公每得一二錄紀姓名納佩囊中遇有舉將坐累或<lb/>
物故而不陞改者公出囊中所儲使自擇圖之至今多<lb/>
所成就公在三衢有婦人訟其子械送獄徐召其母以<lb/>
言曉諭之而微察其情母悔謝請代翌日攄囚公曰汝<lb/>
母訴汝當抵罪又欲貰汝破械縱遣為母子如初有姑<lb/>
暱婢讒而虐其婦婦求去則汝子棄妻汝孫失母奚為自<lb/>
破其家也笞其婢逐之戒婦曰害汝者去矣善事汝姑<lb/>
<pb n="KR4d0179_WYG_037-20a"/>
姑亦感悔跽謝而出邦人聞之太息曰使君真古循吏<lb/>
也祁王至自蜀吏入白親王詣州州將當避正堂須其<lb/>
至公曰即乘輿至何以待之治帳供如大賓客之儀王<lb/>
入據館公率僚吏進謁退而語人曰帝王之胄自與常<lb/>
人殊而舉措不類何也復有常姬舍郡邸羣奴怙貴劫<lb/>
請州縣執持官吏一郡騷然公曰是亦一祁王也不為<lb/>
動已而皆敗如公言會稽渡錢塘舟人冒利稛載而行<lb/>
半渡弭樴邀取錢物而暴風猝至舉舟盡溺死操舟者<lb/>
<pb n="KR4d0179_WYG_037-20b"/>
皆善泅獨亡恙公曰不戮此輩則殺人未艾也悉捕繫<lb/>
獄論殺之更造大檻十數每一艦受若干人製號如其<lb/>
數以五彩別異之置吏監總渡者給號登舟即過數而<lb/>
號與舟不類者皆不受舟人給直者定估除十之一備<lb/>
補苴之費抵今十二年無一舟之覆浙江天下之至險<lb/>
以龍山外沙兩閘納東南之舟而龍山之閘廢乆矣大<lb/>
駕駐錢塘九州四海萬里之外千艘百柁變錯其中十<lb/>
倍於舊一遇啟閘奮棹爭前進有擊鬬傷敗之憂退虞<lb/>
<pb n="KR4d0179_WYG_037-21a"/>
潮波覆溺之害公於是鳩工徒疏龍山河修復舊閘啟<lb/>
納出閉如外沙之制一時檝皆便之湖人喜私醸暴吏<lb/>
乘之發卒圍捕囊空甑倒不遺一簮公至下令而予之<lb/>
期過期不改而後以文法從事人感公誠皆徙業無犯<lb/>
者吳興地汙下故有溝以走潦水而並溝之居歳乆填<lb/>
淤或置屋其上遇甚雨則水及半扉公按尋遺迹撤屋<lb/>
除地復還故道水患遂除公尤通練財計屬時多故暴<lb/>
斂急征人不堪命公宰一縣守一州使一路不以一毫<lb/>
<pb n="KR4d0179_WYG_037-21b"/>
取於民按視經數設為科條凡粟帛酒茗征輸之入為<lb/>
圖揭之坐右杜並緣乾沒之姦羅不息無名之費貲聚<lb/>
沛然上下贍足嘗因奏事論天下之財所以開斂之術<lb/>
上善其言命公條具付有司立法公曰臣所言即陛下<lb/>
法也但當擇吏推行爾故入為太府司農出為轉運使<lb/>
皆號稱職公之材見於世用葢如此而屢困於讒忌不<lb/>
得大位以佐天子故止于効一官任一職無大勲名為<lb/>
可惜也二十七年尚書致仕積官至朝議大夫職直顯<lb/>
<pb n="KR4d0179_WYG_037-22a"/>
謨閣佩服三品爵文安縣開國男食邑三百戸享年八<lb/>
十有一公事親誠孝居䘮毁瘠甚既葬有雙芝産墓上<lb/>
塚舍成遂以名之公弟思齊建炎初上錄潛藩之舊擢<lb/>
吏部郎代公持節使江右命甫下吏部得疾不可治公<lb/>
具棺衾於兵火創殘之中如禮而辦䕶䘮下汴絶淮浙<lb/>
江僅次毗陵而嘉和叛兵奄至公倉皇負柩舍一佛寺<lb/>
寺僧驚逃去矣置一榻卧䘮側羣盜過門睥睨不入亂<lb/>
定登舟而大盜據錢塘乃枉道趨華亭僦舶舟為航海<lb/>
<pb n="KR4d0179_WYG_037-22b"/>
之計黎明欲解而逆風大浪不可進舟師恐而言䘮舟<lb/>
涉海徵祥已見盍權厝而行公具冠笏焚香大言曰某<lb/>
弟思齊遇疾而沒南京持旅襯歸葬間關盗賊跋涉水<lb/>
陸數千里而後得至此舟人以驚觸神祇為辭將使亡<lb/>
弟遺骨棄之異縣永無還里鬼神有知監予手足急難<lb/>
之故加惠存沒賜以便風歸祔先壟香火未收風雨浪<lb/>
息舟師以手加額挂席而東日亭午巳次會稽之曹娥<lb/>
埭矣既還治葬送祔孤嫠擇士嫁遣二女又奏乞隨龍<lb/>
<pb n="KR4d0179_WYG_037-23a"/>
恩任其婿一子未勝衣而天公以第三子大有者為主<lb/>
後今為右廸功郎監潭州南嶽廟公嘗營一堂號友恭<lb/>
與吏部相戒為早朝退居對牀聽雨之約堂成而吏部<lb/>
逝矣公因之不改飭諸子曰汝等共識之行吾志公配<lb/>
恭人王氏前卒公命擇地于正奉之次既得卜又從旁<lb/>
築一塋遷祔吏部曰死而有知父母兄弟相從於地下<lb/>
奚羡有生之樂諸孤以明年十一月甲申舉公之柩合<lb/>
祔於縣之桃源鄉西㠗王恭人之墓三男長即大雅也<lb/>
<pb n="KR4d0179_WYG_037-23b"/>
知紹興府諸暨縣丞大猷左宣教郎知平江府崑山縣<lb/>
事大定登仕郎七女適右朝請郎樓璩左朝奉大夫太<lb/>
府少卿陳膏右從事郎向子遇右廸功郎洪筏餘未行<lb/>
孫男六人行中廸功郎通州海門縣主簿積中得中端<lb/>
中稽中敏中孫女三人長許嫁進士姜域餘尚幼曾孫<lb/>
男掞公忼慨特達勇于為義視人急難如己太學同舍<lb/>
生將論升而抵規罸公嘆曰選補之法躋攀分寸如曳<lb/>
九牛一跌則墜重淵不復出矣請代君任此咎時參知<lb/>
<pb n="KR4d0179_WYG_037-24a"/>
政事王綱為學官聞而義之事遂已已而同舍生以上<lb/>
舍賜第後為顯人四明士俗喜事而樂施一時寓公寄<lb/>
客困乏不能自存而死而無所斂葬者公為首倡士大<lb/>
夫應之翕然故四方遊士皆以公為歸紹興初余被讒<lb/>
斥徙象州郡次三衢頃郊寺治遵陸之裝公間遣別乘<lb/>
移具存省而果茗藥餌清醴之餉無虛日葢過旬而後<lb/>
去有㫖所過州發卒䕶送公擇五人之謹厚者戒曰歸<lb/>
日視某官書有無為殿最于是五人者在道途代負荷<lb/>
<pb n="KR4d0179_WYG_037-24b"/>
備使令如使君坐視其旁行次臨川受書而返嗚呼余<lb/>
方抵重譴旅游萬里日懷内溝下石之虞公亦以抗直<lb/>
忤宰相出守已又觸諫大夫之怒而獨於放臣逐客哀<lb/>
窮悼屈矜䕶纖悉尚䝉賜于數百里之外距今二十七<lb/>
年得公行事論次為書少紓惠懷不報之責而老去廢<lb/>
學辭不逮心懼不克稱銘曰<lb/>
士之於時有遇不遇偽鳳楚悅真龍葉懼踊貴屨賤惟<lb/>
時之遭堇啄狶苓而伯其曹眩于創見越犬吠雪敗于<lb/>
<pb n="KR4d0179_WYG_037-25a"/>
既厭吳牛喘月矯矯汪公絶類離倫名滿四海行配古<lb/>
人獨立介然不茹不吐衆醉獨醒人棄我取高明之家<lb/>
萬守俯趨蚊蚋過前視之如無執蹈坎井擠之下石山<lb/>
鞠窮乎號之而出金堅玉潔可不磷緇律貪立懦百世<lb/>
之師權臣擅朝用國威福乃讒乃忌一斥不復短褐練<lb/>
巾匹馬二童儒先哲艾閭里之宗壽八十一有化無死<lb/>
銘以著之亘千萬祀<lb/>
　　宋故左朝請大夫直秘閣林公墓誌銘<lb/>
<pb n="KR4d0179_WYG_037-25b"/>
左朝請大夫直秘閣林公諱大聲字欲仲以紹興三十<lb/>
一年三月二十一日被疾卒當是時公之子沆右宣教<lb/>
郎知常州晉陵縣治有迹陵余所居里也葬有日沆以<lb/>
左奉議郎臨安府府學教授葉議鳳狀公族出名氏官<lb/>
壽行治與卒葬之終始為書走一介請余文刻之以閟<lb/>
諸幽公福州侯官縣林氏曾祖仲通祖父祐考璋承事<lb/>
郎致仕累贈右中大夫母令人莫氏公束髮受書英妙<lb/>
秀發為詞章已不類少作貢于鄉升于太學選於禮部<lb/>
<pb n="KR4d0179_WYG_037-26a"/>
皆中有司之法遂收其科政和二年賜上舍出身授池<lb/>
州東流縣尉未赴改荆南府府學授教丁令人憂憂除<lb/>
除睦州州學教授方臘聚衆數萬起為亂破嚴衢陷錢<lb/>
塘東南大震詔遣將捕誅行次京口公馳叩軍門曰烏<lb/>
合之衆易與耳而可亟進無留彼見大將旗鼓以為從<lb/>
天而下也臘授首如公言奏改承事郎知婺州武義縣<lb/>
丁中大夫憂卒䘮調温州永嘉縣丞精練明達通知人<lb/>
情世務之要在武義時故參知政事孫叔詣以右文殿<lb/>
<pb n="KR4d0179_WYG_037-26b"/>
修撰為守將顧謂公曰諸縣獄訟不得其平訴於州者<lb/>
日數十牒武義獨無有使吾屬令長皆如公可以閉閣<lb/>
坐嘯矣公庫歲醢黄雀供餽問為故事諸邑網捕以數<lb/>
萬計公曰食肉不食馬肝未為不知味不急之務勞人<lb/>
害物此何為也獨不遣在永嘉攝行平陽縣令斷治皆<lb/>
自己出日旰縣庭閴然無行迹于是州將又以安樂樂清<lb/>
二縣累歲不决之訟屬公吏抱牘至累數榻公一覽輒<lb/>
得其要摘治頑校之舞法者發紓寃憤之無告者訟事<lb/>
<pb n="KR4d0179_WYG_037-27a"/>
一清會建昌軍新去亂朝廷議擇守户部尚書章誼以<lb/>
公名聞除知建章軍事公至招集流亡振飭蠱壞舉軍<lb/>
欣賴亡寇戎之故益有能名擢尚書度支員外郎總領<lb/>
湖廣京西江西諸路錢糧召還遷本曹郎中進太府少<lb/>
卿總領淮南東路軍馬錢糧就除直秘閣淮南路轉運<lb/>
副使未行改江東路俄徙江西路提㸃刑獄公治財知<lb/>
取予視先後緩急無出内之吝在戸部稽考諸軍庫積<lb/>
嬴錢數十萬在總按尺籍核軍實提吏漫復得嬴錢數<lb/>
<pb n="KR4d0179_WYG_037-27b"/>
十萬於時權貴人擅事納四方之路鬻賣官爵門如市<lb/>
矣一時向慕奔走爭先黄金白璧明珠大貝象犀錦綺<lb/>
竒怪之物車擊轂舟銜尾相屬于水陸之道連晝夜不<lb/>
絶或謂公所涖緡錢有羡盍置其餘為獨醒也公曰吾<lb/>
起諸生擢名第歲月推遷遂躋省寺今又欲以貨取耶<lb/>
竟無所獻會有告公部内葉珪作詩語涉譏謗者坐是<lb/>
貶一秩罷歸公清淨寡慾平生無嗜好居閒九年築一<lb/>
第去坟墓里所晨香夜燈雖大暑大寒不廢間遇生初<lb/>
<pb n="KR4d0179_WYG_037-28a"/>
凡里俗所尚饌湯餅進巵酒為壽皆不講第燕坐一室追感<lb/>
劬勞終老如一日與人交有終始意所不好視公卿之貴無<lb/>
如也故人江端友靖康初起布衣登顯仕公攝平陽適寓縣<lb/>
境雁蕩山中無妻無子隨僧蔬自給一日遇公曰端友㷀獨<lb/>
一身老且病以後事累公矣已而訃至公匍匐馳救具棺衾<lb/>
治冢塋葬斂而還權貴人死詔起公知鎮江府謂公且召用<lb/>
又坐小法是歲紹興二十六年也主管江州太平宮累官左<lb/>
朝請大夫享年八十有三娶王氏封宜人諸孤卜以明年三<lb/>
<pb n="KR4d0179_WYG_037-28b"/>
月某甲子葬于文谿縣之寶積山子男三人長即沆也次洞<lb/>
前卒次淳右從政郎新廣西南路經畧安撫司准備差遣孫<lb/>
男八人棠樂榕杞模楷棠樞棠杞並將仕郎孫女三人適將<lb/>
仕郎何榮餘尚幼曾孫男女四人公葬後若干月宜人黄氏<lb/>
亦以壽終遂以祔銘曰<lb/>
世所趨兮獨背而馳人所棄兮又悅以隨鬻珍髢于越兮<lb/>
鼓瑟而求齊今之相兮舉肥表獨立兮汗澷與期我銘其藏<lb/>
兮以永厥世<lb/>
<pb n="KR4d0179_WYG_037-29a"/>
　　宋故鄒府君志新墓誌銘<lb/>
臨川有隱君子鄒志新紹興二十三年八月丙戌感疾<lb/>
卒諸孤卜地于崇仁縣青雲鄉之湖源以二十六年三<lb/>
月庚申舉君之柩以葬前期具書走介屬父友識其墓<lb/>
余紹興初被讒當逐詣象州次臨川西盜掠行人于高<lb/>
安新淦之間少留宜黄寶積院當是時投荒萬里流落<lb/>
異縣獨游窮處舍者爭席志新不鄙過余一見傾葢如<lb/>
舊宜黄山水勝絶名江右余日從諸公上下巖谷飲醉<lb/>
<pb n="KR4d0179_WYG_037-29b"/>
歌呼以為笑樂志新居閒偘偘然不動聲色危坐竟日<lb/>
不見頽惰之容若不可親疎者已而去臨川踰桂嶺趨<lb/>
象州䝉恩貸歸宿田里志新千里命駕訪問生死握手<lb/>
道舊故過旬而返校門遺之書籍二十年累數百紙乆<lb/>
要如一日嗚呼逝矣諸孤謂不朽之托宜見于余文乃<lb/>
敘而銘之志新諱陶姓鄒氏宜黄縣人志新其字也曾<lb/>
祖務本不仕祖齊宣義郎致仕父餘承議郎守侍御史<lb/>
侍御當建中靖國時立三院御史以抗直敢言稱天下<lb/>
<pb n="KR4d0179_WYG_037-30a"/>
蔡京當國斥守南安軍遇疾以沒侍御傃貧不治生産<lb/>
既沒無田廬以歸志新亷介有父風晝躬耕夜讀書雖<lb/>
鄰里莫見其面始余見之寒暄相接似不能言者既而<lb/>
即乆論說古今劇談世事所以設施先後緩急之方甚<lb/>
可聽而韜湮自晦不願人知之人亦無知之者以耕以<lb/>
養遂豐其家清淨寡慾恭儉好禮布衣蔬食不改于舊<lb/>
鬻書數千巻迎師教子揮金發粟無所計惜春秋二稅<lb/>
先期輸之無吏扣門州刺史縣大夫皆曰鄒君葢處士<lb/>
<pb n="KR4d0179_WYG_037-30b"/>
之賢者多尊異之年六十九妻吳氏有賢操通議大夫<lb/>
思之女生七男子曰宗謩以文學知名嘗一試禮部不<lb/>
幸早世曰宗嘉承節郎監潮州潮陽縣鹽稅曰宗悅曰<lb/>
宗臯曰宗定曰宗釗曰宗諤皆以學行世其家宗臯亦<lb/>
前卒七女子凃中勝許世緯侯崿李佩弦鄧顗伍誥饒<lb/>
行周其婿也孫男十三人升卿子卿巨卿春卿仲卿顔<lb/>
卿夏卿益卿鴻卿端卿君卿慈卿斌卿孫女八人曾孫<lb/>
男女五人余自嶺表還過臨川念志新嘗振余于覊寓<lb/>
<pb n="KR4d0179_WYG_037-31a"/>
困絶之中枉道二百里過其家志新出陳營中鄒志完<lb/>
江民表往還書帖數函示余三公者與侍御同時言事<lb/>
得罪者也書詞大抵悼待御之亡而喜志新為之後<lb/>
又有會稽楊煒常移書鐫誚卿輔之多亡狀者也後十<lb/>
五年煒令黄岩鋤治凶惡無所貸怨家得其書葢以詆<lb/>
時相之語錄本訟于朝時相大怒逮繫廷尉獄論為城<lb/>
旦投之海島選吏部送徒步千餘里卧臨川客邸中不<lb/>
能興志新適見之畀致其家置酒具飯出白金以贐煒<lb/>
<pb n="KR4d0179_WYG_037-31b"/>
驚謝感泣而去志新性不容常人而遇放臣逐客獨厚<lb/>
如此宜其窮至于老死而不遇也銘曰<lb/>
嗚呼志新韞櫝之珍高節邁倫孤標絶塵不緇不磷以<lb/>
貴愛其身而復裕其後人視此振振以考余文<lb/>
　　宋故鄒府君志南墓誌銘<lb/>
君諱陔字志南故承議郎守御史諱餘之子故宣義郎<lb/>
致仕諱齊之孫撫州宜黄縣人也侍御捐館舍時志南<lb/>
尚幼從師授經不待程督已能感厲自奮于學既冠學<lb/>
<pb n="KR4d0179_WYG_037-32a"/>
成屢試有司輒不售撫巻而嘆曰吾屈首受書為五斗<lb/>
米耳况忍窮耐老望望而未可得耶就如視田不用積<lb/>
功次可一奮而取二千石於是築室反耕不數年貲聚<lb/>
沛然遂至千金顧謂二子曰吾讀書屬文詞不落人後<lb/>
而貧窶無籝囊之蓄當是時州縣三舍選補之法銖稱<lb/>
寸累俟以歲月然後可冀一召于卿大夫之書則已索<lb/>
我于枯魚之肆矣以故忍而就此今有産廬以舍汝有<lb/>
田園以飲汝汝曹勉讀文書無落吾事已乃闢屋數楹<lb/>
<pb n="KR4d0179_WYG_037-32b"/>
聚書其中招聘名儒為師而二子者彬彬焉一鄉秀出<lb/>
之士志南忼慨有氣節喜振人之急有販夫者奴輩利<lb/>
其財刺之不死宛轉卧道上志南見而載與歸館之舍<lb/>
旁具湯液分食飲旦旦撫之俟其復贐遣而去族人客<lb/>
逺方得疾死貧不能歸志南裹糧往赴之擁䕶老幼持<lb/>
䘮而還其勇于為義葢天性也資沈黙落落少所偕交<lb/>
合則歡然無間為有終始晩喜作詩有所感遇則琢<lb/>
為句以韵次之為行歌坐嘯之適紹興二十三年十二<lb/>
<pb n="KR4d0179_WYG_037-33a"/>
月二日卒于家享年六十有二夫人楊氏先君十四日<lb/>
卒生二男子曰禁曰埜卜以二十六年某月某日甲子<lb/>
合葬于縣某鄉某之原以左奉議郎洪州州學教授戴節<lb/>
性之狀來謁銘于余余頃寓宜黄曹山佛舍而邑之賢<lb/>
士大夫與志南兄弟父子志新次魏皆從余游更二十<lb/>
年而死者葢十八九始余哭次魏而銘之後八年又哭<lb/>
志新而銘之今又哭志南噫死生壽夭相去幾何惟善<lb/>
人君子為有後而托於文字者可傳於無窮乃為之銘<lb/>
<pb n="KR4d0179_WYG_037-33b"/>
銘曰<lb/>
韡韡鄒宗自姬出以儒名家望南國維命之畸不配德<lb/>
筮日諏龜考君室<lb/>
　<lb/>
　<lb/>
　<lb/>
　<lb/>
　鴻慶居士集巻三十七<lb/>
</p>
<p>
</p>
  </div>
</body>
</text>
</TEI>
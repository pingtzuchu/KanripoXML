<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十三</head> <lb/>
    <p>
<pb n="KR4d0179_WYG_013-1a"/>
欽定四庫全書<lb/>
　鴻慶居士集巻十三<lb/>
　　　　　　　　　　　　　宋　孫覿　撰<lb/>
　啟<lb/>
　　回沈狀元啟<lb/>
待金馬門之詔首冠殊科論石渠閣之經進膺楙寵天<lb/>
子興見晚之歎諸儒艷稽古之榮岩穴争光縉紳竦慕<lb/>
恭惟狀元學士學無不通而深邃于厯文皆已出而自<lb/>
<pb n="KR4d0179_WYG_013-1b"/>
得之心偶一時困刀筆于吏前不崇朝動聲名于天下<lb/>
雖萬人吾往矣豈特掉三寸之舌于九十之中借前箸<lb/>
以籌之故能知一日之差在八百年之後奏篇稱善楮<lb/>
價驟増舉羣驚北冀之空擊水運南溟之化固大丈夫<lb/>
所以自期者當如此豈妄男子出于嘗試而幸得之臚<lb/>
唱一傳歡聲四出某服膺滋乆快覩宜先竄迹窮閭屢<lb/>
勤長者之車轍書名淡墨又陪學士之堵牆殆兹貴名<lb/>
暴白之初何翅郵命流傳之速同時流輩自笑槍榆决<lb/>
<pb n="KR4d0179_WYG_013-2a"/>
起之卑晚嵗功名行見松柏後凋之操特迂鞭馭馳况<lb/>
書縢凜高義以卓然愧勞謙之過矣第深竦歉莫究願<lb/>
言<lb/>
　　和州謝宰執啟<lb/>
百謫已盈難逭黜幽之典一麾而去猶分共理之符伏<lb/>
念某早出寒鄉首陪諸彦天資椎鈍豈有能為官牒推<lb/>
移遂至于此俄值纂承之慶丕昭籲俊之公十亂興周<lb/>
一䕫輔舜逢辰千載敢忘魏公子之心多罪百罹妄有<lb/>
<pb n="KR4d0179_WYG_013-2b"/>
齊虞人之志立仗之鳴奚補集枯之計甚踈捩手覆羮<lb/>
信是五窮之阨下機投杼豈無三至之信遽開使過之<lb/>
科更索長民之寄松楸在望雞犬相聞倘因坐嘯之餘<lb/>
獲遂息肩之所寧復爭先岐路志千里于伏櫪之間所願<lb/>
少假須臾巢一枝于深林之上兹葢伏遇某官應時作<lb/>
則道體為公天下之勢猶持衡本無私于輕重至人之<lb/>
心如用鑑亦何有于將迎致兹罪戾之餘尚玷使令之<lb/>
末平生所願投老獲從自愧無竒遂占陽城催科之考<lb/>
<pb n="KR4d0179_WYG_013-3a"/>
庶幾未死及見鄭公仁義之行<lb/>
　　回謝交代啟<lb/>
東海之洋十年望歎景星之覩一日争先甚虞製錦之<lb/>
多傷猶幸伐柯之未逺恭惟交代某官忠純許國愷悌宜<lb/>
民驥足已超許追㕘于十駕豹章甚蔚尚窺見于一斑<lb/>
眷言淮海之邦乆屈雲霄之歩盍歸帝所用副師言奔<lb/>
逸絶塵莫繼大賢之躅優游卒嵗敢忘後事之師<lb/>
　　回通判啟<lb/>
<pb n="KR4d0179_WYG_013-3b"/>
請上方之劍豈堪老病之餘分竹使之符遂玷承宣之<lb/>
寄不有指縱之自敢圗卧理之安恭惟某官循良千里<lb/>
之師磊落萬人之傑伐柯取則幸同聲氣之求傾葢相<lb/>
從盡索形骸之外庶無大過以迄終更<lb/>
　　回教授啟<lb/>
補劓息黥但切歸田之意投閒置散尚何守土之謀猥<lb/>
先借譽于書詞尚記承顔于疇昔三毛殊勝識小異于<lb/>
千人一臠可知㑹屬饜于五鼎恭惟某官高情㧞俗妙<lb/>
<pb n="KR4d0179_WYG_013-4a"/>
語嘘枯渾然深厚爾雅之文信矣直諒多聞之友方求<lb/>
瞑眩以補過愆倘使灌夫獲萬金之良藥更令安世誦<lb/>
三篋之亡書喜愧交懐占言難盡<lb/>
　　回監稅范學士啟<lb/>
分符出守奉詔趣行方循牆罄聞命之恭而移文有勒<lb/>
回之意深切仰高之素未降既見之心恭惟某官傑出<lb/>
萬夫名超四海特立挺嵗寒之操先遊乏左右之容舉<lb/>
朝斷斷今無有矣抱關碌碌未免何哉盍先召節之行<lb/>
<pb n="KR4d0179_WYG_013-4b"/>
入奉受釐之對謙光下燭屈高論于借秦興盡欲還將<lb/>
退飛而過宋良深感戀莫究頌言<lb/>
　　謝監司啟<lb/>
一麾出守猥分千里之憂十國為連更托二天之庇踈<lb/>
頑何幸欣悚交懐恭惟某官望冠時髦心存帝室奏刀<lb/>
肯綮恢然遊刃之餘受命嵗寒挺若後淍之操眷此賢<lb/>
勞之乆盍先召節之行聖主興嗟何相見之晚也聾丞<lb/>
相老未嘗過而問焉<lb/>
<pb n="KR4d0179_WYG_013-5a"/>
　　回無為知軍張徽猷啟<lb/>
省户同升早接俊逰之末山城盡諾又聞謡頌之餘方<lb/>
恢逰刃于硎刀遂許借明于隣燭恭惟某官五公世胄<lb/>
萬石家傳滄海之遺珠靈光獨耀故國之喬木風烈尚<lb/>
存願欲命千里之駕而未能遽先馳一介之書而見寵<lb/>
包茅不入敢加問楚之師唇齒相依自作全虞之計<lb/>
　　謝淮西鈐轄陳卿啟<lb/>
明制閔煩便蕃均佚三刀夢協方欣千騎之臨一節風<lb/>
<pb n="KR4d0179_WYG_013-5b"/>
馳已見百城之聳先聲所暨比屋交歡恭惟某官𢎞毅<lb/>
裕于大方忱恂懋于衆行五朝齊美獨高國士之風萬<lb/>
石家傳具載世臣之烈暫掇周行之峻来蘇淮右之民<lb/>
今袴昔襦左餐右粥類非俗吏之所為也首膺兵理之<lb/>
求不有君子其能國乎又佇来思之望某栖遲末路投<lb/>
畀小邦仰戴二天之仁辱先一日之雅楚令尹之仕敢<lb/>
懐喜愠之心滕大夫之才自笑功名之减罙深感戀莫<lb/>
究名言<lb/>
<pb n="KR4d0179_WYG_013-6a"/>
　　回舒守王郎中啟<lb/>
黄堂坐嘯潤霑九里之餘記室占詞妙絶五雲之體謙<lb/>
冲俯逮榮愧交懐恭惟某官識洞陽秋名高月旦刃發<lb/>
硎而迎解雖技經肯綮之未嘗車醉墜而獨全葢生死<lb/>
驚懼之不入乆厭粉闈之直来班皁葢之香坐茇舍于<lb/>
堂隂借餘光于隣燭伐柯未逺居慚非和郢之音擊柝<lb/>
相聞寜復有奔秦之盜其為幸會莫究名言<lb/>
　　平江謝宰執啟<lb/>
<pb n="KR4d0179_WYG_013-6b"/>
抗章避寵驤登延閣之華賜札䟽榮誤玷名城之寄望<lb/>
尺五之天而逺矣紓丈二之組而去焉竊以天下之名<lb/>
實不可亂真而流俗之愛憎寧能害正時惟真主盡繫<lb/>
羣雄大狀閲濶之功一洗尋常之陋溺冠倨見安用腐<lb/>
儒築壇先登故得大將用能排六國于借箸之日亦復<lb/>
定三秦于傳檄之中某骯髒餘生漂流棄物方上聖宵<lb/>
旰有為之日正衆賢馳騖不足之時俯記疲駑上勤鞭<lb/>
䇿必欲係單于之頸豈容賈傅之空言尚當安㑹稽之<lb/>
<pb n="KR4d0179_WYG_013-7a"/>
栖宜用陶公之大計審難自効竊幸退藏方虞逋慢之<lb/>
誅已備藩維之托恭惟某官得君于三顧㧞士于一言<lb/>
禹行舜趨獨見質非之陋柴愚參魯盡歸器使之宜深<lb/>
軫民勞遂承人乏惟姑蘇之故壌實呉㑹之奥區軍政<lb/>
懐于百年熈洽之餘民力困于一夫貪惏之後淅刀頭<lb/>
之米莫喻其危瞻屋上之烏庻幾自免<lb/>
　　回交代趙大監啟<lb/>
埽君相之舍早貪附驥之榮分刺史之符俯愧續貂之<lb/>
<pb n="KR4d0179_WYG_013-7b"/>
誚恭惟交代某官赫奕五公之曹循良千里之師解十<lb/>
二牛為遊刃有餘取三百囷而食功無愧亟奉璽書之<lb/>
寵進陪夜席之前猥以孤蹤遂維前躅韓荆州一靣已<lb/>
大慰于夙心楚令尹告新當率由于舊貫<lb/>
　　回通判韋朝散啟<lb/>
奉詔趣還正衰晚卧疴之日抗章避寵䟽便藩均佚之<lb/>
恩恭惟某官明習憲章通達國體千里之驥足尚淹伏<lb/>
櫪九霄之鵬翮行遂培風不圗起廢之蹤居有借明之<lb/>
<pb n="KR4d0179_WYG_013-8a"/>
助多多益辦方觀遊刃之餘碌碌無竒豈恨伐柯之逺<lb/>
　　與寄居侍從啟<lb/>
招虞人之旌敢有不回之節懐㑹稽之組猶分共理之<lb/>
符恭惟某官直諒而多聞𢎞毅而任重智出萬夫之傑<lb/>
解十二牛而遊刃有餘文推四海之中草三千牘而奉<lb/>
篇稱善佇膺詔奬歸覲清光某以流離衰貧之餘荷推<lb/>
挽矜憐之意憩甘棠而思召伯深愧前修避正堂以舍<lb/>
葢公庶聞治道<lb/>
<pb n="KR4d0179_WYG_013-8b"/>
　　與范運使啟<lb/>
視草西垣恩榮避席分符南服詔許偷安恭惟某官心<lb/>
平而行高才全而徳巨言語妙天下知白雪而欲無道<lb/>
義輕王侯視浮雲之何有方傳聲于十國已托庇于二<lb/>
天豺虎未除稍貸狐狸之問山林不採庶全藜藿之生<lb/>
欣竦交懷占言難盡<lb/>
　　與隣郡太守啟<lb/>
視草西垣屢抗投閒之請分符南服更叨共理之求一<lb/>
<pb n="KR4d0179_WYG_013-9a"/>
燈分隣壁之光九里借洪河之潤時惟幸㑹良激懽悰<lb/>
恭惟某官文章邦國之華器業岩廊之具公車幕召發<lb/>
妙契于一言帝席夜前望榮光于三接屬干戈之俶擾<lb/>
軫霄旰之焦勞眷求慈恵之師増重藩維之托顧惟末<lb/>
路獲附餘輝唇齒相視以為安藜藿何憂乎見采望而<lb/>
見者屹如制水之防求則得之毋害乞醯之直<lb/>
　　賀陳漕啟<lb/>
一札流聞大慰雲霓之望十城驚竦佇瞻繡斧之光恭<lb/>
<pb n="KR4d0179_WYG_013-9b"/>
惟某官夙擅冀北千里之稱時推斗南萬人之傑培風<lb/>
背于九霄之路析秋毫于百戰之塲攬轡車中鷹隼殆<lb/>
將繫矣埋輪道上狐狸何足筭焉某老病守藩踈慵負<lb/>
國謾索太倉之粟無補縣官空餘涸轍之魚以俟君子<lb/>
俯深欣頌莫究名言<lb/>
　　上宰相辭臨安啟<lb/>
負罪投閒䝉恩起發惟錢塘之巨鎮實行殿之陪京累<lb/>
聖涵濡比屋盡千金之子羣兇稱亂頻年為百戰之場<lb/>
<pb n="KR4d0179_WYG_013-10a"/>
雞犬不鳴人牛俱喪汚莱蕪沒疾病呻吟宜得循良慈<lb/>
恵之師上體惻怛哀矜之意伏念某﨑嶇兵亂屏竄洲<lb/>
居獨立于風波不測之淵恐不脱于鮫鰐埀涎之口一<lb/>
聞洶洶便有性命之憂豈復營營更思富貴之樂敢圗<lb/>
恩紀孤蹤擢寘從班叨塵督府雖兼收並蓄不廢牛溲<lb/>
馬勃之求而驅去復還幾類狗茍蠅營之態實難黽勉<lb/>
上副使令傾倒<hi>闕</hi>忱亟上叩閽之請恢崇大恵佇聞造<lb/>
膝之陳茍未填溝壑之間猶能効犬馬之報<lb/>
<pb n="KR4d0179_WYG_013-10b"/>
　　上秦參政啟<lb/>
伏審參政正直質諸鬼神忠信行于蠻貊盡室航海傳<lb/>
逺中州四海傳聞感涕交下漢蘇武節旄盡落止得屬<lb/>
國唐杜甫麻鞋入見乃受拾遺未有如公獨狀忠義于<lb/>
強敵刦質之中盡得逺情于二江敗衂之後膺受帝賚<lb/>
恢復中興登進廟堂參秉大政某以門牆舊物未獲申<lb/>
賀厦之私而蒲栁殘年方亟上籲天之請敢圗恩紀曲<lb/>
賜優容此生得全櫟樗之形則他日敢忘蛇雀之報<lb/>
<pb n="KR4d0179_WYG_013-11a"/>
　　回宰執啟<lb/>
灑埽真祠方適島居之願藩宣大屛遂分旰食之憂念<lb/>
非擇事之時莫致籲天之乞某踈庸少與狂狷妄行逢<lb/>
時不祥違已交疾所願全生碌碌以効寗武子不可及<lb/>
之愚無何妄作紛紛幾致盆成括小有才之患自嬰嚴<lb/>
譴已分歸耕偶未逺于迷途遂復還于故我不圗流落<lb/>
尚軫記鄰寵以隆名付之方靣一時盜賊之徒猶在何<lb/>
以折衝四方冠葢之路所從敢言卧䕶退循涯分罙積<lb/>
<pb n="KR4d0179_WYG_013-11b"/>
競惶此伏遇某官觀過知仁求人用舊以權衡之平可<lb/>
信故毫髪之善不遺顧此衰殘尚叨器使惟是㑹稽六<lb/>
師之次近在錢塘一水之間衆口難調十手所指兵火<lb/>
之威未解殆非飭傳厨以稱使客之時犬馬之力已疲<lb/>
但有賜骸骨而歸卒伍之意終期大造曲遂私誠<lb/>
　　與交代李待制啟<lb/>
卧漳濱之疾乆待盡于窮閻復鴈門之踦遽䟽榮于巨<lb/>
屏不圗晚節獲並英逰恭惟交代某官儒學甘泉之從<lb/>
<pb n="KR4d0179_WYG_013-12a"/>
臣悃愊東京之循吏才高難用已憂大瓠之不容去後<lb/>
見思尚愛甘棠而勿翦挺一徳始終之操見三朝進退<lb/>
之間猥以庸虚遂相先後故將軍起廢豈有能為舊令<lb/>
尹告新庶無大悔<lb/>
　　回謝通判啟<lb/>
衰晚卧疴乆逃空谷誤恩起廢尚軫遺簪伏遇某官敦<lb/>
故舊伐木之仁重乆要投膠之契布帛之温言曲借桑<lb/>
榆之暮景増光袖手旁觀將見汗顔之斵伐柯取則庶<lb/>
<pb n="KR4d0179_WYG_013-12b"/>
收坐嘯之功<lb/>
　　與運使曽顯謨啟<lb/>
屏竄一隅幸孤生之永棄蕃宣大屏豈衰病之能堪伏<lb/>
遇某官推心不愧于古人為義獨高于流俗交情可見<lb/>
屢動長者車轍之臨宿恵不忘自有故人綈袍之意不<lb/>
圗晚節獲附餘光喜溢情恇望踰意表念漂零之乆方<lb/>
興遶樹三匝之悲拊疲瘵之餘更賴中流一壺之賜<lb/>
　　與宣撫使開府啟<lb/>
<pb n="KR4d0179_WYG_013-13a"/>
注安危之意有嚴制間之雄布寛大之條猥預殿邦之<lb/>
重登龍已乆附驥滋榮恭惟某官片言折千里之衝尺<lb/>
箠制四夷之命師行席上敵在目中借箸坐籌笑腐儒<lb/>
之敗事投戈下拜識吾父而自歸以一身進退之間為<lb/>
天下安危之繫不圗晚節獲預榮觀草木盡知其名益<lb/>
峻嚴瞻之望藜藿為之不采庶全樗散之生<lb/>
　　與湖州守葛待制啟<lb/>
修香火之因乆退安于散地奉璽書之寵遽叨復于邇<lb/>
<pb n="KR4d0179_WYG_013-13b"/>
聯繭然衰盡之餘沛若恩威之重恭惟某官雄姿英發<lb/>
妙智光明覽千仞而獨翔把一麾而坐嘯九萬里培風<lb/>
之背豈有遺蹤十二車照乗之光殆無偏矚不圗晚遇<lb/>
獲邇隣封終日效顰空慕捧心之美一時釃酒㑹收徙<lb/>
突之功欣頌之私占言難盡<lb/>
　　回謝劉漕龍圗啟<lb/>
伏審光奉帝綸肅將使指諌大夫伏蒲殿上方䟽三接<lb/>
之榮部刺史埋輪道中又見十連之聳恭惟某官才高<lb/>
<pb n="KR4d0179_WYG_013-14a"/>
難用道大不容撞千石之鐘而噎于寸莛駕萬斛之舟<lb/>
而膠于尺水始矢謨于問陳旋賦命于乗軺龍馬負圗<lb/>
聯内閣邃嚴之直木牛輓粟皆太倉紅腐之餘方覽勤<lb/>
于中宸行亟躋于近列益隆雅望允副師言某偶叨奉<lb/>
于藩條竚仰瞻于金節尺書起廢固已賢十部之臨衰<lb/>
晚卧疴乃獨有二天之庇<lb/>
　　謝徐漕啟<lb/>
奉祠真館方竊便安出殿大邦誤分憂寄顧夷傷之未<lb/>
<pb n="KR4d0179_WYG_013-14b"/>
起匪衰病之能堪恭惟某官望重本朝才高當世舉行<lb/>
殿六師之次䝉左餐右粥之恩制一時萬貨之權極南<lb/>
山東漸之境竚膺詔奬入覲清光某以非才叨塵巨庇<lb/>
欲通書而未果豈流問之敢先感頌之私占言難盡<lb/>
　　回平江守胡舍人除待制啟<lb/>
伏審詔發中宸寵褒舊徳持甘泉從臣之槖首著籍于<lb/>
西清佩㑹稽太守之章尚偃藩于南服朝廷増重黨友<lb/>
交欣恭惟某官雄深雅健而語有令音博大高明而器<lb/>
<pb n="KR4d0179_WYG_013-15a"/>
亡近用夙抱蓍龜之智蚤依日月之光咸陽奉錢獨嬴<lb/>
于相國滹沱豆粥先饋于公孫殆兹大人利見之辰是<lb/>
謂君子光亨之始金貂七葉教名已接于千齡門户八<lb/>
蕭富貴可量于異日敢意謙冲之過遽形流問之光開<lb/>
風固已激衰懦之餘臨書莫能叙感藏之意<lb/>
　　賀宰相啟<lb/>
伏審詔發中宸寵還上宰兩兩比泰符之象巖巖具維<lb/>
石之瞻八垓之逺遊未還上方勤于北固四國之流言<lb/>
<pb n="KR4d0179_WYG_013-15b"/>
既息人皆竚于東歸麻制甫傳中外交慶恭惟某官氣<lb/>
塞天地而無害謀質鬼神而不疑踐厯三朝始終一操<lb/>
戡劉大懟煥龍飛夾日之光酌斟化鈞極鍊石補天之<lb/>
巧爰出天將齋壇之節遂戱左相鼎席之尊注想深柱<lb/>
石之憂来蘇徯雲霓之望詔音數下使馹交馳趣鋒車<lb/>
而造朝揚大庭而作命皇天悔禍啟周成王定鼎而卜<lb/>
年逺人革心見郭令公投戈而下拜千八百諸侯之國<lb/>
盡歸于帝籍二十四中書之考獨冠于臣宗駿惠前模<lb/>
<pb n="KR4d0179_WYG_013-16a"/>
肇新邦命中興可待輿論所期某技盡五窮咎深百謫<lb/>
所宜竄迹于蟲蛇之侣尚容接武于鴛鷺之聯乆蹭蹬<lb/>
于戎城遂﨑嶇于兵亂雖談世事見王導何憂而數蹈<lb/>
危機惟召平獨弔仰止大鈞之播俯加墜履之矜走慈<lb/>
母于下機孰不疑于衆訾援匹夫于擠壑終有賴于至<lb/>
公<lb/>
　　回宋發運啟<lb/>
嘗膽訟愆方受一㕓之托循牆避寵莫申三命之恭襆<lb/>
<pb n="KR4d0179_WYG_013-16b"/>
被造官登車問俗十萬家已墮無何之境二千石猶分<lb/>
共理之符伏惟某官盛徳矜愚至誠樂善軫門牆之舊<lb/>
物尚追記于昔年悼江海之遺踪乆漂流于異路墜尺<lb/>
書而借寵起衰貧以増華戴二天之仁恃矜容之有素<lb/>
妙五雲之體但藏去以為榮欣頌之私占言難盡<lb/>
　<lb/>
　<lb/>
　鴻慶居士集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十八</head> <lb/>
    <p>
<pb n="KR4d0179_WYG_018-1a"/>
欽定四庫全書<lb/>
　鴻慶居士集巻十八<lb/>
　　　　　　　　　　　　　宋　孫覿　撰<lb/>
　啟<lb/>
　　復撰宫觀謝沈相啟<lb/>
詔綍甫頒方除罪籍恩綸薦至復踐榮途不圖屏竄之<lb/>
餘更濫褒加之典伏念某自投憲網遂褫朝紳未嘗望<lb/>
絶塵一睹龍章鳯姿之表詎敢呈薄技少俾竹頭木屑<lb/>
<pb n="KR4d0179_WYG_018-1b"/>
之功倦鵲空懐三匝之悲飢鷹猶有一呼之待仰止大<lb/>
鈞之播靡先蟠木之容自惟積釁之難磨備罄忱辭而<lb/>
上凟畫墁而取食固自知其妄矣乞漿而得酒抑又過<lb/>
所望焉兹葢伏遇僕射相公黼黻斯文藻飾萬物斟酌<lb/>
元化舒惨四方開使功使過之科詔馭福馭威之柄眷<lb/>
言孤迹乆困窮途援之積垢汙衊之中示以棄瑕録用<lb/>
之意廣内九闈之䆳偶寓直其中真庭羣帝之祠亦且<lb/>
員於此病駒而備刺史之駕老鶴而乘大夫之軒仰繄<lb/>
<pb n="KR4d0179_WYG_018-2a"/>
從容之仁實負空餐之愧號眢井而出已踐初言合浮<lb/>
屠之尖更終大恵<lb/>
　　謝万侯相啟<lb/>
陞華書殿已冐隆名均佚神庭更尸厚禄鴻私所被感<lb/>
涕自零伏念某與世參差為官拓落碌碌無甚髙之論<lb/>
㫁㫁惟自用之宜坎壈數竒連蹇三黜正如偃師造木<lb/>
偶耳始傳合丹漆於逰戱之間忽若工祝棄芻狗然已<lb/>
狼籍道途於蹂踐之後自驚變化之速僅存殘敗之餘<lb/>
<pb n="KR4d0179_WYG_018-2b"/>
瀧吏譏訶亭尉嘲罵俛出胯下一笑之恥何足言推内<lb/>
溝中九史之魂復誰弔兹葢伏遇某官言合蓍龜而必<lb/>
應行中凖繩而不差念畎畆之餘生乃門墻之舊物早<lb/>
接歩武鮑叔牙獨知管仲之賢莫測崇深張延賞烏識<lb/>
韋臯之貴雖屢慶再三之凟而不替終始之恩秘殿髙華<lb/>
真祠優佚璽書絢爛印組光新驟驚清切嚴近之班併<lb/>
為衰耄疲癃之寵息黥補劓固已盡於獻三捨舊圖新<lb/>
尚有期於借一<lb/>
<pb n="KR4d0179_WYG_018-3a"/>
　　謝張參政啟<lb/>
奏牘冐聞仰干鴻造詔音報可曲遂私成伏念某早歳<lb/>
狂踈未更變故晚途流落但欲偷安嘗膽訟愆咋指悔<lb/>
過方懐直散羣之後雖徴投杼之機而臨深履薄之餘<lb/>
猶是傷弓之翮大賢入輔聖主仰成四海沐寛大之恩<lb/>
百神聽靖共之德飛章上逹固無明珠按劍之疑賜札<lb/>
俯頒遂復木𤓰報瓊之重兹葢伏遇參政禹功翊舜尹<lb/>
德承湯悼簪履之遺而欲兼収掩瑾瑜之瑕而不求備<lb/>
<pb n="KR4d0179_WYG_018-3b"/>
得季子之諾殆過於百金墜劉公之書固賢於十部煖<lb/>
逾布帛施等邱山通書殿之清班竊祠宫之厚餼併叨<lb/>
異數衰老之光盡出洪鈞陶鎔之賜乘牛車以觀東閣<lb/>
之士固所願焉空蕙帳以勒北山之移自今始矣<lb/>
　　謝湯樞宻啟<lb/>
秘殿通聨叨恩不次真祠厚餼竊食無功自驚縲絏之<lb/>
餘復冐帡幪之芘伏念某憑愚好勝任已直前適丁羣<lb/>
仇彚進之初輔以寄詆深中之士徴妖聚鬼倡造無根<lb/>
<pb n="KR4d0179_WYG_018-4a"/>
銷骨鑠金誣陷不測彼快一時之私怒可矣其如天下<lb/>
之公議謂何治道聿興皇明委照聖主議哀矜之典大<lb/>
臣推從恕之仁閔兹窮閻待盡之身収於散官永棄之<lb/>
地葢謂㧞十得五庶幾有獲焉夫何問一得三又過所<lb/>
望者兹葢伏遇知院樞宻以孤忠許國以斯道覺民簡<lb/>
在中宸典司宻命眷孤迹湮淪之乆㑹洪鈞化育之初<lb/>
欣逄千載之期首被一夫之澤通籍殿廬之邃置身宫<lb/>
館之間衰髦曷為叨逾至此洗心改事方将銘坐以圖<lb/>
<pb n="KR4d0179_WYG_018-4b"/>
新鏤骨銜恩尚欲結纓而効死<lb/>
　　謝陳樞宻啟<lb/>
直館就閒方上祈哀之請私庭望拜遽叨從欲之仁榮<lb/>
躋嚴近之班併示使藩之寵省循非據喜懼交懐伏念<lb/>
某坎壈一身漂零二紀志哀善變而未免狗茍蠅營之<lb/>
態寢驚夢魔而尚虞風聲鶴唳之聞悼東嵎之失莫<lb/>
追悵西崦之期欲盡殆兹晚遇有愧平生著籍殿中紬<lb/>
書廣内進冒宗儒之列居叨先聖之祠地近秩清官閒<lb/>
<pb n="KR4d0179_WYG_018-5a"/>
禄厚戸外屨滿已無爵可羅壁上梭飛而見蝎亦喜兹<lb/>
葢伏遇某官知院樞宻材隆國棟望重民瞻早發迹於<lb/>
掄魁晚疇庸於政路矜取故物辱在洪鈞矧兹耄及之<lb/>
年尚玷褒陞之典三錫之榮過矣難忘大造之酬一飽<lb/>
之腹果然空負素餐之恥<lb/>
　　謝湯中丞啟<lb/>
秘殿脩文濫綴朝紳之末真祠訪道更叨家食之恩迨<lb/>
過所䝉葢知所自竊以淮南憚汲黯之直寢稱兵之謀<lb/>
<pb n="KR4d0179_WYG_018-5b"/>
回紇感郭令之誠下投戈之拜藜藿所以恃伏猛之威<lb/>
而不採山淵葢亦䝉潛珍之潤而不枯故兹委照之餘<lb/>
皆在容光之内某蹉跎暮齒潦倒餘生大公之路一開<lb/>
褒復之恩洊至伏遇中丞剛大之氣飬之浩然奔逸之<lb/>
塵望之瞠若聞風而貪懦之志立正容而讒慝之意消<lb/>
世道将興朝倫所恃惟是鉗口結舌無告之狂不勝錐<lb/>
髓剥膚莫大之辜卒觧免於深文尚叨塵於膴仕追尋<lb/>
已徃既陳之迹疑蕉鹿之尚存獨有懐恩未報之身咏<lb/>
<pb n="KR4d0179_WYG_018-6a"/>
梁鵜而自愧<lb/>
　　謝周殿院啟<lb/>
上祠宫之請亟推從欲之仁聨館殿之華更冐隆儒之<lb/>
寵伏念某孤喑莫知衆喊難齊乆行憂患之途重罹羅<lb/>
織之枉命窮而出所向觸藩病定而思方食失筯两踰<lb/>
嵗紀六遇郊禋獨卧窮閻永同棄物借齒牙之論寔有<lb/>
望於至公悼縲絏之非遂卒歸於一洗兹葢伏遇殿院<lb/>
立朝之大節以正直聞致主之嘉謀以儒術用臺評一<lb/>
<pb n="KR4d0179_WYG_018-6b"/>
出世論所宗長劍倚天而氛祲自消猛虎在山而草木<lb/>
皆遂朝端屹若王路坦然致兹衰老無用之身亦預蒐<lb/>
攬甄収之數牛溲馬勃倘自効於毫分鐡心石腸誓不<lb/>
渝於燥濕<lb/>
　　謝察院啟<lb/>
嚢封跪奏竊希琳琯之間賜禮埀褒遂著金閨之籍某<lb/>
竊謂誠身有道莫如勝已之私不由徑行而人伏其公<lb/>
不愧屋漏而神聽其直免胄而見盛服以朝故能動容<lb/>
<pb n="KR4d0179_WYG_018-7a"/>
正色於衣冠瞻視之間自然厭難折衝於尊俎談笑之<lb/>
際恭維御史紀綱之地實為天子耳目之司不怒之威<lb/>
未言而信如伏山林之猛自全藜藿之生兹葢伏遇察<lb/>
院髙蹈不疑獨立何懼以中庸之行為設施之表以法<lb/>
語之言為議論之宗多士具依有䝉霧不知之潤一時<lb/>
處顯皆分燈無盡之光致兹幽屏之踪亦預明揚之列<lb/>
神龍高舉固已慰四海望雲之心斥鷃卑飛獨喜附一<lb/>
枝巢林之托<lb/>
<pb n="KR4d0179_WYG_018-7b"/>
　　謝凌正言啟<lb/>
抗言自列願追營香火之縁錫命過優俾接武圖書之<lb/>
地竊以毁常生於溢惡譽毎出於過情坐虎觀而見蔡<lb/>
邕豈其然乎射木人而思蒋濟亦已甚矣某狂狷妄發<lb/>
出言而逢怒惷愚自守獨事而罹尤怒遷而水之蟹可<lb/>
憎患至而江之糜弗悟讒夫峻詆酷吏窮探方一時摧<lb/>
殘蹂踐之餘僅夷於草莽豈二紀衰病流離之後有望<lb/>
於桑榆兹葢伏遇正言持心如氷鑑之平稱物有權衡<lb/>
<pb n="KR4d0179_WYG_018-8a"/>
之信察人於衆惡㧞士於一言迨兹重老之年亦玷惟<lb/>
新之令敢圖大惠更欲試春草之長獨有後凋尚有愧<lb/>
霜松之老<lb/>
　　謝中書王舍人啟<lb/>
剡奏陳情誤恩䟽寵名標帝所上廣寒修月之宫路入<lb/>
神仙逰禦冦御風之圃遂僥一時之幸併叨三錫之榮<lb/>
伏念某惷迂而動成悔尤畸窮而少所諧偶自惟投閒<lb/>
置散無所用心獨有挾册讀書庶幾求志擁鼻賡洛生<lb/>
<pb n="KR4d0179_WYG_018-8b"/>
之詠掉頭歌梁父之吟固未嘗戚嗟怨懟賦南山種豆<lb/>
之詩祇自傷流落困窮琢元都訪桃之句豈圖過聽乃<lb/>
遇知音雖門第極風馬之殊而聲氣有霜鐘之感逰談<lb/>
借重大筆埀褒青蒿倚長松本自非其偶豚蹄祝甌窶<lb/>
何所欲之奢兹葢伏遇侍講中書舍人邃學淵源探六經<lb/>
之蘊髙詞雅奥起八代之衰重講肄之席而辨若風生<lb/>
脫筆吏之腕而詞如泉湧自惟孱陋最辱知憐溉殘朽於<lb/>
流潤之餘出黮暗於容光之地圭璋借况蒲桞增花敢<lb/>
<pb n="KR4d0179_WYG_018-9a"/>
縁援手之仁自薦尺書之贄空有望塵之嘆莫申擁箒<lb/>
之恭<lb/>
　　謝兩史舍人啟<lb/>
上主廣右文之化誤叨稽古之榮羣公輸盡瘁之勞獨<lb/>
冐素餐之禄豈孱庸之敢望荷識㧞之非常伏念某以<lb/>
巻曲無用樗散之材有留落不偶數竒之相狂愚自用<lb/>
謗怨所歸名書饕餮之科罪抵驩兠之比已不勝人言<lb/>
之衆孰云袁粲之不狂固自有論世之公始信冶長之<lb/>
<pb n="KR4d0179_WYG_018-9b"/>
非罪兹葢伏遇某官學洞九流之邃文追三代之風士<lb/>
論推崇聖心簡在觀過䕶人之短持平扶世之偏悼兹<lb/>
涸轍之窮俾有安巢之願方披帶索羣麋鹿於草莽之<lb/>
噓忽被冠纓接鸞皇於雲霄之路毎篤相先之意遂叨<lb/>
不次之恩溫尋舊讀之書已廢十寒之厄策勵平生之氣<lb/>
詎復存三竭之餘<lb/>
　　謝尚書侍郎啟<lb/>
中禁之寳省㤙容寓直上清之凈宇詔許偷安竊以富<lb/>
<pb n="KR4d0179_WYG_018-10a"/>
貴非其義而千駟之馬弗視焉貧賤不以道而五兩之<lb/>
輪亦㤗矣聽蛙鳴於鼓吹之下立緼袍於狐貉之間人<lb/>
見簞食瓢飲之不堪孰知甕牖桑樞之非病某伐木削<lb/>
迹乆矣弗容疐尾䟦胡罔知攸措未嘗怨天尤人見愠<lb/>
窮之色但知流行坎止隨任運之縁㑹上聖求賢如不<lb/>
及之時而羣公觀過有知仁之恕䇿磨朽鈍庶収十駕<lb/>
之功振㧞滯淹或有朋來之福兹葢伏遇某官追探千<lb/>
載樹經綸之業表儀一世主人物之評處富貴之身若<lb/>
<pb n="KR4d0179_WYG_018-10b"/>
固有之視貧賤之交無間然矣推仁博爱分德周施収<lb/>
之㸑薪煨燼之餘被以黼黻青黄之飾退思所自為幸<lb/>
何多雞鶩之贄莫陳徒切仰髙之慕犬馬之力将盡尚<lb/>
思圖報之方<lb/>
　　回謝張運使啟<lb/>
瀝懇犯嚴方虞幽黜推㤙起廢更累明揚伏念某蕞爾<lb/>
餘生起於罪籍辨市虎之謗已明矣頋杯蛇之影尚惕<lb/>
然驟置書林迨參賢路猶堪珥筆和南風殿閣之詩詎<lb/>
<pb n="KR4d0179_WYG_018-11a"/>
可投竿遮西日長安之道兹葢伏遇運使直閣嘉善容<lb/>
衆强恕求仁萬頃納汙九河借潤被許于将一言之目<lb/>
墜陳孟公尺牘之書坐令衰廢之餘復冐許延之寵末<lb/>
至居右敢忘馬長卿禮遇之隆下坐為榮自倚郭林宗<lb/>
題評之重<lb/>
　　回謝漳守趙中大啟<lb/>
直承明之廬重叨非據索長安之米自媿無功伏念某<lb/>
猖狂嬰羅網之拘落拓笑儒冠之悞足一跌之後雖縱<lb/>
<pb n="KR4d0179_WYG_018-11b"/>
纜而莫收肱三折之餘尚迷途之可復刻肌補過㫁尾<lb/>
求全豈繄躪藉之餘尚玷題評之重起躄浮圗於講席<lb/>
之上寘木居士於叢祠之中拜賜竦然為禮過矣兹葢<lb/>
伏遇知府中大忠厚之徳追配先民乆要之情矜存<lb/>
故友一函甫逮若奉光塵三讀不休如聆嘉話窮閻改<lb/>
觀暮齒增華陳義甚髙殆過兼金之餽占詞不腆空慚<lb/>
縞帶之投<lb/>
　　回太守周直閣啟<lb/>
<pb n="KR4d0179_WYG_018-12a"/>
通三殿之班光膺懋寵援列仙之館愧積空餐自憐疲<lb/>
癃傷敗之餘無復勇銳激昂之意飽於憂患未老先衰<lb/>
困於語言無罪得禍盍此散地畢此餘生荷識㧞之非<lb/>
常豈頑疎之敢望兹葢伏遇知府直閣高明昭晰廣大并<lb/>
包溉病木之根於埀枯脂敗車之轄於既覆偶存殘息<lb/>
未首一邱曲借餘光坐階華寵青雲岐路固無追驥騄<lb/>
之心白髪光隂但思逐桑榆之煖<lb/>
　　回謝處守謝少卿啟<lb/>
<pb n="KR4d0179_WYG_018-12b"/>
寓直廬於帝所極儒者之榮進官簿於神庭拜散人之<lb/>
號䟽榮異甚拜祝靦然伏念某漂零三褫之餘顛頓首<lb/>
難之後繩樞甕牖容膝易安飯豆羮藜沒齒無怨俄墜<lb/>
紫泥之詔下臨白版之扉接層霄之羽翰而上星槎銀<lb/>
漢之津指夷途之歩武而卧蕙帳草堂之夜雖自謀何<lb/>
以過此豈僥倖所敢望焉兹葢伏遇知府少卿文學魯<lb/>
儒循良漢吏激西江之水涸轍遂蘓隠南山之雷蟄户<lb/>
皆震申之嘉恵重以好辭分借餘光曲全暮齒雖逺争<lb/>
<pb n="KR4d0179_WYG_018-13a"/>
地實踐華途給札殿中詎敢奏大夫凌雲之賦占詞坐<lb/>
上猶堪授小兒樂職之詩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_018-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻二十一</head> <lb/>
    <p>
<pb n="KR4d0179_WYG_021-1a"/>
欽定四庫全書<lb/>
　鴻慶居士集巻二十一<lb/>
　　　　　　　　　　　　　宋　孫覿　撰<lb/>
　記<lb/>
　　四令公祠堂記<lb/>
余嘗讀國史見秦國陳公以直道事太宗皇帝位不滿<lb/>
徳卒官諫議大夫知開封府挺生三傑皆以道徳文學<lb/>
踐大官為宰相曰堯叟尚書右僕射同中書門下平章<lb/>
<pb n="KR4d0179_WYG_021-1b"/>
事是為文忠公曰堯佐徳進尚書左僕射是為文恵公<lb/>
曰堯咨武信軍節度使知樞宻院是為康肅公一日秦<lb/>
公與客語三公已貴立侍公側坐客踧踖不安求去公<lb/>
笑曰此兒軰耳姑徐之盡所欲言者於是史官記之天<lb/>
下誦之而陳氏父子兄弟世家之榮至今以為口實至<lb/>
道丙申文忠公嘗以廣西轉運使平南蠻之亂洎紹興<lb/>
癸丑文惠公之曽孫衮以右朝請大夫直秘閣廣南西<lb/>
路計度轉運副使繼公後葢三十有八年矣直閣公能<lb/>
<pb n="KR4d0179_WYG_021-2a"/>
以儒學世其家羣書皆成誦尤通吏道精練法律頃由<lb/>
臺郎婁將使指朅来廣古益有能名及是訪之公遺無<lb/>
在者獨有新館銘石刻僵仆草棘中又公征蠻時吏士<lb/>
䝉犯瘴毒多死手自撰集古方書養生之説刻之傳舍<lb/>
一方䝉賴故能獨存而嵗久亦訛缺直閣公慨然念故<lb/>
物之忘亡幾遂掖仆碑而起之又追補方書之缺壞者<lb/>
龕於故處即聴事之東闢屋三楹繪秦公文忠公文㑹<lb/>
公康肅公四公之像而祠之某貶象江還過桂林拜謁<lb/>
<pb n="KR4d0179_WYG_021-2b"/>
祠下生氣凜然如泰山喬嶽之鎮直古所謂大臣者余<lb/>
與直閣公二十年之舊且厚善也乃屬於不腆之文而<lb/>
不敢辭恭惟太祖太宗提三尺削除僣亂真宗仁宗偃干<lb/>
戈以文太平聖哲並騖出依日月之光獨秦公三子以<lb/>
魁壘碩太光明之傑作配元聖以身用舍為朝廷輕重<lb/>
交持國鈞更掌兵柄一門冠冕蟬聨三鎮旌節相望佐<lb/>
佑兩朝以功名福禄始終為天下巨室於乎盛矣室中<lb/>
㣲羣黎厭辭天子當饋太息求人如不及竊窺四公遺<lb/>
<pb n="KR4d0179_WYG_021-3a"/>
像追想一時社稷之髙勲於此兵亂俶擾之中固宜見<lb/>
者必趨過者必軾飲食者必祝焉豈謂學士大夫區區<lb/>
念祖之私哉於是書之以告後之君子俾勿壞紹興四<lb/>
年十月日晉陵孫某記<lb/>
　　撫州宜黄縣興造記<lb/>
紹興元年春盜起處化誘脅衆數萬相扇為亂圍建昌<lb/>
不克遂陷宜黄官寺民廬一夕燔烈為灰燼部刺史驛<lb/>
聞天子詔將吏發兵捕盡誅夷其黨貸飢役相薫民之<lb/>
<pb n="KR4d0179_WYG_021-3b"/>
竄走山谷幸而不死者皆餓死頭顱相屬於道數百里<lb/>
無炊火焉令丞佐僑居野處如寄客簿書栖列無所吏<lb/>
抱牘藏於家獄訟賦役失其平商旅不至市無雞豚晨<lb/>
夕之須無所得凡仕於邑者指日待更不為斯須計留<lb/>
也三年右朝奉郎鄧令端友来涖兹邑鉏治强梗發紓<lb/>
隱拙期月政成輿人誦之先是兩尉弓手怙衆為姦利<lb/>
官弗能禁意小忤則嘯其朋盡甲而勅羣噪大呼刼請<lb/>
賕謝率以為常令曰是可忍耶立捕首辭者七八軰送<lb/>
<pb n="KR4d0179_WYG_021-4a"/>
獄斬以徇而釋其餘自是縮頸屛氣無敢譁言於道者<lb/>
則又修起學宫立孔子像春秋釋奠屬邑民之秀者習<lb/>
禮樂其中然後大其治所重門洞開堂奥靖深舍羣吏<lb/>
於東西兩廡櫝藏勅書於門之樓上决事之室燕休之<lb/>
齋犴玉庫庾庖湢皆具為屋凡若干楹髙明壯麗稱邦<lb/>
君子男之居乃伐石圖文字刻示後之人而移書二千<lb/>
石屬余文為記余曰宋受天命宇内晏靖際天軼海無<lb/>
一夫嘯呼之驚地大人衆邑屋相望大家臣室特起乎<lb/>
<pb n="KR4d0179_WYG_021-4b"/>
神州陸海之中粟窖金穴錯出乎四達九逵之道神林<lb/>
鬼冡浮圖老子之宫接畛乎山區海聚之間甕牖繩樞<lb/>
果蔬之壟連屬乎十室之邑三家之市可謂盛矣靖康<lb/>
之變夷狄内訌極四境所環兵銷火燎無寸椽寸瓦之<lb/>
遺一時君子避讒畏譏取其臨時雖通都大邦侯牧之<lb/>
貴徃徃編竹為障僅庇風雨今宜黄在江左窮處不足<lb/>
以資進取為名譽則靡靡然日入於壞固宜鄧令之来<lb/>
以為縣令百里之望不可與吏民雜處此王也然吾不<lb/>
<pb n="KR4d0179_WYG_021-5a"/>
以勞民先是諸惡少之從盜者官録其貲沒入之獨空<lb/>
合十數區尚存乃命工撤取之凡棟楹梁桷盖瓦級塼<lb/>
之具皆出於是落成之日邑人不知材用之所從不見<lb/>
役使之及已流通四歸樂生興事市區賈肆民閻客邸<lb/>
閭巷相接漸復其故則更治酒稅増立垣屋程課入窒<lb/>
姦偷悉有方畧收其贏十倍嗚呼鄧令端友可謂能吏<lb/>
矣余嘗謂喪亂之後百廢委地如大樹之顛非天下之<lb/>
豪傑不能振起學士大夫圖當世之務皆如鄧令挺堅<lb/>
<pb n="KR4d0179_WYG_021-5b"/>
持之操奮其憊於創殘推敗之餘乗時就功無厲民駴<lb/>
衆之煩而一日之作軼於百年累世之迹雖中原故地<lb/>
可復而有也而况於一邑乎鄧令韓庾延平人端友其<lb/>
字云其嵗次癸丑十二月日晉陵孫某記<lb/>
　　撫州宜黄縣丞㕔記<lb/>
宣和六年春太上皇御集英殿唱進士第覿時以尚書<lb/>
外郎參詳貢舉待罪廷中見周君執羔表卿中甲科第<lb/>
二人傳臚一出自天子至於公卿左右侍從之臣閹寺<lb/>
<pb n="KR4d0179_WYG_021-6a"/>
宫伯持盾執干宿衛之士皆指目歆艶以為寵明年太<lb/>
學選建師儒表卿少髙第入為博士行且用矣㑹乗輿<lb/>
幸江淮區内俶擾百官奔走失職頓仆道路表卿曰方<lb/>
寸亂矣吾不能逺去吾親遂調宜黄丞以歸時宜黄新<lb/>
破兵環數百里為瓦礫之場令丞雜處民間皆夾江荒<lb/>
茅篁竹之間余南遷道臨川表卿勞余境上道舊故以<lb/>
為笑樂無戚戚不滿之意逾年而鄧令端友始大具治<lb/>
所表卿亦有事於丞㕔於是排蓬藋輦糞壞垣故基而<lb/>
<pb n="KR4d0179_WYG_021-6b"/>
亦新之大屋渠渠凡昔所有皆具余聞之太息曰自建<lb/>
隆以来天子親視天下士上之三人不至於公卿葢亡<lb/>
幾耳表卿發策殿中擢在第二以太學師儒之官屈佐<lb/>
一縣於搶痍塗炭之餘無屋廬以禦寒暑無吏卒以給<lb/>
使令無四方之物以供朝夕之奉日治簿書於塵埃箠<lb/>
楚之間且代去矣又増治垣屋善器用以遺後之人益<lb/>
勤不懈宏毅深博不見愠喜殊未可以世俗趨舍量其<lb/>
心也余聞不泄邇者所以致逺不遺細者所以圖大表<lb/>
<pb n="KR4d0179_WYG_021-7a"/>
卿儒先宿學不倦於小官而㓗為之所以志夫逺者大<lb/>
者豈有不快於宜黄一出一入之頃哉若夫縣治所廢<lb/>
興之由經落之始成嵗月與夫材用之所從出端友屬<lb/>
余文書之詳矣不復再見而以心之所嘆慕者為之記<lb/>
紹興四年正月八日晉陵孫某記<lb/>
　　撫州曺山寳積院僧堂記<lb/>
曺山距州治之東百二十里魁大秀偉雄視一方有大<lb/>
比邱號元證避五季兵亂顧見此山結屋居之今為寳<lb/>
<pb n="KR4d0179_WYG_021-7b"/>
積禪院谿谷䆳深有泉坌然溢於山之腹而附右脅以<lb/>
屈梁石為渠水行空中而墜之庭鏘鳴如環珮之音又<lb/>
折而東伏出山下日灌千畦水窮壤斷茅竹䝉翳獸蹄<lb/>
鳥跡交締于懸崖亂石之中不類人境故寺之興及今<lb/>
二百年屋壁間無一人記㳺者長老了如少年學道得<lb/>
出世間法事佛齋衆嚴整如官府㑹方丈遇隕石震壞<lb/>
衆議相與出力鼎新之了如曰寺有僧堂嵗久腐橈蛇<lb/>
䑕所穿日星下如風雨之夕違濕五遷寤不安席公等<lb/>
<pb n="KR4d0179_WYG_021-8a"/>
將築室館我孰若營此堂與衆共之於是雜然稱善時<lb/>
有將仕郎鄧君經出而言曰此堂居衆父祖所營吾當<lb/>
嗣成之不可使他人損一金也未幾庀徒伐木撤故為<lb/>
新堂成雄麗靖深為一時偉觀而四方之㳺者日至食<lb/>
指千餘倍蓰他日了如乃具石求余文記之自佛法入<lb/>
中國至宋興逾千年衡岳廬阜錢塘天台佛僧之盛甲<lb/>
天下靖康夷狄之亂一變為茨棘瓦礫之場僧尼周走<lb/>
道路倀倀無所向而偏州下邑山崖水濵仙佛所廬尚<lb/>
<pb n="KR4d0179_WYG_021-8b"/>
有存者又懼衆至不能容則嗾兩夫制挺立其門以拒<lb/>
絶之甚者營貲聚畜妻子牧雞豚以自封殖俛而啄仰<lb/>
而四顧惴惴然恐戸外之屨入也了如獨不然瘽身若<lb/>
志不擇所安更為深簷大屋㑹其徒而食之鄧君又能<lb/>
曲成其美祖孫三世相望百年㑹所愛而作佛事皆可<lb/>
書也紹興二年十月日晉陵孫某記<lb/>
　　率齋記<lb/>
左朝散郎象州太守陳公容徳以率名齋隨所寓輒書<lb/>
<pb n="KR4d0179_WYG_021-9a"/>
榜掲之坐若以朝夕從事於率者余謫居象臺容徳大<lb/>
度長者不以羈囚見遇於心安焉一日過余言曰與公<lb/>
同年又相好也敢請公文以記吾之率余曰象臺在嶺<lb/>
南去京師六七千里孤城巋然出於黄茅白葦之中異<lb/>
時置守多嶺海間人習夷居之陋一切草創官寺民廬<lb/>
城郭道巷與夫左右使令用器之物無一可人意者容<lb/>
徳以文學知名徧更内外學官之選而辱居於此無留<lb/>
滯戚嗟不遇之嘆下車未幾黜政之疵順民之欲築二<lb/>
<pb n="KR4d0179_WYG_021-9b"/>
橋於州治之東以更徃来聚土伐木横亘兩涘之間為<lb/>
屋覆其上宏麗堅壯可支十世而蕞爾之國葢將為嶺<lb/>
右名邦矣容徳為政如此豈直率者乎然天資簡亢不<lb/>
立崖岸遇人無貴賤戚踈輒輸寫脯臟聽頌如家人使各<lb/>
盡其說無不厭滿而去客至飲酒賦詩飯脱粟羹藜藿<lb/>
隨所有無豐儉不常勸不足而適有餘兹其所以為率<lb/>
者也嗚呼末俗忌諱益繁士大夫倒行而逆施之懼讒<lb/>
逺害捄過不遑低首下氣惴惴焉不敢出一語視所居<lb/>
<pb n="KR4d0179_WYG_021-10a"/>
如傳舍也視吾民之休戚如秦人越人之肥瘠也視國<lb/>
家之緩急如塗人之掉臂而不顧也隨波上下汎汎然<lb/>
如水中之鳬全吾軀而已豈吾容徳之所謂率者乎容<lb/>
徳治率齋不擇地無常處無誅茅薙草之勤無塗塈丹<lb/>
漆之飾無吹竹彈絲之娛泉石臨聴之樂也出而從政<lb/>
則約已使民檢身律物凢所操舍問三尺如何而不自<lb/>
已出退事一室茫洋乎不知寒暑之交晦明之接與鳥<lb/>
獸為羣與木石為偶與天地為徒與造物為友流行坎<lb/>
<pb n="KR4d0179_WYG_021-10b"/>
止若不繫之舟此殆莊周列禦冦之所貴耶世之君子<lb/>
當為此不得為彼於是併記之以風吾黨之士云容徳<lb/>
莆田人諱大和容徳其字也紹興四年十一月日<lb/>
　　撫州宜黄縣學記<lb/>
事有迂而甚直言有大而非夸非常之元黎民懼焉君<lb/>
子之所為衆人固不識也昔周公營洛邑而平王東遷<lb/>
乃在數百年之後句踐栖㑹稽著婚姻之令待其生子<lb/>
以為報吳之兵大抵髙明廖廓之見不為小利近功徃<lb/>
<pb n="KR4d0179_WYG_021-11a"/>
徃迂濶可笑而不近於人情定鼎卜年如此其安也而<lb/>
一朝之憂效於數世嘗膽忍詬如此其急也而斯須之<lb/>
詘伸於萬人機事相乗如執左契交手相付不間一髪<lb/>
此霸王之略所以傳世埀後若是其巖巖也天地大亂<lb/>
盜賊蠭起鉏耰棘荆長槍大劍馳騁於百戰之場不習<lb/>
俎豆化為王侯者十八九州縣官吏簡科丁壯備預儲<lb/>
峙以應上之求而已奚暇及度外之事今宜黄縣撫州<lb/>
為大邑比屋萬餘家紹興初殘於盜民之死於兵者大<lb/>
<pb n="KR4d0179_WYG_021-11b"/>
半延平鄧侯韓庾字端友以朝奉郎為縣於此而治其<lb/>
所當先者則立學宫祠孔子補弟子員充入之殿寢嚴<lb/>
嚴崛起於戎馬蹂踐之後固疑其迂而不切緩而不急<lb/>
也余曰導哀亂不軌之俗莫如吾禮義之教訓武人不<lb/>
孫之慕莫如吾儒者之功漢髙帝已㓕楚而魯以區區<lb/>
小國獨不下帝怒欲引天下之兵屠之終以禮義之國<lb/>
而止六館之士將從朱泚之亂一何蕃起而止之而六<lb/>
館無受汙者夫以百戰之兵束於禮而不能抗一障之<lb/>
<pb n="KR4d0179_WYG_021-12a"/>
乗羣惡之鋒屈於義而不能加一介之賤彼匹夫之勇<lb/>
悻悻然投袂詆掌不忍一朝之忿而快意於一擲者豈<lb/>
可同年而道哉鄧侯精通吏道飾以儒雅不為赫赫名<lb/>
譽獨能綏靜一方於疾痛呻呼之後度長絜大又進<lb/>
諸孫子舉栖土之廬廩士之餼肄業之書問道之室無<lb/>
一不具絃誦之聲洋洋乎庶幾如古所謂武城者余聞<lb/>
十室必有忠信三人猶有我師况此堂一邑之大豈可<lb/>
謂無人哉讀古人之書學王者之事出而試之必有濟<lb/>
<pb n="KR4d0179_WYG_021-12b"/>
艱難於一時追前哲於千載九合之勲足以解中原被<lb/>
髪左衽之禍一王之儀足以制諸將拔劍擊柱之譁此<lb/>
大儒之効豈非學者之所愿與侯曰是吾勸學之意也<lb/>
遂以為記紹興四年十二月日<lb/>
　　燕超堂記<lb/>
中奉大夫直秘閣華亭朱公著名籍於仕版者五十年<lb/>
四持使者節官至上大夫尊顯三朝而被遇於太上皇<lb/>
召見賜帶服進職中秘恩賚光寵一時艶歆以為榮年<lb/>
<pb n="KR4d0179_WYG_021-13a"/>
七十上書納禄築堂圃中將朝夕㳺愒於此堂成肅賔<lb/>
客置酒落之名之曰燕超乃詒書徴余文為記曰余屬<lb/>
者夷狄之禍蹀血萬里諸戎長騖於通都大邑之中官<lb/>
軍縱掠於深山窮谷無人之境婦被髪遇其夫女齧臂<lb/>
號其父草薙而禽獮之盡矣脱復漏網幸而免者而鈎<lb/>
絡張設熟視無所向徃徃飢渇相倚以死幸而不死則<lb/>
䝉霜露披榛莽踐蛇虺羸身間行力竭氣窮又踣於中<lb/>
道其最幸者不死於兵刄不淪於異域不斃於飢寒不<lb/>
<pb n="KR4d0179_WYG_021-13b"/>
仆於道路間闗不難寒暑易節而後得至於此千萬人<lb/>
葢不一遇焉顧視田廬已為墟矣追尋妻子則化為異<lb/>
物矣其左右執事使令之人逃難皆散莫知其鄉矣单<lb/>
逰羈寓茫無所之於是栖栖然求活於斗升而官冗地<lb/>
褊一官所居常數十人闖之何不幸而立於争地則推<lb/>
而納之穽且下石焉又瀕於死可悲也惟朱公聰明敏<lb/>
逹見㣲知著方靖康建炎之亂積六七年兵火被四海<lb/>
衣冠僵仆交迹公家居海上不出閭巷不去墳墓不見<lb/>
<pb n="KR4d0179_WYG_021-14a"/>
一火疾步急呼之驚而又才智絶人自縣令州左奉使<lb/>
一路名迹偉然居其最至是潜深伏奥縮手袖間不任<lb/>
一事築室屋舍旁疏池沼蒔花竹幅巾藜杖倘徉其中<lb/>
夫婦偕老嵗時坐堂上華髪相應子孫滿前腰綬擁笏<lb/>
奉巵酒為夀吹竹彈絲極欲而罷得老氏所謂燕處超<lb/>
然者昔楚漢相持跳兵走馬百戰於商之地而中有黄<lb/>
公綺季之閒爰絲屛居謝事浮湛里閭一出而為景帝<lb/>
畫梁王非望之謀遂亦不免於乎世亂多故事士大夫<lb/>
<pb n="KR4d0179_WYG_021-14b"/>
係虜刼質之害溝壑頓仆之憂與夫竄殛流放之厄皆<lb/>
自有以取之惟勝士髙明深明去就顯晦之大節俛仰<lb/>
遯世違逺俗患坐視猿猱顛倒置網中而兩手猶未置<lb/>
所操也兹其所以為超然者耶某公夫人之從子也憂<lb/>
患乖離不獲見十年矣某山林之勝輪奐之華今不能<lb/>
言也他日造公之堂尚能援筆賦之公諱彦美字師實<lb/>
華亭縣人既請老自號機山閒人云紹興六年四月日<lb/>
晉陵孫某記<lb/>
<pb n="KR4d0179_WYG_021-15a"/>
　　荆谿行記<lb/>
余聞静樂山寺地可塟於郭慎求樞宻二十年矣余守杭時<lb/>
卜塟亡兄屬惠彦達抵事僧求之書来報可方議於直㑹<lb/>
余南遷不果後五年當紹興乙夘之冬始往觀焉實銅棺山<lb/>
之麓而静樂院之右臂也義興多山而銅棺特髙大傑出<lb/>
諸峰之上自山之脊分為兩股隆隆隠隠綿延數百丈寺<lb/>
據其右可塟如所聞者而寺僧不有如難色方求售於當世貴<lb/>
人余亦弗强也明年月更卜地於山中六日癸未繫舟陳橋招<lb/>
<pb n="KR4d0179_WYG_021-15b"/>
天寧祖燈師㑹於符塘胡氏冡舍肩小輿入檿城酧族子<lb/>
信夀提舉新冡循支徑數十歩瞻拜安次公給事之塋<lb/>
回詣符塘就食安行老来逆余相遇於中道屬日旰食<lb/>
未立談俄頃散去食已觀何人家地地平平而水於音<lb/>
信不可用遂由茶山路以歸少張氏報本菴晚次陳橋登<lb/>
舟入荆谿泊塘口觀張於崇侍郎廢冡夜宿沙子渰甲申<lb/>
次縣舟人告㸑薪不屬入市求之檥周孝侯祠下以待祠<lb/>
屋宏麗廟貌矜嚴想見斬蛟刺虎之烈周祠兩廡黄冠出<lb/>
<pb n="KR4d0179_WYG_021-16a"/>
迎具茗飲而舟人負薪至遂解去復泊臺學乙酉黎明<lb/>
入山徑柴氏墓道從守冡僧訪楊氏地按圖不合入胡<lb/>
洑謁惠彦達夜抵其居問白靈巖地所在彦達云神龍<lb/>
所㑹合在塟書不可用然姑徃視之丙戌彦達具飯於<lb/>
龍山侵曉偕祖燈赴約飯已造觀所謂白靈巖者在沈<lb/>
和中資政墓之後下車頂謁因不復乗杖策度嶺而磴<lb/>
道艱險十步一謁至巖下龍穴正踞其右嶄絶可畏旁<lb/>
行里所投曰舍乞漿班荆坐大石上命車亦至從官道<lb/>
<pb n="KR4d0179_WYG_021-16b"/>
還未至龍三山里彦達指一穴名卧牛前直穀堆山為<lb/>
按丁山丙穴三峰對拱左右環合二水交㑹可塟無害<lb/>
也余亦記晉周謗塟母陶士行指牛眠地塟之吉意<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
向之問他主即彦達也彦達亦欣然赴子之急議遂定<lb/>
日將入過彦達所營夀藏木可材矣彦達置酒留宿山<lb/>
中丁亥朝飯竟還胡洑有頃張彦深之子子為亦至彦<lb/>
深屬寳月師道淵下卜塟夫人於阜容寺之側聞余攜祖<lb/>
燈入山移舟相近邀致祖燈覆視寳月所卜余舊聞阜<lb/>
<pb n="KR4d0179_WYG_021-17a"/>
蓉佳山水欲一至其處於是從彦深觀之戊子晨徃薄<lb/>
暮且還途又卜烏龜潭地於胡洑之北塟亡妻吳氏淑<lb/>
人也已撰日矣為浮言所訹又不克塟既而悔之今議<lb/>
併學<hi>闕</hi>章氏淑人以附己丑戒兩夫除道階祖燈視之<lb/>
日亭午暄甚憇王氏營屋解衣少休有洞言洞靈觀旁<lb/>
三山鼎峙秀出如畫有王氏地可塟乃徒行從間道踐<lb/>
出背出大松徑抵三山所在如僧言而祖燈言無穴遂<lb/>
返是行也諸涉經家邱墓與士大夫所常言其地可塟<lb/>
<pb n="KR4d0179_WYG_021-17b"/>
或售賈不相中或憚逺不能至按圖問道路水乗舟陸<lb/>
荷蕎以至徒行靡不至焉庚寅舟還戯書小詩祖燈云<lb/>
来問松楸路涉頭繫小舟閙攜木上坐看盡土饅頭詩<lb/>
成一笑分路而别三月日晉陵孫某記<lb/>
　　慧山陸子泉亭記<lb/>
陸鴻漸著茶經列天下之水而慧山之品最髙距無錫<lb/>
縣治之西五里而寺據山之麓蒼崖翠阜水行隙間溢<lb/>
流為池味甘寒最宜茶於是茗飲盛天下而缾罌負檐<lb/>
<pb n="KR4d0179_WYG_021-18a"/>
之所出通四海矣建炎末羣盜嘯其中汗壞之餘龍淵<lb/>
一泉遂涸今鎮潼軍節度使開封儀同王司信安郡王<lb/>
㑹稽尹孟公以邱墓所在䟽請於朝追助冥福詔從之<lb/>
賜名旌中薦福始命寺僧法皥主其院法皥骨氣不凡<lb/>
以有為法作佛事糞除灌莽疏治泉石㑹其徒數百築<lb/>
室居之積十年之勤大屋穹墉負崖四出而一山之勝<lb/>
復完泉舊有亭覆其上嵗久腐敗又斥其贏財撤而大<lb/>
之廣深數丈曠焉四逹遂與泉稱請余文記之余曰一<lb/>
<pb n="KR4d0179_WYG_021-18b"/>
亭無足言而余於法皥獨有感也建炎南渡天下縣州<lb/>
殘為盜區官吏寄民閻藏錢廩粟分寓浮圖老子之宫<lb/>
市門曰旰無行迹㳺客暮夜無寄宿之地藩垣缺壞野<lb/>
鳥入室如逃人家士大夫如寓公寄客屈指計歸日襲<lb/>
常蹈故相師成風未有特立獨行破茍且之俗奮然以<lb/>
功名自立於一世故積亂十六七年視今猶視昔也法<lb/>
皥者不惟精神過絶人而寺之廢興本末與古今詩人<lb/>
名章俊語刻留山中者皆能厯厯為余道之至其追營香<lb/>
<pb n="KR4d0179_WYG_021-19a"/>
火奉佛齋衆興起頹仆㓗除垢汗於戎馬蹂踐之後又<lb/>
置屋泉上以待四方徃来冠葢之㳺凡昔所有皆具而<lb/>
壯麗過之可謂不期其意者矣而吾黨之士猶以不織<lb/>
不耕訾警其徒姑置勿議為是宜日夜淬厲其材振飾<lb/>
蠱壞以趨其成無以毁瓦畫墁食其上其可乎故書之<lb/>
以寓一嘆云紹興十一年六月晉陵孫某記<lb/>
　　貓相乳記<lb/>
樞宻胡公家畜一貓産四子其三以予人其一留置於<lb/>
<pb n="KR4d0179_WYG_021-19b"/>
舍中性柔馴不敏於捕䑕而孝慈則人類也然又有人<lb/>
所難能者二貓本不同栖而食飲卧起未嘗一日相舍<lb/>
間從食案投魚肉飼其母輒不食呼其子至乃食他日<lb/>
飼其子則四顧而求其母亦如之明年母又生子日徃<lb/>
省焉母出則入據其栖擁䕶待之母歸乃去已而又自<lb/>
産四子則又舍己子以飼其母之子如初居亡何四子<lb/>
連斃其三則銜其一之尚乳者就母共乳之又明年産<lb/>
五子而其母亦産六子於是盡銜其子置母栖中意若<lb/>
<pb n="KR4d0179_WYG_021-20a"/>
懲艾三子之天而母從母之利也公遂易一大筐徙置<lb/>
寢廬之側二貓領十一子居中而卧䕶之交相乳焉夫<lb/>
貓之餔子也他貓至側憤怒而逐之或出而就食不及<lb/>
顧視徃徃遭噬齧以死遇食則争争不已則鬭凡天下<lb/>
之貓皆然二貓者推食相先撫他子如己子而不相禍<lb/>
又將雛徃就之十一子施施然混為一區不可復辨非<lb/>
所謂人所難能者與某常觀公之治家矣門内肅然笑<lb/>
言不出墻屛童妾數十軰不聞一人疾步急呼者諸郎<lb/>
<pb n="KR4d0179_WYG_021-20b"/>
以大臣子服御如寒素古詩書皆成誦屬文辭有過人<lb/>
者而無挾貴驕滿之色某每造公輒留數日葢五年而<lb/>
外内偘偶如一日也昔吏部韓記貓相乳以頌比平王<lb/>
父子兄弟之祥古賦雞犬相哺以為董召南孝慈之應<lb/>
今公二貓之異異世同符天其或者俾公推其法於天<lb/>
下偃兵靖亂使異類服馴而不相害為蒼生之福或由<lb/>
此也夫紹興十二年五月日晉陵孫某記<lb/>
　　巢鳳亭記<lb/>
<pb n="KR4d0179_WYG_021-21a"/>
右奉議郎知常州宜興縣閭邱叔智涖官之明年其子<lb/>
某年十九歳以能文辭策髙第而歸門户赫然名聲暴<lb/>
發閭巷之士奔走歡呼稱説以為寵宜興距州之南北<lb/>
二十里縣治據荆谿上㳺為橋數百步横絶其上屬之<lb/>
南山即周孝侯斬蛇射虎之處縣圃之西北隅有亭三<lb/>
門曠逺無人迹朝衙夕坐傳呼號召使鞭扑之聲皆不<lb/>
接於耳目窻户低深悦可人意叔智命工輩除蕪穢一<lb/>
室翛然晨夕課其子以學閲數月挾其藝以進於有司<lb/>
<pb n="KR4d0179_WYG_021-21b"/>
而角逐於争先競賭夸雄鬬麗之中當是時樞宻胡公<lb/>
受其贄讀之稱善曰青錢萬選之文也未幾禮部奏名<lb/>
如公言公益喜遂名其亭曰巢鳳而叔智以書屬余為<lb/>
記余聞朝寓物於人而暮取之有不可必者况於數千<lb/>
人逐隊而趨裹飯待旦俛首就席以待卒然之問故有<lb/>
操琴於齊鬻璞於鄭以暗投人按劍相眄而有二鳥之<lb/>
感懷璧三獻負鼎五就分寸躋攀一跌千丈而有干上<lb/>
之勞或年少狂勇率意而言如泛駕之馬詭轡竊䘖不<lb/>
<pb n="KR4d0179_WYG_021-22a"/>
能如有司之尺度而雪窗短檠之下兩目眵昏如蠧<lb/>
書虫老死文字間亦卒無所就人之所欲適天相值其<lb/>
難如此也閭丘氏世為中州望姓自周廣順至宋興凡<lb/>
五世皆由儒學擢科第以進至叔智之祖大卿公官益<lb/>
顯遂名其家更三世而叔智有子英妙駿發一日千里<lb/>
凡美少年之難能豪傑之士乖於時而不遇老師宿學<lb/>
齒豁唇腐而不可得者一出其技遂兼有之追取五世<lb/>
舊物如探諸囊中而迺祖朝議公鬢鬚方半白翁媪則<lb/>
<pb n="KR4d0179_WYG_021-22b"/>
尚黒頭也余曰鳳有五色而將九子家庭文字士之祥<lb/>
也若夫朝陽一鳴天下望為瑞則楚狂之所歌孔子之<lb/>
所嘆而不可得者亦在夫充之而已叔智敏於為吏治<lb/>
劇如破竹迎刄而解必有鵲栖其衙雉馴於野為一邑<lb/>
之祥乎叔智字也名崇孫云紹興十二年八月日晉陵<lb/>
孫某記<lb/>
　　代廣徳縣籍田書記<lb/>
上即位之十九年實紹興十五年南北解仇玉帛交贄<lb/>
<pb n="KR4d0179_WYG_021-23a"/>
四鄙廓廓無事矣於是淮之南江之北流逋作而相告<lb/>
以歸聖心隠然發徳音訓迪在位寛柔緩求課農桑以<lb/>
厚天下之本又以明年春秋之月帥三公九卿大夫親<lb/>
駕於東郊紺轅黛耜窮御帝籍三推一撥竣事而旋彌<lb/>
文闊典創見一時煒煒煌煌震耀耳目矣民大和㑹闐<lb/>
郛溢城郭歌謳鼓舞聲聞於天何其盛也臣聞昔周公<lb/>
陳王業召康公戒民事魯僖公遵伯禽之法大而王小<lb/>
而侯一國家以農兩漢循吏力本劭農修水土之政如<lb/>
<pb n="KR4d0179_WYG_021-23b"/>
召信臣龔遂卓魯之流大而典一州小而治一邑皆以<lb/>
農趙充國請以戰士留田積穀塞下紓漕輓而計然白<lb/>
圭家累千金冨埓王者列於貨殖又皆以農葢自二帝<lb/>
三王以来所以治天下國家未能有舍此而為先務之<lb/>
急者廣徳之為縣山耕而水蒔延袤百里丁口之籍<lb/>
以萬數令雖卑亦與為民父母固當夙夜戮力推廣上<lb/>
恩屬其民俾自奮於創殘摧敗之餘敦夲務農夫耕婦<lb/>
織通塗濬川藝桑麻畜雞豚而無間民廢壤上下與足<lb/>
<pb n="KR4d0179_WYG_021-24a"/>
興於行誼庶幾稱上所以哀閔元元冨而教之之意雖<lb/>
然勞民勸相以美天下其成在久而今之吏嵗滿則代<lb/>
去懼来者之不嗣其意也於是謹以詔書刻之龕於令<lb/>
聴事之左方以告来者<lb/>
　　朋谿雙蓮記<lb/>
徽猷閣待制董公令升卜居宜興縣治之北五里面南<lb/>
山俯流水築室居焉自號朋谿谿之南有廢田數十畆<lb/>
地與下汙荆谿水漫而為一公損原直以取之規為大<lb/>
<pb n="KR4d0179_WYG_021-24b"/>
池植蓮其中夏秋之交華葉芬敷繁紅蔓緑風濯雨洗彌<lb/>
滿四際如煙葢雲幢霓旌羽扇錯出乎珠宫貝闕之間<lb/>
世傳所謂芙蓉城者不能過也未幾忽産雙蓮竒姿殊<lb/>
狀創見一時㳺客聚觀太息公亦未之竒也越明年復<lb/>
生駢頭並蒂繁麗豐碩翹然特出衆華之上公始異之<lb/>
客曰古有至人結茅宴坐山靈為之築垣一夕而就如<lb/>
不見容則移文勒囘俗駕鬼嘯於梁梟鳴於樹妖狐夜<lb/>
嘷羣䑕盡出不得須臾寧焉公世家青社名園甲第為<lb/>
<pb n="KR4d0179_WYG_021-25a"/>
州東之冠南北阻絶不得還聚數百指僑寄異縣其母<lb/>
齊安郡太夫人思望故里抑鬱不樂公稍依倣舊製營<lb/>
一亭於舍旁於藝木芍藥衆香草環之物也良是他日<lb/>
率諸左右奉板輿以㳺太夫人欣然娛笑如故過家飲酒<lb/>
歡甚自是晨夕燕嬉率以為常比捐館舍塟有日矣方<lb/>
冬大寒發一花千葉重跗累萼艶麗殊常送客驚異以<lb/>
謂木芍藥公所手種以娛親者殆純孝之感及是雙蓮<lb/>
又出池中凡三年三見之繄公隠徳髙行不愧於屋漏<lb/>
<pb n="KR4d0179_WYG_021-25b"/>
故溪神土伯相為守䕶呵禁不祥草木効靈間見曽出<lb/>
直家庭之盛事觀不可上已昔周公得禾異畆同穎以<lb/>
名其事至於芝九莖木連理茅三脊神竒之紀於書傳<lb/>
班班可考皆非偶然者公圖以示俾書其後紹興十八<lb/>
年八月日晉陵孫某記<lb/>
　<lb/>
　<lb/>
　鴻慶居士集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十一</head> <lb/>
    <p>
<pb n="KR4d0179_WYG_011-1a"/>
欽定四庫全書<lb/>
　鴻慶居士集巻十一<lb/>
　　　　　　　　　　　　　宋　孫覿　撰<lb/>
　書<lb/>
　　與范丞相書<lb/>
某去年承乏平江側聆相公召歸中書候司造朝馳書<lb/>
贊喜無何觸罪罷去攜孥累竄伏三吳大澤中不敢復<lb/>
以姓名通于執事大人之門亂定親舊移書訪問生死<lb/>
<pb n="KR4d0179_WYG_011-1b"/>
傳聞相公進位大丞相不覺欣然拊髀而起退藏書誦<lb/>
所聞庶幾區區千一之慮書成復毁至于三四卒不獲<lb/>
已願効其愚某竊觀崇寧以来士大夫徇名失實皆枵<lb/>
然不適于用其流至於靖康建炎極矣救今日之亂且<lb/>
置元豐元祐勿論宜度時之所宜為者急起而趨之如<lb/>
拯焚救溺不然襲常祖故以亂救亂天下紛紛何時而<lb/>
定也四裔侵暴羣盜相挺起所宜尊寵戰士以効命至<lb/>
終而賈讜輩以言章擯斥于清流之外激怒奸雄蹈白<lb/>
<pb n="KR4d0179_WYG_011-2a"/>
馬之覆轍時危多故賢者避世所宜激賞忠義共立于<lb/>
三朝而詹又以恬退䝉詔奬進學士以固士大夫全身<lb/>
逺害之謀則財計之臣惴惴然恐以乏軍與得罪而王<lb/>
宗以不鏤通鑑書板罷轉運使何其緩而不切也防江<lb/>
置使防遏乂置使用帶鈐轄又兼安撫平江又兼置制<lb/>
常州小郡安撫司使臣至百餘輩官亂民貧眎宣和為<lb/>
甚而改天長江隂為軍尤為無理兩州䟽失兩縣租税<lb/>
之入兩縣又紛然建立官吏召募使令掊聚禄廩剏置<lb/>
<pb n="KR4d0179_WYG_011-2b"/>
公使獨任一州供億之責誅求百出民不堪命此何也<lb/>
某去秋寄居湖上居蘇常兩郡之間外調防江之夫内<lb/>
嚴防城之具盡録公私財木以為戰艦毁撤廬舍以廣<lb/>
壕塹斬伐邱墓以剏樓櫓掘地陷馬編木為大筏率米<lb/>
為粮斂錢犒軍掊取繒帛為袍襖之屬凡戰守之備修<lb/>
舉無遺而民力亦盡大盜入境將吏望風委之而去凡<lb/>
前二守之勤勞兩縣之備禦苐以上應詔㫖下以疑誤<lb/>
邦人故吳人之死者十九夫京師大原天下之金城湯<lb/>
<pb n="KR4d0179_WYG_011-3a"/>
池也尚不能守胡不明示邦人徙避之計以全其肝腦<lb/>
而在官者乂恐以無所為而得咎故寧大壞至此也敵<lb/>
騎入蘇常不滿二十日而戚方郭吉劉逺張威武之流<lb/>
皆防江大兵塗炭一路積七八月而後定防江本以備<lb/>
敵也敵欲至則潰散而為盜敵去又招安為兵既往之<lb/>
敗可以為鑒而劉光世防江之師又至矣滛名亡實其<lb/>
禍至此可不悲哉恭惟某官盛徳威望尊顯三朝他日<lb/>
大廷摩上之言諫垣論刺宰相之䟽天下傳誦以為口<lb/>
<pb n="KR4d0179_WYG_011-3b"/>
實今以天下宰居其位行其言必有以大慰斯民之望<lb/>
然今徇名之大患有二二患未去則四裔猖狂羣盜椎<lb/>
剽社稷危亡之憂生民塗炭之禍未易以嵗月定也靖<lb/>
康之初大臣樹黨棄捐官爵如用泥土而妄言無行之<lb/>
徒上書圗進取者所在如市狂誕不根往往報聞則詛<lb/>
誹君父謗罵大臣以逞其不肖之心興訛造訕更唱迭<lb/>
和鼔惑羣小激怒軍士馴至錢塘伏闕之變比苗劉伏<lb/>
其誅而人猶以為寃皆此輩之一患也建炎以来宰相<lb/>
<pb n="KR4d0179_WYG_011-4a"/>
苐行臺諫風㫖今日行某事言而罷之明日用某人言<lb/>
而黜之凡所施置曽不得一舉手俄而邊遽上聞則乂<lb/>
以罔功之罪攻而去之矣是其言果出于正邪此賣直釣<lb/>
名于時而隂欲追其所厚善者爾二患也去此二患必<lb/>
以飾非拒諌負天下之謗二患未除則羣言亂政必致<lb/>
誤朝之譴然則奈何嬴秦之亡也劉項相拒于滎陽京<lb/>
索之間天下之士不歸漢則歸楚高帝納用羣䇿雖麾<lb/>
下騎士亦時時審問邑中賢豪至于駕馭羣臣則踞床<lb/>
<pb n="KR4d0179_WYG_011-4b"/>
洗足溺冠騎項所謂盛服先生諫諍之臣亦嫚侮而不<lb/>
信何者謀議之臣内有良平腹心之親將帥之臣外有<lb/>
信越爪牙之用一身之勢合而無間或借箸于食前或<lb/>
排闥于臥内附耳而談躡足而悟如疾痛疴痒切于肌<lb/>
膚手足不期而自至故能蹷秦誅楚以成帝王之勲彼<lb/>
其伏青蒲冠獬豸譊譊然陳説詩書上章讙譁以應故<lb/>
事固高帝之所大罵而不信也今朝廷得一韓信以為<lb/>
將帥言者必曰寄食于漂母無資身之䇿受辱胯下無<lb/>
<pb n="KR4d0179_WYG_011-5a"/>
兼人之勇今拜為大將而一軍皆驚則必黜之矣又得<lb/>
一陳平以為謀臣言者必曰事魏不容事楚亡去受金<lb/>
盜嫂反覆亂臣今拜為下臣䕶軍而諸將盡譁則必黜<lb/>
之矣陳平韓信之賢沒世不可得幸而得之必不為用<lb/>
用諸生則不能鬭而尾生孝已知行又亡益于存亡成<lb/>
敗之幾依違固避以茍嵗月主上一旦赫然責宰相以<lb/>
扶顛持危之効而公車北闕之章白簡皁嚢之封又隨<lb/>
而至矣為相公之計當以身任天下之謗訕革去淫名<lb/>
<pb n="KR4d0179_WYG_011-5b"/>
文具之害政深究天下治亂之實今日用某人明日行<lb/>
某事造膝開陳勿疑勿貳如勾踐之信種蠡齊侯之信<lb/>
管仲凡迂濶難行之論謬愆無稽之談不得一言入于<lb/>
其間庶幾有立于天下而大慰民望然去就有義不可<lb/>
則止無自辱焉其更有深于此者而不敢言也<lb/>
　　二<lb/>
某伏審某官登進臺司兼總將相得君得位千載一時<lb/>
他日西垣所聞異夢天人之契若合符節私心喜慰宜<lb/>
<pb n="KR4d0179_WYG_011-6a"/>
倍萬于常情故率意之所欲言獻于下執事區區之意<lb/>
謂宜綜練名實收拭尤累廣收用材以佐中興庶幾大<lb/>
有為于天下書上彌月忽有人傳示李陵得罪一章讀<lb/>
之悵然悟笑執事位宰相不逺千里遺書獻言意廣才<lb/>
踈乃與罪人同為一律平生所向輒值牆屋殆類此也<lb/>
夫相公高情大度察之食芹暴背之意不厭其狂手枉<lb/>
誨飾辭義卓然禮義有加于平日伏讀三四則又大過<lb/>
所望某志節衰落避讒畏譏茹虀而吹見月而喘不堪<lb/>
<pb n="KR4d0179_WYG_011-6b"/>
為當世用矣獨有峴弟得一官尚欲試吏輒以手足之<lb/>
故冐凟鈞聴陶鑄一諸司官屬于二淛間過䝉矜許幸<lb/>
甚峴近從鎮江劉帥之辟以長興縣丞薦于朝二者惟<lb/>
相公審處其一成就之為私門之寵復有一事輒侍恩<lb/>
紀上扣馬跡山巡檢鄧士宗今春兩遇潰兵據山就粮<lb/>
為盜士宗躬率士兵乗船戰于大風浪中鏖撃遂捷是<lb/>
時知州事儲錢糧數萬率合郡官屬退保此山皆賴士<lb/>
宗力戰而免本州已保奏上之朝廷未䝉推恩某寄家<lb/>
<pb n="KR4d0179_WYG_011-7a"/>
島上親睹兩戰之捷亦是當時獲全一人之數所以不<lb/>
避僭率上凟威重伏望早賜檢㑹施行皇恐不宣<lb/>
　　三<lb/>
某賦命竒窮遭罹兵亂遂為天下之罪人念舊屏居已<lb/>
絶榮望伏遇相公不遺窮陋誤思起廢開廣上聴于三<lb/>
至投杼之疑力排羣言于十夫撓推之手擢居方面還<lb/>
復從班奉詔竦然已過所望重勤使介貶損誨飾恩言<lb/>
慰藉衰病増光顧以罪戾之餘何以上副委曲保全始<lb/>
<pb n="KR4d0179_WYG_011-7b"/>
終録用之意竊惟餘杭重地東接㑹稽走集之路三經<lb/>
大盜冰消火燎殆非飾厨傳稱過使客之時平江之敗<lb/>
覆東逺惷㝠妄發馴致紛紛必又上勤典憲伏望相公<lb/>
哀憐加惠且令依舊宫觀少俟衆怒稍平然後出從驅<lb/>
䇿庶幾區區有以自効俯伏俟命流汗至踵不宣<lb/>
　　四<lb/>
某䝉恩復侍從擢領大邦過踈拙不堪憂寄之重亦再<lb/>
具奏懇辭而衰懦又畏程督之嚴不敢家居待命即日<lb/>
<pb n="KR4d0179_WYG_011-8a"/>
奉詔奔走赴官側聆踰旬尚閟俞音敢布腹心上瀆鈞<lb/>
聴竊見臨安大盜之後實乃一年四更守帥經理殘壊<lb/>
凡朝廷寛假守臣之權宜一時燒殘不盡之餘力至某<lb/>
皆不復有以官寺府庫倉廩酒税更無尺椽片瓦邱墟<lb/>
如故獨有城上笓籬數千為守禦之備而城身摧壊者<lb/>
三百餘丈方揭榜禁止徃来又于於潛縣築屋二千間<lb/>
為退保之圗皆茅竹為之不可移用清和坊嵗計酒百<lb/>
餘萬今未及二十萬猶未有蒸煮者而鈐轄司使臣冗<lb/>
<pb n="KR4d0179_WYG_011-8b"/>
食者六十餘人如此類理合詳具恐涉論説長短之咎<lb/>
不敢一一具陳某屢遭讒斥志節衰落無復激昂自奮<lb/>
敢為之心而百弊紛然不忍坐視必乂妄作輕犯衆怒<lb/>
以陷不測之罪反覆思之只合引去改用賢才與有重<lb/>
望之人奮然不顧怒怨以漸罷行庶幾上副使令之意<lb/>
某起于罷藉方䝉恩宥人微<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>淺踐踏無嫌與其不量<lb/>
可否自致顛隮不若逋慢獲遣自投閒散伏望相公哀<lb/>
憐加恵陶鑄一宫觀差遣不勝懇禱之至<lb/>
<pb n="KR4d0179_WYG_011-9a"/>
　　與政府乞宫觀書<lb/>
有客過郡傳行在士大夫譁言某到官已来凡朝廷堂<lb/>
除與吏部差注之官皆拒而不納又以無罪逐都監王<lb/>
子毅欲用其闕某笑而答曰此鎮撫使所為也則吾豈<lb/>
敢未幾親客移書與道路所聞皆合然後知傳者不妄<lb/>
某人品卑微叨居大府不協人望自然如此固當一言<lb/>
而後引去臨安府守臣著令得奏羣文武官一員某到<lb/>
任後准令辟毛汝能添差兵馬監押奏劄具在可覆按<lb/>
<pb n="KR4d0179_WYG_011-9b"/>
也設欲辟官以代子毅既有著令便合衝罷不必誣以<lb/>
罪也今奏乞添差則不必逐子毅子毅罷後某未嘗辟<lb/>
兵官用闕則造言之妄可不攻而破也至如朝廷堂除<lb/>
吏部差注之官必有主名或訴于朝耶或訴于部耶萬<lb/>
一出于流言試以某所辟之官叅考所聞真妄自見矣<lb/>
朝廷命守臣薦士非以為恩也葢欲舉所知以共圗職<lb/>
業耳然事涉觀望則不敢舉某被詔合辟縣令兩人無<lb/>
可以充選者至今未敢應詔以此騐之則逐無罪之王<lb/>
<pb n="KR4d0179_WYG_011-10a"/>
子毅又拒差注之官此何理也然自紛紜以来種種懲<lb/>
艾雖贓汙狼藉吏民交訴監司按發如張永嗣等不敢<lb/>
治所以避用闕之嫌州縣官踰年不赴于法當罷如趙<lb/>
士僔等不敢卻所以弭拒命之謗低回固避内愧平生<lb/>
上孤任使失職廢法妨礙賢者之路某之罪在此時事<lb/>
多故狙詐成羣風俗大壊莫甚今日尊為天子羣姦造<lb/>
訕激怒軍士固嘗不安其位矣貴為大臣一妄男子片<lb/>
言投匭便成動摇之謀居下訕上堂陛陵夷無復尊尊<lb/>
<pb n="KR4d0179_WYG_011-10b"/>
貴貴之法皆朝廷自壊以至于此某起于罪籍衆怒未<lb/>
解吠形本出于一犬撓推遂屈于十夫若不亟問浸潤<lb/>
既乆投杼之疑雖慈親有所不察今已具奏乞宫觀差<lb/>
遣伏望鈞慈早賜行<lb/>
　　與李少愚樞密書<lb/>
伏遇某官不忘窮陋擢領大邦已具懇辭又䝉貶賜誨<lb/>
飾開讀恍然以榮為具方俟造宫具啟事占謝而區區<lb/>
私義有不得已者須至投誠上訴某自念平生居心不<lb/>
<pb n="KR4d0179_WYG_011-11a"/>
浄喜事妄作屢至怨憎斷自今日臨見吏民之後含糊<lb/>
模稜趨了目前改舊圗新以免悔吝之咎夫何軍兵之仰<lb/>
哺者數千人官吏之冗食者二百輩無錢無粮其勢有<lb/>
以相及而一州財用之所從出悉廢于吏謾敗壊畧盡<lb/>
不忍坐視駸駸技痒又欲妄動以召衆怨重以行殿近<lb/>
在一水毫釐過疾無不暴陳如某資淺望輕誰肯信服<lb/>
莫如解去全璧而歸伏望樞密不忘夙昔力賜開陳俾<lb/>
釋重負于邱山還奉真祠于香火南面稽首恭候俞音<lb/>
<pb n="KR4d0179_WYG_011-11b"/>
　　與張全真參政書<lb/>
某自聞參政大用適在罪籍不敢輒通私書為左右之<lb/>
賀日者貪吏暴恣侵漁閭里民情洶洶其勢可憂輒恃<lb/>
一日之雅誦其所聞參政少加意幸甚伏自大盜入境<lb/>
小盜因之城邑保聚焚蕩一空生者罹炮烙刀鋸之禍<lb/>
死者䝉斵喪暴骨之辱刳剔孕婦割截兩乳以殺為嬉<lb/>
流血千里夏秋之交飢疫相熏流屍不藏暴骨如積良<lb/>
田沃壌化為蒿莱高門甲舍聚為瓦礫此參政桑梓固<lb/>
<pb n="KR4d0179_WYG_011-12a"/>
已飽聞然州縣官吏無司存可居無獄訟可聴無職事<lb/>
可為類皆挾吏卒持械操箠挺追跡盜賊所不至之處<lb/>
發人之廩録人之橐鞭笞百姓執縛婦女所過騷然與<lb/>
盜賊無異如横林周恭先迪功與其弟開先家四十口<lb/>
皆沒于盗而恭先被炮燔而死獨餘開先高氏歸宗之<lb/>
子年未滿十五縣吏催錢縛置空舍撃之幾死周滂奉<lb/>
議三十口與恭先家同時遇禍止一子得脱亂後病傷<lb/>
寒不知人縣吏至無應門者直入卧内曳其足而下之<lb/>
<pb n="KR4d0179_WYG_011-12b"/>
兩日遂死又有朱宇秦者武進鄒墟大族也子女奴婢<lb/>
廬舍牛畜焚戮無遺止存父子三人而宇泰不勝縣吏<lb/>
迫促之苦遂赴水而死又有小井沈國章者若妻若<lb/>
子若婦若女若壻皆戮死所餘一幼子遂以雙丁入役<lb/>
其壻則許知微弟也横林小井某舊所居宇泰乃從之<lb/>
舅皆耳熟焉得詳具以告他不能言也方金人在杭越<lb/>
時邦人不堪苛暴誅求之害以手加額詋之使来意其<lb/>
亂定必下寛恤之詔以紓此無告之寃無何大盜殘毁<lb/>
<pb n="KR4d0179_WYG_011-13a"/>
之餘横斂益甚一郡百姓太守人人求索自便而無所<lb/>
措其手足雜然興訛謗罵詛誹憤憤不平之氣相顧而<lb/>
無所發忽聞下土豪糾集民兵之令此令已行而貪虐<lb/>
不已則鉏耰棘矜相聚而剽吏以復仇怨吳中十州又<lb/>
挺而為盜區矣伏望叅政哀憐加恵出此遺民于塗炭<lb/>
溝壑之中少寛怵迫不自聊賴之意今州縣官寺簿書<lb/>
刑獄倉廪府庫皆無有如縣丞簿曹掾官添差添監酒<lb/>
税之類皆可罷可併大軍之後桑柘蕭條窮里空舍鞠<lb/>
<pb n="KR4d0179_WYG_011-13b"/>
為草莽如保正長之類又可減半而優為之法官吏坐<lb/>
贓宜如太祖太宗之制胥吏輩取人一錢以上或持文<lb/>
檄輒至鄉村者並許告捕治以軍法此拯焚救溺之權<lb/>
除殘伐虐之政愛民恤下之實望參政果斷而力行之<lb/>
豈特恵此一方天下實被其賜<lb/>
　　二<lb/>
屬者輒博雅故敢薦所聞參政不以位貌為間賜之誨<lb/>
飾具諭以收録甄叙之意發書三復感愧不可言某踈<lb/>
<pb n="KR4d0179_WYG_011-14a"/>
惷忤物逢世大亂雖多百罹所欠一死殆無意于人間<lb/>
世矣建炎即政之初錢塘勤王之後獨先衆人力請補<lb/>
外參政所見重以上方宵旰不敢遂圗便安願賜一郡<lb/>
自効而非本志也去嵗守吳門令州人徙去愛戀以紓<lb/>
肝腦之禍馴至煩言雖䝉聖察尋以他罪罷去去郡未<lb/>
幾大盜入境既保頭顱于一章之乗又全家室于五湖<lb/>
之阻兩州塗地獨為幸人豈復僥求更生意外之望于<lb/>
是屏棄衣冠而不敢服減徹酒肉而不敢食藏去俸厯<lb/>
<pb n="KR4d0179_WYG_011-14b"/>
而不敢求請所願弭災厭難以盡餘年布衣葛屨自放<lb/>
于耕農漁釣之中漸為醉人推罵輒復自喜所謂金馬<lb/>
玉堂西清廷閣之寵豈敢更入夢哉重䝉鈞諭空知感<lb/>
激帷是峴弟初得一官尚欲試吏願出于鑪鐘便辱矜<lb/>
喜而謝叅書意似未可必遂從劉鎮江求長興縣丞之<lb/>
辟小邑殘破已不堪料理而一湖之隔去家稍便如䝉<lb/>
鈞造施行受賜等也<lb/>
　　三<lb/>
<pb n="KR4d0179_WYG_011-15a"/>
伏䝉恩紀貶賜誨飾開諭上恩終始録用之意還復侍<lb/>
從擢領大邦奉詔竦然以榮為懼竊以錢塘大兵之後<lb/>
千里一空朝廷選用守帥必欲拊循軍士安輯流亡禁<lb/>
戢姦贓招徠商賈某雖疲懦豈敢擇事顧宣和以来風<lb/>
俗大壊州縣率用苞苴飭厨傳以消弭口舌之禍今以<lb/>
罪戾之餘當行在走集之路以不能強勉之素性行之<lb/>
汙壊不可變之俗必以踈惷輕犯衆恤又致煩言上喧<lb/>
朝聴所以不敢奔走造宫以奉詔㫖伏望叅政委曲保<lb/>
<pb n="KR4d0179_WYG_011-15b"/>
全䕶其所短且令依舊宫觀俟他日有所驅䇿更不敢<lb/>
辭冐昧不勝皇恐<lb/>
　　與謝任伯㕘政書<lb/>
頃聞執事召歸入㕘大政國歩艱危正人登用可為天<lb/>
下賀然靖康以還小人得志求而不獲則聚而訕上堂<lb/>
陛陵夷踐踏無嫌此風不革未敢為門下賀也浙西敵<lb/>
騎大入吳人死者十九兵將為盗于外冦不犯之境而<lb/>
貪利又攘取于盗賊不入之家白晝攫金無所憚畏囚<lb/>
<pb n="KR4d0179_WYG_011-16a"/>
拘箠撻人不聊生咨嗟怨讟而無所訴憤懣不平而無<lb/>
所發某獻書鄉㕘論之詳矣凡今無州無縣之處可罷<lb/>
不急之官以紓民力貪贓亡狀宜如祖宗之制庶幾知<lb/>
所懲艾若但襲常蹈故格以常法怨歸朝廷利歸羣小<lb/>
不可不察也某去秋寓居太湖馬跡一島之上敵騎大<lb/>
入知州事亦率僚吏聚粮退保山中而郭吉張順各攜<lb/>
數百艘乗時為盜四面攻圍其勢甚急是時巡檢鄧士<lb/>
宗率士兵具舟檝大戰于湖心赤心將軍百餘騎耀兵<lb/>
<pb n="KR4d0179_WYG_011-16b"/>
于山上斬馘數千級湖水為之丹生獲渠魁張順栁善<lb/>
梟首軍門而無亡矢遺鏃之費是時羣偷震疊無敢過<lb/>
境上者吳中户知之今本州具功狀奏聞某又嘗親覩<lb/>
斯事僭易冐凂欲望鈞慈早賜施行司馬法曰軍賞不<lb/>
踰月欲民速得為善之利也乃敢有言<lb/>
　　二<lb/>
竊為國家多故雖非臣子擇事之時而罪戾投閒正以<lb/>
朝廷不復記姓名為幸遽䝉詔奬擢領大邦恩寵薦加<lb/>
<pb n="KR4d0179_WYG_011-17a"/>
以榮為懼伏念某所稟賦至窮不可以共患難自靖康<lb/>
迄于建炎之未兩次遇圍以至國破強敵廢立二聖播<lb/>
遷維揚倉猝之變渡江苗劉跋扈之師伏闕凡此變故<lb/>
靡不經嘗今錢塘以輔藩為行朝扞蔽遴選守帥以衛<lb/>
王室宜得耆龎福艾之人如某凶衰不祥豈宜復見進<lb/>
用昔李廣才氣無雙尚以數竒流落不偶李勣選將佐<lb/>
而薄命者不可以共功名某憂患九死之餘謬當委寄<lb/>
必誤使令不敢奔走造官以奉詔㫖伏望㕘政為社稷<lb/>
<pb n="KR4d0179_WYG_011-17b"/>
大計不私一夫從容開陳追還成命且令待罪宫觀不<lb/>
勝懇禱激切之至<lb/>
　　與鄭至剛樞密書<lb/>
即日秋暑恭惟鈞候萬福張湖州過郡具言左右欲致<lb/>
書之意雖未拜貺已極感藏某自鉏姦贓之後羣小紛<lb/>
然造訕始則諷臺諌攻于上前終又結集不逞訟于丞<lb/>
相府親舊交謫以為板蕩大壊羣偷得志之秋也何苦<lb/>
與此輩結為嫌恨以自取辱于是釋然大悟日冀報罷<lb/>
<pb n="KR4d0179_WYG_011-18a"/>
兩解而去彌時無所聞乃敢薦區區于左右靖康以来<lb/>
大盜所攻無不破之城太尉所知也方蠟丸書相踵而<lb/>
来如大旱望雲如坐塗炭焚溺之中而求援如此其急<lb/>
也朝廷但坐視竊聴未嘗遣一旅之師往救此又太尉<lb/>
之所知也至于城破公私之藏埽地盡矣少壯子女係<lb/>
虜而去矣然後臺諌徐起而攻之以不能死守者為可<lb/>
誅也豈不太甚哉淛西七州盜殘者五惟蘇湖尚存而<lb/>
蘇介乎常潤杭秀之間羣盜相傳號金撲滿三年于兹<lb/>
<pb n="KR4d0179_WYG_011-18b"/>
矣某竊料此邦人不能脫于虎狼埀涎之口矣今太母<lb/>
幸南昌行殿似聞欲有所向孤壘愧然外無蚍蜉螘子<lb/>
之援中無強將勝兵制千里之衝何恃而能存意欲盡<lb/>
以富人巨室金寳逺徙而藏之庶幾可紓一路之禍到<lb/>
官之日大家造請而與之謀又盡召一府之豪傑諭以<lb/>
禍福而計其後率以為便然後揭榜給一季之限俾善<lb/>
藏之期至不如令乃録入官令下之後一二怨仇隨而<lb/>
媒孽吠聲者不察羣起而和之遂至煩言某聞之但深<lb/>
<pb n="KR4d0179_WYG_011-19a"/>
嗟而屢嘆也近者傳探金人治舟檝于淮陽徐泗之間<lb/>
朝廷所以待之之具防江而以防江之夫豈素練之兵<lb/>
率游手烏合耳無事冗食有事散去為盗與靖康防河<lb/>
無異也制置使自陳彦文四易而用王義叔以樞密以<lb/>
謂如何今空一城之所有盡使富民徙金寳于四夷逺<lb/>
親戚之家一旦巨盗長驅無所擄掠如杭潤常秀已經<lb/>
殘壊行數千里之遥冐一江之險周走五州失其所圗<lb/>
他日遂無以激使其衆庶幾可以休息且京師大原定<lb/>
<pb n="KR4d0179_WYG_011-19b"/>
武天下號為金城湯池也平江一障所謂螻蟻之垤耳<lb/>
盜至矣使之徙避于無事之時議者以為不可乃欲錮<lb/>
留之以待其来盡舉而遺之豈不誤哉更有一事又當<lb/>
布稟宣撫處置司縱遣戍卒来還劄下本府收管而陳<lb/>
統制者發卒收搜捕白挺紛然直入閭里蔑視守帥如<lb/>
入無人之境前此未有也借如朝廷名捕罪人亦須下<lb/>
所屬追逮而軍前輒遣使卒入他郡追取逃亡不經官<lb/>
司圍捕敺打閭巷驚呼白晝闔户此大亂之漸也又况<lb/>
<pb n="KR4d0179_WYG_011-20a"/>
初非逃卒宣撫司既縱之統制官又捕之州縣無所適<lb/>
從而不免分折某人微望輕承乏大府救過不暇安能<lb/>
于度外有所為以副朝廷責任之意太尉為開陳改除<lb/>
一宫祠避賢者路邱山之恵不敢忘也<lb/>
　　和州與提刑胡獻可書<lb/>
即日秋暑尚炎恭惟台候萬福某投畀小邦遂托餘庇<lb/>
已嘗具啟見謝計已徹聞屬者詔書起一半禁兵本用<lb/>
遂將先已起人數通計一本輳發起壽州團結今䝉使<lb/>
<pb n="KR4d0179_WYG_011-20b"/>
司牒問于手詔有無遺戾承命皇恐某三月出都時見<lb/>
揚楚滁泗之兵相繼放還旌旗舟檝蔽空而下某所親<lb/>
見也獨和州未回而復有起發半兵之命某竊詳詔㫖<lb/>
所以存留一半之意謂東南亦不可無備爾雖本州所<lb/>
遣兵未還朝廷豈復一一開坐遂併計為一半應詔寔<lb/>
以三里之城下臨大江止有壯武一指揮又通㳂江四<lb/>
塞土軍書擇伉健可使者趨軍前所餘癃老懦怯已過<lb/>
半矣近報者海州盜起郡旁皆驚日来本州王慶家又<lb/>
<pb n="KR4d0179_WYG_011-21a"/>
有數人刼趣財物而去區區之意詔兵既足以應詔命<lb/>
而餘兵緩急雖不足盡恃庶幾為焉不然有司何置占<lb/>
吝不遣上煩程督之嚴伏望提刑郎中埀意消察本州<lb/>
所起半兵似於詔㫖無害所存餘卒或能消厭未刑之<lb/>
意則非某一人獨受公賜也僭易死罪<lb/>
　　和州與運使陳靖直書<lb/>
即日新秋乍涼伏惟台候萬福某到官之初正遇使臺<lb/>
按臨之後車騎出境未逺所判訴牒十數悉取案牘予<lb/>
<pb n="KR4d0179_WYG_011-21b"/>
奪凡累政不決之訟鉗口無告之寃一旦獲吐申而去<lb/>
獨本州人吏李侃之母一牒與軍使所判某初讀之信<lb/>
然尋取案考騐侃實乆賃彭氏屋彭氏欲賣侃所居治<lb/>
喪而侃乗其急留執照狀又不酬價彭氏趣令耶儈素<lb/>
元悵召鄰比造雨傘人聶政者成合侃遂訟于前守趙<lb/>
子鋐并乞治牙人不批問之罪而州司檢准賣買條法<lb/>
侃既州典主又非親房只是賃户豈有業主出賣而批<lb/>
問賃户者趙守為勘決兩牙人以慰其意而交易中不<lb/>
<pb n="KR4d0179_WYG_011-22a"/>
可破夫為郡太守至決撻無事以慰塞猾吏可見官弱<lb/>
而侃殊不滿遂令母投牒訴于使司使司指揮更令勘<lb/>
斷牙人令侃成合本州深欲奉行而典賣法既無合批<lb/>
問賃户之文惟浮造數椽屋宇占壓業主地歩猶可撫<lb/>
文附㑹同梁合柱之法而續降亦已衝吹侃母妄訴終<lb/>
以使司所與不敢勾勘止撻侃令起行自結斷後申展<lb/>
七限既不交素又不還房錢拖延踰月不了忽䝉判侃<lb/>
一狀詞舌甚厲謂本州淹繫不結絶具獄官職位姓名<lb/>
<pb n="KR4d0179_WYG_011-22b"/>
申且委通判催結承命震恐然此細事六月中本州已<lb/>
依法依條勘結了當今五十日矣自是李侃抗拒不離<lb/>
業兼已遁去使司投牒人吏離役輒逺去數百里聞訴<lb/>
左右所親見也所謂淹繫者誰乎所索獄官職位姓名<lb/>
使司未嘗取索見究兩訟之曲直而遽咎獄吏益見侃<lb/>
偏詞詭䜛足以營誤視聴如此竊謂部刺史一言足以<lb/>
為竦動十城之具而婚田之訟若只據一夫之説而逆<lb/>
處之恐非使司責望州縣奉法循理之意運使宜更詳<lb/>
<pb n="KR4d0179_WYG_011-23a"/>
察州縣人吏詞茍有理安有經兩政而不得直者所以<lb/>
至此紛紛蓋欲狃習吏強之態而行其訴也某治此事<lb/>
初不曽寘情見趙守決二牙人以慰答侃意頗寃之既<lb/>
効侃竟而郡人翕然稱快運使親舊在此可問而知不<lb/>
謂使司大不以為然尋欲矍然自反終是賃户不應批<lb/>
問只以前日所勘結申聞萬一果欲右侃只乞取案一<lb/>
閱所陳設侃所陳不應法乞從使司獨斷州郡苐奉行<lb/>
轉運使指揮豈敢復議狡吏馮藉凌駕州縣得申無理<lb/>
<pb n="KR4d0179_WYG_011-23b"/>
之説居官者何所措手足不爾即乞稍正兇猾妄訴州<lb/>
縣之罪以勸來者僭易死罪<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻十一<lb/>
</p>
<p>
</p>
  </div>
</body>
</text>
</TEI>
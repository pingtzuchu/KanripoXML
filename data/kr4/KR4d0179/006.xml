<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻六</head> <lb/>
    <p>
<pb n="KR4d0179_WYG_006-1a"/>
欽定四庫全書<lb/>
　鴻慶居士集巻六<lb/>
　　　　　　　　　　　　　宋　孫覿　撰<lb/>
　詩<lb/>
　　浮逺堂<hi>在江隂縣君山頂上</hi>
月堕山城曉沙寒水國秋雲根拔地起氷柱蹴天浮紫<lb/>
翠分鼇嶺青紅雜蜃樓舟航通萬里城郭數三州刺史<lb/>
馮熊貴仙翁控鯉遊八龍追後騎五馬駐前騶露舄迎<lb/>
<pb n="KR4d0179_WYG_006-1b"/>
門鵲風簾壓海牛地偏餘勝跡山好對㝠收雨為催詩<lb/>
至雲應度曲留歡呼領百罰跌宕散千憂顛倒青霞披<lb/>
淋漓紫綺裘誰鑱石峴山千載記風流<lb/>
　　連雪苦寒<lb/>
霜氣森森背有芒風稜摵摵面疑鎗破衾且作龜頭縮<lb/>
短裾愁牽鶴脛長<lb/>
　　二<lb/>
<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>底騎驢詠雪詩東風有信在南枝來麰已報豐年瑞<lb/>
<pb n="KR4d0179_WYG_006-2a"/>
屬國餐氊且耐飢<lb/>
　　大雪後喜晴<lb/>
嶺雪斑斑在崖泉咽咽鳴一州明曉霽萬壑貯春聲蹬<lb/>
滑藤枝健沙晴屐齒輕小兒修浄供酌茗慰孤清<lb/>
　　二<lb/>
雪浄山容改風回野意新草根清漠漠沙尾碧鱗鱗有<lb/>
客推門版呼童整角巾風流楊栁似一噱㪚千顰<hi>時鄒次賈</hi>
<hi>自臨川至</hi>
<pb n="KR4d0179_WYG_006-2b"/>
　　送鄒次賈歸臨川<lb/>
不負丹雞約來尋白馬盟龍鍾着㡌進爵躍倒衣迎感<lb/>
慨追平昔驚呼問死生殷勤一樽酒問健且同傾<lb/>
　　二<lb/>
徒歩輕千里重臨賁一邱留懽不暖席索去忽偏舟惜<lb/>
别猶班草傳聲可置郵躊躇搔白首獨上仲宣樓<lb/>
　　南唐門道上見桃二首<lb/>
一徑青苔短短籬小桃竹外兩三枝殷勤待得黄昏月<lb/>
<pb n="KR4d0179_WYG_006-3a"/>
正見斜紅卧酒巵<lb/>
　　二<lb/>
細紅如糝未全匀洗雨梳風日日新前度劉郎在何處<lb/>
故林空瑣一枝春<lb/>
　　惠楙吉水軒<lb/>
演漾浮清樾千凝浸緑莎更無野鳥渡自有窟蟬過短<lb/>
綆飛蒼雪長纓巻素波㑹須號一噫霹靂起龍柯<lb/>
　　二<lb/>
<pb n="KR4d0179_WYG_006-3b"/>
練練迎朝霽漻漻巻夜氛挽河半天落貯月一瓢分盪<lb/>
胸飽新授洗耳浣昔聞誰知望梅者肺渴已如焚<lb/>
　　送刪定侄赴髙安郡丞<lb/>
紛紛戱事擾真情夢入槐宮一餉榮莫向蝸廬分兩國<lb/>
只將螘垤當専城鼇頭定自迃三顧楮尾何妨署一名<lb/>
南望崆峒堪拄笏白雲飛處眼偏明<lb/>
　　寄題楊元光黄岩清畏軒<lb/>
楊公相大厯獨擅徳爵尊清渭貫涇濁寸膠定河渾髙<lb/>
<pb n="KR4d0179_WYG_006-4a"/>
名冠朝倫流風被仍昆悠然向千載凛凛尚自存官閒<lb/>
擁黄紬臥聴衙集喧蕭蕭鳬鷖行重糈不到門蝗虎不<lb/>
待驅聞風自驚奔所貴知我希已及魚與豚<lb/>
　　題致思庵<lb/>
草徑衝泥滑松門隱霧深潜魚寒入窟宿鳥瞑投林風<lb/>
樹搖青塜雲蘿倚碧潯禪翁䝉一衲寂寞海潮雲<lb/>
　　又<lb/>
宿雨連村暗春流隔隴分檣烏吟外見城角定中聞石<lb/>
<pb n="KR4d0179_WYG_006-4b"/>
鼎涵蒼潤銅爐湧翠芬明朝南北路相望兩孤雲<lb/>
　　焦山吸江亭<lb/>
昔年攜客寄僧龕敗屋踈籬一草菴白首重來看修竹<lb/>
連山樓觀亦耽耽<hi>東坡詩云金山樓觀何耽耽撞鐘擊鼓聞淮南焦山何有看脩竹採薪汲</hi>
<hi>水僧兩三</hi>
　　二<lb/>
萬頃蒼茫一島孤潭潭雲海現毘盧問君吸盡西江水<lb/>
中有曹谿一㸃無<lb/>
<pb n="KR4d0179_WYG_006-5a"/>
　　再賦五至堂<lb/>
猊坐諸天繞龍龕百鬼神捫蘿穿窈窕拄策上峥嶸雨<lb/>
送秋聲入風迎夜氣生胮肛一鼉吼撇烈兩島驚獨詣<lb/>
超神界真遊夢化城㣲吟更有味琢雪鬭僧清<lb/>
　　二<lb/>
老衲僧中龍得度佛三世苴茒製不借剖竹作如意徴<lb/>
心訊空王禮足依梵帝住世無三宿應縁有五至百年<lb/>
杞國憂四大偃師戯應作如是觀浮雲本無蒂<lb/>
<pb n="KR4d0179_WYG_006-5b"/>
　　胡恭夫勉齋<lb/>
為山在進簣學海自盈科但見拳石小纔容一葦過駸<lb/>
駸拔地起千丈青坡坨漫漫拍天流萬頃翠錯磨勉齋<lb/>
何為者直意慕山河髙視俯遺垤孤清鎮頺波巨植蟠<lb/>
杞樟修麟窟蛟鼉誰能探髙<hi>闕</hi>潜珍有隨和<lb/>
　　静節軒<lb/>
紅紫紛紛半在亡一軒風雨送春忙青梅著子渾無數<lb/>
緑笋穿林已許長<lb/>
<pb n="KR4d0179_WYG_006-6a"/>
　　二<lb/>
蓮葉平鋪塘水滿棟花半落渚風清無言獨立蒼茫裏<lb/>
更聴黄鸝一兩聲<lb/>
　　滁守平逺堂<lb/>
魏公大雅士英英峙氷玉平反廷尉府共理滁陽牧奮<lb/>
髯懾狐鼠折箠行鳬鶩髙眠一照廊坐嘯風生竹度堂<lb/>
雲雨上斗柄髙插屋擺落區中縁超搖塵外躅遙蒼擁<lb/>
鬟髻潄碧韻琹筑雖無花解笑自有雲樹宿王春亦已<lb/>
<pb n="KR4d0179_WYG_006-6b"/>
班臣晝可屢卜舉首送歸鴻寄此千里目<lb/>
　　龜潭<lb/>
繞舍蒔蘭蓀褰簾對竹君移床栖樾䕃脫屣䕶苔紋釣<lb/>
影垂潭月樵歌出嶺雲殷勤一瓢水侑此井中芹<lb/>
　　二<lb/>
風漣細娟娟月彩光瀰瀰庭空韻琹筑故入幽人耳皓<lb/>
白有貞色澹泊非世味誰能聴蛙淫喚蛟作皷吹<lb/>
　　雨中泊蜀山見漁人自山半負樵入舟皷棹而去<lb/>
<pb n="KR4d0179_WYG_006-7a"/>
一嶂横青靄千漚起碧潯行穿山半腹坐占水中心蹋<lb/>
雨松谿滑衝烟蓼嶼深時來有登渉應不繫升沉<lb/>
　　胡橋别野<lb/>
覆地紅深寸連村翠著行桑空蠶箔滿芹老燕泥香且<lb/>
泥無何飲徐思有底忙獨謡無與悟倚杖立斜陽<lb/>
　　示龜潭文上人<lb/>
露葢青相倚雲屏翠作圍石泉鳴牛枕逕蘇上春衣井<lb/>
遂登晨汲庖烟起夕霏浮生眠食耳終不羨輕肥<lb/>
<pb n="KR4d0179_WYG_006-7b"/>
　　二<lb/>
埽石風生坐披雲雨濕衣飄飄一蟬脱獵獵兩鳬飛伏<lb/>
檻觀魚樂鈎簾待燕歸踈鐘何處寺出谷自依依<lb/>
　　讀類說<lb/>
亡是談烏有彭郎得小姑誰言鳩作婦謾道雁為奴絡<lb/>
緯那能織提壺豈解酤龜兹堪一笑非馬亦非驢<lb/>
　　二<lb/>
額痒㑹出耳足閒仍有氂石頑非作燕楮老孕生雞楓<lb/>
<pb n="KR4d0179_WYG_006-8a"/>
癭那因怒松枋豈是肥君看轉丸手亦復化神奇<lb/>
　　示楓橋温老<lb/>
閶闔曽城外寒山古道西若人具眼隻與佛拍肩齊白<lb/>
浪噴鷁首黄塵送馬蹄憧憧南北路一榻有髙栖<lb/>
　　楓橋璨書記出示近詩賦長句為謝<lb/>
白㲲青鞋竹杖隨伏犀插腦看魁奇水如說法翻千偈<lb/>
山似哦詩蹙兩眉率爾扣門依佛寶欣然命駕有心期<lb/>
匆匆班草河橋上幾日重臨慰所思<lb/>
<pb n="KR4d0179_WYG_006-8b"/>
　　讀靈岩圓首座詩巻<lb/>
長廊籍籍履聲中邂逅歡迎得此公㑹續千燈齊古佛<lb/>
先拈一瓣供詩翁<lb/>
　　二<lb/>
萬境崩騰倒筆前飄飄落紙似雲烟要看墨妙供千手<lb/>
莫遣詩翁入兩肩<lb/>
　　能仁寺悟上人來楓橋訪余索詩賦<lb/>
撚斷吟鬚皺兩眉鏤氷琢雪等兒嬉解啼孤月如雞口<lb/>
<pb n="KR4d0179_WYG_006-9a"/>
堪笑窮郊作許悲<hi>韓吏部詩云有窮者孟郊郊聞雞詩云似聞孤月口能說落星心</hi>
　　二<lb/>
老去都將筆硯焚相逢相問只寒温更無一語堪酬對<lb/>
已入維摩不二門<lb/>
　　讀公序詩巻<lb/>
讀書過眼亦千年脱㡌揮毫湧百泉句出驚傳龍囷蠢<lb/>
賦成争誦蜺連蜷銅池莖葉三山秀玉井根株七澤連<lb/>
容貌魁梧端可想不應詩瘦自臞仙<lb/>
<pb n="KR4d0179_WYG_006-9b"/>
　　龜潭<lb/>
擺落攀縁斷驅除磊磈平庭松敵老健潭水伴孤清待<lb/>
月出時看尋雲起處行相隨木上坐徙倚到參横<lb/>
　　二<lb/>
投老一無取逃空百不聞莫叅東閤吏恐汙北山文心<lb/>
定對止水身閒臥白雲嗒然吾喪我何意傲人羣<lb/>
　　山陽守呉子仁遺兩鶴喜而賦詩<lb/>
本自驂鸞駕何因下爵羅未冲霄漢去且傍水雲過收<lb/>
<pb n="KR4d0179_WYG_006-10a"/>
拾為閒伴提攜作好歌莫懷軒冕意風月共婆娑<lb/>
　　二<lb/>
縞袂貞仙馭𤣥裳羽客衣千年令威至萬里佐卿歸蹈<lb/>
雨青苔院栖烟白板扉蕭條真老伴相對兩忘機<lb/>
　　舟過湖洑泊丁山<lb/>
雞犬三家市蓬蒿一畝宮蘿牽籬羃翠蘀隕砌堆紅宿<lb/>
鳥來還去㣲泉咽復通幽尋殊未已落日滿疎桐<lb/>
　　二<lb/>
<pb n="KR4d0179_WYG_006-10b"/>
日下殘紅斂烟升積翠重鷗輕波浩蕩魚樂自從容野<lb/>
饁迎秋穫鄰謳相夜舂田翁有真意一笑酒中逢<lb/>
　　寄題洪巨濟中大鄱陽園亭四詠<lb/>
　　　協趣亭<lb/>
一邱破天巧萬壑迴春姿使君載酒地不著皷吹隨翛<lb/>
然一幅巾自與幽人期水淺欲平杯風細不滿旗踈踈<lb/>
殘雨裏獨理釣魚絲<lb/>
　　　翠屏洞<lb/>
<pb n="KR4d0179_WYG_006-11a"/>
千岩紫翠中縹緲浮畫棟屏風十二叠坦坦見空洞攅<lb/>
青照坐寒老翠濕衣重度曲<hi>闕</hi>　　雲留舉盃送樂矣<lb/>
殊未央正作南柯夢<lb/>
　　　緑楊樓<lb/>
津樹正青青水拍兩㟁平千章雲外合一勺烟中横葉<lb/>
宻翳鳥語波清見魚行灣碕雨初乾陂露雪正晴誰來<lb/>
聴山公著屐過橋聲<lb/>
　　　艮菴<lb/>
<pb n="KR4d0179_WYG_006-11b"/>
髙人擅一壑青山獨當門拄笏坐終日似與若人言㣲<lb/>
雲抱巘出細溜觸石喧絶壁掛夜斗曽甍上朝暾更採<lb/>
東籬菊共盡北海樽<lb/>
　　春霽<lb/>
好雨連清夜寒聲滿四簷浣花紅㸃注著栁翠條纎宿<lb/>
潦推舟起舂塗上屐黏家家操耒出途詠滿蒼黔<lb/>
　　二<lb/>
清飈洗睡昏好雨愜幽欣共喜當春至偏宜入夜聞跳<lb/>
<pb n="KR4d0179_WYG_006-12a"/>
波通轍涸流澗駐爐薫瀲瀲沙頭緑晴來已十分<lb/>
　　書事<lb/>
坐睡抛書巻行歌泥酒盃那能鎖故紙莫自恥虚罍閑<lb/>
把吟鬚撚掀逢笑口開獨醒竟何事空腹吼飢雷<lb/>
　　二<lb/>
謀身殊落落隨俗信悠悠但使真心住何嫌老論偷乘<lb/>
風豈有待過坎且復休人生如寄耳豈恨拙于鳩<lb/>
　　草堂路遇大風<lb/>
<pb n="KR4d0179_WYG_006-12b"/>
覆地雲為簇填空浪作堆昻昻天上坐虺虺石中雷澒<lb/>
洞千漚發喧豗百蟄開白鷗底心性玉羽自毰毸<hi>韋蘇州詩</hi>
<hi>云水性本無静石中固無聲如何再相激雷空轉山驚</hi>
　　二<lb/>
雲屋互出沒風扉自闔開孤舟繫桑本一曲並岩隈翠<lb/>
甲連筐載鮮鱗貫栁來殷勤慰牢落為覆掌中杯<lb/>
　　題惠聲伯溪亭<lb/>
小檻大紅直欲然喬林老翠自生烟雲蘿屬地青霞帔<lb/>
<pb n="KR4d0179_WYG_006-13a"/>
雨筴填溝赤仄錢折栁貫魚初受釣解龜挽酒看垂蓮<lb/>
便須秉燭追良夜花減春歸又一年<lb/>
　　雪夜宿九思庵<lb/>
霏霏竹間雲練練天上雪誰遣碧玉壺化作白銀闕孤<lb/>
懐愜幽欣一笑暖凍冽寒光注老眼謂是山吐月耿耿<lb/>
清不寐夜聴竹枝折<lb/>
　　江上懐思永<lb/>
沙老猶生觜江寒已伏槽長烟分聚落短日下亭臯木<lb/>
<pb n="KR4d0179_WYG_006-13b"/>
脱曽巢見潮生小艇髙幽懐誰與悟不見酒中豪<lb/>
　　二<lb/>
絶徼三叉路連艫萬里船一區江上宅百榼飲中仙有<lb/>
土能埋玉無膠可續絃摩挲緑苔石屐齒尚依然<lb/>
　　讀劉方叔詩巻<lb/>
雄奇郊島上清絶晉隋間已突黄初過遙追正始還㝠<lb/>
搜逐幽好巧發露天慳莫作鳶肩看詩成聳兩山<lb/>
　　二<lb/>
<pb n="KR4d0179_WYG_006-14a"/>
思如湧泉水句似琢氷清刻燭翻千偈撞鐘助一鳴磨<lb/>
天無刃迹擲地有金聲好是䘖杯處雲烟落紙生<lb/>
　　獨坐<lb/>
貞境閑自見衰容老更浸却無愁可解祇有病相尋莫<lb/>
引千鈞髪須存一寸心澹然無愠喜龜息自深深<lb/>
　　正月十四日半夜大雷雨許楙仲有詩次韻三首<lb/>
萬炬紅蓮陸海中車如流水馬如龍九街畫皷春深滿<lb/>
百柁瓊艘蠟味濃底事狂雷翻地軸叵堪笑電破天容<lb/>
<pb n="KR4d0179_WYG_006-14b"/>
衝泥踏雨尋歸路竹杖芒鞋取次供<lb/>
　　二<lb/>
覆雨翻雲一瞬中雷鞭擊柱起乖龍推愁正倚三杯釀<lb/>
破睡那能一枕濃桑下持鉏如許健席間失箸若為容<lb/>
詩翁只作啼嬰看萬斛珠璣唾手供<lb/>
　　三<lb/>
尚見暗塵隨駟馬忽驚飛電擾羣龍𤣥雲合沓濤頭上<lb/>
白雨渾酣乳面濃淡碧鱗鱗生曉漲小紅漠漠放春容<lb/>
<pb n="KR4d0179_WYG_006-15a"/>
只應便作尋芳計好把鴟夷載酒供<lb/>
　　正月十五日荆谿館然燈燕北客用前韻<lb/>
虎鼠同遊十二宮何妨蛇蚓雜蛟龍熒煌寳樹繁星合<lb/>
泛艷金莖湛露濃海鳥定知驚矍鑠濠魚且樂共從容<lb/>
賈生欲繫單于頸應費朝家五餌供<lb/>
　　梅<lb/>
北風翦水玉花飛翠袖凌寒不自持脉脉含情無一語<lb/>
水邊籬落立多時<lb/>
<pb n="KR4d0179_WYG_006-15b"/>
　　二<lb/>
纎纎蘿蔓牽茅屋細細苔花㸃石矼夢斷酒醒山月吐<lb/>
一枝踈影卧東忩<lb/>
　　雨<lb/>
風巻三江立雷穿九地鳴梢林百鳥散破柱一龍驚滿<lb/>
樹春深合連甍曉溜傾坐看流惡盡邑里一時清<lb/>
　　二<lb/>
池涸萍黏塊畦荒麥聚埃乖龍一味睡幽鳥百般催藥<lb/>
<pb n="KR4d0179_WYG_006-16a"/>
褁蒸生菌衣篝潤作梅殷勤一夜雨洗出翠千堆<lb/>
　　竹間看雪<lb/>
乍聞槁雪墮忩前已見飛花舞道邊夢斷忽驚山竹裂<lb/>
一燈照我擁書眠<lb/>
　　二<lb/>
受風豈免長低首戴雪何妨暫折腰莫道此君無特採<lb/>
風回雪霽便昻霄<lb/>
　　題楊令藏春塢<lb/>
<pb n="KR4d0179_WYG_006-16b"/>
千嵗鶴林仙故家今尚存吟律破隂沍和絃召春温王<lb/>
母仍留核韓郎為染根暗香先到處已返玉梅魂<lb/>
　　二<lb/>
汝陽紅荆㡌欲挽春風回不用寶刀裁試看羯皷催玉<lb/>
樹日日新金蓮歩歩開仍須覔春草隨人處處來<lb/>
　　三<lb/>
花發武陵源水滿籃橋路人面相映紅迎笑得崔䕶蜂<lb/>
蜨謾紛紛尋春不知處時見一葉紅相隨水東去<lb/>
<pb n="KR4d0179_WYG_006-17a"/>
　　累石作小山鑿池引水注之<lb/>
移山老翁愚埋盆小兒嬉髙蹈遺世紛幽欣可人意倚<lb/>
樹看蜂衙挑燈照花睡樂哉何所憂俛仰可卒嵗<lb/>
　　建安掾朱彦寔調同安丞歸莆田枉道過余十日<lb/>
　　　而别<lb/>
公子命巾車千里過我廬驚飛庭尉爵喜見丈人烏倚<lb/>
壁方挽膝推琹欲攬鬚殷勤更秉燭孤悶一時攄<lb/>
　　二<lb/>
<pb n="KR4d0179_WYG_006-17b"/>
巢枝良易安瓢飲有餘懽栖栖枳棘間矯矯如龍鸞抱<lb/>
牘鳬鶩進落筆蛇蛡蟠但令鉗紙尾只為馬槽看<lb/>
　　龜潭道中<lb/>
沙浄溪行好烟梢野望新數峰山戴雪一曲塢藏春魚<lb/>
逐波間伴禽藏葉底身栁邊春信動眉目已津津<lb/>
　　牛山道中<lb/>
松雲翠離披竹日光破碎青熒麥風過紅濕花露墜萍<lb/>
開龜曳尾樹啄鳥擘啄物物如貺予欣然與心㑹<lb/>
<pb n="KR4d0179_WYG_006-18a"/>
　　罨畫連雨溪漲又餘雨霽水落喜而賦詩<lb/>
編栰沿村徑囊沙壅市門蒼鱗封老幹黄耳上陳根屋<lb/>
破容身窄天低望眼昏溪邊髙樹杪猶有繫舟痕<lb/>
　　二<lb/>
月挂樓鐘曉風生島樹秋林踈山獻状池漫水分流鵲<lb/>
喜如窺牖鷗馴亦並舟一聲何處笛莫遣碧雲留<lb/>
　　沈公序亦愛亭<lb/>
吟牽東閣興静想北忩眠室小中生白文髙逈入𤣥回<lb/>
<pb n="KR4d0179_WYG_006-18b"/>
看甲乙第已到己辰年不見門生莠歌鐘尚隱然<lb/>
　　二<lb/>
老蘿牽簷角青蕪㸃石稜風生長柄麈花落短檠燈危<lb/>
坐纔容膝欹眠但曲肱胷中九雲夢芥蔕亦何曽<lb/>
　　沈公序餘閒亭<lb/>
貌古鬚眉見情髙耳目遺應諧聊玩世避謗莫吟詩事<lb/>
不關心處身非抱病時翛然無一事痛飲是吾師<lb/>
　　二<lb/>
<pb n="KR4d0179_WYG_006-19a"/>
隱几欲忘吾趨營老更踈判閒聊命酒引睡謾翻書祗<lb/>
有貧堪逐都無憤可攄樂哉聊卒嵗應信我知魚<lb/>
　　虎邱沼豫章詩僧也與余相遇于楓橋方丈誦所<lb/>
　　　作除獻之侍郎生日詩有東湖孺子南極老人<lb/>
　　　之句余愛其工賦小詩寄贈<lb/>
落景下曽城遙烟起孤戍繫舟著魚磯曳杖扣僧户忽<lb/>
逢丹霞侶自誦碧雲句噌吰應黄鐘清絶追白紵不落<lb/>
江西𣲖肯學邯鄲歩㝠搜自天得妙中有神助寅縁半<lb/>
<pb n="KR4d0179_WYG_006-19b"/>
日留邂逅一笑遇詎復管中窺看沐南山霧<lb/>
　　紹興壬子某南遷過踈山上一覽亭見擬東坡煨<lb/>
　　　芋詩刻龕之壁間詩律句法良是殆不能辨乃<lb/>
　　　宣卿侍郎守臨川時所擬作也後數日道次安<lb/>
　　　仁縣一士人呉君出宣卿詩數十解示余奇麗<lb/>
　　　清婉咀嚼有味如噉蔗然讀之惟恐盡于是拊<lb/>
　　　巻三歎而後知公置力于斯文久矣又二十年<lb/>
　　　宣卿作室荆谿山中别營一堂以平生所蓄東<lb/>
<pb n="KR4d0179_WYG_006-20a"/>
　　　坡詩文雜言長短句殘章斷稿尺牘遊嬉之作<lb/>
　　　盡櫝藏其中號景坡自書榜仍為記刻之某欲<lb/>
　　　具小舟造觀而宣卿召用今以集撰守呉門乃<lb/>
　　　賦詩為之先<lb/>
王公製練衣謝傅捉葵扇歘若置郵然一昔徧海縣東<lb/>
坡百世師乘雲上騎箕文争日月光氣敵嵩華齊諸儒<lb/>
望先覺坐待成風斵一斤應手揮郢鼻無留堊公生不<lb/>
並時關揵同一機識真屬具眼造的令中眉詩亡束晳<lb/>
<pb n="KR4d0179_WYG_006-20b"/>
補書受伏生所神交接混茫參差夢中睹授我筆如椽<lb/>
五色光屬聯醉上金鑾殿揮泉洒謫仙<lb/>
　　贈鶴林山長老<lb/>
𤣥豹文章霧沐老龍頭角泥蟠莫恨青苔踏破要令紅<lb/>
芋分殘<lb/>
　　二<lb/>
黄鶴林中佛國杜鵑花裏仙山粗了一生事大來從半<lb/>
日僧閒<lb/>
<pb n="KR4d0179_WYG_006-21a"/>
　　東坡先生與蔣魏公遊最善宣卿侍郎蓄東坡詩<lb/>
　　　文自公始也心慕手追遂入手于室嘗某賦景<lb/>
　　　坡堂詩宣卿謂余知音者遂標藏之櫝中比守<lb/>
　　　呉門治有狀璽書褒進待制敷文閣某馳小舟<lb/>
　　　往賀宣卿出詩三章見屬句法華妙為一時絶<lb/>
　　　唱有云正索解人那復得其誰知我固無從此<lb/>
　　　真東坡語也輒次韻書于巻末<lb/>
家聲籍籍冠中州健筆縱横貫九流三世祖孫呉郡牧<lb/>
<pb n="KR4d0179_WYG_006-21b"/>
兩朝人物晉亭侯顒卬自快披雲覩衰陋空遺倚玉羞<lb/>
便恐追鋒天上去不辭投轄為公留<lb/>
　　二<lb/>
髙名逈出中興日大句追還正始風浦上珠回孤月吐<lb/>
壁間梭躍五雲從景坡堂裏參差見飯顆山頭邂逅逢<lb/>
更追騎鯨追李白八門一路羽翰通<lb/>
　　三<lb/>
洲蘂霏紅風澹沲池光舖練月徘徊乍驚醉眼生春纈<lb/>
<pb n="KR4d0179_WYG_006-22a"/>
頓覺詩腸蟄夜雷坐看千言供刻燭自甘百罰恥空罍<lb/>
使君處處栽桃李為報花奴羯皷催<lb/>
　　景思提舉少卿出示藥寮佳篇某繼原韵上呈<lb/>
連筒自灌黄精圃結轍休推薏苡車萬壑飛泉舂午枕<lb/>
一蓑帶雨荷春鋤逃名尚有身為累擇利焉知貨可居<lb/>
笑指吾公門上莠一時零落已邱墟<lb/>
　　與季萬郎中陪景思少卿遊虎邱景思季萬皆有<lb/>
　　　詩某依韻和呈<lb/>
<pb n="KR4d0179_WYG_006-22b"/>
　　和景思少卿韻<lb/>
客來聴履上雲堦百尺蒼藤絡斷崕古井千年龍尚卧<lb/>
曽邱一曲虎為儕乍驚河漢懸談舌便覺風雲入壯懷<lb/>
小雨隨車真有意待催詩板挂髙齋<lb/>
　　次季萬郎中<lb/>
玉梯一蹴傍天閽厯厯星圖手可捫翠濕佛衣雲漠漠<lb/>
香凝僧院雨昏昏曽軒下瞰三呉小靈阜髙齊五岳尊<lb/>
大句舂容兩相敵暫陪尊酒得重論<lb/>
<pb n="KR4d0179_WYG_006-23a"/>
　　謝景思提舉見過用藥寮韻賦寄<lb/>
璽書光麗九芝塗繡斧煌煌刺史車當路狐狸那足問<lb/>
漫山藜藿未應鋤使星尚供天南極卿月中環帝北居<lb/>
此夜光華賁岑寂故侯留落在郊墟<lb/>
　　二<lb/>
屋頭遙見丈人烏門外欣逢載酒車拄杖穿林花自落<lb/>
攜壺席地酒休鋤褰帷共看髙軒過列㦸行歸大府居<lb/>
掣電一歡寧復有空傳勝事滿村墟<lb/>
<pb n="KR4d0179_WYG_006-23b"/>
　　三<lb/>
行把長鑱白木柄慵眠下澤短轅車栁圍許大身空老<lb/>
𤓰地將無手自鋤三徑草荒無轍迹一枝巢隱有林居<lb/>
故人觸蟄來相問終日清風滿座墟<lb/>
　<lb/>
　<lb/>
　<lb/>
　鴻慶居士集巻六<lb/>
</p>
<p>
</p>
  </div>
</body>
</text>
</TEI>
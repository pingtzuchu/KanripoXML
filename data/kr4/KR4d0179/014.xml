<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十四</head> <lb/>
    <p>
<pb n="KR4d0179_WYG_014-1a"/>
欽定四庫全書<lb/>
　鴻慶居士集巻十四<lb/>
　　　　　　　　　　　　　宋　孫覿　撰<lb/>
　啟<lb/>
　　回周解元啟<lb/>
桑榆晼晚自笑陳人雞黍招邀但思故友敢求交一時<lb/>
命世之傑尚詘體諸生修贄之恭車轍在門文書銜袖<lb/>
判羣言于三語窺小異於千人公是韓伯休耶莫如一<lb/>
<pb n="KR4d0179_WYG_014-1b"/>
覩竟識袁彦道否殆愈百聞恭惟某官從之觧元背世<lb/>
獨馳收人共棄聱牙羣和礧砢交難空傳陽春白雪之<lb/>
音莫究流水髙山之意鄭人腊䑕通國皆然葉公畫龍<lb/>
識真者少不謂勞薪之感自周投芥之機兩窮相遭一<lb/>
笑莫逆微言覺後固将俟一千歳之清妙語吹生自足<lb/>
勝億兆人之詛髙情如此俗慮難量偶同氣聲之相求<lb/>
遂索形骸而㒺閒愧無瓊玖之報珍投但賦角弓以為<lb/>
永和<lb/>
<pb n="KR4d0179_WYG_014-2a"/>
　　回吉州王守啟<lb/>
擢須賈之髮方從溺簀之誅覽使君之鬚粗識撫筝之<lb/>
意念孤喑莫能勝一國萬人之詛而寸膠自足制九河<lb/>
千里之渾兹蓋伏遇某官存録故交恢大崇恵方伏枕<lb/>
對懸蛇之俎聊釋耒以自娱而亟書下羅爵之門遂攝<lb/>
衣而拜辱高義薄雲天之表正聲皆韶濩之音汰溷濁<lb/>
以揚清奮懦庸而立志張弓挾矢嘗觀白雉之翔戴笠乗<lb/>
車尚記丹雞之祝窮途易感沒齒難㤀<lb/>
<pb n="KR4d0179_WYG_014-2b"/>
　　回趙解元啟<lb/>
十年賦就早以文名九牧聲馳驟喧楮價有光帝籍遂<lb/>
秀儒林恭惟君拙解元文章𤣥豹之姿骨相蒼龍之種<lb/>
藉累世服冕乗軒之貴而自同于韋布起方丈列鼎鳴<lb/>
鍾之族而不飽于虀鹽餐秋菊以療飢紉春蘭而為佩<lb/>
囊螢聚照摘葉記遺故紛然在羣公子之中已卓爾冠<lb/>
諸老生之上旁觀血指汗顔之斵獨揮却日之戈下視<lb/>
槍榆空地之卑忽展埀天之羽本初之徒不數自鄶以<lb/>
<pb n="KR4d0179_WYG_014-3a"/>
下無譏薦目初傳輿情允屬盛服立公門之外孰為魯<lb/>
國之多儒奏篇陳乙夜之觀又睹漢廷之三道雅逰之<lb/>
久賀問宜重重紆緹騎之臨逺貽誨函之辱其為欣荷<lb/>
莫究頌言<lb/>
　　洪秀才回啟<lb/>
五色相宣眩若補天之石一鳴莫應鏗然擲地之金逺<lb/>
墜珍函亟俯大貺恭惟某人學問得師友淵源之自心<lb/>
期惟吾黨聲氣之求雖南北之方風馬牛不相及也而<lb/>
<pb n="KR4d0179_WYG_014-3b"/>
臭味一族磁石鐡猶有間焉計拙幾類于集枯書癖蓋<lb/>
存乎是古酒舉一尊而共盡待李白以細論詩傳四座<lb/>
以皆驚聽許渾而有作<lb/>
　　回胡粮科啟<lb/>
三世青箱之學卓冠儒宗一時黄絹之辭具存家法函<lb/>
書臨授躧履趨迎繆膺先進之恭罙切後生之畏恭惟<lb/>
某官學窺聖域文掞國華重五十席于講肆之間奏三<lb/>
千牘于公車之下貴名日起一坐盡傾俊辨風馳萬夫<lb/>
<pb n="KR4d0179_WYG_014-4a"/>
皆廢家傳衣鉢固應在龍虎榜中世掌絲綸又将集鳯<lb/>
皇池上猶勞謙于下問欲宏益于多聞聆妙寄于哀彈<lb/>
雖粗識流水高山之意委殊珍于大貺終莫報明珠白<lb/>
璧之投感頌之私占言難盡<lb/>
　　回除守魏寺正啟<lb/>
戴望天之盆未快昂霄之覩擁埽門之篲空懐按劍之<lb/>
疑遽流問以先之繫過聽之誤矣恭惟某官該明古記<lb/>
允蹈先民訪南國之棠于斧斤殘敗之餘弔峴山之刻<lb/>
<pb n="KR4d0179_WYG_014-4b"/>
于兵火焚漂之後儒雅二賢之斷風流一代之宗覽故<lb/>
物以興嗟撫頺基而悼廢鼎新舊觀駿恵前模草木欣榮<lb/>
山川炳煥重以無窮之托屬于不腆之辭若鸞膠續絃<lb/>
之竒固未易得也而狗尾代貂之乏夫豈不誤哉承命<lb/>
靡皇臨書增愧<lb/>
　　二<lb/>
昔從郎吏嘗佐春官遴選之公敢謂陳人尚玷門生私<lb/>
謝之禮三十年恍如隔世八百氏存者幾人獨見大賢<lb/>
<pb n="KR4d0179_WYG_014-5a"/>
粗免明月暗投之愧追懐故老可見青雲異日之心恭<lb/>
惟某官學邃而自得師文高而不近俗雖彤芝九莖之<lb/>
秀快覩宜先而朱弦三歎之音識真者少有来幣聘出<lb/>
應弓招三年不鳴固有待然萬選必中夫何疑者重勤<lb/>
簡記嘗預題評拜貺惕然為禮過矣窺豹孰知其大尚<lb/>
推子敬之賢見龍而懼其真自笑葉公之陋<lb/>
　　回宜黄鄧令啟<lb/>
自投黮暗莫望高明每想孟嘉之風流固應小異未謝<lb/>
<pb n="KR4d0179_WYG_014-5b"/>
紫芝之眉宇空有此生遽膺伐木之求大慰望梅之渴<lb/>
恭惟某官文傳家法學冠儒流居間臨民燕坐得擁紬<lb/>
之佚正容悟物鶚林懐食葚之甘大啟黌宫作新進造<lb/>
追蹤千載壮觀一時洋洋絃誦之音藉藉舞雩之詠偉<lb/>
矣大賢之事業蔚為多士之儀刑猥屬庸虛謬當紀次<lb/>
賦滕王之高閣輒援筆而不辭續淮西之仆碑但臨文<lb/>
而自愧<lb/>
　　回沈解元啟<lb/>
<pb n="KR4d0179_WYG_014-6a"/>
每傾遐想未卜前瞻繄國中寡和之音久抱絶絃之歎<lb/>
而海内流傳之句獨先染鼎之嘗忽聆鈞天之奏合作<lb/>
于九成欲使屠門之嚼屬饜於一飽歡呼拜賜鼓舞和<lb/>
榮恭惟公序觧元經術之邃該百家詩律之妙兼七子<lb/>
高深侔海岳懸牙籖三萬軸于胸中幽妙感鬼神奏錦<lb/>
瑟五十弦於筆下願屏處窮閻之陋亦剽聞高義之餘<lb/>
風馬雖不相接于殊方鶼蟨固自有同於舊識遽膺大<lb/>
貺逺墜雄篇恍如望洋者之眩迷津端若噉蔗然已入<lb/>
<pb n="KR4d0179_WYG_014-6b"/>
佳境盡發錦囊之秘驚窺金虀之華聨彌明石鼎之詩<lb/>
便當閣筆讀沈約郊居之賦謂是知音欣頌之私占言<lb/>
難盡<lb/>
　　回葛教授啟<lb/>
箕斗之虛名偶然過聽珠璧之大貺率爾暗投汗集愧<lb/>
顔光生暮齒恭惟某官四海譽髦之士一時人物之宗<lb/>
秉青藜而讀書擁絳紗而授業舞雩髙蹈跨祥鵬八極<lb/>
之逰理窟㝠搜襲神龍九淵之㑹曲敦世舊見謂儒<lb/>
<pb n="KR4d0179_WYG_014-7a"/>
先發重諾于千鈞溢高詞于兩喜寔大人先生之模範<lb/>
為小子後進之儀刑豈惟陳人獨膺大貺其為欣荷莫<lb/>
究名言<lb/>
　　回方簽判啟<lb/>
少狂而妄屢登搏虎之車老退而休遂返屠羊之肆豈<lb/>
謂幕府文書之暇首訪窮閻貧病之餘拜嘉惕然過聽<lb/>
誤矣恭惟某官筆探韋編之邃談定肉譜之評出焦<lb/>
尾之木于爨薪而絙以朱絲起病顙之駒于下馹而靡<lb/>
<pb n="KR4d0179_WYG_014-7b"/>
之青路雖寒溫未接數日闕然而臭味相求一見决矣<lb/>
斷絃挂壁已絶意於賞音載酒隨車欲過門而問字即<lb/>
諧素願預激懽悰<lb/>
　　回許解元啟<lb/>
枌榆故里久已復於民編蒲桞殘年獨未書於鬼録况<lb/>
一時之俊重聨𤓰葛而兩地之隔如望參辰恭惟某人<lb/>
學術皆有本原文章自應律吕聞暴公子之義空興見<lb/>
晚之嗟讀元道州之詩罙切後生之畏首紆高躅申貺<lb/>
<pb n="KR4d0179_WYG_014-8a"/>
好詞亹亹如炙輠之無窮混混若建瓴之莫禦老矣無<lb/>
能為也莫助一鳴眷焉何日忘之以為永好<lb/>
　　回鎮江劉節度使啟<lb/>
伏審齋壇授鉞幕府建旄閫寄方隆國勢增重切惟将<lb/>
相安危之繫良以君臣㑹合之難高帝嫚士而陸賈陳<lb/>
詩書之言孝公圖霸而衛鞅談帝王之道鬻冠適越操<lb/>
琴求齋據鞍拊兩髀而驚操楮感二毛而賦丹心猶在<lb/>
悼歳月之不留華髪半空悵功名之已晚恭惟某官著<lb/>
<pb n="KR4d0179_WYG_014-8b"/>
節艱難之際奮身徒歩之中始悟意于一言遂收功名<lb/>
于百戰黄麻誕告皁纛前驅草木之名江山改色逄辰<lb/>
若此振古無倫孰云千八百諸侯之多見謂三十六英<lb/>
雄之冠方脩慶牘首墜誨函隋珠分照乗之光為賜厚<lb/>
矣燕石論投𤓰之報何愧如之<lb/>
　　回周觧元啟<lb/>
誌幽堂之石方懐骫骳之慚墜記室之書遽沐褒嘉之<lb/>
寵溢言過矣愧汗泚然竊以字三縑而製碑米千斛而<lb/>
<pb n="KR4d0179_WYG_014-9a"/>
作傳立道旁碣豈免愧詞諛墓中人遂非實録繄大孝<lb/>
有無窮之慕待斯文為不朽之傳雖兩地相望聞風有<lb/>
素而兼金不受授筆何嫌伏惟某人挺生孝秀之淵獨<lb/>
冠賢書之首感風樹而千鍾之養弗汩御祥琴而三年<lb/>
之愛未㤀将永賁于松楸宜大書於琬琰願匪黄陵之<lb/>
筆附韓子以知名庶幾峴首之碑思羊公而墮淚<lb/>
　　回徐守計議啟<lb/>
命吕安之駕寧辭千里之行卧陳登之樓何止一床之<lb/>
<pb n="KR4d0179_WYG_014-9b"/>
間不圖晚接獲預英逰恭惟某官襲一經之訓以傳家<lb/>
屈千金之尊而下士諸儒談道舍蓋叟于堂中五馬班<lb/>
春伺陶公于道上眷言貧病已迫衰殘早登相國之門<lb/>
雖屢擁膝行之篲晚過荆州之願方跪陳贄見之書忽<lb/>
紆汗簡之光罙極背芒之負高論逼蛟蛇而起立英詞<lb/>
冠日月以光明陳義藹然勞謙過矣頋老生陳腐之説敢<lb/>
申抜虀本之規繄流年晼晚之餘但有分棠隂之意其<lb/>
為欣幸曷䆒頌言<lb/>
<pb n="KR4d0179_WYG_014-10a"/>
　　回運使張直閣啟<lb/>
觧楚囚之冠偶遂乞憐之請抱漢隂之甕兹惟待盡之<lb/>
時屬開登車攬輿之初空懐擁篲埽門之意恭惟某官<lb/>
疏通不噐深厚而文乃眷全吴之雄暫付外臺之寄埋<lb/>
一輪於道上方司三尺之平列萬舸于潭中坐致千倉<lb/>
之富曲存留落逺墜誨音繆當銀筆之題榮過衮衣之<lb/>
寵縱軀委命自從魚鳥之求悼屈哀窮莫戴江山之重<lb/>
　　回强守奉直啟<lb/>
<pb n="KR4d0179_WYG_014-10b"/>
凭熊軾而驅方切仰高之慕卧牛衣而泣莫申事大之<lb/>
恭敢謂漂流契濶之餘尚存撫奄矜存之意恭惟某官<lb/>
七朝儒學一世吏師萬乗之器晚成千歳之姿難老爰<lb/>
屬下車之始遽切求舊之先著履懽迎詎知折齒撫筝<lb/>
歎詠殆欲挽鬚高節邁倫衰貧增氣諸儒談道所願陳<lb/>
蓋公清浄之言小子學詩猶能賦王褒中和之頌<lb/>
　　回荘守右司啟<lb/>
書名罪籍久謝冕裳竄迹窮閻遂編農圃追南柯之<lb/>
<pb n="KR4d0179_WYG_014-11a"/>
夢悟破甑之已空瞻北斗之高知戴盆之難望兹葢伏<lb/>
遇某官金馬石渠之彦鸞臺鳳閣之英入陪帝席之前<lb/>
出殿侯藩之重仁風揚扇折中山千日之酲甘雨隨車<lb/>
溉桑林七年之旱首紓柔翰申貺好辭擲地作金石聲<lb/>
濕楮皆氷雪語哀憐故物辱在泥塗振抜危蹤援之溝<lb/>
壑道逢醉尉頋常懐訶罵之虞天恵仁侯詎復興鄙夷之<lb/>
歎其為欣幸莫究言名<lb/>
　　回吴守啟<lb/>
<pb n="KR4d0179_WYG_014-11b"/>
勾吴泰伯之祠血食如在延陵季子之墓封樹猶存雖<lb/>
桑田已化滄海之塵而闔閭尚帶松江之水眷此一都<lb/>
之㑹介于二邑之間恭惟某官故國之世臣本朝之循<lb/>
吏昔鼻祖稱冠百王之表今耳孫猶存三譲之風指若<lb/>
里之社宛然視所憩之棠沃若九芝塗詔三祖過家周覽<lb/>
四郊皆青毡之舊物獨餘一老翳白首之遺民欣頌之<lb/>
私占言難盡<lb/>
　　與錢守舍人啟<lb/>
<pb n="KR4d0179_WYG_014-12a"/>
制碧海之鯨一時獨歩暗青雲之雉十月争先逮兹叱<lb/>
馭之初居有望洋之歎恭惟某官文髙兩禁學邃羣書<lb/>
視草北門卧八塼之日剖符南服揚一扇之風秉節尊<lb/>
塗褰帷問俗扶藜共仰空巷來迎願執鞭從尚作楚囚之<lb/>
泣許著㡌進庶寛性緩之誅欣頌之私占言難盡<lb/>
　　賀權守提舉啟<lb/>
百舍懽迎大慰来思之詠一㕓幽屏未降既見之心恭<lb/>
惟某官應五百嵗大賢之生分二千石刺史之重雖執<lb/>
<pb n="KR4d0179_WYG_014-12b"/>
鞭之慕固非一日而操篲之見獨後衆人心渴塵生背<lb/>
寒芒負豈惟燕雀同欣賀厦之成固有鷦鷯獨喜巢枝<lb/>
之北其為欣悦莫喻名言<lb/>
　　賀沈守到任啟<lb/>
候館占天方騐使星之出斗城分土又觀卿月之引共<lb/>
興降晚之嗟舉有来蘓之喜恭惟某官東陽世胄北斗<lb/>
人豪風流追八詠之餘儒雅繼五賢之後三刀夢恊千<lb/>
騎鼎来仁風授扇而行甘雨隨車而至觧陳蕃之榻誰<lb/>
<pb n="KR4d0179_WYG_014-13a"/>
為孺子之獨登賦梁王之園豈恨相如之未至<lb/>
　　賀周守到任啟<lb/>
傾北海之尊嘗分光於一日擁東方之騎亦均覆于二天<lb/>
眷幸㑹之非常喜餘生之有托恭惟某官先世賢胄今<lb/>
代人豪公瑾之英烈尚存舊存之風流未冺百年垂裕<lb/>
千里䝉休輟神館之清資付専城之重寄羣兒爵躍已<lb/>
大喧騎竹之迎一老龍猶尚能追吹虀之隱即諧瞻拜但切<lb/>
欣愉<lb/>
<pb n="KR4d0179_WYG_014-13b"/>
　　回王倅學士啟<lb/>
早紆郡紱尚記褚褒半靣之薪晚卧民閻真同夢得九<lb/>
年之謫逃空已久集菀何由笑昨夢之已非悵舊逰之<lb/>
安在兹葢伏遇某官孤風立懦大恵哀窮屈别乗於一<lb/>
障之間訪故交于百罹之後尺書慰藉里俗驚觀雖雁<lb/>
鶩何有於去来而金石不移于燥濕九霄之路莫瞻鳬<lb/>
舄之飛翰十襲之藏永秘鵞經之妙墨<lb/>
　　回王倅大著啟<lb/>
<pb n="KR4d0179_WYG_014-14a"/>
盛名之下久矣服膺老病之餘頺然待盡自非素席門<lb/>
墻之舊豈敢遂陳于牘之私兹葢伏遇某官躬厚徳以<lb/>
鎮浮墮髙文而起廢想鈞天之夢恍聞金奏之音騰織<lb/>
女之箱絢若星圖之爛闚管詎償于快睹搖旌罙極于<lb/>
坐馳安用著書賦九年之謫便當搶酒分一日之光感<lb/>
頌之私占言難盡<lb/>
　　回張倅寺丞啟<lb/>
雲霓之夢久矣方興来慕之謠桑梓之敬缺然未快争<lb/>
<pb n="KR4d0179_WYG_014-14b"/>
先之睹敢圖挹損尚軫哀庸恭惟某官精神交海内之<lb/>
宗聲名動天下之宰肆求善類丕闡斯文雖北際南垂<lb/>
判若參商之異而東傾西應自同肝胆之如屈高誼于一<lb/>
紙之書訪陳人于三家之市藹藹如雲之態度已立見<lb/>
于囊中濯濯似桞之風流㑹意求于坐上其為欣幸莫<lb/>
究名言<lb/>
　　回向倅朝散啟<lb/>
望切雲之冠居有絶塵之歎操順風之篲尚稽贄見之<lb/>
<pb n="KR4d0179_WYG_014-15a"/>
恭屬分領于郡條已大懽于輿誦恭惟某官心存泛愛<lb/>
義不遐遺訪故侯于廢錮之餘追前哲于感興之㑹<lb/>
重勤緹騎逺墜誨函十襲珍藏已眩巾箱之富一尊燕<lb/>
語佇分燈燭之光欣愧交懐占言難盡<lb/>
　　回陳倅朝散啟<lb/>
除書初下見梁木之有依刺字已漫望舍門而未埽空<lb/>
懐慙于不敏遽馳義以相先恭惟某官愷悌宜民勞謙<lb/>
下士暫駐松楸之國寕論枳棘之栖别乗鼎来坐龔黄<lb/>
<pb n="KR4d0179_WYG_014-15b"/>
而共理鈴齋坐嘯仰岑范以䝉成父老歡呼里閭驚聳<lb/>
據大床而高卧方觀一世之豪下懸榻以起迎敢占諸<lb/>
公之右<lb/>
　　回洪倅學士啟<lb/>
蓬莱方丈早窺雙璧之連雲夢南州又見一枝之秀頋<lb/>
服膺之已久念脩贄以無因恭惟某官文中兩科聲馳<lb/>
九牧倚牛角而獨唱和者幾人跨鯨背以逺遊超然萬<lb/>
里陳義振哀窮之恵占書以起廢之文末路增光衰顔<lb/>
<pb n="KR4d0179_WYG_014-16a"/>
動色誦佳句于百寮之上固已習于剽聞識小異于千<lb/>
人之中獨未先于快睹<lb/>
　　回晉陵曹宰到任啟<lb/>
投畀窮陬僅存殘息追懐故友但有宿心宿聽下風佩<lb/>
腰章拊松楸之國方圖上日斂手板修桑梓之恭恭惟<lb/>
某官學冠時髦行為世凖太廟龍文百斛之鼎東序蒲<lb/>
牢千石之鐘雖一時共推華國之文在三尺猶累長民<lb/>
之寄鳬鶩之行序進豺狼之路當前起彈柱後之冠自<lb/>
<pb n="KR4d0179_WYG_014-16b"/>
執太阿之柄佇聞治状俯慰民瞻某晚餘生栖遲末路<lb/>
托一雷之上幸分河潤之餘墜五雲之書更被衮褒之<lb/>
寵其為欣荷莫究名言<lb/>
　　賀梁守到任啟<lb/>
四海聲名夙著儒宗之望一時人物獨高政事之科方<lb/>
啟共理之求允屬承流之寄恭惟某官勞謙下士居簡<lb/>
臨民哲文王之藎臣豈弟古之良吏擁東方之騎已大<lb/>
慰于遐瞻憇南國之棠宜少留于高躅覩二天之風采<lb/>
<pb n="KR4d0179_WYG_014-17a"/>
溢千里之春聲自憐投老之餘獲占分光之地繄大賢<lb/>
之髙致奚俟先逰綴賀客之下陳自慙末至<lb/>
　　回沈倅到任啟<lb/>
坐井而窺那能見大靣墻而立袛自書空欲詣元禮而<lb/>
素無通家之因未識魯山而空有此生之歎居切畫龍<lb/>
之慕莫申執鴈之恭恭惟某官飬義之氣浩然名世之<lb/>
才卓爾位上大夫之列盍専右省之車分半刺史之權<lb/>
尚擁治中之駕不圖過聽之誤遽形流問之光妙語垂褒<lb/>
<pb n="KR4d0179_WYG_014-17b"/>
朽質增重惟清廟璵璠之器方當待賈之初而窮途枳<lb/>
棘之栖乃有分光之幸其為欣頌難盡名言<lb/>
　　回周主簿啟<lb/>
望堯堦八彩之光親承大問陳漢廷三道之要遂决殊<lb/>
科士歆稽古之榮朝有得賢之慶伏惟新思主簿妙質<lb/>
備琳琅之美瑰材挺梁棟之資金虀千萬篇而百神所<lb/>
司銅柯四十圍而九年莫挽夙富博大淵源之學發為<lb/>
雄深辨麗之詞切中事情非老生常談陳腐之説工言<lb/>
<pb n="KR4d0179_WYG_014-18a"/>
治道寔生民一時理亂之機甫上奏篇遂為稱善射東<lb/>
堂之䇿雖詔墨未乾校中書之文而徴書可待其為欣<lb/>
頌難盡名言<lb/>
　　回平江守蒋待制先狀<lb/>
伏審某官剖符南服獨惟蘓州刺史之賢持槖内朝亟<lb/>
躋甘泉法從之列方郵寄傳命之始寔卿枌瞻望之華<lb/>
頋敢後于鳬趨将俯申于燕賀苐深喜抃莫罄言宣<lb/>
　　回提舉謝少卿啟<lb/>
<pb n="KR4d0179_WYG_014-18b"/>
入司帝籍蚤觀卿月之升出按藩條又快使星之睹踈<lb/>
百城之風采馭六轡之光華恭惟某官文作古作者之<lb/>
風名出見大人之右肅持使節誕布王靈攬澄清之轡<lb/>
而澄清之路一空挍紅腐之票而雀䑕之軰幾盡平頌<lb/>
賦政直持宣威已乞外庸即膺大任某逖聞新命倍激<lb/>
歡悰方脩贄見之恭亟拜函書之辱門雀在望固無千<lb/>
里命賀之遥河葦可航庶有一日分光之幸<lb/>
　　賀莫守郎中啟<lb/>
<pb n="KR4d0179_WYG_014-19a"/>
雅志倦逰久厭承明之直上恩佚老遂分刺史之符恭<lb/>
惟某官德配先民材稱循吏握蘭華省共歎郎潜剖竹<lb/>
名城徒得君重除書甫下輿誦歡騰千騎班春坐愒棠<lb/>
郊之䕃一㕓受地方修梓里之恭<lb/>
　　回江隂運使趙學士啟<lb/>
名聲籍甚何止百聞文義卓然遂快一睹眷褒揚之非<lb/>
儗頋衰陋以無堪恭惟某官理窟洞天人精浸之交詞<lb/>
鋒出筆墨畦徑之外擊尊歡呼自中宫商落楮從横盡<lb/>
<pb n="KR4d0179_WYG_014-19b"/>
成黼黻何言誤聽逺墜珍投破千金以屠龍久懐竒而<lb/>
未試挽六鈞而射䑕知利用之甚難深古錦而一窺撫朱<lb/>
絃而三歎攘支離之臂自喜争先盡渾沌之眉空暫借<lb/>
重<lb/>
　　回武進馮宰到任啟<lb/>
海寓共推嗟来莫矣里門初下喜聽蛩然念耳熟于百<lb/>
聞㑹意求于一睹不可尚矣坐上客儻真是乎又何<lb/>
疑焉名下士葢不虚爾恭惟某官朝野著士名之望鄉<lb/>
<pb n="KR4d0179_WYG_014-20a"/>
閭擅人物之評納萬頃于雲夢胸破大觚于霹靂手方<lb/>
校官于巖邑已加恵于陳人首墜函書重紆衡葢琢竒<lb/>
句于月脇天心之上駕衆説于金口木舌之中逺追二<lb/>
嗟之音高儷九成之奏周章拜貺衰朽增華函牛之鼎<lb/>
烹雞固已乖于用大炤乗之珠彈雀空自抵于暗投頌<lb/>
詠之私占言難盡<lb/>
　　回梁倅到任啟<lb/>
津亭弭幟首紆衡葢之臨記室占詞又拜函書之辱謙<lb/>
<pb n="KR4d0179_WYG_014-20b"/>
光委照朽質增華恭惟某官鳴珂里故相之家通德門<lb/>
大儒之胄收槐坐之劍履而具存袓烈傳鳳池之毛骨<lb/>
而綽有父風見謂佳公子之賢暫分半刺史之重未展<lb/>
西極追風之足尚淹南𡨕撃水之圖題别駕之輿方資<lb/>
于共理持從臣之槖行副于詳延馳頌之私占言難盡<lb/>
　　賀葉守到任啟<lb/>
縉雲故地昔真仙冠劍之藏金斗名城今天子股肱之<lb/>
郡建雄殿東藩之屏通殊鄰地道之軺方疇咨選慎之<lb/>
<pb n="KR4d0179_WYG_014-21a"/>
艱一寔麾鎮臨之始恭惟某官名重文章之選才高政<lb/>
事之科操龍伯之釣而六鰲連奏神屠之刀而萬牛觧<lb/>
蕭望之補外姑厯試于百為汲長孺居中佇流榮于三<lb/>
接某風舊矣試芘云初自惟殘年衰病之餘况復末路<lb/>
湮淪之久距一舍之阻尚未恥金玉之音仰二天之臨<lb/>
已大慰雲霓之望<lb/>
　　回郭守到任啟<lb/>
懸車久矣聽履蛩然擁篲膝行固盍展棠郊之謁衝書<lb/>
<pb n="KR4d0179_WYG_014-21b"/>
贄見又當修梓里之恭衰晚卧疴椎鈍廢禮第聞親政<lb/>
共激懽宗恭惟某官循良慈恵之師碩大光明之傑學<lb/>
稽古誼識洞天先觧絃豈膠柱之調奏刀有破竹之易<lb/>
惟凋郡百孔千瘡呻吟之後亦下田十年九潦饑饉之<lb/>
餘所恃仁賢揚一扇穆如春之風庶疲癃被五袴燠若冬<lb/>
之日方裁慶牘已墜珍函三過讀而增衰病之華十襲<lb/>
藏而益巾箱之富已動千里共戴蘓刺史天尚有一㕓<lb/>
更為李將軍地<lb/>
<pb n="KR4d0179_WYG_014-22a"/>
　　回陳倅到任啟<lb/>
負耒歸田有愧上床之問臨門墜刺竊欣下榻之迎故<lb/>
嘗耳熟于百聞今幸目成于一盼恭惟某官太邱盛德<lb/>
之裔崇寧遺直之家擅海内之名驚坐中之客自任天下<lb/>
之志衆推分社之均褒崇摛黼黻之章光寵賁衡茅之<lb/>
陋雖非朱陳昏姻之故素交元方兄弟之賢不謂投老<lb/>
殘年衰病之身復覩角立特出譽髦之士故結門外之<lb/>
轍已諧求友之聲賦井眉之瓶庶獲賞音之遇<lb/>
<pb n="KR4d0179_WYG_014-22b"/>
　　賀劉守到任啟<lb/>
辭榮禁路歸老窮閻望長者下風雖未諧一日登龍之<lb/>
願陪先公髙躅嘗叨綴三朝從槖之聨多難深零流年<lb/>
晼晚柳儀曹之先友今有幾唐正元之朝士已無多豈謂<lb/>
死生契闊于三十年之際復見老成典刑于二千石之<lb/>
重恭惟某官抗高明而絶塵瞠若剸盤錯而游刃恢然<lb/>
分北頋宵旰之憂把一麾而去國付南渡保釐之托擁<lb/>
千騎以臨州共興来暮之謠咸快争先之睹自惟悼髦<lb/>
<pb n="KR4d0179_WYG_014-23a"/>
之年乖盡弗泊于駿奔庶幾宿昔之契未忘俯深于燕<lb/>
賀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_014-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻五</head> <lb/>
    <p>
<pb n="KR4d0179_WYG_005-1a"/>
欽定四庫全書<lb/>
　鴻慶居士集巻五<lb/>
　　　　　　　　　　　　　宋　孫覿　撰<lb/>
　詩<lb/>
　　龜潭<lb/>
真源閟仙扄一綫下佛龕來從白馬聚洞作烏龜潭觸<lb/>
石紬瑟瑟循除走涵涵潄齒類齧雪湔衣真佩藍醉翁<lb/>
灑面醒衰白照影慙延縁遂清景拄策縱幽探<lb/>
<pb n="KR4d0179_WYG_005-1b"/>
　　二<lb/>
心空閒有味境寂澹無營石鼎脹豕腹幽幽暗泉鳴銅<lb/>
盤印鳥迹漠漠㣲雲行起挽枝上紅細傾榼中清提壺<lb/>
亦勸飲布穀仍催耕悠然獨徃願一笑愜平生<lb/>
　　罨畫谿行<lb/>
老牯浮鼻水中歸綵雉應媒桑下飛蘿蔦㝠㝠山四起<lb/>
數家雞犬烟樹裏一支新淥漲晴溝楊柳中間擊小舟<lb/>
罨畫谿頭烏鳥樂呼雨喚風不能休<lb/>
<pb n="KR4d0179_WYG_005-2a"/>
　　二<lb/>
蝶趂花飛争入坐倚空百尺遊絲墮亂山銜日半船明<lb/>
斷雲載雨前村過蕨芽戴上小兒拳漁市人歸栁貫鮮<lb/>
罨畫溪頭人語好烹魚煑蕨餉春田<lb/>
　　三<lb/>
沙頭緑暗已藏鴉竹裏猶殘一兩花蝸廬抱栁開新國<lb/>
燕語窺簾憶舊家春風有信自年年罨畫溪邊栁繫船<lb/>
陶情滿滿酒如泉醉與長瓶藉草眠<lb/>
<pb n="KR4d0179_WYG_005-2b"/>
　　四<lb/>
翠木蒼藤繚白沙槿籬茅店野人家了無狡兎營三窟<lb/>
只有黄蜂趂兩衙樹頭獵獵酒旗風罨畫溪邉賣酒翁<lb/>
銀瓶快㵼清若空令君一笑面生紅<lb/>
　　龜潭<lb/>
稚竹縁崖瘦蒼藤翳樹昏野花渾少態谷鳥自能言獨<lb/>
曳煙中策來傾月下尊樂哉無與共幽興在桑門<lb/>
　　二<lb/>
<pb n="KR4d0179_WYG_005-3a"/>
蝸舍三間小龜泉一勺甘楞嚴渾不看彌勒久同龕潭<lb/>
影千峰倒雲梢萬木參岩花自無主紅雨落毿毿<lb/>
　　題董令升待制朋谿<lb/>
先生谿上宅華榜有殊稱已為山作主更與谿為朋髙<lb/>
甍俯流水坐見南山稜濯髪雲破碎湔衣雪崩騰老蟾<lb/>
駕月來瀲灧一鏡升舉櫂擊空明玉壺響春氷夜久羣<lb/>
動息一嘯清風興手持修月斧自控赤鯉乘<lb/>
　　題莫夀朋内翰所藏東坡畫枯木<lb/>
<pb n="KR4d0179_WYG_005-3b"/>
龍筋鶴骨老催頽百尺脩圍折巨雷倦鵲飛來空百繞<lb/>
踏枝不着又驚回<lb/>
　　李茂嘉寄茶<lb/>
蠻珍分到謫仙家斷壁殘璋裹絳紗擬把金釵候湯眼<lb/>
不將白玉伴脂麻<lb/>
　　園中草木<lb/>
葵花卧雨金杯覆蕉葉欹風羽扇低若信空華俱足幻<lb/>
何妨伯厚載雞栖<lb/>
<pb n="KR4d0179_WYG_005-4a"/>
　　二<lb/>
翠衿獨倚秋風立絳幘猶含宿雨偏已見異雞無應看<lb/>
若為矯首尚昻然<lb/>
　　題徳清縣舍松筠堂菊<lb/>
籬脚金花玉露團柁叢寒蜨冷相看不隨桃李供春事<lb/>
且伴松筠到嵗寒<lb/>
　　餘杭道中觀何人家竹<lb/>
平生不省問寒温見竹欣然便扣門我是此君風月主<lb/>
<pb n="KR4d0179_WYG_005-4b"/>
不應更與俗人言<lb/>
　　送雪峰化主<lb/>
行盡千山與萬山青鞋布襪水雲間龍天正統毗那室<lb/>
乞取凋胡一缽還<lb/>
　　山長老寄茶<lb/>
睡魔迎我入華胥夢境倐然一蜨如不用分燈遣將去<lb/>
山翁茗盌為驅除<lb/>
　　呉江教院首坐索詩賦<lb/>
<pb n="KR4d0179_WYG_005-5a"/>
石火光中容此身只鑚故紙敝精神如今衰老渾無用<lb/>
猶有虚名誤世人<lb/>
　　送僧慧卓<lb/>
瓦盂錫杖布行纒風御泠泠意欲仙一片閒雲無倚着<lb/>
悠然吹墮野人邊<lb/>
　　送可珪化主<lb/>
龍天萬徳擁金堂中有維摩六尺狀但遣文殊來問疾<lb/>
毗那一缽滿城香<lb/>
<pb n="KR4d0179_WYG_005-5b"/>
　　復闍黎寄示龍興舉老唱酬書一偈還之<lb/>
無臺無鏡亦無塵云何去現句文身只有華嚴八千偈<lb/>
詶對毘那彼上人<lb/>
　　題刪定侄畫巻次其韻<lb/>
青尖簇簇兩春山翠叠峩峩十二鬟彷彿陽臺夢中見<lb/>
試凴畫手駐君顔<lb/>
　　修上人以楞嚴圓覺二經見寄書六言<lb/>
月標指上自見珠繫衣中可尋巻去與人遮眼却來問<lb/>
<pb n="KR4d0179_WYG_005-6a"/>
佛徴心<lb/>
　　鄭惇老謙老出示三賦<lb/>
妙絶窺三賦雄才想二豪望驚河伯歎却走李咸逃句<lb/>
挾青邱大吟翻白雪髙定知空驥比猶待九方臯<lb/>
　　題隆上人墨梅花<lb/>
一枝插向釵頭見千樹開時雪裏看愧殺道人三昧手<lb/>
盡將春色寄豪端<lb/>
　　送五侄歸南安<lb/>
<pb n="KR4d0179_WYG_005-6b"/>
緑髪青衫美少年追風一抹紫鸞鞭十年竹馬兒童舊<lb/>
洗眼來看立道邊<lb/>
　　題因闍黎静節軒<lb/>
露葉纎纎翦緑瓊三椽瀟洒竹間亭青蓮池上狻猊坐<lb/>
碧玉壺中翡翠屛曉幌日移光破碎夜忩風過響瓏玲<lb/>
何人暫脱紅塵履一洗昏昏醉鼾醒<lb/>
　　二<lb/>
蒼雲十畝䕶禪扄中有金仙不死庭邂逅種桃規作伴<lb/>
<pb n="KR4d0179_WYG_005-7a"/>
蕭條對鶴兩忘形空華閃閃風中絮浪蕊悠悠水上萍<lb/>
珍重此君真石友嵗寒不改自青青<lb/>
　　龜潭<lb/>
埋没榛蕪不記年穿雲絡石自濺濺栁州莫作愚谿對<lb/>
乞與佳名到處傳<lb/>
　　二<lb/>
蒔竹流泉占一邱倚笻盡日看鯈逰崎嶇好事無人共<lb/>
獨飲泉旁自獻酬<lb/>
<pb n="KR4d0179_WYG_005-7b"/>
　　三<lb/>
山空水浄竹娟娟玉爍金沙自炳然宿鷺驚窺潭底月<lb/>
潛魚翻動水中天<lb/>
　　春事<lb/>
茒棟依林出松扉傍水斜浮蒼圍百叠亂緑翳三义屋<lb/>
破蝸書壁庭蕪鶴印沙小桃供一笑已着兩三花<lb/>
　　二<lb/>
閒隨白雲行倦倚青松立嚼蕊須鬛香藉草衣巾濕風<lb/>
<pb n="KR4d0179_WYG_005-8a"/>
從月下生月向杯中吸戴星莫匆匆秉燭要汲汲<lb/>
　　三<lb/>
黄鸝遺好音碧草縈别恨雨擢翠千尋風斂紅一寸持<lb/>
醪㪚百憂琢句破孤悶呼童數擊鮮無久諸郎溷<lb/>
　　龜潭守塜僧伐去大芭蕉種二松其上賦小詩記<lb/>
　　　之<lb/>
粲粲豐肌猶外好便便大腹已中空故衣狼藉三秋雨<lb/>
破扇飄搖一夜風<lb/>
<pb n="KR4d0179_WYG_005-8b"/>
　　二<lb/>
草亡禾卒太匆匆獨有髯龍在眼中雨折風摧終不死<lb/>
霜根雪節貫青銅<lb/>
　　遊金沙寺寺有陸希聲侍郎讀書堂在頤山上<lb/>
一龕明滅佛前燈破械猶殘一兩僧說似鴻盤讀書處<lb/>
試尋幽伴拄烏藤<lb/>
　　二<lb/>
緑笋遺苞半出籬清溪一曲翠相迷古苔稱意環墻滿<lb/>
<pb n="KR4d0179_WYG_005-9a"/>
好鳥盡情深樹啼<lb/>
　　金沙寺端老營大藏殿小詩示之<lb/>
平生不讀一行經解說如來最上乘但繞禪床行一帀<lb/>
免教鑚紙侶癡蠅<lb/>
　　秋日<lb/>
豆熟連村雨葉黄秔肥蘸水露莘香凉蟬已抱寒莖槁<lb/>
凍蜨猶穿晚菊忙<lb/>
　　二<lb/>
<pb n="KR4d0179_WYG_005-9b"/>
雲巘曽稜路逺蒼井梧蕭瑟隕踈黄浪浪一枕芭蕉雨<lb/>
端為幽人滴夜長<lb/>
　　嵗暮郊行<lb/>
殘雪溶溶水波凍山空翠濕衣巾重東家西家酒初熟<lb/>
南枝北枝春欲動班坐偶隨鷗鷺集意行適與牛羊共<lb/>
直將萬事付狙公莫浪歡喜踏破罋<lb/>
　　臞菴浮天閣<lb/>
黄蘆吹雪滿汀洲萬里烟波接素秋數㸃征帆天上落<lb/>
<pb n="KR4d0179_WYG_005-10a"/>
一輪斜日水中流長橋踏月隨幽伴小閣浮天賦逺遊<lb/>
便買一舟為泛宅此身何必老莵裘<lb/>
　　向伯恭侍郎致政薌林築一堂名之曰企踈晉陵<lb/>
　　　孫某聞而賦之<lb/>
銅臭應作么夢屍當得官喁喁魚聚沫戢戢蚋集酸高<lb/>
人有逺抱一笑視鼠肝水將洗耳用山作拄頰看種芳<lb/>
茹秋菊搴秀紉春蘭披披芰荷衣采采苜蓿盤三徑偭<lb/>
真境一瓢非世歡富貴挽不來為我歌考槃<lb/>
<pb n="KR4d0179_WYG_005-10b"/>
　　二<lb/>
且學方回痴莫羨董公健誰合軀七尺浪作青紫楦更<lb/>
揺乞憐尾仍出吊喪面薌林有老仙早具佛眼見國恩<lb/>
倘粗酬已責遂焚劵驅除竹馬棄狼藉芻狗踐寥寥漢<lb/>
二傅千嵗一關楗竟日飲無何更補離騷傳<lb/>
　　再至龜潭<lb/>
嵗嵗來尋罨畫春看山弄水意長新不知流水今何處<lb/>
只有青山是故人<lb/>
<pb n="KR4d0179_WYG_005-11a"/>
　　湖洑上塜繫舟丁山田舍小憇<lb/>
清溪三百曲一片春風緑茅屋有人家窈窕閉深竹老<lb/>
去耽田里寓目快親矚風漪巻翠綃雲巘鏤蒼玉尋盟<lb/>
喚白鷗解佩贖黄犢獨嘯無一人傳聲滿空谷<lb/>
　　舟次蜀山遇大風雨<lb/>
阿香推雷車躡雲捕黄蛇打頭風似箭注面雨如麻篙<lb/>
師不改色移舟並蒼霞結纜繫桑本小定起復挐畏途<lb/>
失九折迷津悟三叉誰知一笑中平地有褒斜<lb/>
<pb n="KR4d0179_WYG_005-11b"/>
　　讀史<lb/>
莫羨馬革裹猶堪桞車囚誰令骨作鯁且慕舌為柔自<lb/>
笑丹心折人言老語偷直將輪覆井仍取帶維舟唾面<lb/>
我勿拭溺灰汝何尤君看簀中屍起斷魏齊頭<lb/>
　　臨安道中<lb/>
莽莽原野逈練練沙水清逕封面苔滑樹隕風籜鳴小<lb/>
立聴鳥語深尋見魚行夕陽紅未斂彷彿見參横<lb/>
　　二<lb/>
<pb n="KR4d0179_WYG_005-12a"/>
㣲流隱復見一曲宛秋蛇栁老蟲書葉湖平鳥篆沙青<lb/>
鞋踏雨滑烏帽倚風斜何處堪攜手宜城賣酒家<lb/>
　　將軍樹<lb/>
當年樹下遂兒嬉直到將軍衣錦時老榦千年龍化<hi>闕</hi>
　<lb/>
　　廣教寺種玉軒<lb/>
道人餘浄業種竹抱雲深野色禪忩近秋聲客枕喧持<lb/>
鉏掀鼠壌插棘䕶龍孫不放纎塵至清暉自滿門<lb/>
<pb n="KR4d0179_WYG_005-12b"/>
　　廣教寺湧翠閣<lb/>
髙夢縹渺冠曽巔一握孤雲尺五天試向堂前參翠栢<lb/>
要看地底出青蓮<lb/>
　　某送妻母章碩人之𦵏道過紫藤省拜妻祖莊敏<lb/>
　　　公及妻伯叔諸公之墓題聖因寺之壁<lb/>
宰樹連山淚葉春纍纍髙塜臥麒麟羊曇一慟西州去<lb/>
華屋生存有幾人<lb/>
　　臨安羅氏占春軒<lb/>
<pb n="KR4d0179_WYG_005-13a"/>
扶踈繞屋樹葱蘢一笑歡迎得此翁燕麥兎葵俱埽地<lb/>
只栽桃李占春風<lb/>
　　寄題宜陽山周氏隱居五首<lb/>
　　　妙光菴<lb/>
孤烟抱水村落日滿雲樹亂山如連環楊栁是門處青<lb/>
繚竹谿灣翠㸃苔石路鍾魚寂無聲白日掩僧户苔盌<lb/>
酌雲腴香篆擢煙縷坐穏不知夕炯炯山月吐<lb/>
　　　佚老堂<lb/>
<pb n="KR4d0179_WYG_005-13b"/>
浮生知幾何聞道苦不早過眼電掣雲轉看露晞草匆<lb/>
匆已解鑣馬鬛翳蓬葆夫君悟無生不待鬚髪皓朝行<lb/>
青谿曲暮宿白雲道柴門鳥跡絶槁葉風自埽竹間雨<lb/>
泠泠花上日杲杲坐對五大夫自足休吾老<hi>堂之北有松一本五</hi>
<hi>枝蔣宣卿龍圗名之曰五秀</hi>
　　　栁塘漁舍<lb/>
老來厭朝市静占五百弓山稜瘦如削水面清若空行<lb/>
穿萬蓋青臥載一葉紅黄甘千頭奴白鳬五尺童銀刀<lb/>
<pb n="KR4d0179_WYG_005-14a"/>
貫翠縷象鼻巻碧筩一時百不知漁父真家風幽尋屬<lb/>
無事散此九節笻空濛水雲裏端坐畫屏中<lb/>
　　　環翠亭<lb/>
樵磴盤蒼巘漁磯俯碧潭羣尖清染黛一曲翠挼藍冉<lb/>
冉松雲細娟娟竹露涵春風萬楊栁緑影亂毿毿<lb/>
　　　五秀堂<lb/>
一幹中柴立校柯擁四垂定知三世種已長五孫枝端<lb/>
是神明力非關雨露私躊躇三帀繞為賦角弓詩<hi>角弓事見</hi>
<pb n="KR4d0179_WYG_005-14b"/>
<hi>左傳</hi>
　　卓持者手持笻竹見遺書六言<lb/>
滇池赤藤使者太乙青藜老仙如何一笻九節拄到玉<lb/>
女盆邊<lb/>
　　喜陳紹曽至<lb/>
雨苔荒逕石風葉擁門衡破甑渠能過虚舟任自横燭<lb/>
殘無共影谷應有同聲試問門前轍多應是友生<lb/>
　　重陽前数日㣲暑小雨遂凉<lb/>
<pb n="KR4d0179_WYG_005-15a"/>
小雨送殘暑新凉入郊墟丹葉互明滅𤣥雲自巻舒行<lb/>
螘尚移垤盤蝸已伏廬翛翛風響變零落扇恩踈<lb/>
　　二<lb/>
披衣趂雞晨耿耿殘月曙林表霽霞升青紅滿雲樹凉<lb/>
蟬猶抱葉寒蟲欲壞户行行繞黄菊狼藉衣上露<lb/>
　　崑山道中<lb/>
歸鳥破烟沒飛泉隔隴分松門挂踈雨樵路蹋行雲獨<lb/>
徃隨漫興髙談遺世紛悠然一杯酒可以傲人羣<lb/>
<pb n="KR4d0179_WYG_005-15b"/>
　　二<lb/>
日脚䘖半璧江面横匹素一片黄蘆荻摵摵風景暮閒<lb/>
枕曲肱眠自琢撚鬚句稍稍山月吐已復草多露<lb/>
　　次韻葉首善龍圖見寄<lb/>
十年流落臥漳濱種秫畦蔬手自親心似疲牛猶喘月<lb/>
身如病木豈知春試彈長鋏撩公子忽解綈袍值故人<lb/>
健筆縱横驚老眼恍疑帝所夣韶鈞<lb/>
　　呉漢逸家荆谿蓄古書奇器甚富余欲造觀而未<lb/>
<pb n="KR4d0179_WYG_005-16a"/>
　　　果賦小詩先之<lb/>
髙人卧江海烟雨三家村白眼憎俗徒青山自當門披<lb/>
圖望千載耿耿尚自存金鑄騕褭蹄漆書科蚪文虬螭<lb/>
盤六印犧象刻四尊劍包虎皮斑琹漫蛇腹紋猶吐星<lb/>
芒寒尚帶雷斧痕吾亦望古者昻昻真戴盆儻未倚門<lb/>
揮應許置榻論從公問奇字載酒過子雲<lb/>
　　題删定侄畫巻六言<lb/>
筆下鑿開混沌眼中見此崔嵬海上神鼇負出天邊靈<lb/>
<pb n="KR4d0179_WYG_005-16b"/>
鷲飛來<lb/>
　　二<lb/>
水邊兩鵠語時山下一牛鳴地蒼梧翠竹森然長與閒<lb/>
雲卧起<lb/>
　　寄題四明呉勰拙軒<lb/>
分寸躋攀曳九牛一錐無地拙于鳩穿針結縷非吾事<lb/>
不上天孫乞巧樓<lb/>
　　二<lb/>
<pb n="KR4d0179_WYG_005-17a"/>
老罷誰當問喘牛羈栖具作寄巢鳩葢茅一把藏吾拙<lb/>
便是元龍百尺樓<lb/>
　　寄題臨安王氏通幽軒<lb/>
翠樾兩檐交復紫苔一徑㣲通雨籜猶含夏緑風苞已<lb/>
褪春紅<lb/>
　　栁<lb/>
修纎似束楚腰支楊栁春風二月時金地化身千佛眼<lb/>
錦江新様十宮眉<lb/>
<pb n="KR4d0179_WYG_005-17b"/>
　　雨<lb/>
山空發清响樓逈落餘飛掩冉花頭重渾酣水面肥喧<lb/>
豗沉地鏡飄洒浄垣衣數㸃蒼茫裏飢烏接翅歸<lb/>
　　二<lb/>
淅瀝珠跳瓦淋浪綆縋簷園林春寂寂燈火夜厭厭寒<lb/>
着衣稜起愁牽酒户添詩翁獨無事危坐撚衰髯<lb/>
　　送僧徳最<lb/>
剥啄動柴荆相看兩眼青詩如雲態度人似鶴儀形妙<lb/>
<pb n="KR4d0179_WYG_005-18a"/>
斵窺天巧哀彈感夢靈定知花雨裏亂石㸃頭聴<lb/>
　　朱彦直穹石堂<lb/>
擬把髙天補曽將巨海填猶殘如蝸練尚帶祖龍鞭勢<lb/>
重坤輿壯根剪粤嶠連孤騫摶鷲羽突立冠鼇顛錫號<lb/>
俄三品論材但一拳誰令此奇偉偃卧獨魁然<lb/>
　　小園春事<lb/>
屋頭喚雨泥滑滑萬瓦紛披土囊發西園春事一時休<lb/>
繁紅漫亂烟脂雪緑蘿髙張翠蓋羽蒼巘中斷青玉玦<lb/>
<pb n="KR4d0179_WYG_005-18b"/>
不見枝上一㸃紅千頃桑麻光似潑<lb/>
　　二<lb/>
小園花栁春争發風雨顛狂二三月斷梗梢空轉若蓬<lb/>
細紅糝逕繁如纈巨看繞屋溜潺潺可厭觸途泥活活<lb/>
不妨暫柅故人車大似陳公井中轄<lb/>
　　夏日田舍<lb/>
斷塹䟽新碧長林鶩逺揚魚跳蒲葉偃鵲起樹頭昻覔<lb/>
句投詩社逃禪入醉鄉夢回殘酒裏月可一庭芳<lb/>
<pb n="KR4d0179_WYG_005-19a"/>
　　二<lb/>
麥卧黄雲壠秧分緑錦畦犬來迎客怒鳥去背人啼虺<lb/>
虺飢雷吼昏昏醉纈迷只疑塵土涰獨自照清溪<lb/>
　　夏日京口道中<lb/>
冉冉征途去耽耽畏日長枕流浣清泚倚樹憇蒼凉蟬<lb/>
抱風枝响螢升露草光不眠愁獨夜臥看月侵床<lb/>
　　二<lb/>
亭臯一雨過清飈吹面凉雲綻微月吐引盃吸空光獨<lb/>
<pb n="KR4d0179_WYG_005-19b"/>
詣敞神界㝠搜破天荒扣舷歌小海幽意滿滄浪<lb/>
　　京口普照寺<lb/>
敗屋茨生草崩崖蔓老藤布金無長者持鉢有殘僧撥<lb/>
刺魚跳釡睢盱䑕瞰燈炎炎三伏暑岑絶冷如氷<lb/>
　　都統劉侯築新第不居供佛其中號布金庵遣騎<lb/>
　　　入泉南迎山老主之<lb/>
羣魔起為祟百堵焮作灰那聞五花葉但見一莓苔將<lb/>
軍道南宅萬礎蟠金瑰天瑞黄鶴下地湧青蓮開老倦<lb/>
<pb n="KR4d0179_WYG_005-20a"/>
逃禪去大士問疾來龍天擁猊坐百蠻奮春雷<hi>一莓苔見杜子</hi>
<hi>美詩</hi>
　　呉門道中<lb/>
小橋分路各西東寂寂松忩半掩蓬客夢悠揚殘酒裏<lb/>
一池荷葉雨聲中<lb/>
　　魏江道上得小庵解裝小偈<lb/>
老栁當門翠十尋桑麻一曲窈然深蒼苔滿地無人埽<lb/>
只有酴醿一架隂<lb/>
<pb n="KR4d0179_WYG_005-20b"/>
　　示鶴林山老<lb/>
應化來江右乗流出嶠南後身逢七七前話續三三坐<lb/>
見諸天繞來聴二士談更無木上坐只有佛同龕<lb/>
　　二<lb/>
一别三千里重臨十二年霜蒹空老矣雪柏自依然習<lb/>
氣詩情在真心佛果圓相看無一語趺坐炷爐烟<lb/>
　　宜興林尉山父巢仙亭<lb/>
半篙淥漲狎鷗邊萬㸃青尖拄笏前水色山容鬭清好<lb/>
<pb n="KR4d0179_WYG_005-21a"/>
呉中關市有巢仙<lb/>
　　二<lb/>
且可浮沉隨俗裏更將強健鬭<hi>闕</hi>前懸知天上多官府<lb/>
盍向人中作地仙<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集卷三十六</head> <lb/>
    <p>
<pb n="KR4d0179_WYG_036-1a"/>
欽定四庫全書<lb/>
　鴻慶居士集卷三十六<lb/>
　　　　　　　　　　　　　宋　孫覿　撰<lb/>
　墓誌銘<lb/>
　　宋故特進觀文殿大學士河南郡開國公致仕贈<lb/>
　　　少師万俟公墓誌銘<lb/>
紹興乙亥冬十月太師秦公檜薨天子慨然收威柄為<lb/>
治道之首屏逺壬佞驛召故老于湖海數千里之外于<lb/>
<pb n="KR4d0179_WYG_036-1b"/>
是右丞相万俟公復資政殿學士提舉萬夀觀兼侍讀<lb/>
道進左通奉大夫賜札趣還問賫甚寵越明年三月公<lb/>
自沅湘至翌日入見除叅知政事當是時天子厲精更<lb/>
化一時丞輔諫爭侍從之臣皆上親擢公纔被斥去國<lb/>
十五年上記其忠即日馳召既見條五事以獻曰綱紀<lb/>
曰人材曰財用曰軍政曰風俗其畧以為權臣執國命<lb/>
威福之柄下移人不知有其上故相舊弼擯斥殆盡讒<lb/>
佞欺負之徒造為險膚中傷善類人自不保道路以目<lb/>
<pb n="KR4d0179_WYG_036-2a"/>
貪夫暴吏接取無藝公私埽地赤立而大臣姻族之家<lb/>
粟窖金穴至不可校軍政墜壊士不知勞將帥豢養于<lb/>
富貴之樂一旦有緩急皆不足恃士風不競避讒畏譏<lb/>
襲常蹈故隨波湛浮無致身許國之忠陳義凛然皆世<lb/>
務之要不旬月拜左宣奉大夫尚書左僕射同中書門<lb/>
下平章事縉紳相慶大賢得路必將盡行其言副聖主<lb/>
倚注責成之重而公病不能朝以二十七年三月辛卯<lb/>
薨于位嗚呼命矣方公以病告也上飭中貴人挾太醫<lb/>
<pb n="KR4d0179_WYG_036-2b"/>
診視親御翰墨諭以調䕶之宜尚方名劑遣騎馳賜相<lb/>
屬于道公頓首表謝曰臣不幸犬馬之病寖革自度不<lb/>
能復任陛下之事矣願上還印綬乞骸骨手詔慰諭還<lb/>
其奏章再上除特進觀文殿大學士致仕制甫下而公<lb/>
薨聞天子震悼輟視朝賜東園秘器龍腦水銀以殮賻<lb/>
金帛六千贈少師官其子孫十二人又授二子夷中致<lb/>
中直秘閣勅内侍副都知衛茂實典䕶喪事賻恤加等<lb/>
勿拘令式諸孤擇日奉公之柩歸𦵏衡州又詔兩淛轉<lb/>
<pb n="KR4d0179_WYG_036-3a"/>
運使江南東路總領司具舟䕶送所在官給𦵏費隠卒<lb/>
崇終恩禮哀榮可謂盛矣公諱卨字元忠姓万俟氏有<lb/>
諱晉者與其子洛具為太史大司馬録尚書亊顯于後<lb/>
魏北齊之際其後有籍于開封不知其始所以從公實<lb/>
開封武陽縣人曾祖琰贈太保妣盧氏福國夫人祖敏<lb/>
贈太師妣楊氏衛國夫人趙氏楚國夫人父湜大中大<lb/>
夫致仕贈太師妣李氏秦國夫人侯氏兾國夫人公幼<lb/>
奇頴有大志讀書屬文自刻厲志忘晝夜寒暑而語出<lb/>
<pb n="KR4d0179_WYG_036-3b"/>
驚人太師異之曰吾有子矣政和二年試太學上舍中<lb/>
乙科調恩州司法叅軍未赴選授相州州學教授代還<lb/>
授頴昌府府學教授用舉者改宣教郎除太學録建炎<lb/>
二年除樞密院編修官遷尚書比部員外郎時兵變江<lb/>
淮間羣盗蜂出焚剽州縣無寧嵗公不自克請宫祠便<lb/>
親養得主管亳州眀道宫丁冀國夫人憂憂除除荆湖<lb/>
北路轉運判官又丁太師憂免喪提㸃荆湖北路刑獄<lb/>
秩滿造朝除湖南路轉運判官陛見擢監察御史遷右<lb/>
<pb n="KR4d0179_WYG_036-4a"/>
正言右諫議大夫御史中丞兼侍讀是歲紹興十二年<lb/>
也公好善惡惡出于天性時方多故武夫怙亂咸驕蹇<lb/>
不奉法澧州名賊伍俊者殺其首歸詔授秀州兵馬鈐<lb/>
轄遷延不赴貪暴為閭里患公語荆南帥曰俊不就官<lb/>
變生肘腋不可悔已可辟置麾下徐觀其所為乃可制<lb/>
也帥曰諾表其事于朝改授副總管俊喜而受命未幾<lb/>
謀據城以叛捕置獄遂除之又言諸大將起于行伍知<lb/>
利不知義畏死不畏法髙官大職子女玉帛已極其富<lb/>
<pb n="KR4d0179_WYG_036-4b"/>
貴之欲盍示以逗遛之罰敗亡之誅不用命之戮使之<lb/>
懼劉光世建請舒蘄等五州為一司選置將吏宿兵其<lb/>
中為藩籬之衞公言光世五州以為根將乃斥旁近地<lb/>
自廣以襲唐季藩鎮潛悖之逆岳飛議棄兩淮地専守<lb/>
大江以南公言飛提重兵十餘萬無横草之勞但言棄<lb/>
南淮以動朝廷此不臣之漸䕫路漕臣李坰奏劾知萬<lb/>
州馮時行跋扈遂起詔獄捕繫數百人公言萬州一障<lb/>
塊然在荒茅篁竹中僅比東南一大聚落耳時行以職<lb/>
<pb n="KR4d0179_WYG_036-5a"/>
事抗轉運使誣以跋扈遽興大獄連逮士辜豈宜付外<lb/>
臺耳目之寄又言郴韶泉晉四州吏鬻獄受賕執殺平<lb/>
民縱釋有罪當伏重誅以謝天下而又言使相遇郊恩<lb/>
奏任子孫盍循舊典今邊虞未靖宜復勇爵以厲爪牙<lb/>
之士蹶張超距之流而専補文資非是公在臺諫論事<lb/>
如此于是上韙其言皆以為善而公由此大用矣徽宗<lb/>
皇帝梓還詔公為永祐陵殯宫按行使竣事還奏拜中<lb/>
大夫參知政事俄充金國報謝使上顧公曰使事言旋<lb/>
<pb n="KR4d0179_WYG_036-5b"/>
復有此授以卿體國勉為朕行公對曰陛下屬時艱難<lb/>
嗣承大統上皇陵廟之奉聖母東朝之養聖心焦勞固<lb/>
非一日日者獨斷屈己消兵以交隣國天人同符捷逾<lb/>
響報送往事居悉如聖志臣誤䝉職擢叨塵貳府躬持<lb/>
書幣命萬里絶域實預榮焉行次京師奴𨽻輩有為人<lb/>
致書訪其子者北使為言公曰兩朝以玉帛相見而後<lb/>
敢以私書入境然而父子之情不過候安否耳發書視<lb/>
之如公言次涿州又以南官毆檐夫者告曰一行裝齎<lb/>
<pb n="KR4d0179_WYG_036-6a"/>
悉以車載不復調夫矣公曰毆檐夫者請得主名治之<lb/>
不調夫則止于此以聽大國之命語塞遂以使還提舉<lb/>
誰定一司勅令書成遷左通奉大夫公之復命也宰相<lb/>
秦檜假金人譽已數十言屬公紿上公退而歎曰丞相<lb/>
訹我面謾我戴天履地忍為此乎卒不從他日議政意<lb/>
象愠怒聲色赫然無復同寅共政之意一日奏事退坐<lb/>
殿廬中批上㫖輒除官以私所厚者吏鈐紙尾進公拱<lb/>
手徐曰偶不聞聖語却之不視檜大怒自是不交一談<lb/>
<pb n="KR4d0179_WYG_036-6b"/>
而言章亦踵至罷為資政殿學士除郡公入辭自言曰<lb/>
臣無他長孤立一意事陛下而以天日在上忠邪自見<lb/>
庶幾異時復望清光猶有以藉口而上眷公之意未衰<lb/>
也天語從容問勞深厚且諭以賜環之命公曲謝至<lb/>
六七檜意公議已愈怒章復上奪職提舉江州太平宫<lb/>
論奏不已降授中大夫歸州居住公杜門屏處人莫見<lb/>
其面者七年己巳郊赦量移沅州建炎之亂公避地沅<lb/>
湘間安撫使用便宜檄公攝州事㑹劇賊曹成擁衆數<lb/>
<pb n="KR4d0179_WYG_036-7a"/>
萬奄至城小而惡太師年九十歲在焉太師曰沅人視<lb/>
我為去就吾去則牽而潰矣堅卧不動公晨夜廬城上<lb/>
召土豪集丁壯具矢石聚芻糧閉壁以老其衆凡二十<lb/>
七日成食盡引去沅人曰生我者万俟公也及是公來<lb/>
老壯歡迎數十里不絶又將除地築室館公公笑謝不<lb/>
願得官屋數楹居之不蔽風雨又七年召還復知政事<lb/>
遂當國公忠信以事上不敢欺平恕以待下不以詭激<lb/>
之行三任内外學官尊奬賢能士有片長寸善如在已<lb/>
<pb n="KR4d0179_WYG_036-7b"/>
汲汲然惟恐不聞于時四為監司郡太守有惠愛評刑<lb/>
議獄傳經據古誼多所平反徧厯臺諫不營黨援自結<lb/>
主知遂大參政權臣擅朝朋奸㒺上公獨持一心顛頓<lb/>
困窮僨然而起公獨守一道天子虚已聽公公亦奮然<lb/>
任天下之重以就功名而天不假齡俄以病告百不一<lb/>
施賫恨而沒此有志之士識與不識莫不咨嗟太息而<lb/>
至於流涕也公常提舉實録院皇太后還御宫寢纂次<lb/>
回鑾事書實成進左銀青光禄大夫又以刋修貢舉條<lb/>
<pb n="KR4d0179_WYG_036-8a"/>
法進金紫光禄大夫封河南郡開國公食邑四千九百<lb/>
户食實封一千九百户享年七十五配侯氏故承議郎<lb/>
薦之女封同安郡夫人先公卒贈榮國夫人五男子曰<lb/>
夷中右承奉郎直秘閣曰致中右承事郎直秘閣曰居<lb/>
中曰有中曰粹中四女右修職郎李詡右儒林郎呉銓<lb/>
其壻也二人在室孫男女九人男曰侃曰傳曰倬曰佀<lb/>
女尚幼公姿度夷曠胸中無疑事交朋友待僚吏恭謹<lb/>
恂恂䕶其短而樂道其善無貴賤少長賢不肖皆得其<lb/>
<pb n="KR4d0179_WYG_036-8b"/>
懽心至于處决大議志守端直果敢明達亦不茍且而<lb/>
妄隨權門如市氣燄薫灼可爍金石公如砥柱屹立于<lb/>
回波急洑中不可移奪葢古所謂大臣者在事五十年<lb/>
起布衣至宰相進登廟堂退伏田里盛衰之變備矣而<lb/>
奉身清約如一日無小異危坐一室左右圖書究觀古<lb/>
聖賢窮達出處顯晦之節為修身之法而不知富貴貧<lb/>
賤之可擇而取也太師素貧不治生事至公益務施貸<lb/>
所得俸賜分贍族黨任子恩先兄弟之子比公薨而二<lb/>
<pb n="KR4d0179_WYG_036-9a"/>
子四孫皆未仕諸孤以其年十二月己酉𦵏公于某縣<lb/>
某鄉之原宣和末某領國子嘗與公同僚矣公柩次毘<lb/>
陵亟具小舟馳弔而已二直閣泣請銘某辭不敢又曰<lb/>
先公每得公文開讀三過稱嘆不去手先公平生大節<lb/>
皆可考信幸公書而刻之納諸壙中地下有知殆為慰<lb/>
焉某曰公王佐之學也出陪興運雖剛方難合屢以儳<lb/>
蹶而先甲之言簡在上心十年後有符節之合道逺年<lb/>
徂竟以身狥君臣之恩有始有卒可以褒勸後世故如<lb/>
<pb n="KR4d0179_WYG_036-9b"/>
右詩書所載銘曰<lb/>
彼小人儒甚口詩書蠟言梔貌堯舜之徒既適可願盡<lb/>
反其故芻狗已陳棄不復顧孰知我公屹若岱嵩巍巍<lb/>
昂昂萬物之宗自初筮仕以至謀國時止時行允蹈一<lb/>
德公丞御史督制數州耘之鉏之以殖善柔公長諫垣<lb/>
三友之益造膝陳謨夜半前席炎凉百態覆却萬方匪<lb/>
通匪介徐公之常朝四暮三輕愠易喜匪戚匪欣令尹<lb/>
之仕蹇蹇一節不欺為忠踐艱履險誼不營躬誰私黨<lb/>
<pb n="KR4d0179_WYG_036-10a"/>
讐一日三禠曲突之騐僨而復起帝曰歸哉柏車崇崇<lb/>
如左右手以訖爾庸道逺年徂命也不淑殄瘁之哀百<lb/>
身莫贖訃聞震悼胡不憖遺閔有加錫天子之思公則<lb/>
逝矣易名有諡追榮有誥議行有誄又將有史以詔無<lb/>
窮相以銘詩閟于幽宫<lb/>
　　宋故右朝奉大夫致仕周公墓誌銘<lb/>
周氏先世避五季之亂已力田為生業宋興二葉有十<lb/>
公者積徳累善為鄉縣所推號里長者嘗輦一巨碣置<lb/>
<pb n="KR4d0179_WYG_036-10b"/>
庭中戒家人曰吾後世之興有以禄仕起家亢吾宗者<lb/>
著吾平生終始刻其上此石所以誌也閱三世有孫右<lb/>
朝奉大夫諱廷俊生子曰執羔宣和末徽宗御便殿策<lb/>
以當世時務奏篇上擢為第二除太學博士厯踐臺省<lb/>
進禮部侍郎待制敷文閣典五大州為方伯周氏浸大<lb/>
矣于時奉大夫之命徵余文記十公所遺石表之墓道<lb/>
余歎曰十公乃與天通耶後二年當紹興三十二年大<lb/>
夫公年八十九以四月十二日感㣲疾卒待制公屬予<lb/>
<pb n="KR4d0179_WYG_036-11a"/>
銘其葬公字彦直信州弋陽縣人曽祖父坦即十公也<lb/>
祖備考知雄韶州樂昌縣主簿周氏自十公命儒教子<lb/>
今六世皆以通經學古為事公少力學自立尤工詞賦<lb/>
㑹樂昌以喪歸伯兄早世方治𦵏送一弟又遇疾死顧<lb/>
影孑然家事亦兹出一門賓祭衣服之奉正事之諭外<lb/>
姻屬人之問皆自公出而讀書著文猶不輟待制生十<lb/>
歲時屬文辭語出驚人公喜曰吾有子矣遂不復治舉<lb/>
子業久之待制策髙第至大官天子疏恩命公承事郎<lb/>
<pb n="KR4d0179_WYG_036-11b"/>
凡十封為右朝奉大夫致仕待制為郎時以所遷一官<lb/>
奏换公五品服太母慶夀恩又賜服金紫余嘗讀仁宗<lb/>
實録景祐初知樞密院李公諮臨江新喻人其父文捷<lb/>
以諮貴拜十一官于家終尚書刑部郎中書之國史皆<lb/>
為天下父子希濶之榮今公亦以子貴拜十官為烈大<lb/>
夫與李氏相望百年間異日史官又將著之典冊以詔<lb/>
無窮嗚呼盛矣哉公心平行髙言笑不妄接遇長少戚<lb/>
疏常欲處之于無過之地間讀前人家訓可為後法者<lb/>
<pb n="KR4d0179_WYG_036-12a"/>
大字傳寫掲之曰此亦書紳之意閱邸報見士大夫觸<lb/>
法抵罪則喟然動容為之嘆惜兄之子出分里中兼并<lb/>
之豪以倍直質其田為必得之計公曰吾母應氏青氊<lb/>
故物也不可勤一費按親鄰條令馳告縣償其直而贖<lb/>
歸之為錢八十七萬云喜施貸凡有丐請無但已者事<lb/>
佛甚謹讀其書三復曰一切世諦空幻之非實信如所<lb/>
云也故鄉一之評謂公行事多類十公者公清淨寡慾<lb/>
老益精明待制守眉山始聞命曰親年八十一豈堪乗<lb/>
<pb n="KR4d0179_WYG_036-12b"/>
劍門蜀棧之險即日上書丐免公曰汝不聞王尊叱馭<lb/>
耶吾雖老尚堪一行與汝共載而往歲餘移鎮䕫子道<lb/>
途所過二川三峽一山之阻一泉之涯靡不逰而巫山<lb/>
祠三逰在高岩窮絶處磴道艱滑車馬不能至公拄一<lb/>
策褰衣而上雖少壯者莫能追也待制請便郡守貴池<lb/>
徙番陽去鄉州數百里公安車過家從常數往來命巵<lb/>
酒道舊故以為笑樂名書朝籍佩服三品無朝衙夕坐<lb/>
官簿之拘而日享三牲五鼎二千石之奉待制除江西<lb/>
<pb n="KR4d0179_WYG_036-13a"/>
太師候吏來迎牙兵千餘人旗纛鼓吹帕首<graphic n="KR1639" url="https://raw.githubusercontent.com/kanripo/KR-Gaiji/master/images/KR1639.png" mimeType="image/png"/>鞾充滿<lb/>
門巷公雖卧疾猶令治酒食勞餉又發廪粟周其乏才<lb/>
三日公易簀矣將吏奔走給喪事如在官府大歛已羅<lb/>
拜庭下辭去里父老聚觀太息以謂五福兼備始卒哀<lb/>
榮如公未曽有也元配呉氏忠州文學季文之女今配<lb/>
劉氏亦前卒並贈宜人三男子長即執羔也左朝散大<lb/>
夫充敷文閣待制知洪州江南西路安撫使馬步兵都<lb/>
督總管兼營田使次紱先公十年卒次執誼一女適進<lb/>
<pb n="KR4d0179_WYG_036-13b"/>
士余億年皆呉出也孫男七人誾閲閎閌闡闓闢右<lb/>
宣教郎監行在𣙜貨務都茶場閎右從事郎江南西路<lb/>
轉運司幹辦公事闢右承奉郎孫女七人右宣義郎主<lb/>
管台州崇道觀陳偉節右承事郎監潭州南嶽廟張曼<lb/>
容通仕郎李邦進士宣良翰方如晦符愬程繪其壻也<lb/>
曽孫男女九人執羔等卜以隆興元年正月己酉奉公<lb/>
之柩𦵏前田原十公之次而公所自卜也于是待制公<lb/>
以書來告曰周氏世有隂徳至我先君不大顯于其躬<lb/>
<pb n="KR4d0179_WYG_036-14a"/>
而以燕厥後予小子被遇四朝持槖備廿泉寺臣之列<lb/>
人徒見周氏之興而不知我世積累之所自其可無銘<lb/>
銘曰<lb/>
種木十圍蔽芾其隂老榦生菌孫枝出林周氏種徳為<lb/>
山九仞封之列之百年而信赫赫大夫襮順裏方續聞<lb/>
成宗纂紹有光燕壺發祥克生賢子名駒墮田一日千<lb/>
里公亦爵位坐閱九遷紫綬金章拜後拜前綵衣奉輿<lb/>
朱輪華轂夀八十九考終五福子孫受祉慶逺彌長如<lb/>
<pb n="KR4d0179_WYG_036-14b"/>
川方至河公望洋前地之原卜此𤣥宅公孤追榮嗣有<lb/>
褒冊<lb/>
　　宋故撫幹周府君墓誌銘<lb/>
紹興三十二年正月辛丑㑹稽周府君以疾卒將葬而<lb/>
余之壻右朝奉郎李濱老方從事在越諸孤狀君行治<lb/>
屬濱老以書來告曰周君㑹稽嵊縣人沉毅有智畧為<lb/>
縣之豪長者未嘗讀詩書而劇談世事斟酌可否皆中<lb/>
理未嘗習律令而檢身律物處白是非皆應法齊家如<lb/>
<pb n="KR4d0179_WYG_036-15a"/>
官府事無巨細畢入于規矩居鄉里人以緩急叩門不<lb/>
以在亡為解以故王公貴人州刺史縣大夫皆喜與之<lb/>
逰而浮沉里閭卒不為世用以死其子汝能者以文有<lb/>
聲場屋間不逺千里欲請公文誌其墓余復書許之以<lb/>
病久不果而請益勤遂次其語為銘君諱侁字正文曾<lb/>
大父惟大父過父瑜世以力田殖其家至君而滋大叅<lb/>
知政事沈與求奏授承信郎監婺州永康縣酒稅不赴<lb/>
而獨喜命儒以教子除治舍館捐重幣迎賓師市書數<lb/>
<pb n="KR4d0179_WYG_036-15b"/>
千卷朝吟夜誦陶濡醇懿文采燦然一日明試于有司<lb/>
子姪三人連名並中而汝能為舉首汝士逺登進士第<lb/>
居無幾汝能者再試禮部又中一科于是㑹稽周氏為<lb/>
東周望族歲饑羣惡相煽而起晝行剽夜依山柵險隘<lb/>
以自固君語伯氏曰里中惡少年相顧未發不先事折<lb/>
其萌則變生肘腋不可悔矣乃出槖金發廪粟招募得<lb/>
數百人部勒以軍法鉦鼔之聲震山谷羣偷讋焉已而<lb/>
將吏移兵捕誅君曰鼠盗狗偷為饑所驅耳迫之將致<lb/>
<pb n="KR4d0179_WYG_036-16a"/>
死以抗吾軍苐陳兵壓其壘傳一檄召之可毋戰而降<lb/>
也從之而渠率盡出方議班旋有利其貲者曰餘黨未<lb/>
除曷覆其巢以弭後患君又力爭不可曰玉石俱焚矣<lb/>
于是不戮一人而罷府帥多君之畫辟除安撫司准備<lb/>
差遣辭不就縣瀕雨暴漲水冒田泡民廬居人栖木上<lb/>
以避君具舟栰糗糒往飼之收載以歸全活不可勝數<lb/>
水降縣徵租如令君詣府白衣白洚水之害死者已矣<lb/>
生者散為流丐錢竟不可得守令且負殿奈何尹悟上<lb/>
<pb n="KR4d0179_WYG_036-16b"/>
之朝未㡬免符下惟水所不至輸之君資慨慷尤知取<lb/>
予歲惡大家閉糴邀善賈而君獨發藏粟下其估舉子<lb/>
錢者水潦之後不能償折劵焚之儲藥石以待病者給<lb/>
棺轊以歛死而無以葬者又連數十舟跨兩谿間為梁<lb/>
以利涉者以故屬纊之日士大夫與内外屬人弔哭咸<lb/>
盡哀而里巷小民皆出涕享年六十一娶房氏有淑徳<lb/>
馴行君疎財好義振貧窮供佛僧建塔廟崇像設費以<lb/>
萬計夫人有助焉簽書樞密院王倫欲薦君君辭乃奏<lb/>
<pb n="KR4d0179_WYG_036-17a"/>
請冠帔以賜夀六十五前君兩月卒四男子長汝賢幹<lb/>
蠱有父風次汝弼早卒次即汝能佐迪功郎眀州鄞縣<lb/>
主簿次汝礪二女適進士盛示右迪功郎徐汝爕孫男<lb/>
女十二人男之元之茂之翰之望之邵之美女適左迪<lb/>
功郎明州慈溪縣主簿陳加善餘尚幼其孤以明年十<lb/>
月某甲子葬君于縣之㳺謝鄉黄沙之原舉房夫人以<lb/>
祔諸孤侍兩殯執喪盡禮俄産三芝于寢中色黄而澤<lb/>
安瑞牒所謂金芝者人以純孝之感也銘曰<lb/>
<pb n="KR4d0179_WYG_036-17b"/>
剡之水可舟載徳奕世兮與之交逰剡之山可囿種徳<lb/>
百年兮與之競秀水深土厚兮首一邱雖死不忘兮故<lb/>
曰夀<lb/>
　　宋故鄒府君次魏墓誌銘<lb/>
臨川自丞相王文公以鴻儒碩學啟建後覺為大宗師<lb/>
天下之俗一變通經學古尊王賤霸源源然日入于道<lb/>
德矣紹興初余以臨安尹觸罪徙嶺表奏臨行道訪公<lb/>
之遺則墓木拱矣而流風遺韵猶存乎弦歌之音舞雩<lb/>
<pb n="KR4d0179_WYG_036-18a"/>
之詠彬彬如齊魯焉當是時郡人鄒君次魏者始從余<lb/>
逰自六經百氏諸子之書與太史公所記無不讀文詞<lb/>
古雅深厚淡而有典則笑語不妄進止可識未嘗佚逰<lb/>
燕媠以棄一日葢先君之澤比余䝉恩北歸積六七年<lb/>
相望二千里次魏惠然過余學益博行益髙文益奇雄<lb/>
深辨麗亹亹然萬言終不肯出一技投衆人之耳目以<lb/>
阿世俗之所好嘗隨計一試禮部率齟齬不合而驁然<lb/>
不屑直意慕古作者于千百歲之上惜乎未見其止而<lb/>
<pb n="KR4d0179_WYG_036-18b"/>
遇疾以沒年四十二實紹興十六年某月某甲子也于<lb/>
是次魏之友黄允元狀君行事世次來請曰次魏著書<lb/>
探道師慕賢達固馳騁一世以就功名而天不假年不<lb/>
究于施設不博見于天下竟賫恨以沒而後之名猶有<lb/>
待而傳也公宜銘遂敘而銘之次魏諱宗謨姓鄒氏次<lb/>
魏其字也曽大父齊宣義郎大父餘建中靖國間厯三<lb/>
院為侍御史與鄒志完陳瑩中江民表同時任言職其<lb/>
言専以銷朋比開公道為急崇寧初新將相用事得罪<lb/>
<pb n="KR4d0179_WYG_036-19a"/>
貶死父陶字志新名臣子潔修介持有奇操里中伏其髙次<lb/>
魏娶某氏某官某之女生四男子也升卿子卿春卿夏卿女<lb/>
二適甘以寧趙良史皆善士孫男二人以二十年十二月十<lb/>
七日葬于宜黄縣吳城之原初次魏之亡也志新哭之過時<lb/>
而悲余移書勉之曰死生夀夭天也公其如天乎何余聞人<lb/>
衆者勝天天定能勝人鄒氏以儒名家父子祖孫種德藝善<lb/>
閲三世矣第少忍以待其定也未幾幼子纔七八歲誦書日<lb/>
千言出語不凡一時嘆譽號竒童噫嘻次魏為不亡矣銘曰<lb/>
<pb n="KR4d0179_WYG_036-19b"/>
矯矯鄒公著節御史蓄厚不流鍾此竒偉追驂羣聖馳<lb/>
騁百氏有徳有言宜夀而貴誰主誰謀半塗而税有生<lb/>
必死萬物一致炊未及熟俯仰一世維是不朽遺書滿<lb/>
笥渥洼竒種墮地千里以為不信歸視其子<lb/>
　　宋故太子少師巫公墓誌銘<lb/>
故太子少師巫公諱必字子固建康府句容縣人也曾祖遜<lb/>
不仕祖褶故太子少保父峻故太子少傅公有五子仍最幼<lb/>
紹聖中被遇今天子擢諌官御史言治道中上意遂躋法從<lb/>
<pb n="KR4d0179_WYG_036-20a"/>
本兵柄以端明殿學士簽書樞宻院始用故事褒曾祖禰為<lb/>
東宫師傅而句容之巫氏始大公氣質沉毅有大度以博學<lb/>
善屬文知名里中崇寧初州縣學推行三舎法月有試公與<lb/>
諸生角一日之長常出其上無與抗衡者毎至嵗升輒不偶<lb/>
久之舎法罷復科舉一時有司皆新進少年公嘆曰吾老矣<lb/>
尚裹飯待旦决得失于一夫之目耶盡焚棄所治舉子業益<lb/>
讀書考古今治亂人之賢不肖與事之當否得失著為論以<lb/>
見其志與人交不以貴賤貧富為戚疏厚薄未嘗降志折節<lb/>
<pb n="KR4d0179_WYG_036-20b"/>
以屈于一人晩嗜酒客至有無隨治具盡醉乃已羣從之豪<lb/>
挾長負氣數使酒侵公公一語不讐引滿自罰拱手危坐使<lb/>
之意消往往愧謝而去喜蓄善藥赴人疾病如不及多所全<lb/>
活見貧窶不能自存者則懐金夜抵其居置戸下去不以告<lb/>
里人聞人氏請公數千緡為子母相權之法不問出入㑹朝<lb/>
廷更錢幣改當十為五已復為三聞人易盡大錢貯帑中以<lb/>
折閲告公笑曰孔方兄遂羽化耶衆怒為公不平公置不校<lb/>
惟晨夜課諸子于學而樞密公方束髪受書頴異秀出落筆<lb/>
<pb n="KR4d0179_WYG_036-21a"/>
有驚人語自老儒宿學皆論以為國器開府蔡公元度次金<lb/>
陵閣府諸生往拜其門時樞密公甫十六歲在稠人中見而<lb/>
異之問而為公之子也因而命公曰公老于塲屋不得一第<lb/>
有子且大貴可無恨矣公退而謂夫人曰吾愛仍甚他日必<lb/>
亢吾宗今蔡公亦云通儒大人所閲多矣苐識之已而果然<lb/>
嗟夫市人錮百貨之利于錐刀之末一錢氣不直有持梃怒<lb/>
而鬬者公捐數百萬若棄涕涶然横逆之来自敵以下所不<lb/>
能堪公視之如虚舟之觸不為之變色惟是植徳藝善躬行<lb/>
<pb n="KR4d0179_WYG_036-21b"/>
仁義以為子孫無窮之賴于是樞密公起家為名進士徧歴<lb/>
省臺侍從之選進服大寮典司密命赫奕顯融為宋巨室天<lb/>
子原大推功追贈三世以公為宫師下其書告第又副其書<lb/>
焚之墓上里父老聚觀太息猶能記公行事如狀所云者可<lb/>
謂盛矣公晩學佛誦其書而有得死生之説病且革顧為家<lb/>
人曰吾行在日中時也及日亭午晏然而逝實宣和二年七<lb/>
月癸丑也夀五十六以其年十月丁酉葬于縣之望仙鄉西<lb/>
陽村之原上樞密公既貴請于朝建佛刹以薦其福詔賜明<lb/>
<pb n="KR4d0179_WYG_036-22a"/>
慶報親禪院云夫人劉氏淑慎慈祥相其夫教諸子遇内外<lb/>
屬人皆有儀法後公十一年當建炎四年五月壬寅以疾終<lb/>
夀七十二贈晉安郡夫人諸孤以是月己酉合祔于少師之<lb/>
墓五子者長曰儼以公喜方藥始學醫遂通其術曰休曰僎<lb/>
曰僅皆以文行為鄉縣所推季即樞密公也三女皆嫁名族<lb/>
為士妻孫男五人公允明允忠允成允清允明允以太學生連<lb/>
薦至禮部今為右宣教郎淮南路提刑司幹辦公事孫女五<lb/>
人尚幼余聞王文正公之父種三槐于庭曰吾後世子孫當<lb/>
<pb n="KR4d0179_WYG_036-22b"/>
有為三公者歐陽文忠公之母守四嵗之孤忍窮耐老<lb/>
以待公之貴葢為善必報如種杞梓由一寸之萌而劍<lb/>
拔十尋干霄蔽日者非一日之故也今公道積于厥躬<lb/>
獲報于天如符節之合克生賢子光輔中興名位通顯<lb/>
為世稱首是故不可以無銘也銘曰<lb/>
貪夫狥利兮日孳孳而蠅營登龍斷以左右望兮曽一<lb/>
瞬之不停哀大氓之溺貨兮牛腹尸而不盈繄達人之<lb/>
逺抱兮種徳以厚其贏棄千金而不顧兮奚墜甑之足<lb/>
<pb n="KR4d0179_WYG_036-23a"/>
驚空四壁其無有兮獨家傳于一經彼何物之阿堵兮<lb/>
有五兒之寧馨貯九畹之華滋兮芝蘭蔚其青青挺一<lb/>
幹之昂霄兮表獨立而無朋輪囷萬乗之器兮抗承露<lb/>
之金莖署通徳而為門兮陋區區之滿籯納兹銘于幽<lb/>
竁兮尚有老成人之典刑<lb/>
　<lb/>
　<lb/>
　<lb/>
<pb n="KR4d0179_WYG_036-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集卷三十六<lb/>
</p>
<p>
</p>
  </div>
</body>
</text>
</TEI>
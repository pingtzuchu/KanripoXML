<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集卷三十三</head> <lb/>
    <p>
<pb n="KR4d0179_WYG_032-1a"/>
欽定四庫全書<lb/>
　鴻慶居士集卷三十三<lb/>
　　　　　　　　　　　　　宋　孫覿　撰<lb/>
　書䟦<lb/>
　　書泉山贈言後<lb/>
故樞宻劉公通經學古以聖賢為師而有得於孟子我<lb/>
善養吾浩然之氣味其言想見其人於千百嵗之後剛<lb/>
毅沉塞志節偉然以此終其身而名後世公之子唐稽<lb/>
<pb n="KR4d0179_WYG_032-1b"/>
宗林宗少年時以能嗣守家學治一室曰養浩齋此吾<lb/>
先君子所以遺子孫者饘於是粥於是造次必於是吾<lb/>
不敢舍是一日而嬉當是時翰林學士汪公彦章以文<lb/>
學名天下㑹朝廷設十科選士彦章獨推林宗薦之朝<lb/>
又發明浩然之説為記刻之其畧曰子劉子年二十餘<lb/>
居昔谿之上有室數椽先疇數百畝父書千巻餘居其<lb/>
室食其田讀其書惟聖人之道是求先人之志是承非<lb/>
其事不問非其人不友也已乃出佐閩舶於泉南官閒<lb/>
<pb n="KR4d0179_WYG_032-2a"/>
事少益務記覽博極羣書文辭燦然與古作者並所與<lb/>
交一時名人善士舉集焉無一不如己者蠻舶之來外<lb/>
之貨珠泉象犀光怪溢目視之如無也嵗滿代歸囊中<lb/>
無南方一物獨有諸公餞行詩文數十解集而錄之為<lb/>
一編號山泉贈言距今二十年或登法從或踐臺省典<lb/>
方州或刺一路比比焉出為時用而林宗亦以隆名碩<lb/>
實在議中侍從諸公聨名論薦遂由宗司丞擢守常州<lb/>
則彦章所記讀書求道以承先志非其人不友葢實錄<lb/>
<pb n="KR4d0179_WYG_032-2b"/>
也昔韓吏部序盛山韋侯處厚十二詩盛山葢開州僻<lb/>
陋之國應而和者十人如元稹許康佐白居易李景儉<lb/>
嚴武温造之疇亦在江淮巴蜀殊州異縣之間未幾韋<lb/>
侯召還侍讀六經禁中而十人者位宰相尹京兆進諌<lb/>
垣登詞掖典中秘侍殿㘭皆集闕下而盛山十二詩行<lb/>
於時俗言古今人不相及今林宗取友必端則泉山之<lb/>
作與韋侯十二詩唱酬之盛所謂越宇宙以同時異天<lb/>
壤而並處者也隆興甲午嵗四月日左朝奉郎充敷文<lb/>
<pb n="KR4d0179_WYG_032-3a"/>
閣待制致仕孫某書<lb/>
　　書莫守思齋記後<lb/>
大理少卿莫公彦平以政事稱天下號一世吏師宣和<lb/>
末奉詔守永嘉抵紹興壬午葢三十七年矣治迹炳然<lb/>
稱思至今公之子某字致道由尚書郎出守毘陵再鎮<lb/>
永嘉繼公後州治有堂榜名之曰思齋云毘陵於所家<lb/>
也致道臨州時最長於用法每折一獄聴一詞如破竹<lb/>
矣而斟酌重輕必以情不為已甚宿奸老吏斂手仄足<lb/>
<pb n="KR4d0179_WYG_032-3b"/>
不敢出一語鉏治惡少之亂羣者而發紆隠詘之無告<lb/>
者未幾一境翕然稱治而後興崇庠序賓禮師儒接對<lb/>
賓僚樽爼從容風流醖藉常有餘日永嘉之政固不待<lb/>
見其能濟先人之美必矣尚致思焉况如毘陵距行殿<lb/>
一水實江淮冠葢走集之路視他州為劇致道外交人<lb/>
事朝出暮返退而據案披觚導窽百節闗解庭無留訟<lb/>
去郡四年士民追懷宿惠如前日事今守藩於海上如<lb/>
割鷄耳方且訪求遺蹟增修故事猶恐失墜先訓而書榜<lb/>
<pb n="KR4d0179_WYG_032-4a"/>
揭之如倚衡銘坐之戒昔强諌有後如臧孫戎公是似<lb/>
名召虎緇衣好善鄭司徒皆以父子之懿著之詩書流<lb/>
傳於千載今致道以邁德高行踵先大夫之遺躅而潤<lb/>
澤之為一代衣冠之表標永嘉固多知名士當有授筆<lb/>
頌使君濟世之美作為聲詩追配前烈以俟風人之採<lb/>
某辱貽書以堂記見遺開讀數過三歎之餘遂書其後<lb/>
隆興初元十一月日具位某書<lb/>
　　䟦吕吉甫與外曽孫李皜帖<lb/>
<pb n="KR4d0179_WYG_032-4b"/>
余里人康棣初釋進士褐主河朔一縣簿時吕頥浩為<lb/>
本路提舉官棣嘗獻謟頥浩為宰相是時徽宗臨御公<lb/>
卿侍從皆極天下人物之選而頥浩貌寝陋山東噉棗<lb/>
栗一氓爾然民受之亂頥浩遂相時余顧户部工部尚<lb/>
書王綯唐公詣府白事棣亦自泗州司録罷還在坐頥<lb/>
浩顧棣昌言曰公在河朔遺書頥浩以宰相見許何以<lb/>
知之棣怳然不復記省徐起曰相公才堪宰相天下之<lb/>
望非某之私也頥浩大喜旬日間棣凡三遷至提舉官<lb/>
<pb n="KR4d0179_WYG_032-5a"/>
余間語唐公曰公聞相君棣語乎曰然書生為佞擬非<lb/>
其倫從口而如夢中語耳而相君記憶以待今日之騐<lb/>
正恐後日相師成風將得罪於賢者比觀東平吕公翰<lb/>
墨之餘書數事遺外曽孫李皜中有書問褒稱之詞須<lb/>
近人情不可太過太過則人以為謟近於侮玩不可不<lb/>
知也余三復其言俾錄示子姪書諸紳以為法紹興庚<lb/>
午三月二十二日晉陵孫某序書<lb/>
　　題秦㑹之䟦後山居士<lb/>
<pb n="KR4d0179_WYG_032-5b"/>
秦㑹之嘗䟦後山居士集云曽南豐辟陳無巳邢和叔<lb/>
為英宗皇帝實錄檢討初呈藁無已便䝉許可至邢乃<lb/>
遭橫筆微聲稱亂道余案曽子固著亾兄行述云南豐<lb/>
嘗為英宗實錄檢討官不逾月而罷通判越州而類藁<lb/>
中有鑑湖序則熙寧二年也其後守齊襄洪福明亳六<lb/>
州凡十三年還朝為中書舍人纔數月丁母憂憂未除<lb/>
而卒是元豐四年也按謝充家叙後山居士集元祐蘇<lb/>
東坡卒諸侍從薦無已由布衣特起為從州教授則無<lb/>
<pb n="KR4d0179_WYG_032-6a"/>
己之任在南豐之没七八年矣南豐為檢討官不踰月<lb/>
安能辟二公自熙寧至元祐二十餘年陳無已始入仕<lb/>
南豐墓木拱矣㑹方乃抵如此故事實録有修撰檢討<lb/>
官國史有編修官以首相監總一代大冊典朝廷除授<lb/>
極天下文章之選非辟闕也試官考巻與鄉先生課試<lb/>
諸小生之文則有橫筆邢和叔造宣仁太后之謗排王<lb/>
珪附蔡確至今人聞其名往往縮頸南豐雖作者敢加<lb/>
横筆於邢和叔之文乎㑹之為宰相乃不知史官為辟<lb/>
<pb n="KR4d0179_WYG_032-6b"/>
闕既知尊稱南豐無已而不知二公之先後又云病聞<lb/>
鷄唱起寢不寢書付塤堪余曰幸付塤堪若以示識者<lb/>
則横筆作微聲如公所云矣<lb/>
　　讀臨川集<lb/>
本朝鴻儒碩學比比出於慶厯嘉祐間而莫勝於熈寧<lb/>
元豐之際王荆公自謂知經明道與南豐曽子固二王<lb/>
深甫逢源四人者發六藝之藴於千載絶學之後而自比<lb/>
於孟軻揚雄凡前世之列於儒林者皆不足道也荆公<lb/>
<pb n="KR4d0179_WYG_032-7a"/>
當國二王巳下世獨有子固以秘閣校勘在京師便當<lb/>
引而進之致主行道以共功名乃擯棄不用通判越州<lb/>
而去予觀南豐集序禮閣新議則指新法記襄州長渠<lb/>
則指水利問兵詩則指徐徳占論交詩則指吕吉甫而二人<lb/>
者如水火矣夫道一而已矣此不可曉者一也公為小<lb/>
官時已負重名於世及召試官職累辭不試除集賢校<lb/>
理累辭不受其後擢修起居注凡以十二䟽辭而名益<lb/>
重神宗即位召為翰林學士尋拜參知政事不逾年至<lb/>
<pb n="KR4d0179_WYG_032-7b"/>
宰相位極人臣例用故事三辭而止此不可曉者二也<lb/>
公既得位罷黜詞賦崇尚經術盡革故時聲病彫篆之<lb/>
習天下翕然以通今學古為高而公所為文凡有韻有<lb/>
聲律者皆好絶一時此不可曉者三也<lb/>
　　讀唐鑑<lb/>
司馬温公資治通鑑起戰國終五代千三百六十一年<lb/>
聖主賢臣暴君汚吏善可為法惡可為戒具載一書總<lb/>
三百五十四巻靖康中余侍邇英每進讀不過二三板<lb/>
<pb n="KR4d0179_WYG_032-8a"/>
而已一日留身奏言翰林學士范祖禹撰唐鑑十二卷<lb/>
以謂唐三百年治日少亂日多其治未嘗不由君子其<lb/>
亂未嘗不由小人布在方䇿顯不可掩明皇開元後始<lb/>
相李林甫楊國忠憲宗平蔡後始相程異皇甫鏄遂不<lb/>
克終徳宗惡直好佞喜近小人屢致播遷卒不遷省凡<lb/>
此類纔三百六篇任賢必治任不肖必亂判然如東西<lb/>
黒白可比附通鑑進讀不過嵗年盡見唐君臣善惡得<lb/>
失之迹實有補於治道淵聖欣然嘉納方議施行旋被<lb/>
<pb n="KR4d0179_WYG_032-8b"/>
邊陲之禍後十餘年三衢鏤板巨編大字老眼豁然謂<lb/>
故人張翬作州掾遂馳書乞一本得之鳴呼公惓惓憂<lb/>
國愛君之忠以為天下治亂之機只在君子小人用舍<lb/>
之際故表而出之以為後王之監後有侍講帷之臣欲<lb/>
孶孳納誨者莫若陳此書日誦數百言無嬰鱗犯雷霆<lb/>
之怒而有陳善閉邪之寔矣<lb/>
　　䟦戒酒帖<lb/>
某竊讀國史大王審琦不嗜酒一日侍宴太祖皇帝滿<lb/>
<pb n="KR4d0179_WYG_032-9a"/>
酌一大觥舉酒仰天而祝已賜審琦審琦一舉而釂於<lb/>
是偕諸將連飲十數觥至酒罷亦不醉他日家人置酒<lb/>
飲少又醉已復侍宴劇飲如初蘇公喜飲酒太宗皇帝<lb/>
示大用之期面勅止酒公手書謝表遂不復飲一飲一<lb/>
啄皆天命也聖王造命與天通矣至此而益信<lb/>
　　䟦朱德固所藏先世往來貼<lb/>
右中奉大夫直秘閣朱公師實贈右太中大夫宣政時<lb/>
以政事之科稱天下漕京西最諸路光有能名光徽宗<lb/>
<pb n="KR4d0179_WYG_032-9b"/>
皇帝召見進内閣賜三品服眷顧甚寵享夀八十以紹<lb/>
興癸亥終於華亭私第其子右丞議郎棠繙閲故書得<lb/>
諸公往來帖自唐丞相以下數十人皆一時貴達聨為<lb/>
一大卷出以示余曰先公為部刺史時某方在襁褓所<lb/>
交名公巨卿高人勝士皆不及見也先公捐棄諸孤冡<lb/>
土未乾二兄亦相繼下世距今二十五年圗書散落厪<lb/>
存十之一二而筆墨之良言語之妙猶足以想見風采<lb/>
故命工裝標櫝藏之以遺子孫何如余曰昔章子厚記<lb/>
<pb n="KR4d0179_WYG_032-10a"/>
先友凡天下之善士舉集焉謂今世之言交者以為端<lb/>
故悉書所尤厚者於石表之背今承議公錄藏先友片<lb/>
紙尺牘無遺在其意豈異也古人思慕賢達聴想風聲<lb/>
故有存昌歜以追嗜好甘棠以誦遺愛而况先朝宰執<lb/>
侍從手澤之在竹素者墨色粲然如出其時如見其人<lb/>
者乎乾道戊子嵗重午日具位孫某記<lb/>
　　代劉節使䟦御筆手詔<lb/>
建炎二年春臨安叛臣苖傳劉正彦伏闕稱亂懼罪而<lb/>
<pb n="KR4d0179_WYG_032-10b"/>
逃臣從韓世忠奉詔追捕之建安手擒二叛檻而上詣<lb/>
䝉恩奬擢超進位等出分帥閫入扈殿巖嵗月推遷遂<lb/>
秉旄麾而臣德輶材下剛褊自信恩施有丘山之重補<lb/>
報無塵露之微咎深責滿薦致人言聖度務容貸而弗<lb/>
誅止投閒散於時平居念咎飯䟽飲水誓畢此生豈敢<lb/>
更有榮望伏遇皇帝陛下膺受大寶恩加區内追録故<lb/>
臣於罪籍中抆拭汙累還畀官資復授兵柄責以來効<lb/>
親御翰墨諭之徳意至於冄至於三臣捧詔感悸繼之<lb/>
<pb n="KR4d0179_WYG_032-11a"/>
以泣訓辭勅戒尊嚴如父師聖語褒揚亭毒如天地雨<lb/>
雷之施嘘柯吹生雲漢之章起幽作慝顧臣缺然何以<lb/>
得此伏念臣世緒單平出自行伍在朝廷無蚍蜉蟻子<lb/>
之援無族親扳聨之勢無左右游談之助而聖主特達<lb/>
之恩實萬世旦暮之遇詔音初下臣跪讀於軍門稠人<lb/>
廣衆之間有榮耀焉一時戎臣武士俯首傾聴慨然激<lb/>
昂踴躍増氣皆欲効一死於戰陣之下况臣么麽被此<lb/>
大貺若為稱塞生當捐軀戰塲馬革裹屍以歸沒而有<lb/>
<pb n="KR4d0179_WYG_032-11b"/>
知餘忠未冺又當結草以報於是尊奉三詔刻之金石<lb/>
垂示子孫世世著忠孝節與宋無極隆興二年四月日<lb/>
具位臣某謹記<lb/>
　　䟦陳道士羣仙䝉求<lb/>
今世道士能讀醮儀一巻中字歌步虚詞二三章便有<lb/>
供醮祭衣食足了一生矣然猶有不能者常州天慶觀<lb/>
道士陳君葆光好古嗜學葢超然出於其徒數千百輩<lb/>
中者讀道藏通儒書與夫儒記傳小説靡不記覽著書<lb/>
<pb n="KR4d0179_WYG_032-12a"/>
二十巻號三洞羣仙錄貫穿古今屬辭比事以類相從<lb/>
雖老師宿學者不如偶儷精切協比聲律悉成韻語雖<lb/>
章句之儒有不逮余讀其書而異之夫道家者流清淨<lb/>
無為者也飽食終日無所用心或彈琴圍棊以自娯或<lb/>
煉丹藥以玩物之變或治符籙以訶百鬼療疾病固賢<lb/>
於其徒矣如葆光者博及羣書上自千載之前逺至六<lb/>
合之外條分彚聚配合竒偶相比成文自為一家此余<lb/>
所謂超然出於其徒數百千輩者也<lb/>
<pb n="KR4d0179_WYG_032-12b"/>
　　䟦朱藏一丞相帖<lb/>
丞相朱公登庸才數日遭明受伏闕之亂不持寸鐡調<lb/>
御羣凶弭耳帖然有取日虞淵之烈久之讒邪交愬上<lb/>
獨明其功而後羣邪氣塞不敢出一詞公薨後十餘年<lb/>
族甥司理出公手迹開讀三過生氣凜然而一時讒邪<lb/>
之徒與草木俱腐久矣<lb/>
　　䟦呉省元真賛<lb/>
余讀大藏諸經惟楞嚴之文維摩之辨勝妙獨出而根<lb/>
<pb n="KR4d0179_WYG_032-13a"/>
器椎鈍不識其趣苐時竊取言句談空説有始然終眼<lb/>
禪為遊戯耳呉公前輩盛德予宿昔所敬慕製一偈自<lb/>
賛皆佛菩薩語啟誦三過欲下一句而家有識真者恐<lb/>
得䑕糞汙羮之誚<lb/>
　　王龜年䟦<lb/>
亡叔以女歸中谿大姓王君早世生二子長曰龜年為<lb/>
天慶觀道士㓜子者從其母再適高氏亦没髙氏二子<lb/>
析田宅為三以一奉其母而王氏㓜子破蕩盡其母恩<lb/>
<pb n="KR4d0179_WYG_032-13b"/>
絶不能自存予訪龜年歸養龜年脱道士衣娶婦斤奩<lb/>
中所有得數十千買牛躬耕以養攻苦食淡遂有田數<lb/>
十畝而㓜弟恃母愛不事其兄龜年分田分財與之屢<lb/>
矣而悍益甚龜年語予曰㓜弟悍悖不可耐盍告有司<lb/>
而毆詈乃兄無笞杖之法又不忍也予聞其言而善之<lb/>
嵗次丙戌其母年七十八以病終龜年具棺衾葬斂皆<lb/>
盡力予又愛其以母故而能容其弟也書數語勉之龜<lb/>
年予改名遇云乾道丁亥正月日某書<lb/>
<pb n="KR4d0179_WYG_032-14a"/>
　　與呉世範帖<lb/>
余元配淑人呉氏故朝散大夫廣南東路轉運副使四<lb/>
明呉公之女年十五歸余明年大夫公沒於番禺官署<lb/>
又七年予改為秘書省校書郎淑人年二十四亦遇疾<lb/>
不起建炎中予自户部尚書除龍圖閣學士知平江府<lb/>
故事又得封淑人凡更五命而賜今號淑人入孫氏時<lb/>
予貧甚住村舍小屋數椽茹蔬食糲如傃貧賤者比予<lb/>
登侍從典四大州則不及見也淑人三兄皆仕於朝不<lb/>
<pb n="KR4d0179_WYG_032-14b"/>
享年夀第三兄子威之子隆祖一日自虞詣余蓋距淑人<lb/>
之沒五十年矣予飭小兒具舟同載入宜興山中省淑<lb/>
人之墓墓旁里所巖穴髙絶處有大潭井廣袤數畝水<lb/>
色正清如磨銅竹樹藤蘿連絡䝉翳如植屛如張屋濃<lb/>
隂四合坐不知暑號玉女潭予方欲薙榛莽䟽道路面<lb/>
潭度地結茅三間以供往來耳目之玩隆祖曰某無妻<lb/>
無子飄然一身如寄耳公能招此無家一方客否乎諸<lb/>
郎視某為母黨見遇良厚又時得備亡姑冡舍掃除之<lb/>
<pb n="KR4d0179_WYG_032-15a"/>
役矣予欣然許之以來草草奄成成即遺書詣上虞馳<lb/>
告<lb/>
　呉氏没後七年予再娶章氏亦沒於壬子嵗嵗次丙<lb/>
　辰予自嶺表放還啟二淑人之殯合葬於宜興縣湖<lb/>
　洑鎮龜潭築室聚糧命僧守之距今乙酉三知命矣<lb/>
　予八十三嵗一齒脱今復生髪亦未全白倘未死而<lb/>
　有以處呉子呉子往來冡舍占省坟墓按視松竹在<lb/>
　存沒為兩得之也<lb/>
<pb n="KR4d0179_WYG_032-15b"/>
　　趙善發字説<lb/>
太宗皇帝七世孫名善發晉陵丞若拙之子也余過若<lb/>
拙若拙置酒酒半善發欲出見而遇疾方愈不可以風<lb/>
乃出紙索予書予已被酒不果他日若拙以書來請命<lb/>
善發字而為之説予聞之孟子曰仁者如射射者正已<lb/>
而後發發而不中則反求諸已請字曰正已夫射之為<lb/>
勢當正已而發一不中則失於邇者在毫釐之内而差<lb/>
於彼者在尋丈之外矣孔子作春秋二百四十年間字<lb/>
<pb n="KR4d0179_WYG_032-16a"/>
而不名者十二人而已吾子識之異時出而從事發一<lb/>
念發一言發一政沛然如機括之行不可回止必正其<lb/>
身而後發則春秋十二人之徒也<lb/>
　　書章邦基藏東坡畫古木<lb/>
東坡在黄州時以書遺王鞏自言畫得寒林竹時已入<lb/>
神品草書益竒詩筆殊减退士大夫聞而疑之予曰公<lb/>
詩舉天下推之而書畫則世人不盡識也故有此語杜<lb/>
子美詩亦云已知還客意相親更覺良工心獨苦古人<lb/>
<pb n="KR4d0179_WYG_032-16b"/>
用意深處而世人莫識所以為獨苦耶晉陵孫某書<lb/>
　銘<lb/>
　　徑山妙空佛海大師塔銘<lb/>
紹興二十七年嵗在丁丑徑山妙空佛海大師訥公持<lb/>
鉢詣秀州華亭縣人朱飛卿者聞師名具伊蒲之饌卜<lb/>
日馳書以請公以十一月二十六日至其家據坐就法<lb/>
緇素咸㑹有僧出膜科問生死根本公酬對語未卒舉<lb/>
拂叩床一擊而逝道俗奔赴空巻相登讃歎作禮如佛<lb/>
<pb n="KR4d0179_WYG_032-17a"/>
滅度於是其徒具舟載歸山中則已有治命矣七日而<lb/>
斂舉體如生以十二月十四日葬公全軀於寺之白雲<lb/>
菴嗚呼死生之變亦大矣子路問死而孔子不以告彼<lb/>
上人者常往真心入湼槃正路而四大無常之身視如<lb/>
棄屣一彈指頃危坐而寂斯亦竒矣靖康初予守厯陽<lb/>
被召過儀真公時住天寧寺營僧伽一塔髙數百尺又<lb/>
建一大輪藏壯麗甲於淮海予歎曰公才吏用不下澄<lb/>
觀方時多故而隠於浮屠中可惜也其後五住靈巖築<lb/>
<pb n="KR4d0179_WYG_032-17b"/>
一堂於方丈西偏予榜曰五至賦詩刻之至是公之髙<lb/>
弟大梅山長老德最過予泣曰公佛海三十年之舊具<lb/>
厚善宜得銘公其勿辭遂授銘公名智訥姓夏氏秀之<lb/>
崇德縣人方才母夢婦人着黄衣置一兒盆中舉而授<lb/>
之生而穎異年甫四嵗事其兄慈相師道孜十四得度<lb/>
器質不凡追營香火練習戒律已如成久之悟歎曰吾<lb/>
修無上道而求之於文句中是刻舟也即舍去學禪於<lb/>
桐川天寧寺一日度間有文書出流水中公攬取視之<lb/>
<pb n="KR4d0179_WYG_032-18a"/>
即心經也讀至五藴皆空恍若有契於心者當是時蘇<lb/>
州瑞光寺凈照師崇信以道學為一時所宗公往從之<lb/>
淨照曰宿世沙門也未幾淨照徒往真州長蘆寺㑹學<lb/>
去來率數百公學成行尊齒其高弟淮人敬愛之曰有<lb/>
如訥公而不坐道塲可乎延住天寧禪恩寺賜妙空大<lb/>
師儀真二江三呉舟車之㑹檀施大集鼎新一刹幾至<lb/>
萬礎建炎初住靈隠杭州昭慈聖獻皇后車駕臨幸詔<lb/>
公升坐賜號佛海明年金人䧟錢塘公被執軍中旋為<lb/>
<pb n="KR4d0179_WYG_032-18b"/>
解縛置一榻尊事之比去飭十騎送還咸安王韓公世<lb/>
忠表請平江靈巖為功德院薦先福命公主其院已去<lb/>
復留凡五更住持前後二十餘年最後奉詔住徑山能<lb/>
仁禪院遂示寂云儀狀竒龎容止端黙雖行出世間法<lb/>
而以營塔廟修齋供作佛事金帛之施嵗一出之槖中<lb/>
無留蓄在儀真時州民王氏婦病沒後配孟氏又病一<lb/>
日其姑誦經佛説室中聞叩壁聲問之曰王氏也我有<lb/>
遺槖簮珥之屬歸於孟氏可斥賣一二召天寧訥公説<lb/>
<pb n="KR4d0179_WYG_032-19a"/>
法使我解脱汝家而去孟氏亦復無恙家人即日馳告<lb/>
公公至王氏憑附一女子立公之側説法竟王氏歡踴<lb/>
跪謝如生後數日見夢曰我已别受後身矣而孟氏病<lb/>
良已時徐俯師川書其事為記在靈巖時平江大姓胡<lb/>
氏設大齋耆宿皆㑹前一夕夢人告曰詰朝有騎赤馬<lb/>
衣黄袍而至者辟支佛也黎明物色求之而公裘馬如<lb/>
夢所告者胡氏舉室迎拜一坐盡驚靈巖寺據絶頂而<lb/>
井飲不給葢數百年矣公擇地庀工伐石鑿井出泉清<lb/>
<pb n="KR4d0179_WYG_032-19b"/>
甘人不病汲今號佛海泉云公又嘗築室數楹於海城<lb/>
之北為退休之地信安王孟公忠厚為請於朝賜名慶<lb/>
恩公既歸白雲矣而公沒之嵗偶脱一齒至是羣弟子<lb/>
併斂公爪髪琢石為浮屠即慶恩之寢廬瘞之詞事焉<lb/>
公夀八十僧臘六十七得法淨照為雲門六事孫住叢<lb/>
林四十二年度弟子三百餘人銘曰<lb/>
四大無常名為幻身纊息定已奄為空雲性覺妙名如<lb/>
古井水一真湛然不受生死有大比丘號佛海師不起<lb/>
<pb n="KR4d0179_WYG_032-20a"/>
於坐隻履西歸本自不生今亦無滅我銘著之如指標<lb/>
月<lb/>
　　長蘆長老一公塔銘<lb/>
紹興二年六月予南遷次臨川道過踈山長老善清領<lb/>
衆出迎予於稠人中見一人小儀異狀翹秀有貴介公<lb/>
子之風問知為善清之高弟今一公也已而與之語談<lb/>
詞亹亹皆經綸中來聽之彌日不厭而又問其世實出<lb/>
章懿太后家彰信軍莭度使太師襄陽郡王李用和公<lb/>
<pb n="KR4d0179_WYG_032-20b"/>
之𤣥孫也而襄陽王生子曰璋武城軍節度殿前都指<lb/>
揮使曰瑋尚充國公主為駙馬都尉曰瑊宫院使贈金<lb/>
吾衛大將軍之曽祖也承平百餘年中外安富而李氏<lb/>
勲戚之貴振天下築大苐建旄節粉白黛緑充滿後房<lb/>
鳴鍾列鼎而食子孫奉朝請者數十人朱輪華轂相屬<lb/>
於道豪者以馳騁射獵為事謹者亦累勲閥踐華顯世<lb/>
其家師獨奮然舍去入山林踐荆棘茹蔬食糲晝夜持<lb/>
膏火給薪水事佛祖修無上道為天人師非所謂豪傑<lb/>
<pb n="KR4d0179_WYG_032-21a"/>
之士不待文王而興者歟師諱法一字貫道開封府祥<lb/>
符縣人祖儼朝奉大夫父某某官方在其母也夜夢一<lb/>
老僧梵相竒古如世間所畫羅漢像而師以是夕生比<lb/>
成童見羣兒噉棗栗跨竹馬為喜弄皆不願年十七試<lb/>
太學為諸生被服詩書偘偘然寒士從其翁仕淮南太<lb/>
守公欲任以官不就請詣長蘆事慈覺熈公為比丘其<lb/>
翁難之母曰此宿世沙門也勿奪其志未幾熙公没去<lb/>
禮靈巖通照愿公得度受其具足戒是嵗大觀元年愿<lb/>
<pb n="KR4d0179_WYG_032-21b"/>
公徙滁之瑯琊又從之凡十年迷悶不能入益刻苦奮<lb/>
厲刳心練形至不知寒暑之變時圓悟勒公住蔣山見<lb/>
師書一偈以大法炬許之圓悟奉詔住京師天寧師又<lb/>
持鉢而往㑹靖康之亂圓悟還蜀聞江西草堂清公坐<lb/>
疎山道塲間闗兵火徒步數千里而至一語之投忽有<lb/>
所得如金箆刮膜表裏洞然紹興七年泉州太守寳文<lb/>
閣直學士劉公子羽聞師名具書幣馳請住延福院開<lb/>
堂説法緇素咸㑹至無地以容丞相張公浚帥福堂徙<lb/>
<pb n="KR4d0179_WYG_032-22a"/>
住夀山尚書梁公汝嘉守四明又挽居雪竇於時公卿<lb/>
大夫想見風采爭先邀迎惟恐不及天台萬夀寺在山<lb/>
谷窮處其徒數犯不能禁有司奏改為禪率選用一世<lb/>
名緇衆所信服者為領袖又徙萬年積六十嵗淮南轉<lb/>
運使蔣公璨以書抵師曰長蘆大叢林公棄家學道肯<lb/>
為公璨一來乎師欣然許之居嵗餘如有所不樂辭萬<lb/>
年觀音别院才浹日示微疾索筆書四句偈趺坐而寂<lb/>
實紹興某年三月四日也夀七十五僧臘五十二八日<lb/>
<pb n="KR4d0179_WYG_032-22b"/>
塔成去寺若干步予聞佛説者富貴人具大威力發菩<lb/>
提心難造種種業易如一滴水流入地中五濁惡臭便<lb/>
成生死大海師生於戚里長有華屋玉食之奉而天資<lb/>
絶人性與道合不假師授一念翻然跳出苦海宜直登<lb/>
彼岸為大善知識世縁已盡振衣東還奄然而化雖古<lb/>
佛滅度不過也褒然山長老寶餘過予曰公知師者宜<lb/>
得銘銘曰<lb/>
三生了了大摩尼珠出光明兮剖書甕中一笑相視過<lb/>
<pb n="KR4d0179_WYG_032-23a"/>
去僧兮苦海無邊作大橋梁度衆生兮死而不亡耿耿<lb/>
如在傳一燈兮<lb/>
　　徑山照堂一公塔銘<lb/>
徑山有大比丘號照堂者諱了一姓徐氏明州奉化縣<lb/>
人方童㓜時遇羣兒嬉戱偶坐旁觀似不言者忽聞梵<lb/>
唄之音則躍而立起其父曰必法語也當令事佛生十<lb/>
四年大雲寺祝髪受具年十六從廣夀梵光法師習天<lb/>
台教讀經數萬言窮日夜不息已乃悟歎曰如來最上<lb/>
<pb n="KR4d0179_WYG_032-23b"/>
乗無挾而徑造者也吾所讀者古人之糟粕而已當是<lb/>
時照住相國寺知海院妙湛師思慧者具正法眼為世<lb/>
導師道俗宗向如佛出世一時叢林之盛聴法坐下常<lb/>
數百人師從之數年獨能盡其學為高弟於是下汴絶<lb/>
淮徑呉中浮浙江上天台入雪峰徧見耆年老宿表裏<lb/>
洞然中無疑者㑹妙湛來涖黄蘖道塲領衆説法繼妙<lb/>
湛後而學者倍其故師姿相竒龎寡言笑危坐一榻然<lb/>
如古井水有來叩者雲湧泉落愈出而愈無窮性介特<lb/>
<pb n="KR4d0179_WYG_032-24a"/>
務自濶逺不交人事將詣雪峯朝議大夫曽恬與師<lb/>
厚善屬師致書抵福帥大資張公守師意其為己納笥<lb/>
中弗出乆之石泉虚席公曰黄蘖上首故是强將之<lb/>
下即日移書遣騎迎師師謝不敏使者五反而後受他<lb/>
日公過師師出恬書且致不即遣之意公喜曰韞櫝之<lb/>
珍深藏而不市吾與師賔主無愧矣居三嵗改涖聖泉<lb/>
㑹左丞葉公夢得來守福曰黄蘖古佛道塲今世名緇<lb/>
孰逾一公者飭使者具書幣以迎師至而闔境緇素奔<lb/>
<pb n="KR4d0179_WYG_032-24b"/>
走出迎歡呼踴躍聲振山谷葢師自石泉出世更三大<lb/>
刹積十五年演唱真乗啟悟後覺人人向道以佛為歸<lb/>
已而後至將稍通餉謝易置諸禪師一日捨去歸卧雪<lb/>
峰故廬泉南葉守庭珪尊德樂道之士也延之雲門再<lb/>
遷法石庭珪代還師亦反西湖電峰菴即妙湛所栖閉<lb/>
門終日人莫見其面若將終俄被㫖往徑山能仁院是<lb/>
嵗紹興二十四年也徑山無一壟之地可耕而學徒數<lb/>
千指師入據方丈檀施大集不求而辦山有芝巖方丈<lb/>
<pb n="KR4d0179_WYG_032-25a"/>
遺址師嘗指其處顧謂其徒曰吾將室居焉其徒不省<lb/>
所謂明年三月示以微疾退處明月堂唱篋中衣供佛<lb/>
飯僧翌日丁夘黎明索筆書四句偈投筆而逝趺坐如<lb/>
生俗壽六十四僧臘五十度弟子四十人得法者七人<lb/>
乃即芝巖建寧堵波舉全軀於其中門人正文等因妙<lb/>
空佛海師訥老請余志其塔余許之而未暇文三過余<lb/>
而請益勤乃投以銘俾刻之銘曰<lb/>
徑山之陽龍公所聚聴師説法諸天花雨相彼幻身如<lb/>
<pb n="KR4d0179_WYG_032-25b"/>
空中雲脱骨芝巖夫豈其真道處現前而作佛事與龍<lb/>
為友亘古萬祀<lb/>
　　薌林銘<lb/>
兩浙轉運使右朝請大夫秘閣修撰向子諲博極羣書<lb/>
尚友千載治一室植種香草環之而讀離騷經其中自<lb/>
號薌林居士建炎末﨑嶇兵亂轉徙江漢間年四十餘<lb/>
上書謝事徘徊玉笥之下塗水之湄登高擇勝築室居<lb/>
焉藝蘭九畹芝採三秀千葩萬卉羅生堂户葢真得所<lb/>
<pb n="KR4d0179_WYG_032-26a"/>
謂薌林者則欣然笑曰孫興公賦遂初轉吏部賦復志<lb/>
皆謂此耶紹興五年詔起為江東轉運使明年徙兩浙<lb/>
召見奏事勞賜甚寵因從容自言終老薌林之意上嘉<lb/>
歎良久親書薌林二大字盛哉未曽有也子諲侈上之<lb/>
賜移書屬孫某為之銘銘曰<lb/>
肝膽一如薰蕕殊臭鼻識妄聞六鑿交鬬蝍蛆甘帶蜣蜋<lb/>
轉圜嗜痂腊鼠逐臭則然一國之香人所服媚君子好修<lb/>
紉之為佩手援紫藟棹芙蓉旂蕙肴蘭籍飲芳食菲芳<lb/>
<pb n="KR4d0179_WYG_032-26b"/>
菲滿室薦香在堂葵傾草靡偃風就日帝闉九重就播<lb/>
厥芬神交夢蘭甘餘獻芹扁榜峩峩來從天上璧月珠<lb/>
星窺臨蕙帳天命不諂惟德之符車過必式於公之閭<lb/>
　　御書扇銘<lb/>
故刑部尚書胡公諱直孺紹興初侍講禁中上以所御<lb/>
白團扇親書文物多師古朝廷半老儒十字賜之後十<lb/>
四年公之子右承事郎桐廬令臣樅屬臣孫某為之銘<lb/>
曰<lb/>
<pb n="KR4d0179_WYG_032-27a"/>
天厭隋亂唐室代興於赫太宗大人繼明手持三尺除<lb/>
殘禁暴日月宣光風霆布號功侔禹甸德配堯天卑宫<lb/>
菲食吾無間然賢路宏開正直是與儒先酋酋御於帝<lb/>
所著為世凖聖聖相因稽經問道如出一人偉歟胡公<lb/>
禺夫之傑耆儒宿艾厯宋三葉扇出尚方寶墨未乾天<lb/>
縱筆始宛若龍鸞璧月煌煌光燭蔀室子孫視之稽古<lb/>
之力<lb/>
　　清和堂銘<lb/>
<pb n="KR4d0179_WYG_032-27b"/>
涇濁河渾跳波伏礫俯而視之昧昧不覿吾知其中至清<lb/>
者出陽驕陰沴火旱水毁鑠石流金析膠墮指吾知其<lb/>
中至和者起云何鎮出木火自燔螢爝不救燒空潦<lb/>
原若海彌天五濁流浪孰能離垢不入諸妄不磷不淄<lb/>
匪通匪介大千如一無有雜壊光塵離合涇渭自分兹<lb/>
謂清和衆妙之門<lb/>
　　飛鵬齋銘<lb/>
胡維國所御花舫號飛鵬齋晉陵孫仲益見而為之銘曰<lb/>
<pb n="KR4d0179_WYG_032-28a"/>
營巢幕上炊黍劒頭棘刺之端可以刻猴螻蟻之穴<lb/>
聞如鬬牛蚊聚一器狂閙啾啾南海之鵬載雲上浮一<lb/>
怒決起八極已周俯視大千區中之囚達人入觀跨海<lb/>
乘桴飄然無礙不繫之舟騎雲彍風迨汗漫游二蟲何<lb/>
知斥鷃鸒鳩駕言從之忽焉在後<lb/>
　　耘業齋銘<lb/>
臨川魁鄒氏世以儒學名家而次魏好書尤篤日孳孳<lb/>
焉專求其所好文章清麗有典則如其為人嘗治一齋<lb/>
<pb n="KR4d0179_WYG_032-28b"/>
叢書其間名之曰耘業取韓公詩所謂勉哉耘其業以<lb/>
待嵗晚収之意而以書抵故人孫某徵銘銘曰<lb/>
我行其野原田膴膴蓬生之禾化為草莽牛山之美在<lb/>
物之然若是濯濯夫豈其天孰亂吾苗非其種者滅裂<lb/>
報予固其所也我有尺宅聖王之田種德蓻善豈曰無<lb/>
年大哉心乎不能以寸神而明之與天地凖異端曲學<lb/>
非聖之書逃楊逃墨卒歸於儒菑之闢之斂華摭實采<lb/>
采新田其菀其特我倉既盈三百維囷紅腐相因以發<lb/>
<pb n="KR4d0179_WYG_032-29a"/>
陳陳<lb/>
　　能仁寺鐘銘<lb/>
太平興國之初平江軍節度使孫承祐鑄大銅鐘於能<lb/>
仁寺為樓三成居之後百五十年當建炎庚戌盜入平<lb/>
江能仁寺大火一夕而燼又四年紹興癸丑寺僧行和<lb/>
募衆力更鑄鐘成為銅萬二千斤晉陵孫某為之銘曰<lb/>
法音無礙徧滿大千際天軼海無量無邉衆生執迷馳<lb/>
走空聚聴蟻為牛夢春作鼓矯亂顛倒忘認前塵色聲<lb/>
<pb n="KR4d0179_WYG_032-29b"/>
交騖不守其真粤有大士修三摩地出大音聲而作佛<lb/>
事燧木革金以燔以鎔鑄此東序千古之鐘蛇以目聞<lb/>
猪以足聴水鳥鳳林更相和應除聾破瞶一繫而通八<lb/>
方上下地獄天宫一切滿中十類四相凡厥聲聞俱證<lb/>
無上<lb/>
　　謝景思提舉硯銘<lb/>
擘鳳珠磔䑕鬚汗緑竹編青蒲紬金櫃論石渠記先友<lb/>
讀父書<lb/>
<pb n="KR4d0179_WYG_032-30a"/>
　贊<lb/>
　　葉夢錫真贊<lb/>
葛製練巾羲皇上人名登千佛現宰官身欲立玉堂王<lb/>
國之珍金甌獻卜銀筆書勲衮黻貂冠圖像麒麟氏而<lb/>
不名有宋元臣<lb/>
　　唐李衞公畫贊<lb/>
予友張漢卿博覽尚友千載屬時多故尤慕李衞公之<lb/>
為人得南徐州甘露寺畫像命工圖冩揭於坐右夜夢<lb/>
<pb n="KR4d0179_WYG_032-30b"/>
晝思庶幾得見如公者晉陵孫某見而為之贊曰<lb/>
唐李諸藩悍驕不臣有來衞公河岳之神巍巍堂堂若<lb/>
鳳若鱗不動聲氣獸伏鳥馴安史首亂兩河附時羣吠<lb/>
哰牙窺牖瞰壘叩眷諭之不用尺箠一麾而散毛羣掉<lb/>
尾道大名播蔚為臣宗沒有遺像太山崇崇有如公者<lb/>
執御以從庻幾一覩葉公之龍<lb/>
　　圓悟禪師真贊<lb/>
佛之道難成阿難七微而不知真心之所在菩薩大議<lb/>
<pb n="KR4d0179_WYG_032-31a"/>
而世之學者託佛為奸規以利争談禪説問東説西指<lb/>
空畫地如醉人説夢狂藥攻而譫言囈語一切皆妄如<lb/>
小兒觀戯初無所覩忽聞人笑亦復大笑互相欺紿如<lb/>
是而已以故士大夫鄙夷其説以妄疑真莫肯信人有圓<lb/>
悟禪師勤公者具正法眼為世尊師余見其住天寧時<lb/>
梵相竒龎神守澄穆隠几㗳然不知何人所在已乃據<lb/>
坐説法現句文身旁引孔孟詩書之言合而為一詞辯<lb/>
鋒起遡物縷解以目證耳無可疑者於是一時公卿侍<lb/>
<pb n="KR4d0179_WYG_032-31b"/>
從富室大家與夫道德才智之士翕然宗之遇體沐日<lb/>
寢門未闢而履聲葢駸駸矣建炎初詔住金山之龍遊<lb/>
㑹叛兵趙萬據京口聨數十艘奮棹掠而前遇風輒返<lb/>
終莫能犯久之過長蘆而大賊張遇奄至闔寺逃散攻<lb/>
剽一空惟師鉢囊獨無恙又嘗蓄一笥諸上方賜物自<lb/>
隨抵儀真徒步不能將盜平得煨燼中封識尚如故道<lb/>
俗驚歎以為未嘗有也乘輿狩維揚召對行在問佛法<lb/>
大意奏對稱㫖始賜今號改住廬山之雲居雲居有安<lb/>
<pb n="KR4d0179_WYG_032-32a"/>
樂神者據方丈前住持人皆避不敢居師居之居若三<lb/>
年奏乞養老還蜀詔許之再住成都昭覺院凡六年而<lb/>
寂比茶毗齒舌不壞得舎利五色無數今丞相張公德<lb/>
逺銘其塔余在京師時嘗從師遊僧宗達者已能傳其<lb/>
學裒然為高弟今住平江虎邱雲巖院一日過余出師<lb/>
畫像請余為贊贊曰<lb/>
揉木捖革偃師之戯相從幻身亦復如是四大假合妄<lb/>
認為真薪盡火滅奄為空雲云乎拳拳寫紙上影是邪<lb/>
<pb n="KR4d0179_WYG_032-32b"/>
非邪為倒為正有大比邱僧中之龍具大圓覺徧滿虛<lb/>
空巍巍堂堂遺像在此一切人天見者作禮<lb/>
　　僧智標真贊<lb/>
一袖䝉頭三椽容膝卧枕布囊行住楖栗祗陀徵心毘<lb/>
耶問疾畫時簿相凝攎點漆妄見影事依月澄出即女<lb/>
一身應成兩佛<lb/>
　　長老端裕真贊<lb/>
龜搘床鵲巢肩鶉百結芋火然貌堂堂人中天師子吼<lb/>
<pb n="KR4d0179_WYG_032-33a"/>
徧大千<lb/>
　　妙空佛海大師智訥畫贊<lb/>
眉覆顴耳屬肩大比丘老臞仙五葉換一燈傳天雨花<lb/>
地湧蓮有畫史幼朱鉉具相好普現前清淨日光明拳<lb/>
如説法常熾然<lb/>
　　月堂僧惠山畫贊<lb/>
犀顱哆口月面秀眉具佛相好真天人師有言皆幻有<lb/>
相亦非躡風係影作此兒戯隠几㗳然南郭子綦吾今<lb/>
<pb n="KR4d0179_WYG_032-33b"/>
喪我問汝為誰<lb/>
　　楓橋長老法遷畫贊<lb/>
本來面目非汝是冷暖自知如飲水徧滿十方現一切<lb/>
畫師分身葢其戯<lb/>
　　僧法臻畫贊<lb/>
四大假合前身後身以身為假以畫為真真心常住不<lb/>
依一塵應量無邊是真老臻<lb/>
　鴻慶居士集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻四十二</head> <lb/>
    <p>
<pb n="KR4d0179_WYG_042-1a"/>
欽定四庫全書<lb/>
　鴻慶居士集巻四十二<lb/>
　　　　　　　　　　　　　宋　孫覿　撰<lb/>
　行状<lb/>
　　宋故通議大夫守吏部侍郎致仕贈宣奉大夫霍<lb/>
　　　公行状<lb/>
　　　曽祖昶不仕<lb/>
　　　祖恭贈大中大夫<lb/>
<pb n="KR4d0179_WYG_042-1b"/>
　　　父寧贈朝議大夫<lb/>
霍叔封於晉而孫子處者以國為氏漢興驃騎将軍去<lb/>
病大司馬博陸侯光皆出於河東世逺族分厯數百年<lb/>
有名籍於常州之武進縣為望姓公武進霍氏諱端友<lb/>
字仁仲公世父漢英者以儒學起家入尚書為郎崇寜<lb/>
初公又以文章有大名縣太學諸生發策殿中遂擅天<lb/>
下踐大官為世臣而霍氏顯矣公自童丱授經一再讀<lb/>
已成誦往往能記他生之所習既冠學成盡槖其書詣<lb/>
<pb n="KR4d0179_WYG_042-2a"/>
太學据一席之地茹虀食糲者十七年大究六經百家之<lb/>
㫖属文辭造端宏大不専附合有司之尺度酌古御今<lb/>
有濟世之用不為空言徽宗纂及第進士於廷公陳帝<lb/>
王之道法天之神配地之富然後能御大物而君臨四<lb/>
海累數千言論當世之務甚便上太息稱善擢為第一<lb/>
特授宣議郎簽書昭慶軍節度判官㕔公事不閱月召<lb/>
見除秘書省校書郎國朝舊制廷試第一人例除州通<lb/>
判歲滿召歸試學士院著籍三館為中都官至熈寧中<lb/>
<pb n="KR4d0179_WYG_042-2b"/>
改授軍府幕職恩禮衰矣比公奉大對文義卓然中上<lb/>
意解褐未㡬延見便殿擢升册府於是魁名碩實耀於<lb/>
一時學士大夫誦其言慕其名聲想見其風采自海隅<lb/>
障徼莫不家有其書而公之文遂重於天下明年丁朝<lb/>
議君憂憂除當大觀元年五月擢秘書省著作佐郎七<lb/>
月遷起居舎人十一月除通直郎試中書舎人賜三品<lb/>
服角帯佩金魚為飾一日徽宗顧見公謂左右曰給舎<lb/>
等耳而服帯相絶如此詔令大中大夫以上至中書舎<lb/>
<pb n="KR4d0179_WYG_042-3a"/>
人犀帯埀衣自公始也二年除給事中三年除大司成<lb/>
兼實錄脩撰遷禮部侍郎於是彗出奎婁之間詔侍從<lb/>
官直言時政闕失無有所諱公曰彗孛之祥實見於崇<lb/>
寜之未矣陛下惕然戒懼發徳音觧黨禁宥罪戾黜猥<lb/>
瑣除煩苛以幸天下詔令甫頒妖象銷殞可謂盛徳大<lb/>
業閱歲未㡬善政多還天心惓惓復示譴告臣謂應天<lb/>
之實當稽已事之騐今陛下正厥事以檻塞大異第如<lb/>
崇寜詔書所云守之堅如金石行之信如四時精祲之<lb/>
<pb n="KR4d0179_WYG_042-3b"/>
感宜獲嘉應又言伏讀明詔以荆湖江淮閩浙七路人<lb/>
罹旱灾穀價翔踴詔州縣發廪賑貧乏甚大恵也然而<lb/>
旱乾水溢興發補不足國有荒政載於令甲而吏弗省<lb/>
豪商大賈乗人之急閉糴不發以邀善價而吏弗禁宜<lb/>
分遣一二信臣行視郡國察吏勤惰為最殿以昭賞罰<lb/>
不然徒文具無惻隐之實又言朝廷尊安重内䡖外侍<lb/>
從近臣出領藩翰髙官大職以寵其行而悵然有流落<lb/>
不自聊之意可令内外侍臣更去迭來共為一體入侍<lb/>
<pb n="KR4d0179_WYG_042-4a"/>
禁闥為論思獻納之臣出殿大邦修方伯連率之職俾<lb/>
天下之勢如持衡無首重尾輕之患䟽入然後請補郡<lb/>
書三上輒報聞徽宗謂宰相何執中曰霍某豈可以去<lb/>
朝廷也執中曰漢宣帝欲用蕭望之而試之三輔霍某<lb/>
乞一郡自効為諸臣之率陛下思而用之可馳一檄召<lb/>
而歸也㑹公疏又至除顯謨待制知平江府未行改陳<lb/>
州公又見上曰平江去國逺矣淮陽吾股肱郡朝發而<lb/>
夕至也當識朕意公頓首稱謝公敦大靖深恢然長者<lb/>
<pb n="KR4d0179_WYG_042-4b"/>
也遇吏民慈恕不以立聲威為賢僚吏建白多聴采因<lb/>
能任善不必自己出以故於利害多興除陳地汙下屬<lb/>
雨甚則積潦害稼朝廷䟽八百里以紓陳人之憂而去<lb/>
淮南逺水不時洩公請益開二百里起於西華循宛丘<lb/>
入項城以達於淮泗自是陳無水患逃軍改刺重役不<lb/>
著於令率㑹例於他州已報復遣囚繋充滿有瘐死者<lb/>
請詔有司立法頒焉以時次遣全活者甚衆中貴人石<lb/>
燾傳詔輦取瑞香花數千本公曰不可自我作俑䟽罷<lb/>
<pb n="KR4d0179_WYG_042-5a"/>
之政和二年召還復為禮部侍郎兼侍讀三年遷吏部<lb/>
公奮自書生䇿髙第躐進儒館方免䘮造朝一歲三遷<lb/>
遂賛書命毎奏事欲前上目逆而待喜動於色所以拊<lb/>
循慰藉之言如家人父子無間也始為右史立柱下方<lb/>
四顧前却上以目屬公示所鄉左右驚嘆以為榮中書<lb/>
舎人例召試惟公不試而除及是召還且大用矣㑹公<lb/>
所喜强淵明為尚書共事而與太師蔡京有連甞從容<lb/>
致京意曰廷臣上所倚重無出公右者當由中執法進<lb/>
<pb n="KR4d0179_WYG_042-5b"/>
承轄幸努力助我公驚謝曰平生未甞言人之過者若<lb/>
驟居此官愚不識忌諱必孤大丞相所以任使之意幸<lb/>
為辭焉由是京不恱徽宗毎論人物必以京為稱首京<lb/>
曰然霍某禮部乆次當除學士而未有所闕也乆之遷<lb/>
吏部而已五年公被疾上書謝事書奏上大驚亟遣内<lb/>
侍鄧忠仁挟國醫曹孝忠三輩等馳視公病病益急不<lb/>
可為矣上惻然又以公行年飭陳彦者占之於是公積<lb/>
官至大中大夫文安縣開國子食邑五百户轉通議大<lb/>
<pb n="KR4d0179_WYG_042-6a"/>
夫守吏部侍郎致仕訃聞贈宣奉大夫賜銀絹三百匹<lb/>
兩官其子孫四人所以賻恤其家甚厚寔七月癸酉也<lb/>
年五十其年十一月甲申𦵏於縣之懐徳南鄉千墩之<lb/>
原公平居侃侃不動聲色遇事詳慎未甞輒發發亦不<lb/>
可回止所與遊必擇勝己者故多天下知名士茍非其<lb/>
與亦不病其所為居侍從十年館置賔友酒食相綴接<lb/>
歡然如布衣時不見小異事二兄端輔端如以孝友聞<lb/>
端輔以文藝名塲屋而早世其孤文輿教畜之如己子<lb/>
<pb n="KR4d0179_WYG_042-6b"/>
端如豪邁有智略殖産累巨萬弟姪分財公以義譬解<lb/>
不聴顧謂文輿曰吾兄力貧養親而縱子使學遂豐其<lb/>
家凡十七年不以甘㫖累吾心而後得至於此吾不忍<lb/>
為汝所為第聴我言隨豐約惟吾兄之命他日任子終<lb/>
不使吾兒先汝文輿唯唯居亡何遇郊祀恩首薦文輿<lb/>
如約卒官右朝奉郎公元配蔣氏贈温國夫人今配郭<lb/>
氏同知樞宻院事三益之女弟封崇國夫人三男子曰<lb/>
文炳右朝奉大夫主管台州崇道觀曰蠡右朝奉大夫<lb/>
<pb n="KR4d0179_WYG_042-7a"/>
嘗任司農少卿江淮等路經制判官為吏有能名曰文<lb/>
仲右宣教郎新差臨安府縣丞一女嫁許右通直郎聶<lb/>
昂孫男八人驥孫右廸功郎新嚴州司户叅軍成孫永<lb/>
孫馴孫並将仕郎次任孫驤孫駒孫騏孫女十五人曽<lb/>
孫男女六人公後以文炳蠡登朝贈少保云嗚呼公之<lb/>
沒三十年矣當是時諸孤藐然僅勝衣故幽堂之銘墓<lb/>
隧之碑皆未立建炎兵火圖籍焚滅之後公所為文章<lb/>
獨得外制五巻於門生姻舊之家清醇雅奥得代言之<lb/>
<pb n="KR4d0179_WYG_042-7b"/>
體至於論駮制敕省審章奏陳獻便宜出入諷議見於<lb/>
文字言語者十不存一二故所次止於如此盖甞論世<lb/>
之人蹈汙抵嶮以徼倖一日之富貴遺臭千載亦何可<lb/>
勝數自公辭權貴人之托而不就也然後徘徊於省户<lb/>
而官不進公又能推家資數萬而不有一錢也至今諸<lb/>
孤恃祿以養其母而無一瓦之覆以芘而為生嗟夫公<lb/>
雖不得位為将相而絶人之資髙世之行激濁揚清之<lb/>
功藉之以律貪頑厲鄙薄於百世之下豈非君子所可<lb/>
<pb n="KR4d0179_WYG_042-8a"/>
願者在此而不在彼與昔公以中書舎人同知貢舉時<lb/>
某舉進士在選中后七年冄試詞學而公以吏部侍郎<lb/>
同知貢舉屢被甄採故於公為門下士文炳等曰今欲<lb/>
以公行治官世譔次為書獻之太史而先友盡矣當屬<lb/>
之子謹具如右謹状<lb/>
　　宋故端明殿學士左朝散大夫致仕安定郡開國<lb/>
　　　侯食邑一千户賜紫金魚袋贈左中大夫胡公<lb/>
　　　行状<lb/>
<pb n="KR4d0179_WYG_042-8b"/>
　　　曽祖霖贈太史沂國公<lb/>
　　　祖寔贈尚書虞部員外郎<lb/>
　　　父宗旦贈宣奉大夫<lb/>
胡公諱交修字已楙常州晉陵縣人而胡氏自公伯祖<lb/>
文恭公宿以樞宻副使仕仁宗英宗於嘉祐治平間任<lb/>
重道逺任兩朝天下推為鉅人長者元祐中修簡公宗<lb/>
愈又以尚書右丞參秉國鈞道大名播具著國史而胡<lb/>
氏始大更四世百有餘年仕於朝者或以文章顯名或<lb/>
<pb n="KR4d0179_WYG_042-9a"/>
以治行著於吏迹登侍從踐臺省典一州領使一路率<lb/>
甞數十人朝廷推其賢士大夫論其世天下慕傳其家<lb/>
法建炎南渡大家巨室焚剽之餘轉徙於山區海隅之<lb/>
間殆無㡬矣而公與從子世将者又相扳以起更掌内<lb/>
外制同侍講讀俱為端明殿學士父子同升簮組蝉聨<lb/>
搢紳歆艶為江左衣冠之冠何其盛也曽祖霖贈太師<lb/>
沂國公祖寔即文恭之母弟修簡之世父也贈尚書虞<lb/>
部員外郎父宗旦以貴贈宣奉大夫公舉崇寧二年進<lb/>
<pb n="KR4d0179_WYG_042-9b"/>
士中乙科授泰州軍事推官坐小法與守将皆免調髙<lb/>
郵軍司士曹復以親嫌避去試詞學兼茂科時資政殿<lb/>
學士翟汝文以給事中同知貢舉讀公文以為勝已擢<lb/>
第一編修國朝㑹要所檢閱文字公文章宏達有氣不<lb/>
喜琢雕為竒詞達而事稱無長語自舉進士至禮部試<lb/>
詞學皆一上中之不再試政和六年改宣教郎遷太常<lb/>
博士都官員外郎徙祠部靖康初宰相徐處仁當國除<lb/>
吏先乆次者而公回翔省寺八年矣擢左司員外郎俄<lb/>
<pb n="KR4d0179_WYG_042-10a"/>
拜起居舎人起居郎昭慈埀簾聴政除右文殿修撰知<lb/>
湖州今上即極召試中書舎人辭不拜改徽猷閣侍制<lb/>
提舉杭州洞霄宫建炎三年復以中書舎人召還詔守<lb/>
臣敦遣就道進給事中直學士院兼侍講見上首論天<lb/>
下之勢曰淮南當吾膺而将士遇敵先奔無藩籬之衛<lb/>
湖廣帯吾脇而羣盗乗間竊發有腹心之憂江浙肇吾<lb/>
基而根本乆未立秦蜀張吾援而指臂不相營宜詔二<lb/>
三大臣修政事選将帥蒐補卒乗以張國勢撫綏疲瘵<lb/>
<pb n="KR4d0179_WYG_042-10b"/>
以固國本此最當務之急上又出手詔問公弭盗道其<lb/>
先變乎昔人常謂甑中有麦飯數升床上有一故絮被<lb/>
雖儀秦說之於先韓彭驅之於後不能使之為盗惟其<lb/>
凍餓無聊日與死廹然後忍以其父母妻子所仰之身<lb/>
而棄之於盗賊陛下哀閔無辜下寛大之詔而開其自<lb/>
新之路禁苛慝之暴而豐其衣食之源則悔悟者更相<lb/>
告語歡呼而歸不變者當與攜落亦為吏士之所係獲<lb/>
盗可弭矣盗弭則可以保民沃野千里殘為盗區皆吾<lb/>
<pb n="KR4d0179_WYG_042-11a"/>
秔稌之地也操弓矢帯刀劍椎牛發塜白晝為盗皆吾<lb/>
南畝之民也陛下撫而納之及其田里無以急征暴斂<lb/>
啟其不肖之心而安於其故一畝之宫上父子下雞豚<lb/>
行相羣居相友隨田髙下雜植五榖無廢壌婦女蠶桑<lb/>
無懈人榖帛不可勝用而財可豐矣財豐則可以裕國<lb/>
矣日者翟興連西洛董平據南楚什伍其人為農為兵<lb/>
不數年積榖充牣雄視一方盗賊無賴朝不謀夕為茍<lb/>
且之圗以紓目前而已乃獨能强水土之政務農足食<lb/>
<pb n="KR4d0179_WYG_042-11b"/>
屹然自立櫓巢之中而不可犯以吾江東二百郡之地<lb/>
欲强兵以禦冦戎而不能為翟興之所為乎神武軍造<lb/>
甲鎧費大農錢無藝而有司不敢呵詰有㫖罷之未㡬<lb/>
復請又予之公曰将帥視詔書為虚文何以示天下封<lb/>
還遂已乗輿還次㑹稽内批取金以百計絹以千計銀<lb/>
錢以萬計人言藉藉以為費公曰予以馭其富人主之<lb/>
柄也即有賜苐詔有司奉行無視人以私上欣納李成<lb/>
盗江淮張甚廷議欲親伐公曰羣盗猖獗天子自将之<lb/>
<pb n="KR4d0179_WYG_042-12a"/>
不武不勝貽天下之笑此将帥之責何足以辱王師議<lb/>
遂格而盗平如公䇿焉周杞守常州坐殘虐免衆怒不<lb/>
厭㑹大旱上御邇英問所以致旱之由對曰此殆杞佚<lb/>
罰之故以杞属吏杞疑公䜛之上書告公罪宰相建遣<lb/>
所善大理丞胡䝉詣常按驗不如書反復究窮吹析毫<lb/>
毛故羣從多抵罪者公獨修然無一髪之挂請宫祠除<lb/>
徽猷閣待制提舉江州太平觀是歲紹興二年也三年<lb/>
復召為給事中進刑部侍郎翰林學士知制誥兼侍讀<lb/>
<pb n="KR4d0179_WYG_042-12b"/>
并刑部尚書公言汀州寜化縣論十人大辟以獄上而<lb/>
知州事鄭强騐問先一人當死者縣令為民父母而殺<lb/>
無罪十人邀冒進秩之費不重寘典憲何以慰塞天下<lb/>
之怒又言江東留獄傳逮紛然猶有六百人之未至者<lb/>
若繋者待六百人之集桁揚之下疾病飢寒必有瘐死<lb/>
者請予之以期罪状明白論如律疑則從輕詔下如公<lb/>
言期盡無一夫之獄國論欲以西蜀交子行之諸路以<lb/>
輸夫水陸輓漕之費公曰此治亂安危之機上䟽力陳<lb/>
<pb n="KR4d0179_WYG_042-13a"/>
其害以為崇寧大錢覆轍可鍳當是時大臣建議舉朝<lb/>
和附無敢議者法行未㡬錢分兩等市有二價奸民盗<lb/>
鑄死徙相属終莫能勝今之交子校之大錢無銅炭之<lb/>
費無鼓鑄鐫磨鍛錬之勞一夫挾楮札坐客舎中日作<lb/>
數十百紙鬼神莫能窺焉偏州下邑真贋莫辨售之不<lb/>
疑轉手相付旋以為劵抵觸憲網破家壊産以償告捕<lb/>
禍及無辜勢必如此歲月之後公私之錢盡歸藏鏹之<lb/>
家商賈不行市井蕭條細民艱食必無束手待盡之理<lb/>
<pb n="KR4d0179_WYG_042-13b"/>
比及悔悟恐無及矣人服其精識八年以親老丐去章<lb/>
四上除寳文閣學士知信州入辭上眷惜不已欲留公<lb/>
侍講公力辭不可曰臣母老念歸䝉恩守信去鄉益逺<lb/>
矣願奉祠里中以便親養上曰卿第去行復召卿矣改<lb/>
提舉江州太平觀公端黙寡言喜怒不見進止可識雖<lb/>
對人主必思而後言言無文飾洞見肝膈上察其誠特<lb/>
深信之将相議大舉料兵筭食戒師具矣㑹公進故事<lb/>
遂摘漢婁欽語以諷曰髙帝引四十萬衆攻匈奴而遣<lb/>
<pb n="KR4d0179_WYG_042-14a"/>
十使為間皆謂可撃欽獨不然以為兩國交兵宜夸矜<lb/>
見所長而壮士健馬皆匿不見此必欲見短伏竒兵以<lb/>
争利不可撃也怒不聴卒有平城之圍而冒頓觧鞍與<lb/>
城齊者而數與十使所覘老弱嬴胔為何如哉妄言先<lb/>
行之徒緣飾無根而為迎合可喜之論吾無以考騐其<lb/>
寔而遽信之以奉事其為誤國豈不大哉上覽之矍然<lb/>
越日出公奏示大臣曰胡某之言一士之諤諤也已而<lb/>
四川謀帥上問公廷臣将者孰可公曰臣從子世将可<lb/>
<pb n="KR4d0179_WYG_042-14b"/>
用也上即日命世将以樞宻直學士為成都潼州府䕫<lb/>
利州路安撫使置使吴玠死遂副宣撫凡涖蜀五年以<lb/>
資政殿大學士卒於官士大夫由是知公造滕之際從<lb/>
容諷議為上所倚信盖如此也朝廷聚重兵梁洋間以<lb/>
杜邊人窺蜀之謀而餉道嶮逺蜀人病之先是漕舟出<lb/>
陵江而春夏有漲暴漂溺之虞秋冬有水陸膠舟之患<lb/>
至紹興初剏行陸運調成都潼利三路夫十萬餘縣官<lb/>
部送徼賞争先倍道而馳晝夜不息僵卧道路十斃三<lb/>
<pb n="KR4d0179_WYG_042-15a"/>
四蜀人愁痛入骨髓公言養兵所以保蜀也誅斂不已<lb/>
人不堪命財聚斂散腹心先潰矣尚何保蜀之云臣愚<lb/>
欲自二月解嚴之後九月防秋之前除存留防闗正兵外<lb/>
其餘将士分戍他州就粮歇泊如此則戍闗之食水運<lb/>
有餘分兵就粮陸運可免此百世之計也上命學士院<lb/>
述公意詔吴玠施行九年六月召歸除兵部尚書權翰<lb/>
林學士兼侍讀公進見上必問世将守邉状少日當以<lb/>
簽樞處之公頓首稱謝㑹世将疾病亟進資政殿學士<lb/>
<pb n="KR4d0179_WYG_042-15b"/>
禮秩視簽樞云十年冬復請補郡除端明殿學士知台<lb/>
州領州終數月遂感疾不起實十二年正月丁未也公<lb/>
不求磨勘者十五年故官止於左朝奉大夫轉左朝散<lb/>
大夫致仕爵安定郡開國侯食邑一千户遺奏上進官<lb/>
四等贈左中大夫享年六十五公兩除詞掖三侍經幄<lb/>
再入翰林為學士經術通明誦說有法詔令簡嚴天下<lb/>
誦之昭慈棄宫寝近臣側進挽歌詞上讀公詩稱善甞<lb/>
以所御白團扇書相門韋氏經術漢臣須之句以賜自<lb/>
<pb n="KR4d0179_WYG_042-16a"/>
文恭修簡相繼掌内外制一時以為盛事及是世将又<lb/>
踵恭入賛書命直學士院父祖子孫皆以文章翰墨為<lb/>
邦國之華公悉裒聚紀次為書號四世絲綸集以侈一<lb/>
門感遇之榮近世所未有也公事繼母太淑人楊氏以<lb/>
孝聞初宣奉公元配姚氏嘉祐名臣闢之女有賢行而<lb/>
早世宣奉公以文藝名塲屋累薦禮部卒不偶既沒而<lb/>
太淑人年未三十外家鐫諭俾更嫁公再拜乗笏而進<lb/>
曰某不幸早失姚氏母今又失吾父諸孤藐然恃吾母<lb/>
<pb n="KR4d0179_WYG_042-16b"/>
以為命外家忍奪之某雖不肖所以事吾母敢有不如<lb/>
禮太淑人曰然踐二庭非我志也公再拜感泣而出太<lb/>
淑人性剛嚴治内事肅然如官府他日意有所不適公<lb/>
必具衣冠立側踧踖屏氣候伺顔色至日中不敢甞食<lb/>
太淑人為改容笑語如平日然後返室自筮仕致位通<lb/>
顯晨夕奉周旋四十二年如一日内外宗姻里老長交<lb/>
口譽嘆以厲其子孫胡公真一世之標表也撫二弟充<lb/>
修成修尤友愛遇恩以次補官而後任子女弟適閩人<lb/>
<pb n="KR4d0179_WYG_042-17a"/>
楊氏而寡貧無依公具資装迎之以歸㑹公之子察當<lb/>
受室諸豪貴争請昏公曰聘楊氏女俾察奉其姑以嗣<lb/>
吾意沂國公孫曽有困乏不能自存者公捐槖金百萬<lb/>
為諸族倡共買田賜之其踈財尚義天盖廪然娶錢氏<lb/>
封淑人故知制誥公輔之孫氷華居士世雄之女二男<lb/>
子曰岐老早卒次即察也右承務郎監潭州南嶽廟女<lb/>
嫁右承議郎邵及之孫男曰立方右承務郎公樂易無適<lb/>
莫不為節目崖㟁羣居恂恂然寒温初接臧否不出諸<lb/>
<pb n="KR4d0179_WYG_042-17b"/>
口遇所厚善論天下人物與古今成敗之故是是非非<lb/>
如面白黒雖精練少年専門名家所不逮居官任職不<lb/>
錄細故専務掩覆人過失遇事可為則慷慨自奮亦不<lb/>
茍止而安隨至論交子則宣言於朝曰此大事也義不<lb/>
與之俱立故極論無所諱治天台屏惡戢吏持法律嚴<lb/>
甚不受一辭干請之私奏免上供非輕數者萬餘緡州<lb/>
人至今思之晚喜讀佛書不假師傳自然造詣在天台<lb/>
時與太淑人言類多知死者既屬疾却藥屏醫湛然而<lb/>
<pb n="KR4d0179_WYG_042-18a"/>
逝以其年四月壬申𦵏於武進縣懐徳北鄉之原公所<lb/>
自卜也謹狀<lb/>
　傳<lb/>
　　圓悟禪師傳<lb/>
臨濟七世孫圎悟禪師諱克勤彭州崇寜縣駱氏儒家<lb/>
子犀顱月面骨相不凡從師受書日記千言他生不敢<lb/>
齒一日游妙寂院顧見佛書讀之三復悵然如獲舊物<lb/>
曰吾殆過去沙門也始棄家祝髪為浮圖氏當是時成<lb/>
<pb n="KR4d0179_WYG_042-18b"/>
都名僧文照公為衆講說作佛事執經立坐下率常數<lb/>
百人師徃從之晝夜思遂誦其學為髙弟又從敏行公<lb/>
講授楞嚴經論俄得病瀕死師歎曰朝聞道夕死可矣<lb/>
請佛湼槃正路不在句文中欲以聲求而色見如一釡<lb/>
羮投䑕矢汚之吾知其無一是也遂棄去學神於真覺<lb/>
勝公勝公方創臂出血指示師曰此曹溪一滴也師矍<lb/>
然於時大善知識名號聞四海為世導師相望也徑持<lb/>
一鉢徒步出蜀入山林踐荆棘䝉犯霜雪間闗百難意<lb/>
<pb n="KR4d0179_WYG_042-19a"/>
所欲徃靡不至焉首見玉泉皓公金巒信公又見大溈<lb/>
哲公黄龍晦堂心公廬山總公此五大比丘者僧中龍<lb/>
也見師皆以為法器而晦堂獨稱師曰他日臨濟一𣲖<lb/>
當屬之子矣最後見演公於龍舒白雲演訶之師不顧<lb/>
趨出去抵吴中已而復還演迎笑曰吾望子乆矣㑹有<lb/>
部使者詣演作禮問佛法大意師從旁竊聴即大悟立<lb/>
告演曰今日去却胸中物䘮盡目前機也演曰如是如<lb/>
是又從演於五祖當伐一巨木演固止之師不聴演怒<lb/>
<pb n="KR4d0179_WYG_042-19b"/>
奮挺而起師植立不動演投所持挺頷之而去自是遇<lb/>
物中無疑矣衆推為上首學宗焉崇寜中歸覲其親諸<lb/>
老相謂曰川勤傳一燈歸蜀矣成都帥翰林郎公知章<lb/>
聞師名䟽請住六祖院撰日開堂攝齊登坐嗣演公說<lb/>
法詞義卓然緇素恱服欣踴抃蹈如佛出世更住昭覺<lb/>
院凡八年冄出蜀次荆南㑹故相無垢張公天覺亦至<lb/>
公儒釋兼通負所學自許手提古佛席巻諸方一切衲<lb/>
子莫敢攖其鋒者見師恍然自失不知膝之前於席也<lb/>
<pb n="KR4d0179_WYG_042-20a"/>
退語諸公曰吾行天下閱人多矣未有如此翁者留居<lb/>
碧嚴院徙住長沙道林賜號佛果實太保領樞宻院鄧<lb/>
公子常所奏乞也政和中詔住康蔣山東南學者赴之<lb/>
如歸市名聞京師詔住天寜萬夀禅寺建炎初宰相李<lb/>
公伯紀當國奏師住金山龍游寺車駕幸維揚召詣行<lb/>
在入對殿廬賜號圎悟禅師改住廬山雲居乆之遂還<lb/>
蜀蜀帥王公似復以昭覺畀之紹興五年八月己酉得<lb/>
㣲病扶坐一榻留偈示衆投筆而逝既茶毘舌齒不壊<lb/>
<pb n="KR4d0179_WYG_042-20b"/>
出舎利五色無數夀七十三僧臘五十五明年三月塔<lb/>
成賜號靈照諡真覺云師早治儒書更讀教乗教學苦<lb/>
空得佛語心要嗚呼心大矣天地萬物皆具於一心而<lb/>
性者心之地也達摩西来直指人心見成佛學者以心<lb/>
傳心與吾聖人所謂盡心知性者初無二本也師清浄<lb/>
無作不入諸相示方便門提引未悟以為出於人心者<lb/>
雖凡夫皆可以直造一聴其語如見舊國之城望先人<lb/>
之廬家莫不愀然感動有泣涕者故住天寧時一時王<lb/>
<pb n="KR4d0179_WYG_042-21a"/>
公貴人道徳材智文學之士日造其室而車轍滿門雖<lb/>
毘耶城聴法殆不能過也度弟子五百人嗣法得眼領<lb/>
袖諸方者百餘人方據大叢林領衆說法為後學標表<lb/>
可謂盛矣師自得法白雲名聲藉甚時有佛鑒師恵勤<lb/>
亦知名衆遂目師以為川勤别之其後由嶽麓徙蔣山<lb/>
行成力具道大名播天神訶䕶與古佛齊眉矣初在金<lb/>
山時名賊趙萬據鎮江擁數百卒操賊戰艦乗風欲渡<lb/>
㑹天反風雲霧晦暝連晝夜不得渡乃止比赴雲居道<lb/>
<pb n="KR4d0179_WYG_042-21b"/>
長廬而劇賊張遇奄至盡一刹羣瓢無噍類而師鉢嚢<lb/>
獨無恙又甞斂上賜物寘一筐中寓儀真師飭其徒往<lb/>
省之答曰儀真連夕大火餘燼尚燔欲求何師笑曰汝<lb/>
苐徃既至而官寺民閻鞠為瓦礫而一箧巋然封識如<lb/>
新堂寓公安天寜東堂長老覺公夜夢一女子再拜而<lb/>
進曰乞我東堂為人天說法信宿而碧巖䟽至女子即<lb/>
碧巖䕶法神也樂安山神據雲間方文諸耆宿皆徙避<lb/>
别室師寘一榻卧起如平時師福慧兩足行解通脫斷<lb/>
<pb n="KR4d0179_WYG_042-22a"/>
取世界如掌中菴摩羅果實區區者曽何足言而世人<lb/>
傳聞所共賛嘆故不得而畧也景徳中天子詔儒臣撰<lb/>
次僧史由七佛傳五十二世千七百人號傳燈録逮今<lb/>
百餘年真人大士相繼而出五葉聨芳千燈逓照固不<lb/>
乏人惟圓悟禅師碩大光明勝妙獨出真法門之棟梁<lb/>
不可尚已宗達得師法者坐虎丘道塲十五年今将適<lb/>
黄蘗呉人惜其去而莫能留也於是過余而别曰公最<lb/>
知師者願得公文刻留山中以備史官之採遂以余所<lb/>
<pb n="KR4d0179_WYG_042-22b"/>
見聞者補而為傳後有君子得以覽觀焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十七</head> <lb/>
    <p>
<pb n="KR4d0179_WYG_017-1a"/>
欽定四庫全書<lb/>
　鴻慶居士集巻十七<lb/>
　　　　　　　　　　　　　宋　孫覿　撰<lb/>
　啟<lb/>
　　復官謝沈相啟<lb/>
上書北闕俯輸螻蟻之微情出綍西垣仰占乾坤之大<lb/>
造繄浩浩垂精之感實惓惓造膝之成伏念某謀身惷<lb/>
而愚受性拙而褊自知寡與見謂畸人卒蹈危機為世<lb/>
<pb n="KR4d0179_WYG_017-1b"/>
大僇强弩射市非我獨也而薄命安所逃腐䑕中人了<lb/>
無預焉而竒禍乃如此舉有竊鈇之態動成投杼之疑<lb/>
固已不勝衆椘之咻豈料又生一秦之患遽興大獄首<lb/>
寘嚴枓輸之鬼薪論為城旦致之必死示以無還自惟<lb/>
十九嵗而羝之乳無期豈謂一千年而河之清可俟晉<lb/>
馬已老矣空懐伏櫪之思呉牛尚喘焉猶軫駐車之問<lb/>
兹蓋伏遇僕射相公堂堂社稷之鎮英英人物之宗開<lb/>
闡大公主張善類凢預平反之筆皆為全人一歸造化<lb/>
<pb n="KR4d0179_WYG_017-2a"/>
之罏舉無棄物出餘燼於溺灰之後援窮囚於擠壑之<lb/>
中鸞膠續絃可補黥劓金篦刮膜復睹清明所以示丞<lb/>
相宰天下之平于以坐王居都城中之大滌除宿負伸<lb/>
救沉寃收兹不齒之身寘之無過之地戴更生之大賜<lb/>
亦何殊食馬之恩願垂盡之餘齡猶欲效搏<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>之力<lb/>
　　謝万侯相啟<lb/>
夢得之謫九年嘗有大鈞之問屈平之放三載尚從太<lb/>
卜之占况兹二紀流落之餘而有一旦遭逢之異伏念<lb/>
<pb n="KR4d0179_WYG_017-2b"/>
某頓繇學者進二憲臺五號請和戎可紓他時倉卒非<lb/>
常之變以安國歩一章論伏闕必啟異日羣小不肖之<lb/>
心以召亂階豈因為譊譊異論以冒刑誅姑欲效惓惓<lb/>
愚忠以禆廟算大臣按劍而怒彼逰魂之衆小醜何爲<lb/>
諸生舉幡而來謂中興之佐一䕫已足既大違於國是<lb/>
旋黜守於方州未幾邊塵再犯京闕生民罹塗炭之害<lb/>
中都萃蛇豕之妖靖康龍沙萬里之遷眀受錢塘二凶<lb/>
之叛誰為首戎端坐自如獨有言狂衆愠猶在皇天悔禍<lb/>
<pb n="KR4d0179_WYG_017-3a"/>
聖主厭兵始畫地請和戎之盟亦制辟徴伏闕之士不<lb/>
辨嚴霜之早固知圖蔓之難某素不才過乃由此兹蓋伏<lb/>
遇僕射相公三朝雋老一代名臣厯睹羣公朋黨讎復<lb/>
之非馴致四郊戎馬長驅之禍餘風未殄巨蠧相乘踐<lb/>
覆車之轍而弗疑抱救火之薪而益肆靣謾君父蔑視<lb/>
同僚方造膝論事而猜忌忽生已反眼為仇而兇怒不<lb/>
測况於草芥踐踏何嫌重以雷霆縻㓕可待側聞爰立<lb/>
實慰具瞻始以尊君親上仁民爱物之心盡革妬賢疾<lb/>
<pb n="KR4d0179_WYG_017-3b"/>
能惡直醜正之弊興衰故物加惠窮黎収之納溝必死<lb/>
之中被以骨肉再生之造餘年索矣稱効茫然班荆履<lb/>
椒舉之亡固不渝於一諾結草亢杜回之役尚圖報于<lb/>
九原<lb/>
　　謝湯樞宻啟<lb/>
受一㕓之地正窮閻待盡之時賜十行之書有賢路聨<lb/>
華之寵大鈞坱圠皆被陶鎔暮景衰殘足以榮耀竊以<lb/>
孫叔敖去椘令尹而無憂色齊管仲奪伯氏之邑而無<lb/>
<pb n="KR4d0179_WYG_017-4a"/>
怨言孰知古人喜懼哀樂之情豈謂得喪通窮之故某<lb/>
乆罹讒黜辱在泥塗盡褫官資降為皂𨽻偶不至弭耳<lb/>
作纍纍之狀亦未嘗變色愠戚戚之窮公伯寮之愬季<lb/>
孫其如命何臧氏子之沮魯侯不遇天也數固必復事<lb/>
有好還治道勃興羣賢彚進欣逢一旦感㑹千齡當軸<lb/>
處中改弦更化上稽公論下合師言正路宏開羣情胥<lb/>
悅若梅林之望以慰渇心如屠門之過固自快意更遇<lb/>
執肉分<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>之賜重叨投醪共飲之仁凢今日之所䝉在<lb/>
<pb n="KR4d0179_WYG_017-4b"/>
孤生為最幸兹葢伏遇知院樞宻文章華國道徳佐王<lb/>
思天下飢溺而同其憂得英才教育而共其樂謂居上<lb/>
翳民之休戚當挺身為國之安危故能簡上帝之心出<lb/>
而任大臣之事永惟許國之義莫如得士之昌追録故<lb/>
臣半為異物禄介子弗及矣寜無恨焉封雍齒而先之<lb/>
固有喜者<lb/>
　　謝程參政啟<lb/>
嚢封奏御方虞冒犯之誅詔紱䟽恩更濫褒陞之典擢<lb/>
<pb n="KR4d0179_WYG_017-5a"/>
從罪籍賀賁朝紳叨拜恩榮怳如夢寐伏念某有至愚<lb/>
極陋之累無固身慮患之明名浮而挺災言狂而召怨<lb/>
一夫誑椘䜛挾謗書衆鬼謀曹遂成竒禍身名破滅僅<lb/>
齒平生骨肉喪亡惟殘一老毎追惟合浦牛衣之泣空<lb/>
悵望華亭鶴唳之聞偶餘息之尚存信此身之有待上<lb/>
聖撫域中之大羣公宰天下之平魯一真儒覧輝而獨<lb/>
下衛多君子㧞茹以同升壊植散羣除苛解嬈盡蠲宻<lb/>
網稍出羈囚夫何二紀禁錮之餘亦預一時甄収之數<lb/>
<pb n="KR4d0179_WYG_017-5b"/>
兹葢伏遇參政氣充剛大性極高明闢正路而有疾邪<lb/>
距詖之功鎮頺波而厲激濁揚清之志謂桞士師之黜<lb/>
豈一身寵辱之足云而阿大夫之烹實公道廢興之所<lb/>
係出沈寃於無所告攄孤憤於不獲申葢将使多士皆<lb/>
歸心焉豈但令小夫獨受賜耳洪鈞所播纎芥無遺不<lb/>
疑償同舍之金彼誠誤矣晏子觧左驂之贖幸孰甚焉<lb/>
大惠不貲空言難盡<lb/>
　　賀張叅政啟<lb/>
<pb n="KR4d0179_WYG_017-6a"/>
伏審崇奨耆明進陪國論寵數絶羣臣之右歡言溢海<lb/>
宇之間恭惟某官叅政學邃六經之醇名冠萬夫之表<lb/>
文章雋老道徳宗師太公遇西伯而來歸謝傅卧東山<lb/>
而强起天下之義理所閱多矣民間之疾苦皆親見之<lb/>
以兹開物成務之姿方當經體贊元之任得時而駕莫<lb/>
如今日當仁不譲豈在他人四方聳岩石之瞻羣生佇<lb/>
大鈞之佈何必埋輪道上奮一怒之快於豺狼自可借<lb/>
箸食前折千里之衝於尊俎某漂流棄物衰槁餘生側<lb/>
<pb n="KR4d0179_WYG_017-6b"/>
聆置輔之求倍切依仁之願爰念囚山之叉固以䝉觧<lb/>
縱之恩尚未填壑之時猶及見經綸之盛<lb/>
　　謝陳樞宻啟<lb/>
身老百罹乆安窮陋恩推三宥俾觧拘維驟起民門載<lb/>
通吏籍伏念某漂流嶺嶠歸宿田廬乞火於南隣北里<lb/>
之中拾穗於東阡西陌之上醉尉訶怒窮鬼揶揄臥聽<lb/>
扊扅桑婦之歌起扣欵乃漁翁之唱年逾八秩星度两<lb/>
周餘息猶存榮望已絶肆潭茂渥開八餘黎訪千樹桃<lb/>
<pb n="KR4d0179_WYG_017-7a"/>
而苔生種一頃豆而萁落五雞二母彘已編渤海之氓<lb/>
三鍾十束薪尚賦支離之禄恭惟樞宻文髙和寡才大<lb/>
用難雁塔書名極天下掄魁之選鰲扉視草冠中朝供<lb/>
奉之班首膺夢卜之求分總樞機之要巍乎社稷之衛<lb/>
燁然邦家之光将相安危之寄方隆朝廷人物之評所<lb/>
係一言印可衆論景從致兹衰屛之蹤遂玷明揚之列<lb/>
雖大人行大公之道不以為恩而小人懐小已之私詎<lb/>
忘其報<lb/>
<pb n="KR4d0179_WYG_017-7b"/>
　　謝韓尚書啟<lb/>
先哲王之制刑垂萬世不刋之典大司冦之議法哀一<lb/>
夫無告之辜仰繄善貸之仁悉謂難逢之㑹伏念某許<lb/>
身甚拙渉世尤踈自任一介不移之愚乆處衆人必争<lb/>
之地以和戎緩兵為是以伏闕首禍為非狂踈不切於<lb/>
事情迂濶動乖於時變滑稽玩世但思碌碌以全生骯<lb/>
髒倚門豈免栖栖而為佞卒罹大謗自抵嚴誅悵來日<lb/>
之無多悼孤生之已永誰復憐者被以三薫三沭之慈<lb/>
<pb n="KR4d0179_WYG_017-8a"/>
遂一洗之出於大譴大呵之域兹葢伏遇詳定判部尚<lb/>
書以儒雅飭吏事以忠義結主知德大而矜愚器博而<lb/>
容衆威名烜赫京兆之知發伏如神議論詳明尚書之<lb/>
心持平若水革去析言皮律之弊輔成救焚拯溺之功<lb/>
豈圖二紀禁錮之餘首玷一言平反之重自今知免矣<lb/>
已逃溺簀之誅抑過所望焉俄見廢陂之復窮途易感<lb/>
沒齒難忘<lb/>
　　謝中丞湯公啟<lb/>
<pb n="KR4d0179_WYG_017-8b"/>
削丹書於秋官之籍繫聖天子獨㫁之明齒清議於月<lb/>
旦之評實卿大夫游談之重伏念某藐然一介蕞爾餘<lb/>
生<hi>闕</hi>䖝作心腹莫大之憂二竪為膏肓不治之疾固嘗<lb/>
求福於木居士亦復祈巧於天女孫鬼神惡而天髙不聞<lb/>
蛟龍怒而淮深莫測歘如過隙星紀之換两周悅若披<lb/>
雲天日之光一睹仁言博矣王路坦然一燈借眀九里<lb/>
䝉潤補壊墻而翁怒自求非意之誣束緼火而婦還更<lb/>
冐曲成之造兹葢伏遇中丞剛大之氣充塞堪輿蹇諤<lb/>
<pb n="KR4d0179_WYG_017-9a"/>
之聲動揺山岳靖共好直忠憤疾邪哀此窮途已同棄<lb/>
物掀於淖而濯西江之水傅之羽而培北海之風骨鯁<lb/>
在咽乆從喑噫腦脂去眼復見高明銘佩之私占言難<lb/>
盡<lb/>
　　謝周殿院啟<lb/>
蚤罹讒慝俾從四罪之誅卒賜辨明復序两甄之列伏<lb/>
念某自惟孤拙屢致怨憎一哆南箕之成莫障西風之<lb/>
汙窮途栖屑何止百罹暮齒侵尋唯欠一死屬君相明<lb/>
<pb n="KR4d0179_WYG_017-9b"/>
良之合㑹聖賢馳騖之初抗議去讒䟽恩起廢晉屈産<lb/>
之乘已老復何為哉魯靈光之殿獨存殆非偶爾兹葢<lb/>
伏遇殿院忠憤慷慨剛徳沉潛公論倚平國勢増重善<lb/>
救無棄曲成不遺致兹流離放逐之餘亦被収拾哀憐<lb/>
之數輪囷老榦雖無意於雲霄呃喔長鳴尚不渝於風<lb/>
雨<lb/>
　　謝中書王舍人啟<lb/>
衆毁盈庭陷以人臣之大慝一言投匭記以天下之至<lb/>
<pb n="KR4d0179_WYG_017-10a"/>
公伏念某與人無茹肝渉血之仇而所遇有笞地射天<lb/>
之惡欺君指鹿怙衆嗾獒合為一朋興其凶怒彼越俎<lb/>
者彈文本自於借秦遂下䂖焉制獄暴興而助桀鑽皮<lb/>
出羽洗垢索瘢雖云極鍛錬之工終莫得毫毛之罪微<lb/>
笑忽生乎偃月疾威不掩於迅霆固自不知其所以然<lb/>
曷為至於若是極也忽三州之檄同日俱下合諸戎之<lb/>
卒持挺促行㓜女牽衣老妻裹飯旁觀尚為之出涕在<lb/>
某固難以為心流落三年阻絶萬里旋䝉恩貸歸守故<lb/>
<pb n="KR4d0179_WYG_017-10b"/>
邱一室蕭然物故幾盡老妻憂死㓜女病亡藁𦵏空山<lb/>
但餘两塜寸心破碎老淚縦横惘惘可憐奄奄欲盡方<lb/>
羣小快一時之怒頋一夫之休戚何足言以四海望中<lb/>
興之心而大臣之舉措乃如此苐莫追於既徃豈有俟<lb/>
於将来不圖餘生復見今日大明傳照衆正上行嘘枯<lb/>
吹生朽株䝉潤起幽作慝蔀室埀光雖周黎民固以無<lb/>
遺而絳老人於今獨在悉除過故復冐官榮兹葢伏遇<lb/>
侍講中書舍人巖廊柱石之姿宗廟盤彛之器學通聖<lb/>
<pb n="KR4d0179_WYG_017-11a"/>
域文擅詞宗首膺仄席之思入奉受釐之對論經秘殿<lb/>
舌有風雷視草西垣筆參造化屬令小子呌閽之日驟<lb/>
䝉明公援壑之仁自惟無禇公半面之新以何得季子<lb/>
一諾之重廟堂之上緩頬㳺揚縉紳之間發憤慷慨謂<lb/>
两禁舊臣而降為皂𨽻以百年遺老而辱在泥塗掖起<lb/>
編氓還畀吏籍凡此遭逄之異豈非宿昔之因大惠不<lb/>
貲空言莫叙昔也龜<hi>闕</hi>固知寡不勝衆之難今而馬反<lb/>
為駒亦有老而復壮之理窮途易感没齒難忘<lb/>
<pb n="KR4d0179_WYG_017-11b"/>
　　謝凌正言啟<lb/>
謗焰有爇天之勢何負而獨遭漏泉無擇地之偏卒歸<lb/>
於一洗繄卿大夫悼屈哀窮之助為愚不肖殘年投老<lb/>
之光伏念某早觸禍機乆嬰罪罟两怒溢惡更謂盗邱<lb/>
三尺深文謂為黥布固已悟昨非而自屏豈應頌故怨<lb/>
以求申㑹上聖之作興當大賢之特起有騅有駓有驒<lb/>
有駱一空冀野之羣非龍非螭非虎非羆出應渭濵之<lb/>
卜㧞茅彚進推轂相先善類攸歸國人所慕兹葢伏遇<lb/>
<pb n="KR4d0179_WYG_017-12a"/>
某官矜愚容衆汎爱親仁哀此陳人未編於鬼籙借之<lb/>
餘論俾復於官聨未知論報之方但有循涯之愧破甑<lb/>
固已歸瓦礫何所用之故車猶可備薪蒸未忍棄也<lb/>
　　謝凌舍人啟<lb/>
負罪投閒委孤根於枳棘逰談借重収暮景於桑榆竊<lb/>
以聖人戒說讒驚朕師之憂君子有淫刑及善人之懼<lb/>
雜造端之微膚受而流敝之極面謾羣囂吠聲深文刺<lb/>
骨讒人固不容矣卒自沈於江中酷吏抑又甚焉謂将<lb/>
<pb n="KR4d0179_WYG_017-12b"/>
反於地下詩書所記古昔皆然某愚不知方動常違俗<lb/>
早罹羅織之網乆從縲絏之拘不自意全適有天幸銜<lb/>
寃二紀便當飲恨於重泉起廢一朝可謂逄辰於千載<lb/>
兹葢伏遇給事舍人論事瑣闥有批勑之風珥筆殿坳<lb/>
得記言之法仁惟兼濟義在曲成閔兹溝瀆之餘丐以<lb/>
齒牙之論片言借寵末路增華出之下駟之中服在左<lb/>
驂之列其為感悅難盡敷陳<lb/>
　　謝尚書侍郎啟<lb/>
<pb n="KR4d0179_WYG_017-13a"/>
除殘去暴共欣湯網之開洗垢滌瑕盡脫椘冠之縶伏<lb/>
念某已非故我自謂陳人褫簪裳二紀之餘服犂鉏一<lb/>
㕓之地流年晼晚漏盡鐘鳴病骨支離帽寛帶落忽紆<lb/>
宸紱加畀朝紳顧影可憐捫心自媿據鞍矍鑠固無著<lb/>
鞭先路之心奮袖低昂但有擊缶歌田之意兹葢伏遇<lb/>
某官髙情特逹大節顒卬悼木偶之漂流哀波臣之蕩<lb/>
汩汙青蠅之思慨然有怒劍之揮割丹雞之盟行矣見<lb/>
乘車之下<lb/>
<pb n="KR4d0179_WYG_017-13b"/>
　　謝榮太守太監啟<lb/>
窮愁自屏乆安寂寞之濵慶賜初行亦預龎鴻之施伏<lb/>
念某早居爭地卒踐畏途朝辭城南尺五之天夕貶潮<lb/>
陽八千之路上蔡相君之憾空悲犬耳之黄江州司馬<lb/>
之歸應待烏頭之白雷行奮地霧披盡天肆開祝網之<lb/>
恩盡返西山之客兹葢伏遇知府髙情振薄大度矜愚<lb/>
出名論於月旦之評哀感音於土風之操念泥塗之乆<lb/>
辱仁惟推轂之先悼縲絏之非辜義有觧驂之贖其為<lb/>
<pb n="KR4d0179_WYG_017-14a"/>
感悅難盡敷陳<lb/>
　　謝孟郡正啟<lb/>
早嬰憲網遂階饕餮之凶忽奉恩綸復序神荼之列伏<lb/>
念某杜門掃匭固已有年對食吹虀猶懼不免爰起䕫<lb/>
龍之輔盡投狼虎之讒雖天寛地大徒歩自由而道盡<lb/>
途窮來日無幾更叨恩宥復冐官榮搔鶴髪而彈貢禹<lb/>
之冠褫龍具而束公西之帶宿心猶在時拄笏以看山<lb/>
習氣不除尚脫巾而漉酒兹葢伏遇少師判府信安王<lb/>
<pb n="KR4d0179_WYG_017-14b"/>
三朝耆徳一代臣宗人品極涇渭之分世論倚權衡之<lb/>
信章子不孝而有孟軻之辨冶長非罪亦由孔子之言<lb/>
致兹縲絏之餘復被簪紳之寵循涯有靦詠德知歸念<lb/>
枯椶没藜莠之中偶然未死俾斥鷃翔蓬蒿之下遂得<lb/>
此生<lb/>
　<lb/>
　<lb/>
　鴻慶居士集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻四</head> <lb/>
    <p>
<pb n="KR4d0179_WYG_004-1a"/>
欽定四庫全書<lb/>
　鴻慶居士集巻四<lb/>
　　　　　　　　　　　　　宋　孫覿　撰<lb/>
　詩<lb/>
　　送王循道赴省試<lb/>
龍擾已可屠瓠堅今可攻不辭千金費莫計五石容藏<lb/>
器古有待用大難為工平生不龜手佇此一戰封<lb/>
　　二<lb/>
<pb n="KR4d0179_WYG_004-1b"/>
千金市駿骨想像不可逢安知轅軛下磈礧卧肉騣天<lb/>
廐四十萬一洗凡馬空葉公莫驚走始信有真龍<lb/>
　　三<lb/>
秦俗自擊缶齊人善吹竽寧聞牛角鬬莫奏鳯將雛獨<lb/>
唱誰能曉彌髙和欲無中郎非俚耳為斵爨中枯<lb/>
　　四<lb/>
殖綽拜勇爵儒冠堪溺中可憐毛錐子譊譊尚争雄夫<lb/>
君口擊賦陳言賤雕蟲行以立談間可折萬里衝<lb/>
<pb n="KR4d0179_WYG_004-2a"/>
　　過臻闍黎<lb/>
龜肌鶴瘦老臞仙壊衲穿孔雪滿顛無數岩花開自落<lb/>
青山相對獨依然<lb/>
　　二<lb/>
髯龍逺舍立踈踈白甲蒼皮十抱餘當日青青折釵股<lb/>
如今老節已専車<lb/>
　　三<lb/>
莫便將心到處安小牕趺坐兩蒲團芋魁半熟通紅火<lb/>
<pb n="KR4d0179_WYG_004-2b"/>
鼻涕埀頥對懶殘<lb/>
　　送智海上人<lb/>
大師興趣在江湖拄杖扶行穏當車苦要詩翁談生活<lb/>
穿雲涉水到西徐<lb/>
　　二<lb/>
折鼎支磚石半欹拾薪乞米為朝飢昏昏一㸃炊烟裏<lb/>
見我邯鄲夢覺時<lb/>
　　馬跡上塜遇大風雨書僧壁<lb/>
<pb n="KR4d0179_WYG_004-3a"/>
松竹騷騷繞舍鳴沙頭一夜連雨明衝泥裹飯澆新塜<lb/>
野哭干霄共一聲<lb/>
　　二<lb/>
白帢排肩上塜歸飢烏攫肉紙錢飛東家已改清明節<lb/>
一㸃炊烟上翠微<lb/>
　　示相者<lb/>
漢嬖寧聞通餓死秦黔自説布當刑侯王將相元無種<lb/>
試向人奴覔衛青<lb/>
<pb n="KR4d0179_WYG_004-3b"/>
　　某靖國中與時發同寓郡庠潛心之北牕凡三年<lb/>
　　　而别别後三十五年復相遇於荆溪頥山之下<lb/>
　　　蒼顔白髪互相驚歎追數一時同舍生在鬼録<lb/>
　　　者十八九獨兩翁無恙耳方築室山中以老焉<lb/>
　　　將與時發杖屨往来如杜子美所謂兩老者迺<lb/>
　　　賦詩而以為之先<lb/>
簪盍盡晨夜裾連講肆朝昻霄初一睹歴塊已先超竟<lb/>
卧鹽輜老終遺爨鼎焦月分千里共波折兩萍漂巻地<lb/>
<pb n="KR4d0179_WYG_004-4a"/>
邊塵合彌天刼火燒途窮歌兕虎巢燬賦鷦鷯稚子開<lb/>
三徑先生守一瓢但空囊似腹莫折磬如腰幘墮樵風<lb/>
過袍斑釣雪饒蝸盤憐角縮鼠黠㸔鬚揺鳬鴈吾何筭<lb/>
松筠子後凋共憐身獨在相視意俱消負釁投炎海全<lb/>
生託聖朝那知龜是鼈已見鵬如鴞楚玉號三獻堯雲<lb/>
煥九霄啼烏占夜喜歸馬弄風驕便殺雞為黍休尋鹿<lb/>
覆蕉並隣如可卜半道不湏邀汲井澆桑本攜鉏蒔藥<lb/>
苗千端身外事一噱醉中囂蟻泛蓮埀葉魚烹栁貫條<lb/>
<pb n="KR4d0179_WYG_004-4b"/>
往来成二老隨分各逍遥<lb/>
　　次韻王次之龍圗<lb/>
撥雪披雲粥面濃三盃困卧北牕風悠然一夢南柯去<lb/>
千騎靴刀帕首紅<lb/>
　　二<lb/>
蕨芽載土笋穿叢青子森森褪小紅與物無情吾老矣<lb/>
如今休恨五更風<lb/>
　　三<lb/>
<pb n="KR4d0179_WYG_004-5a"/>
青梅着子欲生仁始見新紅觸眼新李徑桃蹊俱埽地<lb/>
一枝獨自占餘春<lb/>
　　四<lb/>
一種竒葩絶衆芳朅来當户見鉏傷猶㸔紉作幽人佩<lb/>
獨歩修門擅國香<lb/>
　　示天寧晤老<lb/>
錫號延春閣知名四十年向来香一瓣恭為佛佗禪霧<lb/>
沐山藏豹風餐葉翳蟬寥寥千佛後又見一燈傳<hi>哲宗皇帝</hi>
<pb n="KR4d0179_WYG_004-5b"/>
<hi>晏駕晤老從佛佗禪師問語于禁中延春閣錫號祖燈云</hi>
　　二<lb/>
有地逃銅馬無心待玉魚牛眠今可矣龍耳欲何如荷<lb/>
鍤千岩去連轆十日餘殷勤古松下為剖甕中書<hi>晤老為亡</hi>
<hi>兄卜地號卧牛山而穴未定故有龍耳之語</hi>
　　次韻徳發驅虎<lb/>
三窟憎狡兔兩端忌首鼠含糊有前却遺患在養虎操<lb/>
刀貴能斷坐見皮寢處應湏下車搏不待探穴取恢恢<lb/>
<pb n="KR4d0179_WYG_004-6a"/>
天漏網洶洶國破斧驚呼咤萬口走避空一府長圍起<lb/>
伏虚尺箠下戛敔迷行出漢圏送死入鄭圃大彘保尻<lb/>
領童兒聚儔侣枯顱歸閣束敗鞟實庭旅寧堪裹馬革<lb/>
但恐汙牛弩三患古所害一死誰貰汝縁林亡<hi>闕</hi>命首<lb/>
禍自吕母師行費千金城壊墮百堵踞鞍髀欲消嚢笏<lb/>
頰誰拄要先羣鯨戮未快一虎去<lb/>
　　讀沈徳潤詩巻<lb/>
繫馬門前栁投鞭息吾駕青林合扶踈木杪抗風榭沈<lb/>
<pb n="KR4d0179_WYG_004-6b"/>
郎天骨清衆垤立嵩華閉閣卧讀書一榻過僧夏尤工<lb/>
五字律句法窺鮑謝無窮真炙輠有味乃食蔗我老復<lb/>
何為齒髪日夜化寅縁葦間見拊髀起一咤懸知擲地<lb/>
響自欲補天罅坐令長安楮頓起千金價<lb/>
　　讀王季恭詩巻小詩為謝<lb/>
潛泉不到一周星膝上郎君得我驚大府潭潭真老相<lb/>
長淮滚滚舊家聲渥洼隨地湏千里窮髮埀天佇一鳴<lb/>
莫遣畫蛇安兩足宫袍賜錦待先成<hi>季㳟蔡天啟舍人之甥也</hi>
<pb n="KR4d0179_WYG_004-7a"/>
　　二<lb/>
金鐘吼徹曉霜清瓦釡如雷不敢鳴欲識呼盧真彦道<lb/>
試吟石鼎調彌明牙籖萬軸撐膓滿金檢千篇唾手成<lb/>
堪笑韓公太多可浪傳侯喜有詩聲<lb/>
　　寄題錢申仲漆堂隠居四亭<lb/>
　　　望雲亭<lb/>
昔年隠君子去修地下文王官竟不返幸樹十里春哀<lb/>
哉抱長思慟哭蒼山根腸回日萬周繫此三尺墳傷心<lb/>
<pb n="KR4d0179_WYG_004-7b"/>
閟黄壌矯首望白雲雲去無處所淚濕塚前麟<lb/>
　　　芳美亭<lb/>
離離陌上花春到錦營中上塜千騎出竟天晚旌紅故<lb/>
園已陳迹風流餘此翁渺渺山間曲披披烟雨叢種桃<lb/>
今著花千岩貯春風錦繡裹山谷遺民悲故宫<lb/>
　　　遂初亭<lb/>
行有叱馭難坐有埀堂畏莫驅九折險輕用千金貴為<lb/>
貧聊爾爾興盡我輒逝平生慕朱逰肯汙薛宣吏清曉<lb/>
<pb n="KR4d0179_WYG_004-8a"/>
拄笏坐西山有佳氣一笑食蛤蜊寧復知許事<lb/>
　　　通慧亭<lb/>
磽磽錫為骨瘦脊盤九龍中涵千斛乳連絡萬竅通漆<lb/>
堂枕其股<hi>闕</hi>飄迺不供詩翁虧天巧妙契卓錫工青林<lb/>
破蒼玉碧井卧白虹他年一杯酒配食桑苧翁<lb/>
　　寄題胡茂老樞密横山堂<lb/>
古縣水山國萬室蟠其中環成千嶂<hi>闕</hi>並合不泉通我<lb/>
公擅一壑曽雲生盪胸放神八極外坐駕兩腋風峩峩<lb/>
<pb n="KR4d0179_WYG_004-8b"/>
十二環半出簾幕重修眉畫新就一抹翠埽空欣對愜<lb/>
平生似為悦已容百金置酒地牕户浮青紅高陵拄笏<lb/>
見採菊籬下逢<hi>闕</hi>坡逕千丈横絶埀天雄日麗鶯谷曉<lb/>
沙喧燕泥融悠然命巾車往往載客從大句琢天巧<hi>闕</hi>
絃奏三終溪山乆寂寥高辭擅無窮天王駕羣英長轡<lb/>
係九戎安知横山下一榻似老龍功名方鼎来龜祥兆<lb/>
飛熊勒石誦中興浯臺兩穹崇西州歸謝傅東海表太<lb/>
公千年丁令威騎鶴還故宫<lb/>
<pb n="KR4d0179_WYG_004-9a"/>
　　次韻向伯恭侍郎致政歸臨江<lb/>
六龍暴鬛海生塵霖雨方資命世材此去謝公須強起<lb/>
誰令陶令賦歸来追懐玉笥三年别指㸃薌林一笑開<lb/>
大舸横江日千里凴誰倒曳九牛回<lb/>
　　湖州道中<lb/>
　　　望道場山塔<lb/>
碧玉旋螺插暮烟遥看桂子落僧前試尋白水田頭路<lb/>
一葦横江浪接天<lb/>
<pb n="KR4d0179_WYG_004-9b"/>
　　　二<lb/>
蕭寺知名四十年身投籠檻到無縁行人指㸃松間路<lb/>
正在孤雲落照邊<lb/>
　　　早發下若<lb/>
宿雨乍收山氣斂清風欲發曙光寒紛紛鳥動行人起<lb/>
百尺浮圗水底㸔<lb/>
　　　過東山<hi>在臨安縣</hi>
千章古木翳山根誰與山僧共寂寥珍重庭松寒不死<lb/>
<pb n="KR4d0179_WYG_004-10a"/>
蒼皮老榦雪齊腰<lb/>
　　横山堂<lb/>
波間指㸃見青紅雪脊嶒棱倚半空幻出生綃三萬幅<lb/>
遊人渾在畫圗中<lb/>
　　二<lb/>
蒼雲十畝䕃平寛露葉風枝繞舍寒莫遣先生賦歸去<lb/>
且令小吏報平安<lb/>
　　三<lb/>
<pb n="KR4d0179_WYG_004-10b"/>
溜雨蒼皮四十圍年来又見子孫枝龍鍾白首門前客<lb/>
待㸔成隂合抱時<lb/>
　　荆溪道中四言送僧<lb/>
老蠶上箔倦鳥投林牛閒人卧薺麥交隂孤舟縱棹緑<lb/>
漲一尋好風徐来清和滿襟舉盃屬影伴我孤斟老矣<lb/>
鍾儀尚操楚音高山流水寓此琴心上人問我何念之<lb/>
深<lb/>
　　題谷隠<lb/>
<pb n="KR4d0179_WYG_004-11a"/>
碧瘦峩千疊清深漲一篙紅輕花佀肉緑細栁如繰句<lb/>
好無强對神超有獨遨葦間青篛笠彷彿見秦逃<lb/>
　　二<lb/>
露濕芙蓉曉風甜橘柚秋衣中紅影亂尊俎翠光流塵<lb/>
暗迷三馬陽驕喘萬牛五湖烟雨裏不繫有孤舟<lb/>
　　送張牧之赴南昌<lb/>
青山觸熟並西州沒馬黄塵接地流庾亮南樓應有待<lb/>
薛宣東閣可能留官閑端為三升戀興盡還從五斗休<lb/>
<pb n="KR4d0179_WYG_004-11b"/>
繪出金盤堆白雪秋江一葉認歸舟<lb/>
　　四月十五日牧之赴南昌辟某與季野從周餞于<lb/>
　　　松沛佛舍竟酒歩月至埀虹亭久之遂别戲作<lb/>
　　　數句送之<lb/>
銀河竟千里水接雲漫漫一杯屬明月俯見人影亂張<lb/>
公江海客坐嘯白鷗伴寥寥如清風一笑亦可喚叫朝<lb/>
駕戎軒插羽流白汗行矣且勿驅未怪安石緩神光射<lb/>
斗南絢若金碧爛出門問何祥銅章付雷煥<lb/>
<pb n="KR4d0179_WYG_004-12a"/>
　　臞菴<lb/>
落日吹行客馬上振短䇿觸途眉見赤墮俗眼生白安<lb/>
知青林中有此江上宅决眥破天藏盪胸納空光一奩<lb/>
注寒晶表裏洞八牕風水自吐吞噴雪忽滿江臞翁目<lb/>
如電坐閲東海變酒酣跨赤鯉謁帝通明殿霓裳月中<lb/>
聞羅襪波上見我老寄漁商家風在瀟湘虚舟自不繫<lb/>
倦鳥寧復翔一榻如見容拄杖挂鉢嚢<lb/>
　　送徑山僧<lb/>
<pb n="KR4d0179_WYG_004-12b"/>
桑棗翳一邱風雨鳴四壁晨門響丁丁一笑喜折屐臞<lb/>
先詩作瘦句有徑山色哀彈發朱弦妙寄追白石虚名<lb/>
子過聴愧卧不能夕歸袖挽莫留淩空㸔飛錫<lb/>
　　過慧山見舊題<lb/>
一别名山十五年宦情羈思兩茫然故人半作累累塚<lb/>
只有蒼官立道邊<lb/>
　　二<lb/>
髀骨消磨馬上鞍塵沙滿眼路漫漫不須更障西風扇<lb/>
<pb n="KR4d0179_WYG_004-13a"/>
為酌崖泉一洗看<lb/>
　　王佐司致政還鄉<lb/>
安眠不踏鼔蓬蓬榮路先回鶂退風獨岸角巾東路去<lb/>
休驚蕙帳北山空畫圗便可追三士同社誰能作兩翁<lb/>
待拄一笻隨薊叟摩挲銅狄霸城東<lb/>
　　二<lb/>
水滿滄浪舊釣磯春風江上片帆歸繁紅不見桃千樹<lb/>
老榦空驚栁十圍萬壑烟雲供坐嘯一龕香火結真依<lb/>
<pb n="KR4d0179_WYG_004-13b"/>
落花細草應堪籍醉撼長條雪滿衣<lb/>
　　過臞菴示王文孺<lb/>
黄帽青鞋兩鬢斑一簔聊寄此身閒不因誤入桃花去<lb/>
那得夤縁見葦間<lb/>
　　二<lb/>
雞犬無聲白日閒一笻九節過睂斑㑹須俎豆三高士<lb/>
且寄風流二老間<lb/>
　　華亭朱師實中大燕超堂<lb/>
<pb n="KR4d0179_WYG_004-14a"/>
海禺納萬艘市區沸百賈黄塵翳白日千騎騰一鼔蚊<lb/>
巢十字路四顧盡曠土蝸角兩大國一怒有標杵角名<lb/>
眩多盧聚訟攻衆楚昏氣自成霧濯濯汗浹雨朱公誤涉<lb/>
世吏隠寄圭組俗縁墮人境心大接天宇搴芳採蓮舟<lb/>
擷秀藝藥圃山寒石稜紫樹老松鬛古風牽碧羅巻雨<lb/>
壓翠纛舞寜須鳥催酤自有花解語觀魚樂洋洋夢蝶<lb/>
飛栩栩坐令遊俠窟化作仙佛土高卧水國秋静憇月<lb/>
庭午不解壺公龍天上有官府<lb/>
<pb n="KR4d0179_WYG_004-14b"/>
　　洞庭沈氏園亭<lb/>
雲根瘴滔天萬疊如連環峩峩一鏡中綰結十二鬟壇<lb/>
殿嵗月古敝石蒼苔斑毛公已仙去故物尚人間羣胡<lb/>
射漢月獵火焮百蠻安知橘中樂避世真商山英英東<lb/>
陽孫高情寄人寰誅茅擇地勝斬崖破天慳開軒疊蒼<lb/>
玉亂峯刻潺顏循除繞羅帶淺溜鳴潺湲意行雲共出<lb/>
地坐草可班興至亦乗桴一簔卧滄灣<lb/>
　　洞庭善慶堂置酒小詩寄之<lb/>
<pb n="KR4d0179_WYG_004-15a"/>
幽絶小蓬壺參差見畫圗亂青山四出一碧水平鋪洲<lb/>
蕋紅相照沙茸細欲無蓮房駢百子橘圃聚千奴布穀<lb/>
休催種提壺且勸酤楚腰飛燕燕秦缶扣烏烏便旋驚<lb/>
回雪連娟引貫珠西風催畫鷁落日詠驪駒浩蕩川原<lb/>
隔驚呼嵗月徂寥寥清夜夢直擬控搏扶<lb/>
　　華山徳雲堂<lb/>
昔年曽上徳雲堂木奴千樹新著霜白首重来十載後<lb/>
六花簷蔔薫風香湖上青青只如舊湖波漲緑濃於酒<lb/>
<pb n="KR4d0179_WYG_004-15b"/>
堂中老宿尚依然烏鵲巢肩栁生肘<lb/>
　　講堂<lb/>
誰令堅白鳴自作雪羽争莫遣蠅鑽楮便恐鼠汙羮道<lb/>
師表衆惑自逐鞭影行拊几無一言大千作雪鳴<lb/>
　　折玉崖<lb/>
巉巉兩崖青漫漫一奩白坻沙射月彩牕户栖珠璧定<lb/>
心如止水逝將老空寂手弄一掬寒面傃千仞碧須防<lb/>
童子喜往往犯瓦礫<lb/>
<pb n="KR4d0179_WYG_004-16a"/>
　　興化朱公大卿沒于庚申嵗既除喪矣其子彦寔<lb/>
　　　過余于晉陵留十日而别賦二小詩以餞之<lb/>
百感傷心老淚潸一抔埋玉卧空山着鞭竟㸔駒千里<lb/>
窺管初驚豹一斑貧病故侯今白髪風流公子尚青綸<lb/>
不須優孟追諧笑已見遺珠合浦還<lb/>
　　二<lb/>
柴扉忽枉故人車躧履歡迎一笑初夢裏覆蕉疑有鹿<lb/>
食前彈鋏歎無魚匆匆注瓦澆村醸草草供盤折野蔬<lb/>
<pb n="KR4d0179_WYG_004-16b"/>
他日死生君一訪上林鴻鴈有書無<lb/>
　　讀張彥明飲酒賦詩唱酬次韻<lb/>
滿酌黄壚萬户春倒投紫騎八仙人句中得曲陶元亮<lb/>
酒裏知名賀季真九醖調成花上露一丸爊出鼎中銀<lb/>
老来不辨追强對分我餘光幸借隣<lb/>
　　青毡堂<lb/>
晉馬已老矣楚弓今得之懐璧萬里至化鶴千嵗歸主<lb/>
人有故巢鳩居不復栖俄驚桑田換已見城郭非偶尋<lb/>
<pb n="KR4d0179_WYG_004-17a"/>
蕉中覆忽得㸑下遺平生手所種老大今十圍故壁初<lb/>
見蝎空尚床支龜塞翁一笑喜共賦青毡詩<lb/>
　　别雲闍黎<lb/>
邂逅不煖席躊蹰空復情復隨孤月出又作片雲征已<lb/>
振空中錫聊班地上荆他年葛洪井更欲問三生<lb/>
　　送僧慧徹<lb/>
千燈佛祖後五字島阿間危坐肘生栁獨謡肩聳山浮<lb/>
盃更東渡振履又西還為我覔釣舟一簔伴子閒<hi>徹自言雲</hi>
<pb n="KR4d0179_WYG_004-17b"/>
<hi>間人船子道場之所在也</hi>
　　右丞相張公達明營别墅于汝川記可遊者九處<lb/>
　　　繪而為圗貽書屬晉陵孫某賦之<lb/>
　　澹臺書堂<lb/>
松根絡斷崖石脚泫細泉書堂何代育故物尚依然右<lb/>
丞今摩詰尚友千載前神交夢仙舟地勝真輞川散䇿<lb/>
塵外躅脱履區中縁盃樽酌花鳥一醉藉草眠<hi>澹岩唐人何仙</hi>
<hi>舟書堂也</hi>
<pb n="KR4d0179_WYG_004-18a"/>
　　泊湖潭<lb/>
藹藹竹樹交一潭䕃寒青已無鼃黽汙尚有蛟龍腥林<lb/>
踈泛月彩艷艷一鏡平我心亦如此炯炯珠夜明意行<lb/>
魚共樂坐穏鷗不驚更欲潄吾齒不掛功與名<lb/>
　　蝦蟇石<lb/>
天公磔蛙死墮地化為石魁然此江郊面帶蒼烟色葱<lb/>
蘢一拳青凝湛半蒿碧猶疑老蟾窟尚吐月中液我来<lb/>
蹈其背坐睨倚天壁鼔吹不復鳴烟雨空寂厯<lb/>
<pb n="KR4d0179_WYG_004-18b"/>
　　多寳院<lb/>
穿雲訪幽伴倚枝蒼崖根㝠㝠篁竹中古寺松為門野<lb/>
僧營一飽乞食山下村擁鼻且獨謡未覺釣石温世事<lb/>
風雨過嵗隂波浪奔飄然得逺遊寄此五石尊<lb/>
　　梅仙潭<lb/>
潭潭雲幕埀杪樹秋罄發飛仙駕青鸞通籍在金闕遥<lb/>
見切雲冠尚想淩波襪殷勤小梅花獨照黄昏月生綃<lb/>
濕香霧翠袖巻烟雪忽然東風惡一夜吹石裂<lb/>
<pb n="KR4d0179_WYG_004-19a"/>
　　金石臺<lb/>
層臺接叢霄東西鬱相望地靈鍾神秀人物擅一方相<lb/>
居踐台斗争雄兩巍卬倚薄雲雨近蔽虧星月光陳迹<lb/>
恍如接尊名綴前芳獨有真男子平生盛孝章<lb/>
　　懐賢庵<lb/>
佳人去何之嵗月忽已逝懐人昔孟光問道今法喜百<lb/>
年草頭露一夢月中螘見此兩足尊感動淚如洗區區<lb/>
記刻舟兒嬉亦漫爾永絶三生縁付此一彈指<lb/>
<pb n="KR4d0179_WYG_004-19b"/>
　　翠積樓<lb/>
嶒稜倚高寒突兀擅空闊江横碧羅帶山斷青玉玦湛<lb/>
湛清不搖霏霏翠如撥松溪奮蒼鬛苔石換緑髪隂森<lb/>
揉肌粟蒨絢亂眼纈憑欄送落景一鳥烟中沒<lb/>
　　甘坡莊院<lb/>
張公卧江海戢羽如鵬蹲平生廊廟具投老三家村一<lb/>
壑身所寄萬里心自存買花紅間坐種竹青滿門似聞<lb/>
橘生奴漸見桐有孫提壺時見招一笑空罍尊<lb/>
<pb n="KR4d0179_WYG_004-20a"/>
　　題宜興閭邱令巢鳯亭<lb/>
老仙躡兩鳬自歌于蒍于千岑對隠几萬竹繞直廬上<lb/>
有丹鳯穴巢居插脩梧竒毛間五采斕斑此英雛啾啾<lb/>
黄雀羣百陋見一姝追風嚇六鶂逐日墜九烏芝田有<lb/>
遺啄握粟未可呼大池九萬里一飛試南圗<lb/>
　　二<lb/>
少年有殊相瓠白非仙臞三吳山水窟見此紫鳯雛家<lb/>
無擔石儲腹有萬巻書陳編踐芻狗博具抵牧猪手持<lb/>
<pb n="KR4d0179_WYG_004-20b"/>
半段槍伎癢始一呼倒海探龍額據地捋虎鬚有客持<lb/>
鈞樞大書表其閭盛事傳不朽畫入荆溪圗<hi>時宜興方脩圗經</hi>
　　和張正民通守<lb/>
零落衣冠汙塵土戴盆望天那得覩青黄着爨不下焚<lb/>
糟粕空傳紙上語判花視草迹已陳十年閉口不論文<lb/>
君詩藹藹春雲侣来弔湘江九死魂<lb/>
　　張全真大資四老堂<lb/>
真人東方行攜紉坐小輦五星聚光炯八龍卧偃蹇張<lb/>
<pb n="KR4d0179_WYG_004-21a"/>
公世忠孝七葉冠蟬聯翹翹麟一角濯濯蕙九畹聲名<lb/>
大小馮門巷南北阮塤篪自鳴和滿耳聴睍睆舂粟悲<lb/>
漢謡然萁笑魏褊詎聞華亭鶴空憶上蔡犬堂堂鼎軸<lb/>
老秉道迪天顯寧拔千金璧不踐九折坂飛飛鴻鴈行<lb/>
戀戀桑榆暖草木香山春烟波洞庭晚芝老正可茹橘<lb/>
熟行可搴連床話團圞共此一笑莞當年伯仲氏衫鬢<lb/>
緑婉婉彩衣戲翁側玉立盡瑚璉峥嶸六門闕突兀今<lb/>
在眼嵗月知幾何華皓森雪巘扶顛屬匠石起死待和<lb/>
<pb n="KR4d0179_WYG_004-21b"/>
扁富貴挽不来拄頰但手版談間鋸屑霏酒伴金荷巻<lb/>
舞茵翔兩鸞歌板曳猶繭氷壺明月吐琪樹清風滿起<lb/>
尋赤松遊仙籍標閬苑<lb/>
　　少逸登第還里中喜而賦詩少逸過余出示和篇<lb/>
　　　次韻為賀<lb/>
帳底諸生擁鼻謡詩書滿腹侣邊韶禹門擊水高三級<lb/>
堯殿披雲煥九霄駿馬㸔花春寂寂長檠燒燭夜寥寥<lb/>
一飛更上金鑾去滿袖香烟散早朝<lb/>
<pb n="KR4d0179_WYG_004-22a"/>
　　三衢教授陳徳召寵新篇兼辱寄恵古史賦三小<lb/>
　　　詩為謝<lb/>
伐樹已埽迹種桃今問津一笻隨卧起四壁空無鄰有<lb/>
懐平生遊老手妙斵輪去搴柯山秀盡作泮水芹裁詩<lb/>
問無恙寄此嶺頭雲<lb/>
　　二<lb/>
世人識真少耳剽得驚坐安知百尺樓上有元龍卧儒<lb/>
官為官曹學子書吏課長謡振商音麗藻發楚些獨有<lb/>
<pb n="KR4d0179_WYG_004-22b"/>
白雪章妙絶無人和<lb/>
　　三<lb/>
太史命世豪始作表傳記著書自一家亦足見竒偉寥<lb/>
寥向千載筆削號古史排斥已甚哉不學而見詆孰云<lb/>
争名者區區在朝市<lb/>
　　題靈岩五至堂<lb/>
老人昔記觀何處白髪蒼顔只如故湛然不與生滅期<lb/>
始信真心有常住公今忘物兼忘我坎止留行無不可<lb/>
<pb n="KR4d0179_WYG_004-23a"/>
桑下了無三宿戀壁間一坐九年過振錫忽逐秋鴻往<lb/>
浮盃又趂春潮上一片孤雲自在飛不落人中去来想<lb/>
　　鄭惇老兼老寄示畫賦小詩為謝<lb/>
三椽容膝地一枕曲肱眠手把故人畫起行夢相牽明<lb/>
河天上落一𣲖墮我前溶溶注銀海浩浩冩玉川老眼<lb/>
眩欲迷今在第幾天堂堂通徳門種徳今百年齋房九<lb/>
莖芝岳井十丈蓮連枝挺竒秀見此兩謫仙詩成粲珠<lb/>
玉紙落生雲烟一飛㸔昂霄雲中雁行連<lb/>
<pb n="KR4d0179_WYG_004-23b"/>
　　章席祖巢雲閣<lb/>
翳翳林影交小閤俯江郊千崖障錦綉萬壑鳴弦匏翛<lb/>
然一枝笻寄此三重茅乆知風御叟取雲可為巢抱石<lb/>
舒翠縷綉色纔可睹霏霏擘春絮欻見白鶴舞凝眸一<lb/>
瞬間忽展埀天羽起從潭中龍去作山下雨<lb/>
　　題李營邱畫<lb/>
酒膽乗酣思如湧戲括枯筆為此弄誰令堂上生楓樹<lb/>
自是胸中有雲夢前山厯厯粲可數淺瀨鱗鱗森欲動<lb/>
<pb n="KR4d0179_WYG_004-24a"/>
一嘯參差是故林歸心已逐孤雲縱<lb/>
　　寄題莫謙仲<lb/>
　　　山居<lb/>
魚鹽市井雷冠葢車馬路生息自相吹晨門黙如霧超<lb/>
然塵外躅峍兀見砥柱湯湯海横流自有安立處幻泡<lb/>
水上漚空華草頭露一峯獨蒼然嵗寒但如故醉搴庭<lb/>
下花吟繞池邊樹便有山中臞来隨白雲屨<lb/>
　　　西樓<lb/>
<pb n="KR4d0179_WYG_004-24b"/>
層梯倚半空百尺卧元龍偃蹇一榻上峥嶸兩争雄暮<lb/>
捲珠簾雨夜鎮犀帷風吾公安在哉雲間指青紅俯視<lb/>
大千界一器蚋滿中巢蚊幸有餘國蝸遂相攻湛湛天<lb/>
一碧萬里磨青銅不落牛背上悠哉送逺鴻<lb/>
　　過慧山方丈皥老酌泉試茶兩詩遺之<lb/>
蕭蕭呵蘭若桑苧有故家佛屋倚高寒僧蹊抱欹斜殷<lb/>
勤泉上客流落瘴海涯蜑酒壓梨楂蠻烹㗖鼃蛇光潔<lb/>
鏡一奩照影空自嗟老僧薦茗粥芳鮮凝露華驅除鼻<lb/>
<pb n="KR4d0179_WYG_004-25a"/>
中雷埽盡眼界花飄飄思淩雲攝身上蒼霞<lb/>
　　二<lb/>
戰塵霾漢天獵火焮邊地一笻遁垢氣歩入青蓮寺耽<lb/>
耽九龍盤一壑埋老翠倚天松骨大粘壁苔髪細道人<lb/>
本臞儒得法妙出世胸中萬斛泉洗盡蔬筍氣天風吹<lb/>
泠泠助我鳴鼔吹名為不二門聲音作佛事<lb/>
　　過楓橋寺示遷老<lb/>
白首重来一夢中青山不改舊時容烏啼月落橋邊寺<lb/>
<pb n="KR4d0179_WYG_004-25b"/>
欹枕猶聞半夜鐘<lb/>
　　二<lb/>
三年瘴海卧炎霄夢隔青楓一水遥萬里歸来悲故物<lb/>
銅駝埋沒草齊腰<lb/>
　　三<lb/>
翠木蒼藤一兩家門依古栁抱溪斜古城流水參差是<lb/>
不見𤣥都舊日花<lb/>
　　題虎邱劍池<lb/>
<pb n="KR4d0179_WYG_004-26a"/>
猘子齗齗老更狂潭空百尺卧干將但令雷煥占牛斗<lb/>
不用朱雲請上方<lb/>
　　二<lb/>
神兵一躍去千年石底乖龍抱寳眠尚有玉州懐寸鐵<lb/>
裁詩救月淚潺湲<lb/>
　　吳門道中<lb/>
數間茅屋水邊村楊栁依依緑映門渡口喚船人獨立<lb/>
一簔烟雨濕黄昏<lb/>
<pb n="KR4d0179_WYG_004-26b"/>
　　二<lb/>
一㸃炊烟竹裏村人家深閉雨中門數聲好鳥不知處<lb/>
千丈藤蘿古木昏<lb/>
　<lb/>
　<lb/>
　<lb/>
　<lb/>
　鴻慶居士集巻四<lb/>
</p>
<p>
</p>
  </div>
</body>
</text>
</TEI>
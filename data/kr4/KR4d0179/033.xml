<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻三十三</head> <lb/>
    <p>
<pb n="KR4d0179_WYG_033-1a"/>
欽定四庫全書<lb/>
　鴻慶居士集巻三十三<lb/>
　　　　　　　　　　　　　宋　孫覿　撰<lb/>
　墓誌銘<lb/>
　　宋故右朝散大夫直秘閣提舉江州太平觀朱公<lb/>
　　　墓誌銘<lb/>
故寶文閣待制朱公紱建中靖國間仕太上皇位給事<lb/>
中以論事切直黜為州一時號名臣生子曰宗右朝散<lb/>
<pb n="KR4d0179_WYG_033-1b"/>
大夫直秘閣提舉江州太平觀字成德又以高行剛節<lb/>
繼公後以紹興九年九月甲子遇疾卒於家其孤元飛<lb/>
走介馳告公之友晉陵孫某某發哭已具書弔其孤而<lb/>
許以銘余曰建炎初天子御戎衣南守淮海上厲精旰<lb/>
食博采羣議如不及而比閣小吏往往起家至大官者<lb/>
世之君子方懲尚賢任智之弊操區區老生常談陳腐<lb/>
之説為捄焚拯溺之方以故積亂十六七年兵連盜結<lb/>
財匱力屈士大夫未有以名譽著見於天下而光明雋<lb/>
<pb n="KR4d0179_WYG_033-2a"/>
傑有如公者懷竒負氣挺立人上剛毅沉塞持一意無<lb/>
所牽隨可以屬大事而投閒不用至於死可為流涕太<lb/>
息者也公興化軍仙游縣朱氏其望在沛國而不知始<lb/>
所以徙待制公斥為州時以郊祀恩補公太廟齋郎待<lb/>
制無他子弟且老矣公不敢言仕待制捐館舎已卒喪<lb/>
公猶不忍去墳墓政和二年始調潁昌府長社縣尉長<lb/>
社田園極膏腴豪吏多殖産其中縱其奴侵暴閭里為<lb/>
奸利有誣鄰翁盜犬訴於公者公曰汝守舎亡犬又誣<lb/>
<pb n="KR4d0179_WYG_033-2b"/>
人以盜耶命拘之召其孥與之期三日戒曰期而至犬<lb/>
不獲且併按汝已而犬得叩頭悔謝詣後自改公許之<lb/>
自是其徒相戒不敢弄以事守將營厨傳檄公屬民涸<lb/>
西湖水為田耕之公曰厲民自養非為民父母之意即<lb/>
日反其檄守初怏怏無奈久乃已五年捕盜應賞改承<lb/>
奉郎授信州司録事未赴除司農丞秩滿改大府遷駕<lb/>
部司門司勲吏部員外郎司農少卿鴻臚太府卿皆有<lb/>
能名其為吏部司農杜吏謾決稽壅無留事尤有能名<lb/>
<pb n="KR4d0179_WYG_033-3a"/>
太上皇尊寵潜藩之舊併録其子如何志同温萬石傳<lb/>
宜夫之儔皆超進大官待制亦舊學之臣公不自言亦<lb/>
無為公言者太師蔡京與公父子同州里持國秉逾二<lb/>
紀貴震天下車轍填門公獨無一跡故徘徊省寺十五<lb/>
年視富貴寵利澹然不干其心而以善人君子亨否為<lb/>
已休戚靖康初政近臣薦公才堪治劇淵聖召見欲用<lb/>
公為開封尹而公奏事觸宰相命遂止今上即位大臣<lb/>
除不附己者多被責徙公亦免所居建炎三年提舉南<lb/>
<pb n="KR4d0179_WYG_033-3b"/>
京鴻慶宫紹興元年召還為大理寺卿建安盜起上飭<lb/>
制置使發兵捕誅而帥屢出無功詔選部使者除公直<lb/>
秘閣福建路轉運使且越次入對公曰愚民窮困無聊<lb/>
弄陛下兵延一旦之命而將吏養冦弗除誅斂益急將<lb/>
盡驅齊民以為盜陛下苐追還制置使首臣綏集之可<lb/>
無戰而平也陳便宜十事皆世務之要上嘉納付公使<lb/>
行而置制司方議募兵檄取錢米數十萬公遺書責之<lb/>
曰公擁兵彌年州縣傳餉費百萬而誅責不已民在壑<lb/>
<pb n="KR4d0179_WYG_033-4a"/>
矣吾不能為公下石公自為之㑹朝廷更遣他將而盜<lb/>
平如公䇿公家閩中一時官吏才鄙皆聞之是嵗竟取<lb/>
衆所推以為財才者苐其能為者一書上之朝不由介<lb/>
紹皆被慰薦而勢家子怙貴為不法者飭免于是閩人<lb/>
新困於兵公所興除人皆以為便而言者復論公罷為<lb/>
提舉江州太平觀公亦薄其官家居十年不復有仕進<lb/>
意享年六十積官至右朝散大夫曽祖榮不仕祖端贈<lb/>
朝議大夫父待制公以公故贈少保母劉氏福國夫人<lb/>
<pb n="KR4d0179_WYG_033-4b"/>
繼母劉氏慶國夫人公妻宜人漳浦劉氏通直郎鎔之<lb/>
女前卒四子元熈右從事郎泉州惠安縣丞元悦右登<lb/>
仕郎元飛右迪功郎泉州晉江縣主簿元輝右迪功郎<lb/>
泉州安溪縣主簿元熈元悦元輝亦皆卒五女長適右<lb/>
迪功郎劉巡次適左宣教郎尚書吏部員外郎黄祖舜<lb/>
餘尚幼嫁劉氏者亦卒矣孫男五人曰沆右將仕郎曰<lb/>
澤曰演曰澡曰滂公志大才高遇事蹇蹇有立常病天<lb/>
下茍且之俗勝而中都官為尤甚便文全已僅同寄坐<lb/>
<pb n="KR4d0179_WYG_033-5a"/>
公九為省寺官樂職喜事如一日省文書辦施舎一切<lb/>
以法令從事遇不可陳義凛然視權貴如無也大率為<lb/>
人好直尚氣以不同於俗為主衆棄我取彼圓獨方以<lb/>
故不能取容當世公事親孝所生母太令人湯氏年八<lb/>
十三自公官長社登九卿晚食祠觀之禄未嘗一日輒<lb/>
去侍旁孫曾盈前虞侍樂飲惟其意之適不幸公屬疾<lb/>
棄而先太令人哭殊悲行道為之出涕此其可哀也元<lb/>
飛以紹興十一年某月某甲子葬公縣之南塔山之原<lb/>
<pb n="KR4d0179_WYG_033-5b"/>
上書來徵銘如約嗚呼靖康末二帝幸青城羣臣皆從<lb/>
居亡幾部長擅署置縱遣馮澥曹輔等二十餘人盡集<lb/>
端誠殿下獨余不在遣中有一人教余以姓名屬部落<lb/>
用事者亦得去已覺寤飭使追還余獨余孰可叩緩急<lb/>
者乃即今旁從刑部員外郎張卿材自匿又間行詣公<lb/>
越七日北使坐部堂趣還甚急而卿材從開封吏卒質<lb/>
明造公家余自度不能得脱顧謂公曰北兵且行矣苐<lb/>
為我一日計公徐出召府吏曰某官嘗抵此乂他適矣<lb/>
<pb n="KR4d0179_WYG_033-6a"/>
吾使子弟訪求之求而不獲吾與之代往音吐鴻亮吏<lb/>
卒竦聴不敢動翌日北兵引去遂免嗟乎方敵國強盛<lb/>
勢焰赫然公一言折衝遂紓朋友係累之禍使公得為<lb/>
將相踐難乘危解紛排難致君臣之義必不使之盡得<lb/>
志於此時固無疑也銘曰<lb/>
欣欣巧夫䑛痔得車乞祭之餘衆顧慕以趨而嫮其奴<lb/>
公奚不如寧蟂獺之與居而曳尾於泥塗以全吾軀左<lb/>
詩右書言息其廬拊缶而呼嗚嗚有御不袪以閟於幽<lb/>
<pb n="KR4d0179_WYG_033-6b"/>
墟<lb/>
　　宋故左朝奉大夫提點杭州洞霄宫章公墓誌銘<lb/>
公諱縡字伯成姓章氏世家豫章後徙建安南唐時公<lb/>
之高祖曽太師諱谷者以文辭舉進士第一而官不顯<lb/>
江南國除太師之子孫又以儒學大其家而雄俊魁磊<lb/>
豪傑偉異之人出於是宰相郇公申公樞宻奉公仍世<lb/>
為宰相高牙巨轂尊顯三朝百餘年間章氏之有藉於<lb/>
朝廷者或以文章擅天下或以才能任事於時比比有<lb/>
<pb n="KR4d0179_WYG_033-7a"/>
為公故資政殿學士通議大夫中太一宫使贈太師秦<lb/>
國公諱楶之子禮賔副使贈太尉諱訪之孫尚書刑部<lb/>
郎中侍御史知雜事贈司徒諱頻之曽孫太尉公又徙<lb/>
蘇州之呉縣人平江府也公生而累世富貴獨簡儉守<lb/>
家法沉厚寡言笑怡怡衎衎若不自持至於循道守官<lb/>
則未嘗屈意變節於一人葢矯然壯者也公仕為尚書<lb/>
郎與二弟大中公綜修撰公綡同時奉朝請一日宰相<lb/>
蔡京召公兄弟過其家京曰秦公行邊威名震西州凛<lb/>
<pb n="KR4d0179_WYG_033-7b"/>
如也上方謀帥有事於靈武纂父之業將在諸郎矣公<lb/>
笑答曰越人善泅其子方晬其母浮之水上而責以父<lb/>
之能未有不溺死者也戰危事也當屬能臣非某兄弟<lb/>
所敢知也京始不悦其後提點淮南刑獄權揚州事時<lb/>
朝廷鑄大錢當千已而改當五旋復為三令下之日市<lb/>
門晝閉人持錢求束薪斗米至日旰莫肯售者公飭市<lb/>
易務出小錢納百賈之貨又檄庾官糶倉粟以大錢售<lb/>
之盡十日止州民相視以手加額微公吾屬亡類矣𣙜<lb/>
<pb n="KR4d0179_WYG_033-8a"/>
貨務更鹽鈔法以籠天下之財而錢聚於京師至不可<lb/>
校已而新鈔出則舊鈔棄不用一時豪商大賈索然為<lb/>
流丐至有赴水火而死者時公兼領鹽事行次儀真王<lb/>
中立而下四十人遮道泣訴公按所持鈔為錢以千計<lb/>
凡三十萬公哀之奏言鈔法誤民請如約以示大信書<lb/>
上降兩官銜替與逺小監當差遣㑹公弟綖中飛語逮<lb/>
繫詔獄部使者承指劾公嘗奉行錢幣不如詔者併以<lb/>
公屬吏又追三官勒停公之言行遇事乃如此而世方<lb/>
<pb n="KR4d0179_WYG_033-8b"/>
概以文法操切羣下以故坎壈不得意遂至於老死為<lb/>
可惜也享年六十有六以宣和元年三月甲子以疾終<lb/>
於平江府之私第明年十二月癸未葬於臨安府臨安<lb/>
縣國昌鄉前同村之原後二十二年當紹興十一年公<lb/>
之子從政郎信州上饒令芑狀公官壽世次來請銘某<lb/>
念方抵罪廢錮而銘卿大夫功德宜屬當世有名位能<lb/>
文章者以傳信於後遂以辭而五反不獲命某頃嘗讀<lb/>
公餞校書郎龔況詩有船尾淮山青未了馬頭隋栁緑<lb/>
<pb n="KR4d0179_WYG_033-9a"/>
相迎之句欽誦三嘆以未識公為恨後修撰公以女歸<lb/>
某而公下世久矣内外屬人猶能道公行事如狀所云<lb/>
遂序而銘之公少頴異不類兒童年甫七嵗秦公得古<lb/>
詩數百言口授一再公已成誦既冠入太學文藝燦然<lb/>
最其列時中書侍郎張公璪判國子監得公周官議十<lb/>
六篇讀之嘆曰非近世之時文也中熈寧九年進士第<lb/>
調衞州汲縣主簿俗陋不喜儒公佐其令立學興邑民<lb/>
之秀者而汲人好學自公始以最升堆州防禦推官知<lb/>
<pb n="KR4d0179_WYG_033-9b"/>
恩州録事叅軍郡掾綦君以事觸部使者將抵罪屬公<lb/>
傳致之公白掾無罪使者怒欲併按公公持之益堅遂<lb/>
得已元祐三年用舉者改左宣德郎知邠州三泉縣秦<lb/>
公為陜西轉運使以嫌自列改知越州蕭山公治縣以<lb/>
愛利為主教條寛簡不為表暴以峙聲名殖善柔戢奸<lb/>
暴視遇皆有理久之化服爭訟幾息公嘗疾病邑人奔<lb/>
走佛祠炷香於臂為名請福者不可勝數太守錢勰上<lb/>
其狀㑹秦公守越遂不報謝景原帥涇原奏公幹當公<lb/>
<pb n="KR4d0179_WYG_033-10a"/>
事紹興二年范純粹帥鄜延又奏公幹當公事紹興三<lb/>
年除高宻郡王大小學教授宗室召燕飲獨不往執經<lb/>
據一席容貌矜嚴誦説有法宗子尊憚之遷宗政丞太<lb/>
上皇御極提舉江南東路常平奏對稱㫖留為開封府<lb/>
推官以秦公薨去位卒喪除尚書祠部員外郎俄遷戸<lb/>
部郎中出為提點淮南東路刑獄公由是得罪公學博<lb/>
而辨於文自少年擢名第益自負不肯碌碌初主汲縣<lb/>
簿文潞公一見器之范純粹一世名臣亦扳公自助許<lb/>
<pb n="KR4d0179_WYG_033-10b"/>
將輔政議欲薦公公以申公當國辭不就其厲志如此<lb/>
至崇寧中始進位於朝而蔡京擅事稍樹黨排恨異已<lb/>
者公獨巍嶷自立不少貶中書侍郎劉逵尤喜之㑹京<lb/>
免相凡所興除不便於民一切疏罷而公從旁贊其決<lb/>
逵秦公壻也已而京復進遂誣綖以中逵公又覊置秀<lb/>
州交親唁之公曰道固如是無怨悔之色政和元年復<lb/>
故官提點成都府路刑獄公以母秦國太夫人和氏年<lb/>
八十五丐近地詔徙京東東路而故相余深守青社深<lb/>
<pb n="KR4d0179_WYG_033-11a"/>
京所厚也公益不樂明年丁秦國憂憂除請奉祠提點<lb/>
江州太平觀秩滿再為杭州洞霄宫自是不復言仕閉<lb/>
户治書絶口不談世事間嘗從所往來賦詩飲酒自娯<lb/>
晚年詩律益高清淳雅健有唐詩人之風有文集三十<lb/>
巻藏於官積官至朝奉大夫娶何氏尚書屯田員外郎<lb/>
辟非之女封同安縣君新制行改宜人生二男子曰芹<lb/>
朝奉郎尚書駕部員外郎後公八十三日卒次即芑也<lb/>
五女皆嫁為士妻孫男三人曰承道右迪功郎徽州績<lb/>
<pb n="KR4d0179_WYG_033-11b"/>
谿縣主簿曰漢壽曰渭壽公事君親友諸弟待宗族朋<lb/>
友一出於至誠對吏民必稱名子弟候安否不正衣冠<lb/>
不見未嘗以細故笞責奴婢故當世推為鉅人長者外<lb/>
氏十二喪在殯貧不能舉公納何氏數月盡斥奩具以<lb/>
葬司諫陳瓘以言事切直觸權貴人怒貶通州再貶合州<lb/>
賔客不敢過其門公馳輕舟逆於道為具裝追餞出境<lb/>
嗚呼色厲内荏譬諸小人孔子以為盜公大度恢然無<lb/>
適莫若可欺以其方而見義勇往所謂天下健者莫能<lb/>
<pb n="KR4d0179_WYG_033-12a"/>
過也銘曰<lb/>
大儒小儒禹行舜趨陵陵青青甚口詩書黔驢孔碩慗<lb/>
然莫測一怒而踶虎搏而食孰如公賢人也而天抑首<lb/>
吐氣似不能言襮順裏方不耀其光仁人之勇君子之<lb/>
剛其剛烈烈以節自發屹若邱山萬夫莫挽尚有典型<lb/>
厥聞惟馨刻銘著之以詔後生<lb/>
　　宋故左朝請大夫直龍圖閣章公墓誌銘<lb/>
建安章氏自郇公以文學道德仕仁宗為宰相聲號顯<lb/>
<pb n="KR4d0179_WYG_033-12b"/>
融族大以蕃異人輩出事五朝踵相躡為將相寵光禄<lb/>
大為世聞宗而徙平江者尤稱於天下大丞相申公家<lb/>
州南樞宻秦公家州北兩第屹然輪奐相望為一州之<lb/>
甲呉人號南北章以别之秦公生七子多知名公第三<lb/>
子諱綡字子上為北章氏通亮英敏有大志讀書不治<lb/>
章句屬文辭典麗有古風秦公任子次及公公推與其<lb/>
弟而束手詣太學受業食淡攻苦窮日夜不息然後挾<lb/>
所有從諸生校於有司元祐二年試國子監中第一遂<lb/>
<pb n="KR4d0179_WYG_033-13a"/>
収其科學者尊其文傳誦以為法調河南府洛陽縣主<lb/>
簿時范忠宣公伊洛一見待以國士賔禮尉薦僚吏莫<lb/>
敢望於是故相韓公汝玉中書侍郎范公子功李公邦<lb/>
直皆以文行薦於朝就除京兆府府學教授秦公帥涇<lb/>
原奏充主管機宜文字用舉者改宣德郎太上皇即位<lb/>
推恩遷奉議郎通判鎮戎軍秦公治兵號名將守邉四<lb/>
年城兩州築九砦生致兩敵將斥地數千里威名隠然<lb/>
邊兵出塞逺遁將吏極一時之選後多為顯人而幕府<lb/>
<pb n="KR4d0179_WYG_033-13b"/>
簿尺籍伍符檄書請奏皆自公手出秦公薨太上皇臨<lb/>
其喪勅中貴人録嘗為機宜者姓名以進免喪召對上<lb/>
顧而喜曰名臣子是嘗佐其父者他日謀帥無以易卿<lb/>
也除宻書省校書郎居亡何以為轉府西路轉運判官<lb/>
㑹五路漕臣分總邉計而公適當秦公舊治手疏便宜<lb/>
數十條鉤考財用為出入之要窒奸偷罷不急以紓縣<lb/>
官餽送之費皆有法書上而宰相方除不附己者召公<lb/>
還言者隨攻之出知湖州言者不已差主管西京崇福<lb/>
<pb n="KR4d0179_WYG_033-14a"/>
宫未幾公弟綖以飛語聞而章氏一網盡矣崇寧中蔡<lb/>
京用事久權震中外彗出竟天上感悟免京就第凡京<lb/>
所建為天下害趣中書亟罷之中書侍郎劉逵秦公壻<lb/>
也京懷之未發他日京復用諷御史誣奏綖盜鑄為奸<lb/>
利以併中逵於是詔開封尹李孝壽即呉中署獄連逮<lb/>
千餘人敕州縣發卒䕶送鉦鼓之聲連晝夜不絶捕繫<lb/>
累月瘦死數百人考騐無所得京怒逐孝壽以嘗建言<lb/>
御史蕭服沈畸代往獄益急卒不騐又逐御史更用孫<lb/>
<pb n="KR4d0179_WYG_033-14b"/>
傑必鍛鍊如章乃止綖坐是除籍為民徙海上兄弟皆<lb/>
坐非有理得罪公又免官覊台州嵗餘上辨其誣罷者<lb/>
皆復復公故官通判秀州實大觀三年也已而又坐陜<lb/>
西漕事奪三官公移書當路詆京曰黨朋交譽相謂伊<lb/>
周惷直不平斥為莽草天下聞而壯之四年復召為校<lb/>
書郎遷倉部員外郎再遷起居舎人宰相張商英言蔡<lb/>
京紹復熈寧元豐法度率矯誣為姦罔非先帝本意建<lb/>
請置局號皇宋政典擇近臣范鏜劉拯纂集為書黜其<lb/>
<pb n="KR4d0179_WYG_033-15a"/>
妄詔公為編修官御府出筆墨端溪硯以賜後嘗奏事<lb/>
上追懷秦公且問秦國夫人起居狀公頓首言臣等幸<lb/>
因先人䝉記識不幸屢遭讒慝以見困蹶負先臣餘教<lb/>
幼弟縯臣母憐之未嘗一日相舎中被誣陷屏伏田里<lb/>
母子無聊陛下幸哀憐孤老䑛犢之愛加惠縯等復還<lb/>
仕籍臣昧死自言罪萬死上為動容即日詔復縯官而<lb/>
公終無一言自及秦國遇疾移書馳告而蔡京復相同<lb/>
列有檄進者怒京之怒又中公以危語㑹遭秦國喪除<lb/>
<pb n="KR4d0179_WYG_033-15b"/>
吏部直注岷州長道縣而公亦病矣以政和四年守本<lb/>
官致仕逾年病間即舎旁營一堂號美䕃聚書萬巻凡<lb/>
國子中秘所有皆具集古今石刻千巻手編秦公遺文<lb/>
四十巻奏議三十巻奏議者涇原山川要害行帥制勝<lb/>
營陳出入之法公以類分巻每一事為序文識篇首可<lb/>
備一覽而不果上有所感遇則為歌詩音節平緩無戚<lb/>
嗟留落不偶之嘆八年落致仕以朝散郎知解州轉朝<lb/>
請郎朝奉大夫宣和二年選部使者去為均州三年提<lb/>
<pb n="KR4d0179_WYG_033-16a"/>
舉兩浙常平未至改提點刑獄遷朝散大夫妖人方臘<lb/>
稱亂東南新蹂於兵詔并越州為安撫進公直龍圖閣<lb/>
知越州兼管浙東安撫司公事公樂職嗜事所涖有名<lb/>
迹束縛奸吏重足而立愛養百姓則惟恐傷之解州神<lb/>
霄宫成亷訪使者劉偉病其隘有改築之意公曰吾民<lb/>
不可以重困即擇日齋戒設壇塲召官屬行事祠下㑹<lb/>
其徒入居之事訖驛聞偉意亦已房陵婦人越所部訴<lb/>
其子於均公謝曰房非吾治也又訴於轉運使以屬公<lb/>
<pb n="KR4d0179_WYG_033-16b"/>
公召詣庭下不以屬吏鐫諭開曉母子感悔再拜稱謝<lb/>
而去秀州嘉興富人高安與陳氏有故怨聞方臘之亂<lb/>
誣之為盜聚羣惡操兵入其室盡殪之以捕盜繳賞平<lb/>
江長縣陸氏怙富横閭里殺人應輒賕吏執平人代已<lb/>
公一閲盡得其情狀取二人寘諸法衆讙以為神明越<lb/>
新去亂人情危懼日三四驚旁郡守將往往益兵自衞<lb/>
公至則延問吏民燕集賔佐如平時於是勇敢卒謀為<lb/>
變公飭將吏指取無一人脱者一府大震左丞王安中<lb/>
<pb n="KR4d0179_WYG_033-17a"/>
帥燕山求文武士於幕下欲請公俱宰相以公方撫越<lb/>
人不聴五年中貴人譚稹為宣撫使又請公於上朝廷<lb/>
不能奪除公河東河北燕山諸路宣撫使司叅謀官磨<lb/>
勘轉朝請大夫加右文殿修撰賜三品服松亭闗戍卒<lb/>
二千人號食糧軍四軍之變遂從奚人破景州稹怒欲<lb/>
盡戮其孥公曰若爾則人不復思漢矣稹悟而止時金<lb/>
人納夏羌之請割畀拓䟦故地雲中以北二千餘里遺<lb/>
之止以朔武歸我夏人駸駸向朔州境上稹次河東詔<lb/>
<pb n="KR4d0179_WYG_033-17b"/>
稹發兵討之公言兩國通行囊槖包藏甚深未可輕動<lb/>
第檄問金人可也而太上皇親筆督戰至八九不已公<lb/>
益持不可曰金人以我納叛渝盟藉為争端若奉詔出<lb/>
師誤傷金人邉隙一開則齮齕首用事者墳墓矣今困<lb/>
竭天下盡於燕山訖無善後之䇿況議雲中乎退而疏<lb/>
燕雲決不可守之狀反覆數千言皆社稷安危之決趨<lb/>
稹上之稹讀奏大驚曰安得此不祥之言公曰擇福莫<lb/>
若輕盍以微罪行乎為稹論數日稹不得已摭取一二<lb/>
<pb n="KR4d0179_WYG_033-18a"/>
上之書奏稹罷公落職送吏部更命宣撫使童貫出師<lb/>
遂拜績師再出而燕山七郡與朔武皆不守如公言其<lb/>
年㑹恩上書告老復直龍圖閣致仕七年正月乙未以<lb/>
疾卒於家享年六十四公少年負所學不由勲閥以文<lb/>
章自奮一出試吏即為范忠宣所器天子記姓名禁中<lb/>
以為可備將帥繼秦公後公亦慨然自任以當世之重<lb/>
而孤立一意衆媢不容將起輒仆遂棄官老於家宣和<lb/>
末天下多故詔起公再仕而大將争欲引公自助屬時<lb/>
<pb n="KR4d0179_WYG_033-18b"/>
久安軍政大壞而貪功生事之人方欲徒手摶數百萬<lb/>
虎狼之衆以僥倖於萬一試公於是幡然投劾以歸卒<lb/>
亦無所就矣命矣夫諸孤以其年葬公於臨安縣横溪<lb/>
塘頭塢之原公所自卜也曽祖頻故任尚書刑部郎中<lb/>
侍御史知雜事贈司徒祖訪故任禮賔副使贈太尉父<lb/>
楶故任資政殿學士通議大夫中太一宫使贈太師秦<lb/>
國公諡莊敏母秦國太夫人和氏公再娶皆王氏文康<lb/>
公之曽孫先配河南縣君今配太碩人四子男曰蕘曰<lb/>
<pb n="KR4d0179_WYG_033-19a"/>
荷並右朝奉郎曰萊右迪功郎添差監臨安府浙江税<lb/>
女嫁晉陵覿孫男女十七人男曰澤曰溍曰澥曰汋曰<lb/>
澮曰淖曰汻曰洋曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰汭曰洞滂曰濛潭溍並右迪<lb/>
功郎汻右將仕郎女適右宣議郎新秀州嘉興縣丞陳<lb/>
文尉進士何顯祖處者二人公性剛果胸中無留事與<lb/>
人交明白洞達樂為之盡一言之出終身可復視財如<lb/>
糞土赴人之急不以在亡為辭居官矯矯然見義勇為<lb/>
不計禍福必達其志乃已家無聲妓之奉未嘗一日去<lb/>
<pb n="KR4d0179_WYG_033-19b"/>
書不讀尤尊王氏學著書三十巻醇深雅奥發明經術<lb/>
居多嗚呼公之女擇所從而歸覿四年而公歿矣又七<lb/>
年而公之女亦亡又八年而覿銘公之墓公之事可紀<lb/>
者衆矣非搢紳士大夫所共聞者皆不論著故所著止<lb/>
於如此銘曰<lb/>
韡韡章宗維宋巨室秦公有子千夫之特驥隨地走不<lb/>
可係覊籋雲追風一抹萬蹄視天尺五可階而上發論<lb/>
慨然帝悦而向權門衆趨操篲倚旁矯矯介居君子之<lb/>
<pb n="KR4d0179_WYG_033-20a"/>
剛踐艱乗危初終若一方憤而振又以讒黜孰愠孰懟<lb/>
至神孰尸謂當乘除以訖耄期命也不祥葢棺永已魁<lb/>
名揚厲表表逾偉天定勝人德逺而興蔽芾如林視此<lb/>
孫曽<lb/>
　　宋故左中奉大夫致仕栁公墓誌銘<lb/>
紹興六年五月丁亥左中奉大夫德渚縣開國男食邑<lb/>
三伯户致仕栁公諱瑊字伯玉以疾卒於衢州江山縣<lb/>
之寓舎明年其孤右從事郎滋載其柩歸平江以十二<lb/>
<pb n="KR4d0179_WYG_033-20b"/>
月庚申葬於闔閭門外同涇原上既葬三年左朝散大<lb/>
夫權發遣信州軍州事張公彦狀公爵里行治屬余銘<lb/>
以閟諸幽嗚呼余故人也遂次其語序而誌之而系以<lb/>
銘栁氏自河東節度使公綽以功德顯於唐而將相名<lb/>
臣之族多出於京兆唐末子孫散處河岱之間故仍世<lb/>
為魏郡人曽祖灝故任宣德郎累贈通奉大夫自開府<lb/>
公三世皆葬於廬州合淝今又為合淝人公英妙駿發<lb/>
記誦過絶人屬文辭方布紙杼思而數千百言已就與<lb/>
<pb n="KR4d0179_WYG_033-21a"/>
李釡俱馳聲塲屋間舉崇寧五年進士第調淄州淄川<lb/>
縣主簿秩滿授蘇州觀察推官知州事盛章去為開封<lb/>
尹而宋康年代為州頗變更章故時約束其僚不悦公<lb/>
者陰訹章以康年所為多公助之章怒愬於上有㫖移<lb/>
公泰州司儀曹事朝廷城四輔徙康年拱州又以公為<lb/>
幹當公事尋差詳定九域圖志所編修官改奉議郎除<lb/>
陜府西路轉運判官故時以闗陜解鹽鈔權鐡錢輕重<lb/>
百賈欣頼芻糧集塞下如山積而縣官無饋師勞民之<lb/>
<pb n="KR4d0179_WYG_033-21b"/>
費自博折務増収鈔賈以為羨餘權貨務漁奪解鹽之<lb/>
入共京師幣輕貨重商旅不至於是始鑄大錢又更為<lb/>
夾錫宣撫使童貫又創平貨務法益宻而物價日以騰<lb/>
踴公私病之公語貫曰祖宗之法故在公請於上出片<lb/>
紙行之轉敗為功如反覆掌耳不然徒紛紛無益也貫<lb/>
不悦㑹移利州路提點刑獄且入對貫始怒俄有㫖送<lb/>
吏部久之授在京西抵當所宣和四年除知濬州河朔<lb/>
盜起洛州不治詔公代之公至則繕治戎器増浚城池<lb/>
<pb n="KR4d0179_WYG_033-22a"/>
料兵算食彌月而辦巖賊張迪者聚黨數萬人掠鷄澤<lb/>
進薄城下度不可攻遂引去手詔嘉之進公兩官而中<lb/>
貴人陳宥遣小校於演部勝捷兵次鷄澤而盜已去輒<lb/>
馳入青城柵執殺社人數百級以捷聞老幼隨之號呼<lb/>
系道羣噪譙門下公大驚悉斂所納給付其家給棺衾<lb/>
瘞之盡拘解惡以屬吏勝捷者童貫所部也獄具方上<lb/>
而貫馳騎檄還所𨽻軍籍公曰殺人者死又何待焉即<lb/>
日論殺之貫怒劾公專殺朝廷不得已奪所進兩官自<lb/>
<pb n="KR4d0179_WYG_033-22b"/>
是官軍過州境斂迹無敢犯者有頃公被疾司録事李<lb/>
承勵權州事州兵聞公病唱言食粟惡逐庾官嗾聚為<lb/>
亂公聞變力疾披衣出譙門坐宣詔亭飭二校率其屬<lb/>
捕殺首亂者釋其餘已乃復卧承勵逢貫之怒以公病<lb/>
不任移書馳告貫而自為功居亡何公黜三官免歸承<lb/>
勵進五官而郡豪納粟賀就者亦進七官人莫測其故<lb/>
久之始悟承勵書所薦云是嵗宣和七年也明年復故<lb/>
官當靖康元年遂告老以朝奉大夫致仕建炎二年詔<lb/>
<pb n="KR4d0179_WYG_033-23a"/>
起公知蔡州稱疾不拜三年落致仕召赴行在又以疾<lb/>
辭差主管台州太平觀紹興元年除福建路提點刑獄<lb/>
未赴改兩浙東路尋提舉台州明道觀於是積官至中<lb/>
奉大夫六年感疾又請致仕遂不起享年六十有六公<lb/>
邁爽開濟知世務之要尤長於議論計一時利害論人<lb/>
物臧否詞辨鋒起聴者竦立居官任職有所施舎問義<lb/>
如何未嘗顧望少貶以求合既屢觸童貫被斥朝廷韙<lb/>
其諒而貫方用事權震天下雖宰相亦憚其為公所至<lb/>
<pb n="KR4d0179_WYG_033-23b"/>
又輒與之遇故終徽宗朝留客不偶命矣公娶章氏故<lb/>
相申公惇之孫奉議郎持之女封令人恭儉守家法生<lb/>
一男子即滋也監饒州商税務滋幼時令人手抄孝經<lb/>
語孟授之解悟過人不自標顯年五十六以紹興九年<lb/>
十二月己未卒十年正月甲申祔於中奉公之墓孫男<lb/>
一人曰楙右登仕郎公弟珷家淮陽建炎之亂盜據其<lb/>
城挺身南走歸公公時方上書以郊祀恩任子珷至遂<lb/>
改薦珷今為文林郎徽州軍事判官公好古博雅於傳<lb/>
<pb n="KR4d0179_WYG_033-24a"/>
記無不通達遇古法書圖畫至解衣輟食求之嘗登慈<lb/>
恩寺塔顧見唐進士題名人物風流筆迹竒麗慨然懷<lb/>
想至徘徊其下不能去遂捐槖金命工刻石屬陰士主<lb/>
持第其嵗月離為十巻書出一時賢士大夫争得之建<lb/>
炎南渡圖書燔滅公所刻又在長安數千里之外兵火<lb/>
戰塲中抵今一二尚存者尤為世所寶云銘曰<lb/>
嗚呼世衰道喪兮閹人用事指鹿為馬兮欺君之不忌<lb/>
謇謇栁公兮孤立一意孰擠之於險兮又推之於將墜<lb/>
<pb n="KR4d0179_WYG_033-24b"/>
懷竒負氣兮百不一試埋玉樹於土中兮賫恨永已萬<lb/>
木如茨兮闔門之趾是為公藏兮子孫受祉<lb/>
　　宋故左朝請郎主管亳州明道宫孫公墓誌銘<lb/>
建炎元年冬大駕巡維揚一時文武吏士上書陳得失<lb/>
累數十萬言納匭中以獻三年春朝奉郎知徽州婺源<lb/>
縣事孫公亦獻書論五事一曰戎強不道雖戴天履地<lb/>
共有枕戈之怒然人主之行異布衣匹夫見辱㧞劍而<lb/>
起不忍忿忿試之一擲則大事去矣昔項籍背約分王<lb/>
<pb n="KR4d0179_WYG_033-25a"/>
諸將不平高帝納蕭何之説即日趣駕漢中用張良之<lb/>
計燒絶棧道示以無西意而蹶楚誅秦於此在矣二曰<lb/>
宣政大臣建為天下害以誤社稷其徒諱弗言專斥太<lb/>
上皇傷天子之孝三曰建炎初政開廣言路憸人射利<lb/>
賣直釣名作為謗書詆證盛德傳言四方以為口實此<lb/>
犯上作亂之由不可長四曰兵將驕蹇伺冦至奔散為<lb/>
盜不可使宜益募民為兵晉謝初度縱騎八千破符堅<lb/>
百萬之衆宋武帝興江左長驅中原秦人壯士健馬弗<lb/>
<pb n="KR4d0179_WYG_033-25b"/>
能當也兵無常形其權在將孰云呉兒不可用也五曰<lb/>
國蹙民窮徵發如雨民不堪命宜罷省諸不急以濟軍<lb/>
興書奏㑹近臣有以公名聞者詔公馳驛入對未至而<lb/>
乘輿幸建康新將相用事所施置皆不與公言合於是<lb/>
辭疾不果行久之請祠宫因絶口不復論世事矣公平<lb/>
生無所嗜惟讀書至不去目自六藝百家史氏之籍翰<lb/>
林子墨之文章傳注箋疏之學浮圖老子之言靡不記<lb/>
旁穿獨姿馳騁上下務為深博無涯涘屬文操紙立就<lb/>
<pb n="KR4d0179_WYG_033-26a"/>
雄深辨麗頃刻千言至於感微托逺論是刺非則寓於<lb/>
詩今叅知政事張公守吏部尚書孫公近交薦公可備<lb/>
文章翰墨之選而公病矣以紹興七年八月戊戌卒於<lb/>
家嗚呼公之學足以命一世而不遇於崇儒右文之時<lb/>
公之辨足以謀一國而不用於用智尚賢之日官不過<lb/>
七品仕不出州縣幸而有氣力得位者推挽之庶幾遂<lb/>
奪㧞以見於世而又遇疾以死悲夫公諱杞字德發常<lb/>
州晉陵縣人曽大父居約大父宗伋將仕郎許州長史<lb/>
<pb n="KR4d0179_WYG_033-26b"/>
父皞以公贈朝請大夫母張氏封宜人公大觀三年試<lb/>
上舎賜出身授將仕郎主濟州運城縣簿秩滿調太原<lb/>
府文水縣丞遭宜人喪去位服除改從政郎商州豐陽<lb/>
縣令用舉者改宣教郎知徽州婺源縣實宣和五年也<lb/>
七年轉奉議郎淵聖皇帝即位遷承議郎今上即位遷<lb/>
朝奉郎賜五品服紹興三年轉朝散郎主管亳州明道<lb/>
宫五年轉朝請郎公在鄆城嘗權左獄囚抵罪論死者<lb/>
十餘人公訊得其情曰囚罪應死原其情可以不死卒<lb/>
<pb n="KR4d0179_WYG_033-27a"/>
全宥之十餘人皆不死豐陽小邑在山谷中㑹州將多<lb/>
顯人以得公為喜檄召詣府置公客右吏退設酒食接<lb/>
對移日至終吏不得還婺源之劇百倍豐陽俗喜告訐<lb/>
持吏短長為奸吏公至則指取其尤一二人置之法縣<lb/>
屬焚剽之後率用葦竹茨為屋久燥則焚公命陶瓦易<lb/>
之至今無火患狂賊倪從慶嘯聚境上吏民洶懼日三<lb/>
四驚公集丁壯為兵日臨試之以示有備從慶率其徒<lb/>
引去公試於事大概如此公器資沉毅寡言笑與人侃<lb/>
<pb n="KR4d0179_WYG_033-27b"/>
侃然安言徐視惟恐傷之其論古人成敗之迹聖賢窮<lb/>
達出處之際援古證今踔厲駿發一坐傾聴居官任職<lb/>
據法持議不阿所事必得其所守乃止館寡婦友諸弟<lb/>
㤙敬甚備女姪幼而孤調䕶若已出治命飭具裝選所<lb/>
歸不及其他享年六十有五妻安人凌氏男曰廓曰廙<lb/>
女嫁將仕郎李褒餘一人在室孫女二人以其年十二<lb/>
月庚申葬公縣之新塘鄉百凟山之原上公弟曰彬曰<lb/>
槱槱從公官四方未嘗一日去公側集公所著詩文以<lb/>
<pb n="KR4d0179_WYG_033-28a"/>
類次之得三十巻彬為公買田築室治其家於是過余<lb/>
而泣謂知公莫如覿也來徵銘覿曰自大宗小宗之法<lb/>
壞而族散忘其祖喜不慶凶不弔相視如塗之人矣杜<lb/>
子美詩寄族弟唐史君以俱後於陶唐韓吏部序送族<lb/>
兄毛仙翁謂出於文武覿與公同孫氏同州里同出於<lb/>
南唐侍御史潛之後而服盡於五世不相聞既冠始見<lb/>
公於鄉校後為同年進士而公長覿八嵗魁壘辨博實<lb/>
亢吾宗始拜而兄事之如是二十九年離必合合必兩<lb/>
<pb n="KR4d0179_WYG_033-28b"/>
忘其所趨無間也今不幸棄予而先矣銘其可辭銘曰<lb/>
行直而方學博而藝言不違道交不就利追配古人莫<lb/>
逆其韙朱丹其轂大塗方軌一時同升公視無愧不嬴<lb/>
其身一病而蜕惟其不朽亘千萬祀<lb/>
　<lb/>
　<lb/>
　<lb/>
　鴻慶居士集巻三十三<lb/>
</p>
<p>
</p>
  </div>
</body>
</text>
</TEI>
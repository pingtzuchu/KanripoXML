<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻一</head> <lb/>
    <p>
<pb n="KR4d0179_WYG_001-1a"/>
欽定四庫全書<lb/>
　鴻慶居士集巻一<lb/>
　　　　　　　　　　　　　宋　孫覿　撰<lb/>
　詩<lb/>
　　泊徳清龜溪亭遇大雨<lb/>
崩雲四合千嶂重奔電一掣十里紅土囊叱吸萬竅風<lb/>
江翻石走昏相䝉疾雷破柱鞭老龍百賈顛沛市井空<lb/>
銀河倒傾千丈谼魚鼈欲取山為宫洪濤舂天怒相攻<lb/>
<pb n="KR4d0179_WYG_001-1b"/>
大舸吹簸如飛蓬醉卧掀舞一葉中洗我雲夢芥蒂胸<lb/>
忽然變滅何匆匆雷公收聲電改容霞舒霧巻縈長虹<lb/>
紺碧萬頃磨青銅溪邊結網南巷翁白髮黄馘射兩瞳<lb/>
赤鱗騰出無留蹤刻舟求劍何時逢<lb/>
　　湖州天寧寺飲王生<lb/>
莫鬬蝸兩角且共貉一邱夷踞坐我旁汝豈河南騶割<lb/>
肉一噉之徐以大白浮噲伍君勿譙笑談起封侯<lb/>
　　二<lb/>
<pb n="KR4d0179_WYG_001-2a"/>
諸家迹便埽得此一老兵江東醉司馬酒中尚求名哀<lb/>
哉南山萁不平自號鳴慎勿歌烏烏作此老婢聲<lb/>
　　宿太湖口<lb/>
誰令醉尉怒端是丞相嗔交踈白眼見愁絶翠眉顰遲<lb/>
暮仍三尺黜驚窺四隣還將萬里眼笑索嶺梅春<lb/>
　　二<lb/>
白首對瀧吏辛汗愧逐臣溪山不改色風雨解留人坎<lb/>
壈知天意漂浮任此身紛紛小兒女何必淚沾巾<lb/>
<pb n="KR4d0179_WYG_001-2b"/>
　　餘杭聞出師<lb/>
國蹙連羣盜時危仗老臣分憂當北顧請幸且東巡肘<lb/>
足儀三晉創痍又一秦不眠聴野哭愁殺路傍人<lb/>
　　富陽道中<lb/>
渺渺行雲幔溶溶曳水衣雷翻巢墮乳風落網粘飛獨<lb/>
拄青藜杖来推白版扉平生邱壑趣漂泊寸心違<lb/>
　　二<lb/>
白㡌炎州客青裙酒姥家微風揺扇浪細雨落簷花客<lb/>
<pb n="KR4d0179_WYG_001-3a"/>
舍休占鵩蠻村欲饌蛇㑹令醒復醉高枕送生涯<lb/>
　　桐廬連夕大雨溪漲數十丈徙寓白塔山上方閣<lb/>
蒼莽川流㑹渾酣海氣嘘蛟龍改窟宅雷電走空虛殷<lb/>
地翻坤軸粘天浸日車高僧欲盃渡遊客且樓居壯觀<lb/>
真難值幽懐亦少舒翩翩一鳥去何必羨知魚<lb/>
　　水退<lb/>
蕩沃波瀾大憑陵意氣粗射潮鮫鰐怒鞭石鬼神驅雲<lb/>
斷千崖立風行萬壑趨檣烏朝共起水鳥夜仍呼灧灧<lb/>
<pb n="KR4d0179_WYG_001-3b"/>
紅昇曉霏霏翠撲膚浮楂卧泥滓狼藉滿街衢<lb/>
　　胥口<lb/>
江濶卧人影山長送馬蹄渚蓮紅尚斂沙草翠相迷高<lb/>
樹藏雲直踈篁壓雨低酒醒渾不記端是武陵溪<lb/>
　　釣臺<lb/>
北塞風塵萬鼔鼙東京社稷一戎衣緑林羣盜驅民去<lb/>
赤伏真人得帝歸諸老蟬聯蒼玉佩將軍坐鞚紫金鞿<lb/>
先生此日青霞志一笑淩空拄杖飛<lb/>
<pb n="KR4d0179_WYG_001-4a"/>
　　二<lb/>
故人遺像丹青落葢代榮名日月懸萬馬羣空冀北野<lb/>
一蛇獨遊原上田晩浦輕蘋涵落日秋崖老樹立蒼烟<lb/>
髙風自此騎星去千嵗光芒夜斗邊<lb/>
　　蘭溪津亭病起<lb/>
離亂紛紛醉尉多將軍獨夜㶚亭過旅巢對鵩占行役<lb/>
客爼懸蛇卧宿疴雙鬢盡從愁裏白衰顔時向酒中酡<lb/>
雲翻雨覆湏臾耳未用區區較唯阿<lb/>
<pb n="KR4d0179_WYG_001-4b"/>
　　二<lb/>
風波湧地千漚發創痏鑽皮百箭攻藥裹闗心防二豎<lb/>
謗書盈篋忤三蟲剖𤓰女𨽻方求巧結栁奴星也送窮<lb/>
笑我平生持螯手未應咄咄左書空<lb/>
　　三衢聞都督兵潰常潤間懐舍弟而下<lb/>
紫荆有信欲開花黄犬無情不到家偶坐厭聞鳥嚄嚄<lb/>
盃行喜聴雀查查同㸔明月人千里相望孤雲海一涯<lb/>
驥子熊兒無患否風雲慘淡鬬龍蛇<lb/>
<pb n="KR4d0179_WYG_001-5a"/>
　　月岩寺寺有岩石高數十丈一穴中空如半月狀<lb/>
　　　號半月岩<lb/>
老蟇蝕月缺破鏡擲道邊金摳環一夕玉斧斵千年何<lb/>
人挾寸鉄插羽飛上天但令蝸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>死重㸔十分圎<lb/>
　　立秋饒陽道中<lb/>
殘夜山月吐蓐食治野裝䇿䇿林響變一葉風隕黄客<lb/>
路感時節起㸔鴈南翔秋風捩孤影雲路正茫茫老馬<lb/>
倦長道解鞍聊緩觴小雨濯鬢鬚欣然愜初涼<lb/>
<pb n="KR4d0179_WYG_001-5b"/>
　　二<lb/>
竒苞照屋角橘柚埀青黄感之勤中懐弓刀戒秋防竄<lb/>
身楚南極守𨽻工遮防投鞭得小偈孚席紛在旁虎賁<lb/>
起偶坐悠然見中郎一醉汩其泥江湖渺相忘<lb/>
　　弋陽縣古葛陂也縣有古刹臨大溪相傳云佛圗<lb/>
　　　澄浣膓故地<lb/>
古道隂森翠柏行長鞭揺曳紫遊韁佩鳴蒼玉傾瑶席<lb/>
地布黄金列寳坊仙客杖飛龍有角胡僧腸浣水生光<lb/>
<pb n="KR4d0179_WYG_001-6a"/>
兩朝人物空㝠寞百代風流競淼茫松骨倚天増老氣<lb/>
溪毛着水渡微香鴉啼鵲噪秋風外千丈藤蘿掛夕陽<lb/>
　　過安仁縣權令主簿同蔡尉見訪<lb/>
莽莽纒兵氣蓬茅庇一邱尚㸔䝉赤幟不復卧黄紬抱<lb/>
牘行鳬鶩徵租聚沐猴黄昏更蕭瑟風雨笑鵂鶹<lb/>
　　二<lb/>
投老一浮萍長亭復短亭誰憐仙客去自有故人經世<lb/>
亂睂多赤情高眼獨青臨分聴苦語令我醉時醒<lb/>
<pb n="KR4d0179_WYG_001-6b"/>
　　宿臨川村舍<lb/>
林壑已秋聲涼蟬又一鳴人間多古意地僻有微行身<lb/>
老殊方去愁牽百慮生途人夜相語豺虎正縱横<hi>時建昌石</hi>
<hi>陂盜起</hi>
　　題臨川孝義寺壁<lb/>
秋風嫋嫋轉庭梧客夢初驚一鳥呼揀盡寒枝棲不穏<lb/>
獨行殘夜影同孤<lb/>
　　二<lb/>
<pb n="KR4d0179_WYG_001-7a"/>
孤城吹角五更風笑語團圞一夢中戰格連雲家萬里<lb/>
書憑黄犬若為通<lb/>
　　踈山寺次白文林韻<lb/>
翠幹軒軒迥出林夜風吹籟紫簫音老龍頭角雲霄近<lb/>
𤣥豹文章霧雨深末路浮榮炊劍首半生遺恨寄琴心<lb/>
愁吟獨濺花前淚故國山河百戰侵<hi>白河東人有應為念交侵之語</hi>
　　二<lb/>
藜杖匆匆集晚林長廊破壁撼鐘音天涯流落相逢地<lb/>
<pb n="KR4d0179_WYG_001-7b"/>
盃酒殷勤莫厭深萬里功名飛燕頷千金博飲炙牛心<lb/>
更聞好句驚人倒一洗蠻烟瘴霧侵<lb/>
　　三<lb/>
黄花翠竹小叢林卧聴南山白石音螘鬬已空遺垤在<lb/>
蝸跧終戀故廬深掀髯一笑追前謬禮足同叅看此心<lb/>
且向踈山結香火人生莫受二毛侵<lb/>
　　踈山長老善清日誦楞嚴維摩二經賦小詩二首<lb/>
　　　示之<lb/>
<pb n="KR4d0179_WYG_001-8a"/>
塵漲迷三鹿桑枯厭八蠶徵心渾不見問疾有誰諳坐<lb/>
待成風斵應湏立雪叅欽聞第一義細説後三三<lb/>
　　二<lb/>
彈指三生過傷心一念差試墂天上月為種火中花粗<lb/>
識禪為味初欣道有牙老師一笑許千刦誤蒸砂<lb/>
　　明水寺五代末危全諷據臨川時所建畫像至今<lb/>
　　　存焉寺旁最高峯有祠屋一區道士居之二首<lb/>
臺殿何年有千岩紫翠間金仙佛世界羽客道家山骨<lb/>
<pb n="KR4d0179_WYG_001-8b"/>
朽餘三窟皮存尚一班傷心千古淚相伴兩潺潺<lb/>
　　二<lb/>
愁坐猿啼裏行吟度鳥間翠凋巾上髮紅破鏡中顔老<lb/>
去經三折真遊付八還無心自来往空羨白雲閒<lb/>
　　崇仁縣<lb/>
萬山攢擁天一笠北風吹雨兩鬢濕饑烏絶叫䕶巢飛<lb/>
老蛟怒起拏雲立孤城短日砧杵急騎驢渺渺衝泥入<lb/>
桑枝倒折機杼空道旁廢井無人汲遺民到今傳舊邑<lb/>
<pb n="KR4d0179_WYG_001-9a"/>
擊水華鯨浪三汲故物漂流百戰餘客子起坐萬感集<lb/>
小驛香醪如雪汁一杯快作長虹吸酒醒寂歴照短檠<lb/>
幽咽數聲鄰婦泣<lb/>
　　余南遷次臨川奏廬陵道属聞盜掠高安新淦之<lb/>
　　　間少留仙遊山道祠是時巖下木犀花盛開漫<lb/>
　　　山皆大松一峯蒼然終日遊愒其下各賦詩一篇<lb/>
簷牙啄林抄筆殿浮青紅天風吹泬寥萬籟酣笙鏞木<lb/>
犀已著花濯濯秋雨中頩姿出素靣一洗丹粉空幽香<lb/>
<pb n="KR4d0179_WYG_001-9b"/>
襲巾袂冷艷淒房櫳迫此芳嵗殘一笑當誰共羣仙立<lb/>
通明矯矯驂鸞龍相隨歸閬苑遺恨寄西風<lb/>
　　二<lb/>
厯厯水中榆地逺連玉京掄材上華屋裊裊黄金莖蒼<lb/>
宫表獨立埀胡交縵纓根深崖嶠壯勢壓山岳傾萬牛<lb/>
挽不回老氣空峥嶸夜半風雨㑹嵗晚龍蛇升我来不<lb/>
忍去繞樹三匝行珍重金石友待我烹茯苓<lb/>
　　遣興<lb/>
<pb n="KR4d0179_WYG_001-10a"/>
亂後煎百慮老去無一欣故人尺書至好語中夜聞坐<lb/>
乆百蟲絶開簾月紛紛長歌又一醉酒醒擊空尊<lb/>
　　題華葢仙亭大松示栁道士<lb/>
繫舟古巴江曳杖真仙亭金輿簇畫㦸玉几羅翠屏堂<lb/>
堂十八公獨立霜中英魁然十圍大䕃此一葢青翹翹<lb/>
雲物外坐閲秋蒂零道人依茅棟蕙帳淒芳馨苓龜倘<lb/>
可見長鑱斵青㝠一食沉我腹敗履插修領<lb/>
　　仙遊山九日歎逝<lb/>
<pb n="KR4d0179_WYG_001-10b"/>
傷心玉案兩睂齊永負黄花九日期萬里炎州嗟我老<lb/>
百年青唳向君垂俱飛蛺蜨愁㸔汝醉飽茱萸欲對誰<lb/>
獨立西風揺短髪一生遺恨一愁悲<lb/>
　　二<lb/>
割肉早歸三伏日傳柑賜飲上元燈那知一慟殊方去<lb/>
獨向臺髙此日登淚濕西風坐眼纈夢回殘夜起<hi>開</hi>稜<lb/>
孤鸞别鵠知何處泉路茫茫喚不應<lb/>
　　達臣議承餉石耳<lb/>
<pb n="KR4d0179_WYG_001-11a"/>
窮秋客舍風雨淒破釡生魚甑有衣故侯未種東陵𤓰<lb/>
餓夫欲採西山薇嵗晚黄金可療飢故園萬里天一涯<lb/>
未辨登山拾瑶草且復從公茹石芝<lb/>
　　山行憇田舍老父出迎以黄柑白酒為餉<lb/>
藜杖扶来雪滿簪諄諄好語意深深酒傾白墮杯行玉<lb/>
橘破黄苞坐釘金醉起莫辭田父肘甘餘須識野人心<lb/>
匆匆不盡扳留意挽袖丁寧更一臨<lb/>
　　兩日復往次前韻<lb/>
<pb n="KR4d0179_WYG_001-11b"/>
寒䔫離離銀線亂<hi>臨川出䔫號銀條</hi>凍醴灧灧玉井深坐䕃庭<lb/>
松翹翠葢行穿野菊布黄金犬迎客入喜見尾鵲隨人<lb/>
語欣㑹心俗裡淹留怕轑釡驅兒招喚得重臨<lb/>
　　曹山寺<lb/>
石棧梯空一線横路窮臺殿兩參嶸日光淡淡烏飛沒<lb/>
雲氣茫茫龍隨行道人西歸餘隻履結茅宴坐千岩底<lb/>
草根瀝瀝暗蟲鳴樹外謄謄青嶂起翠竹掩冉蒼雲屯<lb/>
老藤蔽虧白晝昏天低尺五雷雨上身强丈六祖佛尊<lb/>
<pb n="KR4d0179_WYG_001-12a"/>
我老栖栖厭行旅逢人欲問前三語不見高僧錫杖飛<lb/>
山下空留千斛乳<lb/>
　　贈曹山長老了如<lb/>
一念挂世網平生語儒冠笑㸔蠅穴紙坐對鮎上竿甍<lb/>
甍醯醬瓿豈識天壌寛老儒本逢掖詩肩尚儒酸乆纒<lb/>
冠葢蔓忽作泡影觀堂堂人天師三世一指彈身閒雲<lb/>
月吐骨老霜松寒我生飽憂患將心覔人安目擊有妙<lb/>
寄語樂非世歡坐穏且復留火芋分懶殘<lb/>
<pb n="KR4d0179_WYG_001-12b"/>
　　送僧妙鑑住廣壽寺<lb/>
明月不可呼清夜時一出孤光掛海涯皎皎轉空碧道<lb/>
人一茅把坐睨九年壁磨磚破纒縛驟若老驥逸匆匆<lb/>
林下逢悵望不暖席錫杖已淩空堦庭草如積<lb/>
　　明水達老以黄甘茘子土芋為餉小詩答謝<lb/>
客居莽牢落幽絶無四隣嵗窮有衣結日晏甑猶塵偪<lb/>
仄戎馬間敢厭薪水勤故人情義重采采青泥芹小摘<lb/>
持寄逺分餘為情親丹茘劈輕圓黄甘破芳辛蹲鴟勸<lb/>
<pb n="KR4d0179_WYG_001-13a"/>
加餐風味亦可人渺渺山澗曲浩浩水雲晨踞爐有前<lb/>
諾兩翁對然薪眼纈眩紅緑共此無邊春<lb/>
　　次韻王子欽立春<lb/>
玉手傳絲催嵗金換刀剪綵伴春回兵戈滿眼年年在<lb/>
花鳥驚心日日来芳意漸還三徑草暗香猶認兩京梅<lb/>
呼童火急供春事凍醴先生灧玉醅<lb/>
　　二<lb/>
嵗晚驚呼身已老天涯流落首空回便將酒力推愁去<lb/>
<pb n="KR4d0179_WYG_001-13b"/>
且放春光入眼来人語嘻嘻爭鬬草宫花閃閃艷粧梅<lb/>
雪消水暖春江動緑漲蒲萄萬斛醅<lb/>
　　東塔<lb/>
翠竹含風嫋嫋青山照水重重窓户無人半掩一龕香<lb/>
霧空濛<lb/>
　　二<lb/>
偶與白雲共出忽隨倦鳥俱還明日重尋舊路桃花流<lb/>
水空山<lb/>
<pb n="KR4d0179_WYG_001-14a"/>
　　遊東塔雨中夜歸<lb/>
山氣濛鴻衣自濕意行曳杖穿雲入老翠隂森萬竹蟠<lb/>
浮蒼㶑灧千峯立薢茩幽尋到蕭寺拊掌一笑掀百蟄<lb/>
酒醒佛火照黄昏坐聴北牕風雨集<lb/>
　　二<lb/>
山色淩寒春尚瘦潭影涵空清可潄漠漠雲行紫翠間<lb/>
斑斑雨濕黄昏後火炬穿林鳥出巢人語闐門狗窺竇<lb/>
杖藜有興㑹重来更待黄鸝哢晴晝<lb/>
<pb n="KR4d0179_WYG_001-14b"/>
　　次韻王子欽春望<lb/>
王孫春望思寥寥冠帶常年盛八蕭花靨重重牆外是<lb/>
琴心切切酒中招屠龍已破千金産駟馬重歸萬里橋<lb/>
便解貉裘沽一醉忍看紅藥糝寒條<lb/>
　　二<lb/>
萬木隂中鎖泬寥晨門䟦馬聴蕭蕭故人自欲分茵去<lb/>
逐客何妨折簡招共對春風班露草却隨明月下溪橋<lb/>
擊鮮故有諸郎在三尺銀刀貫栁條<lb/>
<pb n="KR4d0179_WYG_001-15a"/>
　　鄒次魏黄善長携文見招小詩為謝<lb/>
鄒郎英妙知名乆筆端自有談天口客舍相逄一樽酒<lb/>
衆星錯落見箕斗高論欲追牛馬走長嘯忽作蛟龍吼<lb/>
餘子碌碌那得友江夏無雙亦其偶我觀二妙屠龍手<lb/>
青紫紛紛何足取他年要作中興碑大字磨崖繼聱叟<lb/>
　　癸丑寒食曹山飯僧荐章淑人不勝悼往之懐書<lb/>
　　　于方丈屋壁<lb/>
川逝日已逺蓬漂乆未歸異鄉驚嵗換宿草變春暉魂<lb/>
<pb n="KR4d0179_WYG_001-15b"/>
夢差參是音容想像非遥憐小兒女慟哭紙錢飛<lb/>
　　二<lb/>
草草木皮棺松風生暮寒鶯啼春寂寂螢照夜漫漫夢<lb/>
裏號三匝愁邊薦一簞想思為君瘦零落帶圍寛<lb/>
　　清明日與范季寔諸人過胥澤民别墅小集六言<lb/>
　　　二首<lb/>
水滿雙飛白鷺花深百囀黄鸝寒食清明過了一川烟<lb/>
草離離<lb/>
<pb n="KR4d0179_WYG_001-16a"/>
　　二<lb/>
兀兀三盃夘困昏昏一枕春融酒醒落花風裏夢回啼<lb/>
鳥聲中<lb/>
　　曹山春日<lb/>
弱栁千絲颺河横一帶圍腰支春作瘦鱗甲雨生肥逐<lb/>
伴魚兒出爭巢燕子飛匆匆班草地不覺卧斜暉<lb/>
　　二<lb/>
屛擁山入坐珠跳水濺裾香銷塵漠漠日浄竹踈踈身<lb/>
<pb n="KR4d0179_WYG_001-16b"/>
逢百罹後春殘一夢餘故林千嶂外孤抱幾時舒<lb/>
　　壁上人開軒闢地栽花種橘戱留小詩<lb/>
㸔雲隨卧起飲水自敷腴秀色共齋鉢寒聲落坐隅未<lb/>
開花五色且種橘千奴幽事相闗處時来近酒壺<lb/>
　　春雨<lb/>
小雨破春昏清風洗瘴氛霏微花上見蕭瑟夜深聞獨<lb/>
笑闗幽事酣歌倚半醺羈懐不堪冩危坐聴爐芬<lb/>
　　春晚<lb/>
<pb n="KR4d0179_WYG_001-17a"/>
花落不容惜猶殘葉底春稀紅閃餘映亂緑鬬尖新飛<lb/>
絮高度竹遊絲逺趂人窺簾聞好語雙鵲喜津津<lb/>
　　二<lb/>
殘尊斷送春千里未歸身鶯老猶聞語梅酸欲聚顰獨<lb/>
眠愁警夜起舞聴雞晨行路難如此悠悠且傍人<lb/>
　　曹山<lb/>
露宿風餐兩鬢華故園蕪沒舊生涯聖恩若許求帷葢<lb/>
便向東陵學種𤓰<lb/>
<pb n="KR4d0179_WYG_001-17b"/>
　　二<lb/>
竹杖芒鞋渾稱身茸茸香草醉中茵舉鞭叱馭何為者<lb/>
始信王陽是可人<lb/>
　　三<lb/>
毁瓦區區為食謀半生黍炊在刀頭一㕓㑹入扶犁手<lb/>
不上陳登百尺樓<lb/>
　<lb/>
　鴻慶居士集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鴻慶居士集巻十九</head> <lb/>
    <p>
<pb n="KR4d0179_WYG_019-1a"/>
欽定四庫全書<lb/>
　鴻慶居士集巻十九<lb/>
　　　　　　　　　　　　　宋　孫覿　撰<lb/>
　啟<lb/>
　　謝左相除敷文閣待制致仕啟<lb/>
禮當得謝備罄忱詞詔許辭榮更沾新渥俯膺大貺盡<lb/>
出鴻私伏念某久去朝行復誰比數仄聆國論尚欲矜<lb/>
收敢縁涸轍之哀始薦首邱之顧不虞攀分寸有一跌<lb/>
<pb n="KR4d0179_WYG_019-1b"/>
之敗遂至失毫釐于千里之差永惟顧墜甑之莫追豈<lb/>
意改敝衣而更造恢張大度開示至公金石之堅自不<lb/>
移于燥濕駒犢之細茲有待于生成兹葢伏遇僕射相<lb/>
公挺四海維石之瞻軫一夫納隍之念眷言末路湮淪<lb/>
之久收之異議揺奪之中大匠掄材固無遺者小人懐<lb/>
恵何日㤀之保全樗櫟之餘生加賁桑榆之晚景雖無<lb/>
東門送車之盛以餞其歸自有西清著籍之榮以華其<lb/>
老其為欣荷曷可勝陳<lb/>
<pb n="KR4d0179_WYG_019-2a"/>
　　謝諸右相啟<lb/>
鼎席榮煌未擁掃門之篲大鈞坱圠已同在冶之金居<lb/>
懐自躍之慚奚逭老饕之誚伏念某竄伏三家之市漂<lb/>
流百謫之身追數同儕久為異物獨餘一老謂是陳人<lb/>
月明感烏鵲之南飛日夕羡牛羊之下括始露乞骸之<lb/>
願上勤造膝之陳請長纓以曳單于自嗟老矣抽手板<lb/>
而付丞相曷曰歸哉兹葢伏遇僕射相公道大聖人之<lb/>
徒才高王者之佐軒裳鑪鞴縦横盡落模範之中風雨<lb/>
<pb n="KR4d0179_WYG_019-2b"/>
帡幪洪纎悉歸并包之度乃眷散材之目每興大耄之<lb/>
嗟偶還傷于邇聨寔大踰于素望分賜金而盡固已殊<lb/>
東海之歸驅俗駕而旋恐未免北山之勒其為愧荷曷<lb/>
罄名言<lb/>
　　謝楊参政啟<lb/>
老去辭榮願受一㕓之寄恩榮得謝更塵兩禁之科寵<lb/>
過神驚愧深汗浃伏念某才踈識寡政拙心勞曳倒尾<lb/>
而競尋常䟦前胡以扳方寸百難如此一跌何疑所願<lb/>
<pb n="KR4d0179_WYG_019-3a"/>
老歸林下為聖人氓敢言復起徒中妨賢者路芻狗已<lb/>
陳于無所用自甘塗地而不辭土偶既敗而得所歸奚<lb/>
俟葢棺而後定兹葢伏遇㕘政學為王者之事文推天<lb/>
下之宗屬國歩艱難之初正上心焦勞之日肆疇物望<lb/>
参秉國鈞氷鑑司平砥石摩鈍眷兹哀懦首預矜收分<lb/>
大比于鴻庥保餘生於暮齒頋憂患已空矣無復風聲<lb/>
鶴唳之聞念身名何有焉但起木卒草亾之歎其為欣<lb/>
荷曷可勝陳<lb/>
<pb n="KR4d0179_WYG_019-3b"/>
　　謝葉樞宻啟<lb/>
餘年向盡尚還印組之榮異眷有加重拜芝塗之賜恩<lb/>
踰始願感激衰悰伏念某頃奉除書復還吏籍便謀謝<lb/>
事歸宿田廬詎敢邀榮著先路之鞭但欲圖新戒後<lb/>
車之轍終祈一諾獲遂三休杲應念舊之求更冐惟新<lb/>
之寵麋鹿繫庖厨之命嘗懼不克終焉犬馬被盖帷之<lb/>
恩自其今知免矣兹盖伏遇樞宻道均平施徳大隆寛<lb/>
無忘微賤以推及下之仁不遺故舊以表厚民之俗憐<lb/>
<pb n="KR4d0179_WYG_019-4a"/>
王孫而進食哀范叔而賜袍兹所謂古之大臣乃復<lb/>
見今之君子同寮孰在共睹扶揺九萬里之程故老猶<lb/>
存獨被陶鎔三十年之後其為欣荷曷可勝陳<lb/>
　　謝何内翰啟<lb/>
悼東隅於失路之初固應自屏仰北斗於盛名之下徒<lb/>
踈暇瞻竊有意於求通亦何嫌於自厭伏念某比奉璽<lb/>
書之寵獲辭軒冕之榮初不為笠澤鱸蓴之思亦匪縁<lb/>
蕙帳猿鶴之怨老加耄及理合歸休殆此歸與固已晚<lb/>
<pb n="KR4d0179_WYG_019-4b"/>
矣敢謂退飛之鶂尚列前列之龜兹蓋伏遇某官由夫<lb/>
子之忠恕以推厚下之仁蘊賢人之久大以楙佐王之<lb/>
業屬時多事正羣臣捐軀盡國之時加恵窮途容一老<lb/>
擇地謀身之計曲借揚揄之助榮䟽褒奨之恩拜貺以<lb/>
還過願之始念無復陪諸儒之後扈清蹕于虎豹之中<lb/>
或尚能從三老之逰賡長謡于牛角之上其為欣荷曷<lb/>
可勝陳<lb/>
　　謝中書楊舍人啟<lb/>
<pb n="KR4d0179_WYG_019-5a"/>
投考丐閒䝉恩得謝皇明簡照尚綴内朝鵷鷺之班賜<lb/>
札䟽榮又玷西掖絲綸之重鞠躬拜貺舞手知榮伏念<lb/>
某濩落無所取材踈愚不適于用移山之迂而力不逮<lb/>
補天之闕而技以窮氣索于三竭之餘賜危于九回之<lb/>
後平生許國但有空言老去歸田更叨楙寵曷謂拂衣<lb/>
之去自同衣錦之還兹葢伏遇某官文章極潤色之工<lb/>
議論得知言之要眷兹遺老被遇三朝屬有煩言投閒<lb/>
一世高辭起廢侔朱弦三歎之音溢美過情儷華衮九<lb/>
<pb n="KR4d0179_WYG_019-5b"/>
章之服一門榮耀四海流傳豈獨慰百年垂盡之齡遂<lb/>
足為十襲傳家之寳其為欣荷曷可勝陳<lb/>
　　謝侍郎啟<lb/>
久尸榮禄抗辭仕之章忽冐恩綸進敷文之直敢言知止<lb/>
但欲圖全伏念某以庠序諸生充崇寕俊造之選以州<lb/>
縣小吏擢政和詞藝之科預讐中秘之書延對大昕之<lb/>
寢列省曹之郎屬亞宗寺之卿聨三備憲臺綱紀之司<lb/>
兩冐學省師儒之首幸遇一旦接千齡之統俄值兩宫<lb/>
<pb n="KR4d0179_WYG_019-6a"/>
䝉萬里之程望八駿之足而未還攀六龍之髯而已斷<lb/>
殆今隔世獨有孤臣乃眷先朝簮履之遺俾奉内閣龜<lb/>
龍之畫餘生易感老淚交流兹葢伏遇某官博愛推君<lb/>
子之仁并包廓大人之度頋駑蹇虺隤之質久矣安于<lb/>
窮陋而磊落光明之傑尚未睹于儀刑自縁聲氣之同亦<lb/>
玷齒牙之末千鈞借重六琯吹生及是休歸有餘素<lb/>
願賢哉興歎雖無都門祖帳之光老矣叨榮尚有家巷<lb/>
賜車之寵其為欣荷曷可勝陳<lb/>
<pb n="KR4d0179_WYG_019-6b"/>
　　謝左右史啟<lb/>
紬書秘殿久冐隆名持槖禁塗載膺楙寵若為老退尚<lb/>
玷褒崇伏念某簿書小吏之才章句腐儒之學幸縁際<lb/>
㑹浸冒寵靈咎謫既盈憂患隨至餘年向盡膂力已愆<lb/>
固不待易簀之時兾早遂抽簪之願事雖有故寵實非<lb/>
常方收身寄麋鹿之羣尚通籍厠鵷鴻之列兹葢伏遇<lb/>
某官行著民之表則文為國之光華昔號邑中黔今為<lb/>
柱下史春官遺老久在窮途故因辭仕之初曲借逰談<lb/>
<pb n="KR4d0179_WYG_019-7a"/>
之助採薇山上已無八公草木之驚聽蛙池中尚有兩<lb/>
部鼓吹之樂其為欣荷曷可勝陳<lb/>
　　謝梁司諌啟<lb/>
歳月推移已迫暮齒哀殘之境雲天賁冐尚聨華貫清<lb/>
切之途伏念某久負餐恩容顏易老方忠義之士張目視<lb/>
若冦讐之日豈貪懦之夫全軀保妻子之時每懐擇士<lb/>
之嫌尤極履氷之懼彼去馬来牛之何辨奚雙鳬乗雁<lb/>
之足云肆開寛大之科得逭譴訶之域兹葢伏遇某官<lb/>
<pb n="KR4d0179_WYG_019-7b"/>
推心近恕持議適平英明先物之幾博大納汙之量雖<lb/>
疾邪屏惡稂莠是除而悼屈矜愚藜藿所恃興念固窮<lb/>
之久曲推善貸之仁涸鮒安斗水之栖以諧所望鎩翮<lb/>
就一枝之托尚復可求欣荷之私名言莫究<lb/>
　　謝杜殿院啟<lb/>
已去朝行獲返故林之舊隠獨存帝籍尚通延閣之清<lb/>
班俯拜恩嘉實喻願始伏念某久立争地数蹈危機脱<lb/>
兎投林敢言擇地驚烏遶樹止欲偷安詎懐于澤之求<lb/>
<pb n="KR4d0179_WYG_019-8a"/>
但貢歸田之乞止恩佚老細札䟽榮復寘邇聨收之末<lb/>
路俾還故里度此餘生兹葢伏遇某官天降之才神聽<lb/>
其直事君有責難之恭而獻其可與人無求備之意而<lb/>
矜不能遂令枯朽之餘亦被龎鴻之施奉身而退已無<lb/>
趙璧睨柱之憂與世相忘詎有隨珠按劍之怒其為欣<lb/>
荷曷可勝陳<lb/>
　　謝察院啟<lb/>
賦歸来之引學樊遲之圃遂終焉執贄見之儀望夫子<lb/>
<pb n="KR4d0179_WYG_019-8b"/>
之墻益逺矣匪自通于一介終莫抒於下情伏念某起<lb/>
自孤生薦叨膴仕備兩禁文章之選綴内朝供奉之班<lb/>
用過其分而不自重據非其地而不知止致一跌弓撥<lb/>
矢鈎之後盍三休于鐘鳴漏盡之餘上北闕之書方露<lb/>
辭榮之乞著西清之籍又䟽佚老之恩兹葢伏遇某官<lb/>
以泛愛崇奨士倫以大公輔成世教方當羣臣奔命心<lb/>
競力争之時乃容一夫便身逺走高飛之計繄斷斷無<lb/>
能為也是區區何足算焉遂獲退藏率由善貸念莫致<lb/>
<pb n="KR4d0179_WYG_019-9a"/>
負荆之謝猶當傚横草之酬愧荷之私占言難盡<lb/>
　　謝楊待制啟<lb/>
觧章綬之榮甫廹桑榆之景奉璽書之寵載瞻奎璧之<lb/>
光仰惟聖人眷頋之隆寔由世論題評之重伏念自投<lb/>
散地伐樹不容久卧窮門飯䟽無怨强弩射市固亦有<lb/>
命焉怒劍逐蠅又何其益也葢數周必復而否不可長<lb/>
繄平生歸地之初人牛皆䘮迨老去歸田之日頭璧俱<lb/>
還尚容乗大夫軒以叨繼粟之恩詎復跨将軍馬以眩<lb/>
<pb n="KR4d0179_WYG_019-9b"/>
據鞍之勇兹葢伏遇某官文高天分名冠儒先春秋富<lb/>
而推上齒之仁體貌崇而躬下士之禮方踐亨途之始<lb/>
亟躋禁路之華猥以庸虛適相先後幸收身于末路已<lb/>
著獲麟之書遂接迹于下陳空愧續貂之詠其為欣荷<lb/>
曷可勝陳<lb/>
　　謝常州知府葉寺丞啟<lb/>
仕以為貧已久冐軒裳之寵老而辭位更濫居爵齒之<lb/>
尊愧集滓顔喜過榮願伏念某久從蠖屈不敢求伸迨<lb/>
<pb n="KR4d0179_WYG_019-10a"/>
此龍鍾乃始告老固已無國學尚齒執醬之餽寕復有<lb/>
都門送車祖道之榮止欲依刺史之天以瞻守先人之<lb/>
樹尚寓廣内諸儒圖書之直更叨歳月三老粟帛之恩<lb/>
兹葢伏遇某官通才可試于百難操持不回于萬折神<lb/>
依正直人頌亷平念修贄見于恭梓之初已奉賞音于<lb/>
憇棠之暇殆兹倖冐又出提攜束馬縣車遂入田父雞<lb/>
豚之社扣轅擊壌共賡使君襦袴之謡欣荷之私占言<lb/>
莫究<lb/>
<pb n="KR4d0179_WYG_019-10b"/>
　　謝邵提舉啟<lb/>
出絲綸之命方饕君父不次之恩墜金玉之音兹見朋<lb/>
友相先之義伏念某流年晼晚病骨虺隤長庚配殘月<lb/>
于東隅艶艶之初孤鶩伴落霞于西崦㝠㝠之後缾罄<lb/>
罍恥尚欲何求車殆馬煩自合知止甫申危懇亟被㤙<lb/>
俞蔀屋延兩曜之光涸轍分九河之潤長安道上故無<lb/>
革履化鳬之飛通德門中尚有靈杖刻鳩之寵兹葢伏<lb/>
遇某官文高作古徳重鎮浮曲敦父黨先進之儀蔚為<lb/>
<pb n="KR4d0179_WYG_019-11a"/>
儒林後来之表高情㧞俗皆平生久要之言溢譽過情<lb/>
非泛愛寒溫之問鄭重百金之諾清平三歎之音稽首<lb/>
拜嘉撫躬知愧念躬途栖屑嘗賦東郊瘦馬之傷迨晚<lb/>
嵗歸休遂同濠梁逰魚之樂其為欣荷曷可勝陳<lb/>
　　謝宫使巫樞宻啟<lb/>
樞庭入輔仰瞻句曲之真仙琳館就閒猥厠梁園之上<lb/>
客奚恨登門之晚已同傾葢之交迨褒復之云初知提<lb/>
攜之有自伏念某久從幽黜但欲退休每歌長鋏之歸<lb/>
<pb n="KR4d0179_WYG_019-11b"/>
豈吝短檠之棄聖心獨斷國論僉諧疑絳縣老人之有<lb/>
年念正元朝士之無幾俞音亟下細札十行命秩惟新<lb/>
賜爵一級著上大夫内朝之籍為故将軍暮齒之光兹<lb/>
葢伏遇某官先覺命世之才大受包荒之度平施有權<lb/>
衡之信揚清極渭涇之分乃眷衰縱亦預題品雖朝菌<lb/>
之年欲盡而霜松之節未凋堪奉几杖陪西山蠟屐之<lb/>
逰便恐乗鋒車副東人繡衣之詠其為欣荷莫究名言<lb/>
　　謝臨安府知府趙侍郎啟<lb/>
<pb n="KR4d0179_WYG_019-12a"/>
衰病之陳祈觧金龜之組隆恩不次遂聨玉笋之華俯<lb/>
深附驥之榮穼結揺旌之戀伏念﨑嶇可笑駑緩無堪<lb/>
道盡窮途䝉耻不去齒揺髪禿竟死何為雖靡忘葵日<lb/>
之傾固已廹菌年之盡願謝簮纓之寵俾從田里之歸<lb/>
鬻駱馬而放楊柳枝亦已久矣持釣竿而拂珊瑚樹于<lb/>
是終焉兹葢伏遇某官徳配間平政侔張趙騖長途如<lb/>
厯塊耳真騕褭蹏披大觚若破竹然葢霹靂手不圖<lb/>
晚遇獲跂前塵著鞭久已避祖逖之先乗樓固宜在陳<lb/>
<pb n="KR4d0179_WYG_019-12b"/>
登之下其為欣荷難盡名言<lb/>
　　謝明州守韓尚書啟<lb/>
百罹薦至僅有餘生二去宜休庻全暮齒著籍金閨之<lb/>
宻置身分社之安揆厥所由不敢忘德伏念某凴愚自<lb/>
信守拙不移已解拘維尚虞機阱日懐惕厲若蹈氷淵<lb/>
深懼下石推内之溝中每願賜骸考終於牖下命畫工<lb/>
圖漢䟽傅之迹製大帶書高僕射之詩所慕前修知止<lb/>
足者庻幾後學逺恥辱焉兹葢伏遇某官博愛而依于<lb/>
<pb n="KR4d0179_WYG_019-13a"/>
仁好直而由于義司刑如持衡不自為䡖重銓才如氷<lb/>
鑑而時謂清平惟是九殞顛頓之餘獨玷一言平反之<lb/>
造迨兹褒復叨不次之恩皆自提攜獲有終之吉順下<lb/>
風而擁篲詎敢辭十駕之勞修尺牘以陳詞盍先奉一<lb/>
言之贄其為欣荷難盡名言<lb/>
　　謝平江守洪内翰啟<lb/>
急景凋年已廹西山之暮上恩佚老俾諧東海之歸實<lb/>
由羣公援手之仁獲遂一老乞身之願感深刺骨愧溢<lb/>
<pb n="KR4d0179_WYG_019-13b"/>
汗顔伏念某仕厯三朝年逾八秩雖殘息奄奄待盡田<lb/>
廬而一心惓惓尚存帝室孰是急流勇退踐角巾東路<lb/>
之言惟有去後見思詠華屋西州之句類騶朱儒無益而<lb/>
不任事若支離䟽有疾而不受功徒費十東之薪空索<lb/>
一囊之粟故應辭仕詎敢妨功不圖軫簪履故物之遺<lb/>
猶進冐爵齒逹尊之寵兹葢伏遇某官兩京循吏三國<lb/>
名臣虎觀論經鼇扉視草寓大學士圖書之直聽東諸<lb/>
侯皷角之雄猥以庸虚適相先後比還禁路復厠英躔<lb/>
<pb n="KR4d0179_WYG_019-14a"/>
雖龍猪異閭已不侔而虎䑕同宫亦何間圖齊雲之象<lb/>
固難并韋郎白傅之賢凝燕寝之香猶堪置枚叟鄒生<lb/>
之右<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0179_WYG_019-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鴻慶居士集巻十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東山詩選巻上</head>
    <p>
<pb n="KR4d0308_WYG_001-1a"/>
欽定四庫全書<lb/>
　東山詩選巻上　　　　宋　葛紹體　撰<lb/>
　　五言古詩<lb/>
　　　江心長句<lb/>
問津城西市呼渡江南岸棹穏當潮生帆輕趁風便龍<lb/>
翔古招提鳥革今輪奐回合列翠屏周遭鋪素練邀行<lb/>
嫩篁竿勸坐老木榦沿壁覽新題吹塵認舊篆一隅看<lb/>
不足兩塔窮未見陽光爍崗頂飈陣掠波面郛郭聚拱<lb/>
<pb n="KR4d0308_WYG_001-1b"/>
伏烟雲散呈獻俯拜肅御邸仰瞻粲宸翰皇帝南巡意<lb/>
生靈北望眼書千古清輝為萬世偉觀樓䑓明月讌鐘<lb/>
鼓朝暮飯徒見一時近孰念百年逺江濤常摏撞帝澤<lb/>
共流轉遊子感詩歌居人思日勉<lb/>
　　　太湖吟<lb/>
只飲太湖水不鱠松江鱸鱸雜魚蝦腥水涵天地初千<lb/>
里開鏡奩一色包氷壺日月逓吐吞蛟龍相蟄舒上接<lb/>
河漢髙下連溟渤虛中有洞庭山雲氣相縈紆我來風<lb/>
<pb n="KR4d0308_WYG_001-2a"/>
雪天修綆汲自如一飲塵涴清再飲澆詩書三飲毛髪<lb/>
寒胷次包寰區大禹果至神仿彿来前除萬古不盡流<lb/>
禹功常與俱<lb/>
　　　分水嶺<lb/>
岐路東西分閩浙自兹異平波翼藂篠荒丘帶深隧漸<lb/>
聞新蠻音不見舊朋類悽然獨含情誰與話幽意滿空<lb/>
霜氣横鴻影過一二回首良不堪歸期數長至茫茫宇<lb/>
宙大人生本如寄<lb/>
<pb n="KR4d0308_WYG_001-2b"/>
　　　飯溪石<lb/>
一石類古鐘範模昔誰製開闢㡬嵗月蘿蔓疑篆𨽻老<lb/>
木上婆娑清泉下溶㵝左右亂石列拱若朝玉帝惜在<lb/>
道路傍倦客謾凝睇倘立泰山巔爰遇封禪代萬乗躬<lb/>
廵幸想像羲皇際銘徳刻雋功表裏千萬世願言勿輕<lb/>
鑿天意或有待<lb/>
　　　頭陀嶺<lb/>
峭絶不可歩肩輿屢顛覆南北三十里上下九回曲兩畔<lb/>
<pb n="KR4d0308_WYG_001-3a"/>
沿古松虬枝亂相續根迸石齒裂葉宻雲氣宿或一蓋<lb/>
髙張或萬蛇奔促或魑魅隱見或虎豹躑躅縱無逰子<lb/>
悲遇此亦慘目䑕梯側將崩鳥逕深更蹙吾道豈終窮<lb/>
朅来意何欲<lb/>
　　　袁從道山廬三首<lb/>
人生盡馳騖忙裏換烏兎白髪忽相侵紅顔若何駐豈<lb/>
如向丘壑味此閑中趣鶬鶊啼春風鳲鳩喚時雨煙林<lb/>
上笋蕨晴川下鷗鷺好景滿眼前興来可以賦貧賤與<lb/>
<pb n="KR4d0308_WYG_001-3b"/>
富貴願言履其素<lb/>
竹屋已三間花逕旋一新芳苞束碎錦細草鋪柔茵曾<lb/>
悟順動豫豈歎雲雷屯箇中足俛仰世上誰經綸<lb/>
日月乆棲遲姓名誰得知頭戴世儒冠身著山人衣峻<lb/>
頷帶薄髭瘦骨撐疎眉青編口能誦白飯手自炊苦茗<lb/>
一兩碗濁醪三兩巵琴彈多舊曲牕題少新詩别去動<lb/>
經年坐来愁語離幽齋早葺罷借榻重歸時<lb/>
　　　渭南考室<lb/>
<pb n="KR4d0308_WYG_001-4a"/>
丞郎昔躬耕懷野壟上宅東湖一棹近南畝耦夫百風<lb/>
交苗懷新雲鋪稼敷澤疎櫺翼虚堂時焉此憩息殷勤<lb/>
左氏語銀鈎掛簷壁新居匾鍾慶金字照於赫水竹帶<lb/>
左右春秋燕晨夕鼎鼎百年間相望屹咫尺寧知笙歌<lb/>
地一旦灰燼迹人事定誰訛毋乃數當革以彼而易此<lb/>
倉卒有良策丁丁斤舊材介介繩新畫美哉輪奐焉不<lb/>
負肯堂責父基貽厥子子構孫更闢笙歌且置之詩禮<lb/>
日探索軌涂馳霜蹄霄衢展雲翮放我方寸寛笑彼宇<lb/>
<pb n="KR4d0308_WYG_001-4b"/>
宙窄益亹澶淵功永壽元祐脉力穡乃有秋先難而後<lb/>
獲<lb/>
　　　入竹西道院<lb/>
雙檜老虬榦萬竹蒼龍枝道院傍西築書窗下南帷笑<lb/>
談清燈暈坐起白麈揮天低月初挂河澹星欲垂醉生<lb/>
筆硯妍卧籌民物規蟋蟀喚鄉夢莎雞引秋思客身休<lb/>
自疑古人以為期<lb/>
　　　謝蒙齋王子文寄文巻<lb/>
<pb n="KR4d0308_WYG_001-5a"/>
已聞掛風帆寧知掣其肘緘自春山雲吟轉秋夜斗文<lb/>
友有新録筆之自吾手惓言桂山君到死意愈厚夜半<lb/>
十一字龍蛇尚驚走悠悠淛東西客路霜中桞巍峩讀<lb/>
書堂珍重夫人壽弟兄自答問進學以虚受所期躡層<lb/>
霄斷金真皓首樓﨑歸去来相忘如此酒<lb/>
　　　送陳良卿<lb/>
持我五字句送子千里别蕪菁滿地花栁絮漫天雪去<lb/>
去當何之苕川賸風月風月還相思江山豈相越<lb/>
<pb n="KR4d0308_WYG_001-5b"/>
　　　嘉興尉府教閱即事<lb/>
輕風盪宿氛薄日籠曉晴草嫩芟鋤易沙軟蹙踏輕軍<lb/>
容壯而肅兵器老以剛震動擊鼓鼙節止鳴鐃鉦前行<lb/>
萃白旗後隊隨紅旌閃閃雲霧披閴閴煙塵凝放箭羽<lb/>
鮮新張弓角光晶麫絲搭飯玉赭衫坐盈庭犒激劵楮<lb/>
疊簇結巾帶横叉手最健武驍勢殊掀騰跳梁勇投擲<lb/>
呼喝驕慿陵左旋忽右轉此伏俄彼升路分尋丈鬬鋒<lb/>
合毫釐争目與手不謀須㬰懸死生儻非教之素何以<lb/>
<pb n="KR4d0308_WYG_001-6a"/>
所習精豫章太史氏家世氷雪清早傳師律嚴遂識戎<lb/>
陣明坐言二十年不見此憲程教場沮洳地漬雨㡬浮<lb/>
傾荒池倒枯荷腐水飄亂萍舊觀喜再還徒曰練弓兵<lb/>
公宇昔零落華屋今峥嶸昔也一槩廢今也百度興今<lb/>
昔同此時人有能不能蕭蕭憂危念䇿䇿夙夜情固將<lb/>
宣國威非惟振家聲兒戱誰逍遥老成尚典刑嗟乎真<lb/>
將軍亞夫細桞營<lb/>
　　　送黄尉制司禀議<lb/>
<pb n="KR4d0308_WYG_001-6b"/>
四海指掌上西淛復制置機張要省括萬里發中祕制<lb/>
劄天邊来奪我嘉興尉風流誰後人太史山谷氏老成<lb/>
負大才初筮僅小試雷行換風采鼓作起憔悴逰刄綽<lb/>
有餘走筆浩無愧青青嵗寒姿松柏森勁氣層氷㡬重<lb/>
重堅可敵陽熂置之籌幄中秉心端不二討賊先正名<lb/>
逆順有大義晝夜運日月東生定西墜終古大明照不<lb/>
照此醜類送死須㬰爾清寧一天地公在誰相知郡守<lb/>
股肱寄公去誰相思邦民共相企白髪我獨悲青雲公<lb/>
<pb n="KR4d0308_WYG_001-7a"/>
自喜顧此金蘭心終始永同味去住路兩岐别酒重三<lb/>
喟江湖年華晚萬物回春意吟邊一籌先寄我空中字<lb/>
　　　送仙居令<lb/>
邑稱仙之居山水開畫圖着我老仙子少試胷中書視<lb/>
印秋風前觀化冬日初琴調待平絃髪稠借輕梳豈必<lb/>
三年期朞月亦可乎赤城勢連越朱溪流通吴人限地<lb/>
百里而滯天一隅俄然乗雲翔邑人空歎吁<lb/>
　　　送竹洲葉成之歸省後參學<lb/>
<pb n="KR4d0308_WYG_001-7b"/>
禾興望金華東西渺天涯西園堂上翁鬢影霜欲欺如<lb/>
何二十年晝夜夢見之歸榮豈不樂旅𤨏寧頻歸我来<lb/>
惠而好鷗浪相追隨青燈㡬言話白雲每翻思昊天鑑<lb/>
中扄少愜平生期貢幃秋揚舲監學春舞旗趨庭問先<lb/>
及喜色開霜眉壽日長至初百拜迎春祺香罍金翠行<lb/>
畫燭舞繡圍桂枝茂紛紛椿樹隂遲遲君才天下選一<lb/>
日千里馳八詠賦平逺雙溪照清漪来来快着鞭了此<lb/>
一叚竒<lb/>
<pb n="KR4d0308_WYG_001-8a"/>
　　　喜聞韓時齋㨗書<lb/>
焦桐有良材函彼太古音良工巧斵之可歌南風琴隠<lb/>
居掛空壁不受埃塵侵虚中閟清響静參萬籟吟一朝<lb/>
絃素絲徽星粲黄金玉軫圓更齊鼓之大廷隂斡回天<lb/>
地春山水自髙深匪藉伯牙手能開子期心<lb/>
　　　王深道别酒走筆次韻<lb/>
取友但聞道不問年先後西澗吾世交豈在接杯酒言<lb/>
歸復言歸光怪願袖手樓﨑靈泉山松柏嵗寒友<lb/>
<pb n="KR4d0308_WYG_001-8b"/>
　　　對月簡松廬<lb/>
但愛秋月明不厭秋夜永掀髯立長風舞手弄孤影天<lb/>
浄神宇清露重衣袂冷隠約辨山河分明認奎井一笑<lb/>
震九霄喚起迷者省<lb/>
　　　送髙文父上柏省墳<lb/>
走騎引征鞍鳴榔趁行舶下唐三百里棹穏波如席霜<lb/>
晴天宇清日暖帶春色髻梳粲新粧羅襦照澄碧怡怡<lb/>
兄弟情亹亹僕馭力豈為詫逰觀肝腸孝思激嵯峨上<lb/>
<pb n="KR4d0308_WYG_001-9a"/>
柏山丞郎舊形魄松臺夜漫漫竹塢風索索殸耳容弗云<lb/>
逺肅雝對巾幘追惟起家難飽適敢笑劇於昭萬古魂<lb/>
伊嘏願無斁嗟嗟天涯客青燈延永夕君有霜露感我<lb/>
念雲水隔<lb/>
　　　送余直卿廷對<lb/>
吟巻閑晚窗㨗音閧春郵推几舞影急踏門歩蹤稠黄<lb/>
冊㡬載傳青衫今日酬學舍丈人行文場少年儔倚天<lb/>
仰泰華行地輸驊騮暑清庭隂闊風香御煙浮龍飛屈<lb/>
<pb n="KR4d0308_WYG_001-9b"/>
親䇿虎帥登先籌力深一代源聲匝四海流朝陽孤鳳<lb/>
凰曙隂羣蜉蝣端為砥柱基非干稻粱謀百鍊要愈剛<lb/>
萬折空自柔<lb/>
　　七言古詩<lb/>
　　　惜春長句<lb/>
去年花開春日和行嗅香蕊攀柔柯今年花開煙雨愁<lb/>
坐見落英填汚溝世事翻覆故應爾天工巻舒亦如此<lb/>
曷不長教四時好却令二月春草草牆頭錦紅一花梢<lb/>
<pb n="KR4d0308_WYG_001-10a"/>
人間雪白㡬鬢毛東家兒女喜鬬妍西鄰老婦羞頺顔<lb/>
亦有對酒髙陽徒零落山丘空畫圖悲来乎悲来乎花<lb/>
開花落胡為乎把住東風聊自娱明年晴雨知何如<lb/>
　　　中秋後二夜對月<lb/>
中秋竟夕佳月色萬里光芒霜雪白人言隂晴一瞬易<lb/>
不料清輝連永夕有情傍我書几多書中今古舊應識<lb/>
玉華嬋娟徹鬢眉氷澌的皪瑩肝膈風流似與仙娥俱<lb/>
縞衣練裳新洒滌酒酣顛倒欲結交燈火希微疑避席<lb/>
<pb n="KR4d0308_WYG_001-10b"/>
出門露氣已半銷輕風西来盪虚碧中天鏡懸見本真<lb/>
一㸃靈明透八極<lb/>
　　　宣公泉歌<lb/>
㡬年廢井城東衙甃石缺裂洿淖多奈此宣公初鑿何<lb/>
宣公浩氣輩孟軻論諫仁義永不磨炳炳丹衷史所誇<lb/>
當時芟薙開藤蘿細穿地脉泉源過暗引雲氣通天河<lb/>
誰知荒蕪日冥冥泥舍不食羸其瓶谷射甕漏汲莫升<lb/>
舊跡契君懷古情一朝渫治翻光晶百丈修綆轆轤聲<lb/>
<pb n="KR4d0308_WYG_001-11a"/>
乳泉溶溶早夜生寒冽不改徹底清静養日月印列星<lb/>
君欲著亭泉之側味良髙風夢想覿釀泉為酒觴佳客<lb/>
舂來香秫珠的皪玉缸方蘖化醇醳蟻蜉槽牀春滴滴<lb/>
宣公在天酹可索宣公之泉帶神識濱湖一嘯暮天碧<lb/>
　　　和水心先生寄越帥汪煥章得雨韻<lb/>
歩虛影裏雲璈舉精誠上對東皇語蓬萊拂檻多飛雲<lb/>
西風吹作人間雨田家誰不知公勤千里歡聲公亦聞<lb/>
早禾登場晚禾實公庭如水清無塵<lb/>
<pb n="KR4d0308_WYG_001-11b"/>
　　　次韻<lb/>
吟邉逡廵風雨催秋空蕭索聲隠雷老松相應發清響<lb/>
疑伴吹簫仙子來當年作樓逺塵務坊僧執籌工執鋸<lb/>
愛他欄檻㸔雲山不肯怱怱下樓去<lb/>
　　　雪中月波即事<lb/>
天地黯淡疑古初逺近依約垂氷壺樓閣突兀撑籧廬<lb/>
林阜參差自縈紆極目似接滄溟虛流水迤邐隨城隅<lb/>
客舟飄颻㠶影孤紫幕半罩推蓬圗須臾四面雲糢糊<lb/>
<pb n="KR4d0308_WYG_001-12a"/>
舞風片片細和麤帶雨㸃㸃宻更疎陣復一陣低勻鋪<lb/>
梅腮破紅笑巻舒桞眼含赤窺榮枯水鴨飛去投平蕪<lb/>
野鴈鳴來落寒蘆巷嫗追逐擕雙姝巧花入時壓鬢梳<lb/>
艷歌逸響龡笙竽酒酣意氣髙陽徒蓴盤快斫松江鱸<lb/>
茶鼎漸融女牆酥駕言旋返日已晡馬驕不羡㶚橋驢<lb/>
人言雪瑞慶農夫况此連雪祥可符黄土耕桑拱行都<lb/>
　　五言律詩<lb/>
　　　春曉訪客<lb/>
<pb n="KR4d0308_WYG_001-12b"/>
述作當經綸孤燈坐到晨笑迎東海日喚起北窓人露<lb/>
滴煙梢静鳥啼花逕春自憐身是客與客謾相親<lb/>
　　　重陽後五日再和叔愚<lb/>
不對黄花酒還添白苧衣沼鱗空細泳林翼奮髙飛氣<lb/>
槩今誰是才華昔已非最憐多病後衣帶褪重圍<lb/>
　　　送趙獻可福州撫幹<lb/>
徃歳南閩路曽知幕府崇已先多士列不與衆人同紅<lb/>
透荔枝日香傳茉莉風還應飛詔急催向道山中<lb/>
<pb n="KR4d0308_WYG_001-13a"/>
　　　青堅即事<lb/>
老檜依庭下青堅自舊名林深便静坐徑淺却幽深逗<lb/>
日分松色迎風和竹聲相韓親匾字相對有餘清<lb/>
　　　韓氏與閑即事<lb/>
堂深暑不到閑意一爐香棊鬬過河急琴彈流水長古<lb/>
瓶疎牖下怪石小池旁忠獻畫圖在英聲不可忘<lb/>
　　　洵上人房<lb/>
自占一窗明小爐春意生茶分香味薄梅挿小枝横有<lb/>
<pb n="KR4d0308_WYG_001-13b"/>
意探禪學無心了世情不知清夜坐知得若為清<lb/>
　　　遊本覺寺<lb/>
招提俯秋水畫手借王維清磬遞風韻曉霜翻露姿茶<lb/>
煙邀客竚帆影喚舟移他日成歸夢来興楚子悲<lb/>
　　　謝韓次公趙獻可踐西湖約<lb/>
渺渺錢塘路相擕秋色新馬蹄沙尾雨舟楫渡頭雲世<lb/>
道已非古交情此是真覊棲正愁絶得爾張吾軍<lb/>
　　　留别永嘉文友<lb/>
<pb n="KR4d0308_WYG_001-14a"/>
歸去是明朝多應趁早朝雖然鄰邑近亦似客程遥村<lb/>
社酒三杓山家水一瓢吟邊如得句共語在元宵<lb/>
　　　送上蔡謝悔齋赴召<lb/>
詔趣朝天去春風半月程西湖花錦重東越桞綿輕趨<lb/>
走輸年少謀猷讓老成邊烽半明滅畎畝一關情<lb/>
　　　早發西城即景<lb/>
天台今日去步步紫雲鄉麥浪漲新緑花風吹舊香屏<lb/>
開千嶂逺帶遶一溪長遊冶誰家子酣歌古道傍<lb/>
<pb n="KR4d0308_WYG_001-14b"/>
　　　道傍酒家<lb/>
門當海嶠開籬脚破新苔梅影落寒井漁歌近酒杯客<lb/>
帆雲外過沙鳥雨中迴多少風煙趣從今入夢來<lb/>
　　　新昌道中<lb/>
歸路忘羈思卭枝苐共擕江船閑載鶴山店静聞雞晩<lb/>
稻新收歛秋花舊品題明朝行㡬里應近赤城西<lb/>
　　　寄三衢趙希逺<lb/>
同是他鄉客分擕二月初如何近流火曾不寄来書夜<lb/>
<pb n="KR4d0308_WYG_001-15a"/>
雨青燈暗晨風黄巻舒相思五字句惠好莫相疎<lb/>
　　　寄越中文友<lb/>
客情無處着身事定何如秀水且停棹蕺山終結廬秋<lb/>
風一杯酒夜雨半牀書把手蓬萊頂梅花臘月初<lb/>
　　　卧病<lb/>
欹枕小春雨虚屏半夜風病驚身是客愁恐鬢成翁窗<lb/>
曙逗微白燈寒帶淺紅歸期倩誰卜心挂浙江東<lb/>
　　　送林子柄縉雲令<lb/>
<pb n="KR4d0308_WYG_001-15b"/>
交情苦疎闊君復是行人燈火誰同坐詩書只自親丹<lb/>
楓蒼嶺曉黄菊好溪春一别三年逺相思入夢頻<lb/>
　　　送王伯逢泰興令<lb/>
揚子江頭路龜池草色新細調絃上曲閑拂馬前塵逺<lb/>
塞秋風静平疇夜雨勻遥知報嘉政笑我苦吟身<lb/>
　　　送趙紫芝入金陵幕<lb/>
㑹面難如此人生祇自憐笑言無一日離别有三年故<lb/>
國帶秋色長淮起暮煙官閑足登眺吟滿菊花天<lb/>
<pb n="KR4d0308_WYG_001-16a"/>
　　　送王秀才同謝徳慶行<lb/>
三千八百里何自遽成行只重新知已都忘逆旅情瘴<lb/>
煙隨處合庾嶺際天横應有相思淚清宵夢裏驚<lb/>
　　　送翁靈舒<lb/>
尋常居異所客路得同行别久話難盡路長愁易生湘<lb/>
江春自緑衡嶽古来青何似歸休好西巖深處耕<hi>案青字出韻</hi>
　　　送髙仲發赴銓<lb/>
不記京華路西行有㡬程因君一言别動我十年情野<lb/>
<pb n="KR4d0308_WYG_001-16b"/>
水涵天碧山花照眼明春風馬蹄急得意向東城<lb/>
多應無旅思天氣正春暄桞送行時路花迎到處村㨗<lb/>
書新得意詩句舊曾論獨坐相思日東風静掃門<lb/>
　　　送薛子舒華亭造船塲<lb/>
此日擕家去休言惜逺離江天雖雨意客路正花時擊<lb/>
楫漫長嘯把書常自隨為官閑亦好竹外鶴偏宜<lb/>
　　七言律詩<lb/>
　　　浸碧亭月夜<lb/>
<pb n="KR4d0308_WYG_001-17a"/>
夜半横空一片雲雲邉明月帶疎星松闗露重驚飛鵲<lb/>
荷渚風輕低度螢粟綴嫩黄懐老圃酒篘新緑見虚亭<lb/>
秋吟不作相思調許我西湖伴醉醒<lb/>
　　　九日登真如閣<lb/>
雲閣憑髙起暮愁西風吹作㡌簷秋煙林回薄地欲轉<lb/>
水國蒼茫天共浮富貴從來聨後乘行藏何處借前籌<lb/>
東籬又負黄花約新月光中一獻酬<lb/>
　　　韓吏部竹隠亭<lb/>
<pb n="KR4d0308_WYG_001-17b"/>
秋浦星郎舊隠居石巢長伴竹蕭疎寒窓細酌月來徃<lb/>
暑檻殘編風巻舒硯滴净涵天地秘爐煙閑接水雲虛<lb/>
風流格調今猶在有子挑燈讀父書<lb/>
　　　水陸寺<lb/>
松柏蒼蒼䕃碧瀾碧瀾深處有龍蟠清閑日月長廊静<lb/>
慘澹雲烟畫閣寒林鳥忽鳴疑悟道石磯危坐似逃禪<lb/>
天台行客東嘉友一笑春風共倚欄<lb/>
　　　寄謝周西麓國博<lb/>
<pb n="KR4d0308_WYG_001-18a"/>
三年涕血漬槃蔬蓬首春風未欲梳客病屢驚㡬死去<lb/>
母慈常念有生初乞文西麓標銘墓立石東山伴倚廬<lb/>
恩到九原那可答近來和淚㸔除書<lb/>
　　　次韻杜十三丈<lb/>
雙溪風月只當年客夢尋君屢慨然萬里青雲誰覽鏡<lb/>
一窓黄巻自鳴鞭病餘念此懐憂樂醉裏從其號聖賢<lb/>
多少離情那寫似排空煙桞緑無邉<lb/>
</p>
<p>
</p>
  </div>
</body>
</text>
</TEI>
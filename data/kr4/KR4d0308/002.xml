<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東山詩選巻下</head>
    <p>
<pb n="KR4d0308_WYG_002-1a"/>
欽定四庫全書<lb/>
　東山詩選巻下　　　　　宋　葛紹體　撰<lb/>
　　七言絶句<lb/>
　　　太師汪煥章社日勸農余出湖曲<lb/>
飛斾行春沐雨天風光一陣雜晴煙麥苖緑潤秧芽嫩<lb/>
鼓吹聲中卜有年<lb/>
春勸老農誇嵗嵗晚飛新燕賀年年鑑湖一棹煙波客<lb/>
燕舞農歌伴醉眠<lb/>
<pb n="KR4d0308_WYG_002-1b"/>
　　　春曉散歩<lb/>
書滿曉窗看不暇推書起歩略尋閑春酣風日生光怪<lb/>
不在煙村花栁間<lb/>
　　　春日即事二首<lb/>
地僻人稀春日長小池波暖浴鴛鴦閑拈藜杖歸来晚<lb/>
簾幙風微花氣香<lb/>
一帶青煙䕶白溪溪流横截路東西早春晴日自風度<lb/>
嶺樹數聲春鳥啼<lb/>
<pb n="KR4d0308_WYG_002-2a"/>
　　　惜春二首<lb/>
晴日無多雨日多春藏花底暗消磨一年尚有㡬春色<lb/>
花若飄零春奈何<lb/>
桐角聲中春欲歸一畨桃李又空枝楊花好與春將息<lb/>
莫被東風容易吹<lb/>
　　　春懷<lb/>
春衫曾着淚痕斑才到年時怕倚欄何處飛来雙燕子<lb/>
傍人還欲訴春寒<lb/>
<pb n="KR4d0308_WYG_002-2b"/>
　　　晚春<lb/>
過了紅芳又緑隂緑隂多處覺春深東皇自是成功早<lb/>
取次南風入舜琴<lb/>
　　　暑雨<lb/>
連日霏霏濕夕陽洒衣沾席碎聲長暑天不是苦多雨<lb/>
愛與人間生晚凉<lb/>
　　　雨夜<lb/>
風雨無情斷送春牡丹誰與伴黄昏枕書睡去覺来晚<lb/>
<pb n="KR4d0308_WYG_002-3a"/>
庭鶴一聲驚旅魂<lb/>
　　　晚晴<lb/>
風頭雨歇静簷花渡口人稀解釣蓑零落斷雲無處着<lb/>
滿湖秋水夕陽多<lb/>
　　　十五夜聽雨<lb/>
斷續寒聲落晩紅擁爐閑對逗香風醉迷客思醒依舊<lb/>
不在芭蕉㸃滴中<lb/>
　　　城中月夜<lb/>
<pb n="KR4d0308_WYG_002-3b"/>
霜天如洗月鮮明少醉街南取次行閑聽梅花引吹徹<lb/>
滿樓槌鼓報初更<lb/>
　　　九日<lb/>
不管西風吹帽紗出門閑歩夕陽斜平湖水落蒼黄處<lb/>
一段風煙蘆荻花<lb/>
　　　九日寄渭南文友<lb/>
自古吳興山水窟只今杖屨㡬人閑懐君九日登臨處<lb/>
知向何山向道山<hi>何山道場山吳興勝處</hi>
<pb n="KR4d0308_WYG_002-4a"/>
　　　重陽前三日和叔愚縣尉<lb/>
年年客路即為家多病謀生未有涯料得重陽好風日<lb/>
自無情緒對黄花<lb/>
　　　煙雨館立冬前一日<lb/>
已過重陽種菊花留連秋色帶霜華休言明日朔風起<lb/>
腸斷天涯人憶家<lb/>
　　　觀雪<lb/>
只是尋常雲雨曉嵗寒然後見天真人間莫作寒愁想<lb/>
<pb n="KR4d0308_WYG_002-4b"/>
一片飛來一片春<lb/>
　　　早起<lb/>
竹聲枕上報平安曙色依稀隔幌寒風雨滿庭人未起<lb/>
蛛絲斜挂碎珠團<lb/>
　　　睡起<lb/>
西風攪雨十分秋誰駕秋濤汗漫遊日午小窗初睡起<lb/>
一回魂夢到滄州<lb/>
　　　有感<lb/>
<pb n="KR4d0308_WYG_002-5a"/>
過了青梅杏子紅擔頭和雨賣怱怱催人節物如流水<lb/>
流到東頭更向東<lb/>
　　　隠几<lb/>
分明歸去赤城東依約醒来客夢中人静燈昏巻書坐<lb/>
一窗明月一簾風<lb/>
　　　夜讀<lb/>
滿牀書籍夜從容静裏關心舊卧龍燈燼落紅煙縷碧<lb/>
五更風雨咽疎鐘<lb/>
<pb n="KR4d0308_WYG_002-5b"/>
　　　病中<lb/>
病骨稜層閱嵗華新凉還入舊窗紗曉來睡覺聽人語<lb/>
一夜西風折桂花<lb/>
　　　望家信未至<lb/>
一封寄去當人日只是元宵近到家何事春分猶未報<lb/>
夜窗㡬度卜燈花<lb/>
　　　午坐<lb/>
疎竹牆頭半粉青盆池荷小欠浮萍虚簷槐影日亭午<lb/>
<pb n="KR4d0308_WYG_002-6a"/>
醉倚欄干鶯喚醒<lb/>
　　　竹西午坐<lb/>
檜樹參差翠滿庭甜風愛日透疎櫺倦行静倚湘斑坐<lb/>
髙下書聲得細聽<lb/>
　　　旱中早起<lb/>
桔橰聲裏恨難平似訴民勞徹上清料得為霖只今日<lb/>
滿天風露看雲生<lb/>
　　　天章橋<lb/>
<pb n="KR4d0308_WYG_002-6b"/>
畫橋人静度楊花山果溪魚賣酒家淡淡輕煙緑隂淺<lb/>
一年春色到桑麻<lb/>
　　　過江心寺<lb/>
寺帶長江山作圍塔峯相對立漣漪好風吹浪舟行急<lb/>
正是午潮初長時<lb/>
　　　山臺<lb/>
春曉欄干無數山山雲濃淡去來間湖光一片東城外<lb/>
鷗鷺相親風日寒<lb/>
<pb n="KR4d0308_WYG_002-7a"/>
　　　題秋風亭<lb/>
稻鎌影盡雲垂野衣杵聲髙月滿空春在萬家歌笑裏<lb/>
不知亭上有秋風<lb/>
　　　西湖即景<lb/>
笑倚東風看畫船晴天如水水如天酒旗髙處玉驄急<lb/>
萬樹垂楊一抹煙<lb/>
　　　袁宫講飲西湖<lb/>
重吟坡老芳鮮句飲客西湖半醉中一段風光帶秋色<lb/>
<pb n="KR4d0308_WYG_002-7b"/>
瘦荷疎栁嫩芙蓉<lb/>
　　　西湖二首<lb/>
年年春色客中看不管今年行路難行到西湖春正好<lb/>
萬重楊栁傍欄干<lb/>
楊栁芙蓉舊日栽近来堂宇更安排湖光接得全天趣<lb/>
莫遣逰人鼓吹来<lb/>
　　　四月八日永嘉盧子髙醵西湖<lb/>
逺近山光濃淡中曉雲零亂越湖東飛來㡬㸃浴佛雨<lb/>
<pb n="KR4d0308_WYG_002-8a"/>
濕住楊花粘落紅<lb/>
　　　黄友載酒鑑湖<lb/>
雲細風柔雨後天兩三飛鷺㸃晴川小舟穏泛疎簾静<lb/>
着我閑身坐少年<lb/>
　　　秋日東湖<lb/>
荻花風裏桂花浮萬竹生雲翠欲流誰拂半湖新鏡面<lb/>
飛來煙雨暮天愁<lb/>
　　　秋夕湖上<lb/>
<pb n="KR4d0308_WYG_002-8b"/>
雲邊雁影半浮沉一片征帆萬里心水月光涵疑雪夜<lb/>
小舟乗興欲山隂<lb/>
　　　偏門湖上<lb/>
秦陸當年行樂地依然耕釣水雲鄉傷心寂寞東風裏<lb/>
露草煙花空自香<lb/>
　　　晩出湖上<lb/>
雲樹依稀自作行烟波浩渺别為鄉漁人不識閑吟客<lb/>
撒網鳴榔却鬬忙<lb/>
<pb n="KR4d0308_WYG_002-9a"/>
　　　夜出湖口<lb/>
雲連天逺水連雲一片天光欲半昏新月似憐新雁過<lb/>
伴他孤影落前村<lb/>
　　　新齋即事<lb/>
爐煙虚匝上寒屏窗紙吟風帶雨聽欹枕夜深偷酒力<lb/>
一聲啼鳥夢初醒<lb/>
　　　遂初東園<lb/>
晴日暖風渾欲醉遊蜂啼鳥累相關閑來芳徑歩幽草<lb/>
<pb n="KR4d0308_WYG_002-9b"/>
更上髙樓看逺山<lb/>
　　　東園池上<lb/>
急雨斜風顫曉荷嬌羞花面淚痕多向人欲語竟不語<lb/>
風雨無情花奈何<lb/>
　　　猗瀾池上<lb/>
蒲芽長短草浮沉地傍官河帶竹林風約萍開曉天静<lb/>
蜻蜓聚立紫荷簪<lb/>
　　　猗瀾即事<lb/>
<pb n="KR4d0308_WYG_002-10a"/>
雨餘漲水欲浮空雲影中間着釣筒小棹輕舟徃来急<lb/>
古槐斜日嫩荷風<lb/>
　　　秋堂東軒<lb/>
新糊窗紙舊胡牀銅鴨烟昏硯墨香淡翠屏風小瓶亞<lb/>
芙蓉紅軃菊花黄<lb/>
　　　遊本覺寺問禪老<hi>號古潭</hi>
入到山房水自清萬竿修竹翠稜稜古潭夜印中天月<lb/>
悟得無生㡬上乗<lb/>
<pb n="KR4d0308_WYG_002-10b"/>
　　　夜步垂虹<lb/>
酒市漁村傍太湖卧虹横跨接東吳風雲驚趂魚龍夜<lb/>
月色天光半有無<lb/>
　　　浸碧即事<lb/>
氷壺清淺酒杯深雨閙風荷一陣隂琴調半殘看晋帖<lb/>
更尋棊局伴秋吟<lb/>
　　　曹氏寒碧即事<lb/>
屋頭楊桞緑參差小竹疎花此更宜簾漾水紋閑晝日<lb/>
<pb n="KR4d0308_WYG_002-11a"/>
早秋風物似春時<lb/>
小窗棊静一枰空多事蟬聲斷續中過雨凉生醉歸去<lb/>
不知明日又秋風<lb/>
　　　錦園晩雨<lb/>
一圍蜀錦萬花枝紅緑相擕傍酒巵不必夜深來秉燭<lb/>
滿庭風雨濕臙脂<lb/>
　　　過西齋<lb/>
青燈一暈静相看酒敵殘秋夜半寒却怕醒來人獨自<lb/>
<pb n="KR4d0308_WYG_002-11b"/>
西風索索荻聲乾<lb/>
　　　韓季黙主簿聽雨齋<lb/>
一片雲隂帶日長落花飛處燕泥香畊畦桑塢年年事<lb/>
萬㸃聲中夜對牀<lb/>
　　　荷渚即景<lb/>
軒檻空明照野塘閑看漁父濯滄浪相忘一笑一杯酒<lb/>
荷葉雨聲生晚凉<lb/>
　　　過秋塘陳老丈<lb/>
<pb n="KR4d0308_WYG_002-12a"/>
水匝橋横處士家東軒書冊舊生涯秋風滿徑一笻晚<lb/>
栁未全疎桂欲花<lb/>
　　　溪上<lb/>
少立沙頭夕照明栁風吹面酒初醒東臯好雨一犁足<lb/>
麥半黄時秧半青<lb/>
　　　夜行浸碧<lb/>
空明不礙醉中行月暈風生夜㡬更籬落無聲水天濶<lb/>
露荷相倚釣舟横<lb/>
<pb n="KR4d0308_WYG_002-12b"/>
　　　仲和時齋即事<lb/>
夾徑花開一丈紅傍池新竹萬枝風閑來笑語忘為客<lb/>
盃酒淡煙明月中<lb/>
　　　時齋新植<lb/>
紅欄一帶樹青青簾幙風輕颺曉晴日轉花隂燕飛去<lb/>
堂中惟有讀書聲<lb/>
　　　晨興書所見<lb/>
等閒日月任西東不管霜風著鬢蓬滿地翻黄銀杏葉<lb/>
<pb n="KR4d0308_WYG_002-13a"/>
忽驚天地告成功<lb/>
　　　道中書所見<lb/>
湖塘隔岸碧相鮮田舍寒炊晚頓煙塞路官軍好身手<lb/>
路中相喚賣魚船<lb/>
　　　樂清道中二首<lb/>
雅淡風光近上元迎神簫鼓自年年客行不趁花燈市<lb/>
月滿寒江水拍天<lb/>
前浦歸帆挂夕陽傍船打鼓是漁鄉居人却慣魚蝦賤<lb/>
<pb n="KR4d0308_WYG_002-13b"/>
茅店晚厨春薺香<lb/>
　　　義烏道中二首<lb/>
溪頭石佛泗州身半染鑪煙半路塵兒女一般清净供<lb/>
蘓溪茶㸃建溪春<lb/>
小雨山寒占麥秋溪南溪北水交流桃花又報東風急<lb/>
雲帶雨來山欲浮<lb/>
　　　東陽道中二首<lb/>
麥隴東風半展鬚桃紅桞緑自相於耕犂歇午炊煙起<lb/>
<pb n="KR4d0308_WYG_002-14a"/>
斷岸溪頭人釣魚<lb/>
溪頭亭匾佳山水水遶山圍巷陌清晚向酒旗髙處泊<lb/>
畫樓更㸃亦春聲<lb/>
　　　諸暨道中五首<lb/>
寒雨路從巖澗出晴天纔見越山川誰憐昨日經行地<lb/>
回首蒼茫起暮煙<lb/>
路分杭越號牌頭行客東西各自謀總是春晴好天氣<lb/>
野花山鳥亦風流<lb/>
<pb n="KR4d0308_WYG_002-14b"/>
兩畔緑楊卧碧溪人家一帶緑楊堤門開恰出市行路<lb/>
山在屋頭誰肯棲<lb/>
曉煙晴日過楓橋橋面山尖春半嬌一簇誰家嫩楊桞<lb/>
淡黄襟帶學宫腰<lb/>
極目田疇似掌平逺山依約畫難成天寛地大空明處<lb/>
漸近稽山接帝城<lb/>
　　　姚江舟中<lb/>
睡覺舟行長半潮暖風晴日媚春郊江邊一帶青林静<lb/>
<pb n="KR4d0308_WYG_002-15a"/>
輕細鶯聲髙桞梢<lb/>
　　　過曹娥江<lb/>
依舊臨江鎮廟門參差江樹帶春雲男兒愧死知多少<lb/>
我欲重招孝女魂<lb/>
　　　宿磻溪<lb/>
柟岸祖居今寂寞舊門還向赤山頭夢回淚濕春衫袖<lb/>
人與赤山相對愁<lb/>
　　　大丘至黎坑口<lb/>
<pb n="KR4d0308_WYG_002-15b"/>
重嵐浮動光相射峭壁横斜罅欲開比似雁山多秀發<lb/>
丰稜那復讓天台<lb/>
　　　五部嶺<lb/>
嶺上煙雲作伴行逺山凝緑向誰横醉來睡足茅簷雨<lb/>
三十六灘春水生<lb/>
　　　蒼嶺行三首<lb/>
客自忙忙山自閑有情飛鳥去來間石磯坐乆風林静<lb/>
一派泉聲落半山<lb/>
<pb n="KR4d0308_WYG_002-16a"/>
翠擁層崖一水分括蒼遥接赤城春觀音城上靈官廟<lb/>
多少燒香行路人<lb/>
只將客路當山行自覺春光歩歩生㡬許花開到桃李<lb/>
東風又趣隴頭耕<lb/>
　　　晚泊三髙亭<lb/>
不釣鱸魚只釣鼇一絲彈壓㡬風濤城西山影蘸空碧<lb/>
星斗逼人相與髙<lb/>
　　　小憩梵安寺<lb/>
<pb n="KR4d0308_WYG_002-16b"/>
淺緑深紅映夕嵐子規聲在虎溪南明朝塵土又歸去<lb/>
長憶來時三月三<lb/>
　　　唐晦叔方壺<lb/>
秋日吟邊書傳香弟兄盃酒到虞唐誰知静處工夫大<lb/>
消得方壺嵗月長<lb/>
　　　題趙獻可撫幹池亭<lb/>
浸碧虚亭煙水中參差荷渚小橋東露花相對立清曉<lb/>
閑裏絲桐歌舜風<lb/>
<pb n="KR4d0308_WYG_002-17a"/>
　　　題韓伯直順齋<lb/>
路似直弦萬古新平吾方寸是經綸一元静展慿何力<lb/>
日月序行天地春<lb/>
　　　盧子髙梅巖<lb/>
倚巖好竹已清絶竹裏梅梢更絶清要看蕭疎影來去<lb/>
最宜天氣半隂晴<lb/>
　　　韓仲和南窗<lb/>
一榻卧雲長至日半爐宿火欲明時年年來此南窗下<lb/>
<pb n="KR4d0308_WYG_002-17b"/>
不怕風霜容易欺<lb/>
　　　昌園<lb/>
昌園梅樹占山林山淺村深煙日昏薄暮東風㡬籬落<lb/>
雪濤隠約萬龍奔<lb/>
　　　遂初黄友遜齋<lb/>
藝圃樓髙挿架書只將遜志力耘鉏堂堂乃祖聲名在<lb/>
直使人稱兩遂初<lb/>
　　　題麗句亭<lb/>
<pb n="KR4d0308_WYG_002-18a"/>
王謝風流盟未寒枝藤盃酒翠微間松花半落春山暮<lb/>
雲滿一溪春水閑<lb/>
　　　題新安汪氏心逺亭<lb/>
来傍蓬萊夜讀書盂山相對是吾廬不妨車馬自來去<lb/>
一片閑心泊太虛<lb/>
　　　題天慶觀<lb/>
淡雲疎雨嫩凉天老柏梢頭挂瘦猿仙殿崔嵬鐘磬響<lb/>
紙錢灰起祭中元<lb/>
<pb n="KR4d0308_WYG_002-18b"/>
　　　題戒珠寺竹閣<lb/>
松雪半梢寒鵲語風敲疎竹度斜陽幽尋有客自來去<lb/>
静對僧禪一縷香<lb/>
　　　髙文父隠居<lb/>
岸西城郭岸南村楊桞排空竹駐雲不必青山映門巷<lb/>
蘆花一帶水平分<lb/>
　　　鍾慶飲别<lb/>
日添一線酒壺邊小閣連裝勝去年明夜月生何處有<lb/>
<pb n="KR4d0308_WYG_002-19a"/>
短帆風定下塘船<lb/>
　　　贈休齋沈老丈<lb/>
澉浦東南海面横慣看潮落又潮生嫌渠萬里風波險<lb/>
心地一生平處行<lb/>
酒邊風月是詩情平淡精神最老成每愛晋人標韻别<lb/>
發揮天趣更淵明<lb/>
　　　贈黄友把酒東臯三首<lb/>
野水平流一帶斜去來征棹㡬年華東風又染山光緑<lb/>
<pb n="KR4d0308_WYG_002-19b"/>
好拂絲綸釣浪花<lb/>
風光依約上征帆雲影參差帶逺山野岸水平耕釣足<lb/>
鏡湖消得一春閑<lb/>
東風鷺影㡬横斜晚日飛來漾雪華好伴閑身春雨裏<lb/>
一川煙雨落梨花<lb/>
　　　和袁抱甕<lb/>
雨滴殘更不忍聽欲尋歸夢夢難成西風起處雁聲急<lb/>
多少悲秋行客情<lb/>
<pb n="KR4d0308_WYG_002-20a"/>
　　　元直弟梧坡<lb/>
東山山下碧梧坡照映朝陽嵗月多好是鳳凰棲泊處<lb/>
一鳴天地起春和<lb/>
　　　獻可造朝<lb/>
歩歩青雲肯憶家西湖春訊到梅花除書一紙飛來日<lb/>
桞色鶯聲滿後衙<lb/>
　　　送松臺老丈過黄巖<lb/>
雖然相去百餘里亦是同棲一片雲君向黄山我孤嶼<lb/>
<pb n="KR4d0308_WYG_002-20b"/>
思鄉時節定思君<lb/>
　　　送李好謙縣尉<lb/>
聞得官期寄短歌官期猶有一年賒如今東越都誇道<lb/>
花燭重新吏報衙<lb/>
東歸行李一編書誰料薰風駐鑑湖夜月扁舟憶君處<lb/>
藕塘紅緑正相扶<lb/>
　　　送尹惟曉縣尉<lb/>
三千里外潛江縣馬首東風得意行應買扁舟過廬阜<lb/>
<pb n="KR4d0308_WYG_002-21a"/>
一江春緑萬山横<lb/>
　　　寄仲彞縣尉<lb/>
别後平安未有書秋風客裏定何如西湖縱是芙蓉好<lb/>
不似山家橙橘初<lb/>
　　　送髙九萬<lb/>
詩名空滿浙江東身事長嗟似轉蓬正是梅天又離别<lb/>
相思還在雨聲中<lb/>
　　　送蔡貫之<lb/>
<pb n="KR4d0308_WYG_002-21b"/>
君去江東幾日程我來東越漫雲萍客情自是難為别<lb/>
何况鄉情兼别情<lb/>
　　　送胡五九丈<lb/>
長記秋時病作魔頻來看我謝君多只今未别先成夢<lb/>
夢覺争如既别何<lb/>
　　　送友人<lb/>
曾嗟别去作西東今喜重來笑語同來日未多今又去<lb/>
相思無奈立東風<lb/>
<pb n="KR4d0308_WYG_002-22a"/>
　　　送槃齋葉敬叔丈<lb/>
萬里春風桞一堤長條折與記分擕客行却入故鄉去<lb/>
禹洞龍丘認舊題<lb/>
　　　送陳平父<lb/>
長憶楊花歸路春最憐雪玉苦吟身蓬萊風日想依舊<lb/>
為問細論誰可人<hi>原註韓仲和㑹友竹房有細論公案</hi>
　　　送陳友<lb/>
傷春那作送行詩短棹輕帆駐片時煙雨滿村桑柘緑<lb/>
<pb n="KR4d0308_WYG_002-22b"/>
杜鵑聲裏憶歸期<lb/>
　　　送戴子安<lb/>
北固峯前多景樓江山第一占南州單車六月海陵路<lb/>
看了一畨歸去休<lb/>
未到蓬萊閣上逰梧坡在越自應留秋深燈火夜深話<lb/>
又擬横飛一鶚秋<lb/>
　　　懐元直弟<lb/>
草色苔痕緑滿庭讀書聲向夢中聽濕雲冷雨更愁絶<lb/>
<pb n="KR4d0308_WYG_002-23a"/>
寂寞旅牀思鶺鴒<lb/>
　　　見王兼叔上舍壽母<lb/>
百單二嵗尚簪梳珍重酡顔映雪膚天下丹青誰妙手<lb/>
倩渠描作壽星圖<lb/>
　　　仲和親迎慈溪<lb/>
燈火宗盟舊日尋宜家宜室正如今春風蘋藻慈湖上<lb/>
琴瑟新調太古音<lb/>
萬巻何如一寸心心涵萬巻自知音聖功不是尋常事<lb/>
<pb n="KR4d0308_WYG_002-23b"/>
泰華髙寒滄海深<lb/>
　　　題韓季黙春山圖<lb/>
春山一簇帶春雲樓閣髙低日欲曛騎馬棹船逰冶客<lb/>
一天風月自平分<lb/>
　　　題越人賀韓司户令子得舉詩巻<lb/>
一鶚秋風東越初龍門春浪少躊躇客來多説新河過<lb/>
古栁隂中聞讀書<lb/>
　　　題四清枕屏<lb/>
<pb n="KR4d0308_WYG_002-24a"/>
横梅枝下蘭為伴瘦石拳邊竹更長月上小窗人欲静<lb/>
睡來清入夢魂香<lb/>
　　　題松竹梅畫扇<lb/>
扇招三友亦風騷淡墨蕭疎雨露梢不止暑天凉意足<lb/>
愛他曾耐嵗寒交<lb/>
　　　送芋栗湯升伯教授<lb/>
上柏山前擘翠紅半筐沿壁掛秋風輕黄肉皺紫皮脫<lb/>
細入微酣咀嚼中<lb/>
<pb n="KR4d0308_WYG_002-24b"/>
紫芋霜天到客居秋風應倩野人鋤竹爐細撥輕紅火<lb/>
煖襯寒窗夜讀書<lb/>
　　　樹影<lb/>
樹影參差落晚窗疎疎宻宻自分張偶然一陣狂風急<lb/>
顛倒隨風上下狂<lb/>
莫要隨風上下狂空將閑影傍斜陽斜陽西去還催去<lb/>
自在虛明一帶窗<lb/>
　　　槐<lb/>
<pb n="KR4d0308_WYG_002-25a"/>
槐幄成隂緑正宜青蟲為蠧祗空枝花神巧與換新緑<lb/>
恰似春風三月時<lb/>
　　　梅花對飲<lb/>
半痕霜月曉窗低三兩梅花作伴棲盂飲花邊更風度<lb/>
石泉湯潑嫩鹽虀<lb/>
　　　遂初晚飲<lb/>
書葉翻風傍酒樽庭槐清影䕃黄昏新螢一㸃南窗下<lb/>
來約燈花伴夢魂<lb/>
<pb n="KR4d0308_WYG_002-25b"/>
　　　鶴<lb/>
丹頂低回疑舞水雪翎髙展欲排雲也知爾得閑中趣<lb/>
較得能閑更幾分<lb/>
　　　馬喻答惟曉問<lb/>
振鬛長鳴向逺天輕蹄健歩欲争先關山萬里踏飛雪<lb/>
何似春風御桞邊<lb/>
　　　嘲蛩<lb/>
浮沙籬落亂鳴蛩永夜相尋客夢中盡是秋風借餘力<lb/>
<pb n="KR4d0308_WYG_002-26a"/>
聲聲却似怨秋風<lb/>
　　　吳友翠玉軒<lb/>
囂市塵中無此清竹風聲應讀書聲一軒擁翠萬玉瘦<lb/>
正好着渠難弟兄<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0054_SBCK_006-1a"/>
皇甫持正文集卷第六<lb/>
　　雜著<lb/>
　　　　韓文公神道碑<lb/>
　　　　韓文公墓銘<lb/>
　　　　廬陵香城寺碣<lb/>
　　　　護國寺威師碣<lb/>
　　　　祭柳子厚文<lb/>
　　　　佷石銘<lb/>
　　　　譲風<lb/>
　　　　　韓文公神道碑<lb/>
韓氏出晉穆侯晉㓕武穆之韓而邑穆侯孫萬於韓遂<lb/>
以爲氏後世稱王漢之興故韓襄王孫信有功復封韓<lb/>
<pb n="KR4c0054_SBCK_006-1b"/>
王條葉遂著後居南陽又隷延州之武陽拓䟦後魏之<lb/>
帝其臣有韓茂者以武功顯爲尚書令實爲安定桓王<lb/>
次子均襲爵官至金部尚書亦能以功名終尚書曾孫<lb/>
叡素爲唐桂州長史善化行於江嶺之間於先生爲王<lb/>
父生贈尚書左僕射諱仲卿僕射生先生先生諱愈字<lb/>
退之乳抱而孤熊熊然角嫂鄭氏異而恩鞠之七嵗屬<lb/>
文意語天出長恱古學業孔子孟軻而侈其文秀人偉<lb/>
生多以之遊俗遂化服炳炳烈烈爲唐之章貞元十四<lb/>
年用進士從軍宰相董晉平汴州之亂又佐徐州青淄<lb/>
通漕江淮入宦於四門先生實師之擢爲御史十九年<lb/>
關中旱飢人死相枕藉吏刻取怨先生列言天下根本<lb/>
民急如是請寛緍民傜而免田租之敝専政者惡之行<lb/>
<pb n="KR4c0054_SBCK_006-2a"/>
爲漣州陽山令陽山民至今多以先生氏洎字呼其子<lb/>
孫累除國子愽士不麗邪寵懼而申請分司東都避之<lb/>
除尚書都官郎中分司判祠部中官號功德使司京城<lb/>
觀寺尚書歛手先職先生按六典盡索之以歸誅其無<lb/>
良時其出入禁譁衆以正浮屠授河南令魏鄆幽鎭各<lb/>
爲留邸貯潜卒以橐罪士官無敢問者先生將擿其禁<lb/>
以壯朝廷断民署吏俟旦發留守尹以聞皆大恐令遽<lb/>
相禁有使還爲言憲宗恱曰韓愈助我者是後鄆邸果<lb/>
謀反東都將屠留守以應淮蔡華州剌史奏華隂令柳<lb/>
澗贓詔貶澗官先生守尚書職方郎中奏䟽言華近在<lb/>
國城門外剌史奏縣令罪不參驗坐郡御史考實奏事<lb/>
如州宰相不爲堅白本意先生竟責出省復比部郎中<lb/>
<pb n="KR4c0054_SBCK_006-2b"/>
修史在柄者不喜不卒展用再遷中書舍人廷議蔡叛<lb/>
可詔與衆意違攺右庶子十二年七月詔御史中丞司<lb/>
彰義軍討元濟出関趍汴說都統弘弘恱用命遂至偃<lb/>
城審賊勢虗實請節度使裴度曰某湏精兵千人取元<lb/>
濟度不聽察居數日李愬自文城果行無人擒賊以獻<lb/>
遂平蔡方三軍之士爲先生恨復謂度曰今藉聲勢王<lb/>
承宗可以辭取不煩兵矣得柏耆先生受詞使耆執筆<lb/>
書之持以入鎮承宗恐懼割德棣以降遣子入侍還秦<lb/>
拜刑部侍郎憲宗盛儀衛迎佛骨士女縱觀傾城先生<lb/>
大懼遂移典校上章極諌貶潮州剌史大官謫爲州縣<lb/>
簿不治務先生臨之若以資遷洞究海俗海夷陶然遂<lb/>
生鮮魚稻蟹不暴民物掠賣之口計庸免之未相計直<lb/>
<pb n="KR4c0054_SBCK_006-3a"/>
修史在柄者不喜不卒展用再遷中書舍人廷議蔡叛<lb/>
可詔與衆意違攺右庶子十二年七月詔御史中丞司<lb/>
彰義軍討元濟出関趍汴說都統弘弘恱用命遂至偃<lb/>
城審賊勢虗實請節度使裴度曰某湏精兵千人取元<lb/>
濟度不聽察居數日李愬自文城果行無人擒賊以獻<lb/>
遂平蔡方三軍之士爲先生恨復謂度曰今藉聲勢王<lb/>
承宗可以辭取不煩兵矣得柏耆先生受詞使耆執筆<lb/>
書之持以入鎮承宗恐懼割德棣以降遣子入侍還秦<lb/>
拜刑部侍郎憲宗盛儀衛迎佛骨士女縱觀傾城先生<lb/>
大懼遂移典校上章極諌貶潮州剌史大官謫爲州縣<lb/>
簿不治務先生臨之若以資遷洞究海俗海夷陶然遂<lb/>
生鮮魚稻蟹不暴民物掠賣之口計庸免之未相計直<lb/>
<pb n="KR4c0054_SBCK_006-3b"/>
輒與錢贖及還著之赦令轉剌史袁州治袁州如潮徴<lb/>
拜國子祭酒其属一奏用儒生日集講說生徒官人以<lb/>
藝斈淺深爲顧侍品豪曹游益不留既除兵部侍郎方<lb/>
鎭反太原兵以輕利誘回紇召先生禍福譬引虎齧臃<lb/>
血直今所患非兵不足遽䟽陳得失王廷湊屠衣冠圍<lb/>
元牛翼人情望之若夫蚖虺先生奉詔入賊淵然無事<lb/>
行者既至衆召衆賊帥前抗聲數責致天子命詞辯而<lb/>
恱悉其機情賊衆俱伏賊帥曰唯公指令乃約之出元<lb/>
翼歸士大夫之䘮功可意而復穆宗大喜且欲相之迁<lb/>
吏部侍郎㑹京兆尹以不治聞遂以遷拜勑曰朕屈韓<lb/>
愈公爲尹冝令無參御史不得爲故常兼御史大夫用<lb/>
優之禁軍老姦宿悪不攝盡縛送獄京理恪然御史中<lb/>
<pb n="KR4c0054_SBCK_006-4a"/>
丞有寵旦夕且相先生不詣固爲耻矣械囚送府令取<lb/>
尹杖决之先生脫囚械縱去御史悉奏宰相乗之兩攺<lb/>
其官復爲兵部侍郎銓不鎻入吏選父七十母六十身<lb/>
七十悉與三利取才財势路絶病滿三月免四年十二<lb/>
月丙子薨靖安里第年五十七嗣天子不御朝贈礼部<lb/>
尚書寳暦元年三月癸酉葬河南某縣先叔父雲當粛<lb/>
宗代宗時獨爲文章官兄㑹亦顯名官至起居舍人㑹<lb/>
妻之亡先生以裔衰服服焉用報之朝有大獄大疑文<lb/>
武㑹同莫先發言先生援經引决考合傳記侃侃正色<lb/>
伏其所詞執女政而岀又曰其䝨善耳必心躍色揚鉤<lb/>
而游之内外惸弱悉撫之一親以仁使男有官女有從<lb/>
而不啻於己生交於人已而我負終不計死則庀其家<lb/>
<pb n="KR4c0054_SBCK_006-4b"/>
均食剖資與人故雖微弱待之如賢戚人詬笑之愈篤<lb/>
未嘗一日不對客閨人或盡見其靣退相指語以爲異<lb/>
事實嗜才技毫細無所略然而天下之進士而後者望<lb/>
風戁畏以爲瑞人神士㓪出天外不可梯接非有竒卓<lb/>
望門不敢造未嘗宿貸有餘財毎曰吾明日解衣質食<lb/>
今存者已多矣夫遺命䘮葬無不如礼俗習夷狄盡浮<lb/>
圗冩浮圗以七數之及拘隂陽所謂吉凶一無汙我夫<lb/>
人髙平郡君孤前進士昶謹以承命湜既已銘先生墓<lb/>
矣又悉叙其系葉徳詔於碑以圗永乆而揭以詞<lb/>
韓因朝封交武之穆厥全趙孤天下隂福子孫冝昌宣<lb/>
恵遂王秦絶韓祀蟻蝨有子継王陽翟継王安定三王<lb/>
其爵韓世何盛桂胃系雅三祖官下秘書發祥追錫僕<lb/>
<pb n="KR4c0054_SBCK_006-5a"/>
射徑熟道荒物䘮其明誰墾其治先生之生先生之武<lb/>
襲蹈聖距基於其身克後其所居歸丘軻危解禍羅具<lb/>
兮素兮有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>何多靡引而忘天吝其施垂其施垂陛乃<lb/>
頽羣心孔哀厥聲赫赫滿華貊年千世百新在竹帛我<lb/>
銘在碑展我哀思<lb/>
　　　　　韓文公墓銘<lb/>
長慶四年八月昌黎韓先生既以疾免吏部侍郎書諭<lb/>
湜曰死能令我躬所以不隨世磨㓕者惟子以爲囑其<lb/>
年十二月丙子遂薨明年正月其孤昶使奉功緒之録<lb/>
継訃以至三月癸酉葬河南河陽乃哭而叙銘其墓其<lb/>
詳將掲之於神道碑云先生諱愈字退之後魏安桓王<lb/>
茂六代孫祖朝散大夫桂州長史諱叡素父祕書郎贈<lb/>
<pb n="KR4c0054_SBCK_006-5b"/>
尚書左僕射諱仲卿先生七嵗好斈言岀成文及冠恣<lb/>
爲書以傳聖人之道人始未信既發不掩聲震業光衆<lb/>
方驚爆而萃排之乘危將顚不懈益張卒大信於天下<lb/>
先生之作無圎無方至是歸工抉經之心执聖之權尚<lb/>
友作者跋邪觝異以扶孔氏存皇之極知與罪非我計<lb/>
茹古涵今無有端涯渾渾灝灝不可窺校及其酬放豪<lb/>
曲快字凌𥿄恠發鯨鏗春麗驚耀天下然而栗密窈眇<lb/>
章妥句適精能之至入神出天嗚呼極矣後人無以加<lb/>
之矣姬氏已來一人而已矣始先生以進士三十有一<lb/>
仕歴官其爲御史尚書郎中書舍人前後三貶皆以䟽<lb/>
陳治事廷議不隨爲罪常惋佛老氏法潰聖人之隄乃<lb/>
唱而築之及爲刑部侍郎遂章言憲宗迎佛骨非是任<lb/>
<pb n="KR4c0054_SBCK_006-6a"/>
爲身耻震怒天顏先生處之安然就貶八千里海上嗚<lb/>
呼古所謂非苟知之亦允蹈之者邪吴元濟反吏兵久<lb/>
屯無功國涸將疑衆懼恟恟先生以右庶子兼御史中<lb/>
丞行軍司馬宰相軍出潼関請先乗遽至汴感說都統<lb/>
師乗遂和卒擒元濟王廷湊反圍牛元翼於深救兵十<lb/>
万望不敢前詔擇庭臣徃諭衆慄縮先生勇行元稹言<lb/>
於上曰韓愈可惜穆宗悔馳詔無徑入先生曰止君之<lb/>
仁死臣之義遂至賊營麾其衆責之賊惶汗伏地乃出<lb/>
元翼春秋羙臧孫辰告糴于齊以爲急病校其難易孰<lb/>
為冝褒嗚呼先生真古所謂大臣者雅還拜京兆尹歛<lb/>
禁軍帖旱糴齾悻臣之鋩再爲吏部侍郎薨年五十七<lb/>
贈礼部尚書先生與人洞朗軒闢不施㦸級族姻友舊<lb/>
<pb n="KR4c0054_SBCK_006-6b"/>
不自立者必待我然後衣食嫁娶䘮葬平居雖寢食未<lb/>
嘗去書怠以爲枕飡以飴口講評孜孜以講諸生恐不<lb/>
完羙游以詼笑嘯歌使皆醉義志歸嗚呼可爲樂易君<lb/>
子鉅人者矣夫人髙平君范陽盧氏孤前進士昶壻左<lb/>
拾遺李漢集賢校理樊宗懿次女許嫁陳氏三女未笄<lb/>
銘曰<lb/>
維天有道在我先生萬頸胥延生廟以行令望絶邪痌<lb/>
此四方惟聖有文乖微嵗千先生起之焯役于前彍義<lb/>
滂仁耿照充天有如先生而合亘年按我章書經紀大<lb/>
環唫不時施昌極後昆噫嘻永歸柰知之悲<lb/>
　　　　　廬陵香城寺碣<lb/>
州城南偏寺曰香城基于乹大姓翟名宣弃地爲園開<lb/>
<pb n="KR4c0054_SBCK_006-7a"/>
池引泉日以昌大登聞于天再勑寺人豊護群鱻長史<lb/>
丞緝締構綿連殿堂峙起裴髙實然洪収路分平起之<lb/>
年奏移古額始爲寺焉厥後悠乆僧志不専風消雨淋<lb/>
蛟漏雀穿丹白陊剥階薨頓遷朽樹枿堤涸鮒愁鳶迄<lb/>
于元和翔歴三傳剌史維崔嗣績於前於是逺公奉命<lb/>
始旃歲年枼歉功加不延鄭牧來兹修架是先經之營<lb/>
之門房洞褰列庫豊厨危危掀掀鄭君既移誰續其編<lb/>
炅師作主亘公來禪大飾圖象益崇榱椽百祀來勝江<lb/>
山助妍冝序于銘以刻于堅既序既刻光流億年<lb/>
　　　　　護國寺威師碣<lb/>
師諱承威姓劉氏河南洛陽人也㓜而静足病天下無<lb/>
古今無賢愚大馳於埶利沒死而無悔掀然逸發不懼<lb/>
<pb n="KR4c0054_SBCK_006-7b"/>
過正之譏遂以弱年奮而獨知從照師問佛法次從光<lb/>
師受僧律竟依同學廣師證師講集其傳天寳八載始<lb/>
以勑度居東都敬愛寺十三載詔置護國寺於河隂御<lb/>
題雖挂一簣未覆蒼然古原架構無時於是千僧百賈<lb/>
相聚謀曰將成大功實資衆力若非盛名豊冨孰能議<lb/>
而建之乃相與友金翠雲纓花香之飾迎請吾師以至<lb/>
德丁酉歲適來爰止師以爲造作土木爲尤滋久就危<lb/>
山無人之境闢蒿萊不田之地比之妨閭害榖不猶愈<lb/>
乎鏟其榛崕才容足處周鄭士庶翕然依之多方誘掖<lb/>
隨機道逹折夸者之鋒散執者之迷曉愚者之黒清貪<lb/>
者之滯勢聲益張走集兹遐靡然而財贍雅然而院列<lb/>
軒房互眏圗像曾設目前千里足下万井方肆而大之<lb/>
<pb n="KR4c0054_SBCK_006-8a"/>
使後不能加大暦五年正月五日無疾而沒其三月塔<lb/>
成以瘞厥後恩加院額僧經寺事千甍波起万金堆聚<lb/>
孰不感嘆蘖栽成於合抱九流源於濫觴推功歸羙我<lb/>
則無愧門弟子如岳等以嵗時益深流軰向盡懼成蕪<lb/>
沒後人不知乃磨好石託我銘曰<lb/>
士不拘教矯俗悪人警兮獨出掀攣縛兮能適其静既<lb/>
嶢髙兮非約非華結架牢兮厥後因之大而肆兮門人<lb/>
泣落紀成事兮<lb/>
　　　　　祭桞子厚文<lb/>
嗚呼栁州秀氣孤禀弱冠游學聲華藉甚肆意文章秋<lb/>
濤瑞錦吹迴蟲濫王風凛凛連収甲科驟閱班品青衿<lb/>
縉紳屬目歛祍公卿之禄若在倉廪至駿難馭太白易<lb/>
<pb n="KR4c0054_SBCK_006-8b"/>
慘華鐘始撞一頓聲寑梧山恨望桂水愁飲欎欎群議<lb/>
悠悠積稔竟奄荒瘴遂絶覊枕嗚呼栁州命實在天賢<lb/>
不必貴壽不必賢雖聖與神無如命何自古以然相視<lb/>
咨嗟歸葬秦原即路江臯聲容蔑然相嘆増勞惟有令<lb/>
名日逺日髙式薦誠詞以佐羞醪尚饗<lb/>
　　　　　佷石銘<lb/>
佷石蒼蒼驪山之旁鑱朴礲瘢嶷然四方昔秦皇帝謀<lb/>
之不臧七十萬人兹焉遑遑發石此山言礎於墳若有<lb/>
慿依屹住中達淫刑蹵迫人力無施故老相傳以佷名<lb/>
之自昔太古不封不樹有葛於溝有薪於野後聖有作<lb/>
縁情不忍爲之棺槨其在唐虞則維窽木噫嘻暴秦虐<lb/>
用其人墳而象山下錮三泉窮珍緫竒力瘁財瘅駈駈<lb/>
<pb n="KR4c0054_SBCK_006-9a"/>
而前如刈草菅天毒其哀神憤其凶讁戍一呼九州風<lb/>
從白挺荆棘指麾崤潼險阻不闔干戈到鋒尸露于劫<lb/>
燧燔于童蓬顆無依不十年中禹葬㑹稽不攺其行聖<lb/>
德洋洋厥饗久長至于漢劉釋之而言中如可欲猶深<lb/>
南山矧私其身以尽其人刻詞佷石烱戒千春<lb/>
　　　　　讓風<lb/>
昨以南昌迄于建康悠悠三千厥路何長值子之喜逢<lb/>
時之祥髙桅引㠶月抱虹張縱縱飛扶箭疾無妨嘆失<lb/>
謳愉懷戴難忘今由建康抵于我家終朝之程百里之<lb/>
賖翻然怒號格在灘沙汹汹湍波蛟螭磨牙胡力甚易<lb/>
爲竟思哀若曰昨非相思今非相戾余本無心自爾而<lb/>
不可尋則不當廟食於天子名書于太史既依巫祝乃<lb/>
<pb n="KR4c0054_SBCK_006-9b"/>
方姓氏㧞木周郊亂軍睢水胡有知無知之一彼一此<lb/>
能動天地其唯精誠日回魯戈相撃燕廷自我淹留凡<lb/>
幾晦明咫尺燕越心如縣旌曾不余感孰稱人靈爾之<lb/>
好正直今我與爾同好爾之道聦明我又與爾同道自<lb/>
冝響應不俟昭報<lb/>
皇甫持正文集卷第六<lb/>
<pb n="KR4c0054_SBCK_006-10a"/>
<pb n="KR4c0054_SBCK_006-11a"/>
</p>
<p>
</p>
  </div>
</body>
</text>
</TEI>
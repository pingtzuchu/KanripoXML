<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0054_SBCK_002-1a"/>
皇甫持正文集卷第二<lb/>
　　論序<lb/>
　　　　夷恵清和論<lb/>
　　　　編年紀傳論<lb/>
　　　　東晉元魏正閏論<lb/>
　　　　孟荀言性論<lb/>
　　　　送丘儒序<lb/>
　　　　送簡師序<lb/>
　　　　送孫生序<lb/>
　　　　送王膠序<lb/>
　　　　顧况詩集序<lb/>
　　　　　夷恵清和論<lb/>
<pb n="KR4c0054_SBCK_002-1b"/>
伯夷不降其志不辱其身非其君不事非其人不使乃<lb/>
至餓死而不顧是以孟子謂之清栁下恵辱其身降其<lb/>
志不羞汚君不辭小官乃至三黜而不去是以孟子謂<lb/>
之和若校之聖人之道可以進則進可以止則止是天<lb/>
下之是非天下之非出攣拘之域不敢滯於物通塞若<lb/>
水變化若龍動之謂聖静之謂道非可以一善目非可<lb/>
以一行稱安肯立悪人之朝黜而不羞耻武王之粟餓<lb/>
而至死故曰彼之所行皆一方之士也若即而評處在<lb/>
於清和互有短長請列而辯之彼伯夷者揭標表不㓕<lb/>
蹈臣子之所難行信道之篤執之如山嫉悪之心悪之<lb/>
如鬼清風所激有心必動此其所長也至於傳之汎愛<lb/>
易之随時聖人之權濟物之義豈止未暇亦將有妨焉<lb/>
<pb n="KR4c0054_SBCK_002-2a"/>
若栁下惠辱己以求利物㓗身以事無道唯斯人是哀<lb/>
唯吾道是存薰蕕雖同河濟不雜此其所長也至於無<lb/>
道則隠亂邦不居而飲盗泉食人粟垂傲物之迹近寛<lb/>
身之仁又君子所不由矣則清和之用於與奪功雖均<lb/>
然清之流矯於前而激於後使萬年亂臣賊子懼貪夫<lb/>
悪人耻且衆人之所難爲者也和之迹疑於徃而敝於<lb/>
今使夫偷苟之軰有容貪利之徒得語且衆人之所易<lb/>
爲者也顔回曰舜何人也孟軻曰謂其身不能是賊其<lb/>
身夫然則士之率性飭躬立志希古當以聖人爲凖的<lb/>
中庸爲慕尚力苟不足寕中止焉則清與和皆非通道<lb/>
不可準則若循迹而辯以矯俗爲心不得已願附清者<lb/>
　　　　　編年紀傳論<lb/>
<pb n="KR4c0054_SBCK_002-2b"/>
古史編年至漢史司馬遷始更其制而爲紀傳相承至<lb/>
今無以移之歴代論者以遷爲率私意蕩古法紀傳煩<lb/>
漫不如編年湜以爲合聖人之經者以心不以迹得良<lb/>
史之體者在適不在同編年紀傳繫於時之所冝才之所<lb/>
長者耳何常之有夫是非與聖人同辯善悪得天下之<lb/>
中不虗羙不隠悪則爲紀爲傳爲編年是皆良史矣若<lb/>
論不足以析皇極亂不足以杜無窮雖爲紀傳編年斯<lb/>
皆罪人且編年之作豈非以事繫日以日繫月以月繫<lb/>
時以時繫年者哉司馬氏作紀以項羽承秦以吕后接<lb/>
之亦以歴年不可中廢年不可闕故書也觀其作傳之<lb/>
意將以包該事迹參貫話言纎悉百代之務成就一家<lb/>
之說必新制度然後馳才力焉又編年記事束於次第<lb/>
<pb n="KR4c0054_SBCK_002-3a"/>
牽於混并必舉其大綱而簡序事是以多闕載多逸文<lb/>
乃別爲著録以備書之語言而盡事之本末故春秋之<lb/>
作則有尚書左傳之外又爲國語可復省左史於右合<lb/>
外傳於内哉故合之則繁離之則異削之則闕子長病<lb/>
其然也於是草舊典開新程爲紀爲傳爲表爲志首尾<lb/>
具叙述表裏相發明庶爲得中將以垂不朽自漢至今<lb/>
代以更八年㡬歴千其間賢人摩肩史臣継踵㩁今古<lb/>
之得失論述作之利病各耀聞見競誇才能改其規模<lb/>
殊其體統傳以相授奉而道行而編年之史遂廢盖有<lb/>
以也唯荀氏爲漢紀裴氏爲宋略彊欲復古皆爲編年<lb/>
然其善語嘉言細事詳說所遺多矣如覧正史方能備<lb/>
明則其密漏得失章章於是矣今之作者苟能遵紀傳<lb/>
<pb n="KR4c0054_SBCK_002-3b"/>
之體制同春秋之是非文敵遷固直如南董亦無上矣<lb/>
儻捨源而事流弃意而徵跡雖服仲尼之服手絶麟之<lb/>
筆等古人之章句署王正之月日謂之好古則可矣顧<lb/>
其書何如哉<lb/>
　　　　　東晉元魏帝正閏論<lb/>
王者受命于天作主於人必大一統明所授所以正天<lb/>
下之位一天下之心舜傳之堯禹傳之舜以德輝者也<lb/>
桀放于湯受殺於武以時合者也秦㓕二周兼六國以<lb/>
力成者也漢革秦社禝以義取者也故自堯以降或以<lb/>
徳或以時或以力或以義承授如貫終始可明雖殊厥<lb/>
跡皆得其正以及魏取於漢晉得於魏史冊既載彰明<lb/>
可知百王既通行異代無異辭矣恵帝無道群胡亂華<lb/>
<pb n="KR4c0054_SBCK_002-4a"/>
晉之南遷實曰元帝與夫祖乙之圯耿盤庚之徒亳幽<lb/>
王之㓕戲平王之避戎其事同其義一矣而拓䟦氏種<lb/>
實匈奴來自幽代襲有先王之桑梓自爲中國之位號<lb/>
謂之㓕邪晉實未改謂之禪邪巳無所傳而徃之著書<lb/>
者有帝元今之爲録者皆閏晉可謂失之逺矣或曰元<lb/>
之所據中國也對曰所以爲中國者以禮義也所以爲<lb/>
夷狄者無禮義也豈繫於地哉𣏌用夷禮𣏌即夷矣子<lb/>
㞐九夷夷不陋矣沐紂之化商士爲頑人矣因戎之迁<lb/>
伊川爲陸渾矣非繫於地也晉之南渡人物攸歸禮樂<lb/>
咸在風流善政史實存焉魏氏恣其強暴虐此中夏斬<lb/>
伐之地雞犬無餘驅士女爲肉籬委之戕殺指衣冠爲<lb/>
芻狗逞其屠刈種落繁熾歴年滋多此而帝之則天下<lb/>
<pb n="KR4c0054_SBCK_002-4b"/>
之士有蹈海而死天下之人有登山而餓忍食其粟而<lb/>
立於朝哉至於孝文始用夏變夷而易姓更法將無及<lb/>
矣且授受無所謂之何哉又曰周継元隋継周國家之<lb/>
興寔継隋氏子謂是何對曰晉爲宋宋爲齊齊爲梁江<lb/>
陵之㓕則爲周矣陳氏自樹而奪無容於言况隋兼江<lb/>
南一天下而授之於我故推而上我受之隋隋得之周<lb/>
周取之梁推梁而上以至于堯舜得天統矣則陳姦於<lb/>
南元閏於北其不昭昭乎其不昭昭乎<lb/>
　　　　　孟荀言性論<lb/>
孟子曰人之性善荀卿曰其善者僞也是於聖人皆一<lb/>
偏之論也推而言之性之品有三下愚中人上智是也<lb/>
聖人言性之品亦有三可上可下不移是也黄帝生而<lb/>
<pb n="KR4c0054_SBCK_002-5a"/>
神靈㓜而徇齊文王在母不憂在師不煩后稷不坼不<lb/>
副克歧克嶷之謂上智矣齊桓公以管仲輔之則理以<lb/>
易牙輔之則亂子夏出見紛華而恱入聞仁義而樂之<lb/>
謂中人矣越椒之生熊虎之狀叔魚之生溪壑之心謂<lb/>
下愚矣是故有生而悪者得稱性善乎哉有生而善者<lb/>
得稱性悪乎哉故曰孟子荀卿之言其於聖人皆一偏<lb/>
之說也窮理盡性唯聖人能之冝乎微言絶而異端作<lb/>
大義乖而一偏之說行孟子大儒也荀卿亦大儒也是<lb/>
豈特開異門故持曲辨哉盖思有所未至明有所不周<lb/>
耳即二子之說原其始而要其終其於輔教化尊仁義<lb/>
亦殊趍而一致異沠而同源也何以明之孟子以惻隠<lb/>
之心人皆有之是非之心人皆有之性之生善由水之<lb/>
<pb n="KR4c0054_SBCK_002-5b"/>
趍下物誘於外情動於中然後悪之焉是勸人汰心源<lb/>
返天理者也荀卿曰人之生不知尊親長習於教然後<lb/>
知焉人之㓜不知禮譲長習於教然後知焉是勸人黜<lb/>
嗜慾求良善也一則舉本以推末一則自葉而流根故<lb/>
曰二子之說殊趍而一致異派而同源也雖然孟子之<lb/>
心以人之性皆如堯舜未至者斯勉矣荀卿之言以人之<lb/>
性皆如桀跖則不及者斯怠矣書曰惟人最靈記曰人<lb/>
生而静感於物而動則軻之言合經爲多益故爲尤乎<lb/>
　　　　　送丘儒序<lb/>
吾居河隂丘生敲門請曰儒貴求知予謹自露願以是<lb/>
非賜决語其學如猗頓之冨聽其文如清廟之樂觀其<lb/>
刻意厲行如奉啇鞅之法而懼秦刑吾驚而與之游踰<lb/>
<pb n="KR4c0054_SBCK_002-6a"/>
年將鬪其藝於洛下吾逺來遊洛下諭之曰子知市乎<lb/>
懐貝玉以之名都之肆未有而不售者也挈而之三家<lb/>
之墅未有不盗而困矣子將安賈哉京師賢才市也一<lb/>
人不知子也他人知子一門不容子也他門容子子謹<lb/>
持其有以徃未有不成者也今子之類固少勢能移事<lb/>
者稀爲一不知爲一相移白變而爲黒倒上而爲下吾<lb/>
末如之何也矣生不信而試果困而見吾酌酒而賀之<lb/>
曰謹持貝玉以徃之都市可矣曰諾乃叙其行<lb/>
　　　　　送簡師序<lb/>
鳯羽而麟毛鳥與獸也經傳以興比於聖人豈非以其<lb/>
心不以其形者邪師雖佛其名而儒其行雖夷狄其衣<lb/>
服而人其知雖未齒於麟鳯類矣不猶愈於冠儒冠服<lb/>
<pb n="KR4c0054_SBCK_002-6b"/>
朝服惑溺於淫怪之說以斁彜倫者邪嗚呼師吾獨賢<lb/>
也刑部侍郎昌黎韓愈既貶潮州浮圗之士懽快以抃<lb/>
師獨憤起訪予求序行以資適潮不顧蛇山鰐水萬里<lb/>
之嶮毒將朝得進拜而夕死可者嗚呼悲夫吾絆而不<lb/>
得侣師以馳<lb/>
　　　　　送孫生序<lb/>
浮圖之法入中國六百年天下胥而化其所崇奉乃公<lb/>
卿大夫野益荒人益飢敎益頽天下將無而始渾然自<lb/>
上下安之若性命固然也孫生天與之覺獨曉然於厚<lb/>
夜聦然於大醉發憤著書攻而指斥之其詞委備痛入<lb/>
肝血乃忘力之不足以死爲断庶㡬萬一悟主救人者<lb/>
嗚呼不得古人而與之必也生乎道除古刑一女言也<lb/>
<pb n="KR4c0054_SBCK_002-7a"/>
能移高山一翁願也彼髠褐雖翳地其無足憂乎西江<lb/>
之涯值生盡岀其說以爲挈而見余余既悲異之乃約<lb/>
其言<lb/>
　　　　　送王膠序<lb/>
始湜於江陵望見王膠而異之知其爲王膠又恱其膠<lb/>
名之不凡然未之諭不忍而問諸膠乃稱曰膠之爲言<lb/>
猶牢固也膠痛今之人其始之心以利回其始之交以<lb/>
利遷將固吾初心與吾交勿以利遷將固吾心與吾交<lb/>
猶懼醉睡病昏之時忽然而忘之故以膠自名欲吾造<lb/>
次顚沛起居意問口記吾心守與交也膠以進士舉進<lb/>
士尤輕其流懼混然與之化懼書紳銘坐之怠踈故以<lb/>
膠自名其始望見膠而異之又恱其名而爲膠又悦其<lb/>
<pb n="KR4c0054_SBCK_002-7b"/>
言誠意貞又恱其與吾業同遂大恱之徵其文章乃出<lb/>
累百篇其歌詩高處用古人其録述詞壯而有竒然後<lb/>
吾於膠見其才之全其爲人之成也今侍郎韓公余之<lb/>
舊知將薦膠而未具於西行叙以先之<lb/>
　　　　　顧况詩集序<lb/>
吴中山泉氣狀英淑怪麗太湖異石洞庭朱實華亭清<lb/>
唳與虎丘天竺諸佛寺釣綿秀絶君出其中間翕清輕<lb/>
以爲性結冷汰以爲質喣鮮榮以爲詞偏於逸歌長句<lb/>
駿發踔厲徃徃若穿天心出月脇意外驚人語非尋常<lb/>
所能及最爲快也李太白杜甫已死非君將誰與哉君<lb/>
字逋翁諱况以文入仕其爲人類其詞章嘗從韓晉公<lb/>
於江南爲判官驟成其磊落大績入佐著作不能慕順<lb/>
<pb n="KR4c0054_SBCK_002-8a"/>
爲衆所棑為江南郡丞累嵗脫縻無復北意起屋於茅<lb/>
山意飄然若將續古三仙以壽卒湜以童子見君揚州<lb/>
孝感寺君披黄衫白絹鞳頭眸子瞭然烱烱清立望之<lb/>
真白圭振鷺也既接歡然以我爲揚雄孟軻顧恨不及<lb/>
見三十年於兹矣知音之厚曷嘗忘諸去年從丞相凉<lb/>
公襄陽有曰顧非熊生者在門訊之即君之子也出君<lb/>
之詩集二十卷泣示余發之凉公適移莅宣武軍余裝<lb/>
歸洛陽諾而未副念又稔矣生來速文乃題其集之首<lb/>
爲序<lb/>
<pb n="KR4c0054_SBCK_002-8b"/>
</p>
<p>
皇甫持正文集卷第二<lb/>
</p>
<p>
</p>
  </div>
</body>
</text>
</TEI>
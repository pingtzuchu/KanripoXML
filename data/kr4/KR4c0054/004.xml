<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0054_SBCK_004-1a"/>
皇甫持正文集卷第四<lb/>
　　書<lb/>
　　　　上江西李大夫書<lb/>
　　　　論進奉書<lb/>
　　　　荅李生第一書<lb/>
　　　　荅李生第二書<lb/>
　　　　荅李生第三書<lb/>
　　　　荅劉敦質書<lb/>
　　　　　上江西李大夫書<lb/>
居蓬衣白之士所以勤身苦心矻矻皇皇出其家辝其<lb/>
親甘窮飢而樂離別者豈有二事哉篤守道而求知也<lb/>
有位之人所以休聲茂功鑠光保大不絶勲而窮名者<lb/>
<pb n="KR4c0054_SBCK_004-1b"/>
亦無異術焉樂育材而得人也人無所知雖聖如仲尼<lb/>
窮死而道屯况其下者乎未得其人雖聖如唐堯水不<lb/>
抑而凶未去况其下者乎故上之於人下之求知相湏<lb/>
若此之急而相得若此之難者何也盖以其在位者居<lb/>
髙而聽深在下者行卑而迹賤事势不同出處相懸故<lb/>
也况乎上之人負其位不肯求下之人負其才不肯屈<lb/>
此其所以相湏若此之急相得若此之難也湜自學聖<lb/>
人之道誦之於口銘之於心徒恨今之人待士之分以<lb/>
虚華而已今之士望人之分以毫末而已上下相皷波<lb/>
流相翻包特行者渾衆人抱竒才者乏卓識智與愚相<lb/>
渾古之道不行是以役役棲棲猶欎欎而無語切以閤<lb/>
下以周邵之才居周邵之職獨智傑岀孜孜以下問収<lb/>
<pb n="KR4c0054_SBCK_004-2a"/>
接而愽觀自江而西沉潜液澤傳之天下汪洋喧閙是<lb/>
以發憤而來非有他也欲以望閤下之輝光窺閤下之<lb/>
深髙下靡豪傑之風以快平生之心耳伏惟降其尊嚴<lb/>
而省覧之裁其可否而去就之無以淺微察其詞觀其<lb/>
旨而不録其罪幸甚謹献舊文十首以先靣贄干犯左<lb/>
右惶懼于旌門之前<lb/>
　　　　　論進奉書<lb/>
臣聞一人莫非王臣尺土莫非王有山川林薮之所産<lb/>
殖雨露春秋之所成就莫非王財誠冝推至公示無外<lb/>
今國家既有公府又爲私藏使州郡貢賦之外進奉相<lb/>
及恐非以天下爲家示天下無私之道也且任土之貢<lb/>
生産有常履畒之收等籍既定人識所出吏難爲姦進<lb/>
<pb n="KR4c0054_SBCK_004-2b"/>
奉既無度程莫知紀極恣横徵發因縁贓私駈陛下赤<lb/>
子措之不存之地侈君之嗜欲惑君之聦明實大姦之<lb/>
門大罪之竇也臣雖熟知陛下上聖之資深仁之理凡<lb/>
内藏之實以充醼賜非務積藏如四逺未知何如百姓<lb/>
受弊何如後嗣平中之主由此而傷儉徳萌侈心何雖<lb/>
漢有少府水衡筦搉山澤之利終不若領之大農也且<lb/>
地之財無尽王之用不㑹何必固之内府以開濫関邪<lb/>
伏望陛下罷内府歸之公藏約別進合之古制徴歛有<lb/>
常財用無虧絶姦之根源除政之粃蠹全大躰興大和<lb/>
天下大幸伏見正月十一日赦書陛下深念疲民懇責<lb/>
貪吏徃之隨使貢來一皆罷之此實白日之明曾雲之<lb/>
澤也凡諸州府必有羡餘不歸之王庭必沒于私室伏<lb/>
<pb n="KR4c0054_SBCK_004-3a"/>
請每使當罷必上其數而謹其収水旱之不虞疾疫之<lb/>
不期以振罷羸以代蠲免軍旅之事工役之用以給其<lb/>
費以供其須居常之嵗閉藏送待無敢散洩而干刑司<lb/>
如是則大賴於人大伸於用矣<lb/>
　　　　　荅李生第一書<lb/>
辱書適曛黒使者立復不果一二承來意之厚傳曰言<lb/>
及而不言失人粗書其愚爲足下荅幸察來書所謂今<lb/>
之工文或先於竒怪者顧其文工與否耳夫意新則異<lb/>
於常異於常則怪矣詞髙則出衆出衆則竒矣虎豹之<lb/>
文不得不炳於犬羊鸞鳯之音不得不鏘於烏鵲金玉<lb/>
之光不得不炫於瓦石非有意先之也廼自然也必崔<lb/>
嵬然後爲岳必滔天然後爲海明堂之棟必橈雲霓驪<lb/>
<pb n="KR4c0054_SBCK_004-3b"/>
龍之珠必固深泉足下以少年氣盛固當以出拔爲意<lb/>
學文之初且未自盡其才何遽稱力不能哉圗王不成<lb/>
其弊猶可以覇其僅自見也將不勝弊矣孔子譏其身<lb/>
不能者幸勉而思進之也來書所謂浮艶聲病之文耻<lb/>
不爲者雖誠可耻但慮足下方今不爾且不能自信其<lb/>
言也何者足下舉進士舉進士者有司髙張科格每嵗<lb/>
聚者試之其所取乃足下所不爲者也工欲善其事必<lb/>
先利其噐足下方伐柯而捨其斧斤可乎哉耻之不當<lb/>
求也求而耻之惑也今吾子求之矣是徒涉而耻濡足<lb/>
也寕能自信其言哉來書所謂急急於立法寕人者乃<lb/>
在位者之事聖人得所施爲也非詩賦之任也功既成<lb/>
澤既流詠歌紀述光揚之作作焉聖人不得勢方以文<lb/>
<pb n="KR4c0054_SBCK_004-4a"/>
詞行於後今吾子始學未仕而急其事亦太早計矣凡<lb/>
來書所謂數者似言之未稱思之或過其餘則皆善矣<lb/>
既承嘉恵敢自踈怠聊復所爲俟見方盡湜再拜<lb/>
　　　　　第二書<lb/>
湜白生之書詞甚多志氣甚横流論說文章不可謂無<lb/>
意若僕愚且困乃生詞競於此固非冝雖然悪言無從<lb/>
不可不卒勿怪夫謂之竒則非正矣然亦無傷於正也<lb/>
謂之竒即非常矣非常者謂不如常者謂不如常乃出<lb/>
常也無傷於正而出於常雖尚之亦可也此統論竒之<lb/>
體耳未以文言之失也夫文者非也言之華者也其用<lb/>
在通理而已固不務竒然亦無傷於竒也使文竒而理<lb/>
正是尤難也生意便其易者乎夫言亦可以通理矣而<lb/>
<pb n="KR4c0054_SBCK_004-4b"/>
以文爲貴者非他文則逺無文即不逺也以非常之文<lb/>
通至正之理是所以不朽也生何嫉之深耶夫繪事後<lb/>
素既謂之文豈苟簡而已哉聖人之文其難及也作春<lb/>
秋游夏之徒不能措一詞吾何敢擬議之哉秦漢已來<lb/>
至今文學之盛莫如屈原宋玉李斯司馬遷相如楊雄<lb/>
之徒其文皆竒其傳皆逺生書文亦善矣比之數子似<lb/>
猶未勝何必心之髙乎傳曰言之不出耻躬之不逮也<lb/>
生自視何如哉書之文不竒易之文可爲竒矣豈礙理<lb/>
傷聖乎如龍戰于野其血玄黄見豕負塗載鬼一車突<lb/>
如其來如焚如死如弃如此何等語也生輕宋玉而稱<lb/>
仲尼班馬相如爲文學按司馬遷傳屈原曰雖與日月<lb/>
争光可矣生當見之乎若相如之徒即祖習不暇者也<lb/>
<pb n="KR4c0054_SBCK_004-5a"/>
豈生稱誤耶識分其所至極耶將彼之所立卓爾非強<lb/>
爲所庶㡬遂讎嫉之邪其何傷於日月乎生笑紫貝闕<lb/>
兮珠宫此與詩之金玉其相何異天下人有金玉爲之<lb/>
質者乎披薜荔兮帶女蘿此與贈之以芍藥何異文章<lb/>
不當如此說也豈謂怒三四而喜四三識出之白而性<lb/>
入之黒乎生云虎豹之文非竒夫長本之長短形之則<lb/>
長矣虎豹之形於犬羊故不得不竒也他皆倣此生云<lb/>
自然者非性不知天下何物非自然乎生又云物與文<lb/>
斈不相侔此喻也凡喻必以非類豈可以彈喻彈乎是<lb/>
不根者也生稱以知難而退爲謙夫無難而退謙也知<lb/>
難而退冝也非謙也豈可見黄門而稱貞哉生以一詩<lb/>
一賦爲非文章抑不知一之少便非文章邪直詩賦不<lb/>
<pb n="KR4c0054_SBCK_004-5b"/>
是文章邪如詩賦非文章三百篇可燒矣如少非文章<lb/>
湯之盤銘是何物也孔子曰先行其言既爲甲賦矣不<lb/>
得稱不作聲病文也孔子云必也正名乎生既不以一<lb/>
第爲事不當以進士冠姓名也夫煥乎郁郁乎之文謂<lb/>
制度非止文詞也前者捧卷軸而來又以浮艶聲病爲<lb/>
說似商量文詞當與制度之文異日言也近風教偷薄<lb/>
進士尤甚迺至一謙三十年之說争為虚張以相髙自<lb/>
謾詩未有劉長卿一句已呼阮籍爲老兵矣筆語未有<lb/>
駱賔王一字已罵宋玉爲罪人矣書字未識偏傍髙談<lb/>
稷契讀書未知句度下視服鄭此時之大病所當嫉者<lb/>
生羙才勿似之也傳曰唯書人能受盡言孔子曰君子<lb/>
無所争必也射乎問於湜者多矣以生之有心也聊有<lb/>
<pb n="KR4c0054_SBCK_004-6a"/>
復不能盡不宣再拜<lb/>
　　　　　第三書<lb/>
湜自時論所以難在詢其本而善守之使千流萬轉不<lb/>
遷於末則蕩而失其憒眊無睹囂囂相訾何所得哉始<lb/>
與生言竒不言正也故論止於竒生以正抑其竒然及<lb/>
參正流焉譬與生說先牛馬以說駱駞而非云也生以<lb/>
無傷於正猶易之凡言無咎本皆有咎此未了也易之<lb/>
旡咎不一本有咎猶慎故免亦曰咎自己招不可咎人<lb/>
交曰并生以凡目之當是讀書未熟自僕之無傷也生<lb/>
言非常之物如何得常故當爾也所以千年聖而愚比<lb/>
肩也生言天象形象非常者皆爲妖妄如天出景星地<lb/>
出醴泉盖非常謂之妖可乎假如妖星熒惑天所常縣<lb/>
<pb n="KR4c0054_SBCK_004-6b"/>
牛溲馬勃地所常有足尚乎生何窒生以松栢不艶比<lb/>
文章此不知類也凡比必於其倫松栢可比節操不可<lb/>
比文章大人虎變君子豹變此文章比也有以質爲貴<lb/>
者有以文爲貴者引茅屋越席易黼藻玄黄之用可乎<lb/>
生云竒與易作者何別在所爲爾請考之於實生爲易<lb/>
矣試爲僕作難者視如何相如揚雄也恐生乃不能非<lb/>
不爲也楚詞史記太玄之不朽也豈爲資笑謔乎哉如<lb/>
鳥雀啁啾聲断便巳人如不聞尔何足貴也所言詩書<lb/>
之文不竒舉多言之也易處多竒處少爾易文大抵竒<lb/>
也易處㡬稀矣孟子常引詩云周餘黎民靡有孑遺豈<lb/>
周遂不遺一民哉僕之言猶是也生云知難而退爲謙<lb/>
是知不可取然後止非可取而不取也屯菽麦䓁異生<lb/>
<pb n="KR4c0054_SBCK_004-7a"/>
師惑之何哉生之師且惑菽麥生卷中文能囊包天地<lb/>
邪此不遜悌之言吾不信也詩載臣之譏君曰嗚呼小<lb/>
子未知臧否匪靣命之言提其耳目此過於以時奉<lb/>
譏也詩人尚不聞得罪生何諱之深乎易曰匪我求童<lb/>
蒙童蒙求我生捧書相干冝有荅也又再三瀆瀆則不<lb/>
告也韓退之復張籍書曰頑然不入者親以言諭之不<lb/>
入則其觀吾書之固將無所得矣生勗之而已<lb/>
　　　　　荅劉敦質書<lb/>
湜求聞來京師三年矣一年以未成顛蹶二年以不試<lb/>
狼狽及今三年而不遇有司且夫以方輪麁軸而求疾<lb/>
驅迅馳秖是見其坎軻杌杌輗欵而來不安未見其能<lb/>
取一也退自惟其初未通人事謂人之得失咸爲在已<lb/>
<pb n="KR4c0054_SBCK_004-7b"/>
始來賔興眼中殆無人而心巉然謂其天下公議可抵<lb/>
而掇也律身以古人而不知時凡所出行動與今戾謂<lb/>
其所聞見可掲而行也是以矜勢自取窮辱不能展轉<lb/>
其心乃于再于三夫如是可以怨天邪尤天耶罪時邪<lb/>
縱横耶反覆耶無所歸適乃幡然復故即日裝貧䇿羸<lb/>
而歸將復愚息鈍唫于數畮永無夸人之望出潼関歴<lb/>
峽游洛順河而東一路逢識友爲道所歸者其踈者口<lb/>
余親者靣余咸以爲年未勝冠當役力於名逹鋭心於<lb/>
取進而遽以行止爲論是爲佻薄爲太早計謀進而黜<lb/>
退而不能以爲年之少得失未可知不當遽歸何言止<lb/>
邪則顔子當奔驅進取不冝遽安一室閑而樂也然而<lb/>
顔子安之者時也以爲老而得志然必當止邪則太公<lb/>
<pb n="KR4c0054_SBCK_004-8a"/>
當幽潜伏死不冝復岀磻溪而干文王也然而太公干<lb/>
文王者時也夫行止何惑哉不先其時而已矣又有以<lb/>
榮爲諭者是又不然以所聞所得之道在於我者也故<lb/>
不由其道矣雖冨而貴爲辱滋甚顧吾道何如哉必冨<lb/>
貴然後榮是秦齊梁楚之君當與大舜侔曾參不得爲<lb/>
孝猗頓動天地矣且今之取進者曲拳折人非以爲屈<lb/>
疾趍卑拜非以爲冲妄歸聽以拘録細計騁門室之辯<lb/>
鈞色適之欲以入其身必見以爲㳟低顔以爲惠且恱<lb/>
其所爲容焉必以在乎群萃默其口而止蓬其外而起<lb/>
理吾盡知之矣然而未言道吾盡知之矣然而未行必<lb/>
不以爲粹深淺慎且不測其所爲與焉必下矣與其上<lb/>
援之聲與力㧞與雙疊登而累取階崇而級厚頥然不<lb/>
<pb n="KR4c0054_SBCK_004-8b"/>
知羞偃然如固有之其所爲然也且直巳行道之人常<lb/>
其禮貌定其交際身不以形勢屈口不以觀望柔行持<lb/>
其拂心言苦而倒耳是之則愛非之則辤唯道所存夫<lb/>
順人之與拂人也豈不縣哉必怒其所爲矣在於群萃<lb/>
之秀出心畏所加識之高下目指所敢動而正則枉者<lb/>
嫉爲而是則非者形默則相忌云則不合如是而求志<lb/>
之得道之光徳之貴名之白聲之充難矣固當决欎而<lb/>
未通密塞而無歸浪滂而不救亦其所爲然也語曰陳<lb/>
力就列不能者止傳曰見險而能止者知矣哉困則知<lb/>
變窮則思反必之後圗余懼其無所爲及也行當持手<lb/>
于窮澗貫利瀕江穀土絲麻而飬逍遥温飽期不失其<lb/>
所以爲心而已自外皆休請矣人以爲如何也夫窮與<lb/>
<pb n="KR4c0054_SBCK_004-9a"/>
逹非期相反皆繫於所遭今逹而光吾師禹臯陶窮而<lb/>
獨其善吾師顔子窮哀天下負其道以轘軫於諸侯以<lb/>
全仁義吾師仲尼古聖人迹之得失可得殊未全聞彼<lb/>
泰其心此攺其樂也故士無遇不遇視其時當其道不<lb/>
失其巳百經怪當時董生之䝨乃賦士不遇司馬迁又<lb/>
從而悲之離騷之文又大於哀自非邇聖人必有偏而<lb/>
不起之敝耳比在城游群而處其相知心者不一二其<lb/>
餘靣而已是以憤懣而誰說意氣不得泄今又逺去江<lb/>
南若復黙黙將懼無復故出興舒疊僂指而質言之不<lb/>
慙亦唯子之故也<lb/>
<pb n="KR4c0054_SBCK_004-9b"/>
</p>
<p>
皇甫持正文集卷第四<lb/>
</p>
<p>
</p>
  </div>
</body>
</text>
</TEI>
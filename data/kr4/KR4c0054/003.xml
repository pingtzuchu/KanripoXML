<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0054_SBCK_003-1a"/>
皇甫持正文集卷第三<lb/>
　　䇿<lb/>
　　　　　制䇿一道<lb/>
皇帝若曰蓋聞昔之令王體上聖之姿御大寕之時猶<lb/>
懼理之未至也求賢以致用猶懼動之不中也咨諌以<lb/>
聞過矧惟寡昧膺受多福思負荷之重驚風波之虞求<lb/>
賢咨諌豈敢怠忽至若窮神知化以盛其徳經武緯文<lb/>
以大其業考古㑹極通教化之源明目逹聦周視聼之<lb/>
表斯夙夜之所至也子大夫何以匡建而致之乎自中<lb/>
代以還求理者継作皆意甚砥礪而効難彰明莫不欲<lb/>
還朴厚而澆風常扇莫不欲遵儉約而侈物常貴莫不<lb/>
欲逺小人而巧䛕常進莫不欲近莊士而忠直常踈莫<lb/>
<pb n="KR4c0054_SBCK_003-1b"/>
不欲勉人於義而廉隅常不脩莫不欲禁人爲非而抵<lb/>
冒常不息其所謬盩豈無根源爰自近嵗仍敷大澤霜<lb/>
露所墜霑濡必同滌瑕穢以導人心省徭役以豊物力<lb/>
蠲田租以厚農室葺國學以振儒風督廢職以振維綱<lb/>
備衆官以序賢俊庶継先志臻于治平而改行者未聞<lb/>
輸勞者未艾農者無以免艱食學者無以通微言玄事<lb/>
之績未紀於庶工乏才之歎未輟於終食蠧於法者無<lb/>
不去而法未修明切於政者無不行而政未光大豈丕<lb/>
変其俗道廣而難濟乎豈不得其門事繁而愈失乎佇<lb/>
聞嘉言無或隠諱周之受田有經制漢之名田有恒數<lb/>
今疆畛相接半爲豪家流庸無依率是編戸本於交易<lb/>
焉奪冨以卑貧將欲因循豈損多而益少酌於中道其<lb/>
<pb n="KR4c0054_SBCK_003-2a"/>
術如何取人唯其行不必文采命官唯其才不必資考<lb/>
然則行非造次而備察才非錯綜而徧知不必文采爲<lb/>
輕重而事可進退不以資考爲程凖而吏有條貫適變<lb/>
矯枉渇於良規何方可以序六氣來百祥何施可以壽<lb/>
群生仁衆姓徵於前訓而有據設於當代而易從勿猥<lb/>
勿并以称朕意<lb/>
臣對曰臣伏見陛下徵天下之士親䇿於庭求賢思理<lb/>
亦云至矣然臣未知將爲虗䇿乎將以求其實効乎以<lb/>
爲虗䇿則後之縉紳者觀書於太史氏曰天子之憂人<lb/>
如此徴賢良方正直言極諌之士親理而問之斯亦足<lb/>
以爲名矣若以得人爲務社禝之計爲心則不冝待之<lb/>
如是也夫王者其道如天其威如神以聘問先之以禮<lb/>
<pb n="KR4c0054_SBCK_003-2b"/>
皃接之造膝而言虗心以受猶恐懼殞越而不得盡其<lb/>
懐况乎坐之堦庭試以文字拳曲俯僂丞問而上對乎<lb/>
且天下之事難一二以䟽舉臣所當言又有非臣下所<lb/>
冝聞知清問所不說又鬱而不得發彊附之於篇考視<lb/>
者必以爲餘煩又擯而不得通矣陛下惜一賜臣容足<lb/>
之地於冕旒之前使得熟數之乎採而行之無用則罷<lb/>
之何損於明也然臣不敢有望於是謹旁縁聖問粗竭<lb/>
愚瞽儻陛下憐察其志而寛其誅賜之異日之間而卒<lb/>
其說則覆照之下形氣之坐孰不幸甚制䇿曰盖聞昔<lb/>
之令王躰上聖之姿御大寕之時猶懼理之未至也求<lb/>
賢以致用猶懼動之不中也咨諌以聞過矧唯寡昧膺<lb/>
受多福思負荷之重驚風波之虞求賢諮諌豈敢怠忽<lb/>
<pb n="KR4c0054_SBCK_003-3a"/>
至若窮神知化以盛其徳經武緯文以大其業考古㑹<lb/>
極通教化之源明目達聦周視聽之表斯夙夜之所至<lb/>
子大夫將何以匡建而致之乎此陛下之憂勤切至也<lb/>
臣聞堯舜有天下爲己憂而未以位爲樂也臣又聞百<lb/>
事之成也必在敬之其失也必在慢之今陛下念前王<lb/>
之戒而不敢怠忽思爲國之經而不忘夙夜求賢咨諌<lb/>
延及微賤臣有以見堯舜之心矣夫法天地之道以施<lb/>
政順隂陽之和以育物事無不序動無不時此窮神知<lb/>
化之盛徳也武　以止殺禁暴則兵冝戢文以經邦制<lb/>
明則化必行此經武緯文之大業也崇禮而明義好士<lb/>
而専儒斥魏晉已降衰末之法稽周漢以前盛明之禮<lb/>
斯考古㑹極之方也任賢而勿貳招諌而必行屏近習<lb/>
<pb n="KR4c0054_SBCK_003-3b"/>
之纎佞進周行之骨鯁斯逹聦之道也抑臣又聞先王<lb/>
所以不視而明不聽而聦枝斯負之断非僻之緒其道<lb/>
易知也盖左右僕御唯正之供必有足信者必有知禮<lb/>
者出使足以盡情僞居常足以助聽覧左右之臣既如<lb/>
是矣而口與公卿大夫講論政事吏書其學官箴其闕<lb/>
以至于百工庶人莫不諌而謗焉濟濟多士爲之股肱<lb/>
﨣﨣武夫爲之爪牙兹以永有天下也今宰相之進見<lb/>
亦有數侍從之臣皆失其職百執事奉朝請以退而律<lb/>
且有議及乘輿之誅未知爲陛下出納喉舌者爲誰乎<lb/>
爲陛下爪牙者爲誰乎日夕侍從㞐從游豫論臣下之<lb/>
是非賞罰之臧否者復何人也股肱不得而接何疾如<lb/>
之瓜牙不足以衞其危甚矣夫裔夷虧殘之微偏險之<lb/>
<pb n="KR4c0054_SBCK_003-4a"/>
徒皂隷之職豈可使之掌王命握兵柄内膺腹心之寄<lb/>
外當耳目之任乎此壯夫義士所以寒心銷志泣憤而<lb/>
不能巳也誠能復周之舊典去漢之末禍還諌官史官<lb/>
侍臣之職使之左右前後日延宰相與論義理有位于<lb/>
朝者咸引而進之温其色以安其意乆其對以盡其詞<lb/>
可採者必行有犯者無罪王之爪士冝擇公卿大臣緫<lb/>
統而分理之則理不足平刑不足措人不足和財不足<lb/>
豊蠻夷戎狄不足臣休徵嘉瑞不足致矣又何慮乎視<lb/>
聽之表有所不同乎制䇿曰自中代巳還求理者継作<lb/>
皆意甚砥礪而効難章明莫不欲還朴厚而澆風常扇<lb/>
莫不欲遵儉約而侈物常貴莫不欲逺小人而巧䛕常<lb/>
進莫不欲近莊士而忠直常踈莫不欲勉人於義而廉<lb/>
<pb n="KR4c0054_SBCK_003-4b"/>
隅常不修莫不欲禁人爲非而抵冒常不息其所謬盩<lb/>
豈無根源者臣聞一日克己復禮天下歸仁焉王者之<lb/>
詔也故人不從上之令而從其所行夫上古之君躬率<lb/>
以政軌度其信恕巳及物自誠而明此其所以其化如<lb/>
神天下如截也中代巳還則異乎此至誠不著而欲任<lb/>
法以防人忠恕不行而欲縱身以檢物雖勵其意而事<lb/>
實不符此其所以有其意而無其効也夫欲人之朴厚<lb/>
而不先之以少私寡欲無爲至誠所以澆風常扇也欲<lb/>
人之儉約而不率之以卑宫菲食沉珠貴榖所以侈物<lb/>
常貴也欲逺小人而好恱耳之言所以巧䛕常進也欲<lb/>
近莊士而惡咈口之慮所以忠直常踈也欲勉人於義<lb/>
而貪濁在位<hi>以所</hi>廉隅常不修也欲禁人爲非而法制不<lb/>
<pb n="KR4c0054_SBCK_003-5a"/>
一所以抵冒常不息也則謬盩之本其在兹乎陛下誠<lb/>
能一皆反之其効可立彰明矣制䇿曰爰自近嵗仍敷<lb/>
大澤霜露所墜霑濡必同滌瑕穢以導人心省繇役以<lb/>
豊物力蠲田租以厚農室葺國學以振儒風督廢職以<lb/>
補綱維備衆官以序賢俊庶継先志臻于治平而攺行<lb/>
者未聞輸勞者未艾農者無以免艱食學者無以通微<lb/>
言立事之績未紀於庶工乏才之難未輟於終食蠧於<lb/>
法者無不去而法未修明切於政者無不行而政未光<lb/>
大豈丕變其俗道廣而難濟乎豈不得其門事繁而愈<lb/>
失乎佇聞嘉言無或隠諱者臣以陛下滌瑕穢而攺行<lb/>
未聞正言不自其本故也夫欲人之攺行率徳在明賞<lb/>
罰不在滌瑕穢也故賞當善罰當悪天下曉然逃悪而<lb/>
<pb n="KR4c0054_SBCK_003-5b"/>
趍善矣賞當功罰當罪天下聳然逺罪而起功則人自<lb/>
爲理而上無爲矣此舜之所以利天下也夫賞罰者報<lb/>
也賞之失称罰之不當咎孰甚焉㐲見兵興巳來開權<lb/>
冝之道行苟且之政臺省之官王公之爵溢於州郡徧<lb/>
於輿臺將帥之臣借緋紫於使令定官貟而奏請名器<lb/>
輕於土芥操柄擅於爪牙此其所以賞人而人不勸也<lb/>
州縣之断獄月以千數連年累紀未聞有一疑獄而决<lb/>
于朝者未聞有一屈人而訴于闕者豈天下長吏盡如<lb/>
臯陶哉律令格式具而不遵郷縣州府各自爲制所怒<lb/>
則専殺爲常臆断則自生愚意且欲人知所避而能自<lb/>
逹不其難乎况乎賦役之不恒衣食之不足尚不懼死<lb/>
焉能避罪此其所以罰人而人不沮也賞之不勸罰之<lb/>
<pb n="KR4c0054_SBCK_003-6a"/>
不沮欲人攺行其或難焉雖滌其瑕穢恵姦貨法而已<lb/>
又何爲也伏惟陛下慎用賞賞必當功則天下之善勸<lb/>
矣慎用刑刑必當罰則天下之罪沮矣擇人而任之則<lb/>
僣濫不作當人而散則廉耻自生如是則所攺其行無<lb/>
所滌其瑕矣又何足憂之陛下省徭役而輸勞者未艾<lb/>
小恵未徧而有司長吏或壅而未盡承故也若陛下嘉<lb/>
而俯察之則物力何懼乎不豊勞者何憂乎未艾陛下<lb/>
蠲田租以厚農室而人猶艱食者生者猶少而費者猶<lb/>
多故也商乘堅而猒肥工執輕而仰給兵横行而厚禄<lb/>
僧道無爲而取資勞苦頓悴終嵗矻矻礗刑死而爲農<lb/>
者亦愚亦少矣况乎两稅不均失變通救弊之法百端<lb/>
横賦隨長吏自爲之政乎若均工商老釋之勞逸輕田<lb/>
<pb n="KR4c0054_SBCK_003-6b"/>
野布帛之征稅蠲横暴之賦减鎮防之兵則耕者如雲<lb/>
積若山矣臣請再爲陛下精言之夫賤珍竒之貨斥雕<lb/>
琢之傜則工商之道自息矣黜異端之學使法不亂而<lb/>
教不煩則釋老之流當屏矣且天下所以蕙蕙然者豈<lb/>
非以兵乎使稅之厚人之屈而不可蠲復者豈非以商<lb/>
乎今昆夷未平邊備未去中夏或虞鎮防未可罷若就<lb/>
其功則莫若减練之也今之將帥勝任而知兵者亦寡<lb/>
巳怙衆以固權位行賄以結㤙澤因循鹵莾保持冨貴<lb/>
而已豈暇教訓以時服習其事乎今若特加申令使之<lb/>
敎閲簡拳勇秀出之材去屠沽負販之黨則十分之事<lb/>
可省其五矣夫多而無用曷若少而必精乎又若州府<lb/>
虗張名籍妄求供億盡設其給以豊其稔今若核其名<lb/>
<pb n="KR4c0054_SBCK_003-7a"/>
實糺以文法則五分又省其二矣夫衆之虗曷若寡之<lb/>
實乎一則以強兵一則以寛賦若江淮州郡逺冦戎屬<lb/>
清平自非具使令備儀注者一切可罷以其經費代征<lb/>
徭蕩逋懸然後慎澤長吏曲加綏撫不四三年而家給<lb/>
人和則横暴不作賦歛自均至理而升平矣尚何虞於<lb/>
人猶艱食乎陛下葺國以振儒風而微言猶鬱者盖其<lb/>
所由干禄而得仕者以章句記讀而不由義理故也若<lb/>
變其法則可以除其弊矣陛下督廢職以補維綱而立<lb/>
事之績未紀於庶工者實有司之罪也今職備而不舉<lb/>
法具而不行諌諍之臣備貟不聞直聲殫察之臣塞路<lb/>
未嘗直指公卿大夫則偷合苟容持禄飬交爲親戚計<lb/>
遷除領簿籍而已興利之臣専以聚歛計數爲務共理<lb/>
<pb n="KR4c0054_SBCK_003-7b"/>
之吏専以附上剥下爲功習而爲常漸以成俗標異而<lb/>
圭角者悔悋立及和光而滛泥者冨貴立湏雖陛下焦<lb/>
勞聽明如此之切至將何益焉伏請下明詔爲畫一之<lb/>
法使居是官理是人奉是法者必有名績然後許遷擇<lb/>
考功之殿最無敢阿比而于刑司則能者月進不能者<lb/>
日退而庶工立事之績將褒揚紀述之不暇矣陛下備<lb/>
衆官以序賢俊而乏才之嘆未輟於終食由在上者迁<lb/>
之太亟在下者刻之太深故也古之取人也拔十得五<lb/>
猶以爲多曲輪直桶各適於用今則不然舉於禮部則<lb/>
曰幽昧者凡陋而不可採選於吏部則曰聲名者虚浮<lb/>
而不可用工文者則懼華而不實敦質者則懼朴而寡<lb/>
能冠盖之族則以爲因依微賤之人則以爲幽險上求<lb/>
<pb n="KR4c0054_SBCK_003-8a"/>
之愈切下損之彌細夫士何負於有司而乃蹇頓之抑<lb/>
刻之如是哉才能如積欝枊在下一朝闕將相之職卿<lb/>
大夫之官不得則曰岳不降神時之乏人於是循環或<lb/>
一時超拜或再嵗四遷以是爲適當然耳是仕進之門<lb/>
常闔而天子之官天子之權當途者五六人迭居持之<lb/>
而已以陛下之明聖夫豈不欲國之得人乎以宰相之<lb/>
公忠夫豈不欲人之足用乎盖從來已久因循如是耳<lb/>
伏惟陛下申勑朝廷州府令每嵗各舉所知禮部於計<lb/>
階常選之中訪察推擇得其人則待以不次位遇以非<lb/>
常㤙不得其人則必行殿罰以懲踰濫則周之以寕舜<lb/>
之可封坐而致矣乏才之歎何有於聖朝哉陛下謂蠧<lb/>
於法者無不去而法未修明切於政者無不行而政未<lb/>
<pb n="KR4c0054_SBCK_003-8b"/>
光大者由有司長吏不得其人也捨人務政雖勤何益<lb/>
臣伏見赦令節文周備纎悉空文虗聲溢於視聽而實<lb/>
功恵未有分寸及於蒼生聖德不宣王澤不流雖陛下<lb/>
窹寐思理宰相憂勤奉職又何爲也夫將直其枝必正<lb/>
其根朝廷乃根也州郡乃枝也今朝廷之號令有朝出<lb/>
而夕改者矣主司之法式有昨破而今行者矣伏惟陛<lb/>
下正綱以張萬目澄源以清萬派則四方大幸矣由是<lb/>
言之非道廣而難濟事繁而愈失乎實承詔將事者之<lb/>
罪耳制䇿曰周之受田有經制漢之名田有恒數今疆<lb/>
畛相接半爲豪家流庸無依率是編戸本於交易焉奪<lb/>
冨而卑貧將欲因循豈損多而益寡酌於中道其術如<lb/>
何者臣聞古之道不可變也古之法不必行也夏之桀<lb/>
<pb n="KR4c0054_SBCK_003-9a"/>
殷之紂周之幽厲井田法非亡也而天下大亂我太宗<lb/>
玄宗井田法非脩也而天下大理矣貞觀開元之際不<lb/>
受田而均不名田而贍者朝廷正法令行一人之冤得<lb/>
以聞一吏之犯得以誅由此致也是政之舉化之成則<lb/>
田自均人自贍而天下陶然化矣豈待曲吏而事爲乎<lb/>
與貞觀開元非異時也法苟未行人苟失職徒易其制<lb/>
更其業擾人怨而已耳制䇿曰取人唯其行不必文采<lb/>
命官唯其才不必資考然則行非造次而俻察才非錯<lb/>
綜而徧知不以文采爲重輕而士可進退不必資考爲<lb/>
程凖而吏有條貫適變矯枉渇於良規者今之取士以<lb/>
文字記讀爲法其素履實行則無門而知使由文字而<lb/>
進者徃徃犯姦贓爲梟鏡以成其弊也乾元以還版籍<lb/>
<pb n="KR4c0054_SBCK_003-9b"/>
斯壊所在游寄莫知從來伏惟勑天下人士未歸者一<lb/>
皆復貫願留者則令著籍致卿校縣學州庠以教訓其<lb/>
子弟長育其志自郷升之縣自縣升之州自州升之禮<lb/>
部公郷子飬長于京輦者則使之必由太學然後登有<lb/>
司如是弱其壯老發言舉能而用誠取人之急務伏惟<lb/>
陛下裁之若資考之限其章句之庸才資䕃之常調者<lb/>
舊貫賢能之士則行臣嚮者之謀從有司長吏之舉其<lb/>
賞必有罰焉可也制䇿曰何方可以序六氣來百祥何<lb/>
施可以壽群生仁衆性徴於前訓而有據設於當代而<lb/>
易從勿猥勿并以稱朕意者臣聞古者山林藪澤皆有<lb/>
時禁動作之爲無差月令則六氣以序百祥以來而懷<lb/>
生之類莫不躋仁壽之域矣今捨此而不務獲胎毁夘<lb/>
<pb n="KR4c0054_SBCK_003-10a"/>
傷仁撓和而奉胡夷之法以正月五月九月断天下之<lb/>
屠欲蕃物産而祈福祐斯亦無謂矣伏惟陛下動遵月<lb/>
令前訓可據之文也事稽時禁當代易從之道也施之<lb/>
而不巳報之而不恒則帝皇之羙慙於今日矣臣謹對<lb/>
皇甫持正文集卷第三<lb/>
<pb n="KR4c0054_SBCK_003-10b"/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>二皇甫集巻一</head> <lb/>
    <p>
<pb n="KR4h0015_WYG_001-1a"/>
欽定四庫全書<lb/>
　二皇甫集巻一<lb/>
　　　　　　　　　　　　唐　皇甫冉　撰<lb/>
　　四言古詩<lb/>
　　　劉方平璧畫山<lb/>
墨妙無前性生壁先廻溪已失逺嶂猶連側徑樵客長<lb/>
林野煙青峯之外何處雲天<lb/>
　　五言古詩<lb/>
<pb n="KR4h0015_WYG_001-1b"/>
　　　與張補闕王錬師自徐方清路同舟南下於臺<lb/>
　　　頭寺留别趙員外裴補闕同賦雜題一首<lb/>
朝朝春事晩泛泛行舟逺淮海思無窮悠揚煙景中幸<lb/>
将仙子去復與故人同髙枕隨流水輕㠶任逺風鐘聲<lb/>
野寺逈草色故城空送别髙臺上徘徊共惆悵懸知白<lb/>
日斜定是猶相望<lb/>
　　　屏風上各賦一物得携琴客<lb/>
不是向空林應當就磐石白雲知隠處芳草迷行迹如<lb/>
<pb n="KR4h0015_WYG_001-2a"/>
何祗役心見爾携琴客<lb/>
　　　寄劉方平<lb/>
坐憶山中人窮棲事南畆煙霞相親外墟落今何有潘<lb/>
郎作賦年陶令辭官後逹生貴自適良願固無負田取<lb/>
潁水流樹入陽城口歳暮憂思盈離居不堪久<lb/>
　　　曽東遊以詩寄之<lb/>
出郭誰言多廻車始知逺寂然層城暮更念前山轉緫<lb/>
轡越成臯浮舟背梁苑朝朝勞延首徃徃若在眼落日<lb/>
<pb n="KR4h0015_WYG_001-2b"/>
孤雲還邉愁迷楚關如何椒花發復對遊子顔古寺杉<lb/>
松裏連檣洲渚間煙生海西岸雲見吳南山驚風掃蘆<lb/>
荻翻浪連天白正是揚㠶時偏逢江上客由來論佳句<lb/>
况乃惬所適嵳峩天姥峯翠色春更碧氣棲湖上雨月<lb/>
净剡中夕釣艇或相逢江蘺又堪摘迢迢始寧野蕪沒<lb/>
謝公宅朱槿摧列墉蒼苔徧幽石顧予任踈懶期爾振<lb/>
羽翮滄洲未可行湏售金門䇿<lb/>
　　　崔十四宅各賦一物得簷栁<lb/>
<pb n="KR4h0015_WYG_001-3a"/>
官渡老風煙潯陽媚雲日漢將營前見胡笳曲中出復<lb/>
在此簷端重隂仲長室<lb/>
　　　送段明府<lb/>
遥夜此何其霜空殘杳靄方嗟異鄉别蹔是同公㑹海<lb/>
林秋更踈野水寒猶大離人轉吳岫旅鴈從燕塞日夕<lb/>
望前期勞心白雲外<lb/>
　　　酬楊侍御寺中見招<lb/>
貧居依栁市閒歩在蓮宫髙閤宜春雨長廊好嘯風誠<lb/>
<pb n="KR4h0015_WYG_001-3b"/>
如雙樹下豈比一丘中<lb/>
　　　見諸姬學玉臺體<lb/>
艶唱召燕姬清絃侍盧女由來道姓秦誰不知家楚傳<lb/>
杯見目成結帶明心許寜辭玉輦迎自堪金屋貯朝朝<lb/>
作行雲襄王迷處所<lb/>
　　　題裴二十一新園<lb/>
東郭訪先生西郊尋隠路久為江南客自有雲陽樹已<lb/>
得閒園心不知公府步開門白日晩倚杖青山暮果熟<lb/>
<pb n="KR4h0015_WYG_001-4a"/>
任霜封籬踈從水度窮年常牽綴徃事皆淪悞唯見耦<lb/>
耕人朝朝自來去<lb/>
　　　寄髙雲<lb/>
南徐風日好悵望毗陵道毗陵有故人一見恨無因獨<lb/>
戀青山久唯令白髪新每嫌持手板時見著頭巾煙景<lb/>
臨寒食農桑接仲春家貧仍嗜酒生事今何有芳草遍<lb/>
江南勞心憶携手<lb/>
　　　送張南史<hi>效何記室體</hi>
<pb n="KR4h0015_WYG_001-4b"/>
馬卿工詞賦位下年將暮謝客愛雲山家貧身不閒風<lb/>
波杳未極幾處逢相識富貴人皆變誰能念貧賤岸有<lb/>
經霜草林有故年枝俱應待春色獨使客心悲<lb/>
　　　送薛判官之越<lb/>
時難自多務識小亦求賢道路無辭逺雲山併在前樟<lb/>
亭待潮處已是越人煙<lb/>
　　　賦得簷燕<lb/>
拂水競何忙傍簷如有意翻風去每逺帶雨歸偏駛今<lb/>
<pb n="KR4h0015_WYG_001-5a"/>
君裁杏梁更欲年年去<lb/>
　　　送魏中丞還河北<lb/>
寧知貴公子本是魯諸生上國風塵舊中司印綬榮辛<lb/>
勤戎旅事雪下䕶羌營<lb/>
　　　又賦得越山三韻<lb/>
西陵猶隔水北岸已春山獨鳥連天去孤雲伴客還祗<lb/>
應結茅宇出入石林間<lb/>
　　　送竇叔向<lb/>
<pb n="KR4h0015_WYG_001-5b"/>
楚客怨逢秋閒吟興非一棄官守貧病作賦推文律樵<lb/>
徑未沾霜茅簷初負日今看泛月去偶見乗潮出卜地<lb/>
㑹為鄰還依仲長室<lb/>
　　　題髙雲客舍<lb/>
孤興日自深浮雲非所仰窻中西城峻樹外東川廣晏<lb/>
起簮葛巾閒吟倚藜杖阮公道在醉莊子生常養五柳<lb/>
轉扶踈千峰恣來徃清秋香秔穫白露寒菜長吳國滯<lb/>
風煙平陵延夢想時人趨纓弁髙鳥違羅網世事徒亂<lb/>
<pb n="KR4h0015_WYG_001-6a"/>
紛吾心方浩蕩唯將山與水處處諧真賞<lb/>
　　　之京留别劉方平<lb/>
客子慕儔侣含悽整晨装邀歡日不足况乃前期長離<lb/>
袂惜嘉月逺還勞折芳遲迴越二陵迴首但蒼茫喬木<lb/>
清宿雨故關愁夕陽人言長安樂其奈緬相望<lb/>
　　　出塞<lb/>
吹角出塞門前瞻即胡地三軍盡回首皆洒望鄉淚轉<lb/>
念關山長行看風景異由來征戍客負得輕生義<lb/>
<pb n="KR4h0015_WYG_001-6b"/>
　　　酬裴十四<hi>得宴字</hi>
淮海各聨翩三年方一見素心終不易𤣥髪何湏變舊<lb/>
國想平陵春山滿陽羡鄰鷄莫遽唱共惜良夜宴<lb/>
　　　送鄭二貟外<lb/>
置酒竟長宵送君登逺道羈心看旅鴈晩泊依秋草秋<lb/>
草尚芊芊離憂亦𣺌然元戎辟才彦行子犯風煙風煙<lb/>
積惆悵淮海殊飄蕩明日是重陽登髙逺相望<lb/>
　二皇甫集巻一<lb/>
</p>
<p>
</p>
  </div>
<div>
<head>二皇甫集巻二</head> <lb/>
    <p>
<pb n="KR4h0015_WYG_002-1a"/>
欽定四庫全書<lb/>
　二皇甫集巻二<lb/>
　　　　　　　　　　　　唐　皇甫冉　撰<lb/>
　　七言古詩<lb/>
　　　雜言湖山歌送許鳴謙<hi>并序</hi>
　　　　夫子隠者也耕於湖山之田孤雲無心飛鳥無<lb/>
　　　　迹伯仲邕友家人怡怡貞白之風旁行於澆俗<lb/>
　　　　矣始惠然而去又翻然而歸春田雪餘具物繁<lb/>
<pb n="KR4h0015_WYG_002-1b"/>
　　　　殖結我幽夢湖山間一舉酒而歌之以送逺<lb/>
湖中之山兮波上青桂䬃䬃兮雨冥冥君歸兮春早滿<lb/>
山兮碧草晨舂暮汲兮心何求澗户巖扉兮身自老東<lb/>
嶺西峯兮同白雲鷄鳴犬吠兮時相聞幽芳媚景兮當<lb/>
嘉月踐石捫蘿兮恣超忽空山寂寂兮潁陽人旦夕孤<lb/>
雲兮隨一身<lb/>
　　　雜言迎神詞二首<hi>并序</hi>
　　　　吳楚之俗與巴渝同風日見歌舞祀者問其<lb/>
<pb n="KR4h0015_WYG_002-2a"/>
　　　　故荅曰及夏不雨慮將無年復云家有行人<lb/>
　　　　不歸憑是景福夫此二者皆我所懷寄地種<lb/>
　　　　苖將成枯草弟為臺官羇旅京師秉筆為迎<lb/>
　　　　神送神詞以應其聲亦寄所懷也<lb/>
　　　迎神<lb/>
啓庭户列芳鮮目眇眇心綿綿因風託雨降瓊筵紛下<lb/>
拜屢加籩人心望嵗祈豐年<lb/>
　　　送神<lb/>
<pb n="KR4h0015_WYG_002-2b"/>
露沾衣月隠壁氣凄凄人寂寂風迴雨度虚瑶席来無<lb/>
聲去無跡神心降和神逺客<lb/>
　　　江草歌送盧判官<lb/>
江臯兮春早江上兮芳草雜蘼蕪兮杜蘅作叢秀兮復<lb/>
羅生被遥隰兮經長坂雨中深兮煙中淺目眇眇兮増<lb/>
愁歩遲遲兮堪搴澧之浦兮湘之濵思夫君兮送美人<lb/>
吳洲曲兮楚鄉路逺孤城兮依獨戍新月能分裛露時<lb/>
夕陽照見連天處問君行邁終何之淹泊沿洄風日遲<lb/>
<pb n="KR4h0015_WYG_002-3a"/>
處處汀洲有芳草王孫詎肯念歸期<lb/>
　　　雜言月洲歌送趙冽還襄陽<lb/>
漢之廣矣中有洲洲如月兮水環流流活活兮湍與瀬草<lb/>
青青兮春更秋苦竹林香楓樹樵子罛師幾家住萬山飛<lb/>
雨一川来巴客歸船傍洲去歸人不可遲芳杜滿洲時<lb/>
無限風煙皆自悲莫辭貧賤隔心期家住洲頭定近逺<lb/>
朝泛輕橈暮當返不能隨爾卧芳洲自念天機一何淺<lb/>
　　　灃水送鄭豐鄠縣讀書<lb/>
<pb n="KR4h0015_WYG_002-3b"/>
麥秋中夏涼風起送君西郊及灃水孤煙逺樹動離心<lb/>
隔岸江流若千里早年江海謝浮名此路雲山愜爾情<lb/>
上古全經皆在口秦人如見濟南生<lb/>
　　　登山歌<lb/>
青山前青山後登髙望兩處兩處今何有煙景滿川原<lb/>
離人堪白首<lb/>
　　　雜言無錫惠山寺流泉歌<lb/>
寺有泉兮泉在山鏘金鳴玉兮長潺潺作潭鏡兮澄寺<lb/>
<pb n="KR4h0015_WYG_002-4a"/>
内泛巖花兮到人間土膏脉動知春早隈隩隂深長苔<lb/>
草處處縈迴石磴喧朝朝盥潄山僧老僧自老松自新<lb/>
流活活無冬春任䟽鑿兮任汲引若有意兮山中人偏<lb/>
依佛界通仙境明㓕玲瓏媚林嶺宛如太室臨九潭詎<lb/>
減天台望三井我來結綬未經秋已厭㣲官憶舊遊且<lb/>
復遲迴猶未去此心祇為靈泉留<lb/>
　　　送包佶賦得天津橋<lb/>
洛陽嵗暮作征客<hi>闕</hi>　　　　　　相望依然一水間相<lb/>
<pb n="KR4h0015_WYG_002-4b"/>
思已如千里隔晴煙霽景滿天津鳯閣龍樓映水濵<lb/>
豈無朝夕軒車度其奈相逢非所親鞏樹甘陵愁逺<lb/>
道他鄉一望人堪老君報還期在早春橋邊日日看<lb/>
芳草<lb/>
　　　廬山歌送至𢎞法師兼呈薛江州<lb/>
釋子去兮訪名山禪舟容與兮住仍前猿啾啾兮怨月<lb/>
江𣺌𣺌兮多煙東林西林兮入何處上方下方兮通石<lb/>
路連湘接楚饒桂花事乆年深無杏樹使君愛人兼愛<lb/>
<pb n="KR4h0015_WYG_002-5a"/>
山時引雙旌萬木間政成人野皆不擾遂令法侣性安<lb/>
閒<lb/>
　　　送陸潜夫往茅山賦得華陽洞離騷體<lb/>
㳺仙洞兮訪真官奠瑶席兮禮石壇忽髣髴兮雲擾杳<lb/>
隂深兮夏寒欲迴頭兮揮手便辭家兮可否有婚姻兮<lb/>
嬰纒綿歸來兮已久<lb/>
　　　酬權器<lb/>
南望江南滿山雪此情惆悵將誰說徒隨羣吏不曽閒<lb/>
<pb n="KR4h0015_WYG_002-5b"/>
頋與諸生為久别聞君静坐轉耽書種樹葺茅還舊居<lb/>
終日白雲應自足明年芳草又何如人生有懷若不展<lb/>
出入公門猶未免迴舟朝夕待春風先報華陽洞深淺<lb/>
　<lb/>
　<lb/>
　<lb/>
　<lb/>
　二皇甫集巻二<lb/>
</p>
<p>
</p>
  </div>
<div>
<head>二皇甫集巻三</head> <lb/>
    <p>
<pb n="KR4h0015_WYG_003-1a"/>
欽定四庫全書<lb/>
　二皇甫集巻三<lb/>
　　　　　　　　　　　　唐　皇甫冉　撰<lb/>
　　五言律詩<lb/>
　　　潤州南郭留别<lb/>
縈迴楓葉岸留滯木蘭橈吳岫新經雨江天正落潮故<lb/>
人勞見愛行客自無聊君問前程事孤雲入剡遥<lb/>
　　　祭張公洞二首<lb/>
<pb n="KR4h0015_WYG_003-1b"/>
堯心知稼穡精意遶山川風雨神斯應笙鏞詔命傳沐<lb/>
蘭秪掃地酌桂佇靈仙拂霧陳金䇿焚香拜玉筵<lb/>
雲開小有洞日出大羅天三鳥隨王母雙童翊子先何<lb/>
時種桃核幾度看桑田倐忽煙霞散空巖騎吏旋<lb/>
　　　巫山峽<lb/>
巫峽見巴東迢迢出半空雲藏神女舘雨到楚王宫朝<lb/>
暮泉聲落寒暄樹色同清猿不可聽偏在九秋中<lb/>
　　　長安路<hi>一作韓栩詩</hi>
<pb n="KR4h0015_WYG_003-2a"/>
長安九城路戚里五侯家結束趨平樂聨翩抵狹斜髙<lb/>
樓臨逺水複道出繁花唯見相如宅蓬門度歳華<lb/>
　　　送朱逸人<lb/>
時人多不見出入五湖間寄酒全吾道移家愛逺山便<lb/>
看秋草暮欲共白雲還雖在風塵裏陶潜身自閒<lb/>
　　　西陵寄靈一上人朱放<hi>又見曽集題作西陵寄二公尾句字不同</hi>
西陵遇風處自古是通津終日空江上雲山若待人汀<lb/>
洲寒事早魚鳥興情新迴望山隂路心中有所親<lb/>
<pb n="KR4h0015_WYG_003-2b"/>
　　　赴無錫寄别靈一净虛二上人雲門所居<hi>又見郎集</hi>
　　　<hi>題少數字</hi>
髙僧本姓竺開士<hi>一作寺</hi>舊名林一入春山裏千峰不可<lb/>
尋新年芳草遍終日白雲深欲徇㣲官去懸知訝此心<lb/>
　　　獨孤中丞筵陪餞韋使君赴昇州<lb/>
中司龍節貴上客虎符新地控吳襟帶才髙漢縉紳泛<lb/>
舟應度臘入境便行春處處歌來暮長江建業人<lb/>
　　　送王緒剡中<lb/>
<pb n="KR4h0015_WYG_003-3a"/>
不見闗山去何時到剡中已聞成竹木更道長兒童籬<lb/>
落雲常聚村墟水自通朝朝憶𤣥度非是對清風<lb/>
　　　酬李郎中侍御秋夜登福州城樓見寄<lb/>
辛勤萬里道蕭索九秋殘月照閩中夜天疑海上寒王<lb/>
程無地逺主意在人安遥寄登樓作空知行路難<lb/>
　　　同李司直諸公暑夜南餘館<lb/>
何處多明月津亭暑夜深煙霞不可望雲樹更沉沉好<lb/>
是吳中隠仍為洛下吟官㣲朝復夕牽強亦何心<lb/>
<pb n="KR4h0015_WYG_003-3b"/>
　　　贈普門上人<lb/>
支公身欲老長在沃州多慧力堪傳教禪功久伏魔山<lb/>
雲隨坐夏江草伴頭陀借問迴心後賢愚去幾何<lb/>
　　　與諸公同登無錫北樓<hi>又見郎集</hi>
秋興因危堞歸心過逺山風霜征鴈早江海旅人閒驛<lb/>
樹寒仍密漁舟晩自還仲宣何所賦祗歎在荆蠻<hi>末三字一</hi>
<hi>作滯柴關</hi>
　　　同李蘇州傷美人<lb/>
<pb n="KR4h0015_WYG_003-4a"/>
玉珮石榴裙當年嫁使君專房猶見寵傾國衆皆聞歌<lb/>
舞嘗無對幽明忽此分陽臺千萬里何處作朝雲<lb/>
　　　題魏仲光淮山所居<lb/>
人羣不相見乃在白雲間問我將何適羡君今獨閒朝<lb/>
朝汲淮水暮暮上龜山幸已安貧定惟從鬢髪斑<lb/>
　　　送鄭判官赴徐州<lb/>
從軍北隴頭師在古徐州氣勁三河卒功多萬里侯元<lb/>
戎閫外令才子幄中籌莫聽關山曲還生出塞愁<lb/>
<pb n="KR4h0015_WYG_003-4b"/>
　　　送頋萇徃新安<lb/>
由來山水客復道向新安半是乗潮便全非行路難晨<lb/>
装林月在野飯浦沙寒嚴子千年後何人釣舊灘<lb/>
　　　送權三兄弟<lb/>
淮海風濤起江關憂思長同悲鵲遶樹獨作鴈隨陽山<lb/>
晩雲和雪汀寒月照霜由來濯纓處漁父愛滄浪<lb/>
　　　落第後東逰留别<lb/>
學成方自得何事學干求果以浮名誤深貽逹士羞九<lb/>
<pb n="KR4h0015_WYG_003-5a"/>
江連漲海萬里任虚舟歳晩同懷客相思波上鷗<lb/>
　　　寄劉八山中<lb/>
東臯若近逺苦雨隔還期閏歳風霜晩山田収穫遲茅<lb/>
簷燕去後樵路菊黄時平子遊都久知君坐見嗤<lb/>
　　　九日寄鄭豊<lb/>
重陽秋已晩千里信仍稀何處登髙望知君正憶歸還<lb/>
當採時菊定未授寒衣欲識離居恨郊園正掩扉<lb/>
　　　劉方平西齋對雪<lb/>
<pb n="KR4h0015_WYG_003-5b"/>
對酒閒齋晩開軒臘雪時花輕疑絮絡色净潤簾帷委<lb/>
樹寒枝弱縈空去鴈遲自然堪訪戴無復四愁詩<lb/>
　　　福先寺尋湛然寺主不見<lb/>
寂然空佇立徃徃報踈鐘髙舘誰留客東南二室峯川<lb/>
原通霽色野邑變春容惆悵層城暮猶言歸路逢<lb/>
　　　秋夜寄所思<lb/>
寂寞坐遥夜清風何處來天髙散騎省月冷建章臺鄰<lb/>
笛哀聲急城砧朔氣催芙蓉已委絶誰復可為媒<lb/>
<pb n="KR4h0015_WYG_003-6a"/>
　　　賦得郢路悲猿<lb/>
悲猿何處發郢路第三聲逺客知秋暮空山益夜清啾<lb/>
啾深衆木噭噭入孤城坐覺盈心耳翛然適楚情<lb/>
　　　清明日青龍寺上方賦得多字<lb/>
上方偏可適季月况堪過逺近水聲至東西山色多夕<lb/>
陽留徑草新葉變庭柯已度清明節春秋如客何<lb/>
　　　與張諲宿劉八城東莊<lb/>
人閒當歳暮田野尚逢迎萊子多嘉慶陶公得此生寒<lb/>
<pb n="KR4h0015_WYG_003-6b"/>
蕪連古渡雲樹近嚴城鷄黍無辭薄貧交但貴情<lb/>
　　　問上人疾<lb/>
醫王猶有疾妙理競難窮餌藥應隨病觀身轉悟空地<lb/>
閒花欲雨窻冷竹生風幾日東林去門人待逺公<lb/>
　　　送竇叔向入京<lb/>
氷結楊柳津從呉去入秦徒云還上國誰為作中人驛<lb/>
樹同霜霰漁舟伴苦辛相如求一謁詞賦逺隨身<lb/>
　　　登石城戍望海寄諸暨嚴少府<lb/>
<pb n="KR4h0015_WYG_003-7a"/>
平明登古戍徙倚待寒潮江海方回合雲林自寂寥詎<lb/>
能知逺近徒見蕩煙霄即此滄洲路嗟君久折腰<lb/>
　　　同樊潤州秋日登城樓<lb/>
露冕臨平楚寒城帶早霜時同借河内人是卧淮陽積<lb/>
水澄天塹連山入帝鄉因髙欲見下非是愛秋光<lb/>
　　　送蔣評事往福州<lb/>
江上春常早閩中客去稀登山怨迢遞臨水惜芳菲煙<lb/>
樹何時盡風㠶幾日歸還看復命處盛府有光輝<lb/>
<pb n="KR4h0015_WYG_003-7b"/>
　　　賦得荆溪夜湍送蔣逸人歸義興山<lb/>
驚湍流不極夜度識雲岑長帶溪沙淺時因山雨深方<lb/>
同七里路更遂五湖心掲厲朝將夕潺湲古至今花源<lb/>
君若許雖逺亦相尋<lb/>
　　　送孔黨赴舉<lb/>
入貢列諸生詩書業早成家承孔聖後身有魯儒名楚<lb/>
水通滎浦秦山擁漢京愛君方弱冠為賦少年行<lb/>
　　　齊郎中筵賦得的的㠶向浦留别<lb/>
<pb n="KR4h0015_WYG_003-8a"/>
一㠶何處去正在望中㣲浦迥摇空色汀迴見落暉無<lb/>
争髙鳥度能送逺人歸偏似南浮客悠揚無所依<lb/>
　　　送陸鴻漸栖霞寺採茶<lb/>
採茶非採菉逺逺上層岈布葉春風暖盈筐白日斜舊<lb/>
知山寺路時宿野人家借問王孫草何時泛椀花<lb/>
　　　泊丹陽與諸人同舟至馬林溪遇雨<lb/>
雲林不可望溪水更悠悠共載人皆客離家春到秋逺<lb/>
山方對枕細雨莫迴舟來往南徐路多為芳草留<lb/>
<pb n="KR4h0015_WYG_003-8b"/>
　　　送李使君赴撫州<lb/>
逺送臨川守還同康樂侯歳時徒改易今古接風流五<lb/>
馬嘶長道雙旌向本州鄉心寄西北應此郡城樓<lb/>
　　　同樊潤州逰東山<lb/>
北固多陳迹東山復盛遊鐃聲發大道草色引行騶此<lb/>
地何時有長江自古流頻隨公府歩南客寄徐州<lb/>
　　　送安律師<lb/>
出家童子歳愛此雪山人長路經千里孤雲伴一身水<lb/>
<pb n="KR4h0015_WYG_003-9a"/>
中應見月草上豈傷春永日空林下心將何物親<lb/>
　　　温湯即事<lb/>
天仗星辰轉霜冬景氣和樹含温液潤山入繚垣多丞<lb/>
相金錢賜平陽玉輦過魯儒求一謁無路獨如何<lb/>
　　　送薛秀才<lb/>
雖是尋山客還同慢世人讀書惟務静無褐不憂貧野<lb/>
色春冬樹鷄聲逺近鄰郄公即吾友合與爾相親<lb/>
　　　酬李司兵直夜見寄<lb/>
<pb n="KR4h0015_WYG_003-9b"/>
江城聞皷角旅宿復何如寒月此宵半春風舊歳餘徒<lb/>
云資薄禄未必勝閒居見欲扁舟去誰能畏簡書<lb/>
　　　送唐别駕赴郢州<lb/>
莫歎辭家逺方看佐郡榮長林通楚塞髙嶺見秦城雪<lb/>
向嶢關下人從郢路迎翩翩駿馬去自是少年行<lb/>
　　　送李使君赴邵州<lb/>
出送東方騎行安南楚人城池春足雨風俗夜迎神郢<lb/>
路逢歸客湘川問去津争看使君度皂盖雪中新<lb/>
<pb n="KR4h0015_WYG_003-10a"/>
　　　故齊王贈承天皇帝挽歌<lb/>
禮盛追宗日人知友悌恩舊居從代邸新隴入文園鴻<lb/>
寶仙書祕龍旂帝服尊蒼蒼松裏月萬古此髙原<lb/>
　　　贈恭順皇后挽歌<lb/>
徂謝年方久哀榮事獨稀雖殊百兩迓同是九泉歸詔<lb/>
使歸金䇿神人送玉衣空山竟不徙寧肯學湘妃<lb/>
　　　寄鄭二侍御歸新鄭無礙寺所居<lb/>
何事休官早歸來作鄭人雲山隨伴侣伏臘見鄉親南<lb/>
<pb n="KR4h0015_WYG_003-10b"/>
畆無三徑東林寄一身誰當便静者莫使甑生塵<lb/>
　　　送盧山人歸林慮山<lb/>
無論行逺近歸向舊煙林寥落人家少青𡨕鳥道深白<lb/>
雲長滿目芳草自知心山色連東海相思何處尋<lb/>
　　　送榮别駕赴華州<lb/>
直到羣峯下應無累日程髙車入郡舍流水出關城草<lb/>
色田家迥槐隂府吏迎還將海沂詠藉甚漢公卿<lb/>
　　　送常大夫加散騎常侍赴朔方<lb/>
<pb n="KR4h0015_WYG_003-11a"/>
故壘煙霞後新軍河塞間金貂寵漢將玉節度蕭關澶<lb/>
漫沙中雪依稀漢口山人知竇車騎計日勒銘還<lb/>
　　　送柳八貟外赴江西<lb/>
岐路窮無極長江九𣲖分行人隨旅鴈楚樹入湘雲久<lb/>
在征南役何殊薊北勳離心不可問歳暮雪紛紛<lb/>
　　　又送陸潜夫茅山尋友<lb/>
登山自補屐訪友不齎糧坐嘯青楓晩行吟白日長人<lb/>
煙隔水見草氣入林香誰作招尋侣清齋宿紫陽<lb/>
<pb n="KR4h0015_WYG_003-11b"/>
　　　送盧郎中使君赴京<lb/>
三年期上國萬里自東溟曲盖遵長道油幢憩短亭楚<lb/>
雲山隠隠淮雨草青青康樂多新興題詩紀所經<lb/>
　　　送鄭員外入茅山居<lb/>
但見全家去寜知幾日還白雲迎谷口流水出人間冠<lb/>
冕情遺世神仙事滿山其中應有物豈貴一身閒<lb/>
　　　送志彌師徃淮南<lb/>
已能持律藏復去禮禪亭長老偏摩頂時流尚誦經獨<lb/>
<pb n="KR4h0015_WYG_003-12a"/>
行寒野曠旅宿逺山青眷属空相望鴻飛已杳𡨕<lb/>
　　　謝韋大夫柳栽<lb/>
本在胡笳曲今從漢將營濃隂方待庇弱植豈無情比<lb/>
雪花應吐藏烏葉未成五株蒙遠賜應使號先生<lb/>
　　　寄劉方平大谷田家<lb/>
故山聞獨往樵路憶相從氷結泉聲絶霜清野翠濃籬<lb/>
邉潁陽道竹外少姨峰日夕田家務寒煙隔幾重<lb/>
　　　雨雪<lb/>
<pb n="KR4h0015_WYG_003-12b"/>
風沙悲久戍雨雪更勞師絶漠無人境將軍苦戰時山<lb/>
川迷向背氛霧失旌旗徒念天涯隔中人芳草期<lb/>
　　　送劉兵曹還隴山居<lb/>
離堂徒讌語行子但悲辛雖是還家客終為隴上人先<lb/>
秋雪已滿近夏草初新唯有聞羌笛梅花曲裏春<lb/>
　　　同裴少府安居寺對雨<lb/>
共結尋真㑹還當退食初鑪煙雲氣合林葉雨聲餘溽<lb/>
暑銷珍簟浮凉入綺䟽歸心從念逺懷此復何如<lb/>
<pb n="KR4h0015_WYG_003-13a"/>
　　　送元晟歸潜山所居<lb/>
深山秋事早歸去復何如裛露収新稼迎寒葺舊廬題<lb/>
詩即招隠作賦是閒居别後空相憶嵇康懶寄書<lb/>
　　　送康判官往新安賦得江路西南永<lb/>
不向新安去那知江路長猿聲近廬霍水色勝瀟湘驛<lb/>
樹収殘雨漁家帶夕陽何須愁旅泊使者有輝光<lb/>
　　　宿洞靈觀<lb/>
孤煙靈洞逺積雪滿山寒松栢凌髙殿莓苔封石壇客<lb/>
<pb n="KR4h0015_WYG_003-13b"/>
來清夜久仙去白雲殘明日開金籙焚香更沐蘭<lb/>
　　　酬盧十一過宿<lb/>
乞還方未遂日夕望雲林况復逢春草何勞問此心閒<lb/>
門公務散枉䇿故情深遥夜他鄉酒同君梁甫吟<lb/>
　　　奉和對雪<lb/>
春雪偏當夜暄風却變寒庭深不復掃城曉更宜看命<lb/>
酒閒今酌披裘晩未冠連營鼓角動忽似戰桑乾<lb/>
　　　送蕭獻士<lb/>
<pb n="KR4h0015_WYG_003-14a"/>
惆悵煙郊晩依然此送君長河隔旅夢浮客伴孤雲淇<lb/>
上春山直黎陽大道分西陵儻一弔應有士衡文<lb/>
　　　賣藥人處得南陽朱山人書<lb/>
賣藥何為者逃名市井居唯通逺山信因致逸人書已<lb/>
報還丹効全將世事踈秋風溪景裏蕭散寄樵漁<lb/>
　　　送裴員外往江南<lb/>
公務江南逺留歡幙下榮楓林縁楚澤水驛到湓城岸<lb/>
草知春晩沙禽好夜驚風㠶幾泊處處處暮潮清<lb/>
<pb n="KR4h0015_WYG_003-14b"/>
　　　奉和王相公早春登徐州城<lb/>
落日憑危堞春風似故郷川流通楚塞山色遶徐方壁<lb/>
壘依寒草旌旗動夕陽無戎資上䇿南畆起耕桑<lb/>
　　　奉和對山僧<hi>又見曽集</hi>
吏散重門掩僧來閉閤閒逺心馳北闕春興寄東山草<lb/>
長風光裏鸎喧静黙間芳辰不可住惆悵暮禽還<lb/>
　　　奉和待勤照上人不至<lb/>
東洛居賢相南方待本師旌麾儼欲動杯錫杳仍遲積<lb/>
<pb n="KR4h0015_WYG_003-15a"/>
雪迷何處驚風泊幾時大臣能䕶法况有故山期<lb/>
　　　奉和漢祖廟下之作<lb/>
古廟風煙積春城車騎過方修漢祖祀更使沛童歌寢<lb/>
帳巢禽出香煙水霧和神心降福處應在故鄉多<lb/>
　　　和朝郎中揚子翫雪寄山隂嚴維<lb/>
凝隂晦長箔積雪滿通川征客寒猶去愁人晝更眠謝<lb/>
家興詠日漢將出師年聞有招尋興隨君訪戴船<lb/>
　　　歸渡洛水<lb/>
<pb n="KR4h0015_WYG_003-15b"/>
暝色赴春愁歸人南渡頭渚煙空翠合灘月碎光流澧<lb/>
浦饒芳草滄浪有釣舟誰知訪歌客此意正悠悠<lb/>
　　　送田濟揚州赴選<lb/>
家貧不自給求禄為荒年調補無髙位卑棲屈此賢江<lb/>
山欲霜雪吳楚接風煙相去誠非遠離心亦渺然<lb/>
　　　酬崔侍御期籍道士不至兼寄<lb/>
一心求妙道幾嵗候真師丹竈今何在白雲無定期崑<lb/>
崙景致絶汗漫往還遲君但焚香待人間到有時<lb/>
<pb n="KR4h0015_WYG_003-16a"/>
　　　送韋山人歸鍾山所居<hi>又見郎集</hi>
逸人歸路逺弟子出山迎服藥顔雖駐耽書癖未成柴<lb/>
扉度歳月藜杖見公卿更作儒林傳還應有姓名<lb/>
　　　徐州送丘侍御之越<lb/>
時鳥催春色離人惜歳華逺山隨擁傳芳草引還家北<lb/>
固潮當濶西陵路稍斜縱令寒食過猶有鏡中花<lb/>
　　　送延陵陳法師赴上元<lb/>
延陵初罷講建業去隨縁翻譯推多學壇場最少年浣<lb/>
<pb n="KR4h0015_WYG_003-16b"/>
衣逢野水乞食向人煙遍禮南朝寺焚香古像前<lb/>
　　　賦得海邉樹<lb/>
厯厯縁荒岸㝠㝠入逺天每同沙草發長共水雲聨摇<lb/>
落潮風早離披海雨偏故傷遊子意多在客舟前<lb/>
　　　題昭上人房<lb/>
沃州傳教後百衲老空林慮盡朝昏磬禪隨坐卧心鶴<lb/>
飛湖草逈門閉野雲深地與天台接中峯早晩尋<lb/>
　　　媫妤怨<lb/>
<pb n="KR4h0015_WYG_003-17a"/>
由來詠團扇今已值秋風事逐時皆往恩無日再中早<lb/>
鴻聞上苑寒露下深宫顔色年年謝相如賦豈工<lb/>
　　　送客<lb/>
旗鼔軍威重關山客路賖待封甘度隴迴首不思家城<lb/>
下春山路營中瀚海沙河源雖萬里音信寄來查<lb/>
　　　秋夜宿嚴維宅<lb/>
昔聞𤣥度宅門向㑹稽峰君住東湖下清風繼舊蹤秋<lb/>
深臨水月夜半隔山鐘世故多離别良宵詎可逢<lb/>
<pb n="KR4h0015_WYG_003-17b"/>
　　　送普門上人<hi>又見曽集</hi>
花宫難久别道者憶千燈殘雪入林路深山歸寺僧日<lb/>
光依嫩草泉響滴春氷何用求方便看心是一乗<lb/>
　　　送䕫州班使君<lb/>
晩日照樓前三軍拜峽邊白雲隨浪散青壁與城連萬<lb/>
嶺岷峨雪千家橘柚川還如赴河内天上去經年<lb/>
　　　酬袁補闕中天寺見寄<lb/>
東林初結社已有晩鐘聲窻户背流水房廊半架城逺<lb/>
<pb n="KR4h0015_WYG_003-18a"/>
山重疊見芳草淺深生每與君携手多煩長老迎<lb/>
　　　和謝舍人雪後寓直<lb/>
禁省夜沉沉春風雪滿林滄洲歸客夢青𤨏侍臣心揮<lb/>
翰宣鳴玉承恩在賜金建章寒漏起更助掖垣深<lb/>
　　　西陵寄靈一上人朱放<lb/>
西陵遇風處自古是通津終日空江上雲山若待人汀<lb/>
洲寒事早魚鳥興情新迴望山隂路吾心有所親<lb/>
　　　歸陽羨兼送劉八長卿<lb/>
<pb n="KR4h0015_WYG_003-18b"/>
湖上孤㠶别江南謫宦歸前程愁更逺臨水淚沾衣雲<lb/>
夢春山徧瀟湘過客稀武陵招我隠歳晩閉柴扉<lb/>
　　　尋戴處士<lb/>
車馬長安道誰知大隠心蠻僧留古鏡蜀客寄新琴晒<lb/>
藥竹齋暖搗茶松院深思君一相訪殘雪似山隂<lb/>
　　　早發中嚴寺别契上人<lb/>
蒼蒼松桂隂殘月半西岑素壁寒燈暗紅爐夜火深厨<lb/>
開山䑕散鍾盡嶺猿吟行役方如此逢師懶話心<lb/>
<pb n="KR4h0015_WYG_003-19a"/>
　　　酬鄭髙郵秋夜見寄<lb/>
摇落空林夜河陽興已生欲辭公府歩知結逺山情髙<lb/>
栁風難定寒泉月助明袁安方卧雪尺素及柴荆<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻三<lb/>
</p>
<p>
</p>
  </div>
<div>
<head>二皇甫集巻四</head> <lb/>
    <p>
<pb n="KR4h0015_WYG_004-1a"/>
欽定四庫全書<lb/>
　二皇甫集巻四<lb/>
　　　　　　　　　　　　唐　皇甫冉　撰<lb/>
　　五言排律<lb/>
　　　酬張二仲彛<lb/>
吳洲見芳草楚客動歸心屈宋郷山古荆衡煙雨深艱<lb/>
難十載别羇旅四愁侵澧月通沅水湘雲入桂林已看<lb/>
生白髪當為乏黄金江海時相見唯聞梁甫吟<lb/>
<pb n="KR4h0015_WYG_004-1b"/>
　　　答張諲劉方平兼呈賀蘭廣<lb/>
野性難馴狎荒郊自閉門心閒同海鳥日夕戀山村屢<lb/>
枉瓊瑶贈如今道術存逺峯時振䇿春雨耐香源復有<lb/>
故人在寜聞簷鵲喧青青草色緑終是待王孫<lb/>
　　　酬包評事璧畫山水見寄<lb/>
逹官知所傲本意在雲泉濡翰生新興羣峰忽眼前黛<lb/>
中分逺近筆下起風煙岩翠深樵路湖光出釣船寒侵<lb/>
赤城頂日照武陵川若覽名山誌仍聞招隠篇遂令江<lb/>
<pb n="KR4h0015_WYG_004-2a"/>
海客惆悵憶閒田<lb/>
　　　贈鄭山人<lb/>
白首滄洲客陶然得此生龎公採藥去萊氏與妻行乍<lb/>
見還州里全非隠姓名挂㠶臨海嶠貰酒秣陵城伐木<lb/>
吴山曉持竿越水清家人恣貧賤物外任衰榮忽爾辭<lb/>
林壑髙歌至上京避喧心已慣念逺夣頻成石路寒花<lb/>
發江田臘雪明𤣥纁儻有命何以遂躬耕<lb/>
　　　河南鄭少尹城南亭送鄭判官還河東<lb/>
<pb n="KR4h0015_WYG_004-2b"/>
使臣懷餞席亞尹有前溪客是仙舟裏途從御苑西泉<lb/>
聲喧暗竹草色引長堤故綘青山在新田緑樹齊天秋<lb/>
聞别鵠關曉待鳴雞應歎沉冥者年年津路迷<lb/>
　　　登𤣥元廟<lb/>
古廟川原逈重門禁籞連海童紛翠盖羽客事瓊筵御<lb/>
路分踈柳離宫出苑田興新無向背望久辨山川物外<lb/>
將遺老區中誓絶縁函關若逺近紫氣獨依然<lb/>
　　　冬夜集賦得寒漏<lb/>
<pb n="KR4h0015_WYG_004-3a"/>
清冬洛陽客寒漏建章䑓出禁因風徹縈窻共月來偏<lb/>
將殘瀨雜乍與遠鴻哀遥夜重城警流年滴水催荒齋<lb/>
堪坐聽况有故人杯<lb/>
　　　寄江東李判官<lb/>
遠懷不可道歴稔勌離憂洛下聞新鴈江南想暮秋澄<lb/>
清佐八使綱紀案諸侯地識吳平久才當晉用求時賢<lb/>
幾殂謝摛藻繼風流更有西陵作還成北固遊歸程限<lb/>
尺牘王事在扁舟山色臨湖盡猿聲入夣愁<lb/>
<pb n="KR4h0015_WYG_004-3b"/>
　　　送從弟豫貶遠州<lb/>
何事成遷客思歸不見郷遊吳經萬里弔屈過三湘水<lb/>
與荆巫接山通鄢郢長名嗟黄綬繫身是白眉良獨結<lb/>
南枝恨應思北鴈行憂來沽楚酒𤣥鬢莫凝霜<lb/>
　　　太常魏博士遠出賊庭江外相逢因叙其事<lb/>
烽火驚戎塞豺狼犯帝畿川原無稼穡日月翳光輝里<lb/>
社枌榆毁宫城騎吏非羣生被慘毒雜虜耀輕肥多士<lb/>
從芳餌唯君識禍機心同合浦葉命寄首陽薇耻作纎<lb/>
<pb n="KR4h0015_WYG_004-4a"/>
鱗喣方隨髙鳥飛山經商嶺出水泛漢池歸離别霜凝<lb/>
鬢逢迎淚迸衣京華長路絶江海故人稀秉節身常苦<lb/>
求仁志不違祇應窮野外耕種且相依<lb/>
　　　上禮部楊侍郎<lb/>
郢匠掄材日轅輪必盡呈敢言當一幹徒欲𨽻諸生未<lb/>
學漸鄒魯深仁録弟兄餘波知可挹弱植更求榮績媿<lb/>
他年敗功期此日成方因舊桃李猶冀載飛鳴道淺猶<lb/>
懷分時移但自驚關門驚暮節林壑廢春耕十里嵩峯<lb/>
<pb n="KR4h0015_WYG_004-4b"/>
近千秋潁水清煙花迷戍谷墟落接陽城渺黙思鄉夣<lb/>
遲迴知己情勞歌終此曲還是苦辛行<lb/>
　　　宿嚴維宅送包七<lb/>
江湖同避地分守自依依盡室今為客經秋空念歸嵗<lb/>
儲無别墅寒服羡鄰機草色村橋晩蟬聲江樹稀夜凉<lb/>
冝共醉時難惜相違何事隨陽侣汀洲忽背飛<lb/>
　　　送李萬州赴饒州覲省<hi>得西字</hi>
前程觀拜慶舊館惜招攜荀氏風流日胡家清白齊川<lb/>
<pb n="KR4h0015_WYG_004-5a"/>
迴吳岫失塞濶楚雲低舉目觀魚鳥驚心怯皷鼙人稀<lb/>
漁浦外灘少定山西無限青青草王孫去不迷<lb/>
　　　送鄒判官赴河南<lb/>
看君發原隰四牡去皇皇始罷滄江吏還隨粉署郎海<lb/>
沂軍未息河畔嵗仍荒征稅人全少榛蕪虜近亡所行<lb/>
知宋逺相隔嘆淮長早晩裁書寄銀鈎佇八行<lb/>
　　　送歸中丞使新羅<lb/>
詔使殊方逺朝儀舊典行浮天無盡處望日計前程暫<lb/>
<pb n="KR4h0015_WYG_004-5b"/>
喜孤山出長愁積水平野風飄疊皷海雨濕危旌異俗<lb/>
知文教通儒有令名還將大戴禮方外授諸生<lb/>
　　　劉侍御朝命許停官歸侍<lb/>
孟孫唯問孝萊子復辭官幸遂温凊願其甘稼穡難採<lb/>
芝供上藥拾槿奉晨餐棟裏雲藏雨山中暑帶寒非時<lb/>
因有筍閒地盡生蘭賜告承優詔長筵永日歡<lb/>
　　　夜集張諲所居<hi>得飄字</hi>
江南成久客門館日蕭條唯有圗書在多傷鬢髪凋諸<lb/>
<pb n="KR4h0015_WYG_004-6a"/>
生陪講誦稚子給漁樵虚室寒燈静空堦落葉飄滄洲<lb/>
自有趣誰道隠湏招<lb/>
　　　奉和獨孤中丞逰法華寺<lb/>
謝君臨郡府越國舊山川訪道三千界當仁五百年岩<lb/>
空騶馭響樹宻斾旌連閤影凌空壁松聲助亂泉開門<lb/>
得初地伏檻接諸天向背春光滿樓臺古制全羣峰争<lb/>
彩翠百谷㑹風煙香像隨僧久祥烏報客先清心乗暇<lb/>
日稽首慕良縁法證無生偈詩成大雅篇蒼生望已久<lb/>
<pb n="KR4h0015_WYG_004-6b"/>
迴駕獨依然<lb/>
　　　閒居作<lb/>
多病辭官罷閒居作賦成圗書唯藥籙飲食止藜羮學<lb/>
謝淹中術詩無鄴下名不堪趨建禮詎是厭承明已輟<lb/>
金門歩方從石路行逺山期道士髙柳覔先生性懶尤<lb/>
因疾家貧自少營種苗雖向短榖價幸全輕篇詠投康<lb/>
樂壺觴就歩兵何日肯相訪開户一逢迎<lb/>
　　　送處州裴使君赴京<lb/>
<pb n="KR4h0015_WYG_004-7a"/>
使君朝北闕車騎發東方别喜天書召寜憂地脉長山<lb/>
行朝復夕水宿露為霜秋草連秦塞孤㠶落漢陽新銜<lb/>
趨建禮舊位識文昌唯有東歸客應隨南鴈翔<lb/>
　　　和袁郎中破賊後經剡中山水<lb/>
武庫分帷幄儒衣事皷鼙兵連越徼外㓂盡海門西節<lb/>
比全踈勒功當雪㑹稽旌旗迴剡嶺士馬濯靈溪受律<lb/>
梅初發班師草未齊行㸔佩金印豈得訪丹梯<lb/>
　　　送魏六侍御葬<lb/>
<pb n="KR4h0015_WYG_004-7b"/>
哭葬寒郊外行將何所從盛曹徒列栢新墓已栽松海<lb/>
月同千古江雲覆幾重舊書曽諫獵遺草議登封疇昔<lb/>
輕三事常期老一峰門臨商嶺道窻引洛城鐘應積泉<lb/>
中恨無因世上逢招尋偏見厚踈慢亦相容張范危通<lb/>
夣求羊永絶踪誰知長卿疾歌賦不還卭<lb/>
　　　送王相公赴幽州<hi>一作韓栩詩</hi>
黄閤開帷幄丹墀拜冕旒位髙湯左相權總漢諸侯不<lb/>
改周南化仍分趙北憂雙旌過易水千騎入幽州塞草<lb/>
<pb n="KR4h0015_WYG_004-8a"/>
連天暮邉風動地秋無因陪逺道結束佩吳鈎<lb/>
　　　東郊迎春<lb/>
曉見蒼龍駕東郊春已迎綵雲天仗合𤣥象太階平佳<lb/>
氣山川秀和風政令行勾陳霜騎肅御道雨師清律向<lb/>
韶陽變人隨草木榮遥觀上林樹今日遇遷鶯<lb/>
　　　華清宫<lb/>
驪岫接新豐岧嶤駕翠空鑿山開秘殿隠霧閉仙宫綘<lb/>
闕猶栖鳯雕梁尚帶虹温泉曾浴日華館舊迎風肅穆<lb/>
<pb n="KR4h0015_WYG_004-8b"/>
瞻雲輦沉深閉綺櫳東郊倚望處瑞氣靄濛濛<lb/>
　　　和鄭少尹祭中岳寺北訪蕭居士越上方<lb/>
肅事祠靈境尋真到隠居夤縁幽谷逺蕭散白雲餘晩<lb/>
節持僧律他年著道書海邉曽狎鳥濠上正觀魚寂静<lb/>
求無相淳和覩太初一峰綿嵗月萬姓任盈虗籬隔溪<lb/>
鐘度空臨澗木踈謝公懷舊壑迴駕復何如<lb/>
　　　適荆州途次南陽贈何明府<lb/>
千里獨逰日有懷誰與同言過細陽令一遇朗陵公清<lb/>
<pb n="KR4h0015_WYG_004-9a"/>
節邁多士斯文傳古風閭閻知俗變原野識年豐吾道<lb/>
方在此前程殊未窮江天經峴北客思滿巴東夣渚夕<lb/>
愁逺山丘晴望通應嗟出處異流蕩楚雲中<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻四<lb/>
</p>
<p>
</p>
  </div>
<div>
<head>二皇甫集巻五</head> <lb/>
    <p>
<pb n="KR4h0015_WYG_005-1a"/>
欽定四庫全書<lb/>
　二皇甫集巻五<lb/>
　　　　　　　　　　　　唐　皇甫冉　撰<lb/>
　　七言律詩<lb/>
　　　三月三日義興李明府後亭泛舟<lb/>
江南煙景復如何聞道新亭更可過處處萟蘭春浦緑<lb/>
萋萋藉草逺山多壺觴湏就陶彭澤時俗猶傳晉永和<lb/>
更使輕橈徐轉去㣲風落日水増波<lb/>
<pb n="KR4h0015_WYG_005-1b"/>
　　　送李録事赴饒州<lb/>
北人南去雪紛紛鴈呌汀沙不可聞積水長天隨逺客<lb/>
荒城極浦足寒雲山從建業千峰斷江至潯陽九𣲖分<lb/>
借問督郵纔弱冠府中年少不如君<lb/>
　　　秋夜有懷髙十五兼呈空和尚<lb/>
晩節聞君趨道深結茅栽樹近東林大師幾度曽摩頂<lb/>
髙士何年遂發心北渚三更聞過鴈西城萬里動寒砧<lb/>
不見支公與𤣥度相思擁膝坐長吟<lb/>
<pb n="KR4h0015_WYG_005-2a"/>
　　　𤣥元觀送李深李風還奉先華隂<lb/>
此去那知道路遥寒原紫府上迢迢莫持别酒傾瓊液<lb/>
乍唱離歌和鳯簫逺水東流浮落景繚垣西轉失行鑣<lb/>
華山秦塞長相憶無使音塵頓寂寥<lb/>
　　　送錢塘路少府赴制舉<lb/>
公車待詔赴長安客裏新正阻舊歡遲日未能銷野雪<lb/>
晴花偏自犯江寒東溟道路通秦塞北闕威儀識漢官<lb/>
共許郄詵工射䇿恩榮請向一枝看<lb/>
<pb n="KR4h0015_WYG_005-2b"/>
　　　酬張二倉曹揚子所居見寄兼呈韓郎中<lb/>
孤雲獨鶴自悠悠别後經年尚泊舟漁父置詞相借問<lb/>
郎官能賦許依投折芳逺寄三春草乗興閒看萬里流<lb/>
莫怪杜門頻乞假不堪扶病拜龍樓<lb/>
　　　使往壽州淮路寄劉長卿<lb/>
榛草荒凉村落空驅馳卒歳亦何功蒹葭曙色蒼蒼逺<lb/>
蟋蟀秋聲處處同鄉路遥知淮浦外故人多在楚雲東<lb/>
日夕煙霜那可道壽陽西去水無窮<lb/>
<pb n="KR4h0015_WYG_005-3a"/>
　　　同温丹徒登萬歳樓<lb/>
髙樓獨立<hi>一作上</hi>思依依極浦遥山合翠㣲江客不堪頻<lb/>
北顧塞鴻何事復南飛丹陽古渡寒煙積𤓰歩空州逺<lb/>
樹稀聞道王師猶轉戰誰能談笑觧重圍<lb/>
　　　宿淮隂南樓酬常伯能<lb/>
淮隂日落上南樓喬木荒城古渡頭浦外野風初入户<lb/>
窗中海月早知秋滄波一望知千里畫角三聲起百憂<lb/>
佇<hi>一作獨</hi>立分宵絶<hi>一作逺</hi>来客煩君歩履忽相求<lb/>
<pb n="KR4h0015_WYG_005-3b"/>
　　　酬李補闕<lb/>
十年歸客但心傷三徑無人已自荒夕宿靈臺伴煙月<lb/>
晨趨建禮逐衣裳偶因麋鹿隨豐草謬荷鴛鸞借末行<lb/>
縱有諌書猶未獻春風拂地日空長<lb/>
　　　送崔使君赴壽州<hi>一見劉長卿集</hi>
列郡專城分國憂彤䄡皂盖古諸侯仲華遇主年猶少<lb/>
公瑾論兵位已酬草色青青宜建隼蟬聲處處雜鳴騶<lb/>
千里相思如可見淮南木落早驚秋<lb/>
<pb n="KR4h0015_WYG_005-4a"/>
　　　館陶李丞舊居<lb/>
盛名天下挹餘芳棄置終身不拜郎詞藻世傳平子賦<lb/>
園林人比鄭公郷門前墜葉浮秋水籬外寒臯帶夕陽<lb/>
日月青松成古木秪應来者為心傷<lb/>
　　　送袁郎中破賊北歸<lb/>
優詔親賢時獨稀中途紫綬換征衣黄香省闥登朝去<lb/>
楊僕樓船振旅歸萬里長聞隨戰角十年不得偃郊扉<lb/>
<hi>闕</hi>　　　　　　但将詞賦奉恩輝<lb/>
<pb n="KR4h0015_WYG_005-4b"/>
　　　寄韋司直<hi>郎士元亦有此詩未詳誰作</hi>
聞君感歎二毛初舊友相邀萬里餘烽戍有時驚暫定<lb/>
甲兵何處可安居客来吳地星霜久家在平陵音信踈<lb/>
昨夜春風還入户登山臨水復何如<lb/>
　　　彭祖井<lb/>
上公旌節在徐方舊井莓苔近寢堂訪古應知彭祖宅<lb/>
得仙何必葛洪鄉清虚不共春池競盥潄偏宜夏日長<lb/>
聞道延年如玉液欲將調鼎獻明光<lb/>
<pb n="KR4h0015_WYG_005-5a"/>
　　　秋日東郊作<lb/>
閒看秋水心無事卧對寒林<hi>一作松</hi>手自栽廬岳髙僧留<lb/>
偈别茅山道士寄書來燕知社日辭巢去菊為重陽冐<lb/>
雨開淺薄將何稱獻納臨岐終日自遲迴<lb/>
　　　送張道士歸茅山謁李尊師<lb/>
向山獨有一人行近洞應逢雙鶴迎常以素書傳子弟<lb/>
還因白石號先生無窮杏樹行時種幾許芝田向月耕<lb/>
師事少君年嵗久欲隨旌節徃層城<lb/>
<pb n="KR4h0015_WYG_005-5b"/>
　　　送孔巢父赴河南軍<lb/>
江城相送阻煙波况復新秋一鴈過聞道全師征北虜<lb/>
更言諸將㑹南河邉心杳杳郷人絶塞草青青戰馬多<lb/>
共許陳琳工奏記知君名宦未蹉跎<lb/>
　　　招隠寺送閻判官還江州<lb/>
離别那逢秋氣悲東林更作上方期共知客路浮雲外<lb/>
暫愛僧房墜葉時長江九派人歸少寒嶺千重鴈度遲<lb/>
借問潯陽在何處每看潮落一相思<lb/>
<pb n="KR4h0015_WYG_005-6a"/>
　　　李二侍御丹陽東去新亭<lb/>
姑蘇東望海陵間幾度裁書信未還長在府中持白簡<lb/>
豈知天畔有青山人歸極浦寒流廣鴈下平蕪秋野閒<lb/>
舊日新亭更携手他郷風景亦相關<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_005-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻五<lb/>
</p>
<p>
</p>
  </div>
<div>
<head>二皇甫集巻六</head> <lb/>
    <p>
<pb n="KR4h0015_WYG_006-1a"/>
欽定四庫全書<lb/>
　二皇甫集巻六<lb/>
　　　　　　　　　　　　唐　皇甫冉　撰<lb/>
　　五言絶句<lb/>
　　　同諸公有懷<lb/>
舊國迷江樹他郷近海門移家南渡久童稚觧方言<lb/>
　　　題畫帳二首<lb/>
　　　　山水<lb/>
<pb n="KR4h0015_WYG_006-1b"/>
桂水饒楓杉荆南足煙雨猶凝黛色中復是雒陽岨<lb/>
　　　　逺帆<lb/>
朝見巴山客暮見巴山客雲㠶倘蹔停中路陽臺夕<lb/>
　　　渡汝水向太和山<lb/>
落日事褰渉西南投一峰誠知秋水淺但怯無人踪<lb/>
　　　秋怨<lb/>
長信多秋氣昭陽借月華那堪閉永巷聞道選良家<lb/>
　　　山中五詠<lb/>
<pb n="KR4h0015_WYG_006-2a"/>
　　　　門栁<lb/>
接影武昌城分行漢南道何事閉門外空對青山老<lb/>
　　　逺山<lb/>
少室盡西峰鳴臯隠南靣柴門縱復關終日窻中見<lb/>
　　　南澗<lb/>
上路各乗軒髙朋盡鳴玉寜知澗下人自愛輕波渌<lb/>
　　　春草<lb/>
草徧潁陽山花開武陵水春色既已同人心亦相似<lb/>
<pb n="KR4h0015_WYG_006-2b"/>
　　　　山館<lb/>
山館長寂寂閒雲朝夕來空庭復何有落日照青苔<lb/>
　　　同張侍御詠興寜寺經藏院海石榴<lb/>
嫩葉生初茂殘花少更鮮結根龍藏側故欲抗青蓮<lb/>
　　　送王司直<lb/>
西塞雲山遠東風道路長人心勝潮水相送過潯陽<lb/>
　　婕妤怨<lb/>
花枝出建章鳯管發朝陽借問承恩者雙蛾幾許長<lb/>
<pb n="KR4h0015_WYG_006-3a"/>
　　　酬李判官度棃嶺見寄<lb/>
隴首怨西征嶺南鴈北顧行人與流水共向閩中去<lb/>
　　　題盧十所居<lb/>
春風來幾日先入辟疆園身外無餘事閒吟晝閉門<lb/>
　　　山半横雲<lb/>
湘水風日滿楚山朝夕空連峰雖已見猶念長雲中<lb/>
　　　病中對石竹花<lb/>
散㸃空堦下閒凝細雨中那能久相伴嗟爾殢秋風<lb/>
<pb n="KR4h0015_WYG_006-3b"/>
　　　送王翁信還剡中舊居<lb/>
海岸耕殘雪溪沙釣夕陽家中何所有春草漸看長<lb/>
　　　送陸邃潜夫<hi>并序</hi>
　　　　頃者江淮征鎮屢有掄材之舉子不列焉有<lb/>
　　　　司之過予方耕山釣湖避人如逃㓂徒欲羅<lb/>
　　　髙鴻捕深魚窮年竭日其可得也今齒髪向<lb/>
　　　暮執勞無力衆雛嗷嗷開口待哺如有知者<lb/>
　　　　子其行乎無為自苦一絶賦之<lb/>
<pb n="KR4h0015_WYG_006-4a"/>
髙山逈欲登逺水深難渡杳杳復漫漫行人别家去<lb/>
　　　楊氏林亭探得古槎<lb/>
千年古貎多八月秋濤晩偶被主人留那知來近遠<lb/>
　　　和王給事禁省棃花詠<lb/>
巧觧逢人笑還能亂蝶飛春時風入户幾片落朝衣<lb/>
　　　送陸鴻漸赴越<hi>并序</hi>
　　　　君自數百里訪予羇病牽力迎門握手心喜<lb/>
　　　　冝渉旬日始至焉究孔釋之名理窮歌詩之<lb/>
<pb n="KR4h0015_WYG_006-4b"/>
　　　　麗則逺墅孤島通舟必行漁梁釣磯隨意而<lb/>
　　　　往餘興未盡告云遐征夫越地稱山水之郷<lb/>
　　　　轅門當節鉞之重進可以自薦求試退可以<lb/>
　　　　閒居保和吾子所行盖不在此尚書郎鮑侯<lb/>
　　　　知子愛子者將推食解衣以拯其極講徳㳺<lb/>
　　　　藝以凌其深豈徒嘗鏡水之魚宿耶溪之月<lb/>
　　　　而已吾是以無間勸其晨装同賦送逺客一<lb/>
　　　　絶<lb/>
<pb n="KR4h0015_WYG_006-5a"/>
行隨新樹深夣隔重江遠迢遞風日間滄茫洲渚晩<lb/>
　　　臺頭寺願上人院古松下有小松栽毫未新生<lb/>
　　　與纎草不辨重其有凌雲干霄之志與趙八員<lb/>
　　　外裴十補闕同賦之<lb/>
細草亦全髙秋毫乍堪比及至干霄日何人復居此<lb/>
　　　漁子溝寄趙員外裴補闕<lb/>
欲逐淮潮上暫停漁子溝相望知不見終是屢迴頭<lb/>
　　　同李三月夜作<lb/>
<pb n="KR4h0015_WYG_006-5b"/>
霜風驚度鴈月露皎踈林處處砧聲發星河秋夜深<lb/>
　　　初出沅江夜入湖<lb/>
放溜出江口迴瞻松栝深不知舟中月更引湖間心<lb/>
　　　送裴陟歸常州<lb/>
夜雨湏停棹秋風暗入衣見君常北望何事却南歸<lb/>
　　　洪澤館壁見故禮部尚書題詩<lb/>
底事洪澤壁空留黄絹詞年年淮水上行客不勝悲<lb/>
　　　望南山雪懐山寺普上人<lb/>
<pb n="KR4h0015_WYG_006-6a"/>
夜夜夣蓮宫無由見逺公朝來出門望知在雪山中<lb/>
　　　贈寄權二客舍<lb/>
南橋春日暮楊柳帶清渠不得同携手空成意有餘<lb/>
　　　送李山人還<lb/>
從來無檢束只欲老煙霞鷄犬聲相應深山有幾家<lb/>
　　六言附<lb/>
　　　小江靈一上人<lb/>
江上年年春早津頭日日人行借問山隂逺近猶聞薄<lb/>
<pb n="KR4h0015_WYG_006-6b"/>
暮鐘聲<lb/>
　　　閒居<hi>又作王維詩</hi>
桃紅復含宿雨柳緑更帶春煙花落家童未掃鶯啼山<lb/>
客猶眠<lb/>
　　　送鄭二之茅山<lb/>
水流絶澗終日草長深山暮春犬吠鷄鳴幾處條桑種<lb/>
杏何人<lb/>
　　　問李二司直所居雲山<lb/>
<pb n="KR4h0015_WYG_006-7a"/>
門外水流何處天邉樹遶誰家山色東西多少朝朝幾<lb/>
度雲遮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_006-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻六<lb/>
</p>
<p>
</p>
  </div>
<div>
<head>二皇甫集巻七</head> <lb/>
    <p>
<pb n="KR4h0015_WYG_007-1a"/>
欽定四庫全書<lb/>
　二皇甫集巻七<lb/>
　　　　　　　　　　　　唐　皇甫冉　撰<lb/>
　　七言絶句<lb/>
　　　臨平道中贈同舟人<lb/>
逺山誰辨江南北長路空隨樹淺深流蕩飄颻此何極<lb/>
唯因行客共知心<lb/>
　　　舟中送李八<hi>得迴字</hi>
<pb n="KR4h0015_WYG_007-1b"/>
詞客金門未有媒遊吳適越任舟迴逺水迢迢分首去<lb/>
天邉山色待人来<lb/>
　　　少室韋錬師昇仙歌<lb/>
紅霞紫氣晝氲氲絳節青幢迎少君忽從林下昇天去<lb/>
空使時人禮白雲<lb/>
　　　送裴闡<hi>得歸字</hi>
道向毗陵豈是歸客中誰與換春衣今夜孤舟行近逺<lb/>
子荆零雨正霏霏<lb/>
<pb n="KR4h0015_WYG_007-2a"/>
　　　秋夜戱題劉方平壁<lb/>
鴻悲月白時將謝正可招尋惜遥夜翠帳蘭房曲且深<lb/>
寜知户外清霜下<lb/>
　　　重陽日酬李觀<lb/>
不見白衣來送酒但令黄菊自開花愁看日晩良辰過<lb/>
歩歩行尋陶令家<lb/>
　　　寄權器<lb/>
露濕青無時欲晩水流黄葉意無窮節近重陽念歸否<lb/>
<pb n="KR4h0015_WYG_007-2b"/>
眼前籬菊帶秋風<lb/>
　　　送陸澧郭鄖<lb/>
纔見吳洲百草春已聞燕鴈一聲新秋風何處催年急<lb/>
偏逐山行水宿人<lb/>
　　　寄振上人無礙寺所居<lb/>
戀親時見在人羣多在東南就白雲獨坐焚香誦經處<lb/>
深山古寺雪紛紛<lb/>
　　　酬張繼<hi>并序</hi>
<pb n="KR4h0015_WYG_007-3a"/>
　　　　懿孫余之舊好祗役武昌六言詩見懐今以<lb/>
　　　　七言裁答盖拙於事者繁而費也<lb/>
悵望南徐登北固迢遥西塞限東關落日臨川問音信<lb/>
寒潮惟帶夕陽還<lb/>
　　　又得雲字<lb/>
何事千年遇聖君坐令雙鬢老如雲南行更入深山淺<lb/>
岐路悠悠水自分<lb/>
　　　題蔣道士房<lb/>
<pb n="KR4h0015_WYG_007-3b"/>
軒窻縹緲起煙霞誦訣存思白日斜聞道崑崙有仙籍<lb/>
何時青鳥送丹砂<lb/>
　　　送雲陽少府<hi>得歸字</hi>
渭曲春光無逺近池陽谷口倍芳菲官舎村橋來幾日<lb/>
殘花寥落待君歸<lb/>
　　　曽山送别<lb/>
凄凄遊子若飄蓬明月清罇秪暫同南望千山如黛色<lb/>
愁君客路在其中<lb/>
<pb n="KR4h0015_WYG_007-4a"/>
　　　赴李少府莊失路<lb/>
君家南郭白雲連正待情人弄石泉月照煙花迷客路<lb/>
蒼蒼何處是伊川<lb/>
　　　送謝十二判官<lb/>
四牡驅馳千里餘越山稠疊海林踈不辭終日離家逺<lb/>
應為劉公一紙書<lb/>
　　　同李萬晩望南岳寺懐普門上人<lb/>
釋子身心無垢紛獨將衣鉢去人羣相思晩望松林寺<lb/>
<pb n="KR4h0015_WYG_007-4b"/>
唯有鐘聲出白雲<lb/>
　　　送魏十六還蘇州<lb/>
秋夜沉沉北<hi>一作此</hi>送君隂蟲切切不堪聞歸<hi>一作孤</hi>舟明<lb/>
月<hi>一作日</hi>毘陵道迴首姑蘇是白雲<lb/>
　　　浪淘沙二首<lb/>
蠻歌荳蔲北人愁松雨蒲風野艇秋浪起鵁鶄眠不得<lb/>
寒沙細細入江流<lb/>
灘頭細草接踈林惡浪罾船半欲沉宿鷺眠洲非舊浦<lb/>
<pb n="KR4h0015_WYG_007-5a"/>
去年沙觜是江心<lb/>
　　　夜發沅江寄李潁州劉侍郎時二公貶於此<lb/>
半夜回舟入楚鄉月明山水共蒼蒼孤猿更發秋風裏<lb/>
不是愁人亦斷腸<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_007-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻七<lb/>
</p>
<p>
</p>
  </div>
<div>
<head>二皇甫集巻八</head> <lb/>
    <p>
<pb n="KR4h0015_WYG_008-1a"/>
欽定四庫全書<lb/>
　二皇甫集巻八<lb/>
　　　　　　　　　　　　唐　皇甫曽　撰<lb/>
　　五言古詩<lb/>
　　　贈霈禪師<lb/>
南嶽滿湘源吾師經利渉身歸沃洲老名與支公接浄<lb/>
教傳荆吳道縁止漁獵觀空色不染對境心自愜室中<lb/>
人寂寞門外山稠疊天台積幽夣早晩當負笈<lb/>
<pb n="KR4h0015_WYG_008-1b"/>
　　五言律詩<lb/>
　　　奉陪韋中丞使君遊鶴林寺<lb/>
古寺傳燈久層城閉閣閒香花同法侣旌斾入深山寒<lb/>
磬空虛裏孤雲起㓕間謝公慞<hi>一作憶</hi>髙卧徒御欲忘<hi>一作</hi>
<hi>東</hi>還<lb/>
　　　奉送杜侍御還<lb/>
罷戰回龍節朝天識鳯池寒生五湖道春及萬年枝召<lb/>
化<hi>一作郡</hi>多遺愛胡清<hi>一作官</hi>已畏知懷恩偏感别墮淚向<lb/>
<pb n="KR4h0015_WYG_008-2a"/>
旌麾<lb/>
　　　酬鄭侍御秋夜見寄<lb/>
摇落空林夜河陽興已生未<hi>一作欲</hi>辭公府步知結逺山情<lb/>
髙柳風難定寒泉月助明袁公方卧雪尺素及柴荆<lb/>
　　　送普上人還陽羡<hi>一作皇甫冉</hi>
花宫難久别道者憶千燈殘雪入林路暮山歸寺僧日<lb/>
光依嫩草泉響滴春氷何用求方便看心是一乗<lb/>
　　　送李中丞歸本道<lb/>
<pb n="KR4h0015_WYG_008-2b"/>
上將宜分閫雙旌復去<hi>一作出</hi>秦關河三晉路賔從五原<lb/>
人碣石山通海滹沱雪度春<hi>一作孤戍雲連海平沙雪度春</hi>酬恩看玉<lb/>
劍何處有煙塵<lb/>
　　　和謝舍人雪夜寓直<lb/>
禁省夜沉沉春風雪滿林滄洲歸客夣青𤨏近臣心揮<lb/>
翰宣鳴玉承恩在錫金建章寒漏起更助掖垣深<lb/>
　　　傷陸處士<lb/>
從此無期見柴門對雪開二毛逢世難萬恨掩泉臺返<lb/>
<pb n="KR4h0015_WYG_008-3a"/>
照空堂夕孤城弔容迴漢家偏訪道猶畏鶴書來<lb/>
　　　烏程水樓留别<lb/>
悠悠千里去惜此一尊同客散髙樓上㠶飛細雨中川<lb/>
程隨逺水楚思望青楓共說前期易滄波處處通<lb/>
　　　西陵寄二公<hi>又見冉集題與尾句不同</hi>
西陵遇風處<hi>一作雨</hi>自古是通津終日空江上雲山若待<lb/>
人汀洲寒事早魚鳥興情新西望稽山路吾心有所親<lb/>
　　　題贈吳門邕上人<lb/>
<pb n="KR4h0015_WYG_008-3b"/>
春山唯<hi>一作臨</hi>一室獨坐草萋萋身寂心成道花閒<hi>一作開</hi>
鳥自啼細東松徑裏返景竹林西晩與門人别依依出<lb/>
虎谿<lb/>
　　　送著公歸越<lb/>
誰能愁此别到越㑹相逢長憶雲門寺門前千萬峯石<lb/>
床埋積雪山路倒枯松莫學白居士無人知去蹤<lb/>
　　　送陸鴻漸山人採茶迴<lb/>
千峯待逋客香茗復叢生採摘知深處烟霞羡獨行幽<lb/>
<pb n="KR4h0015_WYG_008-4a"/>
期山寸逺野飯石泉清寂寂然燈夜相思磬一聲<lb/>
　　　寄劉員外長卿<lb/>
南憶新安郡千山帶夕陽斷猿知夜久秋草助江長踈<lb/>
髪應成素青松獨耐霜愛才稱漢主題桂待回郷<lb/>
　　　寄張衆甫<lb/>
悲風還<hi>一作生</hi>舊浦雲嶺隔東田伏臘同雞黍柴門閉雪<lb/>
天孤村明夜火稚子候歸船静者心相憶離居畏度年<lb/>
　　　送元侍御充使湖南<lb/>
<pb n="KR4h0015_WYG_008-4b"/>
雲夣南行盡三湘萬里流山川重分首徒御亦悲秋白<lb/>
簡勞王事青猿助客愁離羣復多病嵗晩憶滄洲<lb/>
　　　晩至華隂<lb/>
臘盡促歸心行人及華隂雲霞仙掌出松栢古祠深野<lb/>
渡氷生岸寒川燒隔林温泉看漸近宫樹晩沉沉<lb/>
　　　送孔徴士<lb/>
谷口山<hi>一作雲</hi>多處君歸不可尋家貧清史在身老白雲<lb/>
深掃雪開松徑䟽泉過竹林余生負丘壑相送亦何心<lb/>
<pb n="KR4h0015_WYG_008-5a"/>
　　　秋興<lb/>
流螢與落葉秋晩共紛紛返照城中盡寒砧雨外聞離<lb/>
人見衰鬢獨鶴慕同羣生容在千里相思看碧雲<lb/>
　　　送歸中丞使新羅<lb/>
南憲銜恩去東夷泛海行天遥辭上國水盡到孤城已<lb/>
變炎凉氣仍愁浩淼程雲濤不可極來徃見雙旌<lb/>
　　　送少㣲上人東南遊<lb/>
石梁人不到獨徃更迢迢乞食山家少尋鐘野寺遥松<lb/>
<pb n="KR4h0015_WYG_008-5b"/>
門風自掃瀑布雪難消秋夜聞清梵餘音逐海潮<lb/>
　　　送韋判官赴閩中<lb/>
孤棹閩中客雙旌海上軍路人從北少嶺水向南分野<lb/>
鶴傷情别林猿忌夜聞漢家崇亞相知子遠邀勲<lb/>
　　　送人徃荆州<lb/>
草色隨騘馬悠悠同出秦水傳雲夣曉山接洞庭春㠶<lb/>
影連三峽猿聲近四鄰青門一分手難見杜陵人<lb/>
　　　寄净虛上人初至雲門<lb/>
<pb n="KR4h0015_WYG_008-6a"/>
寒蹤白雪裏法侣自提携竹徑通城下松門隔水西方<lb/>
同沃州去不似武陵迷髣髴心知處髙峯是㑹稽<lb/>
　　　尋劉處士<lb/>
幾年人不見林下掩柴關留客當清夜逢君話舊山隔<lb/>
城寒杵急帶月早鴻還南陌雖相近其如隠者閒<lb/>
　　　遇劉員外長卿别墅<lb/>
謝客開山後郊扉積水通江湖千里别衰老一樽同返<lb/>
照寒川滿平田暮雪空滄洲自有趣不復哭途窮<lb/>
<pb n="KR4h0015_WYG_008-6b"/>
　　五言排律<lb/>
　　　春和杜相公移入長興宅奉呈諸宰執<lb/>
欲向幽偏適還從絶地移秦官鼎食貴堯世土階卑㦸<lb/>
户槐隂滿書牕竹葉垂纔分午夜漏遥隔萬年枝北闕<lb/>
深恩在東林逺夣知日斜門掩映山逺樹參差論道齊<lb/>
鴛<hi>一作鸞</hi>翼題詩憶鳯池從公亦何幸長與珮聲隨<lb/>
　　　贈鑒上人<lb/>
律儀傳教誘僧臘老烟霄樹色依禪誦泉聲入寂寥寳<lb/>
<pb n="KR4h0015_WYG_008-7a"/>
龕經末刼畫壁見南朝深竹風開合寒潭月動摇息心<lb/>
歸静理愛道坐中宵更欲尋真去乗船泝海潮<lb/>
　　　送湯中丞和蕃<lb/>
繼好中司出天心外國知已傳堯雨露更說漢威儀隴<lb/>
上應回首河源復載馳孤峯問徒御空磧見旌麾春草<lb/>
鄉愁起邉城旅夣移莫嗟行地逺此去荅恩私<lb/>
　　　送和西蕃使<lb/>
白簡初分命黄金已在腰恩華通外國徒御發中朝雨<lb/>
<pb n="KR4h0015_WYG_008-7b"/>
雪從邉起旌旗上隴遥暮天沙漠漠空礫馬蕭蕭寒路<lb/>
隨河水關城見柳條和戎先罷戰知勝霍嫖姚<lb/>
　　　送王相公赴幽州<lb/>
台衮兼戎律勤憂秉化元鳯池東掖寵龍節北方尊長<lb/>
路山河轉前驅鼔角喧人安布時令地逺荅君恩暮日<lb/>
平沙淡秋風大斾翻漁陽在天末戀别信陵門<lb/>
　　　送徐大夫赴南海<lb/>
舊國當分閫天涯荅聖私大軍傳羽檄老將拜旌旗位<lb/>
<pb n="KR4h0015_WYG_008-8a"/>
重登壇後恩深挂印時何年諌獵賦今日飲泉詩海内<lb/>
求民瘼城隅見島夷由來黄覇去自有上台期<lb/>
　　七言律詩<lb/>
　　　早朝日寄所知<hi>一作皇甫冉</hi>
長安雪後見歸鴻紫禁朝天拜舞同曙色漸分雙闕下<lb/>
漏聲遥在百花中爐烟乍起開仙仗玉佩成行引上公<lb/>
共荷發生同雨露不應黄葉久從風<lb/>
　　　秋夕寄懷契上人<lb/>
<pb n="KR4h0015_WYG_008-8b"/>
已見槿花朝委露獨悲孤鶴在人羣真僧出世心無事<lb/>
静夜名香手自焚窻臨絶澗同流水客至孤峯掃白雲<lb/>
更想清晨誦經處獨看松上雪紛紛<lb/>
　　　張芬見訪郊居作<lb/>
林中雨散早涼生已有迎秋促織聲三徑荒蕪羞對客<lb/>
十年衰老愧稱兄愁心自惜江蘺晩<hi>一作短</hi>世事方㸔木<lb/>
槿榮君若罷官携手去尋山莫計白雲程<lb/>
　　　奉寄中書王舎人<lb/>
<pb n="KR4h0015_WYG_008-9a"/>
腰金載筆謁承明至道安禪得此生西掖幾年綸綍貴<lb/>
東山遥夜薜蘿情風傳漏刻星河曙月上梧桐雨露清<lb/>
聖主好文誰為薦閉門空賦子虗成<lb/>
　　五言絶句<lb/>
　　　洛中口號<lb/>
還鄉不見家年老眼多淚車馬上河橋城中好天氣<lb/>
　　　山下泉<lb/>
漾漾帶山光澄澄倒林影那知石上喧却憶山中静<lb/>
<pb n="KR4h0015_WYG_008-9b"/>
　　七言絶句<lb/>
　　　酬竇拾遺秋日見呈<hi>時此公自江隂令除諌官</hi>
孤城永巷時相見衰柳閒門日半斜欲送近臣朝魏闕<lb/>
獨憐殘菊在陶家<lb/>
　　　韋使君宅海榴詩<lb/>
淮陽卧理有清風臘月榴花帶雪紅閉閣寂寥常對此<lb/>
江湖心在數枝中<lb/>
　　　㟧嶺四望<lb/>
<pb n="KR4h0015_WYG_008-10a"/>
漢家仙仗在咸陽洛水東流出建章野老至今猶望幸<lb/>
離宫晩樹獨蒼蒼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0015_WYG_008-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　二皇甫集巻八<lb/>
</p>
<p>
</p>
  </div>
<div> <lb/>
    <p>
<pb n="KR4h0015_WYG_009-1a"/>
跋<lb/>
慎早聞詩於李文正先生曰唐人號能詩者無慮千家<lb/>
其有傳者百餘集而止其集可以諷詠興觀難以章什<lb/>
拈摘者自李杜外雖髙岑王孟固有憾然矣又曰選唐<lb/>
者凡幾人雖精駁相出入然而良金美玉人共珍拾未<lb/>
有隠焉者也慎周於是言則取唐集之存者披之其的<lb/>
然可傳者昔人蓋嘗表之矣棄餘雖富平漫實繁山林<lb/>
遐逺篇籍罕具者不必以未見為恨也河中劉閏之苦<lb/>
<pb n="KR4h0015_WYG_009-1b"/>
勤聲律於唐尤數數者近輯二皇甫集將鍥布之吾觀<lb/>
二子生實伯仲故調亦雅似時以方張景陽孟陽焉然<lb/>
二張集吾不見其全矣跡若是者吾見二陸焉評者舎<lb/>
陸而稱張知儗倫矣鳴呼二陸之集自昭明選外無留<lb/>
良者况又甚亞乎吾於是安得不重有於文正之言也<lb/>
正徳戊寅六月成都楊慎書<lb/>
</p>
<p>
</p>
  </div></body>
</text>\m</TEI>
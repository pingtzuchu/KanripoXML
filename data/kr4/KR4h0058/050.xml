<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十</head>
    <p>
<pb n="KR4h0058_WYG_050-1a"/>
欽定四庫全書<lb/>
　古文集成巻五十　　　　　宋　王霆震　編<lb/>
　　前庚集四<lb/>
　　　銘<lb/>
　　存誠齋銘<hi>并序</hi>　<hi>陳幾叟</hi>
余嘗問所以爲道之方於外舅楊先生曰大學之書聖學<lb/>
之門庭也是可讀而求之余退而學焉觀其修身齊家治<lb/>
國平天下之道其本在於誠吾意而已其説簡而盡其理<lb/>
<pb n="KR4h0058_WYG_050-1b"/>
直而周其用要而博雖不敢疑而未知其可行也已而質之<lb/>
先生先生曰是固然又辱教之曰中庸之書天道之淵源<lb/>
也是可讀而知之余又退而學焉至其論至誠不息其極<lb/>
至於不見而章不動而變無爲而成則作而嘆曰嗚呼盛<lb/>
哉誠若此天下國家其不足爲也已又從而考之則天之<lb/>
所以高明地之所以博厚山岳之所以峙江河之所以流<lb/>
莫不以此葢嘗收視反聽一塵之慮不萌於胷中表裏洞<lb/>
然機心自息既自以爲知之矣又以謂其致之也不凝則<lb/>
<pb n="KR4h0058_WYG_050-2a"/>
其居之也必不安其養之也不熟則其發之也必不粹斯<lb/>
道也其可須叟離哉以其不可離也而莫之違之故吾誠<lb/>
常存焉葢古聖賢未有釋此而能至者以余之不肖幸與<lb/>
知之而數年之間汨没於奔走曽未得少暇以休滌其心<lb/>
而坐進乎此此余之所以乆而不入於道也大觀元年先<lb/>
生官於餘杭夏四月余自親側復來因即縣宇之東舊屋<lb/>
數椽治爲講習之所揭其榜曰存誠齋葢有志乎力行<lb/>
其所知也自今而往凡吾飲食起居出處語黙之際必常見<lb/>
<pb n="KR4h0058_WYG_050-2b"/>
其所謂誠者了然於吾心然後出之庶幾日進於君子而<lb/>
不爲小人之歸也則命名之意可無愧矣既以自矢且<lb/>
爲之銘曰<lb/>
　天地之道　爲物不貳　君子養心　致一而已<lb/>
　喜怒哀樂　未發其幾　意必固我　絶之於微<lb/>
　正當此時　寂然不動　有物感之　全體即用<lb/>
　是之爲一　以一故誠　一日至焉　天下歸仁<lb/>
　我觀聖賢　異域殊世　惟是之存　若合符契<lb/>
<pb n="KR4h0058_WYG_050-3a"/>
　敬以為宅　忠恕其門　自我闢之　推而及人<lb/>
　唯我與物　初無二體　各私其私　則有彼己<lb/>
　私智磨盡　成性渾然　無物非我　其天守全<lb/>
　天理所在　如鏡如像　有來斯應　不與俱往<lb/>
　又如月影　散落萬川　定相不分　處處皆圓<lb/>
　相彼世儒　内外不一　不勝其私　機變横出<lb/>
　孰知至人　動莫非真　飲食起居　誠無不形<lb/>
　我作此齋　大可容膝　宴坐其間　虚而不迫<lb/>
<pb n="KR4h0058_WYG_050-3b"/>
　廻光内照　隱几無言　氣專神凝　息調而淵<lb/>
　表裏俱融　焉有所倚　或紛乎前　行以無事<lb/>
　古人逺矣　斯道莫傳　以名存誠　其庶㡬焉<lb/>
　　主一齋銘<hi>南軒</hi>
　　　　為范文叔作<lb/>
　人之心　一何危　紛百慮　走千岐　惟君子<lb/>
　克自持　正衣冠　攝威儀　澹以整　儼若思<lb/>
　主于一　復何之　事物來　審其㡬　應以專<lb/>
<pb n="KR4h0058_WYG_050-4a"/>
　匪可移　理在我　寧彼隨　積之乆　昭厥㣲<lb/>
　静不偏　動靡違　嗟勉哉　自邇卑　惟勿替<lb/>
　日在兹<lb/>
　　敬恕齋銘<hi>晦庵</hi>
　　　　為陳師中作<lb/>
　出門如賓　承事如祭　以是存之　敢有失墜<lb/>
　已所不欲　勿施於人　以是行之　與物皆春<lb/>
　胡世之人　恣已窮物　惟我所便　謂彼奚卹<lb/>
<pb n="KR4h0058_WYG_050-4b"/>
　孰能反是　斂焉厥功　于墻于羹　仲尼子弓<lb/>
　内順于家　外同于邦　無小無大　罔時怨恫<lb/>
　為仁之功　曰此其極　敬哉恕哉　永永無斁<lb/>
　　敬齋銘<hi>南軒</hi>
　　　　為劉氏作<lb/>
　天生斯人　良心則存　聖愚曷異　敬肆是分<lb/>
　事有萬變　統平心君　一頺其綱　泯焉絲棼<lb/>
　自昔先民　脩已以敬　克持其身　順保常性<lb/>
<pb n="KR4h0058_WYG_050-5a"/>
　敬匪有加　惟主乎是　履薄臨深　不昧厥理<lb/>
　事至理形　其應告響　而實卓然　不與俱往<lb/>
　動静不違　體用無忒　惟敬之功　恊乎天德<lb/>
　嗟爾君子　敬之敬之　用力之乆　其惟自知<lb/>
　勿憚其艱　而或怠遑　亦勿迫切　而以不常<lb/>
　毋忽事物　必精吾思　察其所發　以㑹于㣲<lb/>
　忿慾之萌　則杜其源　有過斯改　見善則遷<lb/>
　是則天命　不遏于躬　魚躍鳶飛　仁在其中<lb/>
<pb n="KR4h0058_WYG_050-5b"/>
　於焉有得　學則不窮　知至而至　知終而終<lb/>
　嗟爾君子　勉哉敬止　成已成物　匪曰二致<lb/>
　任重道逺　其端伊邇　毫釐有差　繆則千里<lb/>
　惟建安公　自力右義　我作銘詩　以諗同志<lb/>
　　敬齋銘<hi>誠齋</hi>
　維事維萬　維心維一　聽奕思鴻　維弍維忽<lb/>
　弍豈其忱　忽豈其欽　維動維言　其弗喪心<lb/>
　三堂孫子　學以為己　欲趾聖門　主一為址<lb/>
<pb n="KR4h0058_WYG_050-6a"/>
　謹獨凛然　履臨氷淵　及臻厥成　對越昊天<lb/>
　　恕齋銘<hi>東萊</hi>
　　　　為陳同父作<lb/>
　實理難精　實德難居　實責難受　實病難除<lb/>
　實知其難　於人則寛　惟實惟寛　惟恕之端<lb/>
　天地變化　草木繁廡　賾厥實然　可求其故<lb/>
　陳子作齋　侑坐有勒　匪尚其通　亦尚其塞<lb/>
　　中齋銘<hi>東萊</hi>
<pb n="KR4h0058_WYG_050-6b"/>
　　　　為陳同父作<lb/>
　泝流之舟　挽之猶遲　下坂之車　柅之猶馳<lb/>
　木火金水　燥濕不齊　有習有積　有居有移<lb/>
　亦既用力　蘄適厥宜　凢此數者　盖陰乗之<lb/>
　潛有所贅　黙有所虧　是過不及　察之甚㣲<lb/>
　凛乎其嚴　岌乎其危　匪曰設戒　理則如斯<lb/>
　不將不迎　不留不處　敬而無失　大中之矩<lb/>
　　所性齋銘<hi>山谷</hi>
<pb n="KR4h0058_WYG_050-7a"/>
　道行不加　窮處不病　此之謂性　由思入睿<lb/>
　由睿入覺　此之謂學　性則聖質　學則聖功<lb/>
　謂予不能　倒戈自攻　天下求師　四海取友<lb/>
　道立德尊　宗吾性有<lb/>
　　求放心齋銘<hi>晦庵</hi>
　　　　為程正思作<lb/>
　天地變化　其心孔仁　成之在我　則主于身<lb/>
　其主伊何　神明不測　發揮萬變　立此人極<lb/>
<pb n="KR4h0058_WYG_050-7b"/>
　晷刻放之　千里其奔　非誠曷有　非敬曷存<lb/>
　孰放孰求　孰亡孰有　詘伸其臂　反覆惟手<lb/>
　防㣲謹獨　兹守之常　切問近思　曰惟以相<lb/>
　　謹獨齋銘<hi>澹庵</hi>
　　　　為黄世永作<lb/>
　謹獨伊何　請條其目　安而行之　如顔之浴<lb/>
　利而行之　如顔之宿　勉而行之　如禇之燭<lb/>
　由勉至安　信道乃篤　猗歟哲人　盱江黄先<lb/>
<pb n="KR4h0058_WYG_050-8a"/>
　戒謹恐懼　闇不愧天　非利非勉　得之自然<lb/>
　作銘者誰廬陵胡銓<lb/>
　　學古齋銘<hi>晦庵</hi>
　　　　為周嗣恭作<lb/>
　相古先民　學以為己　今也不然　為人而已<lb/>
　為己之學　先誠其身　君臣之義　父子之仁<lb/>
　聚辨居行　無怠無忽　至足之餘　澤及萬物<lb/>
　為人之學　燁然春華　誦數是力　纂組是誇<lb/>
<pb n="KR4h0058_WYG_050-8b"/>
　結駟懐金　煌煌煒煒　世俗之榮　君子之鄙<lb/>
　維是二者　其端則㣲　眇綿弗察　胡越其歸<lb/>
　卓哉周侯　克承先志　日新此齋　以廸來裔<lb/>
　此齋何有　有圖有書　厥裔斯何　衣冠進趍<lb/>
　夜思晝行　咨詢謀度　絶今不為　惟古是學<lb/>
　先難後獲　匪亟匪徐　我其銘之　以警厥初<lb/>
　　務本齋銘為左揆作<hi>誠齋</hi>
　畯穡乎穫　梓穡乎斵　伊士所穡　何穡非學<lb/>
<pb n="KR4h0058_WYG_050-9a"/>
　學將奚先　何學非賢　自賢而聖　自聖而天<lb/>
　澮則有岸　甽則有畔　天人之道　畔岸河漢<lb/>
　河漢可涯　道可方思　其端惟四　乃六其藝<lb/>
　既三其綱　亦五其常　闖之彌幽　跂之彌悠<lb/>
　據其一原　萬善來求　人有怙恃　誰無孟季<lb/>
　執柯伐柯　乃睨而視　二典兩帝　參天兩地<lb/>
　曷躋登兹　不曰孝弟　有若肖尼　參乎攸嗤<lb/>
　本立道生　是以似之　瑟彼學子　遐不務此<lb/>
<pb n="KR4h0058_WYG_050-9b"/>
　聖其逺而　子其反而<lb/>
　　邵業齋銘<hi>撙齋</hi>
　　　　為夏德謙作<lb/>
孰狃匪安孰揉匪囏孰知夫安者囏之端孰囏弗遂孰<lb/>
安弗累孰知夫囏者安之地學譬則山㡬簣始完初未<lb/>
着工雖輟奚歎半焉而廢前功是喟况九仞高但虧<lb/>
一簣我始子期乃聖乃賢子今我聽乃䇿乃鞭維其聽<lb/>
之不石而䥴尚其竟之不䥴而傳<lb/>
<pb n="KR4h0058_WYG_050-10a"/>
　　時術齋銘<hi>山谷</hi>
禹初無功洪水滔國作十三載民降丘宅君子觀於蟻<lb/>
而知學之可積<lb/>
　　囦乎齋銘<hi>南軒</hi>
嗚呼囦乎性命之㣲言之實難孰探其源匪言之艱天<lb/>
高地下而人其心在躬者神統乎高深其端伊邇曷睨<lb/>
以視當落其華而究斯理嗚呼信其為囦乎也已<lb/>
　　至樂齋銘<hi>晦庵</hi>
<pb n="KR4h0058_WYG_050-10b"/>
　　　　為葉學古作<lb/>
　呻吟北窻　氣鬰不降　我讀我書　如病得甦<lb/>
　客問此書　中作何味　君乃嗜之　如此其至<lb/>
　趣為子語　無味乃然　是有味者　乃㾞乃羶<lb/>
　天下之樂　我不敢知　至歐陽子　乃敶斯詩<lb/>
　我思古人　實感我心　惟曰愔愔　式鈎且深<lb/>
　　虚舟齋銘<hi>南軒</hi>
　　　　為詹體仁作<lb/>
<pb n="KR4h0058_WYG_050-11a"/>
　心本虛　理則實　應事物　無轍迹　來不迎<lb/>
　去不留　彼萬變　我日休　行斯通　險可濟<lb/>
　孚豚魚　貫天地　曷臻兹　在克已去其室<lb/>
　斯虛矣<lb/>
　　師立齋銘<hi>水心</hi>
　　　　為魏華甫作<lb/>
　人之睎聖　資盖匪夷　亦或僅有　而患失時<lb/>
　我材甚良　我年孔當　捨彼雋轍　鮮為物降<lb/>
<pb n="KR4h0058_WYG_050-11b"/>
　命以義知　心非外假　至於不踰　夫孰禦者<lb/>
　雖則云然　有言于兹　是一非一　必也貫之<lb/>
　曽參之忠　端木之恕　浩乎兩間　何憂何懼<lb/>
　既見其易　復思其難　一簣苟止　無以為山<lb/>
　卓哉淵㣲　大矣文獻　式昭斯銘　亹亹不倦<lb/>
　<lb/>
　<lb/>
　古文集成巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十七</head>
    <p>
<pb n="KR4h0058_WYG_037-1a"/>
欽定四庫全書<lb/>
　古文集成巻三十七　　　宋　王霆震　編<lb/>
　　前戊集七<lb/>
　　　論<lb/>
　　論法上<hi>宛丘</hi>
　　　迂齋批<hi>反本之論亦頗參之以莊周之說</hi>
古之善為天下者不患法不立而患不能為法不患法<lb/>
不足而患法宻而不勝然則天下治亂不繫法之存亡<lb/>
<pb n="KR4h0058_WYG_037-1b"/>
歟夫亦推本而後知其至也夫法之所生不生於無事<lb/>
事起而不可理則法從而經之事日益多法日益用事<lb/>
日益新法日益工並起而相制則不勝者受其患故法<lb/>
不勝事則天下之亂紛然而起故治天下者非無法之<lb/>
為尚也為其無事之可貴也非法備之可削也為其事<lb/>
變之可慮也昔者三代之治不若堯舜商周之治不如<lb/>
夏后孔子曰後世有作者虞舜弗可及已又曰虞夏之<lb/>
道寡怨於民商周之道不勝其弊夫舜之禮比於夏后<lb/>
<pb n="KR4h0058_WYG_037-2a"/>
之時則畧矣商周之禮比於夏后之時則備矣夫四代<lb/>
之治否豈禮不具之罪哉制度日多淳粹日衰矣天下<lb/>
之勢譬如人之一身夫世之人有不畏寒暑不治藥石<lb/>
恣口之所食肆體之所安夫如是則問其年必壯者也<lb/>
深居奥處愛養備至藥石百物毒烈並進而灸艾鍼砭<lb/>
遍膚而無遺問其年則必老者也夫虞夏之道壯者也<lb/>
其不治可為也其不足可補也壯者疾易治也其成質<lb/>
未虧而可以有為也商周之道老者也其不治難為也<lb/>
<pb n="KR4h0058_WYG_037-2b"/>
以其嘗治之而不信故也其不足難補也以其嘗補之<lb/>
而不滿故也彼之疾方來而吾之術已窮彼之變未休<lb/>
而待之道已盡如是則死繼之矣嗟夫天下之所不願<lb/>
取辦於法也如此而世之君子因事制變而尤法不足<lb/>
豈不悲哉夫法度之弊起於徳不足而求勝其民而敗<lb/>
於啓民之邪心而多怨夏之繼舜也豈不知舜之為不<lb/>
可及也商周之繼夏也豈不知弊之將不勝也然而明<lb/>
見其弊而為之不已何也豈其世變日繁而徳有所不<lb/>
<pb n="KR4h0058_WYG_037-3a"/>
足故耶徳不足以還民之初熟視其亂而莫之禁則將<lb/>
以智加之故曰法起於徳不足而求勝其民夫上以智<lb/>
勝其下則下亦以智勝其上不絡馬首則毁銜竊馬終<lb/>
身而不知不立門牆則穿窬竊發終身而不為法之於<lb/>
民常制其一而開其一制之者易見而開之者難防上<lb/>
下以智相勝而姦邪詭偽不可勝究故天下之人始忘<lb/>
其歡欣戴君之心而有怨怒忌上之仇故曰敗於啟民<lb/>
之邪心而多怨嗚呼夏之後為商商之後為周三代之<lb/>
<pb n="KR4h0058_WYG_037-3b"/>
治未甚相變也其治亂之迹未易相逺也周亡而為秦<lb/>
天下大亂先王之治掃滅而無餘治世之迹卒不能復<lb/>
先王之絲毫而三代之俗遂以不見於後世何也夫法<lb/>
未極則俗之變未足夏商之法嘗若極矣然民未大厭<lb/>
也民有未厭之心則其淳氣美質猶有存者周之法詳<lb/>
矣不可以復加其俗之變已窮而民之姦心邪態靡不<lb/>
畢出其知備其質盡其惡甚其美殫故周之亡而不可<lb/>
復為矣此聖人之所以深悲之而曰周人未瀆神而爵<lb/>
<pb n="KR4h0058_WYG_037-4a"/>
賞刑罰窮矣此後所以必為秦也歟<lb/>
　　論法下<hi>宛丘</hi>
　　　迂齋批<hi>議論好文勢委蛇曲折用字尤工</hi>
古之有天下者必得於紛争敗亂之後夫人之情出於<lb/>
亂亡之後則其情苦而思安夫惟其情苦而思安故其<lb/>
事簡而易教天下有易教之俗則上無難立之法故有<lb/>
國家者其初下常綏静而易治安平之日乆<hi>推原得好</hi>而民<lb/>
之侈心生嗜欲之動無窮而罪過繁故居其上者乃始<lb/>
<pb n="KR4h0058_WYG_037-4b"/>
日夜補完其缺敗而調伏其崛彊<hi>下字好</hi>曲為之防多為<lb/>
之制法度繁興刑政畢舉文勝而質不足名美而實不<lb/>
稱大抵有國者中世以後天下之事常多而國家之觀<lb/>
甚美生民之過日滋而有司之文加備而世之惑者以<lb/>
謂能完上世之不足而務求前人之所未成以為成功<lb/>
而不知其不若使上世之質未散而前人之樸常在也<lb/>
天下之物其勢相激而後變生焉觀美者實之所由亡<lb/>
文備者偽之所自起盖嘗以漢之事考之髙祖取天下<lb/>
<pb n="KR4h0058_WYG_037-5a"/>
於秦民出於百戰傷夷之餘父子兄弟僅相保聚以安<lb/>
其生故其氣帖然静愿而少事而髙祖文景得以畫一<lb/>
之法羈縻而安輯之<hi>四字工</hi>歴數世而天下安妥海内有<lb/>
大亂而豪傑不作此民淳而法簡之效也<hi>結有力</hi>至於武<lb/>
宣天下之勢乆習於無事民意日縱豪俠盜賊稍起於<lb/>
田閭而二帝乃修明制度収納天下之才講政備物以<lb/>
與天下戰於才智之中才者奮而姦者隨之彊者勝而<lb/>
亂者因之紛紛籍籍以傳於不肖之子孫而漢以大壞<lb/>
<pb n="KR4h0058_WYG_037-5b"/>
此則事衆而法備之弊也故天下之難治不在於創始<lb/>
鹵莽之初而常在於積安大備之後是故君子必觀其<lb/>
兆而審其宜解其甚而不激其變使其勢不為周人之<lb/>
已甚而務使後世可以有加<hi>議論好</hi>嗚呼其本果何在哉<lb/>
盖天下之弊好極治者必召天下之大亂務窮利者必<lb/>
受天下之大害夫汙樽而抔飲蕢桴而土鼔天下之人<lb/>
苟未厭其為禮樂也則吾之禮樂雖足以備天下之聲<lb/>
容藏而勿陳可也橧巢營窟之居衣薪不封之𦵏天下<lb/>
<pb n="KR4h0058_WYG_037-6a"/>
之人苟不失其生死之所安也則吾之制度雖足以建<lb/>
九筵之堂五稱之衣棄而勿用可也不亂則已不必邀<lb/>
其敬不欺則已不必盡其忠是謂不求備於民夫可乆<lb/>
之道起於不求備而效於人不厭譬之萬金之家責之<lb/>
千金其力亦足以供我之求然吾日取一金焉於是有<lb/>
不得已而取之百金彼猶樂輸而不怨何則彼惟所有<lb/>
者未竭而不厭故也禮樂刑政之設於下使民有未厭<lb/>
之意則後世有作者得以復加焉故其弊也可以有救<lb/>
<pb n="KR4h0058_WYG_037-6b"/>
而不至於術窮智竭而無繼嗚呼或者徒見法度宻而<lb/>
民不化文理具而功不立日夜從而加之嗚呼亦失其<lb/>
本矣天下之勢不可以激而民之智不可窮激之以所<lb/>
欲者必得其所不欲窮之以所能者必報之以其所不<lb/>
能徐導其欲激之勢而扶其未用之智<hi>㸔他用徐導兩字扶一字</hi>則<lb/>
天下可以乆安而無虞然則周人其未足以知此歟彼<lb/>
或者遭其㑹而有不得已焉故也<lb/>
　　存法論<hi>程大昌</hi>
<pb n="KR4h0058_WYG_037-7a"/>
法之設以寓公亦以杜私也然則孰為重曰杜私重孰<lb/>
明之以迹明之也著圓於規托方於矩以為方圓之則<lb/>
而格夫不方圓者豈為能方圓者設哉是故法之設以<lb/>
迹繩私也至私行乎無形而人莫得見其情則蕩然無<lb/>
所限制故聖人設法以為寓公之具寓公之有具則戾<lb/>
公者有形矣情然邪而法亦然則固得見其公矣法然<lb/>
邪而迹不然則童子亦得議其私也夫惟迹暴於外而<lb/>
人皆有所執著以為參按之形則縱私者其亦有所礙<lb/>
<pb n="KR4h0058_WYG_037-7b"/>
矣是設法者之意而行私者之所深忌也春秋之世諸<lb/>
侯相與削去周官之籍夫何讎而為此直惡夫行私而<lb/>
有迹爾夫籍所著刑政有平制度有中班爵有等分田<lb/>
有限昭昭乎至公之的迹與法揆則有指籍以責私者<lb/>
故子産詰晉曰先王之制大國不過一圻今數圻矣若<lb/>
無侵小何以致此祭仲曰先王之制大都不過乎三國<lb/>
之一中五之一小九之一今京不度非制也凡此皆衆<lb/>
忌所萃而周籍之不得不毁者也古語有之不知其<lb/>
<pb n="KR4h0058_WYG_037-8a"/>
形視其影苟未知夫人公私之分於法之存亡觀之亦<lb/>
足以察矣曹參之相漢忘天下之凋瘵而放心乎荒酣<lb/>
似不足恤民也而天下歌之政以其不失畫一之法也<lb/>
畫一之法非唐虞成周之法也天下何樂而歌之聞之<lb/>
曰紿長短者不操尺譎輕重者不持衡何之畫一至公<lb/>
寓焉參也委其可以行私之勢而一切付之定法之無<lb/>
心非天下之至公能乎哉是故非守法之足尚而至公<lb/>
之為可貴也不然參當坐因循之罪奚以功冠漢哉<lb/>
<pb n="KR4h0058_WYG_037-8b"/>
　　一令論<hi>程大昌</hi>
國有定法則吏有定守民有定嚮若二三焉則惑矣前<lb/>
法既淆於後令而舊習固揺於新制吏民將安所取中<lb/>
乎遵前則戾乎後棄舊則不安乎新擾擾焉適從之無<lb/>
所故君子當其二三則求有以一之一之者非一諸我<lb/>
也一諸所安而已一代之興必有一代之制其品章條<lb/>
目上下循焉耳目熟焉所謂安也歴世滋乆必有講明<lb/>
世變而創為新議者焉聴其言亦切於事揆諸世亦未<lb/>
<pb n="KR4h0058_WYG_037-9a"/>
戾於民從其一旦之宜推而行之於是有與成法相悖<lb/>
者今日之言如此明日之言如彼積彼此之異而法不<lb/>
勝其二三天下始皇惑無凖矣吾將剗去一切權宜之<lb/>
議盡復前朝世守之法則是二三而一之復以所安者<lb/>
遺焉吏守民嚮皆有定而無惑矣無亦便而易治歟昔<lb/>
日蕭何削秦之苛而為九章天下便其簡當謂之畫一<lb/>
畫一之法守之以曹參之清净鎮之以孝文之元黙無<lb/>
増損也孝武親崇給捷之士講故改制務以生事相髙<lb/>
<pb n="KR4h0058_WYG_037-9b"/>
張湯杜周因得舞其智巧焉敢為紛更而憚其言曰三<lb/>
尺律令安在哉前王所是著為律後王所是疏為令宜<lb/>
世是為何古之法乎斯言一出向之畫一者盖歧中又<lb/>
有歧矣而不止乎二三也魏相之相宣帝也數陳國家<lb/>
便宜故事以為古今異制當今惟在奉行故事而已夫<lb/>
故事即畫一以來承襲之舊而武帝之所紛更者也以<lb/>
一漢世而有所謂髙帝之法焉有所謂武帝之法焉為<lb/>
吏若民宜何從乎相之専行漢家故事也所以懲武而<lb/>
<pb n="KR4h0058_WYG_037-10a"/>
遵髙也所以定法而一制也元帝嘗有所闗説而宣帝<lb/>
不肯以為漢家自有制度不宜純用周政其知所以而<lb/>
一焉或者相之言有以啟迪之歟雖然天下之事不見<lb/>
其害不知其利令之布也知行其意之所可而不防其<lb/>
二三則一君之身有自相蹖駮者矣蕭瑀為内史髙祖<lb/>
嘗以不即宣勅責之瑀曰大業之世内史宣勅或前後<lb/>
相違有司不知所從故臣每受一勅必勘審與前勅不<lb/>
違始敢宣行太宗嘗勅選人詐冒者死未幾有犯者上<lb/>
<pb n="KR4h0058_WYG_037-10b"/>
欲殺之戴胄處法當流曰勅者出於臨事之喜怒法者<lb/>
國家布大信於天下卒得不殺夫後與前不相應勅與<lb/>
法不相當此法令所從二三而天下之所為疑悞者也<lb/>
髙祖太宗曽不知覺而待蕭戴之正救焉使㣲二子則<lb/>
唐令惟新自相二三矣是故天下不可無正救之臣也<lb/>
　　謹始論<hi>程大昌</hi>
政之所始其重乎天下於此占終焉始善耶民意其必<lb/>
終於善而否則民不復以善期之矣故是非之被民也<lb/>
<pb n="KR4h0058_WYG_037-11a"/>
於此時為著而喜怨之入民也於此時為堅君子畏之<lb/>
非畏一時之喜怨也畏其譏議既定他日有不可回奪<lb/>
者也夫人惟未習乎我也而虚心兩擇焉其喜怨無成<lb/>
心也故喜可致而怨可使不萌若兩擇之初不應所徯而<lb/>
以私邪疑焉則疑者為主而信心難入矣噫疑心勝而<lb/>
施設無是矣齊宣愛觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>而易牛與成湯之祝網奚擇<lb/>
焉一以為好生一以為貪得自古及今以疑信為是非<lb/>
者不獨一事也亡鈇既獲則鄰人行動無或類竊牆壞<lb/>
<pb n="KR4h0058_WYG_037-11b"/>
失財則鄰父勸築反疑於盜尚有真是非也哉是以魯<lb/>
人不敢踐栁下惠之陳迹而曰栁下惠則可吾則不可<lb/>
盖不容以未信而處可疑之地也嗚呼悲夫天下之事<lb/>
無定形也爵人於朝以賞善也而可疑以飾喜刑人於<lb/>
市以棄惡也而可疑以作威興作之鄰於生事也安静<lb/>
之似於因循也謂之是可也謂之非亦可也無有必然<lb/>
可指之形也彼天下操疑似不信之心以觀無形可指<lb/>
之事雖堯禹臨之不能無扞格也然則奈何傳曰君子<lb/>
<pb n="KR4h0058_WYG_037-12a"/>
謹始差若毫釐謬以千里又曰同言而信信在言前誠<lb/>
能謹千里於毫釐而立信以素則役民以築臺而猶子<lb/>
來以勸趨植羽以從田而猶欣欣乎有喜向之所可畏<lb/>
者乃吾之所可恃焉者也夫人移其疑是為非之心而<lb/>
信吾之所措則有所建立其能搖之使疑乎夫以謹始<lb/>
之暫而結終身不移之信出治之道無要於此<lb/>
　<lb/>
　<lb/>
<pb n="KR4h0058_WYG_037-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻二十二</head>
    <p>
<pb n="KR4h0058_WYG_022-1a"/>
欽定四庫全書<lb/>
　古文集成巻二十二　　　宋　王霆震　編<lb/>
　　前丁集一<lb/>
　　　表<lb/>
　　出師表<hi>孔明</hi>
　　　<hi>東坡云孔明出師一表簡而且盡直而不肆大哉言乎與伊訓說命相表裏非秦漢以下事君</hi>
　　　<hi>為悅者所能至也○戴溪筆議孔明出師表淵然如肺腑流出無一㸃浮偽氣象皆真意所形</hi>
　　　<hi>故也○冷齊夜話李格非善論文章嘗曰諸葛孔明出師表李令伯乞養親表皆沛然肺腑中</hi>
<pb n="KR4h0058_WYG_022-1b"/>
　　　<hi>流出殊不見斧鑿痕是數君子在後漢末兩晉之間未嘗以文章名世而其詞意超邁如此是</hi>
　　　<hi>知文以氣為主氣以誠為主○樓迂齋云規模正大志念深逺詳味乃見呉魏二國未說有此</hi>
　　　<hi>人物有此文章否</hi>
先帝創業未半而中道崩殂今天下三分益州疲敝此<lb/>
誠危急存亡之秋也然侍衞之臣不懈於内忠志之士<lb/>
忘身於外者葢追先帝之殊遇<hi>此亦孔明自謂</hi>欲報之於陛下<lb/>
也誠宜開張聖聽以光先帝遺徳<hi>先開廣其心志</hi>恢𢎞志士之<lb/>
氣不宜妄自菲薄引喻失義以塞忠諫之路也宫中府<lb/>
<pb n="KR4h0058_WYG_022-2a"/>
中俱為一體<hi>一篇之文精髓在此兩句</hi>陟罰臧否不宜異同若有作<lb/>
姦犯科及為忠善者宜付有司論其刑賞以昭陛下平<lb/>
明之治不宜偏私使内外異法也侍中侍郎郭攸之費<lb/>
禕董允等<hi>分別内外之任</hi>此皆良實志慮忠純是以先帝簡拔<lb/>
以遺陛下愚以為宫中之事事無大小悉以咨之然後<lb/>
施行必能禆補闕漏有所廣益將軍向寵性行淑均曉<lb/>
暢軍事試用於昔日先帝稱之曰能是以衆議舉寵以<lb/>
為督愚為營中之事悉以咨之必能使行陣和穆優劣<lb/>
<pb n="KR4h0058_WYG_022-2b"/>
得所親賢臣逺小人此先漢所以興隆也親小人逺賢<lb/>
臣此後漢所以傾頹也先帝在時每與臣論此事未嘗<lb/>
不嘆息痛恨於桓靈也<hi>可見先主孔明平日所講論者</hi>侍中尚書長史<lb/>
參軍此悉貞亮死節之臣也願陛下親之信之則漢室<lb/>
之隆可計日而待也臣本布衣躬耕於南陽<hi>自述出處本末</hi>苟<lb/>
全性命於亂世不求聞達於諸侯先帝不以臣卑鄙猥<lb/>
自枉屈三顧臣於草廬之中諮臣以當世之事由是感<lb/>
激遂許先帝以驅馳後值傾覆受任於敗軍之際奉命<lb/>
<pb n="KR4h0058_WYG_022-3a"/>
於危難之間爾來二十有一年矣先帝知臣謹慎故臨<lb/>
崩寄臣以大事也受命以來夙夜憂嘆恐付託不效以<lb/>
傷先帝之明故五月渡瀘深入不毛今南方已定甲兵<lb/>
已足當奬帥三軍北定中原庶竭駑鈍攘除姦凶興復<lb/>
漢室還于舊都此臣之所以報先帝而忠陛下之職分<lb/>
也<hi>武侯之職分</hi>至於斟酌損益進盡忠言則攸之禕允之任<lb/>
也願陛下託臣以討賊興復之效不效則治臣之罪以<lb/>
告先帝之靈責攸之禕允等之咎以彰其慢陛下亦宜<lb/>
<pb n="KR4h0058_WYG_022-3b"/>
自謀以咨諏善道察納雅言深追先帝遺詔臣不勝受<lb/>
恩感激今當逺離臨表涕泣不知所云<lb/>
　　後出師表<hi>孔明</hi>
　　　<hi>迂齋云一篇首尾多是說事不可已之意所以不可已者以漢賊不兩立王業不偏安故也血</hi>
　　　<hi>脈聮属條貫統紀森然不亂宜與前表兼看</hi>
先帝慮漢賊不兩立王業不偏安<hi>此是主張</hi>故託臣以討賊<lb/>
也以先帝之明量臣之才故知臣伐賊才弱敵強也然<lb/>
不伐賊王業亦亡惟坐而待亡孰與伐之是故託臣而<lb/>
<pb n="KR4h0058_WYG_022-4a"/>
弗疑也臣受命之日寢不安席食不甘味思惟北征宜<lb/>
先入南故五月渡瀘深入不毛并日而食臣非不自惜<lb/>
也顧王業不可得偏安於蜀都<hi>足前意</hi>故冒危難以奉先<lb/>
帝之遺意也而議者謂為非計今賊適疲於西又務於<lb/>
東兵法乘勞此進趨之時也謹陳其事如左髙帝明並<lb/>
日月謀臣淵深然陟險被創危然後安今陛下未及髙<lb/>
帝謀臣不如良平而欲以長計取勝坐定天下此臣之<lb/>
未解一也劉繇王朗各據州郡論安言計舉引聖人羣<lb/>
<pb n="KR4h0058_WYG_022-4b"/>
疑滿腹衆難塞胷今嵗不戰明年不征使孫䇿坐大遂<lb/>
并江東此臣之未解二也曹操智計殊絶於人其用兵<lb/>
也彷彿孫呉然困於南陽險於烏巢危於祁連偪於黎<lb/>
陽幾敗伯山殆死潼闗然後偽定一時耳况臣才弱而<lb/>
欲以不危而定之此臣之未解三也曹操五攻昌霸不<lb/>
下四越巢湖不成任用李服而李服圖之委夏侯而夏<lb/>
侯敗亡先帝每稱操為能猶有此失況臣駑下何能必<lb/>
勝此臣之未解四也自臣到漢中中間朞年矣然䘮趙<lb/>
<pb n="KR4h0058_WYG_022-5a"/>
雲陽羣馬玉閻芝丁立白夀劉郃鄧銅等及曲長屯將<lb/>
七十餘人突將無前賨叟青羌散騎武騎一千餘人此<lb/>
皆數十年之内所糾合四方之精銳非一州之所有若<lb/>
復數年則損三分之二也當何以圖敵此臣之未解五<lb/>
也今民窮兵疲而事不可息事不可息則住與行勞費<lb/>
正等而不及虚圖之<hi>深識事勢</hi>欲以一州之地與賊持久此<lb/>
臣之未解六也夫難平者事也昔先帝敗軍於楚當此<lb/>
時曹操拊手謂天下以定然後先帝東連呉越西取巴<lb/>
<pb n="KR4h0058_WYG_022-5b"/>
蜀舉兵北征夏侯授首此操之失計而漢事將成也然<lb/>
後呉更違盟雲長毁敗秭歸蹉跌曹丕稱帝凡事如是<lb/>
難可逆見臣鞠躬盡力死而後已<hi>此孔明本心</hi>至於成敗利<lb/>
鈍非臣之明所能逆覩也<lb/>
　　陳情表<hi>李令伯</hi>
　　　<hi>五臣注翰曰蜀志云李密字令伯揵為武陽人父早亡母何氏更適人密見養於祖母以孝聞</hi>
　　　<hi>侍疾日夜未嘗解帶蜀平後晉帝徴為太子洗馬詔書累下郡縣逼迫密上疏武帝覽其表嘉</hi>
　　　<hi>其誠欵賜奴婢二人使郡縣供祖母奉膳服遷漢中太守也</hi>
<pb n="KR4h0058_WYG_022-6a"/>
臣以險釁夙遭閔凶生孩六月慈父見背行年四嵗舅<lb/>
奪母志祖母劉愍臣孤弱躬親撫養臣少多疾病九嵗<lb/>
不行零丁孤苦至于成立旣無叔伯終鮮兄弟門衰祚<lb/>
薄晚有兒息外無朞功强近之親内無應門五尺之僮<lb/>
<hi>向曰朞功謂大功小功之親</hi>煢煢孑立形影相弔而劉夙嬰疾病常<lb/>
在牀蓐臣侍湯藥未曽廢離逮奉聖朝沐浴清化前太守<lb/>
臣逵察臣孝廉後刺史臣榮舉臣秀才臣以供養無主<lb/>
辭不赴<hi>良曰聖朝謂晉朝也逵榮並刺史字也</hi>命詔書特下拜臣郎中尋<lb/>
<pb n="KR4h0058_WYG_022-6b"/>
蒙國恩除臣洗馬猥以微賤當侍東宫非臣隕首所能<lb/>
上報臣具以表聞辭不就職詔書切峻責臣逋慢郡縣<lb/>
逼迫催臣上道州司臨門急於星火臣欲奉詔奔馳則<lb/>
以劉病日篤欲苟順私情則告訴不許臣之進退實為<lb/>
狼狽伏惟聖朝以孝治天下凡在故老猶蒙矜育況臣<lb/>
孤苦特為尤甚且臣少仕偽朝歷職郎署本圖宦達不<lb/>
矜名節今臣亡國賤俘至㣲至陋<hi>銑曰偽朝謂蜀朝也軍所虜獲曰俘蜀為</hi>
<hi>晉滅故云此</hi>過蒙拔擢寵命優渥豈敢盤桓有所希兾但以<lb/>
<pb n="KR4h0058_WYG_022-7a"/>
劉日薄西山氣息奄奄<hi>向曰日薄西山喻劉年老暮也</hi>人命危淺朝不<lb/>
慮夕臣無祖母無以至今日祖母無臣無以終餘年母<lb/>
孫二人更相為命是以區區不能廢逺臣密今年四十<lb/>
有四祖母劉今年九十有六是臣盡節於陛下之日長<lb/>
報劉之日短也烏鳥私情願乞終養<hi>翰曰烏鳥反哺其母言有此烏烏之</hi>
<hi>私情乞念祖母之養也</hi>臣之辛苦非徒蜀之人士及二州牧伯所<lb/>
見明知皇天后土實所共鑒<hi>銑曰二州謂梁州益州也牧伯謂榮逵也</hi>願陛<lb/>
下矜愍愚誠聴臣微志庶劉僥倖保卒餘年臣生當隕<lb/>
<pb n="KR4h0058_WYG_022-7b"/>
首死當結草臣不勝犬馬怖懼之情謹拜表以聞<lb/>
　　論佛骨表<hi>依韓文樊汝霖韓醇洪興祖孫汝聴注韓愈</hi>
　　　<hi>韓曰新舊史皆具載於本傳先是鳯翔法門寺有䕶國真身塔塔内有釋迦文佛指骨一節其</hi>
　　　<hi>法三十年一開開則嵗稔人泰至是憲宗遣中使杜英竒押宫人三十持香花迎入大内畱禁</hi>
　　　<hi>中三日乃送佛祠王公士庶奔走賛歎公為刑部侍郎上表極諫帝大怒欲抵死崔羣裴度戚</hi>
　　　<hi>里諸貴皆為公言乃貶潮州刺史時宰相疑公此表為馮宿所草以宿嘗與公同年進士又同</hi>
　　　<hi>佐裴度淮西故疑之遂貶宿歙州刺史時宰必皇甫鏄也亦可謂無識鑒矣此表豈宿所能了</hi>
　　　<hi>耶○補注聞見錄云憲宗元和十四年自鳯翔法門寺迎佛骨入禁中韓退之以諫逐十五年</hi>
<pb n="KR4h0058_WYG_022-8a"/>
　　　<hi>有陳洪志之禍懿宗咸通十四年又迎其骨入禁中諫者以憲宗為戒懿宗曰生得見之死亦</hi>
　　　<hi>無恨不數月崩送佛骨還法門寺愈之諫云奉佛以來享年不永者其知言哉○補注邵太史</hi>
　　　<hi>曰𫝊奕上疏請除佛法云降自羲農至于有漢皆無佛法君明臣忠祚長年久漢明帝始立胡</hi>
　　　<hi>神洎于苻石羌胡亂華主庸臣佞祚短政虐云云予謂愈之言葢廣奕之言也故表出之○林</hi>
　　　<hi>之竒曰崔浩闢佛而死於魏韓愈闢佛而貶於唐此浮屠者得為口實以為闢佛者之戒至于</hi>
　　　<hi>梁武三捨身而餓死臺城宋齊以下事之漸謹而年代尤促則浮屠之徒又以為學佛不盡其</hi>
　　　<hi>道之過自非卓然不惑之士未有不為其所迷也</hi>
臣某言伏以佛者夷狄之一法耳自後漢時流入中國<lb/>
<pb n="KR4h0058_WYG_022-8b"/>
<hi>洪曰表云自後漢時流入中國又詩云佛法入中國爾來六百年按後漢西域傳云明帝時入中國而梁劉孝</hi>
<hi>標注世說新語引劉向列仙傳序曰歴觀百家之中以相檢驗得仙者百四十六人其七十四人已在佛經即</hi>
<hi>如此說則漢成哀之間已有經矣漢武故事曰昆邪殺休屠王以其衆來降得其金人之神上置之甘泉宫金</hi>
<hi>人者皆長丈餘其祭不用牛羊唯燒香禮拜上使依其國俗祀之此神全類於佛葢漢武時其經未行於中土</hi>
<hi>但以神明事之耳又開皇歴代三寶記云平帝世劉向稱念覽典籍亦見有佛經將知周時乆流釋典秦雖熱</hi>
<hi>除漢興復出也又漢武作昆明池掘得黒灰東方朔云可問西域道人西域道人佛之徒也又真誥云裴真人</hi>
<hi>有三十四人弟子十八人學佛道餘者學仙道陶隱居云長安中似已有佛裴君即是其事以此考之中國之</hi>
<hi>有佛尚矣退之所云據正史也孫曰後漢明帝夜夢金人長丈餘頭有光明飛行殿庭以問羣臣傅毅曰西方</hi>
<pb n="KR4h0058_WYG_022-9a"/>
<hi>有神名曰佛其形丈六尺而黄金色帝於是遣郎中蔡愔及秦景使天竺求之得佛經四十二章及釋迦𤣥像</hi>
<hi>并取沙門攝摩騰竺法蘭東還愔之來也白馬負經因立白馬寺於洛城雍門西以處之其經緘于蘭臺石室</hi>
<hi>又畫像于清源臺及顯節陵上自國是始傳中國補注唐史作始入中</hi>上古未嘗有也昔者<lb/>
黄帝在位百年年一百十嵗少昊在位八十年年一百<lb/>
嵗顓頊在位七十九年年九十八嵗帝嚳在位七十年<lb/>
年一百五嵗帝堯在位九十八年年一百一十八嵗帝<lb/>
舜及禹年皆百嵗<hi>孫曰已上年嵗皆出皇甫謐帝王世紀</hi>此時天下太平<lb/>
百姓安樂夀考然而此時<hi>唐史無此時字</hi>中國未有佛也其後<lb/>
<pb n="KR4h0058_WYG_022-9b"/>
殷湯亦年百嵗湯孫大戊在位七十五年武丁在位五<lb/>
十九年書史不言其年夀所極葢亦俱年不減百嵗周<lb/>
文王年九十七嵗武王年九十三嵗穆王在位百年<hi>孫曰</hi>
<hi>書穆王享國百年</hi>此時佛法亦未至中國非因事佛而致然也<lb/>
漢明帝時始有佛法明帝在位纔十八年耳其後亂亡<lb/>
相繼運祚不長宋齊梁陳元魏已下事佛漸謹年代尤<lb/>
促惟梁武帝在位四十八年<hi>補注唐史作四十八年今本作四十九年</hi>前後<lb/>
三度捨身施佛<hi>孫曰大通元年三月辛未中大通元年九月癸巳太清元年二月庚子凡三幸</hi>
<pb n="KR4h0058_WYG_022-10a"/>
<hi>同泰寺捨身</hi>宗廟之祭不用牲牢<hi>孫曰郊廟牲牷皆代以麫</hi>盡日一食止<lb/>
於菜果<hi>孫曰武帝煽信佛道日止一食膳無鮮腴惟豆羹糲飯而已</hi>其後竟為侯景<lb/>
所逼餓死臺城<hi>孫曰太清三年侯景攻陷臺城帝憂憤崩于浄居殿</hi>國亦尋滅事<lb/>
佛求福反更得禍由此觀之佛不足信事亦可知矣髙<lb/>
祖始受隋禪則議除之當時羣臣材識不逺<hi>唐史作識見不逺</hi>
不能深知先王之道古今之宜推闡明聖<hi>唐史作聖明</hi>以救<lb/>
斯弊其事遂止<hi>樊曰武徳九年髙祖詔有司沙汏天下僧尼道士女冠事竟不行</hi>臣常<lb/>
恨焉伏惟睿聖文武皇帝陛下神聖英武數千百年已<lb/>
<pb n="KR4h0058_WYG_022-10b"/>
來未有倫比即位之初不許度人為僧尼道士又不許<lb/>
創立寺觀臣常以為髙祖之志必行於陛下之手今縱<lb/>
未能即行豈可恣之轉令盛也今聞陛下令羣僧迎佛<lb/>
骨於鳯翔御樓以觀舁<hi>音輿</hi>入大内又令諸寺遞迎供養<lb/>
臣雖至愚必知陛下不惑於佛作此崇奉以祈福祥也<lb/>
直以年豐人樂徇人之心為京都士庶<hi>一有設字</hi>詭異之觀<lb/>
戲翫之具耳安有聖明若此而肯信此等事哉然百姓<lb/>
愚㝠易惑難曉苟見陛下如此將謂真心事佛皆云天<lb/>
<pb n="KR4h0058_WYG_022-11a"/>
子大聖猶一心敬信百姓何人豈合更惜身命以故<hi>一本</hi>
<hi>故作至一本無以故二字</hi>焚頂燒指百十為羣解衣散錢自朝至暮<lb/>
轉相倣傚惟恐後時老少奔波棄其業次若不即加禁<lb/>
遏更歷諸寺必有斷臂臠身以為供養者傷風敗俗傳<lb/>
笑四方非細事也夫佛者<hi>一無者字</hi>本夷狄之人與中國言<lb/>
語不通衣服殊製口不言先王之法言身不服先王之<lb/>
法服不知君臣之義父子之情假如其身至今尚在奉<lb/>
其國命<hi>一無其字</hi>來朝京師陛下容而接之不過宣政一見<lb/>
<pb n="KR4h0058_WYG_022-11b"/>
<hi>孫曰宣政殿名</hi>禮賔一設<hi>孫曰元和九年置禮賓院以待四夷之使設宴也</hi>賜衣一襲<lb/>
衞而出境<hi>一作出之於境</hi>不令惑衆也況其身死已乆枯朽之<lb/>
骨凶穢之餘豈可直入宫禁<hi>可直一作宜令</hi>孔子曰敬鬼神而<lb/>
逺之古之諸侯行弔於其國尚令巫祝先以桃茢<hi>音列</hi>袚<lb/>
除不祥然後進弔<hi>祝曰禮記君臨臣䘮以巫祝桃茢執戈惡之也注桃鬼所惡茢葦苕可掃</hi>
<hi>不祥</hi>今無故取穢朽之物親臨觀<hi>一作視</hi>之巫祝不先桃茢<lb/>
不用羣臣不言其非御史不舉其失臣實恥之乞以此<lb/>
骨付有司投諸水火永絶根本斷天下之疑絶後代之<lb/>
<pb n="KR4h0058_WYG_022-12a"/>
惑使天下之人知大聖人之所作為出於尋常萬萬也<lb/>
豈不盛哉豈不快哉佛如有靈能作禍<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>凡有殃咎宜<lb/>
加臣身上天鑒臨臣不怨悔無任感激懇悃之至<lb/>
　　潮州謝表<hi>韓愈</hi>
　　　<hi>樊汝霖註本傳具載公此表憲宗得表謂宰相曰昨得知愈到潮州表因思其所諫佛骨事决</hi>
　　　<hi>是愛我我豈不念然愈為人臣不當言人主事佛乃年促也帝欲復用愈故先語及觀宰相意</hi>
　　　<hi>皇甫鎛恐其復用乃率先對曰愈終太疎狂且可量移一郡遂授袁州刺史歐陽文忠公云前</hi>
　　　<hi>世有名人當論事時感激不避誅死真若知義者及到貶所則戚戚思嗟有不堪之窮愁形於</hi>
<pb n="KR4h0058_WYG_022-12b"/>
　　　<hi>文字雖韓文公不免此累或者又罪其以封禪諛帝皆非也漢楊惲見廢報孫會宗書語渉譏</hi>
　　　<hi>訕遂坐腰斬雷霆之怒臣子所當知畏公之此表不為過矣</hi>
臣以狂妄戇愚不識禮度上表陳佛骨事言渉不敬正<lb/>
名定罪萬死猶輕陛下哀臣愚忠恕臣狂直謂臣言雖<lb/>
可罪心亦無他特屈刑章以臣為潮州刺史旣免刑戮<lb/>
又獲祿食聖恩𢎞大天地莫量破腦刳心豈足為謝臣<lb/>
某誠惶誠恐頓首頓首臣以今年正月十四日蒙恩除<lb/>
潮州刺史即日奔馳上道經渉嶺海水陸萬里以今月<lb/>
<pb n="KR4h0058_WYG_022-13a"/>
二十五日到州上訖與官吏百姓等相見具言朝廷治<lb/>
平天子神聖威武慈仁子養億兆人庶無有親疎逺邇<lb/>
雖在萬里之外嶺海之陬待之一如甸畿之間輦轂之<lb/>
下有善必聞有惡必見早朝晚罷兢兢業業惟恐四海<lb/>
之内天地之中一物不得其所故遣刺史面問百姓疾<lb/>
苦苟有不便得以上陳國家憲章完具為治日久守令<lb/>
承奉詔條違犯者鮮雖在蠻荒無不安泰聞臣所稱聖<lb/>
徳惟知鼓舞讙呼不勞施為坐以無事臣某誠惶誠恐<lb/>
<pb n="KR4h0058_WYG_022-13b"/>
頓首頓首臣所領州在廣府極東界上去廣府雖云纔<lb/>
二千里然來徃動皆經月過海口下惡水濤瀧<hi>音雙</hi>壯猛<lb/>
難計程期颶風鱷魚患禍不測州南近界<hi>一作州之南境</hi>漲海<lb/>
連天毒霧瘴氛日夕發作臣少多病年纔五十髮白齒<lb/>
落理不乆長加以罪犯至重所處又極逺惡憂惶慙悸<lb/>
死亡無日單立一身朝無親黨居蠻夷之地與魑魅為<lb/>
羣苟非陛下哀而念之誰肯為臣言者臣受性愚陋人<lb/>
事多所不通惟酷好學問文章未嘗一日暫廢實為時<lb/>
<pb n="KR4h0058_WYG_022-14a"/>
輩所見推許<hi>一作表</hi>臣於當時之文亦未有過人者至於<lb/>
論述陛下功徳與詩書相表裏作為歌詩薦之郊廟紀<lb/>
泰山之封鏤白玉之牒鋪張對天之閎休揚厲無前之<lb/>
偉蹟編之乎詩書之䇿而無愧措之乎天地之間而無<lb/>
虧雖使古人復生臣亦未肯多讓伏以大唐受命有天<lb/>
下四海之内莫不臣妾南北東西地各萬里自天寶之<lb/>
後政治少懈文致未優武剋不剛嬖臣姦𨽻<hi>嬖一作孽</hi>蠧居<lb/>
棊處搖毒自防外順内悖父死子代以祖繼孫如古諸<lb/>
<pb n="KR4h0058_WYG_022-14b"/>
侯自擅其地不貢不朝六七十年四聖傳序以至陛下<lb/>
即位以來躬親聽斷旋乾轉坤闗機闔闢雷厲風飛日<lb/>
月清照天戈所麾莫不寧順大宇之下生息理極髙祖<lb/>
創制天下其功大矣而治未太平也太宗太平矣而大<lb/>
功所立咸在髙祖之代非如陛下承天寶之後接因循<lb/>
之餘六七十年之外赫然興起南面指麾而致此巍巍治<lb/>
功也宜定樂章以告神明東巡泰山奏功皇天<hi>補注范太史唐</hi>
<hi>鑑曰終唐之世惟栁宗元以封禪為非以韓愈之賢猶勸憲宗則其餘無足怪也</hi>具著顯庸明<lb/>
<pb n="KR4h0058_WYG_022-15a"/>
示得意使永永萬年<hi>一作年代</hi>服我成烈當此之時所謂千<lb/>
載一時不可逢之嘉會而臣負罪嬰亹<hi>許慎切</hi>自拘海島<lb/>
戚戚嗟嗟日與死迫曽不得奏薄伎於從官之内𨽻御<lb/>
之間窮思畢精以贖罪過懷痛窮天死不閉目瞻望宸<lb/>
極魂神飛去伏惟皇帝陛下天地父母哀而憐之無任<lb/>
感恩戀闕慙惶懇迫之至<lb/>
　<lb/>
　<lb/>
<pb n="KR4h0058_WYG_022-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻二十二<lb/>
</p>
<p>
</p>
  </div>
</body>
</text>
</TEI>
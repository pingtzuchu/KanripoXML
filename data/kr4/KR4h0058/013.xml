<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻十三</head>
    <p>
<pb n="KR4h0058_WYG_013-1a"/>
欽定四庫全書<lb/>
　古文集成巻十三　　　　宋　王霆震　編<lb/>
　　前乙集七<lb/>
　　　記<lb/>
　　江州濂溪書堂記<hi>晦庵</hi>
　　　斆齋摽凖評曰<hi>此篇論道未嘗亡惟托於人行於世故有絶續明晦之異中間</hi>
　　　<hi>鋪叙濂溪不繇師傳黙契道體建圗屬書根極領要可謂見微識逺之論也</hi>
道之在天下者未嘗亡惟其託於人者或絶或續故其<lb/>
<pb n="KR4h0058_WYG_013-1b"/>
行於世者有明有晦是皆天命之所為非人智力之所<lb/>
能及也夫天髙地下而二氣五行紛綸錯揉升降往来<lb/>
於其間其造化發育品物散殊莫不各有固然之理<hi>理到</hi>
而其最大者則仁義禮智信之端君臣父子昆弟夫婦<lb/>
朋友之倫而已是其周流充塞無所虧間夫豈以古今<lb/>
治亂為存亡者哉然氣之運也則有淳漓判合之不齊<lb/>
人之稟也則有清濁昏明之或異是以道之所以託於<lb/>
人而行於世者惟天所畀乃得與焉决非巧智果敢之<lb/>
<pb n="KR4h0058_WYG_013-2a"/>
私所能億度而強探也河圖出而八卦畫洛書呈而九<lb/>
疇叙而孔子於斯文之興䘮亦未嘗不推之於天聖人<lb/>
於此其不我欺也審矣若濂溪先生者其天之所畀而<lb/>
得乎斯道之傳者歟不然何其絶之乆而續之易晦之<lb/>
甚而明之亟也<hi>文老意正</hi>葢自周衰孟軻氏没而此道之傳<lb/>
不續更秦及漢歴晉隋唐以至于我有宋藝祖受命五<lb/>
星集奎實開文明之運然後氣之漓者淳判者合清明<lb/>
之稟得以全付乎人而先生出焉<hi>發明本朝好</hi>不繇師傳黙<lb/>
<pb n="KR4h0058_WYG_013-2b"/>
契道體建圖屬書根極領要當時見而知之有程氏者<lb/>
遂擴大而推明之使夫天理之微人倫之著事物之衆<lb/>
鬼神之幽莫不同然畢貫于一而周公孔子孟氏之傳<lb/>
煥然復明於當世有志之士得以探討服行而不失其<lb/>
正如出於三代之前者嗚呼盛哉非天所畀其孰能與<lb/>
於此先生姓周氏諱敦頥字茂叔世家舂陵而老於廬<lb/>
山之下因取故里之號以名其川曰濂溪而築書堂於<lb/>
其上今其遺墟在九江郡治之南十里而其荒茀不治<lb/>
<pb n="KR4h0058_WYG_013-3a"/>
則有年矣淳熙丙申潘侯慈明與其通守吕侯勝已始<lb/>
復作堂其處掲以舊名以奉先生之祀而吕侯又以書<lb/>
来屬某記之某愚不肖不足以及此獨幸嘗切有聞於<lb/>
程氏之學者因得伏讀先生之書而想見其為人比年<lb/>
以來屏居無事常欲一泛九江入廬阜濯纓此水之上<lb/>
以致其髙山景行之思而病不得往誠不自意乃今幸<lb/>
甚獲假文字以託姓名於其間也於是竊原先生之道<lb/>
所以得於天而傳於人者以傳其事如此使後之君子<lb/>
<pb n="KR4h0058_WYG_013-3b"/>
有以觀攷而作興焉是則庶幾兩侯之意也云爾<lb/>
　　道州濂溪祠堂記<hi>南軒</hi>
宋有天下明聖相繼承平日乆元氣胥會至昭陵之世<lb/>
盛矣宗工鉅儒磊落相望於是時濂溪先生實出於舂<lb/>
陵焉先生姓周字茂叔晚築廬山之下以濂名其溪故<lb/>
世稱為濓溪先生舂陵之人言曰濂溪吾鄉之里名也<lb/>
先生世家其間及寓於他邦而不忘其所自生故亦以<lb/>
是名溪而世或未之知耳惟先生仕不大顯於時其澤<lb/>
<pb n="KR4h0058_WYG_013-4a"/>
不得究施然世之學者攷論師友淵源以孔孟之遺意<lb/>
復明于千載之下實自先生發其端由是推之則先生<lb/>
之澤其何有窮哉葢自孔孟没而其微言僅存於簡編<lb/>
更秦火之餘漢世儒者號為窮經學古不過求於訓詁<lb/>
章句之間其於文義不能無時有所益然大本之不究<lb/>
聖賢之心欎而不章而又有顓從事於文辭者其去古<lb/>
益以逺經生文士自歧為二塗及夫措之當世施於事<lb/>
為則又出於功利之末知力之所營若無所與於書者<lb/>
<pb n="KR4h0058_WYG_013-4b"/>
於是有異端者乘間而入横流於中國儒而言道徳性<lb/>
命者不入于老則入于釋間有希世傑出之資攘臂排<lb/>
之而其為說復未足以盡吾儒之指歸故不足以抑其<lb/>
瀾而或反以激其勢嗟乎言學而莫適其序言治而不<lb/>
本於學言道徳性命而流入於虚誕吾儒之學其果如<lb/>
是乎哉陵夷至此亦云極矣及吾先生起於逺方乃超<lb/>
然有所得於其心本乎易之太極中庸之誠以極乎天<lb/>
地萬物之變化其教人使之志伊尹之志學顔子之學<lb/>
<pb n="KR4h0058_WYG_013-5a"/>
推之於治先王之禮樂刑政可舉而行如指諸掌於是<lb/>
河南二程先生兄弟從而得其說推明究極之廣大精<lb/>
微殆無餘藴學者始知夫孔孟之所以教葢在此而不<lb/>
在乎他學可以至於聖治不可以不本於學而道徳性<lb/>
命初不外乎日用之實其於致知力行具有條理而詖<lb/>
邪淫遁之說皆無以自隠可謂盛矣然則先生發端之<lb/>
功顧不大哉<lb/>
　　隆興濂溪祠堂記<hi>晦庵</hi>
<pb n="KR4h0058_WYG_013-5b"/>
葢嘗切謂先生之言其髙極乎無極太極之妙而其實<lb/>
不離乎日用之間其幽探乎隂陽五行造化之賾而其<lb/>
實不離乎仁義禮智剛柔善惡之際其體用之一源顯<lb/>
微之無間秦漢以下誠未有臻斯理者而其實則不外<lb/>
乎六經論語中庸大學七篇之所傳也葢其所謂太極<lb/>
云者合天地萬物之理而一名之耳以其無器與形而<lb/>
天地萬物之理無不在是故曰無極而太極以其具天<lb/>
地萬物之理而無器與形故曰太極本無極也是豈離<lb/>
<pb n="KR4h0058_WYG_013-6a"/>
乎生民日用之常而自為一物哉其為隂陽五行造化<lb/>
之賾者固此理也其為仁義理智剛柔善惡者亦此理<lb/>
也性此理而安焉者聖也復此理而執焉者賢也自堯<lb/>
舜以來至於孔孟其所以相傳之說豈有一言以易此<lb/>
哉顧孟氏既没而諸儒之智不足以及此是以世之學<lb/>
者茫然莫知所適髙則放於虚無寂滅之外卑則溺於<lb/>
雜博華靡之中自以為道固如是而莫或知其非也及<lb/>
先生出始發明之以傳於程氏而其流遂及於天下天<lb/>
<pb n="KR4h0058_WYG_013-6b"/>
下之學者於是始知聖賢之所以相傳之實乃出於此<lb/>
而有以用其力焉此先生之教所以繼往聖開來學而<lb/>
大有功於斯世也<lb/>
　　袁州州學三先生祠記<hi>晦庵</hi>
宜春太守廣漢張侯既新其郡之學因立濂溪河南三<lb/>
先生之祠于講堂之東序而以書來屬熹記之葢自鄒<lb/>
孟氏没而聖人之道不傳世俗所謂儒者之學内則局<lb/>
於章句文詞之習外則雜於老子釋氏之言而其所以<lb/>
<pb n="KR4h0058_WYG_013-7a"/>
脩已治人者遂一出於私智人為之鑿淺陋乖離莫適<lb/>
主統使其君之徳不得比於三代之隆民之俗不得躋<lb/>
於三代之盛若是者葢已千有餘年於今矣濂溪先生<lb/>
奮于百世之下乃始深探聖賢之奥䟽觀造化之原而<lb/>
獨心得之立象著書闡發幽秘詞義雖約而天人性命<lb/>
之微脩已治人之要莫不畢舉河南兩程先生既親見<lb/>
之而得其傳於是其學遂行於世士之講於其説者始<lb/>
得以脱於俗學之陋異端之惑而其所以脩已治人之<lb/>
<pb n="KR4h0058_WYG_013-7b"/>
意亦往往有能卓然不惑於世俗利害之私而慨然有<lb/>
志於堯舜其君民者葢三先生者其有功於當世於是<lb/>
為不小矣然論者既未嘗考於其學又拘於今昔顯晦<lb/>
之不同是以莫知其本末源流之若此而或輕議之其<lb/>
有略聞之者則又舎近求逺處下窺髙而不知即事窺<lb/>
理以求其切於脩已治人之實也嗚呼張侯所以作為<lb/>
此祠而屬其筆於熹者其意豈不有在於斯與<lb/>
　　鄂州州學四賢堂記<hi>勉齋</hi>
<pb n="KR4h0058_WYG_013-8a"/>
隂陽分而五行具人物生而萬事出而太極之妙為之<lb/>
根柢而周流其間充塞宇宙貫徹古今不可須㬰離也<lb/>
形交氣感而稟受不齊慾動情勝而好惡無節心以形<lb/>
役志以氣移理以慾昏性以情鑿鄉之不可離者梏亡<lb/>
茅塞莫之存矣圖書出而天文始兆聖賢生而人文始<lb/>
開二儀肇分仁義著矣五氣順布五事備矣禮以天秩<lb/>
典以天叙而教行焉因至顯之象驗至微之理即人事<lb/>
之當然察天命之本然加之以操存持養則動容周旋<lb/>
<pb n="KR4h0058_WYG_013-8b"/>
無適而不由於斯道之中矣聖賢之功與天無間凡有<lb/>
血氣莫不尊親心之秉彛不容己也周徳既衰邪說並<lb/>
作言道者祖虚無論治者尚功利談經者溺訓詁工文<lb/>
者騁詞華千有餘年天理湮晦雖閎博俊偉之才未有<lb/>
能窮其㫖歸者也聖宋龍興徳配天地尊道以儒出治<lb/>
以仁經術文章一根於理鴻儒碩士彬彬輩出上擬三<lb/>
代下軼漢唐何其盛哉漸摩積累斯道之乆蝕者復明<lb/>
焉濂溪周先生不由師傅洞見道體推無極太極以明<lb/>
<pb n="KR4h0058_WYG_013-9a"/>
隂陽五行之本人物化生萬事紛擾則定之以中正仁<lb/>
義而人極立焉蓋與河圖洛書相為表裏周子以授伊<lb/>
洛二程子程子所言道徳性命皆自此出而微詞奥義<lb/>
學者未之達也新安朱先生稟資髙明厲志剛毅深潜<lb/>
黙識篤信力行體用一源顯微無間之㫖超然獨悟而<lb/>
又條畫演繹以示後學周程之道至是而始著矣窮理<lb/>
盡性以至命存心養性以事天非四先生孰能發之道<lb/>
之不明以學者無所見而異端禍之也四先生之道本<lb/>
<pb n="KR4h0058_WYG_013-9b"/>
諸人心之所固有天理之所不可易則邪說不得肆而<lb/>
皆趍於至正之途止於至善之地矣天下學者尊信崇<lb/>
尚以為孔孟之徒復生斯世祠之學宫以起學者敬慕<lb/>
之心是則師儒之職會稽石君繼喻之意也石君為鄂<lb/>
州教授而某適分符於沔石君之先太常寺簿師朱先<lb/>
生為門人髙第以某為同門後進也嘉定八年二月四<lb/>
先生祠成遣其學正張某来請記四先生之書家傳而<lb/>
人誦之矣述其關於道體之大要以見四先生之道光<lb/>
<pb n="KR4h0058_WYG_013-10a"/>
明盛大其本原固有自也夫以天命之在人甚明前賢<lb/>
之教人甚至聖朝之重道甚隆師儒之衛道甚切則遊<lb/>
於學校而拜於祠下者亦思所以自勉哉<lb/>
　　南雄州學四先生祠記<hi>真西山</hi>
南雄州始立周子二程子朱子之祠于學教授陳應龍<lb/>
屬真某為之記某曰四先生之道髙矣美矣抑某之愚<lb/>
未能闚其籓也將何辭以記之雖然昔嘗聞其畧矣道<lb/>
之大原出于天其用在天下其傳在聖賢此子思子之<lb/>
<pb n="KR4h0058_WYG_013-10b"/>
中庸所以有性道教之别也葢性者智愚所同得道者<lb/>
古今所共由而明道闡教以覺斯人則非聖賢莫能致<lb/>
與故自堯舜至于孔氏率五百嵗而聖人出孔子既没<lb/>
曽子子思與鄒孟氏復先後而推明之百有餘嵗之間<lb/>
一聖三賢更相授受然後堯舜禹湯文武周公之所以<lb/>
開天常立人紀者粲然昭陳垂示罔極然則天之生聖<lb/>
賢也夫豈苟然哉不幸戰國嬴秦以後學術涣散無所<lb/>
統盟雖以董相韓文公之賢相望于漢唐而於淵源之<lb/>
<pb n="KR4h0058_WYG_013-11a"/>
正體用之全猶有未究其極者故僅能著衛道之功於<lb/>
一時而無以任傳道之責於萬世天啟聖朝文治休洽<lb/>
於是天禧明道以来迄于中興之世大儒繼出以主張<lb/>
斯文為己任葢孔孟之道至周子而復明周子之道至<lb/>
二程子而益明二程之道至朱子而大明其視曽子子<lb/>
思鄒孟氏之傳若合符節豈人所能為也哉天也然四<lb/>
先生之學豈若是之立竒見尚新説求出乎前人所未<lb/>
及耶凡亦因乎天而已葢自荀楊氏以惡與混為性而<lb/>
<pb n="KR4h0058_WYG_013-11b"/>
不知天命之本然老莊氏以虛無為道而不知天理之<lb/>
至實佛氏以剗㓕彛倫為教而不知天叙之不可易周<lb/>
子生乎絶學之後乃獨深探本原闡發幽秘二程子見<lb/>
而知之朱子又聞而知之述作相承本末具備自是人<lb/>
知性不外乎仁義禮智而惡與混非性也道不離乎日<lb/>
用事物而虛無非道也教必本於君臣父子夫婦昆弟<lb/>
而剗㓕彛倫非教也闡聖學之户庭祛世人之矇瞶千<lb/>
載相傳之正統其不在兹乎嗚呼天之幸斯文也其亦<lb/>
<pb n="KR4h0058_WYG_013-12a"/>
至矣南雄為郡邈在嶠南士習視中州號稱近厚迪之<lb/>
以至正之學必將有俛焉自力者然陳君之所望於學<lb/>
者果焉屬耶天之命我萬善具全一毫有虧是曠天職<lb/>
昔之君子凜然淵冰没世弗懈者凢以全吾所受焉耳<lb/>
嗟後之世何其與古戾也利欲之風深入肺腑理義之<lb/>
習目為闊迂已之良貴棄置如弁髦而軒裳外物則决<lb/>
性命以求之弗舍也吁是不可謂之大惑乎志於道者<lb/>
其將何所用力乎緬觀往昔百聖相傳敬之一言實其<lb/>
<pb n="KR4h0058_WYG_013-12b"/>
心法葢天下之理惟中為至正惟誠為至極然敬所以<lb/>
中不敬則無中也敬而後能誠非敬則無以為誠也氣<lb/>
之决驟軼於奔駟敬則其衘轡也情之横放甚於潰川<lb/>
敬其隄防也故周子主静之言程子主一之訓皆其為<lb/>
人最切者而子朱子又丁寧反復之學者儻於是而知<lb/>
勉焉思慮未萌必戒必懼事物既接必㳟必欽動静相<lb/>
因無少間斷則天徳全而人欲泯大本之所以立達道<lb/>
之所以行其不由此歟陳君幸以為然則願以此刻于<lb/>
<pb n="KR4h0058_WYG_013-13a"/>
祠之壁為學者觀省之助若夫誦其言而不反諸躬惟<lb/>
其名之趍而匪實之踐是豈四先生立教之意又豈陳<lb/>
君所望於南邦之士者哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_013-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻十三<lb/>
</p>
<p>
</p>
  </div>
</body>
</text>
</TEI>
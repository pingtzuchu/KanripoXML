<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻十五</head>
    <p>
<pb n="KR4h0058_WYG_015-1a"/>
欽定四庫全書<lb/>
　古文集成巻十五　　　　宋　王霆震　編<lb/>
　　前丙集一<lb/>
　　　書<lb/>
　　報燕惠王書<hi>樂毅</hi>
　　　迂齋批云<hi>可以見燕昭王樂毅君臣相與之際略似蜀昭烈諸葛武侯書詞明白同</hi>
　　　<hi>見肺腑</hi>
　　　西山批云<hi>戰國䇿士談説之辭</hi>
<pb n="KR4h0058_WYG_015-1b"/>
臣不佞不能奉承王命以順左右之心恐傷先王之明<lb/>
有害足下之義故遁逃走趙今足下使人數之以罪臣<lb/>
恐侍御者<hi>迂齋批曰不敢斥言故託之侍御者</hi>不察先王之所以畜幸臣<lb/>
之理又不白臣之所以事先王之心<hi>迂齋曰書中多是解説此兩句</hi>故<lb/>
敢以書對臣聞賢聖之君不以禄私親其功多者賞之<lb/>
其能當者處之故察能而授官者成功之君也論行而<lb/>
結交者立名之士也臣竊觀先王之舉也見有髙世主<lb/>
之心<hi>迂齋曰緣此所以歸燕</hi>故假節於魏以身得察於燕先王過<lb/>
<pb n="KR4h0058_WYG_015-2a"/>
舉厠之賓客之中立之羣臣之上不謀父兄以為亞卿<lb/>
<hi>迂齋曰緣此所以仕燕</hi>臣竊不自知自以為奉令承教可幸無罪<lb/>
<hi>西山曰此自叙所以事先王之由</hi>故受令而不辭先王命之曰我有積<lb/>
怨深怒於齊不量輕弱而欲以齊為事臣曰夫齊霸國<lb/>
之餘業而最勝之遺事也練於甲兵習於戰攻王若欲<lb/>
伐之必與天下圖之與天下圖之莫若結於趙且又淮<lb/>
北宋地楚魏之所欲也趙若許而約四國攻之齊可大<lb/>
破也先王以為然具符節南使臣於趙顧反命起兵擊<lb/>
<pb n="KR4h0058_WYG_015-2b"/>
齊以天之道先王之靈河北之地隨先王而舉之濟上<lb/>
濟上之軍受命擊齊大敗齊人輕卒銳兵長驅至國齊<lb/>
王遁而走莒僅以身免珠玉財寳車甲珍器盡收入於<lb/>
燕齊器設於寜臺<hi>西山曰臺名</hi>大吕陳於元英<hi>西山曰宫名</hi>故鼎<lb/>
反乎磨室<hi>西山曰當作厯室徐廣曰磨厯也</hi>薊丘之植植於汶篁<hi>西山曰徐</hi>
<hi>廣曰竹苗曰篁謂燕之疆界移於齊之文水</hi>自五霸以來功未有及先王者<lb/>
也先王以為慊於志故裂地而封之使得比小國諸侯<lb/>
臣竊不自知自以為奉命承教可幸無罪<hi>迂齋曰此毅所以事燕王</hi>
<pb n="KR4h0058_WYG_015-3a"/>
<hi>之心緣此所以受封</hi>是以受命不辭<hi>西山曰此叙王所以幸己之由</hi>臣聞賢聖之<lb/>
君功立而不廢故著於春秋<hi>迂齋曰此以下轉來燕惠王身上</hi>蚤知之<lb/>
士名成而不毁故稱於後世若先王之報怨雪恥夷萬<lb/>
乘之彊國收八百嵗之蓄積及至棄羣臣之日餘教未<lb/>
衰執政任事之臣修法令謹庶孽<hi>迂齋曰見燕昭王平日調度區處</hi>施<lb/>
及乎萌𨽻皆可以教後世臣聞之善作者不必善成<hi>接上</hi>
善始者不必善終昔呉子胥説聴於闔閭而呉王逺迹<lb/>
至郢<hi>迂齋曰以闔閭比燕昭王以夫差比惠王</hi>夫差弗是也賜之鴟夷而浮<lb/>
<pb n="KR4h0058_WYG_015-3b"/>
之江呉王不寤先論之可以立功故沈子胥而不悔子<lb/>
胥不蚤見王之不同量是以至於入江而不化<hi>西山曰此下自</hi>
<hi>白所以去燕之由與不敢背燕之意</hi>夫免身立功以明先王之迹臣之上<lb/>
計也離毁辱之誹謗墮先王之名臣之大恐也臨不測<lb/>
之罪以幸為利義之所不敢出也<hi>迂齋曰言已所以去燕歸趙</hi>臣聞<lb/>
古之君子交絶不出惡聲<hi>迂齋曰言不敢顯斥惠王之過</hi>忠臣去國不<lb/>
潔其名臣雖不佞數奉教於君子矣<hi>西山曰此結一篇之意而安燕王之</hi>
<hi>心</hi>恐侍御者之親左右之説不察疏逺之行故敢獻書<lb/>
<pb n="KR4h0058_WYG_015-4a"/>
以聞唯君王之留意焉<lb/>
　　絶秦書<hi>吕相</hi>
　　　東萊曰<hi>吕相絶秦魏錡封於吕邑故稱吕相晉欲伐秦故先數秦之罪後世檄書蓋自</hi>
　　　<hi>此始觀此書亦見得風聲氣習之變春秋以前辭命未嘗有不著實者到後來以虛言相誣亦</hi>
　　　<hi>自此始晉數秦罪若以實論只有一二件其他皆虛如秦晉初間同圍鄭秦從燭之武之言遂</hi>
　　　<hi>與鄭盟此是秦曲至晉為令狐之盟而又召狄與楚伐晉諸侯是以睦於晉此秦最曲秦之曲</hi>
　　　<hi>只是數端耳見得左氏書此事有筆法如秦有韓之師此本是晉許秦賂晉不與秦取之此是</hi>
　　　<hi>晉曲今晉却言秦不是秦納文公乃是大功今言是穆之成如晉文之征魯衛使諸侯朝秦自</hi>
<pb n="KR4h0058_WYG_015-4b"/>
　　　<hi>是文公欲圖霸是時秦穆雖預諸侯之朝本不是為秦而却言有大造於西此則已未有一分</hi>
　　　<hi>恩於人却言有十分别人有十分恩於已則作一分説</hi>
　　　又曰<hi>文章不分明指切而從容委曲辭不迫切而意已獨至惟左傳為然如當時諸國徃</hi>
　　　<hi>來之辭與當時君臣相告相謀之語蓋可見矣亦是當時聖人餘澤未逺涵養自别故辭氣不</hi>
　　　<hi>迫如此非后世専學言語者比</hi>
　　　西山曰<hi>此春秋列國徃來應對之辭</hi>
成公十三年夏四月戊午晉侯使吕相絶秦<hi>吕相魏錡子蓋口宣</hi>
<hi>已命</hi>曰昔逮我獻公及穆公<hi>晉獻公秦穆公</hi>相好戮力同心申之<lb/>
<pb n="KR4h0058_WYG_015-5a"/>
以盟誓重之以昬姻<hi>穆公夫人獻公之女</hi>天禍晉國文公如齊惠<lb/>
公如秦<hi>辟驪姬也</hi>無禄獻公即世穆公不忘舊徳俾我惠公<lb/>
用能奉祀於晉<hi>秦納惠公</hi>又不能成大勲而為韓之師<hi>秦伐晉於</hi>
<hi>韓獲惠公</hi>亦悔於厥心用集我文公是穆之成也<hi>成功於晉</hi>文公<lb/>
躬擐<hi>音患</hi>甲胄跋<hi>草行也</hi>履山川踰越險阻征東之諸侯虞<lb/>
夏商周之𦙍而朝諸秦則亦既報舊徳矣鄭人怒君之<lb/>
疆埸我文公帥諸侯及秦圍鄭<hi>晉自鄭貳於楚故圍之鄭非侵秦也晉以此誣</hi>
<hi>秦</hi>秦大夫不詢於我寡君擅及鄭盟<hi>詢謀也盟者秦伯謙言大夫</hi>諸<lb/>
<pb n="KR4h0058_WYG_015-5b"/>
侯疾之將致命於秦文公恐懼綏静諸侯秦師克還無<lb/>
害則是我有大造於西也<hi>造成也言晉有成功於秦</hi>無禄文公即世<lb/>
穆為不弔蔑死我君寡<hi>弱也</hi>我襄公迭我殽地奸絶我好<lb/>
伐我保城殄滅我費滑<hi>伐保城誣之費滑滑國國都於費今緱氏縣</hi>散離我<lb/>
兄弟撓亂我同盟<hi>滑晉同姓</hi>傾覆我國家我襄公未忘君之<lb/>
舊勲<hi>納文公之勲</hi>而懼社稷之隕是以有殽之師<hi>敗秦師於殽</hi>猶<lb/>
願赦罪於穆公<hi>晉欲求解於秦</hi>穆公弗聴而即楚謀我天誘其<lb/>
衷成王隕命<hi>秦使鬬克歸楚求成楚莊㓜弱不能與晉競欲立王子職而為商臣所弑</hi>穆公<lb/>
<pb n="KR4h0058_WYG_015-6a"/>
是以不克逞志於我<hi>逞快也</hi>穆襄即世康靈即位<hi>晉襄秦穆皆卒</hi>
康公我之自出<hi>晉外甥</hi>又欲闕剪我公室<hi>闕其月反徐如字</hi>傾覆<lb/>
我社稷帥我蝥賊以來蕩搖我邊疆<hi>謂秦納公子雍</hi>我是以有<lb/>
令狐之役<hi>敗秦師於令狐</hi>康猶不悛入我河曲伐我涑川俘我<lb/>
王官剪我羈馬我是以有河曲之戰<hi>與秦師戰於河曲秦師夜遁復侵晉</hi>
<hi>入瑕</hi>東道之不通則是康公絶我好也<hi>言康公自絶故不復東通晉</hi>及<lb/>
君之嗣也<hi>君秦相公</hi>我君景公引領西望曰庶撫我乎<hi>望秦撫恤</hi>
<hi>晉</hi>君亦不惠稱盟<hi>不肯稱晉望而/共盟稱尺證反</hi>利吾有狄難<hi>謂晉滅潞氏時</hi>
<pb n="KR4h0058_WYG_015-6b"/>
入我河縣焚我箕郜芟夷我農功<hi>夷傷也</hi>䖍劉我邊陲我<lb/>
是以有輔氏之聚<hi>敗秦師於輔氏</hi>君亦悔禍之延而欲徼福於<lb/>
先君獻穆使伯車來命我景公<hi>伯車秦相公子</hi>曰吾與女同好<lb/>
棄惡復修舊徳以追念前勲言誓未就景公即世我寡<lb/>
君是以有令狐之㑹<hi>秦晉為成將㑹於令狐不肯齊盟秦伯歸而背晉城</hi>君又不<lb/>
祥<hi>祥善也</hi>背棄盟誓白狄及<hi>與也</hi>君同州君之仇讐而我昬<lb/>
姻也<hi>季隗廧咎如赤狄之女也白狄伐而獲之納諸文公</hi>君來賜命曰吾與女伐<lb/>
狄寡君不敢顧昬姻畏君之威而受命於吏君有二心<lb/>
<pb n="KR4h0058_WYG_015-7a"/>
於狄曰晉將伐女狄應且憎是用告我<hi>言狄雖應答秦而心實憎秦無</hi>
<hi>信</hi>楚人惡君之二三其徳也亦來告我曰秦背令狄之<lb/>
盟而來求盟於我昭告昊天上帝秦三公<hi>穆康共</hi>楚三王<lb/>
<hi>成穆莊</hi>曰余雖與晉出入<hi>猶徃來也</hi>余唯利是視不榖惡其無<lb/>
成徳是用宣之以懲不壹諸侯備聞此言斯是用痛心<lb/>
疾首暱就寡人<hi>暱親也</hi>寡人帥以聴命唯好是求君若惠<lb/>
顧諸侯矜哀寡人而賜之盟則寡人之願也其承寜諸<lb/>
侯以退<hi>承君之意以寜静諸侯</hi>豈敢徼亂<hi>徼要也</hi>君若不施大惠寡<lb/>
<pb n="KR4h0058_WYG_015-7b"/>
人不佞其不能以諸侯退矣敢盡布之執事執事實圖<lb/>
利之<lb/>
　　上秦皇書<hi>李斯</hi>
　　　迂齋批<hi>此先秦古書也中間兩三節一反一覆一起一伏略加轉換數箇字而精神愈</hi>
　　　<hi>出意思愈明無限曲折變態誰謂文章之妙不在虚字助詞乎</hi>
臣聞吏議逐客竊以為過矣昔者繆公求士<hi>不引前代他國事只</hi>
<hi>説秦亦有意</hi>西取由余於戎東得百里奚於宛迎蹇叔於宋<lb/>
來邳豹公孫支於晉此五子者不産於秦<hi>妙</hi>而繆公用<lb/>
<pb n="KR4h0058_WYG_015-8a"/>
之并國二十遂霸西戎孝公用商鞅<hi>客</hi>之法移風易俗<lb/>
民以殷盛國以富彊百姓樂用諸侯親服獲楚魏之師<lb/>
舉地千里至今治彊惠王用張儀<hi>客</hi>之計拔三川之地<lb/>
西并巴蜀北收上郡南取漢中包九夷制鄢郢東據城<lb/>
臯之險割膏腴之壤遂散六國之從使之西面事秦功<lb/>
施到今昭王得范睢<hi>客</hi>廢穰侯逐華陽彊公室杜私門<lb/>
蠶食諸侯使秦成帝業此四君者皆以客之功由此觀<lb/>
之客何負於秦哉<hi>結得直是斬截</hi>向使四君郤客而不内疏士<lb/>
<pb n="KR4h0058_WYG_015-8b"/>
而不用<hi>正説已盡又反説</hi>是使國無富利之實而秦無彊大之<lb/>
名也今陛下致昆山之玉有隋和之寳垂明月之珠服<lb/>
太阿之劔乘纎離之馬建翠鳳之旗樹靈鼉之鼓<hi>舉輕明重</hi>
此數寳者秦不生一焉而陛下説之何也<hi>與五子者不産於秦同一</hi>
<hi>句法</hi>必秦國之所生然後可<hi>上面一節只是順説又倒説有無限精神</hi>則是夜<lb/>
光之璧不飾朝廷犀象之器不為玩好鄭衛之女不充<lb/>
後宫而駿良駃騠不實外廏江南金錫不為用西蜀丹<lb/>
青不為采所以飾後宫充下陳娯心意説耳目者必出<lb/>
<pb n="KR4h0058_WYG_015-9a"/>
於秦然後可<hi>將上面反説一兩項又倒一倒不覺重疊愈覺精采</hi>則是宛珠之簮<lb/>
傅璣之珥阿縞之衣錦綉之飾不進於前而隨俗雅化<lb/>
佳冶窈窕趙女不立於側也夫擊甕叩缶彈筝搏髀而<lb/>
歌呼嗚嗚快耳目者真秦之聲也鄭衛桑間韶虞象武<lb/>
者異國之樂也<hi>以韶虞與鄭衛並説此戰國之習</hi>今棄擊甕叩缶而就<lb/>
鄭衛退彈筝而取韶虞若是者何也快意當前適觀而<lb/>
已矣<hi>人才滿前適用而已矣</hi>今取人則不然<hi>方正説</hi>不論可否不論<lb/>
曲直非秦者去為客者逐<hi>兩句一正一反</hi>然則是所重者在乎<lb/>
<pb n="KR4h0058_WYG_015-9b"/>
色樂珠玉而所輕者在乎人民也<hi>含無限意思</hi>此非所以跨<lb/>
海内制諸侯之術也<hi>説秦始皇之辭不得不然</hi>臣聞地廣者粟多國<lb/>
大者人衆兵彊則士勇是以㤗山不辭土壤故能成其<lb/>
大河海不擇細流故能就其深王者不郤衆庶故能明<lb/>
其徳是以地無四方民無異國四時充美鬼神降福此<lb/>
五帝三王之所以無敵也今乃棄黔首以資敵國郤賓<lb/>
客以業諸侯使天下之士退而不敢西向裹足不入秦<lb/>
<hi>秦若不用必歸它國</hi>此所謂藉冦兵而齎盜糧者也<hi>它國得士而用之便成孝</hi>
<pb n="KR4h0058_WYG_015-10a"/>
<hi>公惠昭</hi>夫物不産於秦可寳者多<hi>以小喻大亦以自見</hi>士不産於秦<lb/>
願忠者衆今逐客以資敵國損民以益讐内自虛而外<lb/>
樹怨於諸侯求國無危不可得也<lb/>
　　上太常博士書<hi>劉歆</hi>
　　　迂齋批<hi>辨難攻擊之體峻潔有力</hi>
昔唐虞既衰而三代迭興聖帝明王累起相襲其道甚<lb/>
著周室既㣲而禮樂不正道之難全也如此是故孔子<lb/>
憂道之不行厯國應聘自衛反魯然後樂正雅頌乃得<lb/>
<pb n="KR4h0058_WYG_015-10b"/>
其所修易序書制作春秋以紀帝王之道及孔子没而<lb/>
㣲言絶七十子終而大義乖重遭戰國棄籩豆之禮理<lb/>
軍旅之陳孔氏之道抑而孫呉之術興陵夷至於暴秦<lb/>
燔經書殺儒士設挾書之法行是古之罪道術由是遂<lb/>
滅漢興去聖帝明王遐逺仲尼之道又絶法度無所因<lb/>
襲時獨有一叔孫通略定禮儀天下唯有易卜未有它<lb/>
書至孝惠之世乃除挾書之律然公卿大臣絳灌之屬<lb/>
咸介胄武夫莫以為意至孝文皇帝始使掌故晁錯從<lb/>
<pb n="KR4h0058_WYG_015-11a"/>
伏生受尚書尚書初出於屋壁朽析散絶今其書見在<lb/>
時師傳讀而已詩始萌芽天下衆書往往頗出皆諸子<lb/>
傳説猶廣立於學官為置博士在漢朝之儒唯賈生而<lb/>
已至孝武皇帝然後鄒魯梁趙頗有詩禮春秋先師<hi>方兼</hi>
<hi>説春秋</hi>皆起於建元之間當此之時一人不能獨盡其經<lb/>
或為雅或為頌相合而成泰誓後得博士集而讀之故<lb/>
詔書稱曰禮壞樂崩書缺簡脱朕甚閔焉時漢興已七<lb/>
八十年離於全經固已逺矣及魯恭王壞孔子宅欲以<lb/>
<pb n="KR4h0058_WYG_015-11b"/>
為宫而得古文於壞壁之中逸禮有三十九書十六篇<lb/>
<hi>自起頭至此皆是説諸經更涉乆逺猶未得全備之意</hi>天漢之後孔安國獻之遭<lb/>
巫蠱倉卒之難未及施行及春秋左氏丘明所修<hi>方説左氏</hi>
皆古文舊書多者二十餘通藏於秘府伏而未發孝成<lb/>
皇帝閔學殘文缺稍離其真乃陳發祕藏校理舊文得<lb/>
此三事以考學官所傳經或脱簡傳或間編傳問民間<lb/>
則有魯國桓公趙國貫公膠東庸生之遺學與此同抑<lb/>
而未施<hi>其得之如此之難豈可輕廢</hi>此乃有識者之所惜閔士君子<lb/>
<pb n="KR4h0058_WYG_015-12a"/>
之所嗟痛也往者綴學之士不思廢絶之闕苟因陋就<lb/>
寡分文析字煩言碎辭學者罷老且不能究其一藝信<lb/>
口説而背傳記是末師而非往古至於國家將有大事<lb/>
若立辟雍封禪巡狩之儀則幽㝠而莫知其原猶欲保<lb/>
殘守缺挾恐見破之私意而無從善服義之公心或懷<lb/>
妒嫉不考情實雷同相從隨聲是非抑此三學以尚書<lb/>
為備謂左氏為不傳春秋豈不哀哉今聖上徳通神明<lb/>
繼統揚業亦閔文學錯亂學士若兹雖昭其情猶依違<lb/>
<pb n="KR4h0058_WYG_015-12b"/>
謙讓樂士與君子同之故下明詔試左氏可立不遣近<lb/>
臣奉指衘命將以輔弱扶㣲與二三君子比意同力冀<lb/>
得廢遺今則不然深閉固距而不肯試猥以不誦絶之<lb/>
欲以杜塞餘道絶滅㣲學夫可與樂成難與慮始此乃<lb/>
衆庶之所為耳非所望士君子也<hi>辨難有方</hi>且此數家之事<lb/>
皆先帝所親論今上所考視其古文舊書皆有徴驗外<lb/>
内相應豈苟而已哉夫禮失求之於野古文不猶愈於<lb/>
野乎<hi>有力</hi>往者博士書有歐陽春秋公羊易則施孟然孝<lb/>
<pb n="KR4h0058_WYG_015-13a"/>
宣皇帝猶廣立穀梁春秋梁丘易大小夏侯尚書義雖<lb/>
相反猶並置之何則與其過而廢之也寜過而立之<hi>有力</hi>
傳曰文武之道未墜於地在人賢者志其大者不賢者<lb/>
志其小者今此數家之言所以兼包大小之義豈可偏<lb/>
絶哉若必専已守殘黨同門妒道真違明詔失聖意以<lb/>
䧟於文吏之議甚為二三君子不取也<lb/>
　<lb/>
　<lb/>
<pb n="KR4h0058_WYG_015-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻二十九</head>
    <p>
<pb n="KR4h0058_WYG_029-1a"/>
欽定四庫全書<lb/>
　古文集成巻二十九　　　宋　王霆震　編<lb/>
　　前丁集八<lb/>
　　　劄<lb/>
　　論遣使劄子<hi>胡致堂</hi>
　　　<hi>迂齋云根本經誼曉暢事情毅然有不可奪之色</hi>
臣竊聞遣使臣入雲中已有定議臣愚陋䝉陛下擢寘<lb/>
從班職在獻納雖小事失當猶合上聞況遣使體大縱<lb/>
<pb n="KR4h0058_WYG_029-1b"/>
使初不預議苟心有所未安豈敢緘黙輙形論奏伏望<lb/>
陛下留神省察昔孔子作春秋以示萬世人君南面之<lb/>
術無不備載而其大要則在父子君臣之義而已魯桓<lb/>
公為齊所殺魯之臣子於齊有不共戴天之讎而莊公<lb/>
者乃桓公之子也非特不能為父雪恥又與齊通好元<lb/>
年為齊主王姬四年及齊狩于禚五年會齊同伐衞八<lb/>
年及齊同圍郕九年及齊盟于蔇是年為齊納子糾<lb/>
仲尼惡之備書于䇿以著其釋怨通和之罪魯莊惟忘<lb/>
<pb n="KR4h0058_WYG_029-2a"/>
父子君臣之義也魯之臣子則而象之故公子牙弑械<lb/>
成於前慶父無君動於後卜齮圉人犖之刃交發於黨<lb/>
氏武闈之間魯之宗祀不絶如綫此釋怨通和之效也<lb/>
豈非為後世之永鑒乎金人者驚動陵寢戕毁宗廟劫<lb/>
質二帝塗炭祖宗之民乃陛下之讎也頃者誤國之臣<lb/>
自知其才術不足以勘定禍亂而又貪慕富貴是故譸<lb/>
張為幻遣使求和以苟嵗月九年于此其效如何彼之<lb/>
一身叨竊爵位而去曽何足道而於陛下聖徳國家大<lb/>
<pb n="KR4h0058_WYG_029-2b"/>
計則虧䘮多矣所幸陛下勇智日躋灼然獨見於邪言乆<lb/>
惑之後奉將天討罪狀豫賊再安國歩漸圖恢復天下<lb/>
忠臣義士聞風興起各思自效以佐丕烈譬如人行萬<lb/>
里登車出門又如支梧厦屋初正基柱存亡治亂實係<lb/>
此時今乃無故蹈庸臣之轍踐阽國之址犯孔子之戒<lb/>
<hi>應前</hi>循魯莊之事忘復讎之義陳自辱之辭臣竊為陛下<lb/>
不取也或謂不若是少有貶屈其如二帝何臣應之曰<lb/>
自建炎丁未以至甲寅所為卑辭厚禮以問安迎請為<lb/>
<pb n="KR4h0058_WYG_029-3a"/>
名而遣使者不知幾人矣知二帝所在者誰歟見二帝<lb/>
之面者誰歟聞二帝之言者誰歟得金人之要領者誰<lb/>
歟因講和而能息敵兵者誰歟臣但見丙午而後通和<lb/>
之使歸未息肩而黄河長淮大江相次失險矣臣但聞<lb/>
去年冬使者還言將帥帖服國勢奠安形于奏章傳播<lb/>
逺近曽未數月而劉豫挾敵稱兵犯順矣金人者知中<lb/>
國所重在二帝中國所恨在劫質知中國所畏在用兵<lb/>
則常示欲和之端增吾所重平吾所恨匿吾所畏而中<lb/>
<pb n="KR4h0058_WYG_029-3b"/>
國坐受此餌旣乆而後悟也天下其謂自是改圖必矣<lb/>
何為復出此謬計耶苟曰姑為是爾則豈有修書稱臣<lb/>
厚費金幣而成就一姑為之事也苟曰以二帝之故不<lb/>
得不然則前效可考矣況嵗月益乆敵情益閟必無可<lb/>
通之理也臣嘗思之陛下與金人絶則臣下無所得而<lb/>
人主為義舉若通和則利歸臣下而人主受其惡故凡<lb/>
願奉使通和者皆身謀非國計也陛下何不據孔子之<lb/>
論而决此䇿乎自王安石廢黜春秋天下學士不知尊<lb/>
<pb n="KR4h0058_WYG_029-4a"/>
尚一旦亂臣賊子接跡乎四海幸遇陛下篤信此書孔<lb/>
子之志將仲於今日便當攷筆削之意斷當今之事只<lb/>
行一二大者陛下美名輝映千古矣當今之事莫大於<lb/>
靖康之怨也欲紓此怨必殄此讎則用此之人而不用<lb/>
講和之臣行此之政而不修講和之事使士大夫三軍<lb/>
百姓皆知金人為不共戴天之讎人人有致死于金人<lb/>
之志百無一還之心然後二聖之怨有可平之日陛下<lb/>
為人子之職舉臣等駑下伸眉吐氣食息世間亦預榮<lb/>
<pb n="KR4h0058_WYG_029-4b"/>
矣苟為不然以中國萬乗之君而稱臣於外人則宰相<lb/>
而下皆其陪臣也借使金人欣然講解以一將軍將數<lb/>
萬衆駐兵泗水之上<hi>學張儀約從文字</hi>願與陛下面相結約㰱盟<lb/>
而退不知陛下何以待之則又欲變置吾之大臣分部<lb/>
吾之兵將割我之地土而取其租賦有一于此其能從<lb/>
之乎從之則無以立國不從則隳敗和好將何據而可<lb/>
臣實戇昩思之不通是以略具古義凂瀆聰聴惟陛下<lb/>
試加采擇或合聖意即以世讎當復無可通和之義明<lb/>
<pb n="KR4h0058_WYG_029-5a"/>
降指揮寢罷奉使之命刻印銷印俄頃之間初無害於<lb/>
明適足以彰陛下好謀能聴之美免累聖徳誤國大計<lb/>
　　再論遣使劄子<hi>胡致堂</hi>
　　　<hi>迂齋云說利害明切却是就理上見得如此</hi>
臣竊聞宰相張浚有論使事為兵家機權與臣所論事<lb/>
理不同今何蘚遂行不可救止臣待罪侍從初有所陳<lb/>
已荷聖知今浚以輔國謀臣陛下之所改顔而禮貌之<lb/>
者也勢難以臣故以沮其議臣不當力論取勝徒成紛<lb/>
<pb n="KR4h0058_WYG_029-5b"/>
紛然臣再三思慮終未曉浚之說須至剖析聞於聰聴<lb/>
望陛下留神省覽姑且志之聖懷俟他日驗臣所計<lb/>
與浚孰忠孰否則使事之利害決矣今則未敢求直也<lb/>
粘罕總師二十餘年破大遼弱我宋雖無逺略亦精<lb/>
於用兵其所行事盡詭詐也今我之虚實彼豈不知尚<lb/>
須卑辭執謙然後足以驕其心示弱屈服然後足以平<lb/>
其怒乎此遣使之無益一也庚戌後不遣使敵兵亦不<lb/>
來及癸丑遣使則鈎引金使入國熟視而去曽不旋踵<lb/>
<pb n="KR4h0058_WYG_029-6a"/>
而淮南之警奏至矣此遣使之無益二也前我所遣四<lb/>
輩皆朝廷之選侍從之臣聞其入敵境晝夜驅遞略無<lb/>
禮節及見粘罕坐受欺紿怱怱而歸未嘗得其要領也<lb/>
而況何蘚一使臣其何能任覘國之事乎此遣使之無<lb/>
益三也昔富弼之使也以一言息南北百萬之兵可謂<lb/>
偉矣使歸行賞遷進官職弼方以中國未能用兵徒賴<lb/>
使人口舌下之為莫大之恥終不肯受其識度如此乃可<lb/>
辦國今奉使者首先論其私事祈求恩澤一一足意而<lb/>
<pb n="KR4h0058_WYG_029-6b"/>
後行所慮卑近與市井之人無異尚能明目張膽不辱<lb/>
君命乎此遣使之無益四也萬一金人臨以兵威肆其<lb/>
恐脅使人必不能就死則反以我之情告之是自敗也<lb/>
死生之際唯烈士不懼曽謂何蘚而能之乎此遣使之<lb/>
無益五也金人之所大欲者誰不知之旣有無厭之心<lb/>
正使劉豫明日就亡今日亦必赴救而況豫賊祈哀乞<lb/>
援秋髙草熟來㓂何疑此不待窺覘自可坐照於一堂<lb/>
之上也此遣使之無益六也今淮以北劉豫自以為其<lb/>
<pb n="KR4h0058_WYG_029-7a"/>
封疆矣河之北粘罕自以為其土宇矣使者之行豈能<lb/>
乗雲馭風徑至朔庭哉必渡清河之阻經濁河之限然後<lb/>
能至也去冬下詔罪狀劉豫明其為賊今豫肯賔吾使<lb/>
人達之於金哉臣恐戌伐凡伯則有之矣此遣使之無<lb/>
益七也今我與金人勢如兩家有沒世之怨一弱一强<lb/>
强者侵陵不休弱者必固其門墉嚴其戒備待時而動<lb/>
庶能有濟乃欲命一僕夫啗以酒肉悅以金帛適足以<lb/>
重吾之弱増彼之强而已此遣使之無益八也自古兵<lb/>
<pb n="KR4h0058_WYG_029-7b"/>
强馬衆玩武不戢而無自焚之變者此朔方英傑勒曜<lb/>
垂珪之所難也尼堪生於幽朔幼習戰攻特騎將鬬將<lb/>
耳非有保國永世兼并天下之術也度其勁兵壯者老<lb/>
老者死其馬之齒日已長矣其謀臣志滿意得況酣乎<lb/>
子女玉帛之間不越數年必有禍敗此易見也萬一今<lb/>
冬黨助豫賊昧於一來陛下申嚴將士據大江之險以<lb/>
禦之彼再而衰三而竭必矣小小勝負兵家之常今未有<lb/>
兵交之形而遽自納侮以示畏恐情見力屈當反為所<lb/>
<pb n="KR4h0058_WYG_029-8a"/>
乘非兵家形格勢禁之法此遣使之無益九也夫和人<lb/>
之心<hi>學從人衡人句法</hi>迎合粘罕之意為身謀而已陛下寤寐<lb/>
賢才日昃不倦菲衣節食卑宫室陋器用以養戰士固<lb/>
將為父兄攄覆載不同之憤雪滄溟不滌之恥也若堅<lb/>
用和䇿則謀臣解體義士䘮氣將帥偷安而卒伍泮散<lb/>
以為無復有輸忠效智建立功名之日使和人自謂其<lb/>
說可用如此必有進為之漸以國與人取悅粘罕大事<lb/>
去矣此遣使之無益十也獨有一說使陛下難處者以<lb/>
<pb n="KR4h0058_WYG_029-8b"/>
二帝為言耳然自建炎改元以來使命屢遣無一人能<lb/>
知兩宫起居之狀謦欬之音者況今嵗月益乆敵必重<lb/>
閟惟懼我知之今以金為父兄之讎絶不復通則名正<lb/>
而事順他日或有異聞在我理直易為處置若通而不<lb/>
絶則彼握重柄歸曲於我名實俱䘮非陛下之利也使<lb/>
或有知二帝所在一見慈顔宣達陛下孝思之念雖嵗<lb/>
一遣使竭天下之力以將之亦何不可之有其如艱梗<lb/>
悠邈必無可達之理乎以此揆之則以二帝為言者理<lb/>
<pb n="KR4h0058_WYG_029-9a"/>
不難處也臣聞善為國者必有一定不可易之計正其大<lb/>
義不僥倖以為之漢髙祖出闗得董公之謀以弑君討<lb/>
項羽後雖屢敗然項羽負不義之罪雖彊必弱漢守其<lb/>
䇿不變終有天下然張良嶢闗之舉養虎之喻君子猶<lb/>
羞道之及劉先主諸葛武侯志在復漢目操為賊亦能<lb/>
三分鼎立魏延出竒欲速孔明不求近功君子以為真<lb/>
以天下自任者古之英雄規模注措大抵如此三國崛<lb/>
起曹氏先據利勢蜀最後立豈以微弱之故卑下於操<lb/>
<pb n="KR4h0058_WYG_029-9b"/>
以苟存耶孟子曰君如彼何哉彊為善而已今日大計<lb/>
只合明復讎之義用賢才修政事息民訓兵以俟北向<lb/>
更無他䇿倘或未可惟是堅守若夫二三其徳無一定<lb/>
之論必恐不能有為至於何蘚之行非特無效決須取<lb/>
辱臣所見如此豈得以張浚有言而自抑也<lb/>
　<lb/>
　<lb/>
　古文集成巻二十九<lb/>
</p>
<p>
</p>
  </div>
</body>
</text>
</TEI>
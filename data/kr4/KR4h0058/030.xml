<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十</head>
    <p>
<pb n="KR4h0058_WYG_030-1a"/>
欽定四庫全書<lb/>
　古文集成巻三十　　　　宋　王霆震　編<lb/>
　　前丁集九<lb/>
　　　劄<lb/>
　　論遣北使事劄子<hi>戊辰四月為太博上時許舍人奕奉使出國門  真西山</hi>
臣切謂為國者當示人以難犯之意不可示人以易窺<lb/>
之形昔春秋時晉師入齊齊使國佐求盟於晉其勢亟<lb/>
矣一聞齊之封内盡東其畆之言雖僨軍之餘不肯苟<lb/>
<pb n="KR4h0058_WYG_030-1b"/>
從以紓一旦之禍蓋敵國之相與有以折其謀則為和<lb/>
也易有以啟其嫚則為和也難況敵情叵測變詐百出<lb/>
又非可以隣國常理待之乎側聞日者小行人之遣也<lb/>
敵人欲多嵗幣之數而吾亦曰可増敵人欲得奸臣之<lb/>
首而吾亦曰可與至於徃來之稱謂犒軍之金帛根括歸<lb/>
明流徙之民承命惟謹曽亡留難切揆謀國之意不過<lb/>
以樂天保民為心幸和好之亟就耳獨不思金人得以<lb/>
闚吾之情而滋嫚我之意乎雖然此旣徃之咎矣所以<lb/>
<pb n="KR4h0058_WYG_030-2a"/>
圖制方來者猶可謹其初也蓋古者敵國通和有養其<lb/>
事力以待可為之機者越之事呉是也有聴命於敵以<lb/>
圖苟安之計者六國之事秦是也今日尋盟於金臣不<lb/>
知姑欲養其事力而待可為之機乎抑將聴命於敵而<lb/>
圖苟安之計乎勾踐之行成於呉也葢忍恥以志仇讎<lb/>
之復而非倚和以自固也是以三十年間蚤朝晏罷卧<lb/>
薪嘗膽未嘗一日忘會稽之恥故雖詘辱一時迄能伸<lb/>
其志於異日若夫六國則不然其求和於秦也葢委國<lb/>
<pb n="KR4h0058_WYG_030-2b"/>
以為仇讎之役而非用權以蘄濟也故朝割地以賂秦<lb/>
則莫棄謀臣之言夕遣質以入秦則旦絶鄰國之援撤<lb/>
防弛備冀秦之矜已而不加兵奚異委肉虎狼而幸其<lb/>
弗食也夫是以六國之地卒歸於秦豈秦之力能亡六<lb/>
國哉六國實自亡耳今日而知是則當以越之事為法<lb/>
而以六國之事為戒可也抑臣聞之善謀國者不觀敵<lb/>
情之動静而觀吾政之修否元祐初用司馬光為相盡<lb/>
更王安石弊法契丹聞之以勿生事戒其邊吏今日號<lb/>
<pb n="KR4h0058_WYG_030-3a"/>
為更化矣而敵之傑驁無異前日母亦我之所為尚有<lb/>
可思者乎故臣妄論今日之事必吾無以取輕於敵而<lb/>
後和可成必有以深服其心而後和可固臣觀昨者竄<lb/>
殛柄臣之始不惟四方萬里咸服英斷而敵國亦竦然<lb/>
易視矣誠使剛健不息之誠愈篤於初振厲有為之志<lb/>
益加於舊則國勢日强敵自退聴奈何朝綱方整而紛<lb/>
紊之漸已萌政事方修而懈弛之形已露正人雖進志<lb/>
未獲伸言路雖開忠罕見用我之更化者僅如此其能<lb/>
<pb n="KR4h0058_WYG_030-3b"/>
使敵情之畏服哉況夫彼之待我者方驕我之恃和者<lb/>
太重一介行李曽未越境而動色相慶若無事然臣恐<lb/>
盟好既成志氣愈惰宴安鴆毒之禍作浮淫冗蠧之事<lb/>
興彼資吾嵗賂以厚其力乘吾不備以長其謀加之數<lb/>
年聲勢浸盛然後發難從之請挑必争之端而吾徬徨<lb/>
四顧將無以應之此長慮逺識之士所為寒心者也臣<lb/>
願陛下以通和講好為權宜以修徳行政為實務君臣<lb/>
之間朝夕儆戒于敵情之難保禍至之無日蒐討軍實<lb/>
<pb n="KR4h0058_WYG_030-4a"/>
申飭邊防凜然敵師將至而國勢張外患弭矣<lb/>
　　論金元劄子<hi>真西山</hi>
　　　<hi>時奉使回甲戌二月上殿</hi>
臣聞中國有道外敵雖盛不足憂内治未修外敵雖微<lb/>
有足畏蓋昔者永嘉之紛擾與單于争立之事同而拓<lb/>
跋氏之東西與匈奴之分南北亦亡以異然宣帝因呼<lb/>
韓之朝而益强其國劉石符姚之變晉迄不能以成寸<lb/>
功光武因南單于之歸拓地千里而侯景内附適以召<lb/>
<pb n="KR4h0058_WYG_030-4b"/>
蕭梁之釁所遇略同而成敗以異者豈固有幸不幸哉<lb/>
蓋宣光之政修而晉梁之政失也今金運衰微雖吾宗<lb/>
社之慶然臣等審觀事勢竊以為深可慮者三亟當為<lb/>
者二何謂深可慮者三曰對境之流民僅存之遺孽驟<lb/>
興之勁敵是也臣等近抵山陽聞淮北之民扶攜老稚<lb/>
結筏欲渡者日以百數雖邊臣謹守疆場拒卻使還然<lb/>
蝟集而南者其勢未已蓋其仍嵗洊饑重以師旅遺黎<lb/>
何辜死者什七苟非越境亡以偷生故其謀遂出諸此<lb/>
<pb n="KR4h0058_WYG_030-5a"/>
今將容而納之固未易處若一切拒絶彼或萌等死之<lb/>
心設有不幸隨之以潰散之兵繼之以羣行之盜其將<lb/>
何以防之此其可慮者一臣等又聞金主之子改元僣<lb/>
號於山東比者攻圍海州距吾新邊才數十舍倘其粗<lb/>
能自立遂成瓜裂之形因而撫柔尚易為力萬一蒙古<lb/>
得志必欲滅完顔之宗干戈相尋為力弗敵兔奔豕突<lb/>
迫吾邊陲又將何以禦之此其可慮者二昔宣和中金<lb/>
源始大耶律浸微識者豫知必貽中國之患蓋雖均出<lb/>
<pb n="KR4h0058_WYG_030-5b"/>
北方然習安者易制崛起者難馴理固然也今金人土<lb/>
傾魚爛埶必不支萬一蒙古遂能奄有其土疆境交壤<lb/>
接剥牀以膚卻之則怨接之則驕重以亡金舊臣各圖<lb/>
自售指嗾之計何所不為設或肆谿壑之求要吾以待<lb/>
金國之禮從之則不可以立國拒之則必至於交兵宣和<lb/>
舊事可為龜鑑此其可慮者三何謂亟當為者二曰内<lb/>
固邊防外精間諜是也書曰惟事事乃其有備有備無<lb/>
患傳亦有云無恃其不來恃吾有以待之今邊庭探報<lb/>
<pb n="KR4h0058_WYG_030-6a"/>
未必盡然臣等所陳亦似過慮然未至豫言固常為虚<lb/>
若其已至又無所及況積薪欲然之勢日長不已者乎<lb/>
而封疆扞圉之臣徃徃内實驚危外示閒暇其說曰吾<lb/>
將以鎮安物情也獨不知人心有所恃則雖不鎮而自<lb/>
安若其未然則雖無故而自擾與其避張皇之小害孰<lb/>
若圖倉猝之深憂夫自古立國東南未有不以兩淮荆<lb/>
襄為根本紹興中李綱建議六朝之能保守江左者以<lb/>
强兵重鎮盡在淮襄雖曹魏之雄符石拓跋之衆率不<lb/>
<pb n="KR4h0058_WYG_030-6b"/>
能一闚江表後唐李氏有淮南則可都金陵其後失之<lb/>
遂以削弱今朝廷欲為守備則當於兩淮荆襄置三大<lb/>
帥屯重兵以臨之分遣偏師進守支郡小築城壘如開<lb/>
新邊遇有賊馬則大帥遣兵應援稍能自守商旅必通<lb/>
乃可召人來歸漸次葺理假以嵗月則藩籬成矣綱之<lb/>
言政今日所宜用也臣等間者自揚而之楚自楚之盱<lb/>
眙經行所及凡數百里平疇沃壤極目亡際重湖陂澤<lb/>
渺莽相連而田野之民又皆堅悍强忍亡呉兒驕脆之<lb/>
<pb n="KR4h0058_WYG_030-7a"/>
氣迨乆駐邊城訪問益審凡兩淮形勢之利如在目中<lb/>
然後喟然嘆曰此天賜吾國以為大江之屏障使强兵<lb/>
足食為進取之資也而士大夫習尚因循視其荒殘漫<lb/>
弗之惜田疇不闢溝洫不治有險要不知所以控扼有<lb/>
丁壯不知所以練習有豪傑武勇不知所以牢籠收拾<lb/>
之方一旦驚急但思委而去之以長江為足恃是猶咽<lb/>
喉見搤於人而欲與之角藩牆扃鐍為盜所有而欲保<lb/>
堂奥之安亡是理也且徃者極邊之地城壘不建戍守<lb/>
<pb n="KR4h0058_WYG_030-7b"/>
不増徒以區區要盟之故今事變一新政吾更張規模<lb/>
之日臣等謂宜及今亟行經理選儒臣之有威重知兵<lb/>
略者二三人俾之督䕶諸將其掊克自封巽愞不立者<lb/>
易之沿江列屯亡慮十數萬勁騎精卒皆當移駐並邊<lb/>
而増募舟師以扼江面凡城池樓櫓之未固若要害之<lb/>
未築者就遣屯兵併力繕治使治邊數千里脈絡相聨<lb/>
有貫珠之勢首尾相應有率然之形兵力旣雄民志自<lb/>
固然後大修墾田之政倣漢搜粟故事顓為一司以領<lb/>
<pb n="KR4h0058_WYG_030-8a"/>
之力本務農如周秦之用西土數年之後積貯充實邊<lb/>
民父子争欲自保因其什伍勒以軍法不待糧饟皆為<lb/>
精兵金湯之勢成磐石之基立則退足以守進足以攻<lb/>
此亟當為者一也夫間諜不明最兵家之深忌今金人<lb/>
與蒙古相持蓋非一日戰鬬離合不知其幾而吾邊臣<lb/>
迄未有得其要領者至如吾林答忠之歸紇石烈執中<lb/>
之死並邊諸郡言人人殊即此推之他可㮣見臣等比<lb/>
至維揚首聞金都摧陷之報質諸邊帥亦復謂然迨次<lb/>
<pb n="KR4h0058_WYG_030-8b"/>
修門其說又異夫敵國存亡兹非細事風傳不一迺至<lb/>
於斯脫有緩急其將何及昔中興初韓世忠呉玠諸人<lb/>
捐金募間如用砂礫故敵人深謀秘計靡不豫知取勝<lb/>
之術大抵由此臣等謂宜申飭主兵之臣顓任遣間之<lb/>
責事之驗否特示勸懲庶幾實事必聞而聞事必實此<lb/>
亟當為者二也臣等區區本亡竒䇿獨念將命之初違<lb/>
去殿陛蒙陛下温顔賜諭以江淮之事歸日奏聞故敢<lb/>
罄竭愚忠期報萬一惟聖明裁察<lb/>
<pb n="KR4h0058_WYG_030-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_030-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻三十<lb/>
</p>
<p>
</p>
  </div>
</body>
</text>
</TEI>
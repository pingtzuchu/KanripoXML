<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十九</head>
    <p>
<pb n="KR4h0058_WYG_039-1a"/>
欽定四庫全書<lb/>
　古文集成巻三十九　　　宋　王霆震　編<lb/>
　　前已集一<lb/>
　　　論<lb/>
　　封建論<hi>柳子厚</hi>
　　　迂齋批<hi>以封建為不得已以秦為公天下之制皆非正論所以引周之失秦之得證佐</hi>
　　　<hi>甚詳然皆有説以破之但文字絶好所謂強辭奪正理</hi>　東萊批註増入<lb/>
天地果無初乎吾不得而知之也生人果有初乎吾不<lb/>
<pb n="KR4h0058_WYG_039-1b"/>
得而知之也然則孰為近曰有初為近孰明之由封建<lb/>
而明之也彼封建者更古聖王堯舜禹湯文武而莫能<lb/>
去之蓋非不欲去之也<hi>不取封建</hi>勢不可也勢之來則其生<lb/>
人之初乎<hi>吕曰起伏</hi>不初無有以封建封建非聖人意也<hi>應勢</hi>
<hi>不可一句</hi>彼其初與萬物皆生<hi>直推向前去</hi>草木榛榛鹿豕狉狉<lb/>
人不能搏噬而且無毛羽莫克自奉自衛荀卿有言必<lb/>
將假物以為用者也夫假物者必爭爭而不已必就其<lb/>
能㫁曲直者而聽命焉<hi>此等議論自不可破</hi>其智而明者所伏必<lb/>
<pb n="KR4h0058_WYG_039-2a"/>
衆告之以直而不改必痛之而後畏由是君長刑政生<lb/>
焉<hi>此説鄉胥里師之屬</hi>故近者聚而為羣羣之分其爭必大大而<lb/>
後有兵有徳又有大者衆羣之長又就而聽命焉以安<lb/>
其屬於是有諸侯之列則其爭又有大者焉徳又有大<lb/>
者諸侯之列又就而聽命焉以安其封於是有方伯連<lb/>
率之類則其爭又有大者焉徳又有大者方伯連率之<lb/>
類又就而聽命焉以安其人然後天下㑹於一<hi>此説天子○吕</hi>
<hi>曰結一段意</hi>是故有里胥而後有縣大夫有縣大夫而後有<lb/>
<pb n="KR4h0058_WYG_039-2b"/>
諸侯有諸侯而後有方伯連率有方伯連率而後有天<lb/>
子自天子而至於里胥其徳在人者死必求其嗣而奉<lb/>
之故封建非聖人意也勢也<hi>吕曰封建本意</hi>夫堯舜禹湯之事<lb/>
逺矣<hi>省文</hi>及周而甚詳周有天下裂土田而瓜分之設五<lb/>
等邦羣后布履星羅四周于天下<hi>吕曰宻</hi>輪運而輻集合<lb/>
而為朝覲㑹同離而為守臣扞城然而降于夷王害禮<lb/>
傷尊下堂而迎覲者厯于宣王挾中興復古之徳雄南<lb/>
征北伐之威卒不能定魯侯之嗣<hi>國語周語魯武公以括與戲見王王立戲</hi>
<pb n="KR4h0058_WYG_039-3a"/>
<hi>樊仲甫諌曰不可立也不順必犯犯王命必誅今天子立諸侯而建其少是教逆也王卒立之魯侯歸而卒及</hi>
<hi>魯人率懿公而立伯御三十二年宣王伐魯立孝公諸侯從是不睦</hi>陵夷迄於幽平王室<lb/>
東遷而自列為諸侯矣厥後問鼎之輕重者有之<hi>左宣三年</hi>
射王中肩者有之<hi>左桓五年</hi>伐凡伯誅萇𢎞者有之<hi>左隠七年</hi>天<lb/>
下乖盭無君君之心余以為周之喪乆矣徒建空名於<lb/>
公侯之上耳<hi>厯數封建之失蓋其意不喜此制○吕曰結周語好</hi>得非諸侯之盛<lb/>
強末大不掉之咎歟判為十二<hi>十二諸侯見史記表</hi>合為七國<hi>七雄</hi>
<hi>見史記</hi>威分於陪臣之邦<hi>吕曰如威烈王二十三年命韓魏趙為諸侯等事是也</hi>國<lb/>
<pb n="KR4h0058_WYG_039-3b"/>
殄於後封之秦<hi>史秦記其先有非子者善養馬周孝王封為附庸邑之秦昭襄王五十一年西</hi>
<hi>周君盡獻其邑荘襄王元年東周謀秦秦誅之盡入其國</hi>則周之敗端在乎此矣秦<lb/>
有天下裂都㑹而為之郡邑廢侯衛而為之守宰<hi>史秦始皇</hi>
<hi>紀</hi>據天下之雄圖都六合之上游攝制四海運於掌握<lb/>
之内此其所以為得也不數載而天下大壞其有由矣<lb/>
<hi>明明是取他郡縣又見有許多失處却推向他處去以為非郡縣之過</hi>亟役萬人暴其威<lb/>
刑竭其貨賄負耡梃謫戍之徒圜視而合從大呼而成<lb/>
羣時則有叛人而無叛吏<hi>吕曰謂陳勝吳廣之徒</hi>人怨於下而吏<lb/>
<pb n="KR4h0058_WYG_039-4a"/>
畏於上天下相合殺守刼令而並起咎在人怨非郡邑<lb/>
之制失也漢有天下矯秦之枉徇周之制剖海内而立<lb/>
宗子封功臣<hi>前漢諸侯王表</hi>數年之間奔命扶傷之不暇困平<lb/>
城病流矢陵遲不救者三代<hi>匈奴傳</hi>後乃謀臣獻畫而離<lb/>
削自守矣然而封建之始郡邑居半時則有叛國而無<lb/>
叛郡<hi>吕曰謂吳楚之屬事見本傳</hi>秦制之得亦以明矣<hi>十分取之</hi>繼漢而<lb/>
帝者雖百代可知也<hi>此句言州縣之制</hi>唐興制州邑立守宰<hi>唐地</hi>
<hi>理志髙祖改郡為州太守為刺史又置都督府以治之</hi>此其所以為宜也然猶桀<lb/>
<pb n="KR4h0058_WYG_039-4b"/>
猾時起虐害方域者失不在於州而在於兵時則有叛<lb/>
將而無叛州<hi>言州與郡不叛州縣之利可知○吕曰謂魏傳盧龍之屬事見藩鎮傳</hi>州縣<lb/>
之設固不可革也或者曰封建者必私其土子其人適<lb/>
其俗修其理施化易也守宰者苟其心思遷其秩而已<lb/>
何能理乎余又非之周之事跡㫁可見矣列侯驕盈黷<lb/>
貨事戎大凡亂國多理國寡侯伯不得變其政天子不<lb/>
得變其君私土子人者百不有其一失在於制不在於<lb/>
政周事然也<hi>出脱○吕曰間架○事見史記十二諸侯世家</hi>秦之事迹亦斷可<lb/>
<pb n="KR4h0058_WYG_039-5a"/>
見矣有理人之制而不委郡邑是矣有理人之臣而不<lb/>
使守宰是矣郡邑不得正其制守宰不得行其理酷刑<lb/>
苦役而萬人側目失在於政不在於制秦事然也<hi>吕曰事見</hi>
<hi>史記趙髙李斯傳</hi>漢興天子之政行於郡不行於國制其守宰<lb/>
不制其侯王侯王雖亂不可變也國人雖病不可除也<lb/>
及夫大逆不道然後掩捕而遷之勒兵而夷之耳<hi>吕曰淮南</hi>
<hi>厲王孝文六年謀反廢徙蜀楚王戊孝景三年反誅之類</hi>大逆未彰奸利浚財怙勢<lb/>
作威大刻於民者無如之何及夫郡縣可謂理且安矣<lb/>
<pb n="KR4h0058_WYG_039-5b"/>
何以言之且漢知孟舒於田叔<hi>前田叔傳</hi>得魏尚於馮唐<hi>馮唐</hi>
<hi>傳</hi>聞黄霸之明審觀汲黯之簡靖<hi>並本傳</hi>拜之可也復其<lb/>
位可也卧而委之以輯一方可也<hi>吕曰上四人下三句結得用事法</hi>有<lb/>
罪得以黜有能得以賞朝拜而不道夕斥之矣夕受而<lb/>
不法朝斥之矣<hi>此固郡縣之得然失亦在此</hi>設使漢室盡城邑而侯<lb/>
王之縱其令亂其人戚之而已孟舒魏尚之術莫得而<lb/>
施黄霸汲黯之化莫得而行明譴而導之拜受而退已<lb/>
違矣下令而削之<hi>只因漢有許多不好事故子厚得以為辭</hi>締交合從之謀<lb/>
<pb n="KR4h0058_WYG_039-6a"/>
周於同列則相顧裂眦勃然四起幸而不起則削其半<lb/>
削其半民猶瘁矣<hi>吴王濞傳</hi>曷若舉而移之以全其人乎漢<lb/>
事然也<hi>吕曰間架</hi>今國家盡制郡邑連置守宰其不可變也<lb/>
固矣善制兵謹擇守則理平矣或者又曰夏商周漢封<lb/>
建而延秦郡邑而促<hi>賈誼治安䇿夏為天子十有餘世而殷受之殷為天子二十餘世而</hi>
<hi>周受之周為天子三十餘世而秦受之秦為天子二世而亡</hi>尤非所謂知理者也魏<lb/>
之承漢也封爵猶建晉之承魏也因循而不革<hi>通典職官篇魏</hi>
<hi>王公侯伯子男次縣侯次鄉侯次亭侯次闗内侯凡九等晉亦有王公侯伯子男又有開國郡公縣公郡侯縣</hi>
<pb n="KR4h0058_WYG_039-6b"/>
<hi>侯伯子男及鄉亭闗内等侯凡十五等</hi>而二姓陵替不聞延祚今矯而變<lb/>
之垂二百祀大業彌固何繫於諸侯哉或者乂以為殷<lb/>
周聖王也而不革其制固不當復議也是大不然夫殷<lb/>
周之不革者是不得已者也<hi>應前封建非聖人意也一句</hi>蓋以諸侯<lb/>
之歸殷者三千焉資以黜夏湯不得而廢歸周者八百<lb/>
焉資以勝殷武王不得而易<hi>皆是强辭初非正理然就其説中可謂警䇿矣</hi>徇<lb/>
之以為安仍之以為俗湯武之所以不得已也夫不得<lb/>
已非公之大者也<hi>從不得三字綴下來</hi>私其力於已也私其衛於<lb/>
<pb n="KR4h0058_WYG_039-7a"/>
子孫也秦之所以革之者其為制公之大者也其情私<lb/>
也<hi>吕曰承得好</hi>私其一已之威也私其盡臣畜於我也然而<lb/>
公天下之端自秦始<hi>十分取之有激之論</hi>夫天下之道理安斯得<lb/>
人者也使賢者居上不肖者居下而後可以理安今夫<lb/>
封建者繼世而理繼世而理者上果賢乎下果不肖乎<lb/>
則生人之理亂未可知也將欲利其社稷以一其人之<lb/>
視聽則又有世大夫世食禄邑以盡其封畧聖賢生於<lb/>
其時亦無以立於天下封建者為之也<hi>吕曰罪封建</hi>豈聖人<lb/>
<pb n="KR4h0058_WYG_039-7b"/>
之制使至於是乎吾固曰非聖人之意也勢也<lb/>
　　復古王者之制論<hi>胡澹菴</hi>
荀卿知有三代而不知有一王之法知天之無王而不<lb/>
究尊王之義知矯革時弊而適以啓天下之紛紛嗚呼<lb/>
卿乎以春秋之義責之則不免為罪人也卿之復古之<lb/>
説曰道不過三代法不貳後王謂復古當以三代為凖<lb/>
也謂天下之無王可閔也是直以矯革時弊自任亦有<lb/>
意乎春秋而作也愚謂卿之意則善而其説則疏也夫<lb/>
<pb n="KR4h0058_WYG_039-8a"/>
隆虚談者不濟實用古今之通患士大夫立人之朝髙<lb/>
言大論誰不自期以臯陶稷契亦誰不許其君以堯舜<lb/>
三代言則髙矣其尚論古人則善矣幸而偶合古人之<lb/>
塵迹亦足以聳動時主之觀聽矣然鹿豕魚鱉世所珍<lb/>
者人子誰不欲獻於親而居山者不能致魚鱉居澤者<lb/>
不能致鹿豕於其所不能致而必曰吾須此為吾親之<lb/>
養孰若即吾所居以求可致之物常不闕於孝養哉是<lb/>
則堯舜信古也三王信古也勢若不可行則徒膠空文<lb/>
<pb n="KR4h0058_WYG_039-8b"/>
無益復古之實效也為是説者是未得春秋尊一王者<lb/>
之法之説客有難者曰子以春秋責卿似矣若如子言<lb/>
是簠簋可去而盤杅桮桉當御矣韶濩可抵而箜篌笙<lb/>
笛應奏矣春秋何取也曰春秋非惡夫異代也惡夫崇<lb/>
飾前古之虚荒誕幻以棄滅當代之舊制者也凡人之<lb/>
情貴耳賤目為朝夕所常見者人皆不注視也一覩古<lb/>
人之恠珍則且驚且愕抱烏號之弓以為古則必以彤<lb/>
盧之制為可賤保曲阜之履以為古則必以革舄之制<lb/>
<pb n="KR4h0058_WYG_039-9a"/>
為可賤考追蠡存昌歜以為古則必以雅歌時饌為可<lb/>
賤世之好為譎恠者徃徃慕羲皇之髙蹤蔑視祖宗之<lb/>
制度不啻脱屣今日變某事明日復某政改削更革畧<lb/>
無顧藉遂使先朝百年之基業為之一空嗚呼信如卿<lb/>
言三軍魯所當去也郊祀魯所當用也逆祀魯所當行<lb/>
也春秋不當書而譏之也曰吁子責卿亦甚矣卿非不<lb/>
知國家自有制度也謂凡非雅聲者舉廢也凡非舊文<lb/>
者舉變也凡非舊器者舉毁也以是為可以復三代也<lb/>
<pb n="KR4h0058_WYG_039-9b"/>
愚則曰聲非雅聲未害也色非舊文未害也械用非舊<lb/>
器未害也春秋所最害者正謂兵暴而非古刑煩而非<lb/>
古賦歛用度之非古故凡書伐某侵某戰扵某者謂某<lb/>
兵暴而非古也書放大夫殺大夫者謂其刑煩而非古<lb/>
也書初税畆作丘甲者謂其賦歛用度之非古也不聞<lb/>
書曰廢某聲變某色毁某器然後為復古也必如卿言<lb/>
是猶飢渴濵死而投以大羮元酒曰此其古也古則古<lb/>
矣其不頓仆餓踣者幾希其謂復古而適以害之春秋<lb/>
<pb n="KR4h0058_WYG_039-10a"/>
所深罪也曰然則先儒稱春秋之道亦通三王則春秋<lb/>
豈無取於古歟曰為此説者何休也仲尼無此言也晉<lb/>
鑄刑鼎仲尼専以唐叔之法度責之不聞其通稱三王<lb/>
也季孫問田賦仲尼専以春秋之典責之不聞其通稱<lb/>
三王也屬刑古良法紂行之則弊肉刑古良法漢行之<lb/>
則弊井田古良法唐行之則弊三代法非本弊也後世<lb/>
不能復三代也故仲尼嘗論夏商損益之理矣至春秋<lb/>
則一以周典㫁之謂其欲興復文武之緒不當雜以異<lb/>
<pb n="KR4h0058_WYG_039-10b"/>
代也故其書不告朔猶朝於廟者幸其猶朝於廟以存<lb/>
周之遺典也是未嘗不尊一王之法也謂春秋必通於<lb/>
三王者此僻儒之迂論也以是又知卿言之謬也嗚呼<lb/>
荀卿閔天下之無王似亦有意乎春秋之作者而復古<lb/>
之論迂闊如此後世執其説以敗亂國家者十常八九<lb/>
且如褒賞一功臣直引周公錫山土田以為故事至用<lb/>
兵則直援春秋車戰以為法翹然逺追遐想掇取古人<lb/>
空談以欺其君漫不知何許有得所謂終日食龍肉而<lb/>
<pb n="KR4h0058_WYG_039-11a"/>
未嘗一飽者良亦可笑然竊恠李斯師事荀卿既而焚<lb/>
滅其書於其師反眼若不相識及觀斯之相秦奮不顧<lb/>
患焚燒夫子之六經則變古也暴滅三代之諸侯則變<lb/>
古也列都㑹而廢封建則變古也破壊周公之井田則<lb/>
變古也是必嘗用荀卿復三代之説髙而難行遂至大<lb/>
壊先王之法以甘心焉其父殺人其子且必行刼李斯<lb/>
師事荀卿而遂亂天下亦卿之詭辭恠説有以激之也<lb/>
吁春秋必謹始蓋重夫始為患者也卿其始作俑者乎<lb/>
<pb n="KR4h0058_WYG_039-11b"/>
愚故曰以春秋之義責之則不免為罪人也嗚呼惜哉<lb/>
　　復井田論<hi>林之竒</hi>
齊宣王一悟仁術而可語王道之本滕文公一明性善<lb/>
而可與興井田之制孟子車轍未嘗淹留於一邦徜徉<lb/>
乎梁宋翔<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>乎鄒魯或邈而退或言而退或仕不得志<lb/>
而退其所拳拳者莫若齊足未嘗履其庭而心已親者<lb/>
莫若滕吾觀孟子童而習之壯欲舉而行之而視王道<lb/>
若可掌上而為之一日不遇則皇皇然不暇安席惟恐<lb/>
<pb n="KR4h0058_WYG_039-12a"/>
斯民不復見堯舜文武成康之治是心何如哉然其為<lb/>
齊宣發明者獨詳於他國為滕公規畫者又詳於齊宣<lb/>
聖賢不私於齊滕必矣嗚呼欲復古者亦可以知復古<lb/>
之由哉古先聖明致太平恢逺業非一道也其大者曰<lb/>
井田井田一法富民之藪也安民之基寓兵之府也興<lb/>
禮樂行政教之本也有如是之良法而秦人忍壊之秦<lb/>
人何愚也非愚也功利之心奪之也由漢而下莫有能<lb/>
復之者又不惟一功利之心奪之也夫已成之法心有<lb/>
<pb n="KR4h0058_WYG_039-12b"/>
一奪則壊之如覆手既壊之餘有一毫不得於心則復<lb/>
之如回天井田之法不幸而復於新氏之世幸而遺意<lb/>
粗見於太宗之時使庸醫用藥必能廢藥使賤工御馬<lb/>
必能廢馬井田復於新氏必廢於新氏何也井田之法<lb/>
廢於秦而井田之利未嘗廢於秦一經新氏之害而民<lb/>
聞井田如畏豺虎夫安得而不廢漢復為東尚二百年<lb/>
未嘗敢有一人談古制於朝者獨荀悦慨然明其利害<lb/>
猶有難行之歎蓋欲得如髙祖光武之時然後可以為<lb/>
<pb n="KR4h0058_WYG_039-13a"/>
之噫是非懲新氏之禍歟晉人懲之而井田亦不敢行<lb/>
宋齊而下吾何望焉千百年間乃有一元魏之主其施<lb/>
設快人意然而元魏之主非深知古也特果於立事而<lb/>
適當時之可者也元魏不足言而為太宗太平基地可<lb/>
喜也元魏有可喜太宗乃有可恨太宗宜三代矣而卒<lb/>
不三代愚故曰井田遺意幸而粗見於太宗之時也太<lb/>
宗以來議者皆曰井田可復矣可復而不復則亦有説<lb/>
乎愚前所謂既壊之餘有一毫不得於心則復之如回<lb/>
<pb n="KR4h0058_WYG_039-13b"/>
天此古道興廢之機也將大復先王之法度必先正人<lb/>
主之心術以堯舜三代之臣而致其君為堯舜三代之<lb/>
君必能盡堯舜三代經綸天下之道智者規之仁者慮<lb/>
之強者達之天下井井乎其成周矣<lb/>
　<lb/>
　<lb/>
　<lb/>
　古文集成巻三十九<lb/>
</p>
<p>
</p>
  </div>
</body>
</text>
</TEI>
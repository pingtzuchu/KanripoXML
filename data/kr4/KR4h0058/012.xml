<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻十二</head>
    <p>
<pb n="KR4h0058_WYG_012-1a"/>
欽定四庫全書<lb/>
　古文集成巻十二　　　　宋　王霆震　編<lb/>
　　前乙集六<lb/>
　　　記<lb/>
　　吉州州學記<hi>歐公</hi>
慶厯三年天子開天章閣召政事之臣八人賜之坐問<lb/>
治天下其要有幾施於今者宜何先使書于紙以對八<lb/>
人者皆震恐失措俯伏頓首言此事非愚臣所能及惟<lb/>
<pb n="KR4h0058_WYG_012-1b"/>
陛下幸詔臣等於是退而具述為條列明年正月始詔<lb/>
州郡吏以賞罰勸農桑三月又詔天下皆立學惟三代<lb/>
仁政之本始於井田而成於學校記曰國有學遂有序<lb/>
黨有庠家有塾其極盛之時大備之制也凡學本於人<lb/>
性磨揉遷革使趨於善至於風俗成而頌聲興盖其功<lb/>
法施之各有次第其教於人者勤而入於人者漸勤則<lb/>
不倦漸則遲乆而深夫以不倦之意待遲乆而成功者<lb/>
三王之用心也故其為法必乆而後至太平而為國皆<lb/>
<pb n="KR4h0058_WYG_012-2a"/>
至六七百年而未已此其效也三代學制甚詳而後世<lb/>
罕克以舉或不知而本末不備又求於速不待其成而<lb/>
怠故學之道常廢而僅存惟天子明聖深原三代致治<lb/>
之本要在冨而教之故先之農桑而繼以學校將以衣<lb/>
食飢寒之民而皆知孝慈禮讓是以詔書再下吏民感<lb/>
悦奔走執事者以後為羞其年十月吉州之學成州即<lb/>
先夫子廟為學舎於城西而未備今知州事殿中丞李<lb/>
侯寛之至也謀與州人遷而大之事方上請而詔下學<lb/>
<pb n="KR4h0058_WYG_012-2b"/>
遂以成李侯治吉敏而有方其作學也吉之士率以私<lb/>
錢一百五十萬以助用人之力積二萬一千工而人不<lb/>
以為勞其良材堅甓之用凡二十二萬三千五百而人<lb/>
不以為多學有堂筵齋講有藏書之閣有賔客之位有<lb/>
游息之亭嚴嚴翼翼壯偉閎耀而人不以為侈既成而<lb/>
來學者常三百有餘予世家於吉濫官于朝廷進不能<lb/>
賛明天子之盛美退不能與諸生揖讓乎其中惟幸吉<lb/>
之學教者知學本於勤漸遲乆而不倦以治母廢慢天<lb/>
<pb n="KR4h0058_WYG_012-3a"/>
子之詔使予他日因得歸榮故鄉而謁於學門將見吉<lb/>
之士皆道徳明秀可為公卿過其市而賈者不鬻竒淫<lb/>
適其野而耕者不争壠畆入其里閭而長㓜相孝慈於<lb/>
其家行其道塗而少者扶羸老壯者代其負荷於路然<lb/>
後樂學之道成而得從鄉先生席於衆賔之後聴鄉樂<lb/>
之歌飲射壺之酒以詩頌天子太平之功而周覧學舎<lb/>
思詠李侯之遺愛不亦美哉故於其始成也刻辭于石<lb/>
以立諸其廡<lb/>
<pb n="KR4h0058_WYG_012-3b"/>
　　桂陽軍學記<hi>南軒</hi>
桂與郴地相接近嵗峒甿紛擾之後甫及安定郡各建<lb/>
學以館士亦可謂知務矣郴學之成某嘗為之記而桂<lb/>
之士復以請於是告之曰嗟夫學之不可不講也乆矣<lb/>
今去聖雖逺而微言著於簡編理義存乎人心者不可<lb/>
泯也善學者求諸此而已雖然聖賢之書未易讀也盖<lb/>
自異端之説行而士迷其本真文采之習勝而士趨於<lb/>
蹇淺又况平日羣居之所從事不過為覔舉謀計利耳<lb/>
<pb n="KR4h0058_WYG_012-4a"/>
如是而讀聖賢之書不亦難乎故學者當以立志為先<lb/>
不為異端惑不為文采眩不為利禄汨而後庶幾可以<lb/>
言讀書矣聖賢之書大要教人使不迷失其本心者也<lb/>
一人之心天地之心也其周流而該徧者本體也在乾<lb/>
坤曰元而在人所以為仁也故易曰元者善之長也而<lb/>
孟子曰仁者人也合而言之道也禮曰人者天地之心<lb/>
也而人之所以私偽萬端不勝其過失者梏於氣動於<lb/>
欲亂於意而其本體以䧟溺也雖曰䧟溺然非可遂殄<lb/>
<pb n="KR4h0058_WYG_012-4b"/>
滅也譬諸牛山之木日夕之間豈無萌蘖之生乎患在<lb/>
人不能識之耳聖賢教人以求仁使之致其格物之功<lb/>
親切於動静語黙之中而有發乎此也有發乎此則進<lb/>
徳有地矣故其於是心也治其亂収其放明其蔽安其<lb/>
危而其廣大無疆之體可得而存矣此學之大端也然<lb/>
則其可一日而不講乎願與諸君共勉焉<lb/>
　　吉州州學藏書閣記<hi>楊東山</hi>
吉有學學有閣閣有書自本朝慶歴三年知州事殿中<lb/>
<pb n="KR4h0058_WYG_012-5a"/>
丞李侯寛始也學之成歐陽文忠公為之記極盛大備<lb/>
壯偉閎耀棟宇凢七而閣與居一焉于今二百餘年黌<lb/>
舎後一再徙所謂壯偉閎耀者固非其舊閣不復存幸<lb/>
書存焉爾有書而無閣書將焉儲儲之直舎直舎豈書<lb/>
庋哉書弗庋是輕其書輕其書有書猶無書也然則書<lb/>
之輕重閣之有無繫不繫邪寳慶二年會稽劉君漢弼<lb/>
為郡文學椽偕諸生請于郡曰學之舊書有如九經則<lb/>
後唐長興後周廣順所刻印之帙也諸經諸史則本朝<lb/>
<pb n="KR4h0058_WYG_012-5b"/>
京師國子監之中本也大江之西郡有十一書亦悉萃<lb/>
則今兵部侍郎胡公摫之始也不既冨矣哉而弗閣焉<lb/>
非闕歟學無所以資舎州疇資郡可之於是前史君趙<lb/>
侯希栞與之粟斛五百今史君趙侯汝愚與劵緡五百<lb/>
永新張大夫給亦俾工師致大木焉營度斯決財用斯<lb/>
發直舎斯撤新閣斯傑扁榜斯揭華堂斯設燕處斯列<lb/>
復舊觀之列經始于丙戌之冬落成於丁亥之夏裝舊<lb/>
書悉叢于閣貯以四庋第以甲乙丙丁藏焉闔郡咸喜<lb/>
<pb n="KR4h0058_WYG_012-6a"/>
視寳慶猶慶歴然視二趙候猶李侯然漢弼以書諗某<lb/>
曰子為我記之某不敢以末學固陋辭財為之言曰閣<lb/>
之未復書之未藏君子固有憂也閣之既復書之既藏<lb/>
君子猶有憂也君子何憂也蓋閣易爾書為難書易爾<lb/>
讀為難書藏焉閣奠焉顧不美歟雖然為書謀不若為<lb/>
人謀繼自今後學者居是學登是閣啟是庋讀是書朝<lb/>
於斯夕於斯讀經則探聖賢之本原讀史則知厯代之<lb/>
治忽讀諸子百家則擷文章之英華繇書而心繇心而<lb/>
<pb n="KR4h0058_WYG_012-6b"/>
身繇身而國而天下致君澤民盛德大業皆書之用也<lb/>
至此則閣焉可也弗閣焉亦可也書焉可也弗書焉亦<lb/>
可也何則書即人人即書大哉書乎是嵗七月朔具位<lb/>
楊某記<lb/>
　　吉州吉水縣魁星樓記<hi>楊東山</hi>
三山林侯半千為吉水宰之期年縣學成未幾樓成侯<lb/>
之志士之力也昔陋而今於壯故無而新於有宏謨雋<lb/>
功為江西諸邑甲侯謂余曰學之成毅齋先生曽公煥<lb/>
<pb n="KR4h0058_WYG_012-7a"/>
為之記矣樓之成子盍為吾記之匪吾之是為抑多士<lb/>
實為余曰余邑人也邑之故余知之邑與廬陵人物天<lb/>
産山川之勝實絪緼焉東山崇崇士之頴也文江沄沄<lb/>
士之泓也有是頴故邑之士髙以秀有是泓故士之文<lb/>
清以醇髙以秀則其節不屈清以醇則其學有源士不<lb/>
負邑也第邑負士耳何謂邑負士毋乃作成興起之未<lb/>
至歟邑見其所欲士將自琱琢邑見其指意士將自表<lb/>
異顧為之宰者作成何如耳作成施焉興起隨焉士之<lb/>
<pb n="KR4h0058_WYG_012-7b"/>
興起夫豈其難今學成而樓新樓新而名偉侯之所以<lb/>
望於士者何如哉士曰魁壘漢也人曰傑魁唐也曰魁<lb/>
者何冠冕之謂也月書季攷第其髙下三歳大比興其<lb/>
賢能冠一經一賦一論一䇿者皆曰魁冠一郡一邑之<lb/>
多士者則曰魁賓于太常旅于集英中于科目為天下<lb/>
第一者則曰魁魁云魁云在天成象星以魁名斯玉衡<lb/>
杓建之綱也在人成名人應乎星斯麟鳯抜萃之神也<lb/>
綱揭而神運夫豈偶然哉然則學之有斯樓也樓之扁<lb/>
<pb n="KR4h0058_WYG_012-8a"/>
斯魁也侯之所以作成者於是乎始士之所以興起者<lb/>
於是乎生魁云魁云一樓云乎哉樓云樓云科目云乎<lb/>
哉聞之師曰科目有二有帝王之科目有素王之科目<lb/>
帝王之科目二素王之科目四曷謂二曰文曰武曷謂<lb/>
四曰徳行曰言語曰政事曰文學冠文武之科者易冠<lb/>
徳行言語政事文學之科者難冠其易者夫豈無人可<lb/>
稱者曰董仲舒冠其難曰僅僅一人焉曰顔淵冠其二<lb/>
而兼其四家淵而人舒柢其四而葩其二淵内而舒外<lb/>
<pb n="KR4h0058_WYG_012-8b"/>
此侯之所望於邑士也不于其四而于其二惟舒之是<lb/>
覬姑取其二而舍其四弗淵之是企豈侯之所望於邑<lb/>
士哉遂書以為記<lb/>
　　福州州學經史閣記<hi>朱文公</hi>
福州之學在東南為最盛弟子貟常數百人比年以来<lb/>
教養無法師生相視漠然如路人以故風俗日衰士氣不<lb/>
作長老憂之而不能有以救也紹興四年今教授臨卭<lb/>
常君濬孫始生既日進諸生而告之以古昔聖賢後學之<lb/>
<pb n="KR4h0058_WYG_012-9a"/>
意又為之飭厨饌葺齋館以寧其居然後謹而出入之<lb/>
防嚴其課試之法朝夕其間訓誘不倦於是學者競勸始<lb/>
知常君之為吾師而常君之視諸生亦閔閔焉唯恐其<lb/>
不能自勉以進於學也故嘗慮其無書可讀而業將病<lb/>
於不廣則又為之益置書史合舊為若干巻度故御書<lb/>
閣之後更為重屋以藏之而以書來請記其事且致其<lb/>
諸生之意曰願有以教之也予惟古之學者無它明徳<lb/>
新民求各止於至善而已夫其所明之徳所止之善豈<lb/>
<pb n="KR4h0058_WYG_012-9b"/>
有待於外求哉識其在我而敬以存之其亦可矣其所<lb/>
以必曰讀書云者則以天地隂陽事物之理脩身事親<lb/>
齊家及國以至於平治天下之道與凡聖賢之言行古<lb/>
今之得失禮樂之名數下而至於食貨之源流兵刑之<lb/>
法制是亦莫非吾之度内有不可得而精粗者若非考<lb/>
諸載籍之文沈潜參伍以求其故則亦無以明夫明徳<lb/>
體用之全而止其至善精微之極也然自聖學不傳世<lb/>
之為士者不知學之有本而唯書之讀則其所以求於<lb/>
<pb n="KR4h0058_WYG_012-10a"/>
書不越乎記誦訓詁文詞之間以釣聲名干禄利而已<lb/>
是以天下之書愈多而理愈昧學者之事愈勤而心愈<lb/>
放詞章愈麗論議愈髙而其徳業事功之實愈無以逮<lb/>
乎古人然非書之罪也讀者不知學之有本而無以為<lb/>
之地也今觀常君之為教既開之以古人斆學之意而<lb/>
後為之儲書以博其問辨之趣建學以致其奉守之嚴<lb/>
則亦庶乎本末之有序矣予雖有言又何以加於此哉<lb/>
然無已而有一焉則亦曰姑使二三子者知夫為學之<lb/>
<pb n="KR4h0058_WYG_012-10b"/>
本有無待於外求者而因以致其操存持守之力使吾<lb/>
方寸之間清明純一真有以為讀書之地而後宏其規<lb/>
宻其度循其先後本末之序以大玩乎閣中之藏則夫<lb/>
天下之理其必有以盡其纎悉而一以貫之異時所以<lb/>
措諸事業者亦將有本而無窮矣因序其事而并書以<lb/>
遺之二三子其勉之哉<lb/>
　　婺源縣學藏書閣記<hi>朱文公</hi>
道之在天下其實原於天命之性而行於君臣父子兄<lb/>
<pb n="KR4h0058_WYG_012-11a"/>
弟夫婦朋友之間其文則出於聖人之手而存於易書<lb/>
詩禮樂春秋孔孟氏之籍本末相湏人言相發皆不可<lb/>
以一日之廢焉者也葢天理民彛自然之物則其大倫<lb/>
大法之所在固有不依文字而立者然古之聖人欲明<lb/>
是道於天下而垂之萬世則其精微曲折之際非托於<lb/>
文字亦不能以自傳也故自伏羲以降列聖繼作至於<lb/>
孔子然後所以垂世立教之具粲然大備天下後世之<lb/>
人自非生知之聖則必由是以窮其理<hi>然後</hi>知有所至而<lb/>
<pb n="KR4h0058_WYG_012-11b"/>
力行以終之固未有飽食安坐無所猷為而忽然知之<lb/>
兀然得之者也故傅說告髙宗曰學于古訓乃有獲而<lb/>
孔子之教人亦曰好古敏以求之是則君子所以為學<lb/>
致道之方其亦可知也已然自秦漢以來士之所求乎<lb/>
書者類以記誦剽掠為功而不及乎窮理修身之要其<lb/>
過之者則遂絶學捐書而相與馳騖乎荒虚浮誕之域<lb/>
葢二者之蔽不同而於古人之意則胥失之矣嗚呼道<lb/>
之所以不明不行其不以此與<lb/>
<pb n="KR4h0058_WYG_012-12a"/>
　　鄂州州學稽古閣記<hi>朱文公</hi>
人之有是身也則必有是心有是心也則必有是理若<lb/>
仁義禮智之為體惻隠羞惡㳟敬是非之為用是則人<lb/>
皆有之而非由外鑠我也然聖人之所以教不使學者<lb/>
収視反聴一以反求諸心為事而必曰興於詩立於禮<lb/>
成於樂又曰愽學審問謹思明辨而力行之何哉葢理<lb/>
雖在我而或蔽於氣稟物欲之私則不能以自見學雖<lb/>
在外然皆所以講乎此理之實及其浹洽貫通而自得<lb/>
<pb n="KR4h0058_WYG_012-12b"/>
之則又初無内外精粗之間也世變俗衰士不知學挾<lb/>
册讀書者既不過於誇多闘靡以為利禄之計其有意<lb/>
於已者又直以為可以取足於心而無事於外求也是<lb/>
以墮於佛老空虚之邪見而於理義之正法度之詳有<lb/>
不察焉其幸而或知理之在我與夫學之不可以不講<lb/>
者則又不知循序致詳虛心一意從容以會乎在我之<lb/>
本然是以急遽淺迫終已不能浹洽而貫通也嗚呼是<lb/>
豈學之果不可為書之果不可讀而古先聖賢所以垂<lb/>
<pb n="KR4h0058_WYG_012-13a"/>
世立教者果無益於後來哉道之不明其可歎已鄂州<lb/>
州學教授許君中應既新其學之大門而因建閣於其<lb/>
上櫝藏紹興石經兩朝宸翰以為寳鎮又取板本九經<lb/>
諸史百氏之書列寘其旁不足則使人以幣請於京師<lb/>
之學官使其學者討論誦說得以饜飫而開發焉其役<lb/>
始於紹興辛亥之冬而訖於明年之夏其費亡慮三百<lb/>
萬而取諸廩士之贏者葢三之一其餘則太守煥章閣<lb/>
待制陳公居仁轉運判官薛侯叔似實資之而總卿詹<lb/>
<pb n="KR4h0058_WYG_012-13b"/>
侯體仁戎帥張侯詔亦揮金以相焉既成因予之友蔡<lb/>
君元定以來請曰願有記也予雅聞許君之學葢有志<lb/>
於為己而意其所以學者亦曰取足於心而已矣今以<lb/>
是舉觀之則見其所以誨人者甚平且實然後知其所<lb/>
以自為者不以泯心思滅聞見為極至之歸也因為之<lb/>
記其本末而并推近世所以為學讀書之病請具列焉<lb/>
以告登此閣而讀此書者使姑無溺於俗學之下流無<lb/>
迷於異端之㨗徑則於理之在我者庶乎有以深求而<lb/>
<pb n="KR4h0058_WYG_012-14a"/>
自得之矣道之不明豈足患哉<lb/>
　　南安軍學記<hi>東坡</hi>
古之為國者四井田也肉刑也封建也學校也今亡矣<lb/>
獨學校僅存耳古之為學者四其大者則取士論政而<lb/>
其小者則弦誦也今亡矣直誦而已舜之言曰庶頑讒<lb/>
說若不在時侯以明之撻以記之書用識哉欲並生哉<lb/>
工以納言時而颺之格則承之庸之否則威之格之言<lb/>
改也論語曰有恥且格承之言薦也春秋傳曰奉承齊<lb/>
<pb n="KR4h0058_WYG_012-14b"/>
犧庶頑讒說不率是教者舜皆有以待之夫化惡莫若<lb/>
進善故擇可進者以射侯之禮舉之其不率教甚者則<lb/>
撻之小者則書其罪以記之非疾之也欲與之並生而<lb/>
同憂樂也此士之有罪而未可終棄者故使樂工採其<lb/>
謳謠諷議之言而颺之以安其心其改過者則薦之且<lb/>
用之其不悛者則威之屏之僰之寄之之類是也此舜<lb/>
之學政也射之中否何與於善惡而侯以明之何也曰<lb/>
射所以致衆而論士也衆一而後論定孔子射於矍相<lb/>
<pb n="KR4h0058_WYG_012-15a"/>
之圃葢觀者如堵使弟子揚觶而序黜者三則僅有存<lb/>
者由此觀之以射致衆衆集而後論士葢所從來逺矣<lb/>
詩曰在泮獻囚又曰在泮獻馘禮曰受成於學鄭人游<lb/>
鄉校以議執政或謂子産毁鄉校何如子産曰不可善<lb/>
者吾行之不善者吾改之是吾師之孔子聞之謂子産<lb/>
仁人古之取士論政者必於學有學而不論政不取士<lb/>
猶無學也學莫盛於東漢士数萬人嘘枯吹生自三公<lb/>
九卿皆折節下之三府辟召常出其口其取士論政可<lb/>
<pb n="KR4h0058_WYG_012-15b"/>
謂近古然卒為黨錮之禍何也曰此王政也王者不作<lb/>
而士以私意行之於下其禍敗固宜朝廷自慶歴熙寧<lb/>
紹聖以來三致意於學矣雖荒服郡縣必有學况南安<lb/>
江西之南境儒術之冨與閩蜀等而太守朝奉郎曹侯<lb/>
登以治郡顯聞所至必建學故南安之學甲於江西侯<lb/>
仁人也而勇於義其建是學也以身任其責不擇劇易<lb/>
期於必成士以此感奮不勸而力費於官者為錢凡萬<lb/>
三千而助者不貲為屋百二十間禮殿講堂視大邦君<lb/>
<pb n="KR4h0058_WYG_012-16a"/>
之居凡學之用莫不嚴具増置廩給食数百人始於紹<lb/>
聖二年之冬而成於四年之春學成而侯去今為潮州<lb/>
軾自海南還過南安見聞其事為詳士既徳侯不已乃<lb/>
具列本末嬴糧而從軾者三百餘里願紀其實夫學王<lb/>
者事也故首以舜之學政告之然舜逺矣不可以庶幾<lb/>
有賢太守猶可以為鄭子産也學者勉之無愧於古人<lb/>
而已建中靖國元年蘇軾書<lb/>
　　袁州學記<hi>李旴江覯</hi>
<pb n="KR4h0058_WYG_012-16b"/>
　　　迂齋批<hi>議論閧涉筆力老健</hi>
皇帝二十有三年制詔州縣立學惟時守令有哲有愚<lb/>
有屈力單慮祗順徳意有假宫僣師苟具文書或連數<lb/>
城亡誦弦聲倡而不和教化不行三十有二年范陽祖<lb/>
君無擇知袁州始至進諸生知學官闕狀大懼人材放<lb/>
失儒效闊踈無以稱上意㫖通判頴州陳君侁聞而是<lb/>
之議以克合相舊夫子廟陿隘不足改為乃營治之東北隅<lb/>
厥土燥剛厥位靣陽厥材孔良瓦甓黝堊丹漆舉以法<lb/>
<pb n="KR4h0058_WYG_012-17a"/>
故殿堂室房廡門各得其度生徒有舍庖廩有次百爾<lb/>
器備竝手偕作工善吏勤晨夜展力越明年成舎<hi>音釋</hi>菜<lb/>
且有日旴江李覯諗于衆曰惟四代之學考諸經可見<lb/>
已<hi>只一句說過便了</hi>秦以山西鏖六國欲帝萬世劉氏一呼<hi>語壯</hi>
而關門不守武夫健將賣降恐後何邪詩書之道廢人<lb/>
唯見利而不聞義焉耳<hi>此學之廢</hi>孝武乘豐冨世祖出戎行<lb/>
皆孳孳學術俗化之厚延于靈獻草茅危言者折首而<lb/>
不悔功烈震主者聞命而釋兵羣雄相視不敢去臣位<lb/>
<pb n="KR4h0058_WYG_012-17b"/>
尚數十年教道之結人心如此<hi>此學之修</hi>今代遭聖神爾袁<lb/>
得賢君俾爾由庠序踐古人之迹天下治則譚禮樂以<lb/>
陶吾民一有不幸猶當伏大節為臣死忠為子死孝<hi>學之</hi>
<hi>設盖為此</hi>使人有所賴且有所法是惟朝家教學之意若其<lb/>
弄筆以徼利達而已豈徒二三子之羞抑為國者之憂<lb/>
<hi>収拾得好</hi>
　　通州重修州學記<hi>誠齋</hi>
通州故有學今太守監丞周公碩來作藩既拜先聖周<lb/>
<pb n="KR4h0058_WYG_012-18a"/>
視厦屋雨風空穿杗桷蕞殘退而深念將欲作新亡所<lb/>
取貲忽寤曰四鄰束脩之問辭之則禮缺受之則義缺<lb/>
流貤之於横舎其可乃㫁乃度乃陶乃斵乃塈乃雘有<lb/>
殿有堂有齋有廊有門有墻有百其楹有薙其唐於是<lb/>
舎菜孔時齋宿孔修子佩林如誦弦鏘如有茁斯童有<lb/>
野斯塾旁招幽討靡不翔集邦之士民靡不闓懌公移<lb/>
書於余曰子盍記之余復之曰為我謝通州之士公之<lb/>
厚士亦劬矣士何以報公余聞學者内而不外古也外<lb/>
<pb n="KR4h0058_WYG_012-18b"/>
而不内古乎故自齊家而出至于平天下自脩身而入<lb/>
至於格物出者止於三而入者極於五内外之詳畧何<lb/>
如哉今有璞玉於此弗琢焉雕焉則大不作圭小不作<lb/>
珮故身不可以不脩也琢且雕矣而脉理之不端瑕纇<lb/>
之不瑩則玉人者力倍而器無就故脩身在正心理端<lb/>
矣纇瑩矣良工視之曰噫䃉也則襮肖而裏不核故正<lb/>
心在誠意幸而玉也非䃉也而主人慒焉莫之識則亦<lb/>
或毁于埴或捐諸溝而已故誠意在致知又幸而主人<lb/>
<pb n="KR4h0058_WYG_012-19a"/>
有寳而能識之矣問其所以寳或能言其粗莫能言其<lb/>
精則亦淺之為知矣故致知在格物君子之學葢如此<lb/>
何謂物其綱有三其端有四其典有五是物也天生烝<lb/>
民之則者非歟究而至之是之謂格物學者能用力乎<lb/>
此則自士而進於賢自賢而跂於聖潜乎身溥乎天下<lb/>
國家夫獨待於外乎哉士之報公不在此其將焉在<lb/>
　　瑞州髙安縣學記<hi>誠齊</hi>
筠之負郭邑曰髙安故無學舍雖有附於州學之西廡<lb/>
<pb n="KR4h0058_WYG_012-19b"/>
一小齋房號焉而已矣令宰陳君公璟作而新之經始<lb/>
於昔歳七月八日落成於今年正月既望爰掲扁牓學<lb/>
子咸集且樂且詠有歎于列者曰塗巷尚陋或曰棟宇<lb/>
尚庳或曰廩給尚窶予解之曰二三子學在居處乎果<lb/>
在是兹塗之陋不陋於顔之巷兹宇之庳不庳於憲之<lb/>
室兹廩之窶不窶於陳蔡之羮彼聖賢者居之何如哉<lb/>
不然闢以九軌廊以千區餫以萬鐘於二三子之學將<lb/>
益乎否也使二三子開一巻之書於竹牖之下舉目而<lb/>
<pb n="KR4h0058_WYG_012-20a"/>
見堯舜孔顔屬耳而聞金聲玉振潜心而得性與天道<lb/>
家焉而親其親官焉而民其民國焉而君其君塞則淑<lb/>
諸身亨則淑諸世於環堵乎取之不既充然矣乎雖微<lb/>
學舍可不可也學職某某謁予記之為書其說<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_012-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻十二<lb/>
</p>
<p>
</p>
  </div>
</body>
</text>
</TEI>
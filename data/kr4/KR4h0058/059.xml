<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十九</head>
    <p>
<pb n="KR4h0058_WYG_059-1a"/>
欽定四庫全書<lb/>
　古文集成巻五十九　　　宋　王霆震　編<lb/>
　　前辛集五<lb/>
　　　封事<lb/>
　　已酉擬上封事<hi>朱文公</hi>
具位臣朱熹敢拜手稽首言曰臣竊惟皇帝陛下有聰<lb/>
明睿智之姿有孝友温恭之徳有寛仁博愛之度有神<lb/>
武不殺之威養徳春宫垂二十年一旦受命慈皇親傳<lb/>
<pb n="KR4h0058_WYG_059-1b"/>
大寳龍飛虎變御極當天凡在覆載之間稍有血氣之<lb/>
屬莫不延頸舉踵觀徳聴風而臣適逢斯時首䝉趣召<lb/>
且辱賜對得近日月之光感幸之深其敢無説以效愚<lb/>
忠之一二蓋臣聞古之聖賢窮理盡性備道全徳其所<lb/>
施為雖無不中於義理然猶未甞少有自足之心是其<lb/>
平居所以操存省察而致其懲忿窒慾遷善改過之功<lb/>
者固無一念之間㫁及其身之所履有大變革則又必<lb/>
因是而有以大警動於其心焉所以謹初始而重自新<lb/>
<pb n="KR4h0058_WYG_059-2a"/>
也伊尹之告太甲曰今王嗣厥徳罔不在初又曰今嗣王<lb/>
新服厥命惟新厥徳召公之戒成王曰若生子罔不在厥<lb/>
初生自貽哲命今天其命哲命吉凶命厯年知今我初服<lb/>
肆惟王其疾敬徳盖深以是而望扵其君其意亦已切矣<lb/>
今者陛下自儲貳而履至尊由監撫而專聴㫁其為身<lb/>
之變革孰有大於此者則凡所以警動其心而謹始自<lb/>
新者計已無所不用其極矣而臣之愚猶切有懼焉者<lb/>
誠恐萬分有一所以警動自新之目或未悉舉則釁蘖<lb/>
<pb n="KR4h0058_WYG_059-2b"/>
之萌將有作於眇綿之間有於防慮之外者是以輙忘<lb/>
踈賤而妄以平日私憂過計之所及者深為陛下籌之<lb/>
則若講學以正心若修身以齊家若逺便嬖以近忠直<lb/>
若抑私恩以抗公道若明義理以絶神奸若擇師傅以<lb/>
輔皇儲若精選任以明體統若振綱紀以厲風俗若節<lb/>
財用以固邦本若修政事以攘夷狄凡是十者皆陛下<lb/>
所當警動自新而不可一有闕焉者也臣不勝犬馬愛<lb/>
君憂國之誠輙取事為之説而昧死以獻謹條其事如<lb/>
<pb n="KR4h0058_WYG_059-3a"/>
左<lb/>
　其一所謂講學以正心者臣聞天下之事其本在於<lb/>
　　一人而一人之身其主在於一心故人主之心一<lb/>
　　正則天下之事無有不正人主之心一邪則天下<lb/>
　　之事無有不邪如表端而影直源濁而流汙其理<lb/>
　　有必然者是以古先哲王欲明其徳於天下者莫<lb/>
　　不一以正心為本然本心之善其體至微而利欲<lb/>
　　之攻不勝其衆甞試驗之一日之間聲色臭味游<lb/>
<pb n="KR4h0058_WYG_059-3b"/>
　　衍馳驅土木之華貨利之殖雜進於前日新月盛<lb/>
　　其間心體湛然善端呈露之時蓋絶無而僅有也<lb/>
　　苟非講學之功有以開明其心而不迷於是非邪<lb/>
　　正之所在又必信其理之在我而不可以須臾離<lb/>
　　焉則亦何以得此心之正勝利欲之私而應事物<lb/>
　　無窮之變乎然所謂學則又有邪正之别焉味聖<lb/>
　　賢之言以求義理之當察古今之變以驗得失之<lb/>
　　幾而必反之身以踐其實者學之正也渉獵記誦<lb/>
<pb n="KR4h0058_WYG_059-4a"/>
　　而以雜博相高割裂裝綴而以華靡相勝反之身<lb/>
　　則無實措之事則無當者學之邪也學之正而心<lb/>
　　有不正者鮮矣學之邪而心有不邪者亦鮮矣故<lb/>
　　講學雖所以為正心之要而學之邪正其繫於所<lb/>
　　行之得失而不可不審者又如此易曰正其本萬<lb/>
　　事理差之毫釐繆以千里惟聖明之留意焉則天<lb/>
　　下幸甚<lb/>
　其二所謂修身以齊家者臣聞天下之本在國國之<lb/>
<pb n="KR4h0058_WYG_059-4b"/>
　　本在家故人主之家齊則天下無不治人主之家<lb/>
　　不齊則未有能治其天下者也是以三代之盛聖<lb/>
　　賢之君能修其政者莫不本於齊家蓋男正位乎<lb/>
　　外女正位乎内而夫婦之别嚴者家之齊也妻齊<lb/>
　　體於上妾接承於下而嫡庶之分定者家之齊也<lb/>
　　采有徳戒聲色近嚴敬逺技能者家之齊也内言<lb/>
　　不出外言不入苞苴不達請謁不行者家之齊也<lb/>
　　然閨門之内恩常掩義是以雖有英雄之才尚有<lb/>
<pb n="KR4h0058_WYG_059-5a"/>
　　困於酒色溺於情愛而不能自克者苟非正心修<lb/>
　　身動由禮義使之有以服吾之徳而畏吾之威則<lb/>
　　亦何以正其宫壼杜其請託檢其姻戚而防禍亂<lb/>
　　之萌哉書曰牝雞之晨惟家之索傳曰福之興莫<lb/>
　　不本乎室家道之衰莫不始乎閫内惟聖明之留<lb/>
　　意焉則天下幸甚<lb/>
　其三所謂逺便嬖以近忠直者臣聞蓬生麻中不扶<lb/>
　　而直白沙在泥不染而黒故賈誼之言曰習與正<lb/>
<pb n="KR4h0058_WYG_059-5b"/>
　　人居之不能無正猶生長於齊之地不能不齊言<lb/>
　　也習與不正人居之不能無不正猶生長於楚之<lb/>
　　地不能不楚言也是以古之聖賢欲修身以治人<lb/>
　　者必逺便嬖以近忠直蓋君子小人如氷炭之不<lb/>
　　相容薫蕕之不相入小人進則君子必退君子親<lb/>
　　則小人必踈未有可以兼収並蓄而不相害者也<lb/>
　　能審乎此以定取舎則其見聞之益薫陶之助所<lb/>
　　以謹邪僻之防安義理之習者自不能已而其舉<lb/>
<pb n="KR4h0058_WYG_059-6a"/>
　　措刑賞所以施於外者必無偏陂之失一有不審<lb/>
　　則不惟其妄行請託竊弄威權有以害吾之政事<lb/>
　　而其導諛薫染使人不自知覺而與之俱化則其<lb/>
　　害吾之本心正性又有不可勝言者然而此輩其<lb/>
　　類不同蓋有本出下流不知禮義而稍通文墨者<lb/>
　　亦有服儒衣冠叨竊科第而實全無行檢者是皆<lb/>
　　國家之大賊人主之大蜮苟非心正身修有以灼<lb/>
　　見其情狀如臭惡之可惡則亦何以逺之而來忠<lb/>
<pb n="KR4h0058_WYG_059-6b"/>
　　直之士望徳業之成乎諸葛亮有言親賢臣逺小<lb/>
　　人此先漢所以興隆也親小人逺賢臣此後漢所<lb/>
　　以傾頺也先帝在時毎與臣論此事未甞不歎息<lb/>
　　痛恨於桓靈也本朝大儒程頤在元祐間常進言<lb/>
　　於朝以為人主當使一日之中親賢士大夫之時<lb/>
　　多親宦官宫妾之時少則可以涵養氣質薫陶徳<lb/>
　　性此皆切至之言也然後主不能用亮之言故卒<lb/>
　　以黄皓陳秖而亡其國元祐大臣亦不能白用頤<lb/>
<pb n="KR4h0058_WYG_059-7a"/>
　　説故紹聖元符之禍至今言之猶可哀痛前事不<lb/>
　　逺惟聖明之留意焉則天下幸甚<lb/>
　其四所謂抑私恩以抗公道者臣聞天無私覆地無<lb/>
　　私載日月無私照故王者奉三無私以勞於天下<lb/>
　　則兼臨博愛廓然大公而天下之人莫不心悦而<lb/>
　　誠服倘於其間復以新舊而為親踈則其偏黨之<lb/>
　　情褊狹之度固已使人<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然有不服之心而其好<lb/>
　　惡取舎又必不能中於義理而甚則至於沮謀敗<lb/>
<pb n="KR4h0058_WYG_059-7b"/>
　　國妨徳亂政而其害有不可勝言者蓋左右厮役<lb/>
　　横加官賞宫府寮屬例得褒遷固不問前例之是<lb/>
　　非而或者又不問其有無此固舊事之失而不可<lb/>
　　以不正况今又有蚤懐奸心預自憑結者又將貪<lb/>
　　天之功以為己力而不顧其仰累於聖徳妬賢嫉<lb/>
　　能禦下蔽上而不憂其有害於聖政也苟不有以<lb/>
　　深抑私情痛加屛絶則何以明公道而服衆心革<lb/>
　　宿弊而防後患乎唐太宗之責龎相夀曰我昔為<lb/>
<pb n="KR4h0058_WYG_059-8a"/>
　　王為一府作主今為天子為四海作主為四海作<lb/>
　　主不可偏與一府恩澤若復令爾重位必使為善<lb/>
　　者皆不用心正為此也又况有國家者當存逺慮<lb/>
　　若漢高祖之戮丁公我太祖之薄王溥此其深識<lb/>
　　雄㫁皆可以為後聖法惟聖明之留意焉則天下<lb/>
　　幸甚<lb/>
　其五所謂明義理以絶神奸者臣聞天有顯道厥類<lb/>
　　惟彰作善者降之百祥作不善者降之百殃是以<lb/>
<pb n="KR4h0058_WYG_059-8b"/>
　　人之禍福皆其自取未有不為善而以諂禱得福<lb/>
　　者也未有不為惡而以守正得禍者也而况帝王<lb/>
　　之生實受天命以為郊廟社稷神人之主苟能修<lb/>
　　徳行政康濟兆民則災害之去何待於禳福祿之<lb/>
　　來何待於禱如其反此則獲罪於天人怨神怒雖<lb/>
　　欲辟惡鬼以來真人亦無所益又况先王制禮自<lb/>
　　天子以至於庶人報本享親皆有常典牲器時日<lb/>
　　皆有常度明有禮樂幽有鬼神一理貫通初無間<lb/>
<pb n="KR4h0058_WYG_059-9a"/>
　　隔苟禮之所不載即神之所不享是以祭非其鬼<lb/>
　　即為滛祀滛祀無福經有明文非固設此以禁之<lb/>
　　乃其理之自然不可得而易也其或恍惚之間如<lb/>
　　有影響乃是心無所主妄有疑憂遂為巫祝妖人<lb/>
　　乗閒投隙以逞其奸欺誑惑之術既行則其為禍<lb/>
　　又將無所不至古今以此坐致亂亡者何可勝數<lb/>
　　其監蓋亦非逺苟非致精學問以明性命之理使<lb/>
　　此心洞然無所疑惑當有即有當無即無則亦何<lb/>
<pb n="KR4h0058_WYG_059-9b"/>
　　据以秉禮執法而絶妖妄之原乎先王之政執左<lb/>
　　道以亂政假鬼神以疑衆者皆必誅而不以聴其<lb/>
　　慮深矣然傳有之明於天地之性者不可惑以神<lb/>
　　怪明於萬物之情者不可罔以非類則其為妄蓋<lb/>
　　亦不甚難察惟聖明之留意焉則天下幸甚<lb/>
　其六所謂擇師傅以輔皇儲者臣聞賈誼作保傅傳<lb/>
　　其言有曰天下之命繫於太子太子之善在於早<lb/>
　　諭教與選左右教得而左右正則太子正太子正<lb/>
<pb n="KR4h0058_WYG_059-10a"/>
　　而天下定矣此天下之至言萬世不可易之定論<lb/>
　　也至論所以教諭之方則必以孝仁禮義為本而<lb/>
　　其條目之詳則至於容貎詞氣之微衣服器用之<lb/>
　　細纎悉曲折皆有法度一有過失則史書之䇿宰<lb/>
　　撤其膳而又必有進善之旌誹謗之木敢諫之鼓<lb/>
　　瞽詩史書工誦箴諫士傳民語必使至於化與心<lb/>
　　成中道若性而猶不敢怠焉其選左右之法則有<lb/>
　　三公之尊有三少之親有道有充有弼有承上之<lb/>
<pb n="KR4h0058_WYG_059-10b"/>
　　必得周公太公召公史佚之流乃勝其任下之猶<lb/>
　　必取於孝弟博聞有道術者不幸一有邪人厠乎<lb/>
　　其間則必逐而去之是以太子朝夕所與居處出<lb/>
　　入左右前後無非正人而未甞見一惡行此三代<lb/>
　　之君所以有道之長至於累數百年而不失其天<lb/>
　　下也當誼之時固已病於此法之不備然考孝昭<lb/>
　　之詔則猶知誦習誼之所言而有以不忘乎先王<lb/>
　　之意降而及於近世則帝王所以教子之法益踈<lb/>
<pb n="KR4h0058_WYG_059-11a"/>
　　畧矣蓋其所以教者不過記誦書札之工而未甞<lb/>
　　開以仁孝禮義之習至於容貎詞氣衣服器用則<lb/>
　　雖極於邪侈而未甞有以裁之也寮屬具員而無<lb/>
　　保傅之嚴講讀備禮而無箴規之益至於朝夕所<lb/>
　　與出入居處而親宻無間者則不過宦官近習埽<lb/>
　　除趨走之流而已夫以帝王之世當傳授之統上<lb/>
　　有宗廟社稷之重下有四海烝民之生前有祖宗<lb/>
　　垂創之艱後有子孫長久之計而所以輔養之具<lb/>
<pb n="KR4h0058_WYG_059-11b"/>
　　踈畧如此是猶家有明月之珠夜光之璧而委之<lb/>
　　衢路之側盜賊之衝也豈不危哉詩曰豐水有芑<lb/>
　　武王豈不仕貽厥孫謀以燕翼子惟聖明之留意<lb/>
　　焉則天下幸甚<lb/>
　其七所謂精選任以明體統者臣聞人主以論相為<lb/>
　　職宰相以正君為職二者各得其職然後體統正<lb/>
　　而朝廷尊天下之政必出於一而無多門之弊苟<lb/>
　　當論相者求其適已而不求其正已取其可愛而<lb/>
<pb n="KR4h0058_WYG_059-12a"/>
　　不取其可畏則人主失其職矣當正君者不以獻<lb/>
　　可替否為事而以趨和承意為能不以經世宰物<lb/>
　　為心而以容身固寵為術則宰相失其職矣二者<lb/>
　　交失其職是以體統不正綱紀不立而左右近習<lb/>
　　皆得以竊弄威權賣官鬻獄使政體日亂國勢日<lb/>
　　卑雖有非常之禍伏於𡨕𡨕之中而上恬下嬉亦<lb/>
　　莫知以為慮者是可不察其所以然者而反之以<lb/>
　　汰其所已用而審其所將用者乎選之以其能正<lb/>
<pb n="KR4h0058_WYG_059-12b"/>
　　已而可畏則必有以得自重之士而吾所以任之<lb/>
　　不得不重任之既重則彼得以盡其獻可替否之<lb/>
　　志而行其經世宰物之心而又公選天下直諒敢<lb/>
　　言之士使為臺諫給舎以參其議論使吾腹心耳<lb/>
　　目之寄常在於賢士大夫而不在於羣小陟罰臧<lb/>
　　否之行常在於廊廟而不出於私門如此而主威<lb/>
　　不立國勢不彊綱維不舉刑政不清民力不裕軍<lb/>
　　政不修者臣不信也書曰成王畏相語曰和臣不<lb/>
<pb n="KR4h0058_WYG_059-13a"/>
　　忠且以唐之太宗之聰明英武號為身兼將相然<lb/>
　　猶必使天下之事關由宰相審熟便安然後施行<lb/>
　　蓋謂理勢之當然有不可得而易者惟聖明留意<lb/>
　　則天下幸甚<lb/>
　其八所謂振綱紀以厲風俗者臣聞四海之廣兆民<lb/>
　　至衆人各有意欲行其私而善為治者乃能總攝<lb/>
　　而整齊之使之各循其理而莫敢不如吾志之所<lb/>
　　欲者則以先有紀綱以持之於上而後有風俗以<lb/>
<pb n="KR4h0058_WYG_059-13b"/>
　　驅之於下也何謂紀綱卜賢否以定上下之分核<lb/>
　　功罪以公賞罰之施也何謂風俗使人皆知善之<lb/>
　　可慕而必為皆知不善之可羞而必去也然綱紀<lb/>
　　之所以振則以宰執秉持而不敢失臺諫補察而<lb/>
　　無所私人主又以其大公至正之心恭已於上而<lb/>
　　照臨之是以賢者必上不肖者必下有功者必賞<lb/>
　　有罪者必刑而萬事之統無所闕也綱紀既振則<lb/>
　　天下之人自將各自矜奮更相勸勉以去惡而從<lb/>
<pb n="KR4h0058_WYG_059-14a"/>
　　善蓋不待黜陟刑賞一一加於其身而禮義之風<lb/>
　　廉恥之俗已丕變矣惟至公之道不行於上是以<lb/>
　　宰執臺諫有不得人黜陟刑賞多出私意而天下<lb/>
　　之俗遂至於靡然不知名節行檢之可貴而惟阿<lb/>
　　諛軟熟奔競交結之為務一有端言正色於其間<lb/>
　　則羣譏衆排必使無所容於斯世而後已此其形<lb/>
　　勢如將傾之屋輪奐丹雘雖未覺其有變於外而<lb/>
　　材木之心已皆蠧朽腐爛而不可復支持矣苟非<lb/>
<pb n="KR4h0058_WYG_059-14b"/>
　　㫁自聖志洒濯其心而有以大警敕之使小大之<lb/>
　　臣各舉其職以明黜陟以信刑賞則何以振已頺<lb/>
　　之綱紀而厲已壊之風俗乎管子曰禮義廉恥是<lb/>
　　謂四維四維不張國乃㓕亡賈誼甞為漢文誦之<lb/>
　　而曰使管子而愚人也則可使管子少知治體是<lb/>
　　豈可不為寒心也哉二子之言明白深切非虚語<lb/>
　　者惟聖明留意天下幸甚<lb/>
　其九所謂節財用以固邦本者臣聞先聖之言治國<lb/>
<pb n="KR4h0058_WYG_059-15a"/>
　　而有節用愛人之説蓋國家財用皆出於民如有<lb/>
　　不節而用度有闕則横賦暴斂必將有及於民者<lb/>
　　雖有愛人之心而民不被其澤矣是以將愛人者<lb/>
　　必先節用此不易之理也國家承五季之弊祖宗<lb/>
　　創業之初日不暇給未及大為經制故其所以取<lb/>
　　於民者比之前代已為過厚重以熙豐變法頗有<lb/>
　　增加而建炎以來地削兵多權宜科須又復數倍<lb/>
　　供輸日久民力已殫而間者諸路上供多入内帑<lb/>
<pb n="KR4h0058_WYG_059-15b"/>
　　是致戸部經費不足遂廢祖宗破分之法而上供<lb/>
　　嵗額必取十分登足而後已期限迫促科責嚴峻<lb/>
　　監司州縣更相督迫惟務自寛已債何暇更察民<lb/>
　　情捶撻號呼有使人不忍聞者而州縣嵗入多作<lb/>
　　上供起發則又於額外巧作名色夤緣刻剝此民<lb/>
　　力之所以大窮也計其所以至此雖云多是贍軍<lb/>
　　然内自京師外達郡邑上自宫禁下至胥徒無多<lb/>
　　浮費亦豈無可省者切計若能還内帑之入於版<lb/>
<pb n="KR4h0058_WYG_059-16a"/>
　　曹復破分之法於諸路然後大計中外冗費之可<lb/>
　　省者悉從廢罷則亦豈不能少有所濟而又擇將<lb/>
　　帥核軍籍汰浮食廣屯田因時制宜大為分别則<lb/>
　　供軍不貲之費庶幾亦可减節而民力之寛於是<lb/>
　　始可議矣此其事體至大而綱目叢細類非一言<lb/>
　　之可盡今亦未暇盡為陛下言之惟聖明留意其<lb/>
　　本如上八者而後圖之則天下幸甚<lb/>
　<lb/>
<pb n="KR4h0058_WYG_059-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻五十九<lb/>
</p>
<p>
</p>
  </div>
</body>
</text>
</TEI>
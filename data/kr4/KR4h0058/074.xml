<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻七十四</head>
    <p>
<pb n="KR4h0058_WYG_074-1a"/>
欽定四庫全書<lb/>
　古文集成巻七十四　　　宋　王霆震　編<lb/>
　　前癸集五<lb/>
　　　議<lb/>
　　舉逸民議<hi>劉龍雲</hi>
探射隠伏妄意必得是前識者之詭性也要之以逹道<lb/>
則躓矣賤近貴逺比所從說是小智者之私嬰也㮣之<lb/>
以公心則屈矣古之人於賢者有一言焉必曰求乎云<lb/>
<pb n="KR4h0058_WYG_074-1b"/>
爾而未始置疑於前識小智則非以夫幽必詣逺必索<lb/>
然後顯乃可用近乃可得故邪斯舉逸民之意也盖賢<lb/>
者退藏於深渺如罩罩之魚未易得也潔白不汚如皎<lb/>
皎之駒不徒來也應而非曲徇也出而非虚覯也翔而<lb/>
非苟集也永矢以逝而非不得已也彼將臣之必先賔<lb/>
之彼有饋焉必曰獻焉則何世而無逸民哉則亦無時<lb/>
而不舉矣竊嘗謂潛徳之士如五噫之梁鴻三黜之下<lb/>
惠無適而不有彼惟耻與世俗子浪自沽激規巾糈末<lb/>
<pb n="KR4h0058_WYG_074-2a"/>
利轉徙蠻觸之域是以蟬蛻囂埃謝縁人封而在上者<lb/>
或不得而知之知之或不得而如審非必高逝獨往皆<lb/>
投淵洗耳徒也亦猶古人藏畔埋民自謂陸沉則豈率<lb/>
在寛閑之野寂寞之濵也邪然人君之求之也不異乎<lb/>
衆而直取之寡不豐昵狎邇而先諸振拔之所不逮釋<lb/>
此稔熟之後塵佇彼方馳之來軫則亦逸民者誠在所<lb/>
急故也時無有莘之躬耕則三往之幣聘為虚禮人非<lb/>
傅巖之操築則惟肖之物色為徒飾必有臧丈人之賢<lb/>
<pb n="KR4h0058_WYG_074-2b"/>
然後可載而與之俱必有南陽之髙卧然後可以起而<lb/>
與之共亊彼漢之君嘗知此矣至其久也弊卒乘焉武<lb/>
帝始以蒲輪迎枚生見主父偃而嘆息然猶不免有方<lb/>
朔之尚容光武委禮於故舊之嚴光勢適然爾未見有<lb/>
助也而樊英楊厚之徒激其頹波至三閲順帝之聘而<lb/>
不少屈李固朱穆以謂處士純盗虚名良亦有由也至<lb/>
於唐人則殆又甚焉士之既文而不既實非士成綺則<lb/>
公文軒之比也徇物而不徇己非南榮趎則滿苟得之<lb/>
<pb n="KR4h0058_WYG_074-3a"/>
類也李渤隠少室韓愈詆以索價高而終南嵩少區區<lb/>
窮絶之域至號仕途捷徑逸民之弊一至於此彼孔子<lb/>
所謂天下之民歸心焉果若是乎國家由祖宗以來士<lb/>
之䕃長松而藉豐草伍猿鶴而輩鹿豕以逸民自占者<lb/>
時有人焉如楊朴种放輩或召而不至或至而爵不留<lb/>
故大中祥符之制曰頒一尺之詔方俟於來庭馳駟馬<lb/>
之車未聞於戒道其急得人乃如是聖上側席異人惟<lb/>
恐弗及譬猶剖璞窮崖洗去埋蝕披豹䝉霧發彼幽姿<lb/>
<pb n="KR4h0058_WYG_074-3b"/>
下取文木之殫殘更增青黄之新飾往嵗至有徒步由<lb/>
處士而起頴隂者未能閲歳旋見躡文石摩螭頭而厠<lb/>
侍從之列矣士於斯時翕然嚮慕甚於逺壑之赴隆墀<lb/>
一何盛哉迨今盖歴稔矣卒未有嗣其後者豈遂無其<lb/>
人邪且技癢之卜肆不無拔俗之君平末業之魚鹽時<lb/>
有晚出之膠鬲則况萬里之海隅乎直求之未悉爾然<lb/>
賢者耻於自進則惟恐人知而未嘗從人而求知緩於<lb/>
必得則惟恐利合而未嘗赴人而合利東海之濵有賢<lb/>
<pb n="KR4h0058_WYG_074-4a"/>
人焉吾得而知之然後舉北海之濵有賢人焉吾得而<lb/>
知之然後舉則是知之每審而舉每隨之也既已舉之<lb/>
則賢否不待較而明矣方復曹搜伍比角之以無益之<lb/>
空文則猶科舉若也彼來游來歌者能勿望望而驚乎<lb/>
前日之敦遣是已為今之說也莫若於每嵗之終縣委<lb/>
之令而舉諸守州委之守而舉之監司監司於是乎舉<lb/>
而升諸朝朝委二三執政大臣相與諏逮而稽察之信<lb/>
乎其不窽於實也然後即其地給傳遣行亦若古人之<lb/>
<pb n="KR4h0058_WYG_074-4b"/>
所謂勸駕之為者率一道無一人焉雖勿舉可也率數<lb/>
人而聚一道雖遍舉之亦可也及其用也然猶視是人<lb/>
適亊之材否而加舉者之懲勸焉則竒偉㧞出之士宜<lb/>
有出而應上之求矣齊之紈楚之綃㑹稽之竹箭豫章<lb/>
之金鐵陳夏之髹漆窮巴之文梓阿井之沉液與夫丹<lb/>
砂赤箭或生蠻蜒或産儋耳初非近人也惟其人近之<lb/>
是以中國無一物之缺而冨家巨室卒取盈焉又况於<lb/>
逸民者乎顧上之人所求如何耳<lb/>
<pb n="KR4h0058_WYG_074-5a"/>
　　武功爵議<hi>龍雲</hi>
漢高帝提孤劒起豐沛轉戰數百以至摧項籍有天下<lb/>
諸將力也嘗觀夏侯絳灌之屬披荆棘沫霜露用力為<lb/>
多而爵之酬也方在一二計城而十百累級也平陽舞<lb/>
陽視諸將功居最至由中㳙列大夫積數年僅得徹侯<lb/>
曾不如黥韓輩計日而王指土而食也由是言之爵賞<lb/>
固自有次第哉無隙可投無巇可抵則辯者滕口而耻<lb/>
說之不見售卧鼓韔弓無與為敵則悍者揚茀氣鷙右<lb/>
<pb n="KR4h0058_WYG_074-5b"/>
武而憤力之不得行與夫挂功宿名之士喪元没齒而<lb/>
不自以為悔則彼誠有以敺之故也然則漢之議臣請<lb/>
置賞官名曰武功賞爵者豈得為無謂乎盖勇遺身後<lb/>
者翣資可得而去不以力殞者兆域無從而入死且有<lb/>
激生亦宜然春秋之法與楚者固有不一而足則况積<lb/>
閱之戰士乎昔秦石權尚霸挈國以呼功利孝公接之<lb/>
商君業之舉其民而頓之必争之地則武功爵其兆也<lb/>
秦人不愛殊死以饕大利今日之陷鋒膏鏑長為不反<lb/>
<pb n="KR4h0058_WYG_074-6a"/>
之腐骴是乃前日之饕名殊死而拔自上造者也欲使<lb/>
之無死得乎哉盖其法斬一首賜爵一級欲為官者五<lb/>
千石自公士簮裊循縁而上以至徹侯等為二十視功<lb/>
孰多迎受其至譬猶堂有九陛禮每有加則取等而進<lb/>
無不可者故秦卒以并諸侯一天下則斯爵盖與有力<lb/>
也高帝之始法制搶攘文景因之時惟息肩斯爵不暇<lb/>
講勢則然矣比及孝武承奕世之烈奮毒民之武恚彼<lb/>
胡馬之數窺臨以衛霍之飛將南剪勁越北却天驕于<lb/>
<pb n="KR4h0058_WYG_074-6b"/>
襄即序之美僅追一二而中國之罷耗與虜略相當矣<lb/>
彼議者因縣官之觳也乃始請置賞官則賞官之設不<lb/>
獨純寵戰士而止爾利在五千石入也彼抑孰知古人<lb/>
抑縱推挽更自有術而初不止是邪後世弗究其實一<lb/>
切煩為號名爵列以啓夸䟦之隙於是勲階乘之而柱<lb/>
國開府之號每為亟奬則彌非舊矣又况若騎都尉闗<lb/>
内侯而方之爛羊者乎昔祖宗西取巴蜀南尅嶺表呉<lb/>
㑹荆巫以次俱下最後殄并汾撫江左以截九有神武<lb/>
<pb n="KR4h0058_WYG_074-7a"/>
之所震疊如屈伸肘唯所欲加則武功爵雖未始或用<lb/>
固不害其為賞功也雖然戰功曰多在司勲固所不廢<lb/>
而昔人之兵法使貪與焉使其終身長不離故處則無<lb/>
慮悉掉臂引去為閭巷自好人也尚誰肯甘長勞而騖<lb/>
危道乎此武功爵冝在所急也若乃賞不視勞爵不酬<lb/>
能則鬬士體已解矣方復掇拾煩委之號名一切紛更<lb/>
之為彼不旋日而徼利者果可欺以美觀乎不幸功狀<lb/>
晻曖忮心之將方得快私欲於一日之去取虚名未移<lb/>
<pb n="KR4h0058_WYG_074-7b"/>
而實效旋廢是重失衆望未見能飽其貪志者也則漢<lb/>
人之議疑若可緩矣昔之人一避螳怒而士氣百倍一<lb/>
投單醪而衆舉厭足危事之譏固有作其真情者彼所<lb/>
謂爵賞特外之一助耳况號名乎亦因時之冝比次而<lb/>
已矣何必秦<lb/>
　　復圜土議<hi>龍雲</hi>
先王以君子長者之道待天下而欲人之相與適其當<lb/>
也初無意於用刑不幸天下之人時有不出乎善人之<lb/>
<pb n="KR4h0058_WYG_074-8a"/>
途而後刑將不免則先王於是又有不忍之心加焉猶<lb/>
曰姑教之而勿殺也斯大司冦以圜土聚教罷民之意<lb/>
歟說者曰圜主規規主仁盖以仁本刑者圜土是已傳<lb/>
曰唯强而有力者能行禮然則不能行禮者罷民是已<lb/>
必於罷民言不能行禮則以嘉石之所平者知之故也<lb/>
彼民之生天地實囿其形則疑若有拘而無肆矣其或<lb/>
不能强力是自棄也不能由禮是自放也放棄之民唯<lb/>
收乃可則彼將更自取囿而以拘即拘者也是何時而<lb/>
<pb n="KR4h0058_WYG_074-8b"/>
輙肆邪雖欲無怵乎圜土不可得矣不力於事散徙弗<lb/>
常則大司冦於是乎言聚之矣一身之至約而莫知孰<lb/>
置則大司冦於是乎言寘之矣潰如湍水逸如放豚則<lb/>
司圜於是乎言收之矣往而不返流而不止則司救於<lb/>
是乎言歸之矣是圜土之本末也雖然大司冦之所施<lb/>
盖亦有序焉坐諸嘉石役諸司空聚之圜土如是而已<lb/>
禮之為物譬火在木因鑚顯照棄也弗取是誰之過歟<lb/>
石無知物也且以嘉獲名可以人而不如石乎桎梏之<lb/>
<pb n="KR4h0058_WYG_074-9a"/>
所取是在我也使能知此則先王尚焉取而坐之乎坐<lb/>
之而猶以為不足於是又繼之以司空之役矣夫生以<lb/>
勞矣又况以故取勞哉不為賢已辱矣徒以不能禮而<lb/>
重取辱孰若以禮自克使能知此則先王尚焉取而役<lb/>
之乎役之而猶以為不足於是又繼之以圜土之聚教<lb/>
矣先王之於民惡夫置之而不恕然又惡夫恕之而不<lb/>
置也不教而誅仁則吾不知也教之不從而不誅義則<lb/>
吾不知也圜土之法施職不如耻之明刑改而反于國<lb/>
<pb n="KR4h0058_WYG_074-9b"/>
中猶三年不齒與夫不能改而出圜土者殺是殆所謂<lb/>
仁矣而卒不害其為義歟仁逺乎哉義在其中矣義逺<lb/>
乎哉禮名其中矣雖然請因卒其緒說焉嘗以謂禮刑<lb/>
相為表裏者也禮之所去是刑之所取彼其拘之乃終<lb/>
將愛之也其教之也幡然改而知禮則良知良能不鑠<lb/>
於形盤體肆之偽而放僻邪侈之習斯逺矣其教之也<lb/>
幡然改而行禮則力不敢身自愛情不敢家自戾向也<lb/>
愚者之所病不肖者之所拘今也可得而撙節矣夫如<lb/>
<pb n="KR4h0058_WYG_074-10a"/>
是則勇鬬好犯之氣弭而和樂豈弟之風移一旦擇吉<lb/>
地而投足一旦有涯而尊生彼挂身刑禍之肆而為世<lb/>
大戮者尚誰乎此先王之時所以有頼於圜上為不少<lb/>
而卒之以刑措不用歟故曰禮禁將然之前法施已然<lb/>
之後豈虚言哉末世尅核太至仁不下逮其所以俟民<lb/>
者略方復一切羅取瑕釁僅如析毫洗垢而麗人之辟<lb/>
往往傍及於遷就不辜至號其獄為虎穴則慘亦甚矣<lb/>
語曰畫地為牢義不入亦所居之勢然也然其圜土之<lb/>
<pb n="KR4h0058_WYG_074-10b"/>
法其可復於今乎曰道徳弗明教化弗行悍民之幸愿<lb/>
民之不幸雖煩為刑禁猶不足以督不勝之奸宄况圜<lb/>
土乎脫以謂必復圜土然後慊則今之犯流而加役與<lb/>
夫命城曰牢者去圜土盖亦無幾矣尚焉取而復之乎<lb/>
唯上之人講修所以憫怜元元之道謹防範明分守相<lb/>
與趨嘉㑹之適而一切接以粲然之至文則禮俗成刑<lb/>
斯省矣何必一二而追先王之迹哉是以孝文太宗之<lb/>
治而㫁獄數百幾致刑措則况休明之盛際乎<lb/>
<pb n="KR4h0058_WYG_074-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_074-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十六</head>
    <p>
<pb n="KR4h0058_WYG_056-1a"/>
欽定四庫全書<lb/>
　古文集成巻五十六　　　　宋　王霆震　編<lb/>
　　前辛集二<lb/>
　　　封事<lb/>
　　壬午應詔封事<hi>朱文公</hi>
八月七日左迪功郎監潭州南岳廟臣朱熹謹昧死再<lb/>
拜上書於皇帝闕下臣恭惟太上皇帝再造區宇受命中<lb/>
興憂勤恭儉三十六年春秋未高方内無事乃深惟天<lb/>
<pb n="KR4h0058_WYG_056-1b"/>
下國家之至計一旦而舉四海之廣天位之尊㫁自宸<lb/>
衷傳之聖子皇帝陛下恭承慈訓應期御厯爰初踐祚<lb/>
曾未幾何而設施注措之間所以大慰斯民之望者新<lb/>
而又新曾靡虚日其規模固已宏逺矣然猶且謙冲退<lb/>
託不以聖智自居首下眀詔以求直言此尤足以見帝<lb/>
王之高致知為治之先務也天下幸甚臣切伏草茅深<lb/>
自惟念天下之大不為無人忠言嘉謨崇論谹議計已<lb/>
日陳於陛下之前尚恐不足仰望清光無以少備採擇<lb/>
<pb n="KR4h0058_WYG_056-2a"/>
况臣之愚雖欲效其區區豈能有補於萬分之一哉又<lb/>
惟即位求言累聖相承以為故事則朱知今日陛下之<lb/>
意姑以備故事而已耶抑真欲博盡羣言以兾萬一之<lb/>
助也臣誠愚昧不知所出愛君尊主出於犬馬之誠有<lb/>
不能自己者故昧死言之惟陛下留聴臣伏讀詔書有<lb/>
曰朕躬有過失朝廷有闕遺斯民有戚休四海有利病<lb/>
並許中外士庶直言極諫者臣切以陛下潛徳宫府幾<lb/>
三十年不邇聲色不殖貨利無一物之嗜好形於宴私<lb/>
<pb n="KR4h0058_WYG_056-2b"/>
無一事之過失聞於中外昧爽而朝嚴恭寅畏仁孝之<lb/>
徳孚於上下所以大繫羣生之仰望濬發太上之深慈<lb/>
以至於膺受付託奄有萬方者其必有以致之矣然則<lb/>
聖躬之過失臣未之聞也今者臨御未幾而延豋故老<lb/>
召用直臣抑僥倖以正朝綱雪寃憤以作士氣貢奉之<lb/>
私不輸於内帑恭儉之徳日聞於四方凡天下之人所<lb/>
欲而未行所患而未去者以次罷行幾無遺恨然則朝<lb/>
政之闕遺臣亦未之聞也至於斯民之戚休四海之利<lb/>
<pb n="KR4h0058_WYG_056-3a"/>
病則有之矣然臣屏伏閩陬十有餘年足跡未甞及乎<lb/>
四方其見聞所及之一二内自隠度皆非今日所宜道<lb/>
於陛下之前者不敢毛舉以溷聖聴至若隂拱噤黙終<lb/>
不為陛下一言則又非臣之所敢安也臣聞召公之戒<lb/>
成王曰若生子罔不在厥初生自貽哲命孟子之言亦<lb/>
曰雖有智慧不如乗勢方今天命之眷顧方新人心之<lb/>
蘄向方切此亦陛下端本正始自貽哲命之時因時順<lb/>
理乗勢有為之㑹也又况陛下聖徳隆盛天下之人傳<lb/>
<pb n="KR4h0058_WYG_056-3b"/>
誦道説有年於兹今者正位宸極萬物咸覩其心蓋皆<lb/>
以非常之事非常之功望於陛下不但為守文之良主<lb/>
而已也然而祖宗之境土未復宗廟之讎恥未除戎虜<lb/>
之奸譎不常生民之困悴已極方此之時陛下所以汲<lb/>
汲有為以副生靈之望者當如何哉然則今日之事非<lb/>
獨陛下不可失之時抑國家盛衰治亂之機廟社安危<lb/>
榮辱之兆亦皆决乎此矣蓋陛下者我宋之盛主而今<lb/>
日者陛下之盛時於此而不副其望焉則祖宗之遺黎<lb/>
<pb n="KR4h0058_WYG_056-4a"/>
裔胄不復有所歸心矣可不懼哉可不懼哉臣愚死罪<lb/>
竊以為聖躬雖未有過失而帝王之學不可以不熟講<lb/>
也朝政雖未有闕遺而修攘之計不可以不早定也利<lb/>
害休戚雖不可徧以䟽舉然本原之地不可以不加意<lb/>
也蓋學不講則過失萌矣計不定則闕遺大矣本不端<lb/>
則末流之弊不可勝言矣臣請得為陛下詳言之臣聞<lb/>
之堯舜禹之相授也其言曰人心惟危道心惟微惟精<lb/>
惟一允執厥中夫堯舜禹皆大聖人也生而知之宜無<lb/>
<pb n="KR4h0058_WYG_056-4b"/>
事於學矣而猶曰精猶曰一猶曰執者明雖生而知之<lb/>
亦資學以成之也陛下聖徳純茂同符古聖生而知之<lb/>
臣所不得而窺也然竊聞之道路陛下毓徳之初親御<lb/>
簡䇿衡石之程不過諷誦文辭吟詠性情而已比年以<lb/>
來聖心獨詣欲求大道之要又頗留意於老子釋氏之<lb/>
書踈逺傳聞未知信否然私獨以為若果如此則非所<lb/>
以奉承天錫神聖之資而躋之堯舜之盛者也蓋記誦<lb/>
華藻非所以探淵源而出治道虚無寂㓕非所以貫本<lb/>
<pb n="KR4h0058_WYG_056-5a"/>
末而立大中是以古者聖帝明王之學必將格物致知<lb/>
以極夫事物之變使事物之過乎前者義理所存纎微<lb/>
畢照瞭然乎心目之間不容毫髪之隠則自然意誠心<lb/>
正而所以應天下之務者若數一二辨黒白矣苟惟不<lb/>
學與學焉而不主乎此則内外本末顛倒繆戾雖有聰<lb/>
明睿智之資孝友恭儉之徳而智不足以眀善識不足<lb/>
以窮理終亦無補乎天下之治亂矣然則人君之學與<lb/>
不學所學之正與不正在乎方寸之間而天下國家之<lb/>
<pb n="KR4h0058_WYG_056-5b"/>
治不治見乎彼者如此其大所繫豈淺淺哉易所謂差<lb/>
之毫釐繆以千里此類之謂也蓋致知格物者堯舜所<lb/>
謂精一也正心誠意者堯舜所謂執中也自古聖人口<lb/>
授心傳而見於行事者惟此而已至於孔子集厥大成<lb/>
然進而不得其位以施之天下故退而筆之以為六經<lb/>
以示後世之為天下國家者於其間語其本末終始先<lb/>
後之序尤詳且明者則今見於戴氏之記所謂大學篇<lb/>
者是也故承議郎程顥與其弟崇政殿説書頤近世大<lb/>
<pb n="KR4h0058_WYG_056-6a"/>
儒實得孔孟以來不傳之學皆以為此篇乃孔孟遺書<lb/>
學者所當先務誠至論也臣愚伏願陛下捐去舊習無<lb/>
用浮華之文攘斥似是而非邪詖之説少留聖意於此<lb/>
遺經延訪真儒深明厥㫖者置諸左右以備顧問研究<lb/>
充廣務於至精至一之地而知天下國家之所以治者<lb/>
不出乎此然後知體用之一源顯微之無間而獨得乎<lb/>
堯舜禹湯文武周公孔子之所傳矣於是考之以六經<lb/>
之文監以厯代之跡㑹之於心以應當世無窮之變以<lb/>
<pb n="KR4h0058_WYG_056-6b"/>
陛下之明聖而所以浚其源輔其志者如此其備則其<lb/>
所至豈臣愚昧所能量哉然臣非知道者凡此所陳特<lb/>
其所聞於師友之梗㮣端緒而已陛下由是講學而自<lb/>
得之則必有非臣之言所能及者惟陛下深留聖意毋<lb/>
忽則天下幸甚臣又聞之為天下國家者必有一定不<lb/>
易之計而今日之計不過乎修政事攘敵國而已矣非<lb/>
隠奥而難知也然其計所以不能定者以講和之説疑<lb/>
之也夫金人於我有不共戴天之讎則其不可和也義<lb/>
<pb n="KR4h0058_WYG_056-7a"/>
理明矣而或者猶為是説者其意必曰今本根未固形<lb/>
勢未成進未有可以恢復中原之䇿退未有可以備禦<lb/>
衝突之方不若縻以虚禮因其來聘遣使報之請復土<lb/>
疆示之以弱使優游驕怠未遽謀我而我得以其間從<lb/>
容興補而大為之備萬一天意悔禍或誘其𠂻則我之<lb/>
所大欲者將不用一士之命而可以坐得何憚而不為<lb/>
哉臣切以為知義理之不可為矣而猶為之者必以有<lb/>
利而無害故也而以臣䇿之所謂講和者有百害而無<lb/>
<pb n="KR4h0058_WYG_056-7b"/>
一利何苦而必為之夫復讎討賊自彊為善之説見於<lb/>
經者不啻詳矣陛下聰明稽古固不待臣一二言之請<lb/>
始陳其利害而陛下擇焉夫議者所謂本根未固形勢<lb/>
未成進不能攻退不能守何為而然哉正以有講和之<lb/>
説故也此説不罷則天下之事無一可成之理何哉進<lb/>
無死生一决之計而退有遷延可已之資則人之情雖<lb/>
欲勉强自力於進為而其氣固已渙然離沮而莫之應<lb/>
矣其守之也必不堅其發之也必不勇此非其志之本<lb/>
<pb n="KR4h0058_WYG_056-8a"/>
然氣為勢所分志為氣所奪故也故今日講和之説不<lb/>
罷則陛下之勵志必淺大臣之任責必輕將士之赴功<lb/>
必緩官人百吏之奉承必不能悉其心力以聴其上之<lb/>
所欲為然則本根終欲何時而固形勢終欲何時而成<lb/>
恢復又何時而可圖守備又何時而可恃哉其不可兾<lb/>
明矣若曰以虚禮縻之則彼雖仁義不足而凶狡有餘<lb/>
誠有謀我之心則豈為區區之虚禮而驕誠有兼我之<lb/>
勢則亦豈為區區之虚禮而輟哉若曰示之以弱則是<lb/>
<pb n="KR4h0058_WYG_056-8b"/>
披腹心露情實而示之以本然之弱非强而示之弱之<lb/>
謂也適所以使之窺見我底藴知我之無謀而益無忌<lb/>
憚耳縱其不來我恃此以自安勢分氣奪日復一日如<lb/>
前所云者雖復曠日十年亦將何計之可成哉則是所<lb/>
以驕敵者乃所以啓敵而自驕所以緩冦者乃所以養<lb/>
冦而自緩為人計則善矣而非吾臣子所宜言也且彼<lb/>
盜有中原嵗取金幣據全盛之勢以制和與不和之權<lb/>
少懦則以和要我而我不敢動力足則大舉深入而我<lb/>
<pb n="KR4h0058_WYG_056-9a"/>
不及支蓋彼以從容制和而其操術常行乎和之外是<lb/>
以利伸否蟠而進退皆得而我方且仰首於人以聴和<lb/>
與不和之命謀國者惟恐失金人之驩而不為久逺之<lb/>
計進則失中原事機之㑹退則沮忠臣義士之心蓋我<lb/>
以汲汲欲和而志慮常䧟乎和之中是以跋前㚄後而<lb/>
進退皆失自宣和靖康以來首尾三四十年金人専持<lb/>
此計中吾腹心决䇿制勝縱横前却無不如意者而我<lb/>
墮其術中曾不省悟危國亡師如出一轍去嵗之事人<lb/>
<pb n="KR4h0058_WYG_056-9b"/>
謂朝廷其知之矣而解嚴未幾敵使復至彼何憚於我<lb/>
而遽為若是是又欲以前䇿得志於我而我猶不悟也<lb/>
受而報之信節未還而海州之圍已急矣此其包藏反<lb/>
覆豈易可測而議者猶欲以已試敗事之餘謀當之其<lb/>
亦不思之甚也哉至於請復土疆而兾其萬一之得此<lb/>
又不思之大者夫土疆我之舊也雖不幸淪没而豈可<lb/>
使彼仇讎之敵得以制其予奪之權哉顧吾之徳之力<lb/>
如何耳我有以取之則彼將不能有而自歸於我我無<lb/>
<pb n="KR4h0058_WYG_056-10a"/>
以取之則彼安肯舉吾力之所不能取者而與我哉且<lb/>
彼能有之而我不能取則我弱彼强不較明矣縱其與<lb/>
我我亦豈能據而有之彼有大恩我有大費而所得者<lb/>
未必堅也向者燕雲三京之事可以監矣是豈可不為<lb/>
之寒心也哉假使萬有一而出於必不然之計彼誠不<lb/>
我欺而不責其報我必能自保而永無他虞則固善矣<lb/>
然以堂堂大宋不能自力以復宗祖之土宇顧乃乞丐<lb/>
於仇讎之金人以為國家臣雖不肖切為陛下羞之夫<lb/>
<pb n="KR4h0058_WYG_056-10b"/>
前日之遣使報聘以是為請既失之矣及陛下嗣位天<lb/>
下之望曰庶幾乎而赦書下者方且禁切諸將毋得進<lb/>
兵申遣使介告諭纂承之意繼修和好之禮亦若有意<lb/>
於和議之必成而坐待土疆之自復者逺近傳聞頓失<lb/>
所望臣愚不能識其何説而切歎左右者用計之不詳<lb/>
也古語有之疑事無功疑行無名今敵以好來而兵不<lb/>
戢我所以應之者常不免出於兩塗而無一定之計豈<lb/>
非所謂疑事也哉以此號令使觀聴熒惑離心解體是<lb/>
<pb n="KR4h0058_WYG_056-11a"/>
乃未攻而已却未戰而已敗也欲以此成恢復之功亦<lb/>
已難矣然失之未逺易以改圖往者不可諌而來者猶<lb/>
可追願陛下疇咨大臣總攬羣䇿鑒失之之由求應之<lb/>
之術㫁以義理之公參以利害之實罷黜和議追還使<lb/>
人苟未渡淮猶將可及自是以徃閉關絶約任賢使能<lb/>
立紀綱厲風俗使吾修政事攘敵國之外孑然無一毫<lb/>
之可恃以為遷延中已之資而不敢懐頃刻自安之意<lb/>
然後將相軍民逺近中外無不曉然知陛下之志必於<lb/>
<pb n="KR4h0058_WYG_056-11b"/>
復讎啓土而無玩嵗愒日之心更相激厲以圖事功數<lb/>
年之外志定氣飽國富兵强於是視吾力之强弱觀彼<lb/>
釁之淺深徐起而圖之中原故地不為吾有而將焉往<lb/>
此不過少遲數年之久而理得勢全名正實利其與講<lb/>
和請地苟且僥倖必不可成之虚計不可同年而語也<lb/>
惟陛下深留聖意毋忽則天下幸甚至於四海之利病<lb/>
臣則以為繫於斯民之戚休斯民之戚休臣則以為繫<lb/>
乎守令之賢否然而監司之本也欲斯民之皆得其所<lb/>
<pb n="KR4h0058_WYG_056-12a"/>
本原之地亦在乎朝廷而已陛下以為今日之監司奸<lb/>
贓狼藉肆虐以病民者誰非宰執臺諫之親舊賔客乎<lb/>
其既失勢者陛下既按見其交私之狀而斥去之矣尚<lb/>
在勢者豈無其人顧陛下無自而知之耳然則某事之<lb/>
利為民之休某事之病為民之戚陛下雖欲聞之亦誰<lb/>
與奉承而致諸民哉臣以為惟以正朝廷為先務則其<lb/>
患可不日而自革而陛下似亦有意乎此矣蓋目前所<lb/>
號召數君子者皆天下所謂忠臣賢士也所正朝廷之<lb/>
<pb n="KR4h0058_WYG_056-12b"/>
具豈有大於此者哉然其才之所長者不同則任之宜<lb/>
者亦異願陛下於其大者使之贊元經體以亮天工於<lb/>
其細者使其居官任職以熙庶績能外事者使任典戎<lb/>
榦方之責明治體者使備拾遺補過之官又使各舉所<lb/>
知布之列位以共圖天下之事使踈而賢者雖逺不遺<lb/>
親而否者雖邇必棄毋主先入以致偏聴獨任之機毋<lb/>
篤私恩以犯示人不廣之戒進退取舎惟公論之所在<lb/>
是稽則朝廷正而内外逺近莫敢不一於正矣監司得<lb/>
<pb n="KR4h0058_WYG_056-13a"/>
其人而後列郡之得失可得而知郡守得其人而後屬<lb/>
縣之治否可得而察重其任以責其成舉其善而懲其<lb/>
惡夫如是則事之所謂利民之所謂休將無所不舉事<lb/>
之所謂病民之所謂戚將無所不除又何足以勞聖慮<lb/>
哉苟惟不然而切切然今日降一詔明日行一事欲以<lb/>
惠民而適增其擾者有之欲以興利而益重其害者有<lb/>
之紛紜叢脞既非君道所宜宣布奉行徒為觀聴之美<lb/>
而已則亦何補之有况今旱蝗四起民食將乏圖所以<lb/>
<pb n="KR4h0058_WYG_056-13b"/>
寛賦役備賑贍業流逋鎖盜賊之計尤在於守令之得<lb/>
其人而其本原之地則又有在願陛下深留聖意毋忽<lb/>
則天下幸甚蓋天下之事至於今日無一不弊而不可<lb/>
以勝陳以獻言者之衆則或已能畧盡之矣然求其所<lb/>
謂要道先務而不可緩者此三事是也夫講學所以明<lb/>
理而導之於前定計所以養氣而督之於後任賢所以<lb/>
修政而經緯乎其中天下之事無出乎此者矣伏惟陛<lb/>
下因此初政端本正始自貽哲命之時因時順理乗勢<lb/>
<pb n="KR4h0058_WYG_056-14a"/>
有為之㑹於此三言深加察納果㫁力行以幸天下則<lb/>
夫所謂不可勝陳之事凡見於議者之言而合乎義理<lb/>
之公切於利害之計者自然循次及之各得其所若其<lb/>
不然今雖有求治之心而致之不得其方雖有致治之<lb/>
方而為之不得其序一旦恭勞儉苦憂勤過甚有所不<lb/>
堪而不見其效則亦終於因循怠惰而無所成矣豈天<lb/>
下之人所以延頸舉踵而望陛下之初心哉至於是時<lb/>
雖欲悔之臣恐其倍勞聖慮而成效不可期也又况旱<lb/>
<pb n="KR4h0058_WYG_056-14b"/>
蝗之灾環數千里陛下始初清明行誼未過而天戒赫然<lb/>
若是其甚其必有說矣臣愚切以為此乃天心仁愛陛下<lb/>
之厚不待改過行失其先致其警戒之意以啓聖心使<lb/>
盛徳大美始終純全無可非間如商中宗周宣王因異<lb/>
而修徳以致中興也是宜於此三術屢省而亟圖之以<lb/>
順民心以答天意以陛下之聖明必將有以處此愚臣<lb/>
所慮獨患議者不深維其所以然之故以為其間不免<lb/>
有所更張或非太上皇帝之意者陛下所不宜為以咈<lb/>
<pb n="KR4h0058_WYG_056-15a"/>
親志臣切以為誤矣恭惟太上皇帝至公無心合徳天<lb/>
地臨御三紀艱難百為其用人造事皆因時循理以應<lb/>
事變未甞膠於一定之説先後始末之不同如春秋冬<lb/>
夏之變相反以成嵗功存神過化而無有毫髪私意凝<lb/>
滯於其間其所以能超然逺引屣脱萬乗而不以為難<lb/>
者由是而已本其傳位陛下之志豈不以陛下必能緝<lb/>
熙帝學以繼跡堯禹乎豈不以陛下必能任賢修政以<lb/>
惠康小民乎誠如是也則臣之所陳乃所以大奉太上<lb/>
<pb n="KR4h0058_WYG_056-15b"/>
詒謀燕翼之聖心而助成陛下尊親承志之聖孝也議<lb/>
者顧欲守一時偶然之跡一二以循之以是為太上皇<lb/>
帝之本心則是以事物有形之粗而語天地變化之神<lb/>
也豈不誤哉且古者禪授之懿莫如堯舜之盛而舜承<lb/>
堯禪二十有八年之間其於禮樂刑政更張多矣其大<lb/>
者舉十六相皆堯之所未舉去四凶皆堯之所未去然<lb/>
而舜不以為嫌堯不以為罪天下之人不以為非載在<lb/>
虞書孔子錄之以為大典垂萬世法而况臣之所陳非<lb/>
<pb n="KR4h0058_WYG_056-16a"/>
欲盡取太上皇帝約束紛更之也非貴其所賤賤其所<lb/>
貴而悉更置之也因革損益顧義理如何耳亦何不可<lb/>
而陛下何以之有哉願早圖之以幸天下毋疑於臣之<lb/>
計也若夫戰守之機形制之勢則臣未之學不敢妄有<lb/>
所陳然切念上流督帥物望素輕黜陟宜效於已試下<lb/>
流戍兵直棄淮甸長江之險與虜共之斯乃古今之所<lb/>
共憂愚智之所同惑臣雖鄙闇亦切疑之况今秋氣已<lb/>
高敵情叵測傳聞洶洶咸謂當復有去嵗之舉雖虚實<lb/>
<pb n="KR4h0058_WYG_056-16b"/>
未可知然是二者實强弱安危形勢所係呼吸俯仰之<lb/>
間未足以喻其急也願陛下并留聖意臣不勝大願臣<lb/>
凡愚不學頃嵗冒昧羣試有司太上皇帝賜之末第獲<lb/>
叨官祿既又誤聴人言猥加収召適以疾病留落不前<lb/>
今則血氣益衰精神益耗屏居山田未知所以仰報大<lb/>
恩之日敢因明詔罄竭愚衷昧死獻書以聞<lb/>
　<lb/>
　古文集成巻五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十五</head>
    <p>
<pb n="KR4h0058_WYG_055-1a"/>
欽定四庫全書<lb/>
　古文集成巻五十五　　　　宋王霆震　編<lb/>
　　前辛集一<lb/>
　　　封事<lb/>
　　元光封事　<hi>依正本漢書音</hi>　<hi>劉向</hi>
　　　迂齋云<hi>鋪叙有倫首尾相應又須要看向所處是何地位味其書詞方知其忠愛懇惻</hi>
　　　<hi>之意與他人不同</hi>
臣前幸得以骨肉備九卿<hi>迂齋云此向所據地位</hi>奉法不謹乃復<lb/>
<pb n="KR4h0058_WYG_055-1b"/>
䝉恩切見災異並起天地失常徴表為國欲終不言念<lb/>
忠臣雖在甽畆猶不忘君惓惓之義也况重以骨肉之<lb/>
親又加以舊恩未報乎欲竭愚誠又恐越職然惟二恩<lb/>
未報忠臣之義一抒愚意退就農畆死無所恨臣聞舜<lb/>
命九官濟濟相讓和之至也<hi>自舜至幽厲以後皆含君子小人意在其中</hi>衆<lb/>
賢和於朝則萬物和於野故簫韶九成而鳯凰來儀擊<lb/>
石拊石百獸率舞四海之内靡不和寧及至周文開基<lb/>
西郊雜遝衆賢罔不肅和崇推讓之風以銷紛爭之訟<lb/>
<pb n="KR4h0058_WYG_055-2a"/>
文王既没周公思慕歌詠文王之徳其詩曰於穆清廟<lb/>
肅雍顯相濟濟多士秉文之徳當此之時武王周公繼<lb/>
政朝臣和於内萬國驩於外故盡得其驩心以事其先<lb/>
祖其詩曰有來雍雍至止肅肅相維辟公天子穆穆言<lb/>
四方皆以和來也諸侯和於下天應報於上故周頌曰<lb/>
降福穰穰又曰飴<hi>師古曰與貽同</hi>我釐<hi>與來/同</hi>麰<hi>音牟</hi>釐麰麥也始<lb/>
自天降此皆以和致和獲天助也下至幽厲之際朝廷<lb/>
不和轉相非怨詩人疾而憂之曰民之無良相怨一方<lb/>
<pb n="KR4h0058_WYG_055-2b"/>
衆小在位而從邪議歙歙相是而背君子故其詩曰歙<lb/>
歙訿訿亦孔之哀謀之其臧則具是違謀之不臧則具<lb/>
是依君子獨處守正不撓衆枉勉彊以從王事則反見<lb/>
憎毒䜛愬故其詩曰宻勿從事不敢告勞無罪無辜䜛<lb/>
口嗸嗸當是之時日月薄蝕而無光其詩曰朔月辛卯<lb/>
日有蝕之亦孔之醜又曰彼月而微此日而微今此下<lb/>
民亦孔之哀又曰日月鞠凶不用其行四國無政不用<lb/>
其良天變見於上地變動於下水泉沸騰山谷易處其<lb/>
<pb n="KR4h0058_WYG_055-3a"/>
詩曰百川沸騰山冡卒崩高岸為谷深谷為陵哀今之<lb/>
人胡<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>莫懲霜降失節不以其時其詩曰正月繁霜我<lb/>
心憂傷民之訛言亦孔之將言民以是為非甚衆大也<lb/>
此皆不和賢不肖易位之所致也自此之後天下大亂<lb/>
篡殺殃禍並作厲王奔彘幽王見殺至乎平王末年魯<lb/>
隠之始即位也周大夫祭伯乖離不和出奔於魯而春<lb/>
秋為諱不言來奔傷其禍殃自此始也是後尹氏世卿<lb/>
而専恣諸侯背畔而不朝周室卑微二百四十二年之<lb/>
<pb n="KR4h0058_WYG_055-3b"/>
間日食三十六地震五山陵崩阤二彗星三見夜常星<lb/>
不見夜中星隕如雨一火災十四長狄入三國五石隕<lb/>
墜六鶂退飛多麋有蜮蜚鸜鵒來巢者皆一見晝𡨕晦<lb/>
雨木冰李梅冬實七月霜降草木不死八月殺菽大雨<lb/>
雹雨雪靁霆失序相乗水旱饑蝝螽螟<graphic n="KR1123" url="https://raw.githubusercontent.com/kanripo/KR-Gaiji/master/images/KR1123.png" mimeType="image/png"/>午並起當是<lb/>
時禍亂輙應弑君三十六亡國五十二諸侯奔走不得<lb/>
保其社稷者不可勝數也周室多禍晉敗其師於貿<hi>莫侯</hi>
<hi>反</hi>戎伐其郊鄭傷桓王戎執其使衛侯朔召不往齊逆<lb/>
<pb n="KR4h0058_WYG_055-4a"/>
命而助朔五大夫爭權三君更立莫能正理遂至陵夷<lb/>
不能復興由此觀之和氣致祥乖氣致異祥多者其國<lb/>
安異衆者其國危天地之常經古今之通義也今陛下<lb/>
開三代之業招文學之士優游寛容使得並進今賢不<lb/>
肖渾殽白黒不分邪正雜揉忠䜛並進章交公車人滿<lb/>
北軍朝臣舛午<hi>五故反</hi>膠戻乖剌<hi>來曷反</hi>更相䜛愬轉相是<lb/>
非傳授增加文書紛紏前後錯謬毁譽渾亂所以營惑<lb/>
耳目感移心意不可勝載分曹為黨往往羣朋將同心<lb/>
<pb n="KR4h0058_WYG_055-4b"/>
以䧟正臣正臣進者治之表也正臣䧟者亂之機也乗<lb/>
治亂之機未知孰任而災異數見此臣所以寒心者也<lb/>
夫乗權藉勢之人子弟鱗集於朝羽翼隂附者衆輻凑<lb/>
於前毁譽將必用以終乖離之咎是以日月無光雪霜<lb/>
夏隕海水沸出陵谷易處列星失行皆怨氣之所致也<lb/>
夫遵衰周之軌迹<hi>應前</hi>循詩人之所刺<hi>總括得盡</hi>而欲以成太<lb/>
平致雅頌猶郤行而求及前人也初元以來六年矣案<lb/>
春秋六年之中災異未有稠如今者也夫有春秋之異<lb/>
<pb n="KR4h0058_WYG_055-5a"/>
無孔子之救猶不能解紛况甚於春秋乎原其所以然<lb/>
者䜛邪並進也䜛邪之所以並進者由上多疑心既已<lb/>
用賢人而行善政如或譛之則賢人退而善政還夫執<lb/>
狐疑之心者來䜛賊之口持不㫁之意者開羣枉之門<lb/>
䜛邪進則衆賢退<hi>言不兩立</hi>羣枉盛則正士消故易有否泰<lb/>
小人道長君子道消君子道消則政日亂故為否否者<lb/>
閉而亂也君子道長小人道消小人道消則政日治故<lb/>
為泰泰者通而治也詩又云雨雪麃麃見晛聿消與易<lb/>
<pb n="KR4h0058_WYG_055-5b"/>
同義昔者鯀共工驩兠與舜禹雜處堯朝<hi>看他發月</hi>周公與<lb/>
管蔡並居周位當是時迭進相毁流言相謗豈可勝道<lb/>
哉帝堯成王能賢舜禹周公而消共工管蔡故以大治<lb/>
榮華至今孔子與季孟偕仕於魯李斯與叔孫俱宦於<lb/>
秦定公始皇賢季孟李斯而消孔子叔孫故以大亂汚<lb/>
辱至今<hi>治亂只在反覆之間</hi>故治亂榮辱之端在所信任信任既<lb/>
賢在於堅固而不移詩云我心匪石不可轉也言守善<lb/>
篤也易曰渙汗其大號言號令如汗汗出而不反者也<lb/>
<pb n="KR4h0058_WYG_055-6a"/>
今出善令未能踰時而反是反汗也用賢未能三旬而<lb/>
退是轉石也論語曰見不善如探湯今二府奏佞讇不<lb/>
當在位歴年而不去故出令則如反汗用賢則如轉石<lb/>
去佞則如抜山如此望隂陽之調不亦難乎是以羣小<lb/>
窺見閒隙縁飾文字巧言醜詆流言飛文譁於民間故<lb/>
詩云憂心悄悄愠於羣小小人成羣誠足愠也昔孔子<lb/>
與顔淵子貢更相稱譽不為朋黨禹稷與臯陶轉相汲<lb/>
引不為比周何則忠於為國無邪心也故賢人在上位<lb/>
<pb n="KR4h0058_WYG_055-6b"/>
則引其類而聚之於朝易曰飛龍在天大人造也在下<lb/>
位則思與其類俱進易曰拔茅茹以其彚征吉在上則<lb/>
引其類在下則推其類故湯用伊尹不仁者逺而衆賢<lb/>
至類相致也今佞邪與賢臣並交㦸於内合黨共謀違<lb/>
善依惡歙歙訿訿數設危險之言欲以傾移主上如忽<lb/>
然用之此天地之所以先戒災異之所以重至者也自<lb/>
古明聖未有無誅而治者也故舜有四放之罰而孔子<lb/>
有兩觀之誅然後聖化可得而行也今以陛下明知誠<lb/>
<pb n="KR4h0058_WYG_055-7a"/>
深思天地之心近察兩觀之誅覽否泰之卦觀雨雪之<lb/>
詩<hi>括盡前面許多話頭</hi>厯周唐之所進以為法原秦魯之所消以<lb/>
為戒更考祥應之福省災異之禍以揆當世之變放逺<lb/>
佞邪之黨壊散險詖之聚杜閉羣枉之門廣開衆正之<lb/>
路决㫁狐疑分别猶豫使是非炳然可知則百異消滅<lb/>
而衆祥並至太平之基萬世之利也臣幸得託肺腑誠<lb/>
見隂陽不調不敢不通所聞切推春秋災異以救今事<lb/>
一二條其所以不宜宣泄<lb/>
<pb n="KR4h0058_WYG_055-7b"/>
　　紹興戊午論和議封事<hi>是年十一月上忠簡公</hi>　<hi>澹庵胡</hi>
　　　<hi>常州呉憲仲師古跋敵人復議論講和蓋見比來國勢稍振將復父兄之讎故欲以此緩我邉</hi>
　　　<hi>備朝廷大臣務偷一時之安昧久逺之計遂悉從其議天下之人見夫行墮敵人之計抑鬰之</hi>
　　　<hi>氣無不填塞胷臆如癰疽之不得潰言路之臣又皆保寵固位無有念朝廷而進砭劑者編修</hi>
　　　<hi>官胡某乃能不畏鼎鑊越職犯分進切直之言少囘天聴真國醫也師古切歎侍郎鄒公之後</hi>
　　　<hi>寂寞無聞今復喜見胡公恐其文墜地且欲使荒徼知中國之有人不敢復肆姦詐因<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>牓板</hi>
　　　<hi>以廣其傳然參政李公雅所傾望今已進用矣其施為注措必大有可觀者則胡公之志奚患</hi>
　　　<hi>其不伸耶因此除名編置筠州○周益公跋封事藁紹興戊午胡公忠簡年三十有七以樞密</hi>
<pb n="KR4h0058_WYG_055-8a"/>
　　　<hi>院編修官上書論和議此其藁也時長子方生未幾南遷公知後禍叵測惟從姪昌齡字長彦</hi>
　　　<hi>賢而可託故以藁屬之今五十餘年矣昔顔魯公與魚朝恩論坐位帖藁摹本已數百載人爭</hi>
　　　<hi>傳寳公之所論豈止坐位而其心畫端勁實法魯公自當並傳於百世慶元丙辰六月庚戌平</hi>
　　　<hi>園老叟周必大書○楊誠齋跋封事藁澹庵先生忠簡胡公請尚方劒以却帝秦之書當其一</hi>
　　　<hi>封朝奏之日敵人聞之募以千金三日得之君臣動色發國有人焉之歎自是不敢南顧者二</hi>
　　　<hi>十四年某昔誦其文今見其藁財尺紙耳一尺之紙乃能却百萬之師一何壯哉其傳本尚以</hi>
　　　<hi>千金况其藁乎昔仲尼孝經屬之曾子楊雄太𤣥屬之侯芭非其人豈輕畀哉先生當竄謪嶺</hi>
　　　<hi>海之時以子在襁褓此藁不屬之他人而屬之猶子昌齡其人何如也昌齡幸能保而永之其</hi>
<pb n="KR4h0058_WYG_055-8b"/>
　　　<hi>賢矣今先生之子澥又能刻石以示後學其亦賢矣若胡氏世有人矣夫嘉泰癸亥仲冬丙寅</hi>
　　　<hi>門人楊萬里敬書○薛秘書跋封事士憤激忠義在下位至乞用斧鉞以誅權佞世不數見惟</hi>
　　　<hi>漢朱雲以前槐里令請㫁特進張禹頭唐栁□以太常博士請梟大將軍程元振顱紹興胡氏</hi>
　　　<hi>以編修官請竿宰臣秦檜等首於藁街烈氣相望雲不過數語伉所欲誅不過大閹惟胡公之</hi>
　　　<hi>所論不獨關宗社之存亡乃天理之存亡不獨係一時之榮辱乃萬世之榮辱自檜决和議迄</hi>
　　　<hi>今甘為陵夷國恥未雪大讎未復三綱為之不振當時三數人者雖闔門寸斬未足快天下忠</hi>
　　　<hi>義之肝胡公之舉豈為過乎伉疏勁果與公辭氣相似然元振汚刀鋸禹亦不足辱尚方劒也</hi>
　　　<hi>公所欲誅關係甚大古今罕儷公之子澥守沈犁紱為供源長閒以公手書遺藁石刻見遺紱</hi>
<pb n="KR4h0058_WYG_055-9a"/>
　　　<hi>齊戒即誦想公張膽舊筆時心揺神掣當解觸邪之角以為函析擊□之牙以為籖而襲以殿</hi>
　　　<hi>帷之囊載以都亭之輪發軌九折忠孝之途以達諸天下舒公未盡之緼毋敢斁開禧元禩臘</hi>
　　　<hi>立春日漢嘉薛紱敬書○迂齋批論正詞嚴誼形於色晦翁謂可與日月爭光信哉</hi>
左通直郎樞密院編修官臣胡銓齋沐裁書昧死百拜<lb/>
獻於皇帝陛下臣謹按王倫本一奸邪小人市井無賴<lb/>
頃縁宰相無識遂舉以使敵専務詐誕欺罔天聴驟得<lb/>
美官天下之人切齒唾罵今者無故誘致敵使以詔諭<lb/>
江南為名是欲臣妾我也是欲劉豫我也劉豫臣事金<lb/>
<pb n="KR4h0058_WYG_055-9b"/>
人南面稱王自以為子孫帝王萬世不拔之業一旦金<lb/>
人改慮猝而縳之父子為虜商鑒不逺而倫又欲陛下<lb/>
效之夫天下者祖宗之天下也陛下所居之位祖宗之<lb/>
位也奈何以祖宗之天下為金人之天下以祖宗之位<lb/>
為金人藩臣之位陛下一屈膝則祖宗廟社之靈盡汚<lb/>
草莽祖宗數百年之赤子盡屬瘡痍朝廷宰執盡為陪<lb/>
臣天下士大夫皆當裂冠毁冕變為異服異時逞其無<lb/>
厭之求安知不加我以無禮如劉豫也哉夫三尺童子<lb/>
<pb n="KR4h0058_WYG_055-10a"/>
至無知也指仇讎而使之拜則怫然怒今金人則仇讎<lb/>
也堂堂天朝相率而拜仇讎曾童孺之所羞而陛下忍<lb/>
為之耶倫之議乃曰我一屈膝則梓宫可還太后可復<lb/>
淵聖可歸中原可得嗚呼自變故以來主和議者誰不<lb/>
以此説㗖陛下哉而卒無一驗是金之情偽已可知矣<lb/>
陛下尚不覺悟竭民膏血而不恤忘國大讎而不報含<lb/>
垢忍恥舉天下而臣之甘心焉就令金决可和盡如倫<lb/>
議天下後世謂陛下何如主况金人變詐百出而倫又<lb/>
<pb n="KR4h0058_WYG_055-10b"/>
以奸邪濟之梓宫决不可還太后决不可復淵聖决不<lb/>
可歸中原决不可得而此膝一屈不可復伸國勢陵夷<lb/>
不可復振可為痛哭流涕長太息者矣向者陛下間關<lb/>
海道危如累卵當時尚不肯北面臣金况今國勢稍張<lb/>
諸將盡鋭士卒思奮只如頃者金人陸梁偽豫入冦固<lb/>
甞敗之於襄陽敗之於淮上敗之於渦口敗之於淮隂<lb/>
較之前日蹈海之危已萬萬矣儻不得已而遂至於用<lb/>
兵則我豈遽出敵人之下哉今無故而反臣之欲屈萬<lb/>
<pb n="KR4h0058_WYG_055-11a"/>
乗之尊下穹廬之拜三軍之士不戰而氣已索此魯仲<lb/>
連所以義不帝秦非惜夫帝秦之虚名惜夫天下大勢<lb/>
有所不可也今内而百官外而軍民萬口一談皆欲食<lb/>
倫之肉謗議洶洶陛下不聞正恐一旦變作禍且不測<lb/>
臣竊謂不斬王倫國之存亡未可知也雖然倫不足道<lb/>
也秦檜以腹心大臣而亦為之陛下有堯舜之資檜不<lb/>
能致陛下如唐虞而欲導陛下如石晉近者禮部侍郎<lb/>
曾開等引古誼以折之檜乃厲聲折曰侍郎知故事我<lb/>
<pb n="KR4h0058_WYG_055-11b"/>
獨不知則檜之遂非很愎已自可見而乃建白令臺諫<lb/>
從臣僉議可否是乃畏天下議已而令臺諫從臣共分<lb/>
謗耳有識之士皆以為朝廷無人吁可惜哉孔子曰微<lb/>
管仲吾其被髪左祍矣夫管仲霸者之佐耳尚能變左<lb/>
祍之區為衣冠之㑹秦檜大國之相也反驅衣冠之俗<lb/>
歸左祍之鄉則檜也不惟陛下之罪人實管仲之罪人<lb/>
矣孫近附㑹檜議遂得參知政事天下望治有如饑渴<lb/>
而近伴食中書漫不可否事檜曰敵可講和近亦曰可<lb/>
<pb n="KR4h0058_WYG_055-12a"/>
和檜曰天子當拜近亦曰當拜臣甞至政事堂三發問<lb/>
而近不答但曰已令臺諌侍從議矣嗚呼參贊大政徒<lb/>
取充位如此有如敵騎長驅尚能折衝禦侮耶臣竊謂<lb/>
秦檜孫近亦可斬也臣備員樞屬義不與檜等共戴天<lb/>
區區之心願㫁三人頭竿之藁街然後羈留敵使責以<lb/>
無禮徐興問罪之師則三軍之士不戰而氣自倍不然<lb/>
臣有赴東海而死耳寧能處小朝廷求活耶<hi>辛亥有㫖某書凶悖</hi>
<hi>削籍流昭州○言行錄云公上書力排羣議出為福州僉判責新州又改吉陽軍斥居海外二十年</hi>
<pb n="KR4h0058_WYG_055-12b"/>
　　　<hi>盧溪王庭珪與胡邦衡手簡某自去年聞邦衡以言事貶昭州中外聳瞻甞約刻校書作送行</hi>
　　　<hi>詩以俟邦衡之南走欲效昔人送唐介為一時盛事既而恨邦衡謫太輕此作遂廢往時陳瑩</hi>
　　　<hi>中鄒志元名震天下號為敢言然當時利害尚未及今日事體之重也國危矣諫官御史不敢</hi>
　　　<hi>言而邦衡以一編修官摩天子之逆鱗折宰相而不悔决非所謂偶然者宜天下士大夫無賢</hi>
　　　<hi>不肖皆知稱頌邦衡也斯道未喪公議一出天子喟然思見其人邦衡雖欲散髪岩岫效僕之</hi>
　　　<hi>閑致不可得矣○王盧溪送公之新州詩二首坐貶辰州囊封初上九重關是日清都虎豹閑</hi>
　　　<hi>百辟動容觀奏牘幾人囘首愧朝班名高北斗星辰上身墮南州瘴海間豈待他年公議出漢</hi>
　　　<hi>廷行召賈生還了大厦元非一木支欲將獨力拄傾危癡兒不  官中事男子要為天下竒當</hi>
<pb n="KR4h0058_WYG_055-13a"/>
　　　<hi>日姦諛皆膽落平生忠義只心知端能飽喫新州飯在處江山足䕶持</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_055-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻五十五<lb/>
</p>
<p>
</p>
  </div>
</body>
</text>
</TEI>
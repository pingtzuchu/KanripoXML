<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十五</head>
    <p>
<pb n="KR4h0058_WYG_035-1a"/>
欽定四庫全書<lb/>
　古文集成巻三十五　　　宋　王霆震　編<lb/>
　　前戊集五<lb/>
　　　論<lb/>
　　維民論<hi>屏山</hi>
古無自固之國君有維民之道有國之大猶人之形神<lb/>
其君也氣其民也神氣相資形乃生焉君民相資國乃<lb/>
固焉相資之道必先有與也神與氣氣乃與神君與民<lb/>
<pb n="KR4h0058_WYG_035-1b"/>
民乃與君蓋上者下之倡本者未之附也民有駭亂離<lb/>
析與民者之過也氣有乖戾泮渙與氣者之過也是以<lb/>
神存其氣則氣盛而形充君維其民則民歸而國固甚<lb/>
哉民心之無常也浸浸下歸蕩蕩俄徃去就之端最為<lb/>
難察自昔觀我政於廟堂之間得民情於肝鬲之内有<lb/>
要道矣政苛歟刑酷歟賦斂重歟徭役數歟有是四者<lb/>
民必不樂其生不待聞其怨嗟之聲見其蹙頞之色時<lb/>
雖治安民必畔已無是四者時雖艱難民必附已不待<lb/>
<pb n="KR4h0058_WYG_035-2a"/>
足閭巷訪鰥寡而知其必樂其生也夫民之樂不樂其<lb/>
生至㣲何規規察察蓋不樂之意鬱於胸中亦不能自<lb/>
制也積而為怨怨積則怒怨怒之心蓄而未發甚於敵<lb/>
國之兵戈過於天災之水旱不見其形莫不警懼彼其<lb/>
疾上如仇讐伺有釁隙與之偕亡而為上者方且偃然<lb/>
撫之曰此吾赤子也猶木蠧於中魚潰於腹一旦破壞<lb/>
其可支哉民心無常如此去就之端難察如此故有國<lb/>
者兢兢業業不敢自安思有以維之也自古及今天下<lb/>
<pb n="KR4h0058_WYG_035-2b"/>
之民必有所屬堯舜之民禹維之桀解其維而夏亡商<lb/>
之民文武維之幽厲解其維而周亡自秦漢以來或解<lb/>
或維此治亂興亡循環不已也我宋統御十聖雖武畧<lb/>
文經其道不同要之皆以寛厚為治至哉仁宗之仁也<lb/>
三代以來一人而已笑言為恩咳唾為澤薫酣沈浸四<lb/>
十餘年所以維民者盡矣故金人崛興過於劉石徳光<lb/>
之暴靖康竒禍同乎永嘉開運之酷而人心戴宋亂而<lb/>
不離宜乎主上之所以中興也竊惟南渡以來天步窘<lb/>
<pb n="KR4h0058_WYG_035-3a"/>
蹙宸心鬱焦凡咨詢之及詔令之頒惟勤恤元元是先<lb/>
豈非鑒古昔之治道紹祖宗之遺澤以祈安耶愚嘗考<lb/>
維民之四説焉政苛無有也刑酷無有也徭役之類無<lb/>
有也惟賦斂一事不可輕且今日國家非有横給浮費<lb/>
也特以軍旅之興資用不可一日闕耳有司奉承無術<lb/>
益費増繁故常稅之外月有樁嵗有糴有明耗暗耗有<lb/>
帶科折科有和買有預借如市庚良如貨鹺茗如賣僧<lb/>
鬻爵如造甲修船其微至皮角竹木之類一取於民名<lb/>
<pb n="KR4h0058_WYG_035-3b"/>
之曰和其實彊估名之曰借其實不償以瘡痍之民供<lb/>
多多之賦豈易枝梧耶膏萎凉暍必有道焉幸兹邊燧<lb/>
暫息戎事稍紓當講畫究明蘇彫氓活遺噍以成康阜<lb/>
之治噫求瘼必瘼施恩弗恩維民之道輕斂為急<lb/>
　　民事論<hi>林之竒</hi>
民生乎成周之前其命制乎君民生乎成周之後其命<lb/>
制乎天命制乎君凡其所以為生皆道命制乎天凡其<lb/>
所以為生皆數也天非獨任乎數而純乎天則不得不<lb/>
<pb n="KR4h0058_WYG_035-4a"/>
謂之數以人參焉乃所謂道蓋數者行乎適然之間而<lb/>
道則有必然之理天之愛民豈曰不仁一嵗而豐一嵗<lb/>
而歉水而旱蝗而螟仁有所不行焉謂之數可也謂之<lb/>
道不可也豐而仁行焉歉而仁亦行焉水旱蝗螟無所<lb/>
害乎吾仁是必道行乎其間惟道也者濟數於所不及<lb/>
天之立君正為是耳為天下者一委民命於天無乃失<lb/>
天職虧天道乎哉嗚呼三代往矣民之任乎天也乆矣<lb/>
以為法不良歟未嘗無良法也以為吏不賢歟未嘗無<lb/>
<pb n="KR4h0058_WYG_035-4b"/>
賢吏也法良而吏賢民宜無不受其賜矣法良矣吏賢<lb/>
矣民之受賜鮮矣此其積弊豈一端也哉堯湯適遭一<lb/>
時之㑹固不能使天無水旱而能使民無菜色成周之<lb/>
天下又非幸其無水旱而必非水旱所能憂也堯湯逺<lb/>
矣吾不得其政之詳矣周家有司徒之荒政有遺人之<lb/>
委積有廩人倉人以預掌移民頒榖之政所謂良法可條<lb/>
述矣自李悝建平糶之䇿其苗裔遂為常平之制起於<lb/>
中丞夀昌而宣帝信之其後東都永平西晉泰始皆汲<lb/>
<pb n="KR4h0058_WYG_035-5a"/>
汲舉其䇿而行之義倉一法根於北齊條於隋蔓於唐<lb/>
以此二法為天下備吾意天下可使為堯湯之世而民<lb/>
已非堯湯之民矣或曰法有未立固當議法法既立矣<lb/>
非人不行如常平義倉先王美意無以加此無亦其人<lb/>
不足以舉其法歟然而天下未嘗無賢人也考諸史籍<lb/>
發河内粟無汲長孺乎開張掖倉無第五訪乎以倉曹<lb/>
而發州粟不聞韓思復之名乎以一尉發縣粟不聞員<lb/>
半千之名乎散富家之聚以飽貧民之腹如王起輩又<lb/>
<pb n="KR4h0058_WYG_035-5b"/>
不知其幾人乎彼皆以民自任而為政於法之外况有<lb/>
良法可守則若人等輩豈不能沛其澤於下之人哉君<lb/>
也者立法任人以相天者也法既良吏既賢而惠不及<lb/>
民則是民之命終亦制於人而已是果何故哉曰是其<lb/>
弊固有自來而法與天俱不免其弊宜乎其不足恃也<lb/>
嘗熟思之矣法雖良僅舉其大綱吏雖賢亦僅有於絶<lb/>
無之中所貴乎君者以道制數而無一之不足若未盡<lb/>
也是民之命果制乎天也又奚疑哉成周之民井里而<lb/>
<pb n="KR4h0058_WYG_035-6a"/>
居於其私也猶可使之相賙相救因而斂之以為委積<lb/>
則其斂必均因而散之以為賑給則其散必平後世君<lb/>
民之術得如古乎惟其與古異也於是有計田科斂之<lb/>
弊有輕重肆意之弊及其出粟也又有逺近不均之弊<lb/>
有奸民欺誣之弊胥吏乘間抵巇殆有不可勝窮之弊<lb/>
若夫縣官轉移以為他費又不在言也惟其得賢吏而<lb/>
舉行之則百弊俱息抑今之用人宜無愧於古而大不<lb/>
如古矣古者國中自五家為比以至於五州為鄉郊野<lb/>
<pb n="KR4h0058_WYG_035-6b"/>
自五家為鄰以至於五縣為遂教化日漸漬於人心然<lb/>
後賓興其能者賢者而還以治其政令曰比曰鄰其為<lb/>
長者所治止於五家猶今之執賤役者耳必有下士以<lb/>
任其責後之世取人混於雜流用人拘於資格賢與不<lb/>
肖淆雜乎天下嗚呼吾民幸而遇豐年天也又幸而遇<lb/>
明時天也又幸而遇賢吏亦天也天所不能如之何哉<lb/>
君天下者誠知民命當制於我而無任乎天則廟堂燮<lb/>
理萬國召和雖水旱無作焉可也况水旱之變可得以<lb/>
<pb n="KR4h0058_WYG_035-7a"/>
困吾民乎<lb/>
　　民論<hi>陳止齋</hi>
天下之事有可畏之勢者易圖而無可畏之形者難見<lb/>
也易圖者亦易應難見者必難支故明智之君不畏夫<lb/>
方張之敵國而深畏夫未見其隙之民心蓋民心之搖<lb/>
慘于敵國之變其變之遲者其禍大而患在於内者必<lb/>
不可以復為也古者有畏民之君是以無可畏之民後<lb/>
之人君狃於民之不足畏而民之大可畏者始見於天<lb/>
<pb n="KR4h0058_WYG_035-7b"/>
下嗟夫民而至於見其可畏其亦無及也夫秦之先蓋<lb/>
七國也自孝公至於莊襄亟耕力戰薦食諸侯之境歴<lb/>
七世而并於始皇之手吁亦艱矣始皇唯知天下之難<lb/>
合而其患在六國也故墟其社稷裂其土地而守置之<lb/>
以絶内争之釁中國不足慮而所以為吾憂者猶有四<lb/>
夷也於是郡桂林城磧石頸繫百粤而郤匈奴於千里<lb/>
之外始皇之心自以天下舉無可虞足以安意肆志拱<lb/>
視於崤函之上而海内晏然者萬葉矣而不知夫天下<lb/>
<pb n="KR4h0058_WYG_035-8a"/>
之大可畏者伏於大澤之卒隐於鉅鹿之盜而其睥睨<lb/>
覘覷者已滿於山之西江之東也一呼而起氓𨽻雲合<lb/>
雖邯鄲百萬之師建瓴而下而全闗之地已稅駕於灞<lb/>
上之劉季矣嗚呼秦以七世而亡六國之民以幾月而<lb/>
亡秦以秦之彊不能當民之弱天下真可畏者果安在<lb/>
乎人君不得已而用其民以從事於敵國可不懼哉<lb/>
　　厚俗論<hi>程大昌</hi>
自有天地以來俗幾變矣結繩之世民以恬淡相忘故<lb/>
<pb n="KR4h0058_WYG_035-8b"/>
其俗樸可封之世民以輯睦相親故其俗和至叔世則<lb/>
乖矣以利害相讎而已故其民可誅相親之不能反乎<lb/>
相忘勢也勢聖人無如之何也直以和凝樸使不流於<lb/>
乖則已矣相親之變而為讎政也身先而民隨焉不可<lb/>
禁也則亦付之無可奈何而已使聖人能復太古之相<lb/>
忘吾知聖人有所必為使叔世能樂其民之相讎吾意<lb/>
夏商亦自不棄吾獨怪夫商君之治秦也民故相親而<lb/>
立法以攜之俗未相讎而設法以鬭之勢可為而不為<lb/>
<pb n="KR4h0058_WYG_035-9a"/>
反推而納之至乖至戾之地吁可駭也鞅之立法也設<lb/>
什五以相師而専以告姦為賞罰有兩男者必出分而<lb/>
不分者倍其賦是驅民為告訐而禁民為孝弟嗚呼孝<lb/>
弟親睦之所從生也而禁之則民若何而可親告訐怨仇<lb/>
之所從起也而導之則民若何而不讎故鞅之法行而<lb/>
秦民無歡心矣怡愉之樂不暢於閨門窺伺之惡交相<lb/>
於鄰里使之無熈熈自遂之適而嘗有惴惴意外之憂<lb/>
鞅固前知其然而為之不恤也趙廣漢之治潁川惡其<lb/>
<pb n="KR4h0058_WYG_035-9b"/>
俗之相黨設缿筩以招訐俗行詭譎以啓怨讎務使其<lb/>
民不為朋而已而不知告訐之禍慘於民俗之相黨也<lb/>
行之未幾潁川家家作仇特未相兵耳儻㣲韓延夀開<lb/>
禮遜之端黄霸闡循良之政則廣漢刻薄所被安知潁<lb/>
川之不秦也漢之文帝承秦之餘舊染猶在文帝一以<lb/>
君子長者待之鎮之以淵黙示之以敦朴行之以質木<lb/>
重厚之人比其乆也昔之告訐無行誶語無親者人人<lb/>
自重恥言人過大漢之人蕩然與太和同風乃知書可<lb/>
<pb n="KR4h0058_WYG_035-10a"/>
焚儒可坑是古者可禁惟民生厚者不鎖鑠也封徳彛<lb/>
曰三代以來驕詭日滋秦任法律漢雜霸道蓋欲治而<lb/>
不能非能治而不欲豈其然哉豈其然哉<lb/>
　　激俗論<hi>方鑑軒</hi>
不有以起天下之懦無以絶天下之偷不有以致天下<lb/>
之愧無以杜天下之姦天下之俗天下之人為之也而<lb/>
風俗成壞則必有為之先者矣非為之先者能成壞天<lb/>
下之風俗也天下之人固視夫斯人者而為趨向也天<lb/>
<pb n="KR4h0058_WYG_035-10b"/>
下之人舉不為而斯人獨先為之則舉天下皆觀夫斯<lb/>
人斯人者獨奮而上之人莫之沮也則天下争先效之<lb/>
矣是故斯人者天下之鋒也天下之鋒易以銳亦易以<lb/>
折天下之人其剛毅不屈直道自守雖死而不回者天<lb/>
下固知其少也天下而有斯人也則天下之觀必有在<lb/>
矣是以明主因其獨為者而優容之以聳天下之觀以<lb/>
厲天下之鋒而不敢輕折天下之銳何者懼其一折而<lb/>
不振也昔者漢武之世汲黯以直道倡於朝矣而黯以<lb/>
<pb n="KR4h0058_WYG_035-11a"/>
此被疎元帝之世蕭望之又嘗以直道倡於朝矣而望<lb/>
之竟以此遇禍成帝之世王章又嘗以直道倡於朝矣<lb/>
而章竟卒不免此三人者皆天下之鋒也而當時之君<lb/>
不能優容之以信天下之氣而遂折其鋒天下之鋒一<lb/>
折於武帝而姦佞之風起矣再折於元帝而姦佞之風<lb/>
成矣三折於成帝而姦佞之風極矣故漢之風俗始壞<lb/>
於武帝大壞於元成風俗大壞而漢遂以亡非有能亡<lb/>
之也漢自亡也天下之人其剛者不百一而懦者常十<lb/>
<pb n="KR4h0058_WYG_035-11b"/>
九是懦者常多也有一人焉立於羣懦之中而卓然有<lb/>
以自奮此羣懦者之所聳觀也天下方聳觀於斯人而<lb/>
斯人者不旋踵而逐去則天下之觀沮矣天下之觀沮<lb/>
則天下之氣索天下之氣索則不懦者將折而入於懦<lb/>
而懦者愈懦矣天下之士習於偷懦而不羞則安於為<lb/>
之而不恥平居不敢一犯人主之怒而有急則臨大事<lb/>
而不敢争此張禹孔光之流所以誤人之國而獨全其<lb/>
身者也嗚呼悲夫天下之士豈皆務全其身而誤人之<lb/>
<pb n="KR4h0058_WYG_035-12a"/>
國耶上之人逆折其鋒而勸之使苟容耳平居有敢言<lb/>
之士雖臨難多死義之人何者義固有以激之也是故<lb/>
明主以名驅人而以義激之使之震厲奮迅自援於庸<lb/>
人而不肯為苟容之行然後天下之懦風始得而回之<lb/>
矣天下之人惟其樂於名而勇於義也是故名可以率<lb/>
而趨而義可以作而起也否則惟利之趨而已而今世<lb/>
議者往往以好名而咎天下之士士之慷慨勁正好議<lb/>
論者則遂以好名而詆之不目之以訐則斥之以狂而<lb/>
<pb n="KR4h0058_WYG_035-12b"/>
士之立志不堅中無所守者毎有所為復以近名而自<lb/>
沮嗚呼近名者不取而惟近利者乃可耶古今天下惟<lb/>
兩端<hi>原闕</hi>
</p>
<p>
</p>
  </div>
</body>
</text>
</TEI>
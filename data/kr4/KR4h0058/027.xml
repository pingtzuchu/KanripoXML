<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻二十七</head>
    <p>
<pb n="KR4h0058_WYG_027-1a"/>
欽定四庫全書<lb/>
　古文集成巻二十七　　　宋　王霆震　編<lb/>
　　前丁集六<lb/>
　　　劄<lb/>
　　移滄州過闕上殿劄子<hi>曾南豐</hi>
　　　<hi>迂齋云㸔他布置開闔文勢次求其叙事措詞之法而一篇大意所以詳於歸美乃所以切於</hi>
　　　<hi>警戒不可専以歸美觀</hi>
臣聞基厚者勢崇<hi>此說祖宗</hi>力大者任重<hi>說當時</hi>故功徳之殊<lb/>
<pb n="KR4h0058_WYG_027-1b"/>
垂光錫祚舄奕繁衍乆而彌昌者天人之理必至之符<lb/>
然生民以來能躋登兹者未有如大宋之隆也<hi>先說本朝</hi>
<hi>只一字</hi>以禹之績大矣<hi>却又說古</hi>而其孫太康乃墜厥緒湯之<lb/>
烈盛矣而其孫太甲旣立不明<hi>雖是說古其實却是引此以和合本朝之所以</hi>
<hi>盛</hi>周自后稷十有五世至于文王而大統未集武王成<lb/>
王始收太平之功而康王之子昭王難於南狩昭王之<lb/>
子穆王殆於荒服曁于幽厲陵夷盡矣及秦以累世之<lb/>
智并天下然二世而亡漢定其亂而諸吕七國之禍相<lb/>
<pb n="KR4h0058_WYG_027-2a"/>
尋以起建武中興然冲質以後世故多矣魏之患天下<lb/>
為三<hi>語省而意明又有包括</hi>晉宋之患天下為南北<hi>善措辭</hi>隋文始<lb/>
一海内然傳子而失唐之治在於貞觀開元之際而女<lb/>
禍世出天寶以還綱紀微矣至于五代葢五十有六年<lb/>
而更八姓十有四君其廢興之故甚矣<hi>便做說本朝之漸</hi>宋興<lb/>
<hi>再説轉</hi>太祖皇帝為民去大殘致更生兵不再試而粤蜀<lb/>
呉楚五國之君並致闕下九州來同復禹之迹内輯師<lb/>
旅而齊以節制外卑藩服而納以繩墨<hi>大小規模許多施設被兩句道</hi>
<pb n="KR4h0058_WYG_027-2b"/>
<hi>盡</hi>所以安百姓禦四夷綱理萬事之具雖創始經營而<lb/>
彌綸已悉莫貴於為天子莫富於有天下而舍子傳弟<lb/>
為萬世䇿造邦受命之勤為帝太祖功未有髙焉者也<lb/>
太宗皇帝遹求厥寧旣定晉疆錢俶自歸作則垂憲克<lb/>
紹克類保世靖民丕丕之烈為帝太宗徳未有髙焉者<lb/>
也真宗皇帝繼統遵業以涵煦生養蕃息齊民以并容<lb/>
徧覆擾服異類葢自天寶之末<hi>又將唐畧比並</hi>宇内叛盪及真<lb/>
人出天下平而西北之人猶間入闚邊至于景徳二百<lb/>
<pb n="KR4h0058_WYG_027-3a"/>
五十餘年契丹始講和好徳明亦受約束而天下銷鋒<lb/>
灌燧無雞鳴犬吠之警以迄于今故於是時遂封泰山<lb/>
禪社首薦告功徳以明示萬世不祧之廟所以為帝者<lb/>
宗仁宗皇帝寛仁慈恕虛心納諫慎注措謹規矩<hi>不可移之</hi>
<hi>他人</hi>早朝晏退無一日之懈在位日乆明於羣臣之賢不<lb/>
肖忠邪選用政事之臣委任責成然公聴並觀以周知<lb/>
其情偽其用舍之際一稽於衆故任事者亦皆警懼否<lb/>
輙罷免世以謂得馭臣之體春秋未髙援立有徳付畀<lb/>
<pb n="KR4h0058_WYG_027-3b"/>
惟允故傳天下之日不陳一兵不宿一士以戒非常而<lb/>
上下晏然殆古所未有其豈弟之行足以附衆者非家<lb/>
施而人悅之也積之以誠心民皆有父之尊有母之親<lb/>
<hi>形容仁祖得出</hi>故棄羣臣之日天下聞之路祭巷哭人人感動<lb/>
歔欷其得人之深未有知其所繇然者故皇祖之廟為<lb/>
宋仁宗英宗皇帝聰明叡智言動以禮上帝眷相大命<lb/>
所集而稱疾遜避至于累月自踐東朝淵嘿恭慎無所<lb/>
言議施為而天下傳頌稱說徳號彰聞<hi>形容五聖功業徳美全無一語</hi>
<pb n="KR4h0058_WYG_027-4a"/>
<hi>重疊</hi>及正南面勤勞庶政每延見三事省决萬機必咨詢<lb/>
舊章考求古義聞者惕然皆知其志在有為雖早遺天<lb/>
下成功盛烈未及宣究而明識大略足以克配前人之<lb/>
休故皇考之廟為宋英宗陛下神聖文武可謂有不世<lb/>
出之姿仁孝恭儉可謂有君人之大徳憫自晚周秦漢<lb/>
以來世主率皆不能獨見於衆人之表其政治所出大抵踵<lb/>
襲卑近因於世俗而已於是慨然以上追唐虞三代荒<lb/>
絶之迹修列先王法度之政為其任在已可謂有出於<lb/>
<pb n="KR4h0058_WYG_027-4b"/>
數千載之大志變易因循號令必信使海内觀聴莫不<lb/>
奮起羣下遵職以後為羞可謂有能行之效今斟酌損<lb/>
益革敝興壞制作法度之事日以大備非因陋就寡拘<lb/>
牽常見之世所能及也繼一祖四宗之緒推而大之可<lb/>
謂至矣蓋前世或不能附其民者刑與賦役之政暴也<lb/>
<hi>再挈起兩事為後面立柱要說本朝好先説前代不好此作文之法</hi>宋興以來所用者鞭<lb/>
扑之刑然猶詳審反復至於緩故縱之誅重誤入之辟<lb/>
蓋未嘗用一暴刑也田或二十而稅一然猶嵗時省察<lb/>
<pb n="KR4h0058_WYG_027-5a"/>
數議寛減之宜下蠲除之令蓋未嘗加一暴賦也民或<lb/>
老死不知力役然猶憂憐惻怛常謹復除之科急擅興<lb/>
之禁蓋未嘗興一暴役也所以附民者如此前世或失<lb/>
其操柄者<hi>又再挈起前世三事</hi>天下之勢或在於外戚或在於近<lb/>
習或在於大臣宋興以來戚里宦官曰將曰相未嘗得<lb/>
以擅事也所以謹其操柄者如此而況輯師旅於内<hi>應前</hi>
天下不得私尺兵一卒之用卑藩服於外天下不得專<lb/>
尺土一民之力其自處之勢如此至於畏天事神仁民<lb/>
<pb n="KR4h0058_WYG_027-5b"/>
愛物之際未嘗有須臾懈也其憂勞者又如此葢不能<lb/>
附其民而至於失其操柄又怠而忽此前世之所以危<lb/>
且亂也民附於下操柄謹於上<hi>前面分開四項此又合來</hi>處勢甚便<lb/>
而加之以憂勞此今之所以治且安也故人主之尊意<lb/>
諭色授而六服震動言傳號渙而萬里奔走<hi>形容妙</hi>山巖<lb/>
窟穴之氓不待期會而時輸嵗送以供其職者惟恐在<lb/>
後航浮索引之國非有發召而籝齎槖負以致其贄者<lb/>
惟恐不及西北之戎投弓縱馬相與祗服而戲豫<hi>看他造語</hi>
<pb n="KR4h0058_WYG_027-6a"/>
東南之夷正冠束袵相與挾冊而吟誦<hi>此說髙麗</hi>至於六府<lb/>
順叙百嘉鬯遂凡在天地之内含氣之属皆裕如也蓋<lb/>
逺莫懿於三代近莫盛於漢唐然或三四世或一二世<hi>又應</hi>
<hi>前</hi>而天下之變不可勝道也豈有若今五世六聖百有<lb/>
二十餘年自通邑大都至于荒陬海聚無變容動色之<lb/>
慮萌於其心無援枹擊柝之戒接於其目臣故曰生民<lb/>
以來未有如大宋之隆也竊觀於詩其在風雅陳太王<lb/>
王季文王致王迹之所由與武王之所以繼代而成王<lb/>
<pb n="KR4h0058_WYG_027-6b"/>
之興則美有假樂鳬鷖戒有公劉泂酌其所言者蓋農<lb/>
夫女工築室治田師旅祭祀飲尸受福委曲之常務<hi>看得</hi>
<hi>親切</hi>至於兔罝之武夫行修於隱牛羊之牧人愛及微物<lb/>
無不稱紀所以論功徳者由小以及大其詳如此後嗣<lb/>
所以昭先人之功當世之臣子所以歸美其上非徒薦<lb/>
告鬼神覺寤黎庶而已也書稱勸之以九歌俾勿壞蓋<lb/>
歌其善者所以啟其嚮慕興起之意防其怠廢難乆之<lb/>
情養之於聴而成之於心其於勸帝者之功美昭法戒<lb/>
<pb n="KR4h0058_WYG_027-7a"/>
於將來聖人之所以列之於經垂為世教也今大宋祖<lb/>
宗興造功業猶太王王季文王陛下承之以徳猶武王<lb/>
成王而羣臣之於考次論撰列之簡冊被之金石以通<lb/>
神明昭法式者闕而不圖此學士大夫之過也葢周之<lb/>
徳盛於文武而雅頌之作皆在成王之世<hi>來得委曲</hi>今以時<lb/>
考之則祖宗神靈固有待於陛下<hi>此應力大任重一句</hi>臣誠不自<lb/>
揆輙冒言其大體至於尋類取稱本隱以之顯使莫不<lb/>
究悉則今文學之臣充於列位惟陛下之所使至若周<lb/>
<pb n="KR4h0058_WYG_027-7b"/>
之積仁累善至成王周公為最盛之時而泂酌言皇天<lb/>
親有徳饗有道所以為成王之戒蓋履極盛之勢而動<lb/>
之以戒懼者明之至智之盡也<hi>前面歸美太過故終之以警戒善救首尾</hi>如<lb/>
此者非周獨然唐虞至治之極也其君臣相敕曰兢兢<lb/>
業業一日二日萬幾則處至治之極而保之以祇慎唐<lb/>
虞之所同也今陛下履祖宗之基廣太平之祚而世世<lb/>
治安三代所不及則宋興以來全盛之時實在今日陛<lb/>
下仰探皇天所以親有徳饗有道之意而奉之以寅畏<lb/>
<pb n="KR4h0058_WYG_027-8a"/>
俯念一日二日萬幾之不可以不察而處之以兢兢<hi>都收</hi>
<hi>拾在此</hi>使休光美實日新嵗益閎逺崇侈循之無窮至于<lb/>
萬世永有法則此陛下之素所蓄積臣愚區區愛君之<lb/>
心誠不自揆欲以庶幾詩人之義也惟陛下之所擇<lb/>
　　召除禮侍上殿劄子<hi>乙酉六月上</hi>　<hi>真西山</hi>
臣聞國於天地必有與立焉三綱五常是也夫自髙卑<lb/>
奠位而大分已明帝降之衷而善性均有然維持而主<lb/>
張之繄君師是賴故聖人者作躬行此道以標的乎天<lb/>
<pb n="KR4h0058_WYG_027-8b"/>
下君臣之綱正於上而天下皆知有敬父子之綱正於<lb/>
上而天下皆知有親夫婦之綱正於上而天下皆知有<lb/>
别三者正而昆弟朋友之倫亦莫不正使凡生人之類<lb/>
各有寧宇不相鬬暴賊殺者此唐虞三代數聖人之功<lb/>
所以與天地同其大也夫所謂五常者亦豈出乎三綱<lb/>
之外哉父子之恩即所謂仁君臣之敬即所謂義夫婦<lb/>
之别即所謂禮智者知此而已信者守此而已未有三<lb/>
綱正而五常或虧亦未有三綱廢而五常獨存者嗚呼<lb/>
<pb n="KR4h0058_WYG_027-9a"/>
是理也其抉持宇宙之棟幹奠安生民之柱石歟人而<lb/>
無此則冠裳而禽犢矣國而無此則中夏而裔夷矣臣<lb/>
嘗讀詩至六月之序曰小雅盡廢則四夷交侵而中國<lb/>
微夫小雅之詩才二十餘篇而綱常之義略備中國之<lb/>
所以為中國者賴此而已而至於盡廢焉是自為夷也<lb/>
四夷交侵之禍安得不以其類至乎又嘗攷觀古昔有<lb/>
當衰微削弱之世而綱常未至冺絶猶足以僅存者亦<lb/>
有治安强盛之世綱常隳弛卒至於大壞而不可捄者<lb/>
<pb n="KR4h0058_WYG_027-9b"/>
周自東遷日以卑矣然威文出力以奬王室則猶有君<lb/>
臣也諸侯會盟以定世子則猶有長幼也故能擁持虚<lb/>
器尚數百年晉氏之興奄有呉蜀再傳而至惠帝可謂<lb/>
極盛矣而陽徳不剛陰慝内熾䜛巧交煽國本遽搖諸<lb/>
王跋扈主威遂奪三綱盡廢而劉石之變興唐至明皇<lb/>
亦太平極治之日而宫闈怙寵黷亂天常姦諛肆欺潜<lb/>
竊國命兇邪造釁戕伐本支三綱盡廢而外寇之難作<lb/>
即晉唐之事以驗序詩者之言千載相望若合符契有<lb/>
<pb n="KR4h0058_WYG_027-10a"/>
天下者奈何其不鑒哉惟我祖宗繼天立極其於事親<lb/>
教子之法正家睦族之道尊主御臣之方大抵根本仁<lb/>
義故先朝名臣或以為家法最善或以為大綱甚正或<lb/>
以為三代而下皆未之有猗歟休哉聖子神孫所當兢<lb/>
兢保持而勿墜也恭惟陛下天啟睿明肇膺大寶此正<lb/>
端本澄源之時臣來自逺方竊聞朝野之論以謂陛下<lb/>
有承順太母之孝有憂憫元元之仁苟推是心何徃非<lb/>
善獨不幸處天倫之變有未盡其道者雖棣華之愛方<lb/>
<pb n="KR4h0058_WYG_027-10b"/>
篤而布粟之謠遽興流聞四方所損非淺夫一政之行<lb/>
一令之出苟乖於理害且隨之綱常大端是謂人極人<lb/>
極不立國將奈何且民無常情惟上所導大學曰上老<lb/>
老而民興孝上長長而民興弟又曰一家仁一國興仁<lb/>
一家譲一國興譲蓋情雖無常而性則本善倡之則應<lb/>
作之則興故慈孝隆於上則下有忠順之風愛敬虧于<lb/>
上則下有陵犯之俗影響相從至為可畏伏惟陛下深<lb/>
懲徃悔而思所以補過者焉夫天子之孝與臣庶不同<lb/>
<pb n="KR4h0058_WYG_027-11a"/>
陛下欲報先皇之大徳則繼志述事所當先衰麻之數<lb/>
哭踊之節其次也欲報慈闈之至恩則先意承志者不<lb/>
可後滫瀡之奉跪拜之恭其末也兢兢朝夕惟實徳是<lb/>
充惟大政是習使朝廷以治而宗社以安則子道修矣<lb/>
誦二南正始之詩而思異時之擇配者不可不謹玩大<lb/>
易正家之義而思平居之反身者不可不嚴近而九族<lb/>
必有以廣親睦之仁内而六宫必有以示肅雍之化則<lb/>
家道正矣委任臣工者人君之大體躬親聴斷者人君<lb/>
<pb n="KR4h0058_WYG_027-11b"/>
之大權二義並行初不相悖必使政令出於公門而絶<lb/>
多門之私威柄歸於王室而無倒持之失則君道立矣<lb/>
子道修者仁之本家道正者禮之源而君道之立則又<lb/>
天下大義所由定陛下倘能明此三者而行之一本於<lb/>
誠則不求感人而人自孚不求正俗而俗自化姦雄不<lb/>
得為辭以動衆逺人不得伺隙以生心治安長乆之計<lb/>
無越諸此<lb/>
　古文集成巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻六十二</head>
    <p>
<pb n="KR4h0058_WYG_062-1a"/>
欽定四庫全書<lb/>
　古文集成巻六十二　　　宋　王霆震　編<lb/>
　　前壬集一<lb/>
河圖之文前七二後一六左三八右九四居中者五與十<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_062-1b"/>
洛書之文戴九履一左三右七二四為肩六八為足五<lb/>
居中央<lb/>
<pb n="KR4h0058_WYG_062-2a"/>
　晦庵啟䝉朱子曰天一地二天三地四天五地六天<lb/>
　七地八天九地十天數五地數五五位相得而各有<lb/>
　合天數二十有五地數三十凡天地之數五十有五<lb/>
　此所以成變化而行鬼神也此一節夫子所以發明<lb/>
　河圖之數也天地之間一氣而已分而為二則為隂<lb/>
　陽而五行造化萬物終始無不管於是焉故河圖之<lb/>
　位一與六共宗而居乎北二與七為朋而居乎南三<lb/>
　與八同道而居乎東四與九為友而居乎西五與十<lb/>
<pb n="KR4h0058_WYG_062-2b"/>
　相守而居乎中盖其以所以為數者不過一隂一陽<lb/>
　一竒一耦以兩其五行而已所謂天者陽之輕清而<lb/>
　位乎上者也所謂地者隂之重濁而位乎下者也陽<lb/>
　數竒故一三五七九皆屬乎天所謂天數五也隂數<lb/>
　耦故二四六八十皆屬乎地所謂地數五也天數地<lb/>
　數各以其類相求所謂五位之相得者然也天以一<lb/>
　生水而地以六成之地以二生火而天以七成之天<lb/>
　以三生木而地以八成之地以四生金而天以九成<lb/>
<pb n="KR4h0058_WYG_062-3a"/>
　之天以五生土而地以十成之此又其所謂各有合<lb/>
　焉者也積五竒而為二十五積五耦而為三十合是<lb/>
　二者而為五十有五此河圖之全數皆夫子之意而<lb/>
　諸儒之説也至於洛書則雖夫子之所未言然其象<lb/>
　其説已具於前有以通之則劉歆所謂經緯表裏者<lb/>
　可見矣或曰河圖洛書之位與數其所以不同何也<lb/>
　曰河圖以五生數統五成數而同處其方盖掲其全<lb/>
　以示人而道其常數之體也洛書以五竒數統四耦<lb/>
<pb n="KR4h0058_WYG_062-3b"/>
　數而各居其所盖主於陽以統隂而肇其變數之用<lb/>
　也曰其皆以五居中者何也曰凡數之始一隂一陽<lb/>
　而已矣陽之象圓圓者徑一而圍三隂之象方方者<lb/>
　徑一而圍四圍三者以一為一故參其一陽而為三<lb/>
　圍四者以二為一故兩其一隂而為二是所以參天<lb/>
　兩地者也三二之合則為五矣此河圖洛書之數所<lb/>
　以皆以五居中也然河圖以生數為主故其中之所<lb/>
　以為五者亦具五生數之象焉其下一㸃天一之象<lb/>
<pb n="KR4h0058_WYG_062-4a"/>
　也其上一㸃地二之象也其左一㸃天三之象也其<lb/>
　右一㸃地四之象也其中一㸃天五之象也洛書以<lb/>
　竒數爲主故其中之所以爲五者亦具五竒數之象焉<lb/>
　其下一㸃亦天一之象也其左一㸃亦天三之象也<lb/>
　其中一㸃亦天五之象也其右一㸃則天七之象也<lb/>
　其上一㸃則天九之象也其數與位皆三同而二異<lb/>
　盖陽不可易而隂可易成數雖陽固亦生之隂也曰<lb/>
　中央之五既為五數之象矣然則其為數也奈何曰<lb/>
<pb n="KR4h0058_WYG_062-4b"/>
　以數言之則通乎一圖由内及外固各有積實可紀<lb/>
　之數矣然河圖之一二三四各居其五象本方之外<lb/>
　而六七八九十又各因五而得數以附于其生數之<lb/>
　外洛書之一三七九亦各居其五象本方之外而二<lb/>
　四六八者又各因其類以附于竒數之側盖中者為<lb/>
　主而外者為客正者為君而側者為臣亦各有條而<lb/>
　不紊也曰其多寡之不同何也曰河圖主全故極於<lb/>
　十而竒偶之位均論其積實然後見其耦贏而竒乏<lb/>
<pb n="KR4h0058_WYG_062-5a"/>
　也洛書主變故極於九而其位與實皆竒贏而耦乏<lb/>
　也必皆虛其中也然後隂陽之數均於二十而無偏<lb/>
　爾曰其序之不同何也曰河圖以生出之次言之則<lb/>
　始下次上次左次右以復于中而又始于下也以運<lb/>
　行之次言之則始東次南次中次西次北左旋一周<lb/>
　而又始于東也其生數之在内者則陽居下左而隂<lb/>
　居上右也其成數之在外者則隂居下左而陽居上<lb/>
　右也洛書之次其陽數則首北次東次中次西次南<lb/>
<pb n="KR4h0058_WYG_062-5b"/>
　其隂數則首西南次東南次西北次東北也合而言<lb/>
　之則首北次西南次東次東南次中次西北次東北<lb/>
　而究于南也其運行則水克火火克金金克木木克<lb/>
　土右旋一周而土復克水也是亦各有説者矣曰其<lb/>
　七八九六之數不同何也曰河圖六七八九既附于<lb/>
　生數之外矣此隂陽老少進退饒乏之正也其九者<lb/>
　生數一三五之積也故自北而東自東而西以成於<lb/>
　四之外其六者生數二四之積也故自南而西自西<lb/>
<pb n="KR4h0058_WYG_062-6a"/>
　而北以成於一之外而七則九之自西而南者也八<lb/>
　則六之自北而東者也此又隂陽老少互藏其宅之<lb/>
　變也洛書之縱横十五而七八九六迭為消長虛五<lb/>
　分十而一含九二含八三含七四含六則參伍錯綜<lb/>
　無適而不遇其合焉此變化無窮所以為妙也然則<lb/>
　聖人之則之也奈何曰則河圖者虚其中則洛書者<lb/>
　總其實也河圖之虚五與十者太極也竒數二十耦<lb/>
　數二十者兩儀也以一二三四為六七八九者四象<lb/>
<pb n="KR4h0058_WYG_062-6b"/>
　也析四方之合以為乾坤離坎補四隅之空以為兑<lb/>
　震巽艮者八卦也洛書之實其一為五行其二為五<lb/>
　事其三為八政其四為五紀其五為皇極其六為三<lb/>
　徳其七為稽疑其八為庶徴其九為福極其位與數<lb/>
　尤曉然矣曰洛書而虚其中五則亦太極也竒耦各<lb/>
　居二十則亦兩儀也一二三四而含九八七六縱横<lb/>
　十五而互為七八九六則亦四象也四方之正以為<lb/>
　乾坤坎離四隅之偏以為兑震巽艮則亦八卦也河<lb/>
<pb n="KR4h0058_WYG_062-7a"/>
　圖之一六為水二七為火三八為木四九為金五十<lb/>
　為土則因洪範之五行而五十有五者又九疇之子目<lb/>
　也是則洛書固可以為易而河圖亦可以為範矣又<lb/>
　安知圖之不為書書之不為圖也邪曰是其時雖有<lb/>
　後先數雖有多寡然其為理則一而已但易乃伏羲<lb/>
　之所先得乎圖而初無待乎書範則大禹之所獨得<lb/>
　乎書而未必追考於圖耳且以河圖而虚十則洛書<lb/>
　四十五之數也虚五則大衍五十之數也積五與十<lb/>
<pb n="KR4h0058_WYG_062-7b"/>
　則洛書縱横十五之數也以五乘十以十乘五則又<lb/>
　皆大衍之數也洛書之五又自含五則得十而通為<lb/>
　大衍之數矣積五與十則得十五而通為河圖之數<lb/>
　矣苟明乎此則横斜曲直無所不通而河圖洛書又<lb/>
　豈有先後彼此之間哉<lb/>
　晦庵書河圖洛書後世傳一至九數者為河圖一至<lb/>
　十數者為洛書考之於古正是反而置之予於啟䝉<lb/>
　辨之詳矣讀大戴禮書又得一證甚明當篇有二九<lb/>
<pb n="KR4h0058_WYG_062-8a"/>
　四七五三六一八之語而鄭氏註云法龜文也然則<lb/>
　漢人固以此九數者為洛書矣閤皂甘君叔懐欲刻<lb/>
　二圖山中覽者未必深考又當大啟争端聊書以諗<lb/>
　之慶元丁巳上元節日遯翁書<lb/>
　　　推伏羲神禹畫卦作範之原辨劉牧易置圖書<lb/>
　　　之失<lb/>
　晦庵易學啟䝉孔安國云河圖者伏羲氏王天下龍<lb/>
　馬出河遂則其文以畫八卦洛書者禹治水時神龜<lb/>
<pb n="KR4h0058_WYG_062-8b"/>
　負文而列於背有數至九禹遂因而第之以成九類<lb/>
　歆云伏羲氏繼天而王受河圖而畫之八卦是也禹<lb/>
　治水賜洛書法而陳之九疇是也河圖洛書相為經<lb/>
　緯八卦九章相為表裏關子明云河圖之文七前六<lb/>
　後八左九右洛書之文九前一後三左七右四前左<lb/>
　二前右八後左六後右邵子曰員者星也厯紀之數<lb/>
　其肇於此乎<hi>厯法合二始以定剛柔二中以定律厯二終以紀閏餘是所謂厯紀也</hi>方<lb/>
　者土也畫州井地之法其放於此乎<hi>州有九井九百畝是所謂畫州</hi>
<pb n="KR4h0058_WYG_062-9a"/>
　<hi>井地也</hi>盖員者河圖之數方者洛書之文故羲文因之<lb/>
　而造易禹箕叙之而作範也蔡西山<hi>元定</hi>曰古今傳<lb/>
　記自孔安國劉向父子班固皆以為河圖授羲洛書<lb/>
　錫禹關子明邵康節皆以十為河圖丸為洛書盖大<lb/>
　傳既陳天地五十有五之數洪範又明言天乃錫禹<lb/>
　洪範九疇而九宫之數戴九履一左三右七二四為<lb/>
　肩六八為足正龜背之象也惟劉牧意見以九為河<lb/>
　圖十為洛書託言出於希夷既與諸儒舊説不合又<lb/>
<pb n="KR4h0058_WYG_062-9b"/>
　引大傳以為二者皆出於伏羲之世其易置圖書並<lb/>
　無明驗但謂伏羲兼取圖書則易範之數誠相表裏<lb/>
　為可疑耳其實天地之理一而已矣雖時有古今先<lb/>
　後之不同而其理則不容於有二也故伏羲但據河<lb/>
　圖以作易則不必預見洛書而已逆與之合矣大禹<lb/>
　但據洛書以作範則亦不必追究河圖而已暗與之<lb/>
　符矣其所以然者何哉誠以此理之外無復他理故<lb/>
　也然不特此耳律呂有五聲十二律而其相乘之數<lb/>
<pb n="KR4h0058_WYG_062-10a"/>
　究於六十日名有十幹十二支而其相乘之數亦究<lb/>
　於六十二者皆出於易之後其一數又各不同然與<lb/>
　易之隂陽䇿數老少自相配合皆為六十者無不若<lb/>
　合符契也下至運氣參同太一之屬雖不足道然亦<lb/>
　無不相通盖自然之理也假令今世復有圖書者出<lb/>
　其數亦必相符可謂伏羲有取於今日而作易乎大<lb/>
　傳所謂河出圖洛出書聖人則之者亦汎言聖人作<lb/>
　易作範其原皆出於天之意如言以卜筮者尚其占<lb/>
<pb n="KR4h0058_WYG_062-10b"/>
　與莫大乎蓍龜之類易之書豈有龜與卜之法乎亦<lb/>
　言其理無二而已爾<lb/>
<pb n="KR4h0058_WYG_062-11a"/>
</p>
<p>
<pb n="KR4h0058_WYG_062-12a"/>
　合沙先生曰大衍之數與爻成七八九六而連山歸<lb/>
　藏之文變統而謂之三易作於文王大衍之數五十<lb/>
　者一與九為十二與八為十三與七為十四與六為<lb/>
　十五與五為十共五十也其用四十有九者一用五<lb/>
　行其數五二用五事其數五三用八政其數八四用<lb/>
　五紀其數五六用三德其數三七用稽疑其數七八<lb/>
　用庶徵其數五九用五福六極其數共十有一筭至<lb/>
　四十九也五用皇極其數一不曰一而曰極大衍所<lb/>
<pb n="KR4h0058_WYG_062-12b"/>
　虚太極之皇極之一適在五數五為六函三所引之<lb/>
　數也於五十五數之中亦得夫四十有九焉此自然<lb/>
　之理所謂河出圖洛出書聖人則之豈苟云乎哉學<lb/>
　者試思之<lb/>
<pb n="KR4h0058_WYG_062-13a"/>
</p>
<p>
<pb n="KR4h0058_WYG_062-14a"/>
　合沙先生曰八卦之位始于虙重于夏商衍于周作<lb/>
　經於孔皆不易其方位實本河圖洛書之本文本數<lb/>
　也其述作之意一歸於中所謂執中惟一之道皇極<lb/>
　一而繫于五共得六數乃太極函三之引六也近太<lb/>
　極莫若乾出中而居六位正吾曾子謂貫一之忠恕<lb/>
　也用太極者莫若震故以震居三位蓋得六極函三<lb/>
　之圓不動正吾子思所謂發而中節之和也判太極<lb/>
　者莫若以與坤坎得其一坤得其二一即二矣二即<lb/>
<pb n="KR4h0058_WYG_062-14b"/>
　三矣此水土所以並生於申善與惡陰與陽執其一<lb/>
　者皆非道是曰失中而中庸之學不取也以大㮣論<lb/>
　之一三七陽數布于四方分至之義二四六八陰數<lb/>
　布于四隅啓閉之義求中氣而積閏之理也<lb/>
　<lb/>
　<lb/>
　<lb/>
　古文集成巻六十二<lb/>
</p>
<p>
</p>
  </div>
</body>
</text>
</TEI>
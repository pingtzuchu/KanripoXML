<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻七十一</head>
    <p>
<pb n="KR4h0058_WYG_071-1a"/>
欽定四庫全書<lb/>
　古文集成巻七十一　　　宋　王霆震　編<lb/>
　　前癸集二<lb/>
　　　辭<lb/>
　　歸去來兮辭<hi>并序</hi>　<hi>陶淵明</hi>
　　　五臣註<hi>銑曰潛為彭澤令是時郡遣督郵至縣吏當束帶見督郵潛乃歎曰我不能為</hi>
　　　<hi>五斗米折腰向鄉里小兒乃自解印綬將歸田園因而命篇曰歸去來</hi>
　　　胡仔苕溪漁隠叢話曰<hi>韓子蒼云以淵明傳及詩攷之自庚子嵗始作</hi>
<pb n="KR4h0058_WYG_071-1b"/>
　　　<hi>建威參軍由參軍為彭澤令遂棄官歸是嵗乙巳凡為吏者六嵗故云疇昔居上京六載去還</hi>
　　　<hi>歸然淵明乙巳嵗三月尚為參軍下一月去彭澤而云家貧耕植不足自給何也傳言淵明以</hi>
　　　<hi>郡遣督郵至即日解印綬去而淵明自序以程氏妹喪去奔武昌余觀此上既以違已交病又</hi>
　　　<hi>愧役於口腹意不欲仕乆矣及因妹喪即去盖其孝友如此世人但以不屈於州縣吏為高故</hi>
　　　<hi>以因督郵而去此士識時委命其意固有在矣豈一督郵能為之去就哉躬耕乞食且猶不耻</hi>
　　　<hi>而恥屈於督郵必不然矣</hi>
　　　懶真子曰<hi>淵明之為縣令盖謂貧爾非為酒也聊欲弦歌以為三徑之資盖欲得公</hi>
　　　<hi>田之利以為三徑閑居之資用其非謂旋創田園也舊本云公田之利過足為潤後人以其好</hi>
<pb n="KR4h0058_WYG_071-2a"/>
　　　<hi>酒遂易為過足為酒遂有公田種秫之説且仲秋至冬在官八十餘日此非種秫時也故凡本</hi>
　　　<hi>傳所載與歸去來序不同者當以序為正</hi>
　　　定齋曰<hi>世謂淵明歸去來詞亦得漢魏之賦體而為是詞予以為不然賦則漫衍其詞</hi>
　　　<hi>體亦叢雜長卿長於叙事淵雲長於説理張平子而下着意以為之其律愈切而辭愈庳淵明</hi>
　　　<hi>盖沛然出肺腑中不見斧鑿痕如首云歸去來兮田園將蕪胡不歸間又云歸去來兮請息交</hi>
　　　<hi>以絶游疑為二章而自無端緒此如莊列言大道縱横飄忽而其中  有繩削但人不得而窺</hi>
　　　<hi>蹈之耳</hi>
　　　冷齋夜話云<hi>李格非善論文章嘗曰諸葛孔明出師表劉伶酒徳頌陶淵明歸去</hi>
<pb n="KR4h0058_WYG_071-2b"/>
　　　<hi>來辭李令伯乞養親表皆沛然肺腑中流出殊不見斧鑿痕是數君子在後漢末兩晉之間未</hi>
　　　<hi>嘗以文章名世而其詞意超邁如此是知文以氣為主氣以誠為主</hi>
　　　東坡云<hi>歐陽公言晉無文章唯陶淵明歸去來一篇而已</hi>
　余家貧耕植不足以自給幼稚盈室<hi>一作兼稚子盈室</hi>缾無<lb/>
　儲粟生生所資未見其術親故多勸余為長吏脫然<lb/>
　有懐求之靡途㑹有四方之事諸侯以惠愛為徳家<lb/>
　叔以余貧苦遂見用為小邑于時風波未静心憚逺<lb/>
　役彭澤去家百里公田之利<hi>一作秫</hi>足以為酒<hi>一作過足為潤</hi>
<pb n="KR4h0058_WYG_071-3a"/>
　故便求之及少日眷然有歸歟之情何則質性自然<lb/>
　非矯勵所得飢凍雖切違已交病嘗<hi>一作曾</hi>從人事皆<lb/>
　口腹自役於是悵然慷慨深愧平生之志猶望一稔<lb/>
　當斂裳宵逝尋程氏妹喪于武昌情在駿奔自免去<lb/>
　職仲秋至冬在官八十餘日因事順心命篇曰歸去<lb/>
　來兮乙巳嵗十一月也<lb/>
歸去來兮田園將蕪胡不歸既自以心為形役奚惆悵<lb/>
而獨悲悟已往之不諫知來者之可追<hi>翰曰悟已往之事亦不可諫而</hi>
<pb n="KR4h0058_WYG_071-3b"/>
<hi>來事亦可追改謂雖為官今將歸去是追改也</hi>實迷途其未逺覺今是而昨非<lb/>
<hi>向曰言如人行迷失道路尚未逺可早迴也謂休仕也</hi>舟揺揺以輕颺風飄飄而<lb/>
吹衣問征夫以前路恨晨光之熹微<hi>良曰日欲暮也</hi>乃瞻衡宇<lb/>
載欣載奔僮僕歡迎稚子候門三徑就荒松菊猶存攜<lb/>
幼入室有酒盈樽引壺觴以自酌盼庭柯以怡顔倚南<lb/>
窗以寄傲審容膝之易安<hi>銑曰北郭先生妻云今結駰列騎所安不過容膝</hi>園<lb/>
日涉以成趣門雖設而常闗策扶老以流憩時矯首而<lb/>
游觀<hi>濟曰䇿杖以扶老弱周流而憩息也</hi>雲無心以出岫鳥倦飛而知還<lb/>
<pb n="KR4h0058_WYG_071-4a"/>
景翳翳以將入撫孤松而盤桓歸去來兮請息交以絶<lb/>
游世與我而相遺復駕言兮焉求恱親戚之情話樂琴<lb/>
書以消憂農人告余以春<hi>一有及字</hi>將有事乎西疇或命巾<lb/>
車<hi>濟曰巾飾也</hi>或棹孤舟既窈窕以尋壑亦﨑嶇而經丘<hi>翰曰</hi>
<hi>謂行舡以尋之駕車以涉之也</hi>木欣欣以向榮泉㳙㳙而始流羨萬物<lb/>
之得時感吾生之行休己矣乎寓形宇内復幾時曷不<lb/>
委心任去留胡為遑遑欲何之富貴非吾願帝鄉不可<lb/>
期<hi>濟曰帝郷即仙都也</hi>懐良辰以孤往或植杖而耘耔登東臯以<lb/>
<pb n="KR4h0058_WYG_071-4b"/>
舒嘯臨清流而賦詩聊乗化以歸盡樂夫天命復奚疑<lb/>
<hi>銑曰乗化謂乗其運㑹也</hi>
　　和淵明歸去來辭<hi>并引</hi>　<hi>蘇東坡</hi>
　　　東塾燕談曰<hi>東坡和歸去來辭謂湯稼之終枯遂不溉而不耔盖用嵆叔夜養生</hi>
　　　<hi>論夫為稼於湯世偏自一溉之功者雖終歸於焦爛必一溉者後枯然則一溉之益固不可誣</hi>
　　　<hi>也</hi>
　子瞻謫居昌化追和淵明歸去來辭盖以無何有之<lb/>
　鄉為家雖在海外未嘗不歸云爾　<hi>出三峯蔡夢弼註</hi>
<pb n="KR4h0058_WYG_071-5a"/>
歸去來兮吾方南遷安得歸卧江海之澒洞<hi>淮南子鴻濛澒洞莫</hi>
<hi>知其門</hi>弔鼓角之悽悲迹泥蟠而愈深時電往而莫追懐<lb/>
西南之歸路夢良是而覺非悟此生之何常猶寒暑之<lb/>
異衣豈襲裘而念葛盖得觕而䘮微我歸甚易匪馳匪<lb/>
奔俯仰還家下帷闔門藩援雖缺堂室故存挹我天醴<lb/>
注之窪罇<hi>窪俞矩切與窳同器空中也</hi>飲月露以洗心飱朝霞而眩<lb/>
顔混客主以為一俾婦姑之相安知盗竊之何有乃掊<lb/>
門而折闗廓圜鏡以外照納萬象而中觀治廢井以晨<lb/>
<pb n="KR4h0058_WYG_071-5b"/>
汲滃百泉之夜還守静極以自作時爵躍而鯢桓歸去<lb/>
來兮請終老於斯游我先人之弊廬復捨此而焉求均<lb/>
海南與漠北挈往來而無憂畸人告余以一言非八卦<lb/>
與九疇方飢須糧已濟無舟忽人牛之皆喪但喬木與<lb/>
高丘驚六用之無成自一根而反流望故家而永息曷<lb/>
中道而三休己矣乎吾生有命歸有時我初無行亦無<lb/>
留駕言隨子聴所之豈以師南華而廢從安期<hi>唐法師成𤣥英</hi>
<hi>莊子䟽序莊子姓莊名周字子休生宋國睢陽䝉縣師長桑公子受號南華真人○又劉向列仙傳安期先生</hi>
<pb n="KR4h0058_WYG_071-6a"/>
<hi>者琅琊阜郷人也賣藥於東海邊時人皆言千歳翁秦始皇東遊請見與語三日夜王賜八璧度數千萬出於</hi>
<hi>郷亭皆置去留書以赤玉舄一量為報曰後年求我於蓬萊下始皇即遣使者徐市盧生等數百人入海未至</hi>
<hi>蓬萊山輙逢風波而還立詞阜郷亭海邊數十處云</hi>謂湯稼之終枯遂不溉而不<lb/>
耔師淵明之雅放和百篇之清詩<hi>子瞻和淵明詩一百有九篇</hi>賦歸<lb/>
去來之新引我其後身盖無疑<lb/>
　　和淵明歸去來辭<hi>蘇潁濵</hi>
　予謫居海康子瞻以和淵明歸去來之篇要予同作<lb/>
　時予方再遷龍川未暇也辛巳嵗予既還潁川子瞻<lb/>
<pb n="KR4h0058_WYG_071-6b"/>
　渡海浮江至淮南而病遂没於晉陵是嵗十月理家<lb/>
　中舊書復得此篇乃泣而和之盖淵明之放與子瞻<lb/>
　之辯予皆莫及也示不逆其遺意焉耳<lb/>
歸去來兮歸自南荒又安歸鴻乗時而往來曾奚喜而<lb/>
奚悲曩所惡之莫逃今雖歡其足追蹈天運之自然意<lb/>
造物之良非盖有口之必食亦無形而莫衣苟所頼之<lb/>
無幾則雖喪其亦微吾駕非良吾行弗奔心游無垠足<lb/>
不及門視之若窮挹之則存俯仰衡茆亦有一尊既飯<lb/>
<pb n="KR4h0058_WYG_071-7a"/>
稻以食肉撫簞瓢而愧顔感烏鵲之夜飛樹三繞而未<lb/>
安有父兄之遺書命却掃而閉闗知物化之如幻盍捨<lb/>
物而内觀氣有習而未忘痛斯人之不還將築室于西<lb/>
㕓堂已具而無桓歸去來兮世無斯人誰與遊龜自閔<lb/>
於牀下息眇緜乎無求閱嵗月而不移或有為子深憂<lb/>
解刀劔以買牛<hi>前龔遂傳</hi>拔蕭艾以為疇蓬累而行捐車捨<lb/>
舟獨棲棲於圖史或以佞而疑丘散衆說之糾紛忽冰<lb/>
潰而川流曰吾與子二人取已多其罷休己矣乎斯人<lb/>
<pb n="KR4h0058_WYG_071-7b"/>
不朽誰知時時不我知誰為留嵗云往矣今何之天地<lb/>
不吾欺形影尚可期相冬廪之億秭勤春壟之耘耔眎<lb/>
白首之章韍信稚子之書詩若妍醜之已然豈復臨鏡<lb/>
而自疑<lb/>
　　和淵明歸去來辭<hi>張宛丘</hi>
　子由先生示東坡公所和陶靖節歸去來辭及侍郎<lb/>
　先生之作命之同賦耒輙自憫其仕之不偶又以弔<lb/>
　東坡先生之亡終有以自廣也<lb/>
<pb n="KR4h0058_WYG_071-8a"/>
歸去來兮行世不偶余曷歸其出無所為喜兮舍去而<lb/>
何悲盼一世之無與兮古之人逝莫追求不疚於余義<lb/>
兮又奚恤餘子之是非彼好惡之罔極兮或顛倒其裳<lb/>
衣顧吾涉之已深兮媿哲人之見微吾歸甚安無所事<lb/>
奔既守吾室又杜吾門一氣孔神於中夜存納至和於<lb/>
靈根兮挹天醖於𤣥尊既充溢于幽闕兮亦粹然而見<lb/>
顔往有坎而兹夷兮昔或危而今安將從他人于西域<lb/>
兮面藏吏於函闗將以一世為芻狗兮廢與興吾厭觀<lb/>
<pb n="KR4h0058_WYG_071-8b"/>
彼福旤之一源兮必兹出而兹還彼自以為無隙兮何<lb/>
異夫石椁之桓歸去來兮吾悲斯人不返兮豈招仙聖<lb/>
與之游昔惠我以好音忽逺去而莫求余曷異於世人<lb/>
兮初為哽塞而増憂彼錢鎛則深藏兮盍視夫已墾之<lb/>
田疇萬古芸芸共逝一舟半夜而失旦號其丘畏逹觀<lb/>
之誚余沛已泣而不流悟榮名之取憎兮善斯人之獲<lb/>
休己矣乎萬物之作各其時吾獨與時而去留豈或能<lb/>
力而違之既往莫或追來者尚可期盖雨暵之在天豈<lb/>
<pb n="KR4h0058_WYG_071-9a"/>
吾稼之不耔彼蜀雄之必傳作猶媿於書詩嗟身屈而<lb/>
道伸於斯人兮曷疑<lb/>
　　和淵明歸去來辭<hi>東萊先生集註</hi>　<hi>陳瑩中</hi>
歸去來兮人生之樂無如歸捨軀命而不保兹明哲之<lb/>
所悲悼前言於既往舌駟馬兮焉追<hi>語十二惜乎夫子之說君子也駟不</hi>
<hi>及舌</hi>持孤願以取戮叢一身之百非心耿耿兮如醉淚浪<lb/>
浪兮霑衣情犬馬兮恩厚<hi>選曹植求通親親表臣伏以為犬馬之誠不能動人</hi>命<lb/>
螻蟻兮力微乃瞻帝闕夢馳心奔俯步駑蹇曽嘶君門<lb/>
<pb n="KR4h0058_WYG_071-9b"/>
筋力已竭皮骨空存煙不染突酒離空尊縱傷戚之盈<lb/>
抱遣飢渇而違顔先衆餒而獨飽非素懐之所安偶隻<lb/>
影而南騖度桂嶺之遥闗頼皇明之獨照邁曦娥而監<lb/>
觀<hi>逸二句</hi>稽白刃於槁頸察忠精之枅枅<hi>淵明此句云撫孤松而盤桓</hi>
歸去來兮息心猿之外遊覓波鏡而不得奚泡像之可<lb/>
求聴自他之可幻寂閑忙之兩憂吾既知之矣又將以<lb/>
告乎朋儔事海無際身如輕舟葵轉動以傾日<hi>曹植通親親表</hi>
<hi>若葵藿之傾葉太陽雖不為之迴光然終向之者誠也</hi>狐終盡而首丘<hi>記檀弓古之人有言</hi>
<pb n="KR4h0058_WYG_071-10a"/>
<hi>曰狐死正丘首仁也</hi>金百死而不化水萬折而東流審物性之莫<lb/>
奪戒餘習之未休己矣乎岫雲舒巻各有時出者自出<lb/>
留者自留誰能比迹而同之華胥非一途遊寢不可期<lb/>
<hi>列黄帝篇黄帝晝寢而夢遊華胥氏之國</hi>諒飢穰之莫易聊致力於耘耔感<lb/>
子牟之昨夢<hi>莊遜王篇中山公子牟謂瞻子曰身在江海之上心居乎魏闕之下</hi>繼天保<lb/>
而成詩雖死生之事大矣安之若命復何疑<lb/>
　　和淵明歸去來辭<hi>并引</hi>　<hi>胡澹庵</hi>
　子瞻謫居儋耳追和淵明歸去來辭邦衡遷新興亦<lb/>
<pb n="KR4h0058_WYG_071-10b"/>
　追和之東坡以無何有之郷為家予則以醉鄉為家<lb/>
　雖在嶺外未嘗不歸云爾<lb/>
歸去來兮醉郷吾家奚不歸盖自賦形於大塊常少樂<lb/>
而多悲念隙駒之忽過驚脫兔之難追翁自號曰亡是<lb/>
冠奚名於却非寄天地以為宇何室廬之作衣猶太空<lb/>
之一塵悟此生之甚微樂哉痛飲萬象崩奔驚懼死生<lb/>
皆不及門大道自通非目而存萬壑雕爼百川窪樽盡<lb/>
鯨汲於一吸海揚塵而酡顔固弗知於乗墜亦何有於<lb/>
<pb n="KR4h0058_WYG_071-11a"/>
危安不南望於𡨕山奚西出於陽闗得壺觴之三昧忘<lb/>
露電之六觀付萬刼於一喘了羣迷於八還既何思以<lb/>
何慮亦無堂而無桓歸去來兮邈無期而獨游如去國<lb/>
之流人返故都兮焉求孰為寢而不夢孰為覺而無憂<lb/>
農人問余以田園視八荒而同疇悠然浮雲汎然虚舟<lb/>
非假道於麴封曷回車於糟丘蝶自適於化城魚相忘<lb/>
於清流任夫物之芸芸獨予心之休休己矣乎是中真<lb/>
樂無盡時萬户不必須擇留胡為御風欲何之姑射寜<lb/>
<pb n="KR4h0058_WYG_071-11b"/>
足羨華胥非所期自耕耘於何有豈稊稗之堪耔黙超<lb/>
無眼之禪妙入無聲之詩<hi>一云静不聞於雷霆妙不容於聲詩</hi>聊優游以<lb/>
卒嵗坦然歸路復奚疑<lb/>
　<lb/>
　<lb/>
　<lb/>
　<lb/>
　古文集成巻七十一<lb/>
</p>
<p>
</p>
  </div>
</body>
</text>
</TEI>
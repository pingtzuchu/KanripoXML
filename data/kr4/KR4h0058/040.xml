<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻四十</head>
    <p>
<pb n="KR4h0058_WYG_040-1a"/>
欽定四庫全書<lb/>
　古文集成巻四十　　　宋　王霆震　編<lb/>
　　前已集二<lb/>
　　　論<lb/>
　　正統論<hi>陳后山</hi>
統者一也一天下而君之王事也君子之所貴也吾於<lb/>
詩春秋孟子見之也周南自風而雅王者之事也召南<lb/>
自家而國諸侯之事也公羊子曰王正月者大一統也<lb/>
<pb n="KR4h0058_WYG_040-1b"/>
孟子曰伊尹孔子得百里之地皆能朝諸侯而有天下<lb/>
也夫正者以有貳也非謂得之有正與否也天下有貳<lb/>
君子擇而與之所以致一也不一則無君無君則人道<lb/>
盡矣吾於中説見之也王子曰中國有一聖人明之中<lb/>
國有並聖人除之夫列國並力而不相尚君子必致於<lb/>
一者不欲天下一日而無君也吾於春秋見之也詩降<lb/>
於風書絶於文侯之命則天下無王矣春秋所以作也<lb/>
天下無王而正月必書王者所以君之也由周而上天<lb/>
<pb n="KR4h0058_WYG_040-2a"/>
下為一學者所不論也由周而下至於五代其所論者<lb/>
五焉有其位而不一者東周是也有天下而無位者齊<lb/>
晉是也有其統而為閏者秦新是也無其統而為偽者<lb/>
魏梁是也上無所始下無所終南北是也正之説有三<lb/>
而其用一三者天地人也天者命也天與賢則賢天與<lb/>
子則子非人所能為也故君子敬焉地者中國也天地<lb/>
之所合也先王之所治也禮樂刑政之所出也故君子<lb/>
慕焉人者徳功也徳者化也功者事也故君子尚焉一<lb/>
<pb n="KR4h0058_WYG_040-2b"/>
者義也可進則進可黜則黜而統有歸矣吾於詩與春<lb/>
秋見之也西伯諸侯也君子與其王平桓周之餘而君<lb/>
子奪其王也隠公攝位而先君之元子君子與其君也<lb/>
桓公世子也王與諸侯大夫國人君之而王法之所討<lb/>
君子黜之文王西夷之人秦與吳楚戎蠻也君子進而<lb/>
中國之也杞夏裔也君子斥而夷狄之也自周之東夷<lb/>
於諸侯其所有號爾故詩降而書絶之君子蓋有待也<lb/>
夫詩降而書絶則天下無周矣王者可以作也而卒無<lb/>
<pb n="KR4h0058_WYG_040-3a"/>
以代之徒以先王之世天下須君而復與之豈君子所<lb/>
欲哉桓文一中國却外夷出民水火之中有功矣而天<lb/>
命未改故管仲不得而革也夫周存之者天也文武之<lb/>
澤也黜之者人也天下之法也此周與齊晉之辨也秦<lb/>
之昭襄始亡周而臣諸侯及始皇又合六國而為一而<lb/>
學者不以接統豈不已甚矣哉以秦之暴疾之可也而<lb/>
不謂天下為秦可乎奪之其誰與哉新莽漢之盜也而<lb/>
漢討之是猶夏之窮羿衛之州吁而齊之無知也而學<lb/>
<pb n="KR4h0058_WYG_040-3b"/>
者疑其年吾於春秋見之也魯昭公之失國寓於諸侯<lb/>
而季氏服君之服行君之事者七年君子以其前繫之<lb/>
昭其後繫之定則以元始屬之建武其可矣此秦新之<lb/>
辨也三國之一吾於續書見之也漢中邦之舊也劉葛<lb/>
之所造也君子之所尚也而地則四隅也徳逺而功邇<lb/>
君子不得而私焉吳魏皆有志於天下又皆有功於民<lb/>
而魏則中州也於是與之其得已乎此曹魏之辨也自<lb/>
晉而下則為陳陳亡於隋則有終自隋而上則為魏魏<lb/>
<pb n="KR4h0058_WYG_040-4a"/>
而上為燕趙趙繼晉者也晉之亡猶秦也非人亡之也<lb/>
舉天下而棄之智者得之而謂之逆乎其事則漢唐其<lb/>
名則霸其義則雖非桓文亦晉之罪人也則有始石氏<lb/>
羯也慕容氏鮮卑也然居中國之位有中國之民而行<lb/>
中國之政矣是猶書之秦春秋之吳楚也燕趙不為夷<lb/>
而謂魏為狄乎南北之變吾於元經見之也晉之東猶<lb/>
漢也屬而繼宗古之制也其所以貴者以中土之無代<lb/>
也君子因其舊而與之猶周也皇始授魏進之也天也<lb/>
<pb n="KR4h0058_WYG_040-4b"/>
而帝晉者人也魏可貴而未貴晉可賤而未賤故君子<lb/>
待之也待之者待其定也晉宋有其志又有其功而魏<lb/>
未有以勝之武文没而孝文興於是南北定矣故宋亡<lb/>
而帝魏也孝建之後可以奪矣而君子不忍者武文之<lb/>
澤也故因其亡而取之或曰魏假之華齊梁陳斥之蠻<lb/>
無乃悖乎曰夷而變雖未純乎夏君子進之也夏而變<lb/>
猶未純乎夷君子斥之也矧其純乎孔子曰一日克已<lb/>
復禮天下歸仁而不考其素善其變也又况終身由之<lb/>
<pb n="KR4h0058_WYG_040-5a"/>
者乎色斯舉矣而不察其著惡其變也又况言弗行乎<lb/>
此南北之辨也學者擬梁於新而唐非其族也且其取<lb/>
之奪也非討也吾於春秋見之也楚比盜也而弃疾殺<lb/>
之君子書之曰公子弃疾殺公子比以情不以迹也梁<lb/>
之存猶魏也此朱梁之辨也吾於正統質之經以定其<lb/>
論資之公以濟其義折衆説之枉而歸諸正庶乎其可<lb/>
也<lb/>
　　國勢論<hi>陳止齋</hi>
<pb n="KR4h0058_WYG_040-5b"/>
天下之勢其立也難成其成也難變故強不易弱而弱<lb/>
者不易遽强太公之治齊周公之治魯雖數十世之子<lb/>
孫而先覩其强弱之形者蓋其積非一日也故夫積強<lb/>
之後雖甚懦者處之而其烈猶未可以犯積弱之乆雖<lb/>
甚武者處之而其流亦未能以頓起昔者秦祖七世之<lb/>
君扼六國之吭而奪之地至於始皇夷名城芟傑士係<lb/>
百粤之頸而走匈奴天下之立者無不側足而懼也二<lb/>
世以庸暗承之而山東之豪傑競起以投其罅雖嬴氏<lb/>
<pb n="KR4h0058_WYG_040-6a"/>
不得再傳而其救亡奔命之師猶足以斃周章蹶魏咎<lb/>
潰陳兵覆田項何者其强猶故也李唐之世自中睿不<lb/>
綱而天下趍弱漸矣而極乎天寳之變肅宗克復兩京<lb/>
而不能翦河北之盜徳宗収洛博定魏地而不能俘孤<lb/>
窮之田悦一軍大變軍奪氣沮専以姑息稔藩鎮之驕<lb/>
至於憲宗海内八九為唐有矣其殘孽之存者尚頡頑<lb/>
自若也而死於肘腋之禍嗚呼數君者非不鋭而㫁也<lb/>
而無救於唐衰者何也其弱乆也蓋嘗論秦人之勢如<lb/>
<pb n="KR4h0058_WYG_040-6b"/>
康强之人空中立僵而其手足便利耳目聰明猶未可<lb/>
狎而侮之唐之勢如人之血氣疲薾筋力頓萎雖其脉<lb/>
氣猶夀而亦不能以復壯故凡善處天下之强弱者不<lb/>
以亟而以緩其欲敝人之強也不嬰其猶鋭之鋒而欲<lb/>
堅守徐伺以隂入其隙欲振其國之弱則亦不悻然而<lb/>
忿以徼成功日夜淬礪以作其氣厚其力而後舉此酈<lb/>
生張良之所以謀秦而李訓鄭注之徒所以失之而促<lb/>
唐之不永也髙帝之入秦也酈生憂其瓦合之卒徑入<lb/>
<pb n="KR4h0058_WYG_040-7a"/>
虎口而勸其盤礴陳留之間至其戰嶢闗張良亦以秦<lb/>
未可輕試宜堅壁以陷其將需其懈而後擊之敝人之<lb/>
强其術固如此也訓注之徒不知唐勢之弱而欲浮躁<lb/>
躑躅盡擊閹宦以収朝廷之權而倡佯於天下謀未成<lb/>
而腰領已入於刑餘之手嗚呼有天下者不幸而以乆<lb/>
弱之國當積强之冦宜以食其留侯之䇿處之無出於<lb/>
李鄭之謀以自取天下之笑<lb/>
　　恢復論上<hi>止齋</hi>
<pb n="KR4h0058_WYG_040-7b"/>
自古争天下常易収天下者常難唐人有言神堯以一<lb/>
旅取天下後世子孫不能以天下取河北嗟夫是亦其<lb/>
勢然也夫以匹夫而争天下與失天下而収之者其勢<lb/>
甚不相若也凡人之情輕於用人之所有重於用已之<lb/>
所愛輕則勇重則怯何者非吾有而用之雖失之於吾<lb/>
無損也其勢烏得不勇以其所愛而用之一或不濟則<lb/>
併亡之矣其勢不能無怯此争天下與収天下之所以<lb/>
異也昔漢髙帝資三尺之任五載而成帝業且秦以虎<lb/>
<pb n="KR4h0058_WYG_040-8a"/>
狼之强猶數世而合之漢獨何其鋭也蓋髙帝崛起豐<lb/>
沛之微無寸土為之階兵秦兵也粟秦粟也城邑秦之<lb/>
城邑也驅非已之民食非已之粟而収非已之城邑故<lb/>
得肆意而為之降數十郡而喪之不恨也捐數千里以<lb/>
授三將不惜也睢水之逃滎陽之脱濵於死而不衰也<lb/>
以匹夫而争天下其幸而集則帝王不幸而不集吾如<lb/>
彼何哉髙帝亦不得不勇為之矣晉元之南渡也撫江<lb/>
都之勝兼吳㑹之饒亦足以奮矣而没齒不能侵歸疆<lb/>
<pb n="KR4h0058_WYG_040-8b"/>
之咫尺者非他也其心愛夫一隅之可以自託惴惴然<lb/>
惟恐夫用之而併失之也故曰是亦其勢然也三代以<lb/>
後中興之功莫易於光武豈光武獨能也哉蓋其勢亦<lb/>
髙帝之勢而光武亦以其髙帝為之也嗚呼後之人主<lb/>
不幸而失天下之全顧得為漢之光武猶幸而獨得天<lb/>
下之半乃止於晉之元帝亦孰能處元帝之勢而以光<lb/>
武用之也哉<lb/>
　　恢復論下<hi>止齋</hi>
<pb n="KR4h0058_WYG_040-9a"/>
處晉元之世而以光武用之者未必學光武也亦有所<lb/>
弃而已矣大抵不有所弃不能有所就有志於取天下<lb/>
者特未可深留而固閉之也以天下之大深留而固閉<lb/>
之雖守之不足况於攻乎哉髙帝之所以踣項氏者以<lb/>
其弃燕齊於韓信劉備之不能一駕於魏者以其不弃<lb/>
吳於孫氏也方信之虜魏豹也請益兵三萬北舉燕趙<lb/>
東擊齊帝灑然與之不吝也及其破厯下也請自王之<lb/>
帝幾誤矣良平附耳一語帝翻然置之不争也嗚呼何<lb/>
<pb n="KR4h0058_WYG_040-9b"/>
帝之明於前而良平善料之於其後也且帝以五諸侯<lb/>
之兵顛頓於滎陽成臯之間帝不脱者屢矣帝之力果<lb/>
能遂并齊哉假如帝之能并齊項氏亦躡而奪之矣三<lb/>
秦之事可見矣以燕齊之壤綿亘萬里而為楚得之則<lb/>
楚全而漢孤嗟夫楚全而漢孤則漢之不敵楚決矣孰<lb/>
若弃之於信使之自戰其地自兼其衆而又自王其國<lb/>
時出而佐我則項氏必不能捨相持之漢而東矣羽之<lb/>
使龍且救齊也非不勇於自行也有漢王者在也則夫<lb/>
<pb n="KR4h0058_WYG_040-10a"/>
弃齊於信所以錮項氏於不能進退之域分其力而弱<lb/>
其權也漢之帝也信實掎角之歟劉備亦一時之傑也<lb/>
而其志不若髙皇之大且蜀之讎莫若於魏而其力之<lb/>
不能有吳亦明矣蜀之急於吳者失也使其掃巴蜀之<lb/>
甲趍於江陵一舉而兼之則曹氏肯拱揖之而授之蜀<lb/>
哉是以其勢必争争則便且强者勝是蜀之併吳所以<lb/>
資魏也斃吳而踣魏蜀能自為蜀哉故莫若使吳自吳<lb/>
與之權而併力於魏方權之請降也其機至矣因其欲<lb/>
<pb n="KR4h0058_WYG_040-10b"/>
降而徳之權之所以奮於魏也以吳蜀之二當魏之一<lb/>
其力足以舉魏蹙魏而圖吳未晚也惜乎其不弃於孫<lb/>
氏而更生一敵是以卒無所成夫不忍弃之而委之為<lb/>
敵人之資取天下者為之哉昔祖逖之渡江也晉之中<lb/>
興其兆成矣而元帝不弃之逖遽使戴若思代之嗚呼<lb/>
君子是以知晉之不能西也<lb/>
　　固本論<hi>方鑑軒</hi>
為天下者不可使天下無錙銖之利亦不可使天下無<lb/>
<pb n="KR4h0058_WYG_040-11a"/>
錙銖之姦夫使天下利無錙銖之遺而姦無錙銖之遁<lb/>
宜若天下之可以大治也而天下之心益怨而日離天<lb/>
下之俗益詐而日偷則天下之勢固不可不少寛之也<lb/>
昔者堯舜之世民不知徳其君亦不知有其吏三代之<lb/>
民知徳其君矣而未知徳其吏也降及後世則民知徳<lb/>
其吏矣夫不知徳其君而徳其吏者吏仁其民也吏仁<lb/>
其民而民愛之民愛其吏而因以不忘君則吏者君民<lb/>
之所恃以固結者也又降而後世則吏毒其民矣吏毒<lb/>
<pb n="KR4h0058_WYG_040-11b"/>
其民則民怨之然民怨其吏而猶不以咎其君嗚呼天<lb/>
下之民至於與吏為怨焉極矣猶幸而不至於咎其君<lb/>
也與吏為怨焉而不止則將移其怨於君天下之民至<lb/>
於移其怨於君則亦極矣極而不止愚未見其可以乆<lb/>
安而無危也昔者秦之亡也其吏皆與民為怨者也非<lb/>
特其吏與民為怨也其君亦與民為怨者也天下之怨<lb/>
極而秦亡秦亡漢興而循吏之稱於時者始班班而可<lb/>
考逮光武入洛之初漢之遺黎一見司𨽻威儀而涕泣<lb/>
<pb n="KR4h0058_WYG_040-12a"/>
思漢雖髙文宣帝愛民之功而吏亦不為無助也書曰<lb/>
予臨兆民凜乎若朽索之馭六馬天下之心如此其難<lb/>
固也而吏又從而毒之其能不解乎是以古之為天下<lb/>
者循循焉撫摩其民而温煖之日夜選練其百官奬用<lb/>
仁愛之民而汰斥其無良者而役之則有時歛之則有<lb/>
限不得已而刑罰加焉則時有所貸以致其寛凡此者<lb/>
皆所以繫天下之心也昔趙簡子使尹鐸為晉陽尹鐸<lb/>
曰以為繭絲乎以為保障乎簡子曰保障哉尹鐸損其<lb/>
<pb n="KR4h0058_WYG_040-12b"/>
户數及智氏之難沈竈産鼃人無叛意彼固有以得此<lb/>
於民也嗟夫後世之吏繭絲者衆矣<lb/>
　<lb/>
　<lb/>
　<lb/>
　<lb/>
　<lb/>
　古文集成巻四十<lb/>
</p>
<p>
</p>
  </div>
</body>
</text>
</TEI>
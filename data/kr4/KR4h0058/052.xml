<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十二</head>
    <p>
<pb n="KR4h0058_WYG_052-1a"/>
欽定四庫全書<lb/>
　古文集成巻五十二　　　宋　王霆震　編<lb/>
　　前庚集六<lb/>
　　　銘<lb/>
　　進齋銘<hi>澹庵</hi>
　　　　為王允元作<lb/>
　騏驥一躍　不能十歩　駑馬十駕　騏驥避路<lb/>
　稽天之潦　不能終食　泰山之溜　可以穿石<lb/>
<pb n="KR4h0058_WYG_052-1b"/>
　或進或止　功用相百　如何弗思　半途而畫<lb/>
　在易之晉　如日之升　自昭其德　進麗大明<lb/>
　在易之漸　如鴻之翔　惟進以正　可以正邦<lb/>
　明則不惑　正則不謟　學當觀晉　仕當觀漸<lb/>
　吾友允元　超然黙識　觀晉觀漸　兩造其域<lb/>
　人亦有言　進猶有畛　有畛則極　極則有盡<lb/>
　囘也屢空　孰究畔岸　請師子淵　以退為進<lb/>
　　充齋銘<hi>誠齋</hi>
<pb n="KR4h0058_WYG_052-2a"/>
人皆玉其廬莫或玉其軀人皆榖其腹莫或榖其德<lb/>
　爾胡弗思　爾則不貲　孰降之衷　孰秉其彛<lb/>
　有降靡竭　有秉靡奪　有覿靡悊　天以人滅<lb/>
　睨柯匪柯　曽是逺而　操存舍亡　曽不反而<lb/>
　推之而充　何垤弗崇　充之而實　何穡弗銍<lb/>
　績之幽幽　織之油油　言製其秋　其衣其裘<lb/>
　萬室燠只　爾弗鞠只　爾弗朂只　東方旭只<lb/>
　　裕齋銘<hi>誠齋</hi>
<pb n="KR4h0058_WYG_052-2b"/>
　　　　零陵嚴慶之齋以裕名而屬予銘之予盖德<lb/>
　　　　於狹而心於懼者也將焉取裕抑敢不銘以<lb/>
　　　　與吾友共守之銘曰<lb/>
　肇允民彛　靡悊靡蚩　則外是移　而裏斯隳<lb/>
　孰窶其脂　執嗇其豐　盍其反而　裕哉厥躬<lb/>
　崇崇天如　若日伊煌　富以萬生　光施八荒<lb/>
　仁以覺之　敬以握之　維其學之　是以穫之<lb/>
　迺蓽迺門　則孟顔氏　于經于理　將不姚姒<lb/>
<pb n="KR4h0058_WYG_052-3a"/>
　盈而沖諸　伊其冦而　沖而盈諸　豈其授而<lb/>
　匪授匪冦　匪新匪舊　人見我新　我若而人<lb/>
　我其裕矣　我其怙矣　怙心驕驕　其裕日消<lb/>
　瑞乙孫子　孔聖孔神　而好是問　可自用云<lb/>
　齋房靚如　夙圖宵書　弗性其性　有如百聖<lb/>
　　絅齋銘<hi>西山</hi>
　衣錦褧衣　裳錦褧裳　有美于中　而弗自章<lb/>
　云乎昔人　若是其晦　為己之功　無與乎外<lb/>
<pb n="KR4h0058_WYG_052-3b"/>
　懍焉戒愓　于隱于微　我欲亡媿　匪蘄人知<lb/>
　充實光輝　其積莫揜　而我之心　惟一韜斂<lb/>
　細人有善　汲汲暴揚　敝緼中悶　文錦外張<lb/>
　孰知聖門　囘愚參魯　樸兮若無　至美森具<lb/>
　中庸之末　凡八引詩　聲臭泯然　繇此其基<lb/>
　淵乎㫖哉　聖學之妙　入德之門　曰惟至要<lb/>
　猗歟王子　日處斯齋　益深益微　古人與偕<lb/>
　　時齋銘<hi>篔窻</hi>
<pb n="KR4h0058_WYG_052-4a"/>
　　　　為趙汝<hi>闕</hi>作<lb/>
　銖根寸莖　中涵天機　或遲而茂　或蚤而萎<lb/>
　方其未苞　千罌莫汲　及其既蕚　萬户莫蟄<lb/>
　寧為故柏　毋為新蕖　委順知化　溶溶太虚<lb/>
　　魯齋銘<hi>撙齋</hi>
　　　　為宗弟曽鼎臣作<lb/>
　維目之初　大明如矇　維耳之末　大聵如聰<lb/>
　窮性源流　與耳目同　參丱而巾　渾沌未鑿<lb/>
<pb n="KR4h0058_WYG_052-4b"/>
　液金之鑛　文木之樸　鑪鎚斧斤　遽手俄閣<lb/>
　漢唐諸儒　孰全吾元　强牖厥蔀　愈昭愈昏<lb/>
　家法心傳　有仍雲孫　掲齋曰魯　惟祖時憲<lb/>
　問魯淵源　大樸方寸　况於魯中　而更立論<lb/>
　孝十八章　魯膚㡬重　忠恕一唯　魯骨皆融<lb/>
　勉哉魯齋　余觀汝功<lb/>
　　殖齋銘<hi>山谷</hi>
　以心為田　我耒耜之　慈祥弟友　種而茂之<lb/>
<pb n="KR4h0058_WYG_052-5a"/>
　忠信不貪　苖而立之　敦厚敬恭　水而耰之<lb/>
　師友琢磨　耔而耨之　先王遺言　又時雨之<lb/>
　仁義有年　左右取之　相彼寒窶　我則與之<lb/>
　奉以饗帝　神其吐之<lb/>
　　耘齋銘<hi>龍川</hi>
　　　　為剡中任氏兄弟作<lb/>
　人生而静　動則有遷　非物使之　人心則然<lb/>
　耳目鼻口　實動之權　聖踐而聖　賢治而賢<lb/>
<pb n="KR4h0058_WYG_052-5b"/>
　槁木不生　死灰不然　甚活者人　鳶魚天淵<lb/>
　敬而無失　奉以周旋　喜怒哀樂　又何惡焉<lb/>
　士之於學　農之於田　朝斯夕斯　舍是奚安<lb/>
　去其害苖　則心之偏　耘之又耘　嘉種易捐<lb/>
　不計其人　惟其不䖍　不䖍不力　悞我豐年<lb/>
　工貴其乆　業貴其專　凡爾君子　相與勉旃<lb/>
　　顔樂亭銘<hi>明道</hi>
　　　　為孔周翰作<lb/>
<pb n="KR4h0058_WYG_052-6a"/>
　天之生民　是為物則　非學非師　人覺孰識<lb/>
　聖賢之分　古難其明　有孔之遇　有顔之生<lb/>
　聖以道化　賢以學行　萬世心目　破昏為醒<lb/>
　周爰闕里　惟顔舊止　巷汙以榛　井堙而圯<lb/>
　鄉閭蚩蚩　弗視弗履　有卓其誰　師門之嗣<lb/>
　追古念今　有惻其心　良價善諭　發帑出金<lb/>
　巷治以闢　井渫而深　清泉澤物　佳木成隂<lb/>
　載基載落　亭曰顔樂　昔人有心　予忖予度<lb/>
<pb n="KR4h0058_WYG_052-6b"/>
　千載之上　顔惟孔學　百世之下　顔居孔作<lb/>
　盛德彌光　風流日長　道之無疆　古今所常<lb/>
　水不忍廢　地不忍荒　嗚呼正學　其何可忘<lb/>
　　䝉泉銘<hi>撙齋</hi>
　　　　歲在癸巳石湖居士范至能為劉晞韓題其<lb/>
　　　　所遊息之亭曰䝉閱四年廬陵曽丰原居士<lb/>
　　　　意而為銘曰<lb/>
　汶山壓兮　彼迸者泉　汶泉迸兮　彼瀦者淵<lb/>
<pb n="KR4h0058_WYG_052-7a"/>
　浩莫自制　漫焉平川　道學淺深　盖源流然<lb/>
　大川三百　孟軻所傳　至荀揚韓　小川三千<lb/>
　孔子則海　衆水聚焉　子亭誰題　筆大於椽<lb/>
　渠機子參　有象皆筌　今也發明　到秋毫顛<lb/>
　婦姑勃磎　不䝉下鞭　行矣收眎　未開闢前<lb/>
　混沌七竅　不䝉不天　天耶䝉耶　如盤走圜<lb/>
　小有礙則　玩余銘䥴<lb/>
　　讀書樓銘<hi>南軒</hi>
<pb n="KR4h0058_WYG_052-7b"/>
　洪惟元聖　研㡬極深　出言為經　以逹天心<lb/>
　天心煌煌　聖謨洋洋　有赫其傳　惠我無疆<lb/>
　嗟哉學子　生乎千載　孰謂聖逺　遺經猶在<lb/>
　孰不讀書　而昧厥㫖　章句是鑿　文采是事<lb/>
　矧其所懐　惟以禄利　茫乎四馳　其曷予暨<lb/>
　嗟哉學子　當知讀書　匪有所為　惟求厥初<lb/>
　厥初惟何　爾所固然　因書而發　爾知則全<lb/>
　維誦維歌　維究維復　維以泳游　勿肆勿梏<lb/>
<pb n="KR4h0058_WYG_052-8a"/>
　維平乃心　以㑹其理　切于乃躬　以察以體<lb/>
　積功既深　有燁其明　逈然意表　大體斯呈<lb/>
　聖豈予欺　實發予機　俾予自知　以永于為<lb/>
　若火始然　若泉始逹　推之自兹　進孰予遏<lb/>
　若登泰山　益高益崇　維理無形　維經無窮<lb/>
　嗟哉學子　盍敬念兹　以是讀書　則或庶㡬<lb/>
　　藏書閣書厨字號銘<hi>晦庵</hi>
　於穆元聖　繼天測靈　出此謨訓　惠我光明<lb/>
<pb n="KR4h0058_WYG_052-8b"/>
　永言寳之　匪金厥籝　含英咀實　百世其承<lb/>
　　傳心閣銘<hi>南軒</hi>
　惟民之生　厥有彛性　情動物遷　以隳厥命<lb/>
　惟聖有作　純乎天心　修道立教　以覺來今<lb/>
　孰謂道逺　始卒具陳　俾爾由學　而聖可成<lb/>
　鄒魯云邈　章句有師　一經皓首　語道則迷<lb/>
　惟子周子　崛起千載　獨探其源　以識其大<lb/>
　立象盡意　闡幽明微　聖學有傳　不曰在兹<lb/>
<pb n="KR4h0058_WYG_052-9a"/>
　惟二程子　實嗣其徽　既自得之　又光大之<lb/>
　有渾其全　則無不總　有析其精　則無不中<lb/>
　曰體曰用　著察不遺　曰隱曰顯　莫間其㡬<lb/>
　於皇聖心　如日有融　於赫心傳　來者所宗<lb/>
　有屹斯閣　尤溪之濱　翼翼三子　繪事孔明<lb/>
　儼然其秋　温然其春　掲名傳心　詔示後人<lb/>
　咨爾後人　來拜于前　起敬起慕　永思其傳<lb/>
　于味其言　于考其為　體于爾躬　以㑹其歸<lb/>
<pb n="KR4h0058_WYG_052-9b"/>
　爾之體矣　循其至而　爾之至矣　道豈異而<lb/>
　傳心之名　千古不渝　咨爾後人　無替厥初<lb/>
　　明倫堂銘<hi>晦庵</hi>
　天叙有典　匪學弗明　我作此堂　大猷是經<lb/>
　匪忠曷勸　匪孝曷程　咨爾學子　永觀厥成<lb/>
　　西塾銘<hi>誠齋</hi>
　　　　為寗行之作<lb/>
　衛俞之族　有西其塾　維學之麓　維子之淑<lb/>
<pb n="KR4h0058_WYG_052-10a"/>
　咨爾子孫　于弟于昆　洗心雪神　明聽話言<lb/>
　我築我廬　爾羣爾居　有易春秋　有詩有書<lb/>
　琴在在牖　書在在手　爾誦爾弦　以復爾有<lb/>
　爾有伊何　伊孝伊忠　伊義伊仁　于玉爾躬<lb/>
　雞既鳴矣　爾夙爾起　日之夕矣　爾膏爾燬<lb/>
　具體維淵　聽視動言　維禮為塗　雄趍聖門<lb/>
　命世維孟　盡心知性　俯蹴百氏　仰承三聖<lb/>
　匪孟匪顔　于跂于攀　瞻彼數仞　譬而登天<lb/>
<pb n="KR4h0058_WYG_052-10b"/>
　潛而未徹　如攻堅木　徹而莫禦　如泉赴谷<lb/>
　由心而身　由身而親　由親而君　氣志如神<lb/>
　咨爾孫子　爾聆爾思　非道𢎞人　室是逺而<lb/>
　　省庵銘<hi>誠齋</hi>
　人無鑑銅　當鑑以身　人無鑑身　當鑑以心<lb/>
　一善之萌　鬼神知之　非鬼神之知　吾心已知<lb/>
　一不善之作　海鷗亦覺　非海鷗之覺　吾心已作<lb/>
　知之斯行　吾心吾朋　怍之斯絶　吾心吾鉞<lb/>
<pb n="KR4h0058_WYG_052-11a"/>
　孰鉞孰朋　省則勇而　朋亡鉞喪　省則縱而<lb/>
　以省攻昧　維聖作對　以昧翳省　擿植觀井<lb/>
　參省以日　吾省以時　參省以三　吾省千之<lb/>
　維聖無過　維賢寡過　欲寡未能　吾其敢惰<lb/>
　　講座銘<hi>晦庵</hi>
　師道絶塞　以圯其居　今其言言　亦莫我敢都<lb/>
　前聖後師　文不在兹　如或見之　有行其思<lb/>
　立之堂壇　惟以有嚴　厥臨孔昭　式訛爾瞻<lb/>
<pb n="KR4h0058_WYG_052-11b"/>
　　葵軒石銘<hi>南軒</hi>
　　　　為張氏作<lb/>
　正爾衣冠　毋惰爾容　謹爾視聽　毋越爾躬<lb/>
　爾之話言　式循爾𠂻　爾之起居　式蹈爾庸<lb/>
　敬爾所動　毋窒其通　貞爾所存　毋失其宗<lb/>
　外之云肅　攸保于中　中之克固　外斯率從<lb/>
　天命可畏　戒懼難終　勒銘于石　用儆爾慵<lb/>
　　虚舟銘<hi>西山</hi>
<pb n="KR4h0058_WYG_052-12a"/>
　萬斛之舟　不楫不維　浟浟長川　縱其所之<lb/>
　云誰有船　適與之觸　舟本何心　奚怨奚讟<lb/>
　德人天游　其中休休　我無愛憎　物自春秋<lb/>
　雨露零零　孰知其德　雪霜凝凝　豈曰予刻<lb/>
　伯氏無尤　季平見思　懐哉兩賢　心事可師<lb/>
　紛紛小夫　欲蔽私窒　森然戈矛　動與物敵<lb/>
　涪翁有言　吾誰踈親　子今自名　豈其後人<lb/>
　世塗漫漫　濤激浪洶　往安子行　萬變勿動<lb/>
<pb n="KR4h0058_WYG_052-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十三</head>
    <p>
<pb n="KR4h0058_WYG_053-1a"/>
欽定四庫全書<lb/>
　古文集成巻五十三　　　宋　王霆震　編<lb/>
　　前庚集七<lb/>
　　　箴<lb/>
　　大寳箴<hi>張藴古</hi>
　　　　唐太宗初即位幽州記室直中書省張藴古上<lb/>
今來古往俯察仰觀惟辟作福惟君實難主普天之下<lb/>
處王公之上任土貢其所求具寮陳其所唱是故恐懼<lb/>
<pb n="KR4h0058_WYG_053-1b"/>
之心日弛邪僻之情轉放豈知事起乎所忽禍生乎无<lb/>
妄固以聖人受命拯溺亨屯歸罪於己因心於民大明<lb/>
無私照至公無私親故以一人治天下不以天下奉一<lb/>
人禮以禁其奢樂以防其佚左言而右事出警而入蹕<lb/>
四時調其慘舒三光同其得失故身為之度而聲為之<lb/>
律勿謂無知居高聽卑勿謂何害積小就大樂不可極<lb/>
樂極生哀欲不可縱縱欲成災壯九重於内所居不過<lb/>
容膝彼昏不知瑶其臺而瓊其室<hi>離騷經曰望瑶臺之偃蹇兮通鑑外紀紂</hi>
<pb n="KR4h0058_WYG_053-2a"/>
<hi>作鹿臺為瓊室玉門</hi>羅八珍於前<hi>禮天官膳夫珍用八物注</hi>所食不過適口唯<lb/>
狂罔念丘其糟而池其酒<hi>紂為糟丘酒池長夜之飲</hi>勿内荒於色勿<lb/>
外荒於禽勿貴難得貨<hi>老子不尚賢篇不貴難得之貨</hi>勿聽亡國音<hi>禮記</hi>
<hi>樂記</hi>内荒伐人性外荒蕩人心難得之貨侈亡國之音淫<lb/>
勿謂我尊而傲賢慢士勿謂我智而拒諫矜已聞之夏<lb/>
后據饋頻起亦有魏帝牽𥚑不止<hi>辛毗事</hi>安彼反側如春<lb/>
陽秋露巍巍蕩蕩恢漢髙大度撫兹庶事如履薄臨深<lb/>
戰戰慄慄用周文小心詩之不識不知書之無偏無黨<lb/>
<pb n="KR4h0058_WYG_053-2b"/>
一彼此於胷臆損好惡於心想衆棄而後加刑衆恱而<lb/>
後加賞弱其强而治其亂伸其屈而直其枉故曰如衡<lb/>
如石不定物以限物之懸者輕重自見如水如鏡不示<lb/>
物以情物之鑒者妍蚩自生勿渾渾而濁勿皎皎而清<lb/>
勿汶汶而闇勿察察而明雖冕旒蔽目而視於未形雖<lb/>
黈纊塞耳而聽於無聲縱心乎湛然之域遊神於至道<lb/>
之精知之者應洪纎而效響酌之者隨深淺而皆盈故<lb/>
曰天之經地之寧王之貞四時不言而代序萬物無言<lb/>
<pb n="KR4h0058_WYG_053-3a"/>
而化成豈知帝力而天下和平吾王撥亂戡以智力民<lb/>
懼其威未懐其德我皇無運扇以淳風民懐其始未保<lb/>
其終爰述金鏡<hi>唐張九齡上千秋金鑑録</hi>窮神盡聖使人以心應言<lb/>
以行包括治體抑揚詞令天下為公一人有慶開羅起<lb/>
祝援琴命詩一日二日念兹在兹惟人所召自天祐之<lb/>
諍臣司直敢告前疑<lb/>
　　舟扆箴<hi>六首</hi>　<hi>李德裕</hi>
　　　<hi>唐李德裕傳敬宗立昏荒數游幸狎比羣小聽朝簡忽德裕上舟扆六箴表言心乎愛矣遐不</hi>
<pb n="KR4h0058_WYG_053-3b"/>
　　　<hi>謂矣此古之賢人篤於事君者也夫迹䟽而言親者危地逺而意忠者忤臣竊惟念㧞自先聖</hi>
　　　<hi>偏荷寵私不能竭忠是負靈鑒云云辭皆明直婉切帝雖不能用其言猶敕韋處厚諄諄作詔</hi>
　　　<hi>厚謝其意</hi>
　　宵衣箴<lb/>
　　　<hi>諷視朝希晚也</hi>
先王聽政昧爽以俟鷄鳴既盈日出而視伯禹大聖寸<lb/>
陰為貴光武至仁反仄不忌無俾姜后獨去簮珥彤管<lb/>
記言克念前志<lb/>
<pb n="KR4h0058_WYG_053-4a"/>
　　正服箴<lb/>
　　　<hi>諷服御非法也</hi>
聖人作服法象可觀雖在宴游尚不懐安汲黯莊色能<lb/>
正不冠楊阜慨然亦譏縹紈<hi>魏志阜常見明帝着㡌被縹綾半褒䄂阜問帝曰此</hi>
<hi>於禮何法服也帝黙然不荅自是不法服不以見阜</hi>四時所御各有其官<hi>事見魏相傳</hi>
非此勿服惟辟為難<lb/>
　　罷獻箴<lb/>
　　　<hi>諷斂求怪珍也</hi>
<pb n="KR4h0058_WYG_053-4b"/>
漢文罷獻詔還緑駬鑾輅徐駈焉用千里厥後令王亦<lb/>
能恭已翟裘既焚<hi>晉武帝紀程據獻雉頭裘帝焚之殿前</hi>筒布則毁道德<lb/>
為麗慈儉為美不過天道斯為至理<lb/>
　　納誨箴<lb/>
　　　<hi>諷侮棄忠言也</hi>
惟后納誨以求厥中從善如流乃能成功漢騖<hi>前成帝諱</hi>沉<lb/>
酒舉白浮鍾魏叡<hi>魏明帝諱</hi>汰侈凌霄作宫<hi>帝復崇華殿時郡國有九龍見</hi>
<hi>故改曰九龍殿凌霄闕</hi>忠雖不忤而善不從以視為瑱是謂塞聰<lb/>
<pb n="KR4h0058_WYG_053-5a"/>
　　辨邪箴<lb/>
　　　<hi>諷任羣小也</hi>
居上處深在察微萌雖有䜛慝不能蔽明漢之孝昭睿<lb/>
過周成上書知詐照姦得情燕盍既折王猷治平百代<lb/>
之後乃流淑聲<hi>昭帝贊昔周成以孺子繼統而有管蔡四國流言之變孝昭㓜年即位亦有燕</hi>
<hi>盍上官逆亂之謀成王不疑周公孝昭委任霍光各因其時以成名</hi>
　　防微箴<lb/>
　　　<hi>諷偽游輕出也</hi>
<pb n="KR4h0058_WYG_053-5b"/>
天子之孝敬遵王度安必思危乃無遺慮亂臣猖獗非<lb/>
可遽數𤣥服莫辨觸瑟始仆栢谷微行豺豕塞路覩貌<lb/>
獻飱斯可戒懼<lb/>
　　端拱箴<hi>王元之</hi>
天生蒸民樹之司牧開物成務膺圗受籙為君實難惟<lb/>
辟作福在以欲而從人不以人而從欲位既尊大時惟<lb/>
開泰漸忘焦勞或生懈怠乃有諌諍乃陳箴誡箴誡既<lb/>
艱斥君之過諌諍惟艱救君之禍君或好諌臣何不忠<lb/>
<pb n="KR4h0058_WYG_053-6a"/>
臣或盡忠君何不從君臣之義今古攸同普天之下人<lb/>
誰不賓如父如母為妾為臣虐之則讎撫之則親是以<lb/>
王者可畏非民率土之濱物何不足乃犀乃貝惟珠惟<lb/>
玉寒不被體餒不充腹是以聖人所寳惟榖無侈乗輿<lb/>
無奢宫宇當念貧民室無環堵無崇臺榭無廣陂池當<lb/>
念流民地無立錐御服煌煌有采有章一裘之費百家<lb/>
衣裳御饍郁郁有粱有肉一食之用千夫口腹勿謂豊<lb/>
財輕費之竭須知府庫聚民膏血勿謂彊兵征伐不息<lb/>
<pb n="KR4h0058_WYG_053-6b"/>
須知干戈害民稼穡賞罰者國之大柄喜怒者人之常<lb/>
情賞雖由已勿因喜而行罰雖在我勿因怒而刑喜賞<lb/>
或濫虧損天鑒怒刑不正枉屈人命大臣元老經邦論<lb/>
道禆補聰明于何不照樂成尹夀所以為其師友小臣<lb/>
閹宦執巾沃盥干議政事于何不亂竪刁易牙所以敗<lb/>
其國家孰為君子先人後己信而用之斯為至理孰為<lb/>
小人害物謀身察而斥之斯為至仁無好人辯或有虚<lb/>
誕喋喋之言侈而多訕無惡人詘或有淳質期期之口<lb/>
<pb n="KR4h0058_WYG_053-7a"/>
直而不屈浮圗之教乃戎乃蕃漢明之際始入中原行<lb/>
之既乆存而不論匃奴之種無義無仁秦皇之後常苦<lb/>
邊塵禦之以道踈而勿親計口授田兼并何有是謂仁<lb/>
政及于黔首約人署吏侵漁則少是謂能官惠于無告<lb/>
父天母地日兄月姊乃郊乃禋勸其孝悌左輔右弼前<lb/>
疑後丞一舉一動戒其驕矜罔或明察政體用傷罔或<lb/>
弛紊國經不張行乎大中之道漸乎無何之鄉游神乎<lb/>
簡易之域息慮乎清浄之場斯則妙有垂之無疆誰謂<lb/>
<pb n="KR4h0058_WYG_053-7b"/>
古道革而不還君或行之是亦非難誰謂淳風去而不<lb/>
返君或繼之是亦何逺慎始則多克終盖鮮朽索當手<lb/>
覆車在眼庸庸祗祗兢兢戰戰小臣司箴敢告旒冕<lb/>
　　鑒成箴<hi>陳同父</hi>
　　　紹熈元年上<lb/>
五閏失馭偽主僣竊綱常絲棼㝢縣𤓰裂干戈日尋湯<lb/>
沸火熱元元悴憔無所存活藝祖勃興天為民設受命<lb/>
之日兵刃不血痛兹版圖尚爾割截丙夜不安往就普<lb/>
<pb n="KR4h0058_WYG_053-8a"/>
說獨立門外衝冐風雪謀定戈指莫敢我遏首征揚州<lb/>
重進誅亟旋征澤潞李筠就殺復掩湖南保權力屈爰<lb/>
取荆南繼沖悚懾一鼓孟昶蜀城斯抜徂征嶺南劉鋹<lb/>
面縛馳使江南李煜踧踖傳檄吳越錢俶納國十餘年<lb/>
間憂慮危慄頭若蓬葆雨沐風櫛東征西伐天下始一<lb/>
解兵修貢降王在列絁袴麻鞋縁布衣褐訓練六軍法<lb/>
度階級太宗繼之乾乾夕愓親征河東督勵士卒人百<lb/>
其勇城無全堞下詔寛赦繼元乃伏收復漳泉洪進屏<lb/>
<pb n="KR4h0058_WYG_053-8b"/>
息真宗嗣之二祖是法契丹來冦人心業業刻意親征<lb/>
俯從凖䇿親御鞍馬躬秉黄鉞白旄一麾王師奮發我<lb/>
氣既盈敵氣斯竭稽首請和干戈載戢譬以禍福實頼<lb/>
臣弼於皇仁祖善繼善述未㡬元昊在西復悖謀臣勇<lb/>
將連年討伐邊民既困厥用亦乏厥後智高忽爾猖獗<lb/>
南嶺東西擾擾數月以時討平狄青之力靖康之難言<lb/>
之汗浹二帝北廵狼窠熊窟沙漠萬里風霜洌洌飛塵<lb/>
撲面驚弦慘骨國祚若旒孰任其責頼有高宗克紹前<lb/>
<pb n="KR4h0058_WYG_053-9a"/>
烈怱遽渡江心膽如折皇天降鑒風濤安帖所至成市<lb/>
暫都于淛顔亮兇熖震撼六合投箠采石意謂無越幸<lb/>
而倒戈自取夷滅壽皇履位求賢如渇崇事高宗孝心<lb/>
尤切二十八載始終無缺高宗上仙哀號哽咽四方來<lb/>
觀其容慘怛王業艱難坦然明白今王嗣位祖宗是則<lb/>
無湎于酒無耽于色色能荒人之心酒能敗人之德以<lb/>
宰相為腹心以臺諌為耳目以將帥為爪牙以尚書為<lb/>
喉舌登崇俊良斥退姦枿勿謂天高常若對越勿謂民<lb/>
<pb n="KR4h0058_WYG_053-9b"/>
弱實闗治忽勿俾禍起於蕭墻勿使患生於倉卒勿私<lb/>
賞以格公議勿私刑以虧國律勿侮老成之人勿貴無<lb/>
益之物勿妄費生靈之財勿妄興土木之役勿謂嚬笑<lb/>
之微而莫我知勿謂號令之嚴而莫我逆盡孝乃明王<lb/>
之治論相乃人主之職聖言不可侮人言不可咈傾耳<lb/>
乎公卿之言游心乎帝王之術勿謂和議已成而不慮<lb/>
乎逺圗勿謂大位已得而不恤乎小失當效夏王寸隂<lb/>
是惜當效文王日昃不食勿效夏王瓊臺瑶室勿效商<lb/>
<pb n="KR4h0058_WYG_053-10a"/>
王斮渉剖直如履薄冰深虞没溺如馭六馬竊虞奔軼<lb/>
勿謂微過當絶芽蘖勿謂小患當窒孔穴左右前後當<lb/>
用賢哲王惟戒兹民罔不恱草茅作箴敢告司闕<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_053-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻五十三<lb/>
</p>
<p>
</p>
  </div>
</body>
</text>
</TEI>
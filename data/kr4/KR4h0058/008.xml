<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻八</head>
    <p>
<pb n="KR4h0058_WYG_008-1a"/>
欽定四庫全書<lb/>
　古文集成巻八　　　　　宋　王霆震　編<lb/>
　　前乙集二<lb/>
　　　記<lb/>
　　喜雨亭記<hi>東坡</hi>
　　　張子韶云<hi>予聞陳伯脩云喜雨亭記自非具眼目者未易知也</hi>
　　　迂齋批<hi>蝉蛻汙濁之中蜉蝣塵埃之外所謂以文為戯者</hi>
亭以雨名志喜也古者有喜則以名物示不忘也<hi>解所以志</hi>
<pb n="KR4h0058_WYG_008-1b"/>
<hi>喜之意</hi>周公得禾以名其書漢武得鼎以名其年<hi>文字不可無此</hi>
<hi>等句</hi>叔孫勝敵以名其子<hi>左文十一年叔孫得臣獲長狄僑如名其子曰僑如</hi>其喜<lb/>
之小大不齊其示不忘一也予至扶風之明年始治官<lb/>
舍為亭於堂之北而鑿池其南引流種樹以為休息之<lb/>
所是嵗之春雨麥於岐山之陽其占為有年既而彌月<lb/>
不雨民方以為憂越三月乙卯乃雨甲子又雨<hi>似春秋書法</hi>
民以為未足丁卯大雨三日乃止官吏相與慶於庭商<lb/>
賈相與歌於市農夫相與忭於野憂者以樂病者以愈<lb/>
<pb n="KR4h0058_WYG_008-2a"/>
而吾亭適成<hi>接得甚妙</hi>於是舉酒於亭上以屬客而告之曰<lb/>
五日不雨可乎曰五日不雨則無麥十日不雨可乎曰<lb/>
十日不雨則無禾無麥無禾嵗且荐飢獄訟繁興而盗<lb/>
賊滋熾則吾與二三子雖欲優游以樂於此亭豈可得<lb/>
耶今天不遺斯民始旱而賜之以雨使吾與二三子得<lb/>
相與優游而樂於此亭者皆雨之賜也其又可忘耶既<lb/>
以名亭又從而歌之曰使天而雨珠寒者不得而為𥜗<lb/>
使天而雨玉飢者不得而為粟一雨三日伊誰之力<hi>此句</hi>
<pb n="KR4h0058_WYG_008-2b"/>
<hi>已包太守天子造物太空了</hi>民曰太守太守不有歸之天子天子曰<lb/>
不然歸之造物造物不自以為功歸之太空太空㝠㝠<lb/>
不可得而名吾以名吾亭<hi>四者既皆無所歸則歸之於亭名</hi>
　　迎薰堂記<hi>馬存</hi>
元祐二年春三月馬子與二三子客於程氏堂程氏觴<lb/>
客酒半酣道古今治亂成敗事惨戚不樂有風生於簷<lb/>
户間飄人襟裾已而入肌骨蕩滌腸胃胷中之感拂不<lb/>
平者不覺散失起視萬物欣欣熈熈如春臺之人有喜<lb/>
<pb n="KR4h0058_WYG_008-3a"/>
笑色萬竅起音如歌詠太平之聲長枝牽柔婉蔓婀娜<lb/>
如翟羽庭佾舞蹈盛徳客曰異哉是風何氣也馬子曰<lb/>
噫嘻嗟嗟此南風也遼乎邈哉曠數百千嵗有時乎一<lb/>
來今其時乎吾試為客歴古以數幾年幾何時乃一來<lb/>
今幾來矣吾聞舜孝格天五弦之上微動帝指拂拂以<lb/>
起被動植鳥獸魚鼈咸若湯之時吹雲横霓霈作霖雨<lb/>
掃滌八載之孽而吾民傒蘇文武成康酣和塞周飄然<lb/>
自阿敦及路葦使天地祖考安樂福禄漢孝文時吾民<lb/>
<pb n="KR4h0058_WYG_008-3b"/>
阜財國亦富實太倉中都之儲者不可勝計唐太宗貞<lb/>
觀之間與三代同其和年榖屢登行旅不粮外户不閉<lb/>
㫁獄希少幾至刑措宋受天命駈逐群隂聖子神孫保<lb/>
養休息吾聞間數十世聖人必興是風必來若合符矣<lb/>
禍災愁愠之氣立以滅息而生氤氲舜五百餘嵗至於<lb/>
湯湯五百餘嵗至于周周九百餘嵗至于漢漢八百餘<lb/>
嵗至于唐唐三百餘嵗至于宋自舜迄今三千三百餘<lb/>
嵗矣是風也凡六來非此六時其風中人狀直悽悽着<lb/>
<pb n="KR4h0058_WYG_008-4a"/>
物顔色零落顦顇吾與客今日之所遇何兹其幸歟客<lb/>
於是名其堂曰迎薫而馬子記之<lb/>
　　潜齋記<hi>晁補之</hi>
潜室之廣無丈其髙如之背陽而面隂違温而移寒髙<lb/>
室雙翼外䕃老木翳其前小竹叢其右朦朧晻曖光景<lb/>
不曜盖若蟄蟲伏獸之所潜焉而潜之名所為得也客<lb/>
過予而曰方今主聖臣良政恬俗康朝有鵷鸞野無豺<lb/>
狼可謂有道之世矣吾子生二十長六尺出不能提桴<lb/>
<pb n="KR4h0058_WYG_008-4b"/>
鼓以動百萬之師左烏號之弓右昆吾之劒喑嗚咤叱<lb/>
北収祈連西虜靈夏入不能陪黄閣之末議聨紫微之<lb/>
别班正端容色以齊肅百吏操紙握管以號令四海今<lb/>
反幽幽黙黙逃形逺迹以頑處心以潜名室非所謂倒<lb/>
行而逆施者耶予躍然而驚捨然而笑曰有是哉主聖<lb/>
臣良此吾潜之所為甘乎分者也政恬俗康此吾潜之<lb/>
所為幸乎安也朝有鵷鸞野無豺狼此吾潜之所為有<lb/>
待乎亨也而反以是而疑我頑其亦未之思耶請為客<lb/>
<pb n="KR4h0058_WYG_008-5a"/>
言潜易曰雷在地中復此天地之潜也而陽氣已動乎<lb/>
黄泉矣尺蠖之屈以求伸也龍蛇之蟄以存身也此蟲<lb/>
獸之潜也而小者獲信大者獲存矣故不能静者不能<lb/>
動不能處者不能出然則奚行之倒而施之逆耶昔者<lb/>
回憲潜於道故闇然而日彰黄綺潜於聲故黙然而浸<lb/>
揚潜乎潜将以為不潜者矣客俛而出因記其語於壁<lb/>
　　安老堂記<hi>李方叔</hi>
　　　左朝散郎呂宗傑建<lb/>
<pb n="KR4h0058_WYG_008-5b"/>
甚哉老之難安也方少之時隂陽役之血氣使之心志<lb/>
誘其欲而迷其真勢利幻其前而悞其後未易能安之<lb/>
老且衰矣卻視向日之為宜其悔而求安然貪夫鄙人<lb/>
嗟老景之已至念短日之足惜悼前志之未充痛昔謀<lb/>
之匪良方且苟求無厭務得患失皇皇偷朝暮之生汲<lb/>
汲為子孫之計節義日衰廉恥盡䘮貪於富者則曰吾<lb/>
老矣講貨財較虧羨之術始詳矣未忍舎也擅兼并而<lb/>
亘阡陌巧梯航以絶山海籠物貨而無餘藏運籌筭而<lb/>
<pb n="KR4h0058_WYG_008-6a"/>
無遺䇿甘心於錐刀之間盡瘁於錙銖之末負戴於道<lb/>
路轉徙於溝壑貪夫徇富死而後止貪於貴者則曰吾<lb/>
老矣結知遇賈名譽之術始明矣未忍止也履公門而<lb/>
躩鑠游闕庭而徘徊衒筋力彊飲㗖染鬚鬢呈聰明識<lb/>
愈隆而意愈切禄愈豐而戀愈深故位愈重而望愈輕<lb/>
念愈髙而徳愈薄貪夫徇貴死而後止然則日暮途逺<lb/>
而倒行漏盡鍾鳴而未止類皆貪夫而富貴有以累之<lb/>
也故曰甚哉老之難安也居士新作西堂以安老為名<lb/>
<pb n="KR4h0058_WYG_008-6b"/>
然居士之安非惟老而後安安之也乆矣郭外之田足<lb/>
以給饔餼郭内之圃足以給爼茹而未嘗求羨裘葛足<lb/>
以具伏臘禄食足以備婚嫁而未嘗求豐居士曰富不<lb/>
可妄致也吾老矣求安而已居士以文學知名於時聲<lb/>
聞藹場屋荐為禮部九選遂擢上第名公巨卿争欲出<lb/>
已門下一唯諾足以得薦擢而耻於附炎平生故人多<lb/>
在相輔一舉手可以登臺省而耻於自售居士曰貴不<lb/>
可以妄致也吾老矣求安而已故雖起家為郎於朝有<lb/>
<pb n="KR4h0058_WYG_008-7a"/>
曼容之髙風端居十年不調有淵明之勁節或曰嵩少<lb/>
箕隈山水佳秀近列左右築室巖下足以専天下之雄<lb/>
觀奈何跼蹐於閭里之間哉居士曰吾求安也舎易就<lb/>
難舎近就逺則内勞吾心外勞吾力但見夫勞而未知<lb/>
其樂不獲其安而先撓吾天和矣此先人之故廬也即<lb/>
而新大之吾心猶欿然吾行年六十有二人間富貴不<lb/>
可妄求從吾所好行将掛冠懸車奉身以還歸老此堂<lb/>
志已决矣人生七十雖居是堂以安吾老知復幾何時<lb/>
<pb n="KR4h0058_WYG_008-7b"/>
哉則居士之所養可知故曰居士之安非惟老而後安<lb/>
安之也乆矣夫安之為樂世之人未嘗知之及於病然<lb/>
後悔而求安及於勞然後慮而求安及於危然後懼而<lb/>
求安則向日求安之心皆妄未有能安其安者故老而<lb/>
能安已可尚矣非惟老而後安乃每以安老為心非達<lb/>
觀勇退無妄君子不能也故曰居士之所養可知矣<lb/>
　　松菊亭記<hi>山谷</hi>
期於名者入朝期於利者適市期於道者何之哉反諸<lb/>
<pb n="KR4h0058_WYG_008-8a"/>
已而已矣鐘鼓管絃以飾喜鈇鉞干戈以飾怒山川松<lb/>
菊所以飾燕閑者哉貴者知軒冕不可忍而有収其餘<lb/>
日而就閑者矣冨者知金玉之不可守而有収其餘力<lb/>
而就閑者矣蜀人韓漸正翁有范蠡計然之䇿白圭猗<lb/>
頓之材無所用於世而用於其楮中更三十年而富百<lb/>
倍乃築堂於山水之間自名曰松菊以書走京師乞記<lb/>
於山谷道人山谷逌然而笑曰韓子真知金玉之不可<lb/>
守欲収其餘力而就閑者乎今将問子斯堂之作将以<lb/>
<pb n="KR4h0058_WYG_008-8b"/>
歌舞乎将以耕桑乎將以歌舞則獨歌舞而樂不若與<lb/>
人樂之與少歌舞而樂不若與衆樂之夫歌舞者豈可<lb/>
以徒樂之哉恤飢問寒以拊孤折劵棄債以拊貧冠婚<lb/>
䘮祭以拊宗補耕助歛以拊客如是則歌舞於堂人皆<lb/>
粲然相視曰韓正翁尚能樂之乎此樂之情也將以耕<lb/>
桑則何時已哉金玉之為物怨入則悖出多藏則厚亡<lb/>
它日以遺子孫賢則損其志愚則益其過韓子知及此<lb/>
豈為之哉雖然歌舞就閑之日以休耕桑之心反身以<lb/>
<pb n="KR4h0058_WYG_008-9a"/>
期於道豈可以無孟獻子之友哉昔日孟獻子以百乘<lb/>
之家有友五人皆無獻子之家者也必得無獻子之家<lb/>
者與之友則仁者助施義者助均智者助謀勇者助决<lb/>
取諸左右而有餘使宴安而不毒又使弟子日見所不<lb/>
見聞所不聞賢者以成徳愚者以寡怨於此聴隠居之<lb/>
松風裛淵明之菊露可以無愧矣<lb/>
　　植松記<hi>陳篔窓</hi>
木之無芬香艶羙而無益於人之觀者莫松若也然有<lb/>
<pb n="KR4h0058_WYG_008-9b"/>
三異焉其心可以立獨其色可以受變其氣幹可以延<lb/>
年是則木之可以益乎人之觀者其有過於松者乎嗟<lb/>
乎世以芬香艶美取人者多矣予於觀松得觀人之法<lb/>
焉辛未春得二本于圃人植諸堂下予謹記且頌焉<lb/>
伊松之心匪鐡而堅一日獨夫千年比干伊松之色可<lb/>
霜可雪汲黯立朝聳慄在列伊松之幹終古弗畔夷齊<lb/>
卧山呼之不返夫松之有是三者初不假乎藻飾之功<lb/>
人之不能然者寧不有媿於此松<lb/>
<pb n="KR4h0058_WYG_008-10a"/>
　　梅磵記<hi>蕭大山</hi>
梅磵撫張叔賢氏課詩所磵當梅時萬玉妃英英通一<lb/>
磵香雙清已索笑人亦清人餐芳酌瀾吐為詩詩又清<lb/>
四清詩其主詩無盡方踈影横斜水清淺之詩出清疑<lb/>
盡然太露繼水邊離落忽横枝之詩出清將盡然太臞<lb/>
至江頭千樹春欲暗之詩出清若盡然太腴是三語梅<lb/>
詩中截斷衆流句也不盡耶磵不竭詩不歇梅不絶詩<lb/>
不輟清無盡磵主續之俄雪大作南梢矜暖北梢欺寒<lb/>
<pb n="KR4h0058_WYG_008-10b"/>
予曰華㣲實具可觀仁磵神替荅云主擁鼻凍吟夢入<lb/>
梅䰟琱碎梅心未問和羹事<lb/>
　　竹巖記<hi>蕭大山</hi>
吉劉平叔有佳境號竹巖請予記之巖雖欠寓目竹則<lb/>
素心知也記且竹乎生竹固大學事止至善章嘗援竹<lb/>
明之不大哉古以竹大者四家孤竹伯夷獨行吾義緑<lb/>
竹武公有斐斯文徽之謂不可一日無此君欲以清養<lb/>
情樂天謂竹有似賢愛惜之欲以厚養材皆能大者君<lb/>
<pb n="KR4h0058_WYG_008-11a"/>
子不觀竹之終觀於初筍竹初也震為篬筤於時為春<lb/>
筍時也初萌裁寸耳寸俄尺尺俄尋尋俄丈丈俄十丈<lb/>
彊之長不旬餘即出萬形表為人眼界特立軒偉之觀<lb/>
可以觀學矣其直上為孟之勇其銳長為顔之進其拔<lb/>
萃為孔之卓其髙標為中庸峻極于天之道其速化為<lb/>
大易不竢終日之神五者學之大也非天下之至變其<lb/>
孰能與於此夫竹觀以終常也觀以初變也變則植而<lb/>
有動意可以竦峭人使自奮可以扶策人使自持可以<lb/>
<pb n="KR4h0058_WYG_008-11b"/>
鞭逼人使自超能變者未有不能常者能五者未有不<lb/>
能四者蕭子說初劉子省初<lb/>
　　退庵記<hi>蕭大山</hi>
知退清者也石溪傅氏得清江之清有二退南齋先生<lb/>
曰實之策第十八年耽著書勌出搢紳勇退今一人余<lb/>
遊廣中見素退一人曰晦之本溪𣲖僑焉號退庵翁不<lb/>
昏不宦不治生不適俗不怪隠不禪不動不仙不衰一<lb/>
退遺千慮倒蔗境也問處退法養心無妄故平養氣無<lb/>
<pb n="KR4h0058_WYG_008-12a"/>
暴故和養貧無求故樂艮背其樞乎翁之退蓋道進命<lb/>
退者嘻溪之先少監爕侍郎雱祕書肩冠衣蟬聮果退<lb/>
哉先之先介子持節而使者休奕捧簡而中丞亦退哉<lb/>
進退係時時之權係天人烏能人彊進矯天殆已著利<lb/>
如漆絆名如罝萬情沉酣迷弗顧眚慾者進耳剛者退<lb/>
争朝市為狡窟薄陵藪為愁牢失慼獲忻躁者進耳静<lb/>
者退腰可折手可炙百世後臭可芳否愚者進耳智者<lb/>
退奪虎鹿未厭愛臯比搏之殞無悔貪者進耳廉者退<lb/>
<pb n="KR4h0058_WYG_008-12b"/>
夫晉至角必明夷升至冥必困易尚退矣是以常人退<lb/>
於分賢人退於義聖人退於宻天地退於歸藏昔岩之<lb/>
賢築號初澹霖雨之意相商了泯舟楫之痕進之善退<lb/>
歟此庵之賢巧神取榮窮鬼屏辱卻立乎獨觀芸芸之<lb/>
復専退之福蠱髙而遯肥翁以之屈則伸理也退既在<lb/>
身進常在嗣人欲不失其正希乾之聖<lb/>
　<lb/>
　古文集成巻八<lb/>
</p>
<p>
</p>
  </div>
</body>
</text>
</TEI>
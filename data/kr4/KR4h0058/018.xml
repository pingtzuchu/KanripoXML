<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻十八</head>
    <p>
<pb n="KR4h0058_WYG_018-1a"/>
欽定四庫全書<lb/>
　古文集成巻十八　　　　宋　王霆震　編<lb/>
　　前丙集四<lb/>
　　　書<lb/>
　　上范司諌書<hi>歐公</hi>
　　　范文正公仲淹天聖中通判河中府召為右司<lb/>
　　　諫<lb/>
　　　東萊批<hi>大率平正有眼目筋骨須看他前後貫穿錯綜抑揚處</hi>
<pb n="KR4h0058_WYG_018-1b"/>
　　　迂齋批<hi>此文出於韓退之諫臣論之後亦頗祖其遺意而文字無一語一言與之重疊</hi>
　　　<hi>真是可與争衡</hi>
司諫七品官爾<hi>先立此一句解説在後</hi>於執事得之不為喜<hi>吕曰自小</hi>
<hi>説起抑揚所以待范文正有此語</hi>而獨區區欲一賀者誠以諫官者天<lb/>
下之得失一時之公議繫焉<hi>吕曰此是一篇主意綱目亦頗説出大處</hi>今世<lb/>
之官自九卿百執事外至一郡縣吏非無貴官大職可<lb/>
以行其道也<hi>吕曰自旁説來</hi>然縣越其封郡踰其境<hi>吕曰主一事闗鎖來</hi>
雖賢守長不得行以其有守也<hi>吕曰結上意</hi>吏部之官不得<lb/>
<pb n="KR4h0058_WYG_018-2a"/>
理兵部鴻臚之卿不得理光禄以其有司也<hi>吕曰二句自外面説</hi>
<hi>兩段來映得諫官大亦是鎖句○守與司兩字亦移易不得</hi>若天下之得失生民之<lb/>
利害社稷之大計<hi>應前面主張</hi>惟所見聞而不繫職司者獨<lb/>
宰相可行之諫官可言之爾<hi>吕曰以諫官比宰相揚抑眼目</hi>故士學古<lb/>
懷道者仕於朝不得為宰相必為諫官諫官雖卑與宰<lb/>
相等<hi>吕曰此一段最是筋骨節目警䇿處</hi>天子曰不可宰相曰可天子曰<lb/>
然宰相曰不然<hi>吕日鋪叙</hi>坐乎廟堂之上<hi>坐立兩字亦隠然有尊卑之分</hi>與<lb/>
天子相可否者宰相也天子曰是諫官曰非天子曰必<lb/>
<pb n="KR4h0058_WYG_018-2b"/>
行諫官曰必不可行立殿陛之前與天子争是非者諫<lb/>
官也<hi>吕曰語健精神○看他前面用廟堂與此間殿陛四字又看他相可否争是非六字更移易不得亦</hi>
<hi>略見尊卑之分</hi>宰相尊行其道諫官卑行其言<hi>吕曰總上二段並説怕偏故以</hi>
<hi>一句轉結諫官上</hi>言行道亦行也<hi>到此則言兩道一般説盡</hi>九卿百司郡縣<lb/>
之吏<hi>吕曰再説前起</hi>守一職者任一職之責<hi>又生一責字</hi>宰相諫官<lb/>
繫天下之事亦任天下之責<hi>吕曰鎖前意説出</hi>然宰相九卿而<lb/>
下失職者受責於有司諫官之失職也<hi>到此又重於宰相</hi>取譏<lb/>
於君子有司之法行乎一時君子之譏著之簡册而昭<lb/>
<pb n="KR4h0058_WYG_018-3a"/>
明垂之百世而不泯甚可懼也<hi>吕曰比宰相不如諫官愈大此一段意筆最髙</hi>
<hi>他人説大止於宰相今言不如極妙○愈重</hi>夫七品之官<hi>應起頭一句</hi>任天下之<lb/>
責懼百世之譏豈不重耶<hi>吕曰此二段應前任天下之責結上説闗鎖來法</hi>非<lb/>
材且賢者不能為也<hi>吕曰勾鎖下入説文公生下</hi>近執事始被召於<lb/>
陳州洛之士大夫相與語曰我識范君知其材也其來<lb/>
不為御史必為諫官及命下果然<hi>吕曰省文有力</hi>則又相與語<lb/>
曰我識范君知其賢也他日聞有立天子陛下直辭正<lb/>
色面争廷論者非他人必范君也<hi>期之</hi>拜命以來翹首企<lb/>
<pb n="KR4h0058_WYG_018-3b"/>
足竚乎有聞而卒未也竊惑之<hi>疑之</hi>豈洛之士大夫能料<lb/>
於前而不能料於後也<hi>吕曰總上</hi>將執事有待而為也<hi>吕曰生下</hi>
<hi>段○本欲責之而固緩之文字節奏當然</hi>昔韓退之作争臣論以譏陽城不<lb/>
能極諫<hi>吕曰此段説破骨髓精神</hi>卒以諫顯<hi>吕曰應有待</hi>人皆謂城之不<lb/>
諫蓋有待而然<hi>吕曰應下段</hi>退之不識其意而妄譏脩獨以<lb/>
謂不然當退之作論時<hi>吕曰欲説下士先立此柱</hi>城為諫議大夫已<lb/>
五年後又二年<hi>吕曰論陽城事最切</hi>始廷論陸贄及沮裴延齡作<lb/>
相欲裂其麻纔兩事爾當徳宗時可謂多事矣<hi>吕曰欲説下先</hi>
<pb n="KR4h0058_WYG_018-4a"/>
<hi>立此句有力</hi>授受失宜叛將彊臣羅列天下又多猜忌進任<lb/>
小人於此之時豈無一事可言而須七年耶當時之事<lb/>
豈無急於沮延齡論陸贄兩事耶謂宜朝拜官而夕奏<lb/>
疏也幸而城為諫官七年適遇延齡陸贄事一諫而罷<lb/>
以塞其責向使止五年六年而遂遷司業是終無一言<lb/>
而去也何所取哉<hi>吕曰此一段説破骨髓精神盡在於此○精神都在幸而向使兩轉上</hi>
今之居官者卒三嵗而一遷或一二嵗甚者半嵗而遷<lb/>
也<hi>此一轉又𦂳</hi>此又非可以待乎七年也<hi>有從退之作論生許多話更不曽㫁</hi>
<pb n="KR4h0058_WYG_018-4b"/>
今天子躬親庶政化理清明雖為無事<hi>出脫</hi>然自千里詔<lb/>
執事而拜是官者豈不欲聞正議而樂讜言乎<hi>吕曰餘意不傷</hi>
<hi>時有含蓄囬互</hi>然今未聞有所言説使天下知朝廷有正士而<lb/>
彰吾君納諫之明也夫布衣韋帶之士窮居草茅坐誦<lb/>
書史常恨不見用<hi>吕曰自此下餘意皆鎖得盡</hi>及用也又曰彼非我<lb/>
職不敢言或曰我位猶卑不得言得言矣又曰我有待<lb/>
是終無一人言也可不惜哉<hi>應前○結得好極有力</hi>伏惟執事思<lb/>
天子所以見用之意懼君子百世之譏一陳昌言以塞<lb/>
<pb n="KR4h0058_WYG_018-5a"/>
重望<hi>應前</hi>且解洛之士大夫之惑則幸甚<hi>應前惑字</hi>
　　上富丞相書<hi>老泉</hi>
　　　富公名弼字彦國河南人<lb/>
　　　東萊批<hi>此篇須看曲折抑揚開合反覆節奏好</hi>
　　　迂齋批<hi>此篇須看抑揚處開闔稱停得斤兩好</hi>
　　　又批云<hi>富公為相頗欲更張庶事羣小人多不樂者故預為之憂慮</hi>
往年天子震怒出逐宰相選用舊臣堪付屬以天下者<lb/>
<hi>吕曰一句重一句自此皆一枝一節○責望重處</hi>使在宰府與天下更始而閣<lb/>
<pb n="KR4h0058_WYG_018-5b"/>
下之位實在第二方是之時天下咸喜相慶以為閣下<lb/>
惟不為宰相也故黙黙在此方今困而復起起而復為<lb/>
宰相而又適值乎此時也不為而何為且吾君之意待<lb/>
之如此其厚也不為而何以副吾望<hi>吕曰間架鋪叙好</hi>故咸曰<lb/>
後有下令而異於他日者必吾富公也朝夕而待之跂<lb/>
首而望之<hi>難</hi>望望然而不獲見也戚戚然而疑<hi>吕曰此處難了</hi>
<hi>反解解了又難</hi>嗚呼其弗獲聞也<hi>解</hi>必其逺也進而及於京師<lb/>
亦無聞焉<hi>難</hi>不敢以疑猶曰<hi>解</hi>天下之人如此其衆也<lb/>
<pb n="KR4h0058_WYG_018-6a"/>
數十年之間如此其不變也皆曰<hi>難</hi>賢人焉或曰彼其<lb/>
中則有説也<hi>解此句應在後</hi>而天下之人則未始見也然而不<lb/>
能無憂<hi>吕曰此應後解如砥柱立中流</hi>蓋古之君子<hi>吕曰再生意</hi>愛其人也<lb/>
則憂其無成<hi>吕曰一篇意</hi>且嘗聞之古之君子相是君也與<lb/>
是人也皆立於朝則使吾皆知其為人皆善者也而後<lb/>
無憂且一人之身而欲擅天下之事雖見信於當世而<lb/>
同列之人一言而疑之則事不可以成今夫政出於他<lb/>
人而不懼事不出於已而不忌<hi>精神只在出字與不出字上</hi>是二者<lb/>
<pb n="KR4h0058_WYG_018-6b"/>
惟善人為能<hi>見難處十分</hi>然猶欲得其心焉若夫衆人政出<lb/>
於他人而懼其害已事不出於已而忌其成功是以有<lb/>
不平之心生夫或居於吾前或立於吾後<hi>後前</hi>而皆有<lb/>
不平之心焉則身危<hi>吕曰鎖上面</hi>故君子之岀處於其間也不<lb/>
使之不平於我也<hi>結上意</hi>周公立於明堂以聴天下而召<lb/>
公惑何者天下固惑乎大也召公猶未能信乎吾之此<lb/>
心也<hi>回互兩全</hi>周公定天下誅管蔡告召公以其志以安其<lb/>
身以及於成王故凡安其身者以安乎周也<hi>議論好</hi>召公<lb/>
<pb n="KR4h0058_WYG_018-7a"/>
之於周公管蔡之於周公是二者亦皆有不平之心焉<lb/>
以為周之天下周公將遂取之也周公誅其不平而不<lb/>
可告語者告其可以告語者而和其不平之心然則非<lb/>
其必不可以告語者則君子未始不欲和其心<hi>吕曰警䇿  最</hi>
<hi>要看人精神</hi>天下之人從士而至於卿大夫宰相集處其上<lb/>
將有所為何慮而不成不能忍其區區之小忿以成其<lb/>
不平之心則害其大事是以君子忍其小忿以容其小<lb/>
過而杜其不平之心然後當大事而聴命焉且吾之小<lb/>
<pb n="KR4h0058_WYG_018-7b"/>
忿不足以易吾之大事也<hi>結前不平之心</hi>故寜小容焉使無芥<lb/>
蔕於其間<hi>吕曰結得好</hi>古之君子與賢者並居而同樂故其<lb/>
責之也詳不幸而與不肖者偶不圖其大而治其細<hi>下句</hi>
<hi>好</hi>則濶逺於事情而無益於當世<hi>吕曰責富公深</hi>故天下無事<lb/>
而後可與争此不然則否<hi>吕曰繳結净潔</hi>昔者諸吕用事陳平<lb/>
憂懼計無所出陸賈入見説之使交歡周勃平用其䇿<lb/>
卒得絳侯北軍之助以滅諸吕夫絳侯木彊之人也非<lb/>
陳平致之而誰也故賢者致其不賢者也非夫不賢者<lb/>
<pb n="KR4h0058_WYG_018-8a"/>
之能致賢者也<hi>警䇿</hi>曩者今上即位之初冦萊公為相惟<lb/>
其側有小人不能誅又不能與之無忿故終以斥去及<lb/>
范文正公在相府又欲以嵗月盡治天下事失於急與<lb/>
不忍小忿故羣小人亦急逐去之一去遂不復用以殁<lb/>
其身伏惟閣下以不世出之才立於天子之下百官之<lb/>
上<hi>首尾相應</hi>此其深謀逺慮必有所處而天下之人猶未獲<lb/>
見洵西蜀人也竊有志於今世願一見於堂上<hi>含不盡意</hi>惟<lb/>
閣下深思之毋忽<lb/>
<pb n="KR4h0058_WYG_018-8b"/>
　　上韓樞宻書<hi>老泉</hi>
　　　迂齋批<hi>議論精切筆勢縱横開闔變化曲盡其妙</hi>
　　　又批云<hi>詞嚴氣勁筆端收斂頓挫十分回斡精神深識天下之勢而議論頗從韓非孫</hi>
　　　<hi>武等書來</hi>
大尉執事洵著書無他長及言兵事論古今形勢至自<lb/>
比賈誼所獻權書雖古人已徃成敗之迹苟深曉其義<lb/>
施之於今無所不可昨因請見求進末議大尉許諾謹<lb/>
撰其説言語朴直非有驚世絶俗之談甚髙難行之論<lb/>
<pb n="KR4h0058_WYG_018-9a"/>
太尉取其大綱而無責其纎悉葢古者非用兵决勝之<lb/>
為難而養兵不用之可畏今夫水激之山放之海决之<lb/>
為溝塍壅之為沼沚<hi>看他用字以水譬兵○此是疏道之時</hi>是天下之人<lb/>
能之<hi>起之易</hi>委江河注淮泗匯為洪波瀦為大湖<hi>此四个字與前</hi>
<hi>四个字都移易不得○此是收斂時</hi>萬世而不溢者自禹之後未之見也<lb/>
<hi>言收斂之難</hi>夫兵者聚天下不義之徒授之以不仁之器而<lb/>
教之以殺人之事<hi>説盡○從來未有人如此說</hi>夫惟天下之未安盜<lb/>
賊之未殄<hi>用兵决勝之時</hi>然後有以施其不義之心用其不仁<lb/>
<pb n="KR4h0058_WYG_018-9b"/>
之器而試其殺人之事當是之時勇者無餘力智者無<lb/>
餘謀巧者無餘技<hi>三个有餘字應在後</hi>故其不義之心變而為忠<lb/>
不仁之器加之於不仁而殺人之事施之於當殺<hi>㸃化得好</hi>
及夫天下既平盜賊既殄<hi>養兵不用之時</hi>不義之徒聚而不散<lb/>
勇者有餘力則思以為亂智者有餘謀則思以為姦巧<lb/>
者有餘技則思以為詐於是天下之患雜然出矣盖虎<lb/>
豹終日而不殺則跳踉大呌以發其怒蝮蝎終日而不<lb/>
螫則噬齧草木以致其毒其理固然無足怪者昔者劉<lb/>
<pb n="KR4h0058_WYG_018-10a"/>
項奮臂於草莽之間秦楚無賴子弟千百為輩争起而<lb/>
應者不可勝數<hi>筆力勁</hi>轉鬬五六年天下厭兵項籍死而<lb/>
髙祖亦已老矣<hi>句法</hi>方是時分王諸將改定律令與天下<lb/>
休息而韓信黥布之徒相繼而起者七國髙祖死於介<lb/>
胄之間而莫能止也連延及於吕氏之禍訖孝文而後<lb/>
定是何起之易而收之難也劉項之勢初若决河<hi>畧應前譬喻</hi>
順流而下誠有可喜及其崩潰四出放乎數百里之間<lb/>
拱手而莫之救也嗚呼不有聖人何以善其後<hi>㸔過接處</hi>太<lb/>
<pb n="KR4h0058_WYG_018-10b"/>
祖太宗躬擐甲胄跋渉險阻以斬刈四方之蓬蒿<hi>語壯</hi>用<lb/>
兵數十年謀臣猛將滿天下一旦巻甲而休之傳四世<lb/>
而天下無變此何術也<hi>此四字喚得好</hi>荆楚九江之地不分於<lb/>
諸將<hi>兩句應不盡</hi>而韓信黥布之徒無以啟其心也<hi>區處之術㫁得</hi>
<hi>分明○結定了使轉</hi>雖然天下無變而兵乆不用<hi>應養兵不用可畏一句</hi>則其<lb/>
不義之心蓄而無所發<hi>不用之此則用之彼</hi>飽食優游求逞於良<lb/>
民觀其平居無事出怨言以邀其上一旦有急是非人<lb/>
得千金不可使也徃年詔天下繕完城池西川之事洵<lb/>
<pb n="KR4h0058_WYG_018-11a"/>
實親見凡郡縣之富民舉而籍其名得錢數百萬以為<lb/>
酒食餽餉之費杵聲未絶城輒隨壞如此者數年而後<lb/>
定卒事官吏相賀卒徒相矜若戰勝凱旋而待賞者<hi>説當</hi>
<hi>時事宛在目前不言兵驕而驕態在其中</hi>比來京師遊阡陌間其曹往往偶<lb/>
語無所諱忌聞之土人方春時尤不忍聞葢時五六月<lb/>
矣㑹京師憂大水鋤耰畚築列於兩河之壖縣官日費<lb/>
千金傳呼勞問之聲不絶者數十里猶且睊睊狼顧莫<lb/>
肯効用<hi>㸔他造語</hi>且夫内之如京師之所聞外之如西川之<lb/>
<pb n="KR4h0058_WYG_018-11b"/>
所親見天下之勢今何如也<hi>雖不深言而婉切</hi>御將者天子之<lb/>
事也御兵者將之職也<hi>接得尤𦂳</hi>天子者養尊而處優樹恩<lb/>
而收名與天下為喜樂者也故其道不可以御兵人臣<lb/>
執法而不求情盡心而不求名出死力以捍社稷使天<lb/>
下之心繫於一人而已不與焉故御兵者人臣之事不<lb/>
可以累天子也今之所患大臣好名而懼謗<hi>病源</hi>好名則<lb/>
多樹私恩懼謗則執法不堅是以天下之兵豪縱至此<lb/>
而莫之或制也<hi>善用字</hi>頃者狄公<hi>青</hi>在樞府號為寛厚愛<lb/>
<pb n="KR4h0058_WYG_018-12a"/>
人狎眤士卒得其歡心<hi>揚</hi>而太尉<hi>韓魏公</hi>適承其後彼狄<lb/>
公者知御外之術而不知治内之道<hi>抑</hi>此邊將材也古<lb/>
者兵在外愛將軍而忘天子在内愛天子而忘將軍愛<lb/>
將軍所以戰愛天子所以守<hi>又以戰守二字續之則文字不困</hi>狄公以<lb/>
其御外之心而施諸内太尉不反其道而何以為治<hi>回斡</hi>
或者<hi>問</hi>以為兵乆驕不治一旦繩之以法恐因以生亂<lb/>
昔者<hi>荅</hi>郭子儀去河南李光弼實代之將至之日張用<lb/>
濟斬於轅門三軍股慄夫以臨淮<hi>李</hi>之悍而代汾陽<hi>郭</hi>
<pb n="KR4h0058_WYG_018-12b"/>
之長者三軍之士竦然如赤子之脫慈母之懷而立乎<lb/>
嚴師之側何亂之敢生且夫天子者天下之父母也將<lb/>
相者天下之師也<hi>内外戰守兩字既是恐其易窮又添父母師之語此是字變態</hi>師雖<lb/>
嚴赤子不敢以怨其父母將相雖厲天下不敢以怨其<lb/>
君其勢然也<hi>綴上譬諭立論</hi>天子者可以生人可以殺人故天<lb/>
下望其生及其殺之也天下曰是天子殺之故天子不<lb/>
可以多殺人人臣奉天子之法雖多殺天下無以歸怨<lb/>
此先王所以威懷天下之術也<hi>此論偏六經中無此意是從韓非孫武等書來</hi>
<pb n="KR4h0058_WYG_018-13a"/>
伏惟太尉思天下所以長乆之道而無務一時之名<hi>應好</hi>
<hi>名句</hi>盡至公之心而無䘏三軍之多言<hi>應懼謗句</hi>天子推深仁<lb/>
以結其心太尉厲威武以振其惰彼其思天子之深仁<lb/>
則愛而不至於怨思太尉之威武則畏而不至於驕<hi>有此</hi>
<hi>一邊方回䕶得人主恩愛不然則為姑息矣</hi>君臣之體順而畏愛之道立<hi>人臣</hi>
<hi>一意行法使恩歸人主乃是識體</hi>非太尉吾誰望耶<lb/>
　　上田樞宻書<hi>老泉</hi>
　　　名况字元鈞其先京兆人後徙信都嘉祐三年<lb/>
<pb n="KR4h0058_WYG_018-13b"/>
　　　為樞宻使<lb/>
　　　東萊批<hi>此篇議論反覆極有法度切宜詳味</hi>
天之所以與我者夫豈偶然哉堯不得以與丹朱舜不<lb/>
得以與商均而瞽瞍不得奪諸舜發於其心出於其言<lb/>
見於其事確乎其不可易也聖人不得以與人父不得<lb/>
奪諸其子於此見天之所以與我者不偶然也夫其所<lb/>
以與我者必有以用我也我知之不得行之不以告人<lb/>
天固用之我實置之其名曰棄天自卑以求幸其言自<lb/>
<pb n="KR4h0058_WYG_018-14a"/>
小以求用其道天之所以與我何如而我如此也其名<lb/>
䙝天棄天我之罪也䙝天亦我之罪也不棄不䙝而人<lb/>
不我用不我用之罪也其名曰逆天然則棄天䙝天者<lb/>
其責在我逆天者其責在人在我者吾將盡吾力之所<lb/>
能為者以塞乎天之所以與我之意而求免乎天下後<lb/>
世之譏在人者吾何知焉吾求免夫一身之責之不暇<lb/>
而暇為人憂乎哉孔子孟軻之不遇老於道塗而不倦<lb/>
不愠不怍不沮者夫固知夫責之所在也衛靈魯哀齊<lb/>
<pb n="KR4h0058_WYG_018-14b"/>
宣梁惠之徒不足相與以有為也我亦知之矣抑將盡<lb/>
吾心焉耳吾心之不盡吾恐天下後世無以責夫衛靈<lb/>
魯哀齊宣梁惠之徒而彼亦將有以辭其責也然則孔<lb/>
子孟軻之目将不瞑於地下矣夫聖人賢人之用心也<lb/>
固如此如此而生如此而死如此而貧賤如此而富貴<lb/>
升而為天沈而為淵流而為川止而為山彼不預吾事<lb/>
吾事畢矣竊怪夫後之賢者之不能自處其身也飢寒<lb/>
困窮之不勝而號於人嗚呼使吾誠死於飢寒困窮邪<lb/>
<pb n="KR4h0058_WYG_018-15a"/>
則天下後世之責將必有在彼其身之責不自任以為<lb/>
憂而我取而加之吾身不已過乎今洵之不肖何敢以<lb/>
自列於聖賢然其心亦有所不甚自輕者何者天下之<lb/>
學者孰不欲一蹴而造聖人之域然及其不成也求一<lb/>
言之幾乎道而不可得也千金之子可以貧人可以富<lb/>
人非天之所與雖貧人富人之權求一言之幾乎道不<lb/>
可得也天子之宰相可以生人可以殺人非天之所與<lb/>
雖以生人殺人之權求一言之幾乎道不可得也今洵<lb/>
<pb n="KR4h0058_WYG_018-15b"/>
用力於聖人賢人之術亦已乆矣其言語其文章雖不<lb/>
識其果可以有用於今而傳於後與否獨怪夫其得之<lb/>
不勞方其致思於心也若或起之得之心而書之紙也<lb/>
若或相之夫豈無一言之幾於道者乎千金之子天子<lb/>
之宰相求而不得者一旦在已故其心得以自負或者<lb/>
天其亦有以與我也曩者見執事於益州當時之文淺<lb/>
狹可笑飢寒窮困亂其心而聲律記問又從而破壞其<lb/>
體不足觀也已數年來退居山野自分永棄與世俗日<lb/>
<pb n="KR4h0058_WYG_018-16a"/>
疎濶得以大肆其力於文章詩人之優柔騷人之清深<lb/>
孟韓之温醇遷固之雄剛孫呉之簡切投之所向無不<lb/>
如意嘗試以為董生得聖人之經其失也流而為迂晁<lb/>
錯得聖人之權其失也流而為詐有二子之材而不流<lb/>
者其惟賈生乎惜乎今之世愚未見其人也作䇿二道<lb/>
曰審勢審敵作書十篇曰權書<hi>心術法制攻守彊弱用間髙祖項籍子貢孫武</hi>
<hi>六國凡十篇</hi>洵有山田一頃非凶嵗可以無饑力耕而節用<lb/>
亦足以自老不肖之身不足惜而天之所與者不忍棄<lb/>
<pb n="KR4h0058_WYG_018-16b"/>
且不敢䙝也執事之名滿天下天下之士用與不用在<lb/>
執事故敢以所謂䇿二道權書十篇為獻平生之文逺<lb/>
不可多致有洪範論史論十篇近以獻内翰歐陽公度<lb/>
執事與之朝夕相從而議天下之事則斯文也其亦庶<lb/>
乎得陳於前矣若夫其言之可用與其身之可貴與否<lb/>
者執事事也執事責也洵何有哉<lb/>
　　上劉長安書<hi>欒城</hi>
　　　名敞字原父<lb/>
<pb n="KR4h0058_WYG_018-17a"/>
　　　郎學士云<hi>此篇論自處髙者不合於世俗</hi>
轍聞之物之所受於天者異則其自處必髙自處既髙<lb/>
則必超然有所不合於世俗盖猛虎處於深山向風長<lb/>
鳴則百獸震恐而不敢出松栢生於髙岡散柯布葉而<lb/>
草木為之不殖非吾則爾拒而爾則不吾抗也故夫才<lb/>
不同則無朋而勢逺絶則失衆才髙者身之累也勢異<lb/>
者衆之棄也昔者伯夷叔齊已嘗試之矣與其鄉人立<lb/>
以其冠之不正也舍而去之夫以其冠之不正也舍之<lb/>
<pb n="KR4h0058_WYG_018-17b"/>
而去則天下無乃無可與共處者邪舉天下而無可與<lb/>
共處則是其勢豈可以乆也苟其勢不可以乆則吾無<lb/>
乃亦將病之與其病而後反也不若其素與之之為善<lb/>
也伯夷叔齊惟其往而不反是以為天下之棄人也以<lb/>
夷齊之不吾屑而棄夷齊者是固天下之罪矣而以吾<lb/>
之潔清而不屑天下是夷齊亦有過矣古語有之大辯<lb/>
若訥大巧若拙何者惟天下之以吾辯而以辯棄我以<lb/>
吾巧而以巧困我故以拙養巧以訥養辯此又非獨善<lb/>
<pb n="KR4h0058_WYG_018-18a"/>
保身也亦將使天下之不吾忌而其道可長乆也今夫<lb/>
天下之士某已略觀之矣於此有所不足則於彼有所<lb/>
長於此有所蔽則於彼有所見其勢然矣側聞執事之<lb/>
風明俊雄辯天下無有敵者而髙亮剛果士之進於前<lb/>
者莫不振栗而自失退而仰望才業之輝光莫不逡巡<lb/>
而自愧盖天下之士已大服矣而某願執事有以少下<lb/>
之使天下之士樂進於前而無恐而某亦得進見左右<lb/>
以聴議論之末幸甚幸甚<lb/>
<pb n="KR4h0058_WYG_018-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻十八<lb/>
</p>
<p>
</p>
  </div>
</body>
</text>
</TEI>
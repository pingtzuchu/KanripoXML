<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻四十四</head>
    <p>
<pb n="KR4h0058_WYG_044-1a"/>
欽定四庫全書<lb/>
　古文集成巻四十四　　　宋　王霆震　編<lb/>
　　前已集六<lb/>
　　　論<lb/>
　　本論<hi>歐陽修</hi>
　　　東萊批<hi>讀之易使人委靡然而筆刀皆藏在裏面了</hi>
佛法為中國患千餘嵗世之卓然不惑而有力者莫不<lb/>
欲去之已嘗去矣而復大集攻之暫破而愈堅撲之未<lb/>
<pb n="KR4h0058_WYG_044-1b"/>
滅而愈熾<hi>練句下字</hi>遂至於無可奈何是果不可去耶蓋亦<lb/>
未知其方也夫醫者之於疾也必推其病之所自來而<lb/>
治其受病之處病之中人乘乎氣虚而入焉則善醫者<lb/>
不攻其疾而務養其氣氣實而病去此自然之效也故<lb/>
救天下之患者亦必推其患之所自來而治其受患之<lb/>
處<hi>就譬喻立綱目</hi>佛為夷狄去中國最逺而有佛固已乆矣<hi>有力</hi>
堯舜三代之際王政脩明禮義之教充於天下於此之<lb/>
時雖有佛無由而入<hi>此説根源難與力爭强此弱彼</hi>及三代衰王政闕<lb/>
<pb n="KR4h0058_WYG_044-2a"/>
禮義廢後二百餘年而佛至中國由是言之佛所以為<lb/>
吾患者乘其闕廢之時而來此其受患之本也<hi>此應前</hi>補<lb/>
其闕脩其廢使王政明而禮義充則雖有佛無所施於<lb/>
吾民矣此亦自然之勢也<hi>此亦應前道理</hi>堯舜三代之為政<hi>此雖</hi>
<hi>叙事迹再整頓説堯舜三代起○一段中有三節</hi>設為井田之法籍天下之人<lb/>
計其口而皆受之田凡人之力能勝耕者莫不有田而<lb/>
耕之歛以什一差其征賦以督其不勤使天下之人皆<lb/>
盡力於南畆而不暇乎其他然又懼其勞且怠而入於<lb/>
<pb n="KR4h0058_WYG_044-2b"/>
邪僻也於是為制牲牢酒醴以養其體笙匏爼豆以悦<lb/>
其耳目<hi>説自古以來自冇維持天下道精宻如此</hi>於不耕休力之時而教之<lb/>
以禮故因其田獵而為蒐狩之禮因其嫁娶而為婚姻<lb/>
之禮因其死葬而為喪祭之禮因其飲食羣聚而為鄉<lb/>
射之禮非徒以防其亂又因而教之使知尊卑長幼凡<lb/>
人之大倫也故凡養生喪死之道皆因其欲而為之制<lb/>
飾之物采而文焉所以悦之使其易趨也順其性情而<lb/>
節之所以防之使其不過也然猶懼其未也又為立學<lb/>
<pb n="KR4h0058_WYG_044-3a"/>
以講明之故上自天子之郊下至鄉黨莫不有學擇民<lb/>
之聰明者而習焉使相告語而勸誘其愚惰嗚呼何其<lb/>
備也<hi>結得有力勾上生下事並見周禮地官及儀禮前漢食貨志</hi>蓋堯舜三代之為<lb/>
政如此其慮民之意甚精治民之具甚備防民之術甚<lb/>
周誘民之道甚篤行之以勤而被於物者洽浸之以漸<lb/>
而入於民者深<hi>接有力有骨</hi>故民之生也不用力乎南畆則<lb/>
從事於禮樂之際不在其家則在乎庠序之間<hi>此四句繳盡前</hi>
<hi>意</hi>耳聞目見無非仁義禮樂而趍之不知其倦終身不<lb/>
<pb n="KR4h0058_WYG_044-3b"/>
見異物又奚暇外慕哉<hi>與前相應</hi>故曰雖有佛無由而入者<lb/>
謂有此具也<hi>結得好</hi>及周之衰秦并天下盡去三代之法<lb/>
而王道中絶後之有天下者不能勉强其為治之具不<lb/>
備防民之術不周佛於此時乘間而出<hi>相應</hi>千有餘嵗之<lb/>
間佛之來者日益衆吾之所為者日益壊井田最先廢<lb/>
而兼并游惰之姦起其後所謂蒐狩婚姻喪祭鄉射之<lb/>
禮凡所以教民之具相次而盡廢然後民之姦者有暇<lb/>
而為他其良民者泯然不見禮義之及已夫姦民有餘<lb/>
<pb n="KR4h0058_WYG_044-4a"/>
力則思為邪僻良民不見禮義則莫知所趨佛於此而<lb/>
乘其隙方鼓其雄誕之説而率之則民從而歸之矣又<lb/>
况王公大人徃徃倡而驅之曰佛是真可歸依者然則吾<lb/>
民何疑而不歸焉幸而有一不惑者方艴然怒曰佛何<lb/>
為者吾將操戈而逐之又曰吾將有説而排之何其不<lb/>
思之甚也夫千嵗之患徧於天下豈一人一日之可為<lb/>
民之沉酣入於骨髓非口舌之可勝然則將奈何曰莫<lb/>
若脩其本以勝之<hi>欲使下二事故先立此一句</hi>昔戰國之時楊墨交<lb/>
<pb n="KR4h0058_WYG_044-4b"/>
亂孟子患之而専言仁義故仁義之説勝則楊墨之學<lb/>
廢漢之時百家並興董生患之而退脩孔氏之道故孔<lb/>
氏之道明而百家自息此所謂脩其本以勝之之效也<lb/>
<hi>此應上一句以結此篇意</hi>今八尺之夫被甲荷㦸勇蓋三軍然而見<lb/>
佛則拜聞佛之説則有畏慕之誠者何也彼誠壯佼其<lb/>
中心茫然無所守而然也一介之士眇然柔懦進趍畏<lb/>
怯然而聞有道佛者義形於色非徒不為之屈又欲驅<lb/>
而絶之者何也彼無他為學問明而禮義熟中心有所<lb/>
<pb n="KR4h0058_WYG_044-5a"/>
守以勝之也<hi>首尾相應</hi>然則禮義者勝佛之本也今一介之<lb/>
士知禮義尚能不為之屈使天下皆知禮義則勝之矣<lb/>
此自然之勢也<lb/>
　　明論<hi>老泉</hi>
　　　迂齋批云<hi>此等意脈亦自戰國䇿來曲盡事情</hi>
　　　又批云<hi>主意只是不測亦是一要字雖未免挾數用術之説然理亦如此立法攻堅攻</hi>
　　　<hi>鍛亦然</hi>
天下有大知有小知人之智慮有所及有所不及聖人<lb/>
<pb n="KR4h0058_WYG_044-5b"/>
以其大知而兼其小知之功賢人以其所及而濟其所<lb/>
不及愚者不知大知而以其所不及喪其所及故聖人<lb/>
之治天下也以常而賢人之治天下也以時<hi>又添一常字時字襯</hi>
<hi>上兩段</hi>既不能常又不能時悲夫殆哉夫惟大知而後可<lb/>
以常以其所及濟其所不及而後可以時常也者無治<lb/>
而不治者也時也者無亂而不治者也日月經乎中天<lb/>
大可以被四海而小或不能入一室之内彼固無用此<lb/>
區區小明也<hi>回䕶</hi>故天下視日月之光儼然其若君父之<lb/>
<pb n="KR4h0058_WYG_044-6a"/>
威<hi>以其不測</hi>故自有天地而有日月以至於今而未嘗可以<lb/>
一日無焉天下嘗有言曰叛父母䙝神明則雷霆下擊<lb/>
之雷霆固不能為天下盡擊此等輩也而天下之所以<lb/>
兢然不敢犯者<hi>時</hi>有時而不測也使雷霆日轟轟焉<hi>意未</hi>
<hi>反説以言之</hi>遶天下以求夫叛父母䙝神明之人而擊之<hi>如此</hi>
<hi>則與不測相反</hi>則其人未必能盡而雷霆之威毋乃䙝乎故夫<lb/>
知日月雷霆之分者<hi>闗鎻一明字</hi>可以用其明矣聖人之明<lb/>
吾不得而知也<hi>聖人用明一節分曉故不待詳説此文字緊慢用舍之法</hi>吾獨愛夫<lb/>
<pb n="KR4h0058_WYG_044-6b"/>
賢者之用其心約而成功博也吾獨恠夫愚者之用其<lb/>
心勞而功不成也是無他也専於其所及而及之則其<lb/>
及必精兼於其所不及而及之則其及必粗<hi>㸔他下専兼字與精</hi>
<hi>粗字</hi>及之而精人將曰是惟無及及則精矣<hi>曲盡人情</hi>不然吾<lb/>
恐姦雄之竊笑也齊威王即位大亂三載威王一奮而<lb/>
諸侯震懼二十年是何修何營耶夫齊國之賢者非獨<lb/>
一即墨大夫明矣<hi>少則易及</hi>亂齊國者非獨一阿大夫與左<lb/>
右譽阿大夫而毁即墨者幾人亦明矣一即墨大夫易<lb/>
<pb n="KR4h0058_WYG_044-7a"/>
知也<hi>少則易及</hi>一阿大夫易知也左右譽阿而毁即墨者幾<lb/>
人易知也從其易知而精之<hi>却有不側者存</hi>故用心甚約而成<lb/>
功博也天下之事譬如有物十焉吾舉其一而人不知<lb/>
<hi>此以其所及濟其所不及之喻</hi>吾之不知其九也厯數之至於九而不<lb/>
知其一不如舉一之不可測也而况乎不至於九也<hi>言人</hi>
<hi>未必有知九之智徒强作耳</hi>
　　質論<hi>陳謙</hi>
人之情樂趍於文而不便於質何以哉惑於所觀也觀<lb/>
<pb n="KR4h0058_WYG_044-7b"/>
人者常厭其陋觀乎人者常恥其不足一厭焉一恥焉<lb/>
舉斯二者而求兩當焉則宜其不便於質也且夫侈靡<lb/>
之未具也人情無趍也安焉而已矣不雜也朴焉而已<lb/>
矣喜新而厭故自夫靡靡者之眩其觀也然則蓋人情<lb/>
之靡敝而非其正也今反之本則旁愧投乎人之靡敝<lb/>
則不得色且不獨此也天下方有甚迫之勢謀不給力<lb/>
不贍也而猶狥耳目之末不肯少貶乎觀聽之際請譬<lb/>
之千金之家出煩而用廣貲已耗而無之矣然而冠婚<lb/>
<pb n="KR4h0058_WYG_044-8a"/>
喪祭凡動乎人之所觀者尤竭力以事之甚者鬻焉貸<lb/>
焉以求足焜燿之飾何者彼之情不平乎自殺於不足<lb/>
之名也嗟夫孰知夫儒者之室木器之苦窳綈褐之故<lb/>
陋而詩書道徳之光華然有以衣被之也今之患者皆<lb/>
曰無財凡為是征㩁裒歛之苛者皆以是故也曷不要<lb/>
其質而推之堯之屋不剪椽不斵也文帝之衣綈也舄<lb/>
革也若今之世必欲人之所為唐堯歟漢文歟則豈不<lb/>
姍笑之以為享天下之奉何其自槁如此也古之裕天<lb/>
<pb n="KR4h0058_WYG_044-8b"/>
下者於已皆有所忘今天下之勢方迫外而遺虜也内<lb/>
而奉宗廟也上而禄吏也下而廩兵也執計者偲偲然<lb/>
有不繼之憂而太平之矩度所以耀於觀者甚未泯也<lb/>
郊祀以不文為不重賚賜以不渥為非體用度以不廣<lb/>
為非稱服御所過絳綺文綉交映於道路走卒繫紐輿<lb/>
馬被金玉用器服具紛如也百官有司煥如也唐堯漢<lb/>
文嘗以此示民否乎况居天下之半而用之不給時乎<lb/>
其不屑於損也豈其為天下之大而不美乎觀也欲適<lb/>
<pb n="KR4h0058_WYG_044-9a"/>
於所觀而廢天下之大計亦惑矣康定之初有以日食<lb/>
請罷撤樂執政曰不可既而北虜行之則深以為悔夫<lb/>
其始之不可者豈非以不美於所觀哉美於目悔於心<lb/>
奚擇焉盛徳之事捨之而不為而方今求生財之不已<lb/>
吾亦恐後來之悔也作質論<lb/>
　　一論<hi>陳謙</hi>
物不能以相物夫物之不能以相物者何也非才不贍<lb/>
智不足也夫彼我對立於天下兩無以相勝則亦兩無<lb/>
<pb n="KR4h0058_WYG_044-9b"/>
以相制故必虛心而兩聽焉於是不物於物者得以制<lb/>
其權嗚呼非以物之不一而我之一也歟衡垂於空輕<lb/>
重就焉而衡不移鏡設於堂妍醜過焉而鏡不知夫惟<lb/>
以我之一不變制彼之多變彼之來無窮我之應也如<lb/>
初故曰天下之動正夫一者也坐一人於廟堂舉萬鈞<lb/>
物為之從者其有以一之也今夫操至一之權居可一<lb/>
之勢有不能自一者吾見其惑也是非牽於首䑕遷就<lb/>
成於猶豫我與物常相拏於糾紛不定之中以我之擾<lb/>
<pb n="KR4h0058_WYG_044-10a"/>
擾謂能應物之紛紛可信也哉是以君子貴一事不一<lb/>
謀欲一也謀以處事者也謀於一人而或變於他人此<lb/>
事之所以愈不一也雖然有本惟公故一溺而偏私而<lb/>
沮也惟定故一静而明躁而紊也惟精故一審而専懵<lb/>
而惑也惟和故一忌成疑矜成戾也曹參之繼何也始<lb/>
也隙終也隨茍可以安民守之而不失終不以私害公<lb/>
故曰惟公故一也子産之相鄭也始也民欲殺之終也<lb/>
民歌之茍可以利國安之而不變終不以躁妨定故曰<lb/>
<pb n="KR4h0058_WYG_044-10b"/>
惟定故一也充國之計邊始而是者十五終而是者十<lb/>
八吾亦不知也人亦不知也所瞭然者吾計之勝也故<lb/>
曰惟精故一也房杜之謀國始而非如晦不能㫁終而<lb/>
卒用元齡䇿而在彼不知也在此亦不知也所洞然者<lb/>
欲謀之濟也故曰惟和故一也嗟夫抗焉而公確焉而<lb/>
定灼焉而精比焉而和孰能行此四物者可與語天下<lb/>
之事哉今世之患最患乎民聽之惑也民非自惑也示<lb/>
之者無介然之守也朝廷建一事出一令茍有罅隙之<lb/>
<pb n="KR4h0058_WYG_044-11a"/>
可尋則皆執文以要其上幸者希恩罪者覬原夫是之<lb/>
謂執文以要其上可刼之勢也民之私相與且不可况<lb/>
下之於上哉然天下安為之者則亦以執之而上之人<lb/>
嘗與我遷焉故也夫民情之無窮而我與之為無窮此<lb/>
何異物之相物而安取夫制天下之動者哉曹侍中有<lb/>
守者也一執而不行再執而不行三執而行之或者袖<lb/>
手而傍睨於是得以行其姦然則不一者豈惟事之不<lb/>
集而姦亦生焉可不懼哉<lb/>
<pb n="KR4h0058_WYG_044-11b"/>
　　要論<hi>陳謙</hi>
智不貴於周知而貴於灼知權不貴於盡用而貴乎大<lb/>
用夫舉萬物之長短髙下惟吾之察而窮其抑昂軒輊<lb/>
皆入吾之的悉之而無遺歛之而無罅君子固亦欲神<lb/>
其機而舉吾事也然而天下之情無窮而事變之來錯<lb/>
出聰明運於微妙而制御施於脱略彼其聳動之險情<lb/>
衒飾之詖行雜然交至於此而吾以臆度采聽之區區<lb/>
而欲盡其故故夫昔之周於智而盡其用者其卒也為<lb/>
<pb n="KR4h0058_WYG_044-12a"/>
繁為䙝為不暇給而反以病之而卒亦不享其效何者<lb/>
天下固利其所不及而輕於要之而亦不平其强及而<lb/>
敢於欺之也昔者丙吉之在漢不問死傷之羣鬬姚相<lb/>
之在唐不肯任擇刺史縣令之責其説皆矯且誕及詳<lb/>
思而切揣之彼其堂奥之邃且宻而欲耳目四方萬里<lb/>
之逺進見之須臾而根株天下之才此固有所不可繼<lb/>
而天下固有任其責者也今天下之事吾知其不能以<lb/>
盡察也而中書之剸決日繁焉今天下之士吾知其不<lb/>
<pb n="KR4h0058_WYG_044-12b"/>
能以徧識也而三府之召呼日湊焉夫小民之情不習<lb/>
國之尊來之則無窮而士之至於斯者大抵皆有可喜<lb/>
之論欲行之學而任之則不酬夫以無窮之變不酬之<lb/>
情相幻乎吾前而吾日以至誠惻怛之心而當其㑹揣<lb/>
量布置各有以塞其求而亦卒不一二収其效然則是<lb/>
擾擾者果何為也哉嗚呼是非欲周知之病邪於此有<lb/>
要焉民也歟人可也人也歟求於人可也求於人者如<lb/>
何才於才賢於賢徳於徳誠知其人與賢與徳邪則以<lb/>
<pb n="KR4h0058_WYG_044-13a"/>
我之所以知之者委之以知人夫何憂此不過灼知於<lb/>
萬分而大用其一二而天下之事畢矣昔孔子告仲弓<lb/>
以舉爾所知爾所不知人其舍諸夫天下之事而惟所<lb/>
知之從疑於不廣矣然吾所不知者所知之人將不我<lb/>
遺矣則不廣者是無遺之術也嗚呼錙銖而稱之不若<lb/>
鈞之為徑也龠合而量之不若鍾之為便也知此則知<lb/>
要矣<lb/>
　　重論<hi>陳謙</hi>
<pb n="KR4h0058_WYG_044-13b"/>
天下之勢莫重於所習習者玩之玩者黷之嗚呼勢而<lb/>
至於黷則情迫而難應求煩而多怨恩施而無所顧紛<lb/>
然求以塞其難滿之欲而弭其不平之源吾力已窮而<lb/>
人心猶未艾則習之過也今夫自庶人以上至於公卿<lb/>
大夫其勢貌之相望固已截然而不可比等而至宰相<lb/>
則又可知矣逆而睨之蓋如梯天而航海而孰敢習之<lb/>
夫居天子之左右朝夕與一人謀度議論可生可殺可<lb/>
與可奪者舉而屬之百執事拱手以聽其所為付其身<lb/>
<pb n="KR4h0058_WYG_044-14a"/>
於不可必知之中而委其他日於惟所造成之地不敢<lb/>
以私謀邪計䙝於其前傴僂而趍進倉皇而亟退不敢<lb/>
指不敢臆故不敢議而又安敢怨惟其然故其端坐之<lb/>
餘聲峻潔之末觀猶足以懾逺方而憺鄰國使其非心<lb/>
奸態寢息而不作此必非崇飾振耀强為是以嫮天下<lb/>
也夫固其居之者如此而已矣夫居之固如此而又安<lb/>
用抑絶掩遏以與夫人從事於辨數之域而反以自病<lb/>
也愚觀今之時宰相立乎堂上而百吏各進疏其所欲<lb/>
<pb n="KR4h0058_WYG_044-14b"/>
得若誅負於鄰而索物於懐袖甚者彼此相排追前後<lb/>
相扶持敢於自置而不顧少不酬則怨謗憤悱退而發<lb/>
舒言故情而無所憚嗚呼向之所謂凜然不可黷者夫<lb/>
誰隳之而邑邑至此今夫庸人之論必曰尊者不可抗<lb/>
其為尊也下者不可甚其為下也大而容公而通無為<lb/>
隔天下之善而盡其博而已矣嗚呼通者天下之事嚴<lb/>
者人臣之法今取夫與天下為喜樂之權而用之出納<lb/>
之際以求盡天下之情是不為以公而市私者乎昔者<lb/>
<pb n="KR4h0058_WYG_044-15a"/>
王文正為相張師徳兩及其門則終身斥之而不念李<lb/>
文公當國新進陳便利者皆屏不奏此不惟嚴之云耳<lb/>
塞倖而抑貪由此故也故夫欲寛以盡其情乃不勝其<lb/>
情而卒亦不得其情執古之恕法以御今之極變則亦<lb/>
習之而已矣作重論<lb/>
　　備論<hi>陳謙</hi>
任人之事常患乎勢迫而不暇應計窮而無可為也蓋<lb/>
立至之機間不容息四空之室智巧莫為之計二者不<lb/>
<pb n="KR4h0058_WYG_044-15b"/>
幸而君子當焉猶将存什一於千百也茍其勢可以應<lb/>
計可以為吾未覩夫置之悠悠之地而無後憂者也且<lb/>
先事而慮慮無遺策過思而求求有餘應當其可為而<lb/>
不為耳目可及而自窒手足可措而自縶及一旦倉卒<lb/>
之變彼有怖四體以熟視而已鄭之垂亡也君臣相顧<lb/>
縮手無䇿幸而得一人焉其言曰吾不早用子夫向不<lb/>
早用而今以急求猶有其人可求也故賴以濟如無可<lb/>
求不殆也哉夫為之不整者未必蹶辯之不早者未必<lb/>
<pb n="KR4h0058_WYG_044-16a"/>
煩孔子曰不曰如之何如之何者吾末如之何也已矣<lb/>
孟子曰今國家閒暇及是時明其政刑君子不以如之<lb/>
何為可狃而以閒暇為不可失則玩嵗愒日吾知其必<lb/>
不為也今之天下不易為者以其難測之也向者之和<lb/>
非心也含憤而柔之不得已而從之蓋可危而不可安<lb/>
可慮而不可恃而柄國者不圖遽為之晏然是以屢盟<lb/>
之日士大夫出而適當之皆有勢迫計窮之嘆今之和<lb/>
未異於初也夫兩國相持此弱而彼强則和者其倚之<lb/>
<pb n="KR4h0058_WYG_044-16b"/>
以為固邪亦藉之以為計邪何者可以欵彼之謀而詳<lb/>
我之備故凡來釁之未我及者皆吾為計之日也玩而<lb/>
安習而常識者於是乎為之懼矣夫火流於天狐貉戒<lb/>
焉霜薄於林絺綌具焉古人之智非直為是不切也其<lb/>
所以豫備者悉矣矧事變之大可畏者乎虜之不賴盟<lb/>
和必變變必不乆不待智者而後見也豫防之卦隂雨<lb/>
之詩愚恐有後時之悔也夫有備之國天道從焉試以<lb/>
吾説乎則勢迫而計窮非所患也作備論<lb/>
<pb n="KR4h0058_WYG_044-17a"/>
　　制論<hi>陳謙</hi>
能處人於無用而後能制人於有用夫世未嘗無才可<lb/>
用者少也幸而有一用焉又皆挾所有以要其上彼則<lb/>
可用耳而吾不得其用猶故也夫先王之世非其無人<lb/>
也天下有故悉力而爭趍已事則旋踵晏然而已若夫<lb/>
名器不假也爵土不濫也彼非擯富貴羞榮寵與人異<lb/>
情也曰君心也臣手足也心静乎内手足運乎外吾責<lb/>
也噫身之衛心心亦大哉道之不足其次有制夫制之<lb/>
<pb n="KR4h0058_WYG_044-17b"/>
説不生於其所畏生於其所恃也恃忠者激恃寵者縱<lb/>
恃功者戾持其有恃之心而不得當焉則反而狼顧上<lb/>
之人不熟慮何也倚其力之足以緩其急卒不免優之<lb/>
以豐其志嗚呼未有用而然如用何捐楚以豢信躡足<lb/>
之機滋動剖劵以盟霍驂乘之亡益凜君臣相仇不根<lb/>
於終吾今知制之不可已也今國家之所恃以安者曰<lb/>
将與兵無事而養有事而用之然而養不以為恩用反<lb/>
以為憚兵之驕也乆矣諉曰将用之也然而虛籍以自<lb/>
<pb n="KR4h0058_WYG_044-18a"/>
豐濫功以蓋賞将之驕也亦乆矣諉曰此其小者也有<lb/>
罪而黜之棄瑕而復之此亦望外之恩也則左右睥睨<lb/>
盡求故賞故爵猶執券而取之懐袖間且夫報功者人<lb/>
主事也盡瘁者人臣責也二者實相須不可以相求上<lb/>
而求之下非甚盛事也為下而上之求焉不亦難乎其<lb/>
上哉乃知上功差六級罰之不為過而慟哭以死者不<lb/>
為無説矣議者尚謂創克融之亂使唐再失河朔者不<lb/>
得一官之故以為時相之咎以愚觀之咎不在此夫鴟<lb/>
<pb n="KR4h0058_WYG_044-18b"/>
梟之性安徃而不為不祥彼不作於藩鎮則作於肘腋<lb/>
天下有變非唱則和者捨斯人而誰曽謂一官而足以<lb/>
弭其不平之心哉彼唐之相知其不可用而制之又不<lb/>
得䇿乃脱克融以自貽患若克融政當以寜我負卿毋<lb/>
卿負我之䇿制之耳雖然今之言制者固不在於必予<lb/>
亦不在於不予要令伸縮在我彼無恃焉可矣抑遏猜<lb/>
沮不厚於禮不信其衷而奴𨽻視之者吾又不知其説<lb/>
矣作制論<lb/>
<pb n="KR4h0058_WYG_044-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_044-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻四十七</head>
    <p>
<pb n="KR4h0058_WYG_047-1a"/>
欽定四庫全書<lb/>
　古文集成巻四十七　　　宋　王霆震　編<lb/>
　　前庚集一<lb/>
　　　銘<lb/>
　　塗山銘<hi>并序</hi>　<hi>柳子厚</hi>
　　　通鑑外紀曰<hi>禹娶塗山氏女生子啓禹南巡狩㑹諸侯於塗山承唐虞之盛執玉</hi>
　　　<hi>帛者萬國</hi>
惟夏后氏建大功定大位立大政勤勞萬邦和寧四極<lb/>
<pb n="KR4h0058_WYG_047-1b"/>
威懐之道儀刑後王當乎洪流方割災被下土自壺口<lb/>
而導百川大功建焉<hi>堯典湯湯洪水方割禹貢壺口治梁及岐</hi>虞帝耄期順<lb/>
承天歴自南河而受四海大位定焉<hi>大禹謨天之歴數在汝躬汝終陟元</hi>
<hi>后孟萬章上舜避堯之子於南河之南</hi>萬國既同宣省風教自塗山而㑹<lb/>
諸侯大政立焉<hi>記王制注禹㑹諸侯于塗山執玉帛者萬國</hi>功莫崇乎禦大<lb/>
災乃賜𤣥圭以承帝命<hi>禹貢禹鍚𤣥圭告厥成功</hi>位莫崇乎執大象<lb/>
乃輯五瑞以建皇極<hi>舜典輯五瑞注舜斂公侯伯子男之瑞圭璧云云洪範次五曰建用</hi>
<hi>皇極</hi>政莫先乎齊大統乃朝玉帛以混經制<hi>見題注</hi>是所以<lb/>
<pb n="KR4h0058_WYG_047-2a"/>
承唐虞之後垂子孫之丕業立商周之前樹帝王之洪<lb/>
範者也鳴呼天地之道尚德而右功帝王之政崇德而<lb/>
賞功故堯舜至德而位不及嗣湯武大功而祚延于世<lb/>
有夏德配于二聖而唐虞讓功焉<hi>禹受舜禪</hi>功冠于三代而<lb/>
商周讓德焉宜乎立極垂統貽于後裔當位作聖著為<lb/>
世凖則塗山者功之所由定德之所由濟政之所由立<lb/>
有天下者宜取於此追惟大號既發華蓋既狩方岳列<lb/>
位奔走來同山川守神莫敢遑寧羽毛四合衣裳咸㑹<lb/>
<pb n="KR4h0058_WYG_047-2b"/>
䖍恭就列俯僂聽命然後示之以禮樂和氣周洽申之<lb/>
以德刑天威震耀制立謨訓宜在長乆厥後啓征有扈<lb/>
而夏德始衰<hi>甘誓啓與有扈戰于甘之野</hi>羿距太康而帝業不守<hi>五子</hi>
<hi>之歌</hi>皇祖之訓不由人亡政墜卒就陵替向使繼代守文<lb/>
之君又能紹其功德脩其政統卑宫室惡衣服拜昌言<lb/>
平均賦入制定朝㑹則諸侯常至而天命不去矣兹山<lb/>
之㑹安得獨光于後歟是以周穆遐追遺法復㑹于是<lb/>
山<hi>史記周穆王本紀</hi>聲垂天下亦紹前軌用此道也故余之為<lb/>
<pb n="KR4h0058_WYG_047-3a"/>
銘庶後代朝諸侯制天下者仰則於此其辭曰<lb/>
惟禹體道功厚德茂㑹朝侯衛統壹憲度省方宣教化<lb/>
制殊類咸㑹壇位承奉儀矩禮具樂備德容既孚乃舉<lb/>
明刑以弼聖謨則戮防風遺骨專車<hi>史記夏本紀禹致羣臣於㑹稽防風</hi>
<hi>氏後至禹戮之其骨可以專車</hi>克明克威疇敢以渝宣昭黎憲耆定混<lb/>
區傳祚後裔丕承帝圗塗山巖巖界彼東國惟禹之德<lb/>
配天無極即山刋碑貽後訓則<lb/>
　　崆峒山銘<hi>王元之</hi>
<pb n="KR4h0058_WYG_047-3b"/>
軒轅氏之為聖也天下首冠足履者皆知之况通儒巨<lb/>
賢乎然則枉萬乗之駕不自為尊也降匹夫之室不自<lb/>
為辱也陟千巖之險不自為勞也所以然者下風問道<lb/>
而已哉故放勲法之以師許由重華繼之以讓善巻文<lb/>
命宗之以尊子高凡數帝者天下非不理也諸侯非不<lb/>
賓也兆民非不安也隂陽非不和也祥瑞非不至也所<lb/>
以孜孜于一山翁林叟者何哉葢恐後世失尊賢好問<lb/>
之道爾聖人之用心也其有㫖乎洎去帝及王厥道漸<lb/>
<pb n="KR4h0058_WYG_047-4a"/>
喪君以重為極臣以賤為隔極則以下問為恥隔則以<lb/>
上逹為患尊賤之不通上下之不安厥有萌矣然亦有<lb/>
審象于傅者謂之聖獵賢于渭者謂之明吐握于朝者<lb/>
謂之勤雖去道愈逺亦庶㡬乎及王化下衰伯圖孔熾<lb/>
殉良之哀起逐客之議作高祖一沛公也見奉春君箕<lb/>
踞而坐霍光一將軍也使蕭望之挾持而入遂使賢者<lb/>
抱道以思退不肖者忍恥而求進至有劘礪其唇吻詭<lb/>
怪其容儀囁嚅于閽寺之前趦趄于廊廡之下朝佞夕<lb/>
<pb n="KR4h0058_WYG_047-4b"/>
媚髪白而不知其已者又何屑屑哉夫如是則抱帝王<lb/>
之道藴經綸之材者老死空谷寂寞無聞未嘗降一尺<lb/>
之書飛一介之使矧肯辱萬乗而顧匹夫者哉斯後代<lb/>
未復于古也可痛惜哉是故首陽二老佐帝者也恥于<lb/>
王也乃去周而採薇商山四皓佐王者也恥于霸也乃<lb/>
去秦而茹芝豈無意于君邪無意于民邪葢尊賤不通<lb/>
上下不交之致也嗚呼不自尊者取萬乗之尊也自尊<lb/>
者取一時之尊也君天下者得無思邪某讀軒轅之紀<lb/>
<pb n="KR4h0058_WYG_047-5a"/>
嘉崆峒之請美德垂誡乃賡作歌其辭曰<lb/>
崆峒之叟心豈聖兮軒轅聖也不自聖哉崆峒之叟目<lb/>
豈明兮軒轅明也不自明哉崆峒之叟耳豈聰兮軒轅<lb/>
聰也不自聰哉寂寞巖隈孰為來哉吁嗟後君得無鑒<lb/>
哉<lb/>
　　燕然山銘<hi>班固</hi>
　　　後漢和帝永元元年<lb/>
惟永元元年秋七月有漢元舅曰車騎將軍竇憲寅亮<lb/>
<pb n="KR4h0058_WYG_047-5b"/>
聖皇登翼王室納于大麓惟清緝熈乃與執金吾耿秉<lb/>
述職巡御理兵於朔方鷹揚之校螭虎之士爰該六師<lb/>
暨南單于東烏桓西戎氐羌侯王君長之羣驍騎三萬<lb/>
元戎輕武長轂四分雷輜蔽路萬有三千餘乘勒以八<lb/>
陣莅以威神𤣥甲耀日朱旗絳天遂陵高闕下雞鹿經<lb/>
磧鹵絶大漠斬温禺以釁鼓血尸逐以染鍔<hi>温禺尸遂皆匈奴王</hi>
然後四校横徂星流彗掃蕭條萬里野無遺冦於是域<lb/>
滅區單反斾而旋考傳驗圗窮覽其山遂踰涿邪跨安<lb/>
<pb n="KR4h0058_WYG_047-6a"/>
侯<hi>水名</hi>乗燕然躡冒頓之區落焚老上之龍庭<hi>冒頓老上並單于</hi>將<lb/>
上以攄高文之宿憤光祖宗之𤣥靈下以安固後嗣恢<lb/>
拓境宇振大漢之天聲兹所謂一勞而乆逸暫費而永<lb/>
寧者也乃遂封山刋石昭銘上德其辭曰<lb/>
鑠王師兮征荒裔勦凶虐兮截海外夐其邈兮亘地界<lb/>
封神丘兮建隆嵑<hi>其例切碑之圎者</hi>熈帝載兮振萬世<lb/>
　　傳巖銘<hi>吕温</hi>
昔商高宗恭黙思道至誠動天天將報之以說為瑞王<lb/>
<pb n="KR4h0058_WYG_047-6b"/>
在于寢降神夢中審形旁求實得於此曽不待敷奏以<lb/>
言明試以功脫刑人之衣被公衮之服授受之際君不<lb/>
疑臣不慙大哉逸乎商之所以興也若非武丁之心周<lb/>
乎天地傳說之德通乎神明何感㑹訢合如此其易嗚<lb/>
呼見賢非難知之為難知之非難用之難用之非難特<lb/>
逹難君人者苟以特逹為心假無商宗之夢必自得說<lb/>
不然則雖咎䕫稷契盡入其庭亦葉公之見龍反疑懼<lb/>
矣<hi>葉公子高</hi>况氤氲之中乎恍惚之際乎銘曰<lb/>
<pb n="KR4h0058_WYG_047-7a"/>
赫赫湯德如日不滅滔滔商祚如海不竭發祥播氣世<lb/>
作聖哲國誕武丁野生傅說說始胥靡武丁即祚德通<lb/>
神交忽夢如悟若帝導我期於顥素有無之間邂逅相<lb/>
遇宵衣而起爰得其人貌符心冥如舊君臣飛龍在天<lb/>
山川出雲感激自致其間無因捨築傳巖脫鱗鵬升作<lb/>
霖時和奮檝川澄金在吾礪木從吾繩君何言哉殷道<lb/>
中興元凱攀堯微舜曷階阿衡要湯抱鼎徘徊㑹合之<lb/>
際厥惟艱哉何如夢中天授神開惟賢是登道貴特逹<lb/>
<pb n="KR4h0058_WYG_047-7b"/>
匪次勿用才其壅遏高宗得說乃在恍惚揭銘摛光萬<lb/>
古不没<lb/>
　　魯壁銘<hi>王元之</hi>
在天成象壁星主文聖人藏書所以順乎天也噫乾坤<lb/>
不可以乆否交之以泰日月不可以乆晦又繼之以明<lb/>
文籍不可以乆廢亦受之以興我夫子當周之衰則否<lb/>
屬魯之亂則晦及秦之暴則廢遇漢之王則興其廢也<lb/>
頼斯壁而藏之其興也自斯壁而發之矧乎三墳言大<lb/>
<pb n="KR4h0058_WYG_047-8a"/>
道也述乎君則堯舜禹湯文武之業備矣述乎臣則臯<lb/>
䕫稷契伊吕之功盡矣濟乎世則六府存矣化乎人則<lb/>
五教立矣向使不藏魯壁盡委秦坑熖飛聖言灰歇帝<lb/>
道則後之為君者不聞堯舜禪讓之德禹湯征伐之功<lb/>
文武憲章之義將欲化民不亦難乎後之為臣者又不<lb/>
聞臯之述九德䕫之諧八音稷之播百榖契之遜五品<lb/>
伊之翊贊吕之攻伐復欲致君不亦難乎世不知六府<lb/>
則無火食之人有卉服之衆與夷狄攸同矣人不知五<lb/>
<pb n="KR4h0058_WYG_047-8b"/>
教則忘父子之慈孝兄弟之友恭與鳥獸無别矣欲見<lb/>
熈熈之國政平平之王道不其逺乎嗚呼金有籝玉有<lb/>
櫝防之以闗鍵固之以緘縢人必有竊而求之者葢重<lb/>
利也斯壁藏君臣之道父子之教人無求而行者葢輕<lb/>
義也天恐壊斯壁毁斯文命恭王以壊之伏生以誦之<lb/>
使天下皎然復知上古之道其大矣哉銘曰<lb/>
據山高兮為秦城鑿池深兮為秦坑城之高兮胡先壊<lb/>
坑之深兮胡先平伊斯壁兮藏家書歴秦亂兮猶不傾<lb/>
<pb n="KR4h0058_WYG_047-9a"/>
壊之者恭王誦之者伏生發典謨訓誥之義振金石絲<lb/>
竹之聲如天地兮否而忽㤗如日月兮晦而復明秦之<lb/>
焚兮未盡我不為燼秦之坑兮未得爾滅其國江海涸<lb/>
竭乾坤傾側唯斯文兮用之不息<lb/>
　　厄臺銘<hi>王元之</hi>
天地厄於晦冥日月厄於薄蝕山川厄於崩竭聖人生<lb/>
而肖天地之貌禀日月之靈鍾山川之粹得無厄乎所<lb/>
以虞舜厄于歴山帝禹厄于洪水成湯厄于夏臺文王<lb/>
<pb n="KR4h0058_WYG_047-9b"/>
厄于姜里我先生夫子厄于陳蔡其道一也于時周室<lb/>
卵危魯道糜潰仁義路絶奢僭源開列國用權蝟芒而<lb/>
起壊禮樂于糠粃視詩書于芻狗孩提王室糞壤儒風<lb/>
爼豆不修軍旅用事苟有衣縫掖而冠章甫者鮮不抜<lb/>
㦸而刺之三綱五常葢掃地矣夫子抱帝王之道處衰<lb/>
亂之世痛五教之大壊嫉四維之不張刳道德為舟航<lb/>
將欲濟天下之墊溺斵禮法為耒耜將欲芟天下之荒<lb/>
穢故不程其力不顧其世聚三千之徒聘七十之國應<lb/>
<pb n="KR4h0058_WYG_047-10a"/>
機設教與世垂範然佩蘭于鮑肆孰聞其薫施法於亂<lb/>
主孰聞其正斯謂天柱將傾折建一指而扶之艱哉為<lb/>
力乎故教不用于哀定位不崇于季孟遜辭于陽貨見<lb/>
忌于子西至于樹迹亦削而伐之况文行忠信果得用<lb/>
於世邪卒致天厭聖道絶糧于陳顔冉之徒餒目相視<lb/>
我先師則坦爾無悶怡然自居腹虚腸乾未始太息葢<lb/>
聖人為人也不為己也憂道也不憂貧也但欲綴皇綱<lb/>
之絶緒闢帝道為坦途酌三代禮文垂萬古典憲興彼<lb/>
<pb n="KR4h0058_WYG_047-10b"/>
王澤浸于生民苟道至于是雖不食而死固何恨哉不<lb/>
然夫豈不知列國有膏梁之禄陪臣竊鍾鼎之食但詭<lb/>
辭婉貌取之如拾芥豈獨區區乎六合中以寒餓而自<lb/>
苦耶聖人之用心也不其逺乎吁奸喉佞舌者圖一日<lb/>
之飫飽道醉德者謀萬民之利故教不用于當時而用<lb/>
于今世位不顯于生前而顯于没後何則祖述憲章之<lb/>
義雷行天地之間俾夫為君父為臣子者不可斯須而<lb/>
離也得非用於今世邪名載典籍身饗廟食得非顯于<lb/>
<pb n="KR4h0058_WYG_047-11a"/>
没後邪與圖一日之飫者又何遼哉某客在宛丘得斯<lb/>
臺之址披蓁訪古馳筆而銘辭曰<lb/>
　僭禄尸位　没則絶祀　所謂伊人　莫敖之鬼<lb/>
　夫子恥之　不其餒而　飽德醉義　没則垂世<lb/>
　所謂伊人　箕山之士　夫子求諸　可謂仁乎<lb/>
　巍巍聖人　生而道迍　歴聘求合　絶糧于陳<lb/>
　箕山之士　可齊其名　莫敖之鬼　且非其倫<lb/>
　廟食不匱　祀典惟新　我來舊國　荒臺磷磷<lb/>
<pb n="KR4h0058_WYG_047-11b"/>
　拂石勒銘　德聲益振<lb/>
　　秦坑銘<hi>司空圖</hi>
　秦術戾儒　厥民斯酷　秦儒既坑　厥祀隨覆<lb/>
　天復儒讎　儒祀而家　秦坑儒邪　儒坑秦邪<lb/>
　　沛國漢原廟銘<hi>柳子厚</hi>
　　　斆齋云<hi>沛國漢高祖所生之地原本始之意凢人君立國必建原廟以其推原祖宗而</hi>
　　　<hi>奉祀之也</hi>
昔在帝堯光有四海元首萬邦時則舜禹稷卨佐命垂<lb/>
<pb n="KR4h0058_WYG_047-12a"/>
統股肱天下聖德未衰而内禪元臣<hi>謂舜也</hi>繼天而受命<lb/>
四姓承體迭有中邦<hi>夏殷周秦四姓</hi>五神環運<hi>謂五德之運循環</hi>炎德<lb/>
復起<hi>漢承堯以火德王</hi>周道削滅秦德暴戾皇天疇庸審厥保<lb/>
承乃命唐帝之後振而興之<hi>高祖紀贊漢帝本系出自唐帝</hi>又俾元臣<lb/>
之後翊而登之所以紹復丕績不墜厥祀故曲逆起為<lb/>
䇿士輔成帝圗吐謀洞靈奮竒如神舜之胄也<hi>陳平封曲逆侯</hi>
汝隂脫帝密網摧虜暴氣扶乗天休運行嘉謀禹之苖<lb/>
也<hi>灌嬰封汝隂侯</hi>鄼侯保綏三秦控引漢中宏器廓度以大帝<lb/>
<pb n="KR4h0058_WYG_047-12b"/>
業卨之裔也<hi>蕭何封鄼侯</hi>淮隂整齊天兵導揚靈威覆趙夷<lb/>
魏拔齊殄楚<hi>韓信封淮隂侯</hi>平陽破三秦虜魏王<hi>曹參封平陽侯</hi>絳侯<lb/>
定楚地固劉氏<hi>周勃封絳侯</hi>皆稷之裔也克復堯緒昭哉甚<lb/>
明天意若曰建火德者必唐帝之胄故漢氏興焉翼炎<lb/>
運者必唐臣之孫故羣雄登焉是以高帝誕膺聖祚以<lb/>
垂德厚探昊穹之奥㫖載幽明之休祐殺白帝于大澤<lb/>
以承其靈<hi>高祖夜徑澤中有大蛇當徑高祖拔劔斬蛇後人至蛇所有老嫗哭曰吾子白帝子化為</hi>
<hi>蛇當道今赤帝子斬之</hi>建赤旂於沛邑以昭其神<hi>高祖為沛公旗幟尚赤</hi>假<lb/>
<pb n="KR4h0058_WYG_047-13a"/>
手于嬴以混諸侯<hi>謂秦併六國復歸于漢</hi>慿力于項以離闗東<hi>謂項</hi>
<hi>羽剽悍闗東心離</hi>奉纂堯之元命而四代之後咸獻其用得乗<lb/>
木之大統<hi>謂周木德</hi>而秦楚之盛不保其位既建皇極<hi>謂即帝位</hi>
設都咸陽撫征四方訓齊天下乃樂沛宫以追造邦之<lb/>
本乃歌大風以昭武成之德乃尊<hi>或作奠</hi>舊都以壯王業<lb/>
之基生為湯沐之邑没為思樂之地且曰萬歲之下魂<lb/>
遊于此<hi>高祖謂沛父兄曰吾雖都闗中萬歲之後吾魂魄猶思沛其以沛為朕湯沐邑</hi>惟兹原<lb/>
廟沛宫之舊也<hi>惠帝詔郡國立原廟原重也謂先已有廟</hi>祭蚩尤於是庭而<lb/>
<pb n="KR4h0058_WYG_047-13b"/>
赤精降<hi>高祖祠黄帝祭蚩尤於沛庭</hi>導靈命於是邦而羣雄至登布<lb/>
衣於萬乗而子孫得以纘其緒化環堵為四海而黎元<lb/>
得以安其業基岱岳之高源洪河之長蓄靈擁休此焉<lb/>
發跡葢以道備于是而後行之天下制成于是而後廣<lb/>
之宇内天下備其道而神復乎本宇内成其制而心懐<lb/>
于舊宜其正名以表功用成其始俾生靈盡其敬焉陳<lb/>
本以宅神用成其終俾生靈盡其慕焉故高帝定位建<lb/>
兹閟宫惠皇嗣服爰立清廟綿越千祀至今血食此所<lb/>
<pb n="KR4h0058_WYG_047-14a"/>
以成終而成始也且夫以斷蛇之威安知不運其密用<lb/>
佐歲功以流澤歟以約法之仁安知不流其神睠相舊<lb/>
邦之遺黎歟以紹唐之餘慶統天之遺烈安知不奮其<lb/>
聖化大祐於下土歟然則展慶乞靈烏可已也銘于舊<lb/>
邑以迪天命其辭曰<lb/>
蕩蕩明德時惟放勛揖讓而退祚于後昆羣蛇輔龍<hi>晉世</hi>
<hi>家文公即位賞從亡者未至介子推子推入綿上山中至死不見子推從者憐之懸書宫門曰龍欲上天五蛇</hi>
<hi>為輔龍已乗雲四蛇各入其宇一蛇獨怒終不見其處所</hi>以翊天門<hi>翊一作/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音工</hi>登翼炎<lb/>
<pb n="KR4h0058_WYG_047-14b"/>
運唐臣之孫秦網既離鹿駭東夏<hi>秦失其鹿下共逐之</hi>長蛇封豕<lb/>
<hi>左封豕長蛇以薦食上國</hi>蹈躍中野天復堯緒鍾祜于劉赫矣漢祖<lb/>
播兹皇猷揚旂沛廷約從諸侯豪暴震疊威聲布流總<lb/>
制虎臣委成良疇勦殄霸楚遂荒神州區宇懐濡黔黎<lb/>
輯柔表正萬國焱靈用休定宅咸陽以都上游留觀本<lb/>
邦在鎬如周穆穆惠皇宗禋克承崇崇沛宫清廟是慿<lb/>
原念大業肇經兹地乃專元命亦舉嚴祀建旂釁鼓<hi>旂一</hi>
<hi>作斾</hi>遂據天位魂遊故都永介丕祉煥列唐典嚴恭罔墜<lb/>
<pb n="KR4h0058_WYG_047-15a"/>
勒此休銘以昭本始<lb/>
　　王氣臺銘<hi>王元之</hi>
古之王者築靈臺視雲物察氣候之吉凶知政教之善<lb/>
惡苟理合天道垂休降禎則必日新其德以奉之化失<lb/>
民心為妖作沴則必夕愓其躬以懼之如是則變禍福<lb/>
而反災祥不為難矣烏有築高臺厭王氣行巫覡之事<lb/>
禦天地之災者乎嬴政之有天下也始以利觜長距雞<lb/>
鬬六國而擅場復以鉤爪鋸牙虎噬萬方而擇肉終以<lb/>
<pb n="KR4h0058_WYG_047-15b"/>
多藏厚斂蠶食兆民而富國然後戍五嶺築阿房驅周<lb/>
孔之書盡付回禄惑神仙之術但崇方士收太半之賦<lb/>
則黔首豆分用三夷之刑則赭衣櫛比鯨鯤國政螻蟻<lb/>
人命原膏野血風腥雨膻六合嗷嗷上訴求主天將使<lb/>
民息肩于炎漢故望氣者云東南有天子氣于是祖龍<lb/>
巡狩築臺以厭之殊不知民厭秦也訴之于天天厭氣<lb/>
也授之于漢秦獨厭天厭民而自王乎向使築是臺告<lb/>
天引咎遷善樹德封六國之嗣復萬民之業薄賦斂省<lb/>
<pb n="KR4h0058_WYG_047-16a"/>
徭役銷戈鎔兵朂稼穡誅高斯之暴政修唐虞之墜典<lb/>
下從人望上答天意則王氣不厭而自銷矣劉項之族<lb/>
何由而興哉某遊豐沛間覩臺之舊址思古逺覽悵然<lb/>
有懐柅輪濡毫遂為銘曰<lb/>
　臺之築兮　救秦之衰　救之不得　為漢之基<lb/>
　氣之厭兮　慮漢之昌　厭之不得　速秦之亡<lb/>
　秦之厭漢　甘惟一身　漢之厭秦　乃有萬民<lb/>
　高臺巍峩　王氣氤氲　秦政已矣　漢德惟新<lb/>
<pb n="KR4h0058_WYG_047-16b"/>
　快快前古　茫茫後塵　故國蕪没　荒臺草春<lb/>
　行人環睇　惻愴斯文<lb/>
　<lb/>
　<lb/>
　<lb/>
　<lb/>
　<lb/>
　古文集成巻四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻五十一</head>
    <p>
<pb n="KR4h0058_WYG_051-1a"/>
欽定四庫全書<lb/>
　古文集成巻五十一　　　宋　王霆震　編<lb/>
　　前庚集五<lb/>
　　　銘<lb/>
　　志道齋銘<hi>晦庵</hi>
曰趍而挹者孰履而持曰饑而寒者誰食而衣故道也<lb/>
者不可須臾離子不志於道獨罔罔其何之<lb/>
　　據德齋銘<hi>晦庵</hi>
<pb n="KR4h0058_WYG_051-1b"/>
語道術則無往而不通談性命則疑獨而難窮惟其厚<lb/>
於外而薄於内故無地以崇之<lb/>
　　依仁齋銘<hi>晦庵</hi>
舉之莫能勝行之莫能至雖欲依之安得而依之為仁<lb/>
由已而由人乎哉雖欲違之安得而違之<lb/>
　　游藝齋銘<hi>晦庵</hi>
禮云禮云御射書數俯仰自得心安體舒是之謂游以<lb/>
游以居嗚呼游乎非有得於内孰能如此其從容而有<lb/>
<pb n="KR4h0058_WYG_051-2a"/>
餘乎<lb/>
　　崇德齋銘<hi>晦庵</hi>
尊我德性希聖學兮玩心神明蛻汚濁兮<lb/>
　　廣業齋銘<hi>晦庵</hi>
樂節禮樂道中庸兮克勤小物奏膚功兮<lb/>
　　居仁齋銘<hi>晦庵</hi>
勝已之私復天理兮宅此廣居純不已兮<lb/>
　　由義齋銘<hi>晦庵</hi>
<pb n="KR4h0058_WYG_051-2b"/>
羞惡爾汝勉擴充兮遵彼大路行無窮兮<lb/>
　　力仁齋銘<hi>撙齋</hi>
　　　　為胡伯槱作<lb/>
　吾物非物　不完則缺　維何缺之　實自則之<lb/>
　物非吾物　不芟則茀　維何茀之　實自茁之<lb/>
　捫茁之端　未一髪間　㧞之如山　凡累吾怛<lb/>
　一髪難㧞　况不寧髪　緬其聖門　視聽動言<lb/>
　克已惟顔　繄顔之克　聖門烏獲　尚監而勒<lb/>
<pb n="KR4h0058_WYG_051-3a"/>
　　敬義齋銘<hi>西山</hi>
　惟坤六二　其德直方　君子體之　為道有常<lb/>
　内而立心　曰直是責　惟敬則直　不偏以陂<lb/>
　外而制事　曰方是宜　惟義則方　各當其施<lb/>
　曰敬伊何　惟主乎一　凛然自持　神明在側<lb/>
　曰義伊何　惟理是循　利害之私　罔汨其真<lb/>
　静而存養　中則有主　動而酬酢　莫不中矩<lb/>
　大哉敬乎　一心之坊　至哉義乎　萬事之綱<lb/>
<pb n="KR4h0058_WYG_051-3b"/>
　敬義夾持　不貳不忒　表裏洞然　上逹天德<lb/>
　昔有哲王　師保是詢　丹書有訓　西面以陳<lb/>
　敬與怠分　義與欲對　一長一消　禍福斯在<lb/>
　怠心之萌　闒焉沈昏　欲心之熾　蕩乎狂奔<lb/>
　惟此二端　敗德之賊　必壯乃猶　如敵斯克<lb/>
　怠欲既泯　敬義斯存　直方以大　恊德于坤<lb/>
　一念少差　眡此齋扁　嚴師在前　永詔無倦<lb/>
　　尊德性齋銘<hi>晦庵</hi>
<pb n="KR4h0058_WYG_051-4a"/>
　惟皇上帝　降此下民　何以予之　曰義與仁<lb/>
　惟義與仁　維帝之則　欽斯承斯　猶懼弗克<lb/>
　孰昏且狂　苟賤卑汚　淫視傾聽　墮其四支<lb/>
　䙝天之綱　慢人之紀　甘此下流　衆惡之委<lb/>
　我其監此　祗慄厥心　有幽其室　有赫其臨<lb/>
　執玉奉盈　須叟顛沛　任重道逺　其敢或怠<lb/>
　　震齋銘<hi>并序</hi>　<hi>撙齋</hi>
　　　　為裴大中秀才作<lb/>
<pb n="KR4h0058_WYG_051-4b"/>
易之初有八卦而已其方位所直則震次於艮其重為<lb/>
六十四而序卦所編則艮次於震震動也艮静也天下<lb/>
之理未有静而不動動而不静者聖人互存其義而不<lb/>
明言之殆欲使學者互而參參而徹則為自得歟嗚呼<lb/>
第患未精於易爾精之則不惟艮之中震之義具焉震<lb/>
之中艮之義亦具焉又何必互參而后徹哉余銘裴子<lb/>
之震齋而懼其挾少年之氣以逞未領㑹也故作是序<lb/>
其銘曰<lb/>
<pb n="KR4h0058_WYG_051-5a"/>
　伊雷之神　眡時巻舒　有鼓莫鳴　或授之桴<lb/>
　伊龍之靈　眡時舒巻　有門莫闗　或授之揵<lb/>
　方卦云豫　同應物須　忽矣歸妹　同返吾初<lb/>
　是謂龍雷　而卦為震　孔孟曰時　遞進遞退<lb/>
　彼桴䇿勲　吾竈不燼　彼揵䇿勲　吾卸其靷<lb/>
　子齋誰名　無乃太雋　二月之卦　子首其擡<lb/>
　辟諸虎豹　兒稅于胎　行矣八月　子銳其摧<lb/>
　辟諸草木　老復于孩　殊闗同鑰　一勘百開<lb/>
<pb n="KR4h0058_WYG_051-5b"/>
　式頌且䂓　銘子震齋<lb/>
　　艮齋銘<hi>艮齋</hi>
某歸自荆北乾道乙酉之歲乃始名其齋以艮艮之為<lb/>
義大矣齋中之寓聞之長陽長陽聞之兼山兼山聞之<lb/>
廣平廣平聞之嶺北之理嶺北之理聞之泗濱泗濱聞<lb/>
之靈臺靈臺聞之龍紀龍紀聞之先天斯其為聞也固<lb/>
亦不一也或聞之於千載之後而不為踈或聞之於合<lb/>
堂同席之頃而不為密或聞之於寂黙而不為畧或聞<lb/>
<pb n="KR4h0058_WYG_051-6a"/>
之於諄複之辯而不為煩盖聞其所聞而後能知其所<lb/>
聞知其所聞而後能信其所聞信其所聞而後能高其<lb/>
所聞高其所聞而後能安其所聞聞而至於安則能說<lb/>
諸心寒暑晝夜出入起居必有從容優游而不可解者<lb/>
矣既聞之又從而銘之是安之之義也銘曰<lb/>
　太極位奠　兩儀以分　天高地厚　生成惟均<lb/>
　日月有明　運乎晝夜　離南坎北　炎上潤下<lb/>
　至理可喻　矯首遐觀　言提斯綱　匪張自難<lb/>
<pb n="KR4h0058_WYG_051-6b"/>
　山上有山　止之為止　挾嵩合岱　于壯于趾<lb/>
　仁義忠信　盖無常名　由止而推　則勇于行<lb/>
　禹稷濟時　陋巷為厄　一視其處　二特其迹<lb/>
　將聖於此　富貴浮雲　有限之抑　無窮之伸<lb/>
　傃而行之　允毅伋也　孟養浩然　無屈移者<lb/>
　五綦六鑿　澒洞喧豗　不有隄防　奔川吼雷<lb/>
　出門萬里　其途蕩蕩　用震以乾　是曰无妄<lb/>
　孰信所信　孰契以心　十全之醫　良藥萬金<lb/>
<pb n="KR4h0058_WYG_051-7a"/>
　有聞雖晚　或善其後　聞斯銘斯　以戒坐右<lb/>
　　艮齋銘<hi>南軒</hi>
　　　　為魏元履作<lb/>
　物之感人　其端無窮　人為物誘　欲動乎中<lb/>
　不能反躬　殆滅天理　聖昭厥猷　在知所止<lb/>
　天心粹然　道義俱全　是曰至善　萬化之源<lb/>
　人所固存　曷自違之　求之有道　夫何逺而<lb/>
　四端之著　我則察之　豈惟慮思　躬以逹之<lb/>
<pb n="KR4h0058_WYG_051-7b"/>
　工深力到　大體可明　匪由外鑠　如春發生<lb/>
　知既至矣　必由其知　造次克念　戰兢自持<lb/>
　事物雖衆　各循其則　其則匪它　吾性之德<lb/>
　動静以時　光明篤實　艮止之妙　於斯為得<lb/>
　任重道逺　時不我留　嗟我同志　勉哉勿休<lb/>
　伊我小子　懼弗克力　咨爾同志　以起以掖<lb/>
　　䝉齋銘<hi>南軒</hi>
　　　　為余端䝉作<lb/>
<pb n="KR4h0058_WYG_051-8a"/>
　乾坤既畫　八卦是生　八卦相乗　萬象以明<lb/>
　下坎上艮　其卦曰䝉　其䝉伊何　源泉在中<lb/>
　泉之始萌　其行未逹　雖則未逹　而理孰遏<lb/>
　君子體之　于以果行　黽勉躬行　動畏天命<lb/>
　泉之始萌　其勢則止　止乃日澄　源源曷己<lb/>
　君子體之　于以育德　篤敬不渝　静保天則<lb/>
　惟養于中　大本攸立　惟敏于外　逹道攸飭<lb/>
　内外交修　相須以成　乆而有常　則能日新<lb/>
<pb n="KR4h0058_WYG_051-8b"/>
　我銘䝉齋　敢越斯義　惟言之難　實以自厲<lb/>
　凢百君子　有觀於斯　毋忽乎近　尚其懋之<lb/>
　　䝉齋銘<hi>西山</hi>
　物盈兩間　有萬其數　天理流行　無一不具<lb/>
　維象之顯　理寓乎中　反而求之　皆切吾躬<lb/>
　觀天之行　其敢遑息　察地之勢　亦厚于德<lb/>
　天人一體　物我一源　驗之羲經　厥㫖昭然<lb/>
　卦之有䝉　内險外止　止莫如山　險莫如水<lb/>
<pb n="KR4h0058_WYG_051-9a"/>
　曷不曰水　而謂之泉　濫觴之初　厥流涓涓<lb/>
　其生之微　若未易逹　其行之果　則不可遏<lb/>
　有崇兹山　潤澤所鍾　維静而正　出乃不窮<lb/>
　始焉一勺　終則萬里　問奚以然　有本如是<lb/>
　是以君子　法取於斯　維義所在　必勇于為<lb/>
　維行有本　繄德焉出　是滋是培　其體乃立<lb/>
　静而養源　澄然一心　動而敏行　萬善畢陳<lb/>
　厚化川流　初豈二致　漙愽淵泉　其用弗匱<lb/>
<pb n="KR4h0058_WYG_051-9b"/>
　於惟簡肅　宜有此孫　掲名齋扉　目擊道存<lb/>
　養正於䝉　奚必童穉　終身由之　作聖之地<lb/>
　　敦復齋銘<hi>南軒</hi>
復卦之義以初爻為重於畫為陽於義為善於人盖君<lb/>
子之道也二比於初故為休復四應於初故為獨復而<lb/>
三之頻復而厲則以其非比非應開其遷善而危其屢<lb/>
失也上之迷復而凶則以其處極而最逺往而不返也<lb/>
觀諸此則可見以初爻為重矣然則五之敦復柰何五<lb/>
<pb n="KR4h0058_WYG_051-10a"/>
體順而居中以中自考者也故為敦篤於復夫能敦篤<lb/>
於復宜曰吉曰亨矣而獨曰無悔柰何無悔者戒辭也<lb/>
以其柔而逺於陽故為之戒辭謂如是乃無悔也南徐<lb/>
陳希顔舊名其齋曰敦復歲壬辰與予相遇于長沙屬<lb/>
予銘予知希顔有取儆戒之意也為之銘曰<lb/>
　惟聖作易　研㡬極深　惟卦有復　於昭天心<lb/>
　六爻之義　各隨所乗　其在於五　敦復是明<lb/>
　其敦如何　篤志允蹈　順保其中　而以自考<lb/>
<pb n="KR4h0058_WYG_051-10b"/>
　我觀爻義　厥有戒辭　君子體之　儆戒是資<lb/>
　人欲易萌　天理難存　毫釐之間　消長所分<lb/>
　凡百君子　奈何不敬　祗于夙宵　以若天命<lb/>
　惟積惟乆　匪俟乎外　敢曰無悔　庶㡬寡悔<lb/>
　　復齋銘<hi>屏山</hi>
　大易之㫖　㣲妙難詮　善學易者　以復為先<lb/>
　惟人之生　咸具是性　喜怒哀樂　或失其正<lb/>
　視而知復　不蝕其明　聽而知復　不流於聲<lb/>
<pb n="KR4h0058_WYG_051-11a"/>
　言而知復　匪易匪輕　動而知復　悔吝不生<lb/>
　惟是四知　本焉則一　孰覺而存　孰迷而失<lb/>
　勿謂有本　勞思内馳　亦勿謂無　悠悠勿思<lb/>
　廓爾貫通　心㝠取捨　既復其初　無復之者<lb/>
　蕩蕩坦坦　周流六虚　昔非不足　今非有餘<lb/>
　伊顔氏子　口不言易　庶㡬之功　黙臻其極<lb/>
　今我仰止　以名斯齋　念兹在兹　其敢怠哉<lb/>
　　克齋銘<hi>南軒</hi>
<pb n="KR4h0058_WYG_051-11b"/>
　　　　為陳擇之作<lb/>
　惟人之生　父乾母坤　允受其中　天命則存<lb/>
　血氣之萌　物欲斯誘　日削月脧　噫鮮能乆<lb/>
　越其云為　匪我之自　營營四馳　擾擾萬事<lb/>
　聖有謨訓　克己是宜　其克伊何　本乎致知<lb/>
　其致伊何　格物是期　動静以察　晨夕以思<lb/>
　良知固有　匪縁事物　卓然獨見　我心皦日<lb/>
　物格知至　萬理可窮　請事克己　日新其功<lb/>
<pb n="KR4h0058_WYG_051-12a"/>
　莫險於人欲　我其平之　莫危於人心　我其安之<lb/>
　我視我聽　勿蔽勿流　我言我動　是出是由<lb/>
　涵濡泳游　不競不絿　允蹈彛則　靡息厥修<lb/>
　建夫既克　曰人而天　悠乆無疆　匪然而然<lb/>
　為仁之功　於斯其至　我稽古人　其為顔氏<lb/>
　於穆聖學　且有始終　循循不舍　與人同功<lb/>
　請先致知　以事克己　仁逺乎哉　勉旃君子<lb/>
　　存齋銘<hi>水心</hi>
<pb n="KR4h0058_WYG_051-12b"/>
　　　　為蔣少韓作掲於弋陽之便坐<lb/>
　孟存以心　易存以性　其入道義　其出愛敬<lb/>
　此真存邪　衆善所門　如彼聚粟　常完倉囷<lb/>
　性因物迷　心與事往　必謹司之　勿抑勿放<lb/>
　勿輒有為　勿墮空寂　是固無存　執妄為得<lb/>
　壯矣弋陽　雚竹青蒼　厥壤甚夷　水廣山長<lb/>
　上迫征求　下憐愁苦　依其永存　以作民怙<lb/>
　　存齋銘<hi>誠齋</hi>
<pb n="KR4h0058_WYG_051-13a"/>
天爽天精孔神孔明肇域彼中扃宅是瓌庭我有神舍<lb/>
弗掫于夜冦入在宇我出在野在宇一斯其從千之在<lb/>
野懐歸室是逺而將聖有續予為孟孫之人導汝歸宿<lb/>
冦則逐逐匪予汝歸汝弗去兮匪彼汝冦汝弗居兮汝<lb/>
室載寧汝挾載宏宗廟百官疇不汝式承尼日堯墻有<lb/>
覿斯煌有陟斯昂則莫我敢當道腴義梁詩冠禮裳有<lb/>
操無亡疇莫知其鄉<lb/>
　　顧齋銘<hi>南軒</hi>
<pb n="KR4h0058_WYG_051-13b"/>
　　　　為宇文紹節作<lb/>
　人之立身　言行為大　惟言易出　惟行易怠<lb/>
　伊昔君子　聿思其艱　嚴其樞機　立是防閑<lb/>
　於其有言　則顧厥為　毫釐之浮　則為自欺<lb/>
　克謹于出　内而不外　確乎其言　惟實是對<lb/>
　於其操行　則顧厥言　須臾弗踐　則為已愆<lb/>
　履薄臨深　戰兢自持　確乎其行　惟實是依<lb/>
　表裏交正　動静迭資　若唱而和　若影而隨<lb/>
<pb n="KR4h0058_WYG_051-14a"/>
　伊昔君子　胡不慥慥　勉哉勿渝　是敬是保<lb/>
　　省齋銘<hi>水心</hi>
　　　　為周慤作<lb/>
　昔者曽子　一日三省　今子五載　以省為請<lb/>
　子悟何晚　我言已遲　相彼四體　測焉必知<lb/>
　既有念慮　胡為昏迷　苟非忠信　奚以學為<lb/>
　震霆洪鍾　有待而發　綿綿増隂　見此日月<lb/>
　勿安陋習　勿隨俚說　區區利心　毋自溺没<lb/>
<pb n="KR4h0058_WYG_051-14b"/>
　專己忘人　人道㡬絶　推己盡人　己則多闕<lb/>
　斧柯可用　毫釐可别　咨爾周生　念念勿越<lb/>
　　力齋銘<hi>龍川</hi>
　　　　為何晦之作<lb/>
厥初生民必完其力力完於心乃見天則形顧分之與<lb/>
物交役若忘若貴弗覺弗克語汝力乎明以内飭惡也<lb/>
則臭善如好色下學之功舉用其極此顔子所以欲罷<lb/>
不能而樊遲所以先難而後獲也<lb/>
<pb n="KR4h0058_WYG_051-15a"/>
　　安齋銘<hi>龍川</hi>
　往則俱往　來則俱來　義苟精矣　動静必偕<lb/>
　心之廣矣　亦可懼哉　天下雖大　吾安厥齋<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_051-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻五十一<lb/>
</p>
<p>
</p>
  </div>
</body>
</text>
</TEI>
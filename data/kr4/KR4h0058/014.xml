<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻十四</head>
    <p>
<pb n="KR4h0058_WYG_014-1a"/>
欽定四庫全書<lb/>
　古文集成巻十四　　　　宋　王霆震　編<lb/>
　　前乙集八<lb/>
　　　記<lb/>
　　復齋記<hi>五峯</hi>
易卦有復孔子曰復反也所以反本復始求全其所由<lb/>
生也人之生也父天母地天命固所有也方孩提未免<lb/>
於父母之懐及少長聚而嬉戱愛親敬長良知良能在<lb/>
<pb n="KR4h0058_WYG_014-1b"/>
而良心未放也逮成童既冠嗜慾動於内事物感於外<lb/>
内外紛紏流於所偏勝故去於道日以逺也此大學所<lb/>
以不傳而人心之所以流漫支離不可會歸於一歟扶<lb/>
風馬君名其種學績文之所曰復齋不汨於流俗慨然<lb/>
有志於大學之道因予友彪子也來求言予安能知然<lb/>
從事於斯如老農之服田力穡也乆矣請試言其耕耨<lb/>
収穫之功焉夫人非生而知之則其知皆縁事物而知<lb/>
縁事物而知故迷於事物流蕩失中無有攸止自青陽<lb/>
<pb n="KR4h0058_WYG_014-2a"/>
至于黄髪茫茫如旅人不得歸家而安處也今欲驅除<lb/>
外誘不失其赤子之心以復其所由生之妙則事事物<lb/>
物者乃人生之所不可無而亦不能掃滅使之無者也<lb/>
儒者之道率性保命與天同功是以即事即物不厭不<lb/>
棄必身親格之以精其知焉夫事變萬端而物之感人<lb/>
無窮格之之道必立志以定其本而居敬以持其志志<lb/>
立於事物之表敬行乎事物之内而知乃可精目流於<lb/>
形色則知自反而以理視耳流於音聲則知自反而以<lb/>
<pb n="KR4h0058_WYG_014-2b"/>
理聴口流於唱和則知自反而以理言身流於行止則<lb/>
知自反而以理動有不中理未嘗不知知之未嘗復行<lb/>
此顔子所以克己復禮不逺復而庶幾於聖人者也及<lb/>
其久也徳盛而萬事一體仁熟而變通不窮豈特不為<lb/>
事物所迷亂而已哉視聴言動皆由至理形色音聲唱<lb/>
和行止無非妙用事各付事物各付物人我内外貫而<lb/>
為一應物者化在躬者神至此則天命在我無事於復<lb/>
而天地之心可一言而盡矣復之道於是為至馬君勉<lb/>
<pb n="KR4h0058_WYG_014-3a"/>
之哉母驚焉而謂予言之狂也必顧名思義與其朋友<lb/>
牽連而復於道然後為稱矣<lb/>
　　復齋記<hi>晦庵</hi>
昔者聖人作易以擬隂陽之變於陽之消於上而息於<lb/>
下也為卦曰復復反也言陽之既往而來反也夫大徳<lb/>
敦化而川流不窮豈假夫既消之氣以為方息之資也<lb/>
哉亦見其絶於彼而生於此而因以著其往来之象爾<lb/>
唯人亦然大和保合善端無窮所謂復者非曰追夫已<lb/>
<pb n="KR4h0058_WYG_014-3b"/>
放之心而還之録夫已棄之善而屬之也亦曰不肆焉<lb/>
以騁於外則本心全體即此而存固然之善自有所不<lb/>
能已耳嗚呼聖人於復之卦所以賛其可見天地之心<lb/>
而又以為徳之本者其不以此與<lb/>
　　敬齋記<hi>南軒</hi>
孟氏没聖學失傳寥寥千數百載間學士大夫馳騖四<lb/>
出以求道泥傳註溺支辭又不幸而髙明汨於異說終<lb/>
莫知其所止嗟夫道之難明也如此非道之難明也求<lb/>
<pb n="KR4h0058_WYG_014-4a"/>
之不得其本也宋興又百餘載有大儒出於河南兄弟<lb/>
並立發明天地之全古人之大體推其源流上繼孟氏<lb/>
始曉然示人以致知主敬為聖學始終之要顧世方樂<lb/>
於荒唐放曠之論窮大而失其居視斯言若易焉者而<lb/>
曽莫思其然也天下之生乆矣紛綸膠轕曰動曰植變<lb/>
化萬端而人為天地之心葢萬事具萬理萬理在萬物<lb/>
而其妙著於人心一物不體則一理息一理息則一事<lb/>
廢一理之息萬理之紊也一事之廢萬事之隳也心也<lb/>
<pb n="KR4h0058_WYG_014-4b"/>
者貫萬事統萬理而為萬物之主宰者也致知所以明<lb/>
是心也敬者所以持是心而勿失也故曰主一謂之敬<lb/>
又曰無適之謂一噫其必識夫所謂一而後有以用力<lb/>
也且吾視也聴也言也手足之運動也曷為然乎知心<lb/>
之不離乎是則其可斯須而不敬矣乎吾飢而食也渴<lb/>
而飲也朝作而夕息也夏葛而冬裘也孰使之乎知心<lb/>
之不外乎是則其可斯須而不敬矣乎葢心生生不窮<lb/>
者道也敬則生矣生則烏可已也怠則放放則死矣是<lb/>
<pb n="KR4h0058_WYG_014-5a"/>
以君子畏天命不敢遑寧懼其一失而同於庶物也仁<lb/>
壽崔子霖以敬名齋而請予記之予嘉其志之美也則<lb/>
不敢辭吾鄉之士往往秀偉傑出而吾子霖方有志於<lb/>
斯道以與朋遊共講之予歎夫同志之鮮也乃今得吾<lb/>
子霖而子霖又将與其朋友共之益知吾道之不孤也<lb/>
故樂為之書<lb/>
　　敬齋記<hi>南軒</hi>
誠者天之道敬者人事之本敬道之成則誠而天矣然<lb/>
<pb n="KR4h0058_WYG_014-5b"/>
則君子之學始終乎敬者也人之有是心也其知素具<lb/>
也意亂而欲汨之紛擾臬兀不得須㬰以寧而正理益<lb/>
以蔽塞萬事失其統矣於此有道焉其惟敬而已乎伊<lb/>
川先生曰主一之謂敬又曰無適之謂一夫所謂一者<lb/>
豈有可玩而執者哉無適乃一也葢不越乎此而已嘗<lb/>
試於平居暇日深體其所謂無適者則庶乎可識於言<lb/>
意之表矣故儼若思雖非敬之道而於此時可以體敬<lb/>
焉即是而存之由是而察之事事物物不得遁焉涵泳<lb/>
<pb n="KR4h0058_WYG_014-6a"/>
不舍思慮將日以清明而其知不蔽矣知不蔽則敬之<lb/>
意味無窮而功用日新矣天地之心其在兹歟學者舍<lb/>
是而求入聖賢之門難矣哉至於所進有淺深則存乎<lb/>
其人用力敏勇與緩怠之不同耳吾友臨川吳仲權志<lb/>
於古道將以敬名其所居之齋而日勉焉於其行也書<lb/>
此以贈之葢朋友相與警勸之義也<lb/>
　　存齋記<hi>南軒</hi>
太極動而二氣形二氣形而萬物化生人與物俱本乎<lb/>
<pb n="KR4h0058_WYG_014-6b"/>
此者也原物之始亦豈有不善者哉其善者天地之性<lb/>
也而孟子道性善獨歸之人者何哉葢人稟二氣之正<lb/>
而物則其繁氣也人之性善非被命受生之後而其性<lb/>
旋有是善也性本善而人稟天氣之正初不隔其全然<lb/>
者耳若物則為氣所昏而不能以自通也惟人全夫天<lb/>
地之性故有所主宰而為人之心所以異乎庶物者獨<lb/>
在於此也是以君子貴於存之存之則在此不存則孰<lb/>
知其極哉存之則有物不存則果何所有哉故主一無<lb/>
<pb n="KR4h0058_WYG_014-7a"/>
適敬之方也無適則一矣主一則敬矣存之之道曷要<lb/>
於此乎誠能從事焉真積力久則其所存者將洋洋乎<lb/>
察于上下而不可掩功用無窮變化日生性可得而全<lb/>
矣吾友吕季克敬而好義以存名齋其志逺矣屬予為<lb/>
之記若予者葢矻矻自保之不暇而何以善於友朋然<lb/>
則斯記也非特以勉季克且將自警歟<lb/>
　　不息齋記<hi>五峯</hi>
紹興二十有九年春友生毛子請曰以謨齋房衡麓先<lb/>
<pb n="KR4h0058_WYG_014-7b"/>
生名曰不息惟義之奥至于今十年若存若亡請先生<lb/>
辭而逹之以比盤盂几杖之銘戒庶幾可以朝夕從事<lb/>
予聞其言喟然歎曰先兄既為子名我其可不敷暢厥<lb/>
義以厲子志然難言也子試察夫天地之間有一物息<lb/>
者乎仰觀於天日月星辰不息於行也俯觀於地鳥獸<lb/>
草木不息於生也進而觀乎朝廷之上卿士大夫不息<lb/>
於爵位也退而觀乎市井之間農工商賈不息於貨財<lb/>
也滔滔天下若動若植是曽無一物息者矣今予兄以<lb/>
<pb n="KR4h0058_WYG_014-8a"/>
不息教子無乃使子泯泯然與萬物同波淪胥以亡乎<lb/>
將何以収子之放志表萬物而正之邪惟予知其有道<lb/>
也子其審聴吾之言乎夫日月星辰雖不息於行而息<lb/>
於象鳥獸草木雖不息於生而息於形卿士大夫之不<lb/>
息於爵位也而固息於名農工商賈之不息於貨財也<lb/>
而固息於利夫有所息則滯於物滯於物者不全於天<lb/>
不全於天者雖日月星辰不能以自化而况於六尺之<lb/>
軀乎噫六尺之軀有神妙而世俗之人不自知也聖人<lb/>
<pb n="KR4h0058_WYG_014-8b"/>
闓之曰人者天地之心也此心宰制萬物象不能滯形<lb/>
不能嬰名不能榮辱利不能窮通幽賛於鬼神明行乎<lb/>
禮樂經綸天下充周徧滿日新無息雖先聖作乎無始<lb/>
而後聖作乎無窮本無二性又豈有隂陽寒暑之累死<lb/>
生古今之間哉是故學為聖人者必務識心之體焉識<lb/>
其體矣不息所以為仁也此聖人與天為一之道大哉<lb/>
言乎舜禹知之乎吾徒其可以日月至焉而已乎孔子曰<lb/>
學而時習之此不息之端也言有盡㫖無窮有志於道<lb/>
<pb n="KR4h0058_WYG_014-9a"/>
者可忽諸<lb/>
　　弗措齋記<hi>南軒</hi>
金華邵元通名齋曰弗措以為朝夕講習居處之地而<lb/>
求予為記其請厪甚予焉能忘言也中庸論誠之道其<lb/>
目有五曰學曰問曰思曰辨曰行而五者皆貴於弗措<lb/>
葢聖學與天地並髙明博厚而悠乆無疆也學者竭終<lb/>
身之力勉勉不已猶懼不及而况於若存若亡暫作復<lb/>
輟其何益乎弗措之義大矣雖然入徳有門户得其門<lb/>
<pb n="KR4h0058_WYG_014-9b"/>
而入然後有進也夫子之教人循循善誘始學者聞之<lb/>
即有用力之地而至於成徳亦不外是今欲求所持循<lb/>
而施吾弗措之功其可不深攷之於夫子之遺經乎試<lb/>
舉一端而論夫子之言曰弟子入則孝出則弟謹而信<lb/>
汎愛衆而親仁行有餘力則以學文嗟乎是數言者視<lb/>
之若易而為之甚難驗之不逺而測之愈深聖人之言<lb/>
化工也學者如果有志盍亦於所謂入孝出弟所謂謹<lb/>
而信所謂汎愛親仁者學之而弗措乎學然後知不足<lb/>
<pb n="KR4h0058_WYG_014-10a"/>
其間精微曲折未易盡也其亦問之而弗措乎思之未<lb/>
至終不為己物盍亦思之而弗措乎思之而有疑盍亦<lb/>
辨之而弗措乎思而得辨而明又盍行之而弗措乎是<lb/>
五者葢同體以相成相資而互相發也真積力乆所見<lb/>
益深所履亦固而所以弗措益有不可以已髙明博厚<lb/>
端可馴而識矣噫學不躐等也譬諸燕人適越其道里<lb/>
之所從城郭之所經山川之阻脩風雨之晦𡨕必一一<lb/>
實履焉中道無畫然後越可幾也若坐環堵之室而望<lb/>
<pb n="KR4h0058_WYG_014-10b"/>
越之渺茫車不發軔而欲乘雲駕風以遂抵越有是理<lb/>
哉且夫為孝必自冬温夏凊昏定晨省始為弟必自徐<lb/>
行後長者始故善言學者必以洒掃應對進退為先焉<lb/>
唯夫弗措之為貴也吾子母忽於予言誠能服夫子之<lb/>
教而用力焉則希音至味吾子將自得於心矣<lb/>
　　克齋記<hi>晦庵</hi>
性情之徳無所不備而一言足以盡其妙曰仁而已所<lb/>
以求仁者葢亦多術而一言足以舉其要曰克已復禮<lb/>
<pb n="KR4h0058_WYG_014-11a"/>
而已葢仁也者天地所以生物之心而人物之所得以<lb/>
為心者也惟其得夫天地生物之心以為心是以未發<lb/>
之前四徳具焉曰仁義禮智而仁無不統已發之際四<lb/>
端著焉曰惻隠羞惡辭遜是非而惻懚之心無所不通<lb/>
此人之體用所以涵育渾全周流貫徹専一心之妙而<lb/>
為衆善之長也然人有是身則有耳目鼻口四肢之欲<lb/>
而或不能無害夫仁人既不仁則其所以滅天理而窮<lb/>
人欲者將益無所不至此君子之學所以汲汲於求仁<lb/>
<pb n="KR4h0058_WYG_014-11b"/>
而求仁之要亦曰去其所以害仁者而已焉非禮而視<lb/>
人欲之害仁也非禮而聴人欲之害仁也非禮而言且<lb/>
動焉人欲之害仁也知人欲之所以害仁者在是於是<lb/>
乎有以拔其本塞其源克之克之而又克之以至於一<lb/>
旦豁然欲盡而理純則其胷中之所存者豈不粹然天<lb/>
地生物之心而藹然其若春陽之温哉黙而成之固無<lb/>
一理之不具而無一物之不該也感而通焉則無事之<lb/>
不得於理而無物之不被其愛矣嗚呼此仁之為徳所<lb/>
<pb n="KR4h0058_WYG_014-12a"/>
以一言而可以盡性情之妙而其所以求之之要則夫<lb/>
子之所以告顔淵者亦可謂一言而舉也與然自聖賢<lb/>
既逺此學不傳及程氏兩先生出而後學者始得復聞<lb/>
其說顧有志焉者或寡矣若吾友會稽石君子重則聞<lb/>
其說而有志焉者也故嘗以克名齋而屬予記之予惟<lb/>
克復之云雖若各為一事其實天理人欲相為消長故<lb/>
克己者乃所以復禮而非克己之外别有復禮之功也<lb/>
今子重擇於斯言而獨以克名其室則其於所以求仁<lb/>
<pb n="KR4h0058_WYG_014-12b"/>
之要又可謂知其要矣是尚奚以予言為哉自今以往<lb/>
必將因夫所知之要而盡其力至於造次顛沛之頃而<lb/>
無或怠焉則夫所謂仁者其必盎然有所不能自已於<lb/>
心者矣是又奚以予言為哉顧其所以見屬之勤有不<lb/>
可以終無言者因備論其本末而書以遺之幸其朝夕<lb/>
見諸屋壁之間而不忘其所有事焉者則亦庶乎求仁<lb/>
之一助云爾<lb/>
　　無欲齋記<hi>勉齋</hi>
<pb n="KR4h0058_WYG_014-13a"/>
家本仲訪予於于山之下相與讀周子程子以及先師<lb/>
朱子之書探其端緒以求其本原至於周子無欲則静<lb/>
之㫖本仲喟然歎曰入徳之要其在兹乎是可以名吾<lb/>
齋矣盍為我言其義予嘉本仲擇之精信之篤幸吾黨<lb/>
之有人斯文之未墜吾為之言曰寂然不動心之體也<lb/>
事物未接思慮未萌湛然純一如水之止如衡之平則<lb/>
其本静矣蔽交於前其中則遷而欲生焉欲熾而益蕩<lb/>
感之而動者既失其節寂然不動者亦且紛紜膠擾而<lb/>
<pb n="KR4h0058_WYG_014-13b"/>
不能以頃刻寧動静相因展轉迷亂天理日微人欲日<lb/>
肆矣故主静者所以制乎動無欲者所以全乎静此周<lb/>
子之意而亦有所自來也艮其背不獲其身行其庭不<lb/>
見其人主乎静也旦晝之梏亡則夜氣不足以存無欲<lb/>
則静也豈惟聖賢之教為然哉春夏陽之動也秋冬隂<lb/>
之静也方其静也一物不生萬籟不鳴人木于根冰凝<lb/>
于淵不若是無以嘘衆陽而生萬物及其動也物各付<lb/>
物天何言哉天且無心欲何有焉不若是無以肅羣隂<lb/>
<pb n="KR4h0058_WYG_014-14a"/>
而成嵗功矣天且不違而况於人乎夫健順五常性也<lb/>
精氣百骸形也君臣父子夫婦兄弟朋友之交道也徇<lb/>
耳目口腹之欲以厭足其蕞爾之形静以賊本然之性<lb/>
動以害當然之道上以逆天地之化下以違聖賢之教<lb/>
於禽獸奚擇焉誠能反而思之天之所以予我者如是<lb/>
其尊且貴也先立乎其大者則小者莫能奪焉視世之<lb/>
功名冨貴人之所大欲眇然若浮埃之在太空而况車<lb/>
馬輕裘飲食之間乎葢將與造物者相從於沖漠之境<lb/>
<pb n="KR4h0058_WYG_014-14b"/>
而非人世之所能覊縶也所謂襟懐洒落如光風霽月<lb/>
者其所養可知矣周子推明無極動静之義以繼孔孟<lb/>
不傳之緒而斷之以無欲則静之一言至其論聖學則<lb/>
曰無欲則静虚動直論養心則曰無欲則城立明通然<lb/>
則聖傅之樞要學者之塗轍果不出於斯言也哉<lb/>
　　毋自欺齋記<hi>勉齋</hi>
李君徳進自太學歸蜀祭酒袁公喜其篤實而嗜學也<lb/>
為書毋自欺以勉之李君將歸以名其齋踰江過灊山<lb/>
<pb n="KR4h0058_WYG_014-15a"/>
屬予為之記予聞學之之道知與行而已自昔聖人繼<lb/>
天立極不曰知而曰精不曰行而曰一知不精行不一<lb/>
猶不知不行也聖賢相傳啓悟後學言知必曰知至言<lb/>
意必曰意誠至則事物之理無不通誠則念慮之發無<lb/>
不質曰至焉誠其精一之謂歟知與行者學之塗轍至<lb/>
與誠者學之歸宿有志於道者可不孳孳求止於是歟<lb/>
江出岷山東望滄海不知其幾千里也滔滔不息卒亦<lb/>
至焉誠故也觀於此則毋自欺之意可見矣予方懐信<lb/>
<pb n="KR4h0058_WYG_014-15b"/>
道不篤之懼而徳進之請適有感於予遂不辭而述其<lb/>
所聞以諗之且以自警云<lb/>
　<lb/>
　<lb/>
　<lb/>
　<lb/>
　<lb/>
　古文集成巻十四<lb/>
</p>
<p>
</p>
  </div>
</body>
</text>
</TEI>
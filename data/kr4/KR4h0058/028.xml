<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻二十八</head>
    <p>
<pb n="KR4h0058_WYG_028-1a"/>
欽定四庫全書<lb/>
　古文集成巻二十八　　宋　王霆震　編<lb/>
　　前丁集七<lb/>
　　　劄<lb/>
　　乙巳輪對第一劄子<hi>誠齋</hi>
臣聞惟天愛君惟聖畏天天之於君厭之者則驕之以<lb/>
嘉祥愛之者則譴之以變異絶之者則誤之以强盛愛<lb/>
之者則懼之以災害故夫災異者天之所以愛君也聖<lb/>
<pb n="KR4h0058_WYG_028-1b"/>
人以已占天而不以天占天太戊修徳而桑木即枯成<lb/>
王怛然而偃禾盡起故夫警懼者聖人所以畏天也仰<lb/>
惟陛下聖神之資與天同徳寛大之政與天同仁上天<lb/>
眷之享國乆長固無時而不得乎天意矣然迺者上天<lb/>
見異時則有星變地震之灾頻年無秋時則有水旱相<lb/>
仍之患外夷多詐時則有邊防危疑之慮陛下法堯之<lb/>
兢兢體舜之業業恐懼修省夙夜靡遑是以一念禱於<lb/>
此而妖星退於彼前日之灾異一變而為清寧前日之<lb/>
<pb n="KR4h0058_WYG_028-2a"/>
水旱一變而為豐穰前日之危疑一變而為安靖至於<lb/>
告廟郊天前期而雪旣雪而霽旣霽而欲雨欲雨而復<lb/>
霽頃刻之間感召轉移汔成熙事孰謂天道之逺乎此<lb/>
惟聖畏天之明效也然臣聞之聖人不畏多難而畏無<lb/>
難非畏無難也實自畏驕心之易生也臣願陛下移前<lb/>
日之恐懼為今日之恐懼移前日之修省為今日之修<lb/>
省属任大臣非不推誠也得無猶有逺嫌顧身而不敢<lb/>
任事者乎延納臺諫非不聴言也得無猶有避怨畏禍<lb/>
<pb n="KR4h0058_WYG_028-2b"/>
而不敢深言者乎中外臣子不間小大無不賜對許以<lb/>
盡言此固美矣豈無聞見輕信得失相半或犯嚴忤勢<lb/>
而以言為諱者乎權貴近習無所親疏苟有弄權即從<lb/>
退斥此固肅矣豈無上畏聖明下憚物議或陽退陰進<lb/>
而害攻無形者乎朝政修明矣必思其或舉其小者近<lb/>
者而逺者大者未有講也邊備整輯矣必思其虚名末<lb/>
節而實務宿弊有未察也懲贓吏以惠民非不嚴也必<lb/>
思以懲疎逺小吏之法為懲貴近權要之法也禁軍債<lb/>
<pb n="KR4h0058_WYG_028-3a"/>
以惠軍非不峻也必思以禁軍債剝割之意為禁債帥<lb/>
交結之意也以此推之其類非一惟陛下思之思之又<lb/>
重思之戒之戒之又重戒之則聖徳日新天命永保實<lb/>
宗社無疆之休取進止<lb/>
　　己酉奏事上殿第一劄<hi>誠齋</hi>
臣聞天下有無形之禍僣非權臣而僣於權臣擾非盗<lb/>
賊而擾於盗賊彊非猛獸而彊於猛獸其惟朋黨之論<lb/>
乎蓋欲激人主之怒莫如黨論欲盡逐天下之君子莫<lb/>
<pb n="KR4h0058_WYG_028-3b"/>
如黨論欲盡空天下之人才莫如黨論族親黨也交游<lb/>
黨也薦引黨也欲陷一士止於一士而已矣至舉而名<lb/>
之以黨則族親也交游也所薦引也可一網而盡矣漢<lb/>
之黨錮唐之牛李是也本朝仁宗之世始於宰臣吕<lb/>
夷簡與諫官范仲淹交論上前遂黜仲淹而諫官髙若<lb/>
訥盡指歐陽脩尹洙之徒為仲淹之黨一切貶逐未幾<lb/>
仁宗感悟大用仲淹而召用脩與洙不惟禍黨遂息而<lb/>
已至於與仁宗同致慶厯之治者乃前日所謂黨人者<lb/>
<pb n="KR4h0058_WYG_028-4a"/>
也其後紹聖崇觀之間宰臣章子厚蔡京盡指司馬光<lb/>
蘇軾之徒凡元祐之忠臣義士三百餘人目為姦黨斥<lb/>
逐禁錮死徙殆盡君子盡逐小人滿朝馴至靖康之變<lb/>
黨人則一空矣國家之禍何如哉臣竊觀近日以來朋<lb/>
黨之論何其紛如也有所謂甲宰相之黨有所謂乙宰<lb/>
相之黨有所謂甲州之黨有所謂乙州之黨有所謂道學<lb/>
之黨有所謂非道學之黨是何朋黨之多歟且天下士大<lb/>
夫孰不由宰相而進者進以甲宰相一日甲罷則盡指甲<lb/>
<pb n="KR4h0058_WYG_028-4b"/>
之人以為甲之黨而盡逐之進以乙宰相一日乙罷則<lb/>
又盡指乙之人以為乙之黨而盡逐之若夫甲州之士<lb/>
乙州之士道學之士非道學之士好惡殊而嚮背異則<lb/>
相攻相擯莫不皆然黨論一興臣恐其端發於士大夫<lb/>
而其禍及於天下國家前事已然矣可不懼哉臣願陛<lb/>
下建皇極於聖心酌大公於天下公聴並觀壞植散羣<lb/>
曰賢者曰才者曰忠正者曰君子者從而用之勿問其<lb/>
某黨某黨也曰不肖者曰不才者曰邪佞者曰小人者<lb/>
<pb n="KR4h0058_WYG_028-5a"/>
從而廢之勿問其某黨某黨也在廷之臣有復陳黨論<lb/>
於前者取其尤者而斥之聲其罪於天下則黨論不攻<lb/>
而自破矣復二帝三王之中道以消漢唐靖康之顯禍<lb/>
惟陛下留神<lb/>
　　第二劄<hi>誠齋</hi>
臣竊觀陛下臨御以來聖徳日新聖政日美一賞一罰<lb/>
春生秋殺一號一令雷動風散總攬天下之大柄而歸<lb/>
之於獨斷凜凜乎漢宣帝唐太宗之上矣然古之帝王<lb/>
<pb n="KR4h0058_WYG_028-5b"/>
固有知以一已攬其權而不知臣下竊其權者大臣竊<lb/>
之則權在大臣大將竊之則權在大將外戚竊之則權<lb/>
在外戚近習竊之則權在近習竊權之最難防者其惟<lb/>
近習乎蓋近習之在君側何起居之不侍何言語之不<lb/>
聞君喜知喜君怒知怒未命而唯唯未語而諾諾此其<lb/>
所以能測人主幾微之指而遂至於竊其廢置予奪之<lb/>
權也非敢公竊之也私測之也能測之斯能竊之矣甚<lb/>
者至於政事之罷行出於此輩之議論人才之進退出<lb/>
<pb n="KR4h0058_WYG_028-6a"/>
於此輩之抑揚外廷之章奏此輩得以去取羣臣之獻<lb/>
納此輩與之表裏事至於此豈惟私測之而已也人主<lb/>
威福之大權彼皆得而公竊之矣周之棸子内史秦之<lb/>
景監趙髙漢之𢎞恭石顯唐之鄭注王叔文仇士良田<lb/>
令孜皆是物也今陛下始初清明之日福威玉食莫不<lb/>
惟辟禮樂征伐莫不自天豈容有此而近者乃有以招<lb/>
權用事自抵譴黜陛下赫然震怒屏之外服此天下所<lb/>
以詠歌奮激仰服聖斷而不能自已也大抵近習者便<lb/>
<pb n="KR4h0058_WYG_028-6b"/>
嬖使令之臣也宰執者輔賛彌縫之臣也侍從者論思<lb/>
獻納之臣也臺諫者箴規君徳糾逖官邪之臣也是數<lb/>
人者各盡其公互防其私而不相附麗則朝廷正而天<lb/>
下治在哲宗時范祖禹為諫官其東鄰宦官陳衍園<lb/>
亭在焉衍至園中不敢髙聲謂同列曰范諫議一言到<lb/>
上前吾輩不知死所矣此近習之臣與臺諫之臣兩不<lb/>
相通所以致元祐之治在徽宗時王黼為宰相與宦<lb/>
官梁師成鄰居一日帝幸黼私第徘徊觀覽適見其後<lb/>
<pb n="KR4h0058_WYG_028-7a"/>
户與師成後户相通帝大不樂此近習之臣與宰執之<lb/>
臣合而為一所以致靖康之變若使内廷之近習與外<lb/>
朝之羣臣合而為一則人主之燕私人主之嚬笑下皆<lb/>
得而知矣羣臣之姦邪天下之情偽上皆不得而聞矣<lb/>
唐庚曰奴婢同則家道危臣下同則人主孤可不懼哉<lb/>
可不懼哉惟陛下察之察之又重察之防之防之又重<lb/>
防之不勝天下國家之福取進止<lb/>
　<lb/>
<pb n="KR4h0058_WYG_028-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻二十八<lb/>
</p>
<p>
</p>
  </div>
</body>
</text>
</TEI>
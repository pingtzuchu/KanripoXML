<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻七</head>
    <p>
<pb n="KR4h0058_WYG_007-1a"/>
欽定四庫全書<lb/>
　古文集成巻七　　　　　宋　王霆震　編<lb/>
　　前乙集一<lb/>
　　　記<lb/>
　　戴氏東池堂記<hi>柳子厚</hi>
　　　迂齋批云<hi>脉絡相生節奏相應無一字放過此文如引繩貫珠循環旡端如常山之</hi>
　　　<hi>蛇救首救尾如累九層之臺一級髙一級而豐約不差毫厘池因堂而勝堂因人而勝戴氏之</hi>
　　　<hi>父子人物又因子厚之文而勝使無子厚大手筆為之發揮則戴氏亦一碌碌人爾况其池與</hi>
<pb n="KR4h0058_WYG_007-1b"/>
　　　<hi>堂乎當如此看</hi>
𢎞農公<hi>楊憑</hi>刺潭三年因東泉為池環之九里丘陵林麓<lb/>
距其涯<hi>句法</hi>坁<hi>音遲</hi>島洲渚交其中其岸之突而出者水縈<lb/>
之若玦焉<hi>狀物</hi>池之勝於是為㝡<hi>勝字在後</hi>應公曰是非離世<lb/>
樂道者不宜有此<hi>與後面先立两柱</hi>卒授賔客之選者譙國戴<lb/>
氏曰簡<hi>應在後即是賔客之選者三句相因不曾間㫁</hi>為堂而令居之堂成而<lb/>
勝益竒<hi>應上勝字</hi>望之若連艦縻檻<hi>此是第二節</hi>與波上下就之<lb/>
顛倒萬物遼廓眇忽樹之松柏杉櫧<hi>音諸</hi>被之菱芡芙蕖<lb/>
<pb n="KR4h0058_WYG_007-2a"/>
<hi>用字</hi>欎然而隂粲然而榮凡觀望浮㳺之美専於戴氏矣<lb/>
戴氏常以文行累為連率所賔禮貢之澤宫而志不願<lb/>
仕<hi>離世</hi>與人交取其退讓受諸侯之寵不以自大其離世<lb/>
歟好孔氏書<hi>樂道</hi>旁及莊文莫不緫統以至虚為極得受<lb/>
益之道其樂道歟賢者之舉也必以類<hi>怱然有此一句是要双綰楊氏</hi>
<hi>兩人對説</hi>當𢎞農公之選而専兹地之勝<hi>選字照應前面</hi>豈易而得<lb/>
哉地雖勝得人焉而居之<hi>又從上面一勝字綴下來專美戴氏</hi>則山若増<lb/>
而髙水若闢而廣<hi>一篇之精神在此數句數句之精神在此數字</hi>堂不待飾而<lb/>
<pb n="KR4h0058_WYG_007-2b"/>
已奐矣戴氏以泉池為宅居以雲物為朋徒攄幽發粹<lb/>
日與之娛則行宜益髙文宜益峻道宜益懋<hi>比之山水與堂</hi>交<lb/>
相賛者也既碩其内又揚于時吾懼其離世之志不果<lb/>
矣<hi>此一轉尤竒推是専説它離世樂道終不成一句離世便休了一生須有出時節故着此一句然不説樂</hi>
<hi>道一句者上已説道宜益懋了此間却着不得此子厚最薄劣處</hi>君子謂𢎞農公刺潭<lb/>
得其政為東池得其勝授之得其人豈非動而時中者<lb/>
歟於戴氏堂也見公之徳不可以不記<lb/>
　　燕喜亭記<hi>昌黎</hi>
<pb n="KR4h0058_WYG_007-3a"/>
　　　迂齋批云<hi>看他規模布置前後節級相承處可與戴氏堂記並看</hi>
太原王𢎞中<hi>仲舒</hi>在連州與學佛之人景常元慧者遊異<lb/>
日從二人者行於其居之後丘荒之間上髙而望得異<lb/>
處焉斬茅而嘉樹列發石而清泉激<hi>狀其自然</hi>輦糞壤焚椔<lb/>
翳<hi>已見鬼神隂相之意</hi>却立而視之出者突然成丘䧟者呀然成<lb/>
谷<hi>言得之無心</hi>窪者為池而缺者為洞若有鬼神異物隂來<lb/>
相之<hi>終上意</hi>自是𢎞中與二人者晨往而夕忘歸焉乃立<lb/>
屋以禦風雨<hi>從起頭至此次第而下節節相承</hi>寒暑既成愈請名之其<lb/>
<pb n="KR4h0058_WYG_007-3b"/>
丘曰俟徳之丘<hi>丘之名</hi>蔽於古而顯於今有俟徳之道也<lb/>
<hi>丘之義</hi>其石谷曰謙受之谷<hi>名/</hi>瀑曰振鷺之瀑<hi>名</hi>谷言徳<lb/>
瀑言容也<hi>義</hi>其土谷曰黄金之谷<hi>名/</hi>瀑曰秩秩之瀑<hi>名</hi>
谷言容瀑言徳也<hi>義錯四句相  愈佳</hi>洞曰寒居之洞<hi>名</hi>志其入<lb/>
時也<hi>義</hi>池曰君子之池<hi>名</hi>虚以鍾其美盈以出其惡也<lb/>
<hi>義</hi>泉之源曰天澤之泉<hi>名/</hi>出髙而施下也<hi>義</hi>合而名之<lb/>
以屋曰燕喜之亭取詩所謂魯侯燕喜者頌也於是州<lb/>
民之老聞之相與觀焉曰吾州之山水名於天下然而無<lb/>
<pb n="KR4h0058_WYG_007-4a"/>
與燕喜者比經營於其側者相接也而莫宜其地凡天<lb/>
作而地藏之<hi>與前相應</hi>以遺其人乎𢎞中自吏部侍郎貶秩<lb/>
而來次其道途所經自藍田山入商洛涉浙湍臨漢水<lb/>
升峴首以望方城出荆門下岷江過洞庭上湘水行衡<lb/>
山之下繇郴踰嶺猿狖所家魚龍所宮極幽遐瓌詭之<lb/>
觀宜其於山水飫聞而厭見也今其意乃若不足<hi>與厭飫字</hi>
<hi>相應</hi>傳曰智者樂水仁者樂山<hi>底板在此</hi>𢎞中之徳其所好可<lb/>
謂叶矣智以謀之仁以居之吾知其去是而羽儀於天<lb/>
<pb n="KR4h0058_WYG_007-4b"/>
朝也<hi>畧與戴氏堂離世之志不果一句相似</hi>不逺矣遂刻石以記<lb/>
　　李白酒樓記<hi>沈光</hi>
　　　東萊註云<hi>李白與賀知章李適之汝陽王璡崔宗之蘇晉張旭焦遂為酒中八仙</hi>
有唐咸通辛巳嵗正月壬午吳興沈光適任城題李白<lb/>
酒樓夫觸強者靦緬而不發乘險者帖爾而不進潰毒<lb/>
者隠忍而不能就其鍼砭摶猛者持遲而不能盡其膽<lb/>
勇而復視其強者弱之險者夷之毒者甘之猛者柔之<lb/>
信乎酒之作於人也如是翰林李公太白聰明才韻至<lb/>
<pb n="KR4h0058_WYG_007-5a"/>
今為天下唱首業術匡救天必賦之矣致其君如古帝<lb/>
王進其臣如古藥石揮直刃以血其邪者推義轂以輦<lb/>
其正者豈憑酒而作也憑酒而作者強非眞勇太白既<lb/>
以峭訐矯時之狀不得大用流斥齊魯眼明耳聰恐貽<lb/>
顛踣故狎弄杯觴沉溺麴糵耳一淫雅目混黒白或酒<lb/>
醒神健視聴鋭發振筆著紙乃以聰明移於月露風雲<lb/>
使之涓潔飛動移於草木禽魚使之妍茂騫擲移於邊<lb/>
情閨思使之壯氣激人離情溢目移於幽巖邃谷使之<lb/>
<pb n="KR4h0058_WYG_007-5b"/>
遼歴物外爽人精魄移於車馬弓矢悲憤酣歌使之馳<lb/>
騁决發如睨幽并而迭意放懐盡見窮通焉嗚呼太白<lb/>
觸文之强乘文之險潰文之毒搏文之猛而作狎弄杯<lb/>
觴沉溺麴糵是眞築其聰翳其明醒則移於賦詠宜乎<lb/>
醉而生醉而死余徐思之使太白疏其聰决其明移於<lb/>
行事強犯時忌其不得醉而死生也當時骨鯁忠赤逓<lb/>
有其人収其逸才萃於太白至於齊魯結構凌雲者有<lb/>
限獨斯樓也廣不踰數席瓦缺椽蠧雖樵兒牧竪過亦<lb/>
<pb n="KR4h0058_WYG_007-6a"/>
指之曰李白常醉于此矣<lb/>
　　廬陵所居竹室記<hi>房千里</hi>
凡天地之氣煦乎春曦彤乎夏凄乎秋而冽乎冬楚之<lb/>
南當冬而且曦燕之北當夏而且冽是皆不得氣之中<lb/>
正人之百骸上陽而下隂陽戒於焮故膏肓欲寒隂戒<lb/>
於溺故腎脇欲燠人之外好欲軒冕文綵以為榮似若<lb/>
動且陽焉人之内好欲寡慮恬黙以為泰似若静且隂<lb/>
焉其外門欲肥馬大車以為熱者其内室欲虚堂廣厦<lb/>
<pb n="KR4h0058_WYG_007-6b"/>
以為清者果反是必為災耳妖且病且亂且窮矣天地<lb/>
之氣當夏而冽當冬而曦其歳時惡人之百骸上陽而<lb/>
不能寒下隂而不能煦其形神瘵外飾文綵不能動且<lb/>
陽而必慊其心内思恬黙不能静且泰而必汨其志外<lb/>
門凄凄而寒者内室彤彤而熱者其事窮予三年夏待<lb/>
罪于廬陵其環堵所棲者率用竹以結其四周植者為<lb/>
柱楣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者為榱桷破者為宙削者為障臼者為樞篾者<lb/>
為纒絡而籠土者為級横而格空者為梁方大暑火烘<lb/>
<pb n="KR4h0058_WYG_007-7a"/>
爆霤圻壤若墜于罏若燎于原舌呀而不能持支墮而<lb/>
不能運赫赫熖熖如列千萬炬于室内視其門即寂寥<lb/>
虚閴若清秋之山焉若寒浦之波焉予乃知嚮所謂天<lb/>
地之氣人之百骸與其心形之内外居室之寒燠反是<lb/>
果為妖且災且病且亂且窮也今予方窮不能奮果窮<lb/>
也其處于是亦宜矣天地之氣不能易者也鄒子有吹<lb/>
律之變人之死生不可制者也俞扁有鍼砭之術<hi>史記俞跗</hi>
<hi>扁鵲皆醫者</hi>是二者尤不可革且有道而革之今予室之曦<lb/>
<pb n="KR4h0058_WYG_007-7b"/>
予門之寒予亦姑思其治之之道將爇其廬而斬其工<lb/>
其能永以爍予書其辭于壁<lb/>
　　沔州秋興亭記<hi>賈至</hi>
在陽而舒在隂而慘性之常也履險而慄渉夷而泰情<lb/>
之變也觀揖譲而退覩交戰而競目之感也聞韶濩而<lb/>
和聆鄭衛而靡耳之動也夫其舒則洽慘則悴慄則止<lb/>
泰則通退則無咎競則有悔和則安樂靡則憂危性情<lb/>
耳目優劣若此故君子愼居處謹視聴焉沔州刺史賈<lb/>
<pb n="KR4h0058_WYG_007-8a"/>
載吾家之良也其理沔州未朞月而政和於訟堂之西<lb/>
因髙構宇不出庭户在雲霄矣却負大别之固俯視滄<lb/>
海之浸閱吳蜀樓舩之殷鑒荆衛藪澤之大亦有㫖哉<lb/>
性得情適耳虚目開且處動則倦理倦莫若静處静則<lb/>
明惟明以理動窮則變變則通通則久今沔州靈府恬<lb/>
而神用爽政是以和觀其前户後牖順開闔之義簡也<lb/>
上棟下宇無雕琢之飾儉也簡近於智儉近於仁仁智<lb/>
居之何陋之有况乎當發生之晨則攅秀木於髙砌見<lb/>
<pb n="KR4h0058_WYG_007-8b"/>
鶯其鳴矣處臺榭之月則納清風於洞户見暑之徂矣<lb/>
在搖落之時則俯灝氣於軒檻見火之流矣值嚴凝之<lb/>
節則棲同雲於扃闥見雪之紛矣政成訟清體安心逸<lb/>
而詩人之興常在常時之興秋興最髙因以命亭焉予<lb/>
自巴丘徵赴宣室歇鞍棠樹之側解帶竹林之下嘉其<lb/>
俛仰美其動息乃命進牘抽毫志之<lb/>
　　君陽遁叟山居記<hi>陸希聲</hi>
遁叟以斯世方亂遺榮于朝築室陽羨之南而遁跡焉<lb/>
<pb n="KR4h0058_WYG_007-9a"/>
地當君山之陽東谿之上古謂之湖洑渚遁叟既以名<lb/>
自命又名其山曰頤山谿曰蒙谿將以頤飬蒙昧也在<lb/>
易頤之象☶艮為山山下有震震為雷為龍頤山之<lb/>
下東走震澤震雷魚龍之所萃毓有頤象焉蒙之象<lb/>
☶亦艮為山山下有坎坎為水為險頤山之下泉流<lb/>
于險而達于大谿有䝉象焉一旦遁叟觴谿山之神於<lb/>
庭酌而飲頤山曰吾之所以命夫山之為頤者勗子以<lb/>
飬也子其養雲雨以潤物養霧露以生物養風霆以長<lb/>
<pb n="KR4h0058_WYG_007-9b"/>
物養雪霜以肅物養巨材以充棟宇養小材以為蒸薪<lb/>
養茅菅以為茨藉養竹箭以為器用養百果以充口腹<lb/>
養百藥以蠲札瘥養昆蟲使咸樂其生養鳥獸使各遂<lb/>
其性噫無或養妖雲悖雨以傷良稼養苦霧淫露以澤<lb/>
惡植養疾風迅霆以摧朽槁養惨霜虐雪以殺根荄養<lb/>
臃腫之朴不為幹材養鈎棘之蘖不中樵㸑養蔓延之<lb/>
藟以困條柯養蟠梗之根以固膏土養弗食之實以蕃<lb/>
庶生養雜毒之藥以中函氣養蟒虺蜂蜴以䕶巢窟養<lb/>
<pb n="KR4h0058_WYG_007-10a"/>
豺狼梟獍以害羣類維山有神子其飲之無虧爾名而<lb/>
窽爾實又酌而飲蒙谿曰吾所以命夫谿之為蒙者勗<lb/>
子以决也子其决於夷壤以發其源决於塞垣以通其<lb/>
流决於腴畒以施其潤决於涸澤以溥其惠决於廣陂<lb/>
使介鱗蕃育决於巨浸使蚪龍變化噫無或决於險阻<lb/>
以資其悍激决於林藪以縱其墊溺决於潟鹵以嗇其<lb/>
施决於池籞以専其利决於甽竇使䑕蟹為菑决於沮<lb/>
洳使鼃黽得志維谿有神子其飲之無䘮爾名而浮爾<lb/>
<pb n="KR4h0058_WYG_007-10b"/>
實於是酌而自飲之吾之所以命是山也必將有所養<lb/>
也命是谿亦將有所决也吾將養吾志於道而不希於<lb/>
世養吾行於徳而不眩於俗養吾浩然之氣以合自然<lb/>
之英養吾誠明之意以入清明之頤又將决吾心於仁<lb/>
義使不違决吾志於中正使不過决吾身於天命使不<lb/>
憂决吾跡於遁世使無悶如此而已遂與山谿揖譲竭<lb/>
吾歡而罷弁且歌曰山乎谿乎吾之心乎醒乎醉乎吾<lb/>
與汝參乎<lb/>
<pb n="KR4h0058_WYG_007-11a"/>
　　中書政事堂記<hi>李華</hi>
政事堂者自武徳已來常於門下省議事謂之政事堂<lb/>
故長孫無忌起復授司空房𤣥齡授左僕射魏徵授太<lb/>
子太保皆知門下省事至髙宗光宅元年裴炎自侍中<lb/>
除中書令執宰相筆乃移政事堂於中書省記曰政事<lb/>
堂者君不可以枉道於天反道於地覆道於社稷無道<lb/>
於黎元此堂得以議之臣不可悖道於君逆道於人黷<lb/>
道於貨亂道於刑尅一方之命變王者之制此堂得以<lb/>
<pb n="KR4h0058_WYG_007-11b"/>
移之兵不可以擅誅權不可以擅施貨不可以擅蓄王<lb/>
澤不可以擅奪君恩不可以擅間私讎不可以擅報公<lb/>
爵不可以擅私此堂得以誅之事不可以輕入重罪不<lb/>
可以生入死法不可以剥害於人財不可以擅加於賦<lb/>
情不可以委之於倖亂不可以啟之於萌伐紊不賞削<lb/>
紊不封聞荒不救見饉不驚逆諌自賢違道傷古此堂<lb/>
得以殺之故曰廟堂之上樽俎之前有兵有刑有梃有<lb/>
刃有斧鉞有鴆毒有夷族有破家登此堂者得以行之<lb/>
<pb n="KR4h0058_WYG_007-12a"/>
故伊尹放大甲之不嗣周公逐管蔡之不義霍光廢昌<lb/>
邑之亂狄公正廬陵之位自君弱臣強之後宰相主生<lb/>
殺之柄天子掩九重之耳爕理化為權衡論思變為機<lb/>
務道變身傾禍敗不可勝數列國有傳青史有名可為<lb/>
終身之誡無罪記云<lb/>
　　廬山草堂記<hi>樂天</hi>
匡廬竒秀甲天下大山山北峯曰香爐峯北寺曰遺愛<lb/>
寺介峯寺間其境勝絕又甲廬山元和十一年秋太原<lb/>
<pb n="KR4h0058_WYG_007-12b"/>
人白樂天見而愛之若逺行客過故鄉戀戀不能去因<lb/>
靣峯腋寺作為草堂明年春草堂成三間兩柱二室四<lb/>
牖廣袤豐殺一稱心力洞北户来隂風防徂暑也敞南<lb/>
甍納陽日虞祁寒也木斵而已不加丹墻圬而已不加<lb/>
白磩階用石幕牕用紙竹簾紵幃率稱是焉堂中設木<lb/>
榻四素屏二漆琴一張儒道佛書各兩三巻樂天既來<lb/>
為主仰觀山俯聴泉傍睨竹樹雲石自辰及酉應接不<lb/>
暇俄而物誘氣隨外適内和一宿體寜再宿心恬三宿<lb/>
<pb n="KR4h0058_WYG_007-13a"/>
後頽然嗒然不知其然而然自問其故荅曰是居也前<lb/>
有平地輪廣十丈中有平臺半平地臺南有方池倍平<lb/>
臺環池多山竹野卉池中生白蓮白魚又南抵石澗夾<lb/>
澗有古松老杉大僅十人圍髙不知幾百尺脩柯戞雲<lb/>
低枝拂潭如幢竪如盖張如龍蛇走松下多灌叢蘿蔦<lb/>
葉蔓駢織承翳日月光不到地盛夏風氣如小九月時<lb/>
下舖白石為出入道堂北五步據層崖積石嵌空垤堄<lb/>
雜木異草盖覆其上緑隂䝉蒙朱實雜雜不識其名四<lb/>
<pb n="KR4h0058_WYG_007-13b"/>
時一色又有飛泉植茗就以烹燀好事者見可以永日<lb/>
堂東有瀑布水懸三尺㵼堦隅落石渠昏曉如練色夜<lb/>
中如環佩琴筑聲堂西倚北崖右趾以剖竹架空引崖<lb/>
上泉脉分線懸自簷注砌纍纍如貫珠霏微如雨露滴<lb/>
瀝飄洒隨風逺去其四傍耳目杖屨可及者春有錦綉<lb/>
谷花夏有石門澗雲秋有虎谿月冬有鑪峯雪隂晴顯<lb/>
晦昏旦吞吐千變萬狀不可殫紀覼縷而言故云甲廬<lb/>
山者噫凡人豐一屋華一簣而起居其間尚不免有驕<lb/>
<pb n="KR4h0058_WYG_007-14a"/>
矜之態今我為是物主物至致知各以類至又安得不<lb/>
外適内和體寧心恬哉昔永逺宗雷輩十八人同入此<lb/>
山<hi>晉恵逺法師恵永法師宗㑂雷次宗等同入廬山結白蓮社</hi>老死不返去我千載<lb/>
知我其心以是哉矧予自思從㓜迨老若白屋若朱門<lb/>
凡所止雖一日二日聊覆簣土為臺聚拳石為山環斗<lb/>
水為池其喜山水病癖如此一旦蹇剥來佐江郡郡以<lb/>
優容撫我廬山以靈勝待我是天與我時地與我所卒<lb/>
獲所好又何求焉尚以冗員所覊餘累未盡或往或來<lb/>
<pb n="KR4h0058_WYG_007-14b"/>
未遑寧處待餘異日弟妹婚嫁畢司馬嵗秩滿出處行<lb/>
止得以自遂則必左手引妻子右手抱琴書終老於斯<lb/>
以成就我平生之志清泉白石實聞此言時三月二十<lb/>
七日始居新堂四月九日與河南元集虚范陽張允中<lb/>
南陽張深之東西二林長老湊朗滿晦堅等<hi>並長老名</hi>凡十<lb/>
有二人具齋施茶果以落之因為草堂記<lb/>
　　養竹記<hi>白樂天</hi>
竹似賢何哉竹本固固以樹徳君子見其本則思善建<lb/>
<pb n="KR4h0058_WYG_007-15a"/>
不抜者竹性直直以立身君子見其性則思中立不倚<lb/>
者竹心空空以體道君子見其心則思應用虚受者竹<lb/>
節貞貞以立志君子見其節則思砥礪名行夷險一致<lb/>
者夫如是故君子人多樹之為庭實焉貞元十九年春<lb/>
居易以拔萃選及第授校書郎始於長安求假居處得<lb/>
常樂里故關相國私第之東亭而處之明日屨及於亭<lb/>
之東南隅見藂竹於斯枝葉殄瘁無聲無色詢乎關氏<lb/>
之老則曰此相國之手植者自相國捐館他人假居繇<lb/>
<pb n="KR4h0058_WYG_007-15b"/>
是筐篚者斬焉篲帚者刈焉刑餘之材長無尋焉數無<lb/>
百焉又有凡草木雜生其中苯䔿薈蔚有異竹之心焉<lb/>
居易惜其常經長者之手而見賤俗人之目剪棄若是<lb/>
本性猶存乃芟翳薈除糞壌䟽其間封其下不終日而<lb/>
畢於是日出有清隂風來有清聲依依然欣欣然若有<lb/>
情於感遇也嗟乎竹植物也於人何有哉以其有似於<lb/>
賢而人猶愛惜之封植之况其眞賢者乎然則竹之於<lb/>
草木猶賢之於衆庶鳴呼竹不能自異惟人異之賢不<lb/>
<pb n="KR4h0058_WYG_007-16a"/>
能自異惟用賢者異之故作養竹記書于亭之壁以貽<lb/>
其後之居斯者亦欲以聞於今日之用賢者云<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻七<lb/>
</p>
<p>
</p>
  </div>
</body>
</text>
</TEI>
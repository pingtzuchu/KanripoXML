<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十二</head>
    <p>
<pb n="KR4h0058_WYG_032-1a"/>
欽定四庫全書<lb/>
　古文集成巻三十二　　　宋　王霆震　編<lb/>
　　前戊集二<lb/>
　　　論<lb/>
　　大臣論<hi>蘇東坡</hi>
　　　謝相山批<hi>反覆説盡君子小人利害曲折文字縱横議論痛快</hi>
天下之權在於小人君子之欲擊之也不亡其身則亡<lb/>
其君然則是小人者終不可去乎聞之曰迫人者其智<lb/>
<pb n="KR4h0058_WYG_032-1b"/>
淺迫於人者其智深<hi>主意</hi>非才有不同所居之勢然也古<lb/>
之為兵者圍師勿遏窮冦勿迫<hi>用兵法作事使可謂使事不為事使</hi>誠恐<lb/>
其知死而致力則雖有衆無所用之故曰同舟而遇風<lb/>
則胡越可使相救如左右手小人之心自知其負天下<lb/>
之怨而莫吾赦也則將日夜為計以備一旦卒然不可<lb/>
測之患<hi>反復説盡曲折</hi>今君子又從而疾惡之是以其謀不得<lb/>
不深其交不得不合交合而謀深則其致毒也忿戾而<lb/>
不可解故凡天下之患起於小人而成於君子之速之<lb/>
<pb n="KR4h0058_WYG_032-2a"/>
也小人在内君子在外君子為客小人為主主未發而<lb/>
客先焉則小人之詞直而君子之勢近於不順直則可<lb/>
以欺衆而不順則難以令其下<hi>説透</hi>故昔之舉事者常以<lb/>
中道而衆散以至於敗則其理豈不甚明哉若夫智者<lb/>
則不然内以自固其君子之交而厚集其勢外以陽浮<lb/>
而不逆於小人之意以待其間寛之使不吾疾狃之使<lb/>
不吾慮啖之以利以昏其智順適其意以殺其怒然後<lb/>
待其發而乘其隙推其墜而挽其絶故其用力也約而<lb/>
<pb n="KR4h0058_WYG_032-2b"/>
無後患莫為之先故君不怒而勢不偪如此者功成而<lb/>
天下安之<hi>此數行若非正大語然世降俗末欲善處小人之間而求辦天下之事恐未能廢此</hi>今夫<lb/>
小人急之則合寛之則散是從古以然也見利不能不<lb/>
争見患不能不避無信不能不相詐無禮不能不相凟<lb/>
是故其交易間其黨易破也而君子不務寛之以待其<lb/>
變而急之以合其交已過矣<hi>再説破小人易散之狀而君子者不可急之以合其</hi>
<hi>交</hi>君子小人雜居而未决為君子之計者莫若深交而<lb/>
無為<hi>明白設策</hi>苟不深交而無為則小人倒持其柄而乘吾<lb/>
<pb n="KR4h0058_WYG_032-3a"/>
隙昔漢髙祖之亡以天下屬平勃及髙后臨朝擅王諸<lb/>
吕廢黜劉氏平日縱酒無一言及用陸賈計以千金交<lb/>
驩綘侯卒以此誅諸吕定劉氏<hi>單用事須甚切</hi>使此二人者而<lb/>
不相能則是將相相攻之不暇而何暇及於劉吕之存<lb/>
亡哉<hi>説著痛快</hi>故其説曰將相和調則士豫附士豫附則天<lb/>
下雖有變而權不分嗚呼知此其足以為大臣矣夫<hi>用事</hi>
<hi>結簡捷</hi>
　　相體論<hi>鄭莆陽</hi>
<pb n="KR4h0058_WYG_032-3b"/>
大臣欲相其君大有為於天下者必自正其君心始何<lb/>
者心者將大有為之本也心正則天下之事無不可為<lb/>
者矣小人不待逐而去也政事不待更而脩也心不先正<lb/>
今日逐一小人明日復用一小人今日脩一政事明日<lb/>
復害一政事用力戛戛而勢愈疎矣假令其君能暫親<lb/>
君子逺小人屏私意立政事以與我戮力有為於一時<lb/>
他日之敗必自其心發之也傅説之相髙宗也其反復<lb/>
啟沃之端惟曰典於學耳方商之中衰髙宗之所以夢<lb/>
<pb n="KR4h0058_WYG_032-4a"/>
想良弼者固欲與共中興之業也説起版築之間謀不<lb/>
及此者盖説之所恃與中興商家者髙宗之心也先之<lb/>
以學以正其有為之本則撻荆楚朝諸侯有天下者固<lb/>
已在説與髙宗二人規摹中矣管仲一見威公便許以<lb/>
霸業不數年九合諸侯一匡天下功烈非不偉也然仲<lb/>
不知正君之學以為肉腐於俎酒腐於觴不足害霸及<lb/>
威公之心一蠧則三姦擅國六嬖多寵齊敗掃地矣向<lb/>
來九合之功何益於救敗邪夫仲之所以先正於君心<lb/>
<pb n="KR4h0058_WYG_032-4b"/>
者度其君不能聴則功業齟齬而不立也然與其功業<lb/>
齟齬止於圖霸不成耳君心既蠧其禍豈止於不霸哉<lb/>
觀仲之速成而遽壞則知傅説之相業所從來逺矣戰<lb/>
國之世士益急於就功名獨孟子以格君心為已任以<lb/>
為一正君而國定君不嚮道而不志於仁而求為之富<lb/>
彊是輔桀而富之也後世貶管仲最深者莫若孟子盖<lb/>
學術之源殊也嗚呼傅説不作正君之事不復見孟軻<lb/>
既没正君之學不得其傳後之君子雖有致君澤物之<lb/>
<pb n="KR4h0058_WYG_032-5a"/>
意而不探古人之本衷略者能以謀謨舉天下之事功<lb/>
而已然知求治而未知正君也直亮者能危言正論繩<lb/>
君之愆謬而已然知規過而未知養徳也君不正治不<lb/>
可保也徳不養過不可勝改也魏徵能使其君信力行<lb/>
仁義之説而不能救其晚節窮兵之失宋璟能使其君<lb/>
厲精以成開元之治而不能去其女寵奢侈之敗裴度<lb/>
能使其君果㫁以成平蔡之功而不能止其貪利䁥小<lb/>
人之害夫太宗喜功好大之心即向者與徵力行之心<lb/>
<pb n="KR4h0058_WYG_032-5b"/>
也元宗荒於女寵奢侈之心即向者與璟厲精圖治之<lb/>
心也憲宗貪利無厭之心即向者與度果㫁成功之心<lb/>
也心一爾曷為正於前遽變於後乎曰此非三宗之過<lb/>
也徵未死已有欲殺此翁之語則太宗好諫之心已敗<lb/>
於此矣璟猶居相位宇文融遽以言利幸則元宗侈心<lb/>
已萌於此矣度平蔡未歸李揆皇甫鏄已相則憲宗明<lb/>
斷已荒於此矣吾謂璟與度知求治而未知正君之過<lb/>
也徵知正君矣然知規過而未知養徳之過也然則正<lb/>
<pb n="KR4h0058_WYG_032-6a"/>
君之術果如何哉邪正之機一也導人以邪者必委曲<lb/>
彌縫之然後䧟於邪而不自知使其心果知邪之為非<lb/>
寜肯從吾於邪乎况彊人以正者豈可以一趣而直入<lb/>
於正哉盖嘗以易求之孟子而觀之正君之術焉坎之<lb/>
六四曰樽酒簋貳用缶納約自牖釋者曰牖明處也言<lb/>
人臣欲以忠信善道牖納之君者必自其明處乃能入<lb/>
也人心有所蔽有所明就其明處而導之推而及於所<lb/>
蔽則自悟矣暌之六二曰遇主于巷釋者曰巷致曲之地<lb/>
<pb n="KR4h0058_WYG_032-6b"/>
言當睽之世君心未合直不可直致其意者當盡誠致<lb/>
曲使之信合也孟子因齊宣王不忍一牛之死遽以為<lb/>
是心可以合於王而語之王道者方其不忍殺一牛之<lb/>
時乃其仁心所發見也於此引而達之則油然生矣此<lb/>
納約自牖之義也宣王之自言其好貨好色之疾孟子<lb/>
不直折其所好乃就其所好而為之説也使之與民同<lb/>
者大捐色與貨與民同之則已之所好者必薄矣所以<lb/>
潜移其病根也此遇主于巷之義也大臣所以啟沃其<lb/>
<pb n="KR4h0058_WYG_032-7a"/>
君者豈止如諍臣徒彊之於言語口舌哉惟因其所明<lb/>
而悟入之使得其天理之本然致曲而達之使漸入而<lb/>
不苦其難夫然故開之易悟誘之易入君心庶其正乎<lb/>
或曰古之帝王正心誠意之學先已得於上故君臣之<lb/>
間以都俞訓誥相與磨礱浸潤之耳後世人主生長於<lb/>
深宫所以害其心者非一朝一夕也豈遽得而正諸曰<lb/>
是心天理之所寓也使天理可滅邪則吾不知天理果<lb/>
不可滅豈終不可感悟以復其正邪特患吾所以正之<lb/>
<pb n="KR4h0058_WYG_032-7b"/>
之術有未至耳<lb/>
　　論相上<hi>誠齋</hi>
聖人不能為天下求宰相而能為天下受宰相惟能受<lb/>
之是乃能求之歟知所以求之而不知所以受之則雖<lb/>
焦心側席而相不至搜岩剔藪而相不出夢卜物色而<lb/>
相不真盖有出而至者矣其如不真何人主曰賢天下<lb/>
曰否人主曰忠天下曰邪人主曰才天下曰謬夫是之<lb/>
謂相不真是故一言而天下譁之一動而天下折之非<lb/>
<pb n="KR4h0058_WYG_032-8a"/>
天子悟而逐斯人則斯人慙而去之耳且夫一邑不可<lb/>
欺一令一郡不可欺一守而天下獨可欺一相哉聖人<lb/>
之求宰相初不求也非不求也不求者所以深求之也<lb/>
是故聴天下之自求其人而我無與焉其得之也盖曰<lb/>
爾自求之爾自得之吾為爾用之焉耳其用之也則曰<lb/>
爾遺我以其人吾為爾相之矣其人欲去而天下不允<lb/>
則曰還爾相夫是之謂能為天下受宰相古之聖人惟<lb/>
其求而不求是以求而必得得而必任任而必乆乆而<lb/>
<pb n="KR4h0058_WYG_032-8b"/>
必成盖得而必任而其人敢於盡任而必乆故其功不<lb/>
敗於搖敢於盡而不敗於搖亦何事之不成哉而古之<lb/>
君子之相其君亦不敢犯天下之所不許天下不許而<lb/>
君許之君子有深藏逺遁以自脱天下之機而已昔者<lb/>
漢武帝相車千秋而取譏於匈奴魏文帝以賈詡為太<lb/>
尉而貽笑於孫權張昭薦李濤為宰相而周世宗薄其<lb/>
無大臣體夫能言天下不敢言之事而回人主不可回<lb/>
之疑有如千秋之賢乎䇿袁紹則取袁紹䇿馬超則取<lb/>
<pb n="KR4h0058_WYG_032-9a"/>
馬超有如詡之謀乎知張彦澤之必為晉患知周髙祖<lb/>
之必不為漢臣有如濤之先見乎而或以譏笑於敵國<lb/>
或以不取於其君古者人主之用相如此其難也楚以<lb/>
還子馮為令尹而子馮不食以避之晉以蔡謨為司徒<lb/>
而曰我為司徒後世必哂竟不拜唐李鄘為宦者引為<lb/>
相而鄘恥之竟不就職三君子之皆賢者也夫豈不堪<lb/>
於相而不欲富貴哉古者君子不輕以身相人如此其<lb/>
嚴也後之君子違天以利其身咈衆以欺其君不計其<lb/>
<pb n="KR4h0058_WYG_032-9b"/>
身之所有以僥其分之所無可謂不智乎及得其所無<lb/>
而天下皆責之以所有上以誤其國下以誤其身者皆<lb/>
是也可謂智乎陛下即位之初盖嘗謀之國人而得賢<lb/>
相矣天下方以為賀而陛下以為疑非陛下疑之也姦<lb/>
臣有以啟陛下之疑也使陛下持之不堅天下恨之陛<lb/>
下悔之亦無及矣而近嵗以來毎虚宰席以待其人天<lb/>
下聳而望曰其必有慰我既而麻制一傳則天下悱然<lb/>
誹之或曰此無聞之人也或曰此非君子或曰此何人<lb/>
<pb n="KR4h0058_WYG_032-10a"/>
而何以了此事故朝廷輕用之輕視之亦輕罷之其來<lb/>
不為朝廷重其去不為朝廷輕其進不為天下喜其退<lb/>
不為天下戚舜之於臯陶湯之於伊尹武王之於太公<lb/>
齊桓之於管仲蜀先主之於諸葛亮似不如此盖陛下<lb/>
知為天下求宰相而不知為天下受宰相也故老相傳<lb/>
仁宗朝嘗闕宰相天下之望在於韓琦富弼故洛之人<lb/>
則曰我丞相三詔不起也相之人則曰我侍中屢詔不行<lb/>
也此天下之人自擇宰相以遺朝廷今天下豈無其人天<lb/>
<pb n="KR4h0058_WYG_032-10b"/>
下之望豈無所在陛下從其望之所在者而用之擇之<lb/>
在天下受之在聖主用而觀其效則乆之此真天下之<lb/>
相也而獨擾擾然何也<lb/>
　　論相下<hi>誠齋</hi>
臣聞天子之相必其人有以自恃而後其人為足恃盖<lb/>
天下大器也有有此器者有負此器者天子者有此器<lb/>
者也宰相者負此器者也匹夫有百金之器則必擇其<lb/>
負擇其負故重其人夫惟重其人而後負之者輕其器<lb/>
<pb n="KR4h0058_WYG_032-11a"/>
盖人可以勝器而器不可以勝人人勝器者全器勝人<lb/>
者顛舉天下之大而負之負之而不能堪挈之而不能<lb/>
舉事至而亂變起而驚且無以自恃而天子何恃焉古<lb/>
之大臣居天下之至安而不驕居天下之至危而不懾<lb/>
不勞談笑不動聲色而天下自定此其意非苟為不測<lb/>
之量虛為不懾之氣以鎮服物情而已其必有以自恃<lb/>
也恃在應應在裕夫敵國之相圖姦雄之相窺固輕發<lb/>
於吾之所窮而重發於吾之所裕夫惟先事而破其謀<lb/>
<pb n="KR4h0058_WYG_032-11b"/>
有事而出其不意發則應應則不窮天下安得而不定<lb/>
天子者得斯人而相之則天下可以髙枕而無足憂何<lb/>
則有足恃者也後之君子懦者既不足與有為而其勇<lb/>
者又往往得其所恃之似而無以實之盖亦有所謂不<lb/>
勞談笑而不動聲色者矣然可與之居安而不可與之<lb/>
居危可與之守常而不可與之應變此其中無應變之<lb/>
機而其外示鎮服之度故無事則若不可測而有事則<lb/>
敗矣故夫古之相其君而當天下之變者盖有鎮物以<lb/>
<pb n="KR4h0058_WYG_032-12a"/>
破敵者矣有同乎鎮物而不同乎破敵者焉有推誠以<lb/>
解紛者矣有同乎推誠而不同乎解紛者焉有示彊以<lb/>
止亂者矣有同乎示彊而不同乎止亂者焉謝安遨遊<lb/>
飲博以當苻堅房琯彈琴清談以當安史此同乎鎮物<lb/>
也然淝水大勝而陳濤大敗何也人不同也盖安有謝𤣥<lb/>
而琯有劉秩此其所以不同於破敵歟郭子儀單騎而<lb/>
入回紇張延賞亦使渾瑊撤備以盟吐蕃此同乎推誠<lb/>
也然回紇拜子儀而唐以安吐蕃幾擒瑊而徳宗欲出<lb/>
<pb n="KR4h0058_WYG_032-12b"/>
避何也情不同也蓋回紇之冦子儀知其情之不得已<lb/>
故變冦以為盟吐蕃之盟延賞不知其情之欲圖唐故<lb/>
變盟而為冦此其所以不同於解紛歟裴度荅朱克融<lb/>
以兵匠速來之語景延廣荅契丹以横磨大劒之語此<lb/>
同乎示彊也然克融卒不敢動而契丹遂滅晉何也勢<lb/>
不同也蓋以克融之犯唐則以臣而叛君以晉而怒契<lb/>
丹則背惠而立怨此其所以不同於止亂歟當天下之<lb/>
變而决天下之機不可以一法應也得其一法而不得<lb/>
<pb n="KR4h0058_WYG_032-13a"/>
其不一之法未有不敗事者方晉之未捷謝安與王衍<lb/>
何以異而陳濤之未敗平凉之未變契丹之未動所謂<lb/>
房琯者延賞者景延廣者誰不以為謝安子儀裴度復<lb/>
出也哉蓋應變之難如此今彊虜盗有中原之半者四<lb/>
十年矣自逆亮之斃其君臣日夜伺吾之隙而求吾之<lb/>
便又五六年矣此何等時耶然無事則玩而不戚有事<lb/>
則驚而失措不知朝廷所恃以應變者何人耶豈其以<lb/>
天下之大而空無一人之足恃上之人獨得而不憂也<lb/>
<pb n="KR4h0058_WYG_032-13b"/>
然則將以求謝安子儀裴度之才何從而得之夫子曰<lb/>
如有所譽者其有所試人之能不能雖聖人不能逆知<lb/>
之其能知之者以其試之也然才可試而變不可試臨變<lb/>
而試才者垂死而試醫者也古之聖人惟能擇天下甚<lb/>
難之事以試天下之才故一旦有急而不亂則試之者<lb/>
熟而儲之者素也嘗聞冦凖以小臣言事而為太宗之<lb/>
所知太宗屢以事宻詢於凖已知其有宰相之才當是<lb/>
之時天下承平豈有他變其何事於凖哉其後真宗澶<lb/>
<pb n="KR4h0058_WYG_032-14a"/>
淵之役獨决親征之議對敵髙卧天子恃之以為無恐<lb/>
諸將恃之以成大功者乃前日太宗所宻詢之人也今<lb/>
宰相之才無事而不求不試裘而不絺明年何衣稻而<lb/>
不麥明年何食臣實憂之<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_032-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻三十二<lb/>
</p>
<p>
</p>
  </div>
</body>
</text>
</TEI>
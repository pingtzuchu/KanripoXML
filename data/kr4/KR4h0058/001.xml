<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻</head>
    <p>
<pb n="KR4h0058_WYG_001-1a"/>
欽定四庫全書<lb/>
　古文集成巻　　　　　　　　宋　王霆震　編<lb/>
　　前甲集一<lb/>
　　序<lb/>
　　送孟東野序<hi>韓愈</hi>
　　　迂齋批<hi>曲盡文字變態之妙</hi>
大凡物不得其平則鳴草木之無聲風撓之鳴水之無<lb/>
聲風蕩之鳴其躍也或激之其趨也或梗之其沸也或<lb/>
<pb n="KR4h0058_WYG_001-1b"/>
炙之金石之無聲或擊之鳴<hi>金石草木各只是一句而水分出四句此是不整齊</hi>
<hi>中整齊錯綜妙處</hi>人之於言也亦然<hi>此是以金石草木引入人来</hi>有不得已<lb/>
而後言<hi>不平</hi>其歌也<hi>聲/</hi>有思<hi>不/平</hi>其哭也<hi>聲/</hi>有懐<hi>不平</hi>凡出乎<lb/>
口而為聲者其皆有弗平者乎<hi>活</hi>樂也者<hi>聲/</hi>鬰<hi>不平</hi>於中<lb/>
而泄於外者也<hi>善下語</hi>擇其善鳴者而假之鳴<hi>又生出善字與假字</hi>
金石絲竹匏土革木八者物之善鳴者也維天之於時<lb/>
也亦然<hi>此又以天時引入人来錯綜妙甚</hi>擇其善鳴者而假之鳴是故<lb/>
以鳥鳴春以雷鳴夏以蟲鳴秋以風鳴冬四時之相推<lb/>
<pb n="KR4h0058_WYG_001-2a"/>
奪其必有不得其平者乎<hi>無人推原及此</hi>其於人也亦然人聲<lb/>
之精者為言文辭之於言又其精者也尤擇其善者而<lb/>
假之鳴其在於唐虞咎陶禹其善鳴者也而假之以鳴<lb/>
䕫弗能以文辭鳴又自假於韶以鳴<hi>将無作有</hi>夏之時五子<lb/>
以其歌鳴伊尹鳴殷周公鳴周凡載於詩書六藝皆鳴<lb/>
之善者也周之衰孔子之徒鳴之其聲大而逺<hi>含自鳴其不幸</hi>
<hi>一句意</hi>傳曰天將以夫子為木鐸<hi>見鳴字</hi>其弗信矣乎其末<lb/>
也莊周以其荒唐之辭鳴楚大國也其亡也以屈<lb/>
<pb n="KR4h0058_WYG_001-2b"/>
原鳴<hi>亦自鳴其不幸</hi>臧孫辰孟軻荀卿以道鳴者也楊朱墨翟<lb/>
管夷吾晏嬰老耼申不害韓非慎到田駢鄒衍尸佼孫<lb/>
武張儀蘇秦之屬皆以其術鳴秦之興李斯鳴之漢之<lb/>
時司馬遷相如揚雄最其善鳴者也其下魏晉氏鳴者<lb/>
不及於古然亦未嘗絶也就其善鳴者其聲清以浮其<lb/>
節數以急其辭淫以哀其志弛以肆其為言也亂雜而<lb/>
無章<hi>此數語褒貶相錯</hi>將天醜其徳莫之顧邪何為乎不鳴其<lb/>
善鳴者也唐之有天下陳子昻蘇源明元結李白杜甫李<lb/>
<pb n="KR4h0058_WYG_001-3a"/>
觀皆以其所能鳴<hi>見前數子是逹者</hi>其存而在下者孟郊東野<lb/>
始以其詩鳴其髙出晉魏不懈而及於古其他浸淫乎<lb/>
漢氏矣<hi>語有輕重</hi>從吾游者李翺張籍其尤也三子者之鳴<lb/>
信善鳴矣抑不知天將和其聲而使鳴國家之盛邪<hi>前面</hi>
<hi>許多鋪叙亦兼有此兩段意了</hi>抑將窮餓其身思愁其心腸而使自鳴<lb/>
其不幸耶<hi>當時必先有此兩句</hi>三子者之命則懸乎天矣其在上<lb/>
也奚以喜其在下也奚以悲東野之役於江南也有若<lb/>
不釋然者故吾道其命於天者以解之<hi>應前</hi>
<pb n="KR4h0058_WYG_001-3b"/>
　　送文暢師序<hi>韓愈</hi>
　　　東萊批<hi>體格好就他身上說極好處</hi>
人固有儒名而墨行者問其名則是校其行則非可以<lb/>
與之游乎如有墨名而儒行者問其名則非校其行則<lb/>
是可以與之游乎<hi>頭兩段起語新文義見意格正</hi>楊子雲稱在門牆則<lb/>
揮之<hi>下段鎖前二段有力</hi>在夷狄則進之吾取以為法焉<hi>上段一便以古</hi>
<hi>人之言引證大段自在</hi>文暢喜為文章其周逰天下凡有行必請<lb/>
於搢紳先生以求詠歌其所志貞元十九年春將行東<lb/>
<pb n="KR4h0058_WYG_001-4a"/>
南栁君宗元為之請觧其裝得所叙詩累百餘篇<lb/>
非至篤好其何能致多如是耶惜其無以聖人之道告<lb/>
者<hi>此見昌黎本意處</hi>而徒舉浮屠之說贈焉<hi>主意</hi>夫文暢浮屠也<lb/>
如欲聞浮屠之說<hi>警策精髓處</hi>當自就其師而問之何故謁<lb/>
吾徒而来請也<hi>起好警䇿</hi>彼見吾君臣父子之懿文物禮樂<lb/>
之盛其心必有慕焉<hi>大抵古人許予不肯直致言詞又見得文暢是浮屠也</hi>拘其<lb/>
法而未能入故樂聞其說而請之如吾徒者<hi>承接好</hi>宜當<lb/>
告之以二帝三王之道<hi>應後</hi>日月星辰之所以行天地之<lb/>
<pb n="KR4h0058_WYG_001-4b"/>
所以著鬼神之所以幽人物之所以蕃江河之所以流<lb/>
而語之不當又為浮屠之說而凟告之也<hi>應前結好</hi>民之初<lb/>
生固若禽獸夷狄然<hi>應後說起善惡相形</hi>聖人者立然後知宫居<lb/>
而粒食親親而尊尊生者養而死者藏<hi>先說至不好事然後形容聖人</hi>
<hi>好處</hi>是故道莫大於仁義教莫正乎禮樂刑政施之於天<lb/>
下萬物得其宜<hi>此說聖人之道本原見儒者有来厯</hi>措之於其躬體安而<lb/>
氣平<hi>承接上文有力</hi>堯以是傳之舜舜以是傳之禹禹以是傳<lb/>
之湯湯以是傳之文武文武以是傳之周公孔子書之<lb/>
<pb n="KR4h0058_WYG_001-5a"/>
於冊中國之人世守之今浮屠者孰為而孰傳之耶<hi>見得</hi>
<hi>浮屠無根抵此句結簡有力</hi>夫鳥俯而啄仰而四顧<hi>應前</hi>夫獸深居而<lb/>
簡出懼物之為已害也猶且不脫焉<hi>最警䇿處</hi>弱之肉彊之<lb/>
食今吾與文暢安居而暇食優㳺以生死<hi>結得最有意說破有不盡</hi>
<hi>意</hi>與禽獸異者寜可不知其所自耶<hi>應前結好</hi>夫不知者非<lb/>
其人之罪也知而不為之者惑也恱乎故不能即乎新<lb/>
者弱也<hi>餘意○此段結得如破的</hi>知而不以告之者不仁也告而不<lb/>
以實者不信也<hi>此二句昌黎本意兩句說儒者連下五也字如破竹一段工夫極大</hi>余既<lb/>
<pb n="KR4h0058_WYG_001-5b"/>
重栁請又嘉浮屠能喜文辭於是乎言<hi>此二句見得不是昌黎有意予</hi>
<hi>文暢</hi>
　　送董邵南㳺河北序<hi>韓愈</hi>
燕趙古稱多感慨悲歌之士董生舉進士連不得志於有司<lb/>
懐抱利器鬰鬰適兹土吾知其必有合也董生勉乎哉<lb/>
夫以子之不遇時苟慕義彊仁者皆愛惜焉矧燕趙之<lb/>
士出乎其<hi>一有情字</hi>性者哉然吾嘗聞風俗與化移易吾惡<lb/>
知其今不異於古所云<hi>一作聞</hi>聊以吾子之行卜之也董<lb/>
<pb n="KR4h0058_WYG_001-6a"/>
生勉乎哉吾因子有所感矣為我弔望諸君之墓<hi>樂毅傳趙</hi>
<hi>封毅於觀津號曰望諸君</hi>而觀於其市復有昔時屠狗者乎為我謝<lb/>
曰明天子在上可以出而仕矣<lb/>
　　送王塤秀才序<hi>韓愈</hi>
吾嘗以為孔子之道大而能愽門弟子不能徧觀而盡<lb/>
識也故學焉皆得其性之所近其後離散分處諸侯之<lb/>
國又各以其所能授弟子原逺而末益分盖子夏之學<lb/>
其後有田子方子方之後流而為莊周故周之書喜稱<lb/>
<pb n="KR4h0058_WYG_001-6b"/>
子方之為人荀卿之書語聖人必曰孔子子弓子弓之<lb/>
事業不傳惟太史公書弟子傳有姓名曰馯<hi>音韓</hi>臂子弓<lb/>
子弓受易於商瞿<hi>音衢</hi>孟子師子思子思之學盖出於曾<lb/>
子自孔子没羣弟子莫不有書獨孟軻氏之傳得其宗<lb/>
故余少而樂觀焉太原王塤示予所為文好舉孟子之<lb/>
所道者與之言信恱孟子而屢賛其文辭夫沿河而下<lb/>
苟不止雖有疾遲必至於海如不得其道也雖疾不止<lb/>
終莫得而至焉故學者必慎其所道道於楊墨老莊佛<lb/>
<pb n="KR4h0058_WYG_001-7a"/>
之學而欲至聖人之道猶航斷港絶潢以望至於海也<lb/>
故求觀聖人之道者必自孟子始今塤之所由既幾於<lb/>
知道如又得其船與檝知沿而不止嗚呼其可量也哉<lb/>
　　送薛存義序<hi>栁子厚</hi>
　　　東萊批<hi>雖句少極有反覆</hi>
　　　斆齋古文標凖評曰<hi>此篇文勢轉圎如珠走盤中畧無凝滯加之論為吏者乃</hi>
　　　<hi>民之役非以役民議論過人逺甚中間以庸夫受直怠事為譬且云勢不同而理同此識見最</hi>
　　　<hi>髙至於結句用賞以酒肉而重之以辭亦與發端數語相應學者宜玩味</hi>
<pb n="KR4h0058_WYG_001-7b"/>
河東薛存義將行栁子載肉于俎崇酒于觴追而送之<lb/>
江之滸飲食之且告曰凡吏于土者若知其職乎盖民<lb/>
之役非以役民而已也<hi>一篇骨力</hi>凡民之食於土者出其十<lb/>
一傭乎吏使司平於我也<hi>下的當</hi>今受其直怠其事者天<lb/>
下皆然豈唯怠之又從而盜之<hi>下的當</hi>向使傭一夫於家<lb/>
受若直怠若事又盜若貨器則必甚怒而黜罰之矣<hi>譬得</hi>
<hi>切</hi>以今天下多類此而民莫敢肆其怒與黜罰何哉勢<lb/>
不同也勢不同而理同如吾民何<hi>下得好</hi>有逹於理者<hi>斡旋</hi>
<pb n="KR4h0058_WYG_001-8a"/>
<hi>一篇精神</hi>得不畏而恐乎存義假令零陵二年矣蚤作而夜<lb/>
思勤力而勞心訟者平賦者均老弱無懐詐暴憎其為<lb/>
不虚取直也的矣<hi>應前直</hi>其知恐而畏也審矣吾賤且辱<lb/>
不得與考績幽明之說於其往也故賞以酒肉而重之<lb/>
以辭<lb/>
　　送梅聖俞歸河陽序<hi>歐公</hi>
至寳潜乎山川之幽而能先羣物以貴於世者負其有<lb/>
異而已故珠潜于泥玉潜于璞不與夫蜃蛤珉石混而<lb/>
<pb n="KR4h0058_WYG_001-8b"/>
棄者其先膺美澤之氣輝然特見于外也士固有潜乎<lb/>
卑位而與夫庸庸之流俯仰上下然卒不混者其文章才<lb/>
美之光氣亦有輝然而特見者矣然求珠者必之乎海<lb/>
求玉者必之乎藍田求賢士者必之乎通邑大都據其<lb/>
㑹就其名而擇其精焉爾洛陽天子之西都距京師不數<lb/>
驛搢紳仕宦雜然而處其亦珠玉之淵海歟予方據是<lb/>
而擇之獨得於梅君聖俞其所謂輝然特見而精者耶<lb/>
聖俞志髙而行潔氣秀而色和嶄然獨出於衆人中初<lb/>
<pb n="KR4h0058_WYG_001-9a"/>
為河南主簿以親嫌移佐河陽常喜與洛之士逰故因<lb/>
吏事而至於此余嘗與之徜徉於嵩洛之下每得絶崖<lb/>
倒壑深林古宇則必相與吟哦其間始而歡然以相得<lb/>
終則暢然覺乎薰蒸浸漬之為益也故久而不厭既而<lb/>
以吏事訖言歸余且惜其去又悲夫潜乎下邑混於庸<lb/>
庸然所謂能先羣物而貴於世者特其異而已則光氣<lb/>
之輝然者豈能掩之哉<lb/>
　　送游生還鄊讀書序<hi>東堂毛澤民</hi>
<pb n="KR4h0058_WYG_001-9b"/>
吴人有欲舟而之宋者不問途之所從不具竿檝桅柂<lb/>
帆繂信水而下順風而前沿畨陽渡彭澤過九江郡浮<lb/>
岳陽洞庭至于荆州問之則楚也更信而之焉泝三峽<lb/>
望峩眉則既入于蜀而宋益逺矣嵗月耗而舟以弊陋<lb/>
意將還而茫然矣故卒以荒唐無歸此不知途不利器<lb/>
之罪也今有之宋者吾將告曰必具竿檝桅柂帆繂求<lb/>
嘗至宋者道之自西至于揚州浮淮泗泝汴水不㡬乎<lb/>
宋歟今而必有之宋者乎之宋者多而未必皆有舟也<lb/>
<pb n="KR4h0058_WYG_001-10a"/>
有舟者不患不至宋庻得其道而之焉游生於學類欲<lb/>
宋而有舟者也雖未即至宋又未至迷妄而之楚蜀然<lb/>
試求其竿檝桅柂帆繂得無猶缺然乎且將必具之乎<lb/>
將求其嘗至宋者為之道乎苟如是宋逺乎哉元豐九<lb/>
年冬吾始見㳺生於餘杭州黑面而峻眉目好頡頏作<lb/>
氣有古燕趙士風自言寡師友不喜讀古今人文章見<lb/>
其獨有前後所作歌詩文論一篋東西南北隨之閑暇<lb/>
輒自讀誦不厭吾惜其漫濫而無歸孤陋而無根欲其<lb/>
<pb n="KR4h0058_WYG_001-10b"/>
愽學之審問之慎思之明辨之篤行之日知其所亡月<lb/>
無忘其所能以成其美材而庻㡬於道將行也作之宋<lb/>
喻以告㳺生勉乎哉吾且見生至宋也<lb/>
　　送應太丞赴闕序<hi>篔窓陳耆卿</hi>
貴溪應先生以淳熈丁未唱第嘉定辛未登朝繇棘丞<lb/>
丐外歴郡守常平使者陞轉漕辭不拜改刺處州有問<lb/>
處州之政者皆曰先生有恢恢之才而宅以謙有稜稜<lb/>
之威而陶以和有了了之智而載以黙凝香宴坐未嘗<lb/>
<pb n="KR4h0058_WYG_001-11a"/>
疾聲躁色也而千里之人每愛而師畏之古所謂儒者<lb/>
政真其人歟和氣川融嵗以稔吿逺近稚耋免從理入<lb/>
口之相非飽於稼飽先生之仁義也方將用借冦故事<lb/>
請于朝然滿且召矣或謂先生三十二年之科名八年<lb/>
之班綴久于外以部使者屈治郡今再入已回翔矣而<lb/>
未知造物意也浮花艶卉無兩日長而鉅柏之亭亭參<lb/>
天不改非雪霜畔常有陽春耶久於外者惠吾民也以<lb/>
部使者屈治郡者辭尊居卑之義也踰滿而後召者不<lb/>
<pb n="KR4h0058_WYG_001-11b"/>
輕奪赤子之乳也召之賛奉常者有興禮樂致太平之<lb/>
具而以為之兆也某下邑勾稽吏爾樸拙根性先生覆<lb/>
露之吹送之煦我以道徳鞭我以文辭恩獨厚念雖束<lb/>
縛千兔未白此悃矧一幅剡藤哉觀唐人送李正字皆<lb/>
以詩以序者獨韓退之意序厚也然觀退之諸序有祝<lb/>
體有規體今將為規乎尚何規盍亦不以規而以祝乎<lb/>
秋浸疎梧月酣新桂祖帳溢衢餞觴浮空一祝曰寒燠<lb/>
未齊宜戸牖泰和夀斯文脉再祝曰上方禮羅鴻碩九<lb/>
<pb n="KR4h0058_WYG_001-12a"/>
鼎宗社詔爾父老先生去是邦非忘之也起而漸澤八<lb/>
荒則一州固在其中矣三祝曰牛馬走尚伏泥塗望先<lb/>
生今在何許異時邂逅毋相忘一祝為先生也再祝為<lb/>
父老也三祝自為也酒三行而祝辭備體古也<lb/>
　　送友人逰武林序<hi>陳同父</hi>
古之達者求士今之達者厭士嗚呼其世變愈下矣乎<lb/>
古之士耕雲釣月齒石耳泉幅巾孤頂扁舟斷涯或悽<lb/>
歌而愴吟或詼諧而笑吁浩乎其自得而頽乎其處順<lb/>
<pb n="KR4h0058_WYG_001-12b"/>
也與其闖伺於侯門孰若北窓之髙卧與其乞憐之千<lb/>
言孰若爐香之一巻達者曰是非可以利餌之也遜辭<lb/>
以為媒厚禮以為羅庶乎其致之也否則彼有南山之<lb/>
南北山之北而已而吾君孰與共理哉故古之達時宜<lb/>
者非掠禮士之美名也自世變愈下士無圭田始喪所<lb/>
守豢利慾而恧貧賤盖溺焉于兹者有年矣自晉而觀<lb/>
望塵之俗人才衰陋已不逮兩漢尚何望其三代如也<lb/>
哉於是公卿大夫過髙而一介之士過卑過髙者日以<lb/>
<pb n="KR4h0058_WYG_001-13a"/>
傲過卑者日以諂傲則不求即人諂則求即於人是以<lb/>
尊者勢益重而卑者勢益輕國朝之初公卿大夫猶<lb/>
有重士之意今則亡矣盖自渡江以來士之萃於吴越<lb/>
者肩摩袂錯欲鋤無田欲樵無山者十五六則常産已<lb/>
亡矣遷徙之無常滫瀡之所迫則常心莫能存矣以其<lb/>
非所有之常産加之以莫能存之常心則隨染隨遷不<lb/>
動而遷於俗者盖寡故授書獻記過媚以圖恱卑姝以<lb/>
取幸者亦其勢之必然無足怪也又况今之取士皆有<lb/>
<pb n="KR4h0058_WYG_001-13b"/>
定式羔帛不逮於巖穴而公卿大夫要以如格而止又<lb/>
奚必勤勤焉過求繩墨之外必如古之薦士也哉有厭<lb/>
薄貧賤之意而無寵藉後輩之心也亦宜今吾子之逰<lb/>
武林也武林士夫之叢薄也子將往而謁之吾懼子之<lb/>
遭厭薄而亟返也然士夫之中亦有古人之風者盍以<lb/>
吾說語之<lb/>
　　送羅永年序<hi>楊誠齋</hi>
今年六月予歸自都下一書生來謁予羅其姓椿其名<lb/>
<pb n="KR4h0058_WYG_001-14a"/>
永年其字永豐之人也問其所以來則曰椿世吏也今<lb/>
去吏而儒是習過不自量其不肖來見麻陽縣尹達齋<lb/>
先生先生不鄙揖而進之以為可教是以在此自是與<lb/>
予相過欵且久見其文辭清潤日異而月不同駸駸乎<lb/>
進而未止者也予甚愛之嵗且竟將歸覲省其母與兄<lb/>
來與予别且求予言予曰子歸乎吾言亦奚以為永年<lb/>
曰椿之命儒也邑之人恱我者之衆未若嗤我者之衆<lb/>
也得一言恱者信嗤者息矣予曰子之邑人固嗤夫命<lb/>
<pb n="KR4h0058_WYG_001-14b"/>
儒者乎永年曰非嗤夫命儒者也嗤我之用儒變吏也<lb/>
予曰然則嗤之所在在子不加多在彼不加少矣且用<lb/>
儒變吏與用吏變儒孰可孰不可也用皂𨽻而變公卿<lb/>
者無之乎用暴客而變衣冠者無之乎用樲棘變臺池<lb/>
也用豺狼變父子兄弟也不惟用吏變儒而已也吾不<lb/>
以嗤夫嗤子者吾以悲夫嗤子而不自嗤者彼不病其<lb/>
悲子獨病其嗤何也<lb/>
　　送王主簿序<hi>止齋陳傳良</hi>
<pb n="KR4h0058_WYG_001-15a"/>
苟可以寘吾力而寘致者得之之道也而假諸人者必<lb/>
廢今夫物其飛也以羽其走也以蹄其啄也以咮未有<lb/>
非其自為而得之者也而况於人乎是故吾播也斯榖<lb/>
吾植也斯果吾漁也斯魚吾畋也斯禽如是而或不得<lb/>
者則非其常不如是而或得者亦非其常天下之物莫<lb/>
易得乎水也井而飲池而澣瀦而注溉凡其足吾用者<lb/>
吾有之也而旦夕焉求諸人則必不繼雖火亦然宿焉<lb/>
而噓之燧焉而改之無不得者半夜有急持束緼而叩<lb/>
<pb n="KR4h0058_WYG_001-15b"/>
其鄰以請雖不吾却火至且無及矣而豈不盡吾却哉<lb/>
金在山珠在淵其難得固宜人惟利之也以縋淵窮嵗<lb/>
月鑿山而隧之果有得水火滿天下而金與珠隠深而<lb/>
匿䆳寘吾力焉則金珠可覬不然而徯夫人水火吾見<lb/>
其缺者矣嗚呼焉用以假人為哉假舟楫者廢涉假車<lb/>
馬者廢征凡天下之事假焉而不廢也㡬希僕始力學<lb/>
切有意於用念今仕者進無援立無儔則艱孤以卑危<lb/>
於是慨然當世之公卿大夫願交焉以速化而既至此<lb/>
<pb n="KR4h0058_WYG_001-16a"/>
恍然而莫之涯也以驚絶然而果不可以幸也以悲今<lb/>
則悵然曰嗟乎吾方能為之而猶有命焉制於疾徐徒<lb/>
人乎取之疎矣哉是以勇於歸將益治其學以俟命之<lb/>
及今君以官窮亦惟親之老也家貧而養匱惻惻乎将<lb/>
有所求而亦不得以還吾察其貌以戚聆其音以怨故<lb/>
道天下之理與吾悔者慰規之庶乎其無尤<lb/>
　　送羅以寜上書歸郷序<hi>撙齋曾丰</hi>
淳熈十有五年秋豐城布衣羅氏子以寜投匭上書三<lb/>
<pb n="KR4h0058_WYG_001-16b"/>
上而三不報浩然歸歟顧余同舘又同為江西人獨見<lb/>
善厚行業具朅來吿别意其辭色若欲得余贈者乃與<lb/>
坐有頃為言三代取士一出於學故天下無不羇之士<lb/>
七國取士一出於客故天下無有常之士至於漢去七<lb/>
國未逺雖漸興學而未容頓禁客故士之出入於客與<lb/>
學常相半而取士則别設科目不一途而足夫科目繩<lb/>
尺事也有常之士所樂趨而不覊之士所厭就故士之<lb/>
出入於學者相率而應科目晁錯公孫𢎞董仲舒魏相<lb/>
<pb n="KR4h0058_WYG_001-17a"/>
杜欽之徒是也彼出入於客者往往轉而他售或上書<lb/>
獻頌朱買臣徐樂司馬相如車千秋之徒是也方今取<lb/>
士之法自廷尉而賜第者十之九自舍選而釋褐者十<lb/>
之一自囊封而授官者率千百不一二故上而祿于朝<lb/>
次而祿于州縣大抵有常之士也不羇之士雖間出焉<lb/>
求其稍能自致美官者始有鄧酢次吴曾又次戴之邵<lb/>
之徒十數人耳夫今天下無事朝廷之上惟簿書獄訟<lb/>
是務雖庸夫髙枕而有餘至於邉烽猝警羽檄交馳雖<lb/>
<pb n="KR4h0058_WYG_001-17b"/>
聖人繭足而不給况區區有常之士哉以寜挟不羇之<lb/>
才乃於庸夫髙枕之時出售其説三上而三不報無怪<lb/>
也横渠張公載少喜談兵質於范文正公公責以儒者<lb/>
自有名教何事於兵勉之讀中庸横渠公退而變所習<lb/>
卒為河南學者宗師自末言之講學之功大於談兵固<lb/>
矣自初言之談兵非無益於人之國者而遽責之文正<lb/>
公豈沮人赴功名者哉誠以横渠之資可進於道不止<lb/>
於兵機吾遽以談兵予之彼且自滿不復折而入於道<lb/>
<pb n="KR4h0058_WYG_001-18a"/>
是以寜固拂之俾勉其大毋姑順之俾苟安於小以寜<lb/>
歸余敢誦所聞以薦焉令所上書中天子意急徴而驟<lb/>
用雖少慰所志其終所成要不過鄧酢輩耳不然而竟<lb/>
歸雖初志亦未惬然繼自今以趨時之心趨古以談事<lb/>
之口談道他日學成則為横渠公不竢其成而姑為時<lb/>
出猶不失為有常之士如公門人顧决擇如何耳所親<lb/>
劉純叟余友也於理道明歸以余所告告之屬為决擇<lb/>
㑹得其當焉<lb/>
<pb n="KR4h0058_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻一<lb/>
</p>
<p>
</p>
  </div>
</body>
</text>
</TEI>
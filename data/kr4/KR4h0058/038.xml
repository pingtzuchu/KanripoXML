<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十八</head>
    <p>
<pb n="KR4h0058_WYG_038-1a"/>
欽定四庫全書<lb/>
　古文集成巻三十八　　　宋　王霆震　編<lb/>
　　前戊集八<lb/>
　　　論<lb/>
　　治體論<hi>陳謙</hi>
為大者不屑於其細而事之非甚迫者君子不枉已以<lb/>
從之也今夫千金之家必不肯為負販之所為詩書之<lb/>
後雖其甚窶終不敢鬻先世之圖籍何者所傷者大也<lb/>
<pb n="KR4h0058_WYG_038-1b"/>
夫位者姦之窺也名者孽之乘也揭二者而制於上巍<lb/>
焉而尊確焉而公圭芒崖角悶焉而不露是以無所於<lb/>
窺而無所於争如操其柄而䙝用之齪齪焉與民相貸<lb/>
於尋常彼習其勢之輕也則誰不欲如上之所為欲而<lb/>
不得則不肖之心誰憚而不發嗚呼計天下者豈下顧<lb/>
區區之小利而深防乎亷隅之際者以此昔晁錯之為<lb/>
漢謀欲令民入粟以授爵免罪夫上之獲利以佐國也<lb/>
下之脫禍以省刑也一舉而二利從至便也而識者毎<lb/>
<pb n="KR4h0058_WYG_038-2a"/>
不可曰長惡而傷死也儒之論大抵迂濶而不切時變<lb/>
然使稍知體者觀之慮稽其弊則寜不食而死無寜貿<lb/>
貿然以自蹙也今天下所可慮徇一切而忘大體也淫<lb/>
湎者先王所禁今反觀焉減榖粟之養盛醪醴之設白<lb/>
晝大都之中列倡優具帷帟耀市人而招之曰吾酣爾<lb/>
吾色爾此甚可愧也負乘者聖人所戒今反誘焉閭巷<lb/>
之子儈賈商俠輕剽以逐什一之利輩流所不齒國家<lb/>
捐吾身而委之曰吾官爾吾禄爾此甚可惜也問其然<lb/>
<pb n="KR4h0058_WYG_038-2b"/>
曰利之也豈惟是哉牒數萬以髠天下絲粟之入耳滋<lb/>
異端耗生齒不恤也楮數寸以權有無嵗月之智耳長<lb/>
奸偽濫桎梏不顧也夫伐氷之家不與民争利而詭遇<lb/>
以獲禽一藝者所羞為至於朝廷獨安為之玩其細而<lb/>
忘其大愚恐天下之窺且争也一二年僅有寢者以今<lb/>
用度而欲盡革是固難也然今之言治者動皆欲堯舜<lb/>
其君至反革其所為中智以下有不敢刮目焉然則去<lb/>
其太甚亦當柄者之所宜講也賈子曰使管仲而愚人<lb/>
<pb n="KR4h0058_WYG_038-3a"/>
也則可管子而少知體豈不為之寒心哉作體論<lb/>
　　治本論<hi>陳謙</hi>
天下喜寛而惡嚴便簡而刻詳㳂人之情至無已也然<lb/>
則㳂之乎雖然深於治道者不能不懼於此也盖天下<lb/>
有至迫之機其狀常麗於歡欣愛順之中而渙於乖獷<lb/>
不相受之際君子固憂大渙而幸夫麗也無寜亦㳂而<lb/>
重毒之也昔者漢秦之先其世醇其政仁其有司賢且<lb/>
恕曰我以治之云耳應而無倡也補而無缺也彼與天<lb/>
<pb n="KR4h0058_WYG_038-3b"/>
下從事於誶訶之域未數數也夫故其民便安之浸入<lb/>
之心膂念慮竭於上而無遺數百年而治未冺也嗚呼<lb/>
不幸而天下不得如昔者之無事則棼吾求理也泛吾<lb/>
求底也不至與之俱靡而已矣待之紓故承之也安安<lb/>
之者可乆之道容之大故受之也樂樂之者不懈之術<lb/>
也吾觀今之時法宻也非紓也事悉也非大也其為見<lb/>
近而非逺其為謀拙而非工其為說蔽而不通也斂焉<lb/>
燎也搉焉癘也征焉禦也今之吏非是三者無議也今<lb/>
<pb n="KR4h0058_WYG_038-4a"/>
之民非是三者無抵也國之大民之細至絶也立法而<lb/>
置之掩其口腹之尋常而與之為市市之不酬而還與<lb/>
之為仇勢至蹙事至不美也是奚足哉數百里之地設<lb/>
數大穽棊而布之武夫悍吏苟逃責大體不恤也不必<lb/>
譏也真征而已矣不獨征也真攘而已矣行者重趼而<lb/>
逺避迂險而深逝虎視吏坎乎視國也非苛政而奚若<lb/>
然而獻計者猶曰無顧足國耳嗟夫足國而蹙其本拔<lb/>
本而救其末何如其智也昔文王之政賦不二澤不禁<lb/>
<pb n="KR4h0058_WYG_038-4b"/>
闗不征今之吏皆犯之矣人之虐於斯讟於斯聚族歎<lb/>
於斯非一日也幸而天下未有故孰測其倪涇原之卒<lb/>
長安市上之呼去爾架除爾陌撤爾僦有不争赴者乎<lb/>
夫履九軌之道短足而蹈武步可羈而束也倚之於窮<lb/>
蹊踧之於阨區計<hi>闕</hi>而支得鋌而險無擇也天下之勢<lb/>
其灼灼也如是嗚呼執天下之柄者其亦少察乎此也<lb/>
作本論<lb/>
　　治術論<hi>張耒</hi>
<pb n="KR4h0058_WYG_038-5a"/>
嗚呼治天下之難也其為物也大而難舉其為情也雜<lb/>
而不類為之不得其要用之不中其節用力勞而功不<lb/>
成是故聖人本諸道而明於術凡吾所為術者制物以<lb/>
使入於吾之道也然則何其不直致吾之所欲而為是委<lb/>
曲迂緩而使之從也夫人之情使之從我而刧之以刑<lb/>
則成功難隂有以役其心使之不得不從我則成功易<lb/>
今夫欲天下之畏也而陳之以刀鋸欲天下之愛也而<lb/>
陳之以金帛此直致其畏愛者也夫刑戮賞賜非不足<lb/>
<pb n="KR4h0058_WYG_038-5b"/>
以立畏愛也使必陳其物設其具則刀鋸金帛亦不給<lb/>
矣且天下固有不愛金帛之賞者則賞之所不能恱也<lb/>
天下有不畏刀鋸之刑者則刑之所不能懼也故務求<lb/>
吾欲而直遂焉者其事煩其教粗吾與物以力相勝而<lb/>
物之從之也内有不伏之心而吾力之所不周者亂之<lb/>
所從起今夫四馬之於車也奔驟舒遲至難齊也夫人<lb/>
之於馬必待夫躬臨之而後如意耶則一車而四馭未<lb/>
能足也今以一御而四馬之遲速惟十指之聴者以吾<lb/>
<pb n="KR4h0058_WYG_038-6a"/>
所執者轡也以一轡之約制四馬之節者執馬之要雖<lb/>
欲不吾聴不可得也是先王之所以役天下者執天下<lb/>
之轡也今夫權衡之舉物也右仰則左俯右抑則左揚<lb/>
夫苟欲俯則卑之而仰者何與焉欲揚則舉之而抑者<lb/>
何與焉夫惟卑者有不能使之卑而後抑者用也舉者<lb/>
有不能使之舉而後抑者用也先王知天下之卑髙有<lb/>
不可以形為也故為其所以卑髙者而不為其形古之<lb/>
知是道者執天下之所以必從者如轡而制物理之必<lb/>
<pb n="KR4h0058_WYG_038-6b"/>
應者如衡四凶天下之巨姦也商容比干箕子商之望<lb/>
也舜欲使天下不犯於有司而度罪之不可以盡刑也<lb/>
取天下之巨姦者而擊之天下雖有悍彊不服者知所<lb/>
畏矣舜非徒能施刀鋸也能沮其不畏之情也武王得<lb/>
啇之善者而度其未可盡賞也取世之望者三人而尊<lb/>
禮之而商之為善者恱矣夫武王非徒知尊賢能也能<lb/>
動其恱我之心也故舜武王善執天下之轡者也昔梁<lb/>
惠王以利問孟子而孟子非之然其終曰未有仁而遺<lb/>
<pb n="KR4h0058_WYG_038-7a"/>
其親者也未有義而後其君者也何必曰利夫使不遺<lb/>
其親不後其君利之大者也梁王以為利而孟子非之<lb/>
何也孟子者以謂不求不遺於民而後民守之不求不<lb/>
後於民而後民先之彼以利而責望於民則民散而惟<lb/>
利之從而卒不獲吾之所求梁王之術疎而孟子之術<lb/>
精梁王之事拙而孟子之事㣲老子之道絀術者也其<lb/>
言曰將欲翕之必固張之將欲奪之必固與之又曰非<lb/>
以其無私耶故能成其私夫將翕而合之將取而奪之<lb/>
<pb n="KR4h0058_WYG_038-7b"/>
行其私以成其私是以暑致暑以寒致寒隂陽之所不<lb/>
能為也天之將寒也不以霜雪為之也金石烈土山焦<lb/>
者所以為今日之霰雪也天之將暑也不以蒸鬱為之<lb/>
也震風積雪者所以為今日之炎烈也故邀其反物之<lb/>
功不能逺守其復物之情不能伏故孟子之術祗是天<lb/>
下之衡也夫術有小大道有邪正天下之士徒見夫世<lb/>
之淺人執小術蹈邪徑而流入於譎詐之域而曰聖人<lb/>
無術直道而已矣嗚呼亦惑矣聖人之所謂直道非無<lb/>
<pb n="KR4h0058_WYG_038-8a"/>
術之言也過乎術者之言也故其道平易而常有成常<lb/>
人之所謂直道不及術者之言也故其道疎魯而多敗<lb/>
文王以仁義而王宋襄公以仁義而亡仁義同而存亡<lb/>
之勢異何也烏獲之力弛而不用遇盜而三揖之則盜<lb/>
知服矣無烏獲之力遇盜而揖焉則死矣文王過乎術<lb/>
者也宋襄公不及乎術者也而况乎聖人之未必不尚<lb/>
乎術也<lb/>
　　治具論<hi>陳謙</hi>
<pb n="KR4h0058_WYG_038-8b"/>
天下不可以勝治也亦求其所以然而已矣形有格勢<lb/>
有禁彼之所以附我者吾不知其然也力可殫智可窮<lb/>
我之所以御彼者吾不知其然也今夫四肢百體之所<lb/>
運孰使則氣而已矣視聴照了之所及孰詰則神而已<lb/>
矣盖其為物也無迹而其為狀也無證悠然行乎萬物<lb/>
之表而不可控持及其索然消盡則亦漠然潰聱然戾<lb/>
也燕之南𤏡之北營豳之東西若是其曠且夥也而坐<lb/>
一人於堂奥之間使彼曠且夥者環而拱之合之而不<lb/>
<pb n="KR4h0058_WYG_038-9a"/>
離固之而不散嗚呼是豈徒然哉豈非有以隂驅而潜<lb/>
率之者邪是故古之為天下者必有紀綱維持之具凡<lb/>
天下之人繫之以區區之形盖轇轕齟齬而不定也至<lb/>
於心恱而誠服則不約而自定繩之以一切之法盖抑<lb/>
遏剪拂而不順也使之浸漬乎義理之所安則不待告<lb/>
語而自順吾求其順且定者不必其形也心可也不必<lb/>
其法也理可也然則心者盖維之之地而理者又維之<lb/>
之具也昔者三代之治惟其從事於内而置諸其外與<lb/>
<pb n="KR4h0058_WYG_038-9b"/>
之周旋乎哀樂之中而脫畧乎勉彊之際是以其民優<lb/>
游以入之安静以守之上下相馴數百年而不變而後<lb/>
世亦恃以為憑藉扶持之具今夫下之勢至難言也征<lb/>
搉峻而箠楚深法令繁而禁網宻天下之吏酷者逞其<lb/>
聰懦者縱其姦此其凡也自始至以迄於終更無他業<lb/>
也課辦否耳慮非願行也督責之嚴也迫趣之苛也而<lb/>
天下之民無歡心矣下之於上直以形相制而所謂心<lb/>
者漠然不相及也怵迫拘急之際剽者嘯者時接乎聴<lb/>
<pb n="KR4h0058_WYG_038-10a"/>
聞及其弭之也非力復不可制也則其勢可見矣且夫<lb/>
今有所謂學云者是淑之之具也今之吏名主之而實<lb/>
棘之也今有所謂農云者是安之之具也今之吏名勸<lb/>
之而實擾之也嗚呼有天下者而無其具上下以形相<lb/>
制則可呼而來亦可呌而去可約而合亦可約而散也<lb/>
鄉閭之人同宴於堂凶盜猝至則羣走而不顧何則形<lb/>
合而心異也左氏曰本先顛葉從之管子曰維不張一<lb/>
國從之韓子曰脈病而肥者死矣夫惟固其本張其維<lb/>
<pb n="KR4h0058_WYG_038-10b"/>
夀其脈而後天下治矣<lb/>
　　治機論<hi>陳謙</hi>
事之不立也我知之矣執之者敗之也然則不可以執<lb/>
乎夫甚弊之俗不懲不可也苟懲矣不執不可也然則<lb/>
曷敗之天下之事其動有機夫機者發於至宻而藏於<lb/>
不可臆料今夫一事之立也昭昭然若揭日月而行也<lb/>
立的於此使過者皆得引弓而射之吾知其不足以成<lb/>
也何者天下之情不一衆多之口難制欲者不止議者<lb/>
<pb n="KR4h0058_WYG_038-11a"/>
無窮則吾心不得不徇吾説不得不搖事垂立而徇且<lb/>
搖者繼之則宜其不足以成也昔漢之患匈奴之彊也<lb/>
賈誼欲削之晁錯又欲削之二子發其謀而皆不享其<lb/>
成彼特恃必削之説以與之相抗於必争之中是以事<lb/>
未發而迹已暴於天下使之得自為謀者固乆也至主<lb/>
父偃之䇿則不然予之以意之所欲而吾無削之之名<lb/>
使之有不能不分之心而有不得不弱之勢嗚呼機之<lb/>
所動乃在於此故夫昔之持必然之説以律天下者未<lb/>
<pb n="KR4h0058_WYG_038-11b"/>
有能濟者也愚觀今之世上欲立一事革一弊則羣起<lb/>
而議之議之不勝則極力而撼之上之人亦極力而悍<lb/>
之捍之不勝則終舉而從之若然者是未得夫機之説<lb/>
也試以一二端論之郊賞之汰也任子之濫也庶官之<lb/>
冗且蠧也當世之君子未嘗不悒悒於此然其説大抵<lb/>
皆曰必去是否則曰必省是夫上之祖宗之已行下之<lb/>
人情之不順則吾之説不直夫惟其不直也故其隙之<lb/>
易破君子思夫事機之發不在於灼灼明辨之日亦不<lb/>
<pb n="KR4h0058_WYG_038-12a"/>
在於斷斷乖違之際郊賞不必廢省乎郊以遷乎賞如<lb/>
蘇文忠之云是機也任子不必廢嚴乎銓以難其任如<lb/>
近日之議是機也冗曹不必廢多其攝而缺其人如紹<lb/>
興之初是機也此機之可言者也其不可以告人者吾<lb/>
文不能悉數也夫三者之名舉不廢而吾之説獨行於<lb/>
其間人不得而議我不得而搖若是者可以立乎嗚呼<lb/>
有餘矣丙魏之佐宣帝號為樞機周宻以愚觀之則未<lb/>
也膠東户口如故而王成受賞惟其以必然者待天下<lb/>
<pb n="KR4h0058_WYG_038-12b"/>
持之愈急執之愈嚴彼進不得攻之使破則退而飾之<lb/>
以為欺然則安在其為周宻也易曰神而化之使民宜<lb/>
之是吾之説也作機論<lb/>
　<lb/>
　<lb/>
　<lb/>
　<lb/>
　古文集成巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻三十四</head>
    <p>
<pb n="KR4h0058_WYG_034-1a"/>
欽定四庫全書<lb/>
　古文集成巻三十四　　　宋　王霆震　編<lb/>
　　前戊集四<lb/>
　　　論<lb/>
　　亷論<hi>篔䆫</hi>
亷者吏之元氣也他能枝榦也枝榦彊而元氣弱則所<lb/>
謂彊者不足以樹福適所以賈患今之人固有夷常齷<lb/>
齪無赫赫名而得免於謗藪者以其亷也亦有吏事魁<lb/>
<pb n="KR4h0058_WYG_034-1b"/>
梧機惠捷出而為君子之所不恕者以其貪也貪之不<lb/>
如亷信矣然亷者吏之常也設若饕餮嗜利如漁獵然<lb/>
則何吏之為然則亷固未足深異也乃今天下見能吏<lb/>
不甚掛口見亷吏則景星也鳳凰也競喜幸歆艶之其<lb/>
異之若是豈常者足為異邪夫異蓋生於少也天下皆<lb/>
亷則貪者異天下皆貪則亷者異嗚呼為天下而至於<lb/>
使亷者異亦重可歎矣惟其然也故為小人者則曰當<lb/>
貪之世吾可以飽貪之利浚吾溪洞吾壑務得而已矣<lb/>
<pb n="KR4h0058_WYG_034-2a"/>
於是乎益貪其中人者曰吾與彼姻黨也故等夷也彼<lb/>
皆然吾奚為不可夫亦與世同波而已矣於是乎益貪<lb/>
其中人以上者則曰彼為彼我為我彼雖濁而我清焉<lb/>
彼雖汚而我潔焉逮夫清不勝濁則見忌於濁潔不勝<lb/>
汚則見嫉於汚忌嫉之心生則胥譸張為怨怨不已則<lb/>
罵且攻隨之以一二而受千百之罵且攻則亦有不堪<lb/>
焉者矣夫是以心雖不貪而亦不得以安行於亷嗟夫<lb/>
小人不足責中人難深責中人以上固可喜者也而亦<lb/>
<pb n="KR4h0058_WYG_034-2b"/>
不得以安行焉亷吏之難得也如此哉曰天下固有忌<lb/>
之而不沮嫉之而不困罵且攻之而不挫不回者豈以<lb/>
不得安行而遂輟於行哉特不多見爾然吾有説焉當<lb/>
亷而不亷貪也不當亷而亷亦貪也當亷而不亷者貪<lb/>
於利不當亷而亷者貪於名其所以為貪者不同而皆<lb/>
不免於議也世之君子固有枯槁自命皓不淄俗以弗<lb/>
愛禄養為髙以屏絶人事為介斯亷也亦非所以為天<lb/>
下訓也然則將柰何曰非其道則一簞食不可受於人<lb/>
<pb n="KR4h0058_WYG_034-3a"/>
如其道則舜受堯之天下不以為泰吾聞諸孟子者如<lb/>
此作論亷<lb/>
　　去能論<hi>程大昌</hi>
能莫大於無能而有能為下名莫大於不可名而可名<lb/>
為小夫有形於専専故偏而易見無冺於兼兼故莫得<lb/>
窺其全孰知偏全之分而擅不可名之能者其知宰相<lb/>
之體乎天子之臣一職一事等而上之各有所職而惟<lb/>
宰相無職天下之才明可折獄文可典禮武且仁者可<lb/>
<pb n="KR4h0058_WYG_034-3b"/>
為司冦司馬而不聞長於某者可為宰相惟其無職故<lb/>
無所不職惟其無長故無所不長此其能髙視天下而<lb/>
獨制其表也歟今夫元氣之散也得其温且燠者物資<lb/>
以生得其凄且肅者物資以成信有能矣方其含四氣<lb/>
於未形而求生且成其可能乎能生是春而已誰與啓<lb/>
秋能成是秋而已誰與發春惟其自處於不生不成之<lb/>
外則生生而不自生成成而不自成也是無能之能而<lb/>
非有能之能也知此可以論大能矣書曰如有一个臣<lb/>
<pb n="KR4h0058_WYG_034-4a"/>
斷斷猗無他技其心休休焉其如有容人之有技若已<lb/>
有之夫惟其無技也故凡有技者惟我容亦惟我用若<lb/>
彼以其技而吾亦以其技則我與彼同物於物而曾不<lb/>
能以相髙其能裁品長短而運用之歟故用技者之不<lb/>
可有技也非禁其有也亦不容有也昔者房杜之佐唐<lb/>
也帝定禍亂而房杜不言功王魏善諫而房杜遜其直<lb/>
英衛善用兵而房杜濟以文夫自迹觀之房杜其亦無<lb/>
能矣君定亂而我不著功人善諫而我不著直人善用<lb/>
<pb n="KR4h0058_WYG_034-4b"/>
兵而我不能武合是數者皆無有也而公議賢之何賢<lb/>
乎賢其不専而兼不偏而全得體故也使房杜亦計其<lb/>
功則濟武之文孰與經之使房杜自行其直則王魏之<lb/>
直必不能相遜下也惟其自處於無能故能自冺於無<lb/>
迹所謂輔相彌縫藏諸用使斯人由而不知乃其房杜<lb/>
之大者歟<lb/>
　　冗官論<hi>楊誠齋</hi>
任官者寜以事勝人無以人勝事寜以恩棄人無以人<lb/>
<pb n="KR4h0058_WYG_034-5a"/>
棄恩先王之時一事一官也不惟一事一官也蓋有數<lb/>
事而一官也以一官而任數事是之謂事勝人事勝人<lb/>
故居官者日無餘暇而身無餘力心無餘思無餘思則<lb/>
明無餘力則精無餘暇則不懈精明而不懈則一人無<lb/>
餘也而治百事有餘矣况數事今則不然一官而數人<lb/>
居之一事而數人治之數人而居一官則不競其公而<lb/>
競其私數人而治一事則任其功而不任其責甲則曰<lb/>
吾之官正也彼則増也乙則曰官無異官事無異事也<lb/>
<pb n="KR4h0058_WYG_034-5b"/>
我何增爾何正焉至於事之闕而不理民之不恱而有<lb/>
辭上以責之則皆曰非我也責將誰執哉此以人勝事<lb/>
之病也先王之時官者不於才未論之先而禄者必於<lb/>
位既定之後以才詔官則非才不官也以位詔禄則禄<lb/>
不及於無位矣非才不官則天下願官者不僥於官而<lb/>
趨於才禄不及於無位則天下干禄者不冐於禄而求<lb/>
有所立以得位蓋有有才而不官有所立而不位者矣<lb/>
未有不才而官無立而位者也則禄之為禄誰得竊取<lb/>
<pb n="KR4h0058_WYG_034-6a"/>
而素餐之是之謂寜以恩棄人今則不然人有餘而官<lb/>
不足於是有無官而増官官有餘而位不足於是有無<lb/>
位而制禄夫有是人有是官有是位而禄之蓋曰子大<lb/>
夫之勤也不可以不食也今也臨無民也治無事也而<lb/>
創為空虚之名以為之位而賦之禄不曰禄之棄耶此<lb/>
以人棄恩之病也昔者堯舜在上禹臯䕫龍在下何其<lb/>
事之多而人之寡也一日萬幾事不多耶而臯陶一人<lb/>
也明刑則斯人焉弼教則斯人焉制蠻夷則斯人焉治<lb/>
<pb n="KR4h0058_WYG_034-6b"/>
冦賊則斯人焉刑也教也蠻夷也冦賊也是得為細事<lb/>
耶舉數大事而一士師之官兼之而數事如一事也大<lb/>
事如細事也則天下之官有下於士師而天下之事有<lb/>
小於此數者其有以人勝事者乎三代之士蓋有貧而<lb/>
禄仕者矣疾而食於上者矣抱闗擊柝也乘田委吏也<lb/>
此貧而禄仕者也然士則禄仕也而非抱闗擊柝非乘<lb/>
田委吏則禄亦有及之者乎無也則必有職而且功也<lb/>
瞽者食於樂跛者食於門此疾而食於上也然人則食<lb/>
<pb n="KR4h0058_WYG_034-7a"/>
也而非能樂非能門則禄亦有及之者乎無也則必有<lb/>
事而且勞也則當時之禄其有以人棄恩者乎古今之<lb/>
官蓋未有冗於今日者也祖宗之制每路監司提轉而<lb/>
已今日提専之外又有提鹺茗常平者焉郡有常賦賦<lb/>
有常入更運牙籌足矣不可以無官長也臨之以一轉<lb/>
運足矣今則有使有副又有判焉小郡兵馬之官至於<lb/>
五六人而同一職小邑征稅之官至於二三人而共一<lb/>
事以人勝事莫甚於此老氏之宫嶽靈之祠率建官以<lb/>
<pb n="KR4h0058_WYG_034-7b"/>
領焉自宰執侍從之斥者歸老者與夫庶官之一命以<lb/>
上而貧者惰者客者髙之為置使為提領卑之為主管<lb/>
為監此何職哉此職何事哉國之安危民之休戚政之<lb/>
利害不知也而一日不廩之則怨問之則曰我奉祠也<lb/>
如是者千百焉國得而不貧民得而不病耶以人棄恩<lb/>
莫甚於此楚人有拙於耕者患於踐其所種而莫之生<lb/>
也則以數人肩輿而已坐於上以種焉自以為計之得<lb/>
也既而鄰田之稻已生而已之稻不生夫楚人者非不<lb/>
<pb n="KR4h0058_WYG_034-8a"/>
知愛稻也而愛非其愛也以已之不踐之為不踐而忘<lb/>
其數人之踐為踐之大也設官以為民也恐官一人之<lb/>
不治而以數人治一官得無踐吾民者多耶人之毁瓦<lb/>
畫墁而得食則食人與食於人者交受其笑制禄而食<lb/>
功也以士大夫之無位而創為奉祠空虚之位以禄之<lb/>
得無與毁瓦畫墁者類耶臣願朝廷痛革其弊毎路之<lb/>
監司止設提轉之一職而運轉止於一員析鹺茗以𨽻<lb/>
於刑舉常平以歸於漕則監司之冗員省矣大郡之兵<lb/>
<pb n="KR4h0058_WYG_034-8b"/>
官不踰於二而小郡則止於一大邑之征稅設官者一<lb/>
而小邑則兼以令丞至於幕職有簽書而又有判官者<lb/>
簿尉之可以併省者則存其一而廢其一則郡邑之冗<lb/>
員者省矣庶乎人不勝事也先嚴任子試吏之法三嵗<lb/>
一試而補吏者不過五百則來者徐而官曹漸清然後<lb/>
乘其清而去其浮食所謂祠禄者一切罷之庶乎不以<lb/>
人棄恩乎嗟乎不制其來勿病其衆不散其衆勿病其<lb/>
冗前之説行所以制其來而散其衆也制之散之而後<lb/>
<pb n="KR4h0058_WYG_034-9a"/>
去其冗則盡去天下之冗官而天下有不覺者矣覺且<lb/>
不覺也怨且得而怨也耶<lb/>
　　備官論<hi>程大昌</hi>
一代之興必則其治之煩簡以定建官之制多寡一定<lb/>
後世因焉人與員不容不相當也人多於員則為冗人<lb/>
不充位則為闕冗非也闕亦非也惟其稱焉可也唐虞<lb/>
之建官以百周人益之為三百六十其多寡固有定制<lb/>
矣以其員之百而受之以三百六十則人無所容及其<lb/>
<pb n="KR4h0058_WYG_034-9b"/>
員之既為三百六十而止以百人處之則事無所屬故<lb/>
冗之與闕其失均也書曰兢兢業業一日二日萬幾無<lb/>
曠庶官天工人其代之曠之為言闕也一日二日而其<lb/>
幾萬者天以委君而君以付人者也一官曠則一事隳<lb/>
曠者多則隳者不容言也故上而朝廷之官總治之大<lb/>
者列為九官是九官者如人之有耳目也口手也相須<lb/>
致用而後成其為人也世豈有視而不聴言而不作者<lb/>
哉是故貴其備也九官之設自百揆之外治禮者不預<lb/>
<pb n="KR4h0058_WYG_034-10a"/>
於典樂而作虞者不兼於納言人各有官官各有掌無<lb/>
相叅也有夷無䕫韶音必虧有益無龍民言不通九官<lb/>
之官也孰可曠哉嘻以舜為君而禹相之官之定員猶<lb/>
不可闕而謂後世可闕歟謂其可闕則併省其員以貽<lb/>
方來可也省之不可而直闕焉吾恐天工之無代也詩<lb/>
曰濟濟多士文王以寜又曰維仲山甫愛莫助之聞以<lb/>
多士為夸矣未聞以寡士為美也聞以無助為歎矣未<lb/>
聞以多助為累也且天下之事又有大不可者人之智<lb/>
<pb n="KR4h0058_WYG_034-10b"/>
慮雖不一稟而其精力要亦有限盡心一邑者至戴星<lb/>
出入僅勝百里之政而振職内史者至積旬稽審而後<lb/>
勑詔不相背戾若官闕事叢直以人兼焉彼智力竭則<lb/>
苟而已嗚呼其何便焉孔子曰修廢官四方之政行焉<lb/>
夫官者政之所托也官廢而不修則政墜而無托故官<lb/>
之廢者尚當修之以行其政豈有有官而無人坐視曠<lb/>
闕而不為之慮哉<lb/>
　　吏論<hi>止齋</hi>
<pb n="KR4h0058_WYG_034-11a"/>
昔者秦之趨亡非一道也而其若是其亟者吏不肖也<lb/>
吾觀始皇之初陋三代之封建其弊至於戰國髖髀相<lb/>
依以蹙王室故夷其城而郡縣之其慮誠逺矣既而天<lb/>
下之吏習於嬴氏之暴斬艾斵剥草芥其民而弊之重<lb/>
之以頭㑹之斂閭左之徭又重之以阿房驪山土木之<lb/>
役當時之吏非殘忍侵漁痛民以逢其君者則貪釁幸<lb/>
災不逞之人也於是民之欲亡秦者十户而八九矣闗<lb/>
東之豪投袂而起一呼響從毛奮而鱗集戮力以傾秦<lb/>
<pb n="KR4h0058_WYG_034-11b"/>
族者不可勝計烏合之師所至如破竹者大率皆郡馘<lb/>
其守邑俘其令以應之者也不然則吏為自全之計挈<lb/>
地以賂敵而市一旦之命者也又不然則談士掉三寸<lb/>
之舌傳檄而風靡者也亦孰為秦守哉其閒黨秦之惡<lb/>
不肯遽臣妾如三川之守由南陽之守齮泗川之守壯<lb/>
亦徒驅欲潰之民疾鞭而戰之不敗而塗地則亦為降<lb/>
虜而已亦奚救於秦之斃耶秦以虎噬之彊尺攻寸取<lb/>
以吞天下一旦有變三十六郡皆無人之墟子嬰之席<lb/>
<pb n="KR4h0058_WYG_034-12a"/>
未煖而天下為漢何也秦人之憂素不及吏也故夫天<lb/>
下之禍莫大乎視以為常而不之憂者皆他日之所不<lb/>
及支也且天下不可以一人守分疆析壤環居而羅衛<lb/>
之者皆吏也吏之不肖人主將誰倚仗哉而朝廷之上<lb/>
方病夫財之不豐兵之不彊以為大患至於守令之姦<lb/>
民號而訴者牘相銜也則謾不之省重者不過罷去次<lb/>
則賄免而已舒之嵗月民之寃血未乾而謫籍之書又<lb/>
以恩貸矣甚者至於公卿大夫貪沓冗耗以不勝任聞<lb/>
<pb n="KR4h0058_WYG_034-12b"/>
者皆剖之符而左遷之嗟夫不意父母斯民之職而為<lb/>
逐臣之淵藪也有秦之弊幸而無秦之亂吁可畏哉可<lb/>
畏哉<lb/>
　　循吏論<hi>東萊</hi>
風俗之變初無常也道隆則從而隆道汙則從而汙曷<lb/>
嘗有古今之異哉昔之陋儒以為風俗自厚而之薄猶<lb/>
人自少而之老古之俗厚猶人之方少者也今之俗薄<lb/>
猶人之已老者也薄者不可復厚亦如老者不可復少<lb/>
<pb n="KR4h0058_WYG_034-13a"/>
嗚呼何其不思甚邪將以三皇之俗為厚乎則黄帝之<lb/>
末胡為有蚩尤之亂將以五帝之俗為厚乎則帝舜之<lb/>
世胡為有三苗之亂將以三王之俗為厚乎則夏商之<lb/>
季胡為有桀紂之亂蚩尤之亂無以異項羽之亂也亂<lb/>
既除而俗有厚薄之異者非秦民之不如古特髙帝不<lb/>
如黄帝耳三苗之亂無以異七國之亂也亂既除而俗<lb/>
有厚薄之異者非漢民之不如古特景帝之不如大舜<lb/>
耳桀紂之亂無以異煬帝之亂也亂既除而俗有厚薄<lb/>
<pb n="KR4h0058_WYG_034-13b"/>
之異者非隋民之不如古特太宗之不如湯武耳自古<lb/>
及今同戴一天同履一地同賦一性日月不變也耳目<lb/>
鼻口亦不變也風俗何為不如古哉善乎魏鄭公之言<lb/>
曰五帝三王不易民而教行帝道而帝行王道而王顧<lb/>
所行何如耳若人漸澆詭不復返朴今當為鬼為魅尚<lb/>
安得而化哉蓋嘗觀韓延夀之治潁川而益信風俗之<lb/>
未嘗不如古也蓋承戰國孤秦之弊禮樂廢弛異端並<lb/>
奮世以古先王化民之道為姗笑賢如髙帝乃曰以馬<lb/>
<pb n="KR4h0058_WYG_034-14a"/>
上治之安事詩書賢如文帝乃曰卑之無甚髙論賢如<lb/>
宣帝乃曰漢家自有制度本以霸王雜之君臣上下同<lb/>
趨於刑名法律簿書期㑹之間無復逺畧惟延夀承潁<lb/>
川趙廣漢告訐之俗獨能取世所姍笑為陳腐迂濶者<lb/>
次第而行之百姓遵用其教至於賣偽物者棄之市道<lb/>
其在東都馮翊如潁川之治洋洋乎絃誦之聲肅肅乎<lb/>
俎豆之容庶幾乎治古矣謂風俗不可復古者果何如<lb/>
哉大抵後世之患出於待古太髙而待已太卑惟待古<lb/>
<pb n="KR4h0058_WYG_034-14b"/>
髙故自疑而不敢為待已卑故自棄而不復為殊不知三<lb/>
代雖逺其理常存苟能盡其理則夫何逺之有哉故萬<lb/>
石君處家而子孫燕居申申此一家之三代也王烈居<lb/>
鄉而訟者望廬而還此一鄉之三代也魯恭治中牟而<lb/>
童子不取乳雉此一邑之三代也延夀之治潁川庸非<lb/>
一郡之三代乎以是論之則風俗古不必厚今不必薄<lb/>
古不必易今不必難惟其行而已安可是古而非今哉<lb/>
　古文集成巻三十四<lb/>
</p>
<p>
</p>
  </div>
</body>
</text>
</TEI>
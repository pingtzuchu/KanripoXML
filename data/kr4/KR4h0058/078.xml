<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻七十八</head>
    <p>
<pb n="KR4h0058_WYG_078-1a"/>
欽定四庫全書<lb/>
　古文集成巻七十八　　　宋　王霆震　編<lb/>
　　前癸集九<lb/>
　　　戒<lb/>
　　守戒<hi>韓昌黎</hi>
　　　斆齋云<hi>此篇論備在得人</hi>　　全篇斆齋批注<lb/>
詩曰大邦維翰<hi>按詩大雅板篇价人維藩大師維垣大邦維屏大宗維翰疑邦翰二字必有一</hi>
<hi>誤</hi>書曰以蕃王室<hi>蔡仲之命</hi>諸侯之於天子不惟守土地奉<lb/>
<pb n="KR4h0058_WYG_078-1b"/>
職貢而已固將有以翰蕃之也今人有宅於山者知猛<lb/>
獸之為害則必髙其柴援而外施陷穽以待之宅於都<lb/>
者知穿窬之為盗則必峻其垣墻而内固扃鐍<hi>音訣鎻鑰也莊</hi>
<hi>子固扃鐍</hi>以防之<hi>以小喻大</hi>此野人鄙夫之所及非有過人之智<lb/>
而後能也今之通都大邑介於屈彊<hi>屈渠勿切强居亮切义臣兩切</hi>之<lb/>
間而不知為之備噫亦惑矣野人鄙夫能之而王公大<lb/>
人反不能焉豈材力為之而有不足歟盖以謂不足為<lb/>
而不為耳天下之禍莫大於不足為而不為<hi>說透病源○一無而</hi>
<pb n="KR4h0058_WYG_078-2a"/>
<hi>不為三字非</hi>材力不足<hi>一有為字</hi>者次之不足為者敵至而不知<lb/>
材力不足<hi>一有為字</hi>者先事而思則其於禍也有間矣彼之<lb/>
屈彊者帶甲荷戈不知其多少其緜地則千里而與我<lb/>
壤地相錯無有丘陵江河洞庭孟門之闗其門又自知<lb/>
其不得與天下齒朝夕舉踵引頸冀天下之有事以乗<lb/>
吾之便此其暴於猛獸穿窬也甚矣嗚呼胡知而不為<lb/>
之備乎哉賁育之不戒<hi>善譬</hi>童子之不抗魯雞之不期蜀<lb/>
雞之不支今夫鹿之與豹非不巍然大矣然而卒為之<lb/>
<pb n="KR4h0058_WYG_078-2b"/>
禽者爪牙之材不同猛怯之資殊也曰然則如之何而<lb/>
備之曰在得人<hi>結有力</hi>
　　敵戒<hi>柳子厚</hi>
　　　斆齋云<hi>此篇論敵存滅禍</hi>
皆知敵之仇而不知為益之尤皆知敵之害而不知為<lb/>
利之大秦有六國兢兢以彊六國既除<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <hi>音怡自得皃又淺意</hi>
乃亡晉敗楚鄢范文為患厲之不圖舉國造怨<hi>左成十六年晉</hi>
<hi>侯將伐鄭范文子曰若逞吾願諸侯皆叛晉可以逞若唯鄭叛晉國之憂可立俟也六月晉楚遇于鄢陵戰楚</hi>
<pb n="KR4h0058_WYG_078-3a"/>
<hi>師宵遁十七年范文子反自鄢陵使祝宗祈死曰君驕侈而克敵是天益其疾也難將作矣六月戊辰士爕卒</hi>
孟孫惡臧孟死臧恤藥石去矣吾亡無日<hi>左襄二十三年孟孫惡臧</hi>
<hi>孫季孫愛之孟孫卒臧孫入哭甚哀其御曰孟孫之惡子也而哀如是季孫若死其若之何臧孫曰季孫之愛</hi>
<hi>我疾疢也孟孫之惡我藥石也美疢不如惡石夫石猶生我疢之美其毒滋多孟孫死吾亡無日矣</hi>智能<lb/>
知之猶卒以危矧今之人曽不是思敵存而懼敵去而<lb/>
舞廢備自盈祗益為瘉<hi>俞愈二音</hi>敵存滅禍敵去召過有能<lb/>
知此道大名播懲病克壽矜壯死暴縱欲不戒匪愚伊<lb/>
耄我作戒詩思者無咎<lb/>
<pb n="KR4h0058_WYG_078-3b"/>
　　三戒序<hi>柳子厚</hi>
　　　東坡云<hi>予讀柳子厚三戒而愛之乃作河豚魚烏賊魚二說并序以自警</hi>
　　　　全篇並依斆齋批㸃<lb/>
吾恒惡世之人<hi>恒胡登反常也</hi>不知推已之本而乘物以逞<hi>此下</hi>
<hi>提出三件</hi>或依勢以干非其類出技以恣彊竊時以肆暴然<lb/>
卒迨于禍有客談麋驢鼠三物似其事作三戒<lb/>
　　臨江之麋<lb/>
　　　斆齋云<hi>此篇戒依勢以干非其類者</hi>
<pb n="KR4h0058_WYG_078-4a"/>
臨江之人畋得麋麑<hi>音眉宜鹿子也</hi>畜之入門羣犬垂涎揚尾<lb/>
皆來其人怒怛之自是日抱就犬習示之使勿動稍使<lb/>
與之戯<hi>善叙事</hi>積久犬皆如人意麑稍大忘已之麋也以<lb/>
為犬良我友抵觸偃仆益狎犬畏主人與之俯仰甚善<lb/>
然時啖其舌<hi>轉</hi>三年麋出門見外犬在道甚衆走欲與<lb/>
為戯外犬見而喜且怒共殺食之狼籍道上麋至死不<lb/>
悟<hi>言其不知覺悟</hi>
　　黔之驢<lb/>
<pb n="KR4h0058_WYG_078-4b"/>
　　　斆齋云<hi>此篇戒出技以恣强者</hi>
黔無驢有好事者船載以入至則無可用放之山下虎<lb/>
見之尨然大物也以為神蔽林間窺之稍出近之憗憗<lb/>
<hi>魚僅切</hi>然莫相知他日驢一鳴虎大駭逺遁以為且噬已<lb/>
也甚恐然往來視之覺無異能者<hi>漸知其技</hi>益習其聲又近<lb/>
出前後終不敢摶稍近益狎蕩倚衝冐驢不勝怒蹄之<lb/>
虎因喜計之曰技止此耳因跳踉大[口*闞]<hi>虎檻切</hi>斷其喉盡<lb/>
其肉乃去噫形之尨也類有徳聲之宏也類有能向不<lb/>
<pb n="KR4h0058_WYG_078-5a"/>
出其技虎雖猛疑畏卒不敢取今若是焉悲夫<lb/>
　　永某氏之䑕<lb/>
　　　斆齋云<hi>此篇戒竊時以肆暴者</hi>
永<hi>地名</hi>有某氏者畏日拘忌異甚以為已生歳直子䑕子<lb/>
神也因愛䑕不畜猫犬<hi>一作又</hi>禁僮勿擊䑕倉廪庖厨悉<lb/>
以恣䑕不問由是䑕相告皆來某氏飽食而無禍某氏<lb/>
室無完器椸<hi>音移方言榻前几趙魏之間謂之椸一曰衣架</hi>無完衣飲食大率<lb/>
䑕之餘也晝累累與人兼行<hi>肆暴之時</hi>夜則竊齧鬭暴其聲<lb/>
<pb n="KR4h0058_WYG_078-5b"/>
萬狀不可以寢終不厭數歳某氏徙居他州後人來居<lb/>
䑕為態如故其人曰是隂類惡物也盗暴尤甚且何以<lb/>
至是乎哉假五六猫闔門撤瓦灌穴<hi>惡貫已滿</hi>購童羅捕之<lb/>
殺鼠如丘棄之隠處臰<hi>與臭同</hi>數月乃已嗚呼彼以其飽<lb/>
食無禍為可恒也哉<lb/>
　　藥戒<hi>宛丘</hi>
　　　斆齋批云<hi>此篇首論治痞之疾不可急攻以求快苦用藥之速則必耗元氣中間引</hi>
　　　<hi>秦啇君求快之過後歸美先王之治斡歸主意有力</hi>
<pb n="KR4h0058_WYG_078-6a"/>
客有病痞<hi>部鄙反腹内結痛</hi>積於其中者伏而不得下自外至<lb/>
者捍而不得納從毉而問之曰非下之不可歸而飲其<lb/>
藥既飲而暴下不終日而向之伏者散而無餘<hi>造語</hi>向之<lb/>
捍者柔而不支焦鬲導逹呼吸開利快然若未始有疾<lb/>
者不數日痞復作投以故藥其快然也亦如初自是不<lb/>
逾月而痞五作五下<hi>文老</hi>每下輙愈然客之氣一語而三<lb/>
引體不勞而汗股不步而慄膚革無所耗於前而其中<lb/>
薾然莫知其所來嗟夫心痞非下不可已予從而下之<lb/>
<pb n="KR4h0058_WYG_078-6b"/>
術未爽也薾然獨何歟聞楚之南有良毉焉往而問之<lb/>
毉嘆曰子無歎是薾然者也凡子之術固為是薾然也<lb/>
坐吾語汝天下之理有甚快於予心者其末必有傷<hi>一篇</hi>
<hi>主意</hi>求無傷於終者則初無望於快吾心夫隂伏而陽蓄<lb/>
氣與血不運而為痞<hi>究得病源</hi>横乎子之胷中者其累大矣<lb/>
擊而去之不須㬰而除甚大之累和平之物不能為也<lb/>
必將擊搏震撓而後可夫人之和氣沖然而甚微泊乎<lb/>
其易危<hi>意高</hi>擊搏震撓之功未成而子之功盖已病矣由<lb/>
<pb n="KR4h0058_WYG_078-7a"/>
是觀之則子之痞凢一快者子之和一傷矣不終日而<lb/>
快者五則子之和平之氣不既索乎故膚不勞而汗股<lb/>
不步而慄薾然如不可終日也且將去子之痞而無害<lb/>
於和乎子歸燕居三月齋戒而復請之毉曰子之氣少<lb/>
復矣取藥而授之曰服之三月而疾少平又三月而少<lb/>
康終是年而復常且飲藥不得亟進客歸而行其說然<lb/>
其初使人懣<hi>莫困反</hi>然遲之盖三投藥而三反之也然日<lb/>
不見其所攻之效則月異而時不同盖終歳疾平客謁<lb/>
<pb n="KR4h0058_WYG_078-7b"/>
毉再拜而謝之坐而問其故毉曰是毉國之說也豈特<lb/>
毉之於疾哉子獨不見夫秦之治乎<hi>引秦為證</hi>民悍而不聴<lb/>
令情而不勤事放而不畏法令之不聴治之不變則秦<lb/>
之民嘗痞矣商君見其痞也<hi>引歸本意</hi>厲以刑法威以斬伐<lb/>
悍戾猛鷙不貸毫髮痛剗而力鋤之於是乎秦之政如<lb/>
建瓴流蕩四逹無敢或拒而秦之痞嘗一快矣自孝公<lb/>
以至二世也凢幾痞而幾快矣乎頑者已圯彊者已柔<lb/>
而秦之民無歡心矣<hi>史商君傳孝公用衛鞅鞅欲變法孝公曰善卒定變法之令令民為</hi>
<pb n="KR4h0058_WYG_078-8a"/>
<hi>什伍而相牧司連坐不告奸者腰斬告奸者與斬敵首同賞匿奸者與降敵同罰</hi>故猛政一快<lb/>
者歡心一亡積快而不已而秦之四支枵然徒有其物<lb/>
而已民心日離而君孤立於上故匹夫大呼不終日而<lb/>
百病皆起秦欲運其手足肩膂而漠然不我應矣故秦<lb/>
之亡者是好為快者之過也昔者先王之民<hi>歸美先王之治</hi>其<lb/>
初亦嘗痞矣先王豈不知砉然擊去之以為速也惟其<lb/>
有懼於終也故不敢求快於吾心優柔而撫存之教以<lb/>
仁義導以禮樂隂解其亂而徐去其滯<hi>文工</hi>使其悠然自<lb/>
<pb n="KR4h0058_WYG_078-8b"/>
趨於平安而不自知方其未也旁視而懣然者有之矣<lb/>
然月計之嵗察之前嵗之俗非今嵗之俗也不擊不搏<lb/>
無所忤逆是以日去其戾氣而不嬰其歡心於是政成<lb/>
教逹安樂悠久而無後患矣是以三代之治皆更數聖<lb/>
人歴數百年而後俗成則予之藥終年而愈疾盖無足<lb/>
怪故曰天下之理有甚快於予心者其末也必有傷求<lb/>
無傷於其終則初無望於快吾心<hi>昭前主意結有力</hi>雖然豈獨<lb/>
於治天下哉客再拜而記其說<lb/>
<pb n="KR4h0058_WYG_078-9a"/>
　　言戒<hi>洓水</hi>
迂叟曰言不可不重也子不見鐘鼔乎夫鐘鼔扣之鳴<lb/>
鏗鏘鍧鞳人不以為異也若不扣而自鳴人孰不謂之<lb/>
妖邪可以言而不言猶叩之而不鳴也亦為廢鐘鼓也<lb/>
　<lb/>
　<lb/>
　<lb/>
　<lb/>
<pb n="KR4h0058_WYG_078-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻七十八<lb/>
</p>
<p>
</p>
  </div>
</body>
</text>
</TEI>
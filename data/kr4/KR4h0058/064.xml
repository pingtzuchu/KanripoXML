<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻六十四</head>
    <p>
<pb n="KR4h0058_WYG_064-1a"/>
欽定四庫全書<lb/>
　古文集成巻六十四　　　宋　王霆震　編<lb/>
　　前壬集三<lb/>
　　　圖<lb/>
　　兼山傳家學九圖<lb/>
　　　<hi>郭雍字子和兼山先生忠孝丘之之子兼山傳易於伊川雍傳其學畫為九圖</hi>
　　性善圖<hi>郭氏</hi>
善惡萌於心已非性也方其未萌之初性之所有不可<lb/>
<pb n="KR4h0058_WYG_064-1b"/>
得而言故孟子名之曰善即孔子子思謂之中與誠是<lb/>
也性善之後方流為善惡既曰善惡則非性善之善矣<lb/>
性善盖赤子之心也天命之性也喜怒哀樂未發之時<lb/>
也故人有善惡而性無之言性惡善惡混者是言人也<lb/>
非論性也孟子所以力明性善者盖謂學者必先明知<lb/>
性之善胷中無疑然後道可進若疑其為善惡則道不<lb/>
可得而進矣荀揚盖見善人惡人而論之非知論性者<lb/>
也伊川曰孟子言性善盖極本窮源之理故此為入道<lb/>
<pb n="KR4h0058_WYG_064-2a"/>
之始善者性也善惡性之流見於外者也<lb/>
　　克已圖<hi>郭氏</hi>
學有二道曰不失赤子之心曰求其放心放心盖已失<lb/>
之心所謂求其放心者復也求之而不能復者欲勝也<lb/>
故克之而後復復克皆内事克彼人欲復此天理也凡<lb/>
性分之内有害吾性善矣於作偽自私者皆人欲也孔<lb/>
子告顔淵之克已盖克非禮之欲而復非欲之理也顔<lb/>
子不逺復進此道也謝先生論立已與物之際即是言<lb/>
<pb n="KR4h0058_WYG_064-2b"/>
外事其説本於躬自厚故齊物我此盖續西銘廣大一<lb/>
説又非孔子告顔淵者也<lb/>
　　浩然圖<hi>郭氏</hi>
養浩有二道曰不動心曰充不動心用力難而效速充<lb/>
者用力易而效遲充有不至者矣不動心無不至者也<lb/>
觀孟子養浩然之氣二者盖兼之矣不動心又有養心<lb/>
之道曰寡欲其為人也寡欲雖有不存焉者寡矣孔子<lb/>
於易之乾明大人之道則知大者乾道也至孟子又明<lb/>
<pb n="KR4h0058_WYG_064-3a"/>
其養心之道而曰塞于天地之間豈欺我哉養大即浩<lb/>
然也所養反是皆為小人大小所養於内者也大人小<lb/>
人成於外者也<lb/>
　　无妄圖<hi>郭氏</hi>
无妄即誠也在易曰无妄至孔子又言及中庸而後言<lb/>
誠又至孟子則曰性善皆一也然无妄有動象故又為<lb/>
誠之見於有為者如是則誠然後无妄矣以其本善故<lb/>
誠以其誠故无妄又為三者之序不誠則妄矣天人之<lb/>
<pb n="KR4h0058_WYG_064-3b"/>
分其間不能以寸伊川曰動以天故无妄動以人欲則<lb/>
妄矣<lb/>
　　大畜圖<hi>郭氏</hi>
健為天德大畜止健畜天德也故彖曰剛健篤實輝光<lb/>
日新其德不能畜天德則見於有為者不能无妄故天<lb/>
德止於大畜而動於无妄也序外曰有无妄而後可畜<lb/>
是為交相養之道則知无妄者動亦无妄静亦无妄而<lb/>
大畜一於止矣<lb/>
<pb n="KR4h0058_WYG_064-4a"/>
　　艮止圖<hi>郭氏</hi>
艮止也天下之欲無窮而人每患於不能止者盖不知<lb/>
無欲之地而止之也止於無欲之地所謂艮其背也人<lb/>
之耳目口鼻皆有欲也至於背則無欲矣内欲不動則<lb/>
外境不入是以行其庭不見其人也不獲其身止於止<lb/>
矣不見其人止於行矣内外兼止故人欲自滅而天理<lb/>
固存孟子曰養心莫善於寡欲其艮其背之義乎自一<lb/>
身之外言之庭與四海皆一也聖人舉而措之天下謂<lb/>
<pb n="KR4h0058_WYG_064-4b"/>
之事業皆行其庭之事也此道可明以理不可窮以辭<lb/>
即所謂中庸之道也<lb/>
　　誠明圖<hi>郭氏</hi>
誠明有後先無内外異體而同功者也自源委流曰誠<lb/>
明因流窮源曰明誠用力多寡有至有不至則異而誠<lb/>
足以養明明足以養誠則一而已自誠而明生而知之<lb/>
安而行之也自明而誠學而知之利而行之也誠明相<lb/>
須以成功猶隂陽晝夜闕一不可孟子不動心近誠明<lb/>
<pb n="KR4h0058_WYG_064-5a"/>
擴而充之近明誠<lb/>
　　盡性圖<hi>郭氏</hi>
人不能盡性者非不及於性也常過之也且飢而欲食<lb/>
寒而欲衣此天命之性也欲食者止於飽欲衣者止於<lb/>
煖是之謂盡性乃若過之則飢必食膏粱寒必衣文繡<lb/>
窮極人欲則天理滅矣以我飢而食也必思天下之人<lb/>
飢而皆食以我寒而衣也必思天下之人寒而皆衣如<lb/>
此則人之性盡矣故孟子之論至於五十者衣帛七十<lb/>
<pb n="KR4h0058_WYG_064-5b"/>
者食肉黎民不飢不寒養生送死無憾盖明盡人性之<lb/>
道也數罟不入洿池斧斤以時入山林則物亦盡其性<lb/>
矣此自飢寒衣食言之則盡性之道皆可類推是以天<lb/>
地之大雖能生物實不能衣食繁息之衣食繁息使各<lb/>
遂其生是聖人賛化育盡其性之功也觀孔子之盡性<lb/>
盖始於絶四孟子之盡性盖始於不動心前所謂克復<lb/>
養浩无妄大畜艮止誠明皆欲盡其性善也性盡則功<lb/>
成矣三者盡則參天地豈曰小補之哉<lb/>
<pb n="KR4h0058_WYG_064-6a"/>
　　光明圖<hi>郭氏</hi>
能盡其性盡人物之性則動静不失其時其道光明矣<lb/>
學者成始成終之道也故曰成言乎艮然此特由學者<lb/>
成已成物時止時行而論也極動静之道盖不可得而<lb/>
盡言雖天地之大其為光明亦不外此<lb/>
　<lb/>
　<lb/>
　<lb/>
<pb n="KR4h0058_WYG_064-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古文集成巻六十</head>
    <p>
<pb n="KR4h0058_WYG_060-1a"/>
欽定四庫全書<lb/>
　古文集成巻六十　　　　宋　王霆震　編<lb/>
　　前辛集六<lb/>
　　　疏<lb/>
　　請立梁王疏<hi>賈誼</hi>
　　　迂齋批<hi>深識事勢議論剴切筆力老健至呉楚之反而説始驗至主父偃之出而䇿始</hi>
　　　<hi>行信乎其通達國體也</hi>
陛下即不定制如今之勢不過一傳再傳諸侯猶且人<lb/>
<pb n="KR4h0058_WYG_060-1b"/>
恣而不制豪植而大彊漢法不得行矣陛下所以為藩<lb/>
扞及皇太子之所持者唯淮陽代二國耳代北邉匈奴<lb/>
與彊敵為鄰能自完則足矣而淮陽之比大諸侯厪如<lb/>
墨子之著面適足以餌大國耳不足以有所禁禦方今<lb/>
制在陛下制國而令子適足以為餌豈可謂工哉<hi>好</hi>人<lb/>
主之行異布衣<hi>議論</hi>布衣者飾小行競小廉以自託於鄉<lb/>
黨人主唯天下安社稷固否耳高皇帝𤓰分天下以王<lb/>
功臣反者如蝟毛而起以為不可故蔪去不義諸侯而<lb/>
<pb n="KR4h0058_WYG_060-2a"/>
虚其國擇良日立諸子雒陽上東門之外畢以為王而<lb/>
天下安故大人者不牽小行以成大功<hi>應異布衣一句</hi>今淮南<lb/>
地逺者或數千里越兩諸侯<hi>梁淮陽</hi>而縣屬於漢其吏民<lb/>
繇役往來長安者自悉而補中道衣敝<hi>中道衣敝則自悉其家財以補</hi>
<hi>之</hi>錢用諸費稱此其苦屬漢而欲得王至甚逋逃而歸<lb/>
諸侯者已不少矣其勢不可久臣之愚計願舉淮南地<lb/>
以益淮陽而為梁王立後割淮陽二三列城與東郡以<lb/>
益梁不可者可徙代王而都淮陽<hi>又一䇿</hi>梁起於新郪以<lb/>
<pb n="KR4h0058_WYG_060-2b"/>
北著之河淮陽包陳以南揵之江則大諸侯之有異心<lb/>
者破膽而不敢謀梁足以扞齊趙淮陽足以禁呉楚陛<lb/>
下高枕終無山東之憂矣此二世之利也<hi>謂之二世利非誼本意</hi>
當今恬然適遇諸侯之皆少數嵗之後陛下且見之矣<lb/>
夫秦日夜苦心勞力<hi>一節進一節</hi>以除六國之禍今陛下力<lb/>
制天下頤指如意高拱以成六國之禍難以言智苟身<lb/>
亡事畜亂宿禍熟視而不定萬年之後傳之老母弱子<lb/>
<hi>語好</hi>將使不寧不可謂仁臣聞聖主言問其臣而不自造<lb/>
<pb n="KR4h0058_WYG_060-3a"/>
事故人臣得畢其愚忠唯陛下財幸<lb/>
　　十漸䟽<hi>魏徵</hi>
　　　本傳<hi>唐貞觀十三年阿史那結社率作亂雲陽石然史曰古燃字雲陽之石然妖異也自</hi>
　　　<hi>冬至五月不雨徵上䟽極言曰云云䟽奏帝曰朕今聞過矣願改之以終善道有違此言當何</hi>
　　　<hi>施顔面與公相見哉方以所上䟽列為屛障庶朝夕見之兼錄付史官使萬世知君臣之義</hi>
臣奉侍帷幄十餘年陛下許臣以仁義之道守而不失<lb/>
儉約樸素終始弗渝徳音在耳不敢忘也頃年以來寖<lb/>
不克終謹用條陳禆萬分一陛下在貞觀初清靜寡欲<lb/>
<pb n="KR4h0058_WYG_060-3b"/>
化被荒外今萬里遣使市索駿馬并訪怪珍昔漢文帝<lb/>
却千里馬晉武帝焚雉頭裘陛下居常議論逺輩堯舜<lb/>
今所為更欲處漢文晉武下乎此不克終一漸也子貢<lb/>
問治人孔子曰懍乎若朽索之馭六馬子貢曰何畏哉<lb/>
對曰不以道導之則吾讎也若何不畏陛下在貞觀初<lb/>
護民之勞喣<hi>光羽切</hi>之如子不輕營為頃既奢肆思用人<lb/>
力乃曰百姓無事則易驕勞役則易使自古未有百姓<lb/>
逸樂而致傾敗者何有逆畏其驕而為勞役哉此不克<lb/>
<pb n="KR4h0058_WYG_060-4a"/>
終二漸也陛下在貞觀初役已以利物比來縱欲以勞<lb/>
人雖憂人之言不絶於口而樂身之事實切諸心無慮<lb/>
營構輙曰弗為此不便我身推之人情誰敢復爭此不<lb/>
克終三漸也在貞觀初親君子斥小人比來輕褻小人<lb/>
禮重君子重君子也恭而逺<hi>于萬反</hi>之輕小人也狎而近<lb/>
之近之莫見其非逺之莫見其是莫見其是則不待間<lb/>
而踈莫見其非則有時而昵昵小人踈君子而欲致治<lb/>
非所聞也此不克終四漸也在貞觀初不貴異物不作<lb/>
<pb n="KR4h0058_WYG_060-4b"/>
無益而今難得之貨雜然並進玩好之作無時而息<lb/>
上奢靡而望下樸素力役廣而冀農業興不可得已此<lb/>
不克終五漸也在貞觀初求士如渴賢者所舉即信而<lb/>
任之取其所長常恐不及比來由心好惡以衆賢舉而<lb/>
用以一人毁而棄雖積年任而信或一朝疑而斥夫行<lb/>
有素履事有成迹一人之毁未必可信積年之行不應<lb/>
頓虧陛下不察其言以為臧否使讒佞得行守道䟽間<lb/>
此不克終六漸也在貞觀初高居深拱無田獵畢弋之<lb/>
<pb n="KR4h0058_WYG_060-5a"/>
好數年之後志不克固鷹犬之貢逺及四夷晨出夕返<lb/>
馳騁為樂變起不測其及救乎此不克終七漸也在貞<lb/>
觀初遇下有禮羣情上達今外官奏事顔色不接間因<lb/>
所短詰其細過雖有忠欵而不得申此不克終八漸也<lb/>
在貞觀初孜孜治道常若不足比恃功業之大負聖智<lb/>
之明長<hi>辰兩反</hi>傲縱欲無事興兵問罪逺裔親狎者阿㫖<lb/>
不肯諫踈逺者畏威不敢言積而不已所損非細此不<lb/>
克終九漸也貞觀初頻年霜旱畿内戸口並就關外攜<lb/>
<pb n="KR4h0058_WYG_060-5b"/>
老扶幼來往數年卒無一戸亡去此由陛下矜育撫寧<lb/>
故死不携貳也比者疲於徭役關中之人勞弊尤甚雜<lb/>
匠當下顧而不遣正兵畨上復别驅任市物鏹屬於㕓<lb/>
逓子背望於道脱有一穀不収百姓之心恐不能如前<lb/>
日之帖泰此不克終十漸也夫禍福無門惟人所召人<lb/>
無釁焉妖不妄作今旱熯<hi>呼旱切</hi>之災逺被郡國凶醜之<lb/>
孽起於轂下<hi>謂阿史那結社率作亂</hi>此上天示戒乃陛下恐懼憂<lb/>
勤之日也千載休期時難再得明主可為而不為臣所<lb/>
<pb n="KR4h0058_WYG_060-6a"/>
以鬱結長嘆者也<lb/>
　　議楊綰條奏貢舉䟽<hi>賈至</hi>
　　　東萊注<hi>唐書賈至字幼隣擢明經第寳應初遷尚書左丞楊綰建請依古制縣令舉孝</hi>
　　　<hi>廉於刺史升天子禮部詔有司參議多是綰言至議以為自晉後衣冠遷徙人多僑處因縁官</hi>
　　　<hi>族所在占籍今鄉舉取人未盡請廣學校增國子博士員十道大州得置大學舘詔博士領之</hi>
　　　<hi>召至生徒使保桑梓者鄉里舉焉在流寓者庠序推焉議者更附至議</hi>
謹按夏之政尚忠殷之政尚敬周之政尚文然則文與<lb/>
忠敬皆統人之行也且夫述行美極人文人文興則忠<lb/>
<pb n="KR4h0058_WYG_060-6b"/>
敬存焉是故前代以文取士本文行也由辭以觀行則<lb/>
及辭也宣父稱顔子不遷怒不貳過謂之好學至乎修<lb/>
春秋則游夏之徒不能措一辭不亦明乎間者禮部取<lb/>
人有乖斯義易曰觀乎人文以化成天下關睢之義曰<lb/>
先王以是經夫婦成孝敬厚人倫美教化移風俗蓋王<lb/>
政之所由廢興也故延陵聴樂知諸侯之存亡<hi>左襄二十九年</hi>
今試學者以帖字為精通而不窮㫖義豈能知遷怒貳<lb/>
過之道乎考文者以聲病為是非而務擇浮艶豈能知<lb/>
<pb n="KR4h0058_WYG_060-7a"/>
移風易俗化天下之事乎<hi>選舉志李栖筠議進士科</hi>是以上失其源<lb/>
而下襲其流乗流波蕩不知所止先王之道莫能行也<lb/>
夫先王之道消則小人之道長小人之道長則亂臣賊<lb/>
子由是生焉臣弑其君子弑其父非一朝一夕之故其<lb/>
所由來者漸矣漸者何謂忠信之陵頺耻尚之失所末<lb/>
學之馳騁儒道之不舉四者皆由取士之失也夫一國<lb/>
之事繫一人之本謂之風贊揚其風繫卿大夫也卿大<lb/>
夫何甞不出於士乎今取士試之小道而不以逺者大<lb/>
<pb n="KR4h0058_WYG_060-7b"/>
者使干祿之徒趨馳末術是誘導之差也夫以蝸蚓之<lb/>
餌雜垂滄海而望吞舟之魚至不亦難乎所以食垂餌<lb/>
者皆小魚就科目者皆小藝四人之業士最關於風化<lb/>
近代趨士靡然向風致使祿山一呼而四海震蕩思明<lb/>
再亂而十年不復<hi>逆臣傳</hi>向使禮讓之道𢎞仁義之道著<lb/>
則忠臣孝子比屋可封逆節不得而萌也人心不得而<lb/>
揺也且夏有天下四百載禹之道喪而殷始興焉周有<lb/>
天下八百年文武之政廢而秦始并焉觀三代之選士<lb/>
<pb n="KR4h0058_WYG_060-8a"/>
任賢皆考實行故能風俗淳一運祚長逺秦坑儒士二<lb/>
代而亡漢興雜三代之政𢎞四科之舉西京始振經術<lb/>
之學東都終持名節之行至有近戚竊位彊臣擅權弱<lb/>
主孤立母后專政而社稷不隕終彼四百豈非學行扇<lb/>
化於鄉里哉厥後文章道弊尚於浮奢取士術異苟濟<lb/>
一時自魏至隋僅四百載三光分景九州阻域竊號僭<lb/>
位徳義不修是以子孫連顛享國咸促國家革魏晉梁<lb/>
隋之弊承夏殷周漢之業四隩既宅九州攸同覆幬亭<lb/>
<pb n="KR4h0058_WYG_060-8b"/>
育合徳天地安有捨皇王舉士之道蹤亂代取人之術<lb/>
此公卿大夫之辱楊綰所奏實為正論然自典午覆敗<lb/>
中原板蕩夷狄亂華衣冠遷徙南北分裂人多僑處聖<lb/>
朝一平區宇尚復因循版圖則張閭井未設士居鄉土<lb/>
百無一二因縁官族所在耕築地望繫之數百年之外<lb/>
而身皆東西南北之人焉今欲依古制鄉舉里選猶恐<lb/>
取士之未盡也請兼廣學校以𢎞訓誘今兩京有大學<lb/>
州縣有小學兵革一動生徒流離儒臣師氏廩祿無向<lb/>
<pb n="KR4h0058_WYG_060-9a"/>
貢士不稱行實胄子何甞講習獨禮部毎嵗權甲乙之<lb/>
第謂𢎞奬擢不其謬哉秪足長浮薄之風啓僥倖之路<lb/>
矣其國子博士等望加員數厚其祿秩選通儒碩士間<lb/>
居其職十道大郡量置大學舘令博士出外兼領郡官<lb/>
召置生徒人循故事保桑梓者鄉里舉焉在流寓者庠<lb/>
序推焉朝而行之夕見其利如此則青青不復興刺<hi>詩子</hi>
<hi>衿</hi>擾擾由其歸本矣人倫之始王化之先不是過也<lb/>
　<lb/>
<pb n="KR4h0058_WYG_060-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古文集成巻六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要</head>
    <p>
<pb n="KR4d0565_WYG_000-1a"/>
欽定四庫全書　　　　　　集部五<lb/>
　提要　　　　　　　　　　别集類四<hi>元</hi>
　　吾吾類稿三巻<lb/>
　　　　<hi>臣</hi>等謹案吾吾類稿三巻元呉臯撰臯元史<lb/>
　　　　無傳志乗亦失載其姓名獨永樂大典各韻<lb/>
　　　　中頗採録其詩文題作呉舜舉吾吾類稿又<lb/>
　　　　别收胡居敬等原序三篇畧具行履知其為<lb/>
　　　　臨川人乃宋丞相呉潛諸孫早逰呉澂之門<lb/>
<pb n="KR4d0565_WYG_000-1b"/>
　　　　嘗官臨江路儒學教授元亡後抗志不出遯<lb/>
　　　　跡以終而不著其名惟王圻續文獻通考載<lb/>
　　　　有呉臯吾吾類稿之目而集中祝文亦有臯<lb/>
　　　　忝逰宦語知臯為其名舜舉乃其字也臯工<lb/>
　　　　於韻語所作大都以朴澹為主不渉元末佻<lb/>
　　　　巧纎靡之習詩中紀年多有庚寅壬辰及癸<lb/>
　　　　卯甲辰等嵗名時正值至正之季盜賊縱横<lb/>
　　　　目擊艱危每深憂憤如和劉聞廷擬古十章<lb/>
<pb n="KR4d0565_WYG_000-2a"/>
　　　　反覆於國歩将傾籓維弛節而繼之以堂堂<lb/>
　　　　尋陽守重義知所本云云特表李黼之忠烈<lb/>
　　　　以激厲當時其志有可憫者雖其骨格未堅<lb/>
　　　　尚不能抗行古作者而纒綿悱惻要不失變<lb/>
　　　　雅之遺意焉集佚已久顧嗣立元詩選蒐羅<lb/>
　　　　最廣亦闕而不載今從永樂大典裒輯共得<lb/>
　　　　詩一百二十餘首釐為三巻其雜文十餘首<lb/>
　　　　亦附於後備考核焉乾隆四十六年九月恭<lb/>
<pb n="KR4d0565_WYG_000-2b"/>
　　　校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官　<hi>臣</hi>　陸　費　墀<lb/>
<pb n="KR4d0565_WYG_000-3a"/>
原叙<lb/>
強圉作噩之祀余還江右抵臨江假寓天寧寺寺宻邇<lb/>
郡庠因與教授吾吾吳先生舜舉游先生嘗語余曰郡<lb/>
承大亂之後民皆習武事厭儒行弦誦絶響教無所敷<lb/>
吾甚恥之既而時異事殊先生屛居閭里闢一室績學<lb/>
藝文惟以奉親訓子為務勢利紛華之習眎之漠如也<lb/>
郡洊罹兵變干戈相承學宮荒閴袁筠之境遺民逸士<lb/>
聞先生名每延置其家奉贄請益雖武夫悍將多遣子<lb/>
<pb n="KR4d0565_WYG_000-3b"/>
弟就學焉四方搢紳大夫求詩若文户屨恒滿平居無<lb/>
事操觚染翰著述不厭境與意會必形之吟詠學者多<lb/>
傳誦之遭時多囏竟齎志以没惜哉先生殁十餘年其<lb/>
子均彚次遺稿屬為叙余嘗見先生文集篇帙甚富今<lb/>
所存僅若此盖掇拾于喪亂之餘不能全也先生之文<lb/>
典實古雅從容于法度之中其為詩冲澹和平發乎性<lb/>
情之正世之工乎侈靡浮麗以流連光景嘲弄風月者<lb/>
不可並論也先生世家臨川履齋丞相之諸孫也蚤游<lb/>
<pb n="KR4d0565_WYG_000-4a"/>
吳文正公之門獲聞聖賢之學故處乎叔世卓然不易<lb/>
所守使得位而見諸用其事業必有可觀也詞章云乎<lb/>
哉均字仲權好學而文能守其家學云渝陽胡居敬叙<lb/>
余留郡城獲觀吳舜舉吾吾先生詩尤妙于五言如竹<lb/>
林清飈頓蘇煩鬱如蘭皋秋露夐殊塵境因歎曰詩形<lb/>
于音音生于心心有所契音乃中節先生之詩中節之<lb/>
音也而余未能知之憶余弱冠時與先生同處豫章郡<lb/>
庠為弟子員余之學未知方志有不定因謂人皆然固<lb/>
<pb n="KR4d0565_WYG_000-4b"/>
余之媿也後三十年先生為臨江郡博士遂屢見之以<lb/>
急遽流離未暇考徳問業知先生未盡又可媿也後又<lb/>
二十餘年而先生殁矣而始獲盡觀其詩文皆亹亹古<lb/>
人乃大媿焉以五十年之交友而知之未能盡何也其<lb/>
失原于自怠而闇于知人也嗚呼白首巖扄舊交零謝<lb/>
欲求如先生者與之上論風雅而下評近作其可得耶<lb/>
先生之子均以先集見示凡先生行事前進士胡君居<lb/>
敬叙之詳矣余書此于後姑以見慕之之至而媿之之<lb/>
<pb n="KR4d0565_WYG_000-5a"/>
深也梁寅叙<lb/>
詩權輿于康衢之謡賡載之歌而大備于成周之風雅<lb/>
頌後世雖有作者不可及已邵康節云自從删後更無<lb/>
詩非無詩也無古人之詩也非無古人之詩也無古人<lb/>
之性情也五言起于李陵蘇武七言起于漢武柏梁詩<lb/>
之為體非古也絺章繪句嘲風詠月詩之為教非古也<lb/>
夫以古人之詩如彼而今人之詩如此謂之無詩果無<lb/>
詩哉其間有能以今人之詩體而寫古人之性情則詩<lb/>
<pb n="KR4d0565_WYG_000-5b"/>
之為教猶有存者然文章與時髙下漢魏之詩猶近于<lb/>
古下至六朝則綺麗之習勝而漢魏雄渾之氣亡矣迨<lb/>
夫聲入于律而絶句八句排律之作則號為近體而拘<lb/>
拘于對偶嫓青配白爭以纎巧新竒為尚去古益逺然<lb/>
時之所趨其可少乎臨川吳舜舉先生蚤知學詩而能<lb/>
上追三百篇之義作為五七言古近二體諸詩皆本乎<lb/>
性情關乎世教非汎汎而作者前嘗為臨江郡博士其<lb/>
淑諸人者多矣亂離以來舊稿散失其子均收輯遺篇<lb/>
<pb n="KR4d0565_WYG_000-6a"/>
于亂定之餘僅得若干首臨江税課司大使京兆趙君<lb/>
師嘗見而説之遂率郡中士友命工刻梓以永其傳以<lb/>
余與先生相知之深徵序其端余不敢辭張美和叙<lb/>
</p>
<p>
</p>
  </div>
</body>
</text>
</TEI>
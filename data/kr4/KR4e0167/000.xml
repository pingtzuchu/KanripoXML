<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太白山人漫藁目録</head>
    <p>
<pb n="KR4e0167_WYG_000-1a"/>
欽定四庫全書　　　　　集部六<lb/>
　太白山人漫藁目録　　　别集類五<hi>明</hi>
　　巻一<lb/>
　　　古樂府<lb/>
　　巻二<lb/>
　　　五言古<lb/>
　　巻三<lb/>
　　　七言古<lb/>
<pb n="KR4e0167_WYG_000-1b"/>
　　巻四<lb/>
　　　五言律<lb/>
　　巻五<lb/>
　　　五言排律<lb/>
　　巻六<lb/>
　　　七言律<lb/>
　　巻七<lb/>
　　　五言絶<lb/>
<pb n="KR4e0167_WYG_000-2a"/>
　　巻八<lb/>
　　　六言詩<lb/>
　　　七言絶<lb/>
　　　　<hi>臣</hi>等謹案太白山人漫稿八巻明孫一元撰<lb/>
　　　　一元字太初自稱秦人或曰安化王孫也嘗<lb/>
　　　　棲太白之巔故稱太白山人又嘗西入華南<lb/>
　　　　入衡東登岱又南入吳與劉麟吳珫陸崑龍<lb/>
　　　　霓稱苕溪五隠晩而就婚施氏遂卒于吳興<lb/>
<pb n="KR4e0167_WYG_000-2b"/>
　　　　麟為文以表其墓一元才地超軼論者至以<lb/>
　　　　王猛之流擬之其所為詩排奡凌厲往往多<lb/>
　　　　悲壯激越之音讀之極伉健可喜朱彞尊至<lb/>
　　　　謂其瓣香在黄庭堅持論雖不免稍過然當<lb/>
　　　　秦聲競響之日而能矯然拔俗如此亦可謂<lb/>
　　　　獨行其志者矣明史藝文志載一元太白山<lb/>
　　　　人稿五巻此本為崇禎中湖州周伯仁所刻<lb/>
　　　　凡八巻葢據吳興張氏本及陽湖本而合輯<lb/>
<pb n="KR4e0167_WYG_000-3a"/>
　　　　之者原録于八巻末尚標有補遺若干首而<lb/>
　　　　巻内無之葢當時有志搜訪而未得也閔元<lb/>
　　　　衢歐餘漫録載一元逸詩有送許相卿詩一<lb/>
　　　　首見許氏譜題王伯雨園亭二首見烏青鎮<lb/>
　　　　志和吳甘泉詩四首重逰一首君馬黄一首<lb/>
　　　　見真蹟飲馬長城窟一首見盧志菴所録續<lb/>
　　　　于紀宣符家得十四首又稱鮑稚<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>家有其<lb/>
　　　　詩抄約千餘首則其散佚亦多矣乾隆四十<lb/>
<pb n="KR4e0167_WYG_000-3b"/>
　　　　四年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0167_WYG_000-4a"/>
刻太白山人漫藁題辭<lb/>
孫太初先生以超軼絶世之才遊半天下卒卜居於吾<lb/>
湖攷其年僅三十有七而當時之偉人傑士無不折節<lb/>
下先生若得交於先生為幸者没之日各分任其平生<lb/>
所屬使無復有遺憾非有一段不朽者沁入人心奚以<lb/>
至於斯余生也晩不獲炙先生但見湖之先薦紳大夫<lb/>
及耆舊之士每嘖嘖稱先生為畸人至得其詩藁中片<lb/>
紙隻字無不寳為𢎞璧天球也者當年諸刻惟余外家<lb/>
<pb n="KR4e0167_WYG_000-4b"/>
張氏本稱善而歳久業荒悉以飽蟻䑕之腹有心者傷<lb/>
之長兒仁偶過舅氏從零落中見其僅存者什之一因<lb/>
覓其原本又從友人處得陽湖本合為補葺并傳誌敘<lb/>
言彚成一集以流布海内俾海内之慕先生者知先生<lb/>
之詩瓢猶有在而當時劉元瑞鄭少谷李空同諸君子<lb/>
所以表章先生者令千載如見云藁曰太白山人存舊<lb/>
志也崇禎已夘春日吳興周中度身為父題<lb/>
<pb n="KR4e0167_WYG_000-5a"/>
太白山人漫藁序<lb/>
太白山人漫藁者吾友孫太初所為詩也夫曰漫者觸<lb/>
而成聲無謂有謂之云也太初闗西豪傑也束髪入太<lb/>
白山為山人繼入終南汎觀恒岱遵龜䝉慕宣聖遺韻<lb/>
止於鄒魯之邦久之踰江淮下吳越鶡冠布袍獨立於<lb/>
萬象之表志孑如也夫髙蹤遠影者顧以世為不足為<lb/>
乎及讀其詩皆悲壯竒崛感激奮發而卒澤以中和如<lb/>
神龍在淵變化不測得時而興乘雲雷而雨天下噫是<lb/>
<pb n="KR4e0167_WYG_000-5b"/>
豈忘情遁性為犂輿耒耜者倫乎或曰太初離親戚去<lb/>
墳墓逺遊于方之外與名教或不相䝉者是何言哉孔<lb/>
子曰丘也東西南北人也復欲居九夷嚴子陵去齊適<lb/>
越管㓜安徙於遼東孫明復隱居於太山之陽邵康節<lb/>
去家入洛四十而後娶古之賢達流寓於外要必有所<lb/>
為而安焉者獨太初爾邪或曰吳越之人右文人易致<lb/>
名譽太初操觚飾智揚揚然為髙意有終南之㨗者夫<lb/>
以太初之才稍自抑以應今之世何徃弗達顧甘心寂<lb/>
<pb n="KR4e0167_WYG_000-6a"/>
寥卒其世以餂無端功名邪吾嘗與太初乘月汎洞庭<lb/>
浩歌漁父傲睨一世若無少芥蔕於其懷又嘗與卧西<lb/>
湖之上見其息深深時乎天長時乎地久要固有道者<lb/>
吾聞無欲而後可應世今之應世者可勝議哉漫藁凡<lb/>
若干余為之序以傳藁而曰漫則固傳也太初不與也<lb/>
正德戊寅歳春二月少谷山人晉安鄭善夫書<lb/>
　余序太初漫藁成太初曰子眞知我者又明年庚辰<lb/>
　而太初死遺命以漫藁必付余余歸弔其廬撫其孤<lb/>
<pb n="KR4e0167_WYG_000-6b"/>
　擕其藁至杭梓而行之凡與太初遊者如杭人許台<lb/>
　仲陳遂初高世美湖人施邦直沈仁伯徽人程世大<lb/>
　孫道甫戴仲良率來集事於乎使太初復生諸君當<lb/>
　不愧其平生之言乎是年秋七月望善夫志<lb/>
<pb n="KR4e0167_WYG_000-7a"/>
太白山人漫藁序<lb/>
太白山人漫藁成予友少谷子以示予於勝果寺俾序<lb/>
之序曰吾讀太白山人詩而知吾越山水之盛也吾聞<lb/>
山水能生竒人矣太白山人秦人也入吾越時未有詩<lb/>
名久而漸張公卿方伯連帥之尊輿皁優伎之賤無弗<lb/>
知有山人者吾越山水之助也夫寓吾越者多矣而何<lb/>
獨一太白山人乃得其助蓋山人以其雄壯渾厚之資<lb/>
肆之以詭怪佳麗之觀若甘和白采之合美故其詩往<lb/>
<pb n="KR4e0167_WYG_000-7b"/>
往為人所傳而予固知其必傳于後也夫既能生竒人<lb/>
矣而竒人自外至者復能留焉留之者與生之者等也<lb/>
故因以知吾越山水之盛又曰太白山人江湖間不可<lb/>
無也漫藁之刻太白山人不可無也有太白山人然後<lb/>
重江湖有漫藁然後太白山人重少谷子之意也今之<lb/>
神山人者曰山人長髯白靣𤣥談静養决非凡骨眞仙<lb/>
或可成也器山人者曰山人宏才廣識知兵曉吏事使<lb/>
之用世當若古之王猛者流而惜其流落不偶也有鄙<lb/>
<pb n="KR4e0167_WYG_000-8a"/>
山人者曰山人豈無父母妻子親戚墳墓而乃溺情忘<lb/>
反也山人願學林逋矣而何卒取少艾以自汚也棠陵<lb/>
子曰太白山人不可鄙也神之者誣矣器之者或未必<lb/>
然也江湖之間不可無也予嘗遇山人於姑蘇之臺竊<lb/>
欲友之而吏事牽矣山人於少谷子盡讀交遊所贈而<lb/>
曰獨心伏于崑山予嘗感其知而再㑹無由矣然有待<lb/>
也蓋髙明之士一變必殊絶吾及其變而友之當有得<lb/>
矣嗚呼已焉哉又曰太白山人已矣能使少谷子收其<lb/>
<pb n="KR4e0167_WYG_000-8b"/>
藁以傳又能使劉元瑞諸君子治其後事予友吾惟可<lb/>
崛邁之士也而於山人毎心伏焉殷近夫余畏也而畏<lb/>
山人皆有忘形刎頸之意嗚呼山人可謂得豪傑之心<lb/>
者矣夫用世者在先得豪傑之心然則太白山人雖謂<lb/>
之用世之才可也<lb/>
正徳十五年閏八月二十日棠陵方豪漫書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0081_SBCK_005-1a"/>
李羣玉詩後集卷第一<lb/>
　　　仙明洲口號<lb/>
長愛沙洲水竹居暮江春樹緑隂𥘉浪翻新月<lb/>
金波淺風損輕雲玉葉踈半浦夜歌聞盪槳一<lb/>
星幽火照义魚二年此處尋佳句景物常輸楚<lb/>
客書<lb/>
　　　送蕭十二校書赴郢州婚姻<lb/>
蓬山才子即蕭郎綵服青春卜鳯凰玉珮定催<lb/>
紅粉色錦衾應惹翠芸香馬穿莫雨荆山逺人<lb/>
宿寒燈郢夢長領取和鳴好風景<hi>古樂府有鳯兮歸故郷</hi>
<pb n="KR4c0081_SBCK_005-1b"/>
石城花月送歸郷<lb/>
　　　送隱者歸羅浮<lb/>
春天杳杳日遲遲路入雲峰白犬隨兩卷素書<lb/>
留貰酒一柯樵斧坐看棋蓬萊道士飛霞履清<lb/>
逺仙人寄好詩自此塵寰音信斷山川風月永<lb/>
相思<lb/>
　　　獻王中丞<hi>時有除拜</hi>
登仙望絶李膺舟從此青蠅點遂稠半夜憤吹<lb/>
牛斗動二年門掩雀羅愁張儀㑹展平生舌韓<lb/>
信那慙跨下羞他日圗勲畫麟閣定呈肝膽始<lb/>
<pb n="KR4c0081_SBCK_005-2a"/>
應休<lb/>
　　　贈元緩<lb/>
相逢在緫角與子即同心隱石那知玉披沙喜<lb/>
遇金蘭秋香不死松晚翠方深各保芳堅性寜<lb/>
憂霜霰侵<lb/>
　　　中秋廣江驛示韋益<lb/>
莫惜三更坐難消萬里情同看一片月俱在廣<lb/>
州城淚逐金波滿魂隨夜鵲驚支頥郷思斷無<lb/>
語到雞鳴<lb/>
　　　九日越臺<lb/>
<pb n="KR4c0081_SBCK_005-2b"/>
旭日髙山上秋天大海隅黃花羅粔籹絳實簇<lb/>
茱茰病乆歡情薄郷遥客思孤無心同落帽天<lb/>
際望歸塗<lb/>
　　　中秋越臺看月<lb/>
海雨洗烟埃月從空碧來水光籠草樹練影掛<lb/>
樓臺皓曜迷鯨目晶熒失蚌胎宵分凭檻望應<lb/>
合見蓬萊<lb/>
　　　長沙開元寺昔與故長林許侍御題松<lb/>
　　　石聮句<lb/>
墻隂數行字懷舊慘傷情薜荔侵年月莓苔壓<lb/>
<pb n="KR4c0081_SBCK_005-3a"/>
姓名逝川前後水浮丗短長生獨立秋風暮凝<lb/>
嚬隔郢城<lb/>
　　　傷友<lb/>
玉棺來九天鳬舄掩窮泉蕪没池塘興凄凉翰<lb/>
墨筵短期存大夢舊好委浮烟我有幽蘭曲因<lb/>
君遂絶絃<lb/>
　　　法性寺六祖戒壇<lb/>
𥘉地無階級餘基數赤低天香開茉利𣑽樹落<lb/>
菩提警俗生真性青蓮出淤泥何人得心法衣<lb/>
鉢在曹溪<lb/>
<pb n="KR4c0081_SBCK_005-3b"/>
　　　東湖二首<lb/>
晚景微雨歇逍遥湖上亭波閑魚弄餌樹静鳥<lb/>
遺翎性野難依俗詩玄自入冥何由遂蕭灑髙<lb/>
枕對雲汀<lb/>
雨氣消殘暑蒼蒼月欲升林間風捲簟欄下水<lb/>
揺燈逈野垂銀滅層巒掛玉繩重期浮小檝來<lb/>
摘半湖菱<lb/>
　　　三月五日陪裴大夫泛長沙東湖<lb/>
上巳餘風景芳辰集逺埛綵舟浮滉蕩綉轂下<lb/>
娉婷林榭回葱蒨笙歌轉杳冥湖光迷翡翠草<lb/>
<pb n="KR4c0081_SBCK_005-4a"/>
色醉蜻蜓鳥弄桐花日魚翻榖雨萍從今留勝<lb/>
㑹誰看畫蘭亭<lb/>
　　　龜<lb/>
静養千年壽重泉自隱居不應隨跛鱉寧肯滯<lb/>
凢魚靈腹唯玄露芳巢必翠蕖揚光輸蚌蛤犇<lb/>
月恨蟾蜍曵尾辤泥後支牀得水𥘉冠山期不<lb/>
小鑄印事寜虚有志酬毛寳無心畏豫且他時<lb/>
清洛汭㑹薦帝堯書<lb/>
　　　湖閣曉晴寄呈從翁二首<lb/>
嶺日開寒霧湖光蕩霽華風烏揺涇柳水蝶戀<lb/>
<pb n="KR4c0081_SBCK_005-4b"/>
幽花蜀國地西極呉門天一涯輕舟欄下去點<lb/>
點入湘霞<lb/>
　　　其二<lb/>
髙秋憑逺檻萬里看新晴重霧披天急千雲觸<lb/>
石輕湖山四五點湘鴈兩三聲遥想潘園裏琴<lb/>
尊興轉清<lb/>
　　　飯僧<lb/>
好讀天竺書爲㝷無生理焚香面金偈一室唯<lb/>
巾水所交信方外三二空門子峻範照秋霜髙<lb/>
標掩僧史清晨㓗𬞞茗延請良有以一落喧競<lb/>
<pb n="KR4c0081_SBCK_005-5a"/>
塗栖心願依止奔曦入半百冉冉頽𪷟汜雲泛<lb/>
名利心風經是非齒尚爲情愛縛未盡金仙㫖<lb/>
以静制猨心將虞瞥然起綸巾與藜杖此意真<lb/>
已矣他日雲壑間來尋幽居士<lb/>
　　　哭小女凝兒<lb/>
平生未省夢熊羆稚女如花墮曉枝條蔓縱横<lb/>
輸葛藟子孫蕃育羡螽斯方同王衍鍾情切猶<lb/>
念啇瞿有慶遲負爾五年恩愛淚眼中唯有涸<lb/>
泉知<lb/>
<pb n="KR4c0081_SBCK_005-5b"/>
李羣玉詩後集卷第一<lb/>
</p>
<p>
</p>
  </div>
</body>
</text>
</TEI>
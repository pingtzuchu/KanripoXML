<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0081_SBCK_001-1a"/>
李羣玉詩集卷上<lb/>
　歌行古體詩<lb/>
　　　烏夜啼<lb/>
層波隔夢時一望青楓林有鳥在其間逹曉自<lb/>
悲吟是時月黒天四野煙雨深如聞生離哭其<lb/>
聲痛人心悄悄夜正長空山響哀音逺客不可<lb/>
聽坐愁華髮侵旣非蜀帝魂恐是恒山禽四子<lb/>
各分散母聲猶至今<lb/>
　　　寄短書歌<lb/>
骨肉萍蓬各天末十度附書九不逹孤臺冷眼<lb/>
<pb n="KR4c0081_SBCK_001-1b"/>
無來人楚水秦天莽空闊翔鴈橫秋過洞庭西<lb/>
風落日浪崢嶸三年音信凝顰外一曲哀歌白<lb/>
髪生<lb/>
　　　昇仙操<lb/>
嬴女去秦宫瓊簫飛碧空鳯臺閉煙霧鸞吹飄<lb/>
天風復聞周太子亦遇浮丘公叢簧發天弄輕<lb/>
舉紫霞中濁丗不乆駐清都路何窮一去霄漢<lb/>
上丗人郍得逢<lb/>
　　　王内人琵琶引<lb/>
檀槽一曲黃鐘羽細撥紫雲金鳯語萬里胡天<lb/>
<pb n="KR4c0081_SBCK_001-2a"/>
海塞秋分明彈出風沙愁三千筞嬪推第一歛<lb/>
黛傾鬟艶蘭室嬴女停吹降浦簫帝娥淨掩空<lb/>
波瑟翠幕橫雲蠟熖光銀龍吐酒菊花香皓腕<lb/>
翻<lb/>
　　　醒起獨酌懷友<lb/>
西風靜夜吹蓮塘芙蓉破紅金粉香摘花把酒<lb/>
弄秋芳呉雲楚水愁茫茫美人此夕不入夢獨<lb/>
宿髙樓明月涼<lb/>
　　　競渡時在湖外偶爲成章<lb/>
　　電逝三千兒綵舟畫檝射初暉喧江擂鼓<lb/>
<pb n="KR4c0081_SBCK_001-2b"/>
鱗甲動三十六龍銜浪飛靈均昔日投湘死千<lb/>
古沉魂在湘水緑草斜煙日暮時笛聲幽逺愁<lb/>
江鬼<lb/>
　　　雨夜呈長官<lb/>
逺客坐長夜雨聲孤寺秋請量東海水看取淺<lb/>
深愁愁窮重於山終年壓人頭朱顔與芳景暗<lb/>
赴東波流鱗翼俟風水青雲方阻脩孤燈冷素<lb/>
艶蟲響寒房幽借問陶淵明何物號忘憂無因<lb/>
一酩酊髙枕萬情休<lb/>
　　　小弟艎南遊近來書<lb/>
<pb n="KR4c0081_SBCK_001-3a"/>
湘南客帆稀遊子寡消息經時停尺素望盡雲<lb/>
邊翼笑言憑夢寐獨立想容色落景無來人脩<lb/>
江人天白停停倚門念瑟瑟風雨夕何處泊扁<lb/>
舟迢遞湍波側秋歸舊䆫竹永夜一凄寂吟爾<lb/>
鶺鴒篇中宵慰相憶<lb/>
　　　贈方處士<lb/>
白衣方外人髙閑溪中鶴無心戀稻粱但以雲<lb/>
泉樂赤霄終得意天池俟飛躍歳晏入帝郷期<lb/>
君在寥廓<lb/>
　　　秋怨<hi>一作悲</hi>
<pb n="KR4c0081_SBCK_001-3b"/>
瑟瑟涼海氣西來送愁容金風死緑蕙玉露生<lb/>
寒松所思在㝠碧無因一相逢登樓睇去翼目<lb/>
盡滄波重虚䆫度流螢斜月啼幽蛩踈紅落殘<lb/>
艶冷水凋芙蓉歳暮空太息年華逐遺蹤凝情<lb/>
耿不寐攬涕起踈慵<lb/>
　　　盛春<lb/>
春情不可狀艶艶令人醉暮水緑楊愁深牎落<lb/>
花思呉宫新暖日海燕雙飛至愁思逐煙光空<lb/>
𪷟滿天地<lb/>
　　　山中秋夕<lb/>
<pb n="KR4c0081_SBCK_001-4a"/>
抱琴出南樓氣爽浮雲滅松風吟天簫竹路踏<lb/>
碎月後山鶴唳定前浦荷香發境寂良夜深了<lb/>
與人間別<lb/>
　　　將遊羅浮登廣陵楞伽臺別羽客<lb/>
清逺登髙臺晃朗縱覽歷濯泉喚仙風於此盪<lb/>
靈魄冷光激逺目百里見海色送雲歸蓬壷望<lb/>
鶴滅秋碧波瀾收日氣天自回澄寂百越落掌<lb/>
中十洲點空白身居飛鳥上口詠玄元籍飄如<lb/>
出塵籠想望吹簫客冥冥人間丗歌笑不足惜<lb/>
朅來羅浮顚披雲練瓊液謝公雲岑興可以躡<lb/>
<pb n="KR4c0081_SBCK_001-4b"/>
髙跡吾將抱瑶琴絶境縱所適<lb/>
　　　盧溪道士<lb/>
曉發潺湲亭夜宿潺湲水風篁掃<hi>一作拂</hi>石瀨琴<lb/>
聲九十里光奔覺來眼寒落夢中耳曽向三峽<lb/>
行巴江亦如此<lb/>
　　　湖中古愁三首<lb/>
涼風西海來直渡洞庭水翛翛木葉下白浪連<lb/>
天起蘅蘭委皓霜百草一時死摧殘負志人感<lb/>
歎何窮巳<lb/>
昔我覩雲夢窮秋經汨羅靈均竟不返怨氣成<lb/>
<pb n="KR4c0081_SBCK_001-5a"/>
微波奠桂開古祠朦朧入幽蘿落日瀟湘上淒<lb/>
涼吟九歌<lb/>
南雲哭重華水死悲二女天邊九點黛白骨迷<lb/>
處所朦朧波上瑟清夜降北渚萬古一雙魂飄<lb/>
飄在煙雨<lb/>
　　　別狄佩<hi>梁公玄孫旅于南國</hi>
翠柳不着花鳯雛長忍飢未開丹霄翮空把碧<lb/>
梧枝聖人奏雲韶祥風一來儀文章耀白日衆<lb/>
鳥莫敢窺苑柳不自言凡鳥何由知當看九千<lb/>
仭飛出太平時<lb/>
<pb n="KR4c0081_SBCK_001-5b"/>
　　　古鏡<lb/>
明月何處來朦朧在人境得非軒轅作妙絶丗<lb/>
莫並瑶匣開旭日白電走孤影泓澄一尺天徹<lb/>
底涵霜景冰輝凛毛髮使我肝膽冷忽驚行深<lb/>
幽面落九秋井雲天入掌握爽朗神魄淨不必<lb/>
負局仙金沙發光烱隂沉蓄靈恠可與天地永<lb/>
恐爲悲龍吟飛去在俄頃<lb/>
　　　我思何所在<lb/>
我思何所在乃在陽臺側良宵相望時空此明<lb/>
月色歸魂泊湘雲飄蕩去不得覺來理舟檝波<lb/>
<pb n="KR4c0081_SBCK_001-6a"/>
浪春湖白煙光皓楚秋瑶草不忍摘因書天末<lb/>
心繫此雙飛翼<lb/>
　　　送蕭綰之桂林<hi>時羣玉遊豫章</hi>
蘭香佩蘭人三弄蘭江春爾爲蘭陵秀芳藻驚<lb/>
常倫粲粲鳯池裔一毛今再新竹花不給口憔<lb/>
悴清湘濵一朝南溟飛彩翮不可親蒼梧雲水<lb/>
晚離思空凝顰我亦縱煙棹西浮彭蠡津丈夫<lb/>
未虎變落魄甘風塵大禹惜寸隂況我無才身<lb/>
流光銷道路以此生嗟辛萬里闊分袂相思杳<lb/>
難申桂水秋更碧寄書西上鱗<lb/>
<pb n="KR4c0081_SBCK_001-6b"/>
　　　感興四首<lb/>
子雲吞白鳯遂吐太玄書幽微十萬字枝葉何<lb/>
扶䟽婉孌猛虎口甘言累其初一覩美新作斯<lb/>
瑕安可除<lb/>
昔竊不死藥奔空二姮娥盈盈天上孤艶㓗栖<lb/>
金波織女了無■長宵隔銀河軋軋揮素手幾<lb/>
時停玉梭<lb/>
洞房三五夕金釭凝𦦨滅美人抱雲和斜倚紗<lb/>
䆫月沉吟想幽夢閨思深不說絃冷玉指寒含<lb/>
顰逹明發<lb/>
<pb n="KR4c0081_SBCK_001-7a"/>
鴈口銜邊秋寒聲落燕代先驚愁人耳顔髮潜<lb/>
銷改凝雲蔽洛浦夢寐勞光彩天邊無書來相<lb/>
思淚成海<lb/>
　　　將之呉越留别坐中文酒諸侣<lb/>
秋色滿水國江湖興蕭然氛埃歛八極萬里淨<lb/>
澄鮮涔浦縱孤棹呉門渺三千逈隨衡陽鴈南<lb/>
入洞庭天早聞陸士龍矯掌誇山川非思鱸魚<lb/>
鱠且弄五湖船暝泊逺浦霞曉飯蘆洲煙風流<lb/>
訪王謝佳境恣洄㳂霜剪别岸柳香枯北池蓮<lb/>
歳華坐揺落戚戚感流年明朝即漂萍離恨無<lb/>
<pb n="KR4c0081_SBCK_001-7b"/>
由宣相思空江上何處金波圎<lb/>
　　　大雲池泛舟<lb/>
九月蓮花死萍枯霜水清船浮天光逺棹拂翠<lb/>
瀾輕古木　了無煙靄生游鱗泳皎㓗洞<lb/>
見逍遥情漁父一曲歌滄浪遂知名未知斯水<lb/>
上可以濯吾纓<lb/>
　　　送友人之峽<lb/>
東呉有賦客願識陽臺仙彩毫飛白雪不減郢<lb/>
中篇楚水五月浪輕舟入暮煙巫雲多感夢桂<lb/>
檝早迴旋<lb/>
<pb n="KR4c0081_SBCK_001-8a"/>
　　　登冝春醉宿景皇寺寄鄭判官兼簡空<lb/>
　　　上人<lb/>
曉發碧水陽暝宿金山寺松風灑寒雨淅瀝醒<lb/>
餘醉夜中香積飯𬞞粒俱精異境寂滅塵愁神<lb/>
髙得詩思皎皎滎陽子芳春冨才義漲海豁心<lb/>
源冰壷見門地碧霄有鳩序未展聮行翅但笑<lb/>
一尺繩三年絆騏驥摧藏擔簦客鬱抑胷襟事<lb/>
名業兩未從臨風嘿舒氣一身眇雲嶺中夜空<lb/>
涕泗側枕對孤燈衾寒不成寐粮薪極桂玉大<lb/>
道生榛刺恥息惡木隂難書劔歌意揚鞭入莽<lb/>
<pb n="KR4c0081_SBCK_001-8b"/>
蒼山驛凌煙翠越鳥日南飛芳音願相次<lb/>
　　　靜夜相思<lb/>
山空天籟寂水榭延輕涼浪定一浦月藕花閑<lb/>
自香<lb/>
　　　江樓獨酌懷從叔<lb/>
水國發爽氣川光靜髙秋酣歌金樽醁送此清<lb/>
風愁楚色忽滿目灘聲落西樓雲翻天邊葉月<lb/>
弄波中鈎芳意悵揺落蘅蘭謝汀洲長吟碧雲<lb/>
合悵望江之幽<lb/>
　　　登章華樓<lb/>
<pb n="KR4c0081_SBCK_001-9a"/>
楚子故宫地蒼然雲木秋我來覽後事落景空<lb/>
生愁霸業没荆棘雄圖成古丘沉吟問鼎語但<lb/>
見東波流征鴻引郷心一去何悠悠晴湖碧雲<lb/>
晚暝色空髙樓迢遞趨逺嶠微茫入孤舟空路<lb/>
不堪望西風白浪稠<lb/>
　　　騘馬<lb/>
浮雲何權竒絶足丗未知長嘶清海風蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>振<lb/>
雲絲由來渥洼種本是蒼龍兒穆滿不再活無<lb/>
人崑閬騎若識嶠躍怯寧勞耀金羈青芻與白<lb/>
水空笑駑駘肥伯樂儻一見應驚耳長垂當思<lb/>
<pb n="KR4c0081_SBCK_001-9b"/>
八荒外逐日向瑶池<lb/>
　　　贈方處士兼以寫别<lb/>
天與雲鶴情人間恣詩酒龍宫奉採覔澒洞一<lb/>
千首清如南薫絲韻若黃鍾吼喜於風騷地怱<lb/>
見陶謝手籍籍九江西篇篇在人口芙蓉爲芳<lb/>
菲未落諸花後所知心眼大别自開户牖才力<lb/>
似風鵬誰能弄升斗無營傲雲竹琴帙靜爲友<lb/>
鸞鳯戢羽儀騏驥在郊藪鏡湖春水緑越客憶<lb/>
歸否白衣四十秋逍遥一何乆此身無定跡又<lb/>
逐浮雲走離思書不窮殘陽落江柳<lb/>
<pb n="KR4c0081_SBCK_001-10a"/>
　　　湘西寺霽夜<lb/>
雨過琉璃宫佳興浩清絶松風吟晴灘竹路踏<lb/>
碎月月波蕩如水氣爽星朗滅皓夜千樹霜崢<lb/>
嶸萬巖雪後山鶴唳斷前池荷香發境寂涼夜<lb/>
深神思空飛越<lb/>
　　　傷思<lb/>
八月白露濃芙蓉抱香死紅枯金粉墮寥落寒<lb/>
塘水西風團葉下疊縠參差起不見棹歌人空<lb/>
垂緑房子<lb/>
　　　送鄭京昭之雲安<lb/>
<pb n="KR4c0081_SBCK_001-10b"/>
君吟髙堂賦路過巫山渚莫令巫山下幽夢惹<lb/>
雲雨往事幾千年芬芳今尚傳空留荆王館巖<lb/>
嶂深蒼然楚水五月浪輕舟入蘋煙送君揚檝<lb/>
去愁絶郢城篇<lb/>
　　　送處士自畨禺東遊便歸蘇臺別業<lb/>
啞軋暮江上櫓聲揺落心宛陵三千里路指呉<lb/>
雲深蓴菜動歸興忽然聞㑹吟南浮龍川月東<lb/>
下敬亭岑多君詠逍遥結蘿碧溪隂髙籠華亭<lb/>
鶴靜對幽蘭琴汗漫江海思傲然抽冠簮歸歟<lb/>
未去寂還許應追㝷二陸文苑秀岧嶤懷所欽<lb/>
<pb n="KR4c0081_SBCK_001-11a"/>
惜我入洛晚不覩雙南金江左風流盡名賢成<lb/>
古今送君無限意別酒但加斟<lb/>
　　　法華微上人盛話金山境勝舊遊在目<lb/>
　　　吟成此篇<lb/>
江上青蓮宫人間蓬萊㠀煙霞與波浪隱映樓<lb/>
臺好潮聞梵音淨海日天光早願與靈鷲人吟<lb/>
經此終老<lb/>
　　　洞庭入澧江寄巴丘故人<lb/>
四月桑半枝呉𧖟初弄絲江行好風日燕舞輕<lb/>
波時去事旋成夢來歡難預期唯憑東流水日<lb/>
<pb n="KR4c0081_SBCK_001-11b"/>
夜寄相思<lb/>
　　　自澧浦東遊江表途岀巴丘投貟外從<lb/>
　　　公<hi>虞</hi>
短翮後飛者前攀鸞鶴翔力微應萬里矯首空<lb/>
蒼蒼誰昔探花源考槃西岳陽髙風動商洛綺<lb/>
皓無馨香一朝下蒲輪清輝照巖廊孤醒立衆<lb/>
醉古道何由昌經術震浮盪國風掃齊梁文襟<lb/>
即玄圃筆下成琳琅霞水散吟嘯松筠奉琴觴<lb/>
冰壼避皎㓗武庫羞鋒鋩小子書代耕束髮頗<lb/>
自強艱哉水投石壯志空摧藏十年侣龜魚垂<lb/>
<pb n="KR4c0081_SBCK_001-12a"/>
頭在沅湘巴歌掩白雪鮑肆埋蘭芳騷雅道未<lb/>
消何憂名不彰飢寒束困厄黙塞飛星霜百志<lb/>
不成一東波擲年光塵生脫粟甑萬里違髙堂<lb/>
中夜恨火來焚燒九迴腸平明梁山淚縁枕霑<lb/>
匡床依泊洞庭波木葉忽巳黃哀碪擣秋色曉<lb/>
月啼寒螿復此棹孤舟雲濤浩茫茫朱門待媒<lb/>
勢短褐誰揄揚仰羡野陂鳬無心憂稻粱不如<lb/>
天邊鴈南北皆成行男兒白日間變化未可量<lb/>
所希困辱地剪拂成騰驤咋筆話肝肺詠兹枯<lb/>
魚章何由首西路目斷白雲郷<lb/>
<pb n="KR4c0081_SBCK_001-12b"/>
　　　洞庭驛樓雪夜燕集奉贈前湘州張貟<lb/>
　　　外<lb/>
昔與張湘州閑登岳陽樓目窮衡巫表興盡荆<lb/>
呉秋擲筆落郢曲巴人不能酬是時簮裾㑹景<lb/>
物窮冥捜誤忝玳筵秀得陪文苑遊幾篇雲楣<lb/>
上風雨沉銀鈎<lb/>
　　滄洲<lb/>
童兒待郭伋竹馬空遲留路指雲漢津誰能吟<lb/>
四愁銀壷傲海雪青管羅名謳賤子跡未安謀<lb/>
身拙如鳩分隨煙霞老豈有風雲求不逐萬物<lb/>
<pb n="KR4c0081_SBCK_001-13a"/>
化但貽知己羞方窮力命說戰勝心悠悠不然<lb/>
蹲㑹稽鈎下二五牛所期波濤助燀赫呈吞舟<lb/>
　　　送鄭子寛棄官東遊便歸女几<lb/>
八月湖浸天揚帆入秋色岷峨雪氣來寒漲瀟<lb/>
湘碧子眞冥鴻志不逐籠下翼九女疊雲屏於<lb/>
焉恣栖息新詩山水思靜入陶謝格因醉松花<lb/>
春追攀紫煙客相逢十年舊嚬笑等歡慼一飯<lb/>
玉露𬞞中腸展堆積停食不盡意傾景悵可惜<lb/>
雲水一分飛離憂洞庭側迴車三郷路仙菊正<lb/>
堪摘寄謝杜蘭香何年別張碩<lb/>
<pb n="KR4c0081_SBCK_001-13b"/>
　　　長沙九日登東樓觀舞二首<lb/>
南國有佳人輕盈緑腰舞華筵九秋暮飛袂拂<lb/>
雲雨翩如蘭苕翠<hi>一作緩如祥煙泛</hi>婉若遊龍舉越艶<lb/>
罷前溪呉姬停白紵<lb/>
慢態不能窮繁姿曲向終低回蓮被<hi>一作簸</hi>浪凌<lb/>
亂雪縈風墜珥時流眄脩裾欲遡空唯愁捉不<lb/>
住飛去逐驚鴻<lb/>
　　　龍山人惠石廩方及團茶<lb/>
客有衡嶽隱遺余石廪茶自云凌煙露採掇春<lb/>
山芽珪璧相壓疊積芳莫能加碾成黃金粉輕<lb/>
<pb n="KR4c0081_SBCK_001-14a"/>
嫰如松花紅鑪爨霜枝越兒斟井華灘聲起魚<lb/>
眼滿鼎漂清霞凝澄坐曉燈病眼如蒙紗一甌<lb/>
拂昬寐襟鬲開煩拏顧渚與方山誰人留品差<lb/>
持甌黙吟味揺膝空咨嗟<lb/>
　　　宿鳥逺峽化臺遇風雨<lb/>
孤鶴長松巓獨宿萬巖雨龍湫在石脚引袂時<lb/>
一取驚風折喬木飛熖獵䆫户半夜霹靂聲髙<lb/>
齋有人語<lb/>
　　　岳陽春晚<lb/>
不覺春物老塊然湖上樓雲沙鷓鴣思風日沅<lb/>
<pb n="KR4c0081_SBCK_001-14b"/>
湘愁去翼滅雲夢來帆指昭丘所嗟芳桂晚寂<lb/>
寞對汀洲<lb/>
　　　漢陽春晚<lb/>
漢陽抱青山飛樓映湘渚白雲蔽黃鶴緑樹藏<lb/>
鸚鵡憑髙送春目流恨傷千古遐想禰衡才令<lb/>
人怨黃祖<lb/>
　　　將離澧浦置酒野嶼奉懷沈正字昆仲<lb/>
　　　三人聮登髙第<lb/>
春月三改兎花枝成緑隂年光東流水浩歎傷<lb/>
羇心酌桂煙嶼晚鶗鳴江草深良圖一超忽萬<lb/>
<pb n="KR4c0081_SBCK_001-15a"/>
恨空相㝷上國刈翹楚才微甘陸沉無燈假貧<lb/>
女有淚沾牛衾衡嶽三麒麟各振黃鍾音卿雲<lb/>
被文彩芳價傾詞林夫子芸閣英養鱗湘水潯<lb/>
晴沙踏蘭菊隱几當青岑明日洞庭上悠揚掛<lb/>
離襟停觴一摇筆聊寄生芻吟<lb/>
　　　湘中別成威闍黎<lb/>
至哉彼上人冰霜凛規則遊心杳何境宴坐入<lb/>
冥嘿解空與密行名臘信崇德吐論駕秋濤龍<lb/>
宫發胷臆羣迷行大夜浩浩一昏黒赤水千丈<lb/>
深玄珠幾人得持杯挹溟漲至理安可測寧假<lb/>
<pb n="KR4c0081_SBCK_001-15b"/>
喻芭蕉眞成嗅薝蔔松聲掃白月霽夜來靜域<lb/>
清梵罷法筵天香滿衣襋何方濟了岸秪仗慈<lb/>
航力願與十八賢同栖翠蓮國<lb/>
　　　別尹練師<lb/>
吾家五千言至道懸日月若非函關令誰駐流<lb/>
沙說多君飛昇志機悟獨超拔學道玉笥山燒<lb/>
丹白雲穴南窮衡疑秀採藥歷幽絶夜卧瀑布<lb/>
風朝行碧巖雪洞宫四百日王籍恣探閱徒以<lb/>
菌蟪姿緬攀修眞訣塵籠罩浮丗遐志空飛越<lb/>
一罷棊酒懽離情滿寥泬願騎紫蓋鶴早向黃<lb/>
<pb n="KR4c0081_SBCK_001-16a"/>
金闕城市不可留塵埃穢仙骨<lb/>
李羣玉詩集卷上<lb/>
<pb n="KR4c0081_SBCK_001-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庚溪詩話巻下</head>
    <p>
<pb n="KR4i0022_WYG_002-1a"/>
欽定四庫全書<lb/>
　庚溪詩話巻下　　　　　宋　陳巖肖　撰<lb/>
武陵桃源秦人避世於此至東晉始聞于人間陶淵明<lb/>
　作記且為之詩詳矣其後作者相繼如王摩詰韓退<lb/>
　之劉禹錫本朝王介甫皆有歌詩争出新意各相雄<lb/>
　長而近時汪彦章藻一篇思深語妙又得諸人所未<lb/>
　道者其詩曰祖龍門外神傳璧方士猶言仙可得東<lb/>
　行欲與羡門親咫尺蓬萊滄海隔那知平地有青春<lb/>
<pb n="KR4i0022_WYG_002-1b"/>
　只屬尋常避世人關中日月空萬古花下山川長一<lb/>
　身中原别後無消息聞説邊塵因感昔誰教晉鼎判<lb/>
　東西郤媿秦城限南北人間萬事愈堪憐此地當時<lb/>
　亦偶然何事區區漢天子種桃辛苦望長年<lb/>
呉門蠡口瀕太湖乃范蠡自此乗扁舟泛五湖也鄭毅<lb/>
　夫獬有詩曰千重越甲夜城圍戰罷君王醉不知若<lb/>
　論破呉功第一黄金即合鑄西施<lb/>
嚴子陵釣臺屹立于桐江之濵徃來題詠者極多前賢<lb/>
<pb n="KR4i0022_WYG_002-2a"/>
　所作人皆膾炙久矣不可盡載頃見一絶不知名氏<lb/>
　云范蠡忘名載西子介推逃跡累山樊先生政爾無<lb/>
　多事聊把漁竿坐水村又見閩人陳致一貫道題一<lb/>
　絶云足加帝腹似痴頑詎肯折腰求好官明主莫将<lb/>
　臣子待故人只作友朋看又皆自出新意也<lb/>
魏野仲先生章聖朝隠居陜府東郊召之不至王文正<lb/>
　公旦冦忠愍公凖皆與之相好其詩句傳於人多矣<lb/>
　其詠啄木鳥詩云千林蠧如盡一腹餒何妨司馬温<lb/>
<pb n="KR4i0022_WYG_002-2b"/>
　公頗稱之然又有一聨云莫因饑不足翻愛蠧偏多<lb/>
　其言有規戒矣至斷句云勤勤日還屬無損好枝柯<lb/>
　蓋仁人之言也世之貪進因媒蘖他人以售已而傷<lb/>
　及善類者聞之亦少媿矣仲先又有竹杯珓詩云吉<lb/>
　凶終在我翻覆謾勞君尤有箴也又秋夕懐人詩云<lb/>
　空看新雁字不得故人書亦為佳句<lb/>
潘子賤待制良貴以清徳直節退居鄉閭近二十年所<lb/>
　居敝屋數間畧無生事然自得其樂平昔無所好談<lb/>
<pb n="KR4i0022_WYG_002-3a"/>
　禪之外亦喜為詩巖肖之先君光禄靖康間為京城<lb/>
　守禦司屬官嘗以守禦䇿獻之朝而議者沮之京城<lb/>
　失守督將士與敵戰遂以身殉國及歸葬日公為輓<lb/>
　詩曰狂敵登城日中華將士奔人皆趨北闕君獨死<lb/>
　南門祕計無人用英聲有史存秋原悲淚落桂酒與<lb/>
　招魂巖肖毎一讀之痛貫心膂時為輓詩者數十人<lb/>
　惟公詩事核而言簡也又一日從容侍公坐公出所<lb/>
　作詩文一帙相示今唯記詠梅詩一聨云九畹蕙蘭<lb/>
<pb n="KR4i0022_WYG_002-3b"/>
　為上客千山桃李盡庸人句意清髙多類此其他不<lb/>
　能盡記也<lb/>
唐儲光羲詩曰翰林有客卿獨負蒼生憂中夜起躑躅<lb/>
　思欲獻厥謀君門峻且深踠足空夷猶又陶翰詩曰<lb/>
　駿馬黄金勒雕弓白羽箭射殺左賢王歸奏未央殿<lb/>
　欲言塞下事天子不召見東出咸陽門哀哀淚如霰<lb/>
　此二詩一則文士居近列懐忠而不獲吐一則武將<lb/>
　任邉鎮有功而不得伸觀此則上之人不可不屬通<lb/>
<pb n="KR4i0022_WYG_002-4a"/>
　臣下之情也<lb/>
唐明皇初好賢樂士殊有帝王之志遂致開元之治及<lb/>
　其晩節信䜛好佞遽改初志遂致天寳之亂初李適<lb/>
　之用為左相一日遂以李林甫之譖罷其政事適之<lb/>
　杜門無以自遣詠詩曰避賢初罷相樂聖且銜杯為<lb/>
　問門前客今朝誰復來林甫益譖之遂貶宜春太守<lb/>
　復因御史過宜春恐之使仰藥自殺則明皇之信䜛<lb/>
　一至於此又如薛令之為東宫侍讀别無吏職而俸<lb/>
<pb n="KR4i0022_WYG_002-4b"/>
　廩甚薄戲題其壁曰朝日上團團照見先生盤盤中<lb/>
　無所有苜蓿長闌干飰澁匙難綰羹稀箸易寛只可<lb/>
　謀朝夕何由度嵗寒上幸東宫見之索筆續之曰啄<lb/>
　朩觜距長鳳凰毛羽短若嫌松桂寒任逐桑榆暖令<lb/>
　之懼而謝病歸遂不復用然尚可諉曰言有觖望也<lb/>
　又如孟浩然因王維私邀至内直俄而上至浩然匿<lb/>
　之上詢知其實因曰朕亦聞其人而未見也何懼而<lb/>
　匿詔使出問其近所作詩浩然再拜自誦嵗暮歸山<lb/>
<pb n="KR4i0022_WYG_002-5a"/>
　詩曰北闕休上書南山歸敝廬不才明主棄多病故<lb/>
　人疎上怒曰卿不求仕朕何嘗棄卿奈何誣我遂放<lb/>
　還不復見録則明皇之褊而不容本無人君之量然<lb/>
　則開元之初矯情强勉而為之者<lb/>
古今以體物語形於詩句或以人事喻物或以物喻人<lb/>
　事如唐許渾題崔處士幽居云荆樹有花兄弟樂橘<lb/>
　林無實子孫忙語亦工矣及觀栁子厚過盧少府郊<lb/>
　居云蒔藥閒庭延國老開罇虚室值賢人則語尤自<lb/>
<pb n="KR4i0022_WYG_002-5b"/>
　在而意勝至東坡因章質夫以書送酒六壺書至而<lb/>
　酒不至坡答以詩云豈意青州六従事化為烏有一<lb/>
　先生則上下意相關而語益竒矣<lb/>
宋景文有詩曰捫虱須逢英俊主釣鰲豈在牛蹄涔以<lb/>
　小物與大為對而語壮氣勁可嘉也而東坡一聨曰<lb/>
　聞説騎鯨㳺汗漫亦嘗捫虱話悲辛則律切而語益<lb/>
　竒<lb/>
前人詠落花世傳二宋兄弟元憲公<hi>庠字公序</hi>及景文公祁<lb/>
<pb n="KR4i0022_WYG_002-6a"/>
　詩為工元憲詩云漢臯珮冷臨江失金谷樓危到地<lb/>
　香景文詩云将飛更作廻風舞已落猶成半面妝固<lb/>
　佳矣而余襄公<hi>靖安道</hi>詩亦工云金谷已空新步障馬<lb/>
　嵬徒見舊香囊不減二宋也而景文公又有五言殘<lb/>
　花詩一聨云香歸蜜房盡紅入燕泥乾雖不用事亦<lb/>
　自是佳句<lb/>
元祐間東坡與曽子開肇同居兩省扈從車駕赴宣光<lb/>
　殿子開有詩其畧曰鼎湖弓劔仙㳺逺渭水衣冠輦<lb/>
<pb n="KR4i0022_WYG_002-6b"/>
　路新又曰階除翠色迷宫草殿閣清隂老禁槐詩語<lb/>
　亦佳坡兩和其斷句辛字韻皆工云輦路歸來聞好<lb/>
　語共驚堯顙類髙辛又云最後數篇君莫厭𢷬殘椒<lb/>
　桂有餘辛按楚辭昔三后之純粹兮固衆芳之所在<lb/>
　襍申椒與菌桂兮豈維紉夫蕙茞蓋以椒桂蕙茞皆<lb/>
　草朩之香者喻賢人也詩人押嶮韻㝠搜至此可謂<lb/>
　工矣而西清詩話遂改其句云讀罷君詩何所似搗<lb/>
　殘椒桂有餘辛以謂坡譏唱首多辣氣此何理也坡<lb/>
<pb n="KR4i0022_WYG_002-7a"/>
　為人慷慨疾惡亦時見於詩有古人規諷體然亦詎<lb/>
　肯效閭閻以鄙語相詈哉恐誤後人心術不得不辯<lb/>
六一居士詩話載梅聖俞賦河豚魚詩云春洲生荻芽<lb/>
　春岸飛楊花河豚於此時貴不數魚蝦此魚常出於<lb/>
　春暮食栁絮而肥南人多與荻芽為羹最美知詩者<lb/>
　謂祇破題兩句已道盡河豚好處然余嘗寓居江隂<lb/>
　及毘陵見江隂毎臘盡春初已食之毘陵則二月初<lb/>
　方食其後官于秣陵則三月間方有之盖此魚由海<lb/>
<pb n="KR4i0022_WYG_002-7b"/>
　而上近海處先得之魚至江左則春已暮矣江隂毘<lb/>
　陵無荻芽秣陵等處則以荻芽芼之然則聖俞所詠<lb/>
　乃江左河豚魚也聖俞詩多古淡而此詩特雄贍故<lb/>
　尤為人稱美如曰忿腹若封豕怒目猶呉蛙烹炰茍<lb/>
　失所入喉為鏌鎁又曰退之來潮陽始憚餐龍蛇子<lb/>
　厚居栁州而甘食蝦蟇二物雖可憎性命無舛差斯<lb/>
　味曽不比中藏禍無涯甚美惡亦稱此言誠可嘉真<lb/>
　佳作也<lb/>
<pb n="KR4i0022_WYG_002-8a"/>
呉中毎暑月則東南風數日甚者至逾旬而止呉人名<lb/>
　之曰舶趠風<hi>趠音敕教切</hi>云海外舶船禱于神而得之乘<lb/>
　此風到江浙間也東坡呉中詩曰三旬已過黄梅雨<lb/>
　萬里初來舶趠風余官呉門庚午嵗夏六月既望之<lb/>
　三日風作踰旬而止暑氣頓減余因作賦以廣之其<lb/>
　畧曰度華厦而既爽入窮閻而亦清無雌雄之或異<lb/>
　信造物之均平蓋彌旬而後止失六月之炎蒸又曰<lb/>
　彼蠻檣與海檝得乘時伺便而至耳謂區區専意于<lb/>
<pb n="KR4i0022_WYG_002-8b"/>
　此曹則亦豈天壤之至理蓋欲脱吾民於焦灼竊意<lb/>
　造物其專在是也即其後徃來呉中不常至丙子嵗<lb/>
　余罷尚書郎寓居無錫至六月晦前三日此風作凡<lb/>
　七日而止按坡詩謂梅雨已過此風初來則當在五<lb/>
　月或六月初而余兩見之乃在六月望後與六月晦<lb/>
　前或曰節氣有早晩也然庚午嵗梅雨過兩旬而風<lb/>
　來丙子嵗梅雨過一月始來得非此風早晩本無定<lb/>
　東坡亦據當時所見而言耶<lb/>
<pb n="KR4i0022_WYG_002-9a"/>
元祐間有特㫖修上清儲祥宫成命翰林學士蘇軾作<lb/>
　碑紀其事坡叙事既得體且取道家所言與吾儒合<lb/>
　者記之大有補于治道紹聖元符間黨禁興遂毁其<lb/>
　碑命翰林學士蔡京别為之京之文類三舎舉子經<lb/>
　義程文耳正如唐時仆韓退之平淮西碑命段文昌<lb/>
　改作後人有詩曰淮西功業冠吾唐吏部文章日月<lb/>
　光千載斷碑人膾炙不知世有段文昌余于儲祥宫<lb/>
　碑亦云後見韓無咎元吉云是江子我詩<lb/>
<pb n="KR4i0022_WYG_002-9b"/>
本朝詩人與唐世相亢其所得各不同而俱自有妙處<lb/>
　不必相蹈襲也至山谷之詩清新竒峭頗造前人未<lb/>
　嘗道處自為一家此其妙也至古體詩不拘聲律間<lb/>
　有歇後語亦清新竒峭之極也然近時學其詩者或<lb/>
　未得其妙處每有所作必使聲韻抝捩詞語囏澁曰<lb/>
　江西格也此何為哉吕居仁作江西詩社宗派圗以<lb/>
　山谷為祖宜其規行矩歩必踵其跡今觀東萊詩多<lb/>
　渾厚平夷時出雄偉不見斧鑿痕社中如謝無逸之<lb/>
<pb n="KR4i0022_WYG_002-10a"/>
　徒亦然正如魯國男子善學栁下惠者<lb/>
陳亞少卿有惜竹詩曰出檻亦不剪從教長舊叢年年<lb/>
　到朱夏葉葉是清風其兼收並蓄使物各効其用則<lb/>
　此詩深可尚也余比因洗竹戲用其韻曰直幹解新<lb/>
　籜低枝蔽舊叢芟緐留嫩緑引月更添風其去冗除緐<lb/>
　使物無所壅蔽則余詩亦自有味<lb/>
錢塘呉山有美堂廼仁宗朝梅摯公儀出守杭上賜之<lb/>
　詩有曰地有呉山美東南第一州梅以上詩語名堂<lb/>
<pb n="KR4i0022_WYG_002-10b"/>
　士大夫留題甚衆東坡倅杭因令筆吏盡録之而未<lb/>
　著其姓名黙定詩之髙下遂以賈收耘老詩為冠其<lb/>
　詩曰自刋宸畫入雲端神物應須䕶翠巒呉越不藏<lb/>
　千里色斗牛常占一天寒四簷望盡回頭懶萬象搜<lb/>
　來下筆難誰信静中疎拙意畧無蹤跡到波瀾坡因<lb/>
　此與耘老㳺從<lb/>
王荆公介甫辭相位退居金陵日逰鍾山脱去世故平<lb/>
　生不以勢利為務當時少有及之者然其詩曰穰侯<lb/>
<pb n="KR4i0022_WYG_002-11a"/>
　老擅關中事長恐諸侯客子來我亦暮年專一壑每<lb/>
　逢車馬便驚猜既以丘壑存心則外物去來任之可<lb/>
　也何驚猜之有是知此老胷中尚蔕芥也如陶淵明<lb/>
　則不然曰結廬在人境而無車馬喧問君何能爾心<lb/>
　逺地自偏然則寄心于逺則雖在人境而車馬亦不<lb/>
　能喧之心有蔕芥則雖擅一壑而逢車馬亦不免驚<lb/>
　猜<lb/>
衆禽中惟鶴標致髙逸其次鷺亦閒野不俗又皆常見<lb/>
<pb n="KR4i0022_WYG_002-11b"/>
　於六經如鳴鶴在隂其子和之鶴鳴于九臯聲聞于<lb/>
　天振鷺于飛于彼西雍易與詩嘗取之矣後之人形<lb/>
　於賦詠者不少而規規然祇及羽毛飛鳴之間如詠<lb/>
　鶴云低頭乍恐丹砂落曬羽常疑白雪消此白樂天<lb/>
　詩丹項西施頰霜毛四皓鬚此杜牧之詩此皆格卑<lb/>
　無逺韻也至於鮑明逺鶴賦云鍾浮曠之藻思抱清<lb/>
　逈之明心杜子美云老鶴萬里心李太白畵鶴贊云<lb/>
　長唳風宵寂立霜曉劉禹錫云徐引竹間歩逺含雲<lb/>
<pb n="KR4i0022_WYG_002-12a"/>
　外情此乃竒語也如詠鷺云拂日疑星落凌雲似雪<lb/>
　飛此李文饒詩立當青草人先見行近白蓮魚未知<lb/>
　此雍陶詩亦格卑無逺韻也至於杜牧之晩晴賦云<lb/>
　或八九之紅芰如婦如女墮蘂黦顔似見放棄白鷺<lb/>
　潛來邈風標之公子窺此美人兮如慕悦其容媚雖<lb/>
　語近於纎艶然亦善比興者至於許渾云雲漢知心<lb/>
　逺林塘覺思孤僧惠崇云曝翎沙日暖引歩島風清<lb/>
　照水千尋逈棲烟一㸃明此乃竒語<lb/>
<pb n="KR4i0022_WYG_002-12b"/>
韓退之聨句云遥岑出寸碧逺目増雙明固為佳句後<lb/>
　見謝無逸云忽逢隔水一山碧不覺舉頭雙眼明若<lb/>
　敷衍退之語然句意清快亦自可喜<lb/>
蔡天啓肇嘗従王介甫㳺一日語及盧仝月蝕詩辭語<lb/>
　竒嶮介甫曰人少有誦得者天啓立誦之不遺一字<lb/>
　一日又與介甫同泛舟適見羣鳬數百掠舟而過介<lb/>
　甫戲曰子能數之乎天啓一閲即得其數因遣人詢<lb/>
　之放畜者其數不差可謂機警也天啓紹聖元符間<lb/>
<pb n="KR4i0022_WYG_002-13a"/>
　為中書舎人時嘗與元祐諸公㳺遂遭斥不復用嘗<lb/>
　守睦州到任謝表有曰城譙閴寂一葉落而知秋島<lb/>
　嶼縈廻二水合而成字復有語曰疊嶂巧分丁字水<lb/>
　臘梅遲見二年花人謂能状桐廬郡景物<lb/>
唐以前僧寺中或僧有疾病者未有安養之所唐末一<lb/>
　山寺有僧卧病久因自題其户曰枕有思鄉淚門無<lb/>
　問疾人塵埋牀下履風動架頭巾適有部使者經從<lb/>
　過寺見其題因詢其詳惻然憐之邀歸墳庵療治之<lb/>
<pb n="KR4i0022_WYG_002-13b"/>
　其後部使者貴顯因言于朝遂令天下寺院置延夀<lb/>
　庵專安養病僧<lb/>
江西李泰伯嘗著書非孟子名曰常語時有一士人頗<lb/>
　滑稽而饕餮聞有餽李以酒者欲以計求之因録所<lb/>
　業詩數篇投之其首章乃非孟詩也詩曰焚廩捐階<lb/>
　事可嗤孟軻深信不知非嶽翁方且為天子女壻如<lb/>
　何弟殺之言雖鄙俚然頗合李之意李喜甚留飲連<lb/>
　日酒盡方去他日士人又聞有饋李以酒者復著論<lb/>
<pb n="KR4i0022_WYG_002-14a"/>
　一篇名曰疑孟以投之李讀畢諭之曰前此酒本擬<lb/>
　留作數日計君至一飲遽盡旬餘殊索寞也公之論<lb/>
　固佳然此酒不可復得也士人遂<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望逡廵而退傳<lb/>
　者以為笑<lb/>
京師景徳寺東廊三學院壁間題曰明月斜秋風冷今<lb/>
　夜故人來不來教人立盡梧桐影皆傳吕先生洞賔<lb/>
　所題<lb/>
閩中一士人姓楊家貧而事親孝忽七月七日一道人<lb/>
<pb n="KR4i0022_WYG_002-14b"/>
　自稱姓回至其家久之因取囊中藥㸃化一小石為<lb/>
　金贈之曰助爾甘㫖之費楊力辭曰不願得此祇欲<lb/>
　求一詩為陋室之光道人因用朱題于壁間曰楊君<lb/>
　真慤士孝行動穹蒼上帝憐其勤七夕遣回徃須臾<lb/>
　藥頑石助子為孝養子既不我受吾亦不汝强風埃<lb/>
　難久留願子志勿爽行看首鼠紀青雲如返掌後不<lb/>
　知其所終<lb/>
靖康間逰京師天清寺於僧房壁間得一絶云空餘緑<lb/>
<pb n="KR4i0022_WYG_002-15a"/>
　綺琴懶把新聲寫不見臨卭人誰是知音者不題名<lb/>
　氏想有感而題之也<lb/>
盧贊元襄宣和末靖康間為吏部侍郎詩篇極多向嘗得<lb/>
　其數十篇皆清拔可喜後因兵火失之尚記其贈鼓<lb/>
　琴者曰試将鍾子山水意一洗退之氷炭腸恨失其<lb/>
　全篇<lb/>
紹興初余之官建康艤舟溧陽郵亭見壁間題云十年<lb/>
　棄微官歸來事却掃扁舟訪安期要覔如𤓰棗不知<lb/>
<pb n="KR4i0022_WYG_002-15b"/>
　膏粱珍惡食詩自好田園苦無多生理但草草濁酒<lb/>
　時一樽孤斟從醉倒然不著名氏不知何人所作觀<lb/>
　其言淡而㫖逺決非汩沒名利而不返者<lb/>
昔年過邵伯埭登斗野亭見梁間題曰地勢如披掌天<lb/>
　形似覆盤三星羅户牖北斗掛闌干晚色芙蕖静秋<lb/>
　香䆉稏寒更無山礙眼剰覺水雲寛此劉燾無言詩<lb/>
　此言盖盡得斗野之景物<lb/>
王梵志詩曰倖門如鼠穴也須留一箇若還都塞了好<lb/>
<pb n="KR4i0022_WYG_002-16a"/>
　處却穿破此言近乎曹相國所謂以獄市為寄也<lb/>
何晉之大圭廣徳人早年有俊聲宣政間為館職但其<lb/>
　人拓弛不羈不能自重仕宦晩亦不偶其詠殊有可<lb/>
　喜者常記其一詩曰茆屋松忩小隠家茶烟漠漠水<lb/>
　斜斜簷間乳燕未成語庭下石榴争放花賴有詩書<lb/>
　消白日倦隨車馬走黄沙林泉舊約好徑去風雨滿<lb/>
　江垂釣車又嘗記其一聨云蜂垂倒世界蚊聚小雷<lb/>
　霆又嘗為姓韓貴人作樂語乃以唐吏部漢将軍為<lb/>
<pb n="KR4i0022_WYG_002-16b"/>
　對亦有巧思<lb/>
昔過陽羡艤舟溪寺臨溪一亭壁間題曰碧雲亭上碧<lb/>
　雲飛竟日廻環面翠微梅萼破香知臘盡栁梢含緑<lb/>
　認春歸風前古澗琴三疊雪後羣峯玉一圍遥想上<lb/>
　人清太甚水精宫裏説禪機碧雲亭未知何地詩亦<lb/>
　未知何人作見其詞意清絶因筆之<lb/>
濠梁許伯楊庭為栁詞五章寄意于古而詞語清新其<lb/>
　一曰不見昭陽宫内栁黄金齊撚輕柔東君昨夜到<lb/>
<pb n="KR4i0022_WYG_002-17a"/>
　皇州玉階金井無處不風流悵望翠華春欲暮六宫<lb/>
　都鎖春愁暖風吹動繡簾鈎飛花委地時轉玉香毬<lb/>
　其二曰不見隋河堤上栁緑隂流水依依龍舟東下<lb/>
　疾於飛千條萬葉濃翠染旌旗記得當年春去也錦<lb/>
　帆不見西歸故抛輕絮㸃人衣如将亡國恨説與路<lb/>
　人知其三曰不見陶家門外栁柴扉一徑遥通閉門<lb/>
　終日掩清風感君髙節緑䕃向人濃籬落蕭疎雞犬<lb/>
　静日長飛絮濛濛先生一醉萬縁空經時髙臥不到<lb/>
<pb n="KR4i0022_WYG_002-17b"/>
　翠隂中其四曰不見都門亭畔栁春來緑盡長條栁<lb/>
　邉行色馬蕭蕭一枝折贈相見又何朝酒盡曲終人<lb/>
　去也風前亦自無聊祇應於我恨偏饒東君特地付<lb/>
　與沈郎腰其五曰不見灞陵原上栁徃來過盡蹄輪<lb/>
　朝離南楚暮西秦不成名利贏得鬢毛新莫怪枝條<lb/>
　顦顇損一生唯苦征塵兩三烟樹倚孤村夕陽影裏<lb/>
　愁殺宦㳺人以樂府臨江僊按之可歌<lb/>
宣政間修西京洛陽大内掘地得一碑𨽻書小詞一闋<lb/>
<pb n="KR4i0022_WYG_002-18a"/>
　名後庭宴其詞曰千里故鄉十年華屋亂魂飛過屏<lb/>
　山簇眼重眉褪不勝春菱花知我銷香玉雙雙燕子<lb/>
　歸來應觧笑人幽獨斷歌零舞遺恨清江曲萬樹緑<lb/>
　低迷一庭紅撲簌余見此碑墨本於李丙仲南家仲<lb/>
　南云得之張魏公姪椿處<lb/>
呉興陸䝉老元光為常之晉陵宰頗喜作詩時州幕官<lb/>
　有好䜛謗同列者一日同㑹忽聞蟬聲幕官謂陸曰<lb/>
　君既能詩可詠此也陸辭之不可因即席為之曰緑<lb/>
<pb n="KR4i0022_WYG_002-18b"/>
　隂深處汝行藏風露從來是稻粱莫倚髙枝縱緐響<lb/>
　也宜回首顧螳螂因以是譏之其人媿而少戢<lb/>
周少隠紫芝早年嘗學為詩于一士大夫姓劉者嘗傳<lb/>
　劉君路中遇雪詩曰四野同雲漫不收停驂一望思<lb/>
　悠悠乍疎還宻如人事易聚難消似客愁倍費槖金<lb/>
　歸酒醆苦添風色上征裘驛亭今夕定無寐淅瀝寒<lb/>
　聲未肯休<lb/>
舊傳有太守因旱祈雨于龍潭得小雨而未甚應因作<lb/>
<pb n="KR4i0022_WYG_002-19a"/>
　一絶云祈雨精誠尚未通浮雲開闔有無中龍潭恐<lb/>
　我羞歸去畧灑些些表不空因寫投此詩潭中繼即<lb/>
　大雨隨足<lb/>
兵部侍郎劉朝美儀鳯蜀之普州人性酷嗜書喜傳録<lb/>
　初以禮部郎兼攝秘書少監後即真凡秘府書籍傳<lb/>
　寫殆徧如國史之類又置副本親自挍讐至杜門絶<lb/>
　交遷兵侍猶傳寫不已張持國之綱為副端言其書<lb/>
　癖至曠廢職事以是罷歸蜀蜀人關壽卿耆孫為著<lb/>
<pb n="KR4i0022_WYG_002-19b"/>
　作佐郎以詩餞行曰公儀久不作世無公是非祇因<lb/>
　翻故紙不覺蹈危機東壁夢初斷西山蕨正肥十年<lb/>
　成底事贏得載書歸<lb/>
林懿成季仲為太常少卿永嘉人頗喜為詩嘗與㑹稽<lb/>
　虞仲琳少崔相好虞頗通性理之學林以詩送其行<lb/>
　曰男兒何苦敝羣書學到根原物物無曾子當年多<lb/>
　一唯顔淵終日只如愚水流萬折心無競月落千山<lb/>
　影自孤執手沙頭休話别與君元不隔江湖又嘗為<lb/>
<pb n="KR4i0022_WYG_002-20a"/>
　婺州守題赤松山皇初平祠云路轉溪廻草朩香有<lb/>
　人荷笠山之陽定知我是金華守笑道牧民如牧羊<lb/>
　又云羽仗霓旌去不還空餘匊水落人間至今山下<lb/>
　無苦旱便是田家九轉丹詩語佳而意新<lb/>
嘗見蘭谿范茂安滸云嚴陵一士人忘其姓名能詩好<lb/>
　為大言而間有可取者如詠林影曰日月明方見乾<lb/>
　坤暗即收又詠扇曰大柄如歸手蚊䖟莫浪飛言皆<lb/>
　類此不能盡記<lb/>
<pb n="KR4i0022_WYG_002-20b"/>
陳桷待制紹興中嘗従諸大將為謀議官頗好修養之<lb/>
　方且自以為得道嘗題其所居曰神仙多是大羅客<lb/>
　我比大羅超一格有輕薄續其後曰行滿三千我四<lb/>
　千功成八百我九百<lb/>
靖康之變當時文人勝士陷扵北方者不少紹興庚申<lb/>
　辛酉河南關陜之地漸復有自關中驛舎壁間得詩<lb/>
　二絶云鼙鼓轟轟聲徹天中原廬井半蕭然鶯花不<lb/>
　管興亡事妝㸃春光似昔年又云渭平沙淺雁來棲<lb/>
<pb n="KR4i0022_WYG_002-21a"/>
　渭漲沙移雁不移江海一身多少事清風明月我霑<lb/>
　衣<lb/>
方靖康之變金人有過相州因謁韓魏公祠堂題詩祠<lb/>
　中一聨云有客能吟丞相柏無人敢伐召公棠魏公<lb/>
　勲徳之重而外夷亦知景慕如此<lb/>
紹興間陳侍郎相之徃使金至燕山驛壁間得一詞云<lb/>
　書劔憶㳺梁當時事底處不堪傷念蘭檝嫩漪向呉<lb/>
　南浦杏花㣲雨窺宋東墻禁城外燕隨青步障絲惹<lb/>
<pb n="KR4i0022_WYG_002-21b"/>
　紫㳺韁曲水古今禁烟前後緑楊樓閣芳草池塘回<lb/>
　首斷人腸流年去如電雙鬢如霜欲遣當年遺恨頻<lb/>
　近清觴聴出塞琵琶風沙淅瀝寄書鴻雁烟月微茫<lb/>
　不似海門潮信猶到潯陽然不著名氏必中原士大<lb/>
　夫淪異域者所作也以樂府風流子按之可歌<lb/>
陳簡齋去非詩名夙著而其弟<hi>闕名</hi>詩亦可喜見張林甫<lb/>
　舉其夏日晚望一聨云前山猶細雨髙樹已斜陽恨<lb/>
　不見其全篇<lb/>
<pb n="KR4i0022_WYG_002-22a"/>
夢筆驛廼江淹舊居姚宏令聲一絶可警後學者詩云<lb/>
　一宵短夢驚流俗千里髙名掛里閭遂使晚生矜此<lb/>
　意癡眠不讀一行書<lb/>
所至驛舎旅邸留題壁間亦多有可取者見李南仲<hi>丙</hi>
　言臨安旅邸壁間一絶云太乙峯前是我家滿床書<lb/>
　籍舊生涯春城戀酒不歸去老却碧桃無限花又言<lb/>
　建州崇安分水驛壁一絶云江南三月已聞蟬麥熟<lb/>
　梅黄繭作綿料得故園烟雨裏輕寒猶作勒花天又<lb/>
<pb n="KR4i0022_WYG_002-22b"/>
　吕叔潛大虬言鎮江丹陽玉乳泉壁間一絶云騎馬<lb/>
　出門三月暮楊花無奈雪漫天客情最苦夜難度宿<lb/>
　處先尋無杜鵑三詩皆可喜然皆不著名氏<lb/>
康待制執權奉祠寓居永嘉籍妓中有姓山者頗慧麗<lb/>
　康時命之侑樽俎一日妓之父以事繫縣中當坐罪<lb/>
　妓涕泣歴求救於士大夫康憫之戲為一絶云昔日<lb/>
　緹縈亦如許盡道生男不如女河陽滿縣皆春風忍<lb/>
　使梨花偏帶雨明日妓詣縣投状乞代父罪且連此<lb/>
<pb n="KR4i0022_WYG_002-23a"/>
　詩於状前邑宰一見遂笑而釋之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0022_WYG_002-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　庚溪詩話巻下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4i0022_WYG_003-1a"/>
題庚溪詩話後序<lb/>
詩話為南渡陳巖肖子象作子象吾郡金華人父徳固<lb/>
當靖康時為汴京守備官嘗獻制敵䇿朝廷弗能用俄<lb/>
都城陷率衆赴敵死之子象以任子中詞科仕至兵部<lb/>
侍郎見呉正傳敬鄉録近詩話彚刻百川學海中不題<lb/>
作者姓氏余參訂本書前後得之喜甚綴詩藪尚未知<lb/>
其郡人也昨閲呉公所録始悉其家世履歴因亟識之<lb/>
詩話最盛於宋當未南渡日不啻數十家而知詩者曽<lb/>
<pb n="KR4i0022_WYG_003-1b"/>
弗一二至南渡末而劉㑹孟嚴羽卿出遂以譚藝雄古<lb/>
今此書成於紹興適南渡之始其綴述見聞網羅散軼<lb/>
良有足多不僅僅談藝而已又吾鄉先逹忠義世家固<lb/>
不得而泯也輙并及之安定胡應麟題<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_004-1a"/>
曹子建集卷第四<lb/>
　　　　　　魏陳思王曹　植　撰<lb/>
　　神龜賦<hi>并序</hi>
龜夀千歲時有遺余龜者數日而死肌肉消<lb/>
盡唯甲存焉余感而賦之曰<lb/>
嘉四靈之建德各潜位乎一方蒼龍虬於東<lb/>
嶽白虎嘯於西崗玄武集於寒門朱雀棲於<lb/>
南鄉順仁風以消息應聖時而后翔嗟神龜<lb/>
之奇物體乾坤之自然下夷方以則地上䂓<lb/>
<pb n="KR4b0004_SBCK_004-1b"/>
隆而法天順隂陽以呼吸藏景曜於重泉餐<lb/>
飛塵以實氣飲不竭於朝露步容趾以俯仰<lb/>
時鸞囘而鶴顧忽萬載而不恤周無疆於太<lb/>
素感白靈之翔翥卒不免乎豫且雖見珍於<lb/>
宗廟罹刳剥之重辜欲愬怨於上帝將等愧<lb/>
乎㳺魚懼沈泥之逢殆赴芳蓮以巢居安玄<lb/>
雲而好静不滛翔而改度昔嚴周之抗節援<lb/>
斯靈而托喻嗟禄運之屯蹇終遇獲於江濵<lb/>
歸籠檻以幽處遭淳美之仁人晝顧瞻以終<lb/>
<pb n="KR4b0004_SBCK_004-2a"/>
日夕撫順而接晨遘滛災以殞越命勦絶而<lb/>
不振天道昧而未分神明幽而難燭黃氏沒<lb/>
於空澤松喬化於扶木虵折鱗於平皋龍脫<lb/>
骨於深谷亮物類之遷化疑斯靈之解殻<lb/>
　　白鶴賦<lb/>
嗟皓麗之素鳥兮含竒氣之淑祥薄幽林以<lb/>
屏處兮䕃重景之餘光狹單巢於弱條兮懼<lb/>
衝風之難當無沙棠之逸志兮欣六翮之不<lb/>
傷承邂逅之僥倖兮得接翼於鸞凰同毛衣<lb/>
<pb n="KR4b0004_SBCK_004-2b"/>
之氣類兮信休息之同行痛美㑹之中絶兮<lb/>
遘嚴灾而逢殃拜太息而祗懼兮抑吞聲而<lb/>
不揚傷本規之違忤悵離群而獨處恒竄伏<lb/>
以窮栖獨哀鳴而戢羽冀大綱之難結得奮<lb/>
翅而逺遊聆雅琴之清韻記六翮之末流<lb/>
　　蟬賦<lb/>
唯夫蟬之清素兮潜厥類乎太隂在盛陽之<lb/>
仲夏兮始遊豫乎芳林實澹泊而寡慾兮獨<lb/>
咍樂而長吟聲皦皦而彌厲兮似貞士之介<lb/>
<pb n="KR4b0004_SBCK_004-3a"/>
心内含和而弗食兮與衆物而無求棲髙枝<lb/>
而仰首兮頼朝露之清流隱柔桑之稠葉兮<lb/>
快閒居而遁暑苦黄雀之作害兮患螂螳之<lb/>
勁斧冀飄翔而逺托兮毒蜘蛛之網罟欲降<lb/>
身而卑竄兮懼草蟲之襲予免衆難而弗獲<lb/>
兮遥遷集乎宫宇依名果之茂隂兮托脩幹<lb/>
以静處有翩翩之狡童兮步容與於園圃體<lb/>
離朱之聦視兮姿才㨗於猴猿條㒺葉而不<lb/>
挽兮樹無榦而不縁翳輕驅而奮進兮跪側<lb/>
<pb n="KR4b0004_SBCK_004-3b"/>
足以自閒恐余身之驚駭兮精曽睨而目連<lb/>
持柔竿之冉冉兮運微黏而我纒欲翻飛而<lb/>
愈滯兮知性命之長捐委厥體於　夫　炎<lb/>
炭而就燔秋霜紛以宵下晨風裂其過庭氣<lb/>
<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛而薄軀足攀木而失莖吟嘶啞以沮敗<lb/>
狀枯槁以䘮形辭曰詩歎鳴蜩聲嘒嘒兮盛<lb/>
陽則來大隂逝兮皎皎貞素俟夷節兮帝臣<lb/>
是戴尚其潔兮<lb/>
　　鸚鵡賦<lb/>
<pb n="KR4b0004_SBCK_004-4a"/>
美中州之令烏越衆類之殊名感陽和而振<lb/>
翼遁太隂以存形遇旅人之嚴網殊六翮之<lb/>
無遺身挂滯於重籠孤鴜鳴而獨歸豈予身<lb/>
之足惜憐衆雛之未飛分靡軀以潤鑊何全<lb/>
濟之敢希䝉含育之厚徳奉君子之光輝怨<lb/>
身輕而施重恐徃惠之中虧常戢心以懐懼<lb/>
雖處安其若危永哀鳴其報徳庻終來而不<lb/>
疲<lb/>
　　鶡賦<lb/>
<pb n="KR4b0004_SBCK_004-4b"/>
鶡之爲禽猛氣其闘終無勝負期於必死遂<lb/>
賦之焉<lb/>
羙遐忻之偉烏生大行之嵓阻體貞剛之烈<lb/>
性亮乾徳之所輔戴毛角之雙立揚玄黄之<lb/>
勁羽其沈隕而重辱有節士之儀矩降居擅<lb/>
澤髙處保岑逰不同嶺棲必異林若有翻雄<lb/>
駭㳺孤鴜驚翔則長鳴挑敵皷翼專揚踰髙<lb/>
越壑雙不隻僵階侍斯珥俯耀文墀成武官<lb/>
之首飾増庭燎之髙暉<lb/>
<pb n="KR4b0004_SBCK_004-5a"/>
　　離繳鴈賦<hi>并序</hi>
余㳺於武陵中有鴈離繳不能復飛顧命舟<lb/>
人追而得之故憐而賦焉<lb/>
憐孤鴈之偏特情惆焉而内傷含中和之絶<lb/>
氣赴四節而征行逺玄冬於南裔避炎夏於<lb/>
朔方掛㣲軀之輕翼忽頽落而離群旅暗驚<lb/>
而鳴逺徒矯首而莫聞甘充君之下厨膏函<lb/>
牛之鼎鑊䝉生全之顧覆何恩施之隆博於<lb/>
是縱軀歸命無慮無求飢食稻梁渇飲清流<lb/>
<pb n="KR4b0004_SBCK_004-5b"/>
　　鷂雀賦<lb/>
曰鷂欲取雀雀言雀微賤身卑些少肌肉瘠<lb/>
瘦所得蓋少君欲相噉實不足飽鷂得雀言<lb/>
初不敢語頃來轗軻資糧乏旅三日不食略<lb/>
思死䑕今日相得寧復置汝雀得鷂言意甚<lb/>
怔營性命至重雀䑕貪生君得一食我命是<lb/>
傾皇天降鑑賢者是聽鷂得雀言意甚怛惋<lb/>
當死斃雀頭如果蒜不早首服烈頸大喚行<lb/>
人聞之莫不徃觀雀得鷂言意甚不移目如<lb/>
<pb n="KR4b0004_SBCK_004-6a"/>
擘椒跳蕭二翅我當死矣略無可避鷂乃置<lb/>
雀良久方去二雀相逢似是公嫗相將入草<lb/>
共上一樹仍叙本末辛苦相語而共出為鷂<lb/>
所捕頼我翻捷體素便附説我辨語千條萬<lb/>
句欺恐舎長令兒大怖我之得免復勝於死<lb/>
自今徙意莫復相妬<lb/>
　　蝙蝠賦<lb/>
曰吁何奸氣生兹蝙蝠形殊性詭毎變常式<lb/>
行不由足氣不假翼明伏暗動盡似䑕形謂<lb/>
<pb n="KR4b0004_SBCK_004-6b"/>
鳥不似二足為毛飛而含齒巢不哺鷇空不<lb/>
浮子不容毛群斥逐羽族下不蹈陸上不馮<lb/>
木<lb/>
　　芙蓉賦<lb/>
覽百卉之英茂無斯華之獨靈結脩根於重<lb/>
壤泛清流而擢莖其始榮也皦若夜光尋扶<lb/>
桑其揚暉也晃若九陽出暘谷芙蓉蹇産菡<lb/>
萏星屬絲條垂珠丹榮吐緑焜焜韡韡爛若<lb/>
龍燭觀者終朝情猶未足於是狡童媛女相<lb/>
<pb n="KR4b0004_SBCK_004-7a"/>
與同遊擢素手於羅袖接葩於紅中流<lb/>
　　酒賦<hi>并序</hi>
余覽楊雄酒賦辭甚瑰瑋頗戲而不雅聊作<lb/>
酒賦粗究其終始賦曰<lb/>
嘉儀氏之造思亮兹美之獨珍仰酒旗之景<lb/>
曜恊嘉號於天辰穆生以醴而辭楚侯嬴感<lb/>
爵而增深其味有冝城醪醴蒼梧縹清或秋<lb/>
藏冬發或春醖夏成或雲拂潮涌或素蟻浮<lb/>
萍爾乃王孫公子遊俠翺翔將承芬以接意<lb/>
<pb n="KR4b0004_SBCK_004-7b"/>
㑹陵雲於朱堂獻酬交錯宴咲無方於是飲<lb/>
者並醉縱横諠譁或揚袂屢舞或扣劒清歌<lb/>
或嚬噈辭觴或奮爵横飛或歎驪駒旣駕或<lb/>
稱朝露未晞於斯時也質者或文剛者或仁<lb/>
卑者忘賤寠者忘貧於是矯俗先生聞之而<lb/>
歎曰噫夫言何容易此乃滛荒之源非作者<lb/>
之事若耽于觴酌流情縱逸先王所禁君子<lb/>
所斥<lb/>
　　槐賦<lb/>
<pb n="KR4b0004_SBCK_004-8a"/>
羡良木之華麗爰獲貴於至尊慿文昌之華<lb/>
殿森列峙乎端門觀朱欀以振條㨿文陛而<lb/>
結根楊沉隂以博覆似明后之垂恩在季春<lb/>
以初茂踐朱夏而乃繁覆陽精之炎景散流<lb/>
耀以増鮮<lb/>
　　植橘賦<lb/>
有朱橘之珍樹于鶉火之遐鄉禀太陽之烈<lb/>
氣嘉杲日之休光體天然之素分不遷徙于<lb/>
殊方播萬里而遥植列銅爵之園廷背江川<lb/>
<pb n="KR4b0004_SBCK_004-8b"/>
之暖氣處玄翔之肅清邦換壤别爰用䘮生<lb/>
處彼不凋在此先零朱實不凋焉得素榮惜<lb/>
寒暑之不均嗟華實之永乖仰凱風以傾葉<lb/>
兾炎氣之所懐颺鳴條以流響晞越鳥之來<lb/>
栖夫靈徳之所感物無㣲而不和神蓋幽而<lb/>
易激信天道之不訛旣萌根而弗幹諒結葉<lb/>
而不華漸玄化而弗變非彰德於邦家附㣲<lb/>
條以嘆息哀草木之難化<lb/>
曹子建集卷第四<lb/>
</p>
<p>
</p>
  </div>
</body>
</text>
</TEI>
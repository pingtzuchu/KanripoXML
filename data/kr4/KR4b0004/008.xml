<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_008-1a"/>
曹子建集卷第八<lb/>
　　　　　　魏陳思王曹　植　撰<lb/>
　　改封陳王謝恩章<lb/>
臣既弊陋守國無効自分出削以彰衆誠不<lb/>
意天恩滂霈潤澤横流猥䝉加封茅土既優<lb/>
爵賞必重非臣虛淺所宜奉受非臣灰身所<lb/>
能報荅<lb/>
　　封二子為公謝恩章<lb/>
詔書封臣息男苗為髙陽鄉公志為穆鄉公<lb/>
<pb n="KR4b0004_SBCK_008-1b"/>
臣伏自惟文無升堂廟勝之功武無摧鋒接<lb/>
刃之効天時運幸得生貴門遇以親戚少荷<lb/>
光寵竊位列侯榮曜當世顧影慙形流汗反<lb/>
側洪恩㒺極雲雨増加既榮本榦枝葉并䝉<lb/>
苗志小竪既頑且稚猥荷列爵並佩金紫施<lb/>
崇所加惠及父子<lb/>
　　初封安鄉侯表<lb/>
臣抱罪即道憂惶恐怖不知刑罪當所限齊<lb/>
陛下哀愍臣身不聽有司所執待之過厚即<lb/>
<pb n="KR4b0004_SBCK_008-2a"/>
日於延津受安鄉侯印綬奉詔之日且懼且<lb/>
悲懼于不脩始違憲法悲於不慎速此貶退<lb/>
上増陛下垂念下遺太后見憂臣自知罪深<lb/>
責重受恩無量精魄飛散忘軀殞命云<lb/>
　　謝妻改封表<lb/>
璽書今以東阿王妃為陳王妃并下印綬因<lb/>
故上前所假印以其拜授書以即日到臣輙<lb/>
奉詔其才質伍下謬同受私遇寵素餐臣為<lb/>
其首陛下體乾坤育物之德東海含容之大<lb/>
<pb n="KR4b0004_SBCK_008-2b"/>
乃復隨例顯封大國光揚章灼非臣負薪之<lb/>
才所宜克當穢釁所宜䝉獲夙夜憂歎念報<lb/>
㒺極洪施遂隆既榮枝榦猥復正臣妃為陳<lb/>
妃光耀宣朗非妾婦惷愚所當䝉被葵藿草<lb/>
物猶感恩養况臣含氣銜珮弘惠殁而後已<lb/>
誠非翰墨屢辭所能<lb/>
　　自試表<lb/>
臣聞士之羨永生者非徒以甘食麗服宰割<lb/>
萬物而已將有以補益群生尊主惠民使功<lb/>
<pb n="KR4b0004_SBCK_008-3a"/>
存於竹帛名光於後嗣今臣文不昭於俎豆<lb/>
武不習於干戈而竊位藩王施禄東夏消損<lb/>
天日無益聖朝淮南尚有山竄之賊吳㑹猶<lb/>
有潜江之虜使戰士未獲歸於農畒五兵未<lb/>
得収於武庫蓋論者不恥謝善戰者不羞去<lb/>
夫凌雲者泥蟠者也後申者先屈者也是以<lb/>
神龍以為德尺蠖以求申昔湯事葛文王事<lb/>
犬夷固仁者能以大事小若陛下明哲之使<lb/>
繼能陸賈之蹤者使之江南發愷悌之詔張<lb/>
<pb n="KR4b0004_SBCK_008-3b"/>
日月之信開以降路權必奉承聖化斯不疑<lb/>
也<lb/>
　　求自試表二首<lb/>
臣植言臣聞士之生世入則事父出則事君<lb/>
事父尚於榮親事君貴於興國故慈父不能<lb/>
愛無益之子仁君不能畜無用之臣夫論德<lb/>
而授官者成功之君也量能而授爵者畢命<lb/>
之臣也故君無虚授臣無虗受虗授謂之謬<lb/>
舉虛受謂之尸禄詩之素餐所由作也昔二<lb/>
<pb n="KR4b0004_SBCK_008-4a"/>
虢不辭兩國之任其德厚也旦奭不讓燕魯<lb/>
之封其功大也今臣䝉國重恩三世于今矣<lb/>
正值陛下升平之際沐浴聖澤潜潤德教可<lb/>
謂厚幸矣而位竊東藩爵在上列身被輕煖<lb/>
口厭百味目極華靡耳倦絲竹者爵重禄厚<lb/>
之所致也退念古之受爵禄者有異于此皆<lb/>
以功勤濟國輔主惠民今臣無德可述無功<lb/>
可紀若此終年無益國朝將挂風人彼巳之<lb/>
譏是以上慙玄冕俯愧朱紱方今天下一統<lb/>
<pb n="KR4b0004_SBCK_008-4b"/>
九州晏如顧西尚有違命之蜀東有不臣之<lb/>
吳使邊境未得稅甲謀士未得髙枕者誠欲<lb/>
混同宇内以致太和也故啓㓕有扈而夏功<lb/>
昭成克商奄而周德著今陛下以聖明統世<lb/>
將欲卒文武之功繼成康之隆簡良授能以<lb/>
方叔邵虎之臣鎭衛四境為國爪牙者可謂<lb/>
當矣然而髙鳥未挂於輕繳淵魚未懸於鈎<lb/>
餌者恐釣射之術或未盡也昔耿弇不俟光<lb/>
武亟擊張步言不以賊遺於君父也故車右<lb/>
<pb n="KR4b0004_SBCK_008-5a"/>
伏劔於明轂雍門刎首於齊境若此二子豈<lb/>
惡生而尚死哉誠忿其慢主而凌君也夫君<lb/>
之寵臣欲以除患興利臣之事君必殺身靜<lb/>
亂以功報主也昔賈誼弱冠求試屬國請係<lb/>
單于之頸而制其命終軍以妙年使越欲得<lb/>
長纓占其王覊致北闕此二臣者豈好爲夸<lb/>
主而曜世俗哉志或鬱結欲逞其才力輸能<lb/>
於明君也昔漢武爲霍去病治第辭曰匈奴<lb/>
未㓕臣無以家爲夫憂國忘家捐軀濟難忠<lb/>
<pb n="KR4b0004_SBCK_008-5b"/>
臣之志也今臣居外非不厚也而寢不安席<lb/>
食不遑味者以二方未尅為念伏見先帝武<lb/>
臣宿兵年耆即世者有聞矣雖賢不乏世宿<lb/>
將舊卒由習戰也竊不自量志在授命庻立<lb/>
毛髪之功以報所受之恩若使陛下出不世<lb/>
之詔效臣錐刀之用使得西屬大將軍當一<lb/>
校之隊若東屬大司馬統偏師之任必乗危<lb/>
蹈險騁舟奮驪突刃觸鋒為士卒先雖未能<lb/>
擒權馘亮庻將虜其雄率殱其醜類必效須<lb/>
<pb n="KR4b0004_SBCK_008-6a"/>
臾之捷以㓕終身之愧使名掛史筆事列朝<lb/>
榮雖身分蜀境首懸吳闕猶生之年也如微<lb/>
才弗試没世無聞徒榮其軀而豐其體生無<lb/>
益於事死無損於數虚荷上位而忝重禄禽<lb/>
息鳥視終於白首此徒圈牢之養物非臣之<lb/>
所志也流聞東軍失備師徒小衂輟食忘餐<lb/>
奮袂攘袵撫劒東顧而心已馳於吳㑹矣臣<lb/>
昔從先武皇帝南極赤岸東臨滄海西望玉<lb/>
門北出玄塞伏見所以行師用兵之勢可謂<lb/>
<pb n="KR4b0004_SBCK_008-6b"/>
神妙也故兵者不可豫言臨難而制變者也<lb/>
志欲自効於明時立功於聖世毎覽史籍觀<lb/>
古忠臣義士出一朝之命以狥國家之身難<lb/>
雖屠裂而功名著於景鍾名績垂於竹帛未<lb/>
嘗不撫心而歎息也臣聞明主使臣不廢有<lb/>
罪故奔北敗軍之將用而秦魯以成其功絶<lb/>
纓盜馬之臣赦而楚趙以濟其難臣竊感先<lb/>
帝早崩威王弃世臣獨何人以堪長久常恐<lb/>
先朝露填溝壑墳土未乾而身名並㓕臣聞<lb/>
<pb n="KR4b0004_SBCK_008-7a"/>
騏驥長鳴伯樂昭其能盧狗悲號韓國知其<lb/>
才是以効之齊楚之路以逞千里之任試之<lb/>
狡兎之捷以驗搏噬之用今臣志狗馬之微<lb/>
功竊自惟度終無伯樂韓國之舉是以於悒<lb/>
而竊自痛者也夫臨博而企竦聞樂而竊抃<lb/>
者或有賞音而識道也昔毛遂趙之陪隸猶<lb/>
假錐囊之喻以寤主立功何况巍巍大魏多<lb/>
士之朝而無慷慨死難之臣乎夫自衒自媒<lb/>
者士女之醜行也干時求進者道家之明忌<lb/>
<pb n="KR4b0004_SBCK_008-7b"/>
也而臣敢陳聞於陛下者誠與國分形同氣<lb/>
憂患共之者也冀以塵霧之㣲補益山海熒<lb/>
燭末光増輝日月是以敢冒其醜而獻其忠<lb/>
必知為朝士所咲聖主不以人廢言伏惟陛<lb/>
下少垂神聽臣則幸矣<lb/>
　　又<lb/>
五帝之世非皆智三季之末非皆愚用與不<lb/>
用知與不知也夫相者文徳昭者也將者武<lb/>
功烈者也文徳昭則可以匡國朝敘百揆稷<lb/>
<pb n="KR4b0004_SBCK_008-8a"/>
契夔龍是矣武功烈則可以征不庭廣邦境<lb/>
南仲方叔是也昔伊尹之為媵臣至賤也吕<lb/>
尚之處漁釣至陋也及其見舉湯文誠合志<lb/>
同豈復假近習之薦因左右之介哉發騏驥<lb/>
於吴　可謂困矣及其伯樂相之孫子遇之<lb/>
形體不勞而坐取千里伯樂善御馬明君善<lb/>
御臣誠任賢使能之明效也昔叚干木脩徳<lb/>
於閭閻師秦為之輟攻而文侯以安穰苴授<lb/>
節於邦境燕晉為之退師而景公無患皆簡<lb/>
<pb n="KR4b0004_SBCK_008-8b"/>
徳尊賢之所致也願陛下垂髙宗傅嵓之明<lb/>
以顯中興之功<lb/>
　　謝賜柰表<lb/>
即夕殿中虎賁宣詔賜臣等冬柰一奩柰以<lb/>
夏熟今則冬生物以非時為珍恩絶以口為<lb/>
厚非臣等所宜荷之<lb/>
　　諫伐遼東表<lb/>
臣伏以遼東負阻之國勢便形固帶以遼海<lb/>
今輕車逺攻師疲力屈彼有其備所謂以逸<lb/>
<pb n="KR4b0004_SBCK_008-9a"/>
待勞以飽待飢者也以臣觀之誠未易攻也<lb/>
若國家攻之而必克屠襄平之城懸公孫之<lb/>
首得其地不足以償中國之費虜其民不足<lb/>
以補三軍之失是我所獲不如所䘮也若其<lb/>
不㧞曠日持久暴師於野然天時不測水濕<lb/>
無常彼我之兵連於城下進則有髙城深池<lb/>
無所施其功退則有歸途不通道路纎好東<lb/>
有待釁之吴西有伺隙之蜀吳越東南荆楊<lb/>
騷動蜀應西境則雍<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>三分兵不解於外民<lb/>
<pb n="KR4b0004_SBCK_008-9b"/>
罷困于内促耕不解其飢疾蠶不救其寒夫<lb/>
渇而後穿井飢而後殖種可以圖逺難以應<lb/>
卒也臣以為當今之務在於省徭役薄賦歛<lb/>
勤農桑三者既備然後令伊管之臣得施其<lb/>
術孫呉之将得奮其力若此則太平之基可<lb/>
立而待康哉之歌可坐而聞曽何憂於二敵<lb/>
何懼於公孫乎今不息邦畿之内而勞神於<lb/>
蠻貊之域竊為陛下不取也<lb/>
　　獻璧表<lb/>
<pb n="KR4b0004_SBCK_008-10a"/>
臣聞玉不隱瑕臣不隱情伏知所進非和氏<lb/>
之璞萬國之弊璧爲充貢<lb/>
　　獻文帝馬表<lb/>
臣於先武皇帝世得大宛紫騂一疋形法應<lb/>
圖善持頭尾教令習拜今輙已能又能行與<lb/>
皷節相應謹以表奉獻<lb/>
　　上牛表<lb/>
臣聞物以洪珍細亦或貴故不見僬僥之微<lb/>
不知泱漭之泰不見果下之乗不别龍馬之<lb/>
<pb n="KR4b0004_SBCK_008-10b"/>
大髙下相懸所以致觀也謹奉牛一頭不足<lb/>
追遵大小之制形少有殊敢不獻上<lb/>
　　謝皷吹表<lb/>
許以簫管之樂榮以田游之嬉陛下仁重有<lb/>
虞恩過周旦濟世安宗寔在聖德<lb/>
　　求通親親表<lb/>
臣植言臣聞天稱其髙者以無不覆地稱其<lb/>
廣者以無不載日月稱其明者以無不照江<lb/>
海稱其大者以無不容故孔子曰大哉堯之<lb/>
<pb n="KR4b0004_SBCK_008-11a"/>
為君惟天為大惟堯則之夫天德於萬物可<lb/>
謂弘廣矣蓋堯之為教先親後踈自近及逺<lb/>
其傳曰克明峻德以親九族九族既睦平章<lb/>
百姓及周之文王亦崇厥化其詩曰刑于寡<lb/>
妻至于兄弟以御于家邦是以雍雍穆穆風<lb/>
人詠之昔周公弔管蔡之不咸廣封懿親以<lb/>
藩屏王室傳曰周之宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>異姓為後誠骨肉<lb/>
之恩爽而不離親親之義寔在敦固未有義<lb/>
而後其君仁而遺其親者也伏惟陛下資帝<lb/>
<pb n="KR4b0004_SBCK_008-11b"/>
唐欽明之德體文王翼翼之仁惠洽椒房恩<lb/>
昭九親群臣百僚番休遞上執政不廢於公<lb/>
朝下情得展於私室親理之路通慶弔之情<lb/>
展誠可謂恕已治人推惠施恩者矣至於臣<lb/>
者人道絶緒禁固明時臣切自傷也不敢乃<lb/>
望交氣類脩人事叙人倫近且婚媾不通兄<lb/>
弟永絶吉㐫之問塞慶弔之禮廢恩紀之違<lb/>
甚於路人隔閡之異殊於胡越今臣以一切<lb/>
之制永無朝覲之望至於注心皇極結情紫<lb/>
<pb n="KR4b0004_SBCK_008-12a"/>
闥神明知之矣然天實為之謂之何哉退省<lb/>
諸王常有戚戚具爾之心願陛下沛然垂詔<lb/>
使諸國慶問四節得展以叙骨肉之歡恩全<lb/>
怡怡之篤義妃妾之家膏沐之遺歳得再通<lb/>
齊義於貴宗等惠於百司如此則古人之所<lb/>
歎風雅之所詠復存於聖世矣臣伏自惟省<lb/>
無錐刀之用及觀陛下之所㧞授若以臣為<lb/>
異姓竊自料度不後於朝士矣若得辭遠遊<lb/>
戴武弁解朱組佩青紱駙馬奉車趣得一號<lb/>
<pb n="KR4b0004_SBCK_008-12b"/>
安宅京室執鞭珥筆出從華蓋入侍輦轂承<lb/>
荅聖問拾遺左右乃臣丹情之至願不離於<lb/>
夢想者也遠慕鹿鳴君臣之宴中詠棠棣匪<lb/>
他之誠下思伐木友生之義終懷蓼莪罔極<lb/>
之哀毎四節之㑹塊然獨處左右唯僕隷所<lb/>
對唯妻子髙談無所與陳發義無所與展未<lb/>
嘗不聞樂而拊心臨觴而歎息也臣伏以為<lb/>
犬馬之誠不能動人譬人之誠不能動天崩<lb/>
城隕霜臣初信之以臣心況徒虛語耳若葵<lb/>
<pb n="KR4b0004_SBCK_008-13a"/>
藿之傾葉太陽雖不爲之廻光然終向之者<lb/>
誠也臣竊自比葵藿若降天地之施垂三光<lb/>
之明者寔在陛下臣聞文子曰不爲福始不<lb/>
爲禍先今之否隔友于同憂而臣獨唱言者<lb/>
何也竊不願於聖代使有不䝉施之物必有<lb/>
慘毒之懷故栢舟有天只之怨谷風有弃予<lb/>
之嘆伊尹恥其君不爲堯舜孟子曰不以舜<lb/>
之所以事堯事其君者不敬其君者也臣之<lb/>
愚蔽固非虞伊至於欲使陛下崇光被時雍<lb/>
<pb n="KR4b0004_SBCK_008-13b"/>
之羙宣緝熙章明之德者是臣慺慺之誠竊<lb/>
所獨守寔懷鶴立企佇之心敢復陳聞者冀<lb/>
陛下儻發天聦而垂神聽也<lb/>
　　慶文帝受禪章<lb/>
陛下以聖德龍飛順天革命允荅神符誕作<lb/>
民主乃祖先後積德累仁世濟其羙以暨於<lb/>
先王勤恤民隱劬勞戮力以除其害經營四<lb/>
方不遑起處是用隆茲福慶光啓于魏下承<lb/>
統業贊戎前緒克廣德音綏靜内外紹先周<lb/>
<pb n="KR4b0004_SBCK_008-14a"/>
之舊跡襲文武之懿德保大定功海内為一<lb/>
豈不休哉<lb/>
　　慶文帝受禪章<lb/>
陛下以明聖之德受天顯命良辰即祚以臨<lb/>
天下洪化宣流洋溢宇内是以普天率土莫<lb/>
不承風欣慶執䞇奔走奉賀闕下况臣親體<lb/>
至戚懷歡踊躍<lb/>
　　上卞太后誄表<lb/>
大行太皇后資坤元之性體載物之仁齊羙<lb/>
<pb n="KR4b0004_SBCK_008-14b"/>
姜嫄等德任姒佐政内朝惠加四海草木荷<lb/>
恩含氣受潤庻鍾元吉承育萬祚何圖一旦<lb/>
早弃明朝背絶臣庻悲痛靡告臣聞名以述<lb/>
德誄尚及哀是以冒越諒闇之禮作誄一篇<lb/>
知不足讚揚名貴以展臣蓼莪之思憂荒情<lb/>
散不足觀采晉左九嬪上元皇后誄表曰伏<lb/>
惟聖善宣慈仁洽六宫含弘光大徳潤四海<lb/>
竊聞之前志卑不誄尊少不誄長楊雄臣也<lb/>
而誄漢后班固予也而誄其父皆以述楊景<lb/>
<pb n="KR4b0004_SBCK_008-15a"/>
行顯之竹帛豈所謂三代不同禮隨時而作<lb/>
者乎<lb/>
　　黄初五年令<lb/>
夫逺不可知者天也近不可知者人也傳曰<lb/>
知人則哲堯猶病諸諺曰人心不同若其面<lb/>
焉唯女與小人為難養也近之則不遜逺之<lb/>
則有怨詩云憂心悄悄愠于群小自世間人<lb/>
或受寵而背恩或無故而入叛違顧左右曠<lb/>
然無信大嚼者咋斷其舌右手執斧左手執<lb/>
<pb n="KR4b0004_SBCK_008-15b"/>
鉞傷夷一身之中尚有不可信况於人乎唯<lb/>
無深瑕潛釁隠過匿愆乃可以為人諺曰榖<lb/>
千駑不如養一驢榖駑養虎大無益也知韓<lb/>
昭侯之弊袴良有以也使臣有三品有可以<lb/>
仁義化者有可以恩惠驅者不足以導之則<lb/>
當以刑罰復不足以率之則明所以不畜故<lb/>
唐堯至仁不能容無益之子湯武至聖不能<lb/>
養無益之臣九折臂知為良醫吾知所以待<lb/>
下矣諸吏各敬爾在位孤推一槩之平功之<lb/>
<pb n="KR4b0004_SBCK_008-16a"/>
宜賞於䟽必與罪之宜戮在親不赦此令之<lb/>
行有若皎日於戲群臣其覽之哉又黄初六<lb/>
年令曰身體於鴻毛而謗重於泰山頼䝉帝<lb/>
王天地之仁違　之典議舍三千之首戾<lb/>
反我舊居襲我初服雲雨之施焉有量哉孤<lb/>
以何功而納斯貺富而不吝寵至不驕者則<lb/>
周公其人也孤小人爾身更以榮為戚何者<lb/>
將恐簡易之尤出於細微脱爾之愆一朝復<lb/>
露也故欲修吾往業守吾初志欲使皇帝恩<lb/>
<pb n="KR4b0004_SBCK_008-16b"/>
在摩天使孤心常存　地將以全陛下厚徳<lb/>
究孤犬馬之年此難能也然固欲行衆之難<lb/>
詩曰德輶如毛鮮克舉之此之謂也<lb/>
　　上責躬詩表<lb/>
臣植言臣自抱釁歸蕃刻肌刻骨追思罪戾<lb/>
晝分而食夜分而寢誠以天網不可重罹聖<lb/>
恩難可再恃切感相䑕之篇無禮遄死之義<lb/>
形影相弔五情愧赧以罪弃生則爲古賢夕<lb/>
改之勸忍垢苟全則犯詩人胡顔之譏伏惟<lb/>
<pb n="KR4b0004_SBCK_008-17a"/>
陛下徳象天地恩隆父母施暢春風澤如時<lb/>
雨是以下别荆棘者慶雲之惠也七子均養<lb/>
者鳲鳩之仁也舍罪責功者明君之舉也矝<lb/>
愚愛能者慈父之恩也是以愚臣徘徊於恩<lb/>
澤而不敢自弃者也前奉詔書臣等絶朝心<lb/>
離志絶自分黄耇永無執圭之望不圖聖詔<lb/>
猥垂齒召至止之日馳心輦轂僻處西館未<lb/>
奉闕庭踊躍之懷瞻望反側不勝犬馬戀主<lb/>
之情謹拜表并獻詩二首詞㫖淺末不足採<lb/>
<pb n="KR4b0004_SBCK_008-17b"/>
覽貴露下情冒顔以聞<lb/>
　　龍見表<lb/>
臣聞鳯凰復見於鄴南黄龍雙出於清泉聖<lb/>
徳至理以致嘉瑞將棲鳯於林囿　龍於<lb/>
　池為百姓旦夕之所觀<lb/>
　　冬至獻襪頌表<lb/>
伏見舊儀國家冬至獻履貢襪所以迎福踐<lb/>
長先臣或為之頌臣既玩其嘉藻願述朝慶<lb/>
千載昌期一陽嘉節四方交泰萬物昭蘇亞<lb/>
<pb n="KR4b0004_SBCK_008-18a"/>
歲迎祥履長納慶不勝感節情繫帷幄拜表<lb/>
奉賀并獻紋履七量襪若干副上獻以聞謹<lb/>
獻<lb/>
　　上先帝賜鎧表<lb/>
先帝賜臣鎧黑光明各一領兩當鎧一領今<lb/>
代以平兵革無事乞悉以付鎧曹自理<lb/>
<pb n="KR4b0004_SBCK_008-18b"/>
</p>
<p>
曹子建集卷第八<lb/>
</p>
<p>
</p>
  </div>
</body>
</text>
</TEI>
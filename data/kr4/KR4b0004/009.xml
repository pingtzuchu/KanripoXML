<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_009-1a"/>
曹子建集卷第九<lb/>
　　　　　　魏陳思王曹　植　撰<lb/>
　　誥咎文<lb/>
五行致灾先史咸以為應政而作天地之氣<lb/>
自有變動未必政治之所興致也于時大風<lb/>
發屋㧞木意有感焉聊假六帝之命以誥咎<lb/>
祈福辭曰<lb/>
上帝有命風伯雨師夫風以動氣雨以潤時<lb/>
隂陽協和氣物以滋亢陽害苗暴風傷條伊<lb/>
<pb n="KR4b0004_SBCK_009-1b"/>
周是過在湯斯遭桑林既禱慶雲克舉偃禾<lb/>
之復姬公去楚况我皇德承天統民禮敬川<lb/>
嶽祗肅百神享茲元吉釐福日新至若炎旱<lb/>
赫羲猋風扇發嘉卉以萎良木以㧞何谷冝<lb/>
填何山應伐何靈宜論何神冝謁於是五靈<lb/>
振悚皇祇赫怒招揺驚怯悗搶奮斧河伯典<lb/>
澤屏翳司風　呵飛厲顧叱風隆息猋遏暴<lb/>
元敕華嵩慶雲是興效厥豐年遂乃沈隂坱<lb/>
圠甘澤微微雨我公田爰暨于私黍稷盈疇<lb/>
<pb n="KR4b0004_SBCK_009-2a"/>
芳草依依靈禾重穗生彼邦畿年登歳豐民<lb/>
無餒飢<lb/>
　　釋愁文<lb/>
予以愁慘行吟路邊形容枯悴憂心如醉有<lb/>
玄靈先生見而問之曰子將何疾以至於斯<lb/>
荅曰吾所病者愁也先生曰愁是何物而能<lb/>
病子乎荅曰愁之爲物惟恍惟惚不召自來<lb/>
推之弗徃尋之不知其際握之不盈一掌寂<lb/>
寂長夜或群或黨去來無方亂我情爽其來<lb/>
<pb n="KR4b0004_SBCK_009-2b"/>
也難退其去也易追臨餐困於哽咽煩冤毒<lb/>
於酸嘶加之以粉飾不澤飲之以兼肴不肥<lb/>
温之以金石不消麾之以神膏不希授之以<lb/>
巧咲不悦樂之以絲竹増悲醫和絶思而無<lb/>
措先生豈能為我蓍龜乎先生作色而言曰<lb/>
予徒辯子之愁形未知子愁所由而生我獨<lb/>
為子言其發矣方今大道既隱子生末季沉<lb/>
溺流俗眩惑名位濯纓彈冠諮趣榮貴坐不<lb/>
安席食不終味遑遑汲汲或憔或悴所鬻者<lb/>
<pb n="KR4b0004_SBCK_009-3a"/>
名所拘者利良由華薄凋損正氣吾將贈子<lb/>
以無為之藥給子以淡薄之湯刺子以玄虚<lb/>
之針炙子以淳朴之方安子以恢廓之宇坐<lb/>
子以寂寞之床使王喬與子　而逝黄公<lb/>
與子詠歌而行莊子與子具養神之撰老𥅆<lb/>
與子致愛性之方趣避路以棲跡乗輕雲以<lb/>
翺翔於是精駭魂散改心囘趣願納至言仰<lb/>
崇玄度衆愁忽然不辭而去<lb/>
　　七啓<lb/>
<pb n="KR4b0004_SBCK_009-3b"/>
昔枚乗作七發傅毅作七激張衡作七辯崔<lb/>
駰作七依辭各羙麗予有慕之焉遂作七啓<lb/>
并命王粲作焉<lb/>
玄微子隱居大荒之庭飛遯離俗澄神定靈<lb/>
輕禄傲貴與物無營耽虚好靜羨此永生獨<lb/>
馳思乎天雲之際無物象而能傾於是鏡機<lb/>
子聞而將徃説焉駕超野之駟乗追風之輿<lb/>
經逈漠出幽墟入乎泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>之野遂届玄微子<lb/>
之所居其居也左激水右髙岑背洞壑對芳<lb/>
<pb n="KR4b0004_SBCK_009-4a"/>
林冠皮弁被文裘出山岫之潜穴倚峻崖而<lb/>
嬉游志飄飄焉嶤嶤焉似若狹六合而隘九<lb/>
州若將飛而未逝若舉翼而中留於是鏡機<lb/>
子攀葛藟而登距嵒而立順風而稱曰予聞<lb/>
君子不遯俗而遺名智士不背世而滅勲今<lb/>
吾子棄道藝之華遺仁義之英耗精神乎虗<lb/>
廓廢人事之紀經譬若畫形於無象造響於<lb/>
無聲未之思乎何所䂓之不通也玄微子俯<lb/>
而應之曰嘻有是言乎夫太極之初混沌未<lb/>
<pb n="KR4b0004_SBCK_009-4b"/>
分萬物紛錯與道俱隆蓋有形必朽有跡必<lb/>
窮茫茫元氣誰知其終名穢我身位累我躬<lb/>
竊慕古人之所志仰老莊之遺風假靈龜以<lb/>
托喻寧掉尾於塗中<lb/>
鏡機子曰夫辯言之艷能使窮澤生流枯木<lb/>
發榮庻感靈而激神况近在乎人情僕將為<lb/>
君子説㳺觀之至娯演聲色之妖靡論變化<lb/>
之至妙敷道德之弘麗願聞之乎玄微子曰<lb/>
吾子整身倦世探隱拯沉不遠遐路幸見光<lb/>
<pb n="KR4b0004_SBCK_009-5a"/>
臨將敬滌耳以聽玉音<lb/>
鏡機子曰芳菰精粺霜蓄露葵玄熊素膚肥<lb/>
豢膿肌蟬翼之割剖纎析微累如疊縠離若<lb/>
散雪輕隨飛風刃不轉切山鵽斥鷃珠翠之<lb/>
珍搴芳蓮之巢龜膾西海之飛鱗臛江東之<lb/>
潛鼉臇漢南之鳴鶉糅以芳酸甘和既醇玄<lb/>
冥適鹹蓐收調辛紫蘭丹椒施和必節滋味<lb/>
既殊遺芳射越乃有春清縹酒康狄所營應<lb/>
化則變感氣而成彈徴則苦發扣宫則甘生<lb/>
<pb n="KR4b0004_SBCK_009-5b"/>
於是盛以翠樽酌以雕觴浮蟻鼎沸酷烈馨<lb/>
香可以和神可以娯腸此餚饌之妙也子能<lb/>
從我而食之乎玄微子曰予甘藜藿未暇此<lb/>
食也<lb/>
鏡機子曰步光之劒華藻繁縟飾以文犀雕<lb/>
以翠緑綴以驪龍之珠錯以荆山之玉陸斷<lb/>
犀象未足稱雋隨波截鴻水不漸刃九旒之<lb/>
冕散曜垂文華組之纓從風紛紜佩則結緑<lb/>
懸黎寳之妙微符采照爛流景揚輝黼黻之<lb/>
<pb n="KR4b0004_SBCK_009-6a"/>
服紗縠之裳金華之舄動趾遺光繁飾參差<lb/>
㣲鮮若霜緄佩綢<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>或彫或錯薫以幽若流<lb/>
芳肆布雍容閒步周旋馳燿南威爲之解顔<lb/>
西施爲之巧咲此容飾之妙也子能從我而<lb/>
服之乎玄微子曰予好毛褐未暇此服也<lb/>
鏡機子曰馳騁足用蕩思㳺獵可以娛情僕<lb/>
將爲吾子駕雲龍之飛駟飾玉輅之繁纓垂<lb/>
宛虹之長緌抗招揺之華旍捷忘歸之矢秉<lb/>
繁弱之弓忽躡景而輕<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>逸奔驥而超遺風<lb/>
<pb n="KR4b0004_SBCK_009-6b"/>
於是磎填谷塞榛藪平夷縁山置罝彌野張<lb/>
罘下無漏跡上無逸飛鳥集獸屯然後㑹圍<lb/>
獠徒雲布武騎霧散丹旗燿野戈殳皓旰曵<lb/>
文狐掩狡兎捎鷫鷞拂振鷺當軌見藉值足<lb/>
遇踐飛軒電逝獸隨輪轉翼不暇張足不及<lb/>
騰動觸飛鋒舉挂輕罾搜林索險探薄窮阻<lb/>
騰山赴壑風厲焱舉機不虗發中必飲羽於<lb/>
是人稠網宻地逼勢脇哮闞之獸張牙奮鬛<lb/>
志在觸突猛氣不慴乃使北宫東郭之疇生<lb/>
<pb n="KR4b0004_SBCK_009-7a"/>
抽豹尾分裂貙肩形不抗手骨不隱拳批熊<lb/>
碎掌拉虎摧班野無毛類林無羽群積獸如<lb/>
陵飛翮成雲於是駴鍾鳴鼓収旌弛斾頓綱<lb/>
縱網羆獠囘邁駿騄齊驤揚鑾飛沫俯倚金<lb/>
較仰撫翠蓋雍容暇豫娛志方外此羽獵之<lb/>
妙也子能從我而觀之乎玄微子曰予性樂<lb/>
恬靜未暇此觀也<lb/>
鏡機子曰閒宫顯敞雲屋晧旰崇景山之高<lb/>
基迎清風而立觀彤軒紫柱文榱華梁綺井<lb/>
<pb n="KR4b0004_SBCK_009-7b"/>
含葩金墀玉廂温房則冬服絺綌清室則中<lb/>
夏含霜華閣縁雲飛陛陵虚俯眺流星仰觀<lb/>
八隅升龍攀而不逮眇天際而髙居繁巧神<lb/>
怪變名異形班輸無所措其斧斤離婁為之<lb/>
失睛麗草交植殊品詭類緑葉朱榮熈天曜<lb/>
日素水盈沼叢木成林飛翮陵髙鱗甲隱深<lb/>
於是逍遥暇豫忽若忘歸乃使任子垂釣魏<lb/>
氏發機芳餌沈水輕繳弋飛落翳雲之翔鳥<lb/>
援九淵之靈龜然後採菱花擢水蘋弄蛛蜯<lb/>
<pb n="KR4b0004_SBCK_009-8a"/>
戲鮫人諷漢廣之所詠覿㳺女於水濵燿神<lb/>
景於中沚被輕縠之纎羅遺芳烈而靜步抗<lb/>
皓手而清歌歌曰望雲際兮有好仇天路長<lb/>
兮徃無由佩蘭蕙兮為誰脩嬿婉絶兮我心<lb/>
愁此宫館之妙也子能從我而居之乎玄微<lb/>
子曰予躭嵓穴未暇此居也<lb/>
鏡機子曰既㳺觀中原逍遥閒宫情放志蕩<lb/>
滛樂未終亦將有才人妙妓遺世越俗揚北<lb/>
里之流聲紹陽阿之妙曲爾乃御文軒臨洞<lb/>
<pb n="KR4b0004_SBCK_009-8b"/>
庭琴瑟交揮左箎右笙鍾皷俱振簫管齊鳴<lb/>
然後姣人乃被文縠之華袿振輕綺之飄颻<lb/>
戴金揺之熠燿揚翠羽之雙翹揮流芳燿飛<lb/>
文歴盤皷煥繽紛長裾隨風悲歌入雲蹻捷<lb/>
若飛蹈虛逺蹠陵躍超驤蜿蟬輝霍翔爾鴻<lb/>
翥濈然鳬没縱輕體以迅赴景追形而不逮<lb/>
飛聲激塵依威厲響才捷若神形難為象於<lb/>
是為歡未渫白日西頽散樂變飾微步中閨<lb/>
玄眉弛兮鉛花落收亂髪兮拂蘭澤形媠服<lb/>
<pb n="KR4b0004_SBCK_009-9a"/>
兮揚幽若紅顔冝咲睇盻流光時與吾子携<lb/>
手同行踐飛除即閒房花燭爛幄幕張動朱<lb/>
唇發清商揚羅袂振華裳九秋之夕為歡未<lb/>
央此聲色之妙也子能從我而遊之乎玄微<lb/>
子曰予願清虗未暇及此遊也<lb/>
鏡機子曰予聞君子樂奮節以顯義烈士甘<lb/>
危軀以成仁是以雄俊之徒交黨結倫重氣<lb/>
輕命感分遺身故田光伏劒於北燕公叔畢<lb/>
命於西秦果毅輕斷虎步谷風威慴萬乗華<lb/>
<pb n="KR4b0004_SBCK_009-9b"/>
夏稱雄詞未及終而玄微子曰善鏡機子曰<lb/>
此乃㳺俠之徒耳未足稱妙也若夫田文無<lb/>
忌之儔乃上古之俊公子也皆飛仁揚義騰<lb/>
躍道藝遊心無方抗志雲際陵轢諸侯驅馳<lb/>
當世揮袂則九野生風慷慨則氣成虹蜺吾<lb/>
子若當此之時能從我而友之乎玄微子曰<lb/>
予亮願焉然方於大道有累如何<lb/>
鏡機子曰世有聖宰翼帝霸世同量乾坤等<lb/>
曜日月玄化參神與靈合氣惠澤播於黎苗<lb/>
<pb n="KR4b0004_SBCK_009-10a"/>
威靈振乎無外超隆平於殷周踵羲皇而齊<lb/>
泰顯朝惟清王道遐均民望如草我澤如春<lb/>
河濵無洗耳之士喬嶽無巢居之民是以俊<lb/>
乂來仕觀國之光舉不遺材進各異方讃典<lb/>
禮於辟雍講文德於明堂正流俗之華説綜<lb/>
孔氏之舊章散樂移風國富民康神應休臻<lb/>
屢獲嘉祥故甘露紛而晨降景星宵而舒光<lb/>
觀遊龍於神淵聆鳴鳳於高岡此覇道之至<lb/>
隆而雍熈之盛際然主上猶尚以沈恩之未<lb/>
<pb n="KR4b0004_SBCK_009-10b"/>
廣懼聲教之未厲采英竒於仄陋宣皇明於<lb/>
嵓穴此寗子啇欹之秋而吕望所以投綸而<lb/>
逝也吾子為太和之民不欲仕陶唐之世乎<lb/>
於是玄微子攘袂而興曰偉哉言乎近者吾<lb/>
子所述華滛欲以厲我祗攪予心至聞天下<lb/>
穆清明君莅國覽盈虚之正義知頑素之迷<lb/>
惑令予廓爾身輕若飛願反初服從子而歸<lb/>
　　九詠<lb/>
芙蓉車兮桂衡結萍蓋兮翠旌四蒼虬兮翼<lb/>
<pb n="KR4b0004_SBCK_009-11a"/>
轂駕陵魚兮驂鯨茵薦兮　席蕙幬兮苓牀<lb/>
抗南箕兮簸瓊蕋挹天河兮滌玉觴靈既降<lb/>
兮泊靜黙登文階兮坐紫房服春榮兮猗靡<lb/>
雲居繞兮容裔冠北辰兮岌峨帶　虹兮陵<lb/>
厲蘭肴御兮玉爼陳雅音奏兮文虞羅感漢<lb/>
廣兮羨㳺女揚激楚兮詠湘娥臨囘風兮浮<lb/>
漢渚目牽牛兮眺織女交有際兮㑹有期嗟<lb/>
痛吾兮來不時來無見兮進無聞泣下雨兮<lb/>
嘆成雲先后悔其靡及冀后土之一悟猶搦<lb/>
<pb n="KR4b0004_SBCK_009-11b"/>
轡而繁䇿馳覆車之危路群秉舟而無檝將<lb/>
何川而能度何世俗之䝉昧悼邦國之未靜<lb/>
　椒蘭其望治由倒裳而求領尋湘漢之長<lb/>
流採芳岸之靈芝遇遊女於水裔採菱花而<lb/>
結詞野蕭條以極望曠千里而無人民生期<lb/>
於必死何自苦以終身寧作清水之沉泥不<lb/>
為濁路之飛塵<lb/>
　　栁頌序<lb/>
予以閑暇駕言出遊過友人楊德祖之家視<lb/>
<pb n="KR4b0004_SBCK_009-12a"/>
其屋宇寥廓庭中有一柳樹聊戲刋其樹葉<lb/>
故著斯文表之遺翰遂因辭勢以譏當今之<lb/>
士<lb/>
　　司馬仲達書<lb/>
今賊徒欲保江表之城守歐呉耳無有争雄<lb/>
於宇角勝於平原之志也故其俗蓋以洲渚<lb/>
為營壁江淮為城壍而已若可得挑致則吾<lb/>
一旅之卒足以敵之蓋弋鳥者矯其矢釣魚<lb/>
者理其綸此皆度彼為慮因象設冝者也今<lb/>
<pb n="KR4b0004_SBCK_009-12b"/>
足下曽無矯矢理綸之謀徒欲候其離舟伺<lb/>
其登陸乃圖并吳㑹之地牧東野之民恐非<lb/>
主上授節將之心也<lb/>
　　與楊德祖書<lb/>
植白數日不見思子為勞想同之也僕少小<lb/>
好為文章迄全于今二十有五年矣然今世<lb/>
作者可略而言也昔仲宣獨步於漢南孔璋<lb/>
鷹揚於河朔偉長擅名於青土公榦振藻於<lb/>
海隅德璉發跡於此魏足下髙視於上京當<lb/>
<pb n="KR4b0004_SBCK_009-13a"/>
此之時人人自謂握靈虵之珠家家自謂抱<lb/>
荆山之玉吾王於是設天網以該之頓八紘<lb/>
以掩之今悉集茲國矣然此數子猶復不能<lb/>
飛軒絶跡一舉千里也以孔璋之才不閒於<lb/>
詞賦而多自謂能與司馬長卿同風譬畫虎<lb/>
不成反為狗也前有書嘲之反作論盛道僕<lb/>
讚其文夫鍾期不失聽于今稱之吾亦不能<lb/>
妄嘆者畏後世之嗤余也世人著述不能無<lb/>
病僕嘗好人譏彈其文有不善應時改定昔<lb/>
<pb n="KR4b0004_SBCK_009-13b"/>
丁敬禮嘗作小文使僕潤飾之僕自以才不<lb/>
過若人辭不爲也敬禮謂僕卿何所冝難文<lb/>
之佳惡吾自得之後世誰相知定吾文者邪<lb/>
吾嘗歎此達言以爲羙談昔尼父之文辭與<lb/>
人通流至於制春秋遊夏之徒乃不能措一<lb/>
辭過此而言不病者吾未之見也蓋有南威<lb/>
之容乃可以論於淑媛有龍全之利乃可以<lb/>
議於斷割劉季緒才不能逮於作者而好詆<lb/>
訶文章掎摭利病昔田巴毁五帝罪三王訾<lb/>
<pb n="KR4b0004_SBCK_009-14a"/>
五覇於稷下一旦而服千人魯連一説使終<lb/>
身杜口劉生之辯未若田氏今之仲連求之<lb/>
不難可無息乎人各有好尚蘭茞蓀蕙之芳<lb/>
衆人所好而海畔有逐臭之夫咸池六莖之<lb/>
發衆人所共樂而墨翟有非之之論豈可同<lb/>
哉今徃僕少小所著辭賦一通相與夫街談<lb/>
巷説必有可采撃轅之歌有應風雅匹夫之<lb/>
思未易輕棄也辭賦小道固未足以揄揚大<lb/>
義彰示來世也昔楊子云先朝執㦸之臣耳<lb/>
<pb n="KR4b0004_SBCK_009-14b"/>
猶稱壯夫不為也吾雖薄德位為蕃侯猶庻<lb/>
幾戮力上國流惠下民建永世之業流金石<lb/>
之功豈徒以翰墨為勲績辭賦為君子哉若<lb/>
吾志未果吾道不行則將采庻官之實録辯<lb/>
時俗之得失定仁義之衷成一家之言雖未<lb/>
能蔵之於名山將以傳之於同好非要之皓<lb/>
首豈今日之論乎其言之不慚待惠子之知<lb/>
我也明早相迎書不盡懐曹植白<lb/>
　　與呉季重書<lb/>
<pb n="KR4b0004_SBCK_009-15a"/>
植白季重足下前日雖因常調得為宻坐雖<lb/>
燕飲彌日其於别遠㑹稀猶不盡其勞積也<lb/>
若夫觴酌陵波於前簫笳發音於後足下鷹<lb/>
揚其體鳯觀虎視謂蕭曹不足儔衛霍不足<lb/>
侔也左顧右盻謂若無人豈非君子壯志哉<lb/>
過屠門而大嚼雖不得肉貴且快意當斯之<lb/>
時願舉太山以為肉傾東海以為酒伐雲夢<lb/>
之竹以為笛斬泗濵之梓以為箏食若填巨<lb/>
壑飲若灌漏巵其樂固難量豈非大丈夫之<lb/>
<pb n="KR4b0004_SBCK_009-15b"/>
樂哉然日不我與曜靈急節面有逸景之速<lb/>
别有參商之闊思欲抑六龍之首頓羲和之<lb/>
轡折若木之華閉濛記之谷天路髙邈良久<lb/>
無縁懷戀反側何如何如得所來訊文采委<lb/>
曲曄若春榮瀏若清風申詠反覆曠若復面<lb/>
其諸賢所著文章想還所治復申詠之也可<lb/>
令憙事小吏諷而誦之夫文章之難非獨今<lb/>
也古之君子猶亦病諸家有千里驥而不珍<lb/>
焉人懷盈尺和氏而無貴矣夫君子而不知<lb/>
<pb n="KR4b0004_SBCK_009-16a"/>
音樂古之達論謂之通而蔽墨翟不好妓何<lb/>
為過朝歌而廻車乎足下好妓而正值墨翟<lb/>
<hi>氏一作</hi>廻車之縣想足下助我張目也又聞足<lb/>
下在彼自有佳政夫求而不得者有之矣未<lb/>
有不求而自得者也且改轍而行非良樂之<lb/>
御易民而治非楚鄭之政願足下勉之而已<lb/>
矣適對嘉賔口授不悉徃來數相聞曹植白<lb/>
　　任城王誄<lb/>
昔二虢佐文旦奭翼武於休我王魏之元輔<lb/>
<pb n="KR4b0004_SBCK_009-16b"/>
將崇懿跡等號齊魯如何奄忽命不是與仁<lb/>
者悼没兼彼殊類矧我同生能不<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>阻目想<lb/>
官墀心在平素彷彿魂神馳情陵墓凡夫受<lb/>
命達者狥名王雖薨徂功著丹青人誰不没<lb/>
德貴有遺乃作誄曰<lb/>
㓜有令德光輝珪璋孝殊閔氏義達參商温<lb/>
温其恭爰柔克剛心存建業王室是匡矯矯<lb/>
元戎雷動雨徂横行燕氏威慴北胡奔虜無<lb/>
竄還戰髙柳王率壯士常為君首冝究長年<lb/>
<pb n="KR4b0004_SBCK_009-17a"/>
永保皇家如何奄忽景命不遐同盟飲淚百<lb/>
寮咨嗟<lb/>
　　大司馬曹休誄<lb/>
於穆公侯魏之宗室明德紀踵奕世純粹闡<lb/>
弘汎愛仁以接物藝以爲華體斯亮實年没<lb/>
弱冠志在雄英髙揖名師發言有章東夏翕<lb/>
然稱曰龍光貧而無怨孔以爲難嗟我公侯<lb/>
屢空是安不耽世禄親悅爲歡好彼蓬樞甘<lb/>
彼瓢簞味道忘憂踰憲超顔矯矯公侯不橈<lb/>
<pb n="KR4b0004_SBCK_009-17b"/>
其厄呵叱三軍躬奮雉㦸足蹴白刃手按飛<lb/>
鏑終弭淮南保我疆埸<lb/>
　　光禄大夫荀侯誄<lb/>
如氷之清如玉之潔法而不威和而不爇百<lb/>
寮欷歔　霑纓機女投杼農夫輟畊輪結<lb/>
徹而不轉馬悲鳴而倚衡<lb/>
　　平原懿公主誄<lb/>
俯振地紀仰錯天文悲風激興霜猋雪雰凋<lb/>
蘭天蕙良幹以泯於惟懿主瑛瑶其質恊䇿<lb/>
<pb n="KR4b0004_SBCK_009-18a"/>
應期含英秀出岐嶷之姿寔朗寔　在生十<lb/>
旬察人識物儀同聖表聲協音律驤眉識徃<lb/>
俛首知來求顔必咲和音則該阿保接手侍<lb/>
御充傍常在襁褓不停幃牀專愛一宫取玩<lb/>
聖皇何圖奄忽罹天之殃魂神遷移精爽翺<lb/>
翔號之不應聽之不聆帝用吁嗟嗚呼哀哉<lb/>
憐爾早没不逮隂光改封大郡惟帝舊疆建<lb/>
土開家邑移蕃王琨珮惟鮮朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>斯煌國號<lb/>
既崇哀爾孤獨配爾名子華宗貴族爵以列<lb/>
<pb n="KR4b0004_SBCK_009-18b"/>
侯銀艾優渥成禮于宫靈輀交轂生雖異室<lb/>
殁同山嶽爰構玄宫玉石交連朱房皓璧皜<lb/>
曜電鮮飾終備泣法生象存長埏繕脩神閨<lb/>
掩扉二柩並降雙魂孰依人誰不殁憐爾尚<lb/>
微阿保激感上聖傷悲城闕之詩以日踰歳<lb/>
况我愛子神光長㓕扃關一闔曷其復晣<lb/>
　　武帝誄<lb/>
於惟我王承運之衰神武震發群雄戡夷拯<lb/>
民于下登帝太微德羙旦奭功越彭韋九德<lb/>
<pb n="KR4b0004_SBCK_009-19a"/>
光備萬國作師寢疾不興聖體長違華夏飲<lb/>
淚黎庻含悲神翳功顯身沈名飛敢揚聖德<lb/>
表之素旗乃作誄曰<lb/>
於穆我王胄稷胤周賢聖是紹元懿允休先<lb/>
侯佐僕實維平陽功成績著德昭二王民以<lb/>
寧一興詠有章我王承統文姿特生年在志<lb/>
學謀過老成奮臂舊邦翻身上京表與我王<lb/>
交兵若神張陳背誓傲帝虐民擁徒百萬虎<lb/>
視朔濵我王赫怒戎車列陳武卒處闞如雷<lb/>
<pb n="KR4b0004_SBCK_009-19b"/>
如電攙搶北掃舉不浹辰紹遂奔北河朔是<lb/>
賔振旅京師帝嘉厥庸乃位丞相揔攝三公<lb/>
進受上爵臨君魏邦九錫昭備大路光龍玄<lb/>
鑑靈察探幽浻微下無偽情姦不容非敦儉<lb/>
尚古不玩珠玉以身先下民以純撲聖性嚴<lb/>
毅手脩清一惟善是嘉靡䟽靡昵怒過雷電<lb/>
喜踰春日萬國肅䖍望風震肅既揔庻政兼<lb/>
覽儒林窮著雅頌被之琴瑟茫茫四海我王<lb/>
康之微微漢嗣我王匡之群傑扇動我王服<lb/>
<pb n="KR4b0004_SBCK_009-20a"/>
之喁喁黎庻我王育之光有天下萬國作君<lb/>
䖍奉本朝德羙周文以寛克衆毎征必舉四<lb/>
夷賔服功夷聖武翼帝王世神武鷹揚左鉞<lb/>
右旄威凌伊吕年踰耳順體壯志肅乾乾庻<lb/>
事氣過方叔冝並南嶽君國無窮如何不弔<lb/>
禍終聖躬弃離臣子背世長終兆民號咷仰<lb/>
愬上穹既以約終令節不衰既即梓宫躬御<lb/>
綴衣璽不存身唯紼是荷明噐無飾陶素是<lb/>
嘉既次西陵幽閨啓路群臣奉迎我王安厝<lb/>
<pb n="KR4b0004_SBCK_009-20b"/>
窈窕玄宇三光不　闥一扄尊靈永蟄聖<lb/>
上臨穴哀號靡及群臣陪臨佇立以泣去此<lb/>
昭昭於彼冥冥永弃兆民下君百靈千代萬<lb/>
乗曷時復形<lb/>
　　文帝誄<lb/>
嗚呼哀哉于時天震地駭崩山隕霜陽精薄<lb/>
景五緯錯行百姓吁嗟萬國悲悼若䘮考妣<lb/>
恩過慕唐擗踊郊埜仰想穹蒼僉曰何　早<lb/>
世隕䘮嗚呼哀哉悲夫大行忽焉光㓕永弃<lb/>
<pb n="KR4b0004_SBCK_009-21a"/>
萬民雲徃雨絶承問荒忽惽懵哽咽袖鋒抽<lb/>
刃欲自疆斃追慕三良甘心同穴感惟南風<lb/>
惟以鬰滯終於偕没指景自逝考諸先記尋<lb/>
之誓言生若浮寄惟德可論朝聞夕逝孔志<lb/>
所存皇雖一殁天禄永延何以述德表之素<lb/>
旃何以詠功宣之管絃乃作誄曰<lb/>
皓皓太素兩儀始分中和産物肇有人倫爰<lb/>
暨三皇寔秉道眞降逮五帝繼以懿純三代<lb/>
製作踵武立勲季嗣不　綱漏于秦崩樂㓕<lb/>
<pb n="KR4b0004_SBCK_009-21b"/>
學儒坑禮焚二世而殱漢氏乃因弗求古訓<lb/>
羸政是遵王綱帝典閴爾無聞末光幽昧道<lb/>
究運遷乾坤囘歴簡聖授賢乃眷大行屬以<lb/>
黎元龍飛啓祚合契上玄五行定紀改號革<lb/>
年明明赫赫受命于天仁風偃物德以禮宣<lb/>
祥惟聖質嶷在㓜妍庶幾六典學不過庭濳<lb/>
心無妄元志清冥才秀藻朗如玉之瑩聽察<lb/>
無響瞻覩未形其剛如金其貞如瓊如氷之<lb/>
潔如砥之平爵心無私戮違無輕心鏡萬機<lb/>
<pb n="KR4b0004_SBCK_009-22a"/>
攬照下情思良股肱嘉昔伊吕搜揚側陋舉<lb/>
湯伐禹㧞才嵓穴取士蓬戸唯聽是索弗拘<lb/>
禰祖宅土之表道義是圖弗營厥險六合是<lb/>
虞齊契共遵下以純民恢折䂓矩克紹前人<lb/>
科條品制褒貶以因乗殷之輅行夏之辰金<lb/>
根黄屋翠葆龍鱗紼冕崇麗衡紞維新尊肅<lb/>
禮容矚之若神方牧妙舉欽於恤民虎將荷<lb/>
節鎭彼四鄰朱旗所勦九壤被震疇克不若<lb/>
孰敢不臣縣旌海表萬里無塵虜備凶徹鳥<lb/>
<pb n="KR4b0004_SBCK_009-22b"/>
殪江岷摧若涸魚乾　鱗肅慎納貢越裳<lb/>
效珍條支絶域　内賔德儕先王功侔太<lb/>
古上靈降瑞黄初叔祜河龍洛龜陵波遊下<lb/>
平均應繩神鸞翔舞數莢階除系風扇暑皓<lb/>
獸素禽飛走郊野神鍾寳鼎形自舊土雲英<lb/>
甘露瀐塗被宇靈芝冒沼朱華隂渚囘囘凱<lb/>
風祁祁甘雨稼穡豐登我稷我黍家佩惠君<lb/>
户䝉慈父圖致大和洽德全義將登泰山先<lb/>
皇作儷䥴石紀勲兼録衆瑞方隆封禪歸功<lb/>
<pb n="KR4b0004_SBCK_009-23a"/>
天地賔禮百靈勲命視䂓望祭四嶽燎封奉<lb/>
柴肅于南郊宗祀上帝三牲既供夏禘秋嘗<lb/>
元侯佐祭獻璧奉璋鸞輿幽藹龍旂太常爰<lb/>
迄太廟鐘皷鍠鍠頌德詠功八佾鏘鏘皇祖<lb/>
既饗烈考來享神具醉止降兹福祥天地震<lb/>
蕩大行康之三辰暗昧大行光之皇紘惟絶<lb/>
大行綱之神器莫統大行當之禮樂廢弛大<lb/>
行張之仁義陸沉大行揚之潛龍隱鳯大行<lb/>
翔之疏狄遐康大行匡之在位七載元功仍<lb/>
<pb n="KR4b0004_SBCK_009-23b"/>
舉將永大和絶迹三五宜作物師長為神主<lb/>
壽終金石等筭東父如何奄息摧身后土俾<lb/>
我煢煢靡瞻靡顧嗟嗟皇穹胡寧忍務嗚呼<lb/>
哀哉明監吉㐫體逺存亡深垂典制申之嗣<lb/>
王聖上䖍奉是順是將乃剏玄宇基爲首陽<lb/>
擬迹榖林追堯慕唐合山同陵不樹不疆塗<lb/>
車芻靈珠玉靡蔵百神警侍來賔幽堂耕禽<lb/>
田獸望魂之翔於是俟大隧之致力兮練元<lb/>
辰之淑禎潜華體於梓宫馮正殿以居靈顧<lb/>
<pb n="KR4b0004_SBCK_009-24a"/>
望嗣之號咷兮存臨者之悲聲悼晏駕之既<lb/>
徃兮感容車之速征浮飛魂於輕霄兮就黄<lb/>
墟以㓕形背三光之昭晣兮歸玄宅之冥冥<lb/>
嗟一徃之不返兮痛閟闥之長扄咨逺臣之<lb/>
眇眇兮成㐫諱以怛驚心孤絶而靡告兮紛<lb/>
流涕而交頸思恩榮以横奔兮閡闕塞之嶤<lb/>
崢顧衰絰以輕舉兮　關防之我嬰欲髙飛<lb/>
而遥憇兮憚天網之逺經遥投骨於山足兮<lb/>
報恩養於下庭慨拊心而自悼兮懼施重而<lb/>
<pb n="KR4b0004_SBCK_009-24b"/>
命輕嗟微軀之是效兮甘九死而忘生幾司<lb/>
命之役籍兮先黄髪而隕零天蓋髙而察卑<lb/>
兮兾神明於我聽獨鬱伊而莫告兮追顧景<lb/>
而憐形奏斯文以冩思兮結翰墨以敷誠嗚<lb/>
呼哀哉<lb/>
　　卞太后誄<lb/>
率土噴薄三光改度陵頽谷踊五行牙錯皇<lb/>
室蕭條羽檄四布百姓欷歔嬰兒號慕若喪<lb/>
考妣天下縞素聖者知命殉道寳名義之攸<lb/>
<pb n="KR4b0004_SBCK_009-25a"/>
在亦弃厥生敢揚后德表之旐旌光垂㒺極<lb/>
以慰我情乃作誄曰<lb/>
我王之生坤靈是輔作合于魏亦光聖武篤<lb/>
生文帝紹虞之緒龍飛紫宸奄有九土詳惟<lb/>
聖善岐嶷秀出德配姜嫄不忝先哲玄覽萬<lb/>
機兼才備藝汎納容衆含垢蔵疾仰奉諸姑<lb/>
降接儔列隂處陽濳外明内察及踐大位母<lb/>
養萬國温温其人不替明德悼彼邊氓未遑<lb/>
宴息恒勞庻事兢兢翼翼親桑𧖟館爲天下<lb/>
<pb n="KR4b0004_SBCK_009-25b"/>
式樊姬覇楚書載其庸武王有亂孔嘆其功<lb/>
我后齊聖克暢丹聦不出房闥心照萬邦年<lb/>
踰耳順乾乾匪倦珠玉不玩躬御綈練日旰<lb/>
忘飢臨樂勿聽去奢即儉曠世作顯慎終如<lb/>
始蹈和履貞恭事神祗昭奉百靈跼天蹐地<lb/>
祗畏神明敬惟慎獨執禮幽冥䖍肅宗廟蠲<lb/>
薦三牲降福無疆祝云其誠宜享斯祜䝉祉<lb/>
自天何圖㐫咎不勉斯年嘗禱盡禮有篤無<lb/>
痊豈命有終神食其言遺孤在疚承諱東藩<lb/>
<pb n="KR4b0004_SBCK_009-26a"/>
擗踊郊甸洒淚中原追號皇妣弃我何遷昔<lb/>
垂顧復今何不然空宫寥廓棟宇無煙物省<lb/>
階塗髣髴櫺軒仰瞻帷幄俯察几筵物不毁<lb/>
故而人不存痛莫酷斯彼蒼者天遂臻魏都<lb/>
游魂舊邑大隧開塗靈魄斯戢歎息霧興揮<lb/>
淚雨集徘徊輀柩號咷弗及神光既幽佇立<lb/>
以泣<lb/>
　　金瓠哀辭<lb/>
金瓠予之首女雖未能言固已授色知心矣<lb/>
<pb n="KR4b0004_SBCK_009-26b"/>
生十九旬而夭折乃作此辭辭曰在襁褓而<lb/>
撫育向孩咲而未言不終年而夭絶何見罰<lb/>
於皇天信吾罪之所招非弱子之無諐去父<lb/>
母之懷抱㓕微骸於糞土天長地久人生幾<lb/>
時先後無覺促爾有期<lb/>
　　行女哀辭<lb/>
行女生于季秋而終于首夏三年之中二子<lb/>
頻䘮伊上帝之降命何短脩之難裁或華髪<lb/>
以終年或懷妊而逢灾感前愛之未闋復新<lb/>
<pb n="KR4b0004_SBCK_009-27a"/>
殃之重來方朝華而晚敷比辰露而先晞感<lb/>
逝者之不追悵情忽而失度天蓋髙而無階<lb/>
懐此恨其誰訴<lb/>
　　仲雍哀辭<lb/>
曹喈字仲雍魏太子之仲子也三月而生五<lb/>
月而亡昔后稷之在寒氷鬬榖之在楚澤咸<lb/>
依鳥馮虎而無風塵之灾今之玄弟文茵無<lb/>
寒氷之慘羅幃綺帳暖於翔鳥之翼幽房閑<lb/>
宇密於雲夢之野慈母良保仁乎鳥虎之情<lb/>
<pb n="KR4b0004_SBCK_009-27b"/>
卒不能延期於慕載雖六旬而夭殃彼孤蘭<lb/>
之眇眇亮成幹其畢榮哀綿綿之弱子早背<lb/>
世而濳形且四孟之未周將願乎一齡隂雲<lb/>
囘於素蓋悲風動其扶輪臨埏闥以欷歔淚<lb/>
流射而沾巾<lb/>
　　王仲宣誄<hi>并序</hi>
建安二十二年正月二十四日戊申魏故侍<lb/>
中關内侯王君卒嗚呼哀哉皇穹神察喆人<lb/>
是恃如何靈祇殱我吉士誰謂不痛早世即<lb/>
<pb n="KR4b0004_SBCK_009-28a"/>
冥誰謂不傷華繁中零存亡分流夭遂同期<lb/>
朝聞夕没先民所思何用誄德表之素旗何<lb/>
以贈終哀以送之遂作誄曰<lb/>
猗歟侍中遠祖彌芳功髙建業佐武伐商爵<lb/>
同齊魯邦嗣絶亡流裔畢萬勲續惟光晉獻<lb/>
賜封于魏之疆天開之祚末胄稱王厥姓斯<lb/>
氏條分葉散世茲芳烈揚聲秦漢㑹遭陽九<lb/>
炎光中曚世祖撥亂爰建時雍三台樹位履<lb/>
道是鍾寵爵之加匪惠惟恭自君二祖為光<lb/>
<pb n="KR4b0004_SBCK_009-28b"/>
為龍僉曰休哉宜翼漢邦或統太尉或掌司<lb/>
空百揆惟叙五典克從天靜人和皇教遐通<lb/>
伊君顯考奕葉佐時入管機宻朝政以治出<lb/>
臨朔岱庻績咸熈君以淑懿繼此洪基既有<lb/>
令德材技廣宣强記洽聞幽讃微言文若春<lb/>
華思若涌泉發言可詠下筆成篇何道不洽<lb/>
何藝不閒棊局逞巧博奕惟賢皇家不造京<lb/>
室隕顛宰臣專制帝用西遷君乃覉旅離此<lb/>
阻艱翕然鳯舉遠竄荆蠻身窮志達居鄙行<lb/>
<pb n="KR4b0004_SBCK_009-29a"/>
鮮振冠南嶽濯纓清川潜處蓬室不干勢權<lb/>
我公奮鉞耀威南楚荆人或違陳戎講武君<lb/>
乃義發筭我師旅高尚覇功投身帝宇斯言<lb/>
既發謀夫是與是與伊何響我明德投戈編<lb/>
鄀稽顙漢北我公寔嘉表揚京國金龜紫綬<lb/>
以彰勲則勲則伊何勞謙靡已憂世忘家殊<lb/>
略卓峙乃署祭酒與君行止筭無遺䇿畫無<lb/>
失理我王建國百司俊乂君以顯舉秉機省<lb/>
闥戴蟬珥貂朱衣皓帯入侍帷幄出擁華蓋<lb/>
<pb n="KR4b0004_SBCK_009-29b"/>
榮耀當世芳風晻藹嗟彼東夷慿江阻湖騷<lb/>
擾邊境勞我師徒光光戎輅霆駭風徂君侍<lb/>
華轂輝輝王塗思榮懐附望彼來威如何不<lb/>
濟運極命衰寝疾彌留吉徃㐫歸嗚呼哀哉<lb/>
翩翩孤嗣號慟崩摧發軫北魏逺迄南淮經<lb/>
歴山河泣涕如頽哀風興感行雲徘徊游魚<lb/>
失浪歸鳥忘棲嗚呼哀哉吾與夫子義貫丹<lb/>
青好和琴瑟分過友生庻幾遐年携手同征<lb/>
如何奄忽棄我夙零感昔宴㑹志各髙厲予<lb/>
<pb n="KR4b0004_SBCK_009-30a"/>
戯夫子金石難弊人命靡常吉㐫異制此驩<lb/>
之人孰先隕越何寤夫子果乃先逝又論死<lb/>
生存亡數度子猶懐疑求之明據儻獨有靈<lb/>
游魂泰素我將假翼飄颻髙舉超登景雲要<lb/>
子天路䘮柩既臻將及魏京靈輀囘軌白驥<lb/>
悲鳴虚廓無見蔵影蔽形孰云仲宣不聞其<lb/>
聲延首歎息雨泣交頸嗟乎夫子永安幽冥<lb/>
人誰不殁達士狥名生榮死哀亦孔之榮嗚<lb/>
呼哀哉<lb/>
<pb n="KR4b0004_SBCK_009-30b"/>
</p>
<p>
曹子建集卷第九<lb/>
</p>
<p>
</p>
  </div>
</body>
</text>
</TEI>
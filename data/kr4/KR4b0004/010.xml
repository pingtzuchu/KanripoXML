<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_010-1a"/>
曹子建集卷第十<lb/>
　　　　　　魏陳思王曹　植　撰<lb/>
　　漢二祖優劣論<lb/>
有客問予曰夫漢二帝髙祖光武俱為授命<lb/>
撥亂之君此時事之難易論其人之優劣孰<lb/>
者為先予應之曰昔漢之初興髙祖因暴秦<lb/>
而起遂誅强楚光有天下功齊湯武業流後<lb/>
嗣誠帝王之元勲人君之盛事也然而名不<lb/>
繼德行不純道身殁之後崩亡之際果令㐫<lb/>
<pb n="KR4b0004_SBCK_010-1b"/>
婦肆躭酷之心嬖妾被人豕之刑亡趙幽囚<lb/>
禍殃骨肉諸吕專權社稷幾移凡此諸事豈<lb/>
非髙祖寡計淺慮以致然彼之雄材大略俶<lb/>
儻之節信當世至豪徤壯傑士也又其梟將<lb/>
畫臣皆古今之鮮有厯世之希覩彼能任其<lb/>
才而用之聽其言而察之故兼天下有帝位<lb/>
流巨功而遺元勲也世祖體乾靈之休德禀<lb/>
貞和之純精通黄鐘之妙理韜亞聖之懿才<lb/>
其為德也通達而多識仁智而眀恕重慎周<lb/>
<pb n="KR4b0004_SBCK_010-2a"/>
宻樂施而愛人值陽九無妄之世遭炎光厄<lb/>
㑹之運殷爾雷發赫然神舉用武略以攘暴<lb/>
興義兵以殘賊神光前驅威光先㳺軍未出<lb/>
於南京莾已弊於西都夫其蕩滌㐫穢勦除<lb/>
醜類若順迅風而縱烈火曬白日而掃朝雲<lb/>
也爾乃廟謀而後動衆計定而後行師故攻<lb/>
無不陷之壘戰無奔北之卒是以群下欣欣<lb/>
歸心聖德宣仁以和衆邁德以來遠故竇融<lb/>
聞聲而影附馬援一見而嘆息股肱有濟濟<lb/>
<pb n="KR4b0004_SBCK_010-2b"/>
之羙元首有穆穆之容敦睦九族有唐虞之<lb/>
稱髙尚純樸有羲皇之素謙虗納下有吐握<lb/>
之勞留心庻事有日昊之勤乃規弘跡而造<lb/>
皇極創帝道而立德基是以計功則業殊比<lb/>
隆則事異旌得則靡愆言行則無穢量力則<lb/>
勢微論輔則力劣卒能握乾坤之休徴應五<lb/>
百之顯期立不刋之遐迹建不朽之元功金<lb/>
石播其休烈詩書載其勲懿故曰光武其優<lb/>
也<lb/>
<pb n="KR4b0004_SBCK_010-3a"/>
　　魏德論<lb/>
元氣否塞玄黄噴薄晨星亂逆隂陽舛錯四<lb/>
海鼎沸蕭條沙漠武王之興也以道陵殘義<lb/>
氣風發神戈退指則妖氛順制靈旗一舉則<lb/>
朝陽播越惟我聖后神武蓋天威光佐掃辰<lb/>
彗北蠻首尾爭擊氣齊率然乃電北席卷千<lb/>
里隱乎若崩嶽盰乎若潰海愠彼蠻夏蠢爾<lb/>
弗恭措我蕭斧簡武練鋒星陳而天運振耀<lb/>
乎南封荆人封靡交益影從軍藴餘勢襲利<lb/>
<pb n="KR4b0004_SBCK_010-3b"/>
乗權蕩鬼區於白水摛矯制於遐川仰屬目<lb/>
於條支晞弱水之潺湲薄張騫於大夏咲驃<lb/>
騎於祁連其化之也如神其養之也如春柔<lb/>
逺能邇誰敢不賔憲度増飾日曜月明跡存<lb/>
乎建安道隆乎延康於是漢氏歸義顧音孔<lb/>
昭顯禪天位希唐效堯上猶謙謙弗訥也發<lb/>
不世之明詔薄居而弗從蹈北人之清節羙<lb/>
石户之髙介義貫金石神明巳興神祇致祥<lb/>
乾靈効祜於是群公卿士功臣列辟率爾而<lb/>
<pb n="KR4b0004_SBCK_010-4a"/>
進曰昔文王三分居二以服事殷非能之而<lb/>
弗欲蓋欲之而弗能况天網弗禁皇綱圯紐<lb/>
侯民非復漢萌尺土非復漢有故皇父創迹<lb/>
於前陛下光羙於後蓋所謂勲成於彼位定<lb/>
於此者也將使斯民播秬鬯植靈芝鋤歧穗<lb/>
挹醴滋遂乃凱風囘猋甘露匝時農夫詠於<lb/>
田隴織婦　而綜　黄吻之齓含哺而怡鮐<lb/>
背之老擊壤而嬉古雖稱乎赫胥曷若斯之<lb/>
大治乎于時上富於春秋聖德汪濊竒志妙<lb/>
<pb n="KR4b0004_SBCK_010-4b"/>
思神鑒靈察方將審御隂陽増耀日月極禎<lb/>
祥於遐奥飛仁風以樹惠既遊精於萬機<lb/>
逍遥乎六藝兼覽儒林抗思乎文藻之場囿<lb/>
容與乎道術之壃畔超天路而髙峙階清雲<lb/>
以妙觀將參跡於三皇豈徒論功於大漢天<lb/>
地位矣九域清矣皇化四達帝猷成矣明哉<lb/>
元首股肱貞矣禮樂既作興頌聲矣固封泰<lb/>
山禪梁甫歴名山以祈福周五方之靈宇越<lb/>
八九於徃素踵帝王之靈矩流餘祚於黎烝<lb/>
<pb n="KR4b0004_SBCK_010-5a"/>
鍾元吉乎聖主<lb/>
　　相論<lb/>
世固有人身瘠而志立體小而名髙者於聖<lb/>
則否是以堯眉八彩舜目重瞳禹耳參漏文<lb/>
王四乳然則世亦有四乳者此則駑馬一毛<lb/>
似驥耳又曰宋臣有公孫吕者長七尺面長<lb/>
三尺廣三寸若此之狀蓋逺代而求非一世<lb/>
之異也使形殊於外道合其中名震天下不<lb/>
亦冝乎語云無憂而戚憂必及之無慶而歡<lb/>
<pb n="KR4b0004_SBCK_010-5b"/>
樂必隨之此心有先動而神有先知則有先<lb/>
見也故扁鵲見桓公知其將亡申叔見巫臣<lb/>
知其竊妻而逃也荀子曰以為天不知人事<lb/>
耶則周公有風雷之灾宋景有三舍之福以<lb/>
為知人事耶楚昭有弗榮之應魏文無延期<lb/>
之報由是言之則天道之與相占可知而疑<lb/>
不可得而無也<lb/>
　　辯道論<lb/>
世有方士吾王悉所招致甘陵有甘始盧江<lb/>
<pb n="KR4b0004_SBCK_010-6a"/>
有左慈陽城有郗儉善辟糓悉號數百歳所<lb/>
以集之魏國者誠恐此人之徒接姦詭以欺<lb/>
衆行妖惡以惑民豈復欲觀神仙於瀛洲求<lb/>
安期於邊海釋金輅而顧雲輿弃文驥而求<lb/>
飛龍哉夫帝者位殊萬國富有天下威尊彰<lb/>
明齊光日月宫殿闕庭焜耀紫薇何顧乎王<lb/>
母之宫崑崙之域哉夫三烏被致不如百官<lb/>
之羙也素女嫦娥不若椒房之麗也雲衣羽<lb/>
裳不若黼黻之飾也鴛螭載霓不若乗輿之<lb/>
<pb n="KR4b0004_SBCK_010-6b"/>
盛也瓊蕋玉華不若玉圭之潔也而顧為匹<lb/>
夫所罔納虚妄之辭信眩感之説隆禮以招<lb/>
弗臣傾産以供虗求散玉爵以榮之清閒館<lb/>
以居之經年累稔終無一驗雖復誅其身㓕<lb/>
其族紛然足為天下一咲矣若夫玄黄所以<lb/>
娯目鏗鏘所以聳耳媛妃所以紹光芻豢所<lb/>
以悦口也何必甘無味之味聽無聲之樂觀<lb/>
無彩之色也<lb/>
　　藉田説<lb/>
<pb n="KR4b0004_SBCK_010-7a"/>
春畊于藉田郎中令侍寡人焉顧而謂之曰<lb/>
昔者神農氏始嘗萬草教民種植今寡人之<lb/>
興此田將欲以擬乎治國非徒供耳目而已<lb/>
也夫營疇萬畒厥田上下經以大陌帶以横<lb/>
阡此亦寡人之封疆也日殄没而歸館晨未<lb/>
昕而即野此亦寡人之先下也菽雚特疇禾<lb/>
黍異田此亦寡人之理政也及其息　涌庇<lb/>
重隂懷有虞撫素琴此亦寡人之所親賢也<lb/>
　蔾臭蔚弃之逺疆此亦寡人之所逺佞也<lb/>
<pb n="KR4b0004_SBCK_010-7b"/>
若年豐歲登果茂菜滋則臣僕小大咸取驗<lb/>
焉又曰封人有能以輕鑿修鈎去樹之蝎者<lb/>
樹得以茂繁中舍人曰不識天下者亦有蝎<lb/>
者乎寡人告之曰昔三苖共工鯀驩兠非堯<lb/>
之蝎歟問曰諸侯之國亦有蝎乎寡人告之<lb/>
曰齊之諸田晉之六卿魯之三桓非諸侯之<lb/>
蝎歟然三國無輕鑿脩鈎之任終於齊簒魯<lb/>
弱晉國以分不亦痛乎曰不識為君子者亦<lb/>
蝎乎寡人告之曰固有之也富而慢貴而驕<lb/>
<pb n="KR4b0004_SBCK_010-8a"/>
殘仁賊義甘財悦色此亦君子之蝎也天子<lb/>
勤耘以牧一國大夫勤耘以収世禄君子勤<lb/>
耘以顯令徳夫農者始於種終於穫澤既時<lb/>
矣苗既羙矣弃而不耘則改為荒疇蓋豐年<lb/>
者期於必收譬脩道亦期於殁身也<lb/>
　　令禽惡鳥論<lb/>
國人有以伯勞生獻者王召見之侍臣曰世<lb/>
人同惡伯勞之鳴敢問何謂也王曰昔尹吉<lb/>
甫用後妻之説殺孝子伯奇吉甫後悟追傷<lb/>
<pb n="KR4b0004_SBCK_010-8b"/>
伯奇出遊于田見鳥鳴于桑見其聲噭然吉<lb/>
甫動心曰伯勞乎乃撫翼其音尤切吉甫乃<lb/>
顧謂曰伯勞乎是吾子棲吾輿非吾子飛勿<lb/>
居鳥尋聲而栖于蓋吉甫遂射殺後妻以謝<lb/>
之故俗惡伯勞之鳴言所鳴之家必有尸也<lb/>
此好事者附名為之説而今普傳惡之斯實<lb/>
否也伯勞以五月而應隂氣之動隂為賊害<lb/>
蓋賊害之鳥也其聲鵙鵙然故俗憎之若其<lb/>
為人災害愚民之所信通人之所略也鳥鳴<lb/>
<pb n="KR4b0004_SBCK_010-9a"/>
之惡自取憎人言之惡自取㓕不有能累於<lb/>
當世也而凶人之行弗可易梟鳥之能不可<lb/>
更者天性然也昔荆人之梟將巢於呉鳩遇<lb/>
之曰何去荆而巢吳乎梟曰荆人惡予之聲<lb/>
鳩曰子不能革子之音則吳楚之民不異情<lb/>
也為子計者莫若宛頸戢翼終身勿復鳴也<lb/>
昔㑹朝議者有人問曰寧有聞梟食其母乎<lb/>
有荅之者曰嘗聞烏反哺未聞梟食母也問<lb/>
者慚唱不善也得善者莫不訓而放之為利<lb/>
<pb n="KR4b0004_SBCK_010-9b"/>
人也得惡者莫不糜之齒牙爲害身也鳥獸<lb/>
昆蟲猶以名聲見異况夫吉士之與㓙人乎<lb/>
　魏德論謳<lb/>
　　榖<lb/>
於穆聖皇仁暢惠渥辭獻减膳以服鰥獨和<lb/>
氣致祥時雨洒沃野草萌芽變化嘉榖<lb/>
　　禾<lb/>
猗猗嘉禾惟糓之精其洪盈箱恊穗殊莖昔<lb/>
生周朝今植魏庭獻之朝堂以照祖靈<lb/>
<pb n="KR4b0004_SBCK_010-10a"/>
　　鵲<lb/>
鵲之疆疆詩人取喻今存聖世呈質見素飢<lb/>
食苕華渇飲清露異於儔疋衆鳥是<lb/>
　　鳩<lb/>
班班者鳩爰素其質昔翔殷邦今為魏出朱<lb/>
目丹趾靈姿詭類載飛載鳴彰我皇懿<lb/>
　　髑髏説<lb/>
曹子遊乎陂塘之濵步乎蓁穢之藪蕭條潜<lb/>
虚經幽踐阻顧見髑髏塊然獨居於是伏軾<lb/>
<pb n="KR4b0004_SBCK_010-10b"/>
而問之曰子將結纓首劒殉國君乎將被堅<lb/>
執鋭斃三軍乎將嬰兹固命疾隕傾乎將壽<lb/>
終數極歸幽冥乎叩遺骸而嘆息哀白骨之<lb/>
無靈慕嚴周之適楚儻託夢以通情於是伻<lb/>
若有來怳若有存影見容隱厲聲而言曰子<lb/>
何國之君子乎既徃輿駕閒其枯朽不惜咳<lb/>
唾之音而慰以若言子則辯於辭矣然未達<lb/>
幽冥之情死生之設也夫死之為言歸也歸<lb/>
也者歸於道也道也者身以無形為主故能<lb/>
<pb n="KR4b0004_SBCK_010-11a"/>
與化推移隂陽不能更四時不能虧是故洞<lb/>
於纎微之域通於怳惚之庭望之不見其象<lb/>
聽之不聞其聲挹之不充注之不盈吹之不<lb/>
凋嘘之不榮激之不流凝之不停寥落冥漠<lb/>
與道相拘偃然長寢樂莫是踰曹子曰予將<lb/>
請之上帝求諸神靈使司命輟籍反子骸形<lb/>
於是髑髏長呻廓然歎曰甚矣何子之難語<lb/>
也太素氏不仁勞我以形苦我以生今也幸<lb/>
變而之死是反吾眞也何子之好勞而我之<lb/>
<pb n="KR4b0004_SBCK_010-11b"/>
好逸乎予將歸於太虚於是言卒響絶神光<lb/>
霧除顧將旋軫乃命僕夫拂以玄塵覆以縞<lb/>
巾爰將蔵彼路濵覆以丹土翳以緑榛夫存<lb/>
亡之異世乃宣尼之所陳何神慿之虚對云<lb/>
死生之必均<lb/>
曹子建集卷第十終<lb/>
<pb n="KR4b0004_SBCK_010-12a"/>
</p>
<p>
</p>
  </div>
</body>
</text>
</TEI>
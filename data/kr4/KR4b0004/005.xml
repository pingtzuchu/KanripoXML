<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_005-1a"/>
曹子建集卷第五<lb/>
　　　　　　魏陳思王曹　植　撰<lb/>
　　公宴<lb/>
公子敬愛客終宴不知疲清夜遊西園飛蓋<lb/>
相追隨明月澄清影列宿正參差秋蘭被長<lb/>
坂朱華冒緑池潛魚躍清波好鳥鳴髙枝神<lb/>
飈接丹轂輕輦隨風移飄颻放志意千秋長<lb/>
若斯<lb/>
　　侍太子坐<lb/>
<pb n="KR4b0004_SBCK_005-1b"/>
白日曜青春時雨静飛塵寒氷辟炎景凉風<lb/>
飄我身清醴盈金觴餚饌縱横陳齊人進竒<lb/>
樂歌者出西秦翩翩我公子機巧忽若神<lb/>
　　七哀<lb/>
明月照高樓流光正徘徊上有愁思婦悲歎<lb/>
有餘哀借問歎者誰言是宕子妻君行踰十<lb/>
年孤妾常獨棲君若清路塵妾若濁水泥浮<lb/>
沉各異勢㑹合何時諧願為西南風長逝入<lb/>
君懐君懐良不開賤妾當何依<lb/>
<pb n="KR4b0004_SBCK_005-2a"/>
　　闘鷄<lb/>
遊目極妙伎清聽厭宫啇主人寂無爲衆賓<lb/>
進樂方長筵坐戲客闘鷄間觀房群雄正拏<lb/>
赫雙翹自飛揚揮羽邀清風悍目發朱光觜<lb/>
落輕毛散嚴距徃徃傷長鳴入青雲扇翼獨<lb/>
翺翔願蒙狸膏助常得擅此場<lb/>
　　元㑹<lb/>
初歳元祚吉日惟良乃爲佳㑹宴此髙堂衣<lb/>
裳鮮潔黼黻玄黄珍膳雜還充溢圓方俯視<lb/>
<pb n="KR4b0004_SBCK_005-2b"/>
文軒仰瞻華梁願保兹喜千載為常歡咲盡<lb/>
娛樂哉未央皇家榮貴壽考無疆<lb/>
　　送應氏二首<lb/>
歩登北邙<hi>芒一作</hi>阪遥望洛陽山洛陽何寂寞<lb/>
宫室盡燒焚垣墻皆頓擗荆棘上參天不見<lb/>
舊耆老但覩新少年側足無行逕荒疇不復<lb/>
田遊子久不歸不識陌與阡中野何蕭條千<lb/>
里無人煙念我平生親<hi>常居一作</hi>氣結不能言<lb/>
　　又<lb/>
<pb n="KR4b0004_SBCK_005-3a"/>
清時難屢得嘉㑹不可常天地無終極人命<lb/>
若朝霜願得展嬿婉我友之朔方親昵並集<lb/>
送置酒此河陽中饋豈獨薄賓飲不盡觴愛<lb/>
至望苦深豈不愧中腸山川阻且逺别促㑹<lb/>
日長願為比翼鳥施翮起高翔<lb/>
　　雜詩六首<lb/>
髙䑓多悲風朝日照北林之子在萬里江湖<lb/>
逈且深方舟安可極離思故難任孤鴈飛南<lb/>
游過庭長哀吟翹思慕逺人願欲托遺音形<lb/>
<pb n="KR4b0004_SBCK_005-3b"/>
影忽不見翩翩傷我心<lb/>
　　其二<lb/>
轉蓬離本根飄颻隨長風何意廻飈舉吹我<lb/>
入雲中高高上無極天路安可窮類此㳺客<lb/>
子捐軀逺從戎毛褐不掩形薇藿常不充去<lb/>
去莫復道沈憂令人老<lb/>
　　其三<lb/>
西北有織婦綺縞何繽紛明晨秉機杼日昊<lb/>
不成文太息終長夜悲嘯守青雲妾身入空<lb/>
<pb n="KR4b0004_SBCK_005-4a"/>
閨良人行從軍自期三年歸今已歴九春飛<lb/>
鳥遶樹翔噭噭鳴索群願為南流景馳光見<lb/>
我君<lb/>
　　其四<lb/>
南國有佳人容華若桃李朝㳺北海<hi>江北一作</hi>岸<lb/>
夕宿瀟湘沚時俗薄朱顔誰為發皓齒俯<hi>作一</hi>
<hi>俛</hi>仰歲將暮榮耀難久恃<lb/>
　　其五<lb/>
僕夫早嚴駕吾行將逺逰逺遊欲何之吳國<lb/>
<pb n="KR4b0004_SBCK_005-4b"/>
為我仇將聘萬里塗東路安足由江介多悲<lb/>
風淮泗馳急流願欲一輕濟惜哉無方舟閑<lb/>
居非吾志甘心赴國憂<lb/>
　　其六<lb/>
飛觀百餘尺臨牗御櫺軒逺望周千里朝夕<lb/>
見平原烈士多悲心小人媮<hi>偷一作</hi>自閒國讎<lb/>
亮不塞甘心思䘮元拊劒西南望思欲赴太<lb/>
山絃急悲聲發聆我慷慨言<lb/>
　　喜雨<lb/>
<pb n="KR4b0004_SBCK_005-5a"/>
天覆何彌廣苞育此群生弃之必憔悴惠之<lb/>
則滋榮慶雲從北來鬱述西南征時雨終夜<lb/>
降長雷周我廷喜種盈膏壤登秋必有成<lb/>
　　離友<hi>并序</hi>
鄉人有夏侯威者少有成人之風余尚其為<lb/>
人與之昵好王歸振旅送予于魏邦心有眷<lb/>
然為之隕涕乃作離友之詩其辭曰<lb/>
王旅逰兮背故鄉彼君子兮篤人剛媵予行<lb/>
兮歸朔方馳原隰兮尋舊疆載車奔兮馬䌓<lb/>
<pb n="KR4b0004_SBCK_005-5b"/>
驤渉浮濟兮泛輕航迄魏都兮息蘭房展宴<lb/>
好兮惟樂康<lb/>
　　應詔<lb/>
肅承明詔應㑹皇都星陳夙駕秣馬脂車命<lb/>
彼掌徒肅我征旅朝發鸞䑓夕宿蘭渚芒芒<lb/>
原隰祁祁士女經彼公田樂我稷黍爰有樛<lb/>
木重隂匪息雖有餱糧飢不遑食望城不過<lb/>
面色不㳺僕夫警䇿平路是由玄駟藹藹揚<lb/>
鑣漂沫流風翼衡輕雲承蓋渉澗之濵縁山<lb/>
<pb n="KR4b0004_SBCK_005-6a"/>
之隈遵彼河滸黄坂是階西濟關谷或降或<lb/>
升騑驂倦路載寢載興將朝聖皇匪敢晏寧<lb/>
弭節長騖指日遄征前驅舉燧後乗抗旌輪<lb/>
不輟運鸞無廢聲爰暨帝室稅此西墉嘉詔<lb/>
未賜朝覲莫從仰瞻城閾俯惟闕庭長懐永<lb/>
慕憂心如酲<lb/>
　　贈徐榦<lb/>
驚風飄白日忽然歸西山圓景光未滿衆星<lb/>
粲以繁志士營世業小人亦不閒聊且夜行<lb/>
<pb n="KR4b0004_SBCK_005-6b"/>
游游彼雙闕間文昌鬱雲興迎風高中天春<lb/>
鳩鳴飛棟流猋激櫺軒顧念蓬室士貧賤誠<lb/>
足憐薇藿弗充虚皮褐猶不全慷<hi>杭一作</hi>慨有<lb/>
悲心興文自成篇寶棄怨何人和氏有其愆<lb/>
彈冠俟知已知已誰不然良田無晩歲膏澤<lb/>
多豐年亮懐璵璠美積久德愈宣親交義在<lb/>
敦申章復何言<lb/>
　　贈丁儀<lb/>
初秋凉氣發庭樹㣲銷落凝霜依玉除清風<lb/>
<pb n="KR4b0004_SBCK_005-7a"/>
飄飛閣朝雲不歸山霖雨成川澤黍稷委疇<lb/>
隴農夫安所獲在貴多忘賤爲恩誰能博狐<lb/>
白足禦冬焉念無衣客思慕延陵子寳劒非<lb/>
所惜子其寜爾心親交義不薄<lb/>
　　贈王粲<lb/>
端坐苦愁思攬衣起西逰樹木發春華清池<lb/>
激長流中有孤鴛鴦哀鳴求匹儔我願執此<lb/>
鳥惜哉無輕舟欲歸忘古道顧望但懷愁悲<lb/>
風鳴我側羲和逝不留重隂潤萬物何懼澤<lb/>
<pb n="KR4b0004_SBCK_005-7b"/>
不周誰令君多念遂<hi>自一作</hi>使懷百憂<lb/>
　　又贈丁儀王粲<lb/>
從軍度函谷驅馬過西亰山岑<hi>峯一作</hi>高無極<lb/>
涇渭揚濁清壯哉帝王居佳麗殊百城貟闕<lb/>
浮岀雲承露槩泰清皇佐揚天惠四海無交<lb/>
兵權家雖愛勝全國為令名君子在末位不<lb/>
能歌德聲丁生怨在朝王子歡自營難<hi>歡一作</hi>
怨非貞則中和誠可經<lb/>
　　贈白馬王彪<lb/>
<pb n="KR4b0004_SBCK_005-8a"/>
謁帝承明廬逝將歸舊疆清晨發皇邑日夕<lb/>
過首陽伊洛廣且深欲濟川無梁汎舟越洪<lb/>
濤怨彼東路長顧瞻戀城闕引領情内傷太<lb/>
谷何寥廓山樹鬱蒼蒼霖雨泥我塗流潦浩<lb/>
縱横中逵絶無軌改轍登高崗脩坂造雲日<lb/>
我馬玄以黄玄黄猶能進我思鬱以紆鬱紆<lb/>
將難進親愛在離居本圖相與偕中更不克<lb/>
俱鴟梟鳴衡枙豺狼當路衢蒼蠅間白黒讒<lb/>
巧令親踈欲還絶無蹊攬轡止踟蹰踟蹰亦<lb/>
<pb n="KR4b0004_SBCK_005-8b"/>
何留相思無終極秋風發㣲凉寒蟬鳴我側<lb/>
原野何蕭條白日忽西匿歸鳥赴喬林<hi>木一作</hi>
翩翩厲羽翼孤獸走索群衘草不遑食感物<lb/>
傷我懐撫心長太息太息將何為天命與我<lb/>
違柰何念同生一徃形不歸孤魂翔故域<hi>作一</hi>
<hi>城</hi>靈柩寄京師存者忽復<hi>巳一作</hi>過亡没身自<lb/>
衰人生處一世去若朝露晞年在桑榆間影<lb/>
響不能追自顧非金石咄唶令心悲心悲動<lb/>
我神棄置莫復陳丈夫志四海萬里猶比隣<lb/>
<pb n="KR4b0004_SBCK_005-9a"/>
愛恩茍不虧在逺分日親何必同衾幬然後<lb/>
展慇懃憂思成疾疹<hi>疚一作</hi>無乃兒女仁倉卒<lb/>
骨肉情能不懐苦辛苦辛何慮思天命信可<lb/>
疑虚無求列仙松子久吾欺變故在斯須百<lb/>
年誰能持離别永無㑹執手將何時王其愛<lb/>
玉體俱享黄髪期收淚即長路援筆從此辭<lb/>
　　贈丁翼<lb/>
嘉賔填城闕豐膳出中厨吾與二三子曲宴<lb/>
此城隅秦箏發西氣齊瑟揚東謳肴來不虛<lb/>
<pb n="KR4b0004_SBCK_005-9b"/>
歸觴至反無餘我豈狎異人朋友與我俱大<lb/>
國多良材譬海出明珠君子義休偫小人德<lb/>
無儲積善有餘慶榮枯立可須滔蕩固大節<lb/>
世俗多所拘君子通大道無願為世儒<lb/>
　　朔風<lb/>
仰彼朔風用懐魏都願騁代馬倐忽北徂凱<lb/>
風永志思彼蠻方願隨越鳥翻飛南翔四氣<lb/>
代謝懸景運周别如俯仰脫若三秋昔我初<lb/>
遷朱華未希今我旋止素雪云飛俯降千仞<lb/>
<pb n="KR4b0004_SBCK_005-10a"/>
仰登天阻風飄蓬飛載離寒暑千仞易陟天<lb/>
阻可越昔我同袍今永乖别子好芳草豈忘<lb/>
爾貽繁華將茂秋霜悴之君不垂眷豈云其<lb/>
誠秋蘭可喻桂樹冬榮絃歌蕩思誰與銷憂<lb/>
臨川慕思何為泛舟豈無和樂游非我鄰誰<lb/>
忘汎舟愧無榜人<lb/>
　　矯志<lb/>
芳樹雖香難以餌烹尸位素餐難以成名磁<lb/>
石引鐵於金不連大朝舉士愚不聞焉抱璧<lb/>
<pb n="KR4b0004_SBCK_005-10b"/>
塗乞無為貴寶履仁遘福無為貴道鴛雛逺<lb/>
害不羞卑棲靈虬避難不恥汚泥都蔗雖甘<lb/>
杖之必折巧言雖美用之必㓕濟濟唐朝萬<lb/>
邦作孚逢䝉雖巧必得良弓聖主雖知必得<lb/>
英雄螳螂見嘆齊士輕戰越王輕蛙國以死<lb/>
獻道逺知驥世偽知賢覆之壽之順天之矩<lb/>
澤如凱風惠如時雨口為禁闥舌為發機門<lb/>
機之關楛矢不追<lb/>
　　閨情二首<lb/>
<pb n="KR4b0004_SBCK_005-11a"/>
攬衣出中閨逍遥歩兩楹閒房何寂寞緑草<lb/>
被堦庭空穴<hi>室一作</hi>自生風百鳥翔南征春思<lb/>
安可忘憂戚與君并佳人在逺道妾身單且<lb/>
煢歡㑹難再逢<hi>遇一作</hi>芝蘭不重榮人皆棄舊<lb/>
愛君豈若平生寄松為女蘿依水如浮萍齎<lb/>
身奉衿帯朝夕不墮<hi>憤一作</hi>傾儻終顧盼恩<hi>作一</hi>
<hi>盼眄儻願終</hi>永副我中情<lb/>
有一美人被服纎羅妖姿艷麗蓊若春華紅<lb/>
顔韡皣雲髻嵯峨彈琴撫節為我絃歌清濁<lb/>
<pb n="KR4b0004_SBCK_005-11b"/>
齊均既亮且和取樂今日遑恤其他<lb/>
　　三良<lb/>
功名不可爲忠義我所安秦穆先下丗三臣<lb/>
皆自殘生時等榮樂旣　同憂患誰言捐軀<lb/>
易殺身誠獨難攬涕登君墓臨穴仰天歎長<lb/>
夜何冥冥一徃不復還黄鳥爲悲鳴哀哉傷<lb/>
肺肝<lb/>
　　責躬<lb/>
於穆顯考時惟武皇受命于天寜濟四方朱<lb/>
<pb n="KR4b0004_SBCK_005-12a"/>
旗所拂九土披攘玄化滂流荒服來王超啇<lb/>
越周與唐比蹤篤生我皇亦世載聦武則肅<lb/>
烈文則時雍受禪于漢君臨萬邦萬邦旣化<lb/>
率由舊章廣命懿親以藩王國帝曰爾侯君<lb/>
兹青土奄有海濵方周于魯車服有輝旗章<lb/>
有叙濟濟雋乂我弼我輔伊爾小子恃寵驕<lb/>
盈舉挂時網動亂國經作藩作屏先軌是墮<lb/>
傲我皇使犯我朝儀國有典刑我削我黜將<lb/>
寘于理元兇是率明明天子時惟篤類不忍<lb/>
<pb n="KR4b0004_SBCK_005-12b"/>
我刑暴之朝肆違彼執憲哀予小子改封兖<lb/>
邑于河之濵股肱弗置有君無臣荒滛之闕<lb/>
誰弼余身煢煢僕夫于彼冀方嗟予小子乃<lb/>
罹斯殃赫赫天子恩不遺物冠我玄冕要我<lb/>
朱紱光光大使我榮我華剖符授玉王爵是<lb/>
加仰齒金璽俯執聖䇿皇恩過隆祗承怵惕<lb/>
咨我小子頑兇是嬰逝慙陵墓存愧闕庭匪<lb/>
敢傲德寔恩是恃威靈改加足以殁齒昊天<lb/>
罔極生命不圖常懼顛沛抱罪黄壚願䝉矢<lb/>
<pb n="KR4b0004_SBCK_005-13a"/>
石建旗東嶽庻立毫釐㣲功自贖危軀授命<lb/>
知足免戾甘赴江湘奮戈吳越天啓其衷得<lb/>
㑹京畿遲奉聖顔如渇如飢心之云慕愴矣<lb/>
其悲天高聽卑皇肎照㣲<lb/>
　　情詩<lb/>
㣲隂翳陽景清風飄我衣㳺魚潜緑水翔鳥<lb/>
薄天飛眇眇客行士徭役不得歸始出嚴霜<lb/>
結今來白露晞遊者嘆黍離處者歌式㣲慷<lb/>
慨對嘉賓悽愴内傷悲<lb/>
<pb n="KR4b0004_SBCK_005-13b"/>
　　妬<lb/>
嗟爾同衾曾不是志寧彼冶容安此妬忌<lb/>
　　芙蓉池<lb/>
逍遥芙蓉池翩翩戲輕舟南陽雙栖鵠北柳<lb/>
有鳴鳩<lb/>
　　雜詩<lb/>
悠悠逺行客去家千餘里出亦無所之入亦<lb/>
無所止浮雲翳日光悲風起動地<lb/>
　　言志<lb/>
<pb n="KR4b0004_SBCK_005-14a"/>
慶雲未時興雲龍潛作魚神鸞失其儔還從<lb/>
燕雀居<lb/>
曹子建集卷第五<lb/>
<pb n="KR4b0004_SBCK_005-14b"/>
</p>
<p>
</p>
  </div>
</body>
</text>
</TEI>
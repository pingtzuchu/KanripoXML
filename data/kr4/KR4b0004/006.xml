<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_006-1a"/>
曹子建集卷第六<lb/>
　　　　　　魏陳思王曹　植　撰<lb/>
　　箜篌引<lb/>
署酒高殿上親友從我遊中厨辦豐膳烹羊<lb/>
宰肥牛秦箏何慷慨齊瑟和且柔陽阿奏竒<lb/>
舞京洛出名謳樂飲過三爵緩帯傾庶羞主<lb/>
稱千金壽賔奉萬年酧久要不可忘薄終義<lb/>
所尤謙謙君子德罄折何所求驚風飄白日<lb/>
光景馳西流盛時不再來百年忽我遒生存<lb/>
<pb n="KR4b0004_SBCK_006-1b"/>
華屋處零落歸山丘先民誰不死知命復何<lb/>
憂<lb/>
　　升天行二首<lb/>
乗蹻追術士逺之蓬萊山靈液飛素波蘭桂<lb/>
上參天玄豹㳺其下翔鵾戲其巔乗風忽登<lb/>
舉彷彿見衆仙<lb/>
扶桑之所出乃在朝陽谿中心陵蒼昊布葉<lb/>
蓋天涯日出登東幹旣夕殁西枝願得紆陽<lb/>
轡囘日使東馳<lb/>
<pb n="KR4b0004_SBCK_006-2a"/>
　　仙人篇<lb/>
仙人攬六著對博太山隅湘娥拊琴瑟秦女<lb/>
吹笙竽玉樽盈桂酒河伯獻神魚四海一何<lb/>
局九州安所如韓終與王喬要我於天衢萬<lb/>
里不足歩輕舉凌太虚飛騰踰景雲髙風吹<lb/>
我軀廻駕觀紫薇與帝合靈符閶闔正嵯峨<lb/>
雙闕萬丈餘玉樹扶道生白虎夾門樞驅風<lb/>
逰四海東過王母廬俯觀五嶽間人生如寄<lb/>
居潛光養羽翼進趨且徐徐不見軒轅氏乗<lb/>
<pb n="KR4b0004_SBCK_006-2b"/>
<hi>升一作</hi>龍出鼎湖徘徊九天上與爾長相須<lb/>
　　妾薄命二首<lb/>
携玉手喜同車比上雲閣飛除釣䑓蹇産清<lb/>
虚池塘觀沼可娱仰泛龍舟緑波俯擢神草<lb/>
枝柯想彼宓妃洛河退詠漢女湘娥<lb/>
日月既逝西藏更㑹蘭室洞房華燈歩障舒<lb/>
光皎若日出扶桑促樽合坐行觴主人起舞<lb/>
㴵盤能者穴觸别端騰觚飛爵䦨干同量等<lb/>
色齊顔任意交屬所歡朱顔發外形蘭袖隨<lb/>
<pb n="KR4b0004_SBCK_006-3a"/>
禮容極情妙舞仙仙體輕裳解履遺絶纓俛<lb/>
仰咲喧無呈覽持佳人玉顔齊舉金爵翠盤<lb/>
手形羅袖良難腕弱不勝珠環坐者歎息舒<lb/>
顔御巾裛粉君傍中有霍納都梁鷄舌五味<lb/>
雜香進者何人齊姜恩重愛深難忘召延親<lb/>
好宴私但歌盃來何遲客賦既醉言歸主人<lb/>
稱露未晞<lb/>
　　白馬篇<lb/>
白馬飾金覊連翩西北馳借問誰家子幽并<lb/>
<pb n="KR4b0004_SBCK_006-3b"/>
遊俠兒少小去鄉邑揚聲<hi>名一作</hi>沙漠垂宿昔<lb/>
秉良弓楛矢何參差控弦破左的右發摧月<lb/>
支仰手接飛猱俯身散馬蹄狡捷過猴猿勇<lb/>
剽若豹螭邊城多警急虜騎<hi>胡虜一作</hi>數遷移羽<lb/>
檄從北來厲馬登髙堤長驅蹈匈奴左顧陵<lb/>
鮮卑棄身鋒刃端性命安可懐父母且不顧<lb/>
何言子與妻名在<hi>編一作</hi>壯士籍不得中顧私<lb/>
捐軀赴國難視死忽如歸<lb/>
　　名都篇<lb/>
<pb n="KR4b0004_SBCK_006-4a"/>
名都多妖女京洛出少年寶劒直千金被服<lb/>
麗且鮮闘鷄東郊道走馬長楸間馳騁未能<lb/>
半雙兎過我前攬弓捷鳴鏑長驅上南山左<lb/>
挽因右發一縱兩禽連餘巧未及展仰手接<lb/>
飛鳶觀者咸稱善衆工歸我妍我歸宴平樂<lb/>
美酒斗十千膾鯉臇胎鰕炮鼈炙熊蹯鳴儔<lb/>
嘯匹侣列坐竟長筵連翩擊鞠壤巧捷惟萬<lb/>
端白日西南馳光景不可攀雲散還城邑清<lb/>
晨復來還<lb/>
<pb n="KR4b0004_SBCK_006-4b"/>
　　薤露行<lb/>
天地無窮極隂陽轉相因人居一世間忽若<lb/>
風吹塵願得展功勤輸力於明君懐此王佐<lb/>
才慷慨獨不群鱗介尊神龍走獸宗麒麟蟲<lb/>
獸豈知德何况於士人孔氏刪詩書王業燦<lb/>
已分騁我逕寸翰流藻垂華芬<lb/>
　　豫章行<lb/>
窮達難豫圖禍福信亦然虞舜不逢堯耕耘<lb/>
處中田太公未遭文漁釣終渭川不見魯孔<lb/>
<pb n="KR4b0004_SBCK_006-5a"/>
丘窮困陳蔡間周公下白屋天下稱其賢<lb/>
　　又<lb/>
鴛鴦自朋<hi>用一作</hi>親不若比翼連他人雖同盟<lb/>
骨肉天性然周公穆康叔管蔡則流言子臧<lb/>
讓千乗季扎慕其賢<lb/>
　　美女篇<lb/>
美女妖且閑採桑岐路間柔條紛冉冉落葉<lb/>
何翩翩攘袖見素手皓腕約金環頭上金爵<lb/>
釵腰佩翠琅玕明珠交玉體珊瑚間玉<hi>木一作</hi>
<pb n="KR4b0004_SBCK_006-5b"/>
難羅衣何飄飄輕裾隨風還顧盻遺光彩長<lb/>
嘯氣若蘭行徒用息駕休者以忘餐借問女<lb/>
何居乃在城南端青樓臨大路髙門結重關<lb/>
容華耀朝日誰不希令顔媒氏何所營玉帛<lb/>
不時安佳人慕髙義求賢良獨難衆人徒嗷<lb/>
嗷安知彼所觀盛年處房室中夜起長歎<lb/>
　　艷歌<lb/>
出自薊北門遥望湖池桑枝枝自相植葉葉<lb/>
自相當<lb/>
<pb n="KR4b0004_SBCK_006-6a"/>
　　遊仙<lb/>
人生不滿百歲歲少歡娱意欲奮六翮排霧<lb/>
凌紫虚蟬蛻同松喬翻跡登鼎湖翺翔九天<lb/>
上騁轡逺行㳺東觀扶桑曜西臨弱水流北<lb/>
極玄天渚南翔陟丹丘<lb/>
　　五㳺<lb/>
九州不足歩願得凌雲翔逍遥八紘外㳺目<lb/>
歴遐荒披我丹霞衣襲我素霓裳華蓋芬晻<lb/>
藹六龍仰天驤曜靈未移景倐忽造昊蒼閶<lb/>
<pb n="KR4b0004_SBCK_006-6b"/>
闔啓丹扉雙闕曜朱光徘徊文昌殿登陟太<lb/>
微堂上帝休西櫺群后集東廂帶我瓊瑤佩<lb/>
漱我沆瀣漿踟蹰玩靈芝徙倚弄華芳王子<lb/>
奉仙藥羡門進竒方服食享遐紀延壽保無<lb/>
疆<lb/>
　　梁甫行<lb/>
八方各異氣千里殊風雨劇哉邊海民寄身<lb/>
於草墅妻子像禽獸行止依林阻柴門何蕭<lb/>
條狐兎翔我宇<lb/>
<pb n="KR4b0004_SBCK_006-7a"/>
　　丹霞蔽日行<lb/>
紂為昏亂虐殘忠正周室何隆一門三聖牧<lb/>
野致功天亦革命漢祚之興秦階之衰雖有<lb/>
南面王道陵夷炎光再幽殄㓕無遺<lb/>
　　怨歌行<lb/>
為君既不易為臣良獨難忠信事不顯乃有<lb/>
見疑患周公佐成王金縢功不刋推心輔王<lb/>
室二叔反流言待罪居東國泫涕常流連皇<lb/>
靈大動變震雷風且寒㧞樹偃秋稼天威不<lb/>
<pb n="KR4b0004_SBCK_006-7b"/>
可干素服開金縢感悟求其端公旦事旣顯<lb/>
成王乃哀嘆吾欲竟此曲此曲悲且長今日<lb/>
樂相樂别後莫相忘<lb/>
　　善哉行<lb/>
來日大難口燥唇乾今日相樂皆當喜歡經<lb/>
歴名山芝草翩翩仙人王喬奉藥一丸自惜<lb/>
袖短内手知寒慙無靈轍以救趙宣月没參<lb/>
横北斗䦨干親友在門飢不及餐<lb/>
　　君子行<lb/>
<pb n="KR4b0004_SBCK_006-8a"/>
君子防未然不處嫌疑間瓜田不納履李下<lb/>
不整冠周公下白屋吐哺不及餐一沐三握<lb/>
髮後世稱聖賢<lb/>
<hi>叔不親授長㓜不比肩勞謙得其柄古樂府作古辭冠字下有四句云嫂</hi>
<hi>者有誤故附此和光甚獨難恐編</hi>
　　平陵東<lb/>
閶闔開天衢通被我羽衣乗飛龍乗飛龍與<lb/>
仙期東上蓬萊採靈芝靈芝採之可服食年<lb/>
若王父無終極<lb/>
<pb n="KR4b0004_SBCK_006-8b"/>
　　苦思行<lb/>
緑蘿縁玉樹光耀燦相耀下有兩眞人舉翅<lb/>
翻髙飛我心何踊躍思欲攀雲追鬱鬱西嶽<lb/>
巔石室青　與天連中有耆年一隠士鬚髪<lb/>
皆皓然䇿杖從我遊敎我要忘言<lb/>
　　逺遊篇<lb/>
逺遊臨四海俯仰觀洪波大魚若曲陵承浪<lb/>
相經過靈鼇戴方丈神嶽儼嵯峨仙人翔其<lb/>
隅玉女戲其阿瓊蕋可療飢仰首吸朝霞崑<lb/>
<pb n="KR4b0004_SBCK_006-9a"/>
崙本吾宅中州非我家將歸謁東父一舉超<lb/>
流沙皷翼舞時風長嘯激清歌金石固易弊<lb/>
日月同光華齊年與天地萬乗安足多<lb/>
　　吁蹉篇<lb/>
吁嗟此轉蓬居丗何獨然長去本根逝宿夜<lb/>
無休閒東西經七陌南北越九阡卒遇囘風<lb/>
起吹我入雲間自謂終天路忽然下沉泉驚<lb/>
飈接我出故歸彼中田當南而更北謂東而<lb/>
反西宕若當何依忽亡而復存飄颻周八澤<lb/>
<pb n="KR4b0004_SBCK_006-9b"/>
連翩歴五山流轉無恒處誰知吾苦艱願為<lb/>
中林草秋随野火燔糜滅豈不痛願與株荄<lb/>
連<lb/>
　　鰕䱉篇<lb/>
鰕䱉游潢潦不知江海流燕雀戲藩柴安識<lb/>
鴻鵠游丗士誠明性<hi>此誠明一作丗事</hi>大德固無儔<lb/>
駕言登五嶽然後小陵丘俯觀上路人勢利<lb/>
惟是謀讎髙念皇家逺懐柔九州撫劒而雷<lb/>
音猛氣縱横浮汎泊徒嗷嗷誰知壯士憂<lb/>
<pb n="KR4b0004_SBCK_006-10a"/>
　　種葛篇<lb/>
種葛南山下葛藟自成隂與君初婚時結髪<lb/>
恩義深懽愛在枕席宿昔同衣衾竊慕棠棣<lb/>
篇好樂如瑟琴行年將晩莫佳人懐異心恩<lb/>
紀曠不接我情遂抑沉出門當何顧徘徊步<lb/>
北林下有交頸獸仰見雙栖禽攀枝長歎息<lb/>
淚下沾羅衿良馬知我悲延頸代我吟昔為<lb/>
同池魚今為啇與參徃古皆懽遇我獨困於<lb/>
今弃置委天命悠悠安可任<lb/>
<pb n="KR4b0004_SBCK_006-10b"/>
　　浮萍篇<lb/>
浮萍寄清水隨風東西流結髪辭嚴親來為<lb/>
君子仇恪勤在朝夕無端獲罪尤在昔䝉恩<lb/>
惠和樂如瑟琴何意今摧頽曠若啇與參茱<lb/>
茰自有芳不若桂與蘭新人雖可愛不若故<lb/>
所歡行雲有反期君恩儻中還慊慊仰天歎<lb/>
愁心將何愬日月不恒處人生忽若寓悲風<lb/>
來入帷<hi>懷一作</hi>淚下如垂露散<hi>發/一作</hi>篋造新<hi>作一</hi>
<hi>裳</hi>衣裁縫紈與素<lb/>
<pb n="KR4b0004_SBCK_006-11a"/>
　　惟漢行<lb/>
太極定二儀清濁始以形三光炤八極天道<lb/>
甚著明爲人立君長欲以遂其生行仁章以<lb/>
瑞變故誡驕盈神髙而聽卑報若響應聲明<lb/>
主敬細微三季瞢天經二皇稱至化盛哉唐<lb/>
虞庭禹湯繼厥德周亦致太平在昔懐帝京<lb/>
日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>不敢寜濟濟在公朝萬載馳其名<lb/>
　　當來日大難<lb/>
日苦短樂有餘乃置玉樽辦東厨廣情故心<lb/>
<pb n="KR4b0004_SBCK_006-11b"/>
相於闔門置酒和樂欣欣遊馬後來轅車解<lb/>
輪今日同堂出門異鄉别易㑹難各盡杯觴<lb/>
　　野田黄雀行<lb/>
髙樹多悲風海水揚其波利劒不在掌結友<lb/>
何須多不見籬間雀見鷂自投羅羅家得雀<lb/>
喜少年見雀悲㧞劒捎羅網黄雀得飛飛飛<lb/>
飛摩蒼天來下謝少年<lb/>
　　門有萬里客<lb/>
門有萬里客問君何鄉人褰裳起從之果得<lb/>
<pb n="KR4b0004_SBCK_006-12a"/>
心所親挽裳對我泣太息前自陳本是朔方<lb/>
士今為吳越民行行將復行去去適西秦<lb/>
　　怨歌行一首七解晉曲所奏<lb/>
明月照髙樓流光正徘徊上有愁思婦悲嘆<lb/>
有餘哀<hi>一解</hi>
借問嘆者誰自云宕子妻夫行踰十載賤妾<lb/>
常獨棲<hi>二解</hi>
念君過於渇思君劇於飢君為髙山栢<hi>一作</hi>
<hi>桐</hi>妾為濁水泥<hi>三解</hi>
<pb n="KR4b0004_SBCK_006-12b"/>
北風行蕭蕭烈烈入吾耳心中念故人淚墮<lb/>
不能止<hi>四解</hi>
浮沉各異路㑹合當何諧願作東北風吹我<lb/>
入君懐<hi>五解</hi>
君懐常不開賤妾當何依恩情中道絶流止<lb/>
任東西<hi>六解</hi>
我欲竟此曲此曲悲且長今日樂相樂别後<lb/>
莫相忘<hi>七解</hi>
　　桂之樹行<lb/>
<pb n="KR4b0004_SBCK_006-13a"/>
桂之樹桂之樹桂生一何麗佳揚朱華而翠<lb/>
葉流芳布天涯上有棲鸞下有盤螭桂之樹<lb/>
得道之眞人咸來㑹講仙教爾服食日精要<lb/>
道甚省不煩淡泊無為自然乗蹻萬里之外<lb/>
去留隨意所欲存髙髙上際於衆外下下乃<lb/>
窮極地天<lb/>
　　當牆欲髙行<lb/>
龍欲升天須浮雲人之仕進待中人衆口可<lb/>
以鑠金讒言三至慈母不親憤憤俗間不辨<lb/>
<pb n="KR4b0004_SBCK_006-13b"/>
偽眞願欲披心自說陳君門以九重道逺河<lb/>
無津<lb/>
　　當欲㳺南山行<lb/>
東海廣且深由卑下百川五嶽雖髙大不逆<lb/>
垢與塵良木不十圍洪條無所因長者能博<lb/>
愛天下寄其身大匠無弃材船車用不均錐<lb/>
刀各異能何所獨郤前嘉善而矜愚大聖亦<lb/>
同然仁者各壽考四坐咸萬年<lb/>
　　當事君行<lb/>
<pb n="KR4b0004_SBCK_006-14a"/>
人生有所貴尚出門各異情朱紫更相奪色<lb/>
雅鄭異音聲好惡隨所愛憎追舉逐　名百<lb/>
心可事一君巧詐寧拙誠<lb/>
　　當車以駕行<lb/>
　坐玉殿㑹諸貴客侍者行觴主人離席顧<lb/>
視東西箱絲竹與鞞鐸不醉無歸來明燈以<lb/>
繼夕<lb/>
　　飛龍篇<lb/>
晨遊太山雲霧窈窕忽逢二童顔色鮮好乗<lb/>
<pb n="KR4b0004_SBCK_006-14b"/>
彼白鹿手翳芝草我知眞人長跪問道西登<lb/>
玉堂<hi>䑓一作</hi>金樓複道授我仙藥神皇所造教<lb/>
我服食還精補腦壽同金石永丗難老<lb/>
　　盤石篇<lb/>
盤石山巔石飄颻澗底蓬我本泰山人何為<lb/>
客淮東蒹葭彌斥土林木無分重㟁巖若崩<lb/>
缺湖水何洶洶蚌蛤被濵涯光彩如錦虹髙<lb/>
彼凌雲霄浮氣象螭龍鯨脊若丘陵鬚若山<lb/>
上松呼吸喬船欐澎濞戲中鴻方舟尋髙價<lb/>
<pb n="KR4b0004_SBCK_006-15a"/>
珍寶麗以通一舉必千里乗颸舉帆幢經危<lb/>
履險阻未知命所鍾常恐沈黄壚下與黿鼈<lb/>
同南極蒼梧野㳺盻窮九江中夜指參辰欲<lb/>
師當定從仰天長太息思想懐故邦乗桴何<lb/>
所志吁嗟我孔公<lb/>
　　驅車篇<lb/>
驅車撣駑馬東到奉髙城神哉彼泰山五嶽<lb/>
專其名隆髙貫雲蜺嵯峨出太清周流二六<lb/>
候間置十二亭上有涌醴泉玉石揚華英東<lb/>
<pb n="KR4b0004_SBCK_006-15b"/>
北望吳野西眺觀日精魂神所繫屬逝者感<lb/>
斯征王者以歸天效厥元功成歴代無不遵<lb/>
禮記有品程探䇿或長短唯德享利貞封者<lb/>
七十帝軒皇元獨靈餐霞漱沆瀣毛羽被身<lb/>
形發舉蹈虚廓徑庭升窈冥同壽東父年曠<lb/>
代永長生<lb/>
曹子建集卷第六<lb/>
<pb n="KR4b0004_SBCK_006-16a"/>
</p>
<p>
</p>
  </div>
</body>
</text>
</TEI>
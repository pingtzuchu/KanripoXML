<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_002-1a"/>
曹子建集卷第二<lb/>
　　　　　　魏陳思王曹　植　撰<lb/>
　　潛志賦<lb/>
潛大道以遊志希徃昔之遐烈矯貞亮以作<lb/>
矢當苑囿之呈藝驅仁義以為禽必信忠而<lb/>
後發退隠身以㓕跡進出世而取容且摧剛<lb/>
而和謀接處肅以静恭亮知榮而守辱匪狥<lb/>
天以為通<lb/>
　　閒居賦<lb/>
<pb n="KR4b0004_SBCK_002-1b"/>
何吾人之介特去朋正而無儔出靡時以娛<lb/>
志入無樂以消憂何歲月之若騖復民生之<lb/>
無常感陽春之發節聊輕駕之逺翔登髙丘<lb/>
以延企時薄暮而起余仰歸雲以載奔遇蘭<lb/>
蕙之長圃冀芬芳之可服結春衡以延佇入<lb/>
虚廊之閒館步生風之髙廡踐密邇之脩除<lb/>
即蔽景之玄宇翡翠翔於南枝玄鶴鳴於北<lb/>
野青魚躍於東沼白鳥戲於西渚遂乃背通<lb/>
谷對緑波藉文菌翳春華丹轂更馳羽騎相<lb/>
<pb n="KR4b0004_SBCK_002-2a"/>
過<lb/>
　　慰子賦<lb/>
彼凡人之相親小離别而懐戀况中殤之愛<lb/>
子乃千秋而不見入空室而獨倚對孤幃而<lb/>
切嘆痛人亡而物在心何忍而復觀日晼晩<lb/>
而旣没月代照而舒光仰列星以至晨衣霑<lb/>
露而含霜惟逝者之日逺愴傷心而絶腸<lb/>
　　叙愁賦<hi>并序</hi>
時家二女弟故漢皇帝聘以為貴人家母見<lb/>
<pb n="KR4b0004_SBCK_002-2b"/>
二弟愁思故令予作賦曰<lb/>
嗟妾身之微薄信未逹乎義方遭母氏之聖<lb/>
善奉恩化之彌長迄盛年而始立脩女職於<lb/>
衣裳承師保之明訓誦六列之篇章觀圖像<lb/>
之遺形竊庶㡬乎英皇委㣲軀於帝室充末<lb/>
列於椒房荷印紱之令服非陋才之所望對<lb/>
牀帳而太息慕二親以憎傷揚羅袖而掩涕<lb/>
起出戶而彷徨顧堂宇之舊處悲一别之異<lb/>
鄉<lb/>
<pb n="KR4b0004_SBCK_002-3a"/>
　　又愁思賦<lb/>
四節更王兮愁氣悲遥思倘怳兮若有遺原<lb/>
野蕭條兮煙無依雲髙氣静兮露凝　野草<lb/>
變色兮莖葉稀鳴蜩抱木兮鴈南飛歸室解<lb/>
棠兮歩庭前月光照懐兮星依天居一丗兮<lb/>
芳景遷松喬難慕兮誰能仙長壽命也兮獨<lb/>
何愆<lb/>
　　又九愁賦<lb/>
嗟離思之難忘心慘毒而含哀踐南畿之末<lb/>
<pb n="KR4b0004_SBCK_002-3b"/>
境越引領之徘徊捲浮雲以太息顧攀登而<lb/>
無階匪徇榮而愉樂信舊都之可懐恨時王<lb/>
之謬聽受奸枉之虗辭揚天威以臨下忽放<lb/>
臣而不疑登髙陵而反顧心懐愁而荒悴念<lb/>
先寵之旣隆哀後施之不遂雖危亡之不豫<lb/>
亮無逺君之心刈桂蘭而秣馬舍余車於西<lb/>
林願接翼於歸鴻嗟髙飛而莫攀因流景而<lb/>
寄言響一絶而不還傷時俗之趨險獨悵望<lb/>
而長愁感龍鸞而匿跡如吾身之不留竄江<lb/>
<pb n="KR4b0004_SBCK_002-4a"/>
介之曠野獨眇眇而沉舟思孤客之可悲改<lb/>
予身之翩翔豈天監之孔明將時運之無常<lb/>
謂内思而自䇿筭乃昔之愆殃以忠言而見<lb/>
黜信毋負於時王俗參差而不齊豈毀譽之<lb/>
可同兢昏瞀以營私害予身之奉公共朋黨<lb/>
而妬賢俾予濟乎長江嗟大化之移易悲性<lb/>
命之攸遭愁慊慊而繼懐惟慘慘而情挽曠<lb/>
年載而不囘長去君兮悠逺御飛龍之蜿蜒<lb/>
揚翠電之華旌絶紫霄而髙騖飄弭節於天<lb/>
<pb n="KR4b0004_SBCK_002-4b"/>
庭披輕雲而下觀覽九土之殊形顧南郢之<lb/>
邦壤咸蕪穢而倚傾驂盤桓而思服仰御驤<lb/>
以悲鳴行予袂而收涕僕夫感以失聲履先<lb/>
王之正路豈滛徑之可遵知犯君之招咎恥<lb/>
干媚而求親顧旋復之無軏長自棄於遐濵<lb/>
與麋鹿以為群宿林藪之葳蓁野蕭條而極<lb/>
望曠千里而無人民生期於必死何自苦以<lb/>
終身寧作清水之沉泥不為濁路之飛塵踐<lb/>
蹊隧之危阻登岧嶤之髙岑見失群之離獸<lb/>
<pb n="KR4b0004_SBCK_002-5a"/>
覿偏棲之孤禽懐憤激以切痛苦囘忍之在<lb/>
心愁戚戚其無為遊緑林而逍遥臨白水以<lb/>
悲嘯猿驚聽以失條亮無怨而弃逐乃余行<lb/>
之所招<lb/>
　　娱賓賦<lb/>
遂衎賓而髙㑹兮丹幃曄以四張辦中厨之<lb/>
豐膳兮作齊鄭之妍倡文人騁其妙說兮飛<lb/>
輕翰而成章談在昔之清風兮揔賢聖之紀<lb/>
綱欣公子之髙義兮德芬芳其若蘭揚仁恩<lb/>
<pb n="KR4b0004_SBCK_002-5b"/>
於白屋兮踰周公之弃餐聽仁風以忘憂兮<lb/>
美酒清而肴乾<lb/>
　　愍志賦<hi>并序</hi>
或人有好鄰人之女者時無良媒禮不成焉<lb/>
彼女遂行適人有言之於予者予心感焉乃<lb/>
作賦曰<lb/>
竊托音於徃昔迄來春之不從思同遊而無<lb/>
路情壅隔而靡通哀莫哀於永絶悲莫悲於<lb/>
生離豈良時之難俟痛予質之日虧登髙樓<lb/>
<pb n="KR4b0004_SBCK_002-6a"/>
以臨下望所歡之攸居去君子之清宇歸小<lb/>
人之蓬廬欲輕飛而從之迫禮防之我居<lb/>
　　歸思賦<lb/>
背故鄉而遷徂將遥憇乎他濵經平常之舊<lb/>
居感荒壞而莫振城邑寂以空虚草木穢而<lb/>
荆蓁嗟喬木之無隂處原野其何為信樂土<lb/>
之足慕忽并日之載馳<lb/>
　　静思賦<lb/>
夫何美女之爛妖紅顔曄而流光卓特出而<lb/>
<pb n="KR4b0004_SBCK_002-6b"/>
無疋呈才好其莫當性通暢以聦惠行孊宻<lb/>
而妍詳䕃髙岑以翳日臨緑水之清流秋風<lb/>
起於中林離鳥鳴而相求愁慘慘以增傷悲<lb/>
予安能乎淹留<lb/>
曹子建集卷第二<lb/>
</p>
<p>
</p>
  </div>
</body>
</text>
</TEI>
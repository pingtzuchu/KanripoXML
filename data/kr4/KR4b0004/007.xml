<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4b0004_SBCK_007-1a"/>
曹子建集卷第七<lb/>
　　　　　　魏陳思王曹　植　撰<lb/>
　　皇子生頌<lb/>
於聖我后憲章前志克篡二皇三靈昭事祗<lb/>
肅郊廟明德敬忌潛和積石鍾天之釐嘉月<lb/>
令辰篤生聖嗣慶由一人萬國作憙喁喁萬<lb/>
國岌岌群生禀命我后綏之則榮長為臣職<lb/>
終天之經仁聖奕代永載明明同年上帝休<lb/>
祥淑禎藩臣作頌光流德聲吁嗟卿士祗承<lb/>
<pb n="KR4b0004_SBCK_007-1b"/>
予聽<lb/>
　　玄俗頌<lb/>
玄俗妙識飢餌神頴在陰倐㳺即陽無景逍<lb/>
遙北嶽凌霄引領揮霧昊天含神自静<lb/>
　　母儀頌<lb/>
殷湯令妃有莘之女仁教内脩度義以處清<lb/>
謐后宫九嬪有序伊爲媵臣遂作元輔<lb/>
　　明賢頌<lb/>
於鑠姜后光配周宣非禮不動非禮不言晏<lb/>
<pb n="KR4b0004_SBCK_007-2a"/>
起失朝永巷告愆王用勤政萬國以䖍<lb/>
　　孔子廟頌<lb/>
脩復舊廟豐其甍宇莘莘學徒爰居爰處王<lb/>
教既備郡小遄沮魯道以興永作憲矩洪聲<lb/>
登遐神祇來祜休徵雜沓瑞我邦家内光區<lb/>
域外被荒遐<lb/>
　　學官頌<lb/>
自五帝典絶三皇禮廢應期命世齊賢等聖<lb/>
者莫髙於孔子也故有若曰出乎類㧞乎萃<lb/>
<pb n="KR4b0004_SBCK_007-2b"/>
誠所謂性與天道不可得而聞矣<lb/>
由也務學名在前志宰予晝寢糞土作誡過<lb/>
庭子弟詩禮明記歌以詠言文以騁志予今<lb/>
不述后賢曷識於鑠尼父生民之傑性與天<lb/>
成該聖備藝徳倫三五配皇作烈玄鏡獨鑑<lb/>
神明昭晰仁塞宇宙志凌雲霓學者三千莫<lb/>
不俊乂唯仁是慿惟道足恃鑚仰彌髙請益<lb/>
不巳<lb/>
　　社頌<lb/>
<pb n="KR4b0004_SBCK_007-3a"/>
於惟太社官名后土是曰勾龍功著上古德<lb/>
配帝王寔為靈主克明播植農正曰社尊以<lb/>
作稷豐年是與義與社同方神北宇建國承<lb/>
家莫不攸叙<lb/>
　　宜男花頌<lb/>
草號宜男既曄且貞其貞伊何惟乾之嘉其<lb/>
曄伊何緑葉丹花光采晃曜配彼朝日君子<lb/>
耽樂好和琴瑟固作螽斯惟立孔臧福濟大<lb/>
姒永世克昌<lb/>
<pb n="KR4b0004_SBCK_007-3b"/>
　　冬至獻襪頌<lb/>
玉趾既御履和蹈貞行與禄邁動以祥并南<lb/>
闚北户西廵王城翺翔萬域聖體浮輕<lb/>
　　庖犧贊<lb/>
木德風姓八卦創焉龍瑞官名法地象天庖<lb/>
厨祭祀罟網魚畋琴瑟以像時神通玄<lb/>
　　女媧賛<lb/>
古之國君造簧作笙禮物未就軒轅篡成或<lb/>
云二皇人首蛇形神化七十何德之靈<lb/>
<pb n="KR4b0004_SBCK_007-4a"/>
　　神農賛<lb/>
少典之胤火德成木造為耒耜導民播榖正<lb/>
為雅琴以暢風俗<lb/>
　　黄帝賛<lb/>
少典之孫神明聖哲土德承火赤帝是滅服<lb/>
牛乗馬衣裳是制雲氏名官功冠五帝<lb/>
　　少昊賛<lb/>
祖自軒轅青陽之裔金德承土儀鳯帝世官<lb/>
鳥號名殊職别系農正扈氏各有品制<lb/>
<pb n="KR4b0004_SBCK_007-4b"/>
　　顓頊賛<lb/>
昌意之子祖自軒轅始誅九黎水德統天以<lb/>
國為號風化神宣威暢八極靡不祗䖍<lb/>
　　帝嚳賛<lb/>
祖自軒轅玄嚻之裔生言其名才德帝世撫<lb/>
寧天地神聖靈察教弭四海明並日月<lb/>
　　帝堯賛<lb/>
大德統位父則髙辛克平共工萬國同塵調<lb/>
適陰陽其惠如春巍巍成功配天則神<lb/>
<pb n="KR4b0004_SBCK_007-5a"/>
　　帝舜賛<lb/>
顓頊之族重瞳神聖克協頑瞽應唐涖政除<lb/>
㐫舉俊以齊七政應曆受禪顯天之命<lb/>
　　夏禹賛<lb/>
吁嗟天子極世濟民克卑宫室致孝鬼神𬞞<lb/>
食薄服黻冕乃新厥德不囘其誠可親亹亹<lb/>
其德温温其人尼稱無間何德之純<lb/>
　　殷湯贊<lb/>
殷湯代夏諸侯振仰放桀鳴條南面以王桑<lb/>
<pb n="KR4b0004_SBCK_007-5b"/>
林之禱炎灾克償伊尹佐治可謂賢相<lb/>
　　湯禱桑林賛<lb/>
惟殷之世炎旱七年湯禱桑林祈福于天翦<lb/>
髪離爪自以為牲皇靈感應時雨以靈<lb/>
　　周文王賛<lb/>
於赫聖德寔惟文王三分有二猶服事商化<lb/>
加虞芮傍暨四方王業克昭武嗣遂光<lb/>
　　周武王贊<lb/>
桓桓武王繼世滅殷咸任尚父且作商臣功<lb/>
<pb n="KR4b0004_SBCK_007-6a"/>
皆四海救世濟民天下宗周萬國是賔<lb/>
　　周公贊<lb/>
武王即位年尚㓜稚周公居攝四海慕利罰<lb/>
叛柔服祥應仍至誦長反政達夫忠義<lb/>
　　周成王贊<lb/>
成王繼武賢聖保傅年雖㓜稚岐嶷有素初<lb/>
疑周公終焉克寤旦奭佐治遂致刑錯<lb/>
　　漢髙帝贊<lb/>
屯雲斬蛇靈母告祥朱旗既抗九野披攘禽<lb/>
<pb n="KR4b0004_SBCK_007-6b"/>
嬰克羽掃滅英雄承機帝世功著武湯<lb/>
　　漢文帝賛<lb/>
孝文即位愛物儉身驕呉撫越匈奴和親納<lb/>
諌赦罪以德讓民殆至刑錯萬國化淳<lb/>
　　漢武帝賛<lb/>
世宗光光文武是攘威振百蠻恢拓土疆簡<lb/>
定律暦辯脩舊章封天禪土功越百王<lb/>
　　漢景帝賛<lb/>
景帝明德繼文之則肅清王室克滅七國省<lb/>
<pb n="KR4b0004_SBCK_007-7a"/>
役薄賦百姓殷昌風移俗易齊羙成康<lb/>
　　姜嫄簡狄贊<lb/>
嚳有四妃子皆為王帝摰且崩堯承天綱玄<lb/>
鳥大跡殷周羙祥稷契既生翊化虞唐<lb/>
　　禹妻贊<lb/>
禹妻塗山土功是急惟啓之生過門不入矯<lb/>
逹明義勲庸是執成長望嗣大禄以襲<lb/>
　　斑婕妤贊<lb/>
有德有言寔惟斑婕盈沖其驕窮恱其厭在<lb/>
<pb n="KR4b0004_SBCK_007-7b"/>
漢夷貞在晉正接臨飈端幹衝霜振葉<lb/>
　　吹雲贊<lb/>
天地變化是生神物吹雲吐潤浮雲蓊鬱<lb/>
　　赤雀賦贊<lb/>
西伯積德天命攸顧赤雀衘書爰集昌户瑞<lb/>
為天使和氣所致嗟爾後王昌期而至<lb/>
　　巢父贊<lb/>
堯禪許由巢父是恥穢其溷聽臨河洗耳池<lb/>
主是讓以水為濁嗟此三士清足厲俗<lb/>
<pb n="KR4b0004_SBCK_007-8a"/>
　　務光贊<lb/>
湯將伐桀謀於卞子既　讓位隨以為恥薄<lb/>
於殷世著自汙巳自投頴水清風邈矣<lb/>
　　商山四皓贊<lb/>
嗟爾四皓避秦隱形劉項之爭養志弗營不<lb/>
應朝聘保節全貞應命太子漢嗣以寧<lb/>
　　三鼎贊<lb/>
鼎質之精古之神器黄帝是鑄以像太上能<lb/>
輕能重知㐫識吉世衰則隱世和則出<lb/>
<pb n="KR4b0004_SBCK_007-8b"/>
　　承露盤銘<hi>并序</hi>
明帝鑄承露盤莖長十二丈本圍上盤逕四<lb/>
尺下盤逕五尺銅龍達其根龍身長一丈背<lb/>
負兩子自立於　林園甘露乃降使臣為頌<lb/>
銘銘曰<lb/>
岧岧承露峻極太清神君礧磈洪基嶽停下<lb/>
潜醴泉上受雲英和氣四充翔風所經匪我<lb/>
明君孰能經營近歴闡度三光朗明殊俗歸<lb/>
義祥瑞混并鸞鳯晨棲甘露宵零神物攸協<lb/>
<pb n="KR4b0004_SBCK_007-9a"/>
髙而不傾奉　戴巍恭統神噐固若露盤長<lb/>
存永貴賢聖繼跡奕世明德不忝先功保茲<lb/>
皇極垂作億兆永荷天秩<lb/>
　　寶刀銘<lb/>
造茲寶刀既礱既礪匪以尚武予身是衛麟<lb/>
角是觸鸞距匪蹶<lb/>
<pb n="KR4b0004_SBCK_007-9b"/>
</p>
<p>
曹子建集卷第七<lb/>
</p>
<p>
</p>
  </div>
</body>
</text>
</TEI>
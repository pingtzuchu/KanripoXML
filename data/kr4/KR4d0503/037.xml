<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_037-1a"/>
金華黄先生文集卷第三十七　續藁三十四<lb/>
　　　　　　　　　　　　　臨川危素編次　番昜劉耳校正<lb/>
　墓誌銘<lb/>
　　青田縣尉鄭君墓誌銘<lb/>
青田縣尉鄭君旣殁且葬三十有七年其子太和乃以書來曰<lb/>
先君子之葬已乆冡上之石未有刻文四子惟大和最長而獨<lb/>
後死大和年今八十恐一旦溘先朝露無以見先人於地下謹<lb/>
奉狀以請幸而卑之銘死且無憾夫終者人所易忽逺者人所<lb/>
易忘大和於其親能無所忽忘如此厚之至也其何敢辭按狀<lb/>
鄭氏之先家睦州宋元符中有徙婺之浦江者兄弟三人其季<lb/>
曰淮為郷之善士人稱其所居里曰仁義里淮之子曰煦曰熈<lb/>
曰照照之子曰綺明春秋榖梁學綺之子曰聞聞之子曰運運<lb/>
<pb n="KR4d0503_SBCK_037-1b"/>
之子曰政則君之父也君諱徳璋字子振少通敏長益自樹立<lb/>
居家著雍睦之行勤身率下盡力於生業能使貲過其舊未始<lb/>
以冨而不由禮晨興必具冠服詣祠堂展謁退坐一室隨事鉅<lb/>
細處之咸中肯綮夜則秉燭呼子弟誦孝悌故實倣象山陸氏<lb/>
製訓辭百餘言毎月旦望令子弟一人讀之家人悉拜而聴焉<lb/>
咸淳末國勢日蹙愚民幸變徃徃歗儔侶依山林投間竊發人<lb/>
罹其毒散走避匿空村無煙火動數十里君以計誘致倡亂者<lb/>
縛送有司集同里作砦柵以防其餘黨之奔突人乃獲安常平<lb/>
使者王公霖龍行部嘉其捍衞郷井之功以聞于朝㑹處之青<lb/>
田大盗數起即以君爲青田尉君度時事不可爲辭不赴至元<lb/>
間江南新附兵燹之餘居人乏食頼君以活者甚衆君素以剛<lb/>
直與物多忤里胥或誣䧟以不測之罪當㑹逮楊州君兄徳珪<lb/>
<pb n="KR4d0503_SBCK_037-2a"/>
抱君哭曰彼所欲害者我也無預爾事我徃折以片言則姦狀<lb/>
白矣爾去其如彼何言訖詭以他故出就吏君垂泣而追之至<lb/>
楊州兄已死仰天號慟絶而復蘇者數四負其柩歸葬廬于墓<lb/>
者再朞兄子文嗣㓜病僂不良于行鞠之逾於巳子且為娶於<lb/>
名族君雖老語及楊州事猶為之嗚咽不已君廣顙豊下身長<lb/>
七尺餘風神峻整性尤方嚴子弟聞其謦欬皆歛手正容歩履<lb/>
不敢肆也晚忽䘮明六年而終君之寢疾也大和方效官使于<lb/>
鄱陽亟歸則殆將屬纊大和輟泣問齊家之道君張目厲聲曰<lb/>
母聴婦言乃暝大徳乙已九月七日也享年六十有一眀年二<lb/>
月二日大和等遵治命奉柩葬于家南二百歩東明山娶黄氏<lb/>
子男四人長即大和某官次攵泰次文厚次攵轟女一人適嚴<lb/>
權孫男九人銳欽鑾鍾鉉銖鉅鎡銘女三人適洪興黄譽金華<lb/>
<pb n="KR4d0503_SBCK_037-2b"/>
張志道曽孫男二十二人源深漢泳洵渙淵湜洪瀛淇濬渶淂<lb/>
澧洧漴洤瀱沂<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>瀦女九人適周宣張善應洪㢘洪蓮義烏王<lb/>
剛金華應隆韓觀其二許適洪亨東陽蔣嘉亨玄孫男三人棣<lb/>
楨棫𥘉君之髙祖始合其族同居而共食傳之再世纉承惟謹<lb/>
逮君復考舊規擴而大之文嗣及大和兄弟又能率群子姓脩<lb/>
其業而不墜有司為請于中書而旌表之號曰義門嗟夫世之<lb/>
仁人君子推其親親之心以及於民物者固多矣有如君家代<lb/>
不乏人迓續其遺休於無窮者幾希銘以彰君之徳亦以朂其<lb/>
嗣人云爾銘曰<lb/>
鄭以國氏支分于睦來家浦陽大合其族惟君家教曰孝與悌<lb/>
軫夫顛連雖死弗辟君材則多冝有位序排患釋難而卒無取<lb/>
洸洸義聲撼于州邑有伉其門子孫蟄蟄孰云君子其澤五世<lb/>
<pb n="KR4d0503_SBCK_037-3a"/>
勿替引之是在来裔<lb/>
　　糓城縣尉蔣君墓誌銘<lb/>
故將仕佐郎襄陽路糓城縣尉蔣君諱吉相字迪卿其先以國<lb/>
為氏代有聞人系序可見者唐吏部貟外郎曰則則之子曰勲<lb/>
仕吴越為其檢校司空兼御史大夫始家于婺之東陽勲三子<lb/>
其仲曰承郢承郢之子曰駟由駟八世至君之曽大父諱頴又<lb/>
卜居縣南之横城大父諱天廙宋紹熈中𥙷迪功郎父諱沐特<lb/>
逹多材智推先志立義塾延時之鉅儒尚書侍讀方公逢辰以<lb/>
為之師後進頼其淑艾率為佳士里人孫秘丞徳之時宰賈魏<lb/>
公佀道客也嫉其得士譽譛扵賈復使人怵以禍福俾獻其所<lb/>
蓄珍玩之物弗為動則中以飛語坐徙廬陵賈以誤國獲罪去<lb/>
乃得自便逮<lb/>
<pb n="KR4d0503_SBCK_037-3b"/>
世祖皇帝綂一海内簡㧞南士可官使者江東宣慰使左丞㢘<lb/>
公以其名聞授進義副尉南康路建昌縣主簿年巳踰六十謝<lb/>
病而歸終身不復出君㓜警敏年十一罹㓂難能以計免宗黨<lb/>
咸竒之曁成人循循雅飾晦迹林泉間以溪逸自號示無仕進<lb/>
意㑹㢘公之婿平章政事孔公宣慰浙東㢘公念主簿公不置<lb/>
属之訪其子若孫孔公一見君深加噐重居館下未幾而孔公<lb/>
拜湖廣行中書省左丞尋𬒳召遂與俱北上時㢘公已捐館舎<lb/>
孔公以見<lb/>
成宗皇帝有　旨令備宿衞君驅馳兩亰侍　上起居服<lb/>
御以㳟謹數𬒳稱奬孔公欲命以官而廷議有不合弗果用君<lb/>
將南歸值<lb/>
仁宗皇帝入定内難正位東宫因留事焉時𥘉置利用監擢君<lb/>
<pb n="KR4d0503_SBCK_037-4a"/>
為其知事特下令卑承事階而執政疑非舊法乃已亡何以使<lb/>
事乗傳至閩中感瘴癘成疾還過蘭溪去家僅二百里移疾而<lb/>
歸疾稍間將遂退休以就閑適上旣登極春坊寮属並以恩超<lb/>
遷有單祓者君為知事時所任佐史也亦得儀封尉君巳陞朝<lb/>
官品在第八乃止調君糓城尉階不過𥘉品人皆以銓曹失其<lb/>
平謂君盍自陳君曰此　上命也敢計其崇庳耶即日就道<lb/>
其縣長官故給事於省闥未甞獲與君齒一旦為寮而君頋位<lb/>
其下恒不自安事無大小必咨扵君兵燹後民多非土著徃徃<lb/>
䡖生而喜闘其不能自業起而為盗者尤衆舊以主簿兼警曹<lb/>
政旣不専人益以慢至是設尉君首為之鎮之以静紏之以嚴<lb/>
俗為變而盗亦衰息民有訴仇家縱火者君呼其鄰訊之曰火<lb/>
自内出乎抑自外入也皆曰自外入耳乃逮其仇屏箠楚以情<lb/>
<pb n="KR4d0503_SBCK_037-4b"/>
詰之則惶恐具服其察理之明感物之誠又如此部使者聞之<lb/>
欲辟置幕下君語人曰尉雖卑官猶得以伸吾志柰何持文書<lb/>
俯仰偵伺為其所不欲哉固辭弗就君讀書不屑屑於章句而<lb/>
能通其大義處事之中節殆非偶然主簿公夫人曰劉氏而君<lb/>
戴氏出也以咸淳十年十有一月辛巳生君於廬陵寓舎故主<lb/>
簿公以州名命君甫閱月而戴氏死旅殯廬陵餘四十年君毎<lb/>
語及之輙泫然泣下糓城書滿代者不至謀於故人金同曰奉<lb/>
遷改葬是有著令吾將由漢入江汎湖以逹廬陵子其護吾家<lb/>
㳂江東下同曰舟行千里風濤不測我不能獨任斯責其俱歸<lb/>
而陸走衢信以徃可也君如其言民聞其去皆遮道請留委曲<lb/>
勞遣乆之乃羅拜而别君旣抵家將治行而前所患瘴癘之疾<lb/>
復作情愈迫切飲食寢處惕焉靡寧疾竟不可為以至治元年<lb/>
<pb n="KR4d0503_SBCK_037-5a"/>
正月丁酉卒於家享年四十有八臨終無他語惟戒其子玄曰<lb/>
汝能返葬吾生母吾死瞑目矣君先娶施氏宋國子博士郁之<lb/>
孫女逾年而出再娶朱氏故上虞縣尹文魁之女子男一人玄<lb/>
也女四人長適道州路緫管府推官李𥙿次適同邑胡珣浦江<lb/>
趙友淳金華許元孫男四人允同允興允亨允昇女四人先是<lb/>
玄以泰㝎四年正月丙辰葬君仁壽郷戴𥘉里水齧其墓乃以<lb/>
至元二年十有二月乙酉改葬于乗聦郷御史里夏山之陽虚<lb/>
其右以爲朱夫人之壽蔵作祠堂於墓前百歩以生母戴氏慈<lb/>
母曽氏祔食其别室仍卜地墓旁造竁穴俟戴氏之柩旣返而<lb/>
並瘞焉其改葬後七年玄始奉君婿李𥙿所爲狀以銘来屬竊<lb/>
觀君服勤　先朝遭逢之際亦盛矣而不得在顯位及隨牒<lb/>
外𥙷俛首下僚尋常資級猶可序進而遽止於是小試之効雖<lb/>
<pb n="KR4d0503_SBCK_037-5b"/>
班班可覩盖未足展其平生素藴之萬一也殁又無以振之於<lb/>
幽可乎庸弗讓而爲之銘俾刻焉銘曰<lb/>
士之用舎恒係其逢乗時捷出或取顯融嶷嶷蔣君鱗攀翼附<lb/>
不自奮飛獨行其素雨露所濡蔚乎良材孰尸繩墨奪爲桷榱<lb/>
有隕自天豈不謂命嗇不使年莫俟其定夏山欎紆清淑所鍾<lb/>
兆兹新卜以寧君躬尚俾嗣人飲其福澤龍光是承賁于松栢<lb/>
　　武義縣尉蕭君墓誌銘<lb/>
元統元年冬十有二月甲戌新婺州路武義縣尉蘭溪蕭君以<lb/>
疾卒于京師年五十有二君二子鑑鉉俱留杭京師距杭四千<lb/>
里凡再閱月問始通霜露草莾號走靡及君弟致祥時爲太尉<lb/>
府長史具衣衾棺物以歛於是太尉來歸<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>士大夫知君者咸<lb/>
弔哭而相其遣奠輓引之事二子旣迎君柩南還而卜地于蘭<lb/>
<pb n="KR4d0503_SBCK_037-6a"/>
溪某郷某原將以某年某月某日葬奉臨海項君炯所為狀屬<lb/>
溍序而銘之按蕭氏由建安徙婺之蘭溪者曰迪功府君譜失<lb/>
其名逮君六世矣曽大父曰果宋承信郎監臨江軍古城酒稅<lb/>
務大父曰化龍仕　國朝為登仕郎兩淛都轉運鹽使司龍<lb/>
頭塲鹽司丞父曰玉奉訓大夫紹興路緫管府判官母何氏某<lb/>
官某之女君諱資字深之自為児童時巳嶷然如成人貌和而<lb/>
内有守事父母無子弟之過與人交重然諾特不喜拘曲士亦<lb/>
未甞輕議人是非家故饒於貲承之以儉勤罔有廢缺然其待<lb/>
郷鄰以恩細人之家有逋租弗能償徃徃棄不責平居不溺意<lb/>
珎異之玩惟以古書籍法帖來售則厚直取之所蔵書僅萬卷<lb/>
日誦率數千言下籌徧至百乃止而釐家務少間復挾册莊誦<lb/>
雖祁寒暑雨弗輟教子必延名師非聖賢格言大訓不令接於<lb/>
<pb n="KR4d0503_SBCK_037-6b"/>
心目獨嗜為近體詩遇勝日羙景翛然意得輙於詩發之有雙<lb/>
溪小藁二卷藏于家君娶范氏奉議大夫泉府少卿宇之女子<lb/>
男二人長鑑次鉉女四人長適張堂次適莫維賢餘未行孫男<lb/>
四人溥浩演沔女一人𥘉君少壯時耻為物役不汲汲於禄仕<lb/>
閉關却掃若將終焉或為君言前人所藴積以封殖乎祚胤者<lb/>
不可使揜遏而弗耀君乃幡然而起以門䕃自陳持文書詣京<lb/>
師赴吏部銓溍方竊食詞林官曹多暇日與君㳺欵洽甚亡何<lb/>
而溍以憂去間一歲聞君得調近地命下而君已不及待嗚呼<lb/>
悲夫㣲二子之請尚將以區區之文寓吾情銘固不得苟辭也<lb/>
銘曰<lb/>
行乎遲遲三年而飛名乎我隨如取如携繅籍旣施乃隕璧圭<lb/>
泉䟽壤夷考卜在兹前人之菑後其收之<lb/>
<pb n="KR4d0503_SBCK_037-7a"/>
　　饒州路儒學教授許君墓誌銘<lb/>
君諱熹字華甫婺之東陽人宋宣和中睦㓂竊發八世祖瓊聚<lb/>
民丁衞郷井𬒳州將命赴援有功得官尋以城中兵食不繼力<lb/>
戰而死里人至今廟祭焉大父諱元凱父諱文昌號空雲處士<lb/>
無子弟文奎實生君年十五育以為巳子處士兄弟素嚴毅君<lb/>
左右侍養各盡其道先意承志咸得其懽心於同産弟兩人交<lb/>
愛尤篤先世之田廬一無所較公上徴求百役之須皆身任其<lb/>
費子姪化之靡有間言異時處士兄弟從郷先生石公㳺有雋<lb/>
聲後二十年復遣君兄弟受業石公之門君㓜警敏旣長務以<lb/>
静専自持同門中推為髙弟用舉者試憲府例當𥙷縣教官隨<lb/>
牒赴儒䑓𥘉筮得浦江㑹　朝廷欲重師儒之選俾職教一<lb/>
縣者悉改調於外省君觧職以名剡上俄又命更其法從宣閫<lb/>
<pb n="KR4d0503_SBCK_037-7b"/>
署置同時捧檄而至者一百四十人皆以次𥙷授序遷間以舉<lb/>
子業自奮君獨恬於進取有司強以充賦試不合輙棄塲屋家<lb/>
食者乆之始分教於武義再調處之麗水丁本生親憂服除或<lb/>
謂稍増加所歴月日則當陞君不可遂復調台之天台用累考<lb/>
充湖之東湖書院山長在武義取豪民所據山塘歸于學在天<lb/>
台預郷薦者三人輟官俸斥私錢禮遣之募好事者捐田以助<lb/>
養士東湖創於里之大家事多綿蕝亦勸之割田附益焉秩滿<lb/>
調饒州路儒學教授拜命而卒臨終戒其子曰爾等入當善事<lb/>
而母出當善事而叔父扶植吾門户使勿墜他則平日誨爾熟<lb/>
矣言訖而逝重紀至元之元年十二月二十一日也享年六十<lb/>
有一六年十月四日葬所居西北二里某郷某原娶劉氏子男<lb/>
二人曰怡曰愉女二人壻曰王濟川蔣世安孫男四人女四人<lb/>
<pb n="KR4d0503_SBCK_037-8a"/>
君貌癯而志俶儻自奉殊儉薄而客至館糓必豊贐必厚産不<lb/>
踰中人而輕財急義族姻里黨老而無依㓜而孤者衣食之未<lb/>
嫁者擇士族歸之歲饑鄰里不能自活者賑䘏之故其善日積<lb/>
而家日耗殁後囊無餘貲廪無餘蓄乆乃克葬諸孤旣誌歲月<lb/>
納壙中仍蹐門請予銘以掲于墓道予幸獲執弟子禮於石公<lb/>
與君爲同門知君爲深庸摭誌所述參以予所知序而銘之按<lb/>
東陽許氏出晉孝子孜孝子史有列傳其子孫至近世愈蕃衍<lb/>
居邑中者爲西南兩族而君之先别居近郊之梅峴邑居之族<lb/>
掇世科踐朝著若以延賞入官者數十百年相望不絶而君之<lb/>
先獨不大顯雖能捍大患以死勤事後之人未有食其報者君<lb/>
生今　聖時而以文學起家人謂其將致身華要又邅廽而不<lb/>
進甫霑一命竟不及禄其不可哀也夫銘以慰君亦以告于嗣<lb/>
<pb n="KR4d0503_SBCK_037-8b"/>
人庻有知其委祉之自而思亢其宗者銘曰<lb/>
九軌之涂衆方疾驅長𥚑佩玉行之徐徐與物委蛇世或謂迂<lb/>
銖稱寸量月計有餘成之匪亟得而莫居載其榮光歸賁幽墟<lb/>
善積于家穰穰所儲有謹其承其發必舒鸞翔鵠翥亢其門閭<lb/>
惟銘有徴永世不渝<lb/>
　　丹陽縣尹致仕薛君墓誌銘<lb/>
君諱觀字處静姓薛氏家于慶元之鄞縣聚族千指同居合食<lb/>
者五世號為義門宋淳熈紹熈間里中數十百家再燬于火而<lb/>
先廬獨存人以為積善之報曽大父濂弗仕大父起之待𥙷太<lb/>
學生父辰伯入　皇朝以君故贈承事郎紹興路同知餘姚<lb/>
州事母某氏贈宜人君讀書善強記為文未甞起草不妄交流<lb/>
俗而喜接引後軰生事雖儉簿親黨無依者必周䘏之雅無意<lb/>
<pb n="KR4d0503_SBCK_037-9a"/>
於仕進自　國家著取士令且十年足不踐塲屋至治癸亥<lb/>
有司迫使就試遂名賢書同里上春官者三人其兩人並以進<lb/>
士教國子而君以特科分教平江之常熟州閭巷之人莫不以<lb/>
為榮秩滿遷杭州杭實東南一都㑹士風尤盛君為學官所講<lb/>
皆道徳仁義之說金糓出納第持其大綱而理田土之冐没完<lb/>
屋室之弊壊亦未始不盡心焉用累考𥙷將仕郎主常徳之沅<lb/>
江縣簿沅江俗淳古官府事殊稀簡尉偶缺郡俾君通攝之在<lb/>
官三載盗賊日益衰少君不自以為功每謂吾求無媿其職足<lb/>
矣援禮引年授承事郎鎮江路丹陽縣尹致仕君旣得謝而歸<lb/>
日與賢大夫士從容觴詠間絶口不及世事人見其耳聦目眀<lb/>
方期以上壽俄感足疾以至元六年九月十七日卒于家享年<lb/>
七十有六娶楊氏封宜人先五年卒子男一人憲女一人適楊<lb/>
<pb n="KR4d0503_SBCK_037-9b"/>
天祺孫男一人永年女一人未行至正元年某月某日憲遵治<lb/>
命奉柩葬于其縣翔鳯郷之原前事逾重江抵予西湖寓舎以<lb/>
銘為請始予識君于鄞見其循循雅飭知為篤厚長者惜其韜<lb/>
晦之乆逮出而小試已迫於老之將至而無所用其材為可憾<lb/>
也庸因其請而銘之曰<lb/>
有待者時不鳴不飛翔而後集覧兹徳輝其機則張所發也微<lb/>
不震以轟卒不大施皷缶而歌式全其歸掩石幽竁昭以銘詩<lb/>
　　許村塲鹽司管勾謝君墓誌銘<lb/>
故兩浙都轉運鹽使司許村塲鹽司管勾謝君旣殁且葬其子<lb/>
資深以狀來謁銘始予識君於京師長身羙髯氣充而志銳諸<lb/>
公貴人為其知已者多欲引㧞之然竟無所遇合隨牒調𥙷而<lb/>
去以死嗚呼悲夫君諱瑞字信翁惟謝氏逺有世序其家于杭<lb/>
<pb n="KR4d0503_SBCK_037-10a"/>
於潜天目山之陽莫詳始所以徙曽祖敦祖宣皆有隱徳父輔<lb/>
中歲慕黄老氏建道院白鶴溪上自號鶴溪處士其卒時年八<lb/>
十五矣援筆大書十有六言端坐而化人疑其仙去云至順間<lb/>
朝廷募民入粟賑関陜之饑處士素樂施與亟俾君輸米伍伯<lb/>
石有司用例授以官非君父子始望也君𥘉由横浦場鹽司管<lb/>
勾改吉安路永新州升郷寨廵檢升郷在萬山中群盗所出没<lb/>
君不憚警捕之勞民頼以安到官甫三閱月俄有處士之憂服<lb/>
除乃得許村許村苦海水為害課比不登而私販又數為官府<lb/>
之累任令丞者畏吏議多自引去君旣就職曰此理財之一事<lb/>
耳以公滅私何事不可為是雖拘於法吾用法外意為之可也<lb/>
未幾而課日増羡姦民亦無所售其私亭户有交訟者則委曲<lb/>
諭遣之事益以簡旣書滿受代未及歸而屬疾以至元五年秋<lb/>
<pb n="KR4d0503_SBCK_037-10b"/>
七月丙子終于海寧州時和郷長壽庵之寓舎享年五十有七<lb/>
庚辰返柩于家六年春正月癸酉葬于雲谷里沈村下塢之原<lb/>
娶阮氏子男三人長即資深平江等處財賦提舉司吏目次庭<lb/>
芝次庭珪女三人適孫璹滕𥘉徐煥孫男七人鏞鏜銓鉷鍈鑑<lb/>
鎮女三人皆㓜君事親孝𥘉處士以父有危疾刲股和藥以進<lb/>
疾隨愈其後處士亦得疾危甚君刲股和藥如處士之奉其父<lb/>
而處士竟無恙治家有法閨門肅然遣其子受學於時之名師<lb/>
遂至于成人性質直不喜以機巧御物人有忤巳𥘉若不能平<lb/>
終亦不含怒蓄怨也資深之來謁銘君兄石實狀其行予未及<lb/>
為之銘而君兄亦卒嗚呼不又可悲也夫銘曰<lb/>
謂不有時兮孰振而起之謂不有命兮孰遏而止之百年之積<lb/>
兮一朝而啓之不卒其施兮竟孰使之後有興者兮尚克嗣之<lb/>
<pb n="KR4d0503_SBCK_037-11a"/>
　　建徳録事劉君墓誌銘<lb/>
君諱環翁姓劉氏其先自婺之金華徙台之寧海居縣東北之<lb/>
閬風山曽大父暠宋文林郎昭慶軍莭度判官大父應球宋迪<lb/>
功郎慶元府慈谿縣主簿父珪年十六入太學遂家于杭仕<lb/>
皇朝為進義校尉寧海縣東奥等處海船上百户母陸氏君生<lb/>
三年而不能言旣成童敏悟絶人讀書至忘寢食母懼其以勞<lb/>
致疾禁弗與燈燭君竊篝火閉䆫隙坐必至四鼓年踰弱冠出<lb/>
從名師受春秋學取元綂元年郷薦㑹科舉事廢執其業不少<lb/>
懈若有待者逮<lb/>
今天子更新庻政科舉復行遂以至正四年再薦于郷登五年<lb/>
進士第授將仕郎建徳録事有在君弟子列而與君為同年生<lb/>
者曰文宣死於疫君經紀其䘮事無所避因染疾遷寓門人廉<lb/>
<pb n="KR4d0503_SBCK_037-11b"/>
氏家而卒五月某日也得年四十有三君𥘉娶費氏前若干年<lb/>
卒後娶頋氏合卺甫五日而君應薦北上費氏之媵方娠而未<lb/>
生也君卒之日手自為書奉束帛為母壽第言旦夕南歸未幾<lb/>
而㢘氏家以其書與君柩俱至費氏媵之子邵祖生已兩月君<lb/>
不及知矣母與仲兄饒翁哀慟幾絶時進義府君殁巳若干年<lb/>
猶旅殯于杭饒翁乃啓其殯并君之柩返于寧海卜以某年某<lb/>
月某日葬某郷某原且以狀來謁銘予筮仕寜海聞閬風山中<lb/>
有兩先生曰劉公某曰舒公岳祥並以文章大家師表一時心<lb/>
甚嚮徃之而兩先生之不可作已乆曁辱交於君乃知君扵劉<lb/>
公為從曽孫舒公之子叔獻則君所從受業也木水本源有自<lb/>
來哉君為人介㓗不阿然不喜臧否人物與之㳺者莫窺其涯<lb/>
涘其訓諸生扵杭學具有師法識者多以逺大期之際逢聖時<lb/>
<pb n="KR4d0503_SBCK_037-12a"/>
賢才彚進而君獨遽止於是可哀也已始進義府君有子年十<lb/>
二而夭臨終言我死當復為劉氏子後十年見夣扵父母曰我<lb/>
至矣果再得子八歲而又夭後二年復見夢於父母曰父母撫<lb/>
我厚豈忍捨去已而生君遂取昔人識環事名之曰環而字之<lb/>
曰環翁其再薦也適感異夣乃以字為名曰環翁云銘曰<lb/>
不有時兮孰甄而㧞之不有命兮孰夭而閼之得於彼而䘮於<lb/>
此兮孰予而孰奪之母倚門而啼兮児<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣靈之歸兮何<lb/>
嗟及児勉學兮天不忘徃必復兮後其昌<lb/>
　　徽州路儒學教授陸君墓誌銘<lb/>
君諱徳原字静逺姓陸氏平江長洲之甫里人甫里實唐處士<lb/>
天隨子故居君盖其後也曽大父邁大父文明父應祥母周氏<lb/>
君少知學治别室延宿儒與居與㳺左右書數千卷常乗間披<lb/>
<pb n="KR4d0503_SBCK_037-12b"/>
閱之家在民數中稱多貲自視欿然不敢與有力者争其豪侈<lb/>
恒惴惴焉以不克保前人之遺業為懼已而同郡貲相埒者稍<lb/>
稍傾散惟君獨完然能尚義而好禮遇歉歲細人之家頼以全<lb/>
活甚衆舘四方賔客無虚日莫不滿意而去訃音所及或不逺<lb/>
千里徃<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>之永嘉林寛以文學知名君與之年相若以兄事之<lb/>
時從問古今體詩寛死無以歛厚䘏其家而為嫁其女寛弟某<lb/>
死復為買棺以葬君每見浮屠老子之居金碧亂人目而儒宫<lb/>
徃徃就摧毀慨念世俗訹於福報之說而不知聖人道徳仁義<lb/>
之澤𬒳於無窮也故於學校之事尤致意焉族有田千畒當得<lb/>
君曰吾衣食幸有餘又私此田不可剏義塾以田歸之遣重幣<lb/>
迎儒先生為時所信重如陸君文圭龔君璛柳君貫者以為之<lb/>
師户屨至無所容筆劄飲膳之物惟所須而具刻古靈陳公製<lb/>
<pb n="KR4d0503_SBCK_037-13a"/>
<pb n="KR4d0503_SBCK_037-14a"/>
<pb n="KR4d0503_SBCK_037-15a"/>
<pb n="KR4d0503_SBCK_037-16a"/>
<pb n="KR4d0503_SBCK_037-17a"/>
時立志已不凡言不妄發為人謀必以忠不以家有餘貲而華<lb/>
其冠服教子治家一以勤儉外舅陸公父執也君甞從之學<lb/>
為吏事察君材可用以女歸焉君贅其家執子婿禮理家事惟<lb/>
謹家旣日豐乃出而異居婦家所當與者略不以屑其意人以<lb/>
為難君生於前至元十四年十月庚申卒扵後至元二年十月<lb/>
丙子享年六十以三年八月甲申葬長洲縣陳公郷先墓之左<lb/>
妻陸氏子男一人曰右則杜氏出也好學而能文乆㳺都邑用<lb/>
薦者當得官以祖母在無他兄弟固辭士論以此多之女三人<lb/>
長適海門縣尉吕濤先卒次適施友次亦杜氏出未行君葬後<lb/>
五年右以狀來請銘予觀古之仕者行其志而已所志苟不在<lb/>
是雖貴且冨弗取也幸而獲從其志之所適雖卑官下僚猶將<lb/>
安焉君庻幾能行古之道者是宜銘乃摭狀所述而銘諸銘曰<lb/>
<pb n="KR4d0503_SBCK_037-17b"/>
惟古之人仕不擇禄有非其志不逺而復猗歟沈君或乆或速<lb/>
惟志之求其得常足惡盈好謙神之式糓委祉嗣人叶此吉卜<lb/>
　　嘉議大夫僉宣徽院事致仕孫公墓誌銘<lb/>
至正七年秋肇慶路緫管雩都孫公以疾請謝事　制授嘉<lb/>
議大夫僉宣徽院事致仕命下而公以九月十日卒于肇慶其<lb/>
孤勝安壽山旣返柩于雩都以八年某月某日葬某郷某原乃<lb/>
以郷貢進士唐旂之狀北走京師介翰林國史院編脩官王君<lb/>
大本謁予為之銘王君辱與子為僚友其所稱道可信不誣予<lb/>
不敢拒也按狀公諱伯顔字元晉姓孫氏其先自太原徙居青<lb/>
齊間唐鳯翔少尹鍠生刑部侍郎揆中書侍郎拙刑部史有列<lb/>
傳中書避地南遷家于䖍之䖍化䖍今為贑州路而䖍化為雩<lb/>
都縣雩都之有孫氏自中書始中書之子誗以材武為某官其<lb/>
<pb n="KR4d0503_SBCK_037-18a"/>
四世孫長孺宋進士以太子中舎知潯州中舎之孫立節登進<lb/>
士甲科以不肯為條例司屬官忤王荆公及為桂州節度判官<lb/>
力抗經制使謝麟而活大小使臣十二人於死蘇文忠公為作<lb/>
剛說者也其二子曰勰曰勴皆從文忠㳺勰亦起進士以某官<lb/>
知岳州於公為一世祖髙祖諱延休晦迹弗仕曽祖諱徳誠皇<lb/>
贈松江府知府祖諱興禮皇贈徳安府知府階官皆中順大夫<lb/>
勲皆上騎都尉爵皆追封樂安郡伯曽祖妣李氏祖妣曽氏並<lb/>
樂安郡君考諱正臣皇贈秘書少監累加同知淮東道宣慰使<lb/>
司事副都元帥階自朝散大夫至中大夫勲自上騎都尉至輕<lb/>
車都尉爵自樂安郡侯進封郡公妣陳氏自樂安郡君進封郡<lb/>
夫人公少開敏尤精於譯語大徳𥘉年甫十五逰京師得備扈<lb/>
從泰㝎中侍元帥公入覲於咸寧殿有　旨命中書録用之<lb/>
<pb n="KR4d0503_SBCK_037-18b"/>
公辭不敢當尋辞監脩國史譯史天暦𥘉還自上京改辟大司<lb/>
農司譯史<lb/>
今天子重紀至元之四年用累考𥙷官授承務郎京畿運粮同<lb/>
提舉禁綱吏之侵欺𥙷壩夫之逃亡舊法運舟五歲一易請展<lb/>
為十歲以紓民力役徒受直必親給之宰相以為能至正三年<lb/>
奏除朝列大夫廣東市舶都提舉琛貝山積一毫不以自汚部<lb/>
使者及帥臣交章薦其材任牧守拜中大夫肇慶路緫管兼勸<lb/>
農事下車之始痛戢黠胥悍卒之舞法病民及科取追呼之煩<lb/>
擾嚴求盗之法而時出法外意諭使自新民所食鹽歲為價十<lb/>
五萬緡率令民先期輸官公命先給鹽而後責其價至於興學<lb/>
校舉遺逸皆世俗之所謂不急公獨盡心焉伯父良臣撫州萬<lb/>
户府經歴叔父毅臣肇慶路緫管府推官輔臣徳慶路緫管夢<lb/>
<pb n="KR4d0503_SBCK_037-19a"/>
臣朐山縣尹信臣新㑹縣尹兄寳孫僉慶逺安撫司事弟鼎之<lb/>
子赫斯廣西宣慰司照磨一門冠盖後先相望於千里之内人<lb/>
以為榮而毅臣前在肇慶有聲公之至也郡人莫不胥慶焉廣<lb/>
東分閫闕官檄公攝其事所控制兩路三州皆要害之地公鎮<lb/>
之以静民夷帖服居數月而疾作遂不起享年六十有四公垂<lb/>
屬纊惟壽山在側戒以務學脩身孝親敬長語不及他勝安來<lb/>
省公疾中道聞訃逮其至公已不及見矣公娶卜氏累封樂安<lb/>
郡夫人後公九月卒子男二人勝安壽山也女四人孫男一人<lb/>
女一人公性簡質居家孝友與人交重然諾喜獎㧞後進周人<lb/>
之急其發為政事皆自脩於家者推之惟有其<hi>才</hi>有其時而設<lb/>
施未竟士論惜焉餘慶所鍾後將復振卑之以銘使刻以俟焉<lb/>
銘曰<lb/>
<pb n="KR4d0503_SBCK_037-19b"/>
惟公之先家有世科用而弗䆒儲祉則多克生才彦纂其遺緒<lb/>
際今昭代咸有官序公位三品有社有民施于有政利澤在人<lb/>
盍疇其庸俾踐朝著年未及謝胡奪之遽公則逝矣不亡者存<lb/>
承休襲美在其後昆無徃不復惟天可必惟銘可徴刻志幽室<lb/>
　　都功徳使司都事華君墓誌銘<lb/>
故都功徳使司都事華君之子㓜武旣介予友陳君謙求銘其<lb/>
大父府君之墓尋復以書來曰先君之殁三十有五年而冡上<lb/>
之石未有刻文今方改卜奉遷不有以識之懼歲月寖乆後人<lb/>
不知兆次之変易或致扵湮昧曩者幸獲私於執事而託吾祖<lb/>
之不朽兹不敢以他屬也是用有請而不嫌其瀆惟矜而卑之<lb/>
銘予衰年多感不欲銘其父又銘其子而陳君歴援前賢銘人<lb/>
父子者為比不容卒辭君諱埜僊一名鉉字子舉其先自汴徙<lb/>
<pb n="KR4d0503_SBCK_037-20a"/>
常之無錫曽大父諱詮宋將仕郎大父諱友聞仕<lb/>
皇朝為無錫州稅務提領父諱璞以入粟振荒當𥙷官辭不受<lb/>
尋用薦者特授進義校尉晋寜兾寧等處打捕屯田都緫管府<lb/>
緫管又辭不拜予所為作銘者也母王氏君自為児時即不凡<lb/>
旣長慷慨尚氣莭處事剛果明决一無所撓意所欲徃人莫能<lb/>
囬華氏故大家宗族郷黨率務以貲相長雄君獨不肯苟徇世<lb/>
好而有志以功名自奮出與逹官貴人酬酢未甞以少且賤自<lb/>
處而有所退縮見者無不噐重之君大父亦欲成其志俾北逰<lb/>
京師君即日具舟檝徑行去其家數千里無少頋戀至京師未<lb/>
幾以才受知於月者罕脫脫罕兩院使因共推轂得備宿衞輦<lb/>
真吃刺思司徒時為都功徳使尤見禮遇　奏授使司都事<lb/>
至大某年某月也　朝廷之制由布衣進用者𣪚階下所居<lb/>
<pb n="KR4d0503_SBCK_037-20b"/>
官二等都事官七品當冠以八品文階而銓曹靳弗與近臣有<lb/>
欲為之請而弗果言君亦不以為歉都功徳使所掌祝釐禬禳<lb/>
皆　朝廷重事毎入對<lb/>
上前都事輙載筆以從書其奏目及所得　聖語雖在庶僚<lb/>
而日近　清光士林中以為榮居亡何俄患體熱而欬李梁<lb/>
公領太醫亦雅知君屬其院官親為診視治療後三日病良巳<lb/>
還白梁公言其病巳去者七分餘三分則其一猶可為其二使<lb/>
俞扁復生亦無如之何也已冝聽其亟歸君於是謁告就醫江<lb/>
南抵家接親舊相問勞如平時殊無所苦居五閱月而病再作<lb/>
氣逆臚脹遂以皇慶元年九月八日卒於家得年二十有六夫<lb/>
人陳氏誓不他適而保其遺孤後二十年有司乃以上聞而表<lb/>
其門閭名之曰旌節里子男一人即㓜武時甫六歲陳夫人念<lb/>
<pb n="KR4d0503_SBCK_037-21a"/>
嗣續之重在其一身撫育訓誨甚至㓜武亦不敢恃愛而縱弛<lb/>
恒以其期望者思無負所託訖能有立至於成人女二人婿曰<lb/>
鄧徳章鄒徳逺孫男四人女三人始君以其卒之月某日葬于<lb/>
所居梅里之冷村而君弟鎮鏐及妹先後相繼死並厝一垣内<lb/>
墓位不與禮合隂陽家尤以爲忌至是乃得善地於其西北若<lb/>
干里羅村之原以至正某年某月某日改葬焉予觀士之有其<lb/>
才有其志而不有其命泯滅無聞者多矣君雖未壯而卒弗克<lb/>
䆒於設施而化行其家靡他之節無媿前古引而勿替嗣世有<lb/>
人潜徳幽光乆而彌著尚何憾乎予不及識君而陳君之言可<lb/>
徴不誣銘諸石章庻以慰君於泉下云爾銘曰<lb/>
君先汴人後南徙或仕弗顯或弗仕逮君有作承委祉生逢盛<lb/>
時又才羙君家系出宋公子孰無望公復其始入通朝籍何壯<lb/>
<pb n="KR4d0503_SBCK_037-21b"/>
偉以疾賜告遽不起三年一飛未渠巳繅藉甫陳璧乃毁旣葬<lb/>
而遷無違禮君其永寧芘後嗣揚君英聲垂千祀為之銘者太<lb/>
史氏<lb/>
　　乾寧軍民安撫司文昌縣尹王君墓誌銘<lb/>
君諱文鍔字勝逹姓王氏撫之臨川人宋丞相荆國文公安石<lb/>
之弟太子右賛善大夫安上生承奉郎贈朝散大夫旂有子曰<lb/>
右朝散大夫直秘閣梲葬其母刘氏於郡城東百里鍾山之下<lb/>
山旁有池曰上池心甚樂之甞曰昔荆國葬先太師楚公於金<lb/>
陵之鍾山因卜居其處今吾親墓所在山名適同吾其老於此<lb/>
乎遂築别墅携其子瑀而居焉瑀官石城尉自瑀而下六世皆<lb/>
不顯七世孫曰元亨自號冕峯君之曽大父也為人素厚重歲<lb/>
饑出粟取直與衆人無異而隂以錢寘粟中與之其好善而不<lb/>
<pb n="KR4d0503_SBCK_037-22a"/>
欲近名如此大父曰天經有隂徳父曰慶來少從淳安令曽公<lb/>
子良逰以材畧自負江南新附群盗竊發里中大家為所剽掠<lb/>
郡委以招捕不旬日悉剪平之及卒曽公為銘其墓母黄氏奉<lb/>
其姑至孝姑病瞽日抱持盥<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>閱二十五年無少懈儒學提舉<lb/>
姚公雲表其墓曰孝婦而為之銘三子君最長生而警敏丱歲<lb/>
謁父執觀察判官徐公龍貴跽而問曰為人何以自立徐公大<lb/>
竒之自是益自刻厲讀書為學頴出儕軰間時列郡役民為平<lb/>
凖庫吏以不習官府事宜多致破産争納賂祈免逮役及君家<lb/>
君曰姑為之旣而用君言定令以吏充筦庫而役不及民人以<lb/>
為便父病革頋三子曰年長者不足慮所憂者㓜子耳君曰當<lb/>
竭力願無以為念後卒訓掖之為善士兄弟同室而居事母盡<lb/>
禮𥘉度集客不逺數百里母䘮弔者數郡畢至林氏姊早寡作<lb/>
<pb n="KR4d0503_SBCK_037-22b"/>
屋居之而以女妻其孤甥𥘉君之曽大父作義塾號明珠書院<lb/>
部使者聞而嘉之得其所著六義約說俾郡守上于省部而以<lb/>
君為瑞之髙安縣學教諭遷吉安之龍溪書院山長吉號多士<lb/>
教官殊不易為君至士論翕服以累考上銓部借授廣之南海<lb/>
縣黄鼎砦廵檢到官兩月盗起鄰境奉帥閫檄率弓兵民義泛<lb/>
海直抵其巢穴盗聞君來相頋曰王廵檢不貪且能撫治不可<lb/>
與抗羅拜於海島而去未幾海北㓂起帥閫檄君部軍粮數千<lb/>
石或謂君海道不測盍以計免君毅然曰食其禄安敢怠其事<lb/>
即日遂行三日至金星灘雲霧晝晦風濤大作舟多漂散從者<lb/>
皆泣下君語之曰母懼今日之事國事也海神享　國家之<lb/>
典祀其不相國家之戎事乎為詩投之風即止諸舟亦來集人<lb/>
以為異比至海北而大軍移屯海南又令以粮徃赴之踰月而<lb/>
<pb n="KR4d0503_SBCK_037-23a"/>
逹分省官獎其勞欲用為帥府掾辭不就歸構新居扁其樓以<lb/>
海嶠曰吾於海上艱險備甞之矣幸而少休可遂忘之耶尋調<lb/>
攸州儒學教授學廪素薄君為之規措而教養之具得無乏絶<lb/>
除乹寧軍民安撫司文昌縣尹階將仕郎乾寧故海南之瓊管<lb/>
道險且逺或謂君可無行君不答奮然就道在官歲餘令行禁<lb/>
止日以無事慨然曰吾冐瘴癘渉鯨波而從事於斯者無他庻<lb/>
幾效一日之忠爾今老矣雖乆何為即觧印綬去父老遮留不<lb/>
得旣行而道病至家乃愈飲啖歩趍如五六十歲人日與親朋<lb/>
酌酒賦詩嘯歌為樂凢七年而終至正六年閏十月十六日也<lb/>
享年七十有七娶李氏子男三人長宗震吉安路儒學教授次<lb/>
欽未仕次佐用君廕當𥙷官未命女四人長適林明次適劉晉<lb/>
順倪森皆前卒次適夏元英孫男六人女五人曽孫男三人女<lb/>
<pb n="KR4d0503_SBCK_037-23b"/>
四人宗震等旣卜以某年某月某日奉君柩葬于饒州安仁縣<lb/>
某郷方塘之原前葬俾佐奉曽君堅之狀來謁銘狀稱君平居<lb/>
議論亹亹主於建功業亢宗族慷慨卓立無柔懦趑趄之態年<lb/>
過七袠氣不少衰有馬援班超之風焉予弱不自振未老納禄<lb/>
曁蒙　恩復出竟以殘年餘力無所可用乞身而歸方有媿<lb/>
於君之老而益壯安能以材驅氣駕出竒語揚英光乎焉以佐<lb/>
不逺千里踰江湖而來序而銘之姑以慰其孝思云爾銘曰<lb/>
逺矣王氏望于臨川保其世業與時周旋君材則豐又克有志<lb/>
不卑其官樂職嗜事返乎𥘉服肇正師模有命自天製邑海隅<lb/>
竭蹷以趍老而益壯一日之忠無忘報上虚舟不繫勇退急流<lb/>
某丘某水卒歲優㳺方塘之原石堅土厚銘昭其藏式示永乆<lb/>
　　承務郎建徳路建徳縣尹致仕徐君墓誌銘<lb/>
<pb n="KR4d0503_SBCK_037-24a"/>
君諱沂之字聖與其先家于汴七世祖徽言宋右科進士積官<lb/>
武功大夫忠州㓨史宣和間金人犯邉荖知晉寧軍主管嵐石<lb/>
路安撫司公事力戰而死贈彰化軍節度使賜謚忠壯建炎南<lb/>
渡子孫自汴徙衢更以文學自見君曽大父致明大父徳英俱<lb/>
未及仕而殁父環起進士為修職郎揚州司戸參軍母沈氏君<lb/>
㓜知學稍長善屬文　國朝統一宇内治具甫新未遑以科<lb/>
舉取士杜門自守餘二十年時方尚文法吏事郡長二有愛其<lb/>
材敏者挽使任簿書大徳壬寅始赴浙東憲府辟為書吏累遷<lb/>
浙西江東十年之間徧歴三道所至以㢘介自將賛其使者務<lb/>
持大體遇事一决於理不為苛刻以抉擿細㣲人稱為平其在<lb/>
浙西歲適大侵𬒳行臺檄分賑湖松江兩郡設筞以勸分豪民<lb/>
閉遏不奉命者悉繩以法不數日得米數萬斛不足則發官倉<lb/>
<pb n="KR4d0503_SBCK_037-24b"/>
以繼之事訖乃聞臺府嘉其得權宜而不責其為專擅所活以<lb/>
萬數用累考上名中書皇慶癸丑授將仕佐郎温州路緫管府<lb/>
提控案牘兼照磨承發架閣庫管勾䟽剔蠧敝小大庻政寖就<lb/>
條理㑹使節按臨其從吏乃君故所識㧞恃契分通殷勤覬為<lb/>
其聚賕君正色拒之其人深以為憾假僉塩丁事嗾郡吏巧為<lb/>
攀縁搆陷以快其忿君不自明引垢誣伏事聞于臺俾御史覆<lb/>
按無驗劾罷其人而事遂白延祐戊午調兩浙都轉運塩使司<lb/>
仁和塲塩司管勾亭户多強梗不受要束姦民又習為私販犯<lb/>
法者衆君不急於威刑惟以理化之其風乃變歲課旣登平民<lb/>
亦免株連之患公私咸以為便泰㝎甲子遷將仕郎延平路將<lb/>
樂縣主簿所掌獄之重囚數十旦夕檢視其飲食醫藥戒獄卒<lb/>
不得縱虐之而尹素貪暴數加法外之刑囚聞君詣郡府白晝<lb/>
<pb n="KR4d0503_SBCK_037-25a"/>
反獄欲殺尹而逃旣就執皆曰吾徒罪極無復望生苦尹之酷<lb/>
不得速死而<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>倖生之心然恐為主簿累故俟其出而後發聞<lb/>
者無不大息焉居二歲俄浩然有歸志曰吾年垂七袠諸子亦<lb/>
巳見頭角曷若歸佚吾老乎即日引年請納禄而去遂以承務<lb/>
郎建徳路建徳縣尹致仕命下而卒天暦巳巳正月二十有七<lb/>
日也享年七十有四臨終神氣不亂却藥謝醫翛然而逝娶王<lb/>
氏子男三人長辰孫以茂異𥙷儒學官今為承事郎兩浙都轉<lb/>
運鹽使司曹娥塲鹽司令次任由翰林書冩授從仕郎澧州路<lb/>
安郷縣尹次孺杭州路錢塘縣尉女三人長適前進士承直郎<lb/>
潮州路緫管府知事孔濤先聖五十三代孫也次適汪應辰次<lb/>
適陳光祖皆同郡宦族孫男十人女五人君早失怙恃奉兄姊<lb/>
甚謹外姑[婺-矛+牙]居無子君以贅婿事之五十年如一日後以九十<lb/>
<pb n="KR4d0503_SBCK_037-25b"/>
之壽終於將樂歛之以禮不逺千里返柩而葬歲時别為位祭<lb/>
焉君於用舎行藏未甞以淹速為計較居家不殖貲産惟篤於<lb/>
教子旁舎種竹數百个號曰竹所左圗右書焚香宴坐客至則<lb/>
與之徜徉其間優㳺以卒歲辰孫等旣卜宅兆扵某縣某郷某<lb/>
原以其年某月某日襄大事後二十年任從予在史館乃以銘<lb/>
為請予不敢以衰朽固辭銘曰<lb/>
藏器於身所待者時觀其㑹通與時推移亦旣有逢不取顯位<lb/>
一命而上皆可行志位則不顯績用孔多其止時止鼓缶而歌<lb/>
貽慶嗣人及見其進接軫華涂交翔並奮積善有報難必者天<lb/>
夫獨胡為能得其全惟源之長其流乃逺昭以銘詩樹此碑板<lb/>
　　承直郎慶元路緫管府判官致仕王君墓誌銘<lb/>
君姓王氏諱奎字宿之其先台州人君始徙家慶元而占籍焉<lb/>
<pb n="KR4d0503_SBCK_037-26a"/>
曽大父諱某父諱崇義贈承事郎慶元路同知奉化州事母葉<lb/>
氏贈宜人君𥘉以才見推擇為吏於郡府又以㢘能見察舉為<lb/>
浙東西福建三道憲司書吏凡歴四考迺赴吏部銓授將仕佐<lb/>
郎婺州路緫管府提控案牘兼照磨承發架閣庫管勾浙東帥<lb/>
閫辟為令史調將仕郎建徳路緫管府知事陞承事郎延平路<lb/>
緫管府經歴引年告老遂以承直郎慶元路緫管府判官致仕<lb/>
君六歲而孤事母孝每以早失所怙弗獲承顔而禄不及養為<lb/>
歉居常忽忽不樂曁積官七品用例推恩乃詢諸宗属在尊行<lb/>
而髙年者審其像命工以意圗之而加以命服如其官秩歲時<lb/>
祭享伸如在之敬焉甞卜地為樂丘虚其中穴以藏父母之衣<lb/>
冠命諸子他日以已祔其旁君之致孝於親無所不用其情如<lb/>
此君素倜儻家務悉資内助一無所問愛其子而能教之性端<lb/>
<pb n="KR4d0503_SBCK_037-26b"/>
慤不輕喜怒議論依於寛厚不以訐為直待人以和而無崖岸<lb/>
明白坦夷終始如一無不心服焉君居憲幕佐其使者鎮之以<lb/>
静不事矯激沽名為郡僚彌縫闕失必盡其誠民𬒳惠尤深㢘<lb/>
慎自持奉巳甚嗇宦塗䟦涉五十寒暑南轅北轍備殫其勞晚<lb/>
乃得謝而歸終其天年出處之際可以無憾矣君生於宋寳祐<lb/>
元年十月六日卒於今元統二年四月十日享年八十有二娶<lb/>
周氏封宜人子男三人長某承直郎嘉興路同知崇徳州事次<lb/>
次明俊次明徳太常禮儀院某署太祝明俊明徳皆周宜人出<lb/>
也女二人長適陳徳泉次早卒孫男七人女九人諸孤遵治命<lb/>
以至元二年十一月十七日奉君柩葬于鄞縣西史山莊之原<lb/>
即君所自卜也予納交於君最乆君與予别十有七年而殁又<lb/>
十有七年而予與明徳相見於京師明徳踵予門而言曰先人<lb/>
<pb n="KR4d0503_SBCK_037-27a"/>
之墓迨今無銘者盖未有所属也知先人莫子若敢請予不得<lb/>
辭銘曰<lb/>
嗚呼王君處為孝子出為㢘吏人無間言官無乏事不求赫赫<lb/>
之名以震耀于一世時止則止優㳺卒歲餘慶實多宜有開於<lb/>
來裔<lb/>
　　真㝎路緫管府逹魯花赤致仕道家奴嘉議公墓誌銘<lb/>
公諱道家奴蒙古人父闊端母不顔忽都公生有羙質異於常<lb/>
児至元十四年甫十歲即入見<lb/>
世祖皇帝愛其謹厚留備宿衛尋用為　御位下必闍赤以<lb/>
材智見稱儕軰間叛王乃顔稱兵東鄙　上躬行天討公從<lb/>
屬車冐矢石而前抵黒龍江戰數有功未幾復扈駕親征海都<lb/>
凱旋已乆而賞典未行公謙退不伐還就宿衛之列絶口不自<lb/>
<pb n="KR4d0503_SBCK_037-27b"/>
言元貞元年中尚卿也里失班秃魯䓁以功狀聞于<lb/>
成宗皇帝有旨特授從仕郎資成庫副使大徳三年遷承事郎<lb/>
左藏庫副使七年遷承務郎右藏庫大使至大元年　制授<lb/>
承直郎左藏庫堤點皇慶元年陞奉直大夫出為大同路朔州<lb/>
逹魯花赤兼管本州諸軍奥魯勸農事至治元年轉朝列大夫<lb/>
入為豐潤署令泰定四年仍舊階同知晉寧路緫管府事<lb/>
今上皇帝元統元年轉中順大夫同知道州路緫管府事公任<lb/>
筦庫克勤其職出納惟允治民多惠愛不自表襮以為名而所<lb/>
至政聲籍甚部使者數薦進之未及召用遽引年請納禄以嘉<lb/>
議大夫真㝎路緫管府逹魯花赤致仕居歲餘遂不起公生於<lb/>
前至元五年七月二十八日卒於後至元五年十一月二十一<lb/>
日享年七十有二以其年某月某日葬于京城文明門外東石<lb/>
<pb n="KR4d0503_SBCK_037-28a"/>
村之原公夫人曰奴倫氏次當児次滿堂子男一人曰普顔女<lb/>
三人適阿塔罕拜住宣徽院判官七十堅孫男三人曰阿牙赤<lb/>
曰觀音奴曰太帖木児女二人曽孫男二人先是公旣謝事普<lb/>
顔用公廕為承務郎同知汾州事遷承直郎諸路寳鈔提舉後<lb/>
公八年卒至正七年十月十二日也得年僅五十有二以其年<lb/>
十二月某日祔葬公墓之左阿牙赤盖提舉君長子於公為適<lb/>
孫以冡上之石未有刻文請于翰林學士承旨岳柱榮禄公俾<lb/>
溍為之銘溍幸獲執筆從榮禄公之後誼不得辭第媿衰朽無<lb/>
能賛揚萬一姑以誌其歲月云爾銘曰<lb/>
人材之生必于昌時公以弱齡昭受<lb/>
主知入持文墨出履行陣功成不居耻於自進　天監在下<lb/>
曽莫遐遺試以劇職無適不宜旣疇民庸盍踐朝著乃遽引年<lb/>
<pb n="KR4d0503_SBCK_037-28b"/>
納禄而去公則逝矣髙風凛然亦旣有子胡嗇不年尚其聞孫<lb/>
引而不替謁辭圗堅式告來裔<lb/>
　　從仕郎紹興路諸暨州判官致仕蔣府君墓誌銘<lb/>
君諱葵字昌南姓蔣氏先丗成都人髙大父源登宋元豊進士<lb/>
第知汝陽縣因家新息曽大父誠大父椿父庚贈從仕郎杭州<lb/>
路臨安縣尹母王氏追封宜人君生質頴敏劬書力學性至孝<lb/>
蚤歲甞為童子師講授邑里以供菽水之勞承顔奉飬懽藹如<lb/>
也至元丁亥江淮行省以儒辟君為吏兩浙轉運司兩浙塩頟<lb/>
數浩繁歲調官分辦文書旁午為奸莫之能防君為上其狀<lb/>
中書請刻分司印四降而用之大徳間塩法失治諸吏繫扵獄<lb/>
属君籌畫君以善利導人不迫不優而事巳集上官優禮焉考<lb/>
滿調温之平陽州幙官其俗嚚訟君唯守律令吏不得欺每治<lb/>
<pb n="KR4d0503_SBCK_037-29a"/>
死獄必反覆究其情而求活之比歲丁未杭州大饑江浙行省<lb/>
檄君賑之民賴以生者不可勝數未㡬再調松江府又請降八<lb/>
品知事印今所用者是也廟學壞重倄之禮樂器悉完之其後<lb/>
復長平陽州幙平陽人聞君來争趋迎百里外州之塩課無蓻<lb/>
累貧民君為視民田多寡以㝎其賦委里正掌之民利其便學<lb/>
舎為海潮墮癈歲乆弗治君以儒者田計畒勸諭遂以更完士<lb/>
譽其美至刻石紀焉天暦戊辰謁選　中書論資當贊㐮一郡<lb/>
吏部以缺少　奏授君湖州路安吉縣務稅課大使居二年扵<lb/>
是君亦老矣遂告老以從仕郎紹興路諸暨州判官致仕卜居<lb/>
錢唐湖上一時名公如聊城周馳錢唐仇逺南陽鄧文原臨海<lb/>
陳恕可皆與君為髙交友㐮羊山水飲酒賦詩以逸老志自號<lb/>
曰竹齋平生沉毅未甞妄言咲毀譽用舎一無所動其心所居<lb/>
<pb n="KR4d0503_SBCK_037-29b"/>
僅庇風雨郭外無尺寸之田家無餘資䖏之𥙿如也教子弟嚴<lb/>
與朋友信葬親故之不能葬者四人嫁外氏兄姨孤遺女三人<lb/>
以後至元四年三月廿有六日卒于正寢享年七十有七娶錢<lb/>
唐夏氏封宜人先九年卒子二人曰宏由君廕補官今為某官<lb/>
曰完都水庸田司書吏孫一人士權興化路儒學正其年四月<lb/>
八日與宜人合葬錢唐縣履泰郷佛衙塢口之原葬後八年宏<lb/>
䓁渉濤江走金華山中持翰林編倄官陳君繹曽狀請銘嗚呼<lb/>
若君之為其可不謂之賢乎哉溍甞觀丗之為吏者操刀筆要<lb/>
利以肥其身以厚其子孫君一佐轉運三為劇郡幙而其子孫<lb/>
歉然守貧家若未甞仕者其扵為人之賢不肖可知也銘曰<lb/>
㢘以潔其身曽不如丗之人以豊盈貪以汚其身曽不如君以<lb/>
儒行成吁嗟乎君是以為太史之銘<lb/>
<pb n="KR4d0503_SBCK_037-30a"/>
　　屏山䖏士王君墓誌銘<lb/>
剡有隠君子曰王君諱琰字汝圭至正十三年二月十六日以<lb/>
疾卒葬之二年其内弟前進士諸暨州判官許君汝霖為状其<lb/>
行代致其諸孤之言來請銘按王氏出姬姓晉室之東始興文<lb/>
獻公負時重望十二丗孫綝綝五丗孫璵璵孫搏皆為唐相吴<lb/>
越時璵五丗孫承慶始避地來剡其孫濰遂㝎居剡之東林丗<lb/>
以儒為業在宋時貢于郷舉于成均者踵相繼迨君之曽大父<lb/>
廷皎大父洪父資之皆潜晦弗仕丗篤孝友闢家塾以教諸子<lb/>
族人故鄉里莫不稱王氏為望宗焉君幼頴悟能博記下筆不<lb/>
凡郷先生奇之謂其大父曰此児佳器當必有成君受教扵大<lb/>
父能自奮為文敏捷以氣為主同軰推服㑹　國家科舉法行<lb/>
君出試有司稍不合輒慨然曰名䆠之競孰若岩壑之逸乎遂<lb/>
<pb n="KR4d0503_SBCK_037-30b"/>
絶意仕進擇所居静曠隙地面山築堂題曰屏山因以自號内<lb/>
翰虞公為書之堂左為齋貯書萬餘卷扁曰訓經岡峦竹樹深<lb/>
秀翛然隐者之居焉君毎且上堂候温凊甘旨退則坐齋中閱<lb/>
經史盡卷乃巳生産家事悉任奴隸井有條序甞曰理家猶理<lb/>
國失其術則綱目紊矣兄弟無間言族姓蕃盛䖏之如一家羣<lb/>
從勤學者奨掖之逺㳺者資助之皆兾其成諸子稍長為聘名<lb/>
師同里隣邑聞風争來<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>學君喜曰此吾之所以㳤夫人者耶<lb/>
逺邇朋友時莭必來㑹君為具款延相與講經義評古今人物<lb/>
賢否政治得失倡和為樂而不肖無賴者至不敢安其境其為<lb/>
人所愛畏如此性尤好施予樂周人之急遭歲侵大雪使諸子<lb/>
探饑者宻以粟賑之且戒勿令人知以小恵干譽非我志也東<lb/>
林士友規建精舎為隷業之所而力有不給将捐帑割田助成<lb/>
<pb n="KR4d0503_SBCK_037-31a"/>
之聞于官乞書院額以圖乆永忽感異疾賫志以殁君子惜之<lb/>
享年五十有九方無恙時樂清隠林丘之勝預為壽蔵及疾革<lb/>
敕諸子曰吾平生不信僧道巫覡我且死勿以此為我累一遵<lb/>
士禮治䘮事汝曺能以詩書承家不墜先業吾死且瞑目矣語<lb/>
畢而逝諸孤以卒之歲五月十八日奉柩以葬治命也君娶章<lb/>
氏有㳤徳君為義事賛助居多子男三人可大直大方大孫男<lb/>
六人如心中心宅心啓心澄心俊心女一人所為詩有㕠清藁<lb/>
若干卷君資器沉重寡言咲貌服閒㓗望之如丗外人而眀智<lb/>
足以察微圎機善扵應変其才盖可用扵丗者頋乃惟志韜晦<lb/>
終無怨尤其所自䖏固亦何憾而和君者則不能不為之深惜<lb/>
焉嗚呼夷考其行雖古有道之君子何以尚之是宜為銘銘曰<lb/>
繄夫降才豊嗇不齊才既豊矣時或莫為猗䖏士君生逢<lb/>
<pb n="KR4d0503_SBCK_037-31b"/>
眀時又有其才孔完孔冝胡不顯庸乃遏弗施乃韜其腴乃閟<lb/>
其輝不激以亢不淪以卑惟楽其全素履坦夷有藴必彂子孫<lb/>
之貽後欲知君眎茲銘詩<lb/>
金華黄先生文集卷第三十七<lb/>
</p>
<p>
</p>
  </div>
</body>
</text>
</TEI>
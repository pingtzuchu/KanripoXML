<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_015-1a"/>
金華黄先生文集卷第十五　續藁十二<lb/>
　記<lb/>
　　麗水縣善政記<lb/>
法出乎朝廷承而行之者有司也至扵法乆弊生姦吏乗之下<lb/>
蒙其害而上不察則承而行之者有未善也法不可遽變而弊<lb/>
可以漸除能發其姦而去其泰甚斯為良有司也巳昔人謂寛<lb/>
之一分則民受一分之賜豈非然㢤厥今東南為民病者莫甚<lb/>
於鹽筴始則亭戸患其耗而不登次則商旅患其滯而不通及<lb/>
均敷科買之法行而編民之家無貧冨莫不受其患况夫吏得<lb/>
肆其姦則民之不堪益甚矣松江府判官致仕王君仲達𬒳省<lb/>
檄執事于秋闈過予西湖上為予言曰吾所居麗水縣之民歲<lb/>
當食塩以引計者六千三百三十有七姦吏暗减它縣額而来<lb/>
<pb n="KR4d0503_SBCK_015-1b"/>
抑配焉増加引數至九千一百三十有七頼吾長官賢眀以闔<lb/>
郡丁口通計之而白于上官去其所増加者為引二千八百由<lb/>
是民獲少蘇盖吾長官之善政不一而足惟兹事民受其賜㝡<lb/>
厚幸為我記之予自筮仕以来佐治瀕海州縣目擊塩事之病<lb/>
民頋以政非已出末如之何麗水之政不亦予之所樂聞者乎<lb/>
輒弗辭而為之記以遺仲逹俾歸而與其父老刻諸庻㡬嗣為<lb/>
政者有所据依而播其惠於無窮也其長官名某今以承務郎<lb/>
為縣之逹魯花赤云<lb/>
　蘇御史治獄記<lb/>
至順二年冬十有一月趙郡蘇公天爵由翰林為御史南臺時<lb/>
方用中書奏遣官審覆論報天下獄囚三年春正月公甫就職<lb/>
即分涖湖北湖北所統地大以逺其西南諸郡民獠錯居俗素<lb/>
<pb n="KR4d0503_SBCK_015-2a"/>
獷悍喜闘争獄事為㝡繁公不憚山谿之阻瘴毒之所侵加徧<lb/>
履其地雖盛暑猶夜篝燈閱文書無少勌囚有言其冤狀者公<lb/>
曰憲司歲再至不言何也囚皆曰前此慮囚者應故事耳聞公<lb/>
至當受刑故不得不言公為之太息事無鉅細必盡心焉辰之<lb/>
沅陵民文甲無子育其甥雷乙後乃生兩子而出乙乙伺兩子<lb/>
行賣茶即舟中取析薪之斧並斮殺之既沈斧水中而血漬其<lb/>
衣跡故在事覺乙具服部使者頋以為三年之疑獄而釋之公<lb/>
曰是事二年半耳不殺人何以衣有血汚何以知斧在水中且<lb/>
其居去殺人䖏甚近何謂疑獄遂復寘于理有龍光祖者買官<lb/>
得同知某州事用例奪官家居其子及家奴言胡孫谿有吾家<lb/>
故所請射官地而宋某来畊其上今宋已死冝募佃者光祖從<lb/>
其言而宋之子乙来争此地光祖以牛米鹽遺洞蠻使與佃人<lb/>
<pb n="KR4d0503_SBCK_015-2b"/>
夜持兵圍宋所居盡縛其家人以去佃人指乙兄甲謂洞蠻曰<lb/>
不殺此人恐走出洞事洩遂射殺之而散賣其妻子扵諸洞甲<lb/>
旣死乙竟脫歸訴其事吏受賕止以占田坐其佃人寘光祖不<lb/>
問公曰殺人而坐以占田可乎廼諭洞蠻悉出宋家人而正殺<lb/>
人者罪沅之麻陽民張甲彭乙争漑田水交惡張以禾方熟夜<lb/>
徃視之彭適過其䖏張因殺之而誣以盗禾取其家竹䉂實禾<lb/>
為驗吏以為所殺者真盗也将貰其罪公曰彼盗汝禾用手取<lb/>
之耶抑用鎌也曰用鎌耳公問鎌安在不能對乃論如法有黄<lb/>
天發者兄子四人仲獨冨而其季性剛愎與諸兄數有争且陵<lb/>
侮天發仲欲殺季乃吿于天發而以錢與謝某者使共殺之季<lb/>
妻發其事仲謂天發曰兄殺弟則罪重叔承之則罪不至死叔<lb/>
婦子某能衣食之天發許諾尋就逮自言實出錢與龔某者使<lb/>
<pb n="KR4d0503_SBCK_015-3a"/>
殺之龔盖仲之舅而其妻則謝之母也仲　吏如其言文到成<lb/>
獄公疑有冤訊之果然廼以始謀者為罪首常徳之桃源民盧<lb/>
中莫乙汪丙同出求傭工於人甲誤堕水死甲弟之為僧者欲<lb/>
私甲妻不得訴甲妻與乙通而殺其夫乙不能自眀言實與丙<lb/>
同擊之至死慮其復甦㫁首棄草間而棄尸與仗扵譚某家溝<lb/>
中吏徃視之果得髑髏而尸與仗皆無有公曰尸與仗縦存今<lb/>
已八年未有不腐者呼譚問之則甲未死時其囙已瞽而謬云<lb/>
曽見一尸為水所漂去公知其誣語吏曰此廼疑獄且不止三<lb/>
年也卒釋之楊乙者始娶而得悶風疾其妻惡之逃歸父母家<lb/>
乙徃追取其聘財婦翁以訴于官事未决而乙於屠者燕甲家<lb/>
見其妻因與甲闘歐旣去而至屠者燕丙家責所貸又與丙闘<lb/>
歐而去中路病發死其母知無它而恐官以前事来索之故極<lb/>
<pb n="KR4d0503_SBCK_015-3b"/>
以聞吏不察廼捕繫兩屠者治殺人事公問其母得乙風　狀<lb/>
兩屠者頼以免印社子者問同里民家女爲妻未及娶而周某<lb/>
者耻與爲婭婿止婦翁使勿嫁社子恨周而殺之楊恵孫黄文<lb/>
徳皆里中大家故有怨社子本受傭恵孫所又適僦文徳屋以<lb/>
居文徳因嗾社子援楊父子造謀使殺周恵孫彊服而不能言<lb/>
其故𥘉言周捕其子姦事而殺之次言周通其妾而殺之後徙<lb/>
其獄龍陽則又言過洞庭遇風禱于神許採生以祭而殺周取<lb/>
心肝祭之公閱其牘曰前二說旣非是使如後說有尸可驗猶<lb/>
未足信况無尸乎及詢得其實則教之自誣者衛推官也於是<lb/>
社子已瘐死廼出楊父子破械遣之州人劉文貴死妻弟同郡<lb/>
朱徳来省其姊文貴養子飲以酒數日而患腹脹文貴次子與<lb/>
養子争家財有隙因謂徳曰得非中蝦蟇毒乎擣烏桕根和酒<lb/>
<pb n="KR4d0503_SBCK_015-4a"/>
飲之得暴下視之無它毒而病愈劇徳歸具以養子言告其母<lb/>
其母以聞于官未及逮問而徳死録事及武陵縣官来驗其尸<lb/>
皆以銀釵探口中色不變定為病死衛推官者先以他事怒録<lb/>
事欲假定驗不實為其罪更命龍陽知州聚檢作中毒死辭連<lb/>
三十餘人養子已誣服公疑有冤為訪諸路人且諭使吐實衆<lb/>
皆曰獄辭盡衛推官教我云然公既反其獄併按衛推官罷之<lb/>
凡此皆死獄公所平决未有不得其情者也冨者以佃客家人<lb/>
死而蒙非辜公則直其冤貧者以年飢取他人糓因擊傷之而<lb/>
傳重議公則薄其罪所活又數十百人澧之齊氏沅之曺氏駱<lb/>
氏靖之唐氏並䧺於貲而善持吏短長為民害齊因湖泊官不<lb/>
聴其撲買而汙以他事曺與駱有罪例當施粉壁著其過惡遂<lb/>
蔵去省檄以滅其跡唐以白身為黄平府判官追奪之令下而<lb/>
<pb n="KR4d0503_SBCK_015-4b"/>
拒不納公至吏始克舉其法無所避有以婚田来訴者公雖歸<lb/>
其事於有司後必詢所䖏當否即有未當折以片言莫不心服<lb/>
而去公旣召還兩入臺為御史湖北之人思之不寘而士之有<lb/>
文學者太祝周君歴叙其事焉昔者于定國甞為御史矣而其<lb/>
為廷尉也居十八歲乃遷夫以十八歲之乆事之可書者冝不<lb/>
一而足史厪存其父于公争孝婦不殺姑事而扵定國之事一<lb/>
無所登載第稱之曰民自以不冤而巳豈非當時軼其傳而史<lb/>
家無述歟竊用是有感扵公之事輒因周君所叙剛取大畧為<lb/>
之記以慰其人之思後之秉史筆者或尚有考也公今由中書<lb/>
禮部侍郎出為江北淮東道肅政㢘訪使云<lb/>
　　玄静菴記<lb/>
冲真眀逺玄静真人張公无杰築室于信州貴谿縣之金鷄山<lb/>
<pb n="KR4d0503_SBCK_015-5a"/>
曰玄静菴用所受賜號爲扁名也元杰之先有爲唐宰相者與<lb/>
漢天師同出於留侯子孫家于貴谿之上磜里有仕宋至刑部<lb/>
侍郎者於元杰爲六世祖甞與里人共構精舍於所居之西延<lb/>
陸文安公講道其中俾子弟受學焉文安以山形如象命之曰<lb/>
象山人因稱文安曰象山先生象山又西十里則龍虎福地也<lb/>
元杰學道於祖庭而侍祠於　帝所從其伯父大宗師開府公<lb/>
及其所禮嗣師呉公居亰師之崇真萬夀宫逮今踰四十年數<lb/>
被　上旨函香代祀嶽鎮海瀆汾隂后土龍虎武當諸山至正<lb/>
六年夏竣事於上清正一宫退而徘徊乎家林由上磜㳂大谿<lb/>
折而西行覩重岡複嶺支于象山之東南披荆榛而進得勝䖏<lb/>
焉即所謂金鷄山也舊傳有金鷄自石穴中飛出因以得名其<lb/>
地外廣衍而中寛舒泉深壌夷草木幽茂乃㩀其風氣之㑹以<lb/>
<pb n="KR4d0503_SBCK_015-5b"/>
營樂丘且鑿山累石創置兹菴将俟它日退休而與名人道侣<lb/>
相羊其間百歲之後遂以為棲神之所追惟侍郎為時名卿有<lb/>
傳在史氏而金匱石室之蔵世莫得見乃謁文扵史官豫章掲<lb/>
公以表其墓并請誌其先人隠君之墓而銘之以侍郎徙居鄱<lb/>
陽而塟於其城東北之鳯凰岡去故山逺乃立石于菴東而覆<lb/>
以屋隠君之兆域則相距五里而近并以誌銘附於其左開府<lb/>
公受道於其兄通真觀妙玄應真人谿之南曰石龜渡冠劒在<lb/>
焉清風拱木蔚乎相望雲臺藐姑龍井諸峯二十四巖山雲之<lb/>
伏興朝暮晦眀之變化千態萬狀交呈互獻于其前谿水来自<lb/>
七閩縈為三折而掠山之右匯為澄潭浮光静影可坐而挹也<lb/>
元杰既圗其怪竒偉麗之觀求内翰虞公為之賦詩復䟽興作<lb/>
之詳屬予以記予聞有道之士必乘天地之正御六氣之辯以<lb/>
<pb n="KR4d0503_SBCK_015-6a"/>
逰無窮而未始有所待視夫以泉石煙霞為膏盲痼疾者固未<lb/>
易同年而語也至於變幻出入於靈仙飛化之術直其餘事耳<lb/>
翛然而来莫知其所始翛然而徃莫知其所終尚何樂於兹丘<lb/>
乎夫亦寓意於物與人為徒者也又豈世俗文筆可得而記乎<lb/>
所可記者皆其名迹之粗而已唐宰相曰文瓘侍郎諱運政和<lb/>
中進士終扵左通奉大夫敷文閣待制累贈少師開府儀同三<lb/>
司隠君諱某元杰名徳隆元杰者其字也自號環溪云<lb/>
　　澄碧堂記<lb/>
道士四眀吕君所作大瀛海道院翰林學士臨川呉公實記之<lb/>
頃予至四眀數與君㳺君復求予記其所謂澄碧堂者予未及<lb/>
為而去後三年来錢唐見君三茅觀求益力予不得辭也𥘉司<lb/>
馬錬師居天台甞自題其宴休之所曰澄碧而大瀛海者陶隠<lb/>
<pb n="KR4d0503_SBCK_015-6b"/>
居丹竈故䖏也君旣得度於崇道觀而受上清法籙扵華陽宗<lb/>
壇至是因取錬師舊題以名其堂所以示後人使知承傳之自<lb/>
也按隠居始築室華陽尋變姓名至永嘉楠溪青嶂山泛海詣<lb/>
霍山經年還木溜嶼受戒於鄮縣阿育王山今道院在象山縣<lb/>
爵溪之陽與阿育王山相望其為隠君遺跡無疑錬師天台所<lb/>
居則今崇道觀是也盖自楊君七傳至隱居隠居傳昇玄王君<lb/>
昇玄傳中嶽潘尊師中嶽傳錬師由錬師又三十三傳至今劉<lb/>
君號為宗師君所從受籙也昔劉歆叙七略神仙數術與道家<lb/>
為三而其後一歸之老氏老氏之徒以經籙相授受者復分為<lb/>
三而其後一出於張氏張氏之傳子孫世守之而其術長扵執<lb/>
不祥劾鬼物人見其驅飇赱霆變化翕忽無不敬異師尊焉而<lb/>
又有穹官峻爵為世所歆艶冝乎星冠羽服之士慕而趍之雖<lb/>
<pb n="KR4d0503_SBCK_015-7a"/>
華陽之弟子亦未有不為其學也君頋能㧞去流俗㴑其所承<lb/>
傳而表見之豈不猶行古之道㢤嗟夫古之學者必有師自巫<lb/>
醫百工莫不皆然非獨儒者為然也若君之為可無怍矣此予<lb/>
之所不得辭而為之記也其亦以厲吾徒也<lb/>
　　茅齋記<lb/>
玄覽真人王公治杭之開元而别業在徳清之玉麈山曰開玄<lb/>
道院青原龍先生實為之記其燕息之所曰開玄堂則蜀郡虞<lb/>
公記之旣又俾大弟子張君来屬溍記其茅齋者按縣志百寮<lb/>
山一名東主山公始摘呉大宗師詩語易以今名盖公甞侍祠<lb/>
眀庭謁欵介丘退而休扵故宇厭名城之紛華爰擇地兹山而<lb/>
特㩀其要負雲嵐揖泉瀬徘徊乎穹林絶壑之間以就聞曠而<lb/>
遺煩囂謂道院神眀所舎不可褻復為堂於山之左而居焉自<lb/>
<pb n="KR4d0503_SBCK_015-7b"/>
桃源洞蓮花池至于玄泉有亭看雲有樓介春有室堂之四旁<lb/>
花石瀾楯與房櫳相曲宻而琴罇圗史竒珎祕玩環列其中四<lb/>
方之賔客慕人境之俱勝而来從之㳺者㦯兼旬累月無不各<lb/>
適其適而去公因喟然曰張樂設餌而過客以止老氏所薄盍<lb/>
求於所謂澹乎無味者而與之相忘乎堂故西面乃即其前山<lb/>
之麓結屋南向為楹間者三覆以白茅號曰茅齋制度樸古規<lb/>
模蕳略屏几龕座以竹若蒲衾幬以楮盃器以陶藥爐茶竈待<lb/>
用之物惟取粗具清風愛日環堵蕭然公居之既乆世慮莫能<lb/>
入年踰七袠身益輕強返聦還眀而有得扵内向之玄覽者亦<lb/>
将滌除而無疵矣凡居䖏之道大率有二近乎髙眀則志廣而<lb/>
不滯安乎澹泊則神全而不虧苟欲事於内外交相飬者未之<lb/>
偏廢也公何獨去彼而取此歟徳人天㳺不累於物太虚以為<lb/>
<pb n="KR4d0503_SBCK_015-8a"/>
家無何有以為郷一席之廬直其迹之寓耳若夫彼此不形異<lb/>
方同得固非拘儒曲士所得而窺也况以溍之鄙陋焉敢自附<lb/>
扵大君子之末而強賛一辭㢤庸悉取張君之言而謹志之其<lb/>
見於前刻者兹不書<lb/>
　　雲巢記<lb/>
羽士葉君學道龍虎山之上清宫而結廬扵宫之東五里號濵<lb/>
洲菴其西偏為屋以欵四方真㳺之侣名之曰雲巢清溪横陳<lb/>
俯見毫髮茂松宻竹左右蔽虧麈湖聖井琵琶藐姑射象山諸<lb/>
峰華潤峭㧞若夸竒而競秀林霏　靄隱見伏興扵戶牖几席<lb/>
間仙者金蓬頭多来㳺其䖏方外之交咸附集焉濵洲有記虞<lb/>
公伯生實為之文所謂雲巢者則范公徳機甞大書其顔而未<lb/>
有為之記者君来俾予記之古者生人之初未有家室晝拾橡<lb/>
<pb n="KR4d0503_SBCK_015-8b"/>
栗暮棲木上是爲有巢氏之民向之橧巢今旣易以厚棟廣宇<lb/>
矣矧兹名山奥區仙聖所宅璿臺琳舘挟日月而抗星辰不知<lb/>
與人間隔㡬風雨頋猶有薄蓬莱而羞崑崙者指天路以孤騫<lb/>
度重雲而一息託名扵巢以喻其離世異俗之意此豈尋常懐<lb/>
居之士所能窺其髣髴㢤雖然是固有待以爲依者也若夫無<lb/>
所待而足無所依而安逍遥扵萬物之表而以無何有爲郷太<lb/>
虚爲家則廽睨夫雲層之峩峩又在履舄之下矣然則君之所<lb/>
以寓其迹者安得以予之寓言盡記之乎予聞危君太樸時携<lb/>
書就讀其中姑以予言與之商而刻焉可也君之名字與其師<lb/>
弟子之源流見扵菴記者兹不復云<lb/>
　　仁夀菴記<lb/>
仁夀菴者無錫強君退休之所也君少負志氣能自植立以文<lb/>
<pb n="KR4d0503_SBCK_015-9a"/>
學起家歴官五品用著令貤恩父母以及其妻因自念邅時承<lb/>
平　天子方施錫類之仁以廣孝治榮光所𬒳萃于一門欿然<lb/>
深以滿盈為懼年未及謝即上懸車之請　朝廷欲寵嘉之以<lb/>
獎成亷退之俗遂如其請而官其子時君長子可仕從事帥閫<lb/>
成資以待調扵銓曺乃任其仲子可大俾尉一縣君旣釋組綬<lb/>
而還兩子又皆有禄秩以為養始得肆情丘壑不復以世故自<lb/>
累爰相善地營樂丘于州西北五里粲山之陽而築菴其旁締<lb/>
構杇塓樸不近陋華不過侈有室可居有堂可以奉賔客有閣<lb/>
以登眺有亭以燕嬉曲徑方池尤花異卉可以近清涼而娯淡<lb/>
泊使来吿曰菴以佚吾私丘以息吾歸也幸為我志之曩者君<lb/>
盖以仁山扁所居之堂矣今名其菴曰仁夀者仁其體夀其效<lb/>
也君甞建義塾梁溪上以淑其里之子弟設義冡兹山之下使<lb/>
<pb n="KR4d0503_SBCK_015-9b"/>
貧無葬地者咸葬焉此又其仁之見諸用者也為效豈旦夕之<lb/>
近㢤抑予聞是邦以慧山為巨鎮靈秀所鍾欎而不洩土厚石<lb/>
堅草木蒼潤泉發其中雅於茶事為冝陸羽品之為天下苐二<lb/>
誠宇宙間名區奥壌也兹山岡連隴接而特㩀其勝䖏去人境<lb/>
不逺而幽靚閒羙若與世隔非有隠徳莫冝居之慧山有仙者<lb/>
徐神翁之徒盧君遺迹安知其人不徃来山中而與君遇乎君<lb/>
儻得而友之則刀圭之益為夀有非數量之可計且将乘雲氣<lb/>
騎日月而逍遥乎六合之外尚焉因兹丘為惟仁者之必夀本<lb/>
於吾聖人之言可徴不誣而今之名菴者克恊其義是冝有述<lb/>
然不敢勦取先儒之說而重陳之姑承君之命叙次其大畧如<lb/>
此君名以悳字振之由湖廣儒學提舉以某官致其事春秋甫<lb/>
踰六十云<lb/>
<pb n="KR4d0503_SBCK_015-10a"/>
　　𥙿菴記<lb/>
金華程君與其妻童氏相繼卒其子友徳友實塟之城北十五<lb/>
里峡石山旣又取材扵市即其旁大治冡舎屋之以間計者若<lb/>
干役工三閱月乃畢堂宇豐整室廬靚幽歲時汛掃饋薦有禮<lb/>
仍買田若干畒用爲經乆之規㑹予以漫㳺留芙蓉峯友徳自<lb/>
峡石来請所以爲扁名者予爲名之曰𥙿菴盖予與君居同郡<lb/>
閒從先生長者聞君之爲人素愿慤起家儉勤不喜飾邊幅恒<lb/>
以冒進爲耻逾其涯分爲懼口不談當世之務足不踐權貴人<lb/>
之門從俗浮沉而優㳺以卒歲君之自䖏可謂綽有餘𥙿矣抑<lb/>
甞見隂陽家言凡墓地雖以乘氣之淺深驗受䕃之薄厚然名<lb/>
山勝地非有積徳者莫冝專之峡石在仙人赤松子錬丹山西<lb/>
由山之麓縁脩蹊歴崇岡而上至其䖏乃更平衍佳木羙箭茂<lb/>
<pb n="KR4d0503_SBCK_015-10b"/>
密而蒼潤穹巖巨阜形附勢趍或擁其後如負㦯環拱其左右<lb/>
如伏如興兩水夹山下注山盡水亦止如返顧不亟去其前溪<lb/>
南諸峯效竒獻秀可俯而與之揖山之西尤多靈蹤異迹瓌詭<lb/>
之觀其又西則道書所稱金華洞元之天也夫以宇宙間清淑<lb/>
所鍾欝為奥壌而君之體魄託焉以寧殆庶㡬隂陽家所謂有<lb/>
積徳者其垂𥙿乎後詎有旣耶在謹其承而已友徳再拜曰菴<lb/>
之得名則旣聞命矣惟先人名不列于仕籍非有伐閱功勞可<lb/>
登載不敢輒求銘扵立言之君子願記今名菴者歸刻諸石或<lb/>
者先人尚頼以不朽也予竊嘉其言而矜其志乃弗辭而記焉<lb/>
君諱文字光逺其卒以至順二年四月壬申夀六十有二童氏<lb/>
之卒以元統元年八月戊子夀六十其年十二月庚申朔葬之<lb/>
日也友徳兄弟預上其所生母某氏之樂丘實同兆域云<lb/>
<pb n="KR4d0503_SBCK_015-11a"/>
　　永思菴記<lb/>
永思菴者常熟趙氏之墓廬也趙氏家故汴人宋南渡時由汴<lb/>
入呉至常熟遂卜居而占籍焉有名至善字性存者䔍厚君子<lb/>
也年八十有八性存生徳字潤之樂善好施常儲粟俟凶年下<lb/>
其直而出之遇貧甚者取所入之錢宻置粟中以資其薪㸑凡<lb/>
推心類如此年七十有三潤之字雯字雲卿醇謹出於天性亦<lb/>
習扵家庭者然也年七十有七雲卿生壁字君瑞謙恭雅飭卮<lb/>
匜圗史陳列左右日與親朋相娯樂自以爲太平之逸民年六<lb/>
十有一盖自汴入于金先隴隔絶已乆四世皆葬于常熟西五<lb/>
里感化郷之邵家灣其地前臨尚湖後負虞山曲磵縈廽扵其<lb/>
太平岡偃伏扵其右泉䟽壌夷草木幽茂神靈所安欝爲佳城<lb/>
君瑞有子二人曰益曰晉相與謀闢地築菴扵兆域之東屋以<lb/>
<pb n="KR4d0503_SBCK_015-11b"/>
間計者若干中建祠室為歲時饋薦之所買田若干畒以供粢<lb/>
盛俾浮屠氏主之仍用其法妥置像設崇勝因以資冥福又東<lb/>
為兩軒以俻㳺息摘大雅永言孝思之語名其菴曰永思欲使<lb/>
後人乆而勿忘也爰伐石求予記之予聞古之思其親者齋之<lb/>
日思其居䖏思其咲語思其志意思其所樂思其所嗜此將祭<lb/>
而齋當齋而思詩人所謂綏我思成孔子所謂以時思之其思<lb/>
有時也若夫知事君不忠之非孝則言必思忠知蒞官不敬之<lb/>
非孝則事必思敬知居䖏不荘之非孝則色必思温貌必思恭<lb/>
記禮者所謂一舉足而不敢忘父母固無時而弗思也豈必歲<lb/>
時饋薦至於墟墓之間而後致其思乎趙氏自北而南一門四<lb/>
丗善不近名並以髙夀考終扵家視古人可無忝尓子尓孫能<lb/>
無時弗思斯能乆而勿忘其遺風餘澤雖百世不泯可也君瑞<lb/>
<pb n="KR4d0503_SBCK_015-12a"/>
不惟有子且有孫矣庸因記　而發其所以名之義以告焉<lb/>
　　瑞芝記<lb/>
客有為予言𬗋芝生上海郁君先隴者其莖四白芝生其旁奉<lb/>
祠之宇者其莖七異米同芳相望尋尺間不模而圜不膏而澤<lb/>
盖非人力所能致而自至者也予聞而疑焉它日過郁君觀所<lb/>
謂芝者客語良信君復出其常所徃還鴻生顯人之謌詩若干<lb/>
篇而求予文為之記夫芝希世之産也非希世之士不足語此<lb/>
而予安能言之頋甞獲陪羣英出端門謁胄監仰視殿楹有芝<lb/>
在焉連跗儷蕚亭亭尓奕奕尓竊意文章之英氣渟涵勃欝外<lb/>
發難遏而有託扵草木之芳華也殊祥異瑞千載之一遇詎謂<lb/>
窮荒下土而復見之耶予方惜其眇兹海裔不得與昔所覩者<lb/>
侔光齊榮而猶幸其不失扵樵兒牧竪之手使吾儕得以翫其<lb/>
<pb n="KR4d0503_SBCK_015-12b"/>
華而播其實也向令託根禁近将見竭史氏之才殫詞臣之技<lb/>
形容之不足而今也以予之蕪陋記之而有餘此又芝之不幸<lb/>
而作記者之幸也予聞郁君父子世種徳稱善士而其諸孫復<lb/>
好讀書為文辭安知異時不有挹膠庠之餘芬以合符兹瑞者<lb/>
而予陳人也尚當吻渇筆為君賦之<lb/>
　　逺懐亭記<lb/>
東陽蒋君子晦作亭名逺懐亰兆杜君伯原為之篆題而未有<lb/>
發其所以名之義者子晦旣不可作其子允同允興允亨允昇<lb/>
相與謀而以記来屬扵予盖子晦之先家于東陽者十一世乃<lb/>
定居縣南二十五里之横城曽大父迪功府君生于宋季用入<lb/>
粟佐邊𥙷𥘉品官而不汲汲扵求進平居澹然無營惟務擇師<lb/>
勗其子弟扵學且將推以淑其一郷未及有所為而逝大父建<lb/>
<pb n="KR4d0503_SBCK_015-13a"/>
昌府君有材幹而倜儻尚義纂承先志以景定元年即所居之<lb/>
西建講堂寢室齋廬直舎及庖廩之屬爲屋以間計者緫若干<lb/>
割田租一萬以隷焉號横城義塾迎致故禮部尚書方公爲之<lb/>
師公時自著庭歸臥蛟峯下欣然爲之出其立教先徳行而後<lb/>
文藝凡所掲示一本於先儒月書季考具有程式擔簦負笈者<lb/>
不逺數百里而来居無何聞廷議欲卑以婺之郡符東陽婺屬<lb/>
邑也公遂撤臯比而去郷先逹見山喬公霽月陳公存齋吕公<lb/>
繼之四明東洲呉公又繼之爲教悉遵其舊法戸外之屨亦無<lb/>
减扵昔名人魁士項背相望後生晚出頭角嶄然見扵題名石<lb/>
刻者六百八十有五人建昌之諸父元善兩膺郷薦從弟今猶<lb/>
子朋龜並登上庠領胄舉長子國光尋升學舘仲子國賔從子<lb/>
國華國珎俱取漕薦咸淳六年建昌爲仇家飛語所中不得安<lb/>
<pb n="KR4d0503_SBCK_015-13b"/>
其居而塾廢矣<lb/>
天朝奄有南土至元十五年命左丞㢘公行中書省扵江右聞<lb/>
其乆在廬陵亟遣招之見其磊落不覊論議亹亹知爲竒士力<lb/>
加甄㧞授進義副尉南康路建昌縣主簿時已年踰耳順拜命<lb/>
之官不乆辭歸距祖居三里所營别業扵南溪上以䖏其季子<lb/>
即子晦之父糓城府君也旣又遷義塾故宇之僅完者扵溪東<lb/>
更號城南精舎謀復合子姪及里之俊秀羣居而肄習焉二十<lb/>
一年精舎甫就緒而建昌殁糓城逢時休眀慨然以材自奮乆<lb/>
留亰師且有官簿于朝曁出爲糓城尉倦㳺而退休于家林遽<lb/>
以疾終精舎亦廢矣子晦自以生晚不及覩家塾之全盛而其<lb/>
羙意不可不續圗起其廢而有不暇給爰卜地於精舎故址之<lb/>
南百歩曰黄金塢雙峴擁其後鄰邑之桃巖龍門諸山拱揖其<lb/>
<pb n="KR4d0503_SBCK_015-14a"/>
前而東岡獨㩀其勝䖏以至正元年六月構屋其上為楹間者<lb/>
三舁石刻寘其中外為小軒以憇来客而便觀眺曰逺懐亭者<lb/>
示子孫使勿忘也故翰林學士侍讀尤公序東陽縣志稱其大<lb/>
家多創書院作好飯招延名師以教郷黨子弟詩書講誦相聞<lb/>
旁郡它邑所不及指石洞西園南湖安田先賢過化之地及金<lb/>
龍四塾而言也山空歲晏遺響寂寥而蔣氏一門百年五世君<lb/>
子之澤猶有餘潤眀發有懐前人未逺如將見之而親聴命焉<lb/>
攷其成規舉其墜典使賢材興於　昭代義聲動扵遐方豈非<lb/>
子晦之𥘉意乎此予所厚望扵其嗣人也其可大書特書屡書<lb/>
不一書者奚止若今所記而已穀城之墓予實銘之得以互見<lb/>
者不贅述焉<lb/>
　　自怡齋記<lb/>
<pb n="KR4d0503_SBCK_015-14b"/>
山林肥遯之士遺世而絶俗聲色狗馬金珠服玩之羙舉無足<lb/>
動其意而其意之所樂猶有寓乎草木禽魚煙雲荒忽風月寂<lb/>
寥之間是雖若與世俗異嗜而不相入其不能無待於外則一<lb/>
而已自夫外物者言之金珠草木均之無知也狗馬禽魚均之<lb/>
無識也果奚取奚舍焉苟無累扵取舍則稊稗也螻蟻也瓦甓<lb/>
也萬物之軄軄未有不可寓其樂也獨煙雲風月乎㢤仁者樂<lb/>
山而未始資夫山以為仁知者樂水而未始資乎水以為知君<lb/>
子之樂固無待扵外也予甞與客造乎自怡之齋而叩其主人<lb/>
之名齋者則華陽陶隠居詩語也噫謂白雲不堪持寄而可自<lb/>
怡恱者華陽之戱論爾夫旣巳逰乎方之外矣白雲何物能為<lb/>
之累耶賢主人不愛其重珪疊組一旦蟬蛻而去由由然立乎<lb/>
萬物之表盖有不屑為山中宰相者聲色狗馬金珠服玩安足<lb/>
<pb n="KR4d0503_SBCK_015-15a"/>
多道華陽之白雲固不能為之累也今之名齋頋有取乎其自<lb/>
怡之云者是其中必有真樂者存而外物不與焉昔者孔子之<lb/>
門有以浴乎沂風乎舞雩言其志者矣非有自得乎其中則夫<lb/>
所待以寓其樂者曽何異扵山中之白雲乎雖然濠上之逰魚<lb/>
之樂莊子不必知也莊子之不知魚之樂惠子不必知也白雲<lb/>
之可怡恱與否賢主人固無庸知之而賢主人之自樂者予亦<lb/>
不得而知也而安能言之姑識其與客語者如此主人合魯其<lb/>
氏泰不華其名甞以嗣襲長萬夫云<lb/>
　　巽菴記<lb/>
餘姚楊君名其宴休之室曰巽菴而徴予言所以名之義夫巽<lb/>
之義聖人之作易旣言之矣其又奚言頋君之名其菴者不可<lb/>
無辨焉耳盖菴也者山林枯槁之士木茹澗飲而託焉以休其<lb/>
<pb n="KR4d0503_SBCK_015-15b"/>
身者也巽之爲卦其彖辭曰利有攸徃利見大人其象傳曰君<lb/>
子以申命行事由是言之則離世異俗者固無用乎巽矣而况<lb/>
君邅時承平方以材見推擇且寖有顯職冝其席不暇暖寕能<lb/>
乆居此耶雖然觀象玩辭居者之事也君退而家食蔵脩㳺息<lb/>
于斯其扵有攸徃見大人者揆之必至審而於申命行事者究<lb/>
之必至悉動則觀其變玩其占而已以言乎變則巽自遯来遯<lb/>
而爲巽四乃得位得位而近君其動之占所以悔亡而有功者<lb/>
四以一隂䖏四陽之間而上順扵五皆以正而相得巽之善者<lb/>
也君果遯而不變者乎誠使之進居近列必有以䖏此矣豈若<lb/>
山林之士離世異俗木茹澗飲嗒然休其身而無所用心也㢤<lb/>
抑予聞聖人之言易取義非一端是故巽爲有攸徃見大人申<lb/>
命行事而㦯爲隠㦯爲伏竊懼昩者疑君之寓迹乎兹菴有類<lb/>
<pb n="KR4d0503_SBCK_015-16a"/>
夫以潜隠屈伏為巽者扵是乎言<lb/>
　　古齋記<lb/>
古齋者雲間曺君之所㳺息也曺君之先嘉禾大族其别於雲<lb/>
間有為宋季名進士者君之所祖也家旣益充所居亦益以侈<lb/>
大尺椽寸瓦皆非先廬之舊獨此齋之屋猶為六世故物自君<lb/>
之曽大父徙置今所號為西齋扵是又八十有六年矣至君復<lb/>
加繕治藻飾環以佳花羙木池臺水月之勝蕭然如在穹林邃<lb/>
壑間其堂之顯敞可以燕朋友其室之靚深可以休四方之賔<lb/>
客琴樽書冊左右森列而朝昏燠寒所須之物無不畢具乃更<lb/>
號之曰古齋而以書来徴文為記盖將示後之人使無忘也夫<lb/>
所貴乎古者豈不以先世氣澤之所存乎彼沾沾焉慕為榮古<lb/>
而陋今者曽不以為意方且巧取豪奪乎人之缺壷破釡枯竹<lb/>
<pb n="KR4d0503_SBCK_015-16b"/>
敗素棄遺無所可用之物摩挲把玩而以博古自命至於其先<lb/>
人之廬一椽之折一瓦之墜易而去之惟恐不亟視君之為亦<lb/>
可少愧矣商人之詩曰自古在昔先民有作夫謂之先民而又<lb/>
謂之昔謂之古其辭之繁而不殺者非以致意扵居䖏物器之<lb/>
細而已引而勿替必有事焉庸書而歸之俾刻石䧟諸壁間庻<lb/>
㡬後之人復以今為古而彌謹其存也<lb/>
　　止齋記<lb/>
四眀周君名所居之室曰止齋而徴予記其所以名者予復之<lb/>
曰昔者孔子之在魯或仕或止當其可而已不必扵止也君盛<lb/>
年厚自振飭知君者又一時聞人頋獨事夫一室而曰將以為<lb/>
吾止也可不可乎君曰否古之士有弗仕無弗學焉孔子之事<lb/>
則我不敢知幸甞扵其遺書有聞乎所謂止於至善者庻㡬日<lb/>
<pb n="KR4d0503_SBCK_015-17a"/>
有睹以自省也願卒為我記之予竊嘉君辭之卑志之勤也則<lb/>
為之言曰大學之教在止善而書稱善無常主豈非求所止者<lb/>
必以善為的務盡善者不可膠一定之止㢤今君之蔵扵斯息<lb/>
於斯也泊焉其居冥焉其與造物者㳺善之名且不立非止非<lb/>
不止也事㡬無窮時之運亹亹而不息君方以眇然之軀周旋<lb/>
其間唯所䖏之安而已止固止也仕亦止也孰為所止孰為非<lb/>
所止乎由是言之全吾止扵一室也若甚易與事物遇而不失<lb/>
吾止也㦯難矣雖然五寸之榘可盡天下之方所以閉户造車<lb/>
而出門合轍也酬酢萬變有不自夫一室者始耶盖聖人之言<lb/>
止莫備扵易之艮艮其背不獲其身行其庭不見其人其為止<lb/>
一也君旣有志乎此矣時止則止時行則行動静不失其時其<lb/>
道光眀其為止不一也君其尚審所擇㢤君曰敢不諾則書以<lb/>
<pb n="KR4d0503_SBCK_015-17b"/>
卑之是為記<lb/>
　　樊川記<lb/>
樊川長安勝䖏也埜僊護都殿中君别業在焉間甞謂予曰吾<lb/>
先世家隰州之永和五世祖雍郡公薄逰關中愛其風土完厚<lb/>
遂徙居鄠雍郡之仲子是為吾髙祖雍國貞獻公𬒳遇<lb/>
世祖於略畔山之陽眷遇甚至而恬扵進取足迹不至亰師以<lb/>
亰兆奥魯緫管終于家吾曽祖太師奉元忠貞王吾祖太師涇<lb/>
陽忠宣王再世掌上亰留鑰前後四十餘年忠貞既歸老關中<lb/>
而忠宣亦返塟于鄠盖視鄠為郷土乆矣吾父佐<lb/>
今天子位為丞相匪朝伊夕陟降左右而吾又以大臣子叨𬒳<lb/>
上㤙入則侍間燕扵内廷出則奉温清於私室去郷土日以逺<lb/>
鄠杜異縣而壌地相接樊川在杜之封内即吾土也頃甞買田<lb/>
<pb n="KR4d0503_SBCK_015-18a"/>
築室將以佚吾私而不可得盖無一夕夢寐不在其間幸為之<lb/>
記庻㡬時一展玩以自慰焉按圗誌漢亰兆杜縣之樊郷有樊<lb/>
川以樊噲所食邑得名一名後寛川以其水出秦嶺又名秦川<lb/>
有佛廬號華嚴寺俗但稱之曰華嚴川亰兆今為奉元路杜廢<lb/>
入萬年而萬年今為咸寧縣其南三十五里是為樊川西為韋<lb/>
曲東為杜曲則唐人所謂城南韋杜去天尺五者也夫氣運之<lb/>
消長徃来無窮人事之盛衰每與之相為終始秦樹隴雲斜陽<lb/>
衰草城是而人非無復向来冠盖追逰之盛而原隰之平泉流<lb/>
之清陸海之冨饒民物之蕃阜不减於異時雨露所濡佳花羙<lb/>
木生意充周未甞少息也唐宰相杜岐公甲第在長安而樊川<lb/>
有别墅中有桂林亭卉木㝡為幽邃日與公卿燕集焉後以太<lb/>
保致仕遂居於此家廟石室遺迹故存岐公孫牧之尤愛樊川<lb/>
<pb n="KR4d0503_SBCK_015-18b"/>
傾俸貲以治其墅其知中書制誥也每退直亟召宻友徃逰其<lb/>
地自謂我老為樊川翁要有文章數百首號為樊川集殿中君<lb/>
與牧之生宰相家則同執法殿中又同所不得與牧之同者昔<lb/>
之城南去天尺五今則去天半萬里矣欲朝而徃暮而歸扵竹<lb/>
洲藤岸苔徑花齋不可得也能勿緬然而長望渺然而遐思乎<lb/>
予聞古之逹人以太虚為家無何有為郷視半萬里皆我室我<lb/>
闥也而况鈞天清都之樂又安可與下土同日語殿中曰君是<lb/>
有以慰吾平生之懐矣遂次苐其語書而歸之是為記<lb/>
　　志學齋記<lb/>
於潜謝珪家于天目山之陽而讀書于所居北十里之谷口扁<lb/>
其室曰志學齋屬予以記予復之曰在心之志為己之學非它<lb/>
人所能預也子頋欲以文字相求於外乎珪曰不然吾所患者<lb/>
<pb n="KR4d0503_SBCK_015-19a"/>
無師友可以知其心而救其失懼夫志之不立學之不進也故<lb/>
碩聞一言刻寘座右庶㡬朝夕有以自儆云爾幸卒為我記之<lb/>
予旣不得辭則告之曰予竊聞先儒有言志伊尹之志學顔子<lb/>
之學過則聖及則賢不及則亦不失扵令名釋之者謂以發䇿<lb/>
决科榮身肥家希世取寵為志則其志非伊尹之志也以廣聞<lb/>
見工文詞矜智能慕空寂為學則其學非顔子之學也子之志<lb/>
果伊尹之志乎子之學果顔子之學乎予皆不得而知也䖏畎<lb/>
畒之中樂仁義之道與夫簞瓢陋巷之不改其樂此伊尹顔子<lb/>
之所同子方窮深極宻惟恐去人之不逺扵其所同者旣有志<lb/>
扵慕效之矣至於使是君為尭舜之君使是民為尭舜之民則<lb/>
伊尹之所獨也子誠欲學為有用之學扵其所獨者亦思所以<lb/>
自任乎學之成與否在我君子所不敢不勉志之行與否在天<lb/>
<pb n="KR4d0503_SBCK_015-19b"/>
聖賢所不能必也古人不可作矣其僅存者遺書而巳子母徒<lb/>
玩其華而必踐其實上不至<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>髙厲空而遺世絶俗下不至計<lb/>
功求獲而資身譁衆脩其在我而聴其在天則志之與學斯兩<lb/>
得之雖聖賢之域未易遽入令名固我随矣請以是爲記可乎<lb/>
珪曰謹受教則次苐其語書而歸之<lb/>
　　敏學齋記<lb/>
呉郡施允文好脩之士也築室扵城東為齋居之所扁曰敏學<lb/>
四方士大夫来呉允文必踵門請見来者亦莫不樂與之逰會<lb/>
予将北上艤舟姑蘇驛允文来求予記其所謂敏學齋者予告<lb/>
之曰六經之言學肇見扵武丁之命說而論為學之道曰遜曰<lb/>
敏而已遜者欲其謙退而如有所不能敏者欲其進脩而如有<lb/>
所不及退則虚而受人進則勤以勵已二者固不容偏廢也孔<lb/>
<pb n="KR4d0503_SBCK_015-20a"/>
子大聖人而不自聖故曰我非生而知之者可謂遜矣然而又<lb/>
曰好古敏以求之者則其求之也曷甞不貴扵敏乎它日與顔<lb/>
曽二子言仁與孝而二子皆自謂不敏其遜抑可見矣囬之仁<lb/>
参之孝三千之徒未能㦯之先焉豈真不敏者乎茍徒爲自卑<lb/>
而不思所以自強是謂知退而不知進盖遜雖羙徳然必敏則<lb/>
有功由是言之則爲學之道所重尤在於敏也允文取以名其<lb/>
齋誠知所務矣而允文不自以爲足汲汲焉欲求予言申其義<lb/>
以記之予聞孔子教人以訥於言而敏扵行又以敏扵事慎扵<lb/>
言爲好學允文平居奉親孝交朋友有信敏於行與事者也因<lb/>
其所巳能而勉其所未至進進不已必有深造自得者焉奚以<lb/>
予多言爲㢤姑以此復于允文云爾是爲記<lb/>
　　濳<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>記<lb/>
<pb n="KR4d0503_SBCK_015-20b"/>
剡源先生甞題其居曰縮軒從之逰者陳君養直亦以濳窩扁<lb/>
其宴休之室君之云云則有所受之矣盖縮之為言退也潛之<lb/>
為言蔵也是固以世為莫足用吾聦眀而務為退蔵者也古之<lb/>
善為退蔵者豈隤然伏其身窅然閉其言而已㢤昔者先生方<lb/>
盛壯時髙視闊歩英雋之林舎者必避席煬者必避竈庸人小<lb/>
子却立而睨之如萬斛之舟順流而東騏驎騕<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>薾浮雲而上<lb/>
也可謂進耶退耶一旦倦㳺而歸逡廵乎山砠海涯而時出以<lb/>
浮沉俗間所居而屨滿扵戶外矣鴻聲駿望猋起水涌庸詎知<lb/>
夫退之非進耶惟夫不為物首而墨以爲守是以恒瞠若乎人<lb/>
之後不知孰吾進孰吾退而吾未始與之俱進退也君之扵先<lb/>
生則㡬矣然而未甞進也惡乎退未甞行也惡乎蔵頋獨弊弊<lb/>
焉扵其名迹之間是將有闚其蔵者矣夫湛盧豪曺固不蘄一<lb/>
<pb n="KR4d0503_SBCK_015-21a"/>
割之用其光氣燁然星辰之上者雖千仞之土有未易以<graphic n="KR3114" url="https://raw.githubusercontent.com/kanripo/KR-Gaiji/master/images/KR3114.png" mimeType="image/png"/>遏<lb/>
也善刀而蔵亦有其道乎誠有莫吾用而未始不行莫吾舎而<lb/>
未始不蔵者則其退蔵也斯宻矣而予安能知之安能言之<lb/>
　慥慥齋記<lb/>
天台項君可立甫周君彦徳甫俱以慥慥名其齋今國子祭酒<lb/>
集賢鄧公各為之大書其顔盖以旌其志之同也二人者復俾<lb/>
予合為之記以繹其義焉夫慥慥者所以羙中庸之君子言與<lb/>
行相應者也而齋也者謂夫閒居以養其心若於此而齋戒也<lb/>
方二人者各適其安而嗒焉以休言不與物交也行不與事接<lb/>
也惡睹所謂慥慥者㢤盖人之感焉而易動者物也其来無時<lb/>
而常使人善惑者事也揆事物之理以酬酢萬變而不窮者人<lb/>
之心也平居養之無其素一旦出而卒然與夫事物遇易動者<lb/>
<pb n="KR4d0503_SBCK_015-21b"/>
或怵之善惑者㦯眩之口之於言身之於行有不暇擇也其無<lb/>
繆迷而顛錯者㡬希二人者誠深知乎此故其晝談夕講之隙<lb/>
退而即於私室各著其志以自儆焉此中庸屋漏潜伏之功古<lb/>
之君子所以成其慥慥之羙者未始不出於此也在易風自火<lb/>
出其卦為家人其象為君子以言有物而行有恒釋之者盖曰<lb/>
火内也風外也由内以及外是以能有物而有恒也夫二人者<lb/>
求羙其言行而圗之於飬其心之所内外賔主之辨其審如此<lb/>
豈不可謂知所務矣哉是道也苟知擇乎中庸者冝無不然而<lb/>
非二人者為獨然也彼慥慥之名又豈二人者所得專而有㢤<lb/>
書而歸之所以記也亦以厲同志也<lb/>
　閒止齋記<lb/>
錢唐張子英生䆠家且居今盛時而雅不樂仕進日以篇翰自<lb/>
<pb n="KR4d0503_SBCK_015-22a"/>
娯尤嗜淵眀詩摘其語扁所居室曰閒止齋而屬予記其所以<lb/>
名之義予觀淵眀止酒詩章首即以居止城邑逍遥間止為言<lb/>
則其所謂止者不止於止酒而已夫天壌間事物有萬不齊是<lb/>
非之相傾利害之相乘妍媸之相形強弱之相陵莫知其所終<lb/>
極而人以眇然之一身與之周旋而左右酬酢乎無窮之變孰<lb/>
能於膠膠擾擾中求其止乎山林枯槁之士棄事絶物而寓情<lb/>
於風月寂寥之郷仰雲嵐而俯泉瀬若可以止矣是猶為有所<lb/>
待而未能無累扵外也惟放於自得之埸物任其性事稱其能<lb/>
而吾方且遺其所寄不知城邑之為山林山林之為城邑斯可<lb/>
以無徃而不得其所止此非莊生之所謂逍遥而淵眀取以為<lb/>
害者子抑其言不止於止酒亦不止於及其居止也坐止扵問<lb/>
䕃而不知孰為輪奐之羙歩止於蓽門而不知孰為康荘之逺<lb/>
<pb n="KR4d0503_SBCK_015-22b"/>
味止於園葵而不知孰為食前之方丈歡止於稚子而不知孰<lb/>
為侍妾之數百非去彼而取此也閑放不拘逍遥自適耳又安<lb/>
知孰為莊生之逰孰為淵眀之止乎子英清脩好古䖏城邑如<lb/>
在山林未甞弊弊焉牽於名迹冝其聞淵眀之言而有契於心<lb/>
也然予聞孔子可以止則止苟未可以止而止與可以止而不<lb/>
止盖胥失之當其可仕則如淵眀以弦歌為三徑之資當其可<lb/>
止則如淵眀之不為五斗米折腰解綬而去無累於物而異方<lb/>
同得何適而非逍遥是乃善學淵眀而得其眞止者也子英屬<lb/>
予記其為止之義予之所知若是而止耳昔者曽子以緝熈敬<lb/>
止釋止善與淵明以逍遥間止詠止酒其取義皆非尋常梏於<lb/>
章句訓詁者所能通予方欲見好讀書而不求甚解如淵眀者<lb/>
共論斯事子英可謂淵眀之流非歟倘能為予言之請留更僕<lb/>
<pb n="KR4d0503_SBCK_015-23a"/>
而筆受之以為後記<lb/>
金華黄先生文集卷第十五<lb/>
<pb n="KR4d0503_SBCK_015-23b"/>
<pb n="KR4d0503_SBCK_015-23b"/>
</p>
<p>
</p>
  </div>
</body>
</text>
</TEI>
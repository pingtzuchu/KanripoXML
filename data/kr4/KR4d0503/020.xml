<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_020-1a"/>
金華黄先生文集卷苐二十　續藁十七<lb/>
䇿題<lb/>
　　會試漢人南人䇿問<lb/>
問孔子告門人以旣庻加冨旣冨加教牧民而三事具則王道<lb/>
成矣其設施之略可得而知歟稽之周官則所以庻之者有九<lb/>
兩保息本俗所以冨之者有九職土㑹上冝土均荒政職事所<lb/>
以教之者有八統十二教三物八刑五禮六樂其經制之詳可<lb/>
得而聞歟孟子之語時君無非周公之法孔子之意也推而行<lb/>
之果可通扵今歟漢唐盛時亦云庻且冨矣君子或以為其教<lb/>
無聞焉㦯以為未知所以教也伊欲盡三事之責若何而可以<lb/>
去漢唐之陋若何而可以比成周之隆抑有其道歟其酌古今<lb/>
之冝而折衷之以對<lb/>
<pb n="KR4d0503_SBCK_020-1b"/>
　　上都郷試蒙古色日人䇿問<lb/>
問天下事可言者多矣未易以遽數也姑舉其一二言之可乎<lb/>
人才有短長而惟限扵資格民力有髙下而同困扵征徭儒術<lb/>
非不尊而未能崇雅黜浮吏治非不嚴而未能發姦擿伏因循<lb/>
積乆莫知所以爲變通之方識時務之俊傑詎可黙黙而巳乎<lb/>
願攄所藴以俟爲政者擇而行焉母徒爲甚髙論也<lb/>
　　江西郷試南人䇿問<lb/>
問三代法制見扵經者惟周官一書大綱小紀詳略相因其言<lb/>
人事悉矣然稽之尚書王制孟子之書有不能盡同者何歟或<lb/>
以爲周公致太平之迹或以爲六國隂謀之書果何所折衷歟<lb/>
周衰諸侯惡其害已而皆去其籍是書何以獨存歟漢除挟書<lb/>
之律是書最後出而冬官亡矣時以考工記足之或者排其非<lb/>
<pb n="KR4d0503_SBCK_020-2a"/>
是考工有記果出於誰歟或又謂三百六十之屬已散見於五<lb/>
官冬官果未甞亡歟國家以經術取士而是書不列於科目豈<lb/>
以劉歆蘇綽王安石軰用之而不驗歟抑他有可議者歟厥今<lb/>
朝廷内建六曹盖古六官之遺意也豈其成法固在所取歟抑<lb/>
猶有可舉而行者歟諸君子為有用之學宜熟講之矣願聞其<lb/>
說<lb/>
　　江浙郷試蒙古色目人䇿問<lb/>
問先儒以經義治道分齋教諸生而水利居其一然則水利亦<lb/>
儒者之所當知也古所謂水利曰河渠曰溝洫溝洫施於田間<lb/>
故其效易見河渠限於地勢故其功難成方今言東南之水利<lb/>
莫大於呉松江視古之河渠與溝洫其為力孰難而孰易其為<lb/>
利孰少而孰多諸君子習為先儒之學必夙講而深知之矣幸<lb/>
<pb n="KR4d0503_SBCK_020-2b"/>
試陳之以禆有司之餘議<lb/>
　　江浙郷試南人䇿問<lb/>
問事有不本於古而可施於今者君子所不廢也然亦安可徒<lb/>
守故常而不究其始終乎漢之取民者有更繇有筭賦而除天<lb/>
下田租之令時出焉唐之兩稅與之孰䡖孰重而迄今以為定<lb/>
制乎漢之任人者有察㢘有課最而舉可為將相之詔間見焉<lb/>
唐之循資與之孰得孰失而迄今以為定格乎其果皆無弊乎<lb/>
推本而言則取民莫善於井田任人莫重於封建自秦開阡陌<lb/>
置郡縣千載之下迄今遵為成憲者大抵皆秦之舊也何以能<lb/>
使其法施於人乆而不變乎漢之限民名田唐之襲封刺史非<lb/>
盡泥於古也亦莫有堅持其說而卒行之者豈時殊事異通於<lb/>
古者或戾於今而上下之所便安者無古今之間乎民苦於兼<lb/>
<pb n="KR4d0503_SBCK_020-3a"/>
并而無以樂其生吏病於數易而不得善其治又非可謂便安<lb/>
之也其弛張損益猶有當議者乎它如交鈔引鹽近倣於宋以<lb/>
立法者又未可遽數也請姑以其大者考歴代之㳂革原其始<lb/>
要其終而折衷之庸俟上之人采擇焉毋苟謂此儒者之常言<lb/>
而雷同勦說以對<lb/>
　　國學蒙古色目人䇿問<lb/>
問禹湯文武其道一也而有忠質文之異尚子丑寅之異建何<lb/>
歟至吾夫子又有行夏從周之說其去取之旨可得而聞歟記<lb/>
禮者有曰虞夏之質殷周之文至矣由是言之有虞氏亦有所<lb/>
尚歟殷之前夏已尚質周之前殷巳尚文歟三代而下以迄于<lb/>
今所用固夏時也今之為文果皆周之文否歟時務莫有大於<lb/>
此者不可以不講也幸究其說<lb/>
<pb n="KR4d0503_SBCK_020-3b"/>
問學者將以行之也所學何道歟所行何事歟弦歌之化本於<lb/>
四科之文學後世專門名家猶有以儒術飾吏者以經義决事<lb/>
者矣夫何古道湮墜士習日媮羣居則玩思空言而指簿書錢<lb/>
糓為細務從政則苟逭吏議而視仁義禮樂為虚文不㡬於所<lb/>
學非所行而所行非所學歟二三子蒙𬒳樂育以㓜學為壯行<lb/>
之地可無所熟講而素定歟孔門逺矣西漢之士有不可企而<lb/>
及者歟願試陳之無以讓為也<lb/>
問進賢退不肖古之道也　國家設官分職以理庻務而俾持<lb/>
風紀者司其黜陟夫何州縣間絓扵吏議者徃徃而是登于薦<lb/>
牘者曽不多見歟有虞氏所舉十有六人所去四人而已由是<lb/>
推之三載之所黜陟㮣可知矣豈今不古若賢者寡而不肖者<lb/>
衆歟孔子曰十室之邑必有忠信安可厚誣天下無君子歟願<lb/>
<pb n="KR4d0503_SBCK_020-4a"/>
試陳之以祛所惑<lb/>
問古之為國者必務訓農其民冨而俗醇良有以也方今<lb/>
朝廷重臣旣專領司農之官郡縣長吏又兼任勸農之職而田<lb/>
里之間地有遺力人多游心談者率以為田不井則背本而趨<lb/>
末者衆是固然矣夫井地之法旣未易卒復若何而能使守本<lb/>
業者有以盡其力逐末作者有以易其心幸試陳之<lb/>
問國家之患盗自古而然矣方今　朝廷清眀天下無事而民<lb/>
間推埋搏掩之習猶有存者以為飬之未至窮而無頼歟教之<lb/>
未盡愚而無識歟則農桒學校之政甞舉矣以為郡縣之治有<lb/>
未善苦吏急而致然歟則守令之選又未甞不精也願推言夫<lb/>
不能使民不為盗者其失安在弭之之方冝何如母諉曰此有<lb/>
司者之事非諸生之所知也<lb/>
<pb n="KR4d0503_SBCK_020-4b"/>
問古之為治者必正習俗所尚不同故其為俗亦異禹湯文武<lb/>
之道一也而忠質文各有所尚何歟說者以為五帝以前風俗<lb/>
大同故無所尚而記禮者曰虞夏之質殷周之文至矣然則有<lb/>
虞氏亦有所尚歟殷之前夏巳尚質周之前殷已尚文歟孔子<lb/>
有郁郁乎文哉吾從周之說而董生謂漢冝損周之文用夏之<lb/>
忠何歟由漢而来千有餘歲中間土字分裂而政殊俗厖固未<lb/>
可㮣論方今天下大同徳教流洽而習俗未能丕變以為文耶<lb/>
則士多因陋而就寡以為質耶則民多澆淳而散朴以爲忠耶<lb/>
則為吏者又徃徃舞智而御人所尚果安在歟欲救其弊冝何<lb/>
先歟諸君子它日獲備官使出而任承流宣化之責扵當代所<lb/>
冝損益者可無夙講歟試言其畧<lb/>
問飬士將以致用也養之於未用之前者有教法焉用之於旣<lb/>
<pb n="KR4d0503_SBCK_020-5a"/>
養之後者有選法焉爲法雖不同而首尾相資有不可偏任者<lb/>
夫何今也拘扵法守莫能相通漢之徒三千不盡登於銓曺唐<lb/>
之吏八百不皆出於學舘所養非所用而所用非所養選法在<lb/>
今爲甚宻教法視古則已䟽法制之䟽宻既殊事任之重䡖不<lb/>
得不異此勢之所必至歟是果出於立法之𥘉意否歟品調消<lb/>
息之使無彼此䡖重之偏亦有其道歟此區區之所欲聞也<lb/>
問昔者孔門弟子之問荅言必以實聴其言而其志之所趨學<lb/>
之所造可知也去聖日逺後生小子類以空言相髙端木氏之<lb/>
所不得聞者若巳有聞漆雕氏之所未能信者若巳可信雷同<lb/>
勦說併爲一談雖有知言之君子亦莫能察其所志之逺近所<lb/>
學之淺深也惟自知之眀者其爲言也實二三子冝審扵自知<lb/>
矣幸因荅問少攄其素藴以見夫所志所學之實何如也<lb/>
<pb n="KR4d0503_SBCK_020-5b"/>
問爲國者皆欲吏之㢘不知所以致其㢘皆患吏之貪而不知<lb/>
所以去其貪談者謂禄秩厚則㢘者有所勸禁令嚴則貪者有<lb/>
所懲是固然矣今之禄秩非不厚而㢘吏不爲之多禁令非不<lb/>
嚴而貪吏不爲之少其理安在乎<lb/>
問民貧則國無獨冨民冨則國無獨貧此理勢之必然而無可<lb/>
疑者今天下之民以爲貧耶木土𬒳文錦犬馬餘肉粟者亦或<lb/>
有之以爲冨耶䄈褐不完含菽飲水而不免於飢寒者盖已多<lb/>
矣國家之調度將一切取贍於冨家固不能無朘削之患欲使<lb/>
均無貧而皆有以待公上之湏又慮夫兼并之弊終未易除然<lb/>
則爲國計者如之何其可也<lb/>
問聖賢之論治未甞不取法於古顔淵問爲邦而孔子告以四<lb/>
代之禮樂滕文公問爲國而孟子告以三代之井田學校何所<lb/>
<pb n="KR4d0503_SBCK_020-6a"/>
取之不同歟由設施次苐言之必養之以井田教之以學校而<lb/>
後禮樂可興也其法果可偏廢歟孔孟所言布在方冊顔淵無<lb/>
其位而不得行滕文公有其志而不能行後世雖或行之而未<lb/>
盡也今亦有當講者歟尚畢其說<lb/>
問盖聞君子學道則愛人小人學道則易使今之君子知學道<lb/>
者誠有之矣小人而能學道者𥘉不多見也伊欲以斯道覺斯<lb/>
民使化行俗羙而比屋可封則為君子者不得不任其責請試<lb/>
言之以觀二三子之自任者何如也<lb/>
問昔安　先生之教學者有經義齋有治事齋治事者人治一<lb/>
事又兼一事故其出而仕多適於世用若老扵吏事者由講習<lb/>
有素也夫窮經而不能致用則經為空言矣作事而不師于古<lb/>
訓則其為事亦苟焉而已矣是果可岐而二之歟然以其成效<lb/>
<pb n="KR4d0503_SBCK_020-6b"/>
觀之則又如彼何歟諸君子朝斯夕斯所談者無非經義也所<lb/>
治事果何事歟幸試以素所講習者言之毋譲<lb/>
問為法必有先後之序知所先後則舉而措之斯易耳盖昔之<lb/>
言治者曰明黜陟也抑僥倖也精貢舉也擇官長也均公田也<lb/>
厚農桒也修武備也减徭役也覃恩信也重命令也此十事者<lb/>
孰於今為急而在所當先孰於今為緩而在所當後二三子習<lb/>
為眀體逹用之學必甞究心乎此矣請條陳之<lb/>
問錢出於古而交會創於近代然所謂交㑹者必以錢為之本<lb/>
盖合劵所以取錢非以彼易此使之捨實錢而守虚劵也方今<lb/>
鈔法獨行而錢遂積於無用之地立法之𥘉固有因有革及其<lb/>
旣乆亦冝有變通之道焉請試言之以待執事者之財擇<lb/>
問除盗捄荒非無良法然莫若思患而豫防之乃今<lb/>
<pb n="KR4d0503_SBCK_020-7a"/>
聖仁在上威行恵孚蟻聚之衆固巳肅清菜色之民殆将甦息<lb/>
及是時也儆戒無虞蓄積備具有不可不素講者二三子儻有<lb/>
志焉於從政乎何有請試陳之以俟有司者之詢訪也<lb/>
問君子小人如隂陽之相反用君子則治用小人則亂不待智<lb/>
者而後知也然稽之前古雖治世未甞無小人果可盡去乎夫<lb/>
所以䖏之者必有其道矣聖人推隂陽之消長以為䖏小人之<lb/>
法或尚剛决或貴扵不惡而嚴何其不同乎方今眀良相逢君<lb/>
子道長時之所以為㤗也欲保其㤗有急於䖏小人者乎聖人<lb/>
所謂剛决與不惡而嚴者今冝何先請擇於斯二者以對<lb/>
　　國學漢人䇿問<lb/>
問傳有之曰教之以徳齊之以禮則民有格心教之以政齊之<lb/>
以刑則民有遯心此豈非聖人所以論治者乎漢崔寔始為嚴<lb/>
<pb n="KR4d0503_SBCK_020-7b"/>
之則理寛之則亂之說而史臣以為眀於政體寔之論猶空言<lb/>
耳諸葛亮治蜀刑法峻急而史臣以為識治之良才則又見扵<lb/>
行事者也然則聖人之論治者非耶諸君子眀古而識今冝熟<lb/>
講扵此矣它日出而從政則何以㢤其悉陳之毋譲<lb/>
問昔者舜以契為司徒而敷五教于百姓命之以一言而已至<lb/>
命䕫典樂以教胄子則為言不一而足焉成周之教萬民者大<lb/>
司徒而已其教國子也有師氏焉有保氏焉又有大司樂及樂<lb/>
師焉為教雖不必盡同略於郷而詳於國則一也豈不以所䡖<lb/>
者可略所重者冝詳歟洪惟我　朝事必師古乃者　綸音洊<lb/>
降嘉惠乎成均之士甚厚皆帝王之遺意也所重固有在而待<lb/>
之不加詳焉何以稱塞　上旨歟盖古之設教者有聲音律吕<lb/>
干戈羽籥弧失之類為事至詳也果可用於今而不以為戾歟<lb/>
<pb n="KR4d0503_SBCK_020-8a"/>
二三子朝斯夕斯所談無非天人性命之理凡昔人爲教之具<lb/>
皆未甞身服其事寧不曰彼所習者器之末此所講者道之本<lb/>
歟先儒之論學盖曰不可厭末而求本幸推原其本末而於其<lb/>
法之所冝詳者條陳之將以復于　上而相與講習焉母苟曰<lb/>
異世殊時不相㳂襲也<lb/>
問古之造士必以四術而莫尚於樂有虞胄子之教典樂專焉<lb/>
成周國子之教司樂緫焉考其名官而所重可知也豈不以樂<lb/>
者學之所以成終歟漢唐去古日逺詩書禮之文雖僅存而樂<lb/>
之缺有間矣然猶有以樂立扵學官者有請以樂教諸生者其<lb/>
爲樂果皆出於古歟我　朝㳂襲近制雅樂之設于成均者惟<lb/>
釋奠乃有合而未始用以爲教也其爲樂果不通扵今歟孔子<lb/>
適齊以童子視端行直而知韶樂之作樂之善人心其效如此<lb/>
<pb n="KR4d0503_SBCK_020-8b"/>
而可希闊弗講歟伊欲如帝王盛時俾為士者無不成於樂亦<lb/>
有其道歟二三子㳺于庠序之間蹈徳詠仁不為不乆願具陳<lb/>
古樂之本末與其可施扵今者有司得以詳擇焉<lb/>
問若昔三代之士論于郷者必升于學然後官爵加焉其取之<lb/>
也詳故其為材也備漢之四科不皆養扵學校唐之六舘不皆<lb/>
擇於郷閭至宋之方州舎法遂判焉兩途而亦足以得人何歟<lb/>
洪惟　國朝自至元間建首善之地于亰師以風四方逮延祐<lb/>
𥘉乃以科目取士著于令如種之獲適惟其時三歲登賢能之<lb/>
書于天府僅百人以博士弟子而預其列恒不若偕計吏者之<lb/>
衆豈取之有未盡歟抑教之有未至歟或者閥閱貴㳺耻與寒<lb/>
畯争長歟伊欲考古之制自郷而學自學而官爵之其可行扵<lb/>
今否歟後世之法亦有可參用者歟幸試陳之毋隠<lb/>
<pb n="KR4d0503_SBCK_020-9a"/>
問國朝之制䇿士必以經史時務時務誠未易知經出于聖人<lb/>
亦不容擬議也姑以史事言之左氏之所傳太史公之所紀立<lb/>
法何不同歟班固荀恱范曄袁宏陳夀之流互有祖述孰為得<lb/>
失歟歐陽子唐書法太史公者也司馬公通鑑法左氏者也而<lb/>
皆不能免先儒之譏是盖有其說矣然綱目之作㦯因其舊或<lb/>
革而正之其是非去取可得而聞歟方今六舘之士奮自儒科<lb/>
而居編摩論撰之列者踵武相接也二三子扵昔人之是非得<lb/>
失安可無夙講而為之折衷歟願試陳之以觀所學<lb/>
問古之為國者四曰井田曰封建曰學校曰肉刑其存於今者<lb/>
學校而已夫阡陌之巳開者不可復矣何以使民無甚貧而遂<lb/>
其生乎郡縣之已置者不可變矣何以使吏無數易而成其治<lb/>
乎箠令已定則法之輕者不可加重矣何以使人無易犯而不<lb/>
<pb n="KR4d0503_SBCK_020-9b"/>
䧟扵罪戾乎若夫學校雖以著令僅存而知仁聖義忠和之教<lb/>
不及扵萬民直温寛栗剛蕳之教不行扵胄子何以使之成其<lb/>
材就其實乎先王之遺制廢而莫之舉者旣如彼存扵今者又<lb/>
如此其弛張損益亦有可議者乎二三子㳺扵庠序之間而務<lb/>
為有用之學得無夙講扵此乎其酌古今之冝以對<lb/>
問人材者國之所與立也培植本根以成其名莭者上之待士<lb/>
冝過乎厚奮揚精采以持其清議者士之自待不冝過乎薄四<lb/>
代逺矣東漢太學之士三萬餘人嘘枯吹生公卿徃徃折節下<lb/>
之辟召常出其口唐之六舘宋之三舎猶有能眀目張膽叩閽<lb/>
言事者史諜所載可信不誣也方今　聖仁在上菁莪樂育古<lb/>
所未有芻蕘之言一善弗遺夫何以賢士之關萃四方之英㳺<lb/>
而扵民生之休戚政治之得失一切存而不論徒規規焉綴緝<lb/>
<pb n="KR4d0503_SBCK_020-10a"/>
陳言以求合有司月書季攷之繩尺視昔人若不能無歉上之<lb/>
人待之者亦旣厚矣其自待者毋乃太薄歟豈世降俗敝士氣<lb/>
萎薾不可復振歟抑為表率者未有以鼔舞而作興之歟觀立<lb/>
朝必扵平日它時倘有言責亦將守其嘿以為醇謹歟願聞所<lb/>
以變今日之積習追昔人之風烈者其道何若亦以觀所志焉<lb/>
問三代之興皆改正朔夏建寅啇建丑周建子此三代之正朔<lb/>
也而甘誓有三正之言則三代之前三正旣迭用矣黄帝顓頊<lb/>
之暦堯之授人時舜之恊時月正日果何所建歟前乎夏啇旣<lb/>
建寅矣以湯武周公之聖何為不能踵而行之而行夏之時猶<lb/>
有待於孔子然後定歟建子者一陽之生天道之始也建寅者<lb/>
三陽之長人事之始也商之建丑獨何義歟秦之建亥亦商周<lb/>
有以啓之否歟先儒謂三代改正朔而不改月數以詩書言之<lb/>
<pb n="KR4d0503_SBCK_020-10b"/>
月固不改矣攷之孟子則月盖未甞不改也何其不同歟由漢<lb/>
迄今率用夏時是無容議矣然語古而無徴習今而不察亦君<lb/>
子所耻也試索言之<lb/>
問一代之興必有一代之俗風聲旣立氣習繫焉東漢尚清議<lb/>
而名節日以崇西晉好清談而禮法日以替得非好尚之殊遂<lb/>
以成俗歟然夷攷其人無所囬撓戮力王室者清議激之也而<lb/>
亦有遜辭恭色取媚於時者焉清議果安在歟任放為逹廢弛<lb/>
軄業者清談啓之也而亦有檢攝衆事未甞少閑者焉清談何<lb/>
甞為之累歟豈士君子之制行有不随風聲氣習轉移者歟稽<lb/>
前言徃行之得失以自鑒而防其好尚之偏不亦學者之切務<lb/>
歟幸試陳之以觀所趨嚮者安在<lb/>
問選舉之法其来尚矣說者率以為古之取士以實不以文後<lb/>
<pb n="KR4d0503_SBCK_020-11a"/>
世反是故其人才不古若也稽之經史則有虞氏之敷納以言<lb/>
近於文成周之賔興以六徳六行近於實謂有虞氏之法不及<lb/>
成周可乎若漢之以孝㢘察於有司者即古所謂徳行唐之以<lb/>
直言極諫對於天子之廷者即古所謂言也然以唐人詞章之<lb/>
習較之西漢之儒術東漢之名節固自不侔夫豈文勝其實誠<lb/>
如談者所云雖有虞氏之遺法亦不能無弊乎此皆有司所甚<lb/>
惑也幸相與推言其故<lb/>
問漢儒言災異者焦延夀亰房以易夏侯勝劉向歆父子以洪<lb/>
範五行故延壽作易林而向作洪範五行傳論至班固始述歆<lb/>
言以為河圗雒書相為經緯八卦九章相為表裏盖二者莫可<lb/>
偏廢也曷為而固書獨五行有志乎近世學士大夫皆以易言<lb/>
吉凶而不復以洪範言休咎豈非欲矯其偏乎漢儒之牽合拘<lb/>
<pb n="KR4d0503_SBCK_020-11b"/>
泥誠若未足盡信固所序次禍福徴應之實果可盡廢乎然考<lb/>
之周官則太卜所掌三易之外無所謂洪範五行者豈古之隂<lb/>
陽占驗一以易為㫁而洪範不預乎箕子之言安所用漢儒之<lb/>
言何所本乎易洪範並列于六藝五行災異之學豈但小道之<lb/>
可觀而巳今亦有能通其說者乎請聞其略<lb/>
問為學必求師而取友師之尊未若友之親也樊遲問仁與知<lb/>
夫子旣吿之矣退復質諸子夏始喻夫子吿之之意當時學者<lb/>
旣問於師又辨諸友其務實如此非後進所冝取法歟二三子<lb/>
群居終日求於師者為甚詳而取扵友者則已略是固知師之<lb/>
可尊矣亦知友之當親歟在易麗澤兊君子以朋友講習釋之<lb/>
者曰兊為說朋友講習說之大者也知講習之為說則知友之<lb/>
當親矣其相滋相益豈淺淺歟願以古者湏友而成之義相與<lb/>
<pb n="KR4d0503_SBCK_020-12a"/>
懋明之毋苟曰歸而求之有餘師也<lb/>
問成周郷飲酒之禮歴漢唐猶存漢唐行於郡邑而西晉行於<lb/>
辟雍今頋以非著令所及莫之敢舉惟偏州下邑守令之有志<lb/>
於古者乃或講行之固未必能盡合於舊典也盖古之郷飲酒<lb/>
或以蜡祭或以習射或飲國中之賢者唐惟三歲賔興略用其<lb/>
儀今又廢矣升歌笙入間歌各三終皆以小雅合樂三終則周<lb/>
南召南漢惟鹿鳴騶虞僅傳其聲今亦亡矣然則古禮之存者<lb/>
㡬希伊欲蒐輯遺文以諗于朝而肄習于庠序之間諸君子倘<lb/>
有意焉幸相與商訂之<lb/>
問漢耿壽昌奏設常平倉蕭望之非之而宣帝不聽常平法既<lb/>
行民果以為便後世因之莫敢廢也夫以望之論議有餘材任<lb/>
宰相豈迂闊扵事情而不知變通者歟若壽昌者徒以能商功<lb/>
<pb n="KR4d0503_SBCK_020-12b"/>
利得幸於上何以使法施於人如是之乆歟近代常平義倉領<lb/>
以專使逮至我　朝乃有義倉而無常平頃甞有以復常平為<lb/>
請者事下有司將行而輙止或者夀昌之遺法至是不能無弊<lb/>
而望之之言為不謬歟徴古驗今以究其得失而折衷之有司<lb/>
之所願聞也<lb/>
問班固志地理條其風俗最為詳悉按禹貢周官職方氏辨九<lb/>
州山川土地所宜皆未始及乎風俗而十三國風之變獨見於<lb/>
詩說者謂盛治之世天下大同故無風俗之可言國異政家殊<lb/>
俗而風聲氣習随之故不得不論其風俗作史者兼而取之所<lb/>
以俻著古今之本末云爾然以其時考之禹有反道敗徳之苗<lb/>
民周有怙侈㓕義之殷士則扵其同之中有未盡同也曹之失<lb/>
奢魏之失𥚹鄭衛之失淫而唐有堯之遺風則於其變之中有<lb/>
<pb n="KR4d0503_SBCK_020-13a"/>
未盡變也文翁倡其教相如為之師而蜀之文章冠天下韓延<lb/>
壽先之以敬譲黄覇繼之而頴川之教化大行則風有時而移<lb/>
俗有時而易似未可專以地分為㫁也夫語時務者莫大於移<lb/>
風易俗而扵經史之指若有所未喻幸有以祛所惑焉<lb/>
問尚論昔之言治者必推賈誼董仲舒而劉向稱仲舒雖伊吕<lb/>
無以加誼雖伊管未能逺過則是誼仲舒皆伊吕之流也然而<lb/>
一則曰伊吕一則曰伊管豈仲舒所言純乎王道誼所言雜出<lb/>
扵覇道歟向子歆不以向之稱仲舒者為然而扵誼無所貶誼<lb/>
果非仲舒所及歟至歆叙七略誼仲舒又何以與伊尹太公管<lb/>
子並列扵諸子歟若夫治安之策天人之對乃班固所謂切於<lb/>
當世之事而二三子所夙講以待問者也請摭其言之無怍於<lb/>
古人可施於今日者條陳之<lb/>
<pb n="KR4d0503_SBCK_020-13b"/>
問曺参避正堂舎蓋公而齊國安集周亞父得劇孟若一敵國<lb/>
而知呉楚無能為班固於本傳備著之者以其有關於治亂成<lb/>
敗云爾至為司馬遷傳賛乃譏其先黄老而後六經退䖏士而<lb/>
進姦雄其旨安在乎固又謂道家者流清虚以自持卑弱以自<lb/>
守合扵堯之克譲易之謙謙布衣㳺侠之倫温良泛愛振窮周<lb/>
急謙退不伐亦皆有絶異之姿其稱之如此豈猶有取於遷之<lb/>
遺意乎方今治教休眀風俗醇羙為士者旣不屑道虚無之言<lb/>
為民者又莫敢以豪傑自任諸君子亦甞監古今習尚之變而<lb/>
考前史論議之同異得失乎願聞其說<lb/>
問職田之制其来尚矣而今也謂之養㢘職田職田而以養㢘<lb/>
為名則是吏之㢘否時視夫所養何如耳然以田之在官者有<lb/>
限有田則給焉無田則弗給也不㡬扵糓禄不平乎若夫人品<lb/>
<pb n="KR4d0503_SBCK_020-14a"/>
之不齊又未易以槩論㢘者固不待養而有養者未必皆能㢘<lb/>
也豈非無恒産而有恒心者惟士為能乎伊欲使上之所養也<lb/>
均下之自養也厚其道何由可得而聞乎<lb/>
問古者士有常業官有常守故其為事專而成效易見也夫何<lb/>
後世之用人惟以歲月序遷而不復審其能否至於官數易其<lb/>
守而士數易其業以儒名家者不得專意於稽古禮文以吏為<lb/>
師者不得專力扵簿書期會自非以數術方技執藝事為世守<lb/>
鮮有乆扵其職業者授以不素習之事而欲委任責成焉亦難<lb/>
矣豈當世之士皆有非常之材而措諸事業者無施不可歟抑<lb/>
為士者徒知計官資之崇卑而未能如數術方技執藝事者之<lb/>
安其所守歟不然則古者任人之道不可行於後世歟必有其<lb/>
說<lb/>
<pb n="KR4d0503_SBCK_020-14b"/>
問昔之大儒盖有以習文法吏事見稱扵史氏者然則文法吏<lb/>
事亦君子之所冝知也安可忽乎孔子曰古之知法者能省刑<lb/>
本也今之知法者不失有罪末矣惟夫使之無訟而後可以省<lb/>
刑是誠難能也苟非有以得其情鮮或不失有罪者豈易然乎<lb/>
律學之廢巳乆理官所掌固非諸生所得與聞乃若先王立法<lb/>
之意考諸載籍猶可見也二三子姑以所知者究其本末而極<lb/>
言之可乎<lb/>
問談者謂秦尚申韓故其治刻薄而少恩晉尚莊列故其俗浮<lb/>
華而無實其說是也我國家尊尚儒術褒孔子之道以昭示<lb/>
乎四方搢紳先生言必以孔子之詩書執禮而非敢爲申韓法<lb/>
家之言也教必以孔子之文行忠信而非敢爲莊列道家之教<lb/>
也是冝刻薄之風浮華之習爲之丕變乃猶有一二之或存而<lb/>
<pb n="KR4d0503_SBCK_020-15a"/>
未盡去者何百家邪說入人之深而儒者之效頋若是緩與夫<lb/>
豈為士者溺扵口耳之末而昩扵當世之所尚與不然則承流<lb/>
宣化者未能諭上旨歟願聞所以轉移而興起之者其道何由<lb/>
也<lb/>
問自古有國者不能去刑必設官以主之虞之九官眀刑者有<lb/>
士焉而折民惟刑者秩宗之官也周之六官掌刑者有司㓂焉<lb/>
而以郷八刑紏萬民者司徒之官也旣有刑官而又以它官分<lb/>
任其職何歟豈其為事固有不同歟今之刑曺即古之士與司<lb/>
㓂也禮官無所謂折民之刑而教官無所謂紏民之刑職任可<lb/>
謂專而不分矣夫職任專則事易治何古之人慮不及此歟二<lb/>
三子姑為之解<lb/>
問古者家有塾黨有庠術有序國有學盖無地而無學亦無時<lb/>
<pb n="KR4d0503_SBCK_020-15b"/>
而不學也王制諸侯天子命之教然後為學然後為學則凡天<lb/>
子之命所未及者不得有學矣將輟而弗教歟千乘之國為郷<lb/>
術與二十五家之閭者有㡬而建學立師悉聴命扵天子為法<lb/>
何若是之煩歟小學在公宫南之左大學在郊此諸侯之國學<lb/>
也豈當時國學湏天子之命乃立郷學之設不待禀命歟夫學<lb/>
校之政亦時務之大者也考經傳之遺文以祛所惑敢俟来對<lb/>
問天下之事恒患夫過與不及不及則失於蕳過則失扵煩其<lb/>
不適扵中一也曺参日飲無所請事而不嫌其蕳諸葛孔眀夙<lb/>
興夜寐罰二十以上皆親覧而不厭其煩俱號稱良相其為事<lb/>
有不同何以能同歸于治乎豈其才智之不齊舎所短而用所<lb/>
長乎抑以世殊事異其弛張緩急難以㮣論乎千載之下欲以<lb/>
古人自期者苟未至乎無過不及之地則守職而不病扵蕳為<lb/>
<pb n="KR4d0503_SBCK_020-16a"/>
曹参可也奉法而不傷扵煩為諸葛亮可也不猶愈扵為胡廣<lb/>
之中庸乎先儒甞教人以志伊尹之志矣曺参諸葛亮之事寕<lb/>
足多譲乎願聞諸君子之自期者何如也<lb/>
問自古國家莫不重馬政所以蕃息之者必有其法焉儒者引<lb/>
經而言則以為衛之詩人羙其君有秉心塞淵来牝三千之語<lb/>
盖人之操心充實而深逺故其馬生息之蕃如此也夫苟於芻<lb/>
牧之事漫不加省而但扵吾之一心求馬之蕃息不太迂乎前<lb/>
史所載漢諸苑三十六所馬三十萬匹唐八坊四十八監馬七<lb/>
十萬六千匹而後魏之馬乃至二百餘萬匹以後魏與衛人所<lb/>
畜較之㡬七百倍果皆本諸其心而致之乎抑有它術乎天下<lb/>
之事固未有不本扵心者馬政特其一矣孟子曰徒善不足以<lb/>
為政釋之者謂有其心而無其政也馬政於今為尤重請即是<lb/>
<pb n="KR4d0503_SBCK_020-16b"/>
而試論之則凡發扵心而措扵事業者可以類推也<lb/>
　　堂試蒙古色目人䇿問<lb/>
問一代之治必有一代之法儒者之論恒以為古之治純任道<lb/>
後之治純任法天下其果有道外之法歟洪惟<lb/>
天朝列聖相承國之所慿藉扶持者規模至宏逺也徴古而驗<lb/>
今或者未能無疑焉考課之法非不眀而奏最者甚寡紏察之<lb/>
法非不嚴而貪沓者尚多减繁有法而獄訟不為之遽衰服色<lb/>
有法而僣侈不為之少戢豈奉行之有未至歟抑離道以為法<lb/>
而致然歟其弛張損益或猶有可言者歟諸君子眀扵時務念<lb/>
此至熟也其参酌古今條陳以對母泛母畧<lb/>
　堂試漢人南人策問<lb/>
問道學何始歟危微精一以為傳文行忠信以為教道學之名<lb/>
<pb n="KR4d0503_SBCK_020-17a"/>
未立也漢董生唐韓子皆當世大儒其亦所謂道學非歟粤自<lb/>
營道河南關西倡其前𬗋陽廣漢東莱承其後逮至我<lb/>
朝文正許公出而以身任道學之寄學士大夫莫不知所依歸<lb/>
乃者<lb/>
仁皇在御眀詔有司以經術造士且示學者以所宗師道學之<lb/>
盛莫今若也夫何新學小子味其糟粕者不過為取科目之計<lb/>
老成宿學窺其閫奥者類皆有輕科目之心古之道學亦若是<lb/>
歟伊欲循其名考其實使下焉者母徒譁世以取寵上焉者毋<lb/>
苟䡖世而肆志豈非今日作人之大務歟諸君晝談夕講扵道<lb/>
學之言為日乆矣願試陳之亦以觀所學<lb/>
問自古以知人為難君子小人所為如隂陽晝夜之相反本不<lb/>
難知也特患夫近似者未易辨耳以謹重為君子浮薄為小人<lb/>
<pb n="KR4d0503_SBCK_020-17b"/>
耶則與家人語而不及朝省政事者似乎謹重矣而人不免譏<lb/>
其阿䛕人主嚮儒術而常毁之者似乎浮薄矣而人莫不憚其<lb/>
正直何也以恬退為君子以奔競為小人耶則晦迹於終南山<lb/>
者似乎恬退矣而狥權利為驕縦人指其隠居為仕䆠之捷徑<lb/>
伏謁扵光範門者近乎奔競矣而皇皇扵仁義人仰其道徳扵<lb/>
㤗山北斗何也苟不扵其近似者而辨之則人豈誠易知哉有<lb/>
天下國家者孰不欲進君子退小人而鮮能不失扵近似之間<lb/>
毫釐之差千里之謬辨之不可不早也願聞其方<lb/>
問三代而降典籍殘缺言禮學者離為專門夫禮莫重扵祭而<lb/>
諸儒或分五帝為六天或合二祧為七廟至扵郊丘異同祫禘<lb/>
大小六宗之義七祀之文明堂屋室之數論議角立莫能相通<lb/>
我國家承平日乆稽古禮文之事固已大俻然於諸家之說有<lb/>
<pb n="KR4d0503_SBCK_020-18a"/>
不容兼取而並用者考其孰得孰失而折衷之以待問焉諸君<lb/>
子之事也幸相與試詊之母苟諉曰則有司存<lb/>
　勸農文<lb/>
　　諸曁州勸農文<lb/>
古之有民社者未甞不以農事為先拊循勸率具有其法我<lb/>
朝参稽故典郡邑守令悉以勸農入衘事莫重焉比以受任之<lb/>
𥘉延登耆年詢以風土咸謂是州地産素薄兼之襟山帶湖旱<lb/>
澇相半仍歲凶歉民多阻飢夫不知盡其在人而一切聴其在<lb/>
天可不可也昔魏文侯使李悝作盡地力之教以方百里之地<lb/>
為田六百畒理田勤則歲增粟百八十萬石不勤則歲减粟百<lb/>
八十萬石勤與否之利害相逺如此然則欲盡地力者亦在乎<lb/>
盡人力而巳誠能率而子弟竭其四肢之力以從事於南畒將<lb/>
<pb n="KR4d0503_SBCK_020-18b"/>
見冨歲之入弗减益増蓄積旣多縦有旱澇可無乏食之慮矧<lb/>
今　聖仁在上茂育羣品至和之應必有豐年乃若奬厲而成<lb/>
就之固長民者之責也兹以東作方興率遵故常躬秉耒耜為<lb/>
爾農勸其尚勉之母苟以為具文而藐藐其聴也<lb/>
　上梁文<lb/>
　　行中書省上梁文<lb/>
我國家幅貟至廣屏翰有嚴輟宰執之近班緫兵民之大柄分<lb/>
符而專節制端笏以領縉紳左江右湖擅東南之都會上棟下<lb/>
宇聳廊廟之具瞻内拱　帝宸外臨蕃服孰使百竂之長莫安<lb/>
一日之居旣合舊以圗新寕因陋而就蕳冝增崇於壯觀用昭<lb/>
示於等威官属駿奔工徒鱗集辨方拓土置水臬以取平度木<lb/>
蕳材運風斤而獻巧舉無愆素役靡告勞審面勢以得中覩儀<lb/>
<pb n="KR4d0503_SBCK_020-19a"/>
刑而如故穹門洞唘燭幽隱於閭閻巨厦燕休折遐衝於樽爼<lb/>
是所謂政事之本匪徒誇興作之功龜兆弗違虹梁將架庸伸<lb/>
善頌式相歡謡<lb/>
抛梁東海上雲開曉日紅大舶髙䑺来萬里島夷稽首慕皇風<lb/>
抛梁西三吴黍稌徧髙低灌輸亰邑倉箱溢猶有餘粮野外棲<lb/>
抛梁南閩嶠風行掃瘴嵐枹鼓不驚民按堵九天雨露聖㤙覃<lb/>
拋梁北舳艫衘尾官河直百賈流行道路通日中聚貨如山積<lb/>
抛梁上紛郁非煙遥在望台階清潤六星齊太平可見非無象<lb/>
抛梁下俯瞰江濤奔萬馬居人㳺衍競讙呼共樂昇平陶至化<lb/>
伏願上梁之後五兵偃息百糓豐穣民風擬於鄒魯相業侔於<lb/>
虞唐宣暢鴻靈益固藩籬之守翊扶寳祚允資柱石之強等天<lb/>
長而地乆慶　君眀而臣良<lb/>
<pb n="KR4d0503_SBCK_020-19b"/>
</p>
<p>
金華黄先生文集卷第二十<lb/>
</p>
<p>
</p>
  </div>
</body>
</text>
</TEI>
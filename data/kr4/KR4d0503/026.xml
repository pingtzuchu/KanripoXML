<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_026-1a"/>
金華黄先生文集卷第二十六　續藁二十三<lb/>
　　　　　　　　　　　　　　　　　臨川危素編次<lb/>
　神道碑<lb/>
　　資徳大夫陜西諸道行御史臺御史中丞董公神道碑<lb/>
故陜西諸道行御史䑓御史中丞董公旣殁且葬二十年而墓<lb/>
隧之石未有刻辭至正十年夏四月九日<lb/>
皇帝御興聖殿東便殿治書侍御史臣老老　奏請命翰林<lb/>
侍講學士臣溍為之銘資政院使臣朶爾直班書其文治書侍<lb/>
御史臣期頥篆其額以賜焉臣溍謹按公諱士㳟字肅卿姓董<lb/>
氏真㝎之藁城人贈光禄大夫大司徒趙國宣懿公諱昕公曽<lb/>
祖考也龍虎衞上將軍監軍右副元帥知中山府事贈推忠翊<lb/>
運效節功臣大傅開府儀同三司上柱國趙國忠烈公諱俊公<lb/>
<pb n="KR4d0503_SBCK_026-1b"/>
祖考也資徳大夫典瑞卿僉樞宻院事贈體仁保徳佐運功臣<lb/>
太師開府儀同三司上柱國趙國正獻公諱文忠公考也妣顧<lb/>
氏趙國夫人公生而端重確實人未甞見其嬉咲狎昵正獻公<lb/>
薨<lb/>
世祖皇帝甚悼惜之召見其諸子公年甫十三從長兄清獻公<lb/>
士珍至　上前命徃返行于庭中見其氣宇凝粹正色歛容<lb/>
周旋中度大竒之自是出入禁闥無間問曽學射否對曰<lb/>
陛下統一四海功成治㝎無事於武況漢人挾兵有禁故臣於<lb/>
弓矢之事未之學也　上頋左右曰其父祖於國家有大勲<lb/>
勞非他漢人比即賜以弓矢仍命董氏之族悉弛其禁公旣長<lb/>
入備宿衛為尚　奉御從<lb/>
成宗皇帝至三不刺時方俾道流設黄籙大醮以公純誠恭謹<lb/>
<pb n="KR4d0503_SBCK_026-2a"/>
命領其事及代祀嶽瀆復命稱　旨益𬒳奬眷忠烈公九子<lb/>
正獻次居八<lb/>
世祖恒呼之曰八哥而不名正獻五子公最㓜<lb/>
成宗見公如見正獻因以察罕八哥呼之其見親禮如此大徳<lb/>
九年特授奉議大夫典瑞少監十一年有位公下者中書奏升<lb/>
為太監　上怒曰董少監本居上乃不升何耶特命升太監<lb/>
進階正議大夫公再辭而後就軄宫車晏駕親王有覬覦　噐<lb/>
者亟欲得符璽公横身堅守至廢寝食<lb/>
仁宗皇帝入平内難公奉　御寳以進詢其姓名以父名對<lb/>
仁宗大悅俾司舊軄<lb/>
武宗皇帝旣正大統賜黃金帶以旌其忠至大元年典瑞升為<lb/>
院即拜公中奉大夫同知典瑞院事二年有勑樹碑先塋賜以<lb/>
<pb n="KR4d0503_SBCK_026-2b"/>
鈔十萬緡辭至再三止受其半訖事悉分其餘於親鄰一豪不<lb/>
以他用四年岀爲江南諸道行御史臺侍御史處事務舉大綱<lb/>
不爲苛細人服其知體<lb/>
仁宗嗣位皇慶二年典瑞爲監如故圗任舊人無以易公乃拜<lb/>
公資徳大夫典瑞卿俾幕僚偑金字圎牌馳驛敦請公旣至適<lb/>
有皇族位公下者公辭曰臣以庸陋尸位惶恐未安矧敢居宗<lb/>
室之上乎願處其下　上坐寢殿遣中使促之曰朕以卿勲<lb/>
舊之子故兹委注其母多讓待卿署事然後視朝公不得已乃<lb/>
拜命入謝　上嘉奬曰老成君子也甞問民間所疾苦以薄<lb/>
歛省刑對問臣子之道以忠孝對由是愈見信任清獻公薨扵<lb/>
開平特給乗傳俾公護䘮還葬盖異數也延祐二年復立陜西<lb/>
諸道行御史臺以公爲侍御史　上曰董士恭忠勤篤實冝<lb/>
<pb n="KR4d0503_SBCK_026-3a"/>
加升擢乃以公為御史中丞太師阿斯罕以丞相行省陜西嘗<lb/>
有　旨命之迎接便服不拜俄一日　詔下肩輿登堂北面<lb/>
而坐衆皆惡其無禮而畏其勢𦦨無敢以為言者公厲聲曰<lb/>
天子憐公以足疾賜公便服不拜而已今坐扵堂上而使衆官<lb/>
具公服羅拜扵堂下不敬孰甚焉叱左右去其肩輿明日諸察<lb/>
官踵門謝曰微公一言紀綱墜矣我曹誠可愧旣而有以尸位<lb/>
自劾者歲大旱公齋沐潜禱于九龍池而雨歲即大熟俄謝病<lb/>
而歸僚属追至㶚橋遮留之公不爲止皆垂泣而還累擢河北<lb/>
河南江北淮東兩道㢘訪使俱不赴優㳺田里杜門謝客與世<lb/>
相忘十五年如一日雖家事一無所問嘗語所親曰吾渉歴䆠<lb/>
途東馳西鶩不遑寕處今幸獲投閑以詩書教子孫而樂餘年<lb/>
平生之願也竟不復出而以考終公生扵至元十五年三月三<lb/>
<pb n="KR4d0503_SBCK_026-3b"/>
日卒於至順元年三月三日享年五十有三以其月十五日葬<lb/>
于藁城九門先塋之次娶張氏中書左丞贈太師忠宣公文謙<lb/>
之女封某郡夫人前十年卒繼喬氏封某郡夫人子男二人長<lb/>
守讓太中大夫東昌路緫管兼本路諸軍奥魯緫管管内勸農<lb/>
事次守訓　大夫中書工部司程女三人長適劉文鐸次適<lb/>
武衞親軍都指揮使鄭某次適廣東道宣慰使司都元帥府都<lb/>
事蘇樞孫男二人錞鍷女二人公質貌魁竒性度坦夷慎威儀<lb/>
寡言語以謙退自處而臨事善斷識見過人平生不登權貴人<lb/>
之門　上眷雖渥未老而休人莫不歎慕之而公𥘉不自以<lb/>
為髙也臣溍忝以非才承乏執筆隷太史氏頃歲𬒳　旨纂<lb/>
修功臣傳董氏一門豐功盛烈見扵登載者皆幸與聞兹又承<lb/>
詔嗣為公碑考公平生制行詩所謂好是正直書所謂世篤忠<lb/>
<pb n="KR4d0503_SBCK_026-4a"/>
貞昜所謂謙謙君子盖兼之矣冝其光膺眷倚為國親臣勲徳<lb/>
之著至扵乆而人不能忘也頋鄙陋衰朽莫能上副<lb/>
聖天子寵嘉老成之意稽首獻文無任戰慄銘曰<lb/>
董氏之先世著勲庸蟬聮四葉逮于公■公生相閥蚤有令聞<lb/>
從容入對弗亟于進陟降左右日侍燕間命以典瑞實惟世官<lb/>
國有危疑保其重噐完歸于上靡容窺伺人惟求舊由監而卿<lb/>
温其天語褒以老成公居外臺肅持風紀昭受主知遂長御史<lb/>
重臣貴倨人莫敢言公顯斥之朝廷乃尊奉身而退時止則止<lb/>
洊頒使莭公不為起深居獨樂十有五年委順而化式歸其全<lb/>
史臣勒銘朂爾後嗣敬承天休世濟其羙<lb/>
　　御史中丞贈推誠濟羙功臣榮禄大夫河南江北䓁處行<lb/>
　　中書省平章政事柱國追封兾國公謚忠肅董公神道碑<lb/>
<pb n="KR4d0503_SBCK_026-4b"/>
至正八年春某月　制贈故御史中丞董公守簡推誠佐治<lb/>
濟羙功臣榮禄大夫河南江北䓁處行中書省平章政事柱國<lb/>
追封兾國公謚忠肅中書宰臣旣奉　制付外施行夏四月<lb/>
丙子復　奏請并賜以神道之碑上可其奏勑翰林直學士<lb/>
臣溍爲之銘河南江北行中書省左丞臣守誠禮部尚書臣期<lb/>
頥書篆以賜焉臣溍頓首受　命而退公兄子太常禮儀院<lb/>
判官鑰以其孤鎧祥事未畢代爲奉集賢侍講學士蘇天爵所<lb/>
述行狀授臣溍曰請以備采擇臣溍謹按董氏世居真㝎之藁<lb/>
城公諱守簡字子敬曽祖諱俊龍虎衞上将軍監軍右副元帥<lb/>
知中山府事贈推忠翊運效節功臣太傅開府儀同三司上柱<lb/>
國追封趙國公謚忠烈祖諱文忠資徳大夫典瑞卿僉書樞宻<lb/>
院事贈體仁保徳佐運功臣太師開府儀同三司上柱國追封<lb/>
<pb n="KR4d0503_SBCK_026-5a"/>
趙國公謚正獻考諱士珎資政大夫御史中丞贈純誠肅政功<lb/>
臣太傅開府儀同三司上柱國追封趙國公謚清獻三世並有<lb/>
傳在國史曽祖妣李氏祖妣顧氏妣柴氏俱從封趙國夫人公<lb/>
年甫弱冠入備宿衞克遵祖父之訓畨直不踰晷刻歩武必中<lb/>
尺度<lb/>
仁宗皇帝察其忠謹特命為集賢侍讀學士公辭曰臣幸以家<lb/>
世之舊給事　内廷臣之學行猶不及臣兄守中况<lb/>
國家肈置集賢資其徳義以輔翼　聖眀臣實不足當其選<lb/>
上曰朕素知卿家法崇謙讓今為卿成之公兄方官于典瑞乃<lb/>
特遷之集賢而授公朝列大夫僉典瑞院事以代其兄官長有<lb/>
善謔者見公舉止端重數為俚語以誚之　上曰董僉院儒<lb/>
者勿嫚侮也　上嘗賜公以真徳秀所著大學衍義時承平<lb/>
<pb n="KR4d0503_SBCK_026-5b"/>
多暇近侍問進以酒公因引衍義之說以諌　上嘉納焉<lb/>
英宗皇帝嗣位禁衞周宻非元勲貴戚不得入見獨公出入無<lb/>
間一日　上問卿平居何好何習亦善射乎對曰臣聞諸父<lb/>
師曰為臣當盡忠為子當盡孝竊好其言患未之能習弓矢之<lb/>
事雖常習之非所好也　上恱有名駞良馬　幣之賜公奉<lb/>
詔禱祠秦蜀山川而還　上問来何遅對曰道經陜西見民<lb/>
多飢死移文行省開倉廪以賑之故来也後然不能無專擅之<lb/>
罪　上曰卿朕之汲黯也亟加賞賚眷遇彌渥丐外遷嘉議<lb/>
大夫淮安路緫管為治務以平易近民而民自不能欺土豪或<lb/>
挾其黨與恣為暴横公痛繩以法民乃獲安歲大旱條列荒政<lb/>
便宜驛聞未及俟報首以禄廪倡僚属及冨家捐錢出粟土著<lb/>
之人則給以錢使不失其業旁郡流移而至者則為粥以食之<lb/>
<pb n="KR4d0503_SBCK_026-6a"/>
慮衆之所聚昜生疫癘則處以閑曠髙爽之地則收瘞焉旣而<lb/>
朝廷講救荒之政下令募人入粟𥙷官公益得盡其心而不憂<lb/>
　　之不繼職田皆棄弗取曰吾為<lb/>
天子牧民寧忍坐視其飢而獨飽乎䢴溝水涸運道弗通發官<lb/>
帑僦工䟽浚之因使貧民得食其力公私咸以為便旣而水旱<lb/>
相仍有禱輙應民以免扵捐瘠未幾徙汴梁路緫管郡人挽留<lb/>
不得行單騎由他道而去汴梁為大河以南一都㑹事至叢劇<lb/>
公操約馭詳廷無畱訟齊人官于汴而不返者有弟利其家貲<lb/>
迫寡嫂破冢出其柩歸葬于郷嫂弗欲而莫能止也則匿其夫<lb/>
遺骨之一體弟訴之官下嫂于獄鄰有豪家覬以賤價專其田<lb/>
宅乃共賄獄卒殺其嫂而以病死聞公探得其情事乃白弟及<lb/>
豪家獄卒皆論死宛丘有惡少為宗族閭里害其同黨乗衆怒<lb/>
<pb n="KR4d0503_SBCK_026-6b"/>
殺之而誘其妻以逃事斍有司逮惡少族人當以殺人之罪公<lb/>
閱其牘詰吏曰惡少旣死其妻安在吏不能對乃捕其同黨及<lb/>
所誘妻至則一訊具服遂釋其族人汴人以為神明公治兩郡<lb/>
所至必大興學校以化民不徒善綜理庻務而巳擢海北海南<lb/>
㢘訪使廣西徭人竊發不時官軍莫能制徒侵暴居人湖湘間<lb/>
尤困扵飛芻輓粟民無寧歲公劾罷其緫兵官行省左丞諸軍<lb/>
肅然用命其地悉平仙江淮財賦都緫管或疑公有不屑爲公<lb/>
恪共其職無少憚人乃知公未昜淺窺也擢江東㢘訪使以疾<lb/>
告歸居無何召為大都路都緫管兼大興尹辭不赴特遣中使<lb/>
賜以上樽強起之旣入見　上面諭曰朕深知卿淮安汴梁<lb/>
之政京師雖浩穰以卿之才為之無難也輦轂之下豪右多挾<lb/>
勢以撓法有犯者公一無所貸威声大震聞者無不震讋期月<lb/>
<pb n="KR4d0503_SBCK_026-7a"/>
而政成除樞宻院判官擢山東㢘訪使未行拜中奉大夫陜西<lb/>
行中書省叅知政事以疾辭擢浙西㢘訪使召除侍御史拜資<lb/>
善大夫湖廣行中書省左丞俄改拜江南行御史臺御史中丞<lb/>
先是剏建龍翔集慶寺雜取土田噐物之籍于官者以給之故<lb/>
平章政事張蔡公别業亦隷焉𬒳　旨復以歸于張氏有司<lb/>
猶䂊觀望弗即奉行公旣至立命歸之召還拜御史中丞用人<lb/>
但取其忠實惡以訐為直以察為明不動聲色而保完正氣其<lb/>
識量遠矣居數月拜中書左丞公力辭曰臣以非才忝備官使<lb/>
受任以来夙夜戰兢恒恐墮祖父之遺業而負　國家之至<lb/>
恩况中書岀治之本丞轄列扵執政何敢貪冐寵榮而不自揆<lb/>
乎　上曰此朕志所素㝎卿其勉思報效可也公旣視事以<lb/>
畿甸之民阻飢白扵丞相岀京倉粟二十萬石下其直以濟之<lb/>
<pb n="KR4d0503_SBCK_026-7b"/>
慮四方之逺耳目有所不及則遣官分道撫問而存恤之時宰<lb/>
執惟公爲漢人畫禦灾之筞至忘寢食形容爲之枯槁新進士<lb/>
當授官而銓曹言恐礙入粟𥙷官者公曰　朝廷下詔求賢<lb/>
将以爲公卿大夫之儲苟急扵彼而緩扵此人将以獻榮不如<lb/>
獻粟爲口實而貽笑扵天下後世矣衆無以對乃授進士官如<lb/>
故事有司患盗欲重其法公曰民貧故爲盗不求所以使之不<lb/>
爲盗而淫刑以逞豈善政乎或謂頃歲汴人搆亂首惡固已伏<lb/>
誅而連坐者獄猶未竟此盗所以滋也公曰罪人已得州縣奉<lb/>
行文書容有不能辨其真偽者非可盡以首從論且事在　赦<lb/>
前豈可使　國家失信扵人而無以安反側乎當坐者百餘<lb/>
人皆釋不問始盗起時　廷議禁漢人母挾弓矢　上曰<lb/>
董左丞祖父佐　先朝取天下有大功不可例以爲漢人而<lb/>
<pb n="KR4d0503_SBCK_026-8a"/>
而禁之特命賜之弓二凡其族人皆勿禁著為令以左丞知經<lb/>
筵事仍緫裁遼金宋三史及三史成公自中書奏上之未幾復<lb/>
拜御史中丞進階榮禄大夫公援舊比固辭　上再三勉諭<lb/>
乃拜受至正六年夏四月　大駕時廵上京公扈從至幄殿<lb/>
上觧御服以賜命居大都留臺五月庚子以疾薨于位享年五<lb/>
十有五臨終告其子鎧曰我在中書時<lb/>
皇上賜以先清獻公神道之碑而乆未及刻我死汝亟為之言<lb/>
訖而逝訃聞　上為之震悼<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以鈔二萬五千緡仍令有司<lb/>
護視其歸葬遂以六月癸酉葬藁城九門之東髙里先塋公資<lb/>
禀沈毅履行純篤生将相家而未始豢扵貴驕清獻公家法素<lb/>
嚴公居侍旁循循雅飾早渉書傳不煩師授而大意已瞭然心<lb/>
目之間盖其所養與草茅凡下固自不侔也忠烈家庭之訓曰<lb/>
<pb n="KR4d0503_SBCK_026-8b"/>
吾少遭多難長遇眀時樹立勲名皆　朝廷聖徳神功之所<lb/>
及今老矣無能為也汝等當思㢘慎不欺以報　國家或以<lb/>
貪墨敗官則非吾子孫死亦不得從葬先兆宜謹識之公佩服<lb/>
不敢忘故居官以清白著聞家無留貲僅蓄書數萬卷俸禄不<lb/>
侈扵自奉惟䘮祭則致其豐待宗族羣從以恩吉㓙皆有所給<lb/>
教子必延名師里中孤寒之子亦使就學接公卿士庻咸有禮<lb/>
度故殁之日無貴賤少長莫不痛悼焉公娶烏氏國朝名士沖<lb/>
之女扵經史無不通動必恊扵閫範累封趙國夫人子男二人<lb/>
長鉞内供奉見謂能稱其家不幸前卒次即鎧好學而有立當<lb/>
用廕𥙷官未命女二人長適秘書監丞鄭鄈次適崇福司丞張<lb/>
歪頭若稽古昔帝王之興必有豪傑起而應之率資其力以成<lb/>
大業至扵第功行賞剖苻受封傳子及孫保其世禄重侯累将<lb/>
<pb n="KR4d0503_SBCK_026-9a"/>
未爲乏人若夫異材間岀繼世象賢秉忠懐誠以承休徳書于<lb/>
史䇿號曰名臣求之近世如董氏一門者罕見其比也當金之<lb/>
末造忠烈公灼知　天命擁衆来歸與金人戰死濉水上而<lb/>
金亦㝷滅其後正獻公與其伯兄忠獻公文炳仲兄忠穆公文<lb/>
用俱以勲臣子從征雲南又從伐宋濟江而還曁再出師忠獻<lb/>
遂與丞相淮王伯顔同取宋而㝎天下于一際時承平忠穆旣<lb/>
以耆徳元老緫臺綱掌帝制正獻復以上所親信入尚符寳由<lb/>
郎而卿逾二十年子孫世嗣其職而公在典瑞歴兩朝不遷他<lb/>
官御史中丞位望尤爲尊重自忠穆至公父子兄弟居是官者<lb/>
六人可不謂昭代衣冠盛事乎江漢之詩曰無曰予小子召公<lb/>
是似肇敏戎公用錫爾祉公正色立朝始終一節增光前烈形<lb/>
于賛書<lb/>
<pb n="KR4d0503_SBCK_026-9b"/>
天子之命公與宣王之命召虎殆無以異公雖死猶生也臣溍<lb/>
鈆槧末學固不敢竊自附扵大雅之詩人欽承　詔旨序次<lb/>
本末抑亦庻幾無媿辭者矣銘曰<lb/>
世其家者雖古或希顯允董氏有之似之　天造方新<lb/>
聖作物覩豪傑之興克歸　真主篤生後賢卒其伐功<lb/>
皇靈所加四方来同河山帶礪勲在盟府正笏垂紳以文昜武<lb/>
逮公父子遺烈是承翊扶熈運保其盈成公滋益㳟委蛇進退<lb/>
陟降左右踐敭中外莬符龍節未䆒所施乃預樞筦乃佐宰司<lb/>
乃長御史整齊憲度峻陟崇階丕昭異數一鑑之亡哀動<lb/>
帝宸拊髀曰嘻兹予世臣錫之蜜章下賁玄宅申以頌辭樹此<lb/>
貞石<lb/>
　　集賢大學士榮禄大夫史公神道碑<lb/>
<pb n="KR4d0503_SBCK_026-10a"/>
故集賢大學士史公以髙壽終公卿大夫相弔扵朝親戚故人<lb/>
聚哭扵里曰兹我朝之遺直也故事大臣之葬必著石章載其<lb/>
世系官職行能勞烈於是宰相執政以聞于　上命臣溍為<lb/>
之文仍敕河南江北等處行中書省左丞王守誠翰林學士承<lb/>
旨張起巖書篆以賜其嗣子銓俾掲于墓之原臣溍謹按河東<lb/>
山西道宣慰使辛鈞之狀公諱惟良字顯夫姓史氏其先居亳<lb/>
之城父金末避地鄆城因占籍焉曾祖諱深贈中奉大夫司農<lb/>
少卿護軍追封亰兆郡公妣唐氏京兆郡夫人祖諱誠累贈資<lb/>
徳大夫江淛等處行中書省左丞上護軍追封京兆郡公妣王<lb/>
氏京兆郡夫人考諱興累贈榮禄大夫河南江北等處行中書<lb/>
省平章政事柱國追封秦國公妣陳氏秦國夫人左丞府君仁<lb/>
厚長者遭時多故親戚皆不相保府君獨負蔣氏姊之弱子仁<lb/>
<pb n="KR4d0503_SBCK_026-10b"/>
﨑嶇兵間卒免扵難李璮之亂羣盗乗時蠭起府君率衆捍衛<lb/>
郷井人恃以無恐至今徳之秦國公有子三人長即公次惟■<lb/>
次惟㳟𥘉秦國夫人夜夣車馬人從羅列扵庭旣窹遂以至元<lb/>
十年正月二十八日生公扵北四封堡公少受學前進士王仲<lb/>
文結廬城北荒棘中攻苦食淡者五年而卒其業甫踰弱冠出<lb/>
逰京師受知臺府諸公得推擇試吏憲部某年用例𥙷官授将<lb/>
仕郎河間都轉運鹽使司知事抑絶請託紀綱肅然辟大宗正<lb/>
府掾遂為本府架閣庫管勾預纂集通制有勞延祐某年遷刑<lb/>
部主事陞本部貟外郎文移填委剖决如流詳讞大獄時稱明<lb/>
允五年擢監察御史居數月除中書右司都事俄復入御史臺<lb/>
為都事入右司為貟外郎丞相帖木迭児威福自恣僚佐莫知<lb/>
所為公獨抗以正論丞相面加含容而心實忌之欲挽使出門<lb/>
<pb n="KR4d0503_SBCK_026-11a"/>
下公不可遂謀中以隂事巳奏于東朝幸<lb/>
仁宗察其無他猶坐免所居官人莫不危之至治元年乃以江<lb/>
南諸道行御史臺都事起公扵家歲餘又以刑部郎中召㝷以<lb/>
奉議大夫為本部侍郎剖决詳讞視為主事貟外郎時事任益<lb/>
重謁告歸省不報泰㝎元年中書奏除右司郎中同日御史臺<lb/>
奏除雲南諸路肅政㢘訪使中書請留為太子家令丞未上復<lb/>
以為朝列大夫右司郎中同日樞宻院又奏除叅議院事故事<lb/>
省院參議特設席僚佐之上樞宻多武臣或不諳舊典抑使歸<lb/>
僚佐之列公始建白改正焉二年除朝請大夫江南諸道行御<lb/>
史臺治書侍御史賜上尊金叚以重其行居數月召人為治書<lb/>
侍御史舉用察官部使者號稱得人三年改僉宣政院事頃之<lb/>
除吏部尚書視事甫兩月復除治書侍御史進中奉大夫侍御<lb/>
<pb n="KR4d0503_SBCK_026-11b"/>
史賜所服犀帶一不一月拜中書叅知政事賜只孫金叚表裏<lb/>
四貂䑕衣一四年以疾辭且薦某官張友諒某官王士熈自代<lb/>
不允左丞相倒刺沙平章政事兀伯都刺奏請囬付西域賈人<lb/>
逺年所中寳石鈔五百萬緡公持不予丞相怒欲加以違制之<lb/>
罪頼右丞相塔失帖木児敕觧而止平章復請以囬付貴辨扵<lb/>
公公曰寳石出西域市估乃西城牙儈所㝎難以覆實如令某<lb/>
囬付當以其物還之遂召賈人付以元中寳石賈人特丞相<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
謂非故物公曰寳石藏内庫宫禁中誰易之者賈人語乃塞公<lb/>
還自上京移疾徑去天暦元年<lb/>
文宗至自江陵遣使趣召入見于　明仁殿復拜侍御史僅<lb/>
旬曰特授資善大夫中書左丞所陳十事大略以為今大事未<lb/>
㝎可憂者陜西據河山之固四川有順流之便江南素多草竊<lb/>
<pb n="KR4d0503_SBCK_026-12a"/>
髙麗迫近直沽皆當預為之防至扵量材授職録徳㝎位乃萬<lb/>
世良法迩者特恩太多旁及無功未盡合於外議况兵革未息<lb/>
財用當量入為岀不可濫加賞賜且莭儉必自内始増設怯薛<lb/>
丹宜權住其請給䟽奏皆見納用時中書左丞朶朶參知政事<lb/>
王士熈等坐繫樞府罪且不測用公言得從逺貶江淛行省平<lb/>
章政事換住髙昉等以慢易中使命鎻繫問故公言杭為前代<lb/>
故都居民百萬家若鎻繫行省宰臣民必震駭懼生他變<lb/>
■悟命給官舸召致之後皆置不問西兵入潼関樞宻院議發<lb/>
太行以西民丁禦之公廷詰知院别不花等曰兵法先聲後實<lb/>
但當内固根本以逸待勞急起民丁是示人以弱也可乎徃復<lb/>
辨論聲色俱厲又扵　上前力陳其不可議遂寢　國家<lb/>
承平歲乆倉卒調兵事機交急公左右應接指畫略如平時事<lb/>
<pb n="KR4d0503_SBCK_026-12b"/>
無停者　上深倚■之事必詢而後行九月宰相率百僚上<lb/>
尊號公攝門下侍郎■成賜銀百兩金叚表裏各一大軍之後<lb/>
横尸蔽野公屢請下有司收瘞母俾逺人有以覘吾國從之齊<lb/>
王魯王圍上亰倒刺沙面縳奉璽綬来歸　朝廷巳肆顯戮<lb/>
并欲加罪群臣隔絶在圍城中者公不可大臣或與公異議公<lb/>
乗間白　上曰彼各爲其主耳漢髙帝所以封雍齒也况可<lb/>
加罪乎事遂觧十一月某日秦國公薨公聞訃即日就道敕賜<lb/>
鈔萬緡以給其䘮二年有詔起復拜御史中丞辭不赴改太子<lb/>
副詹事遣典牧監經歴伯單傳　旨賜金叚上樽趣使入見<lb/>
扵朶羅班忽都魯納鉢哈刺殿乞終制不允特授資政大夫御<lb/>
史中丞知經莚事固辭又不允賜只孫金叚表裏各十公進唐<lb/>
太宗帝範及端本求治十事曰畏天曰愛民曰脩身曰納諌曰<lb/>
<pb n="KR4d0503_SBCK_026-13a"/>
求言曰薄歛曰崇儉曰求治曰御群臣曰■　上皆嘉<lb/>
納焉命　還　中道引疾繳納驛劵及所　以方<lb/>
預大事不可拘扵常制仍令御史臺徧諭所屬而御史有不悅<lb/>
公者謂冝允其請　上特命　䑓臣以上　令趣中丞復任<lb/>
公㝷應　詔言時務十四事大略以為今視至元𥘉年天下<lb/>
輸租納稅之民旣已减少土地又不加多而宫女宦寺怯薛丹<lb/>
昔寳赤及法師醫官樂工之流視昔何啻十倍即宜分㨂元貞<lb/>
大徳以後剏置官府尤當减併賜予名爵錢物必須稱其功徳<lb/>
僧道以不殺不貪清净為教祝讃禱祠之事冝令自備母耗官<lb/>
物大司農司專尚文具當整治以求實效隨朝官必歴二十月<lb/>
然後改調以息奔競吏貟必申眀取𥙷試驗程式以防冒濫内<lb/>
侍醫卜楽官不得混授文武散階遇大朝㑹楽官别為一班於<lb/>
<pb n="KR4d0503_SBCK_026-13b"/>
後以别流品不急之役動擾軍民可一切罷之議論剴切皆人<lb/>
所難言𬒳　旨付中書議行多著為令時方建龍翔集慶寺<lb/>
命以集慶路錢粮差稅悉予之公聞遽入請對便殿言今國用<lb/>
匱乏集慶江南大郡財賦淵藪豈冝輕卑　上謂不可食言<lb/>
公請姑給以今年所入後勿為例　上大悔悟親取佩刀削<lb/>
其公牘而改從公言至順元年二月特授資徳大夫中書左丞<lb/>
有詔纂修　皇朝經世大典俾公專知其事撒敦以丞相介<lb/>
弟為其庻母請賜鈔五十萬緡公曰聞撒敦巳妻其庻母髙官<lb/>
厚禄不能養一婦人猶欲費公帑乎丞相然其言遂不復以為<lb/>
請　從大臣有因兵興扈從荆南者失馬四百匹得　旨議<lb/>
■　公曰從臣失馬而取償扵　國家如必償償請先償<lb/>
　　　　萬人之命事聞竟不予　上知公素貧命賜以沛<lb/>
<pb n="KR4d0503_SBCK_026-14a"/>
縣田五千畝　見自陳家有薄田可以給饘粥方媿無功竊<lb/>
禄不敢冐受大賜以速譏謗　上諭以卿積有勞賜田出自<lb/>
朕意其勿辭公再三乞返恩命上注視黙然公不得巳拜謝而<lb/>
退㝷移文備述𥘉意訖以田歸于官連乞歸侍親皆不允貽書<lb/>
于丞相燕帖木而及移文中書謂自居政有政務紛錯灾沴荐<lb/>
臻豈可待人言而後去旣得請復賜以鈔萬緡三年五月起爲<lb/>
浙東海右道肅政㢘訪使以母老不赴四年與某官許師敬某<lb/>
官張昇等十老偕召赴闕議㝎䇿事五月㑹于上京公抗言曰<lb/>
當今所急惟在早正　宸極布告逺邇使之聞知然後修政<lb/>
事睦宗族除宿弊安群情苟或因循乆曠神噐恐姦人乗此妄<lb/>
生異議非社禝之福也乃陳政要三十四事首言自去年冬迄<lb/>
今半載内外臣民觸法抵禁公然無忌昔<lb/>
<pb n="KR4d0503_SBCK_026-14b"/>
世祖踐祚之𥘉不肆赦<lb/>
仁宗不赦貪官汚吏深意存焉冝恪守前規戒飭中外使知非<lb/>
常之恩不可幸覬此㝎民志之先務也次言脩律令擇守宰辨<lb/>
人品以清風憲限民田以抑豪強朶朶王士熈還自貶所巳蒙<lb/>
恩復其官職乞以元没入家産付之六月四日㑹于闕下申言<lb/>
前所陳十事奉　旨依舊中書左丞六日㑹于栁予<lb/>
今天子即位于大安閣詔條多採用公言宣讀畢以病謁告賜<lb/>
忽里台銀百兩鈔萬緡金叚表裏各一又以母老告辭右丞相<lb/>
伯顔左丞相撒敦傳　皇太后旨遣使敦請視事公附使者<lb/>
奏方今之患在二三其徳政出多門無以成就庻務甚則有不<lb/>
測之變生於肘腋宜察衆心所願欲而行之使政令歸于一繼<lb/>
移文中書歴叙古今國家之始亂母后之禍福至於師保之職<lb/>
<pb n="KR4d0503_SBCK_026-15a"/>
在乎輔導　聖躬教育　皇子尤人所不敢言又貽書兩<lb/>
丞相諌選髙麗閹竪女子辭愈迫切明日遂行元統元年除山<lb/>
東東西道肅政㢘訪使以母老力辭三年召拜樞宻副使仍賜<lb/>
上樽綺叚趣使入朝以内憂去至元三年五月服除擢燕南河<lb/>
北道肅政㢘訪使時年六十有五即乞致仕亡何御史臺復奏<lb/>
賜上樽金叚起爲江南諸道行御史臺御史中丞以首相多變<lb/>
亂<lb/>
祖宗法令居一月而辭歸更化之後復以老人召拜集賢大學<lb/>
士榮禄大夫中書集議救灾衆皆黙然公獨上言三十三事及<lb/>
録本朝誅阿合馬清冗職詔草附禮部尚書阿魯灰等以聞遂<lb/>
移疾而歸以論事激切深爲權要所憚嗾言者奏奪大學士公<lb/>
殊不以爲意他察官及部使者交章辨析至正六年八月御史<lb/>
<pb n="KR4d0503_SBCK_026-15b"/>
臺以聞詔給還所納　制命俄以七年正月四日薨于所居<lb/>
之正寢享年七十有五是日有白鶴數十集于庭公曰此弔鶴<lb/>
也弟惟善侍疾欷歔流涕公曰死生常事男子盖棺事乃畢汝<lb/>
不憂身之不脩尚奚悲我為召子銓教以忠君孝親之道勿汲<lb/>
汲扵求進且戒以母厚葬曰石槨雖堅不如速朽紙衣瓦棺足<lb/>
周吾身或違吾言非吾子也言畢而逝鶴復翔鳴者七日人莫<lb/>
不駭異焉子銓遵遺志歛以時服其年五月十九日葬于甘塸<lb/>
保之原公㓜聦敏旣長鬚眉踈秀多才而有大志不拘小節噐<lb/>
宇凝重性資剛直遇事洞見其情與人不為苟合喜讀書起居<lb/>
坐卧賔客燕談之所皆設几案列簡編或納卷䄂中隨所至而<lb/>
觀焉其始致仕也自號逸翁作臨漪亭浩然堂貫道書院藏書<lb/>
不啻萬卷春秋佳日駕青騾小車意行林曲遇園池之勝輙裵<lb/>
<pb n="KR4d0503_SBCK_026-16a"/>
<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>其間與田夫野老忘形爾汝若将終身焉晩年閱理精熟為<lb/>
詩文愽敏而純實有奏議雜文歌詩緫若干卷自題曰泛藁云<lb/>
娶華氏阿刺王氏並封秦國夫人子男一人銓某階順徳路緫<lb/>
管府判官有學有文尤工篆隷女二人適承直郎某官李思儀<lb/>
承直郎某官苗頥孫男二人買住端住女一人狀稱公歴事七<lb/>
朝聞召命即行言不用即去平日慕司馬文正公之為人岀處<lb/>
略似之浮雲飄忽而白日常新頽波横潰而砥柱不改其言良<lb/>
信矧當天暦至順間公所建明多國家大計安可使来者無述<lb/>
乎大書深刻以侈　上賜不特為泉壤之光而己也銘曰<lb/>
剛毅木訥斯近扵仁苟有其徳亦必有言有偉史公生逢昭代<lb/>
蹇蹇匪躬難進昜退危言正色不詘不枝忘人之勢藐夫巍巍<lb/>
杜絶倖門鋪張治具為官擇人奉揚憲度言之可徴如龜如蓍<lb/>
<pb n="KR4d0503_SBCK_026-16b"/>
惟<lb/>
天子明聴用弗疑公益靖共不懈于位晚登廟廊荐陪大議豈<lb/>
無謀夫發言盈廷畨番黄髪國有老成歸安里閭閔勞以事㑏<lb/>
聞吿猷乃以訃至顯忠佑賢<lb/>
天子聖神保其𥘉終為時名臣勒文豐碑垂示無極嗚呼休哉<lb/>
古之遺直<lb/>
　　翰林侍講學士中奉大夫知制誥同脩國史同知經筵事<lb/>
　　追封豫章郡公謚文安掲公神道碑<lb/>
至正七年夏四月辛卯<lb/>
皇帝時廵上京秋七月丙戍御　慈仁殿文學侍從之臣咸<lb/>
就列以備頋問當宁憫焉興念舊人以故翰林侍講學士揭傒<lb/>
斯神道之碑未立俾同知樞宻院事臣世傑班傳<lb/>
<pb n="KR4d0503_SBCK_026-17a"/>
詔于學士承旨臣岳柱命直學士臣溍爲之文仍勑河南江北<lb/>
等處行中書省左丞臣守誠禮部尚書臣期頥書篆以賜焉臣<lb/>
溍蒙　恩起自休退懼志慮之凋落無能發揚<lb/>
聖天子敬故尊賢之意承　命震惕莫知所爲然竊自念忝<lb/>
以詞臣執筆隷大史氏不敢控辭謹按前脩撰劉聞所上容臺<lb/>
之狀及前學士承旨歐陽玄所爲幽堂之銘公諱傒斯字曼碩<lb/>
掲之得姓出扵楚司掲氏者以官出扵漢安道侯掲陽㝎者以<lb/>
邑出於漢陽信侯劉掲者以名唐末有爲檢校尚書左僕射使<lb/>
持節袁州諸軍事守袁州刺史者曰鎮始家于袁與居旴江者<lb/>
曰瑱居豫章者曰稹同祖司掲而言姓氏者或謂當祖安道汝<lb/>
寜之族則又别祖陽信世逺譜帙莫得而詳公扵稹爲　世孫<lb/>
占籍豫章之豐城豐城今冨州也自曽祖光朝而下三世俱弗<lb/>
<pb n="KR4d0503_SBCK_026-17b"/>
仕以公貴故祖惟聦累贈嘉議大夫禮部尚書上輕車都尉追<lb/>
封豫章郡侯考来成累贈中奉大夫江西等處行中書省參知<lb/>
政事護軍追封豫章郡公𥘉　朝廷罷群臣贈典特賜公號<lb/>
貞文先生至是又奉　旨爲建書院因所賜號以爲額祖妣<lb/>
黃氏何氏妣黄氏並追封豫章郡夫人公生而頴悟年十二三<lb/>
讀書已能窺見古人爲學大意家貧不能負笈逺㳺父子自爲<lb/>
師友刻苦奮厲窮晝夜不少懈涵濡旣乆經史百氏無不貫通<lb/>
發爲文辭咸中矩度同里年相埒者多敬畏而師事焉年二十<lb/>
餘稍出㳺湘漢間湖南帥趙文恵公淇素號知人一見輙驚異<lb/>
曰他日翰苑名流也程楚公鉅夫涿郡盧公摯前後持湖北使<lb/>
者節程公竒其才妻以從妹<lb/>
仁宗踐祚之𥘉程公在翰林公至京師因館扵其門執賔主之<lb/>
<pb n="KR4d0503_SBCK_026-18a"/>
禮甚謹人不知為肺腑之親也盧公尤愛其文亟表薦之方是<lb/>
時東南文章鉅工若鄧文肅公文原袁文清公桷蜀郡虞公集<lb/>
咸萃于輦下公與臨江范椁浦城楊載繼至以文墨議論與之<lb/>
栢頡頏而公名最為㬥著受知中書李韓公孟集賢王文㝎公<lb/>
約翰林趙文敏公孟頫元文敏公明善而全平章岳柱禮遇尤<lb/>
至相為推輓不遺餘力延祐元年由布衣入翰林為國史院編<lb/>
脩官李公以政府兼史館觀公所撰功臣列傳撫卷歎曰此方<lb/>
謂之史筆他人真謄吏牘耳三年陞應奉翰林文字同知制誥<lb/>
仍兼編脩四年遷國子助教用本院奏畱居舊軄五年謁告南<lb/>
歸泰㝎元年以元官召俄丁内艱公十年間三應奉扵翰林<lb/>
朝廷之事臺閣之儀靡不閑習王公每謂與公談治道大起人<lb/>
意授之以政無施不可也天暦二年<lb/>
<pb n="KR4d0503_SBCK_026-18b"/>
文宗始聚勲戚大臣之子孫扵　奎章閣而教之命學士院<lb/>
擇可為之師者得十餘人而無以昜公乃擢公授經郎閣在<lb/>
興聖殿西公蚤作必徒歩先諸侍臣而至諸貴㳺来受業者謀<lb/>
合錢為貰馬公㣲聞之輙自置一馬㝷復鬻之示不欲以已為<lb/>
人累而已其後去公座下而入侍帷幄者皆為國之重臣而未<lb/>
甞假以為聲援視之泊如也　上時坐閣中有所咨訪奏對<lb/>
稱　旨恒以字呼之而不名中書薦用儒臣必問之曰其才<lb/>
何如掲曼碩間岀公所上太平政要四十九章示臺臣曰此朕<lb/>
授經郎掲曼碩所進卿等試觀之其見親重如此豐城地不産<lb/>
金官府惑扵姦民之言為慕淘金户三百家而以其人緫之散<lb/>
徃他郡采金以獻歲課自四兩累増至四十九兩有竒其人旣<lb/>
死而三百者所存無什一又貧不能聊生有司責民之役扵官<lb/>
<pb n="KR4d0503_SBCK_026-19a"/>
者代輸其金民多以是破産囙公所上政要及之遂蠲其征人<lb/>
頼以甦至順元年預脩　皇朝經世大典　上覧公所撰憲典<lb/>
頋謂近臣曰此非唐律乎超授藝文監丞參檢校書藉事且屡<lb/>
稱公純實欲噐使之而竟不果用元綂元年<lb/>
今皇帝入正大綂召對便殿慰諭良乆命賜以諸王所服表裏<lb/>
各一躬自辨識■以授焉一日入直　奎章閣上適至左右奉<lb/>
法書名畫珎■器物以進公厯陳其製作之年世與其人之氏<lb/>
名為之㘴閱移時至元元年遷翰林侍制兼國史院編脩官四<lb/>
年拜集賢直學士先是儒學官赴吏部銓必移集賢考較其所<lb/>
業院下于國子監監下于愽士吏文稽滯動經累月公請　奏<lb/>
更其法以事付本院屬官人以為便五年奉　旨函香祠北<lb/>
嶽北海濟瀆南鎮竣事引疾便道西還丞相太師秦王令集賢<lb/>
<pb n="KR4d0503_SBCK_026-19b"/>
促公亟囬以疾■辤六年上親擢公奎章閣供奉學士聞<lb/>
命即日就道未　翰林直學士知制誥同脩國史至正元年<lb/>
肇開經筵首■公兼經筵官二年陞侍講學士知制誥同脩<lb/>
國史同知經筵事公階自将仕佐郎累遷至中順大夫其爲侍<lb/>
講階當與品封而新格超陞不越二等独公不爲例進四等轉<lb/>
九階爲中奉大夫實異數也經筵無專官曰領曰知多宰執大<lb/>
臣微辭奥義率屬公訂定然後以進其言徃徃寓獻替之忱務<lb/>
以禆益治道　上嘉其忠懇數出金織紋段以賜之三年以年<lb/>
七十致其事而去　詔遣　及扵漷南上表力辤㝷復遣使<lb/>
奉上樽諭旨還撰<lb/>
眀宗皇帝神御殿碑文成賜楮幣萬緡白金五十兩中宫所賜<lb/>
白金數亦如之求去不許命脫脫右丞相及諸執政面諭公母<lb/>
<pb n="KR4d0503_SBCK_026-20a"/>
行公曰使掲傒斯有一得之獻諸公用其言而天下蒙其利雖<lb/>
死于此不恨不然何益之有丞相囙問方今政治何先公曰儲<lb/>
才為先飬之扵位望未隆之時而用之扵周宻庻務之後則無<lb/>
乏才廢事之患矣他日集議于朝堂公抗言當兼行新舊銅錢<lb/>
以救鈔法之幣執政持不可公言之益力事雖不行丞相以公<lb/>
不阿獨心敬之有　詔脩遼金宋三史以平章政事而下曁公<lb/>
等六人為緫裁官而以右丞相為都緫裁丞相問脩史以何為<lb/>
本公曰用人為本有學問文章而不知史事者不可與有學問<lb/>
文章知史事而心術不正者不可與用人之道又當以心術為<lb/>
本也公既領史事毎與僚屬言𣣔求作史之法湏求作史之意<lb/>
古人作史善雖小必録悪雖小必記不然何以示勸戒乎自是<lb/>
毅然以筆削自任凡政事之得失人材之賢否一切律以是非<lb/>
<pb n="KR4d0503_SBCK_026-20b"/>
之公至扵物論之不齊必力與之辯求歸扵至當而止四年遼<lb/>
史成以進有　旨奬諭仍俾早成金宋二史公感激知遇惟恐<lb/>
無以稱塞辰入酉出憊不敢休㑹盛夏雨潦襆𬒳宿館中得寒<lb/>
疾返寓舎甫七日而遽不起公卿大夫士聞者無不馳徃哭之<lb/>
盡哀省院䑓部寺監而下咸致賵有差時方有使者至自上亰<lb/>
燕勞史局以公故為改燕日使者還以聞　上為之嗟悼以楮<lb/>
弊一萬緡賜其家仍給驛劵具官舸送其櫬歸江南公少䖏窮<lb/>
約事親菽水粗具而能得其歡心曁有禄入服食稍踰扵前輒<lb/>
愀然曰吾親未甞享此也故其平生清儉至老不渝與兄弟有<lb/>
無相通始終無間言子弟有過不加顯責奴僕得罪亦寛容之<lb/>
人問之曰長上遇下稍見卞急後生使習暴戾不得不以身教<lb/>
也公立朝雖居散地而恒急扵得士考郷試者二考<lb/>
<pb n="KR4d0503_SBCK_026-21a"/>
會試者一為廷試讀卷官者二考國子公試者七所甄㧞後多<lb/>
知名御史建白用㑹試終埸郷試次榜舉人為教官廟堂以咨<lb/>
扵公力贊成之由是士無遺才之憾公喜汲引後進而不能俯<lb/>
徇流俗郡縣有一㢘吏稱之寕過其實聞吏之貪墨病民亦不<lb/>
曲為之揜復達官大人意有不合終身不造其門雖見軋而不<lb/>
悔間冩其心之所不平扵文字間人或疑㤗甚公曰言當如是<lb/>
不必慮也公為文叙事嚴整而精覈持論一主扵理語簡而㓗<lb/>
詩長扵古樂府選體清婉麗宻而不失乎性情之正律詩偉然<lb/>
有盛唐風善楷書而尤土扵行草　國家大典册及元勲茂<lb/>
徳當得銘者必以命工人子欲顯其親者莫不假公文以為重<lb/>
仙翁釋子殊邦絶域慕公名而得其片言隻字者皆寳而傳之<lb/>
暮年求文者衆寢食為廢殊不以為憚然亦不苟作有郡守諷<lb/>
<pb n="KR4d0503_SBCK_026-21b"/>
其民奉金為壽求紀政績公頗知其人斥而去之末幾其人果<lb/>
以賄敗客有為人謁文而私其金者他客發其事公曰巳受之<lb/>
矣人尤服公雅量有文集若干卷行扵世公薨扵至正四年秋<lb/>
七月戊戌享年七十有一以六年秋九月甲子葬冨州冨城郷<lb/>
冨陂之原　制贈護軍追封豫章郡公謚文安有勲爵而無<lb/>
官階有司失之也元配李氏繼即程氏太中大夫同知荆湖北<lb/>
道宣慰司事嚴卿之女並追封豫章郡夫人子男二長汯李氏<lb/>
出國學上舎生今用公廕當𥙷官未命次廣陽生七年矣女一<lb/>
人通楊湘盖人才之生必于興運其以文事與時而奮恒在乎<lb/>
重熈累洽之餘惟養之厚而用之不亟故其望實彌乆而益著<lb/>
非僥倖扵一旦坐致顯融者可同日而語也公以庻士起逺方<lb/>
而徊翔扵清途三十年晚乃蔚為儒宗文師荐膺眷遇勤事以<lb/>
<pb n="KR4d0503_SBCK_026-22a"/>
死　大明在上照臨所及故舊不遺播之聲詩垂于無極公<lb/>
亦生榮死哀矣乎銘曰<lb/>
扵穆<lb/>
世皇遐不作人豐芭之澤燕及後昆在<lb/>
仁廟時群獻俣俣出入左右經文緯武公居其　玉長𥚑載<lb/>
筆以從其行徐徐歴事　四朝乃登延閣乃司論說乃掌述<lb/>
作清問所及字而不名公滋益㳟不挾不矜逮　今昌辰峻<lb/>
躋邇列翩其逺引萬夫莫遏<lb/>
天子有命式遄公歸重煩以事俾職訓辭明明<lb/>
天子不自神聖廣厦細氊公言是聴稽古圗治監觀後王公能<lb/>
敬承大啓厥藏發潜闡幽驗諸成敗斟酌典謨用存勸戒竒聞<lb/>
異見叅錯猥并公所折衷信而有徴藉夫衆功訖于絶筆克成<lb/>
<pb n="KR4d0503_SBCK_026-22b"/>
公志公死不没人孰不仕孰完扵公始卒無疪而以豐終敬故<lb/>
尊賢<lb/>
天子之徳詞臣奉　詔薦此樂石<lb/>
　　嶺北湖南道肅政㢘訪使贈中奉大夫江浙䓁處行中書<lb/>
　　省叅知政事護軍追封南陽郡公謚文肅鄧公神道碑銘<lb/>
至正九年夏四月二十日知經筵事臣朶爾直班同知經筵事<lb/>
臣埜僊護都臣溍等進講于　明仁殿臣朶爾直班臣埜僊<lb/>
䕶都奏鄧文原經筵舊臣歴事　累朝備極榮遇兹又顯受<lb/>
聖恩贈封㝎謚墓上之石宜賜刻文　上旣可其奏命臣溍<lb/>
為之銘别勑翰林學士承㫖臣起巖篆其額臣埜僊護都請就<lb/>
令臣朶爾直班書丹　上復如其請乃退而以前史臣范梈<lb/>
之狀授臣溍臣溍謹按故嶺北湖南道肅政㢘訪使鄧公諱文<lb/>
<pb n="KR4d0503_SBCK_026-23a"/>
原字善之曽祖從黼妣楊氏祖昭祖累贈嘉議大夫成都路緫<lb/>
管上輕車都尉追封南陽郡侯妣雍氏南陽郡夫人考漳累贈<lb/>
中奉大夫四川等處行中書省參知政事護軍追封南陽郡公<lb/>
妣孫氏㳺氏並南陽郡夫人其先由長安徙資中又徙綿之彰<lb/>
明杭為宋行都南陽郡公避蜀兵来依焉故今為杭州人公六<lb/>
歲入小學九歲從三山楊先生受春秋十五以流寓取漕薦曁<lb/>
科舉事廢遂一意務為聖賢之學行益脩業益茂開門授徒户<lb/>
屦常滿中州士大夫多慕而與之交徐文獻公琰髙文簡公克<lb/>
㳟知公尤深王叅政巨濟素刻深與公語亦嚴憚之巨濟後以<lb/>
事䌓獄自悔不用公言𥘉用江浙行中書省辟署杭州儒學正<lb/>
秩滿調崇徳州儒學教授用薦者擢應奉翰林文字将仕郎同<lb/>
知制誥兼囯史院編脩官承旨閻文康公復扵寮友少所假借<lb/>
<pb n="KR4d0503_SBCK_026-23b"/>
公獨見推重凡大撰著必属焉由應奉升脩撰<lb/>
成宗即位就任轉從仕郎<lb/>
成宗崩預纂脩實録姚文公燧王文肅公搆並為承旨持見不<lb/>
同閱公所眞槀互有指擿公不與辨第令櫝藏以俟後數日二<lb/>
公取視之皆莫能昜一字以儒林郎出為江浙等處儒學提㪯<lb/>
教人先學行而後文藝士習為之丕変召除國子司業建白脩<lb/>
眀學政而樂因循憚改作者與之論不合遂移疾去<lb/>
仁宗即位詔以科目取士江淛行中書省檄公考延祐元年郷<lb/>
㪯公以　朝廷立法之𥘉多采考亭朱氏貢㪯私議慮逺方<lb/>
之士未悉　上意大書其文掲示之由是士無復踵異時埸<lb/>
屋之弊㝷翰林待制承直郎兼囯史院編脩官召䑓臣交章舉<lb/>
之擢承徳郎僉江南浙西道肅政㢘訪司事湖州民有抵夜禁<lb/>
<pb n="KR4d0503_SBCK_026-24a"/>
者𬒳執而遁追者及之剚刃其左脅其兄問殺汝者誰曰白㡌<lb/>
青衣而長身者也語畢而死其兄訴之有司歸罪扵直𥘉更張<lb/>
福児坐繫三歲公閱其牘曰白㡌青衣姑勿問福児身不滿六<lb/>
尺未見其長且福児用左手傷何以在右命覆勘之真殺人者<lb/>
張彈壓也建徳戴汝惟𬒳盗己捕寘獄中而夜有火其居者失<lb/>
汝惟所在公曰此有以也責有司推治得汝惟尸扵水濵及其<lb/>
妻謀殺夫狀人以爲神江隂饑民稱貸扵冨家不得則持火徃<lb/>
取糓誤焚其屋十三人所分糓皆不滿五升有司悉當以強盗<lb/>
公謂此非其情也時痩死者已半餘皆杖而遣之平江僧訴總<lb/>
管府判官理熈納其賂旣誣服而公適至探得其情杖僧釋熈<lb/>
移僉江東建康道肅政㢘訪司事寕囯諸郡茶課𥘉止三千餘<lb/>
錠累增至十八萬錠皆鑿空取之民間民受誣抵法則轉運司<lb/>
<pb n="KR4d0503_SBCK_026-24b"/>
得以失斍察擅加罪五品以下官州縣長吏皆重足而立公至<lb/>
而提舉茶事者適以賄敗乃為設法以漸去其弊且建言冝罷<lb/>
茶司而使郡縣領之饒州有告欺隠官粮者事連數百人累嵗<lb/>
不决公曰此不難知以官租為民田交易而抄户時以之定差<lb/>
徭經理時以之㝎租稅耳命據籍為㝎訟遂息小吏有結為兄<lb/>
弟持官府短長者號五府杖而流之人莫不稱快有甥盗其舅<lb/>
家財者以贓滿罪至死公曰贓五十綻盗惟二人其一人所分<lb/>
止五錠何也録之得其實所盗十三錠而巳遂以减死論徽州<lb/>
民僞造楮幣扵僧舎有避雨者適見之其人懼事洩因啖以利<lb/>
而止之使為烘焙獄具當死公曰造偽當死者其等有七烘焙<lb/>
當何等冝比行使加等杖事聞于朝報如公言徽州民謝蘭家<lb/>
貧其從子囬貸以錢而倍取其息又利其田宅而欲搆害之蘭<lb/>
<pb n="KR4d0503_SBCK_026-25a"/>
家僮死囬使吿蘭殺之公察其冤釋蘭坐囬天方旱而雨士子<lb/>
或為私書以非考亭之學公命毁其書曰吾以息邪說也江淛<lb/>
行中書省復移行御史臺檄公考延祐七年郷舉得今翰林侍<lb/>
讀學士泰不花以為舉首旣上春官果為廷對第一士論翕服<lb/>
拜集賢直學士奉訓大夫以地震應　詔論弭灾之道謂今<lb/>
天下士師非才惟受成扵吏死囚歲上刑曹類延緩不報痩死<lb/>
者多冝慎選理官死罪應决即决冤即釋之河北流民復業<lb/>
朝廷雖令計口給緡錢而有司奉行不至冝㑹計海運粮支發<lb/>
之羡餘隨處置倉以備凶年而振之又申言茶法之害民乞併<lb/>
罷轉運司以息人怨感天和時論韙之進奉政大夫兼國子祭<lb/>
酒依前集賢直學士𬒳　旨知泰㝎元年貢舉及　上親<lb/>
筞多士于廷仍俾充讀卷官有　詔開經筵特命中書平章<lb/>
<pb n="KR4d0503_SBCK_026-25b"/>
政事張蔡公珪翰林學士吴文正公澄及公入侍其見知遇如<lb/>
此　大駕時廵公當扈從苦脾疾就醫扵京師遂乞謝事南<lb/>
歸歲餘召拜翰林侍講學士中奉大夫知制誥同脩國史未行<lb/>
擢嶺北湖南道肅政㢘訪使以疾不赴天暦元年五月二十二<lb/>
日薨于杭州私第之正寢享年七十以其年七月十三日葬湖<lb/>
州徳清縣千秋郷百寮山之麓太常𥘉議以莊康易公名<lb/>
今天子始用公門人集賢大學士馮公思温之請特贈公中奉<lb/>
大夫江淛等處行中書省參知政事護軍追封南陽郡公改謚<lb/>
文肅娶徐氏封南陽郡夫人前公一月卒合葬焉子男一人衍<lb/>
用公䕃為承務郎江浙䓁處儒學副提舉後公若干年卒女二<lb/>
人適石洞書院山長史公埜司徒府掾史戴孟淳孫男一人莱<lb/>
孫公蚤慧稍長能自植立外家㳺氏旨清獻公佀相宋理宗門<lb/>
<pb n="KR4d0503_SBCK_026-26a"/>
户煇赫公未始挾以自矜又甞客扵故后族謝氏家視華靡豪<lb/>
縱事漠如也公丰姿凝粹氣貌純明内嚴而外恕議論若不可<lb/>
犯至扵以文相接以恩相加未甞不使人心恱而誠服平居善<lb/>
處窮約奉巳常薄待人常厚諸生有病而以槖中金託扵公者<lb/>
曰萬一死願以歸吾親其死也或竊金以去公買金以付其親<lb/>
而終不言安南入貢以黄金丹砂象齒為私覿之禮公却之其<lb/>
人曰清白物耳公曰爾物雖清白我受之則汚也所至僦屋以<lb/>
居四壁蕭然晚乃積俸貲買宅一區将以佚其老而疾亟矣公<lb/>
扵經史百氏之書無不䆒極其根祗為文精深典雅東南遺老<lb/>
凋落既盡文章之柄悉歸焉及在　朝廷施于訓誥者温潤<lb/>
而有體志扵簡冊者確實而有徴詩尤簡古而麗逸凡所著有<lb/>
讀易類編若干卷内制集若干卷素履齋藁若干卷行扵世工<lb/>
<pb n="KR4d0503_SBCK_026-26b"/>
扵筆札與趙魏公孟頫齊名<lb/>
徽仁𥙿聖皇后命以泥金書大藏經公應聘率門人前集賢待<lb/>
制班惟忠等二十人北上竣事二十人皆賞官而公不預第隨<lb/>
牒調𥙷教授一州後乃以文學政事昭𬒳　主知而至大官<lb/>
前後從游無慮數百人惟御史中丞王公士熈與馮公思温位<lb/>
最顯其受業上庠而掇巍科躋膴仕有名扵時者尤多不可遽<lb/>
数也始公較藝郷闈臣溍誤辱薦名及公再主文衡臣溍遂忝<lb/>
預執事兹又獲載筆隷太史氏欽承　明詔勒文公碑不敢<lb/>
以菲陋荒踈伏　闕控辭謹拜手稽首序而銘之銘曰<lb/>
井絡之靈實鍾俊賢展也鄧公受材孔全公方盛年盤桓山澤<lb/>
翔而後集靡徐靡亟負其所韞時而出之學為儒宗政為吏師<lb/>
其學斯何蜚英文苑鋪張　皇猷裁成　帝典弘敷教道<lb/>
<pb n="KR4d0503_SBCK_026-27a"/>
模範國人談經氊厦堯舜吾<lb/>
君其政斯何肅将使指扶善遏惡以樹風紀鼓之舞之士氣以<lb/>
振軺車所届獄無冤民聖門四科公兼其二學以從政匪有二<lb/>
致國之老成<lb/>
天子所毗公不為起乗化而歸門生奉　詔薦此樂石庻無<lb/>
媿辭過者必失<lb/>
<pb n="KR4d0503_SBCK_026-27b"/>
　金華黃先生文集卷第二十六<lb/>
<pb n="KR4d0503_SBCK_026-28a"/>
</p>
<p>
</p>
  </div>
</body>
</text>
</TEI>
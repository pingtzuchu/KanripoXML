<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_013-1a"/>
金華黄先生文集卷第十三　續藁十<lb/>
　記<lb/>
　　化城院記<lb/>
仙華山化城院者僧法空之所創也山之東隠君子方先生居<lb/>
之先生殁葬山之北院距墓一里而近邑士與先生有雅故者<lb/>
以空甞從先生㳺相率即院中祠先生且以門人翰林待制栁<lb/>
貫所為銘刻寘祠下而院之搆興頋未有所登載溍忝及先生<lb/>
之門故先生之子樗来為空謁記誼不得辤按圗志仙華山在<lb/>
浦江縣比髙百五十丈周二十五里列岫如屏障中為風穴古<lb/>
仙人上昇䖏有壇宇在其下云先生㳺録稱自巖腹望峯頂丹<lb/>
光閃閃如寳蓮花稍進至仙壇前峯聳削離立東一峯折裂數<lb/>
百尺俯視如池又東一峯如削循其罅而上踰石嶠如户限北<lb/>
<pb n="KR4d0503_SBCK_013-1b"/>
下如井折而東至苐五峯之背有石室可坐數十人又東為中<lb/>
峯下睨烏傷東白原隰聚落如碁布其北諸山與新定接又一<lb/>
峯在其東極峻絶不可攀縁而苐二峯懸崖千仞有穴深黒風<lb/>
薄兩崖上出草木皆動凡先生杖屨所歴較圗志所叙尤險怪<lb/>
崛竒誠天壌間勝槩也空受業於同邑皇安山之普利院而徧<lb/>
㳺浙東西州求善知識咨决心要旣而充然自得浩乎其歸叢<lb/>
林虚席屢以名剡上皆避不就恒惴惴焉恐退蔵之不宻愛仙<lb/>
華之秀異將卓錫其中乃由北麓披蓁荒而入得幽谷直東峯<lb/>
之下窈然靚深遂剪荆棘結茅以自庇劣僅容膝名之曰雲巢<lb/>
無登陟之勞而有宴息之安以為若是不啻足矣里人朱仙亦<lb/>
先生門人與空為方外交歎其自䖏太𥚹陋首捐田為闢基址<lb/>
而同里樓億為作佛廬齋寢庖湢龍峯主僧永鎮尋輟田若干<lb/>
<pb n="KR4d0503_SBCK_013-2a"/>
畒卑之而空之師清衍暨好事之家又助以田若山園緫若干<lb/>
畒更其故所名雲巢曰化城精舎空因建鍾樓門廡益置田若<lb/>
干畒爲乆逺計易精舎之號曰化城院扵是　帝師爲降法旨<lb/>
加護焉重紀至元之五年夏五月也至正改元之二年秋九月<lb/>
空復與其徒道元本覺撤舊屋一新之自大殿至齋堂寢室兩<lb/>
廡三門悉同巨刹之制佛僧之奉無不<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>具兹山之面目亦軒<lb/>
豁呈露先生向所覩怪竒壯偉之觀可不煩舉趾而坐致也盖<lb/>
空之勌㳺而返乎故山志在遺去囂袢探幽擇勝以佚其躬而<lb/>
巳未始即人而人自即之用能建置成立如此巳無愧扵古之<lb/>
有道者而空又能以其餘力與先生周旋扵文字間其名固當<lb/>
配先生以傳如廬陵之有勤眉山之有潜相爲不朽安用區區<lb/>
以丹青土木之羙相誇詡也哉姑記其作始之大畧俾来者無<lb/>
<pb n="KR4d0503_SBCK_013-2b"/>
忘所自云爾空字無相族呉氏先生之祠事自有述兹不書<lb/>
　　聖夀院記<lb/>
聖夀院在義烏西四十里故號龍夀宋治平中乃卑今額大觀<lb/>
間更為十方禪院歲乆弗葺椽棟毀墜藩㧞級夷敗屋數楹不<lb/>
庇風雨荒基㫁礎四頋寂寥盛衰固若有時而山川之勝𥘉無<lb/>
今昔之異特以地勢僻絶非尊官冨人轍迹之所及而其徒又<lb/>
蓄縮不自振日益散落故雖遭逢聖教興行之世莫有以為意<lb/>
者泰定二年秋千巖禪師来自錢唐愛其岡巒秀潤水木清深<lb/>
始度隙地結茅而駐錫焉緇素之侣嚮風坌集座下至無以容<lb/>
其居而給其食僧法聦徳超慨然出山叩諸有力而好事者扵<lb/>
是齊郡太夫人張氏首捐金為買田若干畒里中一二大家樂<lb/>
聞之争治材甓以復其故宇佛殿則樓君如浚山門則樓君一<lb/>
<pb n="KR4d0503_SBCK_013-3a"/>
得法堂則翁君弘道皆獨任其費妙相中嚴威神外護妥奉有<lb/>
儀瓜華旛蓋器物之須設置如式且各助以田二十五畒有竒<lb/>
既而一得之子某為作僧堂同郡善女徐氏為構鐘樓由丈室<lb/>
至左右兩廡庫堂齋庖湢室之屬則合衆縁以成之效奔走經<lb/>
營之勞者僧徳義尼慈夀也禪師之来至是凡十有五年而其<lb/>
法之所宜有者靡不畢僃規制之廣則視舊有加禪師為而不<lb/>
有擇上首弟子俾之住持承其付託者亦能負荷而無所係吝<lb/>
不乆輒謝事而退自壊空成無用貴絶照昶龍門省無礙了逮<lb/>
今滅宗繼巳六傳矣繼謂予曰在吾教中聚沙積土無非佛事<lb/>
法施財施寧有差别請為我並誌之於石庶㡬来者不昩所自<lb/>
而思所以報稱焉予聞禪師以單提直指普對羣機不起于座<lb/>
而道價之重傾動逺邇冝其以壊為成無難也有能扵禪師之<lb/>
<pb n="KR4d0503_SBCK_013-3b"/>
道一念净信捨諸所有而不自以為徳豈易然㢤庸因繼之請<lb/>
摭其所述而悉著之使刻焉禪師俗姓董氏名元長蕭山人說<lb/>
法嗣中峯和尚云<lb/>
　　上清資聖院復田記<lb/>
資聖院在義烏之西鄙距縣四十里而逺又西僅一里所限以<lb/>
谿水則鄰縣金華之境也院故有免科繇之田八十餘畒香燈<lb/>
之奉湯茗之須恒患於弗繼雖欲侈大其居而不可得當<lb/>
天朝像教盛行之日猶因循自守未有乘時振起之者僧冲意<lb/>
首殫其勞勩經營積累以大徳二年購金華田百四十餘畒将<lb/>
儲其歲入備土木之費以增新乎舊觀有志弗遂遽以延祐元<lb/>
年示寂承之者不念厥紹盡取意公所遺契劵私鬻扵其縣冨<lb/>
人之家為直以錢計者八千緡泰定三年也僧嗣宗亟訴予有<lb/>
<pb n="KR4d0503_SBCK_013-4a"/>
司而異縣莫適統壹臨之以監司帥守乆且不决張君自誠家<lb/>
金華與院宻邇力為之援元統元年始克竟其事令以田復入<lb/>
于院而反其直向之冒受錢者㦯巳物故㦯毀其衣而伍扵編<lb/>
氓㦯單乏無以輸所負張君為扣巳槖悉代償之以弭其争田<lb/>
乃卒歸蓄聚旣日充遂以至正二年重構大殿它工役次苐畢<lb/>
舉扵是宗公前一歲巳逝張君後一歳亦不起僧徳潤謀於衆<lb/>
謂後之人賢否未可知契劵傳蔵之不謹或得持以售扵人冝<lb/>
廢勿用而列其田歩畮圍號郷落之詳緫為之籍刻石廡下庻<lb/>
可圗永乆僉以為然爰狀其顛末介同郡汪君祀求予記之資<lb/>
聖以甲乙次相授非十方叢林衲子之所附集而荷重其事者<lb/>
代不乏人意公開拓於其前宗公規恢扵其後潤公又汲汲焉<lb/>
為異日之慮而逆防其未然是皆不容無述矧兹遐方僻壌墟<lb/>
<pb n="KR4d0503_SBCK_013-4b"/>
里之間無尊官貴戚為之慿藉無大商豪民為之佽助獨頼張<lb/>
君以一郷之望左右外護且不愛其所有以為成就利益之勝<lb/>
因詎可無以登載而使来者知所自乎白樂天有言記者不惟<lb/>
記年月亦在乎辨興廢示勸誡今之為其徒而居㳺食息扵斯<lb/>
者苟能推徃事得失而眀興廢之由鍳前人功過而存勸誡之<lb/>
實相與扶植數百年之基緒俾弗墜益隆以為夀國福民之地<lb/>
則張君之恵為無窮而予之記不為徒作矣舊記稱後唐清泰<lb/>
二年順徳大師道怤因古伽藍遺址建院號上清宋天聖六年<lb/>
所賜今額盖郡人兵部侍郎胡公則守杭時為住山賛寧僧統<lb/>
移書州牧而得請于朝郡縣圗志並云院創於僧澄皎被賜之<lb/>
歲月亦不與記合傳聞之異辭非田事所係姑寘勿論以俟博<lb/>
洽之君子考正焉<lb/>
<pb n="KR4d0503_SBCK_013-5a"/>
　　半山報寧寺記<lb/>
報寧禪寺在今集慶路上元縣之半山集慶扵宋盛時為江寧<lb/>
府丞相荊國王文公之父楚公終扵江寧倅而葬於鍾山故荆<lb/>
公往来鍾山最乆其園屋在白下門外康樂坊謝公墩之側者<lb/>
不設垣墻依林樾為屏蔽宻邇通逵而四無人烟境尤清曠鍾<lb/>
山抵城十有五里至此適當其半所謂半山也荆公𥘉由外制<lb/>
出守江寧及兩去相位又皆均逸于江寧視江寧猶郷郡因其<lb/>
園屋大治居第距捐舘前二歲乃請于朝施為僧寺䛇如其請<lb/>
而錫以今額元豐七年荆公親製䟽迎致文禪師来涖法席是<lb/>
為開山苐一祖曁苐二代寳禪師咸克紹隆宗風為世師表地<lb/>
以人增重而半山遂齒扵大叢林寺基為畒八十環其旁之田<lb/>
園陂池為畒二百其在句容烏江兩縣者為荘五皆瀕扵大江<lb/>
<pb n="KR4d0503_SBCK_013-5b"/>
潮汐之所齧蝕歲入田租無㡬經用所資惟太平青山荘之田<lb/>
出扵荆公長子雱之婦蕭氏者為畒一千自始有寺至<lb/>
國朝重紀至元之五年凡二百六十有六載自文禪師至古潭<lb/>
龍凡二十有四傳而寺以災毀古潭首作法堂兩廡俱未就緒<lb/>
而逝至正二年信菴孚嗣住是山毅然以興復自任頋其恒産<lb/>
僅足具華香糜粥而丹青土木之費未知所措乃焦心勞形敝<lb/>
衣糲食銖積寸累以庀工役三年建大雄殿四年即方丈造千<lb/>
佛閣至十年而山門僧堂庫院悉成倉庾庖湢之屬亦次苐畢<lb/>
俻屋以間計者緫若干上棟下宇各中其度斵雕藻繢焕然聿<lb/>
新金相玉毫妥奉如式其宏麗顯嚴有加扵昔固多矣繚以脩<lb/>
墉䕃以嘉木創康樂亭而重刻謝太傳像扵其上文禪師僧史<lb/>
有傳寳禪師語録有序并刻置寺中則昔所未有而今乃有之<lb/>
<pb n="KR4d0503_SBCK_013-6a"/>
爰以状俾上人宻詣介御史濟南張公来徴文以記其歲月竊<lb/>
荆公記揚州龍興講院亟稱主僧慧禮能以廢為興而歎羙其<lb/>
材信菴咨决心要於咲隠訢公而兼傳其文印甞居龍翔苐一<lb/>
座材望素著經度營構之功直其末　使之獲從荆公㳺則所<lb/>
以稱羙之者當何如㢤九原莫作猥令晚生後出以年侵學落<lb/>
之餘承乏記兹盛舉冝乎汗顔縮手筆屢閣而不能下也然以<lb/>
詣不逺千里渉重江而来旅泊㡬三閱月必欲如其所求而後<lb/>
巳不得卒辤詣亦入哭隠之室者於信菴盖同門也<lb/>
　　净勝院莊田記<lb/>
凡佛者之居曰寺若院有甲乙次相授法田廬貲蓄器械百須<lb/>
之物悉得以為世業傳子若孫其成之難而保有之不易與齊<lb/>
民之家固無大異也然人之子孫不皆才且賢而佛氏之子若<lb/>
<pb n="KR4d0503_SBCK_013-6b"/>
孫率以義合必擇焉而得其人乃以卑之故其傳往往至於千<lb/>
數百歲而不墜世家大族弗如也迹以所慿藉以永乆者存乎<lb/>
其人爾頋豈有它術㢤婺州城西南二十五里其山曰石門前<lb/>
臨陂水陂之大可五百畒水乘髙而下者三級其旁之人或稱<lb/>
之曰龍門云有為佛廬於其地者曰净勝院舊記以為建扵呉<lb/>
赤烏中始號尊勝宋治平間乃更今名而又以為車騎将軍張<lb/>
公施地所造越之天章光逺法師實為之開山按天章剏扵近<lb/>
代謂開山為光逺則院不必肇於赤烏車騎将軍官廢巳乆謂<lb/>
施地為張公則主是山者不必昉扵光逺是雖無所於考然自<lb/>
治平賜額迄今已二百六十餘年矣先是衆㡬千指後多散落<lb/>
其存者派别而三勢分而力單穹墉邃宇日就摧圯<lb/>
國朝至元間住山仁體始合其三者以為一未及有以振起之<lb/>
<pb n="KR4d0503_SBCK_013-7a"/>
而逝嗣主院事者一真為購田若干畒俾食其什之七而别籍<lb/>
其餘田以資營繕之費法堂兩廡觀音殿甫告訖功㑹廣教虚<lb/>
席江湖道俗推以𥙷其䖏繼之者道勤益購田若干畒循舊比<lb/>
分以給其食及土木之須山門鍾樓羅漢堂方丈之室次苐畢<lb/>
僃院之耆宿若𥘉若宗若静洎好事之家前後捐田為助又若<lb/>
干畒其傳以為世業者視昔有加焉静之孫偉辱與予㳺爰伐<lb/>
石而以勤之命来謁文為記夫能以亡為存以廢為興者豈非<lb/>
得其人而卑之故歟雖然此世間法也窮千萬億刼而無增减<lb/>
成壊者盖不即世間亦不離世間是固不待記予亦安得而記<lb/>
之姑因其所欲言者叙次之如此<lb/>
　　福春院記<lb/>
凡浮屠氏之聚必有穹墉奥屋食飲百器之須大抵資於王公<lb/>
<pb n="KR4d0503_SBCK_013-7b"/>
貴人而後具不然則夫婦之愚牽於其說而相與致力焉者也<lb/>
若夫冡間林下窮居獨㳺未甞以其事匱官勤民而能熾然有<lb/>
所建立可不謂難矣㢤世儒恒譏其徒取扵人之厚以為古無<lb/>
有是彼亦見夫飛竒鈎貨者為公私之病巳甚而弗深考其人<lb/>
之不必皆然也吾郷有為浮屠之學者曰從起少受業金華之<lb/>
妙善院晚乃卜地扵縣西若干里而為屋其䖏以間數之得四<lb/>
十有五門廡殿堂庫庾庖湢如式僃完請于所司掲以白沙福<lb/>
春院之故額率其衆入而居之且約以甲乙次相授既又買田<lb/>
若干畒山若干畒於是奉養之物不俟外求而具經始於大徳<lb/>
之四年而卒事於泰定之二年緫其費若干一出於起盖起之<lb/>
名未有聞扵時而其言又非世所傾動苐以食淡衣麄旬積月<lb/>
累以及有是此予之所謂難而得後人嗣守之勿壊尤難也是<lb/>
<pb n="KR4d0503_SBCK_013-8a"/>
不可無述其以書来為起請記者又予友張君子長也張君儒<lb/>
者慎許可亟稱起之為而無譏焉可記也遂記之<lb/>
　　經藏廣福院記<lb/>
婺之蘭溪經藏廣福院在州東一百三十五歩故為聖夀寺之<lb/>
水陸院寺創於梁至宋號聖夀而水陸之為院莫詳所始歲乆<lb/>
院廢天禧中蔵休禪師来自餘杭得其故址肇建伽藍同郡金<lb/>
華曺仁夀尋為置經造藏因命曰經藏院殿中丞知封州史温<lb/>
為之記當寺沙門有交集王右軍書以刻焉治平末賜聖壽額<lb/>
所以為佛僧之奉者猶缺如也政和間寓公贈少師呉點首輸<lb/>
財倡衆買官民田緫若干畒創置兩莊由是華薌之具糜粥之<lb/>
湏随取而足孝宗時避光尭聖號易名廣福云<lb/>
國朝至元十三年院毀扵兵二十八年其下院白蓮堂比丘普<lb/>
<pb n="KR4d0503_SBCK_013-8b"/>
資覩其為荆棘瓦礫之塲巳逾一紀未有任起廢之責者則去<lb/>
其故廬挈徒衆及衣盂之貲即舊墟治院宇合經藏廣福以為<lb/>
號仍以族父王氏所遺田塘園地歸之其徒推本所自尊為重<lb/>
興之𥘉祖且請于有司必其子孫乃得住是山苐二代奉譯甞<lb/>
募州人郭淳飾像設之䵝昧者葺殿堂之摧陊者苐三代永紹<lb/>
暨前住顯教永膺又理土田之冒没者前住連雲履中於資為<lb/>
五世孫以某年嗣為住持能不愛其所有以續前人之遺緒郭<lb/>
氏四子亦承其先志同力佽助焉經藏有殿中為一柱兩輪棲<lb/>
匭輪間而實以黄藤赤軸悉如其舊齋堂庫院兩廡三門至它<lb/>
屋室次苐畢完懼来者無以䆒知廢興之故爰買石屬予記之<lb/>
予觀天下名刹其先必有靈異之蹟驚動乎斯人是以聞者心<lb/>
郷往之過者低佪而不能去兹山獨以好事之家寳其石刻而<lb/>
<pb n="KR4d0503_SBCK_013-9a"/>
經藏之名傳於四方翰墨誠儒者餘事未可忽也頋此猶其細<lb/>
耳儒者謂古人得見書甚難而其士皆非後世所及今之書益<lb/>
多且易得而學者日趨扵苟蕳嗟夫豈惟儒者為然㢤考之舊<lb/>
記始自東都浮汴渉淮踰重江行二千里之險函經而来費金<lb/>
錢至二百萬非若近世轉相摹刻流通之廣不難致而易忽也<lb/>
夫欲求魚兔必有待乎筌罤一大藏教佛學之筌罤也今之經<lb/>
藏既巳一新為其學者有能從教起行無謂佛法不在文字而<lb/>
務馳騁扵空言斯不負置經造藏之初意矣然則其徒所冝知<lb/>
者奚止廢興之故而巳乎敢縁記事併以是告焉中字無外族<lb/>
盛氏說法嗣徑山虚谷禪師<lb/>
　　宻印院記<lb/>
婺之宻印院實晋義熈中仁肈法師卓錫之所舊名永福宋大<lb/>
<pb n="KR4d0503_SBCK_013-9b"/>
中祥符𥘉始易今號慶元元年秋燬于災僧法威慨然以興造<lb/>
為已任亡何威逝而如觧嗣力倡衆成先志積五十稔院以復<lb/>
完且益置田二百畒郷先生王君桐記焉先是士大夫避兵落<lb/>
南者往往即其䖏為寓舎地之入扵民家以尺計者六千六百<lb/>
九十其存者為尺厪五千八百九十圗籍僃在莫敢質也<lb/>
國家奄有南服法幢所建崇護有嚴僧汝舟䓁援著令白于有<lb/>
司乃悉返所侵地斥其故宇而大之皇慶元年冬居民不戒于<lb/>
火院再燬舟圗復其舊垢衣糲食竭所蓄以資土木之費其徒<lb/>
徳新䓁五人亦克恊相其役起延祐元年春閱十寒暑大殿以<lb/>
成龍華僧一清洎郷之大家張景崖䓁交致其助募衆作佛菩<lb/>
薩像安奉如法餘未具者繕治以次視觧所建立殆㡬事半功<lb/>
倍矣舟念所以為永乆計仍割巳田二百五十畒隷焉新以予<lb/>
<pb n="KR4d0503_SBCK_013-10a"/>
郡人也冝能道其廢興之歲月屬予記之予觀世所稱大叢林<lb/>
必㩀名山奥壌天下勝絶䖏啓其靈祕以示化跡者又皆髙僧<lb/>
上士是以好事而有力之家莫不慕趍之故其居能乆勿壊其<lb/>
壊也率不日而輒成人與境相資勢固宜然也宻印居萬井中<lb/>
齋廬講舎旁直賈區鐃鼓魚蠡與市聲合非有穹巖邃谷幽逺<lb/>
勝絶之槩若它名山比千有餘年成壊相尋而卒無廢墜者不<lb/>
以其人歟盖自肇師以来其間代有異人而金華聖者俱胝禪<lb/>
師為尤著雖然三大士逺矣苟得若觧若舟者焉區區之成壊<lb/>
安足慮乎姑為記其歲月如此院故有治平間僧居政所作九<lb/>
級浮圗屹立風雨中必有繼舟之後盡其力者則其冝得予記<lb/>
不止若今所書而巳也<lb/>
　　嘉興天寜萬夀禪寺記<lb/>
<pb n="KR4d0503_SBCK_013-10b"/>
天寧萬夀禪寺列郡皆有之其在嘉興者距城北半里所故為<lb/>
施水菴唐咸通間以菴為院而其護伽藍神曰太祖蕭王莫詳<lb/>
所自宋治平中郡人慕容殿丞始請于朝更為十方禪刹熈寕<lb/>
𥘉賜聖夀額命興教惟一禪師開山清涼法眼之適孫也崇寕<lb/>
二年詔天下州軍各賜寺額曰崇寜嘉興改聖夀以應令而院<lb/>
陞為寺三年加萬夀政和元年又易崇寕曰天寧紹興二年改<lb/>
報㤙廣孝十一年又易廣孝曰光孝賜田二千畒立莊曰天錫<lb/>
乾道末水菴和尚說法扵净慈尋歸老而示寂于此靈異之迹<lb/>
甚著四方衲子指為名師過化之地而慕仰焉嘉定中癡絶冲<lb/>
公訥堂辨公相繼領寺事而法㑹鼎盛遂為大叢林盖寺額在<lb/>
異時巳屢改易入　皇朝仍其舊人猶稱以天寧萬夀之故號<lb/>
者以祝　聖都道塲在是也至元間朽菴祥公𬒳　上旨住是<lb/>
<pb n="KR4d0503_SBCK_013-11a"/>
山與耆舊僧智源兼任本郡僧司長貳崇護尤謹創千佛閣於<lb/>
山門之東眀叟因公規恢基緒頼源之力為多延祐中千瀬慶<lb/>
公即方丈建圎通閣泰定間竺雲曇公重作僧堂衆寮其後月<lb/>
舟滿公窘扵有司之征繇引避而去法席偶虚土木之功亦輟<lb/>
今佛鑑空海禪師念公以至正四年嗣為住持至則繕治僧堂<lb/>
斥大山門之舊址作門以間計者五其髙七尋有半深　其髙<lb/>
尋有二尺左右設文武官僚之次且用隂陽家說築案阜扵官<lb/>
河之南培主山扵丈室之北樹以竒石名之曰秀玉峯詞臣墨<lb/>
客多賦詠焉寺後𬞞圃鄰扵軍壘限以土墻歲乆墻壊而鞠為<lb/>
芻牧之塲乃白于官悉復所侵地繚以大石墻而斵石為霤以<lb/>
覆之其長萬餘尺費錢七萬餘緡竭力相其成者耆舊僧子常<lb/>
也又以𬞞圃地楄陿倍價僦民地而益之置薪蕩二百餘畒經<lb/>
<pb n="KR4d0503_SBCK_013-11b"/>
理諸荘隠没之田二百餘畒創寺務司扵庫之東南兩廳對峙<lb/>
甃地為塲其中而旁為兩倉二十敖受各㽵之歲入絶蠧弊謂<lb/>
寺乃都道塲而佛殿<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋弗稱無以起人肅敬之心而盡歸羙<lb/>
報上之誠乃捐長財以倡衆施郡人鹽倉副使沈權首為發<lb/>
私槖市香楠木柱十有六好事之家輸貨薦力者接踵而至乃<lb/>
徙鍾樓撤藏殿之前軒増拓故基以隆寳構其崇十二尋有半<lb/>
脩廣皆十尋傑屋邃墉華榱文甓承以落井環以石䦨皆窮壯<lb/>
而極麗植牌門扵寺前之左街掲于楹間曰南湖苐一山空海<lb/>
之涖事逮兹厪十寒暑而内外煥然畢新利飬之須無所不備<lb/>
惟殿之役最鉅經始於十年之三月落成扵十一年之三月亦<lb/>
甫六甲子而告訖工書来諗予以記粤自大教𬒳于中華通都<lb/>
望邑名山奥壌緇錫所廬廢興靡常或墜而弗舉㦯彌乆而愈<lb/>
<pb n="KR4d0503_SBCK_013-12a"/>
振談者率謂是殆有數而非偶然予竊以為特係乎荷擔其事<lb/>
者之材與志何如耳有其材而無其志則不能以有為有其志<lb/>
而無其材則不足以有為空海乘本願力普為恩有作大福聚<lb/>
其志可謂弘矣假方便智示現有為縦横無礙其材可謂周矣<lb/>
為之在我者未始以諉乎數冝其建立成就視古人事半而功<lb/>
倍也為之記以告夫来者尚相與扶植之而毋有所諉㢤空海<lb/>
名良念族王氏台之黄巖人得度扵瑞巖東原沂公禀法扵仰<lb/>
山虚谷陵公又甞從雲外岫公扵天童而司其藏鑰及虚谷居<lb/>
徑山遂分半席一溪如公父行也其住寳林拉之偕行未㡬謝<lb/>
事舉以自代因𥙷其䖏後乃由郷郡之護國遷主兹寺常亦其<lb/>
同郡人云<lb/>
　彌陀興福教院重建大殿記<lb/>
<pb n="KR4d0503_SBCK_013-12b"/>
彌陀興福院在錢唐西山猊峯之麓宋慧光法師若訥所建也<lb/>
初慧光當南渡時𬒳遇三朝受法師號主教事扵上天竺山者<lb/>
二十有七年乃得請而退䖏兹院累加兩街僧録雲章寳器寵<lb/>
錫優渥其示寂也謚曰宗教廣慈塔曰普照云院始剏以淳熈<lb/>
三年賜御書為院額以紹熈三年敕改十方天台教院以嘉定<lb/>
十三年自惠祥法師為其住持迄今十有八傳矣歴歲既乆楹<lb/>
欹棟缺不勝風雨之震<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>左支右拄事多苟蕳際今<lb/>
聖世像教興隆猶未有火起其廢者耆舊僧壽弥首為繕完僧<lb/>
堂門廡且範銅為大鐘頋佛殿摧敝特甚役費至鉅遂罄其平<lb/>
昔之貲蓄以治土木扵是妙應䓁佐其費妙智䓁視其役起至<lb/>
正二年之夏訖三年之春僅九閱月而殿以成揆之舊制加五<lb/>
尋以為其廣加二尋有半以為其髙造靈山一㑹佛菩薩像而<lb/>
<pb n="KR4d0503_SBCK_013-13a"/>
易其座以石増卑以崇者三尺材甓堅良物采焕發皆前所未<lb/>
有四年春息菴允兹来主是山謂不可無以告于永乆爰伐石<lb/>
屬予書之予觀浮圗氏之聚莫盛扵錢唐之西山而傳天台家<lb/>
之學者尤莫盛扵上下兩天竺㩀山川形勝以為法窟四方學<lb/>
徒之所附趍逰者亦無不覩相而生信凡資於人以成其所欲<lb/>
為直易事也興福介乎兩山之間號西天竺距人境固不逺而<lb/>
地勢靚幽好事者所罕至故其廢興人莫以為意苟非得人為<lb/>
之荷負不愛其力而相與扶植之安能使乆而益振乎矧今專<lb/>
法席者學精行粹時望所歸求升其堂入其室者未有止也盖<lb/>
自開山四十有五年而院乃拓為十方又百二十有五年而院<lb/>
之重興復自今始可無書乎息菴生越之儒家族李氏夀彌臨<lb/>
海人<lb/>
<pb n="KR4d0503_SBCK_013-13b"/>
　夀光寺記<lb/>
奉元之夀光寺顯宻圎融大師覺眀所建也師俗姓陳氏其先<lb/>
錢唐人世爲士族宋末父某流寓維楊而殁于兵母趙氏懐師<lb/>
甫三月軍帥鄭某因挟以去母欲自絶不得遂從之西北行而<lb/>
師以至元丙寅生於寧夏自㓜志趣不凡厭䖏塵俗母弗能止<lb/>
乃聴其出家且宻書其郷貫世系及其所以徙使謹志之九歲<lb/>
禮朶魯只上師祝髮爲僧年十二受具戒從真覺國師松堂某<lb/>
公講般若華嚴諸經授以所服絳方袍及顯宻圎融之號俾嗣<lb/>
其法鄭帥即城中爲剏净土院以居之非其志也尋入賀蘭山<lb/>
精修苦行脅不及席足不踰閫冥心端坐者二十年乃還故居<lb/>
道價益隆又五年而宗王奥魯只公主虎都台駙馬買也台皆<lb/>
師事之官僚士庻慕風而至禀受戒法者不可數計所度弟子<lb/>
<pb n="KR4d0503_SBCK_013-14a"/>
三十餘人師甞發願禮文殊觀音扵清涼寳陁訪先世遺跡於<lb/>
維楊而追報焉弟子徳暹䓁三人杖筞以從大徳癸卯行次奉<lb/>
元陕西行省平章政事欽察行臺御史中丞長夀素聞師名共<lb/>
挽留之乃構精舎扵草塲街以爲其駐錫之地今所謂夀光寺<lb/>
也佛殿僧堂三門兩廡庖廩之屬次苐畢備師率其徒入而居<lb/>
焉堅持禁戒日惟一食以妙法華經念佛三昧爲恒課晝夜六<lb/>
時顯宻兼行薄於奉巳而厚扵接物勞而無倦和而不流閱二<lb/>
十五年如一日天暦戊辰二月八日說偈辤衆跏趺而逝世夀<lb/>
六十三僧臘五十一闍維得舎利建塔于城南下院之野狐冡<lb/>
徳暹自童子時侍師左右服勤三十年間從松菴某公學一乘<lb/>
圎教而念念不忘纂師之遺緒闕者𥙷之仆者起之丹青嚴飾<lb/>
之羙田園生植之豐視舊有加懼歲月寖逺後人不知其作始<lb/>
<pb n="KR4d0503_SBCK_013-14b"/>
之自乃礱石介今户部尚書老老屬予書之盖奉元古長安也<lb/>
神州赤縣帝王所都逹官貴人豪民巨賈好事之家所以為浮<lb/>
屠氏之奉者甞盛矣世殊事異城是人非不有大善知識為侯<lb/>
門戚里方面重臣之所信嚮而施外護之力安能扵山川寂寥<lb/>
之餘作如幻事熾然建立如此乎其扶植教基為衆依怙有功<lb/>
甚大繼志述事世不乏人旣克承其付嘱又汲汲焉欲圗其永<lb/>
乆是皆可書也庸俻書之使刻焉<lb/>
　　無盡燈後記<lb/>
净慈故有無盡燈創於宋乾道間其後寺毀復成而燈獨廢至<lb/>
正元年秋八月耆舊僧子能始輟衣盂之資仍建此燈扵羅漢<lb/>
堂且捐錢唐縣靈芝郷田五畒俾以歲所入米五石給膏油之<lb/>
費凡為燈之法内置一燈外安十鏡交光相渉普徧互融百界<lb/>
<pb n="KR4d0503_SBCK_013-15a"/>
千如重重俱現盖託事以顯理　恐人不觧其義乃買石摹刻<lb/>
真歇禪師所為燈記以開示　㦯於是燈未能目擊而道存<lb/>
觀禪師之言思過半矣来㳺　如幻之境者毋徒以為一時之<lb/>
竒玩也哉<lb/>
　真如院鍾樓記<lb/>
真如院在義烏縣治西南百　十歩故為雙林𪠘舎宋治平乙<lb/>
已𥘉賜額而儕於列刹恒産素薄屋室物器凡其法所宜有者<lb/>
乆且未克大僃嘉定丙子僧若愚始範銅為巨鍾作樓以居之<lb/>
逮　本朝延祐丙辰僅百年而樓為風所壊惟鍾獨完僧慧慈<lb/>
将募施者市材僦工以復其舊有志而未遂也今縣丞李侯若<lb/>
愚休沭憇止頋見鐘銘僧若愚名與巳適同恍焉如有所契即<lb/>
以起廢為巳任亟施錢為衆倡官僚吏士咸恊賛之好事之家<lb/>
<pb n="KR4d0503_SBCK_013-15b"/>
又来佐其費而諸僧亦為助有差爰興土木屬慧慈躬涖其役<lb/>
樓之建以至正元年三月乙巳而落成於二年三月甲戌崇廣<lb/>
嚴麗視昔有加既居鍾其上慧慈欲圗李侯扵永乆乃捐私田<lb/>
二十八畒有竒俾来者歲取其入嗣而葺之且伐石求予為之<lb/>
記昔呉越忠懿王時有大比丘韶公為其國師自以與智者大<lb/>
師同族姓覩天台遺蹤如故居焉時智者之學㡬絶忠懿用韶<lb/>
公言遣使十軰奉五十種寳詣髙句驪求得其書天台教之復<lb/>
傳扵中土實自韶公發之由李侯視韶公財法二施雖殊其以<lb/>
姓名之同為利益成就之勝因一也夫姓名之同亦偶然爾有<lb/>
能察其心之所同則心佛衆生三無差别慧慈與其徒瞻華構<lb/>
之翬飛聆鴻音之鯨震若見若聞無非佛事李侯之施詎易量<lb/>
㢤其所託以為存者有不在予文矣縣令長而下暨緇白之士<lb/>
<pb n="KR4d0503_SBCK_013-16a"/>
施錢有目具載于石背云<lb/>
金華黄先生文集卷第十三<lb/>
<pb n="KR4d0503_SBCK_013-16b"/>
</p>
<p>
</p>
  </div>
</body>
</text>
</TEI>
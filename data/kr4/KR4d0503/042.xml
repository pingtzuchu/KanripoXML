<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_042-1a"/>
金華黄先生文集卷四十二<lb/>
　塔銘　臨川危素編次<lb/>
　　龍翔集慶寺笑隱禅師塔銘<lb/>
今天子至元元年太中大夫廣智全悟大禅師住持大龍翔集<lb/>
慶寺訢公上謝事之請御史大夫撒迪公以聞　上不允遣<lb/>
使特　詔加釋教宗主兼領五山寺敕䑓臣諭　㫖俾安<lb/>
居以終老寵錫優渥賚及其徒公不敢違黽勉受　命至正<lb/>
四年夏五月巳丑朔乃陞堂辞衆退䖏東庵且援著令循本宗<lb/>
資次舉徑山曇芳忠公以自代俄示微疾其月二十有四日壬<lb/>
子委順而化六月四日<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>未奉全身殯于石頭城塔院臺府暨<lb/>
郡邑諸司咸設祖奠于道左送者數千人八月十有六日壬申<lb/>
窆于塔院之後岡分爪髮建塔杭之鳳凰山下弟子宻詣以師<lb/>
<pb n="KR4d0503_SBCK_042-1b"/>
法嗣穹窿住山廷俊之状走金華山中諗于溍曰先師紹隆祖<lb/>
道師表人天克恊<lb/>
帝心光膺　聖眷宜有述以示来葉子甞庀軄太史氏且辱<lb/>
交於先師銘非子誰冝爲敢奉状以請溍載念師之告寂也不<lb/>
逺千里以所服玩来識永訣若有所屬於溍者誼不得以衰退<lb/>
爲觧謹按公諱大訢自號笑隱族陳氏唐尚書操之裔丗居江<lb/>
州後徙南昌故今爲龍興之南昌人父載母蕭氏公㓜開爽授<lb/>
以書即成誦七歲㳺僧舎見佛像輒作礼瞻戀忘歸父母知不<lb/>
可留九歲俾去家依伯父雲上人於本郡之水陸院祝髮礼雲<lb/>
之徒彰上人爲師㝷受具戒年十七𥘉至廬山謁開先一山萬<lb/>
公留掌内記既而遣詣百丈山𠫭晦機熈禅師一見深加器重<lb/>
由内記陞居記室一日詰之曰黄龍得旨泐潭領徒㳺山名聞<lb/>
<pb n="KR4d0503_SBCK_042-2a"/>
叢林及見慈明氣索汗下過在什麽䖏公抗声曰千年桃核裏<lb/>
覔甚旧時仁師愈竒之又一日以百丈野狐語詰之曰且道不<lb/>
落囙果便堕野狐身不昧因果便脫野狐身利害在什麼䖏公<lb/>
擬荅師遽喝之自是平生凝滯渙然氷釋矣公毎謂先徳有云<lb/>
但有纎疑不到無學安䏻七縦八横乃益研教典㫄及儒家道<lb/>
流百氏之說師迁杭之净慈仍㪯公居記室出丗住湖之烏囬<lb/>
遂以瓣香爲師法嗣居歲餘去㳺江浙間復歸净慈一時大尊<lb/>
宿在父師行者咸与爲忘年友甞訪中峯本公於天目山坐語<lb/>
至夜半風大作势欲裂崖石左右皆辟易公不爲動中峯甚敬<lb/>
異焉鳳凰山大報囯寺以灾毀而法席空虚行宣政院倚公起<lb/>
其廢公既至棟宇一新而規制有加於舊土田爲豪民所㩀者<lb/>
悉取而歸之丞相脫歡荅刺罕公領行院事雅知公遷主中天<lb/>
<pb n="KR4d0503_SBCK_042-2b"/>
竺而寺亦以灾毀不一年尽復其舊天曆元年有　詔以金<lb/>
陵潜邸為大龍翔集慶寺妙柬名徳俾之開山公首膺其選特<lb/>
卑三品文階以冠法號明年驛召赴　闕入見　奎章閣<lb/>
賜坐良乆咨問法要對揚称　㫖因及公師傳之自於是侍<lb/>
書學士虞公集承　詔為晦機製塔銘既又改中天竺寺額<lb/>
曰天暦永祚以表公興𣸪之功而公之别院曰廣智亦俾虞公<lb/>
為書其扁㮄所賜貂裘金衲衣及它貴珎服用之物悉出異數<lb/>
從行者預賜有差尋命中使傳　旨館公於泰禧宗禋院留<lb/>
居浃旬勞問狎至再召見遂辞歸餞送之禮弥厚公巳南還復<lb/>
遣使降　壐書加䕶香幣之頒無虚月<lb/>
皇上御極待遇益隆用大臣　奏命公与百丈住山東陽煇<lb/>
公同挍正<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>林清規書成四方咸耴法焉公甞於室中問一僧<lb/>
<pb n="KR4d0503_SBCK_042-3a"/>
百丈野狐作麽生僧方擬進語公便打復問旁僧你道這僧好<lb/>
打麽僧亦擬進語師亦打云同坑無異土又一僧參次公云青<lb/>
州布衫重七斤即不問你道万法歸一一歸何䖏僧云東廊頭<lb/>
西廊下公云瞎漢来這裏乱說拈拄杖便打又一僧參次公以<lb/>
手指云釋迦弥勒文殊普賢從你脚根下過去了也僧茫然公<lb/>
即喝去其機鋒峻峭類如此一住八年不淂謝復住九年脫歡<lb/>
公爲行䑓御史大夫示疾前一日往致别焉既又别一二所知<lb/>
欵語良乆逮唱滅猶力疾趺坐屬其徒以累受賜金帛作萬佛<lb/>
閣上報　國㤙餘一無所及遂書偈而逝春秋六十有一夏<lb/>
四十有六所度弟子若干人得法而分居列刹者若干人四㑹<lb/>
語有録外集曰蒲室藁公以母年髙闕於覲省毎自謂有媿於<lb/>
睦州編蒲奉親爰以蒲名室囙以名其藁云公質貌魁特襟度<lb/>
<pb n="KR4d0503_SBCK_042-3b"/>
豁如其所爲文無山林枯寂之態変化開闔竒彩爛然而論議<lb/>
磊落一出於正未甞有所偏蔽虞公称其如洞庭之野衆樂並<lb/>
作鏗鈜軒昻蛟龍起躍物怪屏走沈冥發興至於名教莭義則<lb/>
感厲奮激老於文學者不䏻過也人以爲知言𥘉魏國趙公孟<lb/>
頫未識公得其文歎賞不巳即命駕訪之一時賢士大夫咸慕<lb/>
而交焉公歸寂之日天大風雨殯之日宻雲四合隂凮肅然窆<lb/>
之日城東南皆雨而城西獨無沾<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>靈異之迹可徴不誣其遭<lb/>
逢盛際始榮終哀有不偶然者矣銘曰<lb/>
昔在　先朝龍潜下土蠖濩之居化爲宝所人天四衆川奔<lb/>
雲聚度門巍巍公其梁柱扵皇昌辰金輪御宇寵綏故舊使節<lb/>
㫄午函香示信傳宣　天語曰以五山悉統於汝凡兹釋教<lb/>
汝爲宗主敷求遺範用継汝祖㤙光衣𬒳榮過衮黼匪公宿徳<lb/>
<pb n="KR4d0503_SBCK_042-4a"/>
疇克荷負典則所存有墜必㪯木鐸載揚重䂓疊矩单提直指<lb/>
表正端緒竪立法幢作大依怙宻禆　上化萬物時雨云胡<lb/>
不憗訃聞當宁石頭之岡崇崇窣堵史臣勒銘垂休千古<lb/>
　　崑山薦嚴寺竺元禅師塔銘<lb/>
師諱妙道字竺元台之寕海人俗姓陳父曰某母何氏家故業<lb/>
儒師生而骨氣凝重神資秀朗㓜嗜斈不煩師訓尤喜誦佛<lb/>
書既而曰文字之學人皆可為吾當求之扵文字之外可也善<lb/>
凬鍳者語其父曰此子不凡寘之僧中可作長老人皆呼為長<lb/>
老児偶患右目母携以禱於觀音像前仰見像之右目有小蛛<lb/>
窠為掲去之患随愈父以為扵佛有縁年十六俾岀家依杭之<lb/>
六和開化寺正嚴法師十八得度尋受具戒於大昭慶寺𣑽祥<lb/>
律師嚴師令學百法論師曰一法不學學百法乎乃辞去徧參<lb/>
<pb n="KR4d0503_SBCK_042-4b"/>
禅門知識皆不契最後至阿育王山謁横川珙禅師未㡬延歸<lb/>
侍司一日聞室中㪯乾矢橛話意未觧怏怏不巳忽曰何乃自<lb/>
為疑碍遂入見質所疑川曰汝不㑹耶展開两手云那那師豁<lb/>
然大悟即呈偈曰雲門乾夫橛光明照十方鄮峯纔彂足五日<lb/>
到錢唐川頷之頋謂衆曰再来人也由是名動<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>林行軰更相<lb/>
詰難毎出其上㑹中飽𠫭者如竹山圭東石契唯菴貫皆敬畏<lb/>
之至元已丑用㪯者出世于本邑之慈源寺說法嗣横川居六<lb/>
年法席鼎盛俄謝去訪髙沙彌遺踪於湧泉因留止焉仙居之<lb/>
紫籜山廣度禅寺乆廢道俗僉言非師莫能起之郡府以為然<lb/>
元貞丙申請師主寺事居五年棟宇一新仍懇荒穢之地為田<lb/>
以足其食學徒坌集師於土木塲中接引無倦<lb/>
仁宗朝有以師名上聞者𬒳　旨住黄岩之浮山鴻福禅寺<lb/>
<pb n="KR4d0503_SBCK_042-5a"/>
賜號㝎慧玄明禅師皇慶癸丑正月也寺㫄民多豪横師至無<lb/>
不輸誠傾嚮<hi>衆始</hi>獲安其居紫籜浮山皆古刹由師而名愈顯延<lb/>
祐丙辰忽若有不適扵意者亟引去部使者俾有司迫之還山<lb/>
是夜衆悉夢師再至巳而𣸪潜歸紫籜遂往拜横川塔於育王<lb/>
省嚴師於六和嚴師䖏之於白賁庵浄慈靈隱两山争欲致之<lb/>
俱不就㑹平江之東禅薦嚴禅寺虚席郡府及諸山同以䟽請<lb/>
師𥙷其䖏居四年而拂衣歸休于白賁六和雖外宗衲子来𠫭<lb/>
叩無虚日師年逾七十稍厭扵煩瀆懐紫籜之幽絶乃曵杖東<lb/>
還送者徃徃泣别於江滸師責之日衲僧家當以斯道為巳任<lb/>
視聚散如浮雲奈何恋恋效児女軰耶自此不岀山者十有四<lb/>
年門人在方外者期以師年九十會慶於膝下師聞之曰我不<lb/>
過明年正月半明年乙酉正月十有二日𥘉無所疾苦忽修大<lb/>
<pb n="KR4d0503_SBCK_042-5b"/>
方諸老及外䕶書嘱以宗門大事且戒其𠫭學比丘永達司聦<lb/>
曰汝䓁從朝至暮行住坐卧起心動念皆是自家珎宝若辦真<lb/>
實工夫作得主宰自然與道相應任從生死変迁直是移換汝<lb/>
絲毫不得方名大丈夫不孤負出家斈道之志庻无媿於父母<lb/>
師友亦不虚受佛祖慈蔭吾明日行矣汝䓁<hi>冝各</hi>努力無䘮光隂<lb/>
十三日黎明沭浴更衣趺坐略叙平生始末以別衆逹聦乞留<lb/>
偈師曰諸方到此作尽伎俩我只如常不得巳援筆書偈曰佛<lb/>
夀八十我多九年丗間情尽寂㓕現前投笔而逝春秋八十有<lb/>
九臘五十有二龕㽞七日闍維目睛齒牙不壊設利尤晶熒所<lb/>
度弟子可田一玄建塔于浮山曰歸源清宇元寂建塔于紫籜<lb/>
曰圎明當寺住持門人惟一収設利与諸不壊者分蔵焉師身<lb/>
不滿七尺而質貌魁偉性剛直慎許可安貧樂道不為縁飾進<lb/>
<pb n="KR4d0503_SBCK_042-6a"/>
退之際䖏之𥙿如日用中惟以向上事開示斈者丗諦語言不<lb/>
以掛口一僧問陸亘大夫見南泉云弟子家中有一片石也曽<lb/>
坐也曽卧欲鎸作佛得麽泉云得亘云莫不淂麽泉云不淂未<lb/>
審意作麽生師云如人向十字街頭開箇飯店只是不許人喫<lb/>
一僧問和尚教看柏樹子話並無入路師云河裏失錢河裏漉<lb/>
一僧夜上方丈請益師問汝毎日看什麽機縁僧云看狗子無<lb/>
佛性話師云試㪯看僧欲啓口師厲声云夜深下去僧不㑹歸<lb/>
堂中怨詈不巳或者以告師云它向後㑹去在僧聞之釋然其<lb/>
方便為人多此類台之郡長官某問如何是佛師云牛背上老<lb/>
鴉問如何是法師云蘸雪喫冬瓜大契其意即挽師主天寕未<lb/>
行而有浮山之命晚歸紫籜自號東海暮翁淅東大帥某居蕲<lb/>
縣翼萬户府時两入山問道聞師開示深用歎服南䑓御史常<lb/>
<pb n="KR4d0503_SBCK_042-6b"/>
公某不逺二千里来訪師發薬之㽞兼旬不忍去其為達官大<lb/>
人所重又如此紫籜有梁昭明太子廟大徳丁未歲大旱官吏<lb/>
父老請雨不應師欲徙其廣神見夢於縣長吏曰為我一言明<lb/>
日當雨長吏以白於師雨随至師之道非獨有以信扵人雖鬼<lb/>
神亦莫之能違也故示㓕之後識与不識无不尽哀師有重枮<lb/>
雪竇㪯古一百則頌古五十三則四㑹說法語錄若干卷識者<lb/>
評其機用峭㧞如鐡橛石片云温之夀昌禅寺住持門人法源<lb/>
既結集而求太常博士栁公貫序其首以行其丗司聦復以慶<lb/>
元保福禅寺住持門人一知所状師行業来徴銘溍幸及與師<lb/>
接而挹其真凬頋以㳺於方内未䏻受法雨之餘潤懼無以賛<lb/>
揚万一而司聦之来重以前育王住山印公諸大尊宿為之勸<lb/>
請不敢以鄙陋固辞銘曰<lb/>
<pb n="KR4d0503_SBCK_042-7a"/>
禅林之盛宗唱並傳古響復續矯惟横川師之有聞匪听以耳<lb/>
不勞展手巳淂吾髓虚而善應宗通說通末後一着乃其極功<lb/>
佛之夀命非有数量特以八十示世間相師多扵佛奚啻九年<lb/>
靈根不壊身真<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然門人所記四㑹有錄我銘其蔵用志陵谷<lb/>
　　筠巖律師塔銘<lb/>
師諱大節號筠岩族趙氏越之㑹稽人㓜不茹葷年二十有六<lb/>
乃辞家入道得度於上虞法果寺中孚禅師尋受具戒動必中<lb/>
度其祖欽律師住台之妙果甚爱重之遣從同郡花涇銛法師<lb/>
為天台性具之學輒䏻通其大義銛見師戒行精嚴謂曰佛之<lb/>
慧命寄在毗尼汝大父律中宗匠汝䏻扵叔丗光紹其宗吾道<lb/>
不在兹乎師承命即日渡江依石峯印律師扵杭之灵芝寺不<lb/>
数年悉䆒其宗旨明慶吉公延致西班乆之㑹虎岩良公嗣主<lb/>
<pb n="KR4d0503_SBCK_042-7b"/>
法席推居苐一座演暢融明軌範峻整為衆所恱服而敬畏然<lb/>
䏻以慈悲攝誘与物無忤岀世本郡之羅漢院支傾植仆靡惮<lb/>
其勤迁主松江之延㤙报徳寺道譽益盛屡欲謝事而其徒不<lb/>
忍捨　居二十有六年一旦不疾而逝臨終称佛名不輟俄黙<lb/>
坐而暝如入深㝎焉重紀至元之元年十月二十五日也丗夀<lb/>
九十僧臘六十五闍維舌根不壊函靈骨歸上虞建塔于法果<lb/>
師長眉深目廣顙豐頥三衣惟布日但一食人施以錢有来索<lb/>
者予之無　以故囊無留貲在明慶時寺屋以灾尽毀而師所<lb/>
居蒙堂獨存明日有一卒来前言昨日救火傷吾足言訖忽不<lb/>
見而几上韋陀天神像足缺一指聞者莫不大驚師三閱大蔵<lb/>
行中書左丞容齋李公以師事之一日延師誦經神僧為降異<lb/>
光滿室衆所共覩李公語人曰節公佛菩薩地位中人也歲大<lb/>
<pb n="KR4d0503_SBCK_042-8a"/>
侵淅河東西殍死者縦横溝壑間師岀衣盂之貲建無遮大㑹<lb/>
三晝夜施者不慕而集瑞應之迹尤夛而師未甞言之盖自雙<lb/>
林唱㓕丗逺教分殊師異旨莫適相通師雖受持律部而兼脩<lb/>
念佛三昧効古人作懐净土詩数十萹昔大智和尚甞曰吾生<lb/>
弘毗尼死歸安飬平生所淂惟二法門大智之後善継善述惟<lb/>
師有焉師所度弟子一清今住越之東山禅寺孫若干人其上<lb/>
首明慶住持講律宗主志果状師行業請為之銘用刋于兹碑<lb/>
銘曰<lb/>
佛乆㓕度三學殊宗卓然大智合異為同惟師承之克恊其志<lb/>
㑹二法門歸一大事彂祥効瑞人天具依靈根不壊窣堵巍巍<lb/>
有大苾蒭為律宗主謁辞樹碑昭示所祖<lb/>
　　四明乾符寺觀主容公塔銘<lb/>
<pb n="KR4d0503_SBCK_042-8b"/>
四明乾符寺觀主大師諱普容字太虚俗姓茅氏丗爲餘姚人<lb/>
年十有四出家於里之屿山又十有三年祝髮扵杭之昭慶明<lb/>
年受具戒於明之開元依碧溪聞公於明之延慶杭之集慶者<lb/>
乆之從石林介公歸延慶淂止觀法門於桐溪済公既歴四行<lb/>
雪岑海公爲升座說偈囙以主觀事亡何返屿山扵是乾符乆<lb/>
廢新復半岩全公北溪謙公咸諉以興造師爲募施者建寺如<lb/>
其舊買田六百畮有畸与寺别籍作九品觀室居焉法席偶虚<lb/>
江湖道俗皆兾得師補其䖏避不就郡人福清州判官楊某爲<lb/>
構精舎城東三里所白有司以聞于　朝有㫖賜寺額曰慈<lb/>
濟且加法師號俾之開山師黽勉受　命爲買田三百畮有<lb/>
畸贍其衆而仍居乾符俄㪯净業㑹扵慈済与衆別眀日遂别<lb/>
士大夫常所住還者又明日示寂於所居之觀室春秋七十夏<lb/>
<pb n="KR4d0503_SBCK_042-9a"/>
四十四時延祐七年二月一日也某月某日奉全身塔于慈済<lb/>
寺東南若干歩所度弟子惟允法言䓁若干人法言既嗣住慈<lb/>
済始状其行事願刋之兹碑溍謹為之序曰師家故業儒詩礼<lb/>
之斈厥有端緒今不言尊其教也粤自大雄唱㓕殊師異旨莫<lb/>
適統一惟天台之傳為得其宗而學者或梏於章句有教無行<lb/>
師盖病之是故一年修常坐二年修常行餘時則修半行坐非<lb/>
行坐凡然其頂者三爇其臂者百閱七年而四三昧以具既又<lb/>
集同行修大悲期一年净土期七年寓公䖏士慕而与之㳺輒<lb/>
為㪯東林故事四衆從之為四十八願㑹者座下恒数十百人<lb/>
所著書惟圎修要義一卷而未甞示有證入故人無得而称焉<lb/>
歲大饑且疫為粥活其不䏻自食者用闍維法歛送其死無所<lb/>
歸者今行中書左丞李公時為紹興路緫𬋩師為建普度㑹十<lb/>
<pb n="KR4d0503_SBCK_042-9b"/>
晝夜竣事若有歌謡聲同知慶元路緫𬋩府事張侯以旱告師<lb/>
為合同修六十人詣白衣觀丗音像前肉香祈哀感瑞光如瓔<lb/>
珞雨三日乃止駙馬都尉瀋王謁𥙷怛洛迦山道岀四明膜拜<lb/>
執弟子禮請主如意輪期三七日尋獲異夢益申敬亊此皆丗<lb/>
之所共称者也昔安㝎梁氏盖入天台之室矣然扵其行位猶<lb/>
曰不可得而知也矧以溍之蒙陋未始一登師之堂其有以異<lb/>
夫丗之知師者乎譔次其畧賛揚万一云尓銘曰<lb/>
八教所詮曰一大事孰昧其依淂語失義有偉大師玄珠宻契<lb/>
爰即身心而指㝎慧法網可裂行海無際一雲在空潤澤旁施<lb/>
丗出丗樂平䓁不二侯王順凬天龍効瑞徒闚應迹莫表階位<lb/>
勒文焯实式告来裔<lb/>
　　眞如觀主夀公塔銘<lb/>
<pb n="KR4d0503_SBCK_042-10a"/>
錢唐眞如觀主大師示寂後五年弟子慧炬始以状求予銘其<lb/>
舎利之塔予退休之餘方掃除筆研然以師道行之尊乃予夙<lb/>
所歆慕而慧炬又遣使馳書踰濤江而来何敢以荒落固辞按<lb/>
状師諱正夀别號松壑族姓徐氏杭之錢唐人父名某家故業<lb/>
儒師自髫齔之年厭䖏塵俗棄家斈浮圖法於南天竺之崇㤙<lb/>
演福寺某年從住山栁塘權公法師得度為沙門誦經禮佛晝<lb/>
夜不輟平居食不過中脅不至席嚴持禁戒彌乆益堅某年玉<lb/>
岡潤公法師来住是山師既聞妙教即立妙行道譽日廣遂陞<lb/>
居苐一座為斈者師座下恒数百人師随機開示縦談極辨未<lb/>
甞少倦江湖道俗争欲得師出丗以主法㑹師之母某氏賢而<lb/>
有識毎戒之曰慎勿以住院累我師亦恪遵母訓諸方以聘幣<lb/>
来者皆峻拒不納而扵自行之功愈加精進行四三昧終而復<lb/>
<pb n="KR4d0503_SBCK_042-10b"/>
始雖寸隂弗棄有施以財物者輒均分於衆而以已所得贖禽<lb/>
魚之屬以放生衣鉢之外絶无長物某年肇建真如觀堂於錢<lb/>
唐城北母亦随喜尽岀其匳具以資役費堂成奉安千手千眼<lb/>
觀丗音像於其中歲以季秋之月集十方行人修大悲懴三七<lb/>
日又别立普賢道塲歲修法華三昧構重閣<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>置金書大般若<lb/>
經銀書大智度論於其上而闢其下為講堂以待来學師凡造<lb/>
佛像演經文主懴期授戒法往往感天神侍坐天雨宝花靈光<lb/>
瑞相變化非一莫可殚紀至正二年春二月俄示微疾語其衆<lb/>
曰佛涅槃前一日我當去可為我建净土懴七晝夜以助西歸<lb/>
十三日沭浴更衣端坐達旦廣說觀心觀佛净土法門以䇿勵<lb/>
斈徒安然而逝十四日也丗夀若干僧臈若干十九日闍維啓<lb/>
龕視之顔貌如生手足柔軟既而於火輪中放金色光涌髙数<lb/>
<pb n="KR4d0503_SBCK_042-11a"/>
丈衆共覩師坐五色雲端凝然不動遺烬中舌根不壊得舎利<lb/>
無數其徒相与謀而起塔扵觀堂之　若干步師所度弟子得<lb/>
其法者曰徳禹嗣主觀堂曰普曜住車溪廣福教院曰慧炬及<lb/>
宗勝英辯慧寕至道居安䓁今同居天竺靈山寺行法華三昧<lb/>
以千日為期云銘曰<lb/>
衡台之教囙言以傳惟真如師匪託空言以净信心由觧起行<lb/>
具四三昧圎修圎証捴持万法安住一乗乃發弘願接物利生<lb/>
天神<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>靈宝華現瑞感應之交靡容思議化期既畢駕言西歸<lb/>
萬目所瞻眞身在兹昔本非来今亦非去冩以銘詩式慰摧慕<lb/>
　道行碑<lb/>
　　大慶夀禅寺住持秋亭禅師亨公道行碑<lb/>
有大比丘曰秋亭禅師𬒳<lb/>
<pb n="KR4d0503_SBCK_042-11b"/>
今天子命住持大都大慶夀禅寺其謝事而去迨今十有四年<lb/>
王公大人莫不髙之學徒欲望其聲光接其辞氣而不可得今<lb/>
住持臣僧顯儀實師法嗣之上首謀立石以頌其徳使覧者有<lb/>
所觀感而興起焉至正十年夏四月九日<lb/>
上御興聖便殿翰林學士承㫖臣哈刺八都児臣拜拜以為言<lb/>
制可其奏事下本院命侍講斈士臣溍撰文學士臣好文書丹<lb/>
别敕集賢侍講學士臣期頥篆題其額臣溍謹按師名洪亨順<lb/>
徳之綦陽鎮孔氏子也家本業農而其父嗜讀書為善士母仁<lb/>
慈而有賢行尤崇信釋氏之說一夕夢金像滿室翊日而師以<lb/>
生師天禀迥異常児自㓜不茹葷飲酒毎慨然懐出塵之想父<lb/>
母不欲違其志七歲即令岀家礼本府開元寺　公為師服勤<lb/>
左右朝夕匪懈師性醇厚而言簡檏人未甞見其喧譁戯笑年<lb/>
<pb n="KR4d0503_SBCK_042-12a"/>
二十得度受具徧㳺講肆微言奥旨無所不達謂单提直指乃<lb/>
向上宗乘之捷徑遂至京師謁西雲禅師安公扵大慶夀寺一<lb/>
見輒加賞識命入室侍香師勤於咨決雖示以呵責畧無動色<lb/>
西雲大竒之傳衣而付法焉西雲唱㓕師法兄北溪禅師延公<lb/>
嗣領其衆首命師主城西之廣福寺居歲餘挈瓶錫南㳺㐮漢<lb/>
江淮間凡名山巨刹大善知識無不與之相叩擊而䆒其㫖趣<lb/>
㑹于大同還駐竹林寺未㡬復歸休于慶夀尋以北谿命主彭<lb/>
村之觀音院垂及五年四衆傾慕施者坌集大殿丈室門廡咸<lb/>
為之一新北溪退席法兄魯雲禅師興公継之命扵苐一代玄<lb/>
冥禅師法座秉拂拈香開堂演法出丗住持奉聖州之保寕寺<lb/>
甫四年信嚮者愈衆魯雲逝而師以公㪯𥙷其䖏亦止四年小<lb/>
大之務靡不尽心䇿厲其徒多成法噐俄一日大書偈曰和南<lb/>
<pb n="KR4d0503_SBCK_042-12b"/>
上禮諸髙徳別請他人拯釣舡書畢投偈扵地芒鞋竹杖出門<lb/>
徑去衆皆大驚奔走求之不得或報師隱於文明門外一小院<lb/>
两班执事率衆邀迎師不為起再書偈曰䇿杖腰包歸去也再<lb/>
来不直一文錢衆莫知所為乃相率白于宣政院遣客省使詣<lb/>
師挽留之仍詢以逺引之故師曰祖師有云三年不去五年不<lb/>
住此乃從上流傳之遺凬客省使還院白其事皆歎曰去冨而<lb/>
就貧眞所謂高僧也太師右丞相秦王伯顔在中書亦遣官再<lb/>
三勸請度不可强乃聽其所之師遂歸隱于順徳之開元寺足<lb/>
不出户者踰十年顯儀既𬒳　上旨来𥙷其䖏乃遣迎致師<lb/>
於故所住觀音院以便展省師年埀七十耳聦目明住丗歴刼<lb/>
未昜量也所度弟子勝喜勝寕䓁若干人嗣其法者今慶夀顯<lb/>
儀及永平開元住持某䓁若干人惟慶夀实四方禅宗列刹之<lb/>
<pb n="KR4d0503_SBCK_042-13a"/>
首　朝廷甞刻玉為印以賜之崇階㫫位之所加後先相望<lb/>
當路知師雅意謙退第奏請降　㫖賜號某大禅師其高凬<lb/>
逺致槩可想見而臣溍起自衰退乆竊寵榮頋何足以知師受<lb/>
記書辞無任媿懼其銘曰<lb/>
巍巍人師祖道是承兼善三斈实為一乘精求博訪玄機宻契<lb/>
燈皆同明海无異味推其自利用以利他雲奔川湊如客赴家<lb/>
功成身退拂衣逺㪯蟻聚鱗集如児失母四衆攀慕万夫莫逥<lb/>
迹有隱顯心非玄来動也時行静也時止出以濟物䖏以全已<lb/>
龍象所萃人天具依鴻飛冥冥弋者奚為名之我随上徹<lb/>
當宁詞臣作頌清凬千古<lb/>
<pb n="KR4d0503_SBCK_042-13b"/>
</p>
<p>
金華黄先生文集卷弟四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_031-1a"/>
金華黄先生文集卷苐三十一<lb/>
墓誌銘　臨川危素編次　番昜劉耳校正<lb/>
　　江浙行中書省左右司都事劉君墓誌銘<lb/>
君姓劉氏諱濟字仲源河間肅寕人大父法静父元皆弗仕至<lb/>
君始以東江塲同管勾遷昌國正監管勾入御史臺爲宣使肅<lb/>
政廉訪司立選授江南浙两道管勾承發架閣兼照磨以照磨<lb/>
劾其使貪縱不法事聞使坐斥去君亦以秩滿調婺州路司獄<lb/>
有余甲者以貧自鬻為人奴勢家子慕甲妻羙弗能得㑹其主<lb/>
病死金華道上因誣甲殺主而奪其妻吏旣傅致成獄君直其<lb/>
冤破械出之蘭溪民王乙為怨家所殺乙親戚两人將訴其事<lb/>
怨家懼更属吏捕治两人謂乙私其妻實共殺乙頼君言徙其<lb/>
獄旁郡两人得不死他以事株連若鍜錬無得而乆繫者君悉<lb/>
<pb n="KR4d0503_SBCK_031-1b"/>
爲剖析所活十有四人所縱遣八十餘人永康大姓以睚眦之<lb/>
怨歐人至死有司弗敢詰反抵告者罪君求得其情乃収案殺<lb/>
人者宣慰使而下以受賕曲法敗者五十餘人用舉者後入江<lb/>
南諸道行御史臺爲令史丁父憂服除授湖州路緫管府經㦄<lb/>
於是<lb/>
天子方用言者悉徙江浙行中書省郎中以下他官更取材望<lb/>
𥙷其處君以選擢左右司都事且追用平反超陞承徳郎到官<lb/>
明日而卒延祐元年七月二日也得年五十有五其孤汝珪䓁<lb/>
將奉柩歸肅寕以某年某月某日葬縣東安仁郷長城之原泣<lb/>
謂溍子辱游於先人最乆宜知先人盍有述溍婺人也幸能道<lb/>
君爲獄官時事他宜傳者詎止是邪史稱于公爲郡决曹决獄<lb/>
平今所見獨孝婦不殺姑一事而太守莫能聽至令抱具哭而<lb/>
<pb n="KR4d0503_SBCK_031-2a"/>
去然則君亦足以不朽矣謹次而為之銘君娶曺氏次林氏子<lb/>
男三人汝珪汝楫汝弼女三人長適同郡韓梓道餘在室孫男<lb/>
若干人女若干人銘曰<lb/>
孰降之材而奪其施孰授之器而易其冝百畸一逢孰終尼之<lb/>
維善無小維官無卑考事列辭式昭厥垂<lb/>
　　深州知州致仕劉公墓誌銘<lb/>
公姓劉氏諱守讓字謙甫其先由大父立而上丗為汴人金末<lb/>
父信避地眞定因家焉故今為兾州南官縣人母李氏有五男<lb/>
子公其季也公年甫踰弱冠入秘書監為奏差㝷又入御史臺<lb/>
為殿中司知班乆之擢浙東海右道肅政廉訪司管勾承發架<lb/>
閣庫兼照磨時方新使名以正憲度將指者皆名卿參佐悉取<lb/>
材望公妙年首膺其選深自砥厲以求報稱間有慮囚攝使事<lb/>
<pb n="KR4d0503_SBCK_031-2b"/>
行郡邑懲姦貪省冤滯接引善類所至輙有聲居七年乃代去<lb/>
調婺州路緫管府知事俄復入江南諸道行御史臺為令史調<lb/>
霍州靈石縣尹未上丁内艱服闋改慶元路平凖行用庫提領<lb/>
秩滿以奉訓大夫真定路深州知州致仕至順二年十二月十<lb/>
五日以疾卒于鄞之寓舎得壽七十有五公長髯秀眉容止言<lb/>
論閑雅不迫有古君子風善属文尤喜為歌詩以其自號扁所<lb/>
居室曰本齋琴樽圖史羅列左右退食則宴息其中客至與談<lb/>
中原文獻之舊娓娓不倦性廉退不急於進取每詣亰師輙自<lb/>
赴吏部銓俛首常調殊無難色其任筦庫也分帥閫乘廉車者<lb/>
皆公故䓁夷見公必與均禮公執其分守滋益㳟仕既乆而家<lb/>
愈落殁之日頼故舊致<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>禭乃克以歛其清約如此娶鄭氏張<lb/>
氏皆先卒子男五人長元以公廕為晉寕路石樓縣尉次貞祐<lb/>
<pb n="KR4d0503_SBCK_031-3a"/>
某某女三人長適管軍百户孫毅次未行次適孫某孫男三人<lb/>
女一人𥘉公母氏卒于建鄴葬城西之清凉山元䓁將以某年<lb/>
某月某日奉公柩葬其左貞来俾溍為之銘始公佐憲府溍因<lb/>
公行部以諸生禮見公未嘗以凡子遇我自是周旋公父子間<lb/>
殆四十年銘非溍其誰為之雖不文不敢辭也公家丗之詳約<lb/>
齋劉公實誌之此不著銘曰<lb/>
人孰不仕易失者時嘆老嗟卑百喙一辭猗與劉公蚤有令聞<lb/>
素乎其位無喜無愠澤及後人惟德之苻我銘孔昭以厲鄙夫<lb/>
　　福州路緫管贈嘉議大夫太府卿上輕車都尉追封天水<lb/>
　　郡侯謚景惠趙公墓誌銘<lb/>
公姓趙氏諱執中字景賢丗為趙州晋寕縣人祖謙趙州都目<lb/>
父珣將仕郎亳州萬户府經歴至元𥘉太尉河南武定王為征<lb/>
<pb n="KR4d0503_SBCK_031-3b"/>
南都元帥合蒙古漢軍擊襄陽公時年未弱冠以推擇為吏隷<lb/>
河南統軍司従築白河口鹿門新城元帥察公材可用因寘之<lb/>
幕府公雖主治文書不専以鈎摭趣辨為務日與士卒同冐矢<lb/>
石未嘗辭難凡軍中大計亦徃徃由公關說用乆次陞提控案<lb/>
牘歷行中書樞宻两府掾太師淮安忠武王以右丞相行中書<lb/>
省事復署公為属時襄陽已下丞相緫諸軍水陸並進公與在<lb/>
行從諸將轉戰而前旣渡江取鄂州丞相提舟師順流而下俾<lb/>
公從平章政事椘國武定公分治省事移書諭降荆湖諸州軍<lb/>
十三年春丞相至臨安以宋版圖来上計功行賞公自行省令<lb/>
史拜中順大夫壽昌府知府行同知真州路緫管府事乆之用<lb/>
例觧所佩金符句容武毅王時在樞宻丞相言公於渡江有勞<lb/>
且嘗蒙上恩備官使宜因其舊軄序進之武毅以聞扵是得<lb/>
<pb n="KR4d0503_SBCK_031-4a"/>
不以有司常法限其資級改朝列大夫同知泉州路緫管府事<lb/>
用薦者以朝散大夫爲南雄路緫管除中順大夫福建䓁路都<lb/>
轉運塩使秩滿以少中大夫為福州路緫管至大二年九月某<lb/>
日<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>扵官享年七十公之在泉州也盗起安溪掠大洋川據石<lb/>
<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>頭勢張甚守將莫知所為公單騎直抵其處群盗大驚公徐<lb/>
曉以禍福則相與羅拜願貸死公因撫定之後皆為良民盖公<lb/>
乆居兵間聲望巳著故能使之讋伏如此其以省檄閱漳州金<lb/>
糓也得羡錢五千緡米萬石其爲轉運也患富商交埸吏受塩<lb/>
不以法命以竹器如法實塩而傚福之南臺列倉于漳泉興化<lb/>
以貯之持引就受塩者無容其弊　嵗得羡塩五千九百引其<lb/>
善理財又如此惜夫乆在外服其政迹有非談者所能悉知也<lb/>
夫人王氏劉氏皆先公<graphic n="KR0816" url="https://raw.githubusercontent.com/kanripo/KR-Gaiji/master/images/KR0816.png" mimeType="image/png"/>子男七人長曰鉉以公廕入仕今為<lb/>
<pb n="KR4d0503_SBCK_031-4b"/>
承務郎婺州路東陽縣尹孫男七人鉉䓁旣以四年十月某日<lb/>
奉公暨夫人之柩合葬晉寕孫材先塋之次後若干年始得請<lb/>
扵朝贈公嘉議大夫太府卿上輕車都尉追封天水郡侯謚景<lb/>
恵仍贈夫人天水郡夫人爰以書来願得銘昭掲墓道溍惟人<lb/>
材之生必于興運匪特將相重臣两有文武其僚吏亦一時之<lb/>
選也千載之下尚論其丗知有伊吕䔥曺而已其能因事附見<lb/>
扵策書者幾何人哉然則公之事固不可無述也乃弗辭而銘<lb/>
之銘曰<lb/>
嗚呼趙公受材孔良歛藏不耀岀其豪芒貔貅百萬長鎩鉤㦸<lb/>
公扵其間持以文墨豈無悍強畏此蕳書飈騰電擊靡亟靡徐<lb/>
江流湯湯其險莫測投鞭而徃歸數爾獲孰發而蹤其功也人<lb/>
公罔敢知　國有元臣元臣之賢<lb/>
<pb n="KR4d0503_SBCK_031-5a"/>
天子之聖曰汝遺　汝𥘉命公　材則多無適不宜魚符龍莭<lb/>
未䆒厥施尚其嗣人克圗不朽馳書謁辭式告永乆<lb/>
　　亞中大夫漢陽知府致仕盧公墓誌銘<lb/>
公諱克治字仲敬姓盧氏其先由范陽徙河隂徙滑之胙城曽<lb/>
祖諱某祖諱鉉皆不仕考諱璉嘗佐開州軍事因家焉故又爲<lb/>
開州人公少負志氣稍長知讀書慨然思自奮㧞扵功名至元<lb/>
十三年從軍取准旬有劳入淮東都元帥府爲令史厥明年<lb/>
國家厎㝎南服論次功賞授承務郎漢陽府判官時郡邑新附<lb/>
人心匃匃　上徳撫慰綏集之者公之力居多換從仕郎龍㒷<lb/>
路総𬋩府經歴用察官及部使者薦擢江西行尚書中書两省<lb/>
左右司都事以材敏見知扵參知政事東平徐公亡何以事乘<lb/>
傳入<lb/>
<pb n="KR4d0503_SBCK_031-5b"/>
奏亰師遷江浙行中書省左右司都事扵是徐公方持部使者<lb/>
莭涖浙右亟剡上乞署公臺職未報而公去爲两浙都轉運塩<lb/>
副使東南財計莫重扵塩筴先是恒以歲賦减耗爲憂公䂓措<lb/>
有法自當筭外得羡塩八萬九百引以最聞除知平江常熟州<lb/>
下車牒訴坌集公談笑立决吏畏服如神有以強盗坐繫者公<lb/>
探其獄以爲此愚民無知囙客舟漂抵㫄近地而利其菽粟耳<lb/>
非有首事合謀受分之驗不可悉寘之死僚佐疑不决後竟如<lb/>
公言獲减免者三十有九人歲饑諭大家使賑其不䏻自食者<lb/>
民用無轉徙旣又以爲利未復則旱涝之患不可去乃行視許<lb/>
浦福山諸水之故道湮廢不治者十有六募民浚導之如其舊<lb/>
爲水門以時其蓄泄之宜而閉縦之凡役工一百一十四萬所<lb/>
食米以石計者三萬四千四百塩以斤計者一萬九千九百官<lb/>
<pb n="KR4d0503_SBCK_031-6a"/>
無毫未之費而民得其利不以為病也田里旣以無事乃大治<lb/>
學舎凡廟像噐服之不如法者易而新之田租之冐沒者理而<lb/>
復歸之其所以嘉恵是州者閱五載如一日會<lb/>
朝廷以沒入朱張家財物悉歸<lb/>
中宫擇可任出内之寄者或言前簿録朱張家時公甞𬒳檄與<lb/>
聞其事乃命公綰銀章為江浙䓁䖏財賦都総𬋩以涖焉常熟<lb/>
之人皆重惜其法相率為生祠且請于前史官聊城周君作文<lb/>
以記之有司具實以聞除知建康漂水州其治如在常熟引年<lb/>
以知漢陽府致仕累階亞中大夫公素薄扵荣利旣謝事居吴<lb/>
中一室翛然曰與賔客以觴詠相誤樂至治三年十二月二十<lb/>
六日以疾卒得壽七十有四夫人李氏與公生同歲先十二年<lb/>
卒以泰㝎某年某月某日合葬開之濮陽縣黄斌原子男四人<lb/>
<pb n="KR4d0503_SBCK_031-6b"/>
長曰恉奉議大夫晋寕路路州知州兼𬋩夲州諸軍奥魯勸農<lb/>
事次忱蚤卒次惺次悅女三人長適福建都轉運塩使司奏差<lb/>
劉徴餘未行孫男二人保僧閏僧女二人俱㓜公所為詩曰琴<lb/>
川集者若干卷曰錢唐集者若干卷並藏扵家惟盧氏望范陽<lb/>
號稱官族其别於開有任叅知政事追封范陽郡公謚文昭者<lb/>
曰克柔公之伯兄也文昭之子景今江隂州尹亘以文章家知<lb/>
名終扵翰林待制而公又有潞州以為之子方㒷而未艾一也<lb/>
是不可無使来者知積累之自潞州以公行實来徴銘謹序而<lb/>
銘之銘曰<lb/>
奕奕盧宗世有顯人繇公兄弟弗墜益振公之受材孔敏且𥙿<lb/>
載而四馳以徃用譽胡旣遇矣不究于施曰予其休退也委蛇<lb/>
勾吴之墟言㳺之里遺愛在人匪遠伊迩人孰不仕孰完扵公<lb/>
<pb n="KR4d0503_SBCK_031-7a"/>
始卒無疵而以豐終公不三事公則有子揚詩墓門垂示無止<lb/>
　　正奉大夫江浙等處行中書省叅知政事王公墓誌銘<lb/>
至正元年十有一月　日江浙等䖏行中書省叅知政事王<lb/>
公薨于平江里第諸孤以二年正月　日襄大事扵吴縣長<lb/>
洲郷陽山金井塢奉知宿州葉大中之狀以授溍曰墓冝有銘<lb/>
君其執筆母譲謹按公諱都中字元俞姓氏其先河東人始居<lb/>
江左者曰融四世至晉丞相等又十二世至隋温麻令懷鐸唐<lb/>
廢温麻置長溪其子務琨襲　長溪令囙家焉遂為其縣人長<lb/>
溪令福寧州也又十三世至宋贈太子太保戬太保生贈太子<lb/>
太傳椿扵公為髙祖曽祖諱萬全以進士起未及改官而卒累<lb/>
贈太師追封魏國公曽祖妣林氏信衛國夫人祖諱方大贈少<lb/>
保今以公貴贈　大夫　上輕車都尉追封太原郡<lb/>
<pb n="KR4d0503_SBCK_031-7b"/>
侯祖妣頴川郡夫人陳氏今追封　郡夫人　府君魏公<lb/>
第四子其第五子忠文公伯大勉齋黄氏髙第第子以直道事<lb/>
宋理宗至叅知政事為時名臣考諱積翕用忠文公奏𥙷官累<lb/>
遷知南劔州加兵部尚書除寳章閣學士福建制置使知州如<lb/>
故扵是宋主巳奉表納土而福建猶未下乃夜抵福州以八郡<lb/>
圖籍上于行省至元十三年十二月也行省承制昜以新官旣<lb/>
入覲<lb/>
世祖皇帝扵上亰乃降金虎符授中奉大夫刑部尚書福建道<lb/>
宣慰使兼提刑按察使尋真除　部尚書拜正奉大夫叅知政<lb/>
事行中書省事将之官江西俄　為國信使宣諭日夲𥘉抵其<lb/>
境郊迎甚設請遂以　詔書未至而遇害于海上事聞賜<lb/>
謚敬愍侯後二十八年<lb/>
<pb n="KR4d0503_SBCK_031-8a"/>
仁宗皇帝以公有請贈榮禄大夫平章政事上柱國追封閩國<lb/>
公改謚忠愍妣安人陳氏林氏皆前卒葉氏今封閩國太夫人<lb/>
張氏實公之母痛忠愍殁于國事哀毀如不欲生断髮爲比丘<lb/>
尼公生三歲即以㤙授從仕郎南劔路順昌縣尹至是甫七歲<lb/>
從葉大夫跣哭赴訴于闕下<lb/>
世祖皇帝爲之震悼給驛劵㑭南還敕行省爲窮治其事仍賜<lb/>
以平江田八千畒宅一區囙㝎居于平江而著籍焉　上念忠<lb/>
愍不置有　旨視故所居官下二等録用其子忠愍之子七人<lb/>
惟公獨存乃授公少中大夫平江路総𬋩府治中公時年十有<lb/>
七僚吏見其年少頗昜之公持之以静遇事剖析洞中肯綮皆<lb/>
<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙不敢欺崑山有詭昜官田事覺而八年不决者公披故櫝<lb/>
而洞見底裏其人乃伏辜吴江有違拒有司築隄護田之令而<lb/>
<pb n="KR4d0503_SBCK_031-8b"/>
歸過扵衆人者公詢知其故皆置不問其人乃無所逃罪奮稅<lb/>
官酒錢多取扵下戸而富家或不與公始建議悉以田之多寡<lb/>
為則人服其公學舎乆壞不治而郡守缺公曰聖人之道人所<lb/>
共由何獨守得為乎乃首募大家合錢新其禮殿士論羙之秩<lb/>
滿除浙東道宣慰副使婺之金華有歐殺人者吏受賕以為病<lb/>
死公摘属吏覆按得其情獄具縣長吏而下皆以贓敗張省四<lb/>
者居餘姚海濵恣為不法擅制一方吏無敢渉其地公痛繩以<lb/>
法衆皆大驚且稱快焉昌國在東南鉅海中颶風激海水漂人<lb/>
民廬舎公不憚其險親注賑救之先是官府應辦率賦民以錢<lb/>
使以子夲相生謂之䂓畫所賦錢不過數緍而取其麪至數百<lb/>
斤豬羊至數十頭公命入其息而用市佑償其直以紓民力是<lb/>
時經制未立公患吏昜扵舞文彚集條畫㫁例為八十帙㑭有<lb/>
<pb n="KR4d0503_SBCK_031-9a"/>
所遵守而無以容其姦部者裒公政績列薦于朝未報而遷荆<lb/>
湖北道宣慰副使歲適大侵公躬履山磵以拯其饑靡憚勤苦<lb/>
江陵沔陽荆門之民頼以全活者數十萬江出三峽至江陵勢<lb/>
益舒緩水環城而流自宣慰使劉　禋南湖而丹楫不通民<lb/>
去城十里始得粟米薪芻公為濬之使復其故仍鑿新河與之<lb/>
接人以為便<lb/>
武宗皇帝詔更鈔法行銅錢而鼓鑄之法廢已乆宰相以公今<lb/>
之通才宜無所不知乃奏除公江淮泉貨監公以銅不足為憂<lb/>
詢知饒之徳興有膽水可浸鐵為泥以火錬之悉成羙銅如其<lb/>
法行之得銅數十萬斤凡天下為監者六惟江淮所鑄錢號最<lb/>
精未㡬而錢復廢不用改郴州路総𬋩郴居楚上流洞蠻徭獠<lb/>
徃耒民間人憚其強猾莫敢與相貿昜公煦之以㤙懾之以威<lb/>
<pb n="KR4d0503_SBCK_031-9b"/>
乃皆悅服而相安焉患夫依阻山林乗時陸梁則芟薙其草樹<lb/>
使無所蔽障出沒民漸染其俗而喜争一不慊意輒起而相讎<lb/>
公大治學舎作罇爵簠簋笙磬琴瑟之屬俾其人識先生禮樂<lb/>
之噐命立郷校而使受業其間者以月之旦望来㑹延宿儒以<lb/>
義理開曉之俗習為之丕変山郡可耕之土殊少民多艱食時<lb/>
方貯軄田米于官倉缺官攴請者數千石公悉糶以濟其乏同<lb/>
列利扵賤糴㦯為異議公不為動民頼以生先是受納秋粮石<lb/>
加五斗公始平其概量民皆負餘米謳歌而去征啇之制有住<lb/>
稅而無過稅公命務官耴之必法而行旅皆欲出扵其途使客<lb/>
注来食飲所須官有規畫之名嵗所賦錢不過百五十緡公以<lb/>
北湖龍泉塘流盃池俱官産募民藝稻蓄魚且即其下流造水<lb/>
磨屑麥為麫歲所得百倍扵官所賦錢厨傳旣豐民亦少蘇三<lb/>
<pb n="KR4d0503_SBCK_031-10a"/>
川貫郡城中古語云三川塞闔郡菑公覩其壅扵客土謀䟽導<lb/>
之而作陂扵其西障水使勿泄人不勸而自奮橋梁壞則繕葺<lb/>
今一新民不病扵役有訴其祖父之墳為豪家所拠者吏莫敢<lb/>
問公至乃直其事而歸其墳有訟其繼子為盗者已傅致成獄<lb/>
公愀然曰父扵子而論為盗旣巳虧㤙况未必有其實乎乃親<lb/>
鞠之果得真盗而其父子如初鄰州茶陵富民覃時中死無子<lb/>
惟一小妻及其贅壻妻誣其壻拜屍成㛰藏隱玉杯夜明珠䓁<lb/>
株連八百餘人奉使宣撫移其獄以諉公窮探而得其情乃正<lb/>
其罪州長吏而下計其贓至十一萬五千餘緍人以神明遷正<lb/>
議大夫饒州路緫𬋩年饑米價翔踊公以官倉之米㝎其價為<lb/>
三䓁言扵行省以為須糶以下等價民乃可得食未報又扵下<lb/>
等價减十之二使民就糴時宰怒公専擅公曰饒去杭㡬二千<lb/>
<pb n="KR4d0503_SBCK_031-10b"/>
里比議㝎注還非半月不可人七日不食則死安能忍死以待<lb/>
乎其民亦相與言曰公為我軰而减米價果加罪扵公我軰當<lb/>
粥妻子代公償時宰聞而為之釋然郡以土産貢金視人户貲<lb/>
産為髙下歲乆貧富不常貧者多仍奮額富者一無所増公鉤<lb/>
<graphic n="KR0690" url="https://raw.githubusercontent.com/kanripo/KR-Gaiji/master/images/KR0690.png" mimeType="image/png"/>得其實而不使人知之獨以已意為文書令徳興丞彭庭玉<lb/>
徑逹于行省宰執都司成訝公不用公文庭玉曰総𬋩寧不知<lb/>
此頋其事渉衆議難扵齊一故爾乃報如公言而金課以均包<lb/>
銀之法户不過二两同僚瞰公之出立局籍民數多或徴其十<lb/>
倍少亦倍扵元科公旣還命一以　詔書従事民所輸無過二<lb/>
两者未㡬包銀罷中書責有司奉行太峻而謂公䏻卹其民特<lb/>
以名聞鄱陽官蕩舊聴農家耴草以糞田豪户擅其利必納錢<lb/>
乃得之河泊之課歲為錢五萬餘緍<lb/>
<pb n="KR4d0503_SBCK_031-11a"/>
朝廷旣捐以予貧民聽其採捕而豪户亦拠為巳有使不得𬒳<lb/>
上賜公痛懲而禁絶之人懐公恵共立石以頌羙焉里正主首<lb/>
同役扵官第物力有髙下之不同其奮俗事悉耴具扵主首而<lb/>
里正坐視其成公始命驗田之多寡而均其役郡所綂州縣地<lb/>
大且逺民以所差吏卒為苦公為立印簿令社長書其乞耴之<lb/>
物與凡所為之事月一上之由是郷落間無復呌囂墮突之患<lb/>
餘干州以經理田粮官吏相與為欺吏懼公燭其姦首賊至十<lb/>
餘萬緡州長吏而下皆以罪免東湖者鄱君将梅鋗故壘所在<lb/>
也學官僧寺争欲得之公謂此官地俾歸于官而捐俸貲買菱<lb/>
芡魚鱉之屬納其中耴孳息以給使客之厨傳公之為郡所至<lb/>
政平訟理而扵米鹽碎務靡不周盡類如此父老或以两𡵨之<lb/>
麥六穗之禾為獻公曰此聖丗之嘉瑞非臣下所敢當遂以聞<lb/>
<pb n="KR4d0503_SBCK_031-11b"/>
于<lb/>
朝部使者方交章舉之而公以内憂去郡民生為立祠而以麥<lb/>
禾之瑞鑱于祠記之石服闋除两浙都轉運塩使未上擢海北<lb/>
海南道肅政㢘訪使中書以<lb/>
國計莫重扵鹽筴復奏如前除塩亭竈户三年一比附推排<lb/>
世祖皇帝奮制也任事者恐歛怨乆不舉行公曰為臣子者使<lb/>
皆避謫何以集事乃請于行省徧歷三十四塲驗其物力之髙<lb/>
以損益之役旣平而課亦足公私便之<lb/>
朝廷給降工夲錢遭貪官汙吏掊克之餘人户所獲無㡬公始<lb/>
建白擇有司官詣塲給散以絶其蠧弊耴草扵沙塗以為藽者<lb/>
奮例責以輸租公力言而薄其征常時遣吏卒下塲視令丞如<lb/>
奴隷公以信牌代差人而人亦無敢違者私煑盗販之塩夲岀<lb/>
<pb n="KR4d0503_SBCK_031-12a"/>
扵官塲公謂不宜獨加軍民官以透漏之罪乃嚴為之禁督責<lb/>
所属官吏事至立决不逞之徙攀援以構䧟平民者無所用其<lb/>
姦行省左丞相脫歡荅刺罕薦公材任閫帥未報而䑓臣　奏<lb/>
擢公福建閩海道肅㢘訪使公方以激濁揚清為巳任俄陞中<lb/>
奉大夫就除福建道宣慰使都元帥福州三湖之水溉民田萬<lb/>
五千畒閘壞而豪民擅其利公首修復而還其舊汀漳與谿洞<lb/>
接境故立屯種田死徙旣多因廢不理公建言乞如舊制且耕<lb/>
且戍以綏静一方改浙東道宣慰使都元帥天暦𥘉𬒳省檄整<lb/>
點七路軍馬境内晏然徙廣東道宣慰使都元帥凡三昜鎮皆<lb/>
佩元降金虎符廣海之間民夷雜䖏反側不常公為文以諭之<lb/>
使勿囙事以結仇縦毒以報怨苟能謹租賦以奉公上畏法令<lb/>
以保室家然後與爾軰相安相樂共䖏此土公㤙威素著聞者<lb/>
<pb n="KR4d0503_SBCK_031-12b"/>
皆敬畏莫敢犯两淮鹽法乆而益壊<lb/>
今上皇帝即位之某年謀擇人極其弊而無以昜公乃命公以<lb/>
正奉大夫行户部尚書两淮都轉運鹽使遣中書省掾賫襲衣<lb/>
法酒至吴中諭　上旨起公扵家公涖事伊始叅酌前所扵两<lb/>
浙者次第施行焉創通州狼山牐引海水入楊州漕河以通江<lb/>
淮築句容陳公雷塘三河濬真州硃金沙以行運舩請毎歲住<lb/>
煎鹽十萬引而以流管羡鹽足其數鹽法旣修特旨賜以名酒<lb/>
精縑白金五十两寵數彌渥㝷拜公河南江北等䖏中書省叅<lb/>
知政事行次宿遷以疾作南歸扵是<lb/>
天子亦閔公之老　詔即其家拜江浙等䖏行中書省叅知政<lb/>
事公感　上眷力疾<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>遒日親藥餌猶覬少蘇以圗𥙷報夫何<lb/>
疾勢日甚還吴下未㡬而以訃聞公元配周氏叅知政事文英<lb/>
<pb n="KR4d0503_SBCK_031-13a"/>
之女先二十三年卒追封太原郡夫人繼室■氏子男八人長<lb/>
曰畛以公廕當補官未命次曰㽧巳卒田畦以國學生為江浙<lb/>
等䖏行中書省宣使曰畇浙東道宣慰使司都元帥府奏差曰<lb/>
㽘曰畋曰畸亦卒曰畹女三人適周　殷　鄧　孫男<lb/>
七人祐祺禎禧禮禋䄎女五人公天性純篤夙負大志每念未<lb/>
及成童巳登仕籍常思自效無負國㤙旣失所怙覉孤萬里㷀<lb/>
㷀孑立先友燕石丞公楠一見知為令噐深加奨掖而策勵之<lb/>
年㡬弱冠為郡别駕若老扵政事者曁倅大閫典名藩承宣撫<lb/>
字籍甚能稱古之良吏莫能過也若夫理財之事固非所素習<lb/>
而公才諝通敏不局一噐悏恢餘刄無迹可窺至扵文武二柄<lb/>
風紀一司尤<lb/>
國家所倚重公三佩兵符两持憲節雖在軄日淺未䆒扵設施<lb/>
<pb n="KR4d0503_SBCK_031-13b"/>
而大綱小紀皆已僃具晩叅大政頋遇益隆人方徯公盡攄宿<lb/>
蕰入陪廟論以大庇乎斯人天胡奪之遽耶公居官謙沖退託<lb/>
若無一能扵小夫下吏接之恒歉然若不及而䖏事剛决意之<lb/>
所向子弟至親公卿至貴莫能囬也公事親孝忠愍之夫人凡<lb/>
公所逮事者皆為執三年之䘮張夫人寢疾躬治粥藥衣不觧<lb/>
帶者十旬及其旣沒偶以山丹花置几筵間花謝結實如桃而<lb/>
色正白盖孝感所致祭工魁彦咸為賦白華之萹公清白之操<lb/>
得扵家傳敭厯四十餘年故所賜田宅不増一疃不昜一椽廩<lb/>
禄多以周其宗族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨周夫人所遺匳田悉賣以自給公髫齓<lb/>
時留亰師聞魯齋許公以道學㳤後進即知敬慕故中年尤致<lb/>
力扵根夲之學扁其宴息之室曰本齋云所為詩清醇而不事<lb/>
纎麗有小山堂藁三卷蔵扵家始公卧疾西湖上溍入候安否<lb/>
<pb n="KR4d0503_SBCK_031-14a"/>
公頋謂溍曰吾平生無它長惟孝扵親忠扵君爾度此疾必不<lb/>
起只此為永訣䏻使吾不朽者惟子是溍對曰公年未及謝<lb/>
天子方嚮用公百神所相旦夕且勿藥矣公頷之而不復言公<lb/>
之薨也溍方縻扵官守無從匍匐徃赴矢哀以辭用存掛劒之<lb/>
誼而公家以銘来屬溍雖庸陋衰落不敢以不文為觧銘曰<lb/>
顯允王公展也全人惟忠惟孝萃于厥身其孝斯何世有令徳<lb/>
逮乎忠愍捐軀徇國遘兹鞠訩䘖哀籲<lb/>
天赫其龍光賁于重泉其忠斯何㓜承世澤夙㒷夜寐岡敢不<lb/>
力乃佐郷郡乃居閫垣爰宅乃牧来旬来宣<lb/>
帝念下民觀風遣使山鑄海熬夫亦王事繡衣茸纛弗究厥施<lb/>
靖共正直昭受<lb/>
王知乃隮政路叅秉鈞軸坐鎮南邦暫淹外服<lb/>
<pb n="KR4d0503_SBCK_031-14b"/>
上方仄席庶遄公歸逺猷未告䘮其蓍龜史氏庀文考次功伐<lb/>
系之以銘式彰遺烈<lb/>
　　奉議大夫御史臺都事李公墓誌銘<lb/>
公諱拱辰字廷弼姓李氏世爲磁州人其先居邯鄲曽祖儀仕<lb/>
皇朝爲滏陽令囙家焉祖彀以　駙馬都尉忒木台分封磁爲<lb/>
其人匠局提領父著世其官剛果敏逹爲衆工所嚴憚積勞陞<lb/>
某官進秩七品後以公貴贈承徳郎母張氏封恭人有子三人<lb/>
公其長也㓜聦慧甫成童䏻自力扵學旣襲父軄歎曰是可以<lb/>
行吾所學耶輒弃去㳺亰師<lb/>
成宗時以善譯語得僃宿衞大徳三年秋授承事郎髙郵府判<lb/>
官髙郵𥘉爲路隷淮東宣慰司後改散府隷楊州路而宣慰司<lb/>
役屬之如故吏民咸以爲病公白于奉使宣撫謂復宣慰司便<lb/>
<pb n="KR4d0503_SBCK_031-15a"/>
囙㑭公驛聞中書　奏可之揚為會府歲所需藁秸阻扵牐埭<lb/>
而經渉重湖遇水涸冰堅尤苦扵負荷公言通泰如臯諸州縣<lb/>
水運為昜且所入巳足用請盡免焉㑹福院所設營田提舉司<lb/>
厲民最甚用公言罷去而責成扵有民力以紓甓社䓁三十六<lb/>
湖隄僅如綫間有衝决則道路絶而禾稼灾公先事為備脩除<lb/>
以時而民不知有役吏胥冗濫則汰斥之暇日則率僚屬入學<lb/>
聴講有餘力則倡衆繕完公宇使一新去之日如始至焉至大<lb/>
元年秋遷紹興路新昌縣尹歲饑道殣相望公稽貧民之數老<lb/>
弱者賑給之少壮者俾富家收而傭之疾疫啫救療之所全活<lb/>
甚衆患經界之不正則覈其实而圖其地形書其保甲編次鱗<lb/>
集印分两劵間官報其左户執其右鬻産則劵随之隠沒詭併<lb/>
云弊無所容而賦役以均邑夫郡逺而舟檝不通民疲扵輸粮<lb/>
<pb n="KR4d0503_SBCK_031-15b"/>
公請以土産布代其入餘為邑儲手書訓飭之辭俾人知遷善<lb/>
逺罪土俗惑扵隂陽拘忌親死至數十年不葬公下令不葬其<lb/>
親者不孝論不旬日而葬者以千數有所追乎必循奮法遣牌<lb/>
為信民以不擾有闘争悉送耆長使質其是非而戒諭焉或諉<lb/>
以鄰境不决之獄凡所平反無不服其明允官府旣曰以無事<lb/>
乃大脩孔子廟而新其學舎至扵縣𪠘驛亭川梁逵路有廢必<lb/>
舉人誦其政以為創縣以来四百年間未之有也皇慶二年春<lb/>
陞承直郎湖州路歸安縣尹邑附扵郡事多掣肘公守法不阿<lb/>
有爭家財而骨肉相戕者諭以天理感悟而去有以死獄誣平<lb/>
民者折以片言遂服其辜亰師貴近有指邑民之妻為其逃婢<lb/>
者中使督捕甚急公不為遣卒歸其夫每歲二稅先期至者輒<lb/>
勞以羊酒人皆知勸莫敢自後前是圭田多荒責里胥代輸其<lb/>
<pb n="KR4d0503_SBCK_031-16a"/>
租公屏吏卒歩入阡陌間視地之肥瘠㝎為歲入之數募有力<lb/>
者使墾種之有　旨經理田土奉行者率務増加以為功公不<lb/>
苟随聴民自占主者以所増田僅百五十頃議倍加其賦公曰<lb/>
吾官可棄民不可病也卒從公言仍其奮省臺交章舉公㢘䏻<lb/>
延祐四年夏除承徳郎中書户部司計六年夏擢監察御史扵<lb/>
是<lb/>
仁宗臨御日乆天下巳安巳治而不自神聖樂聞讜言時適有<lb/>
結交權貴人假藥術以媒進者躐遷翰林學士承旨公曰承旨<lb/>
任親地宻䖏諸學士上彼何脩而得此将何以賛書命待頋問<lb/>
乎同列相視噤不敢出一語公獨奮然奏劾之　上𥘉不以為<lb/>
忤會内府市薪炭司岀納者侵官尅民私其錢十萬餘緡公彂<lb/>
其奸章再上未報觧印綅徑去群憸囙得投其隙誣奏以所按<lb/>
<pb n="KR4d0503_SBCK_031-16b"/>
不實召致詰問頼近臣力救而止<lb/>
上㝷悟是年冬即以公僉福建閩海道肅政㢘訪司事仍進三<lb/>
官為奉議大夫以外艱不赴七年冬復拜監察御史<lb/>
英宗在儲邸夙聞公名至治二年春特除公御史臺都事公持<lb/>
文墨議論以正憲度人服其知大體未㡬以内憂去遂卒于家<lb/>
泰㝎元年三月二日也享年五十有七其年六月十八日祔葬<lb/>
于北庸郷之先塋公持身嚴恪而待人謙和䖏族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>里黨各盡<lb/>
其道樂稱人之善苟有過必面折之周人之急一無所靳居清<lb/>
要而不忘丘壑自號平墅以見其志平生嗜社工部詩顔太師<lb/>
書亦意氣之所合不特愛其辭翰之羙而巳歷官三十年家無<lb/>
留貲治一府二縣興利除<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>靡有遺力所至咸為樹碑以紀遺<lb/>
愛其立乎臺端抗言無隠眞君之遺直哉公葬二十有四年而<lb/>
<pb n="KR4d0503_SBCK_031-17a"/>
墓隧之石未有刻文其子益懼愈乆且墜逸奉本省煦磨官劉<lb/>
金曁同知磁州事張公術所為状㑭溍序次而為之銘溍竊觀<lb/>
公在<lb/>
朝廷上下之際相成如此誠千載之一時謹摭状所述序其行<lb/>
治之詳而著其大莭扵銘詩用昭示乎方来非徒以見公之賢<lb/>
盖将以明<lb/>
先帝之聖徳扵無窮也公娶安氏追封滏陽縣君㒷國忠敏公<lb/>
之孫人匠局某官𥙿之女以至順二年五月九日卒其年六月<lb/>
十九日合葬焉子男一人即益也用公廕入官由永嘉縣主簿<lb/>
辟江淛行省掾史擢夲省檢校官累階承事郎女三人長適馮<lb/>
思敬次適监察御史董搏霄次未行卒孫男四人女四人銘曰<lb/>
陽為君子其徳必剛惟有其時績用乃揚侃侃李公蚤膺殊遇<lb/>
<pb n="KR4d0503_SBCK_031-17b"/>
旣疇民庸遂踐　朝著来居<lb/>
帝㫄耳目之司摧奸擊疆脫略細微危言正色匪躬之故不可<lb/>
則止奉身而去當宁寤歎式遄其歸公去復来衆正所依百壬<lb/>
歛避豈公之力休休有容繄<lb/>
帝之徳　上方用心乃不有年拱未清風生氣凛然人亦有言<lb/>
君仁臣直勒銘兹碑敢告凢百<lb/>
　　前承務郎王公墓誌銘<lb/>
公諱昌世字昭甫姓王氏其先汴人宋武經大夫保信軍承宣<lb/>
使安道公髙祖也建炎𥘉扈蹕南渡乾道間始㝎居于鄞曽祖<lb/>
諱睎亮朝散大夫祖諱撝嘉㝎癸未進士任朝請大夫尚書吏<lb/>
部郎中兼國史院編修官實録院檢討官兼崇政殿說書贈正<lb/>
奉大夫考諱應麟淳祐辛丑進士仕至朝請大夫礼部尚書兼<lb/>
<pb n="KR4d0503_SBCK_031-18a"/>
絡事中兼直學士院兼同修國史實録院同修撰兼侍讀妣鄭<lb/>
氏李氏以贈舒氏以封並為碩人公㓜端粹齠齓時已仡然有<lb/>
巨人之志不屑與群兒狎長益純慤視責㳺華靡事漠如也用<lb/>
尚書公恩𥙷承務郎未及禄而宗社巳墟尚書公杜門不出朝<lb/>
夕坐堂上耴經史諸書　觧論辨公甫十歲帖帖聴受無倦自<lb/>
是扵先賢名理之言群公經制之說至世変之推移治道之體<lb/>
綂古今礼典之困革殊聞異見靡不究悉尚書公所著述公蒐<lb/>
輯考訂賛助為多蓄書萬餘卷燬于火露抄雪纂至忘寢食書<lb/>
以復完為文一發扵夲實丗俗風情月狀語皆所不道尤精扵<lb/>
易筮占吉㐫之驗知前知亦其誠之所致云<lb/>
國朝承平旣乆故家子弟以攀附致顯融者不可選紀尚書公<lb/>
名重當世諸公謂宜録其嗣人以表盛徳薦章交上公力辞曰<lb/>
<pb n="KR4d0503_SBCK_031-18b"/>
士之大莭嗣守為難敬身所以敬親肥遯所以無不利矧以介<lb/>
直之資與世寡諧倘得讀文書求已志以畢此生足矣不願乎<lb/>
外也公性孝友舒碩人卧病十年粥薬必親調治不觧帶動逾<lb/>
月逮其旣殁哀毀過制歲時家祭尤致其謹姊貧無所歸挾其<lb/>
㓜稺相依者二十年歲饑米斗十千給䟽属猶数口家素儉薄<lb/>
中分先疇之半以卑族人尚有怨疾不已而為計傾之者公静<lb/>
以䖏変訖保其遺緒有伐墓木者禁不可則捐厚貲以塞其欲<lb/>
有私粥其田及稱貸而弗償者一無所問有竊其物而捕得者<lb/>
公曰彼迫扵飢苦乃尓吾不忍寘以法竟舎之公平居不自表<lb/>
襮與人交無鈎距重然諾亦不苟為阿附人𬒳患難救之必力<lb/>
邑有訟連坐者衆巳誣报而莫敢自言公為言之卒直其冤有<lb/>
遇盗而加罪㫄人者公謂曰汝欲得而物耳吾与汝脩之巳而<lb/>
<pb n="KR4d0503_SBCK_031-19a"/>
果得真盗人服其長者公老益康強俄一夕感㣲疾将愈值舒<lb/>
碩人諱日力疾行事疾復作遂以泰㝎四年三月九日卒享年<lb/>
六十有一卒之日人咸爲之盡傷流涕曰厚徳君子亡矣娶楊<lb/>
氏朝議大夫知肈慶府珏之孫女子男二人厚孫寕孫女一人<lb/>
適楊祖厚孫男三人陞同孫隲女一人甞戒二子曰務學以實<lb/>
勿事虚文持身以誠勿循詭道母以貧忘古禮母以卑墜家声<lb/>
二子奉以周旋訖䏻有立公晩自稱静學居士有文集二十卷<lb/>
名静學藁蔵於家公之塟以天暦元年十二月九日墓在鄞縣<lb/>
陽堂郷同<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>先塋之側其塟也宣閫都司曹公愚以先丗之雅<lb/>
故狀公行甚具而未及著于石章於是厚孫馳書於溍以銘爲<lb/>
屬溍竊惟宋季文學侍従之臣言博物洽聞者必曰厚齋先生<lb/>
厚齋尚書公别號也尚書公於書無不讀記誦絶人且練習臺<lb/>
<pb n="KR4d0503_SBCK_031-19b"/>
閣故事有不知必問焉暮年深自晦匿不與丗接而東南學者<lb/>
以為宋三百年文獻所存莫不翕然宗之尚書公殁幸公克謹<lb/>
其傳遺文逸事有足徴者　上方稽古圖治用言者建白收<lb/>
召諸儒撰㝎三史使命旁午蒐羅前聞而公之不起巳乆此尤<lb/>
四方士大夫所共歎息痛悼者也銘其可無作乎溍晩陋不足<lb/>
以知公序而詩之姑以慰其嗣人云爾銘曰<lb/>
二代之禮丗逺莫徴嗚呼後王尚有老成文獻所存公實敬承<lb/>
右文稽古際今休明論撰之司史臣是<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>孰無望公以時飛鳴<lb/>
抱噐歸周旅于　天廷賛于筆削作為一經公則已逝曰吾<lb/>
其寕有謹其蔵有伏必興惟文有冡昭以兹銘<lb/>
　　信州路緫𬋩府判官謝公墓誌銘<lb/>
公諱晟孫字唐郷姓謝氏宋丞相太師魯恵正王四丗孫也其<lb/>
<pb n="KR4d0503_SBCK_031-20a"/>
先占籍台之臨海後以魯王孫女作配于穆陵賜第錢塘因家<lb/>
焉曾祖諱渠伯朝奉大夫贈太師追封衛王謚恭簡祖諱奕昌<lb/>
少保保寕軍莭度使祁國公贈太師追封魏王謚莊憲考諱塈<lb/>
兵部侍郎換保寕軍莭度使贈開府儀同三司謚懿敏妣魏氏<lb/>
通義郡夫人公㓜聦慧稍長能自檢飭刮摩綺紈之習而自齒<lb/>
於韋布咸淳間用丗澤入官至太社令徳祐𥘉差通判安吉州<lb/>
除軍器少監累階朝散郎入<lb/>
國朝用近臣薦授承務郎信州路緫𬋩府判官公拜<lb/>
命即辞不赴閻公復為翰長徐公琰為中執法二公皆中州大<lb/>
老慎許可㦯㪯公可直詞林㦯㪯公可优憲府其見引重如此<lb/>
而公終不以仕進屑其意扁所居堂曰退樂蓄書数千卷日以<lb/>
教子為務公性素樂昜善與人交尊官大人来江南者若馬公<lb/>
<pb n="KR4d0503_SBCK_031-20b"/>
紹董公文用髙公克恭李公衎無不慕而與之游公為商略古<lb/>
今間語及承平故事亹亹不倦遇風日清羙輒與勝流韻士酣<lb/>
嬉扵水光山色間祈為詩直以冩其胸中之趣不苟事藻飾求<lb/>
媚俗也公既無累於物益自厚以尊其生百年之耆舊凋落殆<lb/>
盡而公巋然獨存耄期之嵗童顔不衰知之者爱其有老成之<lb/>
典刑不知者疑其神仙中人也家適燬于灾公一不問惟恨弗<lb/>
克保先丗之遺書故物因感微疾以至正二年七月二十四日<lb/>
卒享年八十有六娶趙氏諱由禕宋觀文殿學士太師忠恵公<lb/>
與籌之孫女封恭人先四十入年卒子男六人長菜老用公恩<lb/>
為福州路連江縣名聞郷廵檢次池武昌路儒學教授未上而<lb/>
有公憂次沆為伯父昇孫後次汶蚤卒次泌為季父曇孫後次<lb/>
浩女三人長適奉訓大夫　䓁䖏海運副千户孟本封烏程<lb/>
<pb n="KR4d0503_SBCK_031-21a"/>
縣君已卒次適太中大夫南安路緫𬋩管淐祖封平昌郡夫人<lb/>
次適婁壁宋参知政事機之孫也孫男三人栻杓與權女二人<lb/>
適閔惟徳陸從龍曽孫男三人玄齡玄寳玄輝女一人𥘉趙恭<lb/>
人塟湖州徳清縣永和郷方山之原至是菜老䓁以其年十二<lb/>
月某日奉公柩合塟方山遵治命也諸孫中杓尤為公所鐘爱<lb/>
未始頃刻玄左右年甫三十有三公卒後十有七日亦卒即公<lb/>
墓旁祔<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>焉公與溍之先人生同嵗溍毎造公未甞廢子弟礼<lb/>
而公譲不肯當以溍為忘年友父次子池縁疇昔之雅故致書<lb/>
及状来徴銘於溍謹俻著状所述而考次公平生出䖏大略得<lb/>
其時行時止從容去就之際可無媿於古君子者播諸銘詩用<lb/>
昭示于不杇千載之下寕不有尚論其丗而知其人者乎銘曰<lb/>
謝公恂恂昔之王孫際<lb/>
<pb n="KR4d0503_SBCK_031-21b"/>
今興運共惟<lb/>
帝臣有命自<lb/>
天公拜稽首礼進義退不居其有樂以忘憂泳㳺聖時既夀而<lb/>
康卒全其歸委祉于家燕及嗣續文献之傳夫豈不足論撰𥘉<lb/>
終有銘幽墟最公平生孰冝特書士之大莭莫先出䖏發其幽<lb/>
潜式示永古<lb/>
　　閩清縣主簿張君墓誌銘<lb/>
君諱暨字叔器其先隴西秦州人宋太師循忠烈王佐髙宗建<lb/>
中興之業為南渡先将苐一有傳在太史氏於君為七丗祖由<lb/>
忠烈而下皆僑寓于杭因著籍焉曽大父諱沆承直郎大父諱<lb/>
杓忠翊郎父諱炳承莭郎母郭氏君少孤母甚鐘爱之既長事<lb/>
母克盡子道母殁十餘年值諱日猶哭之慟其孝心純至天性<lb/>
<pb n="KR4d0503_SBCK_031-22a"/>
然也君生於華閥而未甞習為豪侈自奉甚簡薄無異韋布之<lb/>
士讀書不徒挹其膏馥以為資身取寵之具務通大義而已<lb/>
國兵取宋唆都右轄公留鎮南土知君才可用力薦于<lb/>
朝授福州路閩清縣主簿以親老固辞不獲乃受而不赴故苐<lb/>
燬于灾結廬耴足芘風雨率子弟及家僮闢地以事種蒔桒竹<lb/>
成隂而𬞞茹果蓏分畦就列竒卉珎木有華無实者悉命去之<lb/>
平生與親朋里黨相往還無問貧冨貴賤䖏之如一暇日挾客<lb/>
訪前賢遺蹟於湖山間遇勝䖏輙引滿獻酬咏歌以為楽而忘<lb/>
其老晩益康彊人謂必登上夀屬疾僅浃旬而遂不可為以至<lb/>
正四年十月十八日卒于家享年八十以其年十一月十二日<lb/>
祔塟于仁和縣大雲郷洛山承直公墓之次娶劉氏太師鄜武<lb/>
僖王五丗孫女先十六年卒至是合塟焉武僖与忠烈並稱四<lb/>
<pb n="KR4d0503_SBCK_031-22b"/>
将者也子男一人曰鎰孫男二人映暐女二人曽孫女二人君<lb/>
之塟也鎰既誌嵗月納于壙後二年始以状来謁銘自昔丗代<lb/>
遷革故家子弟席其祖父之舊以耴顯融扵時者固有之其奉<lb/>
身而退甘老朽於山林至於名字冺㓕無聞者亦多矣君雖遺<lb/>
榮弗居深自韜晦無所見於設施後之人乃䏻汲汲焉圖其不<lb/>
朽如此殁而不亡尚何憾乎銘曰<lb/>
時則可仕乃髙尚其志楽以忘憂如素乎冨貴用䏻保其故家<lb/>
而為全人於　聖丗掲于墓門曰公侯之子孫有復其始在<lb/>
尓嗣人<lb/>
　　郷貢進士項君墓誌銘<lb/>
至元二十年秋九月庚申宋台州郷貢進士項君良才卒塟以<lb/>
二十六年春三月丙申後二十一年君之子鼎亦卒又二十一<lb/>
<pb n="KR4d0503_SBCK_031-23a"/>
年是為至順二年鼎之子炯始以状徴銘於金華黄溍銘曰<lb/>
台之項氏所祖莫詳丹徒尉斯肇見有唐斯仙居人會昌進士<lb/>
其鳴以詩著稱史氏斯後曰勝实七葉孫勝之子祐當宋寳元<lb/>
復自永嘉徙于臨海卜居章安㡬三百載佑後三葉曰䖏士璣<lb/>
為君曾祖不耀於時負土塟親廬墓三紀啇公飛卿傳于私史<lb/>
祖恵父駰克謹其承恵夲胡氏䖏士之甥君𥘉名珪昜以今諱<lb/>
曰公望者始冠之字君少學詩事胡公良恵之従子作守莆陽<lb/>
晩所執業時之師表白雲先生金氏安道君善說詩不務苟同<lb/>
曰以二南始乎國凬中少王風錯於鄭衛著周興衰厥有溦意<lb/>
檜曹之末至豳而終否泰剥𣸪循環不窮継是有作斯為雅頌<lb/>
孔子之衰周公不夢哦彼黍離我心之憂如醉如噎曷能興周<lb/>
小戎駟鐡凮槩雄偉周之為秦噫乎悕矣君性寛厚而無脂韋<lb/>
<pb n="KR4d0503_SBCK_031-23b"/>
亦不面斥人之是非握手屏䖏懇言所以聞者謝服去非求是<lb/>
郷鄰有訟必質於君忿䦧之銷由君片言郡二千石王公華甫<lb/>
洎揚公棟咸加推許王公在郡政多便宜經界義倉悉君任之<lb/>
郡民新附人或献計請括莪倉以給餉饋桴鼓甫息瘡痍未瘳<lb/>
家無圭撮積負山丘符移趣辦吏卒旁午君為代輸竭其貲聚<lb/>
舎北一里大山崇崇火光如射洪發其中䧟者百家死者數百<lb/>
或䧟不死身交木石君捐私槖以募壮夫排木抉石活者十餘<lb/>
祭其死者用浮屠法譌言不驚人鬼帖帖君䖏親舊有施予㤙<lb/>
下逮輿隷莫不訢訢堂有雙桂䖏士手植王公卿月扁字徑尺<lb/>
君弟英才與君齊名並薦于郷雙桂之徴君既預薦而不及禄<lb/>
終於布衣壽六十六墓在縣東保樂西郷安仁鳳山先塋之旁<lb/>
君娶于翟子泰蚤丗継室以張有子男二其長即鼎以孝友聞<lb/>
<pb n="KR4d0503_SBCK_031-24a"/>
對䇿郷校力詆權臣胡公在朝博士著作教授王宫時君舊學<lb/>
鼎以公故𥙷官迪功凖遣臬臺浙水之東次曰大有㓜居侍側<lb/>
従君避兵為㳺卒淂卒欲剚君以身蔽焉卒駭而心竟獲两全<lb/>
其女有三婿曰王牧程萃黄愷率皆士族孫男六人炯以文称<lb/>
次則道唯道中道成成歸釋氏不列于次又次道心士寕其季<lb/>
女則有五婿亦名門曽孫男十其女七人炯曰六歲吾祖以没<lb/>
豐貌整容猶記恍怫坐南窓下大樹如山授炯古詩置炯膝間<lb/>
母曰小児勿勤長者吾祖曰嘻茲吾孫也言巳哽塞炯懵莫知<lb/>
先人以告乃知其悲嗚呼吾祖望炯非淺没五十年不有論撰<lb/>
杜甫之沒餘四十年頼孫嗣業求銘以傳炯实闒茸不自底厲<lb/>
挈挈道路與嗣業類輒援前比乞為銘章尚俾吾祖没而不亡<lb/>
銘杜甫者丞相元稹溍何人斯敢告不敏炯拜且泣曰無固辞<lb/>
<pb n="KR4d0503_SBCK_031-24b"/>
庸掇其語播兹聲詩為言則俚而近於質刻諸方珉永賁幽室<lb/>
金華黄先生文集卷苐三十一<lb/>
<pb n="KR4d0503_SBCK_031-25a"/>
曩在都门從友人許借讀黄文獻公集十卷乃明仙居<lb/>
張儉存禮刪本病其去取失當而附筆記碑状謚<lb/>
議於第七卷末尤　刺不倫兹扵吴門黄孝廉蕘<lb/>
圃齋見元槧金華黄先生集不全本紙墨精善<lb/>
始快然莫逆扵心也攷宋景濂撰公行状述所著<lb/>
書有日損齋初藁三卷續藁三十卷義烏志七<lb/>
卷筆記一卷此偏排次自卷一至卷三十一初藁<lb/>
三續藁一至卄八雖　日損齋之名其為一書无<lb/>
疑但闕續藁十一至十八卄九至三十耳貢　泰序<lb/>
<pb n="KR4d0503_SBCK_031-25b"/>
稱和藁臨川危素編次續藁門人王生宋生徧<lb/>
次所云王宋二生即子充景濂也而每卷首但列臨<lb/>
川危素名葢太樸在元李負重名王宋皆後進不敢与<lb/>
抗行也行状云續藁三十卷今貢序云卄八卷盖作偽者<lb/>
洗改痕迹宛然卄八必三十之譌并和續藁為三十三卷<lb/>
耳癸丑九月十有五日竹汀居士錢大昕識<lb/>
</p>
<p>
</p>
  </div>
</body>
</text>
</TEI>
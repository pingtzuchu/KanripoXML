<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_036-1a"/>
金華黄先生文集卷苐三十六　續藁三十三<lb/>
　　墓誌銘　臨川危素編次　番昜劉耳校正<lb/>
　　　贈文林郎江浙儒學副提舉許公墓誌銘<lb/>
前進士許廣大為武義之明年以内艱去衘哀致辭扵予曰昔<lb/>
吾父之棄諸孤也廣大年甫十有七後八年乃以非才叨綴末<lb/>
第獲備官使又十有四年始用例贈吾父文林郎江浙等處儒<lb/>
學副提舉封吾母冝人廣大祗奉　命書將以告于墓下且<lb/>
求時之文人勒諸貞石以昭先徳而侈<lb/>
上恩詎謂吉㓙同域吾母遽以疾不起風木之悲罔極柰何忍<lb/>
未即死以終大事願推述吾父啓慶儲祉源流之所自及吾母<lb/>
為之■助者合而銘之惟許氏逺有世序其占籍台州路之天<lb/>
台縣莫詳所以徙提舉公諱嗣字繼可曽大父某大父某父某<lb/>
<pb n="KR4d0503_SBCK_036-1b"/>
俱弗仕自曽大父時以子孫衆盛㑭人専一經故許氏明經者<lb/>
代不乏人提學公少受尚書而於諸經無不通然未甞資以事<lb/>
進取為名譽朝益暮習皆為巳之學其為人純慤静重不妄言<lb/>
笑動以禮自持父䘮哀毁骨立衰麻之制哭踊之莭必求合於<lb/>
古諸弟尚㓜撫育訓誨至于成人而授之以室先世所遺貲産<lb/>
惟其所用無靳賔祭百須及門户事悉身任之諸弟咸感化而<lb/>
父事焉其教子尤篤延師必一時名人躬承事之如弟子禮寢<lb/>
疾病之前三月預為詩示廣大詩僅百四十言而處已接物之<lb/>
道靡所不該廣大佩服不敢忘訖能有所樹立擢元統元年進<lb/>
士第調昌國州判官以選入行宣政院為掾史用資格序遷而<lb/>
來武義居亡何百廢具舉刑清訟簡民安其業受知上官見謂<lb/>
㢘能皆堤學公之教而冝人相之也宜人張氏同邑䆠族提學<lb/>
<pb n="KR4d0503_SBCK_036-2a"/>
公之殁率諸子奉窀穸惟謹事舅姑以孝治家勤儉而有法待<lb/>
宗黨恩意甚至遇貧乏必周之諸子旣蚤失所怙宜人遵遺訓<lb/>
戒勵之尤切廣大在武義迎致宜人就養毎晨出必告之曰臨<lb/>
事貴詳審不可奪於私喜怒莫歸則詢于僕隷有少不厭其意<lb/>
輙戚戚不樂前是武義數有水患謀作隄以捍之而或者憚其<lb/>
勞費先聖廟及學舎屢徙而多未完欲繕治崇飾之而或者以<lb/>
爲非所急廣大慨然以為已任宜人曰徳恵未施於人而並興<lb/>
土木之役得無為民病乎後知廣大以身先之而人樂趍事乃<lb/>
喜其賢有識如此談者多謂提學公雖老於山林而貤恩所及<lb/>
在其身後一門之内死哀生榮可以無憾矣予竊觀其示廣大<lb/>
詩則穹官峻爵固非其所慕惟後之人能以斯道自任以古人<lb/>
自期乃其所望也廣大旣有以成其志曷可無一言以慰之於<lb/>
<pb n="KR4d0503_SBCK_036-2b"/>
泉下乎提學公卒於泰㝎二年七月某日享年四十有五以其<lb/>
年十二月某日祔葬于某郷龍山八世祖墓次宜人卒於至正<lb/>
六年七月九日享年六十有九以某年某月某日合葬焉子男<lb/>
三人長即廣大文林郎婺州路武義縣尹兼勸農事次彌大䘮<lb/>
明而卒次小戊方業儒女一人適趙景良先卒孫男一人孟浩<lb/>
女五人提學公有詩若干卷因其自號名之曰得静齋集溍甞<lb/>
序其篇端以為清髙而不失乎迂平實而不近乎俚兹故弗論<lb/>
獨序其平生大槩而銘之銘曰<lb/>
許出太岳古之封君後以國氏世多顯人公居盛時乃不有聞<lb/>
卒不以施蔵器扵身爰有淑徳嫓于名門克生材彦孔敏而文<lb/>
惟君子使有社有民潤澤實豊水必有源逝者如斯不亡者存<lb/>
龍光下賁耀於無垠公侯之復在爾子孫龍山之原巋焉丘墳<lb/>
<pb n="KR4d0503_SBCK_036-3a"/>
木則巳拱合祔惟新歸歟同穴表以貞珉<lb/>
　　贈從仕郎某官陳府君墓誌銘<lb/>
至正八年秋故贈從仕郎某官陳府君宜人張氏以其子文杰<lb/>
官七品並膺贈典扵是府君之殁三十有六年宜人之殁十有<lb/>
一年矣文杰使以狀來曰先人之葬已乆而墓上之石未有刻<lb/>
辭文杰自惟無所肖似非敢效昔人之有所待兹幸昭𬒳<lb/>
上恩賁于泉壤皆先人積累所自致又非敢竊以為功也惟所<lb/>
以發潜徳之幽光者不宜無述敢奉狀以請願卑之銘按狀府<lb/>
君諱某字某世居常之晉陵曽祖某祖某父某皆業儒至府君<lb/>
乃以醫名家府君扵書無不涉獵病時人溺於塲屋之文絶去<lb/>
弗為甞慨然曰仕將行吾志以及物也而不可必得幸而得之<lb/>
又未可必行吾志可以及物而又得以必行吾志者惟醫乎乃<lb/>
<pb n="KR4d0503_SBCK_036-3b"/>
求良醫而師事之洞䆒其術人以疾來告不憚風雨寒暑囊藥<lb/>
以徃或有以報之輙謝曰吾志不在是也府君性紀篤甫十歲<lb/>
父母相繼亡毀瘠如成人墓在永升西郷去家六十里廬其旁<lb/>
而朝暮上食事之如生至元十三年國朝取宋之兵至常州<lb/>
府君挈家避地姑蘇中途與兵遇兄姊妹及從弟四人俱為所<lb/>
虜府君傾家貲求得之同居三十年恩義無少■常州已降而<lb/>
復為宋守主將怒屠其城府君母族妻族及其師之家皆無遺<lb/>
類府君還哭之曰吾恨不得與俱死也歲以城䧟之日為位于<lb/>
别室以祭焉永升冡舎毀於兵郷人或據其故址而犁為田府<lb/>
君不與校惟日夜至其處號泣而巳有憐而問其故者愀然曰<lb/>
吾親託體魄於此吾不孝無以動人而使至是敢不自咎乎其<lb/>
人聞而愧悔乃以地來歸府君酬以錢比常直三倍復為屋其<lb/>
<pb n="KR4d0503_SBCK_036-4a"/>
上而墾田以給饋祀不廢府君家居尚儉素所服惟布衣出入<lb/>
無輿焉或勸稍廣其田宅以為子孫計輙應曰古人謂賢而多<lb/>
財則損其智愚而多財則益其過吾固不欲損其智况忍益其<lb/>
過哉府君生於宋淳祐二年九月十一日卒於今皇慶二年七<lb/>
月二十有九日享年七十有三以某年某月某日葬于安㝎西<lb/>
郷之姚墅張宜人有淑徳後二十有五年卒合葬焉子男二人<lb/>
長文照次郎文杰今為從仕郎池州路東流縣尹女二人適鄭<lb/>
天錫鄒通徳孫男二人在垕女若干人一適湖州路南潯鎮廵<lb/>
檢夏某餘未行予觀府君平生志在澤物及遭值變故又能以<lb/>
義起禮而處之各盡其道終於隱約而以子貴成身後之名豈<lb/>
非所謂積善之報不在其身而在其子孫者歟文杰方以材見<lb/>
用於時所以追榮其親者未見其止姑以其所巳至者叙之如<lb/>
<pb n="KR4d0503_SBCK_036-4b"/>
此銘曰<lb/>
身之不逹志則已施時之孔艱義有必為自其族姻逮于師友<lb/>
徳之在人所積巳厚擇術也良及物也深擁其餘祉𬒳于來今<lb/>
荷天之休流光未艾尚不一書以謹登載<lb/>
　　廣福司提舉封奉訓大夫太和州知州周公墓誌銘<lb/>
公姓周氏諱方平系出吴偏將軍瑜瑜子都郷侯㣧失侯而徙<lb/>
廬陵廬陵今為吉安路吉安之有周氏自㣧始有仕隋為㑹稽<lb/>
太守者曰汾翁忤煬帝屏宜春乆之復還廬陵後五世乃自廬<lb/>
陵之烏東遷泥田又九世當宋元符崇寕間有與中書舎人劉<lb/>
公才邵並㳺太學者曰諤楊文節公慕其遺風而為之追賦浩<lb/>
齋者也浩齋子遂良是為公之髙祖曽大父諱叔度大父諱椿<lb/>
年當江南臣附之𥘉事㑹轇轕強家大侠来時恣横獨能以儒<lb/>
<pb n="KR4d0503_SBCK_036-5a"/>
生為狂瀾之砥柱公私咸頼焉父諱琦母楊氏公其長子也㓜<lb/>
從名師教以先涵飬而進扵義理之學壯歲嬰家務以幹蠱自<lb/>
任凢稅賦徭役田廬貲聚小大衆事無不身親之稍間則延名<lb/>
勝之士與居與㳺由是聲譽日廣　仁宗時駙馬都尉瀋陽<lb/>
王嗣主髙麗國事署公為本國西海道勸課農使公幡然曰方<lb/>
今車書大同　朝廷以髙麗望國㑭得自除吏此豈非仕國乎<lb/>
旣至京師忽慨然曰吾親老矣不可逺渉鯨波重貽膝下之憂<lb/>
竟辭不赴居數歲用薦者得　㫖以公為廣福監丞比出命<lb/>
先令供職時方立重名爵之法　上以廣福所掌摹造𣑽典<lb/>
爲　東朝集福之所特命勿拘此制尋復有㫖周方平儒者<lb/>
其速授以命書諸人無得援以為比公感　上恩而恪㳟所<lb/>
事及監改為司留公為提舉公黽勉就職旋即辭歸泰㝎元年<lb/>
<pb n="KR4d0503_SBCK_036-5b"/>
也公在京師十餘年尊官顯人若程文憲趙文敏諸公皆略名<lb/>
位與交公𥘉未甞有所攀援以求進也旣歸遂不復出里有櫟<lb/>
谿族人列居两旁乃因面勢治亭臺作新樓榜曰雲泉優㳺家<lb/>
林二十餘年將終諸子咸侍受所欲言公曰子孫以和順相保<lb/>
家事從叔父則吾無憾矣以至正四年十二月十二日卒享年<lb/>
六十有五明年九月二十四日葬于新淦州楊名郷石洞之原<lb/>
公性孝友割田卑龍雲山僧以奉祖考忌辰敬承先志叙次家<lb/>
譜聚族居泥田者千餘家散處他郡者倍是尊卑逺近無敢紊<lb/>
者郷鄰有艱厄必周給之公𥘉以子九鼎貴封承事郎吉安路<lb/>
同知太和州事暨加封奉訓大夫吉安路太和州知州飛騎尉<lb/>
永豊縣男已不及受練祥之日命適下哀榮兼至焉夫人李氏<lb/>
唐西平王晟之後亦自宜春來徙與公家為世姻夫人善綜理<lb/>
<pb n="KR4d0503_SBCK_036-6a"/>
家事公父子無内頋之慮而得以成其官業者夫人之助也夫<lb/>
人𥘉封宜人加封永豐縣君以至正六年二月某日卒享年七<lb/>
十有三十二月某日祔葬于其郷赤石潭先墓之次子男七人<lb/>
長紳永順安撫司蒙古字教授次繕皆前卒次即九鼎以材受<lb/>
知丞相　文忠王𥙷宗仁蒙古衞儒學教授今以累遷為奉訓<lb/>
大夫婺州路緫管府判官次茂次厚次復次緫宜女四人適曽<lb/>
嵩李繼善李畹李滐孫男九人女十二人曽孫男三人公年十<lb/>
七而舉子三十九而抱孫未六十而曽孫生歲時家慶甥孫中<lb/>
外詵詵在列人以為積善之報九鼎至婺而溍方以老不任事<lb/>
得謝而歸書來俾銘公墓溍幸獲受㕓為泯安敢以衰朽荒落<lb/>
辭謹以公族孫郷貢進士聞孫之狀序次如右而銘之銘曰<lb/>
周顯扵吴以竒材稱遥遥千載乃用文鳴垂芳四葉學優不仕<lb/>
<pb n="KR4d0503_SBCK_036-6b"/>
逢時奮興自公兄弟人皆好徑公避弗趍　天語褒嘉命之<lb/>
曰儒公方退讓仕不擇禄時止則止返吾𥘉服碧溪泠泠飛雲<lb/>
湧泉俯仰自得踰二十年榮光下賁由公有子揚名之郷公其<lb/>
寜只<lb/>
　　贈承事郎同知奉化州事葉府君墓誌銘<lb/>
君諱應咸字心可姓葉氏處州麗水縣人葉扵處為著族君十<lb/>
世祖襄自松陽徙麗水遂占籍焉髙祖冠宋季再領郷薦善言<lb/>
性理而尤深扵易有起進士至敷文閣待制者曰宏其伯兄也<lb/>
曽祖一鳴舉進士未第而卒祖正大登仕郎父天與仕<lb/>
皇朝為羙化書院山長秩滿當教授一州輙棄不就母青田潘<lb/>
氏宋秘書丞復之曽孫女君少有經濟志甞慨然曰窮經將以<lb/>
致用也非精無以造㣲非篤無以道逺乃發先世遺書朝誦暮<lb/>
<pb n="KR4d0503_SBCK_036-7a"/>
習凢聖賢授受之奥古今治忽之幾至於儀章度數圗書暦象<lb/>
靡不研䆒山長公知其將適扵用試使綜理家務外内脩飭日<lb/>
有餘暇山長公正衣冠坐堂上子孫環列左右俾君援引經傳<lb/>
典故叅以當今事宜而訓戒之雖隆寒盛暑不廢前史官鄭陶<lb/>
孫以子壻銘登仕公之墓稱君通朗秀潤詳雅善幹蠱人以為<lb/>
無媿辭科舉𥘉行有司以君充賦試不合以親老不復入塲屋<lb/>
專意色養甘㫖之奉必夫婦躬親之或燕飲他所遇時新之物<lb/>
未薦於祖未進扵親者則不敢甞子弟守以為法天暦戊辰山<lb/>
長公卒旣祥禫益不出築室菜山之西扁曰肖堂盖山長公自<lb/>
號則堂君示不忘也母氏生君而卒君始生之旦即母之諱辰<lb/>
每至其日必變服號慟如𥘉䘮子孫無敢言稱壽者始君旣失<lb/>
所恃登仕公之侍人方氏鞠育之及長事之如母奉繼母王氏<lb/>
<pb n="KR4d0503_SBCK_036-7b"/>
曲盡孝敬撫諸弟有恩教子有法第三子琛為通政院宣使至<lb/>
順辛未以公事自上京至江浙行省便道省侍君曰父子天性<lb/>
也五年一見面豈不願為旬日之留然簡書有程小子𥘉仕不<lb/>
可不戒抵家之日即命遍謁先墓信宿遂行且告之曰能愈加<lb/>
㢘謹以自持則可再見我如今日矣琛去又五年未及再見而<lb/>
君以至元乙亥四月庚申卒扵家得年五十有二臨終以山長<lb/>
公墓石未刻屬諸子緒成之語不及他其又明年丁丑十二月<lb/>
壬辰葬于某郷岑原之清風臺去家五里而近娶同邑湯氏雩<lb/>
都縣尹垓之女有婦徳生與君同歲後君六年卒合葬焉子男<lb/>
四人長珂蚤卒次玘後君五年卒次即琛别名伯顔由歙縣丞<lb/>
辟行中書省掾史考滿而遭君之䘮服除乃得調今為承事郎<lb/>
處州路青田縣尹次瑾未仕女二人壻曰湯奎何逵孫男六人<lb/>
<pb n="KR4d0503_SBCK_036-8a"/>
女三人曽孫男三人君所為詩文有棲閑集一卷其言務去徤<lb/>
羡而甘澹泊不事華藻以諧世好也琛官正七品法當封贈父<lb/>
母如其秩至正九年春得請贈君為承事郎慶元路同知奉化<lb/>
州事君配湯氏為宜人其明年琛用治最受知憲府諉以覈田<lb/>
扵吾婺之屬邑㑹予歸自京師乃奉君妹婿松江府儒學教授<lb/>
練晦孫之狀來謁銘狀稱君材可用世特以切於孝養寕隱不<lb/>
仕故所施僅及其家傳曰是亦為政奚其為為政君盖有得其<lb/>
旨矣惟夫知君之深是以言必以實而不苟過為夸大可謂善<lb/>
叙事者也予何能賛一辭庸備著其語而作銘以系之銘曰<lb/>
士之為善兮不與名期積乆必發兮名斯我隨君則有材兮又<lb/>
有其時曷賈弗售兮卒以不施安常處順兮乗化而歸儲社實<lb/>
多兮嗣人之貽寵靈所加兮長世光輝樹此碑板兮昭以刻辭<lb/>
<pb n="KR4d0503_SBCK_036-8b"/>
　　贈從仕郎浙東道宣慰使司都元帥府都事趙府君墓誌<lb/>
　　銘<lb/>
今天子至正二年肇修<lb/>
祖宗故事肆命有司復用科目收天下士扵是趙生由欽首以<lb/>
國子上舎為左榜釋褐第一循舊制授七品官因得請于<lb/>
朝贈其父教授府君為從仕郎浙東道宣慰使司都元帥府都<lb/>
事曩予沗備貟學官與由欽有斯父之雅故由欽求為銘以表<lb/>
于墓隧予不得辭府君諱孟賚字仲良姓趙氏其先宋之宗室<lb/>
世為汴人自燕㳟懿王六世至宗正少卿贈金紫光禄大夫子<lb/>
英始不縁属籍而以材自奮擢宣和某年第甞為台州黄巖縣<lb/>
丞遭靖康之變遂家焉人即其所居以為稱曰西橋趙氏宗卿<lb/>
生朝請大夫知南外宗正事伯洙則府君之髙祖也曽大父諱<lb/>
<pb n="KR4d0503_SBCK_036-9a"/>
師雍朝議大夫直寳章閣贈容州觀察使大父諱希聖宣教郎<lb/>
史館校勘贈清逺軍節度使封吉國公父諱與票咸淳七年進<lb/>
士調鄂州州學教授仕皇朝至翰林學士嘉議大夫知制誥同<lb/>
脩國史贈禮部尚書上輕車都尉追封天水郡侯謚攵簡永國<lb/>
閻文康公復實誌其墓母史氏贈某郡夫人府君性醇慤㓜侍<lb/>
文簡公至京師嶷然如成人稍長讀書務博覽強記而明其大<lb/>
義不資以為辭章時新製蒙古文字頒行未乆鮮有能通之者<lb/>
府君一見曰此聲音之學耳試習之輙精其藝用薦者授温州<lb/>
路蒙古字學教授非其志也文簡公欲使渉歴扵政事姑遣之<lb/>
官府君拜辭怵惕不忍遽離左右到官數月忽若有動扵中即<lb/>
日觧印綬還侍旁文簡公果属疾府君晝夜奉湯藥無少懈疾<lb/>
竟不可為遂薨貧無以具䘮事頼　朝廷賜<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>給驛乃克返<lb/>
<pb n="KR4d0503_SBCK_036-9b"/>
葬府君平居事母孝母畏雷焚香侍立終日不去歲時祭祀以<lb/>
禮治家處置有法盛暑必冠言無諧謔由是子弟未甞敢有惰<lb/>
容䙝語待賔客樂爲之傾盡與人交以誠有持物來售者紿以<lb/>
髙價如數酬之其人深自媿悔後不敢復爲欺鄰家偽爲契劵<lb/>
㩀所賃隙地而有之終弗與校人服其長者紛争不决多求質<lb/>
焉或遺子弟来見必戒飭使敬謹無失皆嚴憚之娶范氏順徳<lb/>
唐山人僉雲南諸路肅政㢘訪司事范公震之女封宜人婦道<lb/>
母儀見稱扵宗黨子男四人長由鑑紹興路儒學録次由銳次<lb/>
即由欽𥘉𥙷從仕郎台州路寕海縣丞秩滿改調汝寧府潁上<lb/>
縣尹次由鑰孫男五人宜浚宜汶宜涿宜洋宜瀍女三人宜淑<lb/>
適同郡吴明逺宜潤宜汜府君甞與宜人徃省范公於鎮江因<lb/>
留居焉重紀至元之二年十二月二十日以疾卒扵寓舎享年<lb/>
<pb n="KR4d0503_SBCK_036-10a"/>
六十有四諸孤以某年某月某日奉柩權厝扵丹徒縣崇徳郷<lb/>
之釡頂山𥘉<lb/>
世祖皇帝旣㝎江南有以文簡公名上聞者召至上京奏對稱<lb/>
㫖即以為翰林待制尋陞直學士進侍講學士數陳讜論深契<lb/>
上衷眷遇益厚特命官其一子府君兄弟三人文簡公之殁也<lb/>
伯兄孟實旣有官序遺澤次當屬府君輙以讓其季弟孟貫服<lb/>
除調漳州路蒙古字學教授亦不赴浮湛里閈二十餘年而終<lb/>
伯兄後累遷朝列大夫廣海鹽課都提舉季弟今以通議大夫<lb/>
祕書卿致仕獨府君仕而弗顯乃以子貴卒享身後之榮由欽<lb/>
方妙年而進用扵時貤恩所及未見其止談者率謂此造物乗<lb/>
除理所必至其果然耶夫理之在天固不易知觀其善讓而能<lb/>
廉盖有合乎人道之好謙君子之有終者不可使後之人無𫐠<lb/>
<pb n="KR4d0503_SBCK_036-10b"/>
焉此予所以不辭而為之銘也銘曰<lb/>
有豐其積推而弗食有夷其涂郤而弗趍惟天所卑克平其施<lb/>
一本而分旣參以均其委其源有考兹文曰公侯之子孫<lb/>
　　山齋喻君墓誌銘<lb/>
山齋喻君諱髙字仲明其先由杭之富陽徙婺之義烏義烏多<lb/>
䆠族而莫盛扵喻氏宋南渡後六十年間第進士者六人有兄<lb/>
弟自為同年者以特科及世賞入官者十有二人升于學貢于<lb/>
郷于漕者又不預焉君之曽大父諱南強承直郎處州路縉雲<lb/>
縣丞大父諱厚祖未仕而卒父諱夢炎登仕郎本慶元巳未進<lb/>
士朝奉郎賜緋魚袋致仕偘之孫縉雲府君命為大父後與兄<lb/>
綱俱以有官就試于漕闈綱試兩浙不利登仕府君試江東為<lb/>
周禮第一當上春官而不欲先其兄後三歲綱領郷薦乃與之<lb/>
<pb n="KR4d0503_SBCK_036-11a"/>
俱行道病卒綱泣曰吾弟所以以不蚤自振者以吾故也今吾<lb/>
弟已矣吾尚忍由科第取禄仕耶遂不復踐塲屋而用廕𥙷官<lb/>
母浦江石氏通判泉州南外大宗正丞範之孫女有子三人長<lb/>
曰京次曰魏早卒君最㓜江南新附母於干戈未㝎之際窖蔵<lb/>
白金千兩京適出君取而用之京歸母語其故京曰兄弟一體<lb/>
也弟之有即兄之有何較焉母因以他所蔵白金千二百兩均<lb/>
遺之君請悉歸于京而京復推以與君兄弟交讓者累日京僅<lb/>
取其百兩君亦不敢過取從叔祖長林尉死無以歛其家以絲<lb/>
來質錢有金釵從絲中墜地左右匿不以告君適窺見亟白于<lb/>
母而歸于叔祖母彼𥘉不知絲中有所蔵也君五歲而孤依母<lb/>
兄以立母兄相繼殁殯俱在堂而台之巨㓂竊發于鄰邑家人<lb/>
皆走避君獨徬徨不忍去歛金帛寘兩柩間㓂至舉以卑之曰<lb/>
<pb n="KR4d0503_SBCK_036-11b"/>
吾不吝其所有而不愛其死者覬全吾母兄之柩耳㓂哀其情<lb/>
而弗受柩亦頼以完妹病瘖君撫育四甥如已子母有金釵為<lb/>
甥持去君輙以他金釵進曰在是矣竟不責其甥亦不以語人<lb/>
妹及其夫死皆為具棺衾而窆焉妻兄李石通判廬州拉君至<lb/>
官下石攝帥事有卒去數日而負其母以來當以軍法從事卒<lb/>
訴曰母老且病恐不復見誠知擅去當誅得一見死無恨君偶<lb/>
在測泫然流涕曰吾亦有母老矣舎母弗養而逺㳺扵數千里<lb/>
外曽不若一卒之孝乎君獨不見韓魏公之事乎石感君言而<lb/>
貸之軍中大恱君亦即日以母老辭歸石莫能留也君為人莊<lb/>
重而坦夷持身處家待人接物務各盡其道蚤年師事東陽樓<lb/>
先生雖老不親學歲必再迎致而厚禮之閱二十年如一日君<lb/>
旣耄而三子無在者安扵天命處順自適而已性嗜飲而不過<lb/>
<pb n="KR4d0503_SBCK_036-12a"/>
其量好奕碁而不以勝負為意平居澹然無營而喜談農務所<lb/>
居山齋大書聖賢格言于座右尤愛誦邵堯夫詩間有所賦詠<lb/>
直冩其胷中之趣而不雕飾以求工亦不以示人也年八十有<lb/>
四以泰㝎二年正月二十七日卒於家臨終神色不變謂親友<lb/>
曰窮逹禍福自有㝎分語訖而逝以三年十二月二十七日葬<lb/>
于崇徳郷繡湖西距家二十歩而近君所自卜也娶湖之徳清<lb/>
李氏觀文殿學士忠愍公若水　世孫女先四十八年卒葬洪<lb/>
判塘山再娶同邑賈氏先八年卒與君合葬焉子男三人長祺<lb/>
為堂弟鑑後先三年死次祐為兄京後先四年死次祐賈氏出<lb/>
先十三年死于京師今祔葬君墓旁女一人適童祐知英徳府<lb/>
必大之曽孫亦已卒孫男一人崈本君次男祐之子命為祐後<lb/>
而聘外孫女童氏為之婦曽孫男一人濬女一人君没時崈甫<lb/>
<pb n="KR4d0503_SBCK_036-12b"/>
弱冠後二十有五年始克裒其遺事以告于溍而圗其不朽溍<lb/>
生於宋亡之後猶及見昔之故家人物其處而不出者類皆以<lb/>
時異事殊而有依隱玩世之心後生小子習而不察謹厚之風<lb/>
日益以衰而君凝然居衆人之中未甞有㳺言戯色竊敬慕焉<lb/>
今觀崈所述庻㡬乎古之卓行君子者始愧向之知君者未深<lb/>
也庸掇其可傳於後者序而銘之銘曰<lb/>
清風喬木繡湖一曲生於此乎歌死於此乎哭所謂伊人其行<lb/>
也獨表以石章有轟其伏篆刻惟新不知夫草之旣宿<lb/>
　　慈溪黄君墓誌銘<lb/>
慈溪黄君卒于嘉興之寓舎其孤玠將返柩以葬来諗扵溍曰<lb/>
葬宜有銘敢以爲請徃者屬子銘吾母而子乆未及爲幸牽聮<lb/>
書之溍之曽祖户部公與君之大父宗卿府君同仕宋季夙有<lb/>
<pb n="KR4d0503_SBCK_036-13a"/>
雅故而玠又與溍託文字交誼不得辭君諱正孫字長孺姓黄<lb/>
氏世為明之慈溪縣人曽大父諱一鶚以子貴贈奉議郎大父<lb/>
諱震擢寳祐丙辰進士第歴知撫州提舉江西浙東常平茶鹽<lb/>
其在江西又甞提點刑獄終於宗正少卿積階朝奉大夫父諱<lb/>
祖勉䕃𥙷將仕郎母林氏君生有羙質雅志恬静年十二而宋<lb/>
亡即絶意於仕進父殁事母盡孝與仲父季父患難相從不異<lb/>
貲産逮今雍睦罄已槖嫁孤妹三人皇慶癸丑出遊西州玠負<lb/>
笈以從嘉興縣東魏塘之上有義士吴君聞君父子名遣幣馬<lb/>
迎致之君欣然弗拒遂止居焉君履行端粹為學者所尊慕雅<lb/>
不喜記誦辭章之習文成無留藁晚自號尚絅翁以見其志云<lb/>
至正乙酉正月七日以疾卒享年八十有一屬纊之夕戒其二<lb/>
子曰吾祖一剖州符三持使節枲麻葛越之衣菜茹魚鮭之食<lb/>
<pb n="KR4d0503_SBCK_036-13b"/>
澹素終身日抄等書今方盛行遺風餘祚彌乆弗墜汝等善繼<lb/>
承之無忝為清白吏子孫言畢而逝玠奉柩東還卜以某月某<lb/>
日葬㝎海縣靈緒郷澤山之西阜從先塋也君夫人陳氏諱潤<lb/>
字汝玉同郡奉化人父著宗卿府君同年進士由太學博士知<lb/>
台州公年二十出為贅婿居十有七年乃歸夫人扵夫婦之間<lb/>
相成以道執箕帚侍巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>無違禮治絲繭縫衣裳無廢事主饋<lb/>
食共祭祀無曠典而又不憚劬勩致養于姑得其懽心詩書語<lb/>
孟及女誡女則等篇皆能成誦玠方㓜口授以書程督嚴於外<lb/>
傅尤喜觀易所占多驗間作小詩亦有思致甞為二子賦詩若<lb/>
干韻有關於倫紀可禆於治化學士大夫咸稱誦之君居魏塘<lb/>
之眀年玠即奉夫人來就養以泰㝎丁卯十二月十日卒年六<lb/>
十有三天暦戊辰九月某日歸葬奉化州剡源之三石子男二<lb/>
<pb n="KR4d0503_SBCK_036-14a"/>
人長即玠次瑋女一人適戴㓜儒故婺州路儒學教授帥𥘉先<lb/>
生之子也孫男二人曽紹文女一人曽孫男一俊民惟宗卿府<lb/>
君以直道爲時名臣而其學一本於躬行所著書不爲空言以<lb/>
相髙公親傳家學不自表襮而教其子玠克有成立遂以文名<lb/>
於一時世頋罕有能知君者銘不可以無作也銘曰<lb/>
汲黯之直侃侃宗卿義方之訓聞孫是承戰兢自持以孝謹稱<lb/>
如萬石君不言躬行學以爲已　不近名逮爾嗣人復用文鳴<lb/>
發潜闡幽式鴻其聲惟石可乆薦以兹銘<lb/>
　　臨川李君墓誌銘<lb/>
君姓李氏諱宗慶字可善其先自昇徙撫之南城後析其地置<lb/>
金谿縣故又爲金谿人曽祖昇祖彦誠父公縉母王氏而君章<lb/>
氏出也君㓜孤從兄漕貢進士䕫子撫而教之稍長能以勤儉<lb/>
<pb n="KR4d0503_SBCK_036-14b"/>
持其家待人咸有恩意時江南新附徭役無㝎法君周旋委曲<lb/>
悉得其宜人莫不善其逹扵世故然性本䟽直無鈎棘脂韋之<lb/>
態見阿媚取容者深惡焉聞者莫敢愠有不說者亦弗顧也間<lb/>
甞卜居先塋之旁晚復歸治故廬而居之雖迫闤闠而有林壑<lb/>
之趣暇日從容園池間課家僮以樹藝畜牧暮還呼子若孫聚<lb/>
語酒酣岸幘浩歌以自適君旣老以家事付其子而諸孫亦頗<lb/>
出頭角能以文學自見方將泊焉以休而遽以疾不起至元三<lb/>
年十有一月甲子也享年七十有七眀年二月壬寅葬永和郷<lb/>
之烏石崗娶余氏先十有五年卒合葬焉子男二人長日起蚤<lb/>
世次日隆孫男二人敍敏而敏以君治命為日起後曽孫男二<lb/>
人同冏女三人予友危君素與君同里閈而有通家之好敍又<lb/>
受學於危君而辱交於予奉其父命以危君所述來謁銘按舊<lb/>
<pb n="KR4d0503_SBCK_036-15a"/>
<pb n="KR4d0503_SBCK_036-16a"/>
<pb n="KR4d0503_SBCK_036-17a"/>
<pb n="KR4d0503_SBCK_036-18a"/>
<pb n="KR4d0503_SBCK_036-19a"/>
<pb n="KR4d0503_SBCK_036-20a"/>
<pb n="KR4d0503_SBCK_036-21a"/>
<pb n="KR4d0503_SBCK_036-22a"/>
<pb n="KR4d0503_SBCK_036-23a"/>
祖也髙祖諱祖尹贈承議郎曽祖諱士龍淳祐辛丑右科進士<lb/>
以閣職歴知復賔㢘雷四州積階武節郎其行治有吏部侍郎<lb/>
馮公夣得所爲墓誌祖諱逢辰考諱耆老並國子免觧進士君<lb/>
以從子爲之後本生父頥老亦國子免觧進士考吾母弟也君<lb/>
少敦朴不務矯飾稍長受學于名師制行益粹夷事親盡孝待<lb/>
族姻里黨有恩平居足跡不履官府雖門户事一無所謁而於<lb/>
將迎之禮惟謹與物接不爲操切險刻恂恂寡言未始以聲色<lb/>
加人樵児牧竪或犯之終不與校州里之人咸稱其長者元貞<lb/>
大徳間用薦者𥙷儒學官累遷處之石門洞書院山長俱以本<lb/>
生母老不赴母旣殁裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>故山絶意仕進木老花殘不復計偕<lb/>
惟知保其先廬而訓子孫扁所居曰肯堂以見其志至順三年<lb/>
十二月丙辰以疾卒享年六十有四娶王氏先七年卒子男三<lb/>
<pb n="KR4d0503_SBCK_036-23b"/>
人長觀次咸次興善蚤卒女三人適樓光大李巽亨吴文耀孫<lb/>
男五人永文永慈永大永泰永㳟女九人觀等卜以四年十一<lb/>
月某日奉柩葬明義郷雷州使君墓西北十里青山之原遵治<lb/>
命也予與君家故為世姻咸又予妹壻属為之銘不得辭𥘉文<lb/>
林君筮仕尉鄞端明殿學士薛公叔似實任簿領其殁于浙漕<lb/>
父船官公已躋法從哀而銘其墓以長者稱焉馮公亦稱雷州<lb/>
長者木必有本水必有源由君之著稱於人者徵之家世之懿<lb/>
有自來哉序而銘諸匪予之私言也銘曰<lb/>
古之長者猗萬石君名在史氏以孝謹聞惟君自持履冰臨谷<lb/>
一郷之評史所不録展也厚徳有本有源千載所悲驥尾青雲<lb/>
薦兹銘詩表厥封樹曰惟長者劉君之墓<lb/>
　　明善書院山長姜公墓誌銘<lb/>
<pb n="KR4d0503_SBCK_036-24a"/>
<pb n="KR4d0503_SBCK_036-25a"/>
<pb n="KR4d0503_SBCK_036-26a"/>
<pb n="KR4d0503_SBCK_036-27a"/>
<pb n="KR4d0503_SBCK_036-28a"/>
鼎尚書陳公存數薦其材皆不報入　皇朝遯迹弗仕自台<lb/>
徙杭又徙鄞至君遂徙昌國其徙昌國也知州李侯某實迎致<lb/>
而㑭五子師事之昌國固雲海島嶼之尤夐絶者也君不以所<lb/>
居所養易其素扁讀書之室曰敬齋以自厲焉君卒以至順三<lb/>
年十二月乙丑享年七十有一葬以元統二年二月某日墓在<lb/>
縣東隅郎家奥雙䯰峯之南娶唐氏子男四長即天禧次天祐<lb/>
次天𥙿早世次天祺女二適陶昱應貟孫男二女四銘曰<lb/>
姜氏之先維師尚父煌煌家諜逺有系序于嗟乎君爲位則卑<lb/>
百世之祀匪君之私君雖不逮君多孫子有隕自天將復其始<lb/>
爰建碑號曰齊之姜表兹海隅式告勿忘<lb/>
<pb n="KR4d0503_SBCK_036-28b"/>
</p>
<p>
金華黄先生文集卷第三十六<lb/>
<pb n="KR4d0503_SBCK_036-29a"/>
</p>
<p>
</p>
  </div>
</body>
</text>
</TEI>
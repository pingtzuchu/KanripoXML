<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_009-1a"/>
金華黄先生文集卷第九　續藁六<lb/>
　記<lb/>
　　重脩紹興路儒學記<lb/>
今上重紀至元之六年聿新庻政博求才望俾牧逺人得南陽<lb/>
宋公以為紹興路緫管紹興古之㑹府關决趨辦素號叢劇公<lb/>
承命而至未遑它及首以導掦　徳意化民成俗為務下車之<lb/>
始周視廟學覩其屋室摧圮弗治倉廩枵然貲用單竭惕焉惟<lb/>
學校之廢是懼亟為貸私錢以具祀事發餘粟以賦禄食其眀<lb/>
年改元至正秋大熟於是量入為出而給其經費莭縮浮蠧以<lb/>
資土木之役乃諭士之籍于學及民家之有力而好義者輸財<lb/>
薦貨以助其弗繼諏日之吉掄材庀工自禮殿論堂經閣齋舘<lb/>
周廡重門以至庫庾庖湢緫若干區仆者必起缺者必完瓴甓<lb/>
<pb n="KR4d0503_SBCK_009-1b"/>
杇墁峻整堅宻髹彤藻繢偉麗顯嚴繚以脩垣而植表通衢之<lb/>
東西曰文眀坊公於程督勸相不憚其煩前後交賛之者教授<lb/>
曽君汝巽徐君霖愷直學韓臨之也其又眀年春甫告訖功而<lb/>
公去為山東轉運使郡人夏君㤗亨時教授杭學謂公之嘉惠<lb/>
斯文不可無以昭示方来奉事状屬溍書于貞石溍忝以非才<lb/>
預聞學政誼不敢辤竊惟　國家臣一宇内弛武而隆文由京<lb/>
師逹于郡邑海隅徼塞四方萬里之外無不立學且慎選良二<lb/>
千石為之師帥徳至渥也頋其廢興靡常㦯彌乆而益振㦯寖<lb/>
就衰落而不支特係夫任其事者能知所當務之緩急否耳兹<lb/>
郡故有學在城北偏其徙寘今所三易州将乃克大備我<lb/>
朝至元二十又七年提刑按察副使王公俁以歴歲旣深其敝<lb/>
已極不宜苟蕳架漏徒為具文令撤而改作焉其後郡守胡公<lb/>
<pb n="KR4d0503_SBCK_009-2a"/>
元蘇公炳間甞施營葺之功未㡬輒壊逮公遂斥大其規制因<lb/>
舊以為新将使儒服爼豆之事永有頼以不墜其仰體<lb/>
上意之所嚮而悉心殫力扵職分之當為可書也已昔者魯脩<lb/>
泮宫詩人頌之土木之羙畧而弗著苐稱之曰穆穆魯侯敬眀<lb/>
其徳繼之曰濟濟多士克廣徳心今之土木一新矣游扵斯息<lb/>
於斯而能充類致思日新其徳則公之徳衣被于後人良未艾<lb/>
也請以是諗于同志併書而刻諸公名文瓉字子璋陪台垣儀<lb/>
憲府踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>滋乆其為郡多善政非學校所關皆不書<lb/>
　義烏縣學眀倫堂記<lb/>
義烏故有先聖廟在縣南宋慶暦中徙于縣東而立學以應令<lb/>
崇寧𥘉命縣皆置學又徙于縣西㝷燬于㓂今廟學在縣北則<lb/>
紹興間所徙也其後又斥廟西地以為學而規制寖制逮入<lb/>
<pb n="KR4d0503_SBCK_009-2b"/>
國朝有司以時繕治惟謹天暦二年冬逹魯花赤鐡閭始盡撤<lb/>
而新之奥殿邃廡夷庭穹門崇髙脩廣悉倍其舊且改作論堂<lb/>
直廟之北墉面勢甚正而地脉隱隠隆然以起堂適㩀其脊或<lb/>
挟宫宅地形之術審其方向謂冝避勿犯由是未及就緒而遽<lb/>
輟工後来間有不為其所怵者率惮於役殷費鉅㒺敢自任頋<lb/>
假術者之言以為解閱歲滋逺莫或以動其意至正三年夏五<lb/>
月縣尹周侯自強来涖事展謁而退覩斯堂之曁茨不施欹仄<lb/>
敝漏殆将覆壓問其故而為之太息亟令鳩財僝功易其已壞<lb/>
而𥙷其弗具杇墁瓴甓必堅必良棟杗豐碩櫺檻顯敞飛榱歩<lb/>
簷周于四阿左右齋序為屋十間基而未構者半完舊益新畢<lb/>
潰于成什器之須待用無缺先賢之祠曰忠孝堂寓於廡下則<lb/>
遷而位于廟之西南巨石偃蹇當乎前軒則因其自然輔以土<lb/>
<pb n="KR4d0503_SBCK_009-3a"/>
壤及它山之石使就平坦甃其上為杏壇脩五十尺有竒而廣<lb/>
加其脩五之一始事於是年之冬訖役扵眀年之春主教事者<lb/>
欲圗賢侯之績俾永勿墜爰状其實屬溍記之盖古者惟有學<lb/>
而無廟後世㦯有廟而無學廟學之制莫備於今　詔書屢下<lb/>
風厲作成視昔有加可謂盛矣義烏為名縣其有學亦巳乆夫<lb/>
何一旦倐興忽廢春秋行事駿奔走執籩豆濟濟在列而考徳<lb/>
問業羣居㳺息皆無其所弦誦之聲希闊寂寥㡬若向之有廟<lb/>
而無學何以廣教道稱　上旨㢤冝乎周侯鰓鰓焉致其力而<lb/>
不䘏於流俗也凡先王建學眀倫之本意與是邦人材風俗文<lb/>
物之大㮣有晉陵胡公珵鄉先逹朱公如璋陳公炳及溍之六<lb/>
世祖䖏士君所為記論著巳詳石多不存而其文並傳於今未<lb/>
泯溍不敢勦取前人成說以瀆告于同志之士姑為記其顛末<lb/>
<pb n="KR4d0503_SBCK_009-3b"/>
如此俾来者有考焉<lb/>
　　重脩釣臺書院記<lb/>
漢嚴子陵先生㑹稽餘姚人史稱先生少與光武同逰學光武<lb/>
即位令以物色訪之得於齊國拜諌議大夫不受去耕扵冨春<lb/>
山按圖志是時齊為郡而未為國其遺迹巳漫不可考今建徳<lb/>
之桐廬實冨春故地先生釣臺在焉所謂嚴陵瀬也不獨以嚴<lb/>
名其地而且以嚴姓其州先生髙風盛烈之所存扵此為最著<lb/>
崇立而表顯之使人知所嚮慕奮發不亦為民師帥者之職歟<lb/>
釣臺有祠剏扵范文正公作州之日而重新於蕭侯燧其有書<lb/>
院則自陸侯子遹始更王侯佖趙侯汝歴規制乃備　國朝仍<lb/>
其舊設師弟子貟而鄰僧怙勢悉奪其恒産以為巳有訴之於<lb/>
官僅復其半所食者瘠田五十畝而巳間甞入錢佃其旁官山<lb/>
<pb n="KR4d0503_SBCK_009-4a"/>
三十頃取鬻薪之竒<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>以佐營繕之費豪民欲擅其利搆訟連<lb/>
數歲不决至正元年秋緫管羅公下車首務脩眀學政偶閱其<lb/>
牘亟命度其地之肥磽均而為二俾分佃之咸以為平而各安<lb/>
其業山長沈元鼎方謀銖積寸累以興壞而起廢公復諭士人<lb/>
合私錢二千五百緡助其弗給土木之須靡不畢具元鼎㝷書<lb/>
滿徐天麟繼之公以元鼎經畫有素留使同竟其役㑹逹魯花<lb/>
赤髙昌公適至與公併志壹慮臨視勸相焉寮佐亦克交賛其<lb/>
事而躬程督之勞則縣逹魯花赤亦刺馬丹也屋以間計凡四<lb/>
十有九完舊者曰燕居殿曰祠堂曰清風堂曰招隱堂曰客星<lb/>
閣曰山髙水長閣曰遂髙樓曰羊裘軒曰懐仁輔義兩齋増新<lb/>
者曰三公不換亭曰天下十九泉亭曰錦峰繡嶺亭曰東臺西<lb/>
臺兩亭甃登臺之路而為門以識之又作門其外榜曰釣臺曰<lb/>
<pb n="KR4d0503_SBCK_009-4b"/>
冨春山庀事於是年之十月而訖役扵明年之五月寓公遺老<lb/>
来學之士共樂其成於是馬君㤗之以書来屬溍識其歲月夫<lb/>
以二千石之重而荷承流宣化之任所以導揚上徳扶世覺<lb/>
民者非可家至而户曉也本諸名教樹之風聲待其目擊而心<lb/>
惟氣感而機悟将有惕焉于衷不能自巳者矣諸君子蔵脩㳺<lb/>
息於斯頋瞻江山想像儀刑聞先生之風而莫不興起尚無忘<lb/>
賢師帥新羙之功哉若夫先生之行義與出䖏之大致見於前<lb/>
賢所論述者溍不敢贅陳也髙昌公名閭爾仕于中朝歴章佩<lb/>
監中尚卿羅公名廷玉興和人以監察御史累遷江北淮東道<lb/>
肅政㢘訪使今由兩淮都轉運鹽使来涖兹郡云<lb/>
　　婺州路重建府治記<lb/>
婺為郡二百九十有四年郡始為州又七百一十有八年而江<lb/>
<pb n="KR4d0503_SBCK_009-5a"/>
南之版圗歸于職方州始為路建緫管府所領為司縣者七為<lb/>
州者一以其地居浙水東一都㑹異時之州𪠘非帥臣則部使<lb/>
者以為治所府署僅寓故西倅㕔之皃契局後稍徙於其西二<lb/>
十歩歴歲滋多而繕治弗繼復就摧剥經㦄元君某以為乆必<lb/>
益壊且其制度𥚹陋非所以昭等威涖衆庶也謀撤而新之逹<lb/>
魯花赤某公同知府事某公因諉公緫其役事於是諏日之吉<lb/>
徴材庀工増其址之廣三十尺深五十尺而崇稱之門廡堂室<lb/>
為屋以間計者三十有四而增其舊者四之一其宏敞嚴邃則<lb/>
視昔為有加經始扵元統元年夏四月落成扵冬十有二月凡<lb/>
役費為交鈔萬五千緡一出於規運子錢而公私不與焉盖是<lb/>
役也由元君待人以誠而無所欺遇事以勤而無所憚用克底<lb/>
于有成抑亦賢守倅能虚已以聴其所為而又力相之故君得<lb/>
<pb n="KR4d0503_SBCK_009-5b"/>
以畢智殫慮而不愆十素也今逹魯花赤某公謂前人之成績<lb/>
不可使掩抑而弗著命刻諸石用昭示于永乆以溍受㕓属邑<lb/>
或者能述其構興之顛末乃以書来俾記之昔者魯脩閟宫詩<lb/>
人頌之曰奚斯所作紀其實也作宫者奚斯而奚斯不專其羙<lb/>
故序詩者又以為頌僖公也溍庸敢竊取詩人之旨與序詩者<lb/>
之意誦元君之勞而推及守倅之賢以為之記若今公視前人<lb/>
之功不啻如已出汲汲焉圗表顯之其持心公平而不以彼我<lb/>
為間又嗣為政者所宜取法也輒併記焉<lb/>
　東陽縣門樓記<lb/>
古者國無小必為臺門所以嚴等威重教令非苟致崇飾而巳<lb/>
也以為不若是無以習民扵上下之分而壹其觀聴也古今殊<lb/>
時郡國異體所謂麗譙者不皆出諸侯三門之制其以樓易臺<lb/>
<pb n="KR4d0503_SBCK_009-6a"/>
或猶有取禮之以髙為貴者乎春秋譏新作南門非謂夫脩舊<lb/>
而加其度也盖失時也東陽婺壮縣提封㡬二百里民堵至四<lb/>
萬區不啻如古子男國縣署之大門故有樓<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>仄下陋歲乆且<lb/>
就圮丞耿君某以為是不稱古者嚴等威重教令之意爰合其<lb/>
郷之大家俾撤而新之㝷有二尺以為基之崇参其基以為屋<lb/>
之崇脩去屋崇五尺廣参其脩而益五尺凡脩廣視舊率加什<lb/>
二而崇倍焉為間者五而加其舊者二焉君之惠孚于人故民<lb/>
樂獻其力智周于物故工喜薦其伎始作於延祐二年冬十月<lb/>
而訖役扵三年春二月又不失乎土功之時是宜舉之易成之<lb/>
亟也學校之士咸相與言吾黨不可拱手視具乃買石而以書<lb/>
来曰吾耿君之興壊起廢可稱述者非一而樓為大願紀成事<lb/>
来者尚有考也溍不佞無能贊羙頌勤然竊觀是役也有禮之<lb/>
<pb n="KR4d0503_SBCK_009-6b"/>
貴而無春秋之譏能勿喜聞而樂書之㢤動而法於禮春秋則<lb/>
夫所冝書者兹樓云乎㢤程工屬役之凡庸可畧也<lb/>
　義烏縣尉司記<lb/>
清江周侯為義烏之眀年至正四年也其年春三月新建縣尉<lb/>
因成来屬以記按圗志縣故有尉𪠘國朝至元間以為候舘而<lb/>
未及改築間甞寓治縣之東㕔終不以為便延祐𥘉始卜地創<lb/>
立官署于金華門之内旣已就緒隂陽家或言其地不利廢為<lb/>
荆棘之埸垂三十年領尉事者僦民屋以居而莅治靡有定所<lb/>
吏抱文書徃来関白恒以宣泄為虞官兵散䖏閭巷阡陌間猝<lb/>
有呼調輒爽扵期㑹愚民起而為盗事覺坐逮無所棲寘昏暮<lb/>
乘間竊出人尤患苦之周侯詢知其然謂是不可緩亟捐俸以<lb/>
倡興作尉刺馬丹㝷輟俸為之繼且躬任其役縣民樂周侯之<lb/>
<pb n="KR4d0503_SBCK_009-7a"/>
㢘介而無取仁恕而有容者亦願市材甓募匠傭以效其愛助<lb/>
之意乃諏日之吉徙郵亭在縣門之左者於其右増柘舊址建<lb/>
㕔軒門廡為屋以間計者緫十有五自庀事至訖功凡五浃旬<lb/>
盖周侯之下車甫十閱月而百廢具舉此其一也夫尉之為職<lb/>
主於求盗而不能教民不為盗其為盗與否視縣政得失何如<lb/>
耳方今　國家承平治化流洽周侯膺百里之寄又以豈弟之<lb/>
政撫摩其凋瘵督察姦惡驅而歸於善良椎埋搏掩之風日以<lb/>
衰息民安其業而事益不至於尉之廷其庇庥所及非徒循故<lb/>
事設官府俾寮佐得以分曺而按職也昔者詩人覩召伯所舎<lb/>
之樹猶望其勿剪勿伐以侈無窮之思輪奐之羙居䖏攸寧不<lb/>
止扵所舍之樹而巳後之君子覽今所記而一日必葺以無忘<lb/>
周侯之徳庻㡬詩人之意乎周侯名自強字剛善以文學政事<lb/>
<pb n="KR4d0503_SBCK_009-7b"/>
知名於時它可稱道而不係於兹役者未暇殫述也<lb/>
　松陽縣惠洽廵檢司記<lb/>
處之松陽所部六郷其一曰恵洽至元某年始置廵檢其地以<lb/>
教官而假廵檢則自吾岳君始先是居其官者凡若干人咸即<lb/>
寓舍以為治所卒伍散䖏墟落間緩急呼調輒後㑹期莫有以<lb/>
為意者至治二年冬十月君寔来眀年秋某月始買地作新𪠘<lb/>
為屋以間數者若干費錢若干而其什七出於君之私槖不足<lb/>
則其吏士洎郷之大家合力以成之又眀年冬十有二月功以<lb/>
訖告門廡堂室器械之須靡不具完君旣諏日之吉入㩀㕔事<lb/>
而休吏士于旁舎廼以書来曰願有紀俾後之人勿廢也夫尉<lb/>
廵撿均以求盗為職而尉得與令長連署常治其邑中廵檢所<lb/>
治率在乎荒郊林莾山區海聚幽昩曠絶之境其為力眎尉難<lb/>
<pb n="KR4d0503_SBCK_009-8a"/>
矣矧處為山郡而介于甌越<lb/>
國家𥘉定南服患其竊發之不時也甞選用重臣建牙分閫以<lb/>
涖焉雖以積安日乆而椎剽之習或未盡去廵檢之為力不加<lb/>
難乎是以来者幸其苟逭扵吏議則望望然計吾歲月而去之<lb/>
固無以居䖏之崇為也君儒者按職甫及期枹鼔不驚而田里<lb/>
之人甘食以安寢又能致其餘力以樹立官府如此向之所謂<lb/>
難者君直易䖏之其設施之整暇何如㢤是有政焉非特土木<lb/>
之功而已世恒譏儒者迂且憚事若君之為武夫俗吏不可少<lb/>
媿耶為之記所以昭作始之自亦所以釋儒者之譏也君名自<lb/>
脩字徳敏宋太師鄂忠武王五世諸孫今為常之宜興人<lb/>
　　重脩廣濟庫記<lb/>
國朝旣取宋分命重臣行中書省事涖治其地仍即其帑藏置<lb/>
<pb n="KR4d0503_SBCK_009-8b"/>
廣濟庫以<graphic n="KR3201" url="https://raw.githubusercontent.com/kanripo/KR-Gaiji/master/images/KR3201.png" mimeType="image/png"/>焉所統郡邑歲入上供及經費之出納無所不掌<lb/>
庫在今杭之清湖司其事者呵護惟謹至正元年夏四月乙未<lb/>
庫東南一里所細人之家不戒于火延及庫門自官㕔吏舎衛<lb/>
卒所廬至于神祠盡毀平章政事光禄公躬率僚属督視救止<lb/>
之寳庫及它敖屋二十皆頼以完公謀於參知政事道同中奉<lb/>
公謂興壞起廢莫先於此宜有所改作以絶非虞故丞相儀同<lb/>
公適𬒳<lb/>
上旨出臨江浙允恊其議爰俾照磨文林郎孫三寳都鎮撫脫<lb/>
脫度其形便以圗来上諏辰屬役因以孫君領其要按圗改作<lb/>
焉先是貢輸始至皆暫寓于行廊必文移巳具遣官監臨乃以<lb/>
入于内庫奸利之弊日滋且其飛榱步櫩參差交錯遺燎所由<lb/>
及也遂於内庫門之西増剏敖屋十有六以候貢輸之至中設<lb/>
<pb n="KR4d0503_SBCK_009-9a"/>
架閣庫以庋簿書其東則為相府之行署與筦庫者之治𪠘略<lb/>
舊址立祠以奉倉史之神䖏衛卒於外門之左右而稍更定其<lb/>
位置撤寳庫之前軒及敖屋之行廊而悉易以方亭錮鐡為牖<lb/>
壘甓為墉中闢大門而四旁繚以脩垣亦如之鑿三池瀦水環<lb/>
扵其後周防備盡前所未有孫若述其顛末以授溍俾為之記<lb/>
溍竊惟昔之有國家者蔵冨之所散于列州而今也蔵冨之所<lb/>
聚于諸省大江以南為行省者三而土産之豐無踰扵江浙歲<lb/>
所入泉幣金玉織文它良貨賄待用之物以鉅萬計所儲為甚<lb/>
厚所擊為甚大在禮君子将有所營必以廐庫先於居室釋之<lb/>
者曰重國用也今兹火之所焮故宇當復者㡬區宰執大臣知<lb/>
國用之為重而先其所急寮屬執事之人又能力相之皆有合<lb/>
於禮所可記者不止土木之羙而已庀材僝功之目公牘詳焉<lb/>
<pb n="KR4d0503_SBCK_009-9b"/>
此不書<lb/>
　　平江西虹橋記<lb/>
㤗定元年冬十有二月庚午平江閶門外新作虹橋成古者辰<lb/>
角見雨畢而除道天根見水涸而成梁有司之常事耳春秋之<lb/>
法常事不書此何以書在有司常事也而此非有司之常事也<lb/>
按郡志橋之載扵圗籍者三百五十九而爲虹橋者三其一在<lb/>
城西若干歩即此橋也去年夏大雨水暴溢橋居兩水之交所<lb/>
施材甓皆腐缺莫能與水抗一夕盡圯其地適控通衢凡徴令<lb/>
賜予布政於方國若奉貢輸賦脩職于亰邑者悉由是而之焉<lb/>
執事者奔走迎勞無虚日懼舟檝不足以嚴使客則栰木以竢<lb/>
之方謀所以復其故而官帑不可輒發又重以其役厲民未知<lb/>
費所出郡民鄧文貴聞之請分家貲之半更爲石橋以利永乆<lb/>
<pb n="KR4d0503_SBCK_009-10a"/>
旣又以爲此有司者之事非細人所得干也乃飭材用庀工徒<lb/>
以聴要束焉事聞于府府上之行中書已而報如其請遂以八<lb/>
月乙丑始事閱八甲子而告訖功橋之脩四百尺而其髙十分<lb/>
脩之一五分而殺其二乃與岸等脊之廣得髙之半而趾之廣<lb/>
加其什伍上設扶欄爲之周阹其下爲門如半月以釃漕河而<lb/>
隄其兩垂以度輓者所用錢以緡計者十二萬五千有竒役以<lb/>
庸計者二萬四千有竒今緫管郭公旣率僚属觴酒橋上以落<lb/>
其成且謂文貴編户民非有名田稍食貨殖竒<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>若它大姓比<lb/>
川梁逵路官實領之而文貴頋能輟其衣食之餘以紓有司之<lb/>
急不宜無以示勸相乃伐石俾溍執筆書其凡而刻焉夫以一<lb/>
夫尸利物之功而長民者能表樹之以寓其風厲之意是皆有<lb/>
司常事之所不及而於法冝書者溍不得辤也傳曰一家仁一<lb/>
<pb n="KR4d0503_SBCK_009-10b"/>
國興仁一家讓一國興譲是邦之人誠知所感發而慕效焉則<lb/>
夫可以脩廢舉墜而出扵有司常事之外者其屢書不一書尚<lb/>
託始於兹橋也文貴之可稱道而不繫於橋事者兹不書<lb/>
　婺州通濟橋記<lb/>
婺瀕谿為郡二水薄城南合流而西其勢滋大距城一里所故<lb/>
比舟為浮橋以逹徃来霖潦暴溢絙弱弗支舟數敗散水湍悍<lb/>
不容篙艣成有急而冒險以進多致覆溺西峯及菴禪師憫人<lb/>
之病已甚謀伐石作橋以利永乆禪師名徳之重尊官大吏豪<lb/>
商冨民莫不慕嚮之輸財薦貨狎至宣慰使合刺䚟金吾公為<lb/>
移閩閫徴善工而授役焉度地於浮橋西若千歩排積沙以定<lb/>
其基布横木以實其底絫石于淵者十有三旁為兩隄中為十<lb/>
一頓凡頓之形西正方東則小撱而剡其上以殺水怒起大徳<lb/>
<pb n="KR4d0503_SBCK_009-11a"/>
四年秋九月訖十年春三月兩隄十一頓皆集未及架木為梁<lb/>
而禪師遷湖之道場㝷委順示寂杭㳺民沈甲㫁髮為頭陀走<lb/>
亰師紿權貴人言我及菴弟子願假外護以畢橋事權貴人不<lb/>
知其詐為請于　東朝旣得請南還則並縁取民財奪商人木<lb/>
衆共患之郡長吏亦遭其凌侮而弗堪也乃發其姦陳之䑓司<lb/>
以聞于上正其罪沒入其錢遂罷橋局而毀石頓石堅緻不易<lb/>
動僅仆其五而止延祐元年冬十有二月也禪師之法子雪牛<lb/>
芻公甞以橋不可廢訴於官議乆不决元統二年春部使者徐<lb/>
公甫下車即詢民間利害當興除者有㡬友雲龍公時主西峯<lb/>
法席亟以兹橋為言徐公矍然謂人之為民害者宜繩以法橋<lb/>
以利人不宜因人而廢親署公櫝為申眀之未報㑹徐公入參<lb/>
議中書省事白於宰相執政咸以為橋梁與不急之役異<lb/>
<pb n="KR4d0503_SBCK_009-11b"/>
詔旨甚明有廢必舉無可疑者符下龍公首罄衣盂以倡興作<lb/>
江浙行中書省旣給以前所沒入之錢二萬餘緡行宣政院亦<lb/>
命開壇集衆僧受具戒得香幣之資為錢五萬緡乃市大木於<lb/>
處之遂昌募良匠於閩南江左以至正二年夏四月庀事今工<lb/>
部尚書慶喜公前刑部尚書張公並持部使者節而来躬涖眡<lb/>
之且輟俸金以増役費寮佐及所部吏民佽助恐後二公復併<lb/>
志壹慮殫其勸相程督之勤於是諸頓悉完頓之髙去水四十<lb/>
有一尺貫以木梁𬒳以石甃髙出頓上又八尺而橋成橋之脩<lb/>
七百八十尺廣若干尺覆以屋如其脩廣楹間五十而為殿者<lb/>
三為亭者二殿以妥觀音大士泗洲僧伽玄天上帝之神亭以<lb/>
寘四天王因浮橋之舊名榜曰通濟其年冬十月既望張公率<lb/>
憲府曁文武官屬以落焉伻来俾為之記古者以夏正之九月<lb/>
<pb n="KR4d0503_SBCK_009-12a"/>
成徒杠十月成輿梁有司歲一治之耳是役也遡其造端之始<lb/>
已不啻四十年而一作一輟卒有待乎任風紀者力振舉之援<lb/>
著令以從事乃克就緒其廢興所繫固非有司毎歲之常事所<lb/>
可㮣論夫何以措其誦羙之辭㢤昔泉州守蔡公記萬安渡石<lb/>
橋苐叙役要而不及其它盖春秋之法所謂直書其事具文見<lb/>
意者也溍不佞敢竊取斯義考其廢興之故而備記之用謹歲<lb/>
月云爾<lb/>
　　昌平縣石橋記<lb/>
由都城北抵上亰其驛十有二而昌平之爲縣當其第一驛谿<lb/>
水逕闤闠中横絶通衢霖潦暴至則水湍悍益甚人莫利涉縣<lb/>
尹畢侯以爲昌平今畿縣　大駕時廵次舎在焉凡侍從之臣<lb/>
宿衛之士與夫外頒教令内奉職貢使客傳遽之徃来率由乎<lb/>
<pb n="KR4d0503_SBCK_009-12b"/>
是為長吏者曷敢弗謹廼規貨食募匠傭揆曰之吉架石為橋<lb/>
其脩六十尺而其廣得脩四之一自始作至訖功為日若干車<lb/>
者無濟盈徒者無厲深而民不知有役咸相與誦羙之掌其驛<lb/>
事者宫君琪持父老之言来諗曰吾畢侯之為人素慎重雖居<lb/>
劇縣善操蕳以御煩見謂材敏然以㢘平不苛民樂其業田里<lb/>
安於無事用能以暇日致力扵兹橋願有紀而附見其治行之<lb/>
槩勒諸岸左以貽永乆古者列國有四鄰賔客之交入其境而<lb/>
門關逵路廬舘川梁脩除之不時猶㦯譏其失政矧今百里之<lb/>
郊警蹕所臨有能勤其官敬其事而不忘乎嚴飭具備如此可<lb/>
謂無失政矣豈徒一時興作之功有足稱道㢤庸弗辤而為之<lb/>
書善觀政者有考於斯則它治行固可推而知也畢侯名文質<lb/>
濟南士族其出宰也由翊正掾外𥙷云<lb/>
<pb n="KR4d0503_SBCK_009-13a"/>
　　婺州路新城記<lb/>
婺在吴為東陽郡在梁為金華郡隋肇置婺州　國朝即州建<lb/>
路設緫管府而郡城之剏始靡得而詳圗志載宋宣和四年知<lb/>
州事范之才重築周十里基三丈面廣三之一而髙倍之舊為<lb/>
門十有一後窒其四而存其七東曰赤松南曰八詠曰清波曰<lb/>
長仙曰通逺西曰朝天北曰旌孝逮今二百有三十年圮壞弗<lb/>
葺非一日矣聖人有作一視同仁八荒之内莫非我室我闥林<lb/>
林緫緫之衆相安乎鑿飲耕食無分乎此疆爾界而皇靈所𬒳<lb/>
封守有截隠然若天險之不可陵不假参以人力也頋以承平<lb/>
滋乆執事者習於因循忽於細微不測之變起乎倉猝中區俶<lb/>
優而旁州比縣民譌不寧於是行中書省用江東浙西列郡之<lb/>
請俾治其故城而新之以俻非常謂浙東地瀕鉅海尤關於要<lb/>
<pb n="KR4d0503_SBCK_009-13b"/>
害併下其事于帥閫令郡府相其便利而講行修築之政焉婺<lb/>
實肅政㢘訪司治所今副使伯嘉訥奉政公僉事秃滿鐵穆爾<lb/>
朝列公奉議王公武曁照磨某官王君某咸以為有備乃可以<lb/>
無患此古之良規今之切務属緫管太中陳侯伯顔不花亟謀<lb/>
興作僉事鐵穆迭爾奉議公適至交賛其議陳侯亦自任為已<lb/>
責而不敢後爰頒其役于州縣州縣之長吏各率所部之民来<lb/>
聴要束資糧旣具匠傭旣集乃揆日以庀事大家則量地而賦<lb/>
工中産則輸財而佐費廧落屏蔽次苐就緒然以古之言地利<lb/>
者盖曰髙城深池今外壕堙塞城已髙而池未深也不可憚其<lb/>
勤而諉於方来由是役既輟而復舉籍向之役所不及者使出<lb/>
錢為僦直募間民来即工而官給其食推求故道䟽鑿而濬滌<lb/>
之州縣長吏則更休迭進以董其役副使公首尾親臨督視命<lb/>
<pb n="KR4d0503_SBCK_009-14a"/>
奏差錢元丘岳與本路緫管府判官周九鼎及處州路青田縣<lb/>
尹葉伯顔等相繼緫其工程而為之經畫勸相經歴某官某知<lb/>
事某官某君某繼至副使公藉其佽助為多焉城之綿亘悉仍<lb/>
其故址以尺計者一萬七千七百九十厚二㝷有四尺髙二㝷<lb/>
有二尺以今昔之度凖之俱有加於舊縝壮雄峻則昔之所無<lb/>
也七門並啓扃鍵如式而西北二門皆環以甕城甃石為路脩<lb/>
與城等絫甓為堞其崇五尺屋于門觀之上者七以謹候望屋<lb/>
于雉堞之間者三十有六以嚴徼廵其南因大溪以為險北東<lb/>
西三面壕之脩以尺計者八千六百二十有五廣六㝷二尺有<lb/>
八寸深二㝷有六寸跨以三釣橋遏以三石<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>壌髙水絶則列<lb/>
樹七星樁以防其空郄屋于壕塹之旁者三十有六而棲戍卒<lb/>
扵其中凡城之役起至正十二年春閏三月己亥訖其年秋七<lb/>
<pb n="KR4d0503_SBCK_009-14b"/>
月乙酉積日爲百有七壕之役起是年冬十月丁卯訖眀年夏<lb/>
五月甲申積日爲百九十有八而畢潰于成居者有恃而無恐<lb/>
徃役者以分之所宜爲而忘其勞陳侯使叙次顚末以授溍曰<lb/>
其爲我書而鏤諸城隅用昭示于後人溍竊惟易於萃戒不虞<lb/>
而重門擊柝有取扵豫使莭所莅婺爲㑹府民物萃聚殷盛叢<lb/>
劇儆戒無虞而隂消潜弭姦覦之萌誠有不容緩者鄰境之枹<lb/>
鼓相聞而婺獨按堵如故居安慮危思患豫防及是閒暇而汲<lb/>
汲焉圗所以固吾圉夫豈過計也㢤矧今風紀之司弘宣徳化<lb/>
而人知尊　君親上撫字之官博施恩信而人樂趨事赴功且<lb/>
将以民心爲垣墉士氣爲樓櫓精神翕合與山川之脉絡相爲<lb/>
流通益重金湯之勢而於地利人和兩盡之矣　國之保障永<lb/>
永是頼嗣爲政者所當知也可無書乎州縣分領其役者蘭溪<lb/>
<pb n="KR4d0503_SBCK_009-15a"/>
知州唐棣判官許文儼金華逹魯花赤阿速台尹徐允益東陽<lb/>
丞蔣受益把札普化義烏尹周思㤗丞小雲失帖木兒永康主<lb/>
簿李煦武義尹郭斌主簿陳以威浦江主簿暗都刺攝録事司<lb/>
官楊仁張仁府僚主文墨書其役要者提控案牘兼照磨孫彌<lb/>
徳也<lb/>
　　紹興路新城記<lb/>
皇元建極四方攸同文恬武嬉踰七十載愚甿無知因乗間竊<lb/>
出而弄潢池之兵釜中㳺魚尚假息於海瀕封豕長蛇荐肆食<lb/>
於河洛重山浚谷野林荒墟螽屯螘聚之軰徃徃相挻而起蔓<lb/>
延及於杭城而官府邑屋之盛麗陸海珎異之冨饒一夕而燼<lb/>
至正十二年秋七月十日也紹興故越地杭越相距百里而近<lb/>
譌言相驚人不自保扶携而去閭井爲空御史檄浙東廉訪司<lb/>
<pb n="KR4d0503_SBCK_009-15b"/>
分臨坐鎮之扵是僉事秃滿帖穆爾朝列公乘傳星馳而至時<lb/>
鄰境之遺孽猶未盡殄公亟募義勇民丁佐官軍扼其要衝以<lb/>
遏其奔突招集流散復業者一萬五千餘家士氣旣充民心亦<lb/>
寜而未有以為籓籬之固公首輟俸貲倡衆大治其羅城聞者<lb/>
咸歡趍之城之周廽四十五里度其當修築者四千五百二十<lb/>
犬六尺九寸賦於有田之家俾随苗稅之髙下而致其力相城<lb/>
基之存否而以一丈為率粮至二十石則使因舊而繕完粮至<lb/>
四十八石六斗則使圗新而興作粮不滿三石則令助其費每<lb/>
民田一畒出鈔以錢計者三緡官田則减於民田而出其三之<lb/>
一無田者則令傭工就食而仍給其直城之址厚四㝷去其厚㝷<lb/>
有四尺以為城身之髙去其髙七尺以為城面之廣身與面俱<lb/>
帖以石而絫甓四尺以為女墻下設戍屋五區上設廵鋪一百<lb/>
<pb n="KR4d0503_SBCK_009-16a"/>
二十五座夹城内外濵濠有路以通騎士之徃来其内有慢坡<lb/>
以便邏卒之登降爲門者五爲水門者六皆錮以鐵而水門之<lb/>
下半爲鐵䆫正東與東南正西與西北四門各有甕城抱其外<lb/>
正北則爲重門以代甕城門皆架石爲洞髙㝷有六尺水門亦<lb/>
如之上各有樓又建望亭及發號之㕔於城北隅之蕺山公以<lb/>
門之舊名乃前代所命更製爲新名以易之正東曰雲瑞而水<lb/>
門在其北　里曰朝陽東南曰㑹稽而水門在其北　里曰東<lb/>
明正西曰常禧而水門曰澄清西北曰承恩而水門曰拱辰正<lb/>
北曰泰安而水門曰永定正南惟水門曰興利始事扵是年秋<lb/>
八月而訖功於眀年春三月公旣令州縣專官庀其役復命緫<lb/>
管府判官李若愚推官錢徳誠録事判官瞿榮智爲緫制官以<lb/>
受役要而判官髙明推官馮某王某分督其工程書吏伯岳䚟<lb/>
<pb n="KR4d0503_SBCK_009-16b"/>
郭塤奏差張與義則廵察其勤惰而勸勞之今逹魯花赤伯篤<lb/>
魯丁正議公𥘉涖郡政未遑它及獨於兹役尤盡心焉謂不可<lb/>
無以序其成績告于後人爰命儒學教授杜易状其實而属溍<lb/>
以記溍竊惟越扵三代爲建國東漢立㑹稽郡包跨二浙七閩<lb/>
之境而提封益廣唐以越爲浙江東道節度使治所後改置觀<lb/>
察使而以越州刺史領之自是越常爲㑹府兵衛之雄強城池<lb/>
之嚴邃悉與之稱而其地東奄溟海西界濤江南巒北阜環拱<lb/>
森列山川形勝千古一日綢繆牖户人事聿新今之爲郡雖同<lb/>
於支屬風紀之司則異時觀察使之任也持節所届左控右引<lb/>
事權合一脉絡貫通風采振揚方面増重隱然有不可犯之勢<lb/>
而斯人之類莫不倚爲磐石之安豈非金湯之大者乎凡所可<lb/>
記不止扵平板榦程土物議逺邇揣厚薄量功命日而已庸弗<lb/>
<pb n="KR4d0503_SBCK_009-17a"/>
辤而為書<lb/>
　　永嘉縣重脩海隄記<lb/>
溫為郡俯瞰大海江岀郡城之後東與海合直拱北門枕江為<lb/>
亭榜其顔曰四時萬象候舘在焉使指所臨長吏迎勞無虚日<lb/>
亭之西為市區百貨所萃㕓氓賈竪咸附趍之江滸故有大石<lb/>
隄延袤数千尺舎舟登陸者阻泥淖不得前其俗率於隄之旁<lb/>
為石路外出以属于舟次謂之馬頭凡為馬頭者二一以俟官<lb/>
舸一以逹商舶云先是江水遏於沙洲由江心寺之西逆流而<lb/>
上勢奔突莫支隄數毀繕治之費公私交以為病至順二年秋<lb/>
水暴溢括蒼山中被郡境颶風激海水相輔為害隄傾路夷亭<lb/>
随仆永和塩倉亦圯水怒未已且将破廬舎敗城郭永嘉盖郡<lb/>
之治所縣尹趙君大訥謂是不可緩亟議興作俾大家之役於<lb/>
<pb n="KR4d0503_SBCK_009-17b"/>
官者分任其事或輸以財或薦以力經畫勸相則身親之以潮<lb/>
汐之盈縮有時也投其隙而賦功焉列巨木為柱而設栿柂其<lb/>
上内攅衆木圍之三周外施其芒以撥浪次填以石次積以瓦<lb/>
礫而實土其中加横木備其欹側而帖石其背以便行者隄若<lb/>
路曁亭之址悉如之而亭亦復其故始事于三年之春二月訖<lb/>
役于冬十一月費不益於舊而功倍焉伻来俾記其歲月溍惟<lb/>
春秋之法有直書其事具文見意者敢竊取斯義叙次梗㮣不<lb/>
復效近人之記事謬為䛕言以亂其實續郡乘者尚有考扵斯<lb/>
　徐偃王廟碑後記<lb/>
衢州徐偃王廟有韓愈氏所為碑文其别廟在今蘭谿州者里<lb/>
人徐畸實為之記畸辨其未甞稱王而建安袁聘儒記江山之<lb/>
别廟直謂孔孟之徒無道偃王事者古昔帝王事蹟不載於經<lb/>
<pb n="KR4d0503_SBCK_009-18a"/>
而雜出扵傳記百家之書固多矣况偃王事見司馬遷史記范<lb/>
曄後漢書張華博物志本末甚具至愈之文出而學者家傳人<lb/>
誦之偃王仁義之心遂以暴白扵天下後世由愈之言可信不<lb/>
誣也若愈者非所謂孔孟之徒歟衢人柴某家于蘭谿既與州<lb/>
之士民脩其祠事且摹刻愈碑文立石殿廡而属溍志其歲月<lb/>
于下方溍竊惟湯武以仁義興偃王以仁義亡興亡雖異其為<lb/>
仁義未始不出於心之同然是州之人誠䏻於愈之言信而不<lb/>
疑則其致力於神將弗懈而益䖍祥慶之来下䕃庥之所加未<lb/>
有止也庸附見畸聘儒之說而論次之庻覽者得以詳焉<lb/>
　　胡侍郎廟碑隂記<lb/>
胡公仕宋為時名卿婺之永康實公郷邑公甞讀書方巖山中<lb/>
殁而為神發祥其䖏宣和間封佑順侯紹興末乃賜廟額曰赫<lb/>
<pb n="KR4d0503_SBCK_009-18b"/>
靈者𥘉封誥命中語也佑順之號既累加以嘉應福澤靈顯極<lb/>
于八字淳祐間遂進爵為公更號顯應㝷加正惠寳祐𥘉再加<lb/>
忠佑杭之南山龍井源公墓次有顯應廟敕命在焉廟不書賜<lb/>
額而以顯應名者因𥘉進封之號也公本以助　王師殄巨宼<lb/>
廟食于一郷而其光靈無逺弗𬒳能出雲為風雨農人咸以望<lb/>
歲者望於公凡村墟里社必為祈報之所故公之别廟布滿於<lb/>
郡境不啻數十百區其在吾烏傷之稠巖者里人方氏倡衆為<lb/>
之也宋𥘉婺之第進士者自公始至其季年方氏有大冶丞應<lb/>
龍以進士起家而族日益大其子孫相率致力於祠事彌乆弗<lb/>
懈者盖亦視公為郷先逹而知所敬慕不徒效俚俗徼福於公<lb/>
而巳廟之創造以至元二十六年重興以至正九年新廟告成<lb/>
以記来謁於溍由公之隂佑乎斯民而變化不測有以驚動其<lb/>
<pb n="KR4d0503_SBCK_009-19a"/>
耳目者庸夫孺子皆能言之至於公之奮由一第逮事三朝七<lb/>
握州符六持使節選曺計省㦄踐要途晚以從官全身而退其<lb/>
有徳扵人有功於國與夫出䖏之大致非薦紳先生莫能言也<lb/>
願俻著之溍竊惟公之官伐治行有傳在魏國韓公所修宋實<lb/>
録而文正范公所撰公墓誌論次尤悉謹書而卑之使刻諸石<lb/>
且為之記其作廟之歲月附見于下方若郡志言公甞奏免衢<lb/>
婺身丁錢民𬒳其賜而為之立廟則傳與墓誌皆無所登載姑<lb/>
俟博洽之君子而考質焉<lb/>
　　忠簡宗公祠記<lb/>
義烏懣寺鍾記宋名臣忠蕳宗公之文也石毀弗存已乆寺<lb/>
僧曰直曰謐實公七世諸孫直先示寂謐今以甲乙之傳嗣為<lb/>
住持爰輟衣盂之資購田若干畒祠公於西廡探家集得舊記<lb/>
<pb n="KR4d0503_SBCK_009-19b"/>
重刻諸石而俾溍志于下方謹按公諱澤字汝霖世為義烏人<lb/>
元祐六年中進士第調舘陶尉歴龍㳺膠水趙城令政和三年<lb/>
改官知莱州掖縣差通判登州忤道士得幸用事者既丐祠而<lb/>
歸猶坐削奪羈置鎮江因卜居焉經郊恩叙復監鎮江酒靖康<lb/>
元年以臺臣薦召對假宗正少卿充和議使公奏名不正更其<lb/>
名計議使訖不行㑹選易河北帥守乃擢公直祕閣知磁州河<lb/>
北義兵都緫管就遷祕閣修撰髙宗以親王奉使過磁公力止<lb/>
之朝廷即授以兵馬大元帥公為副元帥暨髙宗正位宸極命<lb/>
公以龍圗閣學士知㐮陽府俄徙知青州又徙知開封府遂以<lb/>
延康殿學士為京城留守兼開封尹陞資政殿學士公方身任<lb/>
中原之事時宰忌公者從中沮之公以憂憤成疾而薨建炎二<lb/>
年也有旨拜公門下侍郎御營副使而遽以遺表聞詔贈觀文<lb/>
<pb n="KR4d0503_SBCK_009-20a"/>
殿學士㝷賜謚忠蕳公階正郎䘏典𥘉行止用侍從恩數進四<lb/>
官後乃以通議大夫告其第累加至開府儀同三司云公墓在<lb/>
鎮江之京峴山而立廟於郷郡從祀扵邑庠並著為有司之彜<lb/>
典謐之生上距公殁二百餘年且去家為浮屠而不忘乎賢其<lb/>
賢親其親祠事之興又禮之以義起者也溍是用序次其作始<lb/>
之自并以公官伐之㮣系焉公平生大莭及功施于社稷者有<lb/>
傳在國史有遺亊行扵世兹不書<lb/>
金華黄先生文集卷第九<lb/>
<pb n="KR4d0503_SBCK_009-20b"/>
</p>
<p>
</p>
  </div>
</body>
</text>
</TEI>
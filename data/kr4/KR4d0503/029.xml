<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_029-1a"/>
金華黄先生文集卷苐二十九　續藁二十六<lb/>
墓碑　臨川危素編次　番昜劉耳校正<lb/>
　　宛平王氏先塋碑<lb/>
今上至元六年秋八月中順大夫江浙䓁䖏財賦都緫管王公<lb/>
得請於　朝䟽恩二代爰状其實来諗於溍曰是宜有𫐠以<lb/>
章示　上賜庻假寵我子孫於無窮敢屬筆於子溍辭不獲<lb/>
則序而銘之按王氏上丗家遼之盖州緫管公之髙祖諱璘知<lb/>
金將亡與二兄禧祺擁衆歸于我<lb/>
太祖從<lb/>
睿宗南政汴愍二兄之死事感激奮厲誓不與敵俱生摧堅擊<lb/>
強所向輙克屢以捷聞汴旣下計㓛行賞授虎符𬋩領女直漢<lb/>
軍都元帥奉二兄柩葬于燕之宛平因為其縣人髙祖母曰亦<lb/>
<pb n="KR4d0503_SBCK_029-1b"/>
刺氏曽祖諱徳璋襲父軄仍爲管領女直漢軍都元帥曽祖母<lb/>
曰吾古倫氏祖諱堮通文史練尤善譯語事<lb/>
憲宗爲必闍赤而以材學受知<lb/>
丗祖擢禮部侍郎於是　國家龍興垂六十年上方注意稽<lb/>
古禮文之事所以潤色鴻業者左右佽助與有力焉居歲餘出<lb/>
爲真定路奥魯緫管真定於河北爲巨鎮民多占籍軍伍撫馭<lb/>
之甚有恩意人皆德之祖母曰李氏斡里根氏父諱承良好脩<lb/>
而嗜學歴觀古昔廢興失得之故而慨然有志於當丗鮮有能<lb/>
深知之者甞由行工部怯憐口緫管府令史𥙷徽政院掾史調<lb/>
將仕郎兾州䓁䖏納綿提舉遷從仕郎崇祥監知事監陞爲院<lb/>
以承事郎爲其院都事又以承務郎爲其院之規運提點母曰<lb/>
李氏魏氏四丗皆祔葬宛平先墓之次此其系序官業之可見<lb/>
<pb n="KR4d0503_SBCK_029-2a"/>
者也初緫管公由晉王内史府掾陞記室遂入掾中書以文林<lb/>
郎任禮部主事始贈其父應奉翰林文字丈林郎同知制誥兼<lb/>
國史院編脩官及公以殊祥院都事遷宣政院經歴轉奉直大<lb/>
夫叅議院事乃贈其父奉議大夫樞宻院判官驍騎尉太原縣<lb/>
子其後公自大宗正府左右司郎中改授大都兵馬都指揮使<lb/>
又贈其父中順大夫兵部侍郎上騎都尉太原郡侯至是公以<lb/>
中政院判官拜今命遂追贈其祖翰林直學士亞中大夫輕車<lb/>
都尉太原郡侯李氏斡里根氏並太原郡夫人加贈其父嘉議<lb/>
大夫禮部尚書上輕車都尉太原郡侯李氏魏氏並宜人累遷<lb/>
至太原郡夫人公妻孫氏亦以從封至太原郡夫人盖自尚書<lb/>
府君而上四丗咸有官序而藴蓄之素未克大施福祉所儲緫<lb/>
管公實承之公名洪字彦弘少受學於郷先生同門莫不敬服<lb/>
<pb n="KR4d0503_SBCK_029-2b"/>
事斡里根夫人定省之莭衣服飲食之供靡所違缺寒夜則捧<lb/>
其足而卧病目則毎旦以舌䑛之至病愈乃巳尚書府君旣殁<lb/>
家事悉咨於魏夫人而後行得禄必歸之且舉孫夫人匳具以<lb/>
奉焉先丗所遺田廬則盡以卑其子慶不幸慶蚤丗䘮之䘮過<lb/>
哀人尤以爲難有餘貲輙分恵其三族貧無所依與不能具吉<lb/>
凶之禮者則贍給之所引㧞登仕版者二十餘人其居家孝友<lb/>
如此至於蒞官臨民績用尤著始入内史府来謁選而六七年<lb/>
不得調者三百餘人亟爲関白程其材品較其資歴而𥙷署焉<lb/>
天暦𥘉通州三河潞縣之人為東兵所殺掠兵未息而又苦寒<lb/>
公時在宣政院中書傳　上旨俾徃賑之頼以全活者甚衆<lb/>
収瘞其死者四千五百餘人誘還其俘虜者三千五百餘人兵<lb/>
馬司主求盗事最叢劇而能使庭無㽞訟皆其灼然可紀者也<lb/>
<pb n="KR4d0503_SBCK_029-3a"/>
觀公名位之進則積善之慶爲可知觀公行治之脩則義方之<lb/>
敎爲可見是用牽聮而備書之公有子二人長曰惟徳國學生<lb/>
次曰螟蛉女三人皆在室其蕃衍盛大未艾嗣是冝有屡書不<lb/>
一書者銘曰<lb/>
王氏之先奮自遼東際逢興運克有伐㓛耒居于燕蟬聮変葉<lb/>
踐敡中外珪重組疊志局于位厥施未光委祉後人五丗而昌<lb/>
煌煌宻章馳恩父祖升華禁從䟽封胙土惟神在幽𬒳服褒嘉<lb/>
假兹寵靈大啓厥家史臣作頌庸侈<lb/>
上徳勒諸堅珉昭示無極<lb/>
　　藍田王氏先塋碑<lb/>
藍田王公以奉政大夫僉浙東海右道肅政廉訪司事分按婺<lb/>
之属邑溍適以衰謝跧伏于田里公不鄙見臨而謂溍曰予児<lb/>
<pb n="KR4d0503_SBCK_029-3b"/>
時侍先大父之側大父数頋予而言吾家徙居藍田逮汝六丗<lb/>
地豐羙縣　之于里荘先隴在焉粤自版圗入于　皇朝墟<lb/>
墓兆域爲豪民所變易吾䆠遊四方去藍田乆慨念狐猶知首<lb/>
丘汝其勿忘予聞而志之惟謹予自獲𬒳官使敭歴中外四十<lb/>
餘年未嘗一飯不在藍田下隧道之碑雖存而多剥落然亦間<lb/>
有可考幸為予追書其㮣而重刻焉庻他日圖𥙷報之萬一而<lb/>
歸老於彼卒成前人之志也溍謹按王氏系出太原廉訪公之<lb/>
五丗祖諱臨淵字伯龍金末登進士第累遷通判商州藍田商<lb/>
之名邑覩其山川鉅麗陕右衣冠所聚心甚樂之因畱家焉四<lb/>
丗祖諱彪字虎臣有膂力善騎射稱雄一峕卒官藍田尉曽大<lb/>
父諱子山字安仁始隠弗仕父諱榮字荗卿仕　國朝爲奥<lb/>
魯官父諱自邇字逺夫從韓徴君游能講周公孔子孟軻聖賢<lb/>
<pb n="KR4d0503_SBCK_029-4a"/>
之道而通其大意陜西行省辟爲掾属以乆次授荆陽尹爲政<lb/>
暁暢夲末聲譽籍甚擢江南諸道行御史臺監察御史未上而<lb/>
卒今累贈某官廉訪公名武字　仲㓜與群兒戯大文見其頭<lb/>
角嶄然不類常児指以語人曰亢吾宗者必此兒也公既長克<lb/>
自樹立由歲貢入仕歴西南两臺監察御史入爲大宗正府貟<lb/>
外郎拜監察御史出僉四川廉訪司事公天性剛方操履端慤<lb/>
嘗謂　朝廷寄耳目於内外臺察官吾終不效塗聦塞眀以<lb/>
苟禄固位遇事輙發無所囬撓會奉使宣撫行部或誣公有所<lb/>
私奉使不察而薄問焉公不為屈㕔事梁俄壊大蛇出其中衆<lb/>
駭𣪚明日有神降奉使前慿其傔人跳踉呌呼抱公而泣曰公<lb/>
實廉㓗勿妄汚公奉使大驚事遂觧乃改擢浙東有識之士或<lb/>
稱之曰進思報　上忠也退不忘所由生孝也可謂精白一<lb/>
<pb n="KR4d0503_SBCK_029-4b"/>
心䔍行君子者矣𥘉公當授父廕推以與仲弟或調都稅使或<lb/>
亦能力學而承其家公有子惟吉今為國子髙䓁生蓋其丗次<lb/>
可見者如此昔韓魏公訪得五丗祖塋於深州慱野之蠡吾郷<lb/>
一新其封植而爲文以記曰謹家牒而不忘乎先塋者孝之大<lb/>
也子孫其志之迄今二百八十年韓氏子孫丗守其遺言而不<lb/>
墜廉訪公敬共祖訓而惓惓於五丗祖之塋其能盡孝與魏公<lb/>
固無以異若夫事　君以忠則其䆠業視魏公猶未艾也溍<lb/>
不侫敢摭公所言序而銘之公歸刻諸樂石来者無忽焉銘曰<lb/>
顯顯王氏系出太原家于仕國商之藍田蟬聮再丗食兹樂土<lb/>
乆乃去之不㽞不處恂恂隱君没身布韋傳子及孫際今昌峕<lb/>
懐材自奮後先踵武卓惟御史受知　聖主人方側耳朝陽<lb/>
一鳴胡不憗遺不震以轟承之有人靖㳟正直追逺不忘孝思<lb/>
<pb n="KR4d0503_SBCK_029-5a"/>
罔極緬彼故丘雲深木寒使事有指曷云其還有欲必從匪朝<lb/>
伊夕来瞻來崇載新封植馳恩所加　國有典常　天日<lb/>
覆臨孰敢壞傷嵗時展省益謹其守式固且安大庇爾後<lb/>
　　呉府君碑<lb/>
㤗定元年嘉興吳君漢傑以所居官品苐七用著令得請于<lb/>
朝追贈其顯考府君承事郎温州路同知瑞安州事仍封其母<lb/>
陳氏妻陶氏皆宜人厥眀年漢傑用舉者以夲官署五品軄於<lb/>
是府君累贈奉訓大夫江浙䓁䖏行中書省理問所相副官飛<lb/>
騎尉追封嘉興縣男陳宜人陶宜人並累封嘉興縣君漢傑祗<lb/>
奉　命書齋肅以告巳事而退竊自念言所以致是者實先<lb/>
人積累之效福慶衍溢賁及生存　國之寵靈非孱焉不肖<lb/>
所克負荷宜紀丗德以承　天休垂示後嗣永永無極爰以<lb/>
<pb n="KR4d0503_SBCK_029-5b"/>
四明黄向之狀来謁文溍惟府君之里居丗緒年壽卒葬列於<lb/>
呉興趙公所爲誌趨操行事施予惠利播於永康胡公所爲銘<lb/>
庸敢掇取其大者以為植徳儲祉之符而顯詩之府君姓吳氏<lb/>
諱森字君茂其先汝南人後徙居嘉興祖寔父澤並䆠事宋爲<lb/>
水軍正將君少襲武弁以沿海制置使李公曽伯辟署准備差<lb/>
使仕而未顯功伐弗揚　國朝至元間以征東行中書省右<lb/>
丞范公文虎薦任管軍千戸遭時承平始遂逺引𥘉府君旣失<lb/>
所怙悉推貲産以歸二兄以鞠其弟妹逮有家室推是志也逹<lb/>
之於郷鄰飢有米粟寒有繒纊病有藥餌死有棺槥舟梁道路<lb/>
倄除惟時輟田四百畒闢書塾聚閭巷子弟延師儒以教之由<lb/>
是人知有學有司狀其顛未移部使者覈實以上中書用近比<lb/>
署其門曰義士云其寢疾也遺命捐種户逋租猶三千石春秋<lb/>
<pb n="KR4d0503_SBCK_029-6a"/>
六十有四以皇慶二年五月癸酉委順而終窆于所居西北之<lb/>
麟瑞里於歲行旣周矣府君有子四人長曰漢英從仕郎平江<lb/>
䓁處財賦提舉巳卒漢傑其苐三子承事郎温台䓁處海運副<lb/>
千戸今方以材顯融於時貤恩所及未艾也嗚呼君子之爲善<lb/>
非以近名而名随之表立景附聲震響從有不期而至者矣然<lb/>
其蓄也厚則其奮也不亟易曰積善之家必有餘慶吴氏其成<lb/>
於積而出於有餘者平銘曰<lb/>
皇諏古制弘敷孝治䟽封班秩咸錫爾類顯顯府君匪以子貴<lb/>
啓慶自躬曰有吾義其義斯何在物爲利由家而郷弗屯其施<lb/>
單夫䆧人㓜童弱穉室無凍餒俗有孝悌為而不居嗣人之遺<lb/>
乃播乃穫乃引勿替有　命自天下飾丘隧赫其龍光松柏<lb/>
衣𬒳朂哉嗣人無敢失墜便蕃申錫如川方至増崇夲始覃及<lb/>
<pb n="KR4d0503_SBCK_029-6b"/>
来裔尚不一書斟酌祭噐<lb/>
　華府君碑<lb/>
華氏之先出宋戴公肇自考父别於大宗食采於華以邑爲氏<lb/>
傳子逮孫丗為卿士源逺流分譜軼莫詳公之所祖家宋大梁<lb/>
避兵南遷常之無錫卜居梅里克有隱德曽大父智大父曰詮<lb/>
𥙷將仕郎遂卒于官父曰友聞属當内附仕于其州提領稅務<lb/>
母曰袁氏實　人璞公之諱其字德珍也㓜有羙質不煩師<lb/>
教平居沈静寡於言笑出與事遇剖析是非具有條理無失豪<lb/>
釐年登六袠母故無恙先意承志惟其所向兄弟子姓合食同<lb/>
居處之盡道家庭穆如奴隷有過亦爲揜覆託以他事遣之使<lb/>
去丗降俗敝豢於富驕公矯其失䟽食緼𫀆薄已厚物樂施無<lb/>
靳族姻之貧時加存問或辭不荅輙爲愀然懐金遺之或以勿<lb/>
<pb n="KR4d0503_SBCK_029-7a"/>
言貸人以錢不厚取息三取其二人以爲則推已之善及乎郷<lb/>
鄰敦本抑末言之諄諄人有闘訟必諭以理啓其良心俾窹而<lb/>
止或以貲産訢于有司曰汝姑退歸而自思兄弟錢財孰輕孰<lb/>
重吾償汝欲汝母妄動其人媿謝雍睦如𥘉一家之讓化行里<lb/>
閭歲適大侵民食弗足旹方有　詔以官昜粟公輸所蓄千<lb/>
石有竒法當得官公乃固辭或<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>之行公曰不可民命方急何<lb/>
睱私我遺榮弗居浩然而歸山椒水澨以敖以娭僧某人者同<lb/>
飲至醉曰公欲官吾力能致公紿僧言可仕者峕官非三品吾<lb/>
有不爲僧走京師薦于當路授公緫管屯田打捕俾以其軄涖<lb/>
治河東晋寕兾寕為其四封卑以右階進義挍尉秩則三品眡<lb/>
郡長吏有隕自　天公懼且疑卒辭不就老於布衣至順改<lb/>
紀二年辛未四月某日乘化而逝六十有七壽匪不多年不滿<lb/>
<pb n="KR4d0503_SBCK_029-7b"/>
百命也奈何重紀至元二年丙子九月某日葬所居里兆其墓<lb/>
位冷村之原反壤而樹式固且安同郡王氏公之元配沒先於<lb/>
公十有九嵗子男六人嫡長埜僊以才自致列于　朝班居<lb/>
功徳司爲其都事二十有六華年蚤丗次鎮及鎬年俱弗長鈞<lb/>
則未仕鏐亦蚤亡鎡又其次年方㓜穉其女三人惟仲前死餘<lb/>
皆有行歸于名門婿鄧大亨暨錢宗元孫男七人十有一女埜<lb/>
僊所生長曰㓜武次爲宗道浤及慶年次静及潚𥙿又次焉曽<lb/>
孫男八其女有四由夲而支綿綿丗系為之狀者陳君子平以<lb/>
授㓜武使来謁銘溍弗敢拒勒此貞石發其幽潜昭示無極<lb/>
　　弘文𥙿徳崇仁眞人薛公碑<lb/>
公諱玄曦字玄卿姓薛氏其先在春秋時爲列國至唐而河東<lb/>
之族尤著有仕南唐爲其司徒者宋秉義郎習其後也秉義於<lb/>
<pb n="KR4d0503_SBCK_029-8a"/>
公爲五丗祖嘗官于信州因留居貴溪縣之仙浦里曾祖諱瑑<lb/>
太學進士祖諱士亨晦迹不顯父諱勉以學行見稱于郷私謚<lb/>
文清先生四明袁公誌其墓公生而頴異舉動不類常児雅不<lb/>
樂紛華年十二辭家入道龍虎山師事故開府大宗師張公及<lb/>
今特進大宗師呉公始至亰師即出遊渤海碣石間縱觀古靈<lb/>
僊之迹人莫知其所在乆之乃還<lb/>
仁宗時用薦者得召見侍祠延祐四年　制授大都崇眞萬<lb/>
壽宫提舉居三嵗陞提點上都崇真萬壽宫一峕鉅人元夫俊<lb/>
游之士皆在朝廷公周旋其間接聞緒論學日益粹㤗定元年<lb/>
奉　詔徴嗣天師旣至𬒳　旨住鎮江之乾元宮未行扈<lb/>
從灤陽還至龍虎䑓喟然歎曰楚雲江樹遐阻萬里引領親舎<lb/>
寕無惻然於中乎即日辭歸士大夫咸送以詩蜀郡虞公爲之<lb/>
<pb n="KR4d0503_SBCK_029-8b"/>
序三年八月也公旣歸則闢清寕齋見心亭熈明軒築瓊林䑓<lb/>
於龍虎山之西髙爽靚幽各適其冝日與學仙者相羊其間而<lb/>
宻脩大洞廽風混合之道盖嘗遇異人而有所授云由龍虎山<lb/>
抵貴溪惟篠嶺最爲峻絶乃作屋其上號崇賢館東爲振衣亭<lb/>
仍割私田具茗飲以息過客臨川呉公爲作文以記之𥘉公所<lb/>
祖真人孫公住杭之佑聖觀孫公仙去法席乆虗至元六年外<lb/>
宰相部使者暨諸官僚具書幣迎致公𥙷其處辭不就至正三<lb/>
年四月八日　上御明仁殿集賢以聞　制授公弘文𥙿<lb/>
德崇仁真人佑聖觀住持兼領杭州諸宫觀公不得辭乃拜<lb/>
命而遣弟子攝其事以遂髙舉逺引之志焉公性孝友父殁自<lb/>
京師奔赴而歸犯霜露<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>草莾哀號頓踣若罔克生專意致養<lb/>
以慰其母而卹其弟母年八十有三嘗與公俱感㣲疾旣瘳而<lb/>
<pb n="KR4d0503_SBCK_029-9a"/>
見母喜極以悲五年正旦之日公將復見懼傷母懐使人請曰<lb/>
願母安意母戚繼此當数来省也自是㦄造山中之耆舊及常<lb/>
所與游者若訣别然俄一日酬酢詠歌如平時坐及夜分具盥<lb/>
濯畢語弟子曰天地之間何有非幻吾其逝乎厥明翛然而化<lb/>
是年二月七日也春秋五十有七異時公嘗遊所居東五十里<lb/>
之辰虹嶺愛其岡巒廽復林木蒼潤澄潭前匯秀峰外峙神氣<lb/>
翕聚宜爲樂丘乃築壇其處名之曰棲神至是弟子陳彦倫巳<lb/>
卒諸孫詹處敬于有興王景乎及趙宜𥙿等七十餘人卜以某<lb/>
年某月某日奉冠劒而窆焉遵治命也宜𥙿故宋諸王孫清脩<lb/>
文雅尤爲公所愛重念無以伸罔極之報爰伐石以銘為請惟<lb/>
公夙負才氣倜儻不覊讀書日記萬言自孔老之學至於天文<lb/>
地理隂陽数術靡所不通善為文而尤長於詩豫章掲公㽞瓊<lb/>
<pb n="KR4d0503_SBCK_029-9b"/>
林月餘齋三日乃爲作序稱其老勁深穏如霜松雪檜百折莫<lb/>
能撓清㧞孤峻如豪鷹俊鶻千呼不肯下蕭條閑逺如空山流<lb/>
泉深林孤芳自形自色不與物競人以爲知言公書札極麗逸<lb/>
片楮出人争欲得之有聞公之風而未之見者或使圖其像以<lb/>
去見心亭後有土阜隆然人稱之曰薛公墩其見重於時如此<lb/>
公自號上清外史所著有上清集若干卷撨者問一卷㑹粹群<lb/>
賢詩文爲瓊林集若干卷謹因冝𥙿之請摭張君天雨行狀所<lb/>
述序而銘之銘曰<lb/>
二氣絪緼降靈合真鍾粹姿兮超丗㧞俗秉端抱擉自得師兮<lb/>
誕啓玄祕運行天地執元機兮金苻玉章闔隂開陽徹萬微兮<lb/>
<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>其来下感契鴻化際昌時兮侍祠竹宫肹蠁豐融輯蕃釐兮<lb/>
飛佩珊珊頡頏群仙同宴娭兮幡然髙蹈含光弗耀謝<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>鞿兮<lb/>
<pb n="KR4d0503_SBCK_029-10a"/>
山英川靈前驅屏營遄其歸兮泊乎其休與造物游葆醇熈兮<lb/>
薫陶所至動植生遂不癘疵兮顯晦自我無可不可人莫窺兮<lb/>
穹巖邃谷崇䑓列屋樂莫支兮以身爲累蟬蛻而逝忽若遺兮<lb/>
寥寥上清渺渺玉亰邈難期兮方壇宻室千嵗一日閟音徽兮<lb/>
弟子摧慕返壤而樹尚何爲兮謁辭揚芬篆兹貞珉表時思兮<lb/>
　　玄明宏道虚一先生趙君碑<lb/>
先生諱嗣祺姓趙氏故宋魏悼王十一丗孫南渡後家于龍泉<lb/>
父曰若釨生先生於宋亡之明年㓜即不凡稍長慨然有出塵<lb/>
㧞俗之志年二十四學道于武夷山天游道院髙士張君徳懋<lb/>
凝神宴坐未甞出山張君携之至錢唐謁其師真人杜公於宗<lb/>
陽宫一見大竒之公方兼領呉興計籌山昇元報德觀其旁有<lb/>
通玄觀則公所創也遂令張君居通玄先生居昇元以便於咨<lb/>
<pb n="KR4d0503_SBCK_029-10b"/>
叩乆之杜公欲廣先生之見聞乃勉之出游京師諸公貴人多<lb/>
慕而與之交方是時開府上卿張公以大宗師主敎事今特進<lb/>
上卿呉公爲嗣師咸加禮遇因挽寘館下聲譽日起延祐元年<lb/>
有　旨以先生住仙都山玉虚宫給以銅章俾用甲乙相授<lb/>
受仍兼少微山紫虗觀提點焚修仙都少微皆先生郷郡之名<lb/>
山也又嘗住金陵之玄妙觀至順元年錫號教門真士玄明宏<lb/>
道虚一先生虚一盖先生自號因以命焉人以爲榮尋<lb/>
詔改玄妙觀為大元興永壽宮出内帑金帛使加繕治先生即<lb/>
以造大殿建法輪且出私錢作堂宇及外門㑹昇元住山姚君<lb/>
季安仙去先生奉　制命嗣爲住持涖事未幾爲建大門買<lb/>
山四百餘畒脩飭敝壞𥙷苴墜缺靡憚其煩吳郡有胥氏之崇<lb/>
福觀管氏之玄眞觀張氏白鶴觀俱備禮求先生主之旣得<lb/>
<pb n="KR4d0503_SBCK_029-11a"/>
旨以崇福玄真隷永壽及先生至昇元遂兼白鶴先生於吳興<lb/>
金陵並領夲路諸宮觀欽承　上意扶植道教不遺餘力其<lb/>
徒頼焉在玉虚時两將使指代祀太蕐呉山江瀆嵩髙王屋濟<lb/>
源竣事過家慨然興追逺之思置田若干畒卑猶子仲成給春<lb/>
秋饋薦之事乃還京師以乘傳函香蕆祠事於龍虎山宣大護<lb/>
持　詔書於江淮荆襄廣海八番諸郡使莭所憇㦄覧勝㮣<lb/>
而訪求巖穴之士得一善輙薦揚之先生自奉甚約終身不茹<lb/>
葷而坐客常滿擣珎擊鮮為具必豊尢喜推轂士類頼其引重<lb/>
而成名者甚衆先生旣厭紛華甘淡薄歸休于大江之南而徃<lb/>
来山林間凡十年偶自昇元至宗陽遂至白鶴忽頋謂弟子表<lb/>
守約曰吾丗縁巳盡將囬光而返照矣因索筆書遺言俄歛茟<lb/>
奄然而化至元六年十二月十九日也春秋六十有四其明年<lb/>
<pb n="KR4d0503_SBCK_029-11b"/>
是爲至正元年十月十五日守約與永壽之弟子楊玄鑑䓁奉<lb/>
遺蛻蔵于紫雲関乾元山之麓以狀介真人華公来徴銘竊觀<lb/>
先生年壮盛時果於求道窮居獨㳺邈不與人事接及岀而酬<lb/>
酢丗故未始絶物而於物無所凝滯卒乃逺引而去餐和飲醇<lb/>
以終天年出處之際庻幾可以無憾矣是宜銘遂爲之銘曰<lb/>
古之徳人與天者游無累於物不激不流卓哉先生夙志輕舉<lb/>
草衣木食坐閱寒暑幡然而起一息九州乃侍明廷乃謁介丘<lb/>
時行時止無徃不復歸領珍祠返乎𥘉服捐巧棄智以佚其軀<lb/>
委順而化棲神清都原始要終刻此貞石貽爾後人用慰罔極<lb/>
　　體仁守正弘道法師金君碑<lb/>
呉之長洲有爲老子之學者曰金君諱善信字實之家故儒也<lb/>
曽大父曰琭大父曰暀父曰煥漳州路龍谿縣尹母沈氏頋氏<lb/>
<pb n="KR4d0503_SBCK_029-12a"/>
龍谿之墓故翰林侍講學士掲公實為之銘君㓜凝静少長好<lb/>
虚無之說欲辭父母去而求師父母不可授以家事而覊縻之<lb/>
君應酬少間輙取老子書反覆玩味乆而曰老子之教𥘉不必<lb/>
毁形絶丗若今人之爲也吾黨如蓮花生汚穢外接丗縁内無<lb/>
所搆闘何必去父母哉旣止不行且納婦有子矣乃曰父母㽞<lb/>
我者我無不盡其責古之至人雖不必草衣而木食嚴棲而穴<lb/>
處然學必有師我將從有道者<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>正焉時玄妙觀有雷師生不<lb/>
識錢數能以符篆捕逐鬼神君甚敬之由是冠其冠而為之執<lb/>
弟子禮巳而聞莫先生洞一者嗜酒醉輙詬罵人雖王公不避<lb/>
時時呼雲役雷狎䙝如児戯然君知其有道者則延致而尊事<lb/>
之有所折辱未嘗為之動色或毀其所甚愛之物亦不以為意<lb/>
先生知君信之篤悉授以不傳之秘他弟子不得者而君盡得<lb/>
<pb n="KR4d0503_SBCK_029-12b"/>
之遂建仁壽觀扵城東北隅日與其徒研覈姒旨凡旁門小道<lb/>
力排斥不少置其言以為心神至虚無所汨没氣定光岀諸隂<lb/>
銷盡諸陽自集盖有形者隂無形者陽陽益勝隂氣益調精我<lb/>
得清静去道無難矣知之不親見之不明枯槁於山林何益乎<lb/>
盖其造道之本末可見者如此君𥘉為子弟時無私蓄旣壮能<lb/>
使貨倍其舊郷里有紏紛不可解輙為揣摩洞見底裏類使之<lb/>
以柔退不争取勝遇時之名流必加敬禮有不給則周之未嘗<lb/>
務遺丗獨立以為髙而其襟度特為冲曠闢一室植挂樹若干<lb/>
本於其前題曰桂軒列一二古圖畫徜徉其中飄飄焉神仙人<lb/>
也故賢士大夫多樂與之遊君年雖髙而視聽歩履如強壮一<lb/>
曰呼左右謂曰吾死矣遂奄然而逝非眞有所得惡能處生死<lb/>
之際若是哉君生於宋咸淳九年十二月十一日卒於今至順<lb/>
<pb n="KR4d0503_SBCK_029-13a"/>
二年二月一日年五十有九以其年三月某日奉遺蛻葬于武<lb/>
丘郷半塘之原君所自營也君妻温氏事舅姑克盡婦道敎育<lb/>
其子若女克盡母道人莫不稱之子三人大亨大振大謙惟大<lb/>
謙爲温氏出女四人孫男女合若干人葬後十七年大謙始以<lb/>
建安陳方之狀来徴銘昔老子嘗為周柱下史周之舊典禮經<lb/>
無不知之非棄絶人倫者也至其以無為清静為敎漢人用之<lb/>
而天下以治豈無益之學哉老子逺矣今道家者流所宗漢天<lb/>
師張氏旣舉賢良方正直言極諌其子若孫或徴為黄門侍郎<lb/>
或辟為丞相掾祚胤相承逮今千有餘歲不絶有能遵其軌範<lb/>
無廢人間事有以䆒夫道之所存不亦善學老子者乎是可銘<lb/>
也已始君受知嗣天師㽞國公起為廣徳路道録仍提點仁壽<lb/>
觀卑之號曰體仁守正弘道法師且以聞于　朝再下玺書<lb/>
<pb n="KR4d0503_SBCK_029-13b"/>
為之加護予旣備著君之道至於出䖏之大槩亦不得而略之<lb/>
也銘曰<lb/>
老子有云脩之於家其徳有餘歷丗旣乆襲訛踵偽寢迷厥𥘉<lb/>
歸㓗其身長徃不返木石與居有羙一人清風峻標列仙之儒<lb/>
養生有道不㫁外縁神明内腴謂人一心無撓無雜漠然冲虛<lb/>
滌除玄覽抱一不二方與道俱惟是所存乆而愈晣百丗不渝<lb/>
有崇斯丘表以石章過者式諸<lb/>
　　玄門髙士陸君碑<lb/>
髙士陸君諱應祥字景雲丗為平江人曽大父曰士元大父曰<lb/>
邁父曰文明母戈氏君甫成童而失所怙能自刻厲檢飭内則<lb/>
奉其偏親饘酏滫瀡必適所欲撫諸稚妹及笄而嫁咸得所歸<lb/>
外則殫其勞勩以植立門户遇事無小大處之如轉丸郷鄰有<lb/>
<pb n="KR4d0503_SBCK_029-14a"/>
紏紛不可觧輙以為請随啓其端莫不洞中窽郄其幾警練逹<lb/>
衆共推服焉性澹泊無厚嗜經營積累餘四十年貲業得比素<lb/>
封未始妄用黍絫圭撮以資革靡恒戒子弟以勤儉承其家然<lb/>
樂賙人之急族黨不能自振者多仰以食嵗饑設糗餌於路以<lb/>
活餓者𣪚錢動以萬計尤䔍信釋老氏不喜殺雖為賔客脩具<lb/>
鮮薧之物亦取諸市凡所施與徃徃傾其囊禇無毫髮顧惜意<lb/>
新萬壽寺大殿而造佛菩薩像田卑北禪寺以興復其觀堂所<lb/>
居傍光孝觀摧圮不治首為搆髙閣廣殿方丈之室餘宜有而<lb/>
未備者迨属疾猶俾緒成之其創置則有笠澤之瑞雲觀以棲<lb/>
十方羽士横山之瑞雲菴延　流專領之給以田有差作浴室<lb/>
於城南燂湯織履以俟過客而休焉者冬有鬻縻夏有茗飲嵗<lb/>
以爲常他所建饒益事不可悉紀也維陸氏實吴之著姓上下<lb/>
<pb n="KR4d0503_SBCK_029-14b"/>
千百年名公顯人史不絶書而君之先比数丗皆韜光匿景無<lb/>
所表見君生逢盛峕頗欲以材自奮百未一試輙引身去着道<lb/>
士冠教主嗣天師因命爲玄門髙士瑞雲觀開山住持仍剡上<lb/>
而加護焉君謝不敢當㝷詣句曲山叅受大洞經籙於上清宗<lb/>
壇意将餐和飲淳以葆其餘齡且示無所用於丗也年七十有<lb/>
二元統元年十月晦終于家明年二月朔葬呉縣横山北先墓<lb/>
之次配周氏子男一人曰徳原女二人長適沈宗德而卒次適<lb/>
施從政而從政又先卒孫男一人曰頥尚㓜女二人長適徐元<lb/>
震次未行既葬徳原以狀來謁曰先人嗇已而𥙿物平生恵澤<lb/>
在人甚多而未嘗自言今所述特其粗爾幸即其可知者序而<lb/>
表顯之予旣辭弗獲則悉取狀所述次苐爲序而系之以銘俾<lb/>
刋于兹碑銘曰<lb/>
<pb n="KR4d0503_SBCK_029-15a"/>
泉其可欲不榮以禄而無殆無辱行事以智利物以義而無怍<lb/>
無愧不亡者存揭徳有文是率是循在爾後人<lb/>
金華黄先生文集卷苐二十九<lb/>
<pb n="KR4d0503_SBCK_029-15b"/>
</p>
<p>
</p>
  </div>
</body>
</text>
</TEI>
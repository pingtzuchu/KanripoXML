<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_021-1a"/>
金華黄先生文集卷苐二十一　續藁十八<lb/>
　題䟦<lb/>
　　恭䟦　御書眀良二大字<lb/>
皇上在宥天下端拱無為清閒之燕時㳺心扵藝事雲章奎畫<lb/>
夐出前古帝王之上而臣下罕有獲拜賜者惟翰林學士承旨<lb/>
開府儀同三司扎刺爾公以開國元勲之胄世長宿衛清忠粹<lb/>
徳蕳在<lb/>
帝心親御翰墨書眀良二大字以賜焉仍命公因以為字臣溍<lb/>
忝以非才載筆從公之後公出以示臣俾志于下方臣竊惟<lb/>
君尊臣卑者分之殊休戚同之其體則一是故舜之作歌臯陶<lb/>
之賡載皆取諸人之一身而以元首股肱為喻元首之眀<lb/>
君徳也股肱之良臣道也合眀良之二言以為賜而因以字之<lb/>
<pb n="KR4d0503_SBCK_021-1b"/>
于以表　君臣之一體也非世家重臣與國同休戚者何以堪<lb/>
此乎雖然舜臯陶之賡歌所謂元首眀㢤股肱良㢤者臣之良<lb/>
由　君之眀也武丁之命說所謂股肱惟人良臣惟聖者<lb/>
君之聖由臣之良也然則公之圗為𥙷報者冝何如哉臣不佞<lb/>
不敢徒以公衣被昭回之光侈為一時之榮遇而獨以大人之<lb/>
事　君者有望扵公罔俾昔賢專羙于前也<lb/>
　　恭䟦　御書慶夀二大字<lb/>
今上皇帝改元至正之眀年翰林學士臣朶爾直班甞一日侍<lb/>
燕閒于宣文閣<lb/>
上親御翰墨作慶夀兩大字以賜焉後七年臣溍以非才待罪<lb/>
翰林臣朶爾直班由遼陽行中書省平章政事入為中政使出<lb/>
以示臣溍俾謹誌之臣溍欽惟<lb/>
<pb n="KR4d0503_SBCK_021-2a"/>
皇帝陛下以天縦之多能聖學之餘事形扵心畫如雲漢之昭<lb/>
囬在上非下土愚臣所得而窺測然竊聞之皇極五福以夀為<lb/>
先兆民所頼一人之慶夫以勲賢貴胄為　國世臣錫之眉夀<lb/>
以保其家冝也乃若推廣<lb/>
上恩均慶于下使八荒之人同躋夀域豈非所謂彰<lb/>
君之賜乎臣溍扵名言之所不及者旣不敢強賛一辭而屬望<lb/>
之私有不容自已者謹以志于下方<lb/>
　　恭䟦賜名哈刺㧞都兒　御書<lb/>
翰林學士承旨哈刺㧞都兒家蔵<lb/>
文皇所賜御書墨本二卷親筆二卷此賜筆之一盖<lb/>
先朝甞賜以今名而　上復出御筆申命之也<lb/>
　　恭䟦命哈刺㧞都兒充捧案官　御筆<lb/>
<pb n="KR4d0503_SBCK_021-2b"/>
天暦二年夏五月　日<lb/>
皇帝坐奎章閣特降御筆以禮部尚書哈刺㧞都兒充捧案官<lb/>
臣溍竊惟　國朝任官作命皆出外廷具有品式捧案官盖中<lb/>
朝侍從近臣且不常設非可律以定制故<lb/>
天子親御翰墨以命之實盛典也史臣冝謹志之以備舘閣故<lb/>
事焉<lb/>
　　恭䟦　御賜永懐二字<lb/>
文皇以萬機之暇㳺心藝事神文聖筆冠絶古今間甞以佩刀<lb/>
刻蘆菔根作永懐二字亦妙具乎八法因模為墨本以賜近臣<lb/>
今翰林學士承旨哈刺㧞都兒時方以禮部尚書入侍燕閒與<lb/>
被是賜襲蔵已乆恐人無知者出以示臣溍俾志于下方臣竊<lb/>
惟永懐之義猶大雅之詩所謂永言孝思也昔周成王剪桐葉<lb/>
<pb n="KR4d0503_SBCK_021-3a"/>
為圭徒以實其戯言而　上之孝思造次不忘乎聖念度越三<lb/>
代之人主逺矣後之史臣冝有述焉<lb/>
　　恭䟦　御書奎章閣記石刻<lb/>
天暦二年春三月<lb/>
上肇開奎章閣延登儒流入侍燕閒冬十月臣鐸尓直作頌以<lb/>
獻至順二年春正月　御製閣記成秋某月某甲子大學士泰<lb/>
禧宗禋使臣阿榮傳旨以刻本賜焉臣鐸爾直抃蹈而退襲蔵<lb/>
惟謹以臣溍待罪太史屬俾紀其歲月于下方臣竊聞前侍書<lb/>
學士臣集為臣言<lb/>
皇上以萬機之暇親洒宸翰書奎章閣記刻寘禁中凡墨本悉<lb/>
識以天暦之寳㦯加用奎章閣寳應賜者必閣學士畫旨具成<lb/>
案持詣榻前覆奏然後子之非文學侍從近臣為上所知遇者<lb/>
<pb n="KR4d0503_SBCK_021-3b"/>
未甞輕卑臣鐸爾直當<lb/>
上踐阼之𥘉以保寧等䖏萬户召對　眀仁殿持　詔發兵河<lb/>
東陕西尋以前鋒迎敵遂廵鎮拊安河南山東又被　旨督諸<lb/>
將平雲南陛辭之日旣賜之弓矢及他服用貴珍之物以重其<lb/>
行逮凱旋而復命也頋以辭藝進而特預是賜殊常之恩夐絶<lb/>
前比兹盖時清　主聖弛武而隆文示之意嚮以風厲于四方<lb/>
將使中林兎罝之士莫不鼔舞變化扵雲漢昭回之下甚盛徳<lb/>
也一嚬一咲豈虚乎㢤臣鐸爾直以周通之才出入文武動恊<lb/>
上意抑可謂不辱　君賜矣臣是用備著之若夫天縦聖能心<lb/>
畫超詣有非䟽賤下愚所得而窺測者不敢賛一辭也<lb/>
　䟦平雲南頌<lb/>
右平雲南頌亞中大夫保寧等䖏萬户述律公鐸爾直作𥘉<lb/>
<pb n="KR4d0503_SBCK_021-4a"/>
文宗皇帝以南詔弗靖師乆無功特命公徃督諸將深入叛境<lb/>
殄其兇渠餘黨悉平公旣凱旋入奏因作頌以進仍録其副而<lb/>
傳焉<lb/>
今上皇帝謀元帥俾坐鎮西南夷而廷臣無以易公扵是距公<lb/>
之作頌盖已十年　朝廷清明逺人嚮化兵寢不用四方無虞<lb/>
乆矣公下車之日冝用昔人銘燕然故事勒諸堅珉以宣<lb/>
皇威扵遐方萬里之外然則此卷豈直可傳扵學士大夫而已<lb/>
哉<lb/>
　　䟦袁翰林鹵簿詩<lb/>
昔我<lb/>
世祖皇帝肇建太室<lb/>
武宗皇帝始親祼獻逮<lb/>
<pb n="KR4d0503_SBCK_021-4b"/>
英宗皇帝乃行時享之禮而備鹵簿之儀盖太平極盛之際也<lb/>
翰林直學士致仕袁公時為秘書監著作郎冩以為詩使窮郷<lb/>
下士一覧觀焉如身在輦轂之下而覩熈朝之彌文何其幸歟<lb/>
漢應劭唐王象皆有鹵簿圗宋王欽若有鹵簿記三卷宋綬増<lb/>
為十卷後累増為三十三卷公乃括以六百言曲盡其鋪張之<lb/>
妙亦竒矣詩曰雖無老成人尚有典刑安可忽諸<lb/>
　書先聖先賢圗賛後<lb/>
右孔子并七十二弟子像上有宋髙宗賛附以尚書左僕射同<lb/>
中書門下平章事秦檜記不知何人書檜所謂搢紳之習或未<lb/>
純乎儒術頋馳騁狙詐權譎之說以徼幸扵功利盖指當時言<lb/>
恢復者昔齊㐮公復九世之讎春秋大之則夫言恢復者未必<lb/>
與孔子異意也詎可一切以功利目之乎檜作此記時距其卒<lb/>
<pb n="KR4d0503_SBCK_021-5a"/>
僅七十六日其罔上誣民之心至死而不巳也今其說猶與圗<lb/>
賛並存庸表而出之以俟覧者詳焉<lb/>
　　䟦宋兩朝遺墨二首<lb/>
　　　理宗與賈似道書<lb/>
右宋理宗付賈似道親筆按續通鑑長編景定三年二月丁亥<lb/>
朔李松夀来納欵上諭宰執曰情偽難慿又曰切須審䖏似道<lb/>
奏當與之要約如能歸漣海之地方可取信十二日戊戍都省<lb/>
言漣海巳遂收復而新史歸地在二十四日庚戍乃因李璮是<lb/>
日有建節封王之命而連書之耳璮即松壽也此親筆以𥘉十<lb/>
日午時下曰来意真確又曰不可失信必在已要約之後未歸<lb/>
地之前盖是月之𥘉十日丙申也故事禁中䖏分事付外謂之<lb/>
内㧗又謂之御筆皆内夫人代書而所謂御寳㧗者或上㧗或<lb/>
<pb n="KR4d0503_SBCK_021-5b"/>
内夫人㧗皆用御寳惟親筆則上親書押字不必用寳璮之去<lb/>
就事繫機宻上不㧗示外廷而獨以親筆付似道故正史及它<lb/>
傳記皆無所登載庸考次其月日以俻闕文<lb/>
　　度宗與賈似道書<lb/>
右宋度宗答賈似道手書命之曰師相而不名體貌之至矣其<lb/>
稱謂之過雖見譏扵史氏若夫實藉鈞庇伏丐鈞照等語如士<lb/>
庻之施扵敵已者君臣之分㡬扵盡廢此𥿄流落人間乃搜訪<lb/>
之所不及是以史氏無譏焉孰知夫禮先亡而國隨之非細故<lb/>
也庸表而出之以俟後之秉筆者焉<lb/>
　　䟦㤗山碑<lb/>
㤗山碑字多磨滅唯二世詔粗完嶧山碑亦有此詔盖當時欲<lb/>
使来者知石刻是始皇帝所為故皆刻此詔扵其後也<lb/>
<pb n="KR4d0503_SBCK_021-6a"/>
　　䟦嶧山碑<lb/>
歐陽公謂嶧山無此碑觀杜子羙贈李潮詩則歐陽公之前無<lb/>
此碑已乆新齋李公甞以模本刻于金陵郡學其石今亦弗存<lb/>
此是徐鼎臣模刻舊本可寳也<lb/>
　　䟦舘本十七帖<lb/>
唐貞觀元年詔亰官職事五品以上子嗜書者二十四人隷弘<lb/>
文舘習書出禁中法書以授之尋又置榻書三人此舘本之始<lb/>
也開元六年命整理御府古今工書鍾王等蹟得一千五百一<lb/>
十卷視貞觀時無所增减龍朔三年裝進舘内法書至九百四<lb/>
十九卷然則當時舘本必不止十七帖此十七帖特以世所共<lb/>
傳而其後有敕勒充舘本故名之曰舘本十七帖耳卷尾有僧<lb/>
權二字不完是梁之徐僧權云<lb/>
<pb n="KR4d0503_SBCK_021-6b"/>
　　記石經<lb/>
漢石經自北齊徙鄴隋復徙長安至唐𥘉巳不啻亡其什九而<lb/>
拓本猶蔵開元御府由開元迄今六百年石之僅存者不可知<lb/>
拓本之可見者若是而已未知後六年其存㡬何好古博雅之<lb/>
士所冝珍護以謹其傳也<lb/>
　書石曼卿舘直詩後<lb/>
曼卿仕凡再入舘康定二年二月四日以秘閣校理卒扵官距<lb/>
作此卷時僅四浃旬耳安知非曼卿絶筆耶嗚呼曼卿之卓然<lb/>
不可朽固不必在是歐陽子所謂軒昻磊落突兀峥嶸者覧卷<lb/>
猶可槩見也<lb/>
　書唐誥後<lb/>
右唐誥逸其首尾姓名以石刻完本考之則顔公真卿也始比<lb/>
<pb n="KR4d0503_SBCK_021-7a"/>
公山濤叔孫通者公甞為吏部尚書大暦十四年代宗崩而公<lb/>
為禮儀使也其後公以直不見容扵楊炎換太子少師猶領禮<lb/>
儀使者徳宗嗣位之眀年改元建中其年八月遥尊母沈氏為<lb/>
皇太后時也故事置使必因事乃置事巳輒罷公之為使不以<lb/>
一事者若韋縚之在開元以禮儀使而掌五禮也凡制敕冊命<lb/>
皆出扵中書是時郭子儀官中書令而不預省事楊炎同中書<lb/>
門下平章事而官門下侍郎唯舎人于邵獨在中書起草署行<lb/>
者邵也新史邵本傳稱邵以諌議大夫知制誥進禮部侍郎而<lb/>
不言其為中書舎人者意必以舎人秩卑扵諌議而略之也其<lb/>
用尚書吏部告身印者尚書實承而行之官尚書省者之氏名<lb/>
石刻猶可見也就其可知者䟽之如此其殘脫而不可知者不<lb/>
敢以臆說參焉亦闕疑之義也<lb/>
<pb n="KR4d0503_SBCK_021-7b"/>
　　䟦南豐曽公謚文定覆議<lb/>
宋制文臣光禄大夫武臣節度使以上法當定謚者皆太常博<lb/>
士議之考功郎中覆之乃以上于朝而降敕紹興𥘉欲旌死莭<lb/>
之臣始有賜謚徑令中書舎人行詞給告太常考功咸不與焉<lb/>
由是應得謚者亦援以為比乾道末臣寮言其非故事而申眀<lb/>
之淳熈中遂詔特命謚者並經有司議定取皆出敕曽公官止<lb/>
四品因郷郡之請而賜謚其議扵太常覆扵考功者用近制也<lb/>
然其發揚褒羙雖書賛之詞殆不是過豈以降敕給告為輕重<lb/>
㢤劉公自嘉熈戊戍訖淳祐壬寅凡兩兼考功又真除貟外郎<lb/>
不知此議作扵何時今言者方建白重脩宋史考其歲月上之<lb/>
有司以𥙷曽公刋傳之闕文可也<lb/>
　題黄給事山居圗<lb/>
<pb n="KR4d0503_SBCK_021-8a"/>
予讀紹興正論小傳未甞不三復而悲之方秦檜起勢立威小<lb/>
不附者輒欲寘之死地而忠鯁之風不為少衰嗚呼何其盛也<lb/>
然皆僅足以掇禍固莫有得行其言者嗚呼又何不幸耶獨故<lb/>
給事中黄公居殿院時甞䟽檜姦狀檜由是去相位使當時聴<lb/>
言類如此正論可無作矣它日檜卒用公卒斥我瞻四方蹙蹙<lb/>
靡所騁嗚呼悲夫公之去也屏居海外馬秦﨩上蒼崖崛起長<lb/>
風怒濤中覧是圗猶可想見其孤標峻節當與之並存扵天壌<lb/>
間也<lb/>
　　䟦李西臺書<lb/>
涪翁稱西臺書出羣㧞萃肥不剩肉如羙女豐肌而神氣清秀<lb/>
但恨摹手失其筆意耳今獲觀此真迹而窺見其筆意寕復有<lb/>
涪翁之遺恨乎<lb/>
<pb n="KR4d0503_SBCK_021-8b"/>
　　䟦晝錦堂詩<lb/>
祁國杜公草書晝錦堂詩紹興間甞歸之内府詩中適有御名<lb/>
故刋去之然此字本韓氏家諱而祁公用之不疑古人臨文不<lb/>
諱之意尚可見也<lb/>
　　䟦韓令公真賛<lb/>
居士集此賛末句作丞相魏公按公以嘉祐八年封衛國公治<lb/>
平二年廼進封魏賛作扵元年之八月曰魏公者盖後人追改<lb/>
之幸真跡尚存可考也<lb/>
　　䟦范文正公書伯夷頌<lb/>
范文正公為蘇才翁書伯夷頌後有秦㑹之太師賈師憲太傅<lb/>
兩人圗記宋南渡後此卷必流落江左而甞入其家至李侯戡<lb/>
得之扵燕則宋亡之眀年也范氏所居近在吴中兩人不能舉<lb/>
<pb n="KR4d0503_SBCK_021-9a"/>
而歸之卒有待扵李侯而公之子孫乃獲敬受寳蔵焉豈偶然<lb/>
㢤盖自西方兵寝不用公歸而均逸外藩因得以暇日㳺心扵<lb/>
藝事才翁善書而深服公楷法之妙求公冩乾卦而公以字數<lb/>
多眼力不逮故為冩此頌卷末苐云書法亦要切磋未是䖏無<lb/>
惜賜教而巳後来一二大老乃推廣其說謂公書此實為天下<lb/>
萬世綱常計至㢤言乎末學之士毋庸贅述也<lb/>
　　䟦范文正公與尹舎人帖<lb/>
尹公自謂與范公義兼師友而其言談罕及扵性命至尹公䖏<lb/>
死生之變尤人所難能非知道者不足以與扵此盖是時風俗<lb/>
醇厚士大夫多不言而躬行未至立名字以相髙此宋三百年<lb/>
極盛之際也伏觀范公遺帖安得不為之撫卷而三嘆乎<lb/>
　　䟦唐御史臺精舎記<lb/>
<pb n="KR4d0503_SBCK_021-9b"/>
漢史列傳具載包咸劉㳤檀敷李充所立精舎而唐御史臺精<lb/>
舎史缺弗録盖彼四人者皆以講授諸生此則以奉浮屠氏故<lb/>
略之耳幸有此碑可存當時故事也<lb/>
　　䟦温公通鑑草<lb/>
温公通鑑書晉永昌元年事視此尤為詳備此特其𥘉藁耳而<lb/>
作字方整未甞為縦逸之態其敬慎無所苟如此冝其十有九<lb/>
年始克成書歟今之文人類以敏捷相髙貴輕揚而賤持重使<lb/>
温公復生未必能與之追逐也三復之餘唯有掩卷太息而已<lb/>
　䟦尋僧圗<lb/>
荆公以元豐四年十月二十四日與道原過西荘遂㳺寳乘有<lb/>
兩詩此圗止書其一于卷首者但取末後二句以冩一時之髙<lb/>
致云爾故扵詩中之南埭北山皆不以勞意匠何暇及其平生<lb/>
<pb n="KR4d0503_SBCK_021-10a"/>
事業乎嘉定諸大老題識真足發其深趣毋庸吹毛洗垢以合<lb/>
閙也後公㳺寳乘二百六十年為今至正元年十月一十四日<lb/>
金華黄溍書<lb/>
　　䟦閻立本畫<lb/>
宣和内府所蔵閻相畫三十有二予甞扵故秘書少監吕公家<lb/>
觀其房宿盖大徳中　先朝所賜宣和舊物也今乃獲覩此三<lb/>
星東海徐公謂所見三本皆不逮此則其所畫冝非一本此卷<lb/>
雖無内府印章而徐公在宣和間已鍳定為真跡誠可寳矣<lb/>
　　䟦李北海永康帖<lb/>
宣和内府所蔵李公十帖此其一也今人徃徃喜效李書而罕<lb/>
得見其真跡予幸獲見之而又不能學安得相求而適相值㢤<lb/>
　　䟦荆公帖<lb/>
<pb n="KR4d0503_SBCK_021-10b"/>
廣漢張子言公書如大忙中冩新安朱子以為切中其病而又<lb/>
謂先君喜學公書今觀此帖風神間逸韻度清羙臨學之家冝<lb/>
有取焉評書者未可以彼而廢此也<lb/>
　　䟦徐州鹿鳴燕詩序<lb/>
此序視東坡先生集所載少六字不同者十三字按先生以嘉<lb/>
祐元年舉進士此卷云嘉祐之𥘉而集中作嘉祐之末幸真蹟<lb/>
尚存可正傳刻之誤也<lb/>
　　記水樂亭詩<lb/>
東陽婺大縣為長吏者恒憚其不易治若唐于君興宗宋王君<lb/>
槩鮑君極率以暇日寓情山水間苟非能使政平訟理而田里<lb/>
安扵無事雖窮觀㳺之羙誰與樂此然則地固未必難治獨患<lb/>
夫吏之知以簡易為治者少也王君為縣在熈寜時甞從賔寮<lb/>
<pb n="KR4d0503_SBCK_021-11a"/>
登西峴山作亭泉上名水樂眉山二蘇公咸為賦詩亭旣廢好<lb/>
事者或以其詩刻寘杭之南山水樂洞猶存其舊題曰東陽云<lb/>
天暦二年秋某月今縣尹趙侯某始即其故䖏作新亭且買石<lb/>
復刻詩亭中侯之為治不煩而餘力之所及亦可見矣視前人<lb/>
何歉乎輒為志其歲月于下方庻後之從政者有取焉爾<lb/>
　䟦東坡書秦少㳺龍井題名<lb/>
元豐元年東坡先生謫黄州少㳺以二年秋至龍井三年秋先<lb/>
生乃為書此題名而記其後言與兒子邁棹小舟至赤壁西望<lb/>
武昌山谷喬木蒼然雲濤際天而先生作赤壁賦則五年之秋<lb/>
冬也溍兒時即能誦少㳺題名不意垂老獲見先生真蹟因考<lb/>
其歲月而謹志之<lb/>
　　䟦東坡贈巢三詩<lb/>
<pb n="KR4d0503_SBCK_021-11b"/>
右蘇文忠公墨跡上有秦熺私印盖其家蔵舊物也章蔡秦氏<lb/>
父子人品無大相逺㦯與公同時而不相容或異世而相慕愛<lb/>
之如此談者類以爲公論須乆而後定豈不然㢤<lb/>
　　䟦蘇公父子墨跡<lb/>
右文安黄門二帖所言皆私家細事至煩碎而靡宻無足深論<lb/>
學士大夫相與存而傳之者豈不以其人㢤夫不能以古人自<lb/>
任千載自期而欲恃區區之文墨以爲不朽者可以慨然扵此<lb/>
矣<lb/>
　䟦山谷贈元大師詩<lb/>
元符二年公在戎州有寄題祖元大師此君軒詩眀年公自戎<lb/>
州放還以十二月抵江安又眀年是爲建中靖國元年公以正<lb/>
月發江安元師自榮州来送之故有是作其詩今載别集中而<lb/>
<pb n="KR4d0503_SBCK_021-12a"/>
蜀刻小本以爲祖無大師盖傳録者以元爲无故又譌而爲無<lb/>
幸真迹尚在可證其誤也<lb/>
　　䟦東坡先生帖<lb/>
先生有荅李之儀端叔書是未相識時此帖則相見之後也<lb/>
　䟦李賛華獵騎圗<lb/>
賛華契丹國主之子東丹王突欲也後唐眀宗時越海歸中國<lb/>
以爲懐化軍節度使瑞慎等州觀察使𥘉因其舊封姓之曰東<lb/>
丹尋又賜以國姓而名以賛華宋宣和内府蔵其畫凡十有五<lb/>
畫譜稱其多冩貴人酋長䄂戈挟彈牽黄臂蒼服縵胡之纓不<lb/>
作中國衣冠亦安扵所習者然馬尚豐肥筆乏壯氣今以其言<lb/>
驗之此圗爲賛華作無疑也<lb/>
　　䟦禇河南書兒寛傳賛<lb/>
<pb n="KR4d0503_SBCK_021-12b"/>
子固以此賛與三龕孟法師碑用筆不同定為河南晚年書碑<lb/>
有歲月誠可信不疑然石刻視真迹自不無少異盖其轉摺精<lb/>
神䖏有非摹勒之巧所能盡也<lb/>
　　䟦綦毋潜詩<lb/>
唐綦毋譛詩見扵殷璠所編河岳英靈集者六篇而璠獨稱其<lb/>
題鶴林松覆山殿冷不可多得題靈隠塔影掛清漢鍾聲和白<lb/>
雲歴代未有龍興在吴中與兩山相望此詩必一時之作豈璠<lb/>
偶遺之耶抑其去取㦯自有意也因觀間上人所刻墨本輒識<lb/>
其末以俟覽者詳焉<lb/>
　　䟦蘭亭五字損本<lb/>
宋景定咸淳間賈氏枋國定武舊刻流落人間者鮮不以資其<lb/>
清玩甞俾其客廖寺丞𠫭較諸本異同擇其字之尤精善者輯<lb/>
<pb n="KR4d0503_SBCK_021-13a"/>
成一帖命婺之良工王用和刻之經年乃就尋補用和勇爵以<lb/>
酬其勞其石後歸亰師今在故執政吴公家此本有恱生印必<lb/>
甞俻選擇者可寳也<lb/>
　　䟦米元章書蘭亭序<lb/>
臨稧帖者得其貌似優孟之效孫叔敖也得其意似魯男子之<lb/>
學栁下惠也世所傳三米蘭亭乃是以右軍書模勒上石此則<lb/>
元章臨右軍書貌不必同意無少異可寳也<lb/>
　　書肯齋李公遺墨後<lb/>
賈傅以䘮師去國朝士中與之不合者或從而追數其罪以為<lb/>
可殺及得一郡而去則賣降恐後君子耻之李公本以忤賈一<lb/>
斥十年其復官進職起帥長沙賈巳在謫籍雖力詆之孰曰不<lb/>
然而公此帖頋謂入謝表啓只須引咎不可怨尤至其盡瘁事<lb/>
<pb n="KR4d0503_SBCK_021-13b"/>
國視死如歸英風偉烈乃如此孔子曰君子欲訥扵言而敏扵<lb/>
行又曰有言者不必有徳豈非然㢤<lb/>
　　題唐臨蘭亭<lb/>
舊見馮承素米禮部及趙魏公所臨稧帖未甞為苟同今觀此<lb/>
本筆勢翩翩風神秀發又絶異欲取而參較之不能不以四者<lb/>
之難并為恨也<lb/>
　　䟦衛公夜㘴圗<lb/>
伯玉夜乘車過闕而止其敬慎如此所謂欲寡其過豈專對之<lb/>
飾辭㢤夫人即南子也女婦而有知人之眀固未易及非但知<lb/>
伯玉又知孔子而願見焉孔子亦不拒而徃見之抑可謂難能<lb/>
也巳司馬遷以子路之不說遂謂孔子因夫人而去且附以未<lb/>
見好徳之言其果然耶按論語所記孔子非因夫人而去未見<lb/>
<pb n="KR4d0503_SBCK_021-14a"/>
好徳自别爲一章不知何所爲而發遷之說恐猶有當考者因<lb/>
觀衛公夜坐圗輒試評之翰墨之妙未暇論也<lb/>
　　題鵪鶉圗<lb/>
畫有御府印章盖與龜書馬圗甞爲一時之物矣之二蟲何知<lb/>
其蒙𬒳光耀乃爾㢤將有如昌黎公感白烏鸜鵒而爲之賦者<lb/>
粉墨之工無以議爲也<lb/>
　　題脫鞾返棹二圗<lb/>
嗚呼古之所以取亡者非一而漢唐之亡獨與䆠者之禍爲終<lb/>
始豈不悲㢤當理宗時宋祚㣲矣盧董之憸謀狡智非不能爲<lb/>
甫節士良也衣冠之禍所以未至如建寧太和之烈者夫亦一<lb/>
時之清言勁論有以殺其勢而遏其衝乎故資政殿學士牟公<lb/>
之守姑孰也甞畫脫鞾返棹二圗而爲之賛宋臣怒其譏已風<lb/>
<pb n="KR4d0503_SBCK_021-14b"/>
臺臣論罷公公去未㡬而宋臣輒斥它日公旣召還宋臣亦輒<lb/>
進然竟以公䟽卒不復用君子小人勝敗之機實繫扵此是雖<lb/>
若無救扵趙氏之亡其不遂亡扵二三竪之手者天歟人歟覽<lb/>
是圗者未可苐以為一時之清玩也二圗作扵寳祐丙辰後六<lb/>
十年為今延祐丙辰公之孫溧水教授君更購善工縮圗為小<lb/>
卷以便觀者且俾其門生黄溍識焉實是歲之九月九日也<lb/>
　　䟦象山祠堂記<lb/>
象山在貴溪縣之西境雲山章公所為祠堂記稱臨川彭世昌<lb/>
始開山結廬延致陸先生講道其間然世昌極貧里人張南仲<lb/>
侍郎實助其役先生以山形如象故名之曰象山學者亦因用<lb/>
為先生之號先生殁遂即其地為祠堂云今象山書院僑置扵<lb/>
貴溪之徐巖盖蒙齋袁公持節江東時所作也此記石刻乆不<lb/>
<pb n="KR4d0503_SBCK_021-15a"/>
存非侍郎家傳蔵其文人固莫知山之所以名且將指徐巖為<lb/>
象山矣先生之學與考亭朱子同出扵孔氏後之人徃徃各尊<lb/>
其所聞交攘互斥若不能相容者何㢤侍郎諸孫元杰今方列<lb/>
于仙班而侍祠于眀庭其為教不與孔氏合頋能不以彼我為<lb/>
間出此記而表章之度越扵吾輩逺矣觀者可無自警乎<lb/>
　　跋米南宫帖<lb/>
元章負其才氣傲睨一世而推服道祖如此道祖之為人可知<lb/>
也世徒以其善書並稱之曰米薛而此帖無一語及之則其可<lb/>
推服者非直翰墨之工而已<lb/>
　　䟦晦庵先生帖<lb/>
右朱文公先生與侍郎馬公十一帖先生以淳熈八年冬為浙<lb/>
東常平使者九年秋累䟽劾知台州唐公仲友而唐公亦自訴<lb/>
<pb n="KR4d0503_SBCK_021-15b"/>
于朝丞相王魯公與唐公居同里且有連頗隂右之亟卑以江<lb/>
西憲節而去先生抗章不已乃罷唐公新任而以先生填其闕<lb/>
先生以為蹊田奪牛三尺童子知其不可力辭不赴改江東又<lb/>
不赴乞祠而歸十四年秋復命先生代馬公持江西憲節未赴<lb/>
而魯公以十五年夏五月去相位六月先生入對除兵部郎官<lb/>
以林侍郎栗論奏有旨仍赴江西竟辤避不赴帖中雖謂馬公<lb/>
為交代而實未甞交承也先生旣用磨勘轉官除職予祠尋召<lb/>
入主管西太一宫兼崇政殿說書未及上俄俾以秘閣修撰奉<lb/>
外祠前兩帖結衘稱朝奉郎主管嵩山崇福宫者方辭論撰而<lb/>
未允也逮得旨依所乞仍舊職且降詔褒諭次兩帖廼以直寳<lb/>
文閣入衘帖中云所請亦幸開允更𬒳褒詔是也又其次兩帖<lb/>
止稱階官貼職者時已有旨起先生將漕江東即帖中云不知<lb/>
<pb n="KR4d0503_SBCK_021-16a"/>
除授所由者先生方控辭故祠官使職悉不以繫衘也婺相盖<lb/>
指魯公所謂邪說姦心隂自慿結廟社之靈實紏殛之者言若<lb/>
有激恐未必專以前事為憾也此六帖皆在十六年夏秋之間<lb/>
最後兩帖一稱權發遣漳州事在紹熈元年春一稱秘閣修撰<lb/>
主管鴻慶宫在其二年秋餘三帖則問眷請委之副楮也先生<lb/>
文集所載尺櫝分出䖏問荅兩門凡四十卷而此諸帖皆不見<lb/>
集中謹備著其歲月以俟采録而𥙷其闕逸云爾<lb/>
　　䟦米元暉帖<lb/>
翟耆年伯夀好古博雅君子也元暉因伯夀識桂勛而傳其術<lb/>
則勛之為術精矣不知今亦有傳其術者乎<lb/>
　　䟦朱張二先生帖<lb/>
慶元學禁方厲為士者至更名它師其問遺尺牘之偶存者未<lb/>
<pb n="KR4d0503_SBCK_021-16b"/>
必非毀棄之餘也乃今遂如壁書冡簡復啓其秘是孰使之然<lb/>
耶俗好之向背固足占氣運之盛衰士君子政不當隨世爲歆<lb/>
艶蕳薄也林生出示所蔵朱張二先生墨迹因書以諗焉<lb/>
　　䟦晦庵先生帖<lb/>
國朝善書者稱秋磵王公考亭朱子之書曰道義精華之氣渾<lb/>
渾灝灝自理窟中流出又曰道義之氣葱葱欝欎散扵文字間<lb/>
其評書如此則其善書豈直點畫之工而已盖自許魏公推眀<lb/>
朱學而立其說扵學官且用以取士朔南聲教所曁咸知尊信<lb/>
之罔有異辭至其翰墨之妙類以爲儒者細事寘而弗論秋磵<lb/>
公可謂目擊道存者矣道傳赴玉堂之召携考亭手帖北上玉<lb/>
堂諸老善書如秋磵公者爲不少幸求其試評之<lb/>
　　䟦六君子小像<lb/>
<pb n="KR4d0503_SBCK_021-17a"/>
六君子從祀先聖廟庭已乆至順二年始𬒳　旨追卑二程先<lb/>
生以公爵詞頭之下溍所預聞也先是周子巳封道國而司馬<lb/>
氏在異時身居相位爵爲國公無以復加獨張邵二子猶襲故<lb/>
封伏觀六君子小像庸志之如右庻有能舉揚以上聞者<lb/>
　　䟦王江州誥<lb/>
右王江州誥詞中書舎人樓鑰行宋三百年吾烏傷苐進士者<lb/>
實始扵王氏皇佑癸巳則恩陽令固紹聖甲戌則知福州贈正<lb/>
議大夫永年福州之孫寅乃弗取世科而用䕃入官歴守七郡<lb/>
其以朝請大夫知江州則慶元元年正月也凡州郡守臣差則<lb/>
出敕除則給誥而誥必有褒詞故尤以爲榮江州之七世從孫<lb/>
禕從予㳺亰師子因閱官書扵史局得此誥詞録而歸之以俻<lb/>
其家乘之闕文<lb/>
<pb n="KR4d0503_SBCK_021-17b"/>
　　䟦曽大父除武學諭誥<lb/>
宋理宗開慶元年七月故敷文閣學士朱公由史舘校勘授武<lb/>
學博士我曽大父户部府君由通判慶元軍府事授武學諭實<lb/>
與公並命後九十年是為今至正九年乃獲觀公曽孫業所述<lb/>
公年譜誤以武學為太學謹録當時所𬒳誥詞歸之以𥙷其闕<lb/>
而訂其譌<lb/>
　　䟦宋諸公遺墨<lb/>
淳化閣帖張華桓温王導王敦四丞相並居晉人之首而揔題<lb/>
曰名臣法帖葢特取其翰墨之工而扵人品之邪正有不暇計<lb/>
也此帖自范歐陽司馬氏下至章蔡凡十人皆宋宰執人品不<lb/>
同而同為一卷者豈亦閣帖舊法乎卷中一帖不書名而標其<lb/>
旁曰宋宣公恐是宋宣獻耳<lb/>
<pb n="KR4d0503_SBCK_021-18a"/>
　　䟦林和靖詩<lb/>
予甞見先生手書詩一多集中所不載此三詩則皆有之而亦<lb/>
不盡同竊意集中是後来所改定也<lb/>
　　䟦清涼國師所書栖霞碑<lb/>
唐攝山棲霞寺律大師碑華嚴䟽主清涼國師所書也國師越<lb/>
之會稽人飛来山寳林寺實其得度故䖏今住山同公舊讀裴<lb/>
相國所撰妙覺塔銘而知國師得二王之筆法又聞趙魏公稱<lb/>
國師字畫之妙而知相國之言爲可徴毎歎其書罕傳扵世今<lb/>
年春出㳺呉中始從報㤙萬歲寺住上人得此墨本歸而刻諸<lb/>
石屬予志扵下方謹按國師以大暦三年受詔入内譯經爲潤<lb/>
文大徳是年三月二日律師示寂而碑之建在眀年三月十二<lb/>
日今去之已五百八十年覩其遺刻法度森嚴神采奮發而國<lb/>
<pb n="KR4d0503_SBCK_021-18b"/>
師之徳容猶可藉是想見也國師世夀百有二書此時甫三十<lb/>
有一或者妄計其晚歲安住毗盧華藏必不復作如是㳺戯事<lb/>
予竊不敢謂然法身大士應化人間扵一毫端現諸萬象卷舒<lb/>
無礙寂用常如塵心交入無非法界覽者母徒弊弊焉索之扵<lb/>
形迹之間庻㡬目擊而道存者也<lb/>
　　䟦白蓮社圗<lb/>
逺公結社以修浄業邀靖莭入社而不赴康樂欲入社而逺公<lb/>
難之陸修静雖與逺公善而慕爲神仙𥘉非同社世所稱十八<lb/>
賢自十二僧之外劉雷周宗二張六人而已史傳及它書所載<lb/>
可考也諸公䟦語因此卷并畫靖莭康樂修静而誤以爲二十<lb/>
一人耳<lb/>
　　䟦蘇黄二公帖<lb/>
<pb n="KR4d0503_SBCK_021-19a"/>
蘇帖稱元鈞殿院者吕陶元鈞也陶起追士累遷司門郎中哲<lb/>
宗即位拜殿中侍御史朱光庭時為左司諌奏翰林學士蘇軾<lb/>
撰舘軄䇿題譏議先烈乞正其罪陶亦奏軾素疾程頥光庭為<lb/>
頥報怨此洛蜀二黨所由分也盖蘇與吕俱眉州人云黄帖不<lb/>
著稱謂莫知以灾去軄者為誰當别考也<lb/>
　　䟦静修先生遺墨<lb/>
溍弱冠時甞手鈔静修先生丁亥集悉能成誦後五十餘年始<lb/>
從汝南張君獲覩先生遺墨盖君之先大夫受業先生之門故<lb/>
先生書此以授之其言小學書不取鄧伯道朱夀昌事善發明<lb/>
朱子言外之意溍旣得以快覩前脩之真蹟又有以竊窺先儒<lb/>
之微旨抑何幸歟<lb/>
　　䟦金縢圗<lb/>
<pb n="KR4d0503_SBCK_021-19b"/>
尚書正義分金縢一篇為四節呉郡顔直之用龍眼遺法書其<lb/>
本文而畫其所書以為此圗其所書盖苐二節之冊祝苐三節<lb/>
之卜吉祝與卜同在一時萹終所記乃後来事故略而弗及也<lb/>
經文可見者植璧秉珪唘籥納冊而已此圗扵鼎爼樽爵豆籩<lb/>
筐篚之屬靡所不備亦畫家以意為之而曲盡其形容耳<lb/>
　　䟦韓魏公帖<lb/>
右韓魏公與歐陽文忠公帖淳熈丞相王公家蔵三十𥿄之一<lb/>
也文忠得蔡復留在致仕前十有六年魏公方勉之以冝盤桓<lb/>
䟦語云多見二公請退之舉又云其言諄諄以必退為請盖不<lb/>
專指此一帖而言也<lb/>
　　䟦山谷帖<lb/>
求人作文字而煎迫之至使倉猝失其事實亦待去不暇頋盖<lb/>
<pb n="KR4d0503_SBCK_021-20a"/>
自昔己然矣吾儕去古人不啻相千萬而動遭煎迫欲無失得<lb/>
乎偶閱此帖為之三歎<lb/>
　　䟦誠齋墨蹟<lb/>
右誠齋楊公與某僉判書凡七紙盖弔其父䘮且荅其求墓銘<lb/>
也所謂扼其喉把其䄂而牛羊迫促之者此今人求文扵吾儕<lb/>
之常態公曽不免此耶撫卷為之永嘅<lb/>
　　䟦崇國公墓誌銘<lb/>
宋宗室崇國公墓誌銘翰林學士鄭居中撰知淮陽軍米芾書<lb/>
今題曰元章真蹟者世知寳愛其書而已夫以公胄系之貴爵<lb/>
秩之尊子孫又衆多且光顯若是而今無稱焉獨頼此書為好<lb/>
事者所存傳而不廢故其官伐世序猶可考見嗚呼士君子所<lb/>
恃以不朽者書云乎㢤<lb/>
<pb n="KR4d0503_SBCK_021-20b"/>
　　䟦放翁詩草<lb/>
予徃来山隂道中此詩所謂横林野水紅草緑荷皆故無恙而<lb/>
翁之家衰落乆矣叩其人亦無能道先世事者偶閱此卷大息<lb/>
而已<lb/>
　　題墨蘭<lb/>
月溪畫蘭傳者絶少政如深林孤芳人不可即廽睨夫託根扵<lb/>
堦庭玉樹間者殆與薺麦俱茂矣<lb/>
　　䟦趙魏公書歐陽氏八法<lb/>
近世錢唐金氏一之以善為歐書得名曁趙魏公出學者争慕<lb/>
效焉歐學遂廢而不知公之教子實用其八法頼此帖故存本<lb/>
末源流尚可考也雖然梓匠輪輿能與人以規矩不能使人巧<lb/>
父子不傳之妙必有出扵此帖之外者矣臨學之家冝深造而<lb/>
<pb n="KR4d0503_SBCK_021-21a"/>
自得焉<lb/>
　　䟦金字心經<lb/>
右金字心經一卷趙魏公作按唐孫氏書譜論書之乖合各有<lb/>
五𥿄墨相發為一合𥿄墨不稱為一乖盖墨之調適固難用泥<lb/>
金視行墨為尤難此卷神融筆暢殊無澁滯之態非公無以及<lb/>
此可寳也<lb/>
　　䟦翠巗畫<lb/>
先生盛年客扵信國趙公頗欲以竒偉非常之功自見遭值<lb/>
聖時海宇為一老無所用浮湛俗間其胸中之磊落軒昻峥嶸<lb/>
突兀者時時發見扵筆墨之所及後生小子乃一切律以尋常<lb/>
書畫之品式冝其傳扵世者少也溍以大徳戊戍春見先生扵<lb/>
錢唐今已五十年因觀先生所為孟浩然諸意圗聊識其後云<lb/>
<pb n="KR4d0503_SBCK_021-21b"/>
　　䟦錢翼之千文<lb/>
呉興趙公早年學書用工至精宻迨其得扵心而應扵手縦横<lb/>
曲折無不如意之所欲出以公之學名其家者務扵速成徃徃<lb/>
摹倣公暮年所書而求其形似如不由其户而欲升其堂入其<lb/>
室也得公之用功精宻又參以古人而别出新意自為一家如<lb/>
吾翼之者殊不多見此卷千文四體皆其得意書尤不易得今<lb/>
翼之巳不可作而有子能傳其業亦以子言為然否乎<lb/>
　　題雲山圗<lb/>
予不解畫凡古今名筆皆莫識其所以為工近留南屏積雨彌<lb/>
月遥望群峰隠見扵煙雲杳靄間倐忽之頃變幻百出宛然它<lb/>
日畫中所見乃知良工之意匠真有能窺造化之妙者昔人誦<lb/>
杜子羙夜深殿突兀以為親渉其境始悟為佳句豈虚言㢤天<lb/>
<pb n="KR4d0503_SBCK_021-22a"/>
錫作此卷時盖與予俱寓南屏亦因其可見者移入縑素耳<lb/>
　　䟦張監丞代祀虞帝廟詩<lb/>
有虞氏距今三十餘年廟而祀之盖非一日張侯將<lb/>
上旨以香幣走祠下遽能致其昭受而顯荅此皆<lb/>
聖神在御徳恊古先故其感孚有同符契張侯固若無所容其<lb/>
力矣雖然君猶天也其徳有不可名言者是以昔之詩人歌祭<lb/>
祀之盛唯羙夫駿奔顯相而巳張侯駿奔顯相之功不旣多乎<lb/>
播之頌聲亦清廟詩人之意也覽者盍以是觀焉<lb/>
　　䟦景傳新店彎詩<lb/>
新店彎在諸曁東北三十里景傳十八年間凡三題詩頃予忝<lb/>
佐是州以故事謁郡府道過其䖏覧最後所題歲月盖予以督<lb/>
運吏居鄞時景傳携其子克譲来為予婿甞寓宿于此也追計<lb/>
<pb n="KR4d0503_SBCK_021-22b"/>
之已六年而㬌傳與予永訣者亦四年因次其韻以志存殁之<lb/>
感今相距又五年矣偶閱舊槀不勝愴然輒録為二通一以授<lb/>
克譲蔵扵家一以授新店主人俾附後題之末<lb/>
　　䟦景傳遺墨<lb/>
嗚呼此景傳絶筆也予尚忍言之哉景傳長予十五歲與予為<lb/>
忘年交而其子克譲予婿也景傳始屬疾隂陽家争来言所穿<lb/>
新井不利景傳曰死生有命井非所獲罪也皆謝遣之時克譲<lb/>
方從予鄞江上扵是有待汝不歸我行有程之語克譲旣歸則<lb/>
又有忍死待兒而兒歸之語嗚呼予尚忍言之㢤景傳之先有<lb/>
為邵州新化縣主簿者仕稍不顯主簿君之父䔍厚長者宗忠<lb/>
蕳公父事之其殁也公實銘其墓逮景傳之考君希聲先生遂<lb/>
以文學為後進師而景傳負其不覊之才浮㳺物表人見其寓<lb/>
<pb n="KR4d0503_SBCK_021-23a"/>
談咲扵文字間類若依隠玩世至扵死生之際䖏之𥙿如合乎<lb/>
聖賢之學而出乎性命之正者人固未或能知之也其季景宗<lb/>
朝出畊夜歸讀古人書薄巳而厚物近乎昔之卓行君子者予<lb/>
尤畏慕焉景傳謂克譲汝非季父不立汝非外舅不成嗚呼景<lb/>
宗視克讓盖猶子也而景傳望予之厚如此予亦安能有以慰<lb/>
景傳扵地下而尚忍言之㢤景傳之死予旣無隻字以為之銘<lb/>
又無片辭以為之誄姑輯其遺言録而蔵諸以示無忘或者克<lb/>
讓因是尚有警也<lb/>
　　䟦進學工程<lb/>
易曰君子進徳脩業欲及時也記誦辭章云乎㢤記誦辭章末<lb/>
矣後生小子猶有廢而弗事者程君敬叔排年工程之書所為<lb/>
作也敬叔以文學行誼髙一時其傳盖本扵考亭門人㬊氏進<lb/>
<pb n="KR4d0503_SBCK_021-23b"/>
脩之功不必盡出是書夫亦度中人以下所可企及姑爲是以<lb/>
誘掖之云爾古者大學之道比年入學中年考校一年視離經<lb/>
辨志三年視敬業樂群五年視博習親師七年視論學取友謂<lb/>
之小成九年知類通逹強立而不反謂之大成即其排年之工<lb/>
程也學者苟能因今人之所可及而求古人之所必至敬叔將<lb/>
扵是書之外有私淑艾焉行逺自邇登髙自卑在乎勉之而巳<lb/>
金華黄先生文集卷苐二十一<lb/>
</p>
<p>
</p>
  </div>
</body>
</text>
</TEI>
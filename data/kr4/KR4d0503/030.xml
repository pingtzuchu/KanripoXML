<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_030-1a"/>
金華黄先生文集卷苐三十　續藁二十七<lb/>
　墓表　臨川危素編次　番昜劉耳校正<lb/>
　　蛟峯先生阡表<lb/>
故宋禮部尚書方公㦄事三朝爲時名臣宋亡晦迹弗仕學者<lb/>
因其自號稱之曰蛟峯先生如隱者焉在<lb/>
丗祖峕旁招遺老以待咨訪　詔御史中丞崔或起公於家<lb/>
辭疾不赴以髙壽終<lb/>
今天子稽古圖治誕命儒臣刋定前史以鍳觀其得失而有司<lb/>
莫能奉公事狀以聞竟不爲立傳書巳上而溍與公曽孫道壡<lb/>
適同在史館因得公言行之詳乃撫其大要而序次之以授道<lb/>
壡俾刻石爲阡表庸備史之闕文謹按方氏睦之淳安人公曽<lb/>
祖汝翼贈宣教郎祖謙贈朝散郎父鎔封奉直大夫母邵氏贈<lb/>
<pb n="KR4d0503_SBCK_030-1b"/>
今人公𥘉名夢魁淳祐十年理宗臨軒䇿士覽公所對敷陳鯁<lb/>
直親擢為進士苐一賜名逢辰故公以君錫為字用例𥙷亰官<lb/>
簽書平江軍節度判官㕔公事寳祐元年召爲秘書省正字升<lb/>
校書郎引疾去官除著作佐郎未命除知寕國府未上並以言<lb/>
者罷開慶元年召爲著作郎兼權尚左郎官居無何復以言者<lb/>
罷除知婺州以外臺奏寢新命除知嘉興府未上改知瑞州甫<lb/>
及朞亦皆以言者罷咸淳元年召爲司封郎官兼國史院編脩<lb/>
官實録院檢討官兼直舎人院累遷秘書少監起居舎人三年<lb/>
出爲江南東路提點刑獄公事徙江南西路計度轉運副使五<lb/>
年入權兵部侍郎同脩國史實録院同脩撰兼侍讀七年知貢<lb/>
舉竣事除吏部侍郎丁内憂服闋以侍左侍郎召辭不赴自是<lb/>
不復岀德祐元年除亰湖四川宣撫司叅謀官權户部尚書改<lb/>
<pb n="KR4d0503_SBCK_030-2a"/>
禮部尚書俱以父疾辭遂丁外憂此公所閱之官也秘閣脩撰<lb/>
公之軄也承事郎若干轉至中奉大夫公之階也某縣開國男<lb/>
食邑三百户公之爵也鄭丞相清之秉政御筆以雷變徹樂减<lb/>
膳恤刑獄而獨無求言一條中外傳聞以為廟堂監謗之術及<lb/>
两察官以忤清之去國公亟扣閽上書力言之且謂所貴乎大<lb/>
臣者以道事君不可則止今君嗣未定不能賛之敵國佯遁無<lb/>
以備之貨臣聚歛土木方新顛而不扶危而不持則具臣而巳<lb/>
聞其屢䟽丐間㽞之者愈堅攻之者愈衆此非所以愛之時公<lb/>
猶在期集所而未官也上特優容之賈丞相似道制置两淮海<lb/>
州䘮師更以捷聞公上䟽言海州之事三尺童子皆能言之而<lb/>
閫臣以敗為勝陛下曲徇其意出御茟令學士院降詔奬諭之<lb/>
豈不知而受其欺耶抑已知而姑以揜外觀而自欺耶願陛下<lb/>
<pb n="KR4d0503_SBCK_030-2b"/>
急収囬御筆以觧萬丗之議而免外國之笑借曰萬世之議未<lb/>
睱恤鄰敵笑我何以立國乎公之取怒於似道自此始理宗在<lb/>
位日乆務緫攬權綱政多從中出群憸乗時弄威福之柄公上<lb/>
䟽曰當大夲猶豫之秋豈無旁睨蜉蝣之撼甫節之𦦨𦦨難度<lb/>
其心平勃之屹屹當儲其後又曰天下有貧州縣而無貧太守<lb/>
有貧國家而無貧邸苐南司貧而北司之應奉不貧百姓貧而<lb/>
緇黄之窟宅不貧至於挾小才以濟大貪者近親有依慿焉宫<lb/>
中有承受焉左右有游舉焉陛下以得之左右者出自聖㫁而<lb/>
用之曰吾自除吏也不知有從旁竊威福者矣又曰京有尹畿<lb/>
有漕所以培護夲根愛養命脉邇年居是官者不過爲奄竪軰<lb/>
一大承受耳無名宣頭真偽莫詰非時取索隱匿莫規仇士良<lb/>
謂天子不可令間睱若以財貨聲色蠧其心使無睱更及它事<lb/>
<pb n="KR4d0503_SBCK_030-3a"/>
然後吾軰可以得志今此曺皇皇汲汲求適吾意者正士良之<lb/>
䇿也帥漕两司疲於應奉帑庾赤立萬一畿甸之内有一旦警<lb/>
急何所趣辨何所倚仗乎碩斷自今日止營繕省宣索两司不<lb/>
急之應辨悉停之左右並縁需索之有例者悉閣之然後可以<lb/>
救两司之貧緩急之備也上頗感悟而土木之㓛不為之少輟<lb/>
也公復因論邊事屡及之有曰善處急者不以急亦不以睱古<lb/>
之謀人國於江左者莫窘於淮淝而談笑弈棋莫迫於新亭而<lb/>
從容就席固不以急也外示談笑而内有以神其指授之略陽<lb/>
示從容而隂有以伐其壁後之謀所謂睱者豈真睱哉又曰吾<lb/>
其有以自謀而不以鄰國之存亡為安危則不依於人又曰吾<lb/>
其有以自備而不以敵國之緩急為喜懼則不制於人苟以彼<lb/>
之存者為安緩者為喜萬一鄰敵陽示安枕以紿我而假敵以<lb/>
<pb n="KR4d0503_SBCK_030-3b"/>
道臍可噬乎又曰今與敵對境我無一日謀敵而敵無一日不<lb/>
謀我彼所築者金城䥫壁我所築者土妖血山彼所築者奪我<lb/>
地為之我所築者奪民地為之其言切中當時玩細娱而不圖<lb/>
大患之病㝷上䟽極陳備邉之䇿曰以必争之規模奪浮光然<lb/>
後可以全两淮而保長江以必死之規模守樊襄然後可以拒<lb/>
光化而全江陵夫淮之猶可守可耕者以有一綫之河也今<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>
河而築浮光乃吾户内若屯於斯耕於斯教訓於斯日夜出騎<lb/>
以撓我淮東西俱不可耕雖堅城閉壁而坐爲禁制不得動矣<lb/>
為吾之計當勉諭淮閫盡力以争浮光則两淮猶可安枕也萬<lb/>
一樊襄不牢彼反奪之則江陵孤注尚足恃哉為吾之計當擇<lb/>
荊之猛将責以必死之規模守樊襄則北可拒光化南可全江<lb/>
陵一則思所以奪其地二則思所以争其民則對壘之勝負決<lb/>
<pb n="KR4d0503_SBCK_030-4a"/>
當在此而不在彼矣識者謂公此䟽眞活國之良劑朝廷不能<lb/>
用以至於亡而公言無不驗故重為之太息焉御史洪天錫劾<lb/>
内官盧允升董宋臣不行而去公移書宰相勉以行申屠嘉之<lb/>
事且抗䟽援膏盲二竪為喻曰何陛下愛其國不如愛二竪之<lb/>
甚乎漢唐之季建置天子在奄竪掌握罪大惡極朝廷不能誅<lb/>
之天下必有起而誅之者漢之䆠官陳蕃竇武争之不勝并州<lb/>
之將操戈而殪之唐之䆠官宋申錫攻之不勝河中之帥移兵<lb/>
而屠之小人之在君側操心何所不至其所以不敢動扵内者<lb/>
盖有所憚於外若外不足憚則無忌憚之心生而無君之惡動<lb/>
矣言尤激烈上覧之不恱公遂稱疾求去丁大全方以臺長用<lb/>
事欲鉤致諸賢公見幾而作謁告徑行董丞相槐勸公不必逺<lb/>
引公曰丞相且自照管越数月果為大全所擊而去吴公潜拜<lb/>
<pb n="KR4d0503_SBCK_030-4b"/>
左丞相公亦召還會國子博士徐庚金䓁言大全雖去相位而<lb/>
六賊尚存乞誅之以謝天下上諭潜不當引汲庚金䓁議論紛<lb/>
絃潜於榻前自辨上爲之歛容而隙自此開先是鄂渚危急上<lb/>
命似道提師江陵似道奏請下流兵權潜奏鄂以上旣屬似道<lb/>
鄂以下冝屬趙葵上不從徑以下流併聽似道節制凡似道宻<lb/>
奏外廷不得預聞上反以不知邉報爲潜罪及廷臣奏忠王之<lb/>
立人心所屬潜獨不然姦謀叵測潜遂罷相中外惴惴疑必有<lb/>
後命公上䟽曰天下之所同好我獨惡之天下之所同非我獨<lb/>
是之則爲人上者亦難知矣大抵上易知則下親上難知則下<lb/>
畏下親則上安下畏則上孤窘急而求之一緩而遣之號呼而<lb/>
進之一唯而退之旁觀沮縮何以作人任事之氣乎上問爲誰<lb/>
公奏臣不敢直指願陛下曲囬天怒以安中外上乃首肯而榻<lb/>
<pb n="KR4d0503_SBCK_030-5a"/>
前欵宻之言外廷無聞知者旣而似道入相希指論公者章連<lb/>
上矣度宗即位公乃還朝一見甚喜欲大用之公乞命朝臣為<lb/>
知縣以重其事權專以均田稅正版籍均力役勸農桑崇孝悌<lb/>
訓士卒除盗賊為考課之法有旨從所奏後沮不行此公之忠<lb/>
讜見於立朝者也信州措置軍糧失冝召亂朝廷以江東臬事<lb/>
付公聞命<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>道及境或來言城中事勸公偃旗息皷而過公笑<lb/>
不荅即日單騎入州决獄一城肅然戒能事者訪得亂卒姓名<lb/>
禽其兇渠逆黨悉寘于法事平有詔襃諭比公於韓魏公云盖<lb/>
公於他獄事莫不盡其情故一路無冤民而盗賊屏息及將漕<lb/>
江西有獻議於廟堂請以銅錢一當十委公自江西行之公抗<lb/>
言其不便而止講行賑糶以救民飢乞蠲和糴以甦民病有女<lb/>
妖以左道惑衆隣郡愚民十百成群踵門徼福公杖而流之由<lb/>
<pb n="KR4d0503_SBCK_030-5b"/>
是遂息此公之績用見於出使者也盖似道柄國十有六年公<lb/>
屏居者十年諌則不行言則不聽而施于有政者又厪厪若是<lb/>
此有志之士所以羡其際逢之盛而惜其設施之未䆒也公天<lb/>
禀卓絶於書無所不讀而會於理學以爲歸宿自爲幕軄官至<lb/>
秉麾持莭所至以教化為先務暇日輙從容庠序間授學者以<lb/>
求端用力之方自躬行上起自人倫日用上起婺之東陽有好<lb/>
事者創義學迎致公為之師從游者数百人閩人林光丗寅縁<lb/>
䆠竪而賜出身素不滿於科名之士及爲浙東常平使者首劾<lb/>
公不當俯就義學之招婺州之命由是而寢公遂即家建塾以<lb/>
私㳤其徒後以從官侍經帷每事啓沃以格君心度宗眷遇之<lb/>
甚至問公講授之所賜御書扁額曰石峽書院仍賜手詔襃寵<lb/>
之江南新附郷㓂猖獗官舎民居盡燬而書院巋然刼火之餘<lb/>
<pb n="KR4d0503_SBCK_030-6a"/>
葺治旣完而諸生稍稍來集公倡明正道以致和力行名其堂<lb/>
以仁義禮智名其齋時所在士風頽靡公所以振起而作新之<lb/>
者成效甚著此則公自任以師道之重期於繼徃聖而開來學<lb/>
者也公所著有孝經章句一卷易外傅圖說五卷尚書釋傳四<lb/>
卷中庸大學釋傳三卷格物入門一卷行於丗公人物魁岸聲<lb/>
音如鍾磊落若青天白日渾淪醇厚不見涯涘觀書至老不廢<lb/>
視紛華盛麗事蔑如也待諸父昆弟子姪各盡其禮接物以誠<lb/>
而無不恱服不爲察察而自莫能欺公卒於至元二十八年正<lb/>
月三日享年七十有一以三十年三月二十九日葬于縣西之<lb/>
安谿娶邵氏封令人再娶朱氏子男三人長梁太學生次棟次<lb/>
楍入　皇朝並以儒起家棟月泉書院山長楍長洲縣儒學<lb/>
教諭然皆恬於進取不有顯秩女三人長適脩軄郎無爲軍無<lb/>
<pb n="KR4d0503_SBCK_030-6b"/>
為縣主簿徐敏中次適武學生項雄飛次適邵元廷孫男四人<lb/>
女三人曽孫男七人女一人棟之孫道壡以至順元年擢進士<lb/>
苐今自翰林國史院編脩官出為嘉興路緫管府推官階某郎<lb/>
石峽書院旣領於有司而設師弟子貟道壑病其庳迫弗稱乃<lb/>
以公之故居廣其基址而新其棟宇絃誦之聲不减公在峕先<lb/>
儒有言道不行百丗無善治道不傳千載無眞儒公之道雖不<lb/>
行於當時而其學有以傳於後丗夫何憾乎溍之曽大父左曺<lb/>
府君實公榜中進士託斯文之雅故於公門四世百年矣今所<lb/>
述乃學士大夫之公言非溍之私言也來者尚有考焉<lb/>
　　格菴先生阡表<lb/>
格菴先生趙公宋執政也公之志業未及盡展於一時而㳤艾<lb/>
之私有足惠幸乎百丗讀其書者知為吾先生而巳盖自考亭<lb/>
<pb n="KR4d0503_SBCK_030-7a"/>
朱子合四書而爲之說其微辭奥旨散出於門人所紀録者莫<lb/>
克互見公始采集以爲纂䟽今四方學者旣家有其書以故弗<lb/>
論若公之丗系出處固不可俾後之君子無述也按趙氏之先<lb/>
葪人齊國公逈遷居洛齊公之子是爲韓忠獻王族大以衍派<lb/>
分而三居毫者曰光禄卿期又遷處之縉雲由光禄三丗至公<lb/>
之曽祖考諱濟贈太子太保博平郡公祖考諱軫贈太子太師<lb/>
東萊郡公考諱雷以再薦于郷特贈開府儀同三司少傳衞國<lb/>
公妣田氏贈蘄國太夫人公諱順孫字和仲八歲能誦說九經<lb/>
嘉定十五年賜童子出身真文忠公見而竒之謂少傳曰大君<lb/>
之門者必此子也公不以自矜益務親師取友而求其所未至<lb/>
朝淬夕礪幾三十年乃以春秋試于郷于禮部皆苐一淳祐十<lb/>
年賜進士出身調太平州學教授秩滿差江東常平司幹官未<lb/>
<pb n="KR4d0503_SBCK_030-7b"/>
上改臨安府學教授召試除秘書省正字兼景獻府教授陞校<lb/>
書郎添差通判婺州以内憂去咸淳改元入爲秘書郎兼崇政<lb/>
殿說書公因進講言今茲建元伊始正治亂相承之機度宗竦<lb/>
聽諭公曰卿老儒議論似富弼蘇軾公退有旨擢監察御史仍<lb/>
兼說書歷右正言左司諌遂為殿中侍御史皆兼侍講進侍御<lb/>
史兼侍讀公乆當言路凡日食震電水火爲災必授据經傳及<lb/>
累朝故實為危亡可畏之說随事致戒時帑蔵枵乏而人主不<lb/>
知宮掖汰侈而大臣不問公䟽奏者八面奏者三謂周官九式<lb/>
均節財用冡宰實緫之今之大臣未聞過而問也豈不曰錢糓<lb/>
出入當如陳平問之主者乎大臣自處不在周公下而以陳平<lb/>
為足法乎真宗嘗令三司具中外錢糓大數陳恕以天子富於<lb/>
春秋若知府庫充實恐生侈心竟不進恕慮先朝知其有臣慮<lb/>
<pb n="KR4d0503_SBCK_030-8a"/>
陛下不知其無也度宗不以為忤令内外諸司條具申省以聞<lb/>
公又言内廷之怒不可輕發㤙賞之濫有所謂特除特轉特𥙷<lb/>
特贈者不可輕徇庻僚上殿過為瑟縮專求瑣細以備對揚當<lb/>
申儆之以格習䛕踵陋之風累䟽乞召洪天錫陳宗禮陳宜中<lb/>
還居言軄劾龔日新昬鄙不宜爲察官它所薦湯漢李伯玉何<lb/>
基徐宗仁吕圻歐陽守道吕大圭等数十人多朝廷宿望及當<lb/>
丗知名士度宗皆嘉納之羙人楊氏進封㳤妃公率同列言羙<lb/>
人父楊纉上遺表未半月進封之命巳下獨不念其有葛覃之<lb/>
情蓼莪之感乎䟽入遣中使問公以正謝之期降制之日何時<lb/>
而可俄又宣諭欲以百日為制公復奏請以朞年為期時雖不<lb/>
能悉如公言猶乆之乃成禮謝堂以從官導旨樞庭出入宫禁<lb/>
權傾中外公奏外戚用事漢柞中㣲長此不巳禍有不可勝言<lb/>
<pb n="KR4d0503_SBCK_030-8b"/>
者歷䟽其姦於榻前以去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>争之度宗諭觧至再公執之益堅<lb/>
卒免堂官堂弟垕以莭鉞奉朝請居近市其家僮日伺於闤闠<lb/>
間細民以物求售輙攘之公奏其狀度宗以東朝故猶豫而不<lb/>
報公抗䟽不巳卒罷垕朝請仍徙其居似道以太傅平章軍國<lb/>
重事公力陳其買田變楮之弊乞討論之似道上章自辨且求<lb/>
謝事會其姪蕃丗守廣徳負勢貪虐公奏黜之似道滋不恱公<lb/>
屡以疾丐去皆不允新宫之建議毀民廬以廣衢路雖用公䟽<lb/>
令帥漕两司相度指定奏聞而帥漕希旨持两端之說公再䟽<lb/>
言力争堅挽於事將形之𥘉者耳目官之責隂消潜格於人不<lb/>
知之中者有股肱之大臣在今之師臣相臣有諌王清昭應如<lb/>
王旦之宻䟽乎似道復上章自辨且乞骸骨公亦以疾丐去除<lb/>
吏部侍郎兼國子祭酒兼同脩國史實録院同脩撰仍兼侍讀<lb/>
<pb n="KR4d0503_SBCK_030-9a"/>
公猶不自安求去益力遂以顯文閣待制知平江府兼淮浙轉<lb/>
運使四年八月也先是郡庾赤立率以夏𥘉徴民租公謂古者<lb/>
十月納禾稼今先期半載民何以堪僉曰此例行之三十年不<lb/>
然將有乏興之憂公不聽首以俸入及例卷所供助糴夲而抑<lb/>
浮費以継之糴幾二十萬斛迄免預徴郡旣大治創學道書院<lb/>
俾諸生肄業焉五年復以吏部侍郎召尋陞尚書兼軄如故於<lb/>
是似道方諱言邊事言援襄者尤惡之公之入對首言今所謂<lb/>
危急存亡之秋母曰端平失襄他時可以復襄今日之事與端<lb/>
平異不亟援襄禍至無日許翰有言治丗諱危亡之事而不諱<lb/>
危亡之言亂丗諱危亡之言而不諱危亡之事人臣知危亡而<lb/>
不言則人主處危亡而不知矣入則無法家拂士出則無敵國<lb/>
外患者國恒亡今敵國外患有古之所無而法家拂士無古之<lb/>
<pb n="KR4d0503_SBCK_030-9b"/>
所有臣甚爲國家廩廪也度宗爲愀然變色似道笑曰此書生<lb/>
腐語爾襄縦不守何至不可立國遽以亡言不亦甚乎公雖莫<lb/>
能與似道合而似道以公時望所属毎倚重焉六年由吏部尚<lb/>
書拜端明殿學士同簽書樞宻院事進簽書院事兼權叅知政<lb/>
事八年同知樞宻院事兼叅知政事公自躋政地數建守備之<lb/>
䇿似道自詭知兵終不以爲意馬丞相廷鸞辭位去公獨知省<lb/>
院印度宗欲逐拜公右揆兼元樞公聞之歎曰不早用吾言國<lb/>
將亡而吾相吾其爲張悌矣比䧏麻公適中末疾乃弗果拜中<lb/>
使傳旨宣問趣御醫診視旁午於道疾少間除資政殿大學士<lb/>
提舉臨安府洞霄宫仍書御扇出尚方物以寵其行公舟次富<lb/>
陽謂所知曰吾一疾勝二十四考矣十年依舊軄知福州福建<lb/>
安撫使爲州民代輸夏秋二稅錢以緡計者四十餘萬而寛催<lb/>
<pb n="KR4d0503_SBCK_030-10a"/>
特放蠲减之數禮士犒軍之費不與焉代還之日其士人争以<lb/>
詩文誦遺愛軍民焚香夾道持綵旗擁車不忍去者數千人公<lb/>
旣歸知旹事不可為憂懣成疾醫以樂進公麾使去曰吾可死<lb/>
矣以至元十三年四月二十又三日薨于里苐之正寢壽六十<lb/>
有二某年某月某日葬縣南郷憇雲之原公階止太中大夫爵<lb/>
止縉雲郡開國公食邑二千五百户食實封五百户配胡氏贈<lb/>
魏郡夫人子男三人長曰鞏次曰瑾次曰華惟華以承奉郎直<lb/>
祕閣終鞏仕　皇朝歷南劒建昌邵武福信五路緫管積官<lb/>
通議大夫贈两浙都轉運塩使上輕車都尉追封天水郡侯謚<lb/>
懋康瑾承事郎南劒路光澤縣尹女一人婿曰東平吕汲孫男<lb/>
八人長曰桂承徳郎湖州路烏程縣尹次曰楠曰機曰棣曰權<lb/>
曰椅曰某曰某女八人長適懐　大將軍芍陂屯田萬户陳䕫<lb/>
<pb n="KR4d0503_SBCK_030-10b"/>
次適葉可大應大圭陳璋胡衡陳允德杜龍㓜在室曽孫男七<lb/>
人女三人玄孫男五人公㓜孤謹於事母而持身以嚴嗜好殊<lb/>
蕳薄踐敡中外餘二十年家無㽞貲焉𥘉少傅師事考亭門人<lb/>
滕先生璘授以尊所聞集公旣脫去場屋遲次里居因以得於<lb/>
家庭者遡考亭之原委纂䟽所由作也後雖成書猶不廢考訂<lb/>
至易簀乃已公處館軄秉史筆者或質所疑輙口占其本末以<lb/>
授之其博敏又如此奏草存可見者二十有九所著惟四書纂<lb/>
䟽行於丗近思録精義若干卷孝宗繫年録若干卷中興名臣<lb/>
言行録若干卷文集若干卷並蔵於家公位二府法宜有謚于<lb/>
太常有傳于國史而公之殁也两宫北上九浹旬矣後五十有<lb/>
五年公之孫機以墓遂之石未有刻文爰以狀授溍俾譔次以<lb/>
備闕軼溍於公纂䟽之書童而習之而我曽大父户部府君又<lb/>
<pb n="KR4d0503_SBCK_030-11a"/>
與公有同年好施及後人不敢以不敏辭惟公夙受主知以言<lb/>
事官論是非殿陛上方嚮用而輙自引去晩執事樞國步已棘<lb/>
范希文脩亰城之策不用於慶暦李伯紀經制两河之䇿不用<lb/>
於建炎而公援襄之䇿不用於咸淳天之所棄孰能興之是誠<lb/>
有非人力所及者奉身而退以全其歸則公之自處可謂無憾<lb/>
矣銘曰<lb/>
道之不行託于空言顯顯趙公則旣有聞言路之闢衆正所聚<lb/>
山川出雲膏澤在下夫豈弗逢止或尼之瀆則不告歛藏蓍龜<lb/>
善非爲名禮進義退靖共夙夜罔間外内有命來覲宵衣以湏<lb/>
蹇蹇匪躬終始弗渝孰尸其㓛不自爲政時遊廟堂勞以二柄<lb/>
念彼多壘瞻彼四方曰其殆而繫于包桑執之仇仇聽之藐藐<lb/>
獨安其危而以為樂大廈之騫孰持孰扶當宁曰噫其遂相予<lb/>
<pb n="KR4d0503_SBCK_030-11b"/>
天胡嗇之弗俾卒相乃以晉陽爲國保障允矣明哲歸㓗其身<lb/>
碩果不食曰惟斯又若昔大臣飾終有禮謚在奉常傳在太史<lb/>
公則不逮公多遺書銘以昭之過者式諸<lb/>
　　<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>峯先生墓表<lb/>
睦之桐廬有隱君子曰<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>峯先生以至大三年正月八日卒年<lb/>
六十有七越七年乃克葬于縣北大隱阡光墓之次延祐三年<lb/>
十一月某日也去年秋溍以退休之餘𬒳　命復出艤舟桐<lb/>
廬驛先生之孫𥙿來謁曰吾祖之葬子之郷先生方公鳳既爲<lb/>
誌于玄堂而未有以表諸封隧今三十有三年矣懼愈乆人無<lb/>
得而稱焉敢惟子也請昔在宋季先生之外舅將作少監朱公<lb/>
杰與溍之曽大父户部府君仕同朝居同里先生於溍爲大父<lb/>
行溍年十六七即叅陪於杖履之末先生古貌野服髙談雄辨<lb/>
<pb n="KR4d0503_SBCK_030-12a"/>
四座盡傾毎語當丗事及前代故實亹亹不倦然喜汲引後進<lb/>
有如溍之無所肖似猶不以凡子見遇毎折行軰以相傾下興<lb/>
懐疇昔夢寐不忘竊碩以一言自託於先生不可得而溍亦老<lb/>
矣矧以𥙿重有請乎先生少力學工於文辭甞携所業贄見内<lb/>
翰劉公克莊大竒之由是名動州邑弱冠游太學登咸淳四年<lb/>
甲科賜進士及第調衢州軍事判官用龍飛恩階文林郎居官<lb/>
有廉能聲大叅家公鉉翁詳刑浙左雅知先生所至輙挽以自<lb/>
随獄事悉委焉属部之民有縱火殺人者株連坐繫甚衆嵗乆<lb/>
不决先生採得其情多所平反它疑獄經先生詳讞無不服其<lb/>
明允衢俗好闘不相能則弄兵以相讎先生𬒳郡檄徧行村落<lb/>
戒諭之皆委刀劒爲良民蜀名卿史公繩祖僑寓是邦先生睱<lb/>
日輙相與研䆒先儒性理之學爲士者徃徃聞其緒言而有所<lb/>
<pb n="KR4d0503_SBCK_030-12b"/>
開悟故相㽞公夢炎郡人也愛先生才且賢欲以女歸之先生<lb/>
不可乃巳秩滿辟御前軍噐所幹辦公事未幾國破而家亦燬<lb/>
先生避地萬山中草棲露宿若與丗隔乆之乃歸而稍復其故<lb/>
宇爲終焉之計程公鉅夫以侍御史將使指南來求遺逸之士<lb/>
得先生以應　詔先生固辭弗能強也㽞公入覲後為吏部<lb/>
尚書所薦前進士七人獨王公龍澤起爲行䑓監察御史而先<lb/>
生甘老於布衣桐君古隱者廬於東峰指桐爲姓縣以得名先<lb/>
生居東峰之丁西望漢嚴子陵釣䑓唐方玄英白雲原僅数十<lb/>
里山峙川流儀刑如在先生徘徊其間慨然以古人之風莭自<lb/>
期與郷先生袁公易魏公新之為三友袁魏云亡先生　孤子<lb/>
立如鼎一足意有不適咄咄書空而巳家公當運祚之垂絶以<lb/>
使事如亰師乆㽞河間先生數致書候安否暨得歸年已八十<lb/>
<pb n="KR4d0503_SBCK_030-13a"/>
先生徒步徃見之握手道舊故輙相對欷歔泣下前郡守方公<lb/>
囬旣奉版圗上子職方復以緫𬋩兼府尹終更猶㽞居乆乃去<lb/>
前後十有二年先生不一造其門後與之邂逅于錢塘始恨識<lb/>
先生晚賦詩媿謝焉先生属纊前二日猶與親友劇談盡數刻<lb/>
精神無少憒眊亦足以見其所養有素矣孔子曰殷有三仁焉<lb/>
說者以爲人臣之義莫易於死莭莫難於去國而屈辱用晦者<lb/>
亦所難辨宋之亡也先生不在其位而未始行乎患難不降其<lb/>
志而卒以明哲保身從容於出處去就之際而不至於屈辱其<lb/>
善用晦者歟盖人之難能亦非人之所能辨也是用因其迹以<lb/>
推其心之所存論次而表顯之庻百丗之下有觀感而興起者<lb/>
焉其言行之詳誌所載巳具兹不復贅先生姓孫氏諱潼發字<lb/>
帝錫一字君文<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>峯其别號也先丗由婺之金華徙桐廬遂爲<lb/>
<pb n="KR4d0503_SBCK_030-13b"/>
睦人髙祖顯曽祖寳祖漕貢進士廉父承奉郎致仕之才母孺<lb/>
人方氏妻朱氏子男二人濬誼女二人適施昉毛元孫男若干<lb/>
人女若干人曽孫男若干人女若干人先生所著述散見於學<lb/>
者之家子死孫㓜乆未克裒集彚次以行惟手編前賢紀詠桐<lb/>
君事曰桐君山集者人多傳之<lb/>
　　石先生墓表<lb/>
先生石氏諱一鼇字晉卿丗爲婺之義烏人至大四年年八十<lb/>
有二卒明年十有二月王申葬賈山之原嗚呼先生宋景定甲<lb/>
子郷貢進士也人莫或用為其稱而稱之必曰先生者先生學<lb/>
者之共尊衆人之同慕也𥘉徐文清公倡道丹谿上及門者或<lb/>
仕或不仕皆時聞人文清之學盖親得於考亭而祕書丞王君<lb/>
丗傑則有得於文清者也先生少受業于監榷貨務都茶埸王<lb/>
<pb n="KR4d0503_SBCK_030-14a"/>
君若訥旣又從秘丞君游學日以荗實大而聲逺負笈而至執<lb/>
弟子禮者亡盧数百人然自秘丞君以耒惟用舉子業相授受<lb/>
故先生之門名賢書升學館者相望其髙第或㩀乙科最後榷<lb/>
貨君之孫龍澤遂為咸淳甲戍進士第一入　國朝以材學<lb/>
顯融於時者猶彬彬焉識與不識咸以是為先生之盛至其端<lb/>
緒之微藴奥之邃丗固未必盡知之也盖先生晚而覃思於易<lb/>
著互言緫論十卷其為說不皆本於徐氏凡文清之敎曰命曰<lb/>
性曰心曰中曰誠曰仁微辭奥義或尚有託乎嗚呼昔者子貢<lb/>
盖歎孔子之文章而以性與天道為不可得聞竊意今之稱先<lb/>
生者雖其文章猶莫得而聞也頋以是瑣瑣者為其盛邪吾見<lb/>
其為先生之累而巳鳴呼所謂同尊而共慕者其果於此乎彼<lb/>
乎溍生也後幸執弟子禮而不及與夫數百人者群游並進於<lb/>
<pb n="KR4d0503_SBCK_030-14b"/>
先生十卷之書復未能與有聞焉間乃掇其棄餘以充有司之<lb/>
求向之累先生者閱四十年而固在也嗚呼使先生之道卒揜<lb/>
遏而弗揚者誰歟溍實懼焉謹次其師友淵源掲表墓道庻耒<lb/>
者之求先生無以彼易此而徐氏之傳不終寥寥也先生之丗<lb/>
出行事具於塜上之銘壙中之誌玆不著至哀無文至敬不飾<lb/>
故亦弗復為之辭焉<lb/>
　　處士蘇公墓表<lb/>
真定有隱君子曰蘇公諱誠字誠夫其先由欒城徙行唐又徙<lb/>
眞定累数丗丘隴俱無恙而譜逸不傳所可知者公諱元老母<lb/>
孫氏金貞祐二年舉家南遷而公以興定五年九月二十三日<lb/>
生于汴年十有二　國朝伐金之師渡河汴城危蹙乃侍親<lb/>
北還道路梗澁数瀕於死期月始逹年寢長事親盡孝丗故一<lb/>
<pb n="KR4d0503_SBCK_030-15a"/>
不關於念慮然以生長戎馬間慷慨尚氣節時河朔甫定諸豪<lb/>
或乘勢肆爲暴横民皆逃匿公奮不頋率衆禦之諸豪亦歛避<lb/>
不敢犯郷井悉頼以安兵難流離之際人鮮知學公首延師敎<lb/>
其子而里人稍有来就學者公平居喜飲酒而不及亂善治生<lb/>
而不求富輕財好義人有急則徃赴之莫不稱其長者大徳二<lb/>
年十二月二十六日卒於家享年七十有八葬眞定縣新市郷<lb/>
新城原娶畢氏廬州䆠家女前十五年卒於至元二十年三月<lb/>
十六日享年六十有三合葬焉子男五人長曰榮祖累贈嘉議<lb/>
大夫兵部尚書上輕車都尉追封眞定郡侯次曰玄曰實曰信<lb/>
曰徳順和寕路儒學正女二人孫男八人長志道中憲大夫嶺<lb/>
北等處行中書省左右司郎中累贈中奉大夫河南江北䓁處<lb/>
行中書省參知政事護軍追封眞定郡公次嗣道安道允道逹<lb/>
<pb n="KR4d0503_SBCK_030-15b"/>
道師道進道昌道女十七人曽孫男十一人天爵今通奉大夫<lb/>
江浙䓁䖏行中書省叅知政事天澤眞定某提舉司都目天益<lb/>
天覺天彝天常天章天申天經行唐縣尉天紀天祥女十一人<lb/>
玄孫男十四人昌文國子學士昌言侍儀舎人昌衡宣政院宣<lb/>
使餘尚㓜公殁巳五十年今叅政公天爵始奉國子司業楊俊<lb/>
民之狀以授溍曰自吾髙祖暨吾祖吾父墓隧咸有石章以紀<lb/>
徳業吾父神道碑銘則中書叅知政事許公有壬承　詔撰<lb/>
述也惟吾曽祖之墓未有以識之茲用伐石爲表幸爲我書而<lb/>
刻諸昔諸葛孔明與龐德公生並丗而或出或處有不苟同夫<lb/>
亦各行其志云爾　國家肇造之𥘉起閭閻而趨風雲之會<lb/>
以建功立號者皆公一時之人物公獨退蔵於宻而居易以俟<lb/>
命迨其孫曽當太平之盛際乃以政事文學爲時名卿行且推<lb/>
<pb n="KR4d0503_SBCK_030-16a"/>
恩三丗不有得於彼必有得於此矣公之託身畎畒固不减鹿<lb/>
門之髙致所以遺其子孫者以今視昔爲孰多乎溍曩嘗忝載<lb/>
筆從今參政公之後不敢辭以年侵學落輙因狀所叙而論次<lb/>
之如此公之隱德非名言所能旣者亦靡得而詳焉<lb/>
　　翰林待制桞公墓表<lb/>
公諱貫字道傳姓桞氏其先由展季仕魯食采栁下因以爲姓<lb/>
子孫居河東者在唐爲官族宋南渡𥘉有自觧徙杭者生子曰<lb/>
森又自杭徙婺之浦江家於縣西烏蜀山㦄四丗至公之曽祖<lb/>
考諱藴俱韜晦弗仕而寓迹於醫祖考諱𥙷之迪功郎嘉興府<lb/>
崇徳縣主簿考諱金忠翊郎髙郵軍髙郵縣令入　皇朝以<lb/>
公貴贈奉訓大夫淮安路泗州知州飛騎尉追封浦江縣男妣<lb/>
俞氏追封浦江縣君公之生也外大父閤門俞公葵暨泗州府<lb/>
<pb n="KR4d0503_SBCK_030-16b"/>
君同擢右科進士第因命之曰䝺義取以两文易两武賛於今<lb/>
文爲貫故公自署其名為貫云公㓜有異質頴悟過人嘗侍泗<lb/>
州府君謁神祠得旁人所遺金珠可直萬緡宻伺其人復至而<lb/>
還之泗州府君大驚知其噐量不凡期以逺到丱嵗遣受經於<lb/>
同郡金先生履祥即能䆒其旨趣而於㣲辭奥義多所發揮旣<lb/>
又執弟子禮於同里方先生鳳括呉先生思齊粤謝先生翺三<lb/>
先生隱者以風莭行義相髙間岀為古文歌詩皆憂深思逺慷<lb/>
慨激烈卓然出於流俗清標雅韻人所瞻慕公左右周旋日漸<lb/>
月漬不自知其與之俱化也杭於宋為故都向之宿儒遺老猶<lb/>
有存者公徧遊其門無不折行軰與爲忘年交而與紫陽方先<lb/>
生囬淮隂龔先生開南陽仇先生逺句章戴先生表元隆山牟<lb/>
先生應龍永康胡先生之純長孺兄弟交尤宻徃来咨叩無虚<lb/>
<pb n="KR4d0503_SBCK_030-17a"/>
日凡學問之本未文獻之源流歷歷如指諸掌發於論議言必<lb/>
有徴不徒事浮藻以追丗好也諸公亦徃徃喜爲之延譽由是<lb/>
名聞於一時𥘉東平王公俁持使者莭按察屬部大舉學政教<lb/>
官之備貟充位者一切謝遣之更延致前代賢士大夫之老於<lb/>
文學者𥙷其處於是泗州府君為之起而主敎於郷邑公在侍<lb/>
側王公一見輙加噐重亟稱薦之公年甫弱冠殊未有仕進意<lb/>
後十有餘年始以察舉爲江山縣學教諭又爲昌國州學正江<lb/>
山乃川阻山窮處昌國則邈焉雲海島嶼間公不鄙夷其人所<lb/>
至日與為士者敷陳仁義道徳之說人多化之用累考赴選集<lb/>
於亰師中書左丞張公思明首令子弟耒<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>學逹官大人得公<lb/>
文皆竒其才公例當教授一州用薦者特授湖廣䓁處儒學副<lb/>
提舉未上改擢國子助教階將仕佐郎由助教爲慱士轉將仕<lb/>
<pb n="KR4d0503_SBCK_030-17b"/>
郎前後在弟子列者千餘人業成而仕後多知名遷徴事郎太<lb/>
常慱士時方承平稽古禮文之事次苐並舉遇有所討論公援<lb/>
㩀詳洽權古今之宜而爲之折衷廷議莫不服其精當沅州嵗<lb/>
貢苞茅四十匭茅輕舟搖多致覆溺公請以附它貢物鎮其舟<lb/>
至今以爲便勲戚大臣請謚者数十家文移山積乆格不行公<lb/>
悉爲考行易名以上凡三月而畢臨江守李侯倜爲部使者所<lb/>
劾他使者力辨其誣後終於大官當得謚其家求於謚議中母<lb/>
及臨江事公曰著其事所以白其非辜安可没乎其子乃歎服<lb/>
柄國者欲以其祖配食孔子廟衆莫敢忤公獨毅然持不可而<lb/>
止有神降于洺郡長吏列上儀曺乞加封爵公以爲神姦能鼔<lb/>
民不治且將爲亂宜下所部禁戢之儀曺符夲郡如公言監察<lb/>
御史馬公祖常薦公才任風憲章再上不報廼丐外以文林郎<lb/>
<pb n="KR4d0503_SBCK_030-18a"/>
為江西等處儒學提舉視事伊始吏循比舊以例卷進嵗為米<lb/>
八十石公斥去之後来莫有敢追襲其弊者龍興郡學乆廢公<lb/>
為新其棟宇聘名儒爲學者師士風以之復振道士作廟屋侵<lb/>
學地東湖書院田為僧所㩀者三百二十畒悉奪而歸之他書<lb/>
院不籍於官者無慮数十舊設主領一貟司其金糓之出納公<lb/>
命勿設而以其事分隷所在學官豊城尸教席者不任職士子<lb/>
因持其短長交政互訐公折以片言而各當其罪莫不心服脩<lb/>
漢先賢徐孺子墓立宋髙士蘇雲卿祠古碑碣所紀有關於名<lb/>
教者必訪求而重刻之苟可以扶丗導民者無不為也南康倉<lb/>
吏坐株連逮繫者百餘人公𬒳行省及憲府檄讞其獄鉤擿隱<lb/>
伏而得其情所平反甚衆人尤服其長於政事秩滿而歸杜門<lb/>
不出者十有餘年自號曰烏蜀山人扁其齋曰静儉室廬僅庇<lb/>
<pb n="KR4d0503_SBCK_030-18b"/>
風雨饘粥時或不給而處之𥙿如若將終身焉<lb/>
今天子更化之𥘉登用儒雅而　中朝諸老多巳凋落近臣<lb/>
以公名聞于　上乃以翰林待制承務郎兼國史院編脩官<lb/>
起公於家公幡然出見使者退謂人曰吾老矣忝列職禁林儻<lb/>
縁次對而獲陳尭　之道以禆　聖政之萬一豈非幸歟㑹<lb/>
有　詔復行貢舉法㽞主文衡於郷闈竣事乃行到官僅八<lb/>
閱月俄以疾卒于㝢舎至正二年十一月九日也享年七十有<lb/>
三省臺院監皆来致<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>集賢吳大學士直方國子吳博士師道<lb/>
並敦郷曲之義共經紀其䘮事靈輀南還諸公引紼陳奠於都<lb/>
門之外道路之人咸為咨嗟隕涕夫人盛氏累封浦江縣君前<lb/>
公十二年卒以三年十二月二十三日合葬于縣西通化郷荆<lb/>
山之原子男三人長卣次同次因孫男三人秬頴穆秬早夭頴<lb/>
<pb n="KR4d0503_SBCK_030-19a"/>
以父命用公廕入官未調女一人公氣韻沈黙局度堅凝平居<lb/>
未嘗見其疾言遽色雖有桀驁者亦皆望之而意銷孝友本乎<lb/>
天性弟實出後外家俞氏遇之恩意彌䔍讀書傳覧强記自經<lb/>
史百氏至於國家之典章故實兵刑律歷數術方技異教外書<lb/>
靡所不通故其文涵肆演迤舂容紆餘才完而氣充事詳而詞<lb/>
■蔚然成一家老不廢詩視少作尤古硬竒逸而意味淵永後<lb/>
學之士争傳誦之工篆籀楷法善鑒定古彞噐書畫而别其眞<lb/>
■晚益沈潜於理學以為㱕宿之地焉所著書有近思録廣輯<lb/>
三卷字系二卷金石竹帛遺文若干卷烏石山房類藁二十卷<lb/>
盡公之葬也御史中丞張公起巖以居胄監時夙有同寮之雅<lb/>
故既爲之銘納諸壙中卣等復奉門人宋濂之狀属溍為之表<lb/>
掲于冡上溍與公居同郡學同志辱游於公爲最乆知公為最<lb/>
<pb n="KR4d0503_SBCK_030-19b"/>
深所以圖公於不朽者實溍之責也是用弗譲書而授之俾刻<lb/>
焉其辭曰<lb/>
桞居河東為唐望宗從宋南遷再丗外官公生其季逮今盛際<lb/>
以文易武承考之意延祐𥘉元朝多俊賢公游其間翶翔後先<lb/>
于于而耒列于庻位詩書禮樂孰非吾事由中而外退也委蛇<lb/>
遺丗獨立一紀于兹國之老成日益淪謝鋒車在門公不俟駕<lb/>
有懐欲陳尭舜吾　君輪當次對乃以訃聞乘化而歸公乎<lb/>
何憾士林䀌傷失其一鑑斯文未䘮儀刑具存表以石章刻在<lb/>
墓門<lb/>
　　張子長墓表<lb/>
上即位之十一年　分命儒臣纂脩遼金宋三史今師相以<lb/>
監脩國史領都緫裁旣進擬収擢遺逸之士四人以两院次對<lb/>
<pb n="KR4d0503_SBCK_030-20a"/>
之軄俾參茟削仍　奏辟子長為夲府長史使者奉驛劵行<lb/>
四千里求得子長於金華山中力辭不拜四方之士莫不髙其<lb/>
風後五年　申命史臣纂倄　本朝后妃㓛臣傳於是<lb/>
山林之招皆正除入館俾預討論子長名在五人之列以翰林<lb/>
倄撰儒林郎同知制誥兼國史院編脩官召復避不<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>使指有<lb/>
嚴不得巳爲之起行至武林驛卒辭而歸士大夫益以是髙之<lb/>
子長之才之羙過絶人逺甚其無媿於前脩可傳於来丗者則<lb/>
不在彼而在此也子長姓張氏樞其名子長其字㓜聦慧爽朗<lb/>
受敎於父屏巖先生而外家潘氏蓄書数萬卷金石遺文千餘<lb/>
卷子長盡取而讀之過目輙不忘且能通其大意年十四五肆<lb/>
筆成章頃刻数千言嘗作小臣䇿譏宋髙宗忘親事讎而追為<lb/>
之定復两宫之計以爲當時狃於宴安莫有知出此者時前代<lb/>
<pb n="KR4d0503_SBCK_030-20b"/>
遺老多尚存無不降歎弱齡益自愛重杜門不妄出頗易視當<lb/>
丗直欲方駕於古人同郡之士與之交者可以僂数暇日寓情<lb/>
巵酒意氣豁然視餘子蔑如也海内賢士及名卿才大夫至於<lb/>
是邦皆以得見爲幸或問以古今㳂革政治得失咸樂告之宇<lb/>
宙之分合禮樂之廢興以至帝號官名歲月後先皆無所脫誤<lb/>
每及一人則其丗系閥閱與才質之良窳歷歷如指諸掌論事<lb/>
後當成敗不旋踵皆驗𥘉東萊吕成公倡道於婺不幸天不假<lb/>
以年故婺之言性理者悉本於紫陽朱文公由文公五傳爲白<lb/>
雲許先生子長少先生二十二歲先生偶見之漫叩以漢髙帝<lb/>
何以取天下輙應口而對出入紀傳貫穿鉤引語蟬聮不能休<lb/>
先生大竒之閱數日子長以書上謁先生答書勗之以正道期<lb/>
之以大成子長請就弟子列先生不可始終以朋友待之自是<lb/>
<pb n="KR4d0503_SBCK_030-21a"/>
子長益歛華蓄銳趍於平實學日以粹其能不失乎進退之正<lb/>
者學力所至也凡為文務推明經史以扶翼教道不喜作琱瑑<lb/>
侈靡謟䛕戯豫放浪無實之言謂學春秋者必始於三傳而其<lb/>
義例互有不同乃辨析其是非會通其歸趣參以儒先之說裁<lb/>
以至當之論為三傳歸一義三十卷又謂啖氏於春秋卓然有<lb/>
見於千載之下而陸氏繼之所纂春秋微旨以朱墨别三傳之<lb/>
當否歲乆漫滅寢失其眞乃重加考訂為三傳朱墨夲若干卷<lb/>
言有未周意有未暢則出新義以𥙷之金之鉅儒大寕敬先生<lb/>
有春秋備忘乆未及行於丗曁入　國朝先生之諸孫<lb/>
公儼以憲節来涖於婺槖其槀請子長爲之校讎乃因近臣以<lb/>
聞而刻焉謂三國之正閏固不侍辨自古國必有號史亦從其<lb/>
實而書之漢之爲漢未嘗稱蜀陳壽欲帝魏而以晉承其統遂<lb/>
<pb n="KR4d0503_SBCK_030-21b"/>
以蜀易漢抑此所以伸彼也壽父獲罪於諸葛武侯而壽又為<lb/>
武侯子瞻所薄故於武侯之駿㓛偉烈多略弗著而武侯再挫<lb/>
司馬懿亦没而不及内以報私憾外以為時諱也譙周壽之所<lb/>
師力賛後主納欵於魏賣降覆國壽不以為非反善其䇿餘所<lb/>
書徃徃類是乃紏其疵<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>之害義正其繁蕳之失宜為刋定三<lb/>
國志六十五卷又别撰漢夲紀列傳附以魏呉載記為續後漢<lb/>
書七十三卷三國之臣有能致莭於其君者舊史或諱不書或<lb/>
書而失其實或僅見於異代之史皆為更定而於漢事必備載<lb/>
以詳正統或一事數說必叅訂使歸于一是非疑似抑揚予奪<lb/>
咸有論著繫于各萹之後名曰訓志經筵檢討危君素言子長<lb/>
是書立義精宻可資勸諜　朝廷為下夲郡取而上之<lb/>
宣文閣藏焉他所著有林下竊議一卷曲江張公年譜一卷謂<lb/>
<pb n="KR4d0503_SBCK_030-22a"/>
宋之亡也將相群臣㐲義死莭者固巳有傳在史氏卑官下士<lb/>
吏卒女婦之死者多史所弗録乃詢諸故老旁采稗官得若干<lb/>
人爲宋季逸事若干卷平昔所作歌詩箴銘賛頌碑記序說誌<lb/>
狀之属有敝帚編若干卷其言閎深浩博而峻厲潔清援据精<lb/>
切而論議純正尢長於叙事而扶善遏惡率能使人有所感發<lb/>
懲創至於微辭奥義又有未易以淺近窺者大抵其文主於氣<lb/>
氣命於志志立於學故言無所苟出䖏之際無不克踐其言江<lb/>
西郷闈嘗奉書幣迎致子長司其文衡返其幣而却其請盖塲<lb/>
屋之文非子長之所謂文也子長之先占籍臨海唐乾寕間避<lb/>
地来徒是爲婺之東陽人宋末稍有出而仕者曽祖日新承莭<lb/>
郎祖友諒迪㓛郎父觀光屏巖先生也娶金華潘氏又自東陽<lb/>
徙家金華先生少游太學徳祐納士從三官北上用執政薦授<lb/>
<pb n="KR4d0503_SBCK_030-22b"/>
婺州路儒學教授階將仕郎仍刻印以給之婺歸　皇朝之<lb/>
後有學自先生始在官十年改調紹興路平準行用庫大使循<lb/>
新例換將仕佐郎以母老不赴遂弗仕家食者垂四十年而終<lb/>
子長生於至元二十九年二月二十五日卒於至正八年八月<lb/>
四日享年五十有七娶王氏旣不克終事子長故子長無子為<lb/>
之後者長曰燧李氏甥之子也次曰燃族人之子也以十年十<lb/>
有二月九日奉子長柩葬于金華縣循理郷信義里許先生之<lb/>
殁以其子元属於子長元欲師事之而子長則以先生之待巳<lb/>
者待焉子長之葬元旣狀其行實之詳乞銘於危公且求溍摭<lb/>
其大者表于墓隧先是浙東部使者交薦子長章九上俱未報<lb/>
逮論撰之命下溍適承乏北扉法當歲舉守令一人因以子長<lb/>
應　詔廷議以子長累徴不應重於勞以州縣之事遂格不<lb/>
<pb n="KR4d0503_SBCK_030-23a"/>
行子長平生大莭非獨為士者知之宰執大臣亦知之矣夫旣<lb/>
有以信於仐不可無以貽於後元所以汲汲焉為之圖其不朽<lb/>
也後漢史稱樊英𥘉𬒳詔命僉以為必不降志及後應對又無<lb/>
竒謀深䇿談者以為失望豈不以其名最髙故毀最甚乎蓋名<lb/>
者衆人之所忌君子之所避也嗚呼子長明炳㡬先薫不自焚<lb/>
膏不自煎以保其身以歸乎全松栢丸丸清風凛然後今千年<lb/>
過者式焉<lb/>
　　邉氏崇孝阡表<lb/>
崇孝阡者吏部尚書邉公先丗大墓也邉氏居汴之尉氏而墓<lb/>
在其縣西二里言族氏者以爲邊氏出於宋平公之子御戎字<lb/>
子邉御戎之孫卭為司徒以王父字為氏自漢而下代不乏人<lb/>
惟韶以儒顓門名尤著五代時鎬為江南李氏將其後子孫或<lb/>
<pb n="KR4d0503_SBCK_030-23b"/>
居椘丘或居陳㽞汴故爲陳㽞郡而今之陳㽞縣與尉氏俱隷<lb/>
汴由尚書五丗以上軼其譜莫詳所以分與所以徙尚書之髙<lb/>
祖考諱鎮髙祖妣李氏有子男六人長曰琮次曰理次曰璽次<lb/>
曰琥次去家爲浮屠亡其名次諱琰字君琬尚書之曽祖考也<lb/>
㓜失怙恃属　天朝伐金之師南下汴最爲受兵之地遂遷<lb/>
避於河北之武道鎮兄弟散處而力田以自給嵗適大侵乃南<lb/>
徙汴之紀縣尋復尉氏故業兄弟仍同居焉曽祖妣張氏有子<lb/>
男三人長曰儉娶宋氏有女二人適宋氏鄧氏次曰儀娶王氏<lb/>
有女三人適謝氏李氏王氏次諱信字仲誠贈中順大夫禮部<lb/>
侍郎上騎都尉追封隴而郡伯尚書之祖考也性純䔍追念祖<lb/>
父而下流離之餘甫遂生聚而死者未及同兆域以葬大德辛<lb/>
丑乃卜今地率子姪奉遷改葬以祖居中昭穆爲左右而正其<lb/>
<pb n="KR4d0503_SBCK_030-24a"/>
位所謂崇孝阡也侍郎年八十有五而卒祖妣王氏追封隴西<lb/>
郡君有子男三人長曰賢次曰贄次曰質女一人適西河耿氏<lb/>
賢字政卿朝耕夜讀且以課其子弟孜孜不怠尚書之㓜學壯<lb/>
行成其䆠業而致顯融者平昔誨導之力居多其輕財尚義於<lb/>
親黨無彼此之間人有逋負不能償亦不責也家奴有恪恭所<lb/>
事者即縱爲良民而子視之里人有爲水所漂者適見之而莫<lb/>
知其爲誰亟攝衣徃援之幾共溺而不自悔人稱其長者以後<lb/>
至元戊寅十月卒傾邑里之人来吊咸涕泣曰善人亡矣娶劉<lb/>
氏前卒繼孫氏無子有女七人其六人皆歸名族以苐六女納<lb/>
贅婿孫某承其家諱贄者字禮卿封集賢直學士亞中大夫輕<lb/>
車都尉隴西郡侯尚書之父也由集賢而上並孝於父母友於<lb/>
兄弟以勤儉起家以慈和睦族守爲家法丗如一集賢兄　嫂<lb/>
<pb n="KR4d0503_SBCK_030-24b"/>
相繼殁其女歸孫氏者年未三十而夫蚤丗子甫五嵗念其確<lb/>
持貞莭自誓靡他撫存之甚至從妹歸王氏者夫殁子亦夭招<lb/>
致而養贍之以親親之仁推而及人多此類母王氏前卒追封<lb/>
隴西郡夫人有子男一人名公佐字邦臣即尚書也女一人適<lb/>
李氏繼母朱氏封隴西郡夫人有子男五人公輔公略公度公<lb/>
儼公弼女一人適田氏尚書用舉者由山南憲司中臺察院書<lb/>
吏為刑部令史陞樞宻中書掾授工部司程歷户部主事徽政<lb/>
都事經歷擢監察御史遷樞宻院經歷中書左司都事吏部郎<lb/>
中出僉燕南河北道肅政廉訪司事入為户部侍郎除海道都<lb/>
漕運副萬户召還同僉中政院事擢中書左司郎中拜吏部尚<lb/>
書積官太中大夫先是尚書在户部以階三品推恩上及其祖<lb/>
考旣増廣塋域設置翁仲而碑石未建懼無以彰　上賜而<lb/>
<pb n="KR4d0503_SBCK_030-25a"/>
昭先德乃馳書金華山中属溍為之銘溍歷觀自昔草昧之𥘉<lb/>
出其經綸之藴以翊扶興運者固已䇿儁功而建榮名其懐材<lb/>
不試以儉徳自保而甘老於丘園者積乆必發亦莫不有以庇<lb/>
頼其子孫而表見於後丗本深則末茂源逺則流長夫豈偶然<lb/>
哉有若集賢公之親享其報年今八十有三耳聦目明康強無<lb/>
恙及見其子躋于八座此則丗之絶無而僅有者也溍雖衰朽<lb/>
無能賛揚盛羙其曷敢辭謹備著其丗序之詳而顯詩之以為<lb/>
崇孝阡表曰<lb/>
邊氏之先出宋司徒韶以五經為漢鉅懦南唐將鎬子孫居汴<lb/>
友于尉氏統分派衍尚書之貴自其髙曽隱居種德不有其名<lb/>
侍郎繼之其積巳乆煌煌宻章賁于身後餘慶則多集賢是承<lb/>
義方之教成於家庭有亢其宗遂享其報優㳺事外躬膺榮號<lb/>
<pb n="KR4d0503_SBCK_030-25b"/>
蒼顔白髪金紫交輝旣壽而康實丗所希緬彼松楸佳城欝欝<lb/>
寵靈所加罔間存殁惟木有本惟水有源培之濬之在爾後昆<lb/>
推述丗序表以樂石念茲厥𥘉永永無斁<lb/>
　　費氏先墓石表<lb/>
昭武大將軍海道漕運都萬户致仕費公之先湖之長興人家<lb/>
于荆谿郷上徐村浮雲山之陽髙祖諱顯妣徐氏曽祖諱祐妣<lb/>
沈氏墓咸在焉祖諱　出贅嘉興劉氏宋季以䇿干两淮制閫<lb/>
得官累階武莭郎任浙西兵馬鈴轄權提舉上海市舶司事因<lb/>
僑居其地上海後爲縣故今以占籍為松江之上海人仕<lb/>
皇朝卒官懐逺大將軍浙東道宣慰使贈鎮國上將軍福建道<lb/>
宣慰使都元帥護軍追封江夏郡公謚榮敏夫人即劉氏次姜<lb/>
氏皆前卒次宋氏追封江夏郡夫人考諱拱辰前武翼郎殿前<lb/>
<pb n="KR4d0503_SBCK_030-26a"/>
司主管機宜文字至元内附從征交阯有功佩金虎符爲武徳<lb/>
將軍平江䓁處運粮萬户有子六人曰英曰雄曰擕曰傑曰僖<lb/>
曰侃雄即昭武公也天資精悍有祖父風用廕授昭信校尉海<lb/>
塩䓁處海運千户四遷至武德將軍海道漕運副萬户<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>鉅海<lb/>
者数十所轉輸米以石計者数百萬年踰六十輙請納禄遂以<lb/>
今之官軄致其事𥘉榮敏公居上海旣乆先墓在長興者後人<lb/>
或不能辨其處昭武公始訪求得之而加封植焉毎自念一門<lb/>
三丗荷　國厚恩而子孫蕃衍三十餘人非前人積慶儲祉<lb/>
無以及此不可不告于來者俾嗣守而勿墜爰伐石為表属溍<lb/>
書之而掲于墓之原溍聞之韓魏公曰心不忘乎先塋者孝之<lb/>
大也歐陽文忠公曰惟為善者能有後而託於文字者可以無<lb/>
窮昭武公可謂孝之大矣溍之文字安足託乎直書具文不敢<lb/>
<pb n="KR4d0503_SBCK_030-26b"/>
以浮辭亂其實也榮敏公之歷官行事有武公外舅趙文敏公<lb/>
之狀暨前大理少卿牟公所爲碑銘玆不復書<lb/>
　　張君妻趙氏墓表<lb/>
溍為諸暨州判官之明年得一士曰張復盖䘮其母踰再閏猶<lb/>
哀慕不己益求時之聞人為詩若文以抒無窮之悲焉竊嘗取<lb/>
而閱之非直其母為可稱道其父之事尤有足紀者夫刑善以<lb/>
勸俗長民者之責也溍幸以末學與聞有政庸掇其繫乎人之<lb/>
大倫者爲銘以卑之銘曰<lb/>
於粤之墟句無之里孰望其地曰有張氏軫君之名君實其字<lb/>
群居太學五載不苐文不在茲運去物改白刃可蹈惟義所在<lb/>
爰有賢配克儷其羙名曰與婉胄出燕邸五丗祖詪䟽封安定<lb/>
從伯祖光典領宗正<graphic n="KR1546" url="https://raw.githubusercontent.com/kanripo/KR-Gaiji/master/images/KR1546.png" mimeType="image/png"/>惟伯父以文藝著两制八座累膺異数<lb/>
<pb n="KR4d0503_SBCK_030-27a"/>
父曰希㙠進食京族出宰桂平千室之邑其叔父埊主亦外蔵<lb/>
流芳奕葉後先相望展也令淑婦德是履守莭自誓嫠居四紀<lb/>
至治𥘉年龍集壬戍三月之朏翼日而卒上距始生五百甲子<lb/>
男復暨頥訖葬以禮于嗟復也終身之慕禫服旣除祥琴弗御<lb/>
父也義士母也莭婦不有子孝曷表父母繄長民者冝存風厲<lb/>
頋慙不敏承乏下吏瞻彼西莊丸丸松栢勤辭相哀用勸凡百<lb/>
<pb n="KR4d0503_SBCK_030-27b"/>
金華黄先生文集卷苐三十<lb/>
<pb n="KR4d0503_SBCK_030-28a"/>
</p>
<p>
</p>
  </div>
</body>
</text>
</TEI>
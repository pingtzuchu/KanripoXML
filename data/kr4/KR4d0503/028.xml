<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_028-1a"/>
金華黄先生文集卷第二十八　續藁二十五<lb/>
碑<lb/>
　　勅賜康里氏先塋碑<lb/>
康里氏三葉疏王封者六人踐相位者四人咸有石章以紀勲<lb/>
徳而其塋域在京城和義門之外者頋未有以表于封樹至正<lb/>
八年冬十一月十有二日　皇帝御眀仁殿中書宰臣用今<lb/>
大司農達世貼睦邇之請以聞詔臣某為之銘以達世貼睦邇<lb/>
素善書有旨就令書丹別勅平章政事議中書省事姚庸篆其<lb/>
額以賜焉臣溍忝以非才待罪太史氏職在論撰不敢控辭康<lb/>
里古髙車國也我<lb/>
太祖皇帝親征而略其地其國之近屬有二孤子曰曲律曰牙<lb/>
牙其母古麻里氏賢而有識以二子寘禇中負以槖駞而来朝<lb/>
<pb n="KR4d0503_SBCK_028-1b"/>
則<lb/>
太祖已賔天乃以二子獻於<lb/>
太宗曰此吾國之遺胤也不可為人所得而辱於奴隷敢以来<lb/>
歸幸它日為天子使　上憐而撫育之暨<lb/>
憲宗御極二子既長召入宿衛領昔寳赤遂扈從伐宋母廽康<lb/>
里而復来值<lb/>
憲宗陟方諸將皆北還二子獨後禱于神祠若有稱好者再問<lb/>
而知為吉兆比至家則二子亦至矣<lb/>
世祖皇帝入正大統疇其勞績給以土田人户俾居興和天城<lb/>
之大羅鎮母後以牙牙子貴追封雲中郡夫人牙牙贈宣忠翊<lb/>
徳開治功臣開府儀同三司上柱國追封雲中王謚　配忽<lb/>
都台氏封邢國夫人繼桓答氏封康國太夫人丞相順寧忠烈<lb/>
<pb n="KR4d0503_SBCK_028-2a"/>
王阿沙不花丞相和寧忠獻王亦納脫脫皆雲中　王之子<lb/>
丞相冀寧文忠王鐵木兒達識則和寧忠獻王之子也順寧忠<lb/>
烈王年十四入侍<lb/>
世祖以占對詳眀特見親幸令門者勿納以試之遂由水竇而<lb/>
入　上嘉其志乃命聽其出入無禁甞早朝露未晞洗行而<lb/>
前　上望見尤歎異焉使掌門衛以察非常乆之以西手千<lb/>
户領昔寳赤從<lb/>
成宗北征與海都戰數有功入為大宗正府也可札魯忽赤浙<lb/>
西豪民朱清張瑄以海運取顯官有罪抵死王奉　旨簿録<lb/>
其家一無所私詔賜王宅一區鈔萬五千緡命兼兩兵馬指揮<lb/>
司達魯花赤姦軌不作輦下肅清<lb/>
武宗即　皇帝位拜中書平章政事軍國大事並聽裁決尋<lb/>
<pb n="KR4d0503_SBCK_028-2b"/>
加特進太尉依前平章政事有盗内府金者王退朝適與之遇<lb/>
訝其倉惶失措詰之果得黄金五十兩白金百兩　上命以金<lb/>
賜王而誅盗王辭曰盗誠當誅金非臣所宜得請入金贖盗罪<lb/>
上為貸其死有　旨出内府鈔十五萬緡賞蹴踘者王力持不<lb/>
可訖弗予一日入侍扵五花殿覩　上玉色而進薄滋味寡<lb/>
嗜欲之戒　上嘉其忠忱命進酒王曰　陛下既納臣言而<lb/>
復以酒進是臣言不足取信也　上為罷酒進中書右丞相<lb/>
行御史大夫尋復為平章政事加録軍國重事兼廣武康里衛<lb/>
親軍都指揮使封康國公遷知樞宻院事薨享年四十有七贈<lb/>
純誠一徳正憲保大功臣太師開府儀同三司上柱國中書右<lb/>
丞相追封順寧王謚忠烈配達海的斤氏追封順寧王夫人索<lb/>
羅真氏别哥倫氏並封順寧王太夫人和寧忠獻王少從其<lb/>
<pb n="KR4d0503_SBCK_028-3a"/>
兄斡秃蠻獵於燕南斡秃蠻使獻所獲<lb/>
丗祖皇帝見其骨氣沈雄步履莊重即命入宿衞暨<lb/>
武宗撫軍朔方王在行間與諸將大敗海都軍于杭海手斮一<lb/>
士之首連背胛以獻<lb/>
武宗壯之兵之始交也<lb/>
武宗銳欲䇿馬出戰王執其轡力諌　上怒揮鞭抶其手不<lb/>
退　上不得巳而後止與諸將朶児荅哈語及之朶児荅哈<lb/>
曰太子在軍中如身有首如衣有領脫有不虞衆安所附脫脫<lb/>
之進諌可謂忠矣　上深然之<lb/>
成宗大漸丞相哈刺哈孫荅刺罕稱疾卧直廬中王適以使事<lb/>
至京師乃俾馳告<lb/>
武宗以國恤且勸進安西王乘間入朝窺伺　神噐旣而<lb/>
<pb n="KR4d0503_SBCK_028-3b"/>
仁宗奉　太母至自懐孟忠烈諜知姦黨謀偽賀千秋莭而<lb/>
舉事亟白于<lb/>
仁宗先二日而發内難悉平<lb/>
武宗聞　太母詢所宜立於隂陽家遣王還察事機時<lb/>
太母以<lb/>
武宗遲廽不至已命忠烈徃道宗室諸王貴戚元勲推戴之誠<lb/>
忠烈至野馬川　上見之甚喜行次旺古察而王繼至趣使<lb/>
疾驅與之共載聞王致　太母及<lb/>
仁宗之語乃大感悟釋然無疑暨忠烈還報<lb/>
仁宗即日命駕奉迎于上都<lb/>
武宗皇帝正位宸極尊<lb/>
太母為皇太后立<lb/>
<pb n="KR4d0503_SBCK_028-4a"/>
仁宗為皇太子三宫恊和而無間言王兄弟之力也先是<lb/>
武宗嘗命王同知樞宻院問曽視事否王對曰今正殿未御宗<lb/>
親未見徳音未下而扈從之臣攙取名位失四方之觀瞻寕不<lb/>
上累　聖徳是以未敢祗事　上嘉歎不已知樞宻院只<lb/>
児哈忽侍　上於潜邸嘗有不遜語將寘于法王諌曰<lb/>
陛下新即位大信未立而輙行誅戮知者以爲彼自有罪不知<lb/>
者以為報仇恐人人自危况只児哈忽習於先朝故興今固不<lb/>
可少也　上乃宥之上亰大㝠故事命一近臣敷宣王度以<lb/>
為告戒王薦只児哈忽令具其言以進果稱旨　上歎曰博<lb/>
尓术博尔忽前朝人傑脫脫乃今丗人傑也即以所進之言授<lb/>
王及諸王大臣𬒳宴服就列王即席陳西北諸藩始離終合之<lb/>
由去逆效順之義聽者莫不傾服王自同知樞宻院事中書平<lb/>
<pb n="KR4d0503_SBCK_028-4b"/>
章政事拜御史大夫遷南臺御史大夫召拜録軍國重事中書<lb/>
左丞相知無不言言無不行人以賢相稱之尚書省立以王為<lb/>
右丞相王辭曰爵賞者帝王所以用人也今爵及比徳賞及罔<lb/>
功緩急之際何所倚頼乎中書所掌錢粮工役選法刑獄十有<lb/>
二事若從臣言恪遵舊制則臣願與諸賢黽勉從事不然用臣<lb/>
何𥙷　上乃為下令俾濫受宣敕者赴所属繳納僥倖之路<lb/>
旣塞奔競之風頓衰中臺有贓罰鈔五百万緡王請出以賑孤<lb/>
寡老疾諸窮而無告者莫不舉手加額宗王南忽里部人告其<lb/>
謀為不軌王辨其誣抵告者罪宗王牙忽秃徴其舊民於齊王<lb/>
八不沙部中鄰境諸王欲奉齊王攻牙忽秃齊王懼奔牙忽秃<lb/>
以避之遂告齊王反王簿問得實釋齊王徙諸王于嶺南邉將<lb/>
脫火赤請以新軍益宗王丑漢廷議俾王徃給其資裝王言時<lb/>
<pb n="KR4d0503_SBCK_028-5a"/>
方寧謐不宜挑變生事辭不行遂遣丞相秃忽魯平章政事也<lb/>
先帖木児徃給之事㡬以激變㝷復為中書左丞相<lb/>
仁宗眷之彌䔍欲使均役于外拜江浙行中書省左丞相下車<lb/>
伊始進父老問以利病咸謂杭城故有便河逹于江滸湮廢而<lb/>
乆若䟽鑿以通舟檝物價必平僚佐或難之王曰吾陛辭之日<lb/>
宻旨許以便冝行事民以為便行之可也俄有　旨禁勿興<lb/>
土㓛王曰敬天莫先勤民民蒙其利則灾沴自弭土功何尤不<lb/>
一月而訖工人至今便之王以疑似召赴闕杭民数萬號慟遮<lb/>
道不得前旣至頼<lb/>
仁宗察其無他厚賜而遣之還鎮王至杭未幾遷江西行中書<lb/>
省左丞相<lb/>
英宗嗣位召拜御史大夫帖赤隂忌之奏改南臺御史大夫復<lb/>
<pb n="KR4d0503_SBCK_028-5b"/>
嗾言者劾其擅離聀守將徙之雲南㑹帖赤伏誅乃觧王家居<lb/>
不出者五年泰定四年二月二日薨享年五十有六王階至開<lb/>
府儀同三司勲上柱國爵爲馮國公兼官爲集賢使仁虞使中<lb/>
都㽞守司逹魯花赤開寧路緫管府逹魯花赤領崇福司囬囬<lb/>
司天䑓中衞廣武衞親軍都指揮使贈推誠全徳守義佐運功<lb/>
臣太師中書左丞相階勲皆如故追封和寕王謚忠獻配也先<lb/>
氏封馮國夫人<lb/>
武宗又妻以畏兀氏月魯忽圖<lb/>
仁獻章聖皇后之同乳也封薊國太夫人兾寕文忠王以大臣<lb/>
子事<lb/>
明宗於潜邸宏才雅量好學下士夙負公輔之望㦄事　累<lb/>
朝由同知都護府事為工刑两部侍郎擢監察御史遷秘書卿<lb/>
<pb n="KR4d0503_SBCK_028-6a"/>
除禮部尚書遂叅議中書省事擢西臺侍御史未行㽞為奎章<lb/>
閣侍書學士除大都㽞守遷同知樞宻院事　上旣緫攬權<lb/>
綱用脫脫爲中書右丞相王爲右丞以更新庻政科舉之廢也<lb/>
王在叅議府争之不得訖不署其奏牘至是力為　上言前<lb/>
代科舉得人之盛遂復行焉金山大雪上遣王及知樞宻院衆<lb/>
家奴齎鈔一千萬緡衣表裏各二萬匹徃周給之王𬒳命即行<lb/>
雖皸瘃無所憚拜中書平章政事毎入直　上爲御宣文閣<lb/>
詢以治道徃徃至夜分乃退上親祠南郊王言熈事慶成宜均<lb/>
惠于下　詔賜民明年田租之半嶺北地寒不宜稼歲飢賑<lb/>
以鈔無從糴王請轉亰倉米百萬石貯和寕由是備先具而民<lb/>
不告病两浙閩廣塩額累増而課愈虧王請歲减十萬引以紓<lb/>
亭戸之力中政近臣謀發蕃舶規取息王言與商賈争利恐逺<lb/>
<pb n="KR4d0503_SBCK_028-6b"/>
夷得以窺中國事遂巳日夲海商百餘人遇風漂入髙麗表請<lb/>
没入其人於有司以為奴王以爲<lb/>
天子一視同仁四方皆吾赤子豈可乘人之險以為利宜資其<lb/>
還　上從之日本果上表稱謝無何日夲有僧告其國遣人<lb/>
至京師刺探國事王曰刺探者在敵國固有之今六合一家何<lb/>
以刺探為果有其人正可令覩中國之盛歸告其國人使知嚮<lb/>
慕旁觀稱歎曰真天朝宰相之言也拜御史大夫務以静重持<lb/>
大體不為苛娔以立聲威建言近歲大臣獲罪重者族㓕輕者<lb/>
猶籍其妻孥　祖宗聖訓父子罪不相及請除其法　上<lb/>
從之遂著為令飢民集於輦下奏出贓罰鈔糴米萬石即近郊<lb/>
寺觀為糜以哺之所活不可數計居嵗餘復為平章政事進位<lb/>
次於端揆　大駕時廵留鎮大都舊法細民糴於官倉出印<lb/>
<pb n="KR4d0503_SBCK_028-7a"/>
劵月給之者其直斗三百文謂之紅貼米賦籌而給之盡三月<lb/>
止者其直斗五百文謂之散籌米豪民貪夫得買其籌貼為利<lb/>
玉請别發米二十萬石遣官坐市肆使人持五十文即得米一<lb/>
升姦弊遂絶民蒙其恵乞觧政柄不允拜録軍國重事中書左<lb/>
丞相領經筵事王入則告　上以帝王之道出則正紀綱脩<lb/>
法度奏立内外通調之制朝臣外𥙷許得陛辭　上親臨遣<lb/>
責以成效郡邑賢能吏亦次苐甄㧞分海漕米四十萬石置㳂<lb/>
河諸倉以備㐫荒先是　朝廷患僧徒擁厚貲事兼并抑使<lb/>
與齊民均受役于官柄國者右之法遂中變王奏復其舊延登<lb/>
故老俾預大議旁求遺逸待以不次之擢加孔子後嗣襲者秩<lb/>
二品嵗一再詣國庠進諸生而奬勵之使士咸知勸王天性忠<lb/>
直學術正大剸裁庻務片言立决重輕予奪各適其宜　上<lb/>
<pb n="KR4d0503_SBCK_028-7b"/>
嘗問為治何先王對曰莫先於法　祖宗上因稱王文統為<lb/>
竒才而有不同時之歎王前奏曰<lb/>
丗祖皇帝行仁義而文統輔以功利此所以為<lb/>
丗祖之罪人也使文統復生於今猶當逺之何足關　聖念<lb/>
乎盖王於書無不讀尤喜聞儒先性理之說而明於義之辨相<lb/>
業之隆實基於此從幸上亰還入政事堂甫一日暴得危疾<lb/>
上命近臣挾名醫狎至疾巳不可為以至正七年九月十八日<lb/>
薨享年四十有六葬以其月二十六日　上命有司護其葬<lb/>
仍給<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>鈔二十五萬緡　两宫皇后及太子致<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>有差階至<lb/>
開府儀同三司勲至上柱國兼官為昔寳赤右手左阿速親軍<lb/>
宣忠斡羅思親軍都指揮使司逹魯花赤提調留守司武衞太<lb/>
醫院廣恵司寕徽寺事贈開誠濟羙同徳翊衞功臣太師中書<lb/>
<pb n="KR4d0503_SBCK_028-8a"/>
右丞相階勲皆如故追封兾寕王謚文忠配曲出氏追封兾寕<lb/>
王夫人執政大臣言相位不可乆虗　上曰鐡木児逹識有<lb/>
兼人之才後難爲繼朕當徐思之金山礼尼别使者入見<lb/>
上頋謂知樞宻院阿吉刺曰鐡木児逹識籌邊事皆與朕意合<lb/>
斯人豈可復得哉因俛首太息不已按康里氏丗譜雲中王之<lb/>
配邢國夫人生四子曰孛别舎児曰和者吉贈推忠宣力保德<lb/>
佐運秉義㓛臣太保開府儀同三司上柱國追封榮王謚忠武<lb/>
曰不别遥授甘粛省右丞曰斡秃蠻繼康國太夫人生二子一<lb/>
女二子則忠烈忠獻两王也忠烈子男二長海亦児順寕府逹<lb/>
魯花赤次伯嘉納前尹京時平反海商𬒳誣為盗者所活一百<lb/>
十六人累遷中政院使女一也里八思宻失適上都兵馬都指<lb/>
揮使亦思馬因封雲中郡君孫男一託和直女二忠獻子男九<lb/>
<pb n="KR4d0503_SBCK_028-8b"/>
長覇都仁虞都緫管府逹魯花赤贈禮部尚書次即兾寕文忠<lb/>
王次玊樞虎児吐華同知樞宻院事次逹世貼睦邇嘗以平章<lb/>
政事行省首行視忠獻所浚杭城便河而除治之父老多忠獻<lb/>
之遺民無不感泣入爲大司農拜銀青榮禄大夫湖廣䓁䖏行<lb/>
中書省平章政事次哈荅不花次阿魯輝帖木児皆早卒次脫<lb/>
烈太府太監次哈逹帖木児太都副㽞守次汪家閭同僉資政<lb/>
院事女八長哈逹忽都魯適衞王闊慱次帖木偏適侍禮郎不<lb/>
花次亦老寒適集賢大學士兼内史豊國公怯烈該次伯忽都<lb/>
魯適大宗正府也可札魯忽赤卓思丹朶児只次乞刺沈挫適<lb/>
諸王蠻子次脫脫倫適中書刑部侍郎保保脫脫倫卒次保僧<lb/>
繼之次不魯罕忽里早卒盖忠獻九子惟文忠及湖廣行省平<lb/>
章政事薊國太夫人出也孫男十女七文忠之男二長㧞都児<lb/>
<pb n="KR4d0503_SBCK_028-9a"/>
襲領昔寳赤次天保奴女三長别的斤適中政院判官三閭次<lb/>
完者提斤適衛王子吉刺失八次的斤玉樞虎児吐華之男一<lb/>
細鄰女■逹丗貼睦邇之男一瓦咱刺失理女一招童脫烈之<lb/>
男二長壽安次某哈逹帖木児之男二長萬次某女■汪家閭<lb/>
之男一博羅帖木児曽孫男■女■㧞都児之男二長秃魯仁<lb/>
虞都緫管府逹魯花赤次完者帖木児海口屯儲侍衞親軍都<lb/>
指揮使始忠獻嘗建書院于順寕宣平宮家㽵之别墅賜額景<lb/>
賢後即其中爲忠獻文忠两祠堂春秋有事扵先聖先師則侑<lb/>
食焉忠烈忠獻两王異母之子孫惟榮忠武王之子燕不憐燕<lb/>
八思提别不花伯撒里爲最顯燕不憐卒官遼陽行省平章政<lb/>
事太保興國公贈推誠效節佐運翊亮功臣太師開府儀同三<lb/>
司上柱國追封興寕王謚忠襄燕八思提大司農别不花嶺北<lb/>
<pb n="KR4d0503_SBCK_028-9b"/>
行省平章政事伯撒里由御史大夫累遷江浙行省左丞相餘<lb/>
皆至大官莫得而殫紀也臣溍欽惟<lb/>
太祖皇帝肇基朔漠<lb/>
丗祖皇帝統一方夏溥天率土共惟　帝臣傑出其間而膺<lb/>
國家之重任者固非一族有若康里氏之先老母弱子不絶如<lb/>
綫　祖宗所以長育成就之以詒燕于後人者天實佑之豈<lb/>
偶然哉一門三相豊功茂烈未易以茟舌擬諸形容今獨取其<lb/>
関於　宗社之安危民生之休戚者序次而顯詩之乃若今<lb/>
大司農之尊君親上好賢樂善發其素藴紹休前人珪傳祖襲<lb/>
方興未艾屢書不一書是在後之秉史茟者銘曰<lb/>
山川出雲膚寸之微緜緜瓜瓞天實培之猗康里氏家有賢母<lb/>
保其遺孤克開厥後有相之道俾熾而昌蟬聮奕葉四相六王<lb/>
<pb n="KR4d0503_SBCK_028-10a"/>
相業之傳由忠烈始惟王忠獻厥績愈偉𬒳堅執銳出從撫軍<lb/>
佩玉瓊琚入侍巖宸塤箎伯仲股肱左右奔走後先獻替可否<lb/>
陽九之戹國有危疑民心靡止孰為龜筮桓桓忠烈乃心帝室<lb/>
明炳幾先不俟終日繼以忠獻載驅載馳風騰雲躍夾日以飛<lb/>
大憝廓清徳音布濩九廟尊安三宫恱豫<lb/>
天子有命忠獻是膺乃位該輔以秉國成百度惟貞六服承徳<lb/>
寕有一夫不𬒳其澤<lb/>
帝睠南服爰資保釐克勤小物靡有遐遺秉其忠貞夷險一莭<lb/>
髙朗令終休有餘烈積慶儲祉卑于文忠丗濟其羙乘時奮庸<lb/>
紬書金匱談經氊厦尭舜其君貴王賤覇咨詢故老延登逸民<lb/>
量能授任内外惟均懐柔逺人務全國體威行惠孚無間逺邇<lb/>
垂紳正笏㤗山四維天胡弗憗　當宁興思大事之書厥有<lb/>
<pb n="KR4d0503_SBCK_028-10b"/>
顯冊史臣奉　詔表此幽穸<lb/>
　　翰林學士承旨致仕脫脫公先塋碑<lb/>
國朝之制官登七品始推恩於二親位極一品乃追榮于三代<lb/>
觀夫丗数之逺邇品級之崇卑則前人積累之功有可得而徴<lb/>
者矣傳所謂德厚者其流光德薄者其流卑詎不信哉重紀至<lb/>
元之五年某月有　制翰林學士承旨脫脫曽祖黙而吉台<lb/>
贈中奉大夫江浙䓁處行中書省參知政事謢軍追封范陽郡<lb/>
公曽祖母哈敦追封范陽郡夫人祖吾都児贈資善大夫江西<lb/>
䓁䖏行中書省右丞上護軍追封范陽郡公祖母夾谷氏追封<lb/>
范陽郡夫人父故任忠顯校尉平江路呉縣逹魯花赤帖古迭<lb/>
児贈榮禄大夫河南江北等䖏行中書省平章政事柱國追封<lb/>
兾國公母朶羅以氏臧氏俱追封兾國夫人煌煌命書下飾泉<lb/>
<pb n="KR4d0503_SBCK_028-11a"/>
壤而碑石未建　君賜弗彰至正十年夏四月<lb/>
天子坐興聖殿東便殿翰林學士承旨臣哈刺八都児臣拜拜<lb/>
以爲言得　旨命翰林侍講學士臣溍爲之銘宣徽使臣三<lb/>
旦八書其文集賢侍講學士臣期頥篆其額俾刻焉臣謹按脫<lb/>
脫公系出蒙古黙而吉台氏丗居范陽金季中原俶擾先丗两<lb/>
郡公皆晦迹弗耀而能以善及人有隂𬒳其恵而不自知者垂<lb/>
休委祉逮於兾國仕　皇朝厯昌平寕陵穣吴四縣逹魯花<lb/>
赤䆠轍所届政譽翕然而未足以展其素藴巳試之效特㤗山<lb/>
之毫芒耳是以脫脫公起而承之由某縣逹魯花赤爲大都路<lb/>
兵馬都指揮使擢大宗正府郎中出爲江西䓁處行中書省左<lb/>
右司郎中累遷潭州路逹魯花赤邵武路緫管召拜吏部尚書<lb/>
尋由治書侍御史升侍御史進御史中丞領侍儀司事出爲陕<lb/>
<pb n="KR4d0503_SBCK_028-11b"/>
西諸道行御史臺御史大夫召拜翰林學士承旨知制誥兼脩<lb/>
國史奎章閣學士院大學士其在中臺則入侍經筵其在翰苑<lb/>
則緫裁三史傳燕見之際禮遇甚優至正元年告老祈閑遂以<lb/>
翰林學士承旨致仕　上毎念之不置特拜平章政事議樞<lb/>
宻院事提調屯田事九年以疾固辭乃復以翰林學士承旨致<lb/>
仕仍舊階榮禄大夫而食其禄娶逹逹爾氏繼李氏俱封兾國<lb/>
夫人子男一人安僧早丗女一人宣徽使三旦八即其婿也孫<lb/>
男一人張保某官女一人適憲使㤗不花之子阿納實理其范<lb/>
陽縣某郷某原三丗大墓所在也盖木有本水必有源本深則<lb/>
末荗源長則流逺善慶所鍾䔍生顯人為時名卿為　國元<lb/>
老豈非蓄也乆而發也不亟故其所成就昭融烜赫自有不可<lb/>
揜者歟記曰顯揚先祖所以崇孝也身比焉順也釋之者以為<lb/>
<pb n="KR4d0503_SBCK_028-12a"/>
身比焉謂自著名於下也庸敢竊取斯義備述脫脫公歷官之<lb/>
詳使後人知　天寵之所加其來有自銘<lb/>
實之大者其聲必宏發也有時乃震以轟猗两郡公生于季丗<lb/>
蔵鋒歛鍔百不一試有偉兾國逢時之昌志局于位所施未光<lb/>
篤生龎碩以材自奮鴻漸于陸循循而進踐敡中外駿望日彰<lb/>
乃秉銓衡乃持憲綱乃長詞林乃專史局談經氊厦從容啓渥<lb/>
有命自　天賁于幽墟時之旣至匪亟匪徐史臣奉<lb/>
詔推原夲始播諸頌歌揚耀千祀<lb/>
　　答禄乃蠻氏先塋碑<lb/>
異時乃蠻在諸部中最為盛強有别號答禄者子孫因以為氏<lb/>
是為荅禄乃蠻其先曰曲出禄者乃蠻部主太陽可汗之弟也<lb/>
有子三人伯仲皆逸其名季曰敞温我<lb/>
<pb n="KR4d0503_SBCK_028-12b"/>
太祖皇帝受命龍興曲出禄亡其所部敞温奔契丹契丹以女<lb/>
妻之是為太夫人耶律氏以嵗乙丑生随頴䓁處征鎮萬户抄<lb/>
思公北俗以草青紀歲故莫詳其月日契丹㓕而敞温亦卒公<lb/>
年甫十有二耶律夫人與乳母徒步負之以避難晝伏宵行備<lb/>
殫其勞道遇河水乳母先下探其淺深及肩而返俄有敗車之<lb/>
板自上流泛泛而来乃取而坐公于上乳母引其前耶律夫人<lb/>
擁其後以濟遂来歸于<lb/>
太祖三皇后得旨㽞侍左右<lb/>
太宗時公年二十有五始出従軍<lb/>
睿宗以皇弟帥師破代石二州公先登有㓛及鴈門之戰與金<lb/>
人相拒於河上公為前鋒<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>河馬䧟失利以靴大㧞足而出倉<lb/>
黄跣走幾為所獲翌日整兵復戰大敗之乃下令軍中皆改製<lb/>
<pb n="KR4d0503_SBCK_028-13a"/>
大靴不如令者必繩以法公每出戰以長槍一主擊刺短槍一<lb/>
代盾捍矢短兵接則手舞二劍奮擊而前所向風靡歲王辰徒<lb/>
睿宗大破金兵於鈞州三峯山盡殱其衆金人自是不復能軍<lb/>
睿宗表其㓛于<lb/>
太宗賜以湯隂縣黄招撫䓁一百十七户公曰民無罪也力辭<lb/>
不受乃更賜以它有罪者魏使臣䓁三人及其妻孥五十餘口<lb/>
大名城中宅一區黄金飾具帯酒壷盃盂各一仍命丗領湯隂<lb/>
之户収其差稅以供　上用有　旨遣忽都虎㽞乞與公<lb/>
三人並以奉御為萬户發西京大名真定河間䓁諸州郡軍四<lb/>
千六十餘人占籍征行毎千人領以官一貟及鎮守随州招集<lb/>
人户仍以忽都虎兼夲州逹魯花赤又以保定府行唐縣邸琮<lb/>
充緫押副之丁酉七月也後移鎮頴州進攻安豊城将㧞以疾<lb/>
<pb n="KR4d0503_SBCK_028-13b"/>
歸大名戊申正月十八日卒于賜第之正寢年四十有四夫人<lb/>
張氏康里氏張夫人代州石門良家子年十五避兵與父母相<lb/>
失公得之以進于　三皇后賜名安坦察其秀慧遂以妻公<lb/>
且諭之曰此女必能成汝家也無子育庻子敎化的爲已子早<lb/>
卒教化的生拜的迷失亦卒而康里夫人以已丑春正月六日<lb/>
生台州路逹魯花赤别的因公自襁褓時㽞　三皇后所張<lb/>
夫人歎曰吾夫有功於國而吾無子誰當襲其職者幸别的因<lb/>
在道里雖逺吾何憚焉乃具金帛戒車馬身自徃迎之六年之<lb/>
間凡三徃返且因近侍以請乃得　旨而携公以歸於是康<lb/>
里夫人卒已乆張夫人毎訓公曰人有三成人知畏懼成人知<lb/>
羞耻成人知艱難成人否則禽獸而巳公之深自飭厲至于有<lb/>
立者張夫人之教也張夫人生扵乙亥八月二十八日以至元<lb/>
<pb n="KR4d0503_SBCK_028-14a"/>
二十一年十一月十一日卒年七十先是<lb/>
憲宗在御<lb/>
丗祖居潜邸甲寅自黒水承　制諭察罕於開州命公襲父<lb/>
職遂以公爲副萬户與㽞乞䓁征鎮随頴䓁䖏丙辰冬又自孛<lb/>
魯哈覩諭征鎮諸軍禀受公䓁號令戊午春諸王塔察児自亦<lb/>
運納諭公䓁守邊勿慢軍機公遵守惟謹士伍粛然中統元年<lb/>
丗祖即皇帝位有旨諭㽞乞忙古䚟两萬户及所統千户百户<lb/>
悉聽公言議約束至是委任益専四年春河南統軍司召㽞乞<lb/>
與公赴行在忙古䚟㽞頴州十一月公入朝公身長七尺六寸<lb/>
羙鬚髯肩豊多力善舞刀尤精騎射軍士咸畏服之<lb/>
丗祖宻敕相士潜出于後捫其脅公爲不動　上亟稱之曰<lb/>
壮士問相士何如對曰其人大脅非極貴之相　上愕然即<lb/>
<pb n="KR4d0503_SBCK_028-14b"/>
日䧏金符命為壽頴二州屯田府逹魯花赤與緫𬋩李継昌同<lb/>
議公事累遷陳州唐州信陽府逹魯花赤皆佩金符樂陳州土<lb/>
俗之羙因家焉遷常徳路緫𬋩府副逹魯花赤厯沔陽安豊两<lb/>
府逹魯花赤升池州台州两路緫𬋩府逹魯花赤兼管内勸農<lb/>
事官自武畧将軍五轉至昭勇大将軍公在壽頴屯田府二州<lb/>
土地多荒有虎夜食民妻民訴于公公為立檻設機縛羖羔置<lb/>
其中以致虎羔思乳鳴不絶聲夜半虎果至機發而虎在檻射<lb/>
之矢再發皆中左右継至虎巳斃詰旦緫𬋩李継昌聞之乃舉<lb/>
酒為公壽居民大恱自是二州無虎患信陽山中亦多虎公至<lb/>
未幾將出獵左右以多虎諌公不聽比出以鞍<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>置于鞍上左<lb/>
右問故公笑曰吾有以也遂令燔山虎果出宜前搏公馬公以<lb/>
<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>擿虎虎搏<graphic n="KR2103" url="https://raw.githubusercontent.com/kanripo/KR-Gaiji/master/images/KR2103.png" mimeType="image/png"/>㩀地而吼人馬皆辟易失措公神色不變旋馬<lb/>
<pb n="KR4d0503_SBCK_028-15a"/>
傍虎射之中其脅虎立斃左右環視良乆曳歸剖而視之矢正<lb/>
貫其心咸以爲神射公在常徳新附人李明秀同知府事見公<lb/>
苐三子燕真不花貌魁梧善騎射有父風請妻以其女公<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>許<lb/>
之旣而明秀以公事行境内且將歸視其家邀燕真不花俱行<lb/>
公宻語之曰南人新附未可恃也緩急當自爲計明秀至家召<lb/>
親戚故舊酣宴燕真不花察其有反謀而不敢言至暮罷酒明<lb/>
秀出二紅巾一以與燕真不花一以與其奴二人陽受之而退<lb/>
夜二鼓伺其衆皆就睡燕真不花謂其奴曰可以去矣乃共取<lb/>
鞍馬弓矢竊其關而遁四鼔後追者至燕真不花與其奴疾馳<lb/>
各彎弓後向而不發追者稍却黎明至府白其事發兵討之不<lb/>
下公請自往招之明秀見公單騎来不設備公誘以自新明秀<lb/>
素服公之誠遂與公俱来公以聞于　朝而誅之餘黨悉平<lb/>
<pb n="KR4d0503_SBCK_028-15b"/>
公之官池州也道出頴上頴近荆山野豕時出害稼民聞公至<lb/>
迎候以告公曰吾甞射虎未嘗射豕也姑試射之衆随公行十<lb/>
餘里見豕在田鳴鐃逐之驚出公横馬射之豕𬒳創怒奔八九<lb/>
里乃斃衆共分其肉凡三百餘斤以百斤爲献公不取燕真不<lb/>
花在侍傍公令度曲歌其事大徳某年公始至台州未乆遽以<lb/>
老疾辭歸安豐至大二年六月十日卒年八十一公之至孝出<lb/>
於天性盖北俗䘮禮極蕳無衰麻哭踊之節葬則刳木爲棺不<lb/>
封不樹飲酒食肉無所禁見新月即釋服迨公居張夫人之䘮<lb/>
始悉用中國禮踰年乃從吉公平生莭儉務夲俸禄給衣食之<lb/>
餘盡以買田園馬牛農具大名安豐陳頴之田㡬二萬畒家僮<lb/>
幾二百人歸休之日輙課其耕作子孫頼焉夫人梁氏大名貴<lb/>
族自爲䖏子時好誦釋氏書老益康徤五步之外明見地上遺<lb/>
<pb n="KR4d0503_SBCK_028-16a"/>
針生於丁酉二月二日以天暦二年十月十日卒年九十有四<lb/>
梁夫人生子男四人長不花奉訓大夫僉嶺南廣西道粛政廉<lb/>
訪司事居官廉介而寛簡人罕見其喜怒前公卒次曩加䚟一<lb/>
名文圭䔍學而尚志卒贈承事郎秘書監著作佐郎次即燕真<lb/>
不花亦前卒次延壽彰徳等處長官司逹魯花赤巳卒女三人<lb/>
長適中奉大夫浙東道宣慰使阿哈八失次適輝州逹魯花赤<lb/>
荅失蠻次適芍陂屯田萬户鐡竒庻子男一人掇落䚟女一人<lb/>
皆居㓜而早卒孫男七人長阿馬秃彰德䓁處長官司逹魯花<lb/>
赤次脫脫興濟縣逹魯花赤巳卒次豬狗亦卒次孛蘭溪用公<lb/>
廕為寕國路宣城縣逹魯花赤次守恭天暦三年進士今曺州<lb/>
判官次守禮㤗定四年進士今武州逹魯花赤次完哲准東道<lb/>
宣慰使司奏差女八人長早卒次適真州判官張行簡次適武<lb/>
<pb n="KR4d0503_SBCK_028-16b"/>
郷縣主簿閔安逹児次三人皆適名族次適集賢侍講學士中<lb/>
奉大夫兼國子祭酒前進士趙期頥次適唐兀康埜仙曽孫男<lb/>
若干人長脫因襄陽縣主簿次火你赤次與權至正二年進士<lb/>
今秘書監管勾餘尚㓜女若干人玄孫男若干人女若干人𥘉<lb/>
耶律夫人反抄思公張夫人俱葬大名而别的因公以其卒之<lb/>
年九月三日葬汴梁扶溝縣郭西南之阜原梁夫人之卒也孛<lb/>
蘭溪旣奉柩權厝于扶溝先墓之次遂謀於族人曰先丗葬大<lb/>
名者八十三年矣其葬不如禮奈何咸曰曷遷於此乎孛蘭溪<lb/>
以為然乃自大名奉遷三䘮以天暦三年四月二十八日改葬<lb/>
于扶溝與别的因公同兆域梁夫人祔焉其易服而歛也見抄<lb/>
思公之骨極大左臂自肩逹于指莭連錯瑩白如玉下棺之際<lb/>
有大風棬沙自北来至壙而散亦異矣孛蘭溪将樹碑以表于<lb/>
<pb n="KR4d0503_SBCK_028-17a"/>
墓隧巳礱石而未及刻後二十年乃使其子與權奉趙集賢之<lb/>
状屬溍以銘状稱乃蠻之破滅也其本支㡬無類矣耶律夫人<lb/>
煢煢然挈孤子歴艱險終以全其後可悲也巳隨頴府君奮身<lb/>
戎行披冐鋒鍉鴈門三峯功伐特盛方將大其門而壽齡弗永<lb/>
惜哉台州府君招降叛逆如呼小児馳射猛獸以除民害何其<lb/>
雄偉也官止於　郡而不大顯相士之言信矣向微張夫人之<lb/>
力何以自致於此乎父子之智勇兼人克有勲業婦姑之貞烈<lb/>
尚義卒昌其家可無傳於後耶溍竊觀司馬子長所記多竒莭<lb/>
偉行非常可喜之㓛惟夫雄文善壮其說是以後之覽者為之<lb/>
激烈慕歎而不巳集賢荅禄氏子婿故述其家丗為詳至所謂<lb/>
竒偉非常可喜之事茟力之宏肆蔚贍亦足以稱之非溍所能<lb/>
加損也謹備著之以為序而為銘以系焉銘曰<lb/>
<pb n="KR4d0503_SBCK_028-17b"/>
草昧之𥘉群雄並馳旣興而仆孰扶孰持猗荅禄氏綿綿墜緒<lb/>
将絶而續由两賢母匪母獨賢惟天佑之保其遺胤際于昌期<lb/>
委質輸忠先登賈勇以敗為勝不戁不竦旣戡大敵遂長萬夫<lb/>
征行鎮戍靡有定居名城垂㧞將星遽隕襲紫傳龜継述惟謹<lb/>
父則有子君實知臣試以劇務俾職㽞屯載疇其庸授以民社<lb/>
兵衛晝閑農抃于野叛人跳梁呼之來前翦其兇渠餘黨帖然<lb/>
惡獸縦横殘民害物發無不中若貫蟣蝨時逾三紀七剖部苻<lb/>
乆淹外服訖懸其車寓跡田園其樂也獨膂力未衍云何不淑<lb/>
積慶所鍾子孫振振接踵儒科易武以文退食委蛇鳴珂曳組<lb/>
視此石章無念爾祖<lb/>
　　濟南髙氏先塋碑<lb/>
國朝之制官七品以上咸得馳贈其先所以廣孝而勸忠也觀<lb/>
<pb n="KR4d0503_SBCK_028-18a"/>
夫丗数之異等級之殊而其積累之薄厚可得而徴焉㤗定元<lb/>
年冬濟南髙公以亞中大夫鎮江路緫𬋩致仕品苐三有司援<lb/>
典故以聞𬒳　旨追贈二代信乎其徳<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>流光者矣按髙氏<lb/>
丗居棣州無棣縣之辛禮村殁因葬其地盖其先岀於齊公子<lb/>
髙以名為氏譜諜墜逸系緒莫詳今所居則猶故齊地也公之<lb/>
曽祖考曰滄洲塩山縣主簿諱輪祖考曰滄洲孔目官諱憲今<lb/>
贈中順大夫同知某路緫管府事騎都尉追封渤海郡伯祖妣<lb/>
李氏渤海郡君考曰宣武將軍管軍緫領諱璋今贈亞中大夫<lb/>
某路緫管輕車都尉追封渤海郡侯妣趙氏王氏並渤海郡夫<lb/>
人由塩山府君而下三丗俱有仕籍而志局于位<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>施未光貽<lb/>
慶垂祉鍾于後人公實承之也公名仁字壽之少以材推擇為<lb/>
吏會天兵南伐署招討司提控案牘歴萬户府知事辟湖廣行<lb/>
<pb n="KR4d0503_SBCK_028-18b"/>
中書省掾從征安南討两江群蠻有勞受知丞相順徳忠獻王<lb/>
因携以入　覲旣丞相改涖江浙行中書省又　奏以為<lb/>
檢校官尋遷左右司都事時同僚多以酒榷塩筴之利自汙簿<lb/>
問其事者以公厲獨清之操更見識㧞剡上擢中書工部主事<lb/>
俄復入江浙行中書省為左右司貟外郎除江西行中書省理<lb/>
問官治蒙山銀賦之病民者捕寕都土豪之亡命者興利去害<lb/>
績用尤著廷議以公踐敭滋乆將疇其民庸授吴江州知州下<lb/>
車未幾訟蕳役均田里無事乃大飭三皇孔子廟去之日州人<lb/>
相與立石以紀遺愛部使者以最聞授嘉興路揔管府治中時<lb/>
列郡方作祠奉帝師凡庀材用召匠傭一出於民力公獨諭浮<lb/>
屠氏之籍於白雲宗者俾任其役官無一粟之耗民無半餉之<lb/>
勞而祠事以備部使者復以最聞先是公数奉省檄行勞近郡<lb/>
<pb n="KR4d0503_SBCK_028-19a"/>
以丹陽金壇故有公田虗額請悉蠲之而取他羡田𥙷其入又<lb/>
以松江東郷水利乆廢田不冝稲請去故所賦米而用土産菽<lb/>
粟代其輸事皆施行两郡之人莫不便之年甫七十即乞謝事<lb/>
不俟報而歸吴門别業居焉至是遂休致之請應追錫之命而<lb/>
公之妻楊氏贈渤海郡夫人劉氏封渤海郡夫人公䖍奉<lb/>
制書永懐明發展省墓下祭告如禮退自惟念宜有以昭<lb/>
上恩紀丗徳乃俾来徴銘溍聞古之為銘者必斟酌先祖之羙<lb/>
而自著其名焉所以示後丗法也謹叙次髙氏之丗家名爵與<lb/>
公之志行官業而銘以繫之銘曰<lb/>
顯顯髙氏齊文之昭代祀則緜莫守其祧不有厚德孰復乎始<lb/>
蟬聮三葉躋于膴仕胡卒不耀不震以轟儲厥義方嗣人之承<lb/>
展也嗣人是續是似服勤中外時踰四紀乃濟其羙乃揚其名<lb/>
<pb n="KR4d0503_SBCK_028-19b"/>
罔有失墜以荷寵靈煌煌<lb/>
天書下賁玄宅發其幽潜昭融烜赫辛禮之原巋然豐碑琢而<lb/>
銘諸以代鼎彞百丗之下視此遺刻維孝維忠永胤無極<lb/>
金華黄先生文集卷苐二十八<lb/>
</p>
<p>
</p>
  </div>
</body>
</text>
</TEI>
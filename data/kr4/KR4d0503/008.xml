<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_008-1a"/>
金華黄先生文集卷第八　續藁五<lb/>
　碑文<lb/>
　　上都大龍光華嚴寺碑<lb/>
至正七年夏四月<lb/>
天子時廵上亰今中書左丞相太平時為平章政事一日入奏<lb/>
于便殿　上問龍光華嚴寺創建於<lb/>
世祖踐阼之初何以乆而猶有所未備對曰此無它由其役殷<lb/>
費鉅而財用弗繼耳其年秋八月　廽鑾次三十里店諭<lb/>
旨中書賜以鈔十萬緡給其營繕之費仍令寺僧護視屬役勿<lb/>
以諉于有司住持比丘惟足欽承　睿旨親率其徒鳩材僝工<lb/>
諏日庀事經畫指授而程督相勞之靡敢弗䖍輪奐之羙丹碧<lb/>
交輝寳旛華座嚴奉如式在其教所宜有者纎悉完具眀年秋<lb/>
<pb n="KR4d0503_SBCK_008-1b"/>
八月　大駕南還復至三十里店丞相以訖役聞請　敕詞臣<lb/>
著于石章以紀成績　制曰可事下翰林以命臣溍臣溍謹按<lb/>
惟足所述事狀<lb/>
世祖皇帝始在潜邸駐軍和林念　國家龍興朔漠奄有萬邦<lb/>
聲教所覃地大且逺㑹朝展親奉貢述職道里宜均爰相地于<lb/>
桓州東灤河北之龍岡建開平府首扵城中乾艮二隅造兩佛<lb/>
刹曰大乾元寺曰大龍光華嚴寺龍光華嚴則以傳菩提逹摩<lb/>
之學者居之<lb/>
世祖正位宸極采古者兩亰之制　詔以大興爲大都開平爲<lb/>
上都鈞天帝所上應𬗋微羽衛句陳周廬千列而兹寺尚仍其<lb/>
舊未有所改作<lb/>
仁宗在東宮躬戾其宇下左右頋瞻懼弗稱<lb/>
<pb n="KR4d0503_SBCK_008-2a"/>
世祖致崇極於覺皇之意俾有司斥而大之<lb/>
英宗嗣位萬㡬之暇數甞臨幸謂五方佛像在<lb/>
世祖時因感異夢而迎致于兹命於故大殿之南别作前殿以<lb/>
妥奉焉且賜以呉中上腴之田一萬畒使贍其衆然自經始以<lb/>
来更渉累朝歴九十餘年逮<lb/>
今天子特軫　聖情圗終　先志乃克因舊為新而訖考其成<lb/>
帝力所加固非一朝一夕之積其成之也盖自有時夫豈偶然<lb/>
㢤寺之開山𥘉祖曰至温與故太師劉文正公秉忠友善有志<lb/>
氣而深於謀畧<lb/>
世祖甚器重之温六傳至維夀以道行文學受知<lb/>
英宗制授大司徒壽傳弘琛琛傳妙桂今惟足則挂之法嗣也<lb/>
自報㤙来𥙷其䖏云臣溍竊觀昔之有國家者莫不參用真乗<lb/>
<pb n="KR4d0503_SBCK_008-2b"/>
助宣皇度廣資勝利昭薦國釐故凡赤縣神州必有禪林法窟<lb/>
我世祖皇帝所以維持億萬年太平之基者規模宏逺矣<lb/>
列聖相承以迄于今扶植而振起之将欲與之相為悠乆是誠<lb/>
不宜無以詔于方来謹序次其本末而為之銘曰<lb/>
龍岡之原灤水之滸度關而北兹惟天府肇啓<lb/>
帝亰自我<lb/>
皇祖克宅其中下臨九土金輪旣御法幢斯竪普為人天作大<lb/>
福聚如逰化城共趨寳所沉沉華構奚啻百堵奥殿廣堂有楹<lb/>
惟旅架以虹梁承以龜礎有飛其榱有網其戸廓為夷庭延為<lb/>
行宁峙為穹門周為邃廡經之營之洊更寒暑聖子神孫纉承<lb/>
遺緒逮今<lb/>
皇上不忘繼序俯垂清問温其天語蔽自淵衷便蕃錫予召彼<lb/>
<pb n="KR4d0503_SBCK_008-3a"/>
役徒赴我鼛鼓群工薦技風斤月斧金碧焜煌萬目咸覩靈山<lb/>
一㑹儼然故宇瞻之在前瑜珈五部玉豪金相如日當午神帝<lb/>
龍君後先參扈天魔恐怖曰有禦侮棲經于匭縣鍾于虡息有<lb/>
室廬食有庖庾勝縁畢具宗風載舉増崇上化翕受多祜歲時<lb/>
省方鳴鑾樹羽宗<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>戚畹班行文武企望属車奔赱俯僂大家<lb/>
右族豪商鉅賈廣衆稠人下及寒窶猋至景從㕓居野䖏洪纎<lb/>
髙下一雲所雨稽首度門永有依怙扵萬斯年奉我<lb/>
眀主詞臣作頌誕告終古<lb/>
　　阿育王山廣利禪寺承恩閣碑<lb/>
阿育王山廣利禪寺住持比丘悟光創建承恩閣成使以狀来<lb/>
請書其歲月刋之兹碑以示永乆盖自雙林唱㓕像教東流有<lb/>
國家者咸知信嚮而無能若我朝之致其隆極者凡九州四海<lb/>
<pb n="KR4d0503_SBCK_008-3b"/>
名山福聚至於遐陬絶域萬里之外靈蹤異跡靡不搜訪而加<lb/>
禮焉矧惟兹山乃釋迦如来真身舎利寳塔之所止冝其蒙𬒳<lb/>
帝力尊崇侈大非它山所得而比倫也舎利始出於西晋歴宋<lb/>
梁陳唐五代曁宋其随機赴感發祥現瑞殊勝希有考諸傳記<lb/>
所述可見巳<lb/>
世祖皇帝底定南服而兹山入于職方首命奉迎寳塔妥安於<lb/>
内苑之萬歲山上都之龍光華嚴大都之聖夀萬安諸大刹及<lb/>
諸官署置十六壇埸　車駕親臨瞻敬於聖夀萬安百寳光眀<lb/>
從壇而起髙貫寺塔遥燭禁庭　皇情大恱亟命護送還山仍<lb/>
賜以名香金幣敕行中書宰臣郡長吏增構殿宇髙深雄麗視<lb/>
昔加倍四衆莫不抃躍欣慶得未曽有<lb/>
列聖相承逮<lb/>
<pb n="KR4d0503_SBCK_008-4a"/>
今天子歲時函香遣使賜予尤渥㑹法席偶虚而寺㡬廢今太<lb/>
尉納麟公時為行宣政使求可任其事者扵是光由平江之開<lb/>
元来𥙷其䖏至正二年七月也光旣重新門廡殿堂庫庾庖湢<lb/>
之屬且盡復豪家所㩀諸庄田土園林而資以為奉飬者一無<lb/>
所缺學徒雲集内外不下千人光以為寺之所宜有幸已畢具<lb/>
而　天使下臨祗肅無所乃出　上所賜白金為兩二百市材<lb/>
僦工造傑閣以嚴使命列楹若干架霤若干屋之以間計者七<lb/>
其崇若干尺廣加其崇若干尺脩去其廣若干尺飛榱歩簷方<lb/>
櫺曲檻悉稱其度名之曰承㤙之閣上設像座而即其下為傳<lb/>
宗之堂後為方丈之室費有不給則繼以經用之餘貲民不知<lb/>
而官不與焉庀役於九年之冬訖功扵十年之春前人未及為<lb/>
而今為之其作始之自固不可不書也昔大覺禪師懐璉歸老<lb/>
<pb n="KR4d0503_SBCK_008-4b"/>
兹山扵其君之賜有所弗受不欲以已易物也光獨汲汲焉圗<lb/>
所以彰吾君之賜如恐弗及不忘以下報上也璉之辤譲光之<lb/>
恭敬同出於儒者之所謂禮則其為道冝亦無不同也所可書<lb/>
者豈直經度之勤營締之羙而巳哉光蜀人族某氏别號雪䆫<lb/>
云銘曰<lb/>
佛之真身徧一切䖏非滅而滅非住而住金瓶寳篋八萬四千<lb/>
兹惟其一留鎮人間粤自　先朝逮今<lb/>
聖世星軺絡繹香為佛事櫝有金貝篚有綺繒侑以多儀用薦<lb/>
徳馨因果不殊財法交施受用見聞同增福慧大恩莫報<lb/>
君賜未彰荷負有人不敢怠遑乃擇嘉辰開寳樓閣熾然建立<lb/>
無作而作華旛珠網像座中嚴龍光下賁人天具瞻三輪旣空<lb/>
莫非實相知報佛恩則為報上史臣作頌来者是徴於萬斯年<lb/>
<pb n="KR4d0503_SBCK_008-5a"/>
彌謹其承<lb/>
　　故參知政事行中書省事國信使贈榮禄大夫平章政事<lb/>
　　上柱國追封閩國公謚忠愍王公祠堂碑<lb/>
至元十五年秋七月閩國王公以福建道宣撫使覲于上亰<lb/>
世祖皇帝與語大恱朝退首命左丞張公即公寓邸傳　旨詢<lb/>
日本事公對以日本蕞尓島夷不足煩　天討因畫招徕之䇿<lb/>
以進深契　上衷将使預聞國政公懇辤廼降金虎符授公中<lb/>
奉大夫刑部尚書福建道宣慰使兼提刑按察使仍爲御便殿<lb/>
曲宴以遣之俾左丞吕公爲公起舞霑醉而止公旣還治閩中<lb/>
具宣　徳意十六年夏五月舉家入朝眀年正旦　上眷禮有<lb/>
加擢户部尚書數奏事稱　旨甞命之坐而輟　御膳以賜以<lb/>
廷辯薄百官俸非便忤權臣意丐外十九年春二月拜正奉大<lb/>
<pb n="KR4d0503_SBCK_008-5b"/>
夫參知政事行中書省事将之官江西即政事堂條陳二十四<lb/>
事丞相齊魯國文忠公大喜恨得公晚留公母行二十一年春<lb/>
正月進對言日本未易以力服而可以計取誠令臣得備一介<lb/>
之使以招徕之事成可無殘民匱財即事不成亦無損國威重<lb/>
上嘉納之因以公爲國信使凡所須一惟公意公以爲臣他無<lb/>
所須秪須一印佩之擇參佐數軰奉　詔書以行足矣有<lb/>
旨命公視草且賜公玉環連絛納瑟瑟𫀆帽鞾馬鞍各一俾丞<lb/>
相善護視公妻子之留質亰師者公旣陛辤以夏四月發慶元<lb/>
五月抵躭羅躭羅人或勸公勿䡖徃公不聴秋七月至日本境<lb/>
上先令持旗榜諭其國中并移書國主及用事者日本遣来郊<lb/>
迎甚設請遂以　詔書入<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>卯望艤舟對馬島丙夜俄有舉火<lb/>
譟讙島上者公竟遇害而薨得年五十有六夫人葉氏携諸孤<lb/>
<pb n="KR4d0503_SBCK_008-6a"/>
跣哭赴愬　闕下　上聞訃震悼命須其家衣廩如故給夫人<lb/>
驛劵乗官舸五南還䆒其事㝷謚公敬愍侯録其季子從仕郎<lb/>
南劒路順昌縣尹都中為少中大夫平江路緫管府治中即平<lb/>
江賜宅一區田八千畮厥後都中累遷荆湖北道宣慰副使言<lb/>
公雖已得謚而爵秩未稱有司以聞<lb/>
仁宗皇帝覽其奏皇慶元年春三月　詔加贈公榮禄大夫平<lb/>
章政事上柱國追封閩國公改謚忠愍扵是夫人亦從公爵封<lb/>
閩國太夫人旣以告其第太夫人母子相與感泣懼無以昭<lb/>
上恩侈前烈爰卜呉縣至徳郷白蓮橋之西二百歩構堂肖公<lb/>
像而祠焉公姓王氏諱積翁字良存其先光之固始人世為宋<lb/>
官族髙祖諱戩贈太保髙祖妣陳氏東莱郡夫人太保南渡時<lb/>
甞仕閩因家焉故又為福之長溪人曽祖諱椿贈太傅曽祖妣<lb/>
<pb n="KR4d0503_SBCK_008-6b"/>
陳氏通義郡夫人林氏平原郡夫人祖諱萬全登淳熈二年進<lb/>
士第任䖏州青田縣令贈太師祖妣林氏信衛國夫人考諱方<lb/>
大贈少保妣陳氏頴川郡夫人𥘉少保無子禱扵顯應崔府君<lb/>
之神而生公性至孝博學工為文辭年十八領國子舉眀年用<lb/>
叔父參知政事忠文公伯大䕃𥙷承務郎調監嚴州都酒務故<lb/>
宰相吴公濳分閫四眀辟奉國軍節度推官改㳂海制置大使<lb/>
司幹辦公事累數十年不决之訟悉以諉之凡所剖析三百餘<lb/>
事有平心録四卷除提領戸部犒賞所檢察官貽書漕使趙公<lb/>
與訔捐和平十二酒庫積逋十七萬和平三百家為之少蘇馬<lb/>
公光祖以執政尹天府辟浙西安撫司幹辦公事奉朝旨决六<lb/>
縣獄單車夜至餘杭閱獄囚一百七十悉得其情當坐者僅數<lb/>
人餘皆平民眀日召縣官盡釋之所平反他邑疑獄全活甚衆<lb/>
<pb n="KR4d0503_SBCK_008-7a"/>
辟淮東緫領所措置糴買官改江東轉運司幹辦公事用舉者<lb/>
改秩差知冨陽縣治辦為諸邑最皇族有縦家僮殺人者論如<lb/>
法無少貸人尤快之秩滿堂除兩浙轉運司主管文字力請寛<lb/>
版曺催科之限東南諸郡咸便之除監左蔵封樁上庫差通判<lb/>
臨安府除提轄文思院主管諸軍審計院遷太府寺丞兵部郎<lb/>
官出知徽州兼都督兵馬府參議官軍帥李詮㩀城謀為變勢<lb/>
張甚公以計柔服之且施恩信離其黨民恃以無恐加兵部侍<lb/>
郎仍舊任俄除江南東路提舉常平茶塩改福建路提點刑獄<lb/>
行次永嘉復以為天下兵馬都元帥益王府司馬辤不就改知<lb/>
南劒州兼福建路提點刑獄兼招捕使進兵部尚書除寳章閣<lb/>
學士福建路制置使兼職仍舊於是徳祐内附三宫已北上而<lb/>
景炎新造未乆又航海去廼抵福州行省以八郡圗籍上之行<lb/>
<pb n="KR4d0503_SBCK_008-7b"/>
省承制以公知建寜府㝷充福建道宣撫副使部将李䧺挟淮<lb/>
兵為辭殺同知宣撫司事潜說友而屠其家公収潜尸爲治後<lb/>
事且以計紿雄而厚結其麾下因大閱擒雄誅之以功陞宣撫<lb/>
使福州路緫管兼府尹兼提刑按察使巳而淮兵亂復作公率<lb/>
郡民捕其黨悉斬以徇閩生齒數十百萬卒頼以完亡何而入<lb/>
覲郷國之人至今思之公夫人曰陳氏曰林氏皆封安人先卒<lb/>
曰葉氏今閩國太夫人也其為比丘尼而在者曰圎眀静慧慈<lb/>
照大師住持杭州眀慧寺搠思丹巳卒者曰宏宗圎眀佛曰大<lb/>
師住持平江妙湛寺普貴子男七人曰時中易名為僧以卒餘<lb/>
悉以公奏𥙷官曰琦眀威将軍同知肇慶路揔管府事曰權中<lb/>
從仕郎同知循州事曰昇中從仕郎寧海縣尹皆卒曰建中從<lb/>
仕郎建安縣尹閩國太夫人出也從太夫人留質而歸卒于維<lb/>
<pb n="KR4d0503_SBCK_008-8a"/>
楊驛無子以都中之子某爲其後曰端中從仕郎尤溪縣尹亦<lb/>
卒曰都中今正議大夫兩浙都轉運塩使女六人四適名門二<lb/>
爲尼孫男七人女四人曽孫男五人女一人堂成後三年都中<lb/>
以太夫人之命来徴文将刋之兹碑溍竊惟公之忘身殉國亦<lb/>
旣蕳在　帝心而足以暴白扵天下太夫人勤懇壹意爲天所<lb/>
祐年㡬八袠貌端神澤福祉未艾正議又以材猷徳望嚮用於<lb/>
時有光于前人盖人紀之大者三公之爲臣太夫人之爲婦正<lb/>
議之爲子可謂盡之矣欲勿書得乎太夫人之弟茂辰甞以公<lb/>
薦爲武徳将軍管軍揔管公之殁也爲之七走亰師而致力於<lb/>
祠事尤悉亦有功扵王氏而可書者也其銘曰<lb/>
於赫<lb/>
世祖緫攬群雄委質自奮時惟王公千載之逢由一言始歸護<lb/>
<pb n="KR4d0503_SBCK_008-8b"/>
全閩惟<lb/>
天子使相彼林林孰完其生繄公是怙弗震弗驚廼疇民庸廼<lb/>
踐朝著廼啓廼沃廼居政路蠢兹島夷敢有不恭抗言請使出<lb/>
次于東溟波浩浩其下不測長風大颿萬里一息天聲所加咿<lb/>
嗢睢盱鞬櫜帞首頫伏路隅煌煌英蕩使事有指庶公其歸赤<lb/>
舄几几胡蹈大難而以訃聞舍生取義哀動<lb/>
帝宸䟽封進爵易名節恵于飾其終罔不備至公則逺矣遺烈<lb/>
不泯孰其承之惟後有人一畒之宫百世之祀麗牲有碑刻示<lb/>
無止<lb/>
　　故陕西諸道行御史臺御史中丞贈攄誠宣惠功臣榮禄<lb/>
　　大夫陕西等䖏行中書省平章政事柱國追封濵國公謚<lb/>
　　文忠張公祠堂碑<lb/>
<pb n="KR4d0503_SBCK_008-9a"/>
故濵國文忠張公家濟南而其别墅在歴城縣北十里華不注<lb/>
鵲山之陽歴山之隂號曰雲㽵公自參議中書省事退休其中<lb/>
者垂十年至治㤗定之問　詔使沓至皆堅卧不起<lb/>
文皇御極以翰林侍讀學士召未至改陕西諸道行御史臺御<lb/>
史中丞公乃幡然就道時公年甫六十到官僅三閱月而薨于<lb/>
位天暦二年七月壬午也始公甞謂吾居雲㽵而樂且宻邇吾<lb/>
先世大墓吾死必以昭穆序葬而於是乎祠焉九月丙辰公嗣<lb/>
子今祕書郎引遵治命奉柩以葬而以清河郡夫人郭氏祔至<lb/>
順二年三月戊子乃作祠堂凡屋之為間者四堂居其三而室<lb/>
居其一妥神有位物器備完歲時蕆事饋奠惟謹以溍忝綴公<lb/>
門生之末俾有述以告来者溍竊惟公𥘉尹堂邑撫人有恩用<lb/>
獄不失有罪能使豪彊讋伏而盗賊化為良民為御史則抗言<lb/>
<pb n="KR4d0503_SBCK_008-9b"/>
尚書省不可立其變更法度易置官府将厲天下且擅除御史<lb/>
大夫中丞非　祖宗故事䟽時政之弊萬餘言力拄權姦㡬蹈<lb/>
禍而不悔在中書則諌止内廷燈山之戯卒以忠直受上賞暨<lb/>
執法西臺属關右荐饑一以荒政為己任有禱于神其應如響<lb/>
乃傾私槖斥公帑　奏請大發錢粟下輸米授爵之令用便宜<lb/>
通鈔法以来商旅由是人始得食至於疾病死亡皆具為區䖏<lb/>
慮有司怠於奉行則分遣察官臨視之委曲纎悉竭盡其力頼<lb/>
以少蘇者雖甚衆而公竟以憂勞悲感奄及於大故捐舘之日<lb/>
奉元鼔樓梁木自壊濟南里第有光若隕星者民之無禄庸非<lb/>
天乎事聞　制贈公攄誠宣惠功臣榮禄大夫陕西等䖏行中<lb/>
書省平章政事柱國追封濵國公謚曰文忠䘏典之優異<lb/>
先帝憫悼深矣公所學務致於實用而一語一黙之細亦無所<lb/>
<pb n="KR4d0503_SBCK_008-10a"/>
苟<lb/>
仁宗時公居禮部為侍郎尚書雨持文枋克廣賢路深契<lb/>
上衷新進士衘刺来謁輒拒不與為禮書方寸𥿄令閽人諭之<lb/>
曰但思報國無以私謝為也所譔著施於　朝廷行於四方萬<lb/>
里人莫不傳誦之盖公之莅民政多卓異冝如循吏之立祠直<lb/>
道以匡君而勤事以死冝如功臣之祭於大烝文學論議存乎<lb/>
㳤艾之私冝如先賢之祀扵學固非其家所得而專也然以公<lb/>
居此為最乆從容去就之際聞者至今為之咨嗟歎息過而見<lb/>
其平生釣逰䖏池深木寒猶将低佪不忍去况登斯堂而仰公<lb/>
之遺風餘烈可使貪夫㢘懦夫立其於名教殆非小𥙷尸而祝<lb/>
之豈獨仁人孝子用以厚其親㢤溍旣不敢辤而序其㮣復為<lb/>
銘以系焉公諱養浩字希孟世次官閥行事之詳有傳在史氏<lb/>
<pb n="KR4d0503_SBCK_008-10b"/>
今皇上又申敕詞臣勒諸石章昭掲墓隧矣非有關扵祠事者<lb/>
此不著銘曰<lb/>
瞻彼樂郊齊山兩間山之幽幽水清且漣孰遄公歸而止于此<lb/>
使者在門公不為起止非無所行也以時<lb/>
大君有命賁然来思曰予赤子汝饑予哺庻㡬當宁寛是西顧<lb/>
盡瘁以仕不有其躬神㳺故墟有寧一宫公像在斯皇皇卷服<lb/>
生氣<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>焉過者必肅<lb/>
　記<lb/>
　　丞相兾寧文忠王祠堂記<lb/>
故丞相兾寧文忠王以至正七年秋九月十八日丁巳薨于位<lb/>
二十六日乙丑祔葬亰城和義門外之先塋八年春某月某日<lb/>
某甲子建祠堂順寧府宣平縣宫家㽵之景賢書院冬十一月<lb/>
<pb n="KR4d0503_SBCK_008-11a"/>
十二日甲辰宰執大臣奏事　明仁殿而退諭　上旨俾臣溍<lb/>
撰王先塋碑銘并以祠堂記命臣溍製其文賜王母弟今大司<lb/>
農逹世貼睦尓使書于石仍　敕平章政事議中書省事姚庸<lb/>
篆題其首而刻焉惟<lb/>
武宗皇帝昔在潛邸出鎮朔方故丞相和寧忠獻王以宿衛重<lb/>
臣乆侍帷幄　上旣嗣大歴服忠獻遂以佐命元勲入秉國鈞<lb/>
夙興夜寐勤勞　帝室将寘其家于北土令就髙爽而逺歊袢<lb/>
乃以　上所賜宫家㽵之地築别墅居之而延師教其二子俾<lb/>
有成立為時名臣即文忠及大司農也里人化之無不恱學忠<lb/>
獻以父老之請為創精舎聚其子弟而教育之有司以狀白于<lb/>
中書卑之額曰㬌賢書院立山長為學者師忠獻旣殁因作堂<lb/>
而祠焉其構興之𥘉<lb/>
<pb n="KR4d0503_SBCK_008-11b"/>
今上皇帝特出内帑金錢幣物以相其役東朝及中宫致助有<lb/>
差迨其訖功　上復遣使函香具牢醴以落其成　詔詞臣歐<lb/>
陽玄為之記至是别為堂以祠文忠事聞又命臣溍記之臣溍<lb/>
竊考古者天子之公卿有大勲勞則祭於大烝後世之廟廷配<lb/>
享是也諸侯有國大夫有家則設廟祧壇墠而祭之後世之羣<lb/>
臣家廟是也傳所謂釋奠有合有國故則否說者以為國故若<lb/>
唐虞之有伯夷后夔周之有周公有則自奠之無則合於鄰國<lb/>
今學校各祠其郷之先賢猶有取其遺意也夫唐虞成周固非<lb/>
有鄰國之可合舎夷夔周公而誰歟忠獻以雄才偉略出則膺<lb/>
瓜牙之任入則荷腹心之寄至於䖏危疑之際不動聲色而施<lb/>
轉旋闔闢之功民志以之而定國勢以之而安可謂社稷之臣<lb/>
矣文忠用貴王賤覇之術佐<lb/>
<pb n="KR4d0503_SBCK_008-12a"/>
今天子於重熈累洽之餘以親附百姓鎮撫四夷為已任而務<lb/>
使官得其職物遂其冝雖古良相殆無以過而况前作後述濟<lb/>
羙象賢位冠百僚爵超五等是宜配侑於烝甞享祀於廟室豈<lb/>
郷國之間學校之士所得而專乎其相與尸而祝之者盖以事<lb/>
夷夔周公之禮事之也臣溍庸因記事推述而論著焉文忠諱<lb/>
鐵木兒逹識官中書左丞相録軍國重事階開府儀同三司勲<lb/>
上柱國贈開誠濟羙同徳翊運功臣太師中書右丞相階勲皆<lb/>
如故追封兾寧王謚文忠餘見扵前記及　上所賜勲徳之碑<lb/>
者此不具<lb/>
　　眀正書院田記<lb/>
宋南渡後衢之先賢忠簡趙公而下六人盖尸祝之舊矣景定<lb/>
末王侯巳守是邦始諗于朝即故吏所㩀祠地為道院者闢書<lb/>
<pb n="KR4d0503_SBCK_008-12b"/>
堂曰明正且以其没入之田百七十有六畮隷焉咸淳間繼之<lb/>
者趙侯孟奎又益以它田六十有三畮祠事以備　國朝因之<lb/>
建書院額設山長貟而兹田之奪扵浮屠老氏者什七八有司<lb/>
漫弗加省也皇慶𥘉<lb/>
上新即位垂意庠序之事凡田之在學官者冒取有禁於是緫<lb/>
管申侯為閱累歲之訟牒而覈其實悉返所侵田有挾教門檄<lb/>
来争之者俟弗為動乃賂吏瞰侯在告謬為可疑上其事于宣<lb/>
閫今山長葉君謹翁白侯破其計而閫復下于郡侯為徴圗籍<lb/>
覆按具有本末田以卒歸盖九十年間祠三徙而始有田不二<lb/>
十年遽失不守又三十餘年廼復葉君念其得之難而保有之<lb/>
不易也求書于石以圗永乆溍竊惟三代而降師廢民散儒失<lb/>
其守而奪扵二氏者匪直吾疆畎而已矧夫威怵利誘有甚於<lb/>
<pb n="KR4d0503_SBCK_008-13a"/>
二氏者乎甞試觀馬公之在建炎連柱大姧一斥終其身不悔<lb/>
逮紹興權臣檀事汪公旣坐切直擯弗用趙公竟以不苟合去<lb/>
相位貶且死至若范劉小汪公委蛇仕止之間又莫或少自撓<lb/>
是廩焉不可奪者區區之土壌猶外物也賢師帥祗奉　徳意<lb/>
幸恵斯文甚厚繄六君子之胄若士之從葉君登斯堂者敬共<lb/>
以承事感慕而振飭必有名人傑出其間嫓羙於前哲夫能寳<lb/>
其不貲之軀則一物之細有不難守矣溍旣為書其㮣且道其<lb/>
所望扵諸君如此𥘉田之未復也劉公五世孫衍甞以已田百<lb/>
畮代其匱汪公五世孫諠亦以已田三十畮相焉至是兩家因<lb/>
捐其田戒子孫勿復有是抑可書巳申侯名月魯帖木而髙麗<lb/>
人<lb/>
　　上海縣學田記<lb/>
<pb n="KR4d0503_SBCK_008-13b"/>
上海由鎮為縣之三年縣始有學又十年學始有田又九年乃<lb/>
改作學于縣東如千歩延祐元年冬張侯如砥来涖縣事厥旣<lb/>
延見諸生視其居則齋廬未備也庖廩未充也按其籍則田之<lb/>
析於郡庠若出扵是邦之寓公者歲為米不盈四百石惕焉深<lb/>
懼士失其養而學政之弗舉謀大其規制為乆逺計而未知所<lb/>
出也上人善能者聞之請入私田四百九十五畮有竒為學官<lb/>
永業以佐經費侯旣納其請則白状于縣而輸劵于學主教事<lb/>
者方君遇以為向之克有學有田不易如此而上人一念之頃<lb/>
遽能不愛其所有以弛吾乏絶之慮是不宜使後之君子無述<lb/>
也乃伐石来徴文為記嗟乎大道墮裂九流百家之異趨乆矣<lb/>
是果不可同歟易稱同人于野亨而謂同人于宗吝夫與善不<lb/>
擇其類致亨孰大焉施惠而不私其黨去吝孰先焉由其通舍<lb/>
<pb n="KR4d0503_SBCK_008-14a"/>
其蔽兹所以合異而為同也侯與吾從其有取乎此矣上人亦<lb/>
甞學於是耶土地之利其末爾竊獨嘉乎是舉也庻㡬乎吾聖<lb/>
人之旨而有非苟同者故為原其大趣而為之記其目之細則<lb/>
碑隂存焉<lb/>
　　常熟州學田記<lb/>
常熟故呉地州之西子㳺宅在焉當孔子時吴通上國巳乆北<lb/>
學冝非一人獨子㳺以身通受業列扵七十有七人之間而其<lb/>
言行見於記録爲甚具迨今千有七百餘年生其地而好學䏻<lb/>
文者猶彬彬焉風氣之厚俗習之盛誠非旁州比縣之所及然<lb/>
自其為縣時已有學而所占田多薄瘠以歲之不易也諸生往<lb/>
往無所仰食學校之飬頋出它州縣下弦誦之聲希闊寂寥前<lb/>
後為是州若職教事者思有以𥙿之而未知所以為計學之賔<lb/>
<pb n="KR4d0503_SBCK_008-14b"/>
老以爲州之有力而名好事莫如曺君乃相率造君以爲言君<lb/>
欣然爲輟田之可耕者若干畮山之可樵者若干畮以佐之士<lb/>
之群居聚食始無所乏絶莫不徳君之爲而願得予文以記之<lb/>
予聞古昔授田建學悉有成法民之爲士固不必廩扵學宫而<lb/>
大家巨室亦不得有羡田以資施予也自先王之法壞而不可<lb/>
復見說者盖以爲三千之徒聚而食於孔子或又以飲食之人<lb/>
爲子㳺氏之儒何言之無稽耶今之去孔子曰益以逺有能聞<lb/>
布衣飬徒之事而興起焉可謂難也巳若夫爲弟子貟而蔵脩<lb/>
息㳺於斯者皆生於子㳺之郷而得其風氣俗習之羙者也苟<lb/>
無幸乎居之安食之飽而必有事焉将見其䖏也必無媿乎子<lb/>
㳺之文學其出也必無忘乎子㳺之學道而愛人一簞一瓢不<lb/>
足爲其儉萬鍾之禄不足爲其㤗孰得以區區飲食之細厚誣<lb/>
<pb n="KR4d0503_SBCK_008-15a"/>
君子也㢤是用弗譲而為之記以告諸来者云爾曹君名某甞<lb/>
為某官<lb/>
　　義烏先逹題名記<lb/>
義烏邑庠禮殿之西南故有文昌祠宋先逹題名在焉祠廢而<lb/>
石毀已乆至正七年春主教事者曁先逹諸公之後人始復脩<lb/>
其祠事而買石重刻寘其中昔我<lb/>
世祖皇帝旣定天下于一萬邦黎獻共惟<lb/>
帝臣　特旨以宋咸淳甲戌進士第一王公龍澤為行御史臺<lb/>
監察御史公邑人也郷大夫先生莫不動色胥慶以為科目之<lb/>
設兹其權輿逮<lb/>
仁宗皇帝臨御伊始承平寖乆文運之開適惟其時誕布<lb/>
詔條光揚　祖訓著貢舉令以興賢能法行扵延祐之𥘉而兆<lb/>
<pb n="KR4d0503_SBCK_008-15b"/>
見扵至元之末公之用舎乃科舉廢興之㡬名不稱則無以風<lb/>
厲乎四方蒐其缺軼而表顯之不獨為一邑之榮觀而巳矧今<lb/>
聖天子在上稽古右文分命儒臣撰定前史因其善惡以寓勸<lb/>
懲列傳所載盡瘁事國如忠蕳宗公正色立朝如文清徐公皆<lb/>
邑之先逹也覩其名而知感慕激發則兩公不得專羙于前而<lb/>
後賢之踵武相接又豈止為科舉之士哉是宜有以彰千載之盛<lb/>
際非徒可存一代之故實云爾詩曰自古在昔先民有作遺風<lb/>
餘烈固未泯也又曰髙山仰止景行行止吾儕小子敢不勉諸<lb/>
題名舊刻溍之曽大父左曹公實志之兹俾溍嗣書其重新之<lb/>
歲月溍不得辤也<lb/>
　　江淛行中書省題名記<lb/>
昔太史公於漢之将相名臣不皆立傳而為之表悉著其氏名<lb/>
<pb n="KR4d0503_SBCK_008-16a"/>
歲月使覽者尚論其世而有以知其人後世官寺之題名實本<lb/>
於此故雖偏州下邑無不記諸其㕔壁江淛行中書省莅治錢<lb/>
唐五十又六年題名有記尚矣至正二年夏四月省署燬于災<lb/>
而石亦仆今丞相適下車亟使計工程材拓故址植廣厦增崇<lb/>
其壮觀以昭示乎等威而未及蒐遺舉墜𥙷題名之缺平章政<lb/>
事康里公視事伊始命掌固考舊櫝合前宰執之氏名歲月伐<lb/>
石而大書深刻焉令溍叙次梗槩以吿来者溍幸甞以文字為<lb/>
職業而效趍走於屬部何敢以不敏辤載惟我朝稽古建官以<lb/>
来厖臣碩輔入則保兹<lb/>
天子而儀刑乎百辟出則正是國人而屏翰乎四方體貌之尊<lb/>
内外均一所以聳萬民之具瞻折千里之遐衝也今天下為行<lb/>
省凡十有一而江淛當東南之都㑹生齒繁夥物産冨穣水浮<lb/>
<pb n="KR4d0503_SBCK_008-16b"/>
陸行紛輪雜集所統句吴於越七閩之聚訖于海隅旁連諸蕃<lb/>
椎結卉裳稽首内嚮挈兵民二枋而臨制於梱外事任至重非<lb/>
元勲懋徳兩有文武莫克膺其寄丞相繇中書平章政事進位<lb/>
端揆来鎮兹土紀綱號令煥然聿新群工庻尹奔走率職賜履<lb/>
所及咸為之改眎而易聴<lb/>
皇上嘉其有興壞起廢之𥘉特敕詞林宗工作記并書篆以賜<lb/>
一時宰執大臣都司僚佐亦已衣𬒳昭囬之光而流榮耀於無<lb/>
極若夫題名之設盖他日表将相名臣者之權輿是冝與蘭臺<lb/>
秘閣之所纂名山金匱之所儲相為經緯氏名歲月之存否所<lb/>
係甚大豈偏州下邑㕔壁所記可槩論乎然竊聞温國司馬公<lb/>
記誎院題名以為居是官當志其大舎其細先其急後其緩專<lb/>
利國家而不為身謀有言責者固不容不事斯語充乎是道雖<lb/>
<pb n="KR4d0503_SBCK_008-17a"/>
秉國之均任天下之重無難也則其為記又不徒取氏名歲月<lb/>
之可見而已矧今　聖神撫運鉅人並生更進迭興均其勞佚<lb/>
猶有虞之九官奮庸於内成周之三后恊心於外畫一之治罔<lb/>
間後先述作之家遡觀其時而睹其餘澤之未泯指事載功垂<lb/>
之竹帛不亦廟堂推羙譲善追紀前人之盛心也㢤<lb/>
　　江淛行中書省左右司題名記<lb/>
中書之有行省行省之有左右司　國朝之制也盖自唐分三<lb/>
省肇置都司為尚書丞轄之貳以天下之大百官之衆而任是<lb/>
職者止扵十人其選不䡖矣攷之六典則其所掌付諸司之事<lb/>
舉正稽違省署符目執直簿以知省内宿直等堇堇數事而巳<lb/>
位有常貟職有常守也今政本一歸於中書而以左右兩司為<lb/>
元僚小大之事罔不與聞列曺掾有所關白得持文墨議論相<lb/>
<pb n="KR4d0503_SBCK_008-17b"/>
可否僉議旣定乃以聴都堂之裁决而署行之較之徃昔事權<lb/>
輕重固大不侔其在行省曰郎中曰貟外郎曰都事官稱命秩<lb/>
悉視　中朝宰士而恩數無内外之異合左右為一司以兼緫<lb/>
乎六曹而分守無彼此之殊位序巳崇而職務尤劇委任之重<lb/>
夐絶前比非清方敦實閎敏周通之材莫冝居之由是而歴從<lb/>
班登政地者踵武相望號為宰相之儲誠要官之髙選也學士<lb/>
大夫徃徃觀乎題名而指其顯融於時能以儁功偉烈自見者<lb/>
侈為盛世之羙談安可無以考其去来之歲月㢤江浙行省左<lb/>
右司重新扵災燬之餘爰命溍記其題名而刻諸廡下溍竊惟<lb/>
古之記題名者不特以謹歲月必囙其所居之位而寓規誡焉<lb/>
今之都司上以彌綸乎相業下以綱紀乎曹務至扵邊隅之阨<lb/>
塞閭閻之幽隱靡所不當問非若群有司效一官守一職而可<lb/>
<pb n="KR4d0503_SBCK_008-18a"/>
以一事名言也庸叙次其設置之沿革以為之記凡參贊之功<lb/>
有可稱述而非題名所能盡記者兹不得而詳焉<lb/>
　　監脩國史題名記<lb/>
宰相之職掌佐<lb/>
天子正百官於軍國之政令無所不統惟領史事則特給印章<lb/>
别設官属而敕尾以之入衘重其事也昔在<lb/>
世祖皇帝中統二年翰林學士承旨王公鶚奏請立史局纂脩<lb/>
先朝實録及遼金二史其國史則請以右丞相史公天澤監脩<lb/>
上悉從之至元元年始置翰林院十三年乃　制授平章軍國<lb/>
重事耶律公鑄監脩國史建官實始於此其後恒以上相專綜<lb/>
監脩之務㦯並命次相則曰同監脩委任可謂重矣若稽徃制<lb/>
詞臣史官班列不同軄掌亦異今旣合為一院而史事獨屬之<lb/>
<pb n="KR4d0503_SBCK_008-18b"/>
宰相者盖紀録天地日月之祥山川封域之分昭穆繼代之序<lb/>
禮樂師旅之事誅賞廢置之政布在方冊垂于萬世其所繫之<lb/>
重非它司比抑可知也故凡大拜之後必諏吉視篆于本院㕔<lb/>
壁固冝有其題名然自史公天澤耶律公鑄逮脫脫太傅公兩<lb/>
入中書相<lb/>
今天子九十年間領史事者之官位名氏歲月皆未有所登載<lb/>
於是院長謀扵寮友而訪扵中書之掌固得右丞相天澤太傅<lb/>
公而下緫　十有　人礱石大書而深刻焉其莫得而詳者皆<lb/>
不著亦闕疑之義也<lb/>
　翰林國史院題名記<lb/>
世祖皇帝中統元年𥘉設翰林學士承旨官正三品至元元年<lb/>
乃建翰林國史院而備學士等官八年院升從二品<lb/>
<pb n="KR4d0503_SBCK_008-19a"/>
成宗皇帝大徳九年院升正二品<lb/>
仁宗皇帝親攬御筆點定置立學士承旨六貟學士侍讀學士<lb/>
侍講學士直學士各二貟皇慶元年院升從一品迄今遵爲永<lb/>
制先是蒙古新字及亦思替非並教習扵本院翰林國史集賢<lb/>
兩院合爲一仍兼起居淮領㑹同舘知祕書監而國子學以待<lb/>
制兼司業興文署以待制兼令編脩官兼丞俱来隷焉其後新<lb/>
字旣析置翰林院而復立集賢院如故今興文署已廢本院於<lb/>
起居注㑹同舘秘書監國子學之事悉無所預囬囬學士亦省<lb/>
而亦思替非以待制兼掌之<lb/>
今上皇帝建宣文閣而不設學士　詔以經筵崇文監皆歸扵<lb/>
本院崇文監言其非便而止惟於學士承旨而下摘官判署經<lb/>
筵之文移頃因纂脩后妃功臣傳又以執政兼學士承旨等官<lb/>
<pb n="KR4d0503_SBCK_008-19b"/>
而無常貟此建置㳂革之大畧也自中統至元以迄于今題名<lb/>
乆未克立是用蒐羅故牘考其姓名資秩遷次而刻諸石庻来<lb/>
者有考焉夫題名雖非古而唐宋以来偏州下邑莫不有記矧<lb/>
以文學侍從之臣於焉萃止安可覩其闕文而弗之講乎覧者<lb/>
因其人而尚論其世則　國家之聲眀文物名公大人之遺風<lb/>
餘烈猶可㮣見也僚属參佐具于别刻者此不書<lb/>
　　上都翰林國史院題名記<lb/>
凡官署咸有題名記之者必述其職分之所當為以寓夫官師<lb/>
相規之意焉粤自<lb/>
世祖皇帝作别都于灤陽一逰一豫無非事者<lb/>
列聖相承遵為典常文武百司扈從惟謹翰林國史軄在代言<lb/>
以施命于四方載事以傳信於萬世<lb/>
<pb n="KR4d0503_SBCK_008-20a"/>
天子出御經筵則勸講進讀啓沃　聖心退則紬繹前聞以待<lb/>
訪問任重而地親　上所識擢必勲閥近臣儒林大老與一時<lb/>
名人魁士實侍從之髙選非他有司比也由至治元年逮今二<lb/>
十有七年分院題名歲各有記於其職分之所當為論之備矣<lb/>
兹不復勦取舊說而重陳之苐記其官位氏名歲月庶来者有<lb/>
所於考焉爾盖大駕以至正七年四月十九日發亰師五月<lb/>
十二日駐蹕上亰八月十三日囬鑾院長而下除拜則書或将<lb/>
指而行或賜告而去不悉書也經筵之職曰領曰知曰兼無專<lb/>
官惟居翰林者獨主其文移出納故合本院與其曺屬並列于<lb/>
左云<lb/>
　　中書省右司題名記<lb/>
官署之有題名尚矣覧之者問其人可以知其政故記之者必<lb/>
<pb n="KR4d0503_SBCK_008-20b"/>
本其職分之所宜為以寓夫規警之意而風厲焉烏古孫公其<lb/>
之為右司郎中也以題名未建命考諸故牘得其氏名歲月将<lb/>
刻石于廡下未及成而出持閩中部使者節㝷復召入參議中<lb/>
書省事乃属今右司諸公緒成之而俾溍為之記溍竊惟都司<lb/>
以彌綸省闥為職於事無所不預較之舊制則唐之三省尚書<lb/>
有左右丞管轄衆務而左司右司為之副宋之三省左右丞升<lb/>
為執政中書門下别設檢正之官而尚書之左司右司居其次<lb/>
逮至我朝政本一出扵中書而丞轄檢舉之職悉歸扵左右<lb/>
兩司其委注之專前所未有也而况右司所掌付受兵刑之政<lb/>
㝡號雄緊而百工之事尤為叢劇豈它有司限於官守而可指<lb/>
其職分之所宜為以寓夫規警乎雖然今之任是官者皆天下<lb/>
之選昔人所謂學為宰相者也後之人覩其氏名知所歆慕而<lb/>
<pb n="KR4d0503_SBCK_008-21a"/>
奮發焉則其為風厲也大矣庸弗敢辤而謹記之<lb/>
　　上都御史臺殿中司題名記<lb/>
天子時廵上亰則宰執大臣下至百司庻府各以其職分官扈<lb/>
從　國朝舊典也凡公署必立題名以志其去来之歲月御史<lb/>
臺殿中司之有題名始於至順三年率皆剡木為方板而書之<lb/>
至正八年今殿中侍御史埜僊護都孛羅鐵木而慮其乆或蠧<lb/>
敝乃命代以石大書而深刻焉且俾溍記其作始之自謹按漢<lb/>
御史大夫有兩丞其一曰中丞居殿中蘭臺外督部刺史内領<lb/>
侍御史受公卿奏事舉劾按章亦謂之中執法則居殿中者實<lb/>
右中丞之職魏以二御史居殿中察非法大朝㑹則簮白筆側<lb/>
陛而㘴乃殿中設侍御史之始也其後殊時異制㳂革靡常在<lb/>
唐則兼知庫藏出納宫門内事亰畿諸州諸衛兵禁而政務非<lb/>
<pb n="KR4d0503_SBCK_008-21b"/>
一在宋則三院並得言事兼察事而官守不分逮我<lb/>
世祖皇帝至元五年肇建御史臺置殿中侍御史二貟而以殿<lb/>
中别為一司正名舉職紏察朝儀外廷稱慶則對立於龍墀之<lb/>
下而不與庻僚序列　大駕行幸則畢從扵豹尾之中而非若<lb/>
它官可以更休委任旣專地位復宻臣僚有所敷奏無不與聞<lb/>
而其命秩之崇品在苐四視唐宋以七品官為之重䡖之不侔<lb/>
從可知也自非勲賢貴胄秉清方直亮之節夙為衆所嚴惮莫<lb/>
冝當其選由是而致位卿相未始乏人誠欲使来者知所慕效<lb/>
而思繼其風烈則所托以昭示于永乆者曷可缺歟盖物莫夀<lb/>
扵金石然自古及今名垂天壌與國家相為無窮者固不獨恃<lb/>
夫金石以為存也請以是為記可乎是歲　乘輿以五月届灤<lb/>
陽八月囬　鑾十月甲子朔記　八卷終<lb/>
</p>
<p>
</p>
  </div>
</body>
</text>
</TEI>
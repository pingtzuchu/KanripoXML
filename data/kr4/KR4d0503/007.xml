<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_007-1a"/>
金華黄先生文集卷第七　續藁四<lb/>
詔<lb/>
　　命相詔<lb/>
國家大事非獨運之所能成宰相得賢則百度莫不具舉朕臨<lb/>
御歲乆望治日深聿資夹輔之功庸致圗新之效惟時並命允<lb/>
穆僉言中書左丞相朶兒只雅量足以鎮浮大器足以任重夙<lb/>
由世胄誕紹王封恩威交著於一方終始殆逾扵十載爰躋榮<lb/>
於台鼎荐作屏於藩維暨入緫於憲綱遂延登於揆席克膺眷<lb/>
倚益茂聲猷屬以虚位而詢于在廷無若舊人之可與共政載<lb/>
加進拜式聳具瞻中書平章政事太平敦實而粹和周通而宏<lb/>
敏練逹朝廷之大體光昭祖父之遺休念其帝室之勲臣賜以<lb/>
國人之氏族肅特風紀宻賛事樞宜升廊廟之崇俾展經綸之<lb/>
<pb n="KR4d0503_SBCK_007-1b"/>
藴亶為盛舉匪出序遷今命朶兒只為開府儀同三司上柱國<lb/>
録軍國重事中書右丞相監脩國史太平為開府儀同三司上<lb/>
柱國録軍國重事中書左丞相于以進退乎人才于以弛張乎<lb/>
政理凡制詔號令錢粮選法刑名造作干中書政務隔越奏請<lb/>
者以違制論便民事冝畫列于后<lb/>
於戯左右厥辟尚頼同寅而恊恭小大攸司各冝奉法而遵職<lb/>
助成治化仰副至懐故兹詔示想宜知悉<lb/>
　　招諭雲南土官等詔<lb/>
朕誕膺景命君臨萬邦聲教所通無間逺邇睠此西南之地實<lb/>
我祖宗之民叛賊死可伐敢冒刑章作為弗靖侵掠境土戕害<lb/>
至人憫其狂愚累加招諭本賊執迷負固罔有悛心爰命将而<lb/>
出師以恭行乎天討指其巢穴取彼渠魁尚慮諸路甸寨土官<lb/>
<pb n="KR4d0503_SBCK_007-2a"/>
軍民人等或受制扵兇徒相扇揺而構亂原其𥘉志匪出同謀<lb/>
旣䖏危疑遂懐反側庸伸訓吿俾亟来歸詔書到日除死可伐<lb/>
不赦外應有𬒳死可伐脅從詿誤之人納欵出降者並免本罪<lb/>
各安家業元有官者悉復其官能生擒死可伐及殺獲其首級<lb/>
者具以名聞優加賞賚陞擢其死可伐族屬能生擒殺獲本賊<lb/>
者命爲本路土官該載不盡事理令緫兵官議擬申聞施行於<lb/>
戯咸與惟新式布寛條而示信自求多福勉思後效以圗功咨<lb/>
尓逺人體兹至意<lb/>
　制<lb/>
　　二程子加封制<lb/>
朕惟三千之徒莫先顔氏睠言徃哲式克似之故河南伯程顥<lb/>
體俻至和躬承絶學元氣之㑹鍾於獨得聖人之道頼以復眀<lb/>
<pb n="KR4d0503_SBCK_007-2b"/>
繄百世之真儒豈追崇之可後爰蒐盛典爵以上公於戯緬想<lb/>
徳容儼揚休而山立聿新禮命孚渙號以風行服此寵靈益綿<lb/>
道統可加封豫國公主者施行<lb/>
朕惟孟氏以来千有餘歲不見先覺孰任其承故伊陽伯程頥<lb/>
本諸躬行動有師法謂𥘉學入徳始乎致知格物謂随時從道<lb/>
在乎觀象玩辭遺書雖見扵表章異數尚稽於封冊胙之大國<lb/>
庸示褒崇於戯規矩凖繩庻有存於矜式火龍黼黻匪徒侈於<lb/>
儀章懋相人文以對休命可加封洛國公主者施行<lb/>
　也列里术兀追封雲安王制<lb/>
天佑皇家旣誕膺於正統禮嚴毋族爰申錫扵崇封祗率舊儀<lb/>
亶惟異數豐國公　故祖父也列里术兀英材茂挺盛德<lb/>
昭宣朝夕恪恭秉純誠於帷幄子孫昌熾開積慶扵宫闈推恩<lb/>
<pb n="KR4d0503_SBCK_007-3a"/>
及於外家列爵髙於常等扵戯遺音日逺永懐世祚之隆新社<lb/>
雲安尚服王章之寵我之自出朕豈有私可追封雲安王<lb/>
　　也列里术兀妻丑哥追封雲安王夫人制<lb/>
朕誕膺丕緒興懐母后之家祗若舊章并錫王封之貴睠其中<lb/>
饋盍嫓上儀豐國公　故祖母丑哥寛𥙿在躬柔嘉維則<lb/>
芝蘭盈室鍾秀異於䨇枝蘋藻加籩相潔齋於宗事旣百年而<lb/>
偕老極一品以同封於戯列爵推尊莫若諸侯王之重傳家惟<lb/>
永保兹千乘國之榮尚其幽靈服此休命可追封雲安王夫人<lb/>
　　帖木迭児追封威寧王制<lb/>
中天下而立爰昭德以展親外王父之尊庸推恩而錫爵德之<lb/>
盛者禮亦冝之豐國公　故父帖木迭兒正直而純眀温<lb/>
恭而敦厚受天之慶嬪宗祀於宫中生朕之躬建母儀於天下<lb/>
<pb n="KR4d0503_SBCK_007-3b"/>
慨寒泉之莫及斯沛渥之冝頒扵戯有畏而威儼衮衣而来格<lb/>
其寧惟永與磐石以俱安惟時英爽之靈服此便蕃之數可追<lb/>
封威寧王<lb/>
　　帖木迭兒妻伯亦忒迷失追封威寧王夫人制<lb/>
邦國之興必資賢於内助后妃之德常推本於母家惟數之隆<lb/>
於斯為盛豐國公　故母伯亦忒迷失出乎令族嬪此慶<lb/>
門生我大任實禀思齊之教毓乎菲徳遂膺成命之隆䟽恩式<lb/>
考扵彜章配徳同躋於極貴於戯介楅于其王母赫乎象服之<lb/>
冝積慶及其子孫永賛鴻圗之盛尚其幽爽歆此寵光可追封<lb/>
威寧王夫人<lb/>
　　純直海加贈宣忠恊力崇仁佐運功臣太傅開府儀同三<lb/>
　　司上柱國追封定西王改謚武穆制<lb/>
<pb n="KR4d0503_SBCK_007-4a"/>
翊扶興運聿懐佐命之臣申錫徽章庸盡勸忠之道睠言英傑<lb/>
夙著勲勞雖寵渥之巳加頋褒崇之未至載楊顯冊追賁幽扄<lb/>
故益都行省都逹魯花赤贈推忠宣力功臣金𬗋光禄大夫太<lb/>
尉上柱國追封温國公謚忠㐮珊竹純直海器量恢弘材資驍<lb/>
勇夷強宗於朔漠覆勍敵扵西陲護諸将而濯彼南征建大閫<lb/>
而保兹東夏奔走禦侮盖無戰而不從經營吿成斯有功而必<lb/>
報逮移鎮扵關陕旋留戍於覃懐渉歴艱危削平僣叛克謹殺<lb/>
降之戒益廣好生之心全活不啻於千人爵位冝超於五等錮<lb/>
銅斮<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>旣陟配於山陵胙土苴茅盍肇開扵王社躋榮帝傅視<lb/>
秩宰司考行易名疇功進號於戯龍光下𬒳示恩數之非常馬<lb/>
鬛故封嗟爽靈之如在欽承不昧垂𥙿無窮可贈宣忠恊力崇<lb/>
仁佐運功臣太傅開府儀同三司上柱國追封定西王謚武穆<lb/>
<pb n="KR4d0503_SBCK_007-4b"/>
　　純直海妻喜禮伯倫加封定西王夫人制<lb/>
朕念祖宗開創之勤覧将帥勲勞之盛義弗遺於故舊恩允出<lb/>
於㝷常矧伉儷之相成雖間関而弗避冝並加扵異渥庸少慰<lb/>
扵重泉故益都行省都逹魯花赤今贈宣忠恊力崇仁佐運功<lb/>
臣太傅開府儀同三司上柱國追封定西王謚武穆珊竹純直<lb/>
海妻温國夫人喜禮伯倫秉徳柔嘉作配英傑儆戒式資於内<lb/>
助忠忱克蕳扵上知授鉞專征瓜牙之任弥重同舟共濟肘腋<lb/>
之變遽生脫良人於萬死之中殄叛㓂於一鼔之頃訖使軍聲<lb/>
之復振豈惟婦道之可稱爰䟽大國之封俾正小君之號於戯<lb/>
脂田載啓貴雖本於從夫彤管特書名永垂於信史欽予時命<lb/>
相爾有家可追封定西王夫人<lb/>
　　也速䚟兒贈推忠宣力守正佐理功臣太傳開府儀同三<lb/>
<pb n="KR4d0503_SBCK_007-5a"/>
　　司上柱國追封安慶王謚武㐮制<lb/>
朕恭膺眷佑纉鴻業於宗祊緬想賢勞考舊章於盟府有功必<lb/>
報雖逺不忘矧兹文武之宏材為我祖宗之良弼嗟光靈之如<lb/>
在何冊禮之乆稽冝示褒崇用揚休烈故榮禄大夫江浙等䖏<lb/>
行中書省平章政事也速䚟兒性資沉毅器識弘通胸襟韜畧<lb/>
之竒𬒳服文儒之雅夙陪禁近　罄忠忱方宰臣禀成筭以專<lb/>
征從伯氏提偏師而破敵樓船飛渡迄成百戰之功金鼎調元<lb/>
遂賛萬機之務屬藩方之弗靖扈清蹕以親行運籌帷幄之餘<lb/>
歸衮廟堂之上力扶凋瘵顯斥權姦惟東南勝國之故墟資将<lb/>
相重臣之㘴鎮既已風行而草偃其如木壞而山頽慨念夫間<lb/>
世之英徒起不同時之嘆峻躋品位申慰泉扄於戯超五等以<lb/>
䟽封亶為異數節一惠以定謚肇錫嘉稱精爽有知欽承無斁<lb/>
<pb n="KR4d0503_SBCK_007-5b"/>
可特贈推忠宣力守正佐理功臣太傅開府儀同三司上柱國<lb/>
追封安慶王謚武㐮<lb/>
　　也速䚟兒妻忽都魯追封安慶王夫人制<lb/>
事君以忠逮至乆逺而彌著正位乎内必能夙夜以相成爰加<lb/>
錫命之隆式表從夫之貴故榮禄大夫江淛等䖏行中書省平<lb/>
章政事今贈推忠宣力守正佐理功臣太傅開府儀同三司上<lb/>
柱國追封安慶王謚武㐮也速䚟兒妻忽都魯毓秀名閥作配<lb/>
元臣允武允文茂著經綸之業冝家冝室益崇伉儷之儀嗟歲<lb/>
序之屢更念褒封之未舉肇新茂典稽合彛章於戯嫓徳垂休<lb/>
既有光扵盛烈娠賢濟羙斯必享於榮名靈其歆兹没不忘矣<lb/>
可追封安慶王夫人<lb/>
　　阿里海牙追封江陵王制<lb/>
<pb n="KR4d0503_SBCK_007-6a"/>
經營四方肇建萬全之䇿弼成五服式開一統之期何賞典之<lb/>
已行而儀文之未稱覧外朝之上奏稽<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>府之故蔵唘壌地以<lb/>
増封錫賛書而告第故光禄大夫湖廣等䖏行中書省左丞相<lb/>
贈佐平南紀宣力功臣開府儀同三司太師上柱國追封楚國<lb/>
公謚武定阿里海牙材資敏逹器量沉雄由侍從之邇聮預圗<lb/>
囬之廟筭佐上相專征而逺畧致敵人納疑以来歸龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>飛渡<lb/>
於奔流虎旅留屯於分閫㩀南土要衝之㑹絶東兵後頋之虞<lb/>
降旗果出扵三呉傳檄遍行於百粤犀甲雕戈之軍容益振黄<lb/>
旗𬗋蓋之王氣盡銷輿圗咸入扵版曺部曲並登於政路峻躋<lb/>
鼎席臨鎮藩維曺参之功名雖若次於蕭相國去病之親貴固<lb/>
冝比於衛将軍嗟有司乆失敷陳在今日盍加表異是用舉國<lb/>
家彛章之舊極人臣品秩之崇於戯超五等以䟽恩今王亦爵<lb/>
<pb n="KR4d0503_SBCK_007-6b"/>
冠百僚而序位為帝者師尚其有知足以無憾可特贈宣威服<lb/>
逺輔徳翊運功臣開府儀同三司太師上柱國追封江陵王仍<lb/>
謚武定<lb/>
　　阿里海牙妻帖力并郝氏追封江陵王夫人制<lb/>
朕緬想舊臣誕揚新命昭示非常之典均頒及内之章故光禄<lb/>
大夫湖廣等䖏行中書省左丞相今贈宣威服逺輔徳翊運功<lb/>
臣開府儀同三司太師上柱國追封江陵王謚武定阿里海牙<lb/>
妻帖力并郝氏相其良人為時碩輔由室家佽助之益當朝廷<lb/>
委任之隆恭禀睿謀克成偉績鉤膺四牡備酬勲伐之勞副笄<lb/>
六珈彌著閫儀之盛厥惟賢配冝示寵褒扵戯事君以忠旣䟽<lb/>
恩而啓慶從夫而貴尚嫓徳以垂休冥漠有知欽承不昩可並<lb/>
追封江陵王夫人<lb/>
<pb n="KR4d0503_SBCK_007-7a"/>
　　帖木児塔失贈太師中書右丞相追封兾寧王謚文忠制<lb/>
任人共政方隆巖石之瞻有命自天俄示台星之拆睠言該輔<lb/>
奄就考終人興珍瘁之嗟國有褒崇之禮故開府儀同三司上<lb/>
柱國録軍國重事中書左丞相帖木兒塔失純眀而博碩直亮<lb/>
而𥙿和稟間世之英姿際清朝之景運惟乃烈考事我<lb/>
武皇出從緑車撫六軍而臨絶域入居黄闥宅百揆而熈庻工<lb/>
克生後賢丕承先業夙由華胄乆侍嚴宸備著忠勤屢更委任<lb/>
秉事樞於西府揔憲度於中臺曁踐㦄於政途遂延登扵宰席<lb/>
愛君有魏徴之直諌憂國有房喬之善謀援聖經而罄竭於敷<lb/>
陳刋舊史而申眀扵監戒謂逺人之患難貴於存恤以全大軆<lb/>
謂先朝之輔佐失於操切以圗近功至若虚庫庾以濟凶荒薄<lb/>
租賦以蘇疲瘵復科舉以通賢路招遺逸以振士風凡爾告之<lb/>
<pb n="KR4d0503_SBCK_007-7b"/>
嘉猷皆朕志之先定弗憗遺於一老俾賛㐮扵萬㡬覧其訃音<lb/>
為之隕涕是用參稽彛典並錫徽章循故秩以視儀推元功而<lb/>
進號峻躋右弼超冠三師加以殊勲賜之羙謚䟽王封於名郡<lb/>
揚制冊於廣廷夐絶前聞亶為異數於戯眀良慶㑹莫盡展扵<lb/>
經綸終始哀榮尚有光於窀穸爽靈不昧寵渥是承可贈開誠<lb/>
濟羙同徳翊運功臣太師開府儀同三司上柱國中書右丞相<lb/>
追封兾寧王謚文忠<lb/>
　　帖木児塔失妻曲出封兾寧王夫人制<lb/>
宻章下賁式昭佐理之功象服追崇庸舉從夫之典哀榮斯極<lb/>
今古所希故中書左丞相贈開誠濟羙同徳翊運功臣太師開<lb/>
府儀同三司上柱國中書右丞相追封兾寧王謚文忠帖木免<lb/>
塔失妻曲出淑慎而惠慈柔嘉而貞順禔身禮範嫓徳相門凡<lb/>
<pb n="KR4d0503_SBCK_007-8a"/>
謀猷入告之忠皆儆戒相成之力雖婦言不出於壼非可強名<lb/>
然王化必有其基莫先正始念黄閣清風之已逺憫佳城白日<lb/>
之俱歸爰考故常載頒新渥於戯䟽封異姓旣肇啓於大邦進<lb/>
號小君庸增光於同穴兹惟顯寵尚克欽承可追封兾寧王夫<lb/>
人<lb/>
　　尚家奴封東平王制<lb/>
志士無求生以害仁不為苟合公論必須乆而後定冝示眀揚<lb/>
乃睠勲賢素懐忠直横遭汙衊良用䀌傷爰俾率於彛章誕頒<lb/>
行於䘏典故開府儀同三司中政院使尚家奴周通而醇謹果<lb/>
敢而沈雄家傳河山之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>身際風雲之㑹入趨禁闥侍間燕於<lb/>
穆清出從撫軍宣皇威於朔漠克膺上眷遂秉鴻樞緫内壼之<lb/>
政權長潜藩之衛士展也近臣之選屬兹貴胄之英暨先朝逺<lb/>
<pb n="KR4d0503_SBCK_007-8b"/>
狩扵龍荒奉中宫肅登於鳯輦備甞險阻靡憚馳驅幸衮衣之<lb/>
来歸驚乘與之不駕力排群議誤抵深文肆予拊髀而興嗟念<lb/>
爾忘身而狥義是用疇元功而進號還故秩扵視儀超五等以<lb/>
䟽恩冠三師而序位考諸謚法褒以制詞極於哀榮全其終始<lb/>
於戯焚丹書而去籍盡滌前愆錫盭綬以啓封亶為異數尚其<lb/>
精爽服此寵靈可贈竭忠宣力守義著節功臣太師開府儀同<lb/>
三司上柱國追封東平王謚貞愍<lb/>
　　尚家奴妻也先忽都封東平王夫人制<lb/>
臣事君以忠既頒行扵䘏典婦從夫而貴冝並受於褒封錫以<lb/>
命書賁于丘隧故開府儀同三司上柱國追封東平王尚家奴<lb/>
妻也先忽都毓秀名族作配髙門力賛其夫克秉純誠之徳盡<lb/>
瘁于國迄成俊偉之功方㦄踐於要途何遽嬰於法網遭家多<lb/>
<pb n="KR4d0503_SBCK_007-9a"/>
難守志靡它迨兹公道之復眀嗟尓重泉之永閟推恩所及視<lb/>
昔有加於戯玄衮黼裳旣極維垣之貴魚軒翟茀尚增同穴之<lb/>
光没而不忘服之無斁可追封東平王夫人<lb/>
　　只兒哈郎封威寧王制<lb/>
朕緫攬權綱修眀憲度舉直錯枉視亡猶存睠言阿保之舊臣<lb/>
有大勲庸於帝室弗爲朋附卒堕中傷旣昭雪其非辜冝渙頒<lb/>
於異渥故資徳大夫也可札魯忽赤只兒哈郎材資英銳志慮<lb/>
精深侍衛<lb/>
武皇乆習邊陲之事奉迎<lb/>
眀考灼知暦數之歸縦横制變靡失於先㡬奔走禦侮備殚於<lb/>
勞勩綽著成績茂蕳殊知矧乃名門克有賢配出入潜邸左右<lb/>
眇躬維時煦育之恩多尓扶携之助逮判司於宗寺預詢謀於<lb/>
<pb n="KR4d0503_SBCK_007-9b"/>
路朝不苟動乎浮言遂横罹乎酷罰嗟重泉之掩憾肆當宁而<lb/>
興懐是用即乃父之故封授真王之新命視秩宰司之貴躋班<lb/>
帝傳之崇錫號加勲易名定謚於戯百身莫贖從增旣徃之悲<lb/>
一品追榮兹實非常之典尚其冥漠服此休嘉可贈輸忠保衛<lb/>
守正效節功臣太傅開府儀同三司上柱國追封威寧王謚㐮<lb/>
愍<lb/>
　　只兒哈郎妻申台封威寧王夫人制<lb/>
朕照臨所及故舊不遺睠言保姆之賢庸俾從夫之爵載揚制<lb/>
冊追賁泉扄故資徳大夫也可札魯忽赤贈輸忠保衛守正效<lb/>
節功臣太傅開府儀同三司上柱國追封威寧王只兒哈郎妻<lb/>
申台秉徳温良䖏心慈惠作配君子善儆戒以相成撫育冲人<lb/>
謹扶持而靡懈矧䏻勸以南山殷雷之義深有助乎咸池洗日<lb/>
<pb n="KR4d0503_SBCK_007-10a"/>
之功遭事變之無常居阨窮而不憫爰加渙渥式慰幽潜於戯<lb/>
象服有儀尚克光膺於新命綸言誕布匪徒申勸於舊勞冥漠<lb/>
有知欽承不昩可追封威靈王夫人<lb/>
　　張徳隆授玄教大宗師制<lb/>
朕靈承上帝軆大道以宅中緬慕　先朝資至人而賛化聿求<lb/>
宿望誕紹正傳旣允恊於僉言冝眀<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>於顯冊冲眞眀逺玄静<lb/>
真人張徳隆毓秀紳緌之華閥游神籖笈之真詮過庭夙得於<lb/>
異聞樂地兼通於名教翔千仞而後集入奉燕間御六氣以時<lb/>
行出陪扈從侍祠上方則克勤於毖祀謁欵介丘則靡憚於駿<lb/>
奔茂輯純禧荐膺殊遇矧乃伯父事我<lb/>
世皇扶興運於方隆播玄功於不宰延洪四世精白一心惟儉<lb/>
惟慈是繼是述圭璋令聞乆為法器之儲梁棟臣材當荷宗門<lb/>
<pb n="KR4d0503_SBCK_007-10b"/>
之寄覧奏章之来上考系緒之相仍庸升陟於仙階俾嗣登扵<lb/>
師席併稽故實加峻文班以重表儀以昭纂序扵戯䟽恩最品<lb/>
肇錫爾非常之名迪徳前猷式佐我無為之治増崇道紀祗對<lb/>
天休可授特進上卿玄教大宗師冲真眀逺玄静演教大真人<lb/>
揔攝江淮荆㐮道教知集賢院道教事宜令張徳隆准此<lb/>
　　天妃林氏父母加封制<lb/>
天降眀靈之徳有開必先人資利渉之功無逺弗届渙頒書賛<lb/>
敷告祠庭靈慈廟護國庇民廣濟福惠眀著天妃父積慶侯林<lb/>
字母顯慶夫人王氏丕擁嘉祥誕生英淑揚乃神休於不測相<lb/>
予漕事於方殷肹蠁冥通赫若虹光之下燭扶揺順濟恬然鯨<lb/>
海之安流川祗效佽助之勤京庾積委輸之冨聿嚴昭報夙著<lb/>
彛章永惟啓慶之源冝有追榮之數覧宰臣之上奏訂禮寺之<lb/>
<pb n="KR4d0503_SBCK_007-11a"/>
舊儀俾進陟於號名用増崇於本始於戯百年廟食率遵蕆祀<lb/>
之常七命侯封特表貤恩之盛益施隂祐茂對寵褒積慶侯林<lb/>
孚可加封種徳積慶侯顯慶夫人王氏可加封育聖顯慶夫人<lb/>
主者施行<lb/>
　表<lb/>
　　翰林國史院賀　正旦表<lb/>
一氣洪鈞肇恊始和之序九天黄道肆陳元㑹之儀寰宇均懽<lb/>
臣鄰胥慶欽惟<lb/>
皇帝陛下堯神廣運湯徳懋昭月竁天池揚風塵之號令蘭臺<lb/>
石室煥雲漢之文章茂對三陽誕膺百福臣等叨榮鼇禁簉迹<lb/>
鵷班黻黼丹青莫冩化工之妙梯航玉帛惟觀夀域之同<lb/>
　國子監賀　正旦表<lb/>
<pb n="KR4d0503_SBCK_007-11b"/>
玄枵紀歲新暦象以更端太極受朝肅儀文而稱慶覆臨所曁<lb/>
抃蹈惟均欽惟<lb/>
皇帝陛下駿惠先猷丕昭嗣服體元建號道允恊於重華備物<lb/>
隆名孝益嚴扵長樂克承天貺式迓春祺臣等忝職教庠參陪<lb/>
班序鴻鈞一氣難名有造之仁眉壽萬年申衍無疆之祚<lb/>
七政旋杓回陽和於蒼陸一人當宁展朝㑹於彤庭凡在生成<lb/>
實同慶頼欽惟<lb/>
皇帝陛下宅心至正撫運重熈春育海涵播仁聲扵庻類風行<lb/>
雷動敷治象扵多方候應㤗来祥開履吉臣等忝司六學獲旅<lb/>
千官瞻就日之清光載逢昌旦祝齊天之寳筭永固丕圗<lb/>
　中書省賀　正旦表<lb/>
歲臨析木藹瑞氣於神臯天近太微赫清光於黼座三朝嘉㑹<lb/>
<pb n="KR4d0503_SBCK_007-12a"/>
萬福来同欽惟<lb/>
皇帝陛下凝命上玄宅心至正典學與春秋而俱冨知人侔日<lb/>
月以並眀震器夙成俾横經而就傳謙光下施加備物以展親<lb/>
恵綏群黎函蒙慶澤臣等忝司政柄獲領朝紳金鉉調元莫賛<lb/>
皇猷之盛玉巵稱夀願增寳筭之長<lb/>
　　國子監賀　聖節表<lb/>
虹流華渚肇開出震之祥龍見中星式應純乾之候三宫均慶<lb/>
百辟騰懽欽惟<lb/>
皇帝陛下柢遹文謨丕隆舜孝雲行雨施等天地以無為日就<lb/>
月将與春秋而俱冨歛時五福頼及萬方臣等忝軄儒黌欣逢<lb/>
瑞節播南薫之至化鈞奏九成瞻北極之常尊嵩呼三祝<lb/>
頒度眀堂允恊乘離之候紀祥甲觀肇臨載震之期喜溢大庭<lb/>
<pb n="KR4d0503_SBCK_007-12b"/>
歡騰同宇欽惟<lb/>
皇帝陛下宅心淵粹凝命穆清長樂承顔昭<lb/>
聖人之孝治金華勸講開天下之文明茂對正陽益增神䇿臣<lb/>
等忝司教事欣覩朝儀律應薫絃並奏九韶之舞香浮合殿同<lb/>
稱萬夀之觴<lb/>
寳軫歌風更化絃而出治璿樞繞電屇瑞節以受朝率土歡心<lb/>
昌辰盛典欽惟<lb/>
皇帝陛下丕繩祖武誕舉皇綱照侔日月之眀知人則哲量等<lb/>
乾坤之大御衆以寛庸伸報上之誠同致後天之祝臣等忝司<lb/>
佔畢獲旅縉紳金鑑效規莫助維新之政玉巵稱慶願綏有永<lb/>
之年<lb/>
　　中書省賀　聖節表<lb/>
<pb n="KR4d0503_SBCK_007-13a"/>
歲舎在庚應虹流之紀瑞月臨于巳瞻龍御之當陽縟典載行<lb/>
輿情胥慶欽惟<lb/>
皇帝陛下居冨盛之業撫熈眀之期地重青宫崇教事以端國<lb/>
本天開華閣陳古訓以宣人文茂對嘉辰荐膺多祉臣等忝居<lb/>
政府肅領朝儀接武㤗階莫賛無為之化發祥神筴願符有道<lb/>
之長<lb/>
　　國子監賀冊　太皇太后表<lb/>
徳為<lb/>
聖人治有光於舜孝養以天下禮益謹於漢儀備物隆名熈朝<lb/>
盛典欽惟<lb/>
皇帝陛下誕膺駿命寅御丕圗黼座端臨念　皇慈之保佑綸<lb/>
言播吿極鴻號之尊崇事逺邁扵古先慶旁流於中外臣等幸<lb/>
<pb n="KR4d0503_SBCK_007-13b"/>
專教席獲旅廷紳傾向日之微忱遥瞻廣内祝齊天之睿筭永<lb/>
奉慈闈<lb/>
　　國子監賀冊　皇后表<lb/>
顯冊誕<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>肇正宫闈之號鴻圗增重益隆宗社之基慶輯邦家<lb/>
讙均華夏欽惟<lb/>
皇帝陛下道尊皇極治本人倫與日俱新剛健允符於乾徳自<lb/>
天作合順承式表扵坤儀命出楓廷禮成椒掖臣等濫司教事<lb/>
欣覩彜章關睢正始之風四方来賀旣醉太平之福萬夀無疆<lb/>
　　國子監賀　太皇太后正旦表<lb/>
獻歲發春肇正孟陬之序隆名備物載新長樂之儀嘉與外廷<lb/>
肅稱元㑹欽惟<lb/>
太皇太后殿下道光内治徳配　先朝尊極宫闈誕舉推崇之<lb/>
<pb n="KR4d0503_SBCK_007-14a"/>
禮慶流宗社彌章擁佑之功履兹端辰裒時多祉臣等忝司教<lb/>
育獲預班聮絳闕天開恭展三朝之拜瑶池日永歡騰萬嵗之<lb/>
呼<lb/>
　　國子監上　太皇太后賀冊　皇后表<lb/>
禮行當宁丕昭文定之祥尊極重闈茂衍徽音之嗣驩騰禁掖<lb/>
喜浃寰區欽惟<lb/>
太皇太后殿下徳備儉慈功參覆載承先朝之付託克恊孫謀<lb/>
建中壼之表儀式資婦順流輝華於椒屋増鞏固於蘿圗臣等<lb/>
忝軄上庠欣逢盛典二南正始大義本於家人萬夀無疆介福<lb/>
歸扵　王母<lb/>
　牋<lb/>
　　翰林國史院賀　皇后正旦牋<lb/>
<pb n="KR4d0503_SBCK_007-14b"/>
春囬椒掖茂迎百福之祥天近楓宸均備三朝之禮懽騰廣内<lb/>
喜溢羣工敬惟<lb/>
皇后殿下㳤徳純全徽音夙著中襲黄裳之羙恪謹柔儀上侔<lb/>
𬗋極之尊永綏吉履肇臨榖旦並介蕃禧臣等忝職文詞獲陪<lb/>
班序化行宫壼願新彤管之書慶衍邦家敬上玉巵之夀<lb/>
　　中書省賀　皇后正旦牋<lb/>
璣衡宻運囬玉律扵青陽翬翟令儀應軒星於𬗋極慶行中壼<lb/>
喜溢大廷敬惟<lb/>
皇后殿下徳並神眀功參覆載體家人之正位肇立化基志卷<lb/>
耳之求賢助成治道春生糓旦天錫蕃禧臣某等庀職宰司簉<lb/>
班元㑹載新椒頌展盛禮於三朝永固蘿圗登齊年扵萬夀<lb/>
　國子監賀　皇后受冊牋<lb/>
<pb n="KR4d0503_SBCK_007-15a"/>
嘉禮備成正柔儀於内壼隆名載舉孚大號於外廷治首六宫<lb/>
歡形八表敬惟<lb/>
皇后殿下性全㳤哲徳並神眀玉冊金相茂輯彌文之盛翬衣<lb/>
䄖翟光昭象服之崇稽合舊章亶爲鉅冊臣等叨居黌序獲綴<lb/>
朝班瞻北極之四星祥開吉旦祝南山之萬夀慶衍齊年<lb/>
箴<lb/>
　　朋樂齋箴<lb/>
伯陽甫取孔門記言名齋居之室曰朋樂予竊嘉其能得朋而<lb/>
懼夫樂之或過其節也爲之箴曰<lb/>
天壌之間並生者人矧曰同類其有弗親孰予之從来之紛若<lb/>
匪善何信匪信何楽相古易象示人以朋母敢適莫惟德是徴<lb/>
復而朋来寔用無咎坤以䘮朋厥慶終有一陽之至我其竢焉<lb/>
<pb n="KR4d0503_SBCK_007-15b"/>
三隂之聚我其舎旃豈兹記言與易殊指便辟佞柔旣曰損矣<lb/>
二人同心其樂也康比之匪人其樂也荒猗伯陽甫式謹爾類<lb/>
交㳺司規敢告閽隷<lb/>
　銘<lb/>
　　勤有堂銘<lb/>
皇錫下人展也良貴能者守之罔敢怠棄惟勤為常非有為異<lb/>
反身而誠萬物咸備其勤斯何殀夀以之雖休勿休伊誠之思<lb/>
其有斯何匪我也私不物於物而誠之為孰劬而躬閔勉朝夕<lb/>
封吝殖驕執為已得一元黙運其生軄軄天徳之脩人道之極<lb/>
猗君之為厥志允臧式敬爾承勿助勿忘閑邦存誠充實輝光<lb/>
我曷振之勒銘兹堂<lb/>
　兼善齊銘<lb/>
<pb n="KR4d0503_SBCK_007-16a"/>
墨貴兼愛儒者擯之詎曰此道我之得私必由其本以及其支<lb/>
相古先民孰為我師莫窮匪顔莫逹匪伊何志何學朝斯夕斯<lb/>
乾之善世則罔敢知坤之積善尚其孳孳止也以所動也以時<lb/>
毋慕千里忽於毫釐仁如夷吾或羞其卑為善有術視我銘詩<lb/>
　　腴晦齋銘<lb/>
王君仲致以腴晦名其齋盖有取乎考亭朱子冠而字之祝辭<lb/>
云爾夫所謂人晦扵身神眀内腴者復而通也今乃援其辭而<lb/>
左之者通而復也仲致来徴銘為之銘曰<lb/>
惟皇播物終始一誠屈伸相推乃色乃形有出于幽以豐而亨<lb/>
有入斯息眀夷之貞而通而復與時偕行展也王君歛其華英<lb/>
退蔵扵宻以觀其生與造物者游神之廷曰予庻㡬天之性情<lb/>
我曷相之式彰兹銘<lb/>
<pb n="KR4d0503_SBCK_007-16b"/>
　　恒徳齋銘<lb/>
易之爲義随時變通有不變者確乎其中是曰恒性人之固有<lb/>
充爲恒徳不息則乆聖人之道乆而化成由其不息是之謂恒<lb/>
惟君法天偕行偕極惟臣承君咸有一徳繄公之先國之元臣<lb/>
篤生後賢左右<lb/>
聖君吾儕小人朝不及夕夫孰如公自強不息體之旣立其用<lb/>
必行措諸事業乃恒之亨允懐于兹益謹其度與國同休以永<lb/>
終譽<lb/>
　興譲堂銘<lb/>
何官貞立起進士官七品法當封父母及妻父以譲于其相妻<lb/>
以譲于其祖母有司如其請以聞貤恩既行乃扁所居之堂曰<lb/>
興譲名人鉅公樂道其事紀載而誦詠焉君出以示予因系之<lb/>
<pb n="KR4d0503_SBCK_007-17a"/>
以銘曰<lb/>
譲之爲義推巳所有木水本原則有所受子承其考婦繼其姑<lb/>
家之積慶匪我有餘嗟嗟末俗借鋤取帚孰視爾民俾歸于厚<lb/>
施由親始千乘可䡖義以起禮善不近名　皇仁在上孝子不<lb/>
匱奕其龍光恩榮備至爰建稱號樹之風聲一家之譲國人其<lb/>
興作爲銘詩薦此樂石匪私其家維以勸徳<lb/>
　　方齋銘<lb/>
鄱陽胡君以方齋扁讀書之室而俾其子益来徴銘爲之銘曰<lb/>
輿之方輪以圓而相資鑿之方枘以圎而相違天下之方盡於<lb/>
五寸之矩所不能盡者物情之不齊是故君子方以正巳之度<lb/>
圎以任物之宜主至静以爲徳不自毀于腓随匪惡圎而喜方<lb/>
諒所秉之莫移爾息爾蔵矩範在兹無矜而名尚允蹈之<lb/>
<pb n="KR4d0503_SBCK_007-17b"/>
　　圎硯銘<lb/>
翼之家蔵王使君所貽圎硯有白文貫其腹銘曰<lb/>
黒之守䖏也乆白之不涅歸也潔<lb/>
　　青石硯銘<lb/>
雪竇方丈所蓄青石硯徳夀故物也銘曰<lb/>
匪琥其白匪璋其赤夫蒼蒼者天之正色韞匵而蔵守之以黒<lb/>
母曰兹宋之隕石也<lb/>
　息菴銘<lb/>
上人允兹扁其菴曰息因以自號盖扁以彰所息之䖏號以表<lb/>
能息之人能所相為無窮吾未見其息也上人来徴銘為之銘<lb/>
曰<lb/>
謂菴非人孰累於名謂人非菴名孰與嬰所息者境能息者智<lb/>
<pb n="KR4d0503_SBCK_007-18a"/>
菴耶人耶依正不二刹那之頃能所雙三十刼何短一息何長<lb/>
勿生疲勞而止中路咄兹草菴非汝住處<lb/>
　　朽室銘<lb/>
朽室者上公楩公之所居也浮屠氏之法衣壊色食瓦鐡其以<lb/>
朽室為居固宜然予觀一切世間成住壞空非有定相朽與不<lb/>
朽即渉二邊假名無實何取何捨輒因安陽韓先生之言而申<lb/>
繹之以為銘曰<lb/>
身如虚空不係於物出三界家寧事一室善㢤上人此休歇處<lb/>
惟適之安随其所遇嗒焉枯坐兀若槁木敗壁頽簷容膝而足<lb/>
因縁幻境空華露電茫茫火宅終歸壊散有弊者形不朽者理<lb/>
昔本非成今亦無毀入如来堂應如是住金剛堅強永保貞固<lb/>
　　止足齋銘<lb/>
<pb n="KR4d0503_SBCK_007-18b"/>
有為老氏之學者四眀陳君扁所居室曰止足予懼其務内而<lb/>
忘外取小而遺大也為之銘以充其志焉銘曰<lb/>
人於兩間如海一粟萬物備矣匪我也獨昩者失之欲乃逐逐<lb/>
反身而樂伊誠之復道何逺而唯止斯足勿安一枝而甘滿腹<lb/>
頋曰我道無殆無辱銘以申之予告非瀆<lb/>
　尊徳齋銘<lb/>
汝南蔣士權伯衡有志操力學繢文尤長扵蒃隷武夷杜徴君<lb/>
愛之為作尊徳齋扁其讀書之室金華黄溍為之銘曰<lb/>
天降生人曰有眀徳君子得之有物有則保飬所賦敬共奉持<lb/>
外欲弗肆内徳弗堕尊徳樂義所尊在人尊徳間學所尊在身<lb/>
道立徳尊卓哉先覺惟伯衡氏究心聖學<lb/>
　存存齋畫像賛<lb/>
<pb n="KR4d0503_SBCK_007-19a"/>
孔氏之大宗曰存齋先生宋季襲衍聖之封已乆<lb/>
國朝至元間召赴闕俾仍嗣襲先生力辤遂以國子祭酒提舉<lb/>
浙東學校世平於先生兄弟也惜其以存自號而不能欽承<lb/>
上意存其封爵因自稱曰存存齋具屬予賛其畫像云<lb/>
東家之傳兮有本有支弗居其名兮匪徳之衰徳則可乆兮可<lb/>
止者時猶有天爵兮繄我所縻金石絲竹兮家聲之遺有能宗<lb/>
予兮文不在兹表以丹青兮展也令儀巍然靈光兮人皆仰之<lb/>
　　程楚公小像賛<lb/>
故楚國文憲程公以宏材碩學𬒳遇<lb/>
世祖歴事四朝為時名臣延祐紀元之𥘉溍舉進士至亰師因<lb/>
拜公于安貞里第後三十有三年溍起自休致入直詞林則公<lb/>
捐舘巳乆幸從公之孫世亰獲覩公遺像撫時運之推遷慨前<lb/>
<pb n="KR4d0503_SBCK_007-19b"/>
脩之莫作賛以一辭非敢曰羙盛德之形容聊志歲月云爾<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>
曰<lb/>
褐衣角巾瀟洒出塵仰羡夫消揺扵丘壑緬想其際㑹於風雲<lb/>
覬一言之寤意罄崇論而敷陳灼灼乎龜蓍之可覆洋洋乎魚<lb/>
水之相親激揚奮厲以紀綱乎憲度鋪張潤色以黼黻乎人文<lb/>
雖不以進退百官為職未始一日忘吐握之勤凡楚材之晉用<lb/>
皆藥籠之儲珍咸懐誠而秉忠共尊主而庇民奚必坐乎廟堂<lb/>
之上然後大展其經綸嗟儀刑之巳逺儼丰彩之如新古稱逹<lb/>
賢者有後是将在其来昆<lb/>
　　學軒賛<lb/>
器必琢而後成道必學而後知玉之不琢不失其為玉人之不<lb/>
學不失其為人也㡬希是以有志之士莫不務學而求師虚以<lb/>
<pb n="KR4d0503_SBCK_007-20a"/>
爲受教之地眀以察進善之㡬盖深造以道固貴於升堂而入<lb/>
室取其虚眀則於軒爲冝居焉游焉朝斯夕斯嚮晦宴息尚要<lb/>
其歸請爲學軒之賛亂以心齋之詩<lb/>
　李御史畫像賛<lb/>
質厚而豐神完而充生乎相閥𥘉無貴驕之色立乎朝著常存<lb/>
肅穆之容挺㧞扵翠竹碧梧之表泳游扵祥雲麗日之中挹其<lb/>
光儀者猶可想見夫喬木世臣黄閣清風也<lb/>
　　蕭侯畫像贊<lb/>
侃侃之色曁曁之容垂紳正笏不動聲氣而精神隠然折萬里<lb/>
之衝蔚乎豹變之文彪于外而弸于中温其如玉穆如清風望<lb/>
其餘光者孰知爲萬夫之䧺也耶<lb/>
　　瑞像贊<lb/>
<pb n="KR4d0503_SBCK_007-20b"/>
仁和孫翁誦法華經三十年感異僧遺以一石乆之忽有觀世<lb/>
音大士像涌現其中見者莫不歎駭以為殊勝希有之事為之<lb/>
贊曰<lb/>
三界之中萬法唯識石非動物何識何知而能有此如幻三昧<lb/>
由理具故事相宛然當知法身徧一切䖏假名依正一念三千<lb/>
我心與石等無差别若聞若見應作是觀同證如来不思議境<lb/>
　　王眞人七十夀像贊<lb/>
列仙之癯澤夫道腴合氣乎元和㳺神子太虚其應也無方而<lb/>
環中以為樞是宜長上古而不老等天地於籧廬視人間之七<lb/>
袠特塵刼之斯須挹其光儀清風穆如古所謂博大真人者兹<lb/>
非其徒歟<lb/>
　　雲外慶公畫像贊<lb/>
<pb n="KR4d0503_SBCK_007-21a"/>
堂堂獨立無與為對描畫虚空徒勞藻繢一雲所兩何内何外<lb/>
勿於其間自為隔礙寳相儼然靈山一㑹<lb/>
　　擊蛇笏賛<lb/>
於烈孔公碩大且方麟鳯在郊百恠歛蔵爾蟲何知乃罔畏忌<lb/>
怵彼蚩蚩改聴勿視維是手板猶古璧圭千鈞則重鼷䑕則微<lb/>
憤激於中有弗遑計寧使妖血狼藉沾漬屐也先覺俾民不迷<lb/>
九原莫作物是人非人之非兮鰌鱓之舞尚有聞孫曰子禦悔<lb/>
金華黄先生文集卷第七<lb/>
<pb n="KR4d0503_SBCK_007-21b"/>
<pb n="KR4d0503_SBCK_007-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_025-1a"/>
金華黄先生文集卷第二十五　續藁二十二<lb/>
日損齋續藁卷苐二十二　門人編次<lb/>
　神道碑<lb/>
　　廣東道都轉運鹽使贈推誠守忠全節功臣資徳大夫河<lb/>
　　南江北等處行中書省右丞上護軍追封髙昌郡公謚忠<lb/>
　　愍合刺普華公神道碑<lb/>
今天子至正九年春三月　日　詔以工部尚書偰哲䔍<lb/>
為叅知政事行省江浙其祖考髙昌忠愍公之墓實在所治境<lb/>
内偰哲䔍将奉加贈進封　制書展告于墓次中書宰臣因<lb/>
奏請賜以神通之碑用廣孝而勸忠　制可其奏事下翰林<lb/>
命臣溍為之銘别勑中政院使臣朶爾直班禮部尚書臣泰不<lb/>
花書篆以賜焉臣溍謹按公諱合刺普華偉吾爾人其先曰暾<lb/>
<pb n="KR4d0503_SBCK_025-1b"/>
欲谷助唐平安禄山之亂以功拜太傅封忠武王傳數世至公<lb/>
髙祖諱克直普爾曽祖諱岳弼並襲本國相荅刺罕號阿大都<lb/>
督兼遼主所授太師丞相緫管内外藏事祖諱亞思弼有子二<lb/>
人長仳俚伽普華次即公之考諱岳璘帖穆而仳俚伽普華旣<lb/>
嗣相位復立竒功䜛人間之無以自白乃歸命于我<lb/>
太祖皇帝以岳璘帖穆而充秃魯花秃魯花者譯言質子也<lb/>
上察其材具周通而識量宏逹俾傳　皇弟斡真那顔統治<lb/>
中原朝夕左右勸以孝悌不殺　上聞而嘉之賜金虎符授<lb/>
河南等處軍民都逹魯花赤<lb/>
太宗皇帝以為大斷事官出鎮順天㝷俾還治河南卒於官贈<lb/>
宣力保徳功臣亞中大夫同知山東東西道宣慰使司事輕車<lb/>
都尉追封髙昌郡侯謚莊簡公㓜警敏有大志奉母奥敦夫人<lb/>
<pb n="KR4d0503_SBCK_025-2a"/>
居益都李璮起兵益都據濟南以叛干戈搶攘之際母子莫能<lb/>
相保公晝夜號泣馳走訪問期必見毋從父撒吉思行省山東<lb/>
公從之平賊乃得母所在迎侍以歸人謂孝感所致行省知公<lb/>
純篤可用薦于<lb/>
世祖皇帝得備宿衛奉　上旨立二鐡冶扵益都四脚山遂<lb/>
賜金符為其都提舉㝷以讓其弟乆之　上命丞相伯顔緫<lb/>
兵伐宋擇可主餉餽者擢公行都漕運使公調度有方師頼以<lb/>
濟宋人旣奉版圖入職方公恐上下狃於宴安乃條上守成之<lb/>
䇿曰存國體曰厲士節曰㝎官程曰厚民生曰昭舊族曰拊新<lb/>
民　上多采納焉江南漕秫米二十萬石由䢴溝逹大河覆<lb/>
溺者十之一出納之量復有小大之殊折閱頗多悉責償扵舟<lb/>
人公抗言此非舟人之罪雖沒入其家貲所償能幾請獨當其<lb/>
<pb n="KR4d0503_SBCK_025-2b"/>
責時相惡其不附己黜為海寧路　稍遷江西道宣慰使<lb/>
改廣東道都轉運塩使兼領諸蕃市舶姦民以私販梗塩法徃<lb/>
徃挾兵刃以自衞因而搆亂有陳良臣者衆至萬人公奉省撽<lb/>
與招討使荅失蠻討之殱其兇渠而諭脅從者使復業旣而有<lb/>
歐南喜者復嘯聚其黨至十萬人僣稱名號僞署官職攻䧟城<lb/>
池戕殺吏民公列上攻取之方略奉省檄與都元都課児伯海<lb/>
牙分兵搤其要害賊平公之功居多因請革鹽法之不便者并<lb/>
劾按察使脫歡姦利事罷之㑹　朝廷有事占城属公出護<lb/>
餉道行次恵之愽羅值劇賊歐鍾横截石灣據其阨塞勢猖獗<lb/>
甚公慨然語其衆曰餽餫重事苟有退縮必誤軍需即身先士<lb/>
卒力戰矢盡而馬𬒳數創猶徒歩搏賊格殺數十人竟以衆寡<lb/>
不敵見執賊欲生之使為主帥公罵曰吾<lb/>
<pb n="KR4d0503_SBCK_025-3a"/>
天子貴臣岀将使指寜能徒汝蠻賊反耶賊知不可屈公遂遇<lb/>
害時年三十有九至元二十一年二月十九日也是夕公見夢<lb/>
於夫人希台特勒氏曰吾死矣明日而訃至幕僚劉閏張徳亦<lb/>
夢公衣金甲指金榜城門曰吾今治此須若等為功曹兩人俄<lb/>
■暴卒官兵逐捕群㓂若見公乗騅督戰恵人咸共驚異作堂<lb/>
於公死所像而祠之其後偰哲䔍僉廣東憲司事廣人見之如<lb/>
公存焉共請為公立祠偰哲篤弗能止又不欲以役事煩其人<lb/>
乃捐俸貲建祠宇仍買田以給之<lb/>
仁宗皇帝追念公死於國事始以延祐五年冬十一月贈公通<lb/>
議大夫户部尚書上輕車都尉追封髙昌郡侯皇上以為情文<lb/>
未稱旣以元綂二年冬十月賜號守忠全節功臣謚曰忠愍復<lb/>
以至正九年春正月加贈推誠守忠全節功臣資徳大夫河南<lb/>
<pb n="KR4d0503_SBCK_025-3b"/>
江北等處行中書省右丞上護軍追封髙昌郡公其得請樹碑<lb/>
則夏四月十一日也公墓在溧陽州永成郷沙溪之原葬於重<lb/>
紀至元之元年冬十二月　日盖改卜于兹十有五年矣夫<lb/>
人希台特勒氏盛年[婺-矛+牙]居以死自誓封髙昌郡太夫人年七十<lb/>
有二乃卒子男二人長偰攵質以先世居偰輦傑河因以偰為<lb/>
氏十歲刲臂肉愈母疾人謂忠貞孝萃扵一門繪為三節圗以<lb/>
傳其守廣徳有異政治他郡如在廣徳歴同知廣西宣慰司事<lb/>
副都元帥卒官正議大夫吉安路逹魯花赤兼管内勸農事贈<lb/>
宣恵安逺功臣禮部尚書上輕車都尉追封雲中郡侯謚忠襄<lb/>
階如故次越倫質早卒以子貴贈承事郎山東東西道宣慰使<lb/>
司都事孫男六人偰玉立延祐五年進士正議大夫僉福建閩<lb/>
海道肅政㢘訪司事偰直堅㤗㝎元年進士從仕郎淮安路清<lb/>
<pb n="KR4d0503_SBCK_025-4a"/>
河縣逹魯花赤偰哲篤延祐二年進士中奉大夫江浙等處行<lb/>
中書省叅知政事偰朝吾至治元年進士奉議大夫同知循州<lb/>
事偰列箎至順元年進士儒林郎潮州路潮陽縣逹魯花赤皆<lb/>
偰文質子善著泰㝎四年進士承務郎鞏昌等處都緫帥府經<lb/>
歴越倫質子也女四人曽孫男二十三人偰玉立之子偰烈圖<lb/>
用忠襄廕為承事郎紹興路上虞縣逹魯花赤偰哲篤之子偰<lb/>
百遼遜至正五年進士由應奉翰林文字承事郎同知制誥兼<lb/>
國史院編脩官遷宣政院斷事官經歴偰理台國子生今為将<lb/>
仕郎豐足倉使偰帖該郷貢進士今為翰林國史院譯史偰徳<lb/>
其<lb/>
今上潜邸速古児赤偰吉思偰賚偰弼並國學生善著之子正<lb/>
宗至正五年進士将仕郎江淛等處行中書省照磨阿児思蘭<lb/>
<pb n="KR4d0503_SBCK_025-4b"/>
至正八年進士将仕郎湖廣等處行中書省理問所知事餘皆<lb/>
未仕女　人玄孫男四人女三人盖自<lb/>
仁宗皇帝肇建科目以取士公六孫而六舉擢第者各一人惟<lb/>
偰哲篤最先逹暨<lb/>
皇上復行貢舉法扵旣廢之後公曽孫擢苐者又三人名郷書<lb/>
者一人登學館者四人謂天可必乎則積善者不能皆食其報<lb/>
謂天不可必乎則公家餘慶所鍾彰彰如是昔人謂天人之相<lb/>
與當侯其㝎而觀之自公殁逮今逾六十年天之㝎也乆矣而<lb/>
况承休襲羙世有其人克膺　上眷弗替益隆澤流後裔詎<lb/>
有既耶臣溍辱與偰哲篤有同年之雅頗獲聞其家世之詳頋<lb/>
以鄙陋衰朽無能發揚公之英光偉烈以稱塞　明詔之萬<lb/>
一稽首獻攵惶悸無地銘曰<lb/>
<pb n="KR4d0503_SBCK_025-5a"/>
猗公之先肇自有唐以功錫爵有家髙昌蟬聮奕葉相其國主<lb/>
逮公顯考歸我<lb/>
聖祖出傳宗王統治兵民導之不殺守位以仁公生名閥夙有<lb/>
大志禔身以學敦行孝弟移孝為忠事我<lb/>
世皇温㳟匪懈出入踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>靈旗南指貔貅百萬飛芻輓粟公多<lb/>
益辦士讙為騰賈勇直前俘厥寳玉鐃歌凱旋四方旣平守成<lb/>
不易囊封亟上敷陳至計皇華遣使鹽筴是司海瀕遐逺人利<lb/>
其私嘯姦聚兇循習其舊公振厥武殄彼二㓂島夷弗率王師<lb/>
有征糗粻在道輟公以行群蠻跳邉猝與公遇天竭馬蹷公奮<lb/>
不頋見危授命不有厥躬生氣凛然萬夫之雄以死勤事禮有<lb/>
常祀追逺弗忘由<lb/>
今天子日照月臨<lb/>
<pb n="KR4d0503_SBCK_025-5b"/>
天子聖明公多子孫式克欽承際時丕平以文易武保其遺祉<lb/>
列于位序公死不殁神遊無方歸形此　有封若堂史臣奉<lb/>
詔屬辭比事掲為臣軌昭示来世<lb/>
　　資善大夫河西隴北道肅政㢘訪使凱烈公神道碑<lb/>
至正十年四月癸卯知經筵事資政院使臣朶爾直班侍<lb/>
上于興聖殿東便殿以經筵舊臣故河西隴北道肅政㢘訪使<lb/>
㧞實神道之碑未建奏請　勑翰林侍講學士臣溍為之銘<lb/>
上旣允所請則諭　旨於翰林知經筵宫以命臣溍臣溍謹<lb/>
按史臣危素所述行狀公諱㧞實字彦卿系出蒙古凱烈氏髙<lb/>
祖寕國孝勇公諱某事<lb/>
太祖皇帝以智謀材武克有伐功世備宿衛至公之考雲囯宣<lb/>
䝘公諱某受知于<lb/>
<pb n="KR4d0503_SBCK_025-6a"/>
世祖皇帝歴事<lb/>
成宗<lb/>
武宗<lb/>
仁宗三朝尤𬒳寵遇終扵某年公年十有一以近臣子入侍<lb/>
仁宗特受承直郎長秋寺丞秩滿以奉議大夫居舊職小吏以<lb/>
公年少事有不關白而擅行者公立黜之由是人知所嚴憚<lb/>
文宗時拜監察御史進階亞中大夫首劾中書平章政事明理<lb/>
董阿不可共政及其子閭閭不可入察一日之間傳　上旨<lb/>
慰諭者三而公守正不移時方議冊　皇后公言　陛下<lb/>
已　詔天下讓位于　大兄今立　后是與　詔自<lb/>
相違也　上嘉其直賜金織文幣以旌之　后聞之亦有<lb/>
金幣之賜遷同知隆禧緫管府事太師太平王枋國公奉<lb/>
<pb n="KR4d0503_SBCK_025-6b"/>
旨岀使囬旣復命遂移疾不出屏居三歲若將終身焉<lb/>
今天子即位乃起公為中大夫僉燕南河北道肅政㢘訪司事<lb/>
建白行大禘罷逰畋置諌官開言路擇守令嚴考覈慎選授下<lb/>
逹魯花赤抑吏貟舉孝㢘蒙古色目進士當明一經章蒙古婚<lb/>
姻之俗探馬赤軍弓矢行軍則佩之事畢則納于公庫倭人未<lb/>
服不宜使至中國凡十數事皆當世切務後多見於施行召為<lb/>
刑部貟外郎宗王晃火帖木而之子以疑似獲罪獄将上公不<lb/>
署其牘遷嘉議大夫徽政院斷事官　上春狩于栁林公奉<lb/>
皇太后旨設　御宴明日賜太師秦王宴太師頋公者三公<lb/>
皆不應是日公又言扵怯薜官法禮曰今東作方興而畋獵不<lb/>
息公為國重臣何不進諌法禮入奏　上即日還宫太師聞<lb/>
車駕巳還大驚問諸左右知自公發之出公為同知廣西兩江<lb/>
<pb n="KR4d0503_SBCK_025-7a"/>
道宣慰使司亊副都元帥公以病不時到官遂中以法病卧維<lb/>
楊作憎蚊賦以寓意焉更化之後　上旣緫攬權綱徴用儒<lb/>
雅擢公翰林直斈士知制誥同脩國史兼經筵官公承　詔譯<lb/>
唐楊相如君臣政要論書成賜賚甚渥㝷又俾為之序以進嘉<lb/>
奬尤至　上嘗坐宣攵閣閱宋徽宗畫侍臣共稱其神妙公<lb/>
前奏曰徽宗溺於小技而不恤大亊以失其國父子並為覊虜<lb/>
其遺迹雖存何足貴乎　上黙然亟命藏畫　上因覽故<lb/>
西臺御史中丞張公養浩經筵遺㫖之書有太空之塵之語問<lb/>
何謂太空之塵公對曰其意謂桀紂窮土木之工極一巳之欲<lb/>
又為酒池肉林以盡娱樂其所㒷建者巳為太空之塵矣而悪<lb/>
名布在簡冊不可泯滅永為人君之鍳也　上歎賞不巳命<lb/>
内官賜以御饍他日有所頋問亦必直言無隐乆之拜吏部尚<lb/>
<pb n="KR4d0503_SBCK_025-7b"/>
書先是吏部月選凡遇羙闕輒有逹官貴人以手簡爲之干請<lb/>
公命自尚書至于主亊所出手簡悉卑于火惟驗在選之人政<lb/>
事羙悪爲優劣而擬注之衆咸恱服佐吏隐其名闕以爲市不<lb/>
曽千餘公盡究得之其弊乃絶除中奉中夫大宗正府也可扎<lb/>
魯火赤宗王丑漢怙勢殺人公欲上其罪狀以申典憲而有力<lb/>
庇之者遂移疾去乆之出爲浙東海右道粛政㢘訪使所部貪<lb/>
官汚吏或自引去或相率禱于神明幸公不至而公亦改命爲<lb/>
大都路都緫管府逹魯花赤輦轂之下素不易治公号令明肅<lb/>
豪右震礱而細民無愁歎之聲　上臨御日久望治愈切慮<lb/>
吏姦有所未革民瘼有所未蘇遣使宣撫四方於是公與江浙<lb/>
行中書省參知政亊秦公從徳𬒳　命徃湖南廣西至湖南<lb/>
劾奏憲副刘某宝慶有獄累年不决得其冤狀訖平反之至廣<lb/>
<pb n="KR4d0503_SBCK_025-8a"/>
西民相率愬違制多取職田者動以千数劾奏司憲者　人帥<lb/>
閫誘逹刺罕軍冐支錢粮不可勝計歴陳其弊而禁止之象州<lb/>
民獠雜處而村落間有能教子讀書者則爲賦詩以勉励之方<lb/>
𣣔大有建明俄丁内艱而還　上最諸道能㪯使職者公在<lb/>
優䓁特授集賢侍讀斈士通奉大夫以憂制不拜改叅議中書<lb/>
省亊須免䘮而就職卒辞服闋拜集賢學士資善大夫出爲燕<lb/>
南河北道粛政㢘訪使名其堂曰独清仍作記以見其志以有<lb/>
所劾奏不行移河西隴北道粛政㢘訪使到官未幾遽以疾不<lb/>
起公生於至大元年二月某甲子卒扵至正十年正月戊午得<lb/>
年四十有三壬午返柩至大㒷以二月某甲子葬于苑平縣池<lb/>
水里双隄之原公天性頴敏愽斈善爲文章尤工於蒃隷真草<lb/>
喜蓄書世方尚浮屠家公讀唐史至䔥瑀傳書其後以貶責之<lb/>
<pb n="KR4d0503_SBCK_025-8b"/>
愛賔客篤故舊酬酢欵洽必盡其歡至於居官涖政截然不可<lb/>
犯雖有強禦亦無所頋望終以此不克大行其志而天下之公<lb/>
論莫不帰焉<lb/>
天子聖明襃表而寵綏之則亦不可謂不遇矣序而銘諸使百<lb/>
世之下知國有直臣豈非勸忠之道哉公先娶阿尓刺氏封范<lb/>
陽郡夫人継娶塔塔而氏又娶刘氏子男一人博羅貼睦尓范<lb/>
陽郡夫人出好斈而尚志人稱其有父風女二人刘氏岀也銘<lb/>
曰<lb/>
惟凱烈氏故多顯人五世而昌　國有直臣公繇庻官蚤登<lb/>
臺府有非其類耻与為伍　上方遜位議冊中宫名之未正<lb/>
公弗苟同人所難言亊且不測言契　上衷大旌其直赫赫<lb/>
師尹秉　國之成色斯舉矣三年不鳴謳歌所歸<lb/>
<pb n="KR4d0503_SBCK_025-9a"/>
今聖有作公乃為起爰輒爰度敷陳政理識還慮深時雖勿作<lb/>
或施於今越在宫僚不忘献納寅縁貴近㣲言諌獵　上亟<lb/>
為止大臣弗知徐詢其故岀公所爲麾之則去劾官南服寵辱<lb/>
不驚白駒空谷化弦易張遂子以環紬書石室掌制金銮入侍<lb/>
談經從容諷議　君仁臣直斯為盛際公領銓曹私謁不行<lb/>
公治詔獄務持其平岀將使指布宣　上徳摧姦擊強見謂<lb/>
稱職瀛洲地禁退食委蛇㢘車再駕風紀是司人皆傒公峻躋<lb/>
政路云胡不淑罹此大故丹旌揺揺靈輀旣東䘏典之優其終<lb/>
也豊儒臣奉　詔揚詩墓隧彰　君之仁以勸有位<lb/>
　　湖廣䓁處行中書省平章政亊贈推恩效力㝎逺功臣光<lb/>
　　禄大夫大司徒柱國追封斉國公謚武宣刘公神道碑<lb/>
昔在<lb/>
<pb n="KR4d0503_SBCK_025-9b"/>
丗祖皇帝有名將曰刘公賜號覇都覇都者言其勇敢無敵也<lb/>
公在羣從中次居苐二自　朝廷搢紳之士下至閭巷庸夫<lb/>
孺子共稱之曰刘二覇都云公既佐行省宰臣取宋而㝎天下<lb/>
于一坐鎮湖廣者二十年以大徳九年二月十九日薨于位子<lb/>
脫歡實丗其官公殁四十有四年是為<lb/>
今天子至正八年脫歡之殁亦十有三年矣監察御史忽都不<lb/>
花公之適孫脫歡之嗣子念祖父為　國世臣巳䟽封錫謚<lb/>
而墓隧之石未有刻辞乃上其功狀于中書以聞夏四月五日<lb/>
上御㒷聖便殿　詔使臣溍勒銘公碑而脫歡之碑則別一<lb/>
敕前翰林斈士承㫖歐陽玄為之銘臣溍謹按公諱國傑字國<lb/>
寳系岀女真烏古倫氏逮入　皇朝始以刘為姓譯語謂女<lb/>
真曰拙而赤台故言氏族者謂公為拙而赤台人其先居女真<lb/>
<pb n="KR4d0503_SBCK_025-10a"/>
之泰州普一縣有世襲爲千户者扵公爲大父譜牒弗具歴官<lb/>
行亊莫得而詳父諱徳寕　國𥘉侍　宗王斡真爲内府<lb/>
必闍赤青齊王分地得承制封拜命副合刺温管領益都路軍<lb/>
氏公亊因家焉用公貴贈中奉大夫浙東道宣慰使都元帥護<lb/>
軍追封臨淄郡公母奥里氏追封臨淄郡夫人公起家從攻漣<lb/>
海爲軍馬隊長至元六年　國兵伐宋以益都新軍千户從<lb/>
攻㐮樊分屯萬勝堡宋人祠間以萬有五千人来擣其虚堡中<lb/>
兵可戦者不過数百旣成列公首出迎敵衆乗之以進斬首四<lb/>
千餘級奉行中書省檄攝萬户提軍二千略荆南歸峡諸州轉<lb/>
戦千餘里還与宋人戦樊城下累以功賞銀至二百五十兩命<lb/>
攻樊之外郛曰東土城者公竪雲梯先登中火砲傷左股裹瘡<lb/>
力戦破之九年冬樞宻院以聞特降金符授武略将軍㐮陽援<lb/>
<pb n="KR4d0503_SBCK_025-10b"/>
絶宋将張順張貴潜運𫀆甲以徃順戦死貴獨入城所乗輪舩<lb/>
結栰相連如城堡運機其中一夕順流而岀公与諸將邀擊生<lb/>
得之㐮樊夾漢水為城植柱中流聮以鐵絙十年春正月公與<lb/>
諸將以戈夾舩訢流而上㧞柱断絙遂毁樊城南面木柵堰其<lb/>
壕塹而圍之城上矢石如雨公身𬒳数瘡日暮引退詰旦領銳<lb/>
卒坎墉以登樊城旣破㐮陽亦降奉　旨入覲遷武徳將軍<lb/>
管軍緫管賞銀百兩及錦衣弓矢鞍勒十一年秋九月太師淮<lb/>
忠武王伯顔為左丞相行中書省事㑹師㐮陽分三道並進丞<lb/>
相由中道次郢州宋人築黄家涴堡以扼其衝乃俾公以三百<lb/>
人徃奪其堡遂過郢而南宋守将趙攵義来襲其後公從丞相<lb/>
還斬攵義及其麾下五百人行省以聞賜金虎符轉武莭将軍<lb/>
進㧞沙陽新城旣渡江公先以戦艦五十攻陽羅堡大軍継至<lb/>
<pb n="KR4d0503_SBCK_025-11a"/>
攻之三晝夜其大将夏貴敗走以功賞銀百五十兩十二年春<lb/>
二月師次丁家洲宋都督賈似道遣其前鋒孫虎臣來逆戰公<lb/>
以選鋒當其前與諸将合擊之虎臣大敗十三萬人一時俱潰<lb/>
追奔逐北直抵蕪湖以功除益都新軍萬户仍賞銀千兩夏四<lb/>
月太保河南武㝎王阿术以行省平章政事别攻揚州詔公以<lb/>
五千人立柵揚子橋斷其餉道宋兵數萬暮夜奄至我師有備<lb/>
莫能入黎明開門縱擊殺獲之餘自相蹂踐而死者無數溝港<lb/>
為之不流以功陞懐逺大将軍始賜覇都之號仍降　詔奨<lb/>
諭焉楊州食盡主帥李庭芝挾其将姜才棄城去平章俾公分<lb/>
道追襲至泰州斬歩卒千餘人奉　旨入覲賞銀千兩及錦<lb/>
衣弓矢鞍鞠十三年冬十有二月　詔公以元佩虎符及所<lb/>
管軍二萬付其子坐鎮所分城邑而别降大虎符除公僉四川<lb/>
<pb n="KR4d0503_SBCK_025-11b"/>
行樞宻院事選兩淮新附軍西征未行十四年以北鄙繹騷授<lb/>
鎮國上将軍漢軍都元帥佩以虎符銀印統侍衞諸軍徃撫㝎<lb/>
㝷召還賜宴命坐　上親觧所服御衣以衣之仍賜玉帶弓<lb/>
矢鞍勒鈔五千緍十五年復召至上都俾與指揮使賈某領三<lb/>
衞親軍一萬人北征陛辭　上諭之曰朕不識賈指揮何如<lb/>
人邉事一付於汝對曰　陛下託臣以腹心敢不盡忠竭力<lb/>
事若有成功歸於衆或有不虞臣自當之　上壯其言大喜<lb/>
公因奏将佐而下設有違誤奏而後行恐失事機　上曰山<lb/>
南安知山北事不用命者先斬後聞由是人莫敢不用命㑹天<lb/>
大雪人馬俱苦寒且乏食以戰車相環穴地而處撫其士卒無<lb/>
失所者十六年夏四月至和林叛王脫脫木犯邉公曰彼全軍<lb/>
而来巢穴必虚乃岀其不意襲擊之俘其生口畜牧萬計脫脫<lb/>
<pb n="KR4d0503_SBCK_025-12a"/>
木以騎兵來追至謙河溺死者過半十七年　朝廷以别列<lb/>
迷失同知樞宻院事與公同領邉事脫脫木及其黨失列乞撒<lb/>
里蠻等復擁兵而至公與别列迷失追擊之至唐五路北抵金<lb/>
山則其衆已潰散别列迷失慮有伏兵倍道南還公以孤軍殿<lb/>
後粮道不繼殺羸馬以食将士全軍還至和林有　旨留軍<lb/>
五千付公鎮守脫脫木最號強盛以兵屢動而弗戢士馬離散<lb/>
衆皆怨忿且苦其酷虐失列乞撒里蠻等因拉殺之而率衆来<lb/>
歸公勞徠綏集而周其乏絶所全活數萬人十八年加輔國上<lb/>
将軍十九年秋七月奉　旨将所部軍三千還京師父老遮<lb/>
馬而泣願留母行公曰此　君命也再三諭遣之皆哭而去<lb/>
旣入對　上諭以日本之役師出無功将校已加黜責今命<lb/>
汝為征東行省左丞得專征伐對曰軍行進退事在主帥非偏<lb/>
<pb n="KR4d0503_SBCK_025-12b"/>
禆之責乞復其職付臣調遣　上從之二十年春正月建省<lb/>
于揚州方練士卒以俟大舉冬十月建寜新附人黃華反衆至<lb/>
十萬乃輟公俾與諸将徃討平之福建行省左丞忽刺出引兵<lb/>
來㑹于梧桐川欲盡勦其餘黨公曰反者獨黄華數人悉巳伏<lb/>
誅餘皆脅從之衆宜諭以禍福使悔過自新限外不服誅之未<lb/>
晚衆稱善乃遣招諭之無不出降又聞指揮使八忽䚟綂蒙古<lb/>
軍一萬駐于仙霞嶺所至輙殺虜平民亟移文止之人乃自安<lb/>
二十一年冬征東行省罷除僉㳂江行樞宻院事二十二年夏<lb/>
改僉四川行樞宻院事未行留僉江淮行樞宻院事冬十月復<lb/>
立征東行省公仍爲左丞赴闕奏事言臣今爲省臣請上所佩<lb/>
虎符　上以公方緫東兵仍令佩之占城之役将卒潰散<lb/>
朝廷将正其罪公力請使從東征責以自効甫至揚州而征東<lb/>
<pb n="KR4d0503_SBCK_025-13a"/>
行省復罷二十三年拜湖廣行中書省左丞湖南有大盗慿險<lb/>
負固日乆公下車之始一鼓而殄之二十四年春<lb/>
皇子鎮南王征交阯公𬒳　㫖給其資粮器械民不擾而事<lb/>
集秋九月從王進兵至其境上而還公所紘湖南廣西與廣東<lb/>
壤地相接廣東群獠率依山林而居其奠謂之大獠亦有部伍<lb/>
約束偽署稱號有緫管緫轄提督書司之類人習戰闘又善設<lb/>
伏衝突出没無時公甫至静江而廣東有警乃率精兵舟行千<lb/>
五百里抵肇慶之四㑹使覘賊形勢則鄧大獠三千人居前劉<lb/>
大獠千五百人居後相距三十里以爲掎角官軍不滿千人公<lb/>
乗其無備以輕兵倍道而進兵之所向先其易而後其難不再<lb/>
宿盡㧞兩砦殺獲之餘脫去者無幾械首賊至肇慶斬之同惡<lb/>
皆杖死改資徳大夫行尚書省左丞時鎮南王深入交趾聲問<lb/>
<pb n="KR4d0503_SBCK_025-13b"/>
不通二十五年夏四月命公統諸翼兵萬人迓之至静江聞王<lb/>
班師乃身詣思明州而散遣部伍各歸其營公還未幾衡永寳<lb/>
慶武岡群盗並起聚於四望山公率四路官兵民義捕首賊斬<lb/>
于軍前餘黨多奔竄而去乃度要害之地得閑田三萬餘畒創<lb/>
立三屯衡曰清化永曰烏符武岡曰白倉各置軍五百人給以<lb/>
牛具種子教之耕作而以農隙閱習武藝向之奔竄者稍出而<lb/>
自歸有家則令復業無恒産則分隷諸屯歳得糓三萬餘石倉<lb/>
廩實而盗賊化為良民父老為立石志其事曰三屯記兇徒掠<lb/>
■子女姦吏殘　民事覺取其尤無良者杖殺之境内肅然<lb/>
旣而盗賊起　有旨俾公以蒙古漢軍三千㑹江西行樞宻<lb/>
院討之公擊破蕭大獠三千人扵桂陽之陽山遂至賀之懐集<lb/>
攻㧞徭人諸砦二十六年春駐兵廣東行院違期不至公獨出<lb/>
<pb n="KR4d0503_SBCK_025-14a"/>
兵擊破閻大獠於廣之清逺曽大獠廖大獠衆萬餘人巳降復<lb/>
叛乃囬軍擊之三月至懐集生擒蕭大獠擊破嚴大獠五千人<lb/>
夏五月曽大獠復以五千人據徳慶之金林山公直趍其處分<lb/>
兵㫁其徑路賊不敢出乃伐山通道盡殱其衆退屯封之開建<lb/>
還次賀州士卒冐炎瘴疾疫大作公親臨視救療不憚其勤以<lb/>
道州南北之衝便扵控制乃移駐焉俄報獠兵二千来犯州境<lb/>
公掩其不備殺戮過半捕斬陳大獠等十八人梟其首于州市<lb/>
郴之興寜桃寮赤水山最爲險絶宋人甞置飛龍軍以鎮之軍<lb/>
廢巳乆賊衆千餘聚其處二十七年春公直擣其巢穴俘斬不<lb/>
可數計土人爲之向導者皆論死㝷移軍郴之桂東聞獠兵圍<lb/>
吉之龍泉禾源砦下令征之獠属皆謂彼自有任其責者况兵<lb/>
家利鈍事難遥度乎公曰誅㬥救亂期以安静四海安可妄計<lb/>
<pb n="KR4d0503_SBCK_025-14b"/>
彼我利鈍而縱敵生患乎乃偃旗息鼓以輕騎夜發越翌日至<lb/>
其處賊衆甚盛見公兵少又無旗鼓忽不以爲意兵旣交公以<lb/>
以十騎陷陳衆乗之賊大敗俘斬五百餘人下令以賊所掠子<lb/>
女歸其父兄皆舉首加額曰砦中𬒳圍乆暮夜不審官軍所從<lb/>
来疑爲神兵豈知是湖廣劉左丞軍馬乎焚香羅拜而去鐘大<lb/>
獠聚其衆一萬於南安十八来深山公約郡守将分軍爲二道<lb/>
乘大霧深入賊所置營壘彌滿山谷不意官軍猝至殺獲之餘<lb/>
悉自相蹂踐而死甫囬軍桂東而獠兵犯衝之酃縣民廬官𪠘<lb/>
焚蕩無遺兼程赴之而賊巳遁去遣人迹之乃在龍泉大井山<lb/>
遂分軍馬三道公岀中道度雞冠山石路峻絶歩牽馬冐雨而<lb/>
進殺賊衆無得脫者三月還鎮道州凡行省所綂四道及兩江<lb/>
八畨溪洞蠻夷長官皆来禀命焉秋八月全永二州有劇盗勢<lb/>
<pb n="KR4d0503_SBCK_025-15a"/>
張甚某州逹魯花赤秃魯戰死公提兵直抵永之東安前所招<lb/>
降賊酋服公威信咸願從軍公撫而用之擒首賊斬于市陞本<lb/>
省右丞還治省事廣東群獠乗間而岀犯廣西湖南公復徃道<lb/>
州要束木為平章恣為貪暴怒公不附巳其意巨測公謂掾属<lb/>
許燕臣曰方今權臣擅命包藏禍心樹立私黨同惡相濟儻有<lb/>
使命安知其真偽敢不就死乎燕臣曰昔唐之叛臣矯詔賜顔<lb/>
真卿死真卿察其為詐而呵叱之今萬一不幸有此公豈無一<lb/>
言而束手就縳乎因勸公自陳扵臺府以逹　上聴姦計訖<lb/>
不得行二十八年要束木伏誅拜公湖廣行樞宻院副使公還<lb/>
視事而盗起廣東乃復徃道州要束木之黨八八為道州路緫<lb/>
管敗政虐民贓汚狼籍公劾治其罪死於獄中士庻莫不稱快<lb/>
先是公之軍功要束木皆抑而不逹二十九年春知樞宻院暗<lb/>
<pb n="KR4d0503_SBCK_025-15b"/>
伯等始以上聞且言公甞出私財以犒軍奉　旨賜玉帶一<lb/>
銀伍伯兩三十年秋七月入朝　上諭旨于中書樞宻謂湖<lb/>
廣咽喉重地他人無足倚仗者其令劉二覇都常坐鎮之拜榮<lb/>
禄大夫湖廣安南等處行中書省平章政事統蒙古漢軍溪洞<lb/>
土兵十萬南征交祉仍别鑄行中書省印令佩之以行公奏乞<lb/>
以親王一人同領軍務　上曰虵一首兩尾則能行兩首一<lb/>
尾則左右前却将在軍中專制其事可也公力以為請乃命宗<lb/>
王亦吉列歹董其師公奏頃年兩征交祉以緫兵官各持己見<lb/>
是以無功　上特為降詔宣諭凡號令進退賞罰一决於公<lb/>
宗王受成而已三十一年春正月建省于静江　詔賜錦衣<lb/>
一襲二月諸軍畢集部署已㝎聞　國有大故事遂中止還<lb/>
軍武昌夏四月<lb/>
<pb n="KR4d0503_SBCK_025-16a"/>
成宗皇帝嗣位立行樞宻院扵衡州復以公為樞宻副使秋七<lb/>
月盗起江西犯潭之攸縣公親引兵擊走之而殺爲賊向導者<lb/>
辰州古之黔中溪洞群蠻狑狫猫徭種類不一喜則人怒則獸<lb/>
叛服無常　國朝𥘉㝎江南又巴諸洞向進益等来欵附皆<lb/>
授以虎符充溪洞安撫使其後進益兄弟自相魚肉安㝎諸洞<lb/>
又竊出攻澧州麻寮等砦泊崖洞田萬頃楠木洞孟再師侵辰<lb/>
州　詔合湖廣四川兩省兵力以討之萬頃出降乃致之<lb/>
闕下　詔釋其罪升泊崖砦為施溶州以萬頃為知州事乆<lb/>
之復叛去行院調兵進討萬頃以三千人来拒戰官軍為其邀<lb/>
截十亡三四辰溪縣逹魯花赤嗒刺赤死之行院宣　登極<lb/>
赦書招諭萬頃再師及其黨桒水溪魯萬丑皆不應樞宻院官<lb/>
迭出涖師又以監察御史督之訖無成功賊勢猖獗愈甚<lb/>
<pb n="KR4d0503_SBCK_025-16b"/>
朝廷以為非公莫能㝎能亂乃以其事諉焉九月公至辰州萬<lb/>
丑據㑹溪之上流水陸並下官軍以為水湍駃不能為力千户<lb/>
崔忠信百户馬孫児死之行次　木溪萬丑復以千餘人来拒<lb/>
敵公親率大軍遡流而上萬丑復以二千人繼至公命以歩兵<lb/>
夾舟師衝擊之百户李旺率敢死士䧟陣身中十二箭戰益力<lb/>
諸軍繼之賊勢披靡追至石農次其地極峻險賊衆雖有降者<lb/>
而首賊竟不出公駐獨木橋命伐山通道以便進兵冬十一月<lb/>
行省平章政事哈刺哈孫荅刺罕奉　旨來濟師扵是㑹諸<lb/>
将各陳攻取之荣咸謂萬頃以施溶為腹心石農次三羊峰為<lb/>
左右臂先斷其臂而擣其腹心可也公從之旣破石農次遂下<lb/>
施溶州㝷進攻諸砦賊衆以萬計地方千里公不憚險逺與軍<lb/>
士縁崖攀木魚貫而上又用以蠻攻蠻之筞檄召又巴懐徳府<lb/>
<pb n="KR4d0503_SBCK_025-17a"/>
安㝎上溪䓁州土官懐之以恩而震之以威大獲其用萬頃䓁<lb/>
力屈就擒斬于軍門餘黨悉平父老為立石志其亊曰平蠻記<lb/>
元貞元年春正月　詔併行院合扵行省即軍中拜荣禄大<lb/>
夫湖廣行中書省平章政亊公已師出半年幸已告成東作方<lb/>
殷宜縦民歸耕以厚根本乃班師宋末溪洞邉界居民得選其<lb/>
強壯自備兵仗以屯守防遏澧州曰隘丁辰州曰砦兵公悉復<lb/>
之又以茶陵桂陽柳衡道州地連江西蠻獠数為民患士卒疲<lb/>
扵奔命乃列置㳂邉戍柵三十有八南北幾三千里守備旣嚴<lb/>
賊不能越夏六月召見賜玉帶錦衣及弓矢鞍勒倍還其犒軍<lb/>
之費為鈔四萬緡将校轉官有差𥘉左江土官黄聖許内附賜<lb/>
以金符授上思州知州而聖許雄據一方偽立號名結連交阯<lb/>
以為外援聚衆二萬刼掠溪洞山砦九十有二聲言将取邕州<lb/>
<pb n="KR4d0503_SBCK_025-17b"/>
朝廷嘗命公与樞宻副使程鵬飛綂兵二萬討之而鵬飛自言<lb/>
不勝其任至是公独率大軍深入賊境聖許勁徤趫捷善用標<lb/>
鎗薬弩負險拒戦交趾援兵亦在焉公身先士卒與之共舊無<lb/>
不一當百蠻兵挫衂聖許走保象山象山綿亘数十里南與交<lb/>
阯接竹樹蒙宻多巨象悪獸公度其形便列柵而圍之聖許妻<lb/>
子及其黨多就擒独聖許逃入交阯公飛三書扵交阯為之開<lb/>
陳禍福詞嚴義正累数千言交阯得書惶懽請命而聖許竟莫<lb/>
知所終夏四月師還公奏請以聖許所遺田土令鄰境慶逺無<lb/>
生業撞入屯田其中　上從之冬入朝賜衣㡌弓刀鞍勒礼<lb/>
遇益厚大徳元年還治省亊五年夏再入朝前荆湖占城行省<lb/>
左丞刘深䓁合五省軍二萬征八百媳婦道岀八畨八畨古之<lb/>
羅氏鬼國人性剽悍地多良馬蠻酋虵莭水西上官阿那之妻<lb/>
<pb n="KR4d0503_SBCK_025-18a"/>
也有權略詳蠻咸聴其命水東雍真葛蠻土官宋隆済怒■徵<lb/>
其丁夫馬匹遂紏虵莭㪯兵反攻圍貴州官軍為其所邀截十<lb/>
䘮八九烏撒烏蒙東川芒部望風皆叛踰■年兵連不觧冬十<lb/>
一月　上親命公與侍衞親軍都指揮使也先忽都綂軍二<lb/>
萬徃討之仍降　詔宣諭一切亊冝並從刘二覇都區處十<lb/>
二月至岳州六年春正月至沅州二月與四川宣慰使汪惟勤<lb/>
㑹于播州遣使招諭不應俄以兵十萬奄至公率諸將分道急<lb/>
擊之所向輒克遂長驅入賊境有㫖以時暑方熾粮運未集姑<lb/>
息兵以俟再㪯公還駐兵思播二州冬十月以蒙古漢軍三萬<lb/>
思播土軍一萬分道並進賊兵驍銳官軍小不利公命軍士各<lb/>
執木盾加釘其上待陣旣合棄之而偽遁賊馬疾馳勢不能中<lb/>
止遇釘皆蹶縦兵乗之賊衆大潰虵蓈遁去公明扵斥候軍行<lb/>
<pb n="KR4d0503_SBCK_025-18b"/>
遇林木蒙宻必連發三矢伏兵以公知其點計皆莫敢動前後<lb/>
四十餘戦諸蠻氣沮乃多岀降七年春二月公追及虵莭扵何<lb/>
加砦窮蹙就擒公復趍水東擒隆済䓁十餘人悉斬之西南夷<lb/>
乃皆率服秋九月入覲奉　旨岀征官吏及蠻夷入貢者並<lb/>
許預宴於殿庭特賜公玉帶錦衣弓刀鞍勒鈔二萬五千緡仍<lb/>
賜還賞軍銀一千九百兩鈔一萬五千緡時方遷除天下行省<lb/>
官独公依前湖廣行省平章政亊仍陟其階光禄大夫将校進<lb/>
官有差公丰姿魁偉噐度宏廓沈厚寡言喜怒不形扵色膽略<lb/>
過人精於騎射而讀書手不釋卷推見古今■敗得失輕財好<lb/>
士知人善任使由是人楽為用至扵縦横制変神機明决雖古<lb/>
良将殆無以過也以屡犯煙瘴遘疾乆而増劇本省平章政亊<lb/>
卜憐吉䚟暨僚佐来問所欲言公曰交阯不庭吾属之耻儻不<lb/>
<pb n="KR4d0503_SBCK_025-19a"/>
不即死誓殄兹醜虜廓清海表歸報<lb/>
天子他無足言也語畢而逝享年七十有二以某年某月某日<lb/>
葬于某州某縣某原贈推忠効力㝎逺功臣光禄大夫大司徒<lb/>
柱國追封齊國公謚武宣娶古氏從封齊國夫人子男二人長<lb/>
脫歡榮禄大夫四川䓁處行中書省平章政事後公三十一年<lb/>
薨贈恊忠勤力威逺功臣湖廣䓁處行中書省平章政事柱國<lb/>
階如故追封齊國公謚武桓次脫出資善大夫遥授湖廣䓁處<lb/>
行中書省左丞八畨順元宣慰使都元帥孫男一人忽都不花<lb/>
今為　大夫嶺南廣西道肅政㢘訪副使女二人明安倫適<lb/>
平陽萬户分鎮武昌鄭濤封某郡夫人完者台適中書左丞相<lb/>
太平封雍國夫人曽孫男幾人伯顔帖木児安童𥘉<lb/>
世祖皇帝命公以元佩虎符及所管軍付其子乃令猶子漢臣<lb/>
<pb n="KR4d0503_SBCK_025-19b"/>
權領其軍至伯顔帖木児乃以適孫正襲爲武徳将軍益都新<lb/>
軍萬户分鎮某所女幾人臣溍竊惟<lb/>
世祖皇帝撫運膺期綂一宇内嘉與群臣保其盈成然以備豫<lb/>
不虞國之善政遐陬裔壤民夷雜處非勲民威望之素著不足<lb/>
以弘逺略而弭姦萌故公自飛渡長江之後　國家有事扵<lb/>
四方固未甞不在其中獨坐鎮扵湖廣爲最乆使人安扵田里<lb/>
以無負乎　朝廷委任之意臣溍旣承　詔叙次公之行<lb/>
能勞烈至扵湖廣之事雖㣲必書所以彰<lb/>
先帝知人之明且以見公之盡瘁事國能以功名終也銘曰<lb/>
聖作物覩四方攸同百川於海靡不朝宗孰云江漢南國之紀<lb/>
誕啓睿圖于彊于理中權之重上相是臨前茅後勁材武如林<lb/>
填然鼓之萬馬齊作允毅劉公百鷙一鶚鉤援臨衝貫勇先登<lb/>
<pb n="KR4d0503_SBCK_025-20a"/>
降臣按甲獻其名城靈旗所指勢猶破竹捉鞭宵濟若踐平陸<lb/>
舳艫千里建瓴而東摧堅擊強蹷其前鋒臨流不渡分兵拒戰<lb/>
有截淮浦扼其後援奏凱而歸薄言告成俘厥寳玉陳于大庭<lb/>
第功行封勞還飲至式均其逸保夫禄位公獨賢勞經營四方<lb/>
以佐<lb/>
天子内脩外攘晚由樞廷峻躋政路岀殿南服資其卧護愚民<lb/>
無知弄兵跳梁山猺洞獠出沒不常亦有大酋乆效官使朋梟<lb/>
友獍相挻而起公不遑處肅将明威捜原剔藪獮取無遺思患<lb/>
預防開屯列柵無使窺覦或伺吾隙蠢彼南交昏迷不㳟公弗<lb/>
少延卒此伐功逮今　聖時梯航稽首餘烈在人徐觀身後<lb/>
公則逺矣有子有孫有蔚其材易武以文請　命外朝問銘<lb/>
太史大書焯實匪曰虚羙<lb/>
<pb n="KR4d0503_SBCK_025-20b"/>
　　朝列大夫僉通政院事贈榮禄大夫河南江北等處行中<lb/>
　　書省平章政事柱國追封魯國公札刺爾公神道碑<lb/>
今上皇帝至正元年詔贈故朝列大夫僉通政院事别里哥帖<lb/>
穆爾為資善大夫河南江北等處行中書省右丞上護軍追封<lb/>
魯郡公八年加贈榮禄大夫河南江北䓁處行中書省平章政<lb/>
事柱國追封魯國公嗣子資政院使臣朶爾直班與大司徒臣<lb/>
雅普化同侍　上扵經筵十年四月十九日　上復用臣<lb/>
雅普化奏命翰林侍講學士臣溍銘其神道之碑别敕治書侍<lb/>
御史臣期頥篆其額以賜臣朶爾直班使書而刻焉臣溍謹按<lb/>
史臣危素所述公行狀公諱别里哥帖穆爾系出扎刺爾氏六<lb/>
世祖諱孔温窟洼事<lb/>
太祖皇帝從征泰疇蔑里期柰蠻諸部柰蠻已降而復畔徃討<lb/>
<pb n="KR4d0503_SBCK_025-21a"/>
之<lb/>
太祖馬<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>遂以巳所乗馬奉<lb/>
太祖歩戰而死贈推忠效節保大佐運功臣太師開府儀同三<lb/>
司上柱國追封魯國王謚忠宣妣闊䕫追封魯國王夫人五世<lb/>
祖諱木華黎從<lb/>
太祖皇帝㓕克烈王可罕<lb/>
太祖旣踐天位以為左萬户從破金入燕專征遼東西諸郡詔<lb/>
授太師國王都行省承制行事建牙于燕以經畧中原趙魏齊<lb/>
魯晉秦之地悉平贈躰仁開國輔世佐命功臣太師開府儀同<lb/>
三司上柱國追封魯國王謚忠武妣普合倫追封魯國王夫人<lb/>
髙祖諱孛魯嗣國王奉<lb/>
太祖皇帝命帥師取西夏銀肅二州走武仙扵河北降李全扵<lb/>
<pb n="KR4d0503_SBCK_025-21b"/>
山東贈純誠開濟保徳輔運功臣太師開府儀同三司上柱國<lb/>
追封魯國王謚忠㝎妣奔只海追封魯國王夫人曽祖諱速渾<lb/>
察嗣國王從<lb/>
太宗皇帝攻鳯翔破金兵扵河南攻宋棗陽入郢州贈宣忠同<lb/>
徳翊運守正功臣太師開府儀同三司上柱國追封魯囯王謚<lb/>
忠烈妣　氏秃木忽都追封魯國王夫人祖諱乃燕性謙和<lb/>
而好學以賢能稱<lb/>
憲宗皇帝擇忠烈王諸子中可襲爵者深屬意焉力辭曰臣兄<lb/>
忽怵池長　上曰朕固知之恐其柔弱不勝重任爾叩頭涕<lb/>
泣卒請以王爵歸其兄而代之理軍國庻務忽林池嗣為國王<lb/>
事無鉅細必咨而後行居■誨群從子姪曰昔我先太師國王<lb/>
躬擐甲胄出入矢石之間四十餘年乃集大功賞延後裔恩至<lb/>
<pb n="KR4d0503_SBCK_025-22a"/>
渥也爾曹慎勿驕逸以墮前人之令名其敬戒之哉𥘉<lb/>
世祖皇帝在潜邸與之論事敷陳大義多所開悟援引典故尤<lb/>
習　上海以為可大用因稱之曰薛禪　■者華言大賢也<lb/>
竟未及用而卒甚悲悼焉今贈中奉大夫遼陽等處行中書省<lb/>
叅知政事護軍追封魯郡公妣兀魯氏鎻台追封魯郡夫人考<lb/>
諱碩徳<lb/>
丗祖皇帝踐阼之𥘉自遼西召入宿衛與語大恱頋謂近臣曰<lb/>
碩徳通敏如此乃燕有子矣命典朝儀宗藩戚里争頌弗决者<lb/>
必使决之咸服其公正　上甞問右丞相魯國忠憲王曰卿<lb/>
族中可繼卿者為誰對曰性行純雅智辨明正無踰碩徳<lb/>
上深然之㑹始建通政院耶命以嘉議大夫同知院事考地里<lb/>
之逺近以立傳置差民力之髙下以賦財用一日所奏數事無<lb/>
<pb n="KR4d0503_SBCK_025-22b"/>
不聴納因言遼陽女真之東斡拙吉烈㓕二族之人數入㓂内<lb/>
地冝遣親臣設驛以通之　上難其人僉言碩徳元勲世胄<lb/>
識慮深長可使也　上恐其憚扵行召問之對曰先臣當國<lb/>
家肇造之𥘉不避鋒刃萬死一生以身徇國陛下不以臣年少<lb/>
愚戅俾效驅䇿臣請行　上喜賜御宴對衣以遣之女真舊<lb/>
土有水逹旦萬户府兵民乏食廷議賑以衣糧有司廢格不下<lb/>
群訴于前亟令追所侵匿以給之人頼以全者甚衆東征元帥<lb/>
府道路險阻崖石錯立盛夏水活乃可行舟冬則以犬駕杷行<lb/>
冰上地無禾<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>以魚代食乃為相山川形勢除道以通徃来人<lb/>
以為便斡拙吉烈滅僻居海島不知禮義而鎮守之者撫御乖<lb/>
方因以致㓂乃檄諸萬户列壁近地據其要衝使諭之曰朝廷<lb/>
為汝等逺人不霑教化自作弗靖故遣使来切責有司而存恤<lb/>
<pb n="KR4d0503_SBCK_025-23a"/>
汝等令安其生業苟能改過遷善則為聖世之良民否則盡誅<lb/>
無赦由是脅從者皆降遁于島中者則遣招之第戮其渠魁餘<lb/>
無所問宋之朝士有以使事留京師而不肯易其衣冠者坐徙<lb/>
開元適與之遇為言扵上得自便後更見識擢為文學侍從之<lb/>
臣還朝　上勞之曰碩徳不血一刃而使一方遂安不負朕<lb/>
所委任矣賜王頂笠連珠束帶且曰他日思所以處卿也扈駕<lb/>
親征乃顔戰屢捷所俘獲輙以賜之宗王居西域者有異謀<lb/>
上聞之召問曰卿東行甫還得無勞乎然非卿孰可為朕使西<lb/>
方者對曰臣不朕幸以勲閥之裔為國世臣邉陲重事故當任<lb/>
責頼　陛下威靈東土之民今己馴化願俻一介之使宣布<lb/>
徳意扵西人　上尤喜賜宴加幣以餞如東使時西域知其<lb/>
世家子又聞其賢迎勞甚㳟乃諭宻旨為道<lb/>
<pb n="KR4d0503_SBCK_025-23b"/>
太祖聖訓及前賢之嘉言詳明激切發扵至誠咸歎服曰真天<lb/>
使也旣還中道屬疾有旨趣之入見問以西事奏對甚悉<lb/>
上頋左右曰汝軰苟出使當以頋徳為法特賜珠只孫衣以旌<lb/>
之疾竟不起今贈推忠宣惠寧逺功臣中奉大夫遼陽等處行<lb/>
中書省參知政事護軍追封魯郡公謚忠敏加贈資善大夫嶺<lb/>
北等處行中書省右丞上護軍功號封謚如故先是甞獲玉璽<lb/>
其文曰受命于天旣壽永昌盖歴代所寳傳國璽也疾亟未及<lb/>
上獻夫人甕吉刺氏脫脫真因御史中丞崔公或以進于徽仁<lb/>
𥙿聖皇后旣而<lb/>
成宗皇帝入繼大統以為茲實受命之符厚賚焉今追封魯郡<lb/>
夫人公蚤孤太夫人教以國書有微過必責之輙欣然而改刻<lb/>
意扵學孜孜不倦甫成童太夫人有疾衣不觧帶者旬月藥必<lb/>
<pb n="KR4d0503_SBCK_025-24a"/>
親嘗<lb/>
成宗遣尚醫視之或言昔人有刲股療親疾者公聞之則退詣<lb/>
私室刲肉七臠以和藥疾遂愈公丰姿凝粹而噐量宏逹甞燕<lb/>
客僮滌玉杯誤堕地而碎坐客驚視而公神色自若衆莫不歎<lb/>
服逮事<lb/>
仁宗皇帝眷遇尤渥擢居通政俾世父官　上甞問周文王<lb/>
父母及其所以興侍臣未有對者公言之甚詳上為之俯聴賜<lb/>
以巵酒奬諭之曰卿蒙古人中儒者也公扵先世所分食邑平<lb/>
其徭役而恤其貧乏在官恒以律身報國為務論議可否不避<lb/>
嫌疑居五年而終于位公生扵至元二十三年　月　日薨<lb/>
扵延祐四年閏月　日享年三十有二訃聞　上當宁而<lb/>
歎曰天胡奪予良臣之遽也命<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以鈔萬五千貫仍降<lb/>
<pb n="KR4d0503_SBCK_025-24b"/>
璽書存護其家公先塋在興和遼陽道逺弗克以昭穆序塟遂<lb/>
以其年三月　日奉柩葬檀州仁豐郷潮水西吴嘉㑹配阿<lb/>
児刺氏伯篤都弥實追封魯郡夫人加封魯國夫人子男一人<lb/>
朶爾直班也公殁時方在襁褓中旣長力學自立由尚衣奉御<lb/>
授工部郎中遷太府少監擢監察御史入奎章閣歴供奉承制<lb/>
侍書學士遂為翰林學士遷大宗正府也可札魯忽赤出為江<lb/>
北淮東道肅政㢘訪使江南行御史臺治書侍御史江西行中<lb/>
書省左丞入為資正院使拜中書省參知政事進右丞遷御史<lb/>
中丞改江南行御史臺御史中丞拜遼陽行中書省平章政事<lb/>
以太常禮儀院使召遷中政院使今為榮禄大夫資政院使提<lb/>
調宣文閣知經筵事兼虎符海西遼東道哈思罕等處打捕鷹<lb/>
房怯憐口萬户府逹魯花赤提調拱衛司事女二人長適遜都<lb/>
<pb n="KR4d0503_SBCK_025-25a"/>
氏實理由<lb/>
𥙿宗皇帝位下怯薛官為資善大夫同知徽政院事其先曰赤<lb/>
老温與忠武王同事<lb/>
太祖號四傑者也次適扵弥氏勃羅帖穆爾朝散大夫同僉太<lb/>
常禮儀院事孫男三人鐵古思帖穆爾篤堅帖穆爾渾都普化<lb/>
臣溍竊觀自昔受命之君必有不世出之臣任股肱心膂之寄<lb/>
以弼成大業故其子孫能與太平守文之王共天下之福惟札<lb/>
刺爾氏有大功扵<lb/>
帝室世享王封大參始敦行禮讓而不敢先其兄右轄辨章之<lb/>
世其官又止扵一命由其有而不居故其積也愈厚餘慶所鍾<lb/>
在于後人是故資正公以清忠粹徳昭受　上知致位一品<lb/>
䟽恩三世兹又賜以碑號昭示罔極幽光潜徳闇然日章乆欎<lb/>
<pb n="KR4d0503_SBCK_025-25b"/>
必發理之常也臣溍鄙陋荒落不能敷揚　聖意褒大遺烈<lb/>
承　詔書辭無任戰慄銘曰<lb/>
天啓興運篤生元臣勲在盟府慶流後昆扵穆魯公逺有系序<lb/>
四世五王逮公大父遺榮弗居以奉其兄不世其爵世其忠貞<lb/>
傳子及孫乃躋膴仕守夫一官再世不徙公少恱學以至孝稱<lb/>
淵乎雅度喜愠不形材諝則多小試輙効人方傒公謀謨廊廟<lb/>
嗇不使年遽以考終委祉後賢大亢其宗寵靈所加禭以衮軄<lb/>
刻宻為章告于玄宅有開其先自王而公有復其始復兹故封<lb/>
申錫頌辭用垂不朽河山之誓相為永乆<lb/>
金華黄先生文集第二十五卷終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_033-1a"/>
金華黄先生文集卷第三十三　續藁三十<lb/>
　墓誌銘<lb/>
　　江浙儒學副提舉致仕龔先生墓誌銘<lb/>
先生諱璛字子敬姓龔氏宋鄉貢進士贈太中大夫諱炳之曾<lb/>
孫秘閣脩撰太常少卿贈通議大夫諱基先之孫中奉大夫直<lb/>
寳謨閣司農卿諱潗之子曽祖妣周氏祖妣葛氏並贈碩人妣<lb/>
周氏贈冝人初太中府君以避兵自髙郵徙鎮江卒葬城西五<lb/>
州山子孫因占籍為鎮江人迨先生以宦逰乆留平江又家焉<lb/>
先生少聡敏稍長能屬文徳祐内附士大夫居班行者例遣北<lb/>
上司農府君以列卿在遣中行至莘縣不食而卒先生悲不自<lb/>
勝暨成人呼其弟理語之曰國亾家破吾兄弟又少孤不能以<lb/>
力振起門户獨不可學為儒無辱先訓乎由是共刻意扵學日<lb/>
<pb n="KR4d0503_SBCK_033-1b"/>
以微辭奥義自相叩擊其文字交視莫公崙俞公徳鄰為丈人<lb/>
行而與戴公表元仇公逺故公長孺盛公彪為忘年友聲譽籍<lb/>
甚人稱其兄弟曰楚兩龔以比漢之兩龔云東平徐公持淛右<lb/>
憲節聞先生名辟寘幕下㝷舉教官歷平江之和静學道兩書<lb/>
院山長以累考當赴吏部銓大名髙公時參預外省先生以書<lb/>
論役法之弊公得書喜曰子有用之材持文書来我為子取教<lb/>
授先生謝曰執政大臣以進賢退不肖為職天下士如某者能<lb/>
一一力致㢤誠推是心寒畯之啈公聞其言愈敬異之御史周<lb/>
公馳鄭公雲翼交薦先生冝在館閣皆不報用例調寧國路儒<lb/>
學教授秩滿遷主信之上饒簿以所生母蔣氏憂不赴服除授<lb/>
袁之冝春丞其階再轉俱将仕郎先生咲曰五十年猶故吾耶盖<lb/>
異時以門䕃𥙷官亦将仕郎也在官歲餘移疾上休致之請<lb/>
<pb n="KR4d0503_SBCK_033-2a"/>
遂以從仕郎江浙等處儒學副提舉致仕命下先生巳卒扵冝<lb/>
春其卒以至順二年十一月十七日享年六十有六臨終猶強<lb/>
飯正襟危坐命筆作三皇廟記俄投筆謂家人曰汝輩且去吾<lb/>
將少休頃之氣息奄奄而逝先生家事素薄客至不問有無倒壷<lb/>
命飲與之談前代事實娓娓不倦至為諸生論說豪分縷析必使厭<lb/>
所欲乃巳兩持郷闈文衡號明有司門生弟子彬彬以材自見<lb/>
稱之者不以官而曰先生云其在和静復侵田若干畝在寜國<lb/>
徴逋租為錢十二萬五千緡刻春秋大學等十九書以惠學者<lb/>
而冝春之政役均訟平部使者以為能數諉以事頋以涖治之<lb/>
日淺其所藴蓄有未悉展也娶周氏知江州徳化縣方叔之女<lb/>
子男一曰魯女二適陳方夏景行孫男二曰宣曰冝女二俱幼<lb/>
魯以其年十二月返柩扵鎮江明年五月十六日葬五州山先<lb/>
<pb n="KR4d0503_SBCK_033-2b"/>
墓東南若干歩奉先生子壻陳方状来謁銘状稱先生材識足<lb/>
以超軼古人而忠厚不自巳之情未忍斬然遽變其先世承傳<lb/>
之舊故其為言卓偉殊絶自成一家然亦未始不從容乎規矩<lb/>
繩墨中晚年學益醇鋒鍔都盡其進修之實或未易淺言也嗚<lb/>
呼苟非方從先生之乆且親孰能知之若是歟先生所著詩文<lb/>
魯既彚次成若干卷因先生自名其齋者目之曰存悔齋槀云<lb/>
銘曰<lb/>
龔𥘉来南以士升太常司農遂世卿今孰嗣者冝春丞既仕弗<lb/>
進用文鳴立言成家樹風聲擺落凡近趨髙明有来侁侁揚其<lb/>
英一鑑亡矣疇依承陳辭相哀垂百齡刻諸方珉告玄扃<lb/>
　　袁通甫墓誌銘<lb/>
吳之隱君子曰袁君諱易字通甫其先當宋有起進士為京朝<lb/>
<pb n="KR4d0503_SBCK_033-3a"/>
朝官者曰仲賢始家于汴仲賢之後曰亰西提刑珦於君為五<lb/>
丗祖南渡時卒葬于吴因家焉故今為平江人曽大父曰璡樂<lb/>
其地衍沃買田築室長洲之蛟龍浦躬畊而食以布衣終大父<lb/>
曰祐之承莭郎監廬州都稅務父曰樞國史實録院檢閱文字<lb/>
皆仕而未顯至君復不樂仕進東平徐公持部使者節聞君名<lb/>
延見與語大恱将薦之于　朝君力謝不可徐公益賢之巳而<lb/>
行中書省署君石洞山長君乃欣然往就軄既歸卒隱弗仕即<lb/>
所居西偏為堂曰静春壅水成池周于四隅池上累石如山芰<lb/>
荷蒲葦竹梅松桂蘭菊香草之属敷舒繚繞而其外則左江右<lb/>
湖禽魚飛泳於烟波莾蒼間堂中有書萬卷悉君手所校㝎客<lb/>
至輒歛卷與縦飲劇談㽞連竟夕廼巳君丰姿秀朗毎雨止凬<lb/>
收挟小舟以茟牀茶竈古玩噐自随逍遥容與扣舷而歌望之<lb/>
<pb n="KR4d0503_SBCK_033-3b"/>
者識其爲丗外人君少敏於斈藴積之素一彂於詩未始髙談<lb/>
性命以師道自任至其在石洞推明雙峯之說上及於考亭多<lb/>
諸生昔所未聞莫不敬服焉君所爲詩有静春堂集八卷龔氏<lb/>
子敬爲之序謂近半山而漁陽鮮于公稱其閑逺清麗稍加精<lb/>
密少陵不難到其爲一時名人推重如此吴興趙公甞耴汝南<lb/>
先賢傳所記漢司徒袁公卧雪事冩爲圖以遺君且曰予作此<lb/>
圖正以通甫好脩之士使之景慕其髙莭爾則君之人品固不<lb/>
問可知君母趙氏濮安懿王八丗孫女妻奚氏子男四人長震<lb/>
次泰次晋皆張出次騘陳岀女五人長許適金大聲未行而卒<lb/>
次適顧天麟仲振孫顧正許徳明孫男三人孫女二人俱㓜君<lb/>
卒以大徳十年十一月二十六日得年四十有五其年十二月<lb/>
二十四日塟長洲東吴郷赭墩先墓之次後二十有八年是爲<lb/>
<pb n="KR4d0503_SBCK_033-4a"/>
元綂二年於是君長子震巳死泰及晋實始伐石以状来謁銘<lb/>
泰好學而有文稱其家者也銘曰<lb/>
居之熈熈行之施施丗非我遺我有不為寤言歌之其声也希<lb/>
昭昭其垂表以刻辞<lb/>
　　楊仲弘墓誌銘<lb/>
仲弘既卒之明年溍往哭焉其友婿蔣堂代致八嵗孤選之言<lb/>
曰先人之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>非先生莫冝為銘此先人治命也敢奉以請惟先<lb/>
生哀而許之溍不敢不諾也𥘉溍與仲弘不相識輒以書締文<lb/>
字交凡五年始識仲弘後十有一年乃與仲弘同舉進士又八<lb/>
年而仲弘死矣嗚呼其忍執筆而銘諸仲弘諱載姓揚氏其先<lb/>
建州浦城人上距宋翰林學士文公凡十一丗曽祖有雍祖祐<lb/>
之皆有隱徳父起潜𥙷京學諸生囙家于杭故又為杭州人仲<lb/>
<pb n="KR4d0503_SBCK_033-4b"/>
弘少孤事母季氏尽孝而有礼年㡬四十不仕田理問用之得<lb/>
其文薦之行中書舉茂材異䓁不行周御史景逺強之至京師<lb/>
俄以母丧玄賈户部國英数言其材能于<lb/>
朝遂以布衣召入擢翰林國史院編脩官與脩<lb/>
武宗實録書成褒賜甚厚居亡何調管領係官海舡萬户府照<lb/>
磨兼提控案牘於是<lb/>
仁宗在御方以科目耴天下士仲弘首應　詔登延祐二年<lb/>
進士乙科用有官㤙例視第一人授承務郎饒州路同知浮梁<lb/>
州事秩滿遷儒林郎寕國路緫𬋩府推官未上以至治三年八<lb/>
月十五日卒得年五十有三泰㝎某年某月某日塟杭州錢塘<lb/>
縣某郷某原娶瞿氏子男三人長即選也次遵次迪俱㓜仲弘<lb/>
平居性和昜然於論議臧否未甞有　従皆當丗偉<lb/>
<pb n="KR4d0503_SBCK_033-5a"/>
人吴興趙公在翰林尤爱重之亟稱其所爲文由是仲弘名益<lb/>
聞諸公間盖仲弘於書無所不讀而其文壹以氣爲主毫端亹<lb/>
亹從横鉅細無不如其意之所欲出譬如長凬怒䑺一瞬于里<lb/>
至於碕岸之縈折舷欹柁側亦未始有所留碍也凡所譔著未<lb/>
及詮次以行而人多傳誦之溍甞評其文博而敏直而不肆仲<lb/>
弘亦謂溍曰子之文氣有未充者也然巳宻矣溍毎歎服其言<lb/>
今巳矣無与共論斯事矣嗚呼而尚忍銘諸姑述其概以慰吾<lb/>
亡友於地下云尓銘曰<lb/>
嗚呼仲弘而止於斯孰昌其氣之死不衰優優其辞不屈不枝<lb/>
有寕一宫文冡在兹過者必式考予銘詩<lb/>
　　張弘道墓誌銘<lb/>
弘道既沒于杭其子正蒙奉柩還山隂而狀其丗序官閥来求<lb/>
<pb n="KR4d0503_SBCK_033-5b"/>
銘以塟予與道弘同對　大廷同校文江西又同校文江淅<lb/>
未卒事而弘道移疾丐休致玄卧翔鵉佛舎竟不起悲夫尚忍<lb/>
銘諸雖然知弘道者莫予若也銘非予将誰属弘道諱士元姓<lb/>
張氏弘道字也弘道生䆠家而自其少時不習貴㳺子弟嬉戯<lb/>
事稍長従郷先生黄君受毛氏詩為舉子業塲屋事廢士之志<lb/>
于禄仕者率投牒求察舉𥙷儒學官弘道恬然不以動其意左<lb/>
簞右瓢㡬四十年㑹有　詔行貢舉法有司乃起弘道使就<lb/>
試遂以延祐二年賜同進士岀身歷将仕郎慶元路鄞縣丞従<lb/>
事郎池州路貴池縣尹承事郎太平路緫𬋩府經歷用致仕授<lb/>
承直郎同知鈆山州事　命下弘道巳卒其卒以天暦二年<lb/>
十月二十日夀六十有四塟以至順某年某月其日墓在承務<lb/>
郷某山之原弘道為人内秀朗而外䃼踈所學務平实其居官<lb/>
<pb n="KR4d0503_SBCK_033-6a"/>
以樂易称未始求赫赫名眩流俗甞平反貴池殺人獄亦不自<lb/>
以為功也由是吏弗忍欺而民思之却使者考其績交章以聞<lb/>
事格不下代弘道為鄞貴池者皆弘道𥘉持江浙文衡時進士<lb/>
人尤以為盛事云弘道丗越人髙祖澤宋孝宗龍飛進士由侍<lb/>
御史諌議大夫至兵部尚書後以寳謨閣直學士食柌禄其行<lb/>
事見髙公似孫所為碑文曽祖璧通直郎簽書武安軍節度判<lb/>
官㕔公事祖厚之承直郎温州樂清縣尉父續古将仕郎入<lb/>
國朝以弘道官七品贈從仕郎䖏州路慶元縣尹母趙氏知西<lb/>
外宗正事少師不邌之曽孫女妻胡氏太府卿直敷文閣太𥘉<lb/>
之孫女今以贈若封並為冝人子男一人正蒙也當以廕得官<lb/>
未調予聞弘道垂屬纊猶力疾坐語精爽殊不乱其所存必有<lb/>
過人者然則予之知弘道抑末矣銘曰<lb/>
<pb n="KR4d0503_SBCK_033-6b"/>
樹之旣同有穫而弗充不贏于躬獨以嗇終後其豐<lb/>
　　承徳郎中興路石首縣尹曹公墓誌銘<lb/>
公諱敏中字子訥姓曹氏衢之龍游人曽祖日新祖克已父心<lb/>
易精於昜學今以公貴贈承直郎衢州路緫管府判官母俞氏<lb/>
贈恭人公㓜慈祥謹言行以尚書<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>門用察舉𥙷儒學官歷龍<lb/>
泉永嘉两縣教諭會有　詔行貢舉法首耴江浙行省郷薦<lb/>
登延祐二年進士第二甲𬒳　上㫖賜進士出身授承事郎<lb/>
慶元路同知奉化州事公䖏事詳練而不為矯激暇日未甞廢<lb/>
書使者行部甚加敬焉秩滿調本路定海縣尹到官之明年春<lb/>
多雨而夏苦旱麥爛苗槁歲大饑公竭力拯之人頼以生縣民<lb/>
包買食塩三倍於元㑹計之数行省以公所言下于轉運司减<lb/>
其虚増之額一千七百七十餘引民力以寛丁内艱服除起為<lb/>
<pb n="KR4d0503_SBCK_033-7a"/>
承直郎寕國路緫管府推官凢所鞠問無不得其平而繫囚免<lb/>
寒暑燥濕疾病之苦歲適大旱民乏食郡守謂公曰寕國一縣<lb/>
饑民九萬六千命懸於旦夕聞子在㝎海救荒有法敢以諉子<lb/>
幸母以軄掌拘也公聞命即行還報曰義倉徒為文具而勸賑<lb/>
未必䏻周徧非得官倉之粟不可郡以公言上于行省為發水<lb/>
陽倉米二萬石付公往賑之部使者大喜會宣城縣民亦以乏<lb/>
食告乃彂錢給驛命公亟行母緩所活饑民六萬六千秩滿遷<lb/>
承徳郎中興路石首縣尹未上元統二年三月某日以疾卒於<lb/>
家享年七十以至元元年九月二十七日塟于靈山郷麻溪之<lb/>
原公娶鄭氏贈恭人子男二人長曰康次曰寕女二人適何某<lb/>
黄某孫男四人長宗瑞用公廕入官今為䖏之龍泉尉女五人<lb/>
曽孫男四人女一人宗瑞不逺数百里以書抵溍曰先大父塟<lb/>
<pb n="KR4d0503_SBCK_033-7b"/>
巳乆而冡上之石未有刻文敢以為請溍載念疇昔江浙所貢<lb/>
南士同對於大廷者八人公与吴郡干公褎然前列溍亦以非<lb/>
才忝預末綴及筮仕皆在海濵州縣壤地相接而溍玄公治境<lb/>
尤宻迩數囙事過公獲奉咲言曽嵗月之㡬何而星離雲散■<lb/>
之八人者惟干公與溍獨存干公以休致進官八座而公終于<lb/>
百里宰其嗣子又不耴丗禄幸其孫䏻自刻厲有遺澤公殁不<lb/>
亡也溍以後死屢甞銘吾同年之墓雖衰杇荒落何敢扵公斳<lb/>
一言乎興懐存殁茅増感創而巳銘曰<lb/>
予之也厚兮耴之也㢘既翔而集兮不飛而潜素乎其位兮飬<lb/>
之以恬䏻謙必豫兮有後之占石刻可徴兮靈山巖巖<lb/>
　茶陵州判官許君墓誌銘<lb/>
茶陵州判官許君既卒其友危君素曽君堅奉書若状来徴銘<lb/>
<pb n="KR4d0503_SBCK_033-8a"/>
以塟嗚呼溍於君同年生也安敢以不敏辞君諱晋孫字伯昭<lb/>
其先汳人宋南渡後徙建昌曽祖通某州團練使祖開進義校<lb/>
尉父炎仕　國朝為欎林州儒學教授母車氏君弱冠㳺亰<lb/>
師或介以謁趙文敏公又囙文敏徧㳺大人先生之門以薦者<lb/>
𬒳　㫖𥙷國子斈生一時名師儒皆大竒之博士姚公尤器<lb/>
重焉㑹有　詔設科耴士君首以諸生擢延祐二年進士苐<lb/>
上方好儒進士當得官者悉命卑便近地以寵榮其𥘉遇君用<lb/>
是得建昌之南城縣丞天燈寺僧甲與乙有私怨欲殺之既操<lb/>
刀入其室值乙将㸑捧所次米而出驚仆于地奴走救得脫甲<lb/>
即以刀自刺連呼殺人且訴于縣獄巳具君閱其牘曰捧米復<lb/>
䏻手殺人耶卒直之太平山中有竊浮圗氏四果之名以為教<lb/>
者文衣髙坐日臨其徒泉南廣東慕而趍之者金帛填委所聚<lb/>
<pb n="KR4d0503_SBCK_033-8b"/>
男女恒數百千人不法之状暴聞于官而吏置弗問君謂是将<lb/>
詿誤吾民爲大姦亟列上于郡杖其首百其風遂衰凢君之䖏<lb/>
事精敏而剛果多此類藍田郷民訟争屋新城縣民訟争山皆<lb/>
乆不决郡併以新城事諉君聞君决事平或以屋歸其主或以<lb/>
山交相譲其䏻使民化服又如此郡守𥘉怒君不阿數摧沮之<lb/>
君奉所受　命書詣府曰上下相承以礼而巳某不善事上<lb/>
官則有罪乞免玄府僚既諭止君守亦愧悔而加礼焉尋以南<lb/>
城例不淂置丞改贑州録事其治如在南城時包銀令下君鉤<lb/>
校物力之厚薄以應令民用不優紋錦局吏竄毀匠籍而牽聮<lb/>
追呼濫及民伍君白干郡發架閣旧籍証之其弊以絶<lb/>
君之政不便於巳詣部使者誣以他事郡長貳素知君率<lb/>
以玄就明之部使者大驚訊之果誣也秩滿調湖州路長興州<lb/>
<pb n="KR4d0503_SBCK_033-9a"/>
判官未上丁車夫人憂居䘮壹用古禮服除殊無仕進意有司<lb/>
以聞乃以茶陵州判官起君於家行及境病暍歸居乆之復以<lb/>
病疫而卒至順三年六月六日也得年四十有五階止承事郎<lb/>
葬以某年某月某日墓在南城某郷某原君性介特而群居踆<lb/>
踆卑讓待儕軰如父兄與人言不苟為容恱然亦不以訐為直<lb/>
其在南城官𪠘去家近日歩出視事後雖居它官因不蓄馬市<lb/>
薪菜自烹飪而食畧無難色權貴人有遺以美衣数襲者受而<lb/>
弗服也君筮仕後始學于内翰臨川吴公毎以及門晚為憾其<lb/>
為文無曼辭詭辯而多骨鯁之言詩尚醖藉未病前一月夢為<lb/>
詩云至道難聞歲年晚聖賢不作後世亂詰旦語人曰吾詩辭<lb/>
意甚悲殆不類平生作及曽君求遺藁其家所夣詩在焉嗚呼<lb/>
其可哀也巳君妻南豐趙氏有子一人曰章𥘉君之季弟鼎孫<lb/>
<pb n="KR4d0503_SBCK_033-9b"/>
卒後一歲趙夫人卒又一嵗君遂卒甫四日仲弟益孫亦卒不<lb/>
兩月而欎林府君卒今存者惟一子嗚呼是不又可哀也夫銘<lb/>
曰<lb/>
將聖之門政學殊科兼取其長君材則多殃慶非類報施何以<lb/>
未㝎者天君尚有子<lb/>
　　將仕佐郎台州路儒學教授致仕程先生墓誌銘<lb/>
先生諱端禮字敬叔姓程氏其先逺有丗序而譜牒莫詳所可<lb/>
見者漢有海西令曾唐有太子左衛率府胄曹參軍某其自鄱<lb/>
陽徙家于鄞則由胄曹之大父珍始故今為慶元之鄞縣人㦄<lb/>
五代至宋仕者恒弗絶曽祖振父承務郎平江府百萬倉司門<lb/>
祖在孫通直郎知平江府常熟縣事父立郷貢進士入<lb/>
皇朝贈從仕郎郊仕署丞母王氏徐氏並封宜人先生徐氏出<lb/>
<pb n="KR4d0503_SBCK_033-10a"/>
也𥘉用舉者爲廣徳之建平池之建徳兩縣儒學教諭歴信之<lb/>
稼軒建康之江東兩書院山長用累考及格上名中書授鉛山<lb/>
州儒學教授秩滿遂以將仕佐郎台州路儒學教授致仕其在<lb/>
建平興舉廢墜諸生之貧者必周給之縣尹王君起宗日率僚<lb/>
友聴其論說且築室赤巖上命其子楚鼇受業焉楚鼇後出入<lb/>
䑓閣卒爲時之名人繼王君爲其縣者復倡好事之家爲買書<lb/>
萬卷覆以傑閣永康胡先生長孺記之其在建徳増學舎以居<lb/>
其徒盡復民所占田其始至也有田三百畒比受代而去有田<lb/>
一千畒稼軒前賢遺迹多爲人所據悉按其籍奪而歸之江東<lb/>
新卑院額有司奉䑓府之命選辟先生以闡教事學者翕然知<lb/>
所宗仰<lb/>
文宗在潜邸遣近侍子弟来學賜以金幣牢醲禮遇甚至扵鉛<lb/>
<pb n="KR4d0503_SBCK_033-10b"/>
山則新其廟學豪家築室侵入仞墻内地乆莫能正先生白于<lb/>
部使者命毀其室乃懼而請以腴田二十畒昜之鵞湖書院之<lb/>
旁有道觀先生偶至其䖏有驢跑堂前隙地驅去復来黙卜之<lb/>
曰地下果有物驢當復至巳而驢果来跑益力乃訪觀主求發<lb/>
之得石碣十餘刻群賢像因為作群賢堂先是平章政事趙凉<lb/>
公及王御史理甞舉先生可教國子趙御史承禧舉先生可提<lb/>
舉儒學俱不報先生歸後郡守王侯元㳟踵門禮請先生為學<lb/>
者師帥閫及旁郡講行郷飲酒禮皆俟先生討論而後㝎郡故<lb/>
有宋丞相史越王所置義廩以助仕族儒家昏䘮之不給自先<lb/>
生為之督視貧者始實受其恵先生素所厚一二逹官魁士相<lb/>
繼凋謝先生若有所不樂一日拏舟遊東湖諸生載酒追及之<lb/>
飲于中流酒半酣指所卜葬地曰若豈知我之歸扵斯不及也<lb/>
<pb n="KR4d0503_SBCK_033-11a"/>
耶學問之道具在聖經賢傳吾甞述之矣真知实踐則存乎其<lb/>
人尚懋之哉諸生爲之黯然各捧觴爲夀而歸自是多以病不<lb/>
出乆之病加劇客有将上亰師者過而言别相与論宋季事娓<lb/>
娓不倦既正冠送客顔色忽変痰氣作毉者以丹剤進先生却<lb/>
之曰不敢服也目巳暝而頭微偏門人樂良進曰先生頭容稍<lb/>
偏矣復張目端坐而逝至正五年夏六月甲子也享年七十有<lb/>
五以六年某月某甲子塟陽堂郷之陶奥娶潘氏潘爲建平望<lb/>
族先生主教事時慕其賢而以女歸之卒因塟于建平至是奉<lb/>
遷而合祔焉子男一人衍女四人孫男一人循理女三人盖宋<lb/>
季之士率務以記誦詞章爲資身耴寵之具而言道學者亦莫<lb/>
盛於此時四明之斈祖陸氏而宗楊袁其言朱子之學者自黄<lb/>
氏震史氏蒙卿始朱子之傳則自㬊氏淵大陽先生某小陽先<lb/>
<pb n="KR4d0503_SBCK_033-11b"/>
生某以至于史氏而先生承之黄氏主於躬行而史氏務明體<lb/>
以達用先生素有志於當丗惜其仕不大顯故平生藴蓄未克<lb/>
䆒扵設施而私淑諸人者不為無功於名教也故礼部郎中韓<lb/>
公居仁甞斈於小陽先生其仕扵先生之郷與先生論議無不<lb/>
脗合行省屢聘先生較文郷闈先生以為　國朝設科𥘉意<lb/>
専耴朱子貢舉私議今多違之吾往冝不合力辞不往其源流<lb/>
本末可槩見也先生色荘而氣夷善誘學者使之日改月化而<lb/>
仲氏太史公端學克謹師法學者嚴惮之人以比河南程氏两<lb/>
夫子云先生所著有進學規程若干卷國子監以頒于郡縣學<lb/>
使以為學法有畏齋文集若干卷蔵于家先生塟後二年門人<lb/>
徐仁䓁若干人相與謀俾同門生樂良奉宣文閣授經郎危素<lb/>
之状来謁銘溍幸甞辱交於先生徴於状無不合乃併以平昔<lb/>
<pb n="KR4d0503_SBCK_033-12a"/>
所知者論次而銘之銘曰<lb/>
大道孔夷聖賢同趍政厖俗裂師異指殊真儒有作乃發其蔀<lb/>
先生之傳逺有端緒左規右矩蹈夫大中居之以寛休休有容<lb/>
道之将行夫豈弗仕委蛇進退時行時止志局於位厥施未豊<lb/>
惟其教思垂于無窮門人謁辞論譔遺徳卑于方来永有矜式<lb/>
　　南稜先生墓誌銘<lb/>
先生姓王氏諱炎澤字威仲斈者因其别号尊之曰南稜先生<lb/>
其先系出太原五季時自會稽徙婺之義烏者彦超官至莭度<lb/>
使其逺孫固蚤㳺安定胡公之門登皇祐五年進士第宋三百<lb/>
縣人耴科第自固始卒官思陽令右正言知制誥李公清臣銘<lb/>
其墓固諸孫從用生說贈宣奉大夫工部尚書郭公三益表其<lb/>
墓說生永年喬年登紹聖元年進士第甞仕于京師而僑居扵<lb/>
<pb n="KR4d0503_SBCK_033-12b"/>
濟南後復居義烏而占籍焉終於中大夫知福州文安縣開國<lb/>
男贈正議大夫子鑄通判嘉興府贈金紫光禄大夫鑄從仕郎<lb/>
嚴州司法𠫭軍娶陳忠粛公子直祕閣正彚之女其沒也正彚<lb/>
誌其墓鑄子寕提舉廣東常平茶塩贈中散大夫寅歴知冝連<lb/>
藤栁峡饒江七州積階朝請大夫喬年子濤承奉郎濤子㝢江<lb/>
東轉運司幹官其丗序官閥見於譜牒知此餘以賞延入官十<lb/>
有一人有通朝籍剖郡符者不可悉舉運幹則先生之高祖也<lb/>
曽祖諱誠祖諱衛道並潜晦弗耀考諱済以景定二年應薦為<lb/>
國子免觧進士妣葉氏軍噐監丞䕫路轉運判官蓁之孫女通<lb/>
齋隱君由庚之女先生少嗜書稍長治㪯子業頴出儕軰間運<lb/>
去物改而場屋事廢囙淂専意探索聖賢之微旨家庭所受既<lb/>
有其素而通齋為外大父又従徐文清公傳考亭朱子之學凬<lb/>
<pb n="KR4d0503_SBCK_033-13a"/>
声氣習之所存感發尤多而操行愈堅窮居約䖏開門授徒絶<lb/>
口不言仕進乆之乃用部使者察㪯起爲東陽常山两縣教諭<lb/>
迁石峡書院山長所至以善教飬得士譽在石峡嵗餘即弃官<lb/>
而歸徜徉於家林逾十寒暑至順三年八月十三日以末疾卒<lb/>
享年八十其年十月十日塟縣南崇徳郷湖陽山先墓之次先<lb/>
生氣䫉充偉而襟度踈暢待人一本於誠言論磊落無所隱蔽<lb/>
莫不敬服焉爲諸生講說務推明其大義不事支離穿鑿文簡<lb/>
質而生於理詩極渾厚而間岀竒語不屑以雕飾求工也有南<lb/>
稜類藁二十卷𥘉考君無子甞鞠其族子而弗克家𣸪選於族<lb/>
人得先生以爲子俾尽有其田廬之不均先業未有不囙以墮<lb/>
者也考君賢其言卒成其志而均給焉族黨以是多之娶傅氏<lb/>
前三十年卒先生之塟实同兆域子男二人長良玊常山縣儒<lb/>
<pb n="KR4d0503_SBCK_033-13b"/>
學教諭次良珉女三人適傳保許文俊傳復享孫男四人𥙿禕<lb/>
𥙷𥘉曽孫男女三人良玉塟先生殆将两紀乃来諗於溍曰先<lb/>
人家居教授前後及門數十百人而無顯者不杇之託非子其<lb/>
誰頋以子方效官於中外未遑有請子既淂謝而退失今弗圖<lb/>
懼流凬遺範日就堙没謹命次男禕䟽其行实以俟采摭而論<lb/>
譔焉溍竊惟吾里衣冠望族莫先於王氏文献之相仍亦莫乆<lb/>
於王氏先生引而弗替卑付有人見其進未見其止豈必身都<lb/>
髙位而後爲䏻丗其家也哉溍自緫角忝預弟子列今也髮種<lb/>
種矣唴逝者之如斯愧前聞之荒落言不䏻文而義不敢辞銘<lb/>
曰<lb/>
婺女之墟孝子之里以儒起家肇自王氏丗科丗禄恒不乏人<lb/>
重珪疊組萃于一門是似是續蟬聮十葉𣸪抱遺經脩其丗業<lb/>
<pb n="KR4d0503_SBCK_033-14a"/>
　　　　忠墜益振如木有本如水有源教施扵郷佩衿済済<lb/>
道之将行乃止不仕尚克有子而又有孫餘潤所蒙有材彬彬<lb/>
趾羙于前垂休於後嗚呼先生是謂不杇<lb/>
　　葉審言墓誌銘<lb/>
至元元貞間部使者振㪯學校悉延致前代遺老以主教事一<lb/>
時英俊之士咸立下風惟審言夙負材望以弱冠之年与之並<lb/>
登于師席衆皆羡慕焉審言頋獨恬於進耴筮仕垂四十年猶<lb/>
俛首常調随牒逺方後耒居上者不知其㡬及審言以六品官<lb/>
致其事而竟不得從容享一日之安嗚呼悲夫審言姓葉氏諱<lb/>
謹翁審言字也丗為婺之金華人曽大父大冶縣主簿邽受業<lb/>
吕成公之門以所得扵成公者授徐文清公僑文清後為朱文<lb/>
公門人髙第而扵大冶君執弟子禮没身不衰大父榮發深自<lb/>
<pb n="KR4d0503_SBCK_033-14b"/>
韜晦罕与物接父霖始復以家斈私㳤其里人故端明殿學士<lb/>
王公埜知南康軍葉公閶咸敬礼焉仕皇朝卒官将仕佐郎婺<lb/>
州路蘭溪州儒斈教授致仕母曹氏有賢行審言性明達而蚤<lb/>
有知於書無不讀由家傳之端緒泝儒先之源委卓然自立諸<lb/>
老無不樂与之逰舉教官歷浦江義烏两縣教諭升衢之明正<lb/>
書院山長丁外艱服除上名銓部借授處之縉雲縣官政郷廵<lb/>
檢丁内艱服除遷吉安之吉水州學教授秩滿調泉之晋江縣<lb/>
主簿階将仕郎同僚有与之不合者力搆䧟之部使者雖莫䏻<lb/>
察而心竊疑焉不及竟其事而玄後使者得審言受誣状而不<lb/>
欲自為異同乃貰其罪而觧其軄頃之仍旧階改調婺州路司<lb/>
獄在官五年以老請謝事授承務郎温州路同知瑞安州事致<lb/>
仕命下審言巳以疾不起審言事親孝父子自為師友念母老<lb/>
<pb n="KR4d0503_SBCK_033-15a"/>
不可一日去左右所至必侍奉以行仲弟無依贍之終身平居<lb/>
寡欲治家有法吉㐫慶吊一遵成公家範曰吾有所受之也貲<lb/>
産素簿而室廬再厄扵災至無一椽以庇風雨僑寓說齋精舎<lb/>
乆之乃得老屋數楹僻在東郭外教子之暇日以種蒔為事暮<lb/>
年徙居城西北隅間得微禄不足自給䖏之晏如時從明舊飲<lb/>
酒賦詩陶然自適昜簀之日有書數卷田數畒而巳審言所居<lb/>
齋室扁曰四勿自號贅翁歸自泉南又自號曲全道人所為詩<lb/>
文和昜平實無纎麗之態有四勿齋槀若干卷曲全集若干卷<lb/>
藏扵家審言生扵宋咸淳八年四月十六日卒於今至正六年<lb/>
十月十日年七十有五娶蘇氏文㝎公　世孫女後三年卒以<lb/>
某年某月某日合葬扵金華縣赤松郷羅家橋之原子男三人<lb/>
長敬之處州路慶元縣榮慶郷廵檢前卒次復之未任次泰之<lb/>
<pb n="KR4d0503_SBCK_033-15b"/>
廕𥙷江淛行中書省廣濟庫子女七人其五適同郡嚴弘道趙<lb/>
嗣滋杜宏喻徳順潘繼善其二以疾在室孫男一人囝女二人<lb/>
其一適浦江張㮒其一尚㓜審言所交皆四方名士里居之曰<lb/>
最所友善者許文懿公謙翰林待制栁公貫太常博士胡君助<lb/>
禮部郎中吴君師道翰林脩撰張君樞而溍亦幸獲陪諸公之<lb/>
末至是諸公多巳凋謝惟胡君與溍獨存故泰之求胡君爲之<lb/>
狀而屬溍以銘嗚呼悲夫載念溍之少也從先生長者詠歌<lb/>
先王之道扵寛閑寂寞之郷將以是終其身審言力挽之岀而<lb/>
䆠遊不遂晩通朝籍以親老請外遂納禄而歸審言適己掛冠<lb/>
徃見之雙溪上渥手道舊故殊欵洽别去甫一月而審言逝矣<lb/>
又一月而溍蒙恩錫召欲伸繐帷之一慟而不可得銘固不敢<lb/>
以諉扵它人也嗚呼悲夫審言分教兩縣所至以教養爲務興<lb/>
<pb n="KR4d0503_SBCK_033-16a"/>
壞起廢之功尤多其在明正書院復道流冐占之田二百餘畒<lb/>
吉水號多士教官良不昜為審言䖏之有道由是士論厭服審<lb/>
言為廵官則能使盗息而民安為獄官則能使囚徒不失其所<lb/>
誠可謂得其職而審言之所以不朽者不<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>在是也兹不詳述<lb/>
焉銘曰<lb/>
有作而興載揚其英胡不奮飛徐徐吾行黽勉從事靡愛其力<lb/>
執虚若盈戰兢夕惕不疑扵人蹈夫危機困而能亨罔間險夷<lb/>
皇仁在上天日照臨朱紱之来于光有耀鼔缶而歌式全吾歸<lb/>
孰昭其昧曰有刻辭<lb/>
　　黄彦實墓誌銘<lb/>
彦實諱叔英明慈溪黄氏年五十有五以泰㝎四年九月某日<lb/>
卒于鄞明年九月庚申葬餘姚之竹山溍異時與彦實㳺彦實<lb/>
<pb n="KR4d0503_SBCK_033-16b"/>
言今天下文章鉅工知我者惟伯長伯長必先我死我死子其<lb/>
銘我伯長故翰林侍講學士袁文清公也溍藐焉晚岀扵文清<lb/>
無能為役彦實乃欲以之承其乏耶而孰知溍之哭文清僅踰<lb/>
月又哭彦實邪溍雖不敏彦實之言詎可忘耶𥘉<lb/>
朝廷旣新貢舉法而塲屋事乆廢老生宿學多己物故後進之<lb/>
士無所依承則相率之彦實受弟子業凢彦實所指授取科名<lb/>
預薦書者相望否者亦且去而𥙷儒學官人皆為彦實喜而彦<lb/>
實顧不能少自貶以就有司之繩尺訖無所遇合以死人又莫<lb/>
不深悲之其知彦實者若是而已至扵彦實之所存知之者未<lb/>
必盡也彦實之先大夫文㓗先生宋寳祐丙辰文天祥榜進士<lb/>
負材能尚氣節而甚䆳扵經術所著書世多有之盖先生之學<lb/>
壹以躬行為本故其在朝著見謂忠鯁而分符握節所主舉其<lb/>
<pb n="KR4d0503_SBCK_033-17a"/>
軄業凮采凛然先生三子俱克紹其家斈而彦实最少介然特<lb/>
立不務為苟同尤酷肖焉文清称彦实少㳺故都見丗所称知<lb/>
名人率脂韋自保祕惋恨無可与語酒酣氣雄謂海宇方宴安<lb/>
休明冝耴天下事置念慮以入計畫否則捜抉險幽浩然為万<lb/>
里㳺遇不遇命也未㡬泝采石上漢江而㳺荆㐮歴觀用武関<lb/>
要荒榛廢壘猶有䏻言昔時得失益慷慨自振而所見公卿大<lb/>
夫與夫布衣之士則皆与昔交㳺者無大異於是治其居曰戇<lb/>
庵閉門讀書益不妄交嗟乎彦实之扵天下獨以文清為知已<lb/>
而文清之言如此彦实所存固可槩見矣彼以是瑣瑣者為彦<lb/>
实置欣戚焉何哉彦实甞為晋陵宣城蕪湖三斈教諭又為和<lb/>
靖采石两院山長間以茂異遣詣中書弗果行彦实殊不以小<lb/>
試為辱亦不以不大用為詘也彦实於經史百氏之書過目輙<lb/>
<pb n="KR4d0503_SBCK_033-17b"/>
成誦為文雋㧞偉麗意氣奔放若不可禦而要其歸弗畔於道<lb/>
有戇庵暇筆三卷詩文雜著緫二十卷蔵于家彦实之曽大父<lb/>
曰丗堯大父曰奉議郎一鶚父曰朝奉大夫宗正少卿震文㓗<lb/>
盖門人私謚云母趙氏封安人而彦实沈岀也娶岑氏先卒再<lb/>
娶王氏子男一曰祖徳女二長嫁岺可乆而夭次未行銘曰■<lb/>
物之不齊雜糅錯岀悪妍喜<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>干古一律徳人天㳺不物於物<lb/>
尚無有已孰為淂失惟是浩然之死不沒磊落峥嶸軒昻突兀<lb/>
發其遺編猶見髣髴寫以石章用告幽室<lb/>
　　錢翼之墓誌銘<lb/>
翼之姓錢氏諱良右丗為平江人曽大父丗昌大父恪父宗慶<lb/>
俱未仕而大父用其仲子台州路緫管府判官宗顯㤙贈承事<lb/>
郎鎮江路丹陽縣尹翼而不凢長益闓敏徐文貞公持淅西部<lb/>
<pb n="KR4d0503_SBCK_033-18a"/>
使者莭台州君䖏其幕下翼之因得侍公左右公見其言談舉<lb/>
止謹飭有禮大竒之台州君同幕多名流公語之曰錢生濟濟<lb/>
有儒者意度令親簡編必成令噐翼之亦感励自力於斈公所<lb/>
為詩文必出以示翼之其耴重如此翼之既㳺文貞之門至於<lb/>
前代遺老若并陽周先生淮隂龔先生當丗宗工若剡源戴先<lb/>
生隆山牟先生永康胡先生翼之無不接其緒論中州雅望若<lb/>
薊丘李公漁陽鮮于公暨一時賢雋之士亦皆折行軰与翼之<lb/>
交故其聞見最為詳博而吴興趙公巴西鄧公遇翼之尤厚数<lb/>
引㧞之翼之殊無仕進意至大中行尚書省署翼之吴縣儒學<lb/>
教諭翼之欣然就軄巳代去輒不復岀間居三十年安貧守約<lb/>
未始有求於人一室蕭然坐客常滿詠歌酣嬉無虛日里中子<lb/>
弟耒就斈亦弗拒也御史聊城周公舉翼之冝在館閣未報而<lb/>
<pb n="KR4d0503_SBCK_033-18b"/>
中書連𬒳<lb/>
上㫖擇工於書者俾書農桒輯要大學衍義有司悉起翼之以<lb/>
應令竣事薦章交上亦不報浮光王公与翼之生同嵗居同里<lb/>
公由户部尚書參預河南江北行省事念故人之存者独翼之<lb/>
将力援之於　朝而翼之素志丘壑至是亦既老矣翼之性<lb/>
夷曠与人交無町畦䔍於故旧往来尺牘裒輯装治惟謹時岀<lb/>
以示人曰吾非以此衒其識人之多特於其間有情辞諄切関<lb/>
於丗教者不可廢耳然不喜於苟同人有不善㦯面斥之以其<lb/>
行孚於人不以為異也大叅金源王公甞問翼之曰錢氏起五<lb/>
季有吴越子弟多在東南且丗有顯人君豈其裔耶翼之曰此<lb/>
無從稽也盖某之先有甓壚沽酒者每見故書紙輒手拾聚而<lb/>
焚之曰吾子孫其有興於文學者乎公聞翼之言深服其質直<lb/>
<pb n="KR4d0503_SBCK_033-19a"/>
翼之晚自號江村民人囙以江村先生稱之至正四年五月八<lb/>
日以疾卒扵家享年六十有七疾巳革猶正巾危坐秉筆作弟<lb/>
姪書頃之而逝𥘉室徐氏廣徳縣尉逢吉之女無子継室丘氏<lb/>
宋龍圖閣學士贈特進岳之曽孫承奉郎稷之女子男一人曰<lb/>
逵女二人長適張元善前卒次適吴某孫男某女三人皆㓜逵<lb/>
既以其月十有八日奉柩塟吴縣靈岩郷黄山徐涇先墓之次<lb/>
而刻石誌其嵗月且遵治命以状来徴銘予辱㳺於翼之父子<lb/>
間甚乆别玄十年而翼之遽不可作其以銘見屬望予厚矣逵<lb/>
又好學有文䏻嗣其丗業而汲汲焉用意於不杇事予何敢辞<lb/>
翼之有詩文雜著若干卷奎章閣侍書學士虞公巳為之序以<lb/>
故弗論翼之於古篆隷真行小草無不精絶豪家貴人往往傳<lb/>
蔵以為珎玩或有所挟而强使為之雖奉以百金弗顧也人多<lb/>
<pb n="KR4d0503_SBCK_033-19b"/>
以是敬服之而罕有論其岀䖏之大致者序而銘之庻㡬来丗<lb/>
有以知其人也銘曰<lb/>
由學而升不近乎名既仕而止不失乎已蔵之若虚以浮湛扵<lb/>
里閭優㳺卒嵗匪依隱而玩丗惟以求夫志欲知其人視此刻<lb/>
文<lb/>
金華黄先生文集卷三十三<lb/>
<pb n="KR4d0503_SBCK_033-20a"/>
</p>
<p>
</p>
  </div>
</body>
</text>
</TEI>
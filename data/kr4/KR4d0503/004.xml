<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_004-1a"/>
金華黃先生文集卷第四　續藁一<lb/>
　樂章　臨川危素編次　番昜劉耳校正<lb/>
　　三皇廟樂章<lb/>
降神　黄鍾宫<hi>三成</hi>之曲<hi>九變</hi>
於皇三聖神化無方繼天立極垂憲百王聿崇眀祀率由舊章<lb/>
靈兮来下休有烈光<lb/>
降神　大吕角<hi>二成</hi>之曲<lb/>
帝徳在人日用不知神之在天矧可度思辰良日吉蕆事有儀<lb/>
感以至諴尚右享之<lb/>
降神　太簇微<hi>二成</hi>之曲<lb/>
大道之行肇自古先功烈所加何千萬年是尊是奉執事孔䖍<lb/>
神哉沛兮泠風馺然<lb/>
<pb n="KR4d0503_SBCK_004-1b"/>
降神　應鍾羽<hi>二成</hi>之曲<lb/>
雅奏告成神斯降格妥安有位清廟奕奕肹蠁潜通豐融烜赫<lb/>
我其承之百世無斁<lb/>
𥘉獻盥洗　姑洗宫　之曲<lb/>
靈斿戾止式燕以寧吉蠲致享惟寅惟清挹彼注兹沃盥而升<lb/>
有孚顒若交于神眀<lb/>
𥘉獻升殿　南吕宫　之曲<lb/>
齊眀盛服恪恭命祀洋洋在上匪逺具邇左右周旋陟降庭止<lb/>
式禮莫愆用介多祉<lb/>
奠幣　南吕宫　之曲<lb/>
駿奔在列品物咸備禮嚴載見式陳量幣惟兹篚實肅将忱意<lb/>
靈兮安留成我熈事<lb/>
<pb n="KR4d0503_SBCK_004-2a"/>
捧爼　姑洗宫　之曲<lb/>
我祀如何有性在滌旣全且潔為爼孔碩以将以享其儀不忒<lb/>
神其迪甞純嘏是錫<lb/>
𥘉獻盥冼<hi>與前同</hi>
𥘉獻升殿<hi>與前同</hi>
太皥宓犧氏位酌獻　南吕宫　之曲<lb/>
五徳之首巍巍聖神八卦有作誕開我人物無能稱玄酒在罇<lb/>
歆監于兹惟徳是親<lb/>
炎帝神農氏位酌獻　南吕宫　之曲<lb/>
耒耨之利人頼以生鼔腹含哺帝力難名欲報之德黍稷非馨<lb/>
眷言頋之享于克誠<lb/>
黄帝有熊氏位酌獻　南吕宫　之曲<lb/>
<pb n="KR4d0503_SBCK_004-2b"/>
為衣為裳法乾效坤三辰順序萬國来賔典祀有常多儀具陳<lb/>
純精鬯逹匪藉彌文<lb/>
配位酌獻　南吕宫　之曲<lb/>
三聖儼臨孰侑其食惟爾有神同功合徳丕擁靈休留娱嘉席<lb/>
歴世昭配永永無極<lb/>
亞獻終獻　之曲<lb/>
緩莭安歌載升貳觴禮成三終申薦令芳凡百有職罔敢怠遑<lb/>
神其醉止欣欣樂康<lb/>
徹豆　南吕宮　之曲<lb/>
籩豆有踐殷薦亶時禮文既洽廢徹不遲慎終如始進退無違<lb/>
神其祚我綏以繁釐<lb/>
送神　黄鍾宫　之曲<lb/>
<pb n="KR4d0503_SBCK_004-3a"/>
夜如何其眀星煌煌靈逰弗留飊舉雲翔瞻望靡及徳音不忘<lb/>
庻囬景况發為禎祥<lb/>
望瘞　姑洗宫　之曲<lb/>
工祝致吿禮備樂終加牲兼幣訖薶愈恭精誠斯罄惠澤無窮<lb/>
儲休錫羡萬福来崇<lb/>
　五言古詩<lb/>
　　金華北山紀逰<lb/>
　　　靈源<lb/>
偶為山中逰逺過雲關宿蒼燈閃𥘉夜雨氣蒸深屋時聞清梵<lb/>
音窈眇松林曲<lb/>
　　　草堂<lb/>
迢迢上方界水木翳清景山深不可留日暮衣裳冷悽其懐昔<lb/>
<pb n="KR4d0503_SBCK_004-3b"/>
逰百歲嗟俄頃<lb/>
　　　三洞<lb/>
仙山髙不極萬古積蒼翠清興薄暮移遺迹洞天秘巖阿春寂<lb/>
寥群仙勿予遲<lb/>
　　　鹿田<lb/>
披榛度空荒突兀崖寺古幽花雜紅白老屋亞雲雨前瞻石徑<lb/>
微咫尺不得取<lb/>
　　　寳峯<lb/>
下山復上山躡屩行沮洳宿雲冒長嶺旭日映髙樹山僧亦何<lb/>
為獨向城闉去<lb/>
　　　潜岳<lb/>
潘公古人陳迹閟丘壑草生春晝長鳥啼巖花落神交千載<lb/>
<pb n="KR4d0503_SBCK_004-4a"/>
上未敢付冥漠<lb/>
　　　山橋<lb/>
行行指木末路逐飛雲上時登巨石憇共聴春泉響尋源竟莫<lb/>
窮即事成幽賞<lb/>
　　　寳石<lb/>
暮投招提境眀發首歸路舉頭望山椒遥認經行䖏重重巖壑<lb/>
間蒼然正煙霧<lb/>
　　中秋㑹宿浦陽江上分韻得仰字<lb/>
甞窺仙華録勝踐心所仰蹉跎二十秋故爾勞夢想名談出邂<lb/>
逅髙㮣餘彿彷莭至月仍圎别来山似長百年空中絮此㑹知<lb/>
難兩欲去吾未能不飲君宜強露蔓多夕滋風竹留晚響岐路<lb/>
方悠悠云何稅塵鞅<lb/>
<pb n="KR4d0503_SBCK_004-4b"/>
　龍山九日<lb/>
賛邑滄海澨彌年窘将迎屬兹九日至緬愛龍山名欣然得勝<lb/>
踐况乃群彦并碧蘿引幽䇿涼泉度飛觥志適形可忘神舒體<lb/>
愈輕鄙劣竟何取靦顔結華纓登髙謝能賦徇禄慙歸耕幸此<lb/>
農事休萬寳咸吿成庻竭一餉樂持用誇昇平月出衆山静天<lb/>
空夕雲驚先民貴無荒簡書今有程悵焉難乆留振𬒮松風生<lb/>
　　石臺分韻得下字<lb/>
蒼山面長溪勢若飲奔馬層臺跨其脊萬古浥蕭洒登臨兹維<lb/>
要朋采未云寡迢迢歴榛莾靡靡眺原野白雲與翠霧夐在履<lb/>
屐下窮秋向揺落霜菊故堪把賞心孰無同幽抱欣巳寫千載<lb/>
如可期銘山徯来者<lb/>
　　四眀送王學正歸里<lb/>
<pb n="KR4d0503_SBCK_004-5a"/>
昔者鄭廣文局束老一官今君去冷署春花映紅顔才名世<lb/>
有遇合古所難行矣髙其翔青雲承羽翰下語翩翩子母庸悔<lb/>
儒冠<lb/>
出門送君歸君歸㡬百里揚帆東海頭弭棹䨇溪尾却觀䨇溪<lb/>
流去作東海水沄沄竟日夜萬古無窮巳問胡能爾爲有本固<lb/>
如是<lb/>
相君郷先逹盛業垂千春邈兹異代後世胄方詵詵誰移玉樹<lb/>
枝逺揷滄海濵優哉郡文學鄧禹終咲人公侯乆将復錦衣何<lb/>
時新<lb/>
　　送楊學正歸餘姚<lb/>
舜江吾舊㳺風物殊不惡江水天際来宛宛帶郊郭雲帆渺沙<lb/>
溆翠嶂森摟閣别離不可念此日忽巳昨想見春水生煙栁仍<lb/>
<pb n="KR4d0503_SBCK_004-5b"/>
濯濯君胡乆去此三徑獨盤礴空齋耿燈火月冷潮聲落近聞<lb/>
故人書逺致江上作白駒幸無遐淮陽詎云薄招要忻良㑹緑<lb/>
酒春可酌采芹有遺篇風雩多新樂因君訊同志何用慰離索<lb/>
　　題松聲樓<lb/>
長松四簷間落落無與伍天清嘯歌發肯作兒女語道人有真<lb/>
聴無迎亦無拒尚不知有耳况覔聲處所起視南山髙眀月在<lb/>
庭户應念朝市人聞雞走風雨<lb/>
　　雍熈僧舎偶書<lb/>
幽䆫悄無寐落葉不可數風驚葉間露中霄聴成雨起視天正<lb/>
碧萬里若垂宇兹予亦何爲兀兀守環堵<lb/>
　　奉府帖賜髙年帛晚宿孝義山中賦<lb/>
捧檄去州邑承筐布眀恩詎敢期稅駕惟知懼乗軒時春雨新<lb/>
<pb n="KR4d0503_SBCK_004-6a"/>
巳嘉木隂正繁農人有耕作羽蟲亦飛翻感彼物情適念此王<lb/>
事敦悠悠迫長路靡靡窮郊原庶與遺老逢幸聆長者言持以<lb/>
薦芹曝無慙賁丘園低佪白日晚寂寞蒼山根吾行匪游衍此<lb/>
懐誰與論<lb/>
　　逰西山同項可立宿靈隱西菴<lb/>
薄逰厭人境振䇿窮幽躅理公所開鑿遺迹在巖麓秋抄霜葉<lb/>
丹石面寒泉緑仰窺條上猿攀蘿去相逐物情一何適人事有<lb/>
覊束却過猊峯廻遥望松林曲前山夜来雨濕雲漲崖谷縹緲<lb/>
辨朱甍禪房帶脩竹故人丹丘彦抱𬒳能同宿名篇聊一詠異<lb/>
書欣共讀蹉跎未聞道黽勉尚干禄夙有丘壑期吾居㡬時卜<lb/>
　　送祝蕃逺北上<lb/>
春風吹九衢卑卑桃李門眀堂待松栢未失山林尊相逢今歲<lb/>
<pb n="KR4d0503_SBCK_004-6b"/>
寒是事無深論念子抱逺志此道夙所敦刋條落其葉将使見<lb/>
本根痛恨日月微毅然闢浮雲柰何夸毗子聚訟生紛紜瀛洲<lb/>
冨才彦冠盖如雲屯去去當遇合羙價傾璵璠惟須用卿法力<lb/>
行尊所聞丈夫必有事窹<lb/>
主在一言上以禆　聖學下以安元元我如鶴俛啄豈復思乗<lb/>
軒子如摶風鵬本是天池鯤棲棲文學掾平世何足云朂哉保<lb/>
令徳契闊期無諼<lb/>
　　陳孝子詩<lb/>
南仲抗陳氏斗龍父所　家臨百丈溪父書傳考亭夫亦人之<lb/>
子胡獨以孝稱維仲適母盛王實生寧馨盛謂我巳出無殊祝<lb/>
螟蛉仲父諱弗言王卒不自眀睠然舎之去<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>聞泣聲年運<lb/>
日巳往頭角稍峥嶸籲天乞殞㓕願以益父齡父殁盛亦亡弔<lb/>
<pb n="KR4d0503_SBCK_004-7a"/>
影傷孤煢或乃吿之故曰汝王所生王居清湖上去此無十程<lb/>
時仲新棒檄精廬擬横經悲號棄其官肩輿親奉迎安知世代<lb/>
易人非餘故城隣有鶴髮嫗叩之乆始譍言我與汝毋少小俱<lb/>
娉婷汝母生汝歸去作江東行不知今在無老我猶零丁仲也<lb/>
聞益悲贏粮事晨征六年困逆旅冷雨啼青燈譬彼無母雛投<lb/>
林輙長鳴永豐有施氏大屋深重扃於焉得母䖏一夕相合并<lb/>
母子更抱持淚如九河傾三日負毋還盗賊方搶攘倉黄與之<lb/>
遇白刃紛交横頓首前致辭覼縷陳衷誠能令激髙義相戒勿<lb/>
敢驚仲昔以至行上天降休楨靈鴈既群集嘉瓜復冬榮區區<lb/>
彼蝱蟁豈遂無人情聖門語純孝厥有閔與曽未聞樹竒節謡<lb/>
誦傳轟轟此道古或希此事今可徴我歌雖云俚庻感蚩蚩氓<lb/>
　　上京道中雜詩<lb/>
<pb n="KR4d0503_SBCK_004-7b"/>
　　　發大都<lb/>
辤親獨行邁遥遥抵亰國胡為突不黔驅馬更逺適<lb/>
至尊有時廵樹羽殷阡陌宿衛必近臣顧問須耆徳陋儒亦何<lb/>
知冗從同執㦸草深原野青雨暗關塞黒寥寥盛年意眷眷㳺<lb/>
子色一身萬人中敢不思努力<lb/>
　　　劉蕡祠堂<lb/>
劉君古遺直祠堂在丘園嗟此豪侠窟文雄歘孤騫平生二三<lb/>
䇿匪徼眀主恩瑣瑣談得失無乃市井言慿髙一長望苦厭車<lb/>
馬喧微風過踈雨青山滿前軒隂晴倐異態浮雲實無根悠悠<lb/>
千載心去去勿復言<lb/>
　　　居庸関<lb/>
連山東北趨中㫁忽如鑿萬古争一門天險不可薄<lb/>
<pb n="KR4d0503_SBCK_004-8a"/>
聖人大無外善閉非楗鑰車行巳方軌關吏徒擊柝居民動成<lb/>
市廬井互聮絡幽龕白雲聚石磴清泉落地雖臨要衝俗乃近<lb/>
淳朴政須記桃源不必銘劒閣僕夫跽謂我無爲乆淹泊山川<lb/>
豈不好但恐風雨惡<lb/>
　　　榆林<lb/>
崇崇道旁土云是古長城却㝷長城窟飲馬水不腥斯人亦何<lb/>
幸生時屬休眀向来邊陲地見今風塵清禾黍𬒳行路牛羊散<lb/>
郊坰儒臣忝載筆<lb/>
帝力猗難名<lb/>
　　　槍竿嶺<lb/>
憶昔賜第歸吾毋適𥘉度蹉跎歲年晚今辰乃中路居人誇具<lb/>
慶㳺子慙叱馭兹山稱最髙揚鞭入煙霧矗矗多峭峯濛濛饒<lb/>
<pb n="KR4d0503_SBCK_004-8b"/>
雜樹﨑嶇共攀援躑躅頻返頋陳情未成表登髙詎能賦獨憐<lb/>
山下水逺向瀘溝去<lb/>
　　　李老谷<lb/>
縁崖一徑微入谷䨇崦窄宻林日易曛况乃雲雨積行人望煙<lb/>
火客舍依山色家僮為張燈野老煩避席未覺風俗殊秪驚關<lb/>
河隔嚴程不可緩子規勿勸客<lb/>
　　　赤城<lb/>
雞鳴秣吾馬晚飯山中行何以慰旅懐赤城有嘉名灘長石齒<lb/>
齒樹細風泠泠時見巖壑間粲若丹砂眀温泉發其陽撝訶勤<lb/>
百靈前峯指金閣真境摽珠庭白道人跡稀青崖雲氣生信羙<lb/>
無少留緬焉起深情<lb/>
　　龍門<lb/>
<pb n="KR4d0503_SBCK_004-9a"/>
竦身望龍門緩轡行兀兀溪廻愁屢度雨横驚暴溢百崖儼相<lb/>
向百水怒争出人言馬上郎快意毎多失自非渥洼種不得矜<lb/>
捷疾飄飄蟣蝨臣<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>黿鼉窟<lb/>
皇靈重覆冒利渉用終吉廽睨向所經千嶂隠朝日青林外盤<lb/>
紆黄流中蕩潏後来未渠央君子冝戰慄<lb/>
　　　獨石<lb/>
觧鞍及亭午稍欣煙霧収蒼然衆山出歴歴如雕鎪前瞻一石<lb/>
獨靈宫居上頭頗聞去年夏水激龍騰湫走避登屋山夜半齊<lb/>
呀咻幸兹溪澗中今作清淺流宴安不可懐變化誠難求翠華<lb/>
渺在望行矣母俺留<lb/>
　　　檐子窪<lb/>
自從始出關數日走崖谷迢迢度偏嶺險盡得平陸坡陀皆土<lb/>
<pb n="KR4d0503_SBCK_004-9b"/>
山髙下紛起伏連天暗豐草不復見林木行人煙際来牛羊雨<lb/>
中牧颯然衣裳單咫尺異寒燠佇立方有懐相逢仍問俗畏途<lb/>
宜疾驅更傍灤河宿<lb/>
　　　李陵臺<lb/>
日暮官道邊土室容小憇漢将安在哉荒臺猶髣髴低佪為之<lb/>
乆懐古増歔欷長風吹曠野飛雨千里至蕭條蒼山根草木餘<lb/>
爽氣常憐司馬公予奪多深意奏對實至情論録存大義史臣<lb/>
司述作遺則敢失墜<lb/>
　　　上都分院<lb/>
晨興過桓州旭日生蒼涼舉頭見觚<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>金碧何巍煌洪河貫其<lb/>
前青山環四旁暮投玉堂署鼇峯屹中央升階旅羣彦官燭分<lb/>
餘光琴册森在側談咲来清觴列坐無所為陳詩詠黄唐<lb/>
<pb n="KR4d0503_SBCK_004-10a"/>
帝郷豈不樂父母逺莫將起視雲漢低垂星爛寒芒南飛有冥<lb/>
鴻邈哉天際翔<lb/>
　　題趙涼公瑞瓜圗<lb/>
慶門集嘉况異瑞呈瓜田生五而成十竒偶出自然觀物可知<lb/>
徳發祥匪由天願言植靈苑永奉君王前合形表同休雅詠流<lb/>
綿綿<lb/>
　　逰寳陀寺<lb/>
十年望滄海臨流不能度蒼茫歲華晚邂逅舟楫具拂衣乗天<lb/>
風掛席随煙霧旦從蛟門發暝投翁洲住前瞻積水深島嶼青<lb/>
無數梅岑特孤絶遥見日出䖏寄身人境外矯首禅関路粲<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>
金砂石離離白花樹髙期惬幽抱歴覽增遐慕俯伏苔磴間庻<lb/>
與真靈遇二邊非可取三觀何時悟嗒然坐忘言目送寒潮去<lb/>
<pb n="KR4d0503_SBCK_004-10b"/>
　靈竇紀逰<lb/>
移舟泊泉口我行已信宿天寒洲渚生峯廻川途曲煙霞蘭若<lb/>
髙别墅在林麓<lb/>
攬衣待眀發石路何幽阻日出不見人林深但多虎乳峯稍已<lb/>
近恐懼那復數<lb/>
髙人欣相迎山門帶流水風生珠樹間月窺鏡池裏觸景遂成<lb/>
迷應接殊未巳<lb/>
幽㝷指山椒崖傾忽如㵼俯身視木末懸水在足下冥冥巖岫<lb/>
中宴坐奚為者<lb/>
亭亭妙髙臺逈出千峰上怪松多十圍巨石非一狀心賞孰與<lb/>
同昔賢有遺唱<lb/>
蕭然上方境人稀知地僻中峯路莫辨丹山雲仍積徒聞古仙<lb/>
<pb n="KR4d0503_SBCK_004-11a"/>
人石上餘足跡<lb/>
詰旦逾西岡草木益深秀梯苔下絶巘坐石看飛溜隂靈多窟<lb/>
宅欲往不敢又<lb/>
興移𥘉出山繫纜長汀樹夜来雪巳深溪風水難度猶疑鐘磬<lb/>
音遥遥白雲處<lb/>
　　同王章甫待制校文上亰八月十五夜宿龍門驛<lb/>
涼風堕黄榆萬馬皆南馳而我方北首度關及鳴雞石路幽更<lb/>
阻僕夫慘不怡徐驅待明發泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>窮煙霏貂裘者誰子怪我逢<lb/>
掖衣為言霜露多遑遑獨安之我非不自愛簡書今有期憶昔<lb/>
州縣間折腰向小児荏苒二十年白首𥘉登畿同𫀆如燕鴻去<lb/>
住常相違悠然慨平生與世何参差瞑投龍門驛髙舘臨廻溪<lb/>
青崖拱白月水木含餘暉秋色故瀟洒我行殊未遅相從况魁<lb/>
<pb n="KR4d0503_SBCK_004-11b"/>
彦炯若珊瑚枝衰暮奚足云一觴聊共持<lb/>
　送曽止善孔廟司樂<lb/>
周官重司樂典教專成均如何千載下實去惟名存之子負逺<lb/>
志𬒳褐徂冬春低佪不自衒保此席上珍小試特豪末食禄同<lb/>
庻人幸與駿奔齒位卑號仍尊既殊仕伶官况及逰聖門金石<lb/>
方在耳頌聲未崩淪聞風苟有作薄俗斯還淳嗟予領胄子四<lb/>
術空遺文鏗鏘尚莫辨論說将何云臨分用自愧贈言聊具陳<lb/>
　　送王君冕同年歸長安<lb/>
昔忝膺薦送𬒳褐趨上亰蒙恩賜清問彚進陪時英束帶仕州<lb/>
縣暫為閭里榮蹉跎二十年来拂舊題名升沈乆巳判存殁復<lb/>
堪驚忽逢王眀府話舊欣合并蕭條逆旅中書帙亂縦横坐閱<lb/>
車馬喧澹焉若無營雖懐<lb/>
<pb n="KR4d0503_SBCK_004-12a"/>
帝郷樂不受世網嬰寵辱端可齊去就一何輕空餘綈𫀆戀猶<lb/>
軫故人情予方徇微禄未能返𬗋荆終然無𥙷報白髮日夜生<lb/>
如何同逰䖏餞此千里行度關秋風起落木寒蟬鳴相思阻良<lb/>
覿惻愴何由平<lb/>
　　題杜左司西巖詩卷<lb/>
吾聞古逹士大隠非山林如何鵷鷺間白駒起遐心遥遥望故<lb/>
山𬗋塞繚以深峯巒勢交集積翠千萬㝷園廬在其下門巷常<lb/>
愔愔軒䆫帶流泉花木乆成隂舂秫足新醸亦有書與琴終然<lb/>
戀魏闕未忍投華簮平眀奉朝退粉署欝沈沈披襟坐髙閣獨<lb/>
對西山岑爽氣幸可致塵慮安能侵勿云須吾土始用窮登臨<lb/>
異方苟同得視古猶視今聊為招隠篇徃和巖中吟<lb/>
　　題象山環溪圗<lb/>
<pb n="KR4d0503_SBCK_004-12b"/>
崇山標地靈萬古聚清淑堂堂故相家髙風在喬木仙翁上天<lb/>
去逸響今誰續優哉四千石接軫飛華轂夫君氷雪姿乃爾抱<lb/>
幽獨翩然来<lb/>
帝旁霞𥚑儼𥘉服侍祠眀廷上厭直齋廬宿睠言懐舊居結構<lb/>
依山麓軒䆫對晴嵐林杪出懸瀑散為百道泉噴薄翻珠玉餘<lb/>
潤之所蒙秔稲豐比屋春事日向深桃源酒方熟往来無俗駕<lb/>
異書仍可讀歸歟定何時專此溪一曲相逢亰洛間紅塵眯人<lb/>
目披圗覿佳致山水増新緑先賢止息䖏杖屨存遺躅愛山錫<lb/>
嘉名恵幸及樵牧于于後来者猶或𬒳膏馥安得從君游青雲<lb/>
兩黄鵠<lb/>
　歲晏<lb/>
歲晏木葉落遥見東城隅雉堞欝岧嶤列屋何蕭踈悠悠西南<lb/>
<pb n="KR4d0503_SBCK_004-13a"/>
望赫赫金張廬退朝集冠盖鳴珂沸通衢合遝多俊㳺並轡飛<lb/>
華𥚑頋盻有光彩行者為踟蹰俯慙筋力微無從效馳驅日斜<lb/>
坐官舎還拂案上書緬彼川路長感此年運徂遲廽不能去歎<lb/>
息将焉如<lb/>
　　送陳太祝<lb/>
夫君青雲彦早通金閨籍弁服勞駿奔執事謹朝夕忽乗使者<lb/>
車意氣何輝赫将指固有嚴為務本非劇經營禮文事詎曰期<lb/>
會迫定知多餘暇時復肆游歴向来佳麗地觸目成陳迹西山<lb/>
獨偃蹇不改太古色相逢㡬遺老慷慨語疇昔芙蓉君子花足<lb/>
以娯使客我方守一官兀坐如龜息當歸更淹留臨别增感激<lb/>
長風吹逺塵浩浩千里白欲附南飛鴻安得生羽翼<lb/>
　　送王鍊師歸四眀<lb/>
<pb n="KR4d0503_SBCK_004-13b"/>
飄飄采真侣乃在四眀山霞𥚑朝<lb/>
帝所瓊舘留人間忽聞䨇鳬舄却向東南還望之若流星邈然<lb/>
不可攀海月照堦戺天風飛佩環我何苦覊旅氷雪生朱顔<lb/>
　　集淵眀詩句題李中甫貟外稼亭<lb/>
東方有一士客養千金軀束帯候雞鳴出則陪文輿代耕本非<lb/>
望暫與園田踈園田日夢想投冠旋舊墟興言在兹春新疇復<lb/>
應畬田父有好懐過門更相呼披草共来往履歴周故居悠悠<lb/>
待秋稼時還讀我書雖未量歲功栖遲固多娱此事真復業此<lb/>
語真不虚餞送傾<lb/>
皇朝　念前塗前塗當㡬許直至東海隅古時功名士事事<lb/>
在中都遥遥沮溺心君情定何如<lb/>
　　集淵眀句題胡生嘉樹軒<lb/>
<pb n="KR4d0503_SBCK_004-14a"/>
孟夏草木長霜露憔悴之藹藹堂前林冬夏常如兹嚴霜九月<lb/>
中卓然見髙枝如何捨此去白日掩荆扉深谷乆應蕪此䕃獨<lb/>
不衰黽勉六九年懐此貞秀姿常恐負此懐未足為髙栖及時<lb/>
當勉勵慷慨思南歸親戚共一處日夕歡相持披榛歩荒墟登<lb/>
髙賦新詩坐止髙䕃下一觴聊可揮從今至歲寒縦心復何疑<lb/>
　　永嘉王君自製挽　辭盖安乎死生而未忘情乎死生者<lb/>
　　也集淵眀句以釋之<lb/>
自古皆有殁我今始知之居常待其盡逝将不復疑人生無根<lb/>
蔕去来何依依旣来孰不去奄去靡歸期復得返自然人間良<lb/>
可辤何事空立言念此懐悲悽日醉或能忘一觴聊可揮且極<lb/>
今朝樂千載非所知<lb/>
　送寧上人歸呉中<lb/>
<pb n="KR4d0503_SBCK_004-14b"/>
我如雲間鶴乆厭雕籠飬子如海上鷗𥘉不嬰世網胡爲逐吾<lb/>
軰飲啄勞俛仰得無㘴書癡遂爾生技癢欲於一毫端而現諸<lb/>
萬象重雲連夏秋雨點大如掌三州成巨浸百水猶怒長倉忙<lb/>
揖我去風蒲映飛槳有形天地間浮萍依浩蕩向也本非来今<lb/>
焉亦非往臨岐将何贈詩境方渺莾幸子頗聦眀莫作離别想<lb/>
　　題雲巢圗<lb/>
飄飄學仙侶心與秋雲白獨居非有隣忽去亦無迹峩峩三界<lb/>
上地位風雨隔毋求一枝安而以六月息當憐夢中人螻蟻同<lb/>
窟宅<lb/>
　　湖上即事<lb/>
垂雲晝濛濛湖面惟一色薄暮風更生際夜雪𥘉積凝隂勢方<lb/>
盛塵境喧暫息坐乆聞拏音忽然破寥閴<lb/>
<pb n="KR4d0503_SBCK_004-15a"/>
　　試院諸公西湖同泛分韻得儀字<lb/>
秋杪景将晏天髙霧仍披漾舟西城曲散䇿南山陲重棘幸巳<lb/>
撤累觴欣共持及兹酒不空未害席更移㑹合非可常簡書各<lb/>
有期念之動予懐朂㦲慎其儀<lb/>
　　題清華亭<lb/>
名區匯脩渚流望俯平陸飛雨天際来逺峰净如沭生香餘晚<lb/>
華繁隂藹嘉木秀色坐可攬終然不盈掬觸景幽興多接物道<lb/>
機熟誰能與之逰食芳飲山渌<lb/>
　　南屏叢玉軒分韻得白字<lb/>
偶從采真侣逺過金仙宅名談接勝流傾盖頭未白湖水清見<lb/>
底春風去無迹列坐陪墨君觴詠終日夕昔聞有三咲今喜成<lb/>
六客後来復何人莫使風雨隔<lb/>
<pb n="KR4d0503_SBCK_004-15b"/>
　　贈别呉孟思<lb/>
斯去而氷生千載惟兩人趙公起昭代並世推吴君及公無恙<lb/>
時蚤巳逰其門公書集衆妙變化何其神如食有糓粟間之以<lb/>
八珍君獨務稽古要在同其文探索極根柢辯析窮毫分源深<lb/>
流自逺所出日益新麾以正正旗終焉䇿竒勲徃来自成蹊桃<lb/>
李竟不言我方徇世好有作徒云云借潤翰墨間幸可張吾軍<lb/>
媿我才欲盡感君愛彌敦别離歲方晏躗言聊重陳<lb/>
　　送陳生歸天台<lb/>
英英陳氏子年未登弱冠受業春秋家不敢問三傳森然出凡<lb/>
例論議仍貫穿耻随䡖薄兒増年竊郷薦小試儒黌中徃往魁<lb/>
衆彦稍休輒臨池㳺戯弄毫翰寫成道徳經有鵝不肯換昔予<lb/>
始西来故國多文獻斑斑南山豹窺管時一見蹉跎垂四紀囬<lb/>
<pb n="KR4d0503_SBCK_004-16a"/>
首皆夢幻朋儕諸俊賢存殁亦相半殁者歸山丘存者風雨散<lb/>
惟餘貞居翁共喫殘年飯識子座席間短小甚精悍結為文字<lb/>
交忘年破崖岸我方守一官身貴事則賤操觚待需求矻矻窮<lb/>
夜旦枯膓縦可捜安取五千卷強顔作俚語對客常媿汗况復<lb/>
不善書辛苦愁脫腕誰為助我者幸子筆力徤烏絲纒凍<lb/>
綴増絢爛青春二月時江花滿呉甸遥遥望重闈歸馬忽如<lb/>
失吾左右手坐覺心曲亂子来却何日執𬒮那忍判斯文千載<lb/>
下不絶猶一線小藝雖可名未足盡大觀朂㢤崇眀徳勿使歲<lb/>
年晏贈言非所能聊以示繾綣<lb/>
　　丙子七月十七日同輝公登𬗋微巖汪生元眀許生存仁<lb/>
　来㑹遂宿鹿田眀日乃由山橋囬至芙蓉峯而别追念數<lb/>
　　十年間並㳺之士往者已不可作在者又莫之與同兩生<lb/>
<pb n="KR4d0503_SBCK_004-16b"/>
　頋能不惮其勤相從躡屩行風雨中誠一時清事也第未<lb/>
　知後游為何日同㳺為何人撫事述情成二十韻邀兩生<lb/>
　同賦奉呈審言子長<lb/>
吾年未及謝倦飛巳知還乃復嬰近務無由縦清歡幸與方外<lb/>
士相從巖壑間小憇遂深入詰曲披茅菅昔人有遺躅縹緲青<lb/>
雲端髙居匪結構異状如雕鐫志怪固無取懐賢邈難攀停䇿<lb/>
訪舊㳺欲去仍盤桓迅飈發中夜衆木號驚湍涼秋變袢暑山<lb/>
深氣先寒泉石無改色四時自推遷交朋半新故念之增慨然<lb/>
兩生亦可人環佩来珊珊携手恣幽歩流目窮遐觀時於林缺<lb/>
䖏遥見城南山行行度危磴悠悠睇層巔凝隂閟朝采玄澤釃<lb/>
神淵嘉穟日巳豐藹焉滿中田覧物多所欣賞心殊未䦨後期<lb/>
孰與同良㑹當何年<lb/>
<pb n="KR4d0503_SBCK_004-17a"/>
　　丁亥春二月起自休致入直翰林夏四月抵<lb/>
　　亰師六月赴上亰述懐<lb/>
夙予抱微尚漫仕遂浮沈决去不復疑甘以投華簮春天動使<lb/>
星空谷發跫音倉忙遣就道載筆歸詞林弱質幸未朽茂恩一<lb/>
何深義當不俟駕事乃違𥘉心揖與親友别長眺故山岑臨觴<lb/>
不能御朗詠巖中吟<lb/>
揚帆越江淮河水来活活吕梁扼其衝石芒殊峭㧞泝河柁忽<lb/>
摧度洪䌫遽絶前途緫安流風勁桅復折兼旬渉險艱脫命毫<lb/>
髮行行薄畿甸值此正陽月<lb/>
皇輿方北狩前旌曉巳發疾驅望清塵我馬不及秣出關度峻<lb/>
阪下視原野闊磵谿多縈廻岡嶺互盈缺舊游如夢寐古道無<lb/>
改轍經時春草變乆旱夏雲熱逺行識苦<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>儻免蒙霜雪<lb/>
<pb n="KR4d0503_SBCK_004-17b"/>
信宿憇虚舘平眀玉堂開微風散靈雨階戺無纎埃良㑹秩𥘉<lb/>
筵芳醪湛罇罍内官出黄封飛鞚天際来承平故多事鄙劣慙<lb/>
非才抃躍向宸廷慶雲欝崔嵬乞身懼再瀆戀闕空徘徊<lb/>
日出旦氣清齋祓趨行宫周阹夹馳道大帳垂穹窿鳴鞘下霄<lb/>
漢别殿臨薫風攝衣升玉除穆穆瞻　睟容謁拜未及已廽光<lb/>
赫　重瞳　詔使侍經幄通籍丹禁中斯榮非所希千載庻一<lb/>
逢怵惕乆復前旅進陪羣公願因奉　清燕慷慨輸微忠衰遲<lb/>
力不逮勞心但忡忡<lb/>
圓象無停運日馭轉西陸涼野多歸人翩翩共馳逐念昔居閑<lb/>
曺未老先納禄蒙恩列外監放浪湖一曲薄田皆舊畬敝廬非<lb/>
新卜白首重見招英逰並華轂寒松雖後凋幽蘭豈再馥宣尼<lb/>
譏患失伯陽貴止足時暮復何言終期返初服<lb/>
<pb n="KR4d0503_SBCK_004-18a"/>
　仙華方先生析蕳齋杏花消息雨聲中之句為韻賦山中<lb/>
　　社雨七章和者四人先生於第四章見及頋未能屬和今<lb/>
　　五十餘年諸老皆巳下地先生門人在者惟朱仙仲山年<lb/>
　　八十矣偶逢春社興懐存殁追次前韻以抒鄙情<lb/>
貞居逺人寰屋老四山静一翁屹靈光二季亦秀整曉聞楓林<lb/>
鼔雨過鄰墻杏翛然發孤詠語盡意方永<lb/>
昔年慟哭地古劒生銅花凄其懐故交中情亂如麻念彼盛壯<lb/>
時緩轡揚䡖檛吁嗟長星墜無復出漢巴<lb/>
淮隂權竒士髀肉老始消長眉巳雪色頩顔尚紅潮朋游三數<lb/>
公於焉共逍遥平生經濟䇿忘言付詩瓢<lb/>
卓哉全歸子離塵返冥極却觀人世間千載猶一息贈言在吾<lb/>
耳風規良可則欲叩封禪書探嚢竟無得<lb/>
<pb n="KR4d0503_SBCK_004-18b"/>
憶别青喦翁歸進江上艣書札未相忘歲月遽如許山長春樹<lb/>
深地闊雲濤阻詩筒杳不来令雨非舊雨<lb/>
仙華㡬千仞峻絶臨𬗋清天壇瑶草合石穴隂風生踆踆杖屨<lb/>
末眷眷丘壑情幸有一夔足雅歌續遺聲<lb/>
前脩遂不作良友孰我同兀坐守章句獨學無全功徒操五色<lb/>
筆随人畫虚空悠悠感存殁惆悵百年中<lb/>
　七言古詩<lb/>
　　題陵陽牟公𬗋陽方公詩卷<lb/>
兩翁風流掃地無文章光𦦨埋丘墟紛紛小兒政疾走安用佩<lb/>
玉飛長𥚑憶昔登堂三十載夢想時復瞻眉鬚昆蟲閉關水返<lb/>
壑孰使驪龍遺頷珠願言保此勿䡖出幸免兒軰相睢盱<lb/>
　　題大瀛海道院<lb/>
<pb n="KR4d0503_SBCK_004-19a"/>
丹山之山青崔嵬隠居舊隠山之隈千年土鼎爲誰出深崖古<lb/>
像松聲哀鴻飛上天瓜在雪過者莫睨君能来想當月斧乍揮<lb/>
霍奔走屬役皆仙才卷蔵瀛海歸一粟頋盻瞬息生風雷森然<lb/>
幻有啓神界白日照耀金銀臺昔聞使者兹入海樓船煙霧何<lb/>
時廻君其置此勿復念少須碧水揚黄埃九重蠖濩<lb/>
陛下聖方士未易誇蓬莱琳宫貝闕長望幸天髙海闊心悠哉<lb/>
　　陽山昱上人訪予吴門寓舎求爲湘竹詩予辤以未見竹<lb/>
　　上人不逺六十里自山中舁其竹而来好事有如此者欣<lb/>
　　然爲賦長句<lb/>
道人来自陽山麓手携舊種千竿竹小裁方斛不盈咫中有瀟<lb/>
湘江一曲未信天工能爾竒不知地脉從誰縮睛䆫翛翛散煙<lb/>
霧眼底森然立羣玉豈期我乃累此君蒙犯風埃走塵俗故山<lb/>
<pb n="KR4d0503_SBCK_004-19b"/>
方逺重愁絶新句未成慙迫促黄岡之産大中椽政用才羙刳<lb/>
其腹願言保此終天年歲暮山中伴幽獨<lb/>
　杭州送兒姪歸里<lb/>
空江月滿潮聲怒二男勇踏潮頭去故園天末渺予懐夢中識<lb/>
汝歸時路起向江樓遥望汝江上青楓正霜露涼風颯颯吹汝<lb/>
急櫓揺背指龍山渡翩然一葉舞中流嗟汝童心得無懼自我<lb/>
西逰歴三紀舉目交朋半新故下車相揖何紛紛白頭朝士猶<lb/>
徒歩玄都觀裏舊桃花見我重来能㡬度緬思疇昔仍念汝倚<lb/>
徙䦨干日將暮前潮将㫁後潮續層波複浪無重數魚龍出没<lb/>
相後先疾雷槌山雨如注隔岸峯巒空復多沙際冥茫但煙霧<lb/>
計程知汝巳登陸息肩弛檐今何䖏眀朝過我三釡山能勿徘<lb/>
徊起哀慕近聞旱魃肆為虐殺吾手植千株樹且須為我語比<lb/>
<pb n="KR4d0503_SBCK_004-20a"/>
鄰莫遣牛羊上丘墓<lb/>
　　次韻蔣啇卿常博述懐<lb/>
齋廬清切嚴扄鎻飛佩胡然能過我䄂中平生五色筆掞翠摛<lb/>
紅無不可我方折腰向小児洗研何由䖏公在<lb/>
九重垂拱四海晏甘泉日夕無烽火太平有象須黼黻文章重<lb/>
任公冝荷陋儒未足張吾軍強識之無豈云頗漂零海角晚相<lb/>
遇如風落山收碩果迷途儻有為指南研足脩程吾敢惰頋慙<lb/>
向来遮日手政爾長江事篙柂玉堂幸喚秃髮翁文塜吾甘翳<lb/>
蓬顆<lb/>
　　題醉郷圗<lb/>
翰林主人天上来布帆不為鱸魚開江湖渺渺秋一色朝光暮<lb/>
色相徘徊昔賢心賞餘勝䖏秪有水竹無亭臺碑材乆巳没荆<lb/>
<pb n="KR4d0503_SBCK_004-20b"/>
棘屐齒不復留莓苔後来視今猶視昔今我不樂胡為哉太官<lb/>
馬湩逺莫致鄰翁緑蟻浮新醅欣然一飲便終夕鼻端氣息如<lb/>
雲雷是間别有一天地不知何䖏為蓬莱廻觀方内海一粟醯<lb/>
雞塵甕何喧豗黄冠秘監太狂態騎鯨供奉非仙才揮毫政要<lb/>
真學士鋒車流水行相催瑶池曲宴多雨露歸歟酌彼黄金罍<lb/>
　　題張清夫心逺堂<lb/>
吾聞古来賢逹士不擇山林與朝市百年塵甕兩醯雞鵬鷃逍<lb/>
逍俱可爾夫君平生瀟洒意俯睨軒裳猶弊屣翩然一舸鱸魚<lb/>
郷歸来不待秋風起忘言兀兀坐終日天地古今齊一指但見<lb/>
山髙湖水深青螺蕩漾銀杯裏柴桑之人去我乆風味何妨略<lb/>
相似神交冥冥雲海長目送歸鴻渺千里<lb/>
　贈談星者<lb/>
<pb n="KR4d0503_SBCK_004-21a"/>
山人乆客湖海間水風瀟瀟月滿船相逢問我所生年忽然䄂<lb/>
出天星盤須臾落筆開雲煙坐令衆星紛蟻旋窮通變化生毫<lb/>
端命乃在子非由天一朝别我還故山索我贈詩如索錢我懶<lb/>
讀書醉欲眠子母迫我姑留連人生良㑹古所難囬首日月䨇<lb/>
跳九<lb/>
　　題松溪圗<lb/>
獨騎瘦馬走赤日忽對畫圗心眼眀想見髙人茅屋底石床卧<lb/>
聴松風聲秋空漸髙霜露白松根茯苓巳堪食欎紆遲暮秪自<lb/>
憐卷圗還客三歎息<lb/>
　　題錢舜舉畫<lb/>
鳥雀鷹鸇皆羽族強之食乃弱之肉兩雀亦分弱與強一遭搏<lb/>
噬一髙翔畫師描貌勞意匠詩人見畫齊惆悵人間萬事無不<lb/>
<pb n="KR4d0503_SBCK_004-21b"/>
然雞蟲得失安足言<lb/>
　　題何能之畫<lb/>
何君家住西天目平生愛畫尤愛竹時時冩作風露枝下與人<lb/>
間掃塵俗湖州古稱蘇與文趙公後出今絶倫朝来見詩猶見<lb/>
畫品題已盡将何言山空歲寒路脩阻歸歟且共墨君語屋梁<lb/>
月落清夜䦨坐聴東溪響如雨<lb/>
　　鄱陽周節士歌<lb/>
周君生長鄱君里長身俣俣鬚仍羙師張先生業孔氏夏螢冬<lb/>
雪頻繼晷先生愛君不骫骳君謂先生我知巳遭時戰伐多瘡<lb/>
痏賊衆乗之作姦軌郡檄先生俾一洗先生慷慨為之起曰彼<lb/>
蚩蚩聚蜂蟻兇渠本我家奴爾我将笞之用折箠披其角毛脫<lb/>
距觜奴狭兵来速如鬼反噬其主先生死先生諸子皆㓜稚周<lb/>
<pb n="KR4d0503_SBCK_004-22a"/>
君聞之失箸七曰古復讎盖有禮師長之讎視兄弟我今必也<lb/>
書于士走吿郡府伏以俟府公義之弗敢止授以殳斨與弧矢<lb/>
或云彼衆我無㡬盍募援兵為表裏君奮不頋行益駛賈勇直<lb/>
前無與比賊窮擲金計何詭得金失賊墮其餌亟取貪夫尸諸<lb/>
市士氣復振賊乃靡追奔逐北劘賊壘迅雷不及掩其耳一柵<lb/>
既覆衆柵毀生致賊奴洎妻子刌其心肺獻爼几告于先生辭<lb/>
亹亹凱旋公庭旗旖旎散遣部伍歸耘耔天戈耀日方南指郡<lb/>
将效死弗拜跪周君堂堂衆所恃人咸謂古今可仕細書降表<lb/>
僅尺𥿄大㦯公侯小刺史君言我本不獲巳出為吾師刷讎耻<lb/>
罪人已得賊巳弭東村西落無荆𣏌不義冨貴寕飲水公毋多<lb/>
談且休矣閉門髙卧肉生髀白駒空谷餘四紀殁葬金潭有廟<lb/>
祀郷人歲時擊羊豕子暾来與胄子齒踵門泣涕言如此嗟君<lb/>
<pb n="KR4d0503_SBCK_004-22b"/>
壮節甚竒偉播兹歌詩侑哀誄<lb/>
　　題李氏白石山房<lb/>
名山秀出鄱江曲上有立石如立玉尚書履聲忽已逺隠者新<lb/>
居在盤谷花開鳥鳴春晝永白雲重重養喬木夫君亦復稱其<lb/>
家有書能蔵且能讀露鈔雪纂乆愈冨何啻鄴侯三萬軸山靈<lb/>
翕霍謹呵護夜半虹光發深屋引泉天井助芳潤大勝俁儂飲<lb/>
山渌我欲從之不可到細字長書俄滿軸毫分縷析極根柢大<lb/>
義森然見條目鄙人愧莫知所對叩請安得留更僕頗聞石洞<lb/>
閟遺音龍門餘韻須君續臨風傾詠寄綢繆衰朽終期挹膏馥<lb/>
　題環翠樓<lb/>
冨州東望山如積山人作樓髙百尺八䆫面面向山開四顧蒼<lb/>
然惟一色樓中幸有書可讀樓外有山繚而曲安得元和博士<lb/>
<pb n="KR4d0503_SBCK_004-23a"/>
公為君舉酒歌盤谷<lb/>
　次韻題廬陵觧君行卷<lb/>
兒童聚戯如聚沙忽逢至寳争指瑕觧君所以　自衒平生不<lb/>
識䖏士牙賢郎亦復事舒闊吐辭歴落正不葩前年上殿見<lb/>
天子衣䄂冉冉猶煙霞薾然退居弟子列馴行醇謹仍可嘉芝<lb/>
蘭玉樹爾為爾吾糓吾粟吾桑麻君今白首官尚冷山苗澗松<lb/>
衆所嗟生兒頭角有如此肯終坐井同群蛙我方僶俛徇微禄<lb/>
席猶未暖已及瓜安得從君共傾倒春燈夜酌歌簷花<lb/>
　　題周鍊師雲崖圗<lb/>
我本山中牧羊客偶然失脚紅塵陌矯首丹崖不可攀但見層<lb/>
空暮雲碧樓居仙人元不死天長地乆無消息騎麟翳鳯者為<lb/>
誰道上相逢不相識披圗示我舊游䖏流水桃花尚春色為言<lb/>
<pb n="KR4d0503_SBCK_004-23b"/>
白石乆已爛茯苓無復成琥珀忽然長揖不肯住飄若流星去<lb/>
無迹若為握手賦歸来永與人間風雨隔<lb/>
　贈熊天瑞先軰<lb/>
熊君南州山澤臞弊衣不滿六尺軀年登七十氣尚麤撥棄舟<lb/>
楫違江湖塵埃掠面氷生鬚北走梁宋至　皇都舉頭仰瞻<lb/>
天子居姓名無由逹公車何王之門無長𥚑君惟抱瑟王好竽<lb/>
寒風蕭蕭雪塞廬退從諸生詠唐虞詩成篝燈手自書字如凍<lb/>
蠅宻復踈食可無肉出無驢為我蹝履来于于曰予其歸無所<lb/>
須一言用比眀月珠我方守官橛株拘嗒然忘言㩀槁梧童子<lb/>
穣穰環座隅咲我腹笥太空虚感君逺来増歎吁愛莫助之将<lb/>
何如翰林主人掲大夫與君少若同隊魚巖棲穴䖏多其徒君<lb/>
歸而求冝有餘長歌鼔缶聲嗚嗚青天自髙雲自孤<lb/>
<pb n="KR4d0503_SBCK_004-24a"/>
　　贈夏德頌<lb/>
夏君懐抱何磊落卜居不肯依城郭丙舎新開近墓田雪栢霜<lb/>
松翳丘壑一朝興来不可遏萬里黄塵走亰洛叩門遺我尺素<lb/>
書儷玉駢珠相照灼為言家世本臞儒餘力惟知事耕鑿窮年<lb/>
甘與鹿豕逰敢希鴻鵠翔寥廓秪今逺来亦有意求詩元不求<lb/>
官爵華星秋月幸分輝特向山家慰蕭索我聞君言重太息感<lb/>
君望我殊不薄清時雜遝冨才彦笞鳯鞭鸞趨舘閣揮毫成風<lb/>
墨成雨瑞錦披張紛製作一言引重力千鈞青雲驥尾端堪託<lb/>
頋我方為句讀師掇拾殘編味糟粕㘴隅童子日呶呶平生雅<lb/>
意渾銷鑠奚暇清吟發天巧剪紅刻翠供嘲謔君歸卉木尚餘<lb/>
春况值新篂初觧籜傳家有書故可讀有石可眠泉可酌大勝<lb/>
山人来索價低頭欲就微官縛我雖齷齪坐無氊有客如此良<lb/>
<pb n="KR4d0503_SBCK_004-24b"/>
不惡戯拈葦管和竈煤為君聊賦山中樂<lb/>
　　送李憲使赴燕南分題得烏飛曲<lb/>
臺中樹枝上烏無數當年元只為公来今日從公却飛去趙北<lb/>
際燕南垂道旁緑樹多好枝公之所憇烏所依公母亟行烏勿<lb/>
飛問公此去何時歸上林春深樹如織公歸但聴烏消息<lb/>
　　風樹吟為李生作<lb/>
返照入深林牛羊在丘隴風次白楊樹葉葉各自動如何當此<lb/>
時孤子萬里歸有琴未成聲遽欲絃吾詩吾懶言詩子姑去抱<lb/>
琴聴子風中樹<lb/>
金華黄先生文集卷第四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_018-1a"/>
金華黄先生文集卷苐十八　續藁十五<lb/>
　序　臨川危素編次　番昜劉耳校正<lb/>
　　送任時仲逰金陵序<lb/>
新安任時仲與予别十年而相見錢唐言將逰于金陵願有聞<lb/>
以自壯時仲之逰道亦已廣矣予何能為之軒輊乎雖然不可<lb/>
無以告也盖吸風飲露乘雲氣御飛龍者莊周之所謂逰左雨<lb/>
師右雷公經營四荒周流六漠者屈平之所謂逰是皆其寓言<lb/>
云耳可姑寘而勿論有如司馬遷之南逰江淮上㑹稽探禹穴<lb/>
闚九疑浮扵沅湘北渉汶泗講業齊魯之都觀孔子之遺風郷<lb/>
射鄒嶧戹困鄱薛彭城過梁楚以歸其閱山川之形勝而考廢<lb/>
興之陳迹有以見徃昔君臣盛衰得失之由渉聖賢之故里而<lb/>
博習扵稽古禮文之事有以見君子之澤彌乆不衰而其舊俗<lb/>
<pb n="KR4d0503_SBCK_018-1b"/>
猶有存者即所見以證所聞而譔定成一家之言千載而下可<lb/>
徴不誣夫其為逰非徒以極視聴之娱而已也金陵古帝王州<lb/>
六朝以来其事雖淺陋無足言苟能因耳目之所及参之前史<lb/>
而有所論著則兹逰豈徒然㦲若夫出逰而歸既歸而復出卒<lb/>
以逰說顯名諸侯如蘇秦張儀者固無所用扵今天下一家之<lb/>
日然大江以南金陵為㑹府　朝廷重臣緫憲度扵外者實涖<lb/>
治其䖏而持風紀以使于十道者咸禀命焉尊官大人冠盖相<lb/>
望或者以一言遇合蒙被薦籍與英俊並逰而無周南之留滯<lb/>
則其飛騰變化坐致顯名又非予之所能測矣<lb/>
　　送鄒生歸臨江序<lb/>
臨江鄒生少執業于郷先生而能窺其端緒及来錢唐遇士之<lb/>
有文學者必與之㳺時出微辭碎義以相叩擊而博極其趣其<lb/>
<pb n="KR4d0503_SBCK_018-2a"/>
泝江而西歸也咸相率賦詩贈其行而予為之序予觀古之君<lb/>
子有弗仕無弗學後世自中人以下非志于仕弗學也其學焉<lb/>
者直以為于禄之資而巳夫干禄固非所以為學而亦有道焉<lb/>
孔子之語子張者是也盖聖人未甞絶人之干禄又惡不由其<lb/>
道是故聞與見欲其多疑與殆欲其闕言與行欲其慎能是三<lb/>
者則雖不言禄而禄在其中矣今之學者羣居終日稽經諏史<lb/>
不患所識前言之不多患夫捜竒摘隠苟為難問未能自信耳<lb/>
不患所識徃行之不多患夫<graphic n="KR1272" url="https://raw.githubusercontent.com/kanripo/KR-Gaiji/master/images/KR1272.png" mimeType="image/png"/>髙厲空不習其事未能自安耳<lb/>
然且言之而不以為怍行之而不以為歉以是干禄猶非其道<lb/>
况欲希賢希聖乎吾子旣有所受扵其師又遑遑焉取友扵四<lb/>
方聞見非不多也誠能即其耳目之所及真知而實踐之盈科<lb/>
而進成章而逹雖入於聖賢之域可也奚止可以干禄哉苟以<lb/>
<pb n="KR4d0503_SBCK_018-2b"/>
予言為然則歸而求之有餘師矣若徒望予以曼辭詭辯為希<lb/>
世取寵之助予不惟不敢亦不暇姑述其鄙陋以代序引庸俟<lb/>
吾子之覧擇焉<lb/>
　　送周眀府詩序<lb/>
古之作史者必為循吏立傳漢西亰二百年間傳所書厪六人<lb/>
盖才難自古而然尤難得者循吏也<lb/>
皇元統一函夏吾烏傷領扵職方逾七十年溍生乎其時而獲<lb/>
事其大夫之賢者固多求可儗扵古循吏者清江周侯殆其人<lb/>
乎先是為政者務以平易近民㦯奉贄納謁以自通皆弗之拒<lb/>
習為故常人不訝也侯至一切峻却之是可謂之㢘矣而世未<lb/>
甞乏㢘吏也異時屢建局以覈田糧而隠匿飛併之弊有未盡<lb/>
革侯始令民得自實且躬任其鉤考之勞一無所憚朞月而簿<lb/>
<pb n="KR4d0503_SBCK_018-3a"/>
書井井有條愚民無知喜争豪猾之徒誘使相告訐而隂持其<lb/>
予奪之柄以為利事未竟家已破而猶弗悟侯遇其有所赴愬<lb/>
悉委曲譬暁調護而遣之去負其不直者悉皆慙伏悔罪詘者<lb/>
以信部使者郡長吏數諉以鄰境之疑獄及累歲不决之訟侯<lb/>
折以片言人莫不服其眀允官府旣以無事用其餘力大治土<lb/>
木營尉𪠘葺儒黌剏常平義倉而分貯公私之糓以實其中完<lb/>
舊益新百廢具舉是可謂之能矣而世未甞乏能吏也惟夫所<lb/>
居民冨所去見思至扵生為立祠樹碑廪廩庻㡬循吏之遺風<lb/>
乃絶無而僅有者也而况漢之循吏皆郡國二千石今也以百<lb/>
里之邑而得一循吏焉不愈難㦲侯書滿解印綬行有日吾黨<lb/>
之士各賦詩以道其戀慕之私俾溍序于篇首侯初由湖北海<lb/>
南憲掾入湖南廣西帥幕以招兩江叛蠻有功超擢宣閫都司<lb/>
<pb n="KR4d0503_SBCK_018-3b"/>
歴江東兩劇郡元僚績用甚著其来烏傷治治行為諸邑最憲<lb/>
府方交章列薦于中朝行嚮用矣輒因序詩而附見侯行事之<lb/>
大略俟它日傳循吏者采擇焉<lb/>
　　送胡季城序<lb/>
東陽胡先生徃来亰師三十年通籍于　朝再居史舘悉以家<lb/>
政卑其二子一無所問二子亦能承先生之志厚自植立歲時<lb/>
遣問寒温所進貲用服食之須相屬不絶先生以是安之忘其<lb/>
身之客也嗣子瑜方侍慈親且力持門户事恒以不得奉晨昏<lb/>
於萬里為歉先生以書来謂已得請以太常博士致其事品在<lb/>
苐七用著令得貤恩于父母將歸而展燎於先塋瑜聞之即日<lb/>
籯糧就道徃迎候焉昔者陸賈以千金分其五子各二百金令<lb/>
為生産約以過之則給人馬酒食極飲十日而更一歲中率再<lb/>
<pb n="KR4d0503_SBCK_018-4a"/>
過毋乆溷汝䟽廣受以䆠成名立行足止之計歸老故郷日令<lb/>
其家設酒食請族人故舊賔客相與娯樂子孫㡬及君時頗立<lb/>
産業基阯而廣以為自有舊田廬予甞評先生之曠逹似陸生<lb/>
㢘退似䟽傅若夫有田廬而令子孫勤力其中以供衣食則不<lb/>
止扵人二百金父子相随出關而歸賣金供具與郷黨宗族同<lb/>
饗上賜則不止扵歲中再過其子與䟽傅固無大異視陸生<lb/>
殆將過之然竊觀陸生始事髙帝後去官家好畤至文帝時乃<lb/>
復起未必能常乘安車駟馬從歌舞鼔琴瑟數擊鮮以為樂也<lb/>
國家承平滋乆垂意稽古禮文之事招徕耆俊以備咨詢先生<lb/>
年未及謝而自請納禄安知不有知陳丞相之言陸生而復起<lb/>
先生於家者先生雖欲以䟽傅自䖏得乎予以衰謝之餘繼罹<lb/>
憂患結廬先墓待終天年無從簉跡扵郷黨故舊履屐之末試<lb/>
<pb n="KR4d0503_SBCK_018-4b"/>
以予言諗扵先生何如瑜曰諾則次第其語於行卷之首以爲<lb/>
序<lb/>
　　蕙山愁吟後序<lb/>
古之爲詩者未始以辭之工拙驗夫人之窮逹以窮逹言詩自<lb/>
昌黎韓子廬陵歐陽子始昌黎盖曰窮苦之言易好廬陵亦曰<lb/>
非詩能窮人殆窮而後工耳自夫爲是言也好事者或又矯之<lb/>
以詩能逹人之說此豈近扵理也㦲匪風下泉誠窮矣鳬鷖既<lb/>
醉未或有不工者竊意昌黎廬陵持指夫秦漢以来幽人狷士<lb/>
悲呼憤慨之辭以爲言而未暇深論乎古之爲詩也臨川艾君<lb/>
當宋之季負其所有一不售扵世凡所撰著率散落而詩獨傳<lb/>
其亦所謂窮而工者耶感城郭之非是嘆江濤之眇然悃欵惻<lb/>
怚一出畎畒之衷雖流離顛越而不悔是耿耿者固非詩之所<lb/>
<pb n="KR4d0503_SBCK_018-5a"/>
能窮逹而其詩亦不俟窮而後工也夫豈非適扵先民性情之<lb/>
正者乎溍生也後不及望君之風采幸辱與君諸孫廷暉㳺而<lb/>
獲聆君之詩愛其辭之工而閔其窮且老以死也庸敢顯誦所<lb/>
聞以發其歸趣云<lb/>
　　順齋文集序<lb/>
故贈秘書少監順齋蒲公旣殁仲子御史君機裒輯遺文曰間<lb/>
居叢藁者為二十有六卷以授溍俾序之孟子曰頌其詩讀其<lb/>
書不知其人可乎是以論其世也按公行狀公生而岐嶷丱歲<lb/>
就學強記過人未成童已通經大義弱冠文聲籍甚諸老多折<lb/>
行軰與之交逮乎立年復以濂洛諸儒之說倡扵漢中而漢中<lb/>
之士知有道徳性命之學盖公之求端用力務自博以入約由<lb/>
體以逹用眞知實踐不事矯飾而於名物度數下至隂陽醫藥<lb/>
<pb n="KR4d0503_SBCK_018-5b"/>
無不究其精微教人具有師法大柢以行檢為先而窮經則使<lb/>
之存心静定而參透扵言語文字之外郡縣長吏或有所取正<lb/>
亦必引以當道而使之行其所無事臨<hi>終却藥弗御飲/酒賦詩夷然而逝由是觀之則公之為人可知也粤自</hi>
國家統壹宇内治化休明士俗醇羙一時鴻生碩儒為文皆雄<lb/>
深渾厚而無靡麗之習承平滋乆流風未墜皇慶延祐間公入<lb/>
通朝籍以性理之學施扵臺閣之文而其文益以粹譬如良金<lb/>
羙玉不俟鍜錬琱琢而光輝發越自有不可掩者矣時<lb/>
上新即位方嚮用儒術設科目以網羅四方之賢俊而御史君<lb/>
以公在班列之日䇿名於昕陛士大夫尤以為榮論其丗則太<lb/>
平極盛之際也溍浮沉州縣白首登畿忝以非才承乏胄監實<lb/>
公去官十有五年之後無從接聞緒論兹幸獲以疵賤之氏名<lb/>
自附扵公是用忘其衰朽荒落而序其梗槩如右後之覧者論<lb/>
<pb n="KR4d0503_SBCK_018-6a"/>
其世而知其人則於公之文思過半矣公諱道源字得之系出<lb/>
漢蒲將軍至晋安西大將軍遂避亂入蜀而宋資政殿學士贈<lb/>
太師楚國公宗孟居眉之青神公之考皇贈禮部郎中諱<hi>政午</hi>又<lb/>
以國𥘉徙興元公甞為郡學正終更因不復出晚以遺逸徴詣<lb/>
亰師編摩史舘供奉詞林尋以博士教國子居歲餘輒自引去<lb/>
詔起公提舉陕西儒學訖不就後用御史君貴以有今贈其年<lb/>
夀卒葬與言行之詳壙有誌神道有碑兹不贅述焉<lb/>
　　致用齋詩集序<lb/>
始予舉進士至亰師辱㳺伯温父子間時尊公以次對居集賢<lb/>
伯温日侍左右予不乆亦調𥙷而去未暇以文字相叩擊也後<lb/>
二十又五年伯温在翰苑予適備貟學官休沭相過因出所為<lb/>
詩曰致用齋藁者若干卷𥘉第見其筆勢翩翩東西馳騁莫不<lb/>
<pb n="KR4d0503_SBCK_018-6b"/>
如意之所欲岀而無艱辛齟齬之態玩味之乆乃見其摹冩之<lb/>
工人情物理難状之景歴歴如指諸掌言皆有實而非徒作也<lb/>
盖伯温之少也渉江逾淮泝大河而上徘徊齊魯燕趙之郊以<lb/>
逹于<lb/>
天子之都博習乎朝廷之故事臺閣之舊儀而周覧乎古昔君<lb/>
臣廢興之遺蹟有以資其見聞蒙被樂育而翶翔乎英俊之林<lb/>
有以飬其性情逮其強而仕也隨牒逺方﨑嶇嶺海萬里之外<lb/>
長風怒濤魚龍變化巖竒穴怪殊言異服宏大卓絶瓌詭之觀<lb/>
又有以開廓其心目今方載筆属車之後度居庸陟龍門息駕<lb/>
灤水之陽入則與聞　國家之命令岀則覩夫山谿之固士馬<lb/>
之䧺志愈充而氣愈夷凡形扵言者無非身之所履境與神㑹<lb/>
而託扵詠歌以發其胸中之趣是故不待巧為刻飾而文采自<lb/>
<pb n="KR4d0503_SBCK_018-7a"/>
然可觀彼屑屑焉掇拾扵零編碎簡之中而張為虚辭者未易<lb/>
以語此也伯温徴予序卷首輒以所知序之如此云<lb/>
　　雲蓬集序<lb/>
延祐庚申秋予忝預校文郷闈得一人焉曰髙君<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>雖甚有味<lb/>
其言然竊意埸屋之士苟負其才而馳騁扵筆墨畦逕之間者<lb/>
可企而及也後三年識君扵錢唐觀其氣䫉充然聴其言磊落<lb/>
正大始知君誠佳士非特一日之長傑出扵儕軰而巳自是聲<lb/>
迹不相聞倐二十年君不逺千里槖其歌詩雜著曰雲蓬集者<lb/>
若干卷以示予盖君退自春官不復踐塲屋平生故習刋落殆<lb/>
盡其為文也和易而不迫髙不強同乎古卑不苟合乎今譬如<lb/>
大山長林象犀翬翟玉石恠珍之産雜集其中皆伏而不耀藴<lb/>
積之厚殊未易量予扵是又媿向之知君者不深也予聞昔人<lb/>
<pb n="KR4d0503_SBCK_018-7b"/>
論文有朝廷臺閣山林草野之分所䖏不同則所施亦異夫二<lb/>
者豈有優劣哉今四方學者苐見尊官顯人摛章繢句婉羙豐<lb/>
縟遂悉意慕效之故形扵言者類多有其文而無其實君旣髙<lb/>
蹈物表不蘄當世之譽凡有託以見其志者非身之所歴則耳<lb/>
目之所接未甞侈大其說而求以為竒君之扵文可謂有其實<lb/>
者也頋予方牽扵禄食操觚挈牘岀應時須掇拾陳腐日不暇<lb/>
給徴其實則無有與君相去固巳逺矣尚安能為之品評以序<lb/>
作者之意乎題辭篇端姑識予媿云爾<lb/>
　霽峯文集序<lb/>
宇宙間清靈秀㳤之氣未有積而不發天不能閟蔵而以卑於<lb/>
人人不能閟蔵而復岀以為文遭時遇主詠歌帝載黼黻王度<lb/>
則如五緯麗天下燭萬物有目者孰不仰其餘光退而託扵空<lb/>
<pb n="KR4d0503_SBCK_018-8a"/>
言以俟来哲則如珠捐璧委而輝山媚川終不可掩盖有得於<lb/>
天者不必皆有合於人顯晦雖係乎時天之所不能閟蔵者人<lb/>
亦不能閟蔵之也此理之所必至夫何疑焉寧海為縣在東南<lb/>
斗絶䖏其地多連山穹林而大海距其前清靈秀㳤之所聚至<lb/>
是而止瑰瑋之士隨所受之豐嗇發而為文㦯蕳雅而峻潔或<lb/>
博贍而弘麗徃徃各名其家霽峯李先生則並㳺乎英俊之林<lb/>
而以才自奮扵其間者也先生年甫弱冠從流寓之士試藝漕<lb/>
闈籝糧笥書而来者以萬計先生微見所長輒為其苐一暨登<lb/>
名扵天府筮仕於邊郡則國歩已蹙運去祚移杖䇿東還屏迹<lb/>
海上簟瓢晏如垂將兩紀逹官貴人有知先生者強起而致之<lb/>
亰師先生因作大都賦以進一時舘閣諸公咸共歎賞交薦于<lb/>
上擢教授杭學而其賦遂為人所傳誦先生後由杭學遷教授<lb/>
<pb n="KR4d0503_SBCK_018-8b"/>
臨江尋以黄巖州判官致其事竟不及以崇論谹議施扵大撰<lb/>
著由是學士大夫靡得而稱焉然先生甞上書　闕下懇懇數<lb/>
千言所陳六事皆有関扵政理格不行而其藁具存它歌詩古<lb/>
文下至近世駢儷之語筆勢横放如懸河注水愈出而不竭與<lb/>
夫屑屑然刻雕藻飾以求工扵片言隻字者固自不洠也延祐<lb/>
𥘉　朝廷設科取士溍以非材叨預薦書先生實預秉文衡後<lb/>
十有五年而先生以髙夀終又十有五年溍亦以年逾六十上<lb/>
謝事之請歸休于田里先生之季子㮚始裒輯遺文詮次為二<lb/>
十卷俾溍序之豈非顯晦有時天所不能閟蔵者人亦莫得而<lb/>
閟蔵也哉昔楊子雲以奏賦受知當時為郎給事黄門而子雲<lb/>
之意本欲以文章成名扵後世太玄法言所由作也子雲歿旣<lb/>
乆法言乃行玄猶不顯學者苟徒誦先生之賦而挹其膏馥以<lb/>
<pb n="KR4d0503_SBCK_018-9a"/>
為希世資身之助何以異扵向之知子雲者乎必也即其秘蔵<lb/>
於昔而顯於今者盡大觀而無憾則先生之為言可得而知矣<lb/>
先生諱洧孫字甫山世系年夀卒葬溍旣誌于墓上兹不復云<lb/>
　　呉正傳文集序<lb/>
溍竊聞昔人之論文率謂文主於氣氣命扵志志立於學者也<lb/>
盖三代而下騷人墨客以才驅氣駕而為文驕氣盈則其言必<lb/>
肆而失於誕吝氣歉則其言必苟而流於謟譬如一元之運百<lb/>
物生焉觀其榮耀銷落而氣之屈伸可知也惟夫學足以輔其<lb/>
志志足以御其氣者氣和而聲和故其形於言也粹然一出於<lb/>
正兹其所以信於今而貽於後歟若吾亡友呉正傳氏可謂有<lb/>
志之士矣正傳自羇丱知學即善記覧工辭章才思涌溢亹亹<lb/>
不巳時出為歌詩尤清俊麗逸人多誦稱之弱冠因閱西山真<lb/>
<pb n="KR4d0503_SBCK_018-9b"/>
氏遺書乃幡然有志於為巳之學刮摩淬礪日長月益訖為醇<lb/>
儒𥘉𬗋陽朱子之門人髙弟曰勉齋黄氏自黄氏四傳白北山<lb/>
何氏魯齋王氏仁山金氏白雲許氏皆婺人正傳金氏里中子<lb/>
不及受業其門而耳濡目染其微辭奥義於遺編之中間以質<lb/>
於許氏而悉究其旨趣是以近世言理學者婺為最盛然自何<lb/>
氏以来並髙蹈逺引遺榮弗居正傳生今　聖時值文運之聿<lb/>
興始以才自奮浮沉常調㡬二十年所至能使政平訟理民安<lb/>
其業取知上官用薦者通朝籍同志之士方相與慶幸國人有<lb/>
所矜式俄以憂去尋移疾上休致之請遂不起惜夫所試者小<lb/>
不得盡展其志之所欲為可以信今而貽後者獨其文而已正<lb/>
傳旣以道自任晚益䆳於文剖析之精援据之博論議之公視<lb/>
古人可無媿其所推眀者無非𬗋陽朱子之學其好已之道勝<lb/>
<pb n="KR4d0503_SBCK_018-10a"/>
則昌黎韓子之志也正傳冡子深前卒仲子沉裒其詩文彚次<lb/>
成若干卷以授溍曰先人所與㳺相知之深而居相近者多已<lb/>
凋謝而執事與東陽張君獨存先人之葬張君已掲表于墓道<lb/>
惟是家集冝有序以傳非執事將誰屬溍不敢以不敏辭謹考<lb/>
論其師友源流之懿使覧者知正傳之文非徒以才驅而氣駕<lb/>
其夙知而莫成由其有志以基之而又能成之以學也正傳諱<lb/>
師道延祐辛酉進士調髙郵丞歴寜國録事遷建徳尹入教國<lb/>
子由助教為博士以奉議大夫中書禮部郎中致其事　制下<lb/>
正傳巳卒它所著有某書若干卷某書若干卷不在集中<lb/>
　　唐子華詩集序<lb/>
荀卿子曰藝之至者不兩能言人之學力有限術業貴乎專攻<lb/>
也若夫天機之精而造乎自得之妙者其應也無方其用也不<lb/>
<pb n="KR4d0503_SBCK_018-10b"/>
窮如泉之有源不擇地而皆可出豈一藝所得而名歟且聲之<lb/>
與色二物也人知詩之非色畫之非聲而不知造乎自得之妙<lb/>
者有詩中之畫焉有畫中之詩焉聲色不能拘也非天機之精<lb/>
而㡬於道者孰能與於此乎子華弱冠時以善畫際遇先朝<lb/>
甞登于乙覧而列于東壁圗書之府矣散落人間者好事之家<lb/>
莫不<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>蔵用為珍玩其馳名四方巳三十年固未始規規然若<lb/>
窮閻下士琱章刻句蘄以詩顓門名家而為詩之工如此盖其<lb/>
詩即畫畫即詩同一自得之妙也荀卿子所謂不兩能者特指<lb/>
夫藝而言之耳詎為知道者發哉是故庖丁之技與飬生之道<lb/>
同不知者苐見其能庖而已誠使易其事而為之則老聃列禦<lb/>
冦之徒矣竊恐時人有愛子華之畫而未知愛其詩者是用表<lb/>
而出之以為序云<lb/>
<pb n="KR4d0503_SBCK_018-11a"/>
　　夏生文藁序<lb/>
予筮仕寧海之歲屬當大比凡充賦者八十有五人惟夏君洪<lb/>
参年最少其年之最髙者曰陳先生大有先生宋咸淳乙丑進<lb/>
士入　國朝甞以將仕佐郎教授䖏州春秋七十有四矣予止<lb/>
先生毋行先生不聴遂上其名于郡府俄有專使持省撽起先<lb/>
生為考官先生又不就卒就試有司已而與夏君俱不合先生<lb/>
旣歸老越溪上夏君亦棄舉子業而肆其力扵古文盖與予别<lb/>
十有六年乃相見錢唐示予以所為文一編曰邯鄲歩者予為<lb/>
之展玩不巳向令以區區之得失少累其志能使才隨年長若<lb/>
是否乎夏君一出不售輒逺引而去視先生誠若太早計然較<lb/>
之摧折困踣於埸屋老死而不悔者孰得孰失有不待辨也故<lb/>
予扵夏君之文不屑屑焉鉤摭其片言隻字為之品評而獨論<lb/>
<pb n="KR4d0503_SBCK_018-11b"/>
次其平生之大槩如此它日夏君年益邁志益堅文當益醇覧<lb/>
者尚因予言而有考焉<lb/>
　方彦登詩後序<lb/>
彦登少好畫以善畫名江湖間已乆俄棄去而歸治舉子業下<lb/>
筆亹亹文采論議有過人者試有司一不合輒復棄去不入塲<lb/>
屋杜門讀書習為古文辭然未及有大撰著間出為歌詩皆清<lb/>
俊可喜今所存者厪百餘篇盖彦登死時年三十有四故其可<lb/>
見者若此而巳使假之以年将併棄之而進扵聖賢之學矣豈<lb/>
遽止於是耶古者民之師帥必歛其英髦而長育之道徳眀秀<lb/>
可為公卿者胥此焉出中材之下亦不大失為善士詩所謂肆<lb/>
成人有徳小子有造是也今也長育之者旣非有其實幸有不<lb/>
待上之教誨而思自㧞於流俗庻㡬有志之士矣又夭閼之如<lb/>
<pb n="KR4d0503_SBCK_018-12a"/>
此豈非天哉故予不敢以彦登所已至者為可恃而不朽獨憫<lb/>
其志之有進無退未知所終極而死也嗚呼悲夫彦登之詩有<lb/>
郷先生江山縣尹致仕徐君所為序評品已詳姑識其歲月于<lb/>
卷左以抒予哀云爾<lb/>
　　彭克紹詩序<lb/>
鄱陽彭克紹来亰師示予以其詩曰學餘藁<hi>者若</hi>干卷予愛其出<lb/>
新意而不傷扵巧未始規規然求古人之形似而不失其為髙<lb/>
為之展玩數四叩其家世則故四川制置副使忠烈公其祖也<lb/>
予竊觀宋之季年疆圉雖日蹙而文武材智之士足任方面之<lb/>
重者未為乏人公又傑出其間而能以竒偉非常之功自奮者<lb/>
也謀人之國者視此為何時而使全軀保妻子之臣得以媒孽<lb/>
其短一斥而不復廢興存亡固皆天運抑有人事焉凡公巳試<lb/>
<pb n="KR4d0503_SBCK_018-12b"/>
之效著於簡冊蔵之史官者世旣莫得而見其平生所藴未克<lb/>
究扵設施者史亦莫得而詳也而克紹以異代事頗諱言之盖<lb/>
自　國家臣一四海弛武不用朝野多暇文治日興爲士者惟<lb/>
知涵煦徳澤而相與詠歌太平之盛欲訪百年之遺事而故老<lb/>
盡矣頋予與克紹生今無事之時飽食終日而得以文字相娯<lb/>
樂豈非幸歟克紹之詩有吴仲退先生所爲序稱之曰竒材而<lb/>
又勉之曰未可以是爲足其望克紹厚矣兹不復云<lb/>
　　山中集序<lb/>
山中集者東陽胡君師古自名其所爲詩也師古夙有文聲而<lb/>
雅不欲以俗學累其志藴蓄之素壹發扵詩崇巖䆳壑風月浩<lb/>
然父兄子弟自爲倡荅石樹蟲魚水泉花藥無一不在題品中<lb/>
山林間物色<graphic n="KR3890" url="https://raw.githubusercontent.com/kanripo/KR-Gaiji/master/images/KR3890.png" mimeType="image/png"/>拾殆盡矣異時有司甞以月泉山長起師古於<lb/>
<pb n="KR4d0503_SBCK_018-13a"/>
家居亡何輒棄去歸隠故廬杜門不復出時人雖罕與之接得<lb/>
其片辭隻字未有不為之擊莭也自予以斗升之禄奔走四方<lb/>
與師古别踰二十年今乃獲覩是集其雜擬諸作思致髙絶歩<lb/>
驟深穏它小篇短章亦蕳逺而有味視古人皆可無歉頋予方<lb/>
隨俗浮湛強出其蕪陋以應時人之須不能無違繩墨舎規矩<lb/>
而狥其所欲廻睨師古夐焉獨立萬物之表不知相去尚隔㡬<lb/>
塵師古不鄙辱謂予盍寘一言扵卷末予弗譲而為之書者盖<lb/>
以志予媿非敢以為能發明作者之意也凡古今為詩之源流<lb/>
不專繫于師古者昔人巳備論之矣兹不復云<lb/>
　學圃詩序<lb/>
翰林主人伯温甫世居張掖而其别業在長安城東有堂曰飬<lb/>
正之堂堂之左有齋曰仁齋右有齋曰學齋學齋之外有圃直<lb/>
<pb n="KR4d0503_SBCK_018-13b"/>
其西北曰學圃雜植𬞞果花木其中而引九龍池之水環屋東<lb/>
西分注于蓮池以漑其圃九龍即興慶池也又扵其旁作懐古<lb/>
之臺濯纓之亭四方賔客来過必欵而休焉大篇短章更唱迭<lb/>
和因㑹稡成卷而俾予序之或曰昔樊遲請學為圃孔子旣婉<lb/>
其辭以拒之復峻其辭以斥之伯温甫何慕乎予曰不然樊遲<lb/>
所謂學圃志在圃也伯温甫所謂學圃志在學也古者自國而<lb/>
郷自郷而家莫不有學出入起居目觸心接亦無一事一物而<lb/>
非學園圃者所以毓草木也觀天地生物之心周流而不窮則<lb/>
可以驗吾心之仁無一息之間㫁因雨露之沾濡則思有以培<lb/>
本而逹支因風霜之揺落則思有以歛華而就實至扵蕪穢之<lb/>
不可不去則克治之功自有不容扵鹵莽滅裂矣又以其榮耀<lb/>
消隕而推求夫盛衰之故則有以䖏屈伸進退之際而不惑矣<lb/>
<pb n="KR4d0503_SBCK_018-14a"/>
而况水花庭草皆先賢格言精義之所存又豈徒可以供宴娭<lb/>
而已乎伯温甫即其齋以蔵焉脩焉所以飬其内性理之學也<lb/>
即其圃以息焉㳺焉所以飬其外物理之學也是固有不可偏<lb/>
廢者矣傳所謂人情為田禮耕義種而學以耨之者盖以農喻<lb/>
學此則以圃喻學也庸因或者之疑而釋之以為學圃詩序<lb/>
　　群玉集序<lb/>
蕭侯存道世為將家而𬒳服儒術鉅公顯人四方知名之士咸<lb/>
喜與之交遺以詩凡三百餘首侯懼乆或散軼乃裒稡成編號<lb/>
群玉集俾溍序之崧髙之卒章曰吉甫作誦其詩孔碩其風肆<lb/>
好以贈申伯烝民之卒章曰吉甫作誦穆如清風仲山甫永懐<lb/>
以慰其心吉甫為申伯仲山甫兩人作是詩而序詩者皆以為<lb/>
羙宣王何歟盖兩人雖賢有徳非宣王莫能任使而褒賞焉觀<lb/>
<pb n="KR4d0503_SBCK_018-14b"/>
其職業之脩文物之備而周室之復興天下之平定可知也竊<lb/>
意兩人之可稱道者非獨吉甫能知而言之諸公大夫至扵國<lb/>
人無不能知之能言之國史采其關扵王政之大者播于樂章<lb/>
謂之大雅是故學者得因其文繹其義世守之以爲經而史所<lb/>
不能盡録者今皆無所於考矣侯以文武材受知<lb/>
天子將使指樹軍功拊叛民殄狂冦事皆偉甚錫予之優悉出<lb/>
異數其赫然可見而上繫扵　朝廷者固當𬒳之弦歌與崧髙<lb/>
烝民之什同垂扵無窮若夫英俊之並㳺粲然有文以相接亦<lb/>
足見方今材華之盛俗習之厚皆　國家百年涵濡之澤培飬<lb/>
所致安可以一話一言之細而略之㦲冝兼存之以俟後之刪<lb/>
詩者庸弗辭而本諸古人序詩之旨志于篇端云<lb/>
　　師友集序<lb/>
<pb n="KR4d0503_SBCK_018-15a"/>
師友集者張君伯雨所得名公贈言及倡酬之作也伯雨之生<lb/>
去宋季未乆其大父漳州通守公雅不欲諸孫豢扵貴驕而縦<lb/>
為異時華靡遨放事延儒先以為師教之甚䔍而伯雨特聦窹<lb/>
爽朗頴出不群丱歲即務記覧弄翰為辭章方是時前朝遺老<lb/>
宿儒魁士猶有存者數百年之文獻頼以不墜然皆尊其所聞<lb/>
人自為學未甞凌髙厲空併為一談以事苟同伯雨覿其光儀<lb/>
而聆其緒論如企嵩岱而得其髙臨河海而得其大且深佩服<lb/>
之素固非一日年運而徃諸老相繼淪謝伯雨乃以壯盛時去<lb/>
為黄冠師間出而觀國之光屬當文眀之代一時鴻生碩望文<lb/>
學侍從之臣方相與鎔金鑄辭著為訓典播為頌歌以鋪張太<lb/>
平雍熈之盛伯雨周旋其間又皆與之相接以粲然之文如塤<lb/>
鳴而箎應也逮伯雨勌㳺而歸入山益深入林益宻並㳺之英<lb/>
<pb n="KR4d0503_SBCK_018-15b"/>
俊多已零落而伯雨亦老矣後生晚出如春華夕秀竒采逓發<lb/>
欲一經伯雨之品題者無不挟所長以為贄而伯雨皆莫之拒<lb/>
雖細弗遺冝其所積之冨如此嗟夫伯雨負其超邁卓絶之材<lb/>
不徒有聞扵家庭而脫落綺紈之習遂能遺世獨立周覽六合<lb/>
必欲盡大觀而無憾其髙風雅致固可槩見也雖然四十年間<lb/>
氣運有升降人物有盛衰而文章之變化與之相為無窮述作<lb/>
之家尚有考焉詩文揔若干篇其次苐不係乎齒爵位望而一<lb/>
以歲月為後先方外一二士旣編輯而校讎之復俾溍為之序<lb/>
而刻寘伯雨所居靈石山之登善庵溍之鄙陋言不足以盡意<lb/>
序續集者寧不為之畢其說乎<lb/>
　　繡川二妙集序<lb/>
吾里中前軰以詩名家者推山南先生為巨擘傅君景文陳君<lb/>
<pb n="KR4d0503_SBCK_018-16a"/>
景傳其流亞也先生曩㳺太學未及釋褐而學廢士散束書東<lb/>
歸遯迹林壑間覧物興懐一寓扵詩悲壯激烈有以發其邁徃<lb/>
<hi>不羣之氣</hi>自視與石曼卿蘇子羙不知何如近代江湖間呫呫然動<lb/>
其喙者姑勿論也二君之年稍後扵先生而皆有能詩聲景文<lb/>
之詩精切整暇如清江漫流一碧千里而魚龍光怪隠見不常<lb/>
莫可得而測也景傳之詩涵肆彬蔚如竒葩珍木洪纎髙下雜<lb/>
植扵名園終日翫之而不厭也其以氣自豪則同宜乎能接先<lb/>
生之儁軌而與之參翶翔非餘子可得而預也予年復後於二<lb/>
君而扵先生為中表子姪行自丱歲侍先生杖屨而知愛先生<lb/>
之詩頋以材器劣弱局量𥚹小不敢窺其涯涘徒有望洋而歎<lb/>
可以配先生者二君而已予甞因先生自序夢藁癡藁聴雨留<lb/>
藁者重加詮次為二十卷題曰山南先生集而先生之交朋皆<lb/>
<pb n="KR4d0503_SBCK_018-16b"/>
巳凋謝後生晚出有嗜好酸醎之殊由是未克大行於世二君<lb/>
與先生相繼死而其遺藁亦僅蔵扵家因訪而求之得景文所<lb/>
作若干篇景傳所作若干篇合若干卷題曰繡川二妙集而序<lb/>
其梗槩庶二君之遺風餘韻有托而不遂泯滅也先生韜光弗<lb/>
耀十五寒暑部使者強致之俾主教事不得已為之起後卒歸<lb/>
隠而終二君從俗浮沉嘯歌自適與先生俱能不以名自累名<lb/>
且不有詩之傳不傳盖無足為其重䡖也雖然物之顯晦固自<lb/>
有時天下之寳當為天下惜善而蔵之以待後世之楊子雲不<lb/>
亦可乎先生姓劉氏諱應龜字元益景文諱野景傳諱尭道云<lb/>
　　石門六觀詩序<lb/>
東陽多佳山水涵碧有亭肇見扵劉賔客之品題戴峴鮑巖水<lb/>
樂環翠至扵郭氏之石洞蔣氏之南園凡名公紀詠所及入於<lb/>
<pb n="KR4d0503_SBCK_018-17a"/>
圗志者不一而足石門在縣東南七十里山益髙水益深尤為<lb/>
竒境而埋沒扵榛莽翳薈之間乆未有啓其秘者李君公澤厭<lb/>
城邑之囂煩始闢其地建别業而居焉旣大治䑓榭亭舘㩀其<lb/>
要㑹以極逰眺之羙又旁攬其勝槩號曰六觀各為一詩郷先<lb/>
生與時之俊流咸共属和而太常胡君為序扵左方公澤復出<lb/>
以示予求題辭扵萹首唐史載太尉中書令西平王李晟之子<lb/>
十二人咸有仕禄愿憲愬聴並至節度使而愬為左僕射同平<lb/>
章事聴為檢校司徒涼國公或曰愿即韓文公所序居盤谷者<lb/>
韓公述其言大丈夫以遇不遇為出䖏可徴也信如或者之說<lb/>
則愿甞秉旄鉞專方面不可謂不遇豈非愿身為逹官而心有<lb/>
所不樂遂逺引而去乎公澤故宋嘉定進士吏部尚書寳謨閣<lb/>
直學士之玄孫淳祐進士通判慶元軍府事之曽孫而其祖父<lb/>
<pb n="KR4d0503_SBCK_018-17b"/>
俱以世賞𥙷官其兄仕扵　皇朝者或以教官從宣政使辟舉<lb/>
入幕而出臨絶域或逰上庠登乙科而累佐名郡公澤亦甞被<lb/>
命倅一州獨避不就而甘扵肥遯由公澤兄弟視西平諸子名<lb/>
位固不侔而公澤之志則與愿無以異也雖然自有宇宙便有<lb/>
此山千載之上盤谷與石門等耳盤谷得愿而地始重愿得韓<lb/>
公而名益顯石門之有公澤猶盤谷之有愿安知世無韓公之<lb/>
鴻筆能鋪張其事以爲之序乎非予所敢僣也矧予以衰退之<lb/>
餘強顔復起而竊食於輦轂之下奔走伺候趑趄囁嚅其爲<lb/>
人視公澤何如尚安能形容其清標雅致之髣髴乎公澤曰子<lb/>
不敢自附扵前賢可謂善揣分矣以區區陋微而擬扵古之大<lb/>
人君子無乃非其倫乎姑寘勿論而以一言相慰藉扵風月寂<lb/>
寥之郷可也予應之曰敢不諾因次苐其語書而歸之是爲序<lb/>
<pb n="KR4d0503_SBCK_018-18a"/>
</p>
<p>
金華黄先生文集卷第十八<lb/>
<pb n="KR4d0503_SBCK_018-18b"/>
</p>
<p>
</p>
  </div>
</body>
</text>
</TEI>
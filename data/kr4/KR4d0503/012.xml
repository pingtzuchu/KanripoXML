<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0503_SBCK_012-1a"/>
金華黄先生文集卷第十二　續藁九<lb/>
　記　臨川危素編次　番昜劉耳校正<lb/>
　　寳林蕐嚴教寺記<lb/>
越之飛来山寳林寺華嚴䟽主清涼國師受度之所也<lb/>
世祖皇帝旣取宋遣大浮圗亢公號亢鐵觜者訪求江南化<lb/>
靈僧遺跡所在首至兹山則斥為禪居巳乆佛照大師文萃時<lb/>
方出世南塔以華嚴之學開導其徒亢公一見深敬服之亟拜<lb/>
牀下曁還　朝以名聞有　㫖召赴闕稱疾弗行乃命復寳林<lb/>
故額定為華嚴教寺授以師號錫以金襴法衣俾為住持至元<lb/>
二十一年冬十月也佛照仰聆　帝制入踐祖庭掌握圎宗垂<lb/>
芳七葉今住持大同謂寺之廢興略見扵舊記而所書或止扵<lb/>
一時之事莫詳其㳂革之顛末或有當屢書而未及書者爰伐<lb/>
<pb n="KR4d0503_SBCK_012-1b"/>
石屬溍備記之按郡志飛来山在府東南二里所一名龜山一<lb/>
名怪山東晉僧曇彦與許詢造塔其上宋僧恵基以皮道輿所<lb/>
施宅建寺其旁梁岳陽王察帥越因見彦而自悟爲詢後身遂<lb/>
増廣其故宇爲母寳林夫人祈福號寶林寺唐光宅中更名光<lb/>
宅開元間仍名寳林中廢扵㑹昌而重興扵乾符以應天爲額<lb/>
宋乾徳𥘉僧皓仁即故址創新塔九層八面其髙二百三十尺<lb/>
塔附於寺同號應天熈寧末俱以災燬郡守程師孟爲恢廓其<lb/>
規制而一新之侈扵前者三倍且奏請以禪僧居焉賜名寳林<lb/>
十方禪寺其後改崇寕萬夀而又更崇寕爲天寕改報恩廣孝<lb/>
而又更廣孝爲光孝紹興中寺毀于災乆而復完乾道末加以<lb/>
塗塈藻繪而其華好爲東南列刹之冠然自是登載扵文字間<lb/>
者希闊寂寥其盛衰莫可考巳佛照之来教席旣正道價益隆<lb/>
<pb n="KR4d0503_SBCK_012-2a"/>
嚮慕而至者樂以田歸之復舊増新隷於本郡及慶元嘉興諸<lb/>
荘者緫為田五千餘畒土木之功窮壯極麗山川改觀人天具<lb/>
瞻春期夏講學徒鱗集山有石井下與海通水有神鰻隨潮隱<lb/>
見教禪易置靈應乆虚至是井之涸者復潮鰻之隠者復見豈<lb/>
偶然㦲佛照遷杭之慧因而佛衍大師法昌以至元三十年來<lb/>
𥙷其䖏架傑屋於法堂之北以間計者九大徳元年佛惠大師<lb/>
元啓繼之塔尋復以災毀役殷費鉅未易致力乃先營庫堂及<lb/>
護伽藍神之祠至大四年佛日大師時遇又繼之復慶元荘已<lb/>
得而随失之田三千餘畒闢丈室構鐘樓植牌軒繚以脩垣限<lb/>
其内外立荘舎置船坊百廢具舉駙馬都尉瀋陽王函經一大<lb/>
藏以施焉惟雲堂巳蕳材而未克僝工泰定二年慈眀普慧大<lb/>
師廣宣来主是山塔頼以新而雲堂亦成王公克敬于公九思<lb/>
<pb n="KR4d0503_SBCK_012-2b"/>
前後為郡交相其役同郡僧本立佐其費尤厚燈油有局則耆<lb/>
舊僧徳馨捐田五十畒創為之元統元年繼宣者志學又治經<lb/>
藏作庫㕔重紀至元之四年秋大同以佛照之孫佛日之子嗣<lb/>
領教事飾佛菩薩像葺羅漢堂設無盡燈覩西廡之腐敗摧剥<lb/>
悉撤去而更為列屋環扵雲堂之後標其外曰南齋掲其中曰<lb/>
草堂每一室為一齋皆有扁牓来學之衆雷動雲合不减佛照<lb/>
時刻華嚴行願䟽金剛助顯録使因䟽以通經修首楞嚴期使<lb/>
由觧而起行以古今名賢或詠歌其登臨之勝或紀述其興作<lb/>
之勤聚而刻之曰寳林編以僃山中故事焉溍竊惟寳林之易<lb/>
教為禪適千二百甲子而江南之版圗歸于職方金輪御宇表<lb/>
章教乘佛照一旦光膺上眷丕闡先猷教基以之而永存宗<lb/>
風以之而大振盖有數焉非人力之所能及也昔佛照問道扵<lb/>
<pb n="KR4d0503_SBCK_012-3a"/>
月堂瓊公告以此事自有時是雖語佛道之長逺世間盛衰得<lb/>
失之故何莫非時之所為㢤追叙廢興以記千載難逢之㑹其<lb/>
辭之繁而不殺有不暇計者矣國師道在遺書行在别傳佛照<lb/>
設利所蔵亦自有銘此不著佛衍佛惠皆出　旨授佛日則<lb/>
帝師所卑云若夫山與寺之所以名舊記多本扵越絶呉越春<lb/>
秋而又参以傳聞之異辭今無所從質姑俟續郡志者訂定焉<lb/>
　　龍興祥符戒壇寺記<lb/>
杭州龍興祥符戒壇寺梁大同間郡人鮑侃捨宅以建也𥘉名<lb/>
發心至唐而更其號曰衆善曰中興曰龍興宋制諸州咸立大<lb/>
中祥符寺而兹寺例賜新額寺盖律刹故有戒壇今遂合而稱<lb/>
之曰龍興祥符戒壇寺云按圗志寺基廣袤九里有竒其子院<lb/>
有千佛諸天二閣而戒壇有院又有鐡塔及大小石塔錢王九<lb/>
<pb n="KR4d0503_SBCK_012-3b"/>
百九十眼井實靈芝大智律師受經之地觀眉山蘇公南豐曽<lb/>
公上元所題紗籠銀葉錦帳紅雲之句其規模之宏廓盛麗可<lb/>
知也建炎南渡金人擁重兵薄城下城䧟寺毀而地入扵官因<lb/>
斥為御前軍器所民居往往錯峙其間惟存西南一隅以為寺<lb/>
國朝至元十三年宋社既墟寺亦鞠為荆棘瓦礫之塲二十一<lb/>
年中菴吉公令其徒請于郡府願入錢僦地仍置僧坊以續其<lb/>
香火使勿絶事下有司覆驗得鐡塔一石塔二古井九與圗志<lb/>
合知為寺之舊址無疑乃給劵書悉以其地五十九畒九分歸<lb/>
于本寺二十五年江淮福建釋教都緫統所被<lb/>
上旨凡故所有寺而今弗存者俾復為寺於是祥符始得蠲其<lb/>
歲所入錢而以地為寺之永業時吉公方主朋慶法席而敬堂<lb/>
恭公乆居眀慶歴典要職譽望素孚於人爰舉以為住持二十<lb/>
<pb n="KR4d0503_SBCK_012-4a"/>
八年也恭公旣涖事即扣巳槖得錢數十萬緡召匠蕳材百堵<lb/>
皆作未㡬而佛殿觀音閣方丈之室演法集僧之堂棲鐘之樓<lb/>
門廡倉庫齋庖湢室靡不畢備為屋緫若干區穹簷廣霤傑棟<lb/>
脩杗藻繪髹<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>照映城郭遂為一郡之大招提慮無以給其食<lb/>
則置田若干畒於吴中為役至殷為費至鉅皆恭公身任之名<lb/>
雖因舊以為新實則創造也大徳四年工吿訖事有以恭公之<lb/>
名聞于　上者欽承　<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>旨加護有嚴而　帝師亦卑以智光<lb/>
普覺之號至治元年恭公告寂勲公嗣再傳而為秀公秀公視<lb/>
恭公為曽大父以重紀至元之四年来𥙷其故䖏恒自以弗克<lb/>
負荷為懼捐衣盂之資作輪藏覆以大厦而函經以實之設十<lb/>
八大阿漢及律宗諸祖之像嚴奉如法且作别院于城西以祠<lb/>
恭公謂恭公起廢之功乆未有述乃伐石来徴文以為記夫宇<lb/>
<pb n="KR4d0503_SBCK_012-4b"/>
宙間事成壊有時其所由廢興則存乎人耳祥符之為寺千有<lb/>
餘歲而廢又百有餘歲而<lb/>
聖人御世佛日再中恭公之生人與時會用能以廢為興熾然<lb/>
建立如此秀公夙承嘱累而不忘纂修其所巳成彌縫其所未<lb/>
及恭公可謂能得人矣寺之大耆舊亦恭公弟子而僧衆得度<lb/>
扵恭公秀公者十數它日恢弘祖道扶植教基固當代不乏人<lb/>
也<lb/>
　　報㤙萬歲教寺興造記<lb/>
華嚴䟽主國師安住於清涼聖境叩妙徳以凝神覿徧吉而覃<lb/>
思窮探祕蔵敷暢圎乘由賢首上遡龍樹馬鳴以逹于大雄氏<lb/>
聲教所暨自北而南三吴法㑹之盛以平江之報㤙萬歲教寺<lb/>
為苐一刹考諸郡志則錢氏闢通玄之遺址掲支硎之故額已<lb/>
<pb n="KR4d0503_SBCK_012-5a"/>
不啻四百餘年逮入　國朝其規制日益侈大盖清涼後　世<lb/>
爲圭峯宻又　世爲晉水源又七世爲佛日崧而兹山之爲賢<lb/>
首教寺則始扵佛日是爲開山之初祖凡五世至今住持廣宣<lb/>
祗承祖訓普接群機談塵一揮學徒雲合闡揚之暇視其簷霤<lb/>
摧毀階戺圯夷像䫉欹傾金碧䵝昧懼因循滋乆而葺治之不<lb/>
時亟叩巳槖爲之倡以来衆施於是豪宗貴族至于士庻之家<lb/>
相與輸財薦貨而壯者効其力巧者獻其技蕳材運甓扶土設<lb/>
色百廢聿興而内外爲之一新卑以田五百八十畒有竒而華<lb/>
薌糜粥𬞞茹湯茗之須靡不畢具三門前峙髙伉顯敞人天八<lb/>
部出入無礙樓閣之開不勞彈指也兩廡旁列深靚廻複五百<lb/>
應真涌現其間聲聞之身衣不弊垢也殿以妥睟容堂以演真<lb/>
詮而棲净衆種種荘嚴絢耀華好菩提之座無異扵忉利天也<lb/>
<pb n="KR4d0503_SBCK_012-5b"/>
倉廩之充盈齋庖之豐足猶以衆香國土世尊所食之餘施作<lb/>
佛事於娑婆世界也謂世間之相成壊靡常扶植教基是在来<lb/>
者假兹貞石謁辭圗堅夫靈心絶待非有方所有漏之因去聖<lb/>
尚遥丹青土木何關扵一大事乎然而法藉人宣人必依䖏欲<lb/>
因䖏而知其人故不壊外縁能因人而知其法故悉成妙境即<lb/>
事皆理無䖏非真實相宛然非成非壊世俗文筆固不足恃以<lb/>
爲永乆也描畫虚空徒勞藻繢而已廣宣字無言族某郡某氏<lb/>
其来涖法席以至正二年夏六月被　璽書加護則某年某月<lb/>
云<lb/>
　虎丘雲巖禪寺興造記<lb/>
自佛學行于中土法幢所建必天下之名山莫不侈爲寳構華<lb/>
居以宅夫形勝盖以表靈山之未散作大衆之依怙俾来者覩<lb/>
<pb n="KR4d0503_SBCK_012-6a"/>
相而生信也丹青土木之事雖若渉扵有為而事之與理不相<lb/>
留礙推理而適扵事清净覺地即大伽藍混事而歸於理積土<lb/>
聚沙皆巳成佛一切世間成住壊空之相固未有出扵心境之<lb/>
外者苟非乘方便力逰戯如幻安能具大莊嚴為無上之勝因<lb/>
也㢤呉郡西北有山曰虎丘或謂之海湧山有大招提曰雲巖<lb/>
寺山之所以名寺之所由立悉見于圗誌山則呉王遺蛻之所<lb/>
託秦皇轍迹之所届劒池及試劒石在焉寺則晉王氏昆弟司<lb/>
徒珣司空珉所施之别業生公講經䖏點頭石千人座在焉宋<lb/>
至道中始以寺為禪刹皇祐𥘉又更為十方住持紹興間長老<lb/>
大比丘隆公以圎悟嫡子坐鎮兹山法席鼎盛東南大叢林號<lb/>
稱五山十刹者虎丘實居其一大慧以法門兄弟相依最乆繙<lb/>
經有室容聲儼然繼以雪庭瞎堂松源咲翁諸宿徳唱道其中<lb/>
<pb n="KR4d0503_SBCK_012-6b"/>
而宗風愈振纂承基緒代不乏人而支傾植仆曰不暇給際今<lb/>
昌辰尊崇像教猶或失扵因循未克大起其廢重紀至元之四<lb/>
年今住山眀公嗣領寺事始増飾佛菩薩阿羅漢執金剛神更<lb/>
造文殊普賢觀世音三大士繕治舎利之塔經律論之藏範羑<lb/>
銅為巨鐘視棟宇之摧堕蠧敝者㦯因㦯革百役並舉大佛殿<lb/>
千佛閣三大士殿藏院僧堂庫司三門兩廡古木寒泉劒池華<lb/>
雨諸亭則完其舊祖塔衆寮倉庾庖湢宴休之平逺堂逰眺之<lb/>
小吴軒山之前為重門則改建使一新環寺為渠六千餘尺堙<lb/>
於客土水遏弗行則䟽瀹之凡其費一出扵經用之羡財而集<lb/>
衆施以助其不給方謀伐石築隄属于城闉以復唐刺史白公<lb/>
故迹未及庀工而眀公遷主本郡之承天能仁禪寺爰序其成<lb/>
績来取文以記焉眀公材周而智圎觀一切法皆佛法未甞扵<lb/>
<pb n="KR4d0503_SBCK_012-7a"/>
一法中妄計無為有為而生欣厭故其經度指授乆而弗懈閱<lb/>
七年如一日宜有以潰于成而不愆于素也前作後述是在来<lb/>
者可無以告之使勿墜其已成之業而益廣其所欲為之志乎<lb/>
記為興造而作山川風物之羙著于前賢紀詠者此不複出焉<lb/>
　　平江承天能仁寺記<lb/>
平江承天能仁禪寺在府署北之甘節坊梁天監初衛尉卿陸<lb/>
公僧瓉捨宅以建也𥘉賜名重玄陳隋之際燬至唐而復廣徳<lb/>
𥘉加號廣徳重玄邅廢扵㑹昌末重興未㡬而又燬至後唐而<lb/>
復宋咸平間更一新之大中祥符初始賜額曰承天宣和中乃<lb/>
改其額曰䏻仁南渡後燬于建炎末而復興扵紹興間淳熈𥘉<lb/>
始定為禪居　皇朝因之而悉蠲其租賦差役曰承天能仁者<lb/>
並存其故額也先是甞於大界相之内析其地為寳幢永安龍<lb/>
<pb n="KR4d0503_SBCK_012-7b"/>
華廣福四院乆之復歸于一尋又别立圎通禪院扵其後而分<lb/>
立寳幢永安兩教院扵其前凡建置㳂革與廢興之故可見者<lb/>
如此其易律為禪也妙菴宗公為開山苐一祖繼之者有若無<lb/>
門覺菴諸公皆以名徳為世師表法㑹甚盛珍樓寳閣紺殿緇<lb/>
廬雄据乎萬井中而隠然為一大叢林五山十刹殆無以尚也<lb/>
仍紀至元之元年冬十有二月寺厄于災惟無量夀佛銅像及<lb/>
盤溝祠靈祐廟獨存佛身丈有六尺邦人所共瞻依盤溝靈異<lb/>
之蹟尤著靈祐則衛尉之女不嫁而精於梵行以經營寺事而<lb/>
祀為護伽藍神以祈禱有應而賜廟額累封慧慈靈感顯佑善<lb/>
利夫人者也烈㷔熾然而不與刼灰俱化人知為重興之兆矣<lb/>
頋法席乆虚越三歲莫有任起廢之責者行宣政院詢子僉言<lb/>
俾廬山開先南楚說主之其至以四年冬十有二月僅以衣祴<lb/>
<pb n="KR4d0503_SBCK_012-8a"/>
坐具一布嚢自随聞其風者輸財薦貨川赴山積召匠蕳材首<lb/>
建大殿殿楹之髙百三十尺其大圍十有五尺厚棟脩杗曲欒<lb/>
方楶咸與楹稱楹之表上至屋極又若干脩去其崇若干尺廣<lb/>
加其脩若干尺像設繪事種種荘嚴搏土設色皆出國工之手<lb/>
殿之後有萬佛閣其楹加於殿楹三十尺閣爲間五而東西朶<lb/>
樓爲間四隆其中而殺其旁縦横脩廣各中于度其上列十五<lb/>
大蓮華一華一佛一一華瓣亦各有佛以足萬數下施機輪可<lb/>
以運轉竒詭殊特昔所未覩範銅爲巨鐘至萬八千斤比舊加<lb/>
三之一㑹南楚升居徑山所作無量夀觀世音護伽藍神三小<lb/>
殿及演法集僧之堂三門兩廡厨庫之属皆弗克視其成它所<lb/>
冝有而未及爲者猶多也今住持雪䆫眀以至正四年秋九月<lb/>
由虎丘遷主兹寺亟捐衣盂之貲構經鍾二樓各爲間者三其<lb/>
<pb n="KR4d0503_SBCK_012-8b"/>
崇十有七尋脩廣稱是棲經有藏塗以純金一柱八面納匭五<lb/>
百天神環繞力士翊扶旛蓋香雲<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛蒙蔽逹官大姓好事之<lb/>
家觀者莫不目眩心駭争投錢幣以助勝縁雪䆫之經畫相勞<lb/>
靡憚其勤甫及三歲土木之功秩然有序以老病厭理繁劇悉<lb/>
裒衆施併傾巳槖以授提點僧而退䖏虎丘之東菴八年冬行<lb/>
中書省謀扵行宣政院輓之復出遂以九年春三月再正法席<lb/>
增飾萬佛創造四臂觀世音四天神王護伽藍神𥙷畫正殿之<lb/>
八十四龕廡下之五十三參杇墁瓴甓縝壮礱宻髹<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>金碧絢<lb/>
耀華羙厨堂庫院什器之須纎細畢備南楚之弗克視其成者<lb/>
至是可以無憾矣斥大方丈為間者五上為重閣下為廣堂前<lb/>
為㕔事而蒙堂有位衆寮有閣倉庾湢室亦次第告成南楚之<lb/>
未及為者雪䆫無不按其法之所宜有而伸其志之所欲為雖<lb/>
<pb n="KR4d0503_SBCK_012-9a"/>
曰前規後随而功實倍之南楚之成其始者奎章閣侍書學士<lb/>
内翰虞公記之而雪䆫之成其終者未之有記扵是其徒奉事<lb/>
狀屬溍書而刻焉阿含經世尊說若能𥙷故寺是謂二梵之福<lb/>
南楚虎巖適嗣雪䆫以晦機咲隱為師友相與紹隆祖道扶植<lb/>
教基期與　國家億萬斯年永永無極是用假方便力示現有<lb/>
為不離世間法而入苐一義豈止可資二梵之福而已雪䆫之<lb/>
功倍扵南楚而溍於虞公無能為役何以賛一辭㢤姑序其歲<lb/>
月使来者有考云爾<lb/>
　　思谿圎覺法寳寺舎利塔記<lb/>
呉興城東三十五里思谿之上有大叢林號圎覺法寳寺住山<lb/>
文<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>重建塔成伐石屬溍書之用圗永乆按狀宋崇信軍承宣<lb/>
使王公永從宣和間仕于朝慈受深禪師時住慧林永從暇日<lb/>
<pb n="KR4d0503_SBCK_012-9b"/>
數與之㳺而咨决心要間語及有為因果禪師言起塔之功徳<lb/>
最勝盖舎利所在則為有佛也永從既謝事而歸則捨家造寺<lb/>
建塔迎禪師為之開山其後永從子孫曰益衰悉取故所施田<lb/>
而寺遂廢淳祐間觀文殿學士趙公與<graphic n="KR0696" url="https://raw.githubusercontent.com/kanripo/KR-Gaiji/master/images/KR0696.png" mimeType="image/png"/>捐金錢卑之使以田<lb/>
復入于寺且繕葺其棟宇寺以復完　國朝至元十三年塔與<lb/>
寺屋俱燬于兵雖屢易主僧率皆苟蕳架漏取足自容僅存其<lb/>
香灺弗絶而已皇慶二年<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>寔来罄已貲集衆縁大治土木作<lb/>
殿堂門廡及齋廬庖廩之属為屋緫若干區惟塔之役甚鉅乆<lb/>
乃克致其力因舊為七級而増新為八面飛金湧碧巍煌中天<lb/>
䦨楯外周龕室内秘華燈寳鐸交輝和鳴睟容宻語妥置如法<lb/>
緇白四衆瞻仰讃歎以為多寳全身已滅而復現也在<lb/>
仁宗時西天竺甞以古佛金剛座石製塔方廣若干寸函舎利<lb/>
<pb n="KR4d0503_SBCK_012-10a"/>
来獻　䛇以賜魏國趙公孟頫魏國尋以歸于<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>俾永鎮兹塔<lb/>
而祈福報上至是諏吉奉安惟謹故所有辟支佛齒骨舍利<lb/>
亦并蔵焉起天暦二年春訖至正二年秋凡十有五年而告畢<lb/>
工其秉心也專肆力也勤矣溍竊惟事之廢興係乎時物之成<lb/>
壊関乎數不囿乎時與數而歴刼長存者其惟夙昔所發深心<lb/>
大願乎異時之真僧上士有出没人間三世而後合浮圗之頴<lb/>
者今乃以十有五年之頃熾然建立如此不啻事半而功倍自<lb/>
其異者而言之時與數誠若不齊自其同者而言之本願則均<lb/>
是故應知三世非逺十有五年非近虚空有盡此願無窮矧今<lb/>
真身法塔為<lb/>
聖人出乘機縁之遇合而来止于此願力所感殆非偶然視昔<lb/>
輪王天上人間龍宫海藏之所分貯一即八萬四千八萬四千<lb/>
<pb n="KR4d0503_SBCK_012-10b"/>
即一光眀之聚遍法界無所不照其功徳為異為同雖有巧智<lb/>
莫能分别尚安能測其時與數之盈虚乎所可托以永乆者有<lb/>
不在區區世諦文字之末也姑叙其畧庻来者得以考其構興<lb/>
之歲月云施財為助者之名衘具列于石隂兹不著<lb/>
　　武昌大洪山崇寧萬夀寺記<lb/>
鄂之城東有佛刹曰大洪山崇寧萬夀禪寺此黄鵠山也而謂<lb/>
之大洪山者盖大洪随之名山自随而鄂自鄂而許地雖易而<lb/>
號名不殊示有所本云爾鄂今為武昌山距城十里而近北枕<lb/>
江漢南帶湖湘東届夀昌下瞰樊水層巒疊巘交拱互揖西接<lb/>
城闉民堵萬區前臨通逵而市聲邈不相及山之顛有岳忠武<lb/>
王手植巨松斗牛亭仙人石鼓崖尤為竒偉地位峻絶風物清<lb/>
間寺特㩀其最勝䖏遡其所自出推靈濟慈忍大師為𥘉祖大<lb/>
<pb n="KR4d0503_SBCK_012-11a"/>
師諱善信以唐廣徳二年四月六日下生於洪州南昌王氏受<lb/>
度扵本州開元寺北丘清照而契心印扵馬祖道一禪師北逰<lb/>
五臺感妙徳現瑞相發願為衆僧執㸑三年僧力郤之大師涕<lb/>
淚雪泣戚嗟不巳有老父吿之曰汝縁在南方衆不汝容盍行<lb/>
矣乎逢随即止遇洪即住大師遂挈瓶錫南還以寳暦二年秋<lb/>
抵随州覩一山巋然問於逆旅主人曰此為何山荅曰大洪山<lb/>
大師惕然思老父語則延縁而入至于山麓諸水所委匯為重<lb/>
湖神龍居焉旱乾水溢有禱輒應時乆不雨郷人張武陵具羊<lb/>
豕將以致禱大師見而悲之謂武陵曰雨暘不時本由業感害<lb/>
生自利徒増汝罪可且勿殺吾為汝祈約以三日必雨武陵聴<lb/>
之大師探幽履險得山之北巖泊然宴坐運誠黙禱及期雷雨<lb/>
大作雨旣霑足而止武陵訪求大師於巖中大師時猶在定蛛<lb/>
<pb n="KR4d0503_SBCK_012-11b"/>
絲羃面附耳而號挃體而告乆之方覺武陵遂施以其山為建<lb/>
精舍大和九年五月二十九日大師宻語扵龍神曰吾前許以<lb/>
身代牲輟汝血食今捨身餉汝可享吾肉即引刀㫁左右足白<lb/>
液滂流儼然入滅雙足留鎮山門肉色乆而不變四衆哀慕稱<lb/>
之曰佛足有司以聞于朝賜號慈忍大師所居精舍賜名幽濟<lb/>
禪院後以禱祈屢有竒驗累加大師號曰靈濟慈忍其佐神十<lb/>
有二封爵自王而公而侯等差不同皆天下知名之神威靈烜<lb/>
赫𬒳于四方此随之洪山也宋末随數被兵洪山又當其要害<lb/>
為南北必争之地邊境之民既多流散叢林之下亦無以安其<lb/>
居亰湖制置使孟公珙隨人也與都統張公順謀遷其衆適于<lb/>
樂郊乃度地扵兹山請雲菴興自随州捧佛足及累朝所𬒳告<lb/>
敕徙寺額僑置焉仍奏請賜今名曰崇寧萬夀俾興為之開山<lb/>
<pb n="KR4d0503_SBCK_012-12a"/>
此則鄂之洪山也興之後無諍須則翁寔繼之<lb/>
世祖皇帝在潜邸帥師南伐駐蹕鄂之元興寺遥見兹山之頂<lb/>
有神人立於雲端詢知為大師化迹所寓深加敬異曁班師寔<lb/>
因函佛足扈從至亰師特命安置於祕宇而嚴奉之　上旣正<lb/>
位宸極有　旨遣使偕寔護送還山道出許州佛足重莫能舉<lb/>
使者歸奏　詔即其地建寺此又許之洪山也鄂經摧䧟之餘<lb/>
寔又去不返吕公文徳制置亰湖請無積聚主之而寺以復新<lb/>
繼之者縁菴遇建靈濟塔増置菴院土田而玉崖潤無邊詠竹<lb/>
溪禧又繼之寺以災毀禧方謀起其廢俄委順而化至順三年<lb/>
今住持華公實来毅然以興復自任積衣盂之貲躬求良材於<lb/>
江上造大㧴以歸頋舊址局於地勢隘陋𥚹迫位置不皆合於<lb/>
規式乃夷崇岡堙巨壑累石為基使就顯敞首創大佛寳殿棟<lb/>
<pb n="KR4d0503_SBCK_012-12b"/>
宇之制悉擬於亰師列刹而華飾有加焉兩廡山門之上為萬<lb/>
佛閣演法棲僧有堂輪藏及祖師公王有殿天書有閣而鐘樓<lb/>
經臺丈室蒙堂旃檀林前資寮庫庾庖湢之属無不畢僃始作<lb/>
扵元統二年之某月訖功扵至正某年之某月費錢緫若干萬<lb/>
緡出扵華公者一萬出於耆舊僧宗森者二萬餘皆出扵衆施<lb/>
及經用之羡財金碧髹<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>輝映林谷宏模偉觀人天具瞻其在<lb/>
先朝甞以為中宮祝釐之所頒以香鐙金幣褒禮甚厚三大洪<lb/>
山法席之盛莫武昌若也華不逺數千里来徴文以記之溍竊<lb/>
惟毗盧身土周徧一切三千世界一一須彌無去無来非彼非<lb/>
此然則山未有寺法界宛然寺之旣遷依然故䖏增减成壊之<lb/>
相了不可得豈世俗文筆所能記乎若夫法身大士示現有為<lb/>
扵如幻境作饒益事應化之迹亦有可得而言者庸次苐本末<lb/>
<pb n="KR4d0503_SBCK_012-13a"/>
俾歸而刻諸華别號枯木嗣法於靈隱誾禪師云<lb/>
　　潜岳法喜院記<lb/>
金華縣北二十里有佛廬曰法喜院山曰濳岳<hi>按郡志潜岳一名尖峯山狀</hi>
若芙蓉盖今之芙蓉峯也環四旁皆緇錫所聚法喜峙其東而<lb/>
獨配兹山以為稱㦯者昔甞依山建院後乃僑置今所歟是不<lb/>
可考已舊傳院在唐為巨刹衆至七百水暴溢山谷間一夕盡<lb/>
毀居民覩瑞光現其䖏發地得古石佛旣而有文翠禪師者莫<lb/>
知何許人即荆棘瓦礫之塲構屋而居墾田而食院以復興後<lb/>
梁之乾化三年也宋治平二年𥘉賜今額甲乙之傳無慮數十<lb/>
人承之者冝澹念其故宇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋摧圯弗稱<lb/>
天朝尊崇像教之意将斥大更新之乃辭所領聖通法席而歸<lb/>
罄巳槖以市材甓僦匠傭與法孫元牧各出指端血書華嚴經<lb/>
<pb n="KR4d0503_SBCK_012-13b"/>
以自誓期事之必集起至元二十有七年訖元貞元年大殿三<lb/>
門次苐就緒司教事者無能為其勸相頋逞貪虐以撓之澹不<lb/>
得巳避于北阜僅畢東廡遽輟土木之功大徳七年始克營西<lb/>
廡遷普同塔捐錢助造佛菩薩阿羅漢護伽藍神之像而為澹<lb/>
結菴扵北阜者里人陳文通及其子徳眀也十年冬澹示疾而<lb/>
化牧以宿願故汲汲焉纂其所已成而圗其所未至食淡衣麄<lb/>
銖積寸累乆乃以延祐七年重舉其役逮至順元年佛閣及演<lb/>
法棲僧之堂經藏鍾樓庫庾庖湢乃悉告完創觀音殿扵法堂<lb/>
之後而祠故中書舎人潘公良貴於大殿之左尋又割田若干<lb/>
畒以待繕葺之須其致力於此四十寒暑矣牧以書請紀其歲<lb/>
用且言潘公得法扵佛燈珣禪師語在嘉泰普燈録奉祠十載<lb/>
往来山中恒自稱飬空居士日與叢林衲子同起居飲食没因<lb/>
<pb n="KR4d0503_SBCK_012-14a"/>
治地以葬遺鉢迄今存焉公能以道自信而不泥於名迹非有<lb/>
徳扵吾徒而吾徒歆仰之不已祠之所為作也幸併志之竊觀<lb/>
考亭先生序公文集於公平生本末論述甚具向之云云皆先<lb/>
生所不道而謂公自少至老出入三朝前後在官不過八百六<lb/>
十餘日清苦貧約䖏之超然由先生所言而推其所不言則公<lb/>
之有得乎中無累乎外髙風逺致固可槩見牧之言良有徴不<lb/>
誣也况夫祠之興廢繫於院之盛衰尤不宜無以示後庸備著<lb/>
之俾與逰方之外者商而刻諸澹號雲村牧號雙澗云<lb/>
　　杭州眀慶寺記<lb/>
杭之佛廬甲於東南湖山勝䖏禪林法窟髙下森列巖阿磵曲<lb/>
殆無遺壌傳律學者眀慶最為鉅刹乃巋焉獨㩀乎闤闠中四<lb/>
墉之外皆氓㕓賈區細人之家一或弗戒輒有欎攸之警然其<lb/>
<pb n="KR4d0503_SBCK_012-14b"/>
毀也不乆輒復蓋負荷有人則以廢爲興直易易耳按郡志唐<lb/>
大中戊辰僧㬌𥘉肇剏精藍扵木子巷曰靈隠院集賢殿學士<lb/>
栁公權爲扁其游息之所曰眀碧軒宋大中祥符壬子乃錫今<lb/>
額曰眀慶寺暨詵公以大智祖師之上首弟子来涖法席四衆<lb/>
歸仰屹爲律宗南渡後僑置亰邑于杭眀慶號御前香火視東<lb/>
都之大相國寺宰執百寮歲時祝釐與凡禱禳之事咸在焉寺<lb/>
之舊址不啻百畮自毀于金兵遂爲荆棘瓦礫之塲大将劉鄜<lb/>
王家因取以廣其賜第它田土又間爲有力者所奪僅存其什<lb/>
伍寺幸不廢其後寂菴光公始請于朝復長洲田佛慧思公入<lb/>
内講律稱旨鑾輿之来淚有和大臣所進喜雨詩宸奎之藻飾<lb/>
有眀慶及南山道塲六大字尋得請復崑山田而屋室亦漸充<lb/>
擴逮至我朝像教之隆古所未有佛瑞祥公佛慈吉公佛鑑<lb/>
<pb n="KR4d0503_SBCK_012-15a"/>
良公佛夀元公先後登于律座是迓是續罔有弗虔至元癸巳<lb/>
大徳癸卯十年之間寺再燬而再完且寖復其故址則佛鑑之<lb/>
功也學徒得以安居而習其業者垂四十年至正<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳之夏寺<lb/>
洊厄于災今住持律師杲公弊衣糲食苦心勞形掇拾遺燼以<lb/>
圖興復耆舊無不為之感動而交相之地之入于劉氏及它姓<lb/>
者皆莫敢有而悉以来歸乃召匠蕳材諏日庀工首建大殿更<lb/>
其位置使稍西以逺歊煩而近亢爽危擔廣霤邃宇崇階金碧<lb/>
髹<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>絢爛溢目鄰郡僧安公覩是勝縁亟抽已槖以倡衆施造<lb/>
釋迦彌陀藥師文殊暜賢迦葉阿難之像妥安其中觀世音三<lb/>
十二應湧現其後阿羅漢諸天環侍其旁華旛帳座種種荘嚴<lb/>
靡不俻具丞相國王朶而只時坐鎮江浙躬率官屬捧香幣集<lb/>
寺僧如其法展慶賛之儀豪宗右姓稽首嚮風争薦貨以佐營<lb/>
<pb n="KR4d0503_SBCK_012-15b"/>
繕之費師益募耆舊僧出長財作佛閣僧堂鍾樓三門兩廡庫<lb/>
庾庖湢不五年咸潰于成寺有王荆公題法喜堂諸詩蘇文忠<lb/>
公書普門品及題大智所書彌陀寺碑次苐捜訪而重刻焉舊<lb/>
觀頓還故疆畢復于前人有光矣奚止能起其廢而巳㢤師以<lb/>
為盛衰有時関乎天數非人所能勝是皆蒙𬒳<lb/>
帝力以濟登兹日與其徒修净行發弘願上以増崇<lb/>
<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>筭下以扶植教基期億萬斯年相為無窮爰伐石求書其廢<lb/>
興之故用告于来者溍甞聞儒以禮立仁義佛以律持定慧佛<lb/>
之律猶儒之禮也在禮君子将營宫室宗廟為先庫廐為次居<lb/>
室為後師以利益群品故作如幻事旣新寳構而示有所尊又<lb/>
實帑藏而俾得所飬惟方丈之室未及就緒<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>屋數椽不庇風<lb/>
日有合乎禮之居室為後者其精於律而通扵禮亦吾儒之所<lb/>
<pb n="KR4d0503_SBCK_012-16a"/>
喜聞而樂道也庸併書之<lb/>
　　南天竺崇恩演福寺記<lb/>
杭之南山由雷峰訖龍井其間浮屠之居四十有二而傳天台<lb/>
之學者惟崇恩演福寺為最盛寺在小麥嶺積慶山之靈石隖<lb/>
今所謂南天竺也宋渡江𥘉山未有寺甞斥為牧地後以祥光<lb/>
異響出現其間人咸驚異焉淳祐戊申葬貴妃賈氏于山之左<lb/>
肇建寳坊錫以今額命天台宗師圎菴果為開山率其衆入而<lb/>
居之尋復給田以充華香食飲之須降錢以資土木營繕之費<lb/>
景定壬戌葬周漢國公主于山之右益卑以呉江上腴之田五<lb/>
千畒嗣領教事者𥘉巖鑑石庭生並賜𬗋衣加右街鍳義毒鼔<lb/>
聲始奏蠲科徭而依律結界少藴光性菴岳浩翁川潜山珦次<lb/>
𥙷其䖏俱能恪守成規咸淳戊辰賈魏公柄國以妃同氣故大<lb/>
<pb n="KR4d0503_SBCK_012-16b"/>
發私帑俾禪僧絶岸湘増新其棟宇顯敞宏麗視昔有加我<lb/>
朝尊尚教乘大江以南佛僧所廬悉惟其承傳之舊於是無極<lb/>
度古源清海翁學寔来而弘演五時八教三觀十乘之旨以㳤<lb/>
其徒古源又即晉僧肇白蓮華院歲修法華三昧開東路㑹飲<lb/>
馬橋夹玉几峯而出至元戊子雲夢澤𬒳　旨入覲對　御說<lb/>
法深稱上意特賜　璽書作大護持自栁塘權渭濵清松溪<lb/>
晏傳至湛堂澄玉岡潤而諸方龍象多出其輪下人稱之為教<lb/>
海又再傳至竹居蕳而寺以重紀至元丁丑燬于灾乆未克興<lb/>
復㑹法席偶虚行宣政院求能負荷其事者得今才公以住是<lb/>
山至正癸未也涖事伊始僧俗信嚮而至者㦯為創大殿造洪<lb/>
鐘或為作三世佛及文殊普賢迦葉阿難之像㦯為作觀自在<lb/>
像湧現其後㦯為作梵釋二天像列侍其旁㦯施以一大藏教<lb/>
<pb n="KR4d0503_SBCK_012-17a"/>
而十地菩薩大阿羅漢護法天神之像則合衆力以成之寺之<lb/>
耆舊咸克交賛叶助而分督其役齋室蒙堂庫庾庖湢既莫不<lb/>
畢具而雲堂丈室經鐘二樓皆次苐告成先是衆以殿之方向<lb/>
為疑禱之三日乃得吉卜遂無所改護伽藍神新像衆所未悉<lb/>
亦決於卜而後定檀越有祠在殿西偏門徑迫隘則闢使寛廣<lb/>
凡可以致其力者無不為也惟兹山支于天目至是適當風氣<lb/>
之㑹清淑所鍾欝而不洩岡巒廽復窈然靚深泉甘土肥林木<lb/>
茂遂誠宇宙間奧壌也閉藏扵空荒寂寥之中其已乆矣造物<lb/>
者一旦而啓之微妙法幢熾然建立際逢昭代教道益隆其興<lb/>
也殆若有時未及百年而鞠為荆棘瓦礫之場其廢也疑亦有<lb/>
數得今才公而舊觀復還雕楹繡桷絢耀崖谷金鈴寳鐸殷入<lb/>
霄漢盖以廢為興存乎其人不可盡諉扵時與數也豈宜無以<lb/>
<pb n="KR4d0503_SBCK_012-17b"/>
垂示来者使勿墜其志乎才公名必才字大用嗣法扵湛堂云<lb/>
金華黄先生文集卷第十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>野谷詩稿卷一</head>
    <p>
<pb n="KR4d0310_WYG_001-1a"/>
欽定四庫全書<lb/>
　野谷詩稿卷一　　　　　宋　趙汝鐩　撰<lb/>
　　廣寒遊<lb/>
九秋半矩月團團瓊瑤世界夜氣寒羽士躍身導阿瞞<lb/>
麾斥八極青雲端老柯擲桂香不死銀橋跨空一萬里<lb/>
飛步抽簮叩玉扃中有素娥三千人緑瞳剪水鬢堆霧<lb/>
風捲縞袖條脱露琅璈雲笛廣庭舞笑乘白鸞弄蟾兎<lb/>
歸裁仙曲作霓裳天音盡洗凡絲簧霞裾星珮羅兩行<lb/>
<pb n="KR4d0310_WYG_001-1b"/>
玉環垂手春風場樽前盡日㸔未足絳膏泣鳳夜繼燭<lb/>
宫商忽變不可聽馬嵬斜谷雨霖鈴<lb/>
　　古别離<lb/>
妾離父母來從君相期百年終此身初合鸞凰席未煖<lb/>
熟視眉目識未真兵符促人夜調遣丁寜尅日到邉面<lb/>
紅旗在手弓在腰花驄一躍迅於箭囘頭語我勿慘傷<lb/>
歸來印斗金帶黄我聞軍功未易就膏血紫塞十八九<lb/>
嫁狗逐狗雞逐雞耿耿不寐展轉思吠月啼曉喧孤幃<lb/>
<pb n="KR4d0310_WYG_001-2a"/>
淚雨千行心胆摧與其眼穿萬里見無日何如同赴沙<lb/>
場戰死俱白骨<lb/>
　　迎仙引<lb/>
羽人窟宅壓滄溟崑崙閬風天墉城紫蘭絳節跨彩鳯<lb/>
殷勤傳命邀同盟七月七日凉秋霽千官森珮森幢衞<lb/>
王母雲車九色龍上元霜袍三角髻劉徹屛息迎兩仙<lb/>
兠香金門高馥天星裳黼衮自酬酢方朔窺窓不敢前<lb/>
金漿玉醴濯凡腹紅顆絢飣蟠桃熟宴酣樂奏瑤池音<lb/>
<pb n="KR4d0310_WYG_001-2b"/>
琅璈子登笛雙成乞憐請藥承華殿教戒叮嚀先自反<lb/>
三尸欲脱毋淫亂五性盡捨更勤儉各出數語鍼膏肓<lb/>
此是長生度世方徹心未悟益猖狂萬八千里周遐荒<lb/>
少翁欒大誅相繼海上何日無方士五柞宫中夢斷時<lb/>
銅盤玉露胡為不起死<lb/>
　　纒頭曲<lb/>
阿蠻妙舞翠袖長臂韝珠絡帶寶裝春風按試清元殿<lb/>
粉白黛緑立兩傍三郎老手打羯皷太真纎指弹龍香<lb/>
<pb n="KR4d0310_WYG_001-3a"/>
箜篌野狐拍懷智觱篥龜年笛寜王中有八姨坐綺席<lb/>
淡掃娥眉壓宫粧醉㸔阿蠻小垂手飛燕輕盈驚鴻翔<lb/>
八姨指揮三郎聽頒賚豈惜傾筐箱纒頭一局三百萬<lb/>
莫遣傍人笑大唐尾聲方斷地衣卷忽聞鼙皷喧漁陽<lb/>
播遷纔出望賢路玉食未進日卓午糲飯胡餅能幾許<lb/>
不飽皇孫及妃主阿蠻知是何處去但見豬龍胡旋舞<lb/>
　　飲馬長城窟<lb/>
烏騅馬紫游韁戍夫一鞭天一方揆程想過長城下思<lb/>
<pb n="KR4d0310_WYG_001-3b"/>
古築役摧人腸白骨如雪浸水窟骨上猶帶秦時血雨<lb/>
打風吹宇宙腥君渴莫飲救馬渇衣適寒暄飯加餐省<lb/>
酒戒勿離軍門雁來不惜數行字雁囘我亦寄平安自<lb/>
從君出與君别怕聽砧聲怕見月細思人生能幾何未<lb/>
卜彼此俱白髪官有好爵與爾靡萬死一生方得之不<lb/>
如更戍聞蚤歸百年鄰里誇齊眉<lb/>
　　妾薄命<lb/>
冶容麗質世鮮比擇對年少風流子並欄觀魚雙戲水<lb/>
<pb n="KR4d0310_WYG_001-4a"/>
妾心郎心誓如此一朝結束萬里行東欲到海西到秦<lb/>
醉中慷慨躍馬去出門十年無信音或傳淫蕩歸不得<lb/>
或傳已作泉下客郎兮郎兮奈若何恨淚徹夜孤枕滴<lb/>
君不聞鶯鶯錦字寄西遊玉環綵絲意綢繆郎心忍向<lb/>
他人笑下床徒自為郎羞又不聞盼盼樽前小垂手燕<lb/>
子樓深情獨厚豈期紅粉遽成灰怨句空吟三百首<lb/>
　　瑤娥曲<lb/>
一二三四月如眉積累如梳截半規玉斧晝夜修不徹<lb/>
<pb n="KR4d0310_WYG_001-4b"/>
修成團鏡當空垂十眉有様列象几梳裁春氷鏡涵水<lb/>
瑤娥睡起拂菱花埽黛插鬢雲繞指歛袂亭亭天上粧<lb/>
環珮隠體璆琳鏘骖鸞跨鶴舞仙譜子登彈璈飛瓊簧<lb/>
天風颼飂冷到骨銀河澎浪濺羅襪一輪千古廣寒深<lb/>
折盡桂花應白髪<lb/>
　　昭君曲<lb/>
禦戎豈别無經綸婁敬作俑言和親或結或絶患不已<lb/>
至呼韓邪朝竟寜稽首願得婿漢氏秭歸有女王昭君<lb/>
<pb n="KR4d0310_WYG_001-5a"/>
臨時失捐畫工賂蛾眉逺嫁單于庭玉容慘淡落紫塞<lb/>
粉淚闌干揮黄雲下馬穹廬移步澁彈絲誰要胡兒聽<lb/>
年年兩軍苦爭戰殺人如麻盈邉城若藉此行贖萬骨<lb/>
甘忍吾恥縻一身聞笳常使夢魂驚倚樓惟恐烽火明<lb/>
狼子野心何可憑嗚呼狼子野心何可憑<lb/>
　　斷腸曲<lb/>
凭欄日日望歸騶書來又報瀟湘遊巻書黙坐淚自雨<lb/>
彈向花上花替愁想郎快意揚州鶴風光何地非行樂<lb/>
<pb n="KR4d0310_WYG_001-5b"/>
妾腸寸斷郎豈知獨步苔堦空聽鵲風攄碧紗夜牕深<lb/>
弄針燈下無心情蜀羅一段茸五色㸔定鴛鴦繡不成<lb/>
妾貌畱春春要去粧鏡孤鸞無力舞轆轤吚啞殘夢驚<lb/>
曉嘶似是郎馬聲捲簾無人簾再下遣童水東占打瓦<lb/>
　　銅雀臺辭<lb/>
屋一百間臺十丈岧嶤突兀九霄上明月空照八尺牀<lb/>
幾㸃酸風搖繐帳離宫金鎖掣不開美人紅粉今成灰<lb/>
蘭麝分恩銷餘馥銅雀飛去無時囘太官朝暮薦酒脯<lb/>
<pb n="KR4d0310_WYG_001-6a"/>
迷魂尚愛殘歌舞戀戀西陵一抔土上馬橫槊平日詫<lb/>
英武<lb/>
　　三閣曲<lb/>
叔寶沉迷建鄴宫厭厭夜飲清晝同金碧三閣挿晴漢<lb/>
沉檀十里聞香風疊石為山水為沼後庭萬花坼春叢<lb/>
狎客倡酬女學士汚詞媚句爭新工被之絃歌恣酣樂<lb/>
千娥行列紛青紅將軍忽遇韓擒虎江神今識清河公<lb/>
憑欄碧月詞未終誰知攜手兩妃遊井中<lb/>
<pb n="KR4d0310_WYG_001-6b"/>
　　出處辭<lb/>
太公嚴子陵皤然兩漁人文王尚西伯光皇已中興太<lb/>
公所以竟卷餌子陵所以歸垂綸趨向固異轍出處同<lb/>
一心當日遭逢儻易地兩翁亦必隨時而屈伸釣臺髙<lb/>
兮渭水清或隠或顯俱彰千古名<lb/>
　　漢離宫四時詞<lb/>
東風飄花誰共惜暑雨馥蓮不忺摘琱欄倚露月千里<lb/>
銅鋪鎖寒雪一尺終年漢漏滴四時屈指三百六十日<lb/>
<pb n="KR4d0310_WYG_001-7a"/>
逺山蹙斷懶塗抹怕開粧鏡鸞舞隻怨淚闌干落離宫<lb/>
纎玉彈珠香風濕夢囘想像巫山雲簷鵲似傳天上音<lb/>
便敎粉黛近君側未卜膠漆投君心豈不聞東宫婕妤<lb/>
作歌悲團扇又不聞長門阿嬌買賦捐黄金<lb/>
　　義獸行<lb/>
君不見明皇有象能拜舞㸔定禄山瞪目怒又不見昭<lb/>
宗有猴能起居望見全忠奮臂呼兩朝玩物固喪志異<lb/>
類報國乃仗義天寶大駕蜀道巡開平初元唐祚傾百<lb/>
<pb n="KR4d0310_WYG_001-7b"/>
僚奉賊身盡竄宰相畏族神不寜爾象爾猴忿且嗔其<lb/>
面雖獸心則人當時節士知有幾壯哉義獸不怕死<lb/>
　　征婦歎<lb/>
蓮浴雙鴛鴦梧棲雙鳳凰雙舞蝶度牆雙飛燕歸梁倚<lb/>
欄人顰翠忍淚心暗傷閉户羅幃悄孤燈耿空房欲睡<lb/>
睡未得獨坐理絲簧調吹不成調征夫天一方<lb/>
　　響卜辭<lb/>
三六乘鸞初嫁君琴瑟朝暮誓不分酒酣使氣浪自許<lb/>
<pb n="KR4d0310_WYG_001-8a"/>
片舌儀秦弄風雲東吳西蜀幾千里雁來數年無幅紙<lb/>
有便我必寄錦箋豈應皆沉石頭水酸風一㸃淚兩行<lb/>
憑欄瞥過雙鴛鴦霜花迫簾冷蠟焰雨梧傍枕敲銀床<lb/>
乞靈每日扣巫祝更向靜處聽響卜人言除夜驗不差<lb/>
又言元宵應尤速二説果如神俱占敢厭頻齋心通我<lb/>
意側步潛我身或坼翠幌視或靠緑牕避兩夕行人語<lb/>
字字還家意羅韈走褪奔繡幃懽喜無地魂天飛小兒<lb/>
放嬌來牽衣抱我門前接爺歸<lb/>
<pb n="KR4d0310_WYG_001-8b"/>
　　君不見<lb/>
君不見盧生枕上客邯鄲君不見淳于穴中到槐安出<lb/>
將入相群兒仕賜爵錫邑公主貴黄粱未熟已欠伸清<lb/>
樽尚在遽驚起人生榮華懽樂亦如此雙轂晝飛夜旋<lb/>
一彈指胡不㸔取二人夢中事<lb/>
　　翁媪歎<lb/>
旱曦赫空歲不熟炊甑飛塵煮薄粥翁媪饑雷常轉腹<lb/>
大兒嗷嗷小兒哭愁死未死此何時縣道賦不遺毫釐<lb/>
<pb n="KR4d0310_WYG_001-9a"/>
科胥督欠烈星火詬言我已遭榜笞壯丁偷身出走避<lb/>
病婦抱子訴下淚掉頭不恤爾有無多寡但照帖中字<lb/>
盤雞豈容供大嚼杯酒安足直一醉瀝血祈哀容貸納<lb/>
拍案邀需仍痛詈百請幸聽去須臾衝夜搥門誰呌呼<lb/>
後胥復持朱書急急符預借明年一年租<lb/>
　　寄逺曲<lb/>
君馬踏邉塵繡帷妾一身仰天無過雁俯水無遊鱗酒<lb/>
難獨自酌蟻樽空浮春食亦不知味駞峯徒薦珍憶昔<lb/>
<pb n="KR4d0310_WYG_001-9b"/>
送君君已醉醉言更戍一年事兠鍪北去幾寒暑兩地<lb/>
肝腸摧萬里别來容貌似舊無寄去衣裳知到未折栁<lb/>
絲絲紫塞心對花片片春風淚夜聞琴瑟鼔鄰家人皆<lb/>
齊眉老年華不忍恨君翻自恨長吁矯首天之涯幾度<lb/>
虚傳歸信息愛聽乾鵲怕聽鴉孤枕有時髣髴夢中見<lb/>
覺來霜角咽梅花<lb/>
　　上馬曲<lb/>
精神如熊氣如虹夢寐思勒燕山功龍泉寶鞘横三尺<lb/>
<pb n="KR4d0310_WYG_001-10a"/>
犀甲茸絛擐兩重鳴鏑飛空挾霜逺認旗貼身颭日紅<lb/>
玉轡繡韉鞲驄馬眼有紫熖炯雙瞳誓縛單于獻天子<lb/>
離觴不揮兒女淚笳皷動地歸來時金印斗大肘後繫<lb/>
君不見燕頷虎頸班超侯萬里又不見風聲鶴唳謝元<lb/>
破肥水<lb/>
　　去婦辭<lb/>
入得良人門自誓終此身掃室擁箕箒進盥躬盤巾采<lb/>
桑趨隴首薦蘋潔澗濵十年盡婦道惟恐堂前嗔上和<lb/>
<pb n="KR4d0310_WYG_001-10b"/>
下睦本無事一二小姑恣萋斐浸潤既深貝錦成不棄<lb/>
不出譖不已良人繾綣淚漣洏父母之命安敢違舉頭<lb/>
天邉指缺月暫缺須有團圓時君不見章臺長條依舊<lb/>
垂樂昌半鏡還復歸<lb/>
　　耕織歎<hi>二首</hi>
春催農工動阡陌耕犂紛紜牛背血種已蒔徧復耘耔<lb/>
久晴渴雨車聲發往來邏視曉夕忙香穗垂頭秋登場<lb/>
一年苦辛今幸熟壯兒健婦爭掃倉官輸私負索交至<lb/>
<pb n="KR4d0310_WYG_001-11a"/>
勺合不畱但糠秕我腹不飽飽他人終日茅簷愁餓死<lb/>
　　又<lb/>
春氣薰陶蠶動紙採桑女兒哄如市晝飼夜餧時分盤<lb/>
扃門謝客謹俗忌雪團落架抽繭絲小姑繰車婦織機<lb/>
全家勤勞各有望翁媪處分將裁衣官輸私負索交至<lb/>
尺寸不畱但箱篚我身不煖煖他人終日茅簷愁凍死<lb/>
　　短歌行<lb/>
赤龍駕輪飛上天倐東倐西晝夜旋流光萬古去不返<lb/>
<pb n="KR4d0310_WYG_001-11b"/>
少壯翻手成華顛閬風層城羽衣仙方瞳緑髪耕芝田<lb/>
玉樓貯春春不老蟠桃一實三千年我欲訪仙弱水隔<lb/>
住世奈此急景煎茫然無計相畱連打屏萬事不放在<lb/>
眼前右杯左蟹拍浮百斛船<lb/>
　　漁父四時曲<lb/>
　　　春<lb/>
霽江浮春新水肥粼粼鴨緑東風微波心上下舴艋滑<lb/>
釣車香餌巻落暉纎鱗噞喁錦穿栁半畱賣錢半換酒<lb/>
<pb n="KR4d0310_WYG_001-12a"/>
爛醉茅簷紅杏家折花簮髪把兩手沙岸尋芳青驄嘶<lb/>
彈絲吹竹挾娥眉笑指漁父何寂寞漁父掉頭我自樂<lb/>
　　　夏<lb/>
煙溪流碧浸炎空滌濯袢蒸蒹葭風大港小港涼世界<lb/>
隔堤荷蕩香到蓬儂家生長舟一葉豈識人間半㸃熱<lb/>
青笠緑蓑山雨來雨過波平欲撑月水亭避暑氷玉肌<lb/>
枕設珊瑚簟琉璃笑指漁父何辛苦漁父掉頭渾不顧<lb/>
　　　秋<lb/>
<pb n="KR4d0310_WYG_001-12b"/>
新雁衝秋訪水涯分屯洲渚傍蘆花停橈相約結溪社<lb/>
來往無嫌同一家酒酣把笛吹村曲聲曳蘭風入山腹<lb/>
釣竿到手萬事輕孰是孰非孰榮辱江樓邀月粉黛濃<lb/>
簧璈嘈雜徹桂宫笑指漁父何冷落漁父掉頭我豈錯<lb/>
　　　冬<lb/>
六花坼凍雲糢糊釣鈎空擲寒無魚繫舟枯栁歸茅舍<lb/>
撥火煨薪擁地爐賖鄰一榼醅醱玉老稚分霑春囘谷<lb/>
重來解維放夜筒横風打向别港宿溪館對雪歌妓圍<lb/>
<pb n="KR4d0310_WYG_001-13a"/>
釡出駝峰酒羔兒笑指漁父何憔悴漁父掉頭但稱醉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0310_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿卷一<lb/>
</p>
<p>
</p>
  </div>
<div>
                <head>野谷詩稿卷二</head>
    <p>
<pb n="KR4d0310_WYG_002-1a"/>
欽定四庫全書<lb/>
　野谷詩稿卷二　　　　　宋　趙汝鐩　撰<lb/>
　　仰山行<lb/>
平生幾兩謝公屐愛山愛水真成癖集雲峰在指顧間<lb/>
年來抗塵乃絶迹西風從㬰作意登佛境未入心境清<lb/>
九秋顥氣接嵐氣五里松聲答泉聲招提金碧壓深窈<lb/>
鐘皷四時逓昏曉梵音獨許山鳥聽禪夢不驚胡蝶遶<lb/>
土腴露飽蔬笋鮮一粥一飯天上仙伊蒲供罷日卓午<lb/>
<pb n="KR4d0310_WYG_002-1b"/>
浮空半是烹茶煙四藤欲知閣中味萬事欲參堂上意<lb/>
請將此事且暫置坐㸔山雨濯晚翠<lb/>
　　東湖歌<lb/>
湖光蕩緑春拍塞百雉之東纔咫尺五步一亭十步榭<lb/>
軒忩處處臨水闢露濃晝淑花澑紅煙嫩堤平草連碧<lb/>
俯窺萍罅魚上下仰聽木杪禽格磔拂拭塵埃讀祖碑<lb/>
摩挲峰竅憐盧石中年懷抱多感慨東西跳丸駒過隙<lb/>
山林鐘鼎同一盡可笑世網甘形役甕邉吏部真得計<lb/>
<pb n="KR4d0310_WYG_002-2a"/>
右酒左蟹船中拍明朝風雨那可料且對湖山醉今夕<lb/>
沙鷗許我再尋盟從此時攜杖頭百<hi>人謂盧肇石三峯九竅梅聖俞和盧</hi>
<hi>石詩云髙峯削出嵩華骨虚竅鑿破蛟螭額</hi>
　　禹穴行<lb/>
浙江之東千巖出參差半天氣葱鬱禹昔不返南巡車<lb/>
越人交口説遺迹日往月來三千春宫有龍瑞洞陽明<lb/>
摉深陟危辨舊穴訛以傳訛終難尋荒山一片老風雨<lb/>
徘徊問山山無語寒林朝號萬壑秋冷煙暮結太古愁<lb/>
<pb n="KR4d0310_WYG_002-2b"/>
誰能為起馬遷死指㸃當時所探何處是<lb/>
　　䝉泉行<lb/>
二十年前客中都壁間誰掛䝉泉圖天造地設有如此<lb/>
果若所畫疑蓬壺御風來遊洞庭北此境突兀眼前出<lb/>
荆門之外天下稀翻思畫圖纔髣髴山根寒源月一泓<lb/>
細流循沼曲折分天光倒影寫晴碧對此洗我瀟灑心<lb/>
雲木枕崖影濕翠金蓮鋪鏡葩在水流觴自是模蘭亭<lb/>
山陰今日那得爾向暮深林啼子規栁花作團貼水飛<lb/>
<pb n="KR4d0310_WYG_002-3a"/>
吟興未盡征馬嘶他時清夢猶見之<lb/>
　　荆門行<hi>開禧丁夘被檄相視荆門關隘</hi>
去年曾問荆門途雞鳴狗吠民耕鋤搖鞭重來意慘澹<lb/>
前日井邑今丘墟雲昏雨澁草堆碧四野荒荒人跡疎<lb/>
深山扶攜皆露處骨月蕩沒况室廬老農無力倚林臥<lb/>
少定舉首來向余官人且坐待儂說未說涕泗先横裾<lb/>
老夫老豈識兵革忽見逺近皆彎弧懸崖絶壁魚貫進<lb/>
飛馬上下爭馳驅吾軍非是無身手未鼔棄甲先奔趨<lb/>
<pb n="KR4d0310_WYG_002-3b"/>
時平廩帛官不計戰勝爵賞官不辜進怯鋒鏑退焚掠<lb/>
敵既難堪堪汝乎歸來未暇正其罪官有金幣還招呼<lb/>
老夫莫曉軍旅事但聞敗衂深嗟吁我聽其言為蹙頞<lb/>
含悽獨下西山隅金蓮似恨羶風染䝉泉未洗血水汚<lb/>
九秋半破明月夕照我孤憤行繞壁天子嘗膽方仄席<lb/>
微臣敢作楚囚泣秋風一劍樓蘭國<lb/>
　　楚觀歌<lb/>
吾聞楚鄉江山多勝處今之楚觀尤得江山趣萬象排<lb/>
<pb n="KR4d0310_WYG_002-4a"/>
拶索應酬丹青閣筆無所措大則湘水小臨蒸衆流合<lb/>
派銀河傾陶冩秋氣浸明月夜波爽透百雉城右則雁<lb/>
峰左石鼓雙屏競秀蒼龍舞吞吐嵐光飛亂雲涼風暝<lb/>
送兩崖雨江山之趣於此無不宜朝暮變化愈出而愈<lb/>
竒最愛鷗鷺甘冷淡占斷汀渚供娛嬉東塗西抹晩烟<lb/>
翠漁父歸舟卷鈎餌鼓枻而歌倚半醉中有滄浪濯纓<lb/>
意杜若一片迷芳洲凭欄懷古生新愁更上崔嵬千尺<lb/>
湘春樓縱目乾坤盡見衡嶽秋<hi>楚觀在湖南憲圃湘春樓在楚觀之後</hi>
<pb n="KR4d0310_WYG_002-4b"/>
　　湘西行<lb/>
吾嘗誦麓山盤紆句又嘗誦深林玲瓏詩前有工部後<lb/>
吏部拈出千古湘西竒扶藜遊目逐蕭爽捫蘿陟磴忘<lb/>
嶮巇杉檜搖空蛟虬舞嶺壑翳霧猿猱悲晨昏兩鐘逓<lb/>
名刹日月一壇老仙祠摩榦徘徊憐晉栢剥苔俯仰認<lb/>
唐碑碧虛心照眼已濶更上萬仭層臺危楚濤左渺連<lb/>
七澤蠻煙右湧迷九嶷學宫岧嶤壓勝概百泉曲折流<lb/>
方池英才涵濡敎育樂風雩慨想暮春時登臨殊未徧<lb/>
<pb n="KR4d0310_WYG_002-5a"/>
幽境殘陽木末墜紅影松陰夾道倒接䍦不遣前訶殺<lb/>
風景小畱一片瀟湘亭雙鷺飛來粧秋屏橘垂嫩顆匝<lb/>
洲青蕋紛柔葉飄岸馨㝠摉枯腸浪著語對人欲舉不<lb/>
敢舉拍欄但吟工部吏部兩大篇水光山色俱欣然<hi>嶽麓</hi>
<hi>宫有碧虚閣寺有心照軒道鄉臺書院有百泉軒風雩亭</hi>
　　八景歌<lb/>
　長沙志載度支宋迪工畫尤喜為平逺山水其得意<lb/>
　者有平沙雁落逺浦帆歸山市晴嵐江天暮雪洞庭<lb/>
<pb n="KR4d0310_WYG_002-5b"/>
　秋月瀟湘夜雨煙寺晚鐘漁村落照謂之八景余昔<lb/>
　嘗見圖本及來湖湘遊目騁懷盡得真趣遂作八景<lb/>
　歌<lb/>
嗷嗷哀鳴肅肅羽魂清意爽愛湘楚西風作惡陣脚散<lb/>
斜行千㸃下煙浦飛力已困日且晡便欲就宿依寒蘆<lb/>
大者居中圍以奴丁寜緩急相驚呼嗟此何景兮平沙<lb/>
雁落丹青欲盡未易著<lb/>
晩日放晴雨脚收楚山千里江吞秋上水風生荻花渚<lb/>
<pb n="KR4d0310_WYG_002-6a"/>
漠漠幅蒲天際浮輕雲驟掩目力斷雲消似過芳洲半<lb/>
危檣逐烏惟恐緩燕子爭飛先到岸嗟此何景兮逺浦<lb/>
帆歸丹青欲盡殊堪嗤<lb/>
朝氣吞吐影糢糊嫩日隠見光巻舒湘巒滴翠石徑滑<lb/>
逺近憧憧人趂虚天風作意扶霽色嘘拂昏翳半明滅<lb/>
槿籬髣髴橘林隔一竿斜插酒旗掲嗟此何景兮山市<lb/>
晴嵐丹青欲盡良獨難<lb/>
雲擁黃昏朔風急長空杳杳水拍拍六花飛白徧三湘<lb/>
<pb n="KR4d0310_WYG_002-6b"/>
失却寒峰翠千尺片瓊屑玉響群林蘆叢蕭瑟聲更清<lb/>
凍月開匳俄吐晴銀宫一色上下明嗟此何景兮江天<lb/>
暮雪丹青欲盡不可得<lb/>
西顥沆碭露華白河漢浩浩浴素魄平湖萬頃搖銀光<lb/>
秖畱君山一㸃碧帝子揚靈駕飛龍鼓瑟來遊水精宫<lb/>
聲徹桂娥亦斂容葉下北渚嫋嫋風嗟此何景兮洞庭<lb/>
秋月丹青欲盡那免拙<lb/>
楚天濃雲如墨潑通宵滂沱翻江闊寒聲徧撼蒹葭林<lb/>
<pb n="KR4d0310_WYG_002-7a"/>
要將秋容洗到骨杜若洲有鴻雁棲震凌喧夢時驚疑<lb/>
釣翁醉睡却不知樁脱䌫斷船偷移嗟此何景兮瀟湘<lb/>
夜雨丹青欲盡浪自苦<lb/>
西嶺驟暗銷殘暉芷岸蘭汀堆夕霏數聲撞空九天半<lb/>
知有招提隠翠微風助餘音響岸谷蕭蕭暝港孤舟宿<lb/>
禪關棲鳥爭寒木歸僧疾步穿山麓嗟此何景兮煙寺<lb/>
晚鐘丹青欲盡焉能窮<lb/>
積雨初過湘水滿夕陽蕩金接天逺影掛寒罾江步斜<lb/>
<pb n="KR4d0310_WYG_002-7b"/>
紅殘茅簷沙巷晩小艇澤畔収釣緡鼓枻滄浪歌濯纓<lb/>
醉眼西望送沉輪繫纜籬根穿錦鱗嗟此何景兮漁村<lb/>
落照丹青欲盡無由妙<lb/>
　　仙湖歌<lb/>
湖之緑兮如藍湖之明兮如鏡藍染晴空晚色鮮鏡照<lb/>
天宇秋毫浄乾坤兩間自開闢魚鳥四時自飛泳炎州著<lb/>
脚苦蒸鬱對此恍入清涼境其東群木合抱森觀政觀<lb/>
魚連秀陰濂泉沸甃珠的皪飲瓢洗我太古心其西冰<lb/>
<pb n="KR4d0310_WYG_002-8a"/>
壺爽到骨曉波澄秋夜印月藏春園種雜花稠分得庾<lb/>
梅攙先發其南粉雉霄漢橫旋補楊栁㳂堤青上下天<lb/>
光同一碧我來拈出營新亭其北十片石洲石或虬或<lb/>
鳳或劍㦸環流軒館瘴霧收簷影倒漾水底日葛仙昔<lb/>
煉九轉丹丹成飛上羅浮山海邉亭外春萬里御風忽<lb/>
挹仙翁袂翁乘飈車擁霓旌約我十二樓五城翁言羽<lb/>
化世已久問湖風月依舊否<hi>仙湖在廣東漕治乃葛仙翁煉丹之所觀政觀魚秀</hi>
<hi>陰濂泉冰壺一碧石洲海邉春皆亭名</hi>
<pb n="KR4d0310_WYG_002-8b"/>
　　蒲澗行<lb/>
君不見少君詫安期海上之棗又不見坡仙詠安期宅<lb/>
邉之蒲棗失其種豈復得蒲生於澗何時無澗流涓涓<lb/>
淺可涉牽蔓披沙<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>九節仙家自欲供仙餌靈根不容<lb/>
凡齒齧循澗探竒巖石幽瀑音迎耳鏘琅球陰壑常寒<lb/>
失炎熱終日自雨鳴春秋振衣䇿足崔嵬頂跨歴列缺<lb/>
凌倒景天風海濤撼宇宙神清骨冷肝膽醒聲傳九霄<lb/>
景泰鐘更上上方梯睛空兩眼有盡天不盡滄溟浩與<lb/>
<pb n="KR4d0310_WYG_002-9a"/>
銀河通指顧神仙似非逺弱水誰云隔三萬乘風直到<lb/>
金銀臺握手安期話蒲澗<lb/>
　　續蒲澗行<lb/>
戊戌正月二十五搖轡東風蒲澗去年年今日是時節<lb/>
飛葢傾城車塞路野亭山館坐不徧幙天席地千百處<lb/>
開壺設樏紛酒炙擘蠏錐蠔間醢脯笑言相續樂甚真<lb/>
禮文不侈意則古我亦隨衆窮勝覽先訪安期登梵宇<lb/>
入春少雨多是晴穹巖寒澑僅一縷白雲千級逼象緯<lb/>
<pb n="KR4d0310_WYG_002-9b"/>
滄海萬里渺煙霧倚欄方快心目逺牛羊下山林壑暮<lb/>
小兒隊隊遂歸騶拍手呼舞趂簫鼓遊人到晩歡未厭<lb/>
徘徊不忍收樽俎行穿梅嶺還江西首為南州詫風土<lb/>
　　古劍歌<lb/>
　洞庭湖漁人得古劍於網中張倅得之以遺余時開<lb/>
　禧丁夘春館於岳陽樓邉事方急<lb/>
洞庭吞天天無風月印一鏡星涵空波心千丈光五色<lb/>
漁人嘖嘖疑垂虹睨而視之寂不見舉網下罩追遺蹤<lb/>
<pb n="KR4d0310_WYG_002-10a"/>
須臾雷轟怒濤吼鼓蕩六合雰溟濛所得非魚亦非龍<lb/>
炯然三尺貫當中肉銷骨立精氣融鏗鍧其聲韜其鋒<lb/>
越砥稍稍加磨礲壯士見之肝膽雄雷煥已死不可起<lb/>
有誰解識斗間氣人疑龍泉或太阿萬古凡劍空一洗<lb/>
倚樓西北望邉城連月亘天烽火明隠憂枕上思請纓<lb/>
夜半躍鞘床頭鳴夢中見告若有神吾價豈但直百金<lb/>
吾勇豈但敵一人知君素有擊楫中流心誓當助君報<lb/>
國萬里清邊塵<lb/>
<pb n="KR4d0310_WYG_002-10b"/>
　　瀛州行<lb/>
　臨川林史君<hi>岊</hi>與江西章倉使<hi>良肱</hi>同遊三館今把<lb/>
　麾持節皆駐臨川遂於郡圃築亭扁曰瀛州<lb/>
神山鼎峙滄海東瑤池翠水環銀宫朝霞夕霏自今古<lb/>
飈車羽輪何憧憧文館岧嶤霄漢立群賢飛珮翔鵷鴻<lb/>
人間風日總不到逍遙宛在神山中苕溪閩山兩仙伯<lb/>
雙槎貫月凌溟濛分光東壁筆摛錦攜手西崑氣垂虹<lb/>
承明厭直江湖去囘首雲霧迷方蓬風萍既散俄復聚<lb/>
<pb n="KR4d0310_WYG_002-11a"/>
赤帷朱轓巧相逢舊遊共說橫秋下城隅勝概髣髴同<lb/>
寓意瀛州規小築軒楹突兀浮青紅弱水休論三萬里<lb/>
玉樓未羨十二重洞門無鎖棠陰晝太華吹香藕花風<lb/>
夜藜吐耀來太乙㫖酒共飲煩壺公臨汝自昔號仙窟<lb/>
左有靈谷右峨峰浮邱老翁跨白鶴魏壇元君攜青童<lb/>
欣聞瓊宙出金柅往往挽袂來相從秖恐濟世縁未了<lb/>
一麾一節難久容九天丹鳳銜雙詔修門並轡搖冬瓏<lb/>
不但十八學士同步武風雲廊廟兩兩登䕫龍共辦霖<lb/>
<pb n="KR4d0310_WYG_002-11b"/>
雨舟楫功他年相與騎鯨追喬松<lb/>
　　三珍行<lb/>
　聶西清遺以東坡書工部夏夜嘆蜀人趙雲子畫李<lb/>
　杜及素琴一張作三珍行<lb/>
西清平生雅好竒夜則忘寐晝忘饑<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>今抉古竭心力<lb/>
常恐世間一物遺雲霧軒忩煙月户萬寶彚列牙籖垂<lb/>
循環邏視日千匝拊摩拂拭心融怡驚冦披猖變倉卒<lb/>
六丁下取畱毫釐收拾售用自不足尚輟三珍贈我為<lb/>
<pb n="KR4d0310_WYG_002-12a"/>
六幅之珍老坡字印可誰氏參寥師怒鵬九萬氣吞吐<lb/>
驪珠百二光陸離兩軸之珍雲子畫李杜跨蹇將何之<lb/>
華陰縣裏過門日浣花溪上尋春時一張之珍太古琴<lb/>
孤桐斵削嶧陽枝刻名潄玉世少比較昔響泉彼堪嗤<lb/>
銀鈎鐵畫貴楷正此則倚醉飛蛟螭寸馬豆人貴纎宻<lb/>
此則縱意隳藩籬金薇玉軫貴音韻此則得趣絶絃絲<lb/>
天機皆由胸襟出妙處莫以形迹窺愛兹三珍每自隨<lb/>
酒酣呼驢任倒騎抱琴委轡烏角欹琅然髙吟夏夜詩<lb/>
<pb n="KR4d0310_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿卷二<lb/>
</p>
<p>
</p>
  </div>
<div>
                <head>野谷詩稿巻三</head>
    <p>
<pb n="KR4d0310_WYG_003-1a"/>
欽定四庫全書<lb/>
　野谷詩稿巻三　　　　　宋　趙汝鐩　撰<lb/>
　　泛洞庭<lb/>
解維武陵岸江肥雨新止兼程趨洞庭勢疾建瓴比銀<lb/>
光吞上下莫辨天與水我乃航其間滉瀁藉一葦吏塵<lb/>
貯兩袖到此劃湔洗黄昏打頭風洪波半空起舟子惶<lb/>
束手喧呼互排詆有篙無處著有纜無地艤鐵索二百<lb/>
丈牽猫卧沙底進難退不可簸弄任所以巨浪聲洪鐘<lb/>
<pb n="KR4d0310_WYG_003-1b"/>
合力撞舟尾一撞心一折通夕不知幾刻燭驗天明狂<lb/>
勢稍披靡卷索急飛櫓半晝見涯涘危命脫針孔再生<lb/>
自今始人言岳州程風便五日耳漂滯費半月初意所<lb/>
不擬粉堞俄在眼層樓九霄峙凭欄氣方豁東望酸徹<lb/>
髄前日我片帆掀舞怒濤裏羊腸百八盤行路難如此<lb/>
今知驚浪上羊腸尚可履在家貧亦好身安門掃軌鼾<lb/>
鼻喧午牕風波儘千里<lb/>
　　贈閭邱廣文<lb/>
<pb n="KR4d0310_WYG_003-2a"/>
奔走異軌轍聚散水上萍誰知風月夕同登藕花亭駒<lb/>
隙晝夜駛塵埃鬢俱星朋舊半埋玉念此慨頽齡天涯<lb/>
幸合席相對談飄零昔别君韋布照眼袍今青群兒儼<lb/>
成行誦書如建瓴瞳人粉炯炯捧斚傾緑醽溪茹芹蓴<lb/>
美秋核查梨馨開口笑豈易主人愁罄缾命僕更沽覔<lb/>
痛飲俱忘形明日又分袂眠食加丁寧<lb/>
　　荆渚書懷<lb/>
明鏡明於月白髪白於雪月照雪轉添使我心斷絶連<lb/>
<pb n="KR4d0310_WYG_003-2b"/>
年事行役曾不須臾歇陟岡脚雙繭凌湖舟一葉五覿<lb/>
君山面洪濤漲天濶重倚南樓欄逺雁逐雲滅西風落<lb/>
破帽龍山酬九節搖鞭荆門去䝉泉弄清潔游觀固不<lb/>
惡奔走計則拙眠指幾千里意者遂休轍困翮堕渚宫<lb/>
因循入羈紲天涯寒苦早袖穿手龜裂村沽酒力薄連<lb/>
釂耳方熱矯首飛白雲杳杳望吳越儒冠信誤身鑄盡<lb/>
六州鐵<lb/>
　　憩農家<lb/>
<pb n="KR4d0310_WYG_003-3a"/>
似陰還似晴好風弄輕柔土膏春犂滑竹深鳴禽幽農<lb/>
家頗瀟灑㶁㶁清泉流蹇余入茅簷解帶為小畱荆釵<lb/>
三兩婦競將機杼投吹爐問官人肯喫村茶不群兒忩<lb/>
下讀千字文䝉求余因拊其背勸汝早休休泓潁纔識<lb/>
面白盡年少頭耕食而鑿飲胡不安箕裘廼翁聽我言<lb/>
急把書巻收遣兒出門去一人騎一牛<lb/>
　　隠者<lb/>
卓菴逺入深林去生怕世人知得處四邉剩却許多雲<lb/>
<pb n="KR4d0310_WYG_003-3b"/>
重重塞斷山前路<lb/>
　　蝨<lb/>
蝨形僅如麻粟微蝨毒過於刀錐慘上循鬢髮貫紺珠<lb/>
下匿裳衣綴玉糝呼朋引類極猖獗搖頭舉足恣餐啖<lb/>
晴忩曉捫屢遷坐雨床夜搔不安毯急喚童子具湯沐<lb/>
奔迸出沒似喪膽童子蹙頞代請命姑責戒勵後不敢<lb/>
念其昔日到明光曾遊相鬚經御覽<lb/>
　　尋僧不遇<lb/>
<pb n="KR4d0310_WYG_003-4a"/>
捫蘿入石徑野衲棲其間杖錫知何處畱雲守禪關當<lb/>
户走饑䑕隔林巢白鷴候久移晚照困來漱寒灣翛然<lb/>
非人世欲去且復還木杪猿一聲六忩契山山<lb/>
　　有客<lb/>
青春挽不囘白髮摘不盡減圍羞敝帶照面怯皎鏡功<lb/>
名知儻來肯問終南徑榮枯黙有數豈待葢棺定人世<lb/>
如夢幻具眼須猛省毋為塵埃役而敗山林興亭前富<lb/>
葵花隔簾烜紅影雨餘老苞困欲謝若未忍有客適過<lb/>
<pb n="KR4d0310_WYG_003-4b"/>
秋對此惜芳景從事在青州呼兒往三請<lb/>
　　夢囘<lb/>
春意已深寒未了夢囘斗帳房櫳悄五更五㸃殘月銷<lb/>
山鳥一聲先破曉<lb/>
　　水琴<lb/>
盎缶停涵水一泓中存雅意超器形欲滴未滴天地寂<lb/>
須臾宫商若相賡妙趣不勞徽外索泛聲不自絃上生<lb/>
小㸃恩怨作兒語大㸃九皋聞鶴鳴疎數變化似有節<lb/>
<pb n="KR4d0310_WYG_003-5a"/>
多是洋洋流水音殘瀝斷續楚天曉餘響勾引南風薫<lb/>
平生箏笛厭鄭衞羌借古韻洗古心又不如齁䶎北忩<lb/>
睡兩耳不聽無虧成<lb/>
　　小水寺<lb/>
披霧入野寺寒林響西風誰遣僧出迎山鳥為我通染<lb/>
衣松露香照眼巖花紅聊此息塵慮歸騎毋怱怱<lb/>
　　訪山中友<lb/>
披荆踏石訪山友野鳥驚人閙枯栁牧童為我通姓名<lb/>
<pb n="KR4d0310_WYG_003-5b"/>
一笑相迎鶴髮叟結茅倚巖屋數間塵埃辟易不用帚<lb/>
竹厨貯書羅四五土壁黏碑分左右山中新醅未堪壓<lb/>
攜手邀我沽村酒床前尚有着殘棋忘記四圍關户牖<lb/>
日斜扶醉同歸來但見黑白子紛糾猴獼樹上周章走<lb/>
莫是此曹來動否<lb/>
　　聽琴<lb/>
午睡誰叩門隔籬喚童子童子走來報一二琴道士摘<lb/>
茗烹沙銚推忩拂石几髙山流水音屢彈不肯止我心<lb/>
<pb n="KR4d0310_WYG_003-6a"/>
本虛淡無用宫商洗淵明未嘗絃妙趣豈假此道士頗<lb/>
不樂拂衣抱琴起<lb/>
　　談禪<lb/>
禪僧晚相投貌古似落魄說性說虚空彫心苦摸索千<lb/>
百則公案信口無一錯有蟬隔忩鳴與僧恣酬酢僧喝<lb/>
蟬不知僧怒蟬不覺蟬厭忽飛去僧語無處著呼兒掩<lb/>
柴扉請僧自行脚<lb/>
　　題王才叔南館<lb/>
<pb n="KR4d0310_WYG_003-6b"/>
南館着隠士幽爽似僧舍島紅野花繁岸緑垂楊亞人<lb/>
行鳥不驚客至鶴先迓林深自無暑月到更宜夜傾樽<lb/>
對賢聖飛筆追鮑謝興來即散䇿無時不得暇<lb/>
　　踏雪<lb/>
玉壺一色天漫漫亂雲飛春減却寒屑瓊篩塊塞宇宙<lb/>
栁絮如拳輥作團却愁花木不禁冷攜笻問訊遍玉欄<lb/>
老柯樛枝幸亡恙紅苞半吐怯牡丹更憐修竹壓欲折<lb/>
扶持敲撼聲珊珊似醉忽醉僵忽立森然再植青琅玕<lb/>
<pb n="KR4d0310_WYG_003-7a"/>
群兒幻出兩獅子頃刻堆削了不難手持朱橘炯電眼<lb/>
并刀巧剪金鈴安老夫童心也自愛巻簾移坐忍凍㸔<lb/>
一杯煖寒不可再饑腸轉雷未朝餐<lb/>
　　讀離騷<lb/>
琅然醉讀離騷經一鶴聞之來中庭童子屢麾不肯去<lb/>
直凑樽前側頂聽<lb/>
　　倚欄<lb/>
倚欄有恨無人說暮角吹梅寒聲咽急風巻雨過雁驚<lb/>
<pb n="KR4d0310_WYG_003-7b"/>
吐下蘆花一枝雪<lb/>
　　偶成<lb/>
青雲得志士頤指快所欲萬事付杯酒粉黛貯金屋嗟<lb/>
我骨相窮不受富貴逐嗜欲人所同有時未免俗青奴<lb/>
頗專房髙卧擎老足黄妳最如意開巻醒困目煖寒命<lb/>
脚婆凍衾轉暘谷開樽喚湯婦新醅温酃渌始得此四<lb/>
人明珠不計斛呼之即來前相娛不相觸時人皆笑之<lb/>
畫餅豈充腹我亦翻自笑竹忩聽戛玉<lb/>
<pb n="KR4d0310_WYG_003-8a"/>
　　訪隠者不遇<lb/>
兩腋乘西風送我上髙岑竹根一泉通石徑萬木森中<lb/>
有隠者居敗屋莓苔侵山空人不見雲滿掛壁琴兩鶴<lb/>
出候我逢迎啄衣衿應酬久頗厭走避不可尋誰伴山<lb/>
下去明日升髙林<lb/>
　　雪中徐檢法約登城樓不果<lb/>
今年一雪恰一月天上弄巧寒饕餮朔風吹碎洞庭浪<lb/>
細結瑤花遍銀闕倚杖測試三尺强平陸皓皓失凹凸<lb/>
<pb n="KR4d0310_WYG_003-8b"/>
梅梢糢糊裹寒香鳥影伶俜棲凍葉有客約上城南樓<lb/>
膏我車兮俄復輟呼兒反關袁安巷小忩風味寒於鐵<lb/>
未須金帳斟羊羔薄酒也能春兩頰三杯五杯亦竟醉<lb/>
曲肱一枕香雲絶夢裏騎驢過灞橋記得新詩醒時説<lb/>
　　送林伯虎<hi>夢英</hi>除國子監丞赴闕<hi>二首</hi>
山房髙千仭上與青雲齊日從二仙遊兩耳湔是非北<lb/>
忩正齁䶎鋒車扣巖扉猿鶴競作色山人忘我為泉林<lb/>
雖云樂出處蓋有時平生經綸胸憂國兩鬢絲江天炯<lb/>
<pb n="KR4d0310_WYG_003-9a"/>
少微安得不振衣<lb/>
璣衡占東南老人方昭囘明庭聚耆德公難卧蒿莱行<lb/>
行出東門丹心趨玉階雪棹乘興爾雲岫何心哉了却<lb/>
濟世縁應念金石臺天堦躍馬餘就訪孤山梅和靖有<lb/>
兩鶴他日騎歸來<lb/>
　　送絜齋倉使袁都官歸班<lb/>
六轡按部朝出闗郵鈴插羽夜趣還詔字天飛紫泥濕<lb/>
一㸃郎星歸拱北鄉來翻動大壑魚致君堯舜真須臾<lb/>
<pb n="KR4d0310_WYG_003-9b"/>
金甌未啟請麾去旋攽漢節登范車先生有道出洙泗<lb/>
派分象山接洛水振鐸重席闡聖傳此心之外無二理<lb/>
先生有才輩伊周胸襟百萬森戈矛新亭肯作楚囚泣<lb/>
誓楫一念清神州此行豈但蘭再握講幄欠公熙帝學<lb/>
火城照空沙堤新堂印押班運籌幄絜齋牆仭世龍門<lb/>
瓣香夙昔鑽仰心邑債一了即歸耕但當拭目天上新<lb/>
經綸日與漁樵擊壤歌太平<hi>廵部出門除命恰到</hi>
　　飲通幽園<lb/>
<pb n="KR4d0310_WYG_003-10a"/>
典却身上鷫鸘裘買酒領客尋清遊欲洗胸襟塵萬斛<lb/>
快上青雲展秋眸晴沙翳天風動地挈壺卷席移通幽<lb/>
一席鏡浮清可掬千竿玉立塵不畱拒霜兩岸花爛熳<lb/>
紅蓼錯雜爭開秋人生適意未易得癡兒了事何時休<lb/>
陶冩豈必在絲竹山有鳴禽水游鯈酒酣題蕉競新句<lb/>
景物辟易困雕<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>一梳涼月插空碧樓頭暮角催歸騶<lb/>
雙桂餘葩尚堪摘便道肯訪勿翦不<lb/>
　　病中得鄔文伯書<lb/>
<pb n="KR4d0310_WYG_003-10b"/>
北風卷地霰穿屋光寒照几珠百斛兒童呼舞健犢奔<lb/>
病夫擁爐龜殻縮打門寄書勤故人五雲濕牖春生谷<lb/>
片辭自可愈頭風千金指迷况滿幅年來塵埃不堪鏡<lb/>
白髮一摘動盈掬星出星入難飬痾安得閒邉半分福<lb/>
病中畏酒如畏仇詩囊亦遣髙閣束聞君新工千兔秃<lb/>
君但冩來為君讀<lb/>
　　送臨川王丞秩滿造朝<lb/>
我年學製君哦松數月握手臭味同君今南浦我送客<lb/>
<pb n="KR4d0310_WYG_003-11a"/>
水萍風雲何怱怱别酒未釂白玉斚椎鼓催發斜陽紅<lb/>
青霄迫逐不少惜指日便入明光宫祖鞭先着氣射斗<lb/>
好吐平生經綸胷臨汝詩巻如束筍殿閣正欠賡薰風<lb/>
自憐魚遊沸釡中羨君遇順如飛鴻願寄一語隨君東<lb/>
問訊西湖南北峰<lb/>
　　馬上口占<lb/>
平林塗煙山擎日晚征漠漠客愁集浮生隙駒忙裏過<lb/>
虛名塞馬眼前失古來戰場莫囘首一成一敗骨俱朽<lb/>
<pb n="KR4d0310_WYG_003-11b"/>
栁岸人家搖酒帘不妨小停春風鞭<lb/>
　　題下陽懷沈叔忱<lb/>
夜雨曉方歇薄霧隨征車喬松二十里翠微三五家雙<lb/>
燕教群雛一牛䭾兩鴉故人不可見囘首天之涯<lb/>
　　宿康口漁家<hi>時提兵岳陽彈壓盗賊</hi>
隂雲釀雪風䬒䬒黃沙翳瞑征人愁漁家假宿休瘦骨<lb/>
敗蘆紉壁茅葢頭行營鼓角聲動地釣翁不慣皆掩耳<lb/>
刺船火急入葭葦問訊鷗鷺莫驚起<lb/>
<pb n="KR4d0310_WYG_003-12a"/>
　　姜子平鄭華父見訪畱飲月下<lb/>
敲門者誰子二豪姜與鄭揚袖入長揖掀髯略常敬於<lb/>
時月當堦籟聲斷四聽展布交股坐劇談飛舌競恃俠<lb/>
爭譽已拈巻索分韻呼兒注老瓦酒力快辛硬羶葷屏<lb/>
俗饌棃栗錯村飣杯行無不釂恐犯詩壇令<lb/>
　　適意<lb/>
右傾老瓦盆左持離騷經一杯讀一句既醉還復醒好<lb/>
月飛入坐伴飲到天明林下樂如許鐘鼎鴻毛輕<lb/>
<pb n="KR4d0310_WYG_003-12b"/>
　　水閣秋夜<lb/>
雲收一㸃無秋洗四山净野水吞長天涼月分兩鏡倚<lb/>
湖閣虛窈縁石竹脩勁孤酙領幽寂新醪快村硬露冷<lb/>
欺病骨更闌瞻斗柄欲去未屬饜倚欄成短詠<lb/>
　　十一月四日雪中小飲是月十日冬至<lb/>
書雲猶七日陰極剛未長風吹六飛開飛舞隘穹壤一<lb/>
陽方欲來和氣已摩盪著地寂不聲入林發餘響與客<lb/>
同擁爐寒威不到幌洗杓開蟻尊下筯飫熊掌道舊驚<lb/>
<pb n="KR4d0310_WYG_003-13a"/>
物變談空湔塵想近詩稍閣筆對此又技癢踏雪訪梅<lb/>
花更覺吟興爽<lb/>
　　遊劉園分韻得峽字<lb/>
園林十畆餘此邦人推甲匝谷篔簹净循沼芙蓉夾波<lb/>
暖遊魚樂機忘飛鷗狎劇談互揮麈曲欄憑鬬鴨棊仙<lb/>
俱自負國手未許插酒膽各稱雄觥船不畱呷半酣索<lb/>
分吟韻嚴苦才乏枯膓<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>欲斷險字終難壓閣筆視諸<lb/>
公詞源羨流峽<lb/>
<pb n="KR4d0310_WYG_003-13b"/>
　　晩晴與何户登水亭簡張丞<lb/>
溪流西岸秋日落千山暮一亭壓其間登覽洗萬慮胸<lb/>
襟富邱壑方領此幽趣擲餌來潛鱗圍棊驚過鷺酒壺<lb/>
展逸興漁唱續逺浦安得哦松來撚髭同覔句<lb/>
　　雪中觀客夜博<lb/>
積雪深一尺堆瓊迷山扉豪客夜排闥桃燈紅爐圍成<lb/>
梟呼五白轉勝賞四緋舉觴無不釂寒深酒力微姑置<lb/>
博與酒劇談木屑霏坐久更寖闌疎鐘到簾幃<lb/>
<pb n="KR4d0310_WYG_003-14a"/>
　　山吟<lb/>
梯磴捫絶壁題詩紀幽臨呵凍象管滑墮崖千尺深群<lb/>
猿皆驚笑㸔我攀蘿尋石罅忽<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>得大書足前吟誦詠<lb/>
猿側耳頷頭似知音吟罷下山去猿亦歸他林<lb/>
　<lb/>
　<lb/>
　<lb/>
　<lb/>
<pb n="KR4d0310_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿卷三<lb/>
</p>
<p>
</p>
  </div>
<div>
                <head>野谷詩稿卷四</head>
    <p>
<pb n="KR4d0310_WYG_004-1a"/>
欽定四庫全書<lb/>
　野谷詩稿卷四　　　　　宋　趙汝鐩　撰<lb/>
　　金山<lb/>
自古稱浮玉更名為得金一山藏寺腹雙塔立江心淮<lb/>
浙中流斷風煙四岸侵夢囘禪榻悄月午聽龍吟<lb/>
　　秋夕<lb/>
秋風動梧井無頃許多涼夜静灘喧枕牕開月到牀道<lb/>
心便冷淡世事莫思量只被澆花累朝朝却用忙<lb/>
<pb n="KR4d0310_WYG_004-1b"/>
　　劉子愿山居<lb/>
搬向山邉住蕭然茅數椽平塘印星斗深谷剩風煙老<lb/>
不離書卷貧誰乞酒錢莫言無管待頻取好茶煎<lb/>
　　泊舟<lb/>
前頭無泊處且住荻花林水沸知灘淺煙蜂花在瓶呼<lb/>
童治茶具有客扣柴扃共說山林話休嗟兩鬢星<lb/>
　　送仲久之京口<lb/>
纔歸又東去且道幾時還算路亦差逺縁君不耐閒江<lb/>
<pb n="KR4d0310_WYG_004-2a"/>
城登鐵甕煙寺認金山我昔經行地詩牌掛壁間<lb/>
　　空師欲遊嶽往訪山寺<lb/>
聞師遊嶽去打急訪高岑躡屐若來晩挑包不可尋山<lb/>
寒梅意悄林茂鳥聲深行住無非道何須枉費心<lb/>
　　送季逢過湘中<lb/>
虀鹽三十載刻苦戰文場燈火簡編夜江湖髭鬢霜雁<lb/>
聲隨掛席秋色欠遊湘歸日無他物惟詩滿古囊<lb/>
　　酬曹户<lb/>
<pb n="KR4d0310_WYG_004-2b"/>
奔走塵埃久還山每嘆遲歲華驚雁到心事獨鷗知夜<lb/>
對樽前月晝尋花下棋閒中滋味好但欠子論詩<lb/>
　　泊盧家步<lb/>
泊舟葭葦岸風喚夜涼生天逺星疑墜秋清月倍明傾<lb/>
杯浮蟻匝把劍古蛟鳴甚矣吾衰矣功名念已輕<lb/>
　　同崔糾訪陳道士<lb/>
尋幽過橋去松徑入琳宫竹擺風簷緑橊殘雨院紅黏<lb/>
碑多古籒插架獨參同道士掀髯笑詩聨石鼎工<lb/>
<pb n="KR4d0310_WYG_004-3a"/>
　　秋意<lb/>
今年秋意蚤夜傍井梧生怪得雨聲急洗敎山骨清倚<lb/>
欄㸔葉舞尋砌聽蛩鳴舉目無非爽吟詩易得精<lb/>
　　下程<lb/>
下程疑頗早店主勸予休今晩莫貪路明朝便到州疎<lb/>
籬編馬眼新笋䕶猫頭六七歲童子一人騎數牛<lb/>
　　訪上官道人菴<lb/>
三十年居此何嘗識酒葷柴扉人少到草徑鹿同群雨<lb/>
<pb n="KR4d0310_WYG_004-3b"/>
足添新瀑山深有剩雲水瓢丹竈外閒事不曾聞<lb/>
　　訪王廣文<lb/>
未是閒時節君言百念灰棲身菴竹石適意杖莓苔人<lb/>
老無由少春歸却解來呼兒烹苦笋席地共銜杯<lb/>
　　野望<lb/>
一天秋色逺千里病眸寛野曠牛羊小樓髙風露寒埽<lb/>
愁嫌酒薄少事欲心安溪友門前過畱魚薦晩餐<lb/>
　　到農家<lb/>
<pb n="KR4d0310_WYG_004-4a"/>
難得官人到茅簷且駐車自攜鋤掘笋更取網求魚一<lb/>
媪來斟酒諸童競挽裾須臾對吾泣科役苦追胥<lb/>
　　招賢渡溪閣晩望<lb/>
溪流清到底十頃浸秋光煙重山加色風狂雁失行塵<lb/>
埃雙老鬢天地幾斜陽何處一聲笛征人暗斷膓<lb/>
　　琳宇<lb/>
琳宇棲巖谷翛然一徑深風篁竿戛玉霜橘顆垂金是<lb/>
院皆扃户無人但聽琴遶廊行數匝聊以洗塵心<lb/>
<pb n="KR4d0310_WYG_004-4b"/>
　　維舟<lb/>
望見人家了猶須轉一坳寺從灘背出船向柳邊捎問<lb/>
酒尋溪館呼兒解臘包三杯亦徑醉世事且權抛<lb/>
　　贈隠居<lb/>
遶屋垂垂栁當軒小小江買魚尋晩釣浮蟻倒春缸山<lb/>
近雲侵坐月來梅印牕隠居誰似子不羨鹿門龎<lb/>
　　弋陽道中<lb/>
千里嘆行役今朝方半途橘肥霜後顆松落雨中鬚店<lb/>
<pb n="KR4d0310_WYG_004-5a"/>
嫗當壚問官人要酒無忻逢埽愁帚沽了又還沽<lb/>
　　倚樓<lb/>
蒹葭秋色晩百尺倚江樓日暗煙藏寺風髙浪拍舟歸<lb/>
雲投逺嶺饑雁呌滄州心事非年少塵埃白盡頭<lb/>
　　舟中<lb/>
繫纜停征棹斜陽古渡頭風霜先逺客天地獨扁舟水<lb/>
鳥衝開浪汀鴻占斷秋在家貧亦好何用出林邱<lb/>
　　夏日普信寺江閣<lb/>
<pb n="KR4d0310_WYG_004-5b"/>
到此全無暑虛欄千里風㸔飛雲度水聽落石鳴空日<lb/>
月忙烏兔春秋逓燕鴻一生塵裏過煙艇羨漁翁<lb/>
　　過寶雲寺訪密師<lb/>
寺纔三二里曳杖且徐行晴塔松稍見風鐘嶺半鳴樵<lb/>
夫分道過僧子就房迎竹有千竿立塵無一㸃生<lb/>
　　送翼之過天台<lb/>
天台山水窟人道是仙家白鶴掛寒澑赤城飛暮霞獨<lb/>
攜筇杖過莫畏石橋斜牢記經行處歸來向我誇<lb/>
<pb n="KR4d0310_WYG_004-6a"/>
　　晚泊<lb/>
篙師言已晚豈可更貪程風起且須泊灘多未易撑星<lb/>
河明夜色葭葦撼秋聲囘首人千里通宵夢不成<lb/>
　　遣意<lb/>
要静静不得風吹竹打簷欄摧呼匠葺碑脫遣兒黏夜<lb/>
短睡常欠天陰病轉添扶衰歸密室更下面前簾<lb/>
　　信步<lb/>
午牕方睡起信步過東畦穴徙蟻知雨巢穿燕補泥路<lb/>
<pb n="KR4d0310_WYG_004-6b"/>
坍連草沒菓重壓枝低村婦抱兒子籠邊敎喚雞<lb/>
　　安仁道中<lb/>
半月離鄉井家音杳不聞路危多半缺橋朽忽中分秋<lb/>
盡風<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>葉日沉巖宿雲荒村店雖陋店主頗殷勤<lb/>
　　送彦東還湘<lb/>
湖南多爽處羨子片帆還秋影清涵水煙痕淡著山蘭<lb/>
風香楚佩竹淚冷湘斑見說誅茅地江頭只數間<lb/>
　　宿方家店<lb/>
<pb n="KR4d0310_WYG_004-7a"/>
昏暮方投宿敢嫌茅屋低池清月易入林密鳥爭棲買<lb/>
酒春篘甕求蔬夜摘畦路長莫貪睡囑僕早聽雞<lb/>
　　贈悟上人<lb/>
怪來趨向别乃是拙菴孫秋色添禪寂松聲奪俗喧路<lb/>
行須避蟻飯剩或呼猿單缽隨縁住尋常懶出門<lb/>
　　秋居<lb/>
入得秋來爽何須宋玉悲推牕對脩竹開卷課諸兒世<lb/>
事放輕着人生無足時年多自當老不用染吟髭<lb/>
<pb n="KR4d0310_WYG_004-7b"/>
　　暮行江上<lb/>
江天詩眼濶沙岸暮扶藜風怒來帆卸林昏宿鳥迷問<lb/>
魚前港有沽酒小童攜夜客畱同飲添杯剪韭畦<lb/>
　　贈慈上人<lb/>
踏遍叢林後歸來隠石崖任梅斜到牖聽竹長侵街掛<lb/>
壁塵堆笠穿山雲惹鞋真機須要悟餘事是持齋<lb/>
　　送竒仲過霅川<lb/>
少年湖海氣近又負詩名今忽擔簦去誰非倒屣迎雨<lb/>
<pb n="KR4d0310_WYG_004-8a"/>
茶烹顧渚春酒醉烏程有句茅亭著蘋風洲上生<lb/>
　　登法雲寺<lb/>
雲林擁深寂山寺倚崔嵬童子請先坐師僧恐便囘庭<lb/>
黃霜到橘堦緑雨滋苔掛樹猿相玩呼之却不來<lb/>
　　春郊<lb/>
數㸃緑楊風春光是處同蜂喧<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>蘂瘠鳥閙聒山聾聨<lb/>
句逢詩友尋僧問牧童家家辦農具準擬試新工<lb/>
　　宿溪館<lb/>
<pb n="KR4d0310_WYG_004-8b"/>
投宿溪頭館途長主僕饑濕薪難便著惡米更須篩風<lb/>
細帆來穏山高月上遲客懷正悽惻漁笛蓼洲吹<lb/>
　　弦歌堂對雨<lb/>
絶交詩酒客撲面簿書塵汩沒朝連夜怱忙雨過春民<lb/>
寛殘稅欠身受上官嗔了却三年債歸耕秀水濱<lb/>
　　畱客<lb/>
濶疎方在念飛葢忽相過酒缺鄰堪覔詩成子自哦添<lb/>
羮挑野菜包鮓就池荷莫屢辭歸去餘樽亦不多<lb/>
<pb n="KR4d0310_WYG_004-9a"/>
　　送胡判官赴官永嘉<lb/>
君赴蓮池戍離愁正值秋持觴送南浦鳴櫓下東甌才<lb/>
俊推烏幕風流訪謝樓欲窮竒絶處須上雁山頭<lb/>
　　醵飲劉園<lb/>
隨意攜盤饌毋煩事禮文燕飛衝幕過鶯語隔牆聞興<lb/>
自樽前發韻從花下分詩成似供課醉墨競紛紜<lb/>
　　遣愁<lb/>
愁來無可奈散策小橋東影轉松隨日香殘花怯風煙<lb/>
<pb n="KR4d0310_WYG_004-9b"/>
霞詩興裏天地酒杯中本自江湖客生涯付釣蓬<lb/>
　　次莊過荆渚以詩寄之<lb/>
澤國遙千里雲帆隔兩州醉行沙市月吟破渚宫秋魚<lb/>
嘆馮驩鋏貂殘季子裘人傳君入蜀無事早歸休<lb/>
　　暑酌<lb/>
天高殊未雨暑盛絶無風將酒渠心浸有泉林下通擘<lb/>
蓮房拍塞雪藕孔玲瓏量淺難禁醉扶歸兩小童<lb/>
　　劉簿約遊廖園<lb/>
<pb n="KR4d0310_WYG_004-10a"/>
名園新整頓樽酒約追隨春晚花飛少牆高蝶度遲注<lb/>
湯童煖酒拍案客爭棊寂寞鞦韆索無人盡日垂<lb/>
　　秋夜懷歸<lb/>
鄉里千山月塵埃兩鬢星秋聲雖是爽客耳不堪聽多<lb/>
淚風前燭孤明竹外螢吟蛩更亡賴終夜幾曾停<lb/>
　　山莊<lb/>
門掩斜陽岸溪橫獨木橋山禽弄春舌堤栁舞風條世<lb/>
事雪雙鬢生涯水一瓢似聞鄰釀熟自往不須招<lb/>
<pb n="KR4d0310_WYG_004-10b"/>
　　避暑<lb/>
炎赫無逃避如何得雨來雲生應有望風捲又還開攜<lb/>
簟尋池閣傾醪注晩杯堆盤粲紅顆味不減楊梅<lb/>
　　冬日友人見過<lb/>
荆扉終日閉難得故人來欲煖寒須酒相攜手問梅艱<lb/>
危驚鬢雪勳業嘆心灰子負江湖氣誰憐當世才<lb/>
　　秋日同王顯父趙子野何莊叟泛湖趙紫芝繼至<lb/>
　　分韻得秋字<lb/>
<pb n="KR4d0310_WYG_004-11a"/>
雨餘湖更爽載酒共清遊天浄倒涵水峰高爭獻秋風<lb/>
煙入吟筆簫鼓自鄰舟隄上詩人過相邀便肯畱<lb/>
　　寄圎老聞欲移住他院<lb/>
妄動生於念禪床坐不牢舊窠元自好新刹有何高去<lb/>
住身如寄奔馳足謾勞挑包聞已决應笑我忉忉<lb/>
　　鄔文伯歸自邵陽<lb/>
賓主西遊久賡詩日日傳交情誰似此歸興忽翩然楚<lb/>
岸猿吟樹湘江月載船我窮君更甚相助愧無錢<lb/>
<pb n="KR4d0310_WYG_004-11b"/>
　　臨川縣治古桂兩大株與葉潛仲鄔文伯飲花下<lb/>
雙桂相傳久百年殊未衰樹聨鋪葉宻根老著花遲葩<lb/>
墜黏詩筆香濃透酒巵月中但孤影安得兩交枝<lb/>
　　宿古寺<lb/>
黃昏投寺宿古屋瞰荒江村酒沽春甕山房耿夜缸灘<lb/>
高聲撼枕月落影收牕僧老人皆玩樓鐘曉未撞<lb/>
　　舟中<lb/>
離家俄十日千里獨衰翁篷響過雲雨帆開逆水風新<lb/>
<pb n="KR4d0310_WYG_004-12a"/>
沙增岸脚小港隠蘆叢客思難消遣黃昏月一弓<lb/>
　　雷潭寺<lb/>
憶昔登臨日今經二十年崢嶸新棟宇黼黻舊山川魚<lb/>
響潭翻浪烏飛風送船穴空龍已去鱗爪跡依然<hi>寺旁有龍</hi>
<hi>窟鱗爪之跡尚存</hi>
　　送宗上人歸閩<lb/>
頂笠遍參請平生志甚勤耳方離嶽瀑眼已接閩雲宿<lb/>
嶺星辰近渡溪煙霧分勸師早休歇禪不在多聞<lb/>
<pb n="KR4d0310_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿卷四<lb/>
</p>
<p>
</p>
  </div>
<div>
                <head>野谷詩稿卷五</head>
    <p>
<pb n="KR4d0310_WYG_005-1a"/>
欽定四庫全書<lb/>
　野谷詩稿卷五　　　　　宋　趙汝鐩　撰<lb/>
　　送曹深叟之越<lb/>
幾時重握手未可便輕離路指千巖去程寛一月期捫<lb/>
蘿窺禹穴剥蘚讀曹碑必自蘭亭過方當春暮時<lb/>
　　訪子益<lb/>
揀得溪山住三間草屋低坐貧憂酒債廢事悔棊迷壁<lb/>
壞何時補詩成無處題畱余余戒飲白飯薦黄雞<lb/>
<pb n="KR4d0310_WYG_005-1b"/>
　　拍欄<lb/>
偶把欄干拍沙鷗水上驚晚紅殘照在秋碧逺山横盡<lb/>
被浮名役皆從妄念生不如歸去好杖屧老柴荆<lb/>
　　東村<lb/>
晴久全無雨溪亁半是沙風橫分雁陣日轉趣蜂衙地<lb/>
僻草埋徑籬摧菊卧花橋西一林竹瀟灑兩三家<lb/>
　　醴陵道中<lb/>
入得湖南界皆嫌堠子長煙巖松葉暗風陌稻花香橋<lb/>
<pb n="KR4d0310_WYG_005-2a"/>
斷人迂路車鳴水卷塘宿程雖不逺木杪已斜陽<lb/>
　　子開移居郊外<lb/>
數聞低矮屋不可以擡頭嫌市塵埃濁尋山泉石幽門<lb/>
松霜榦古牕竹露竿脩辦此一㕓了從今何所求<lb/>
　　訪曇師<lb/>
道人雲外住小徑入庵幽榦老梅逾瘦林疎竹自脩揀<lb/>
茶相伴煮補線且停抽此事如何説下山歸去休<lb/>
　　黯淡<lb/>
<pb n="KR4d0310_WYG_005-2b"/>
黯淡四山暮凄涼千里秋功名常嘆老衰病豈禁愁孤<lb/>
雁影誰伴亂蛩吟不休一身天外客雲盡是鄉州<lb/>
　　訪皇甫道士<lb/>
道人畱淡話竹院寂無聲沽酒童來緩題忩詩已成海<lb/>
珍紉紫菜仙品漬黄精移席臨簷月焦桐膝上横<lb/>
　　送聰上人歸四明<lb/>
辦得四方遊孜孜討入頭歸雲起齋缽髙浪送行舟笠<lb/>
戴天童雨鞋穿雪竇秋平常心是道莫更問人休<lb/>
<pb n="KR4d0310_WYG_005-3a"/>
　　舟夜<lb/>
夜泊楓林岸江平萬籟收松崖猿嘯月蘆渚雁眠秋軒<lb/>
冕儻來爾林泉歸去休客愁正無奈孤笛起漁舟<lb/>
　　日融<lb/>
日融風力軟曳杖獨逍遙蜂去花心静鶯遷栁影搖一<lb/>
年春易老兩鬢雪難消客至時畱飲無縁特地招<lb/>
　　題及之後山新築茅舍<lb/>
瀟灑人間世柴門夾兩槐詩僧恰方去俗客不曾來翠<lb/>
<pb n="KR4d0310_WYG_005-3b"/>
合苔初長紅嬌杏半開南邊許多地臘月竹須栽<lb/>
　　送沈推赴官婺女<lb/>
子抱風雲志我同筆硯遊衆皆尊大手老尚客諸侯清<lb/>
逼雙溪水句涵三洞秋儉僚非所處有路在瀛洲<lb/>
　　范園避暑<lb/>
六月暑如炊追凉此地宜棹舟荷柄颭坐石竹隂移籌<lb/>
貫壺雙耳鼎烹茶一旗小童供筆硯醉客競賡詩<lb/>
　　新秋旅思<lb/>
<pb n="KR4d0310_WYG_005-4a"/>
兩袖塵埃滿千山道路勤曉清秋已到葉落客先聞鏡<lb/>
裏驚衰態眉間添皺紋人生閒第一囘首故山雲<lb/>
　　鄭氏莊<lb/>
莊居深僻處敲户小童譍此地清如許前時到未曾栁<lb/>
腰金裊娜苔髪翠鬅鬙山上茅亭子扶衰為一登<lb/>
　　夏夜與東叔昆仲小酌<lb/>
入夏不為淺亭虛未甚炎雲收風巻幕月滿夜開匳怕<lb/>
熱移燈逺開懷索酒添半酣詩興動冩韻客分拈<lb/>
<pb n="KR4d0310_WYG_005-4b"/>
　　訪次張廣上人繼至<lb/>
都不見塵埃園扉傍水開晴茵鋪碧草風彈落黄梅訪<lb/>
子因尋竹呼童忽辦杯詩僧相繼至罷酒把茶來<lb/>
　　劉幹東園<lb/>
築圃非容易經營二十年煙松迷五鬛風栁起三眠疊<lb/>
石連山麓栽桃擬洞天最為瀟灑處正在竹林邊<lb/>
　　懷武陵文廣文<lb/>
念子經年别書嘗寄驛筒每思談笑隔或假夢魂通師<lb/>
<pb n="KR4d0310_WYG_005-5a"/>
範新芹泮騷情轉蕙風拏舟訪秦洞桃雨一川紅<lb/>
　　常山道中<lb/>
寒謝春纔展怱怱二月中算來晴幾日多是雨兼風煙<lb/>
草迷村碧山桃夾竹紅浮名能役我策馬幾囘東<lb/>
　　夏夜<lb/>
今夕暑差甚芒鞋堦下行除燈簷月上却扇竹風生病<lb/>
骨坐怕久静吟詩易成夜凉思睡去樓鼓已三更<lb/>
　　寄盧司户<lb/>
<pb n="KR4d0310_WYG_005-5b"/>
寂寞盧司户誅茅楚水東幾年與君别一字不余通釣<lb/>
水空烹鯉行汀屢扣鴻夢魂還可托握手幾時同<lb/>
　　宿山觀<lb/>
昏暮無處宿樵人指路頭僕夫皆已困道士幸相畱明<lb/>
月夜翻晝陰崖暑變秋聞雞便行路定要到潭州<lb/>
　　化成巖<hi>二首</hi>
命友化成巖同尋頃刻閒半途瞻佛塔數里入禪關松<lb/>
動影移日江清波漾山衞公讀書處有鷺宿其間<hi>有李衞公</hi>
<pb n="KR4d0310_WYG_005-6a"/>
<hi>讀書堂公集中載白鷺賦</hi>
一線㳂崖路衰殘步屧遲攀蘿衝霧上倚檻俯空危石<lb/>
佛像須久山僧言不知㸔來衆亭子最是妙高竒<lb/>
　　乍晴<lb/>
日色今朝稳園林二月中池塘展晴緑桃杏鬬春紅犯<lb/>
險升高徑扶衰藉小童黃鸝怕人見飛過野橋東<lb/>
　　江閣夜<lb/>
小閣臨江迥疎簾帶霧鈎雲鴻遥影滅灘月碎光流詩<lb/>
<pb n="KR4d0310_WYG_005-6b"/>
思偏宜夜衰髯不耐秋漁燈三兩㸃隠隠荻花洲<lb/>
　　晚興<lb/>
是處牛羊下喧譁走牧童霽煙拖淡碧夕照殞殘紅老<lb/>
鬢日添雪衰軀晚怕風愁來無着處分付酒杯中<lb/>
　　雪中尋僧<lb/>
尋僧同踏雪握手上鐘樓初下寒飄屑纔濃風輥毬水<lb/>
波糊紙閣春乳泛茶甌片片㸔來好龎公有話頭<lb/>
　　莊居<lb/>
<pb n="KR4d0310_WYG_005-7a"/>
三四間茅屋囘環水石清雞催殘漏盡月截半忩明好<lb/>
句枕邊得浮名身外輕起來供日課先遶藥畦行<lb/>
　　泊舟<lb/>
舟泊似差早篙工愛酒坊羊羣歸逺隴栁影戀斜陽澤<lb/>
國人千里暮霞天一方茶多不思睡漁唱聽滄浪<lb/>
　　蠶舍<lb/>
每到蠶時候村村多閉門徃來斷親黨啼呌禁兒孫不<lb/>
惜兼旬力將圖終歲温殷勤馬明祝燈火謹朝昏<lb/>
<pb n="KR4d0310_WYG_005-7b"/>
　　送同年李敎秩滿歸閩<lb/>
雁塔同頭久相㸔兩鬢皤功名皆分定安樂值錢多絳<lb/>
帳歸來後青山住得麽時流推老筆冊府欠編摩<lb/>
　　同子嚴初夏飲山閣<lb/>
緑陰千百頃約我共登臨山翠含煙重橊紅著雨深行<lb/>
藏皆有命計較謾勞心病怕杯中物憐余淺淺斟<lb/>
　　聞舟中笛<lb/>
橫笛秋蓬底銜山夕照殘孤音起水面餘韻到雲端吹<lb/>
<pb n="KR4d0310_WYG_005-8a"/>
怨蘆聲慘含悽雁影寒有人江閣上斂翠凭欄干<lb/>
　　寄友人<lb/>
口信傳商賈年前未得歸湘沅淹異縣日月老征衣騷<lb/>
興遍芳渚舊樓閒釣磯思君不可見獨自立斜暉<lb/>
　　清明小飲<lb/>
草草清明飲惠風天氣和身輕梁燕舞舌巧栁鶯歌但<lb/>
道三春好其如兩鬢何升沉付杯酒由命不由他<lb/>
　　過曹家渡<lb/>
<pb n="KR4d0310_WYG_005-8b"/>
數篙撑過渡雨後水添肥山橘青迷樹野花香襲衣哀<lb/>
鴻悽逺客鬬雀堕斜暉童稚喧林壟牛羊箇箇歸<lb/>
　　午炊浰陽一館甚雅<lb/>
誰料三家市能令兩眼明花暄叢蝶戀簷午亂雞鳴忙<lb/>
裏青春去愁邉白髪生摇鞭問歸路更乞一旬晴<lb/>
　　送同官葉𣙜院造朝<hi>二首</hi>
新制重分司誰云筦𣙜卑鵬摶終可料鷃笑彼何知秩<lb/>
滿豈無待橫飛亦未遲催班天上去黃色已添眉<lb/>
<pb n="KR4d0310_WYG_005-9a"/>
滿歲塵埃共交情骨肉親我猶京口客君已日邊人波<lb/>
及無亡晉渠成亦利秦西湖約攜手兩岸栁揺春<hi>鎮江分𣙜</hi>
<hi>舊差武臣嘉定中更以文臣邑最之人葉乃首選後數月余亦備員</hi>
　　同楊濟翁唐季路陳純叟飲光風亭光風舊名招<lb/>
　　屈純叟席上鼓琴<lb/>
江邉舊亭子招屈改光風掲扁名雖異懷人意則同一<lb/>
篇漁父問千古大夫忠酒盡琴猶鼓幽蘭曲未終<lb/>
　　翁靈舒客臨川因經從訪之不遇聞過村居<lb/>
<pb n="KR4d0310_WYG_005-9b"/>
聞道深村裏結茅三四間買田因種秫移樹為㸔山詩<lb/>
好人皆誦身安心自閒有時思雁蕩依舊棹舟還<lb/>
　　西湖訪梅<lb/>
久無梅信息訪問到湖濱耐盡一冬冷開殘千樹春臨<lb/>
流轉風韻與雪鬬精神疎影暗香後能吟有幾人<lb/>
　　漁舟<lb/>
秋巘翠千疊晴溪玉一灣漁舟三兩箇來往釣其間<lb/>
　　出郊<lb/>
<pb n="KR4d0310_WYG_005-10a"/>
二月垂楊岸行春詩酒徒蒼頭前引道拄杖掛萌蘆<lb/>
　　不眠<lb/>
刺齒<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>新句濡毫冩短牋讀來疎脱少懽喜不成眠<lb/>
　　登樓<lb/>
地卑梅雨濕氣壓篆煙低熟是披襟處高樓百尺梯<lb/>
　　贈定上人<lb/>
談禪皆是病參請不須忙且㸔諸尊宿相傳甚藥方<lb/>
　　苦吟<lb/>
<pb n="KR4d0310_WYG_005-10b"/>
幾度燈花落苦吟難便成寒牕明月滿樓上打三更<lb/>
　　尋勝<lb/>
老子攜筇杖小童挑酒壺徧尋泉石勝引路倩樵夫<lb/>
　　傷春<lb/>
飛蝶捎風絮鳴禽戀午簷不知春去未但覺栁陰添<lb/>
　　半夜<lb/>
坐久香銷篆更長燭屢花一輪觀浴兔兩部聽鳴蛙<lb/>
　　踏青<lb/>
<pb n="KR4d0310_WYG_005-11a"/>
四野春工遍柔風動賞心踏青喧栁陌舉白醉花陰<lb/>
　　山礬<lb/>
七里香風逺山礬滿路開野生人所賤移動却難栽<lb/>
　　白髪<lb/>
朱顔畱不住白髪自應生摘了依然有徒勞打鑷聲<lb/>
　　雨過<lb/>
一霎荷塘雨明珠翠葢擎柄危難得穏稍側便須傾<lb/>
　　夜歸<lb/>
<pb n="KR4d0310_WYG_005-11b"/>
為愛清秋月徘徊步水濵夜歸驚犬吠錯認是生人<lb/>
　　山寺<lb/>
樹暗常疑夜山多易得雲撞鐘最深處嶺外不曾聞<lb/>
　　題莊舍壁<lb/>
水深荷較晚地僻草偏多佇立風前聽樵夫隔隴歌<lb/>
　　無題<lb/>
人與春俱老花因雨易殘天涯雲萬里膓斷倚欄干<lb/>
　　後圃<lb/>
<pb n="KR4d0310_WYG_005-12a"/>
澆花惟要早芟草不知名新竹生來巧南牆補數莖<lb/>
　　夏日山中<lb/>
瀑近書皆潤林深簟更涼山中無一事夏日覺尤長<lb/>
　　吟髭<lb/>
壯歲髭如漆年來暮景侵便令如雪白撚斷不妨吟<lb/>
　　秋夜<lb/>
秋到情懷惡美人天一方夜深牕轉月夢斷角吹霜<lb/>
　<lb/>
<pb n="KR4d0310_WYG_005-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿巻五<lb/>
</p>
<p>
</p>
  </div>
<div>
                <head>野谷詩稿卷六</head>
    <p>
<pb n="KR4d0310_WYG_006-1a"/>
欽定四庫全書<lb/>
　野谷詩稿卷六　　　　　宋　趙汝鐩　撰<lb/>
　　多景樓<lb/>
北固危登最上層身浮霄漢手捫星江連淮海東南勝<lb/>
山出金焦左右青天水精神清雁骨風煙圖畫入秋屏<lb/>
蕭蕭古意憑欄久目盡斜陽沒逺汀<lb/>
　　岳陽樓<lb/>
洞庭雄壓岳陽樓萬里風煙萬里秋左右江湖同浩蕩<lb/>
<pb n="KR4d0310_WYG_006-1b"/>
東西日月逓沈浮青蛇鳴袖神仙過古瑟彈湘帝子遊<lb/>
朝暮飛鷗千百㸃送迎城下去來舟<lb/>
　　再登岳陽樓<hi>開禧丁卯赴江陵徑過</hi>
岳陽城下繫扁舟與客同登百尺樓尋遍詩牌追舊句<lb/>
恍驚歲律嘆重遊波涵君編兩山碧天落巴荆一鏡秋<lb/>
北望邊煙猶未息敢忘後樂與先憂<lb/>
　　江樓㑹飲對月<lb/>
層樓畫棟凌霄漢檻外江流百頃清無一片雲但秋色<lb/>
<pb n="KR4d0310_WYG_006-2a"/>
放千里月到天明喚舟撒網鮮鱗美擊鼓喧汀宿鷺驚<lb/>
坐上有人懽未厭酒闌連釂兩三觥<lb/>
　　訪别胡倅畱飲水閣<lb/>
故人知我已膏車折簡殷勤祝訪渠惜别怱怱畱語笑<lb/>
臨時草草治餚蔬宻遮池面荷千葢斜插雲頭月一梳<lb/>
此夕憑欄又何日雁來莫惜數行書<lb/>
　　春嬉<lb/>
十分晴色趂春嬉鄰有灰驢借我騎舌囀雖然聞翠栁<lb/>
<pb n="KR4d0310_WYG_006-2b"/>
葉濃却不見黃鸝小詩題壁同僧和丫角攜琴更鶴隨<lb/>
傍水誰家亭子好萬竿竹影浸琉璃<lb/>
　　豐城道中<lb/>
雨後泥深馬費鞭㸔來遵陸豈如船人行灘過無多水<lb/>
雁帶雲飛不盡天束擔侵晨離故縣算程明日至臨川<lb/>
長安鐘鼓何時聽東望猶爭路一千<lb/>
　　送端叔遊淮<lb/>
堂堂玉立鬚垂腹談論逢人見肺肝手弄七絃琴韻古<lb/>
<pb n="KR4d0310_WYG_006-3a"/>
腰橫三尺劍光寒但將計策尋知已肯學閭閻為覔官<lb/>
烏幕逢君定羅致别樽不復話儒酸<lb/>
　　早征<lb/>
店雞一唱接疎鐘起整行装尚夢中沙路踏殘征馬月<lb/>
栁堤啼斷曉鶯風水肥渡險添舟子岸沒途窮問牧童<lb/>
千里鄉人逢陌上片時握手各西東<lb/>
　　明皇<lb/>
初年不是不聰明勤政開元致太平一曲羽衣妃子進<lb/>
<pb n="KR4d0310_WYG_006-3b"/>
三朝錦褓禄兒生眼亁蜀道山川淚膽碎漁陽鼙鼔聲<lb/>
禍福興亡皆自取信知女色解傾城<lb/>
　　郊行同張宰<lb/>
雨晴郊外共尋芳細水交流注野塘花落戀枝風不肯<lb/>
栁纔舞影日還藏轉添老態難於健㸔得閒時少似忙<lb/>
擬訪一僧共茶話禪房扃鎖出遊方<lb/>
　　謝人送端硯水沈<lb/>
屏跡山林絶往還忽傳軍將扣雲關十年憶别湖湘外<lb/>
<pb n="KR4d0310_WYG_006-4a"/>
五朶驚飛几案間硯寄山巖鸜鵒眼沈分上岸鷓鴣斑<lb/>
墨磨烟麝香橫霧捜索詩腸愧我慳<lb/>
　　湖亭夜飲會别友人<lb/>
每聞嗟歎無知已定要攜琴過浙東莫訝醵樽但草草<lb/>
只因束擔去怱怱竹篩夜影千竿月荷送湖香萬朶風<lb/>
早晩我尋京口戍子歸或遇半途中<lb/>
　　醵飲<lb/>
出城二里野人居最愛園亭傍室廬墨擁清池聚科斗<lb/>
<pb n="KR4d0310_WYG_006-4b"/>
雪明碧嶂遇春鉏興來醵友尋詩酒忙裏攜盤但醢蔬<lb/>
新剏小軒尤更爽百來竿竹間㯶櫚<lb/>
　　午炊徐坊嶺<lb/>
途長力困時時歇日影將中僕馬饑糴米荒年増價售<lb/>
汲泉逺井得炊遲竹稠亂笋穿開路藤茂多花葢盡籬<lb/>
飯了店翁相送出丁寜前面小橋危<lb/>
　　即事<lb/>
十里東風揺羽葆髙低逺近萬株松側身靠石牛揩痒<lb/>
<pb n="KR4d0310_WYG_006-5a"/>
俛首穿林鹿護茸樵子登山雲裏過詩僧採藥澗邊逢<lb/>
近傳有虎常來往隔隴猶存舊脚蹤<lb/>
　　縱步<lb/>
久雨厭人妨野步幾時便得此畨晴到橋喚僕來相助<lb/>
過寺逢僧約共行籬落一團飛蛺蝶汀洲數㸃立<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR2726" url="https://raw.githubusercontent.com/kanripo/KR-Gaiji/master/images/KR2726.png" mimeType="image/png"/>
農家竹裏深深住風度茅簷紡織聲<lb/>
　　題合江亭<lb/>
石皷山頭一小亭乾坤萬里眼雙明雖因刺史能尋勝<lb/>
<pb n="KR4d0310_WYG_006-5b"/>
不遇昌黎豈得名衡嶽雲開秋洗碧蒸江湘合水爭清<lb/>
書巖莫辨當時事空積塵泥野草生<hi>昌黎有題合江亭寄刺史鄒君詩末</hi>
<hi>有願書巖上石勿使塵泥涴之句</hi>
　　訪友野外<lb/>
雨意方濃改作晴杖藜野外訪柴荆爭尋桑葉占蠶熟<lb/>
退立田塍避犢行風過沙平收鳥迹烟濃寺沒但鐘聲<lb/>
小童走報余將至一笑松間倒屣迎<lb/>
　　晩征<lb/>
<pb n="KR4d0310_WYG_006-6a"/>
囘首家山已十程摇鞭自笑苦勞生雲先帶瞑巖邊宿<lb/>
月獨伴人溪上行草屋停驂難可意店翁叱犬不容聲<lb/>
明朝路逺起須早第一雞啼是五更<lb/>
　　茶罷<lb/>
茶罷晴簷唱午雞偶騎驢去過東溪酒餚分倩樵夫挈<lb/>
筆硯專令童子攜放目水亭欄獨倚題詩僧舍壁新泥<lb/>
興闌歸問來時路到處蟬鳴日已西<lb/>
　　送魯卿之九江<lb/>
<pb n="KR4d0310_WYG_006-6b"/>
歸自瀟湘方半月挑燈酌酒又分襟掛帆秋晚江湖客<lb/>
握手歲寒松栢心湓浦水流清一派香爐峰濕翠千尋<lb/>
西風逺想登臨處日日攜琴日日吟<lb/>
　　泊舟周家步<lb/>
梢子商量乘早泊向前十里不逢村卸帆斂柁依山脚<lb/>
繫纜添樁傍樹根月魄知風昏有暈秋光入水凈無痕<lb/>
五更露下欹孤枕忽聽新鴻更斷魂<lb/>
　　過黄園<lb/>
<pb n="KR4d0310_WYG_006-7a"/>
黄家亭館人稱好杖履春風領客行開放園門千嶂入<lb/>
愛他山閣一溪横花迷粉翅雙飛蝶柳露金衣百囀鶯<lb/>
酒後著碁聊適興未須屑屑較輸贏<lb/>
　　午炊溪店<lb/>
草店臨流傍蓼汀午炊於此片時停健農怗岸般卵石<lb/>
幼婦汲泉攜斗瓶薦飯滿盂山芋美開忩匝室野花馨<lb/>
隔籬菴舍極瀟灑萬竹中間著小亭<lb/>
　　訪友人溪居<lb/>
<pb n="KR4d0310_WYG_006-7b"/>
數間屋子壓溪光百十喬松列翠行鶴為聽琴朱頂側<lb/>
鴨皆睡日緑頭藏後園遣僕鋤冬筍隔岸尋僧度野航<lb/>
天色黄昏歸已晚苦留夜話對胡床<lb/>
　　野步<lb/>
雨收日薄春容嫩步步東風桃李蹊香逓春林疑麝過<lb/>
聲傳幽谷認鶯啼路摧迂步行荒草橋斷褰裳涉淺溪<lb/>
歸遇田翁醉邀我旋教買酒旋烹雞<lb/>
　　同官率遊鄭園<lb/>
<pb n="KR4d0310_WYG_006-8a"/>
亭圍花木閣臨池移席行杯處處宜藻裏漾春魚放子<lb/>
竹間尋路鶴將兒登山少俊誇先到扶杖衰殘愧獨遲<lb/>
所恨隔關歸去急不容結果著殘棊<lb/>
　　避暑溪上<lb/>
不堪蝸舍暑如炊何處清幽可杖藜未約客須先覔酒<lb/>
要尋涼必去臨溪撐船訪洞槐間港坐石吟風栁下隄<lb/>
晚網得魚似湖白鸞刀鱠玉搗香虀<lb/>
　　宿横山<lb/>
<pb n="KR4d0310_WYG_006-8b"/>
頗厭東征道路長囘頭十日離鄉邦掃愁酌酒雖云獨<lb/>
照影挑燈却暫雙打併餘花風動地遷延殘夜月留牕<lb/>
店雞已唱催人起更聽疎鐘隔水撞<lb/>
　　張園<lb/>
幾年人說張園好筇杖芒鞋欠我遊泉脈涓涓三里逺<lb/>
山根匝匝四時流鶴嫌竹宻妨來徃蝶厭花多費應酬<lb/>
臺館高低皆得所松間亭子最清幽<lb/>
　　崇真觀東軒<lb/>
<pb n="KR4d0310_WYG_006-9a"/>
東軒面水枕山阿左右雲煙濕翠蘿風度鶴聲聞逺壑<lb/>
日移松影轉前坡愁來獨靠清樽遣老去休憎白髪多<lb/>
道士罷琴揮醉筆詩成自喚小童哦<lb/>
　　溪上<lb/>
一畨雨過驟晴時溪上春光色色竒日煖花繁蝴蝶困<lb/>
水清魚過鷺鷥隨村翁開巻添黏紙瓦缽研朱自教兒<lb/>
織婦倚機方嘆息輸官尚欠二斤絲<lb/>
　　懷徐教<lb/>
<pb n="KR4d0310_WYG_006-9b"/>
憶昔相逢氣味投興來無日不追遊静尋鷗鷺同溪社<lb/>
醉挈乾坤入釣舟湖海怱怱三歲别塵埃汩汩幾時休<lb/>
一邱彼此皆能辦何事人間萬户侯<lb/>
　　同趙尉飲江亭<lb/>
草草三間兩眼明數峰如畫一江横風烏破浪帆檣急<lb/>
野鶻過林鳥雀驚蟻取浮篘尤有味魚方出網正宜羮<lb/>
流鶯憐我無歌者簧舌頻翻栁上聲<lb/>
　　遊曹園<lb/>
<pb n="KR4d0310_WYG_006-10a"/>
先登東畔高亭子洗却胸襟萬斛塵落片玉殘梅興盡<lb/>
舊梢金吐栁芽新倚林困鶴聊休足廵食饑烏不避人<lb/>
尚欲徘徊已燈火歸騶屢趣入城闉<lb/>
　　黄幹見約小飲就宿<lb/>
病後何人慰寂寥長鬚持簡忽相招溪山見說為樓爽<lb/>
杖履寧辭去郭遥栁絮一天晴舞雪松聲十里夜聞潮<lb/>
談詩直到疎鐘動酒困頻將茗椀澆<lb/>
　　懷亨父<lb/>
<pb n="KR4d0310_WYG_006-10b"/>
兩年隻影瀟湘去料想塵埃白髪侵久雨千山秋得意<lb/>
西風一雁客關心或於夢裏陪談笑每向人前問信音<lb/>
憶昔賡詩巖桂下花開今日嘆孤斟<lb/>
　　題村舍壁<lb/>
柔風十里日曈曨雨後陂塘野水通兩㟁栁煙籠曉緑<lb/>
數枝桃露滴春紅明知鍾鼎衆皆羨到了山林味不同<lb/>
田父殷勤邀我坐一盂白飯一盂菘<lb/>
　　旅次春眺<lb/>
<pb n="KR4d0310_WYG_006-11a"/>
獨倚危欄春意逺本無情緒强登臨一眉晚拂晴山黛<lb/>
萬縷風摇岸栁金久負故園泉石約恍驚老鬢雪霜侵<lb/>
兩年雙脚數千里奔走塵埃損道心<lb/>
　　宿妙果寺贈洪上人<lb/>
上人留我禪房宿煮笋烹茶語夜闌鐵馬鳴風山牖寂<lb/>
木魚敲雪曉廊寒真詮但要此心悟公案休將故紙鑽<lb/>
若道吾言沒滋味請師且去坐蒲團<lb/>
　　訪黃簿留飲<lb/>
<pb n="KR4d0310_WYG_006-11b"/>
愛静移家住水南門排古木枕寒潭鶴翎漸長呼童翦<lb/>
麈尾頻揮對客談旋切銀絲鱠鮮鯽新嘗金顆擘香柑<lb/>
惜余戒飲難陪伴舉白掀髯子獨酣<lb/>
　　行春<lb/>
緑楊裊裊草萋萋緩步行春獨杖藜<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>蘂蜂兒透花骨<lb/>
增巢燕子砌芹泥過溪野水衝橋版覔路田塍穿菜畦<lb/>
松竹林間僧揖我謁茶攜手上招提<lb/>
　　泊舟黃家渡<lb/>
<pb n="KR4d0310_WYG_006-12a"/>
溪流暴漲舟如箭夜向深灣穏處停猛虎嘯風威動壑<lb/>
飛鴻過月影移汀青山入夢催歸棹白髮欺人嘆暮齡<lb/>
幸得還家玩光景歠醨終日醉休醒<lb/>
　　隴首<lb/>
隴首多逢採桑女荆釵蓬鬢短青裙齋鐘斷寺雞鳴午<lb/>
吟杖穿山犬吠雲避石牛從斜路轉作陂水自半溪分<lb/>
農家説縣催科急留我茅簷㸔引文<lb/>
　　社日<lb/>
<pb n="KR4d0310_WYG_006-12b"/>
四郊社皷響楓林朝雨方晴晩復陰稚子求聰多啖藕<lb/>
佳人怕拙例停針飯争簇巧毋嫌雜酒正逢時莫厭斟<lb/>
為問年年鴻與燕去來相避果何心<lb/>
　　遊目<lb/>
遊目林坰信馬蹄十來家住小橋西浮沈野水㸔晴雁<lb/>
唱和茅簷聽午雞菜要遮欄增舊塹田分蔭注作新堤<lb/>
年豐米賤人人樂農父相逢醉似泥<lb/>
　　莊家<lb/>
<pb n="KR4d0310_WYG_006-13a"/>
半掩柴門傍淺池茅茨夾栁閙黄鸝舊倉坼去安新囤<lb/>
新篠添來補舊籬煎茗吹爐呼㓜婦持箕埽地命童兒<lb/>
莊家無可將勤意數片親舂糯米餈<lb/>
　　登樓野望<lb/>
雲藏日影㣲吞吐道是晴來又是陰秋色涵空醒醉眼<lb/>
雁聲到耳引歸心暴流决岸危橋斷古木堆煙逺寺深<lb/>
自料短才無用處任縁不復覔知音<lb/>
　　題會稽用林帥侍韻<lb/>
<pb n="KR4d0310_WYG_006-13b"/>
東越乾坤到眼邉亂雲連壑草迷川五更城落千巖月<lb/>
萬頃湖開一鏡天鼓角聲殘秦望曉樓臺影濕卧龍煙<lb/>
舊時太史登臨處每想風流為慨然<lb/>
　　孫王渡<lb/>
霽後泥途行尚艱今年大率是晴慳春當濃處寒猶在<lb/>
寒肯消時春漸還木杪紅沈半輪日波心碧浸兩邉山<lb/>
渡頭不住人來徃共羨白鷗雲水閒<lb/>
　　胡敎醵杯觀畫圍棊<lb/>
<pb n="KR4d0310_WYG_006-14a"/>
山餚野蔌且隨宜約定同來最怕遲朋友每思相聚樂<lb/>
塵埃難得有閒時春囘畫筆丹青軸電落文楸黑白棊<lb/>
醉客坐間誇俊逸掀髯連寫數篇詩<lb/>
　　汪丞招飲問梅<lb/>
把酒問梅開也未廵簷<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>見兩三枝秖緣今歲寒差甚<lb/>
故比常年花較遲折向紛華筵畔㸔輸他冷淡水邉時<lb/>
含香嚼蘂清無奈散入肝脾盡是詩<lb/>
　　㳂檄宿虎山山家<lb/>
<pb n="KR4d0310_WYG_006-14b"/>
高低田水曲通池小小人家短短籬杜宇敎唆春去早<lb/>
陰雲遮葢月明遲年華只解催敎老公事從來了是癡<lb/>
若不隨縁强煩惱謾添兩鬂幾莖絲<lb/>
　　題莱公泉<lb/>
　舊名甘泉在武陵道中馬鞍山下張南軒題曰莱公<lb/>
　泉泉邉有寺寺有冦莱公畱題石刻云庚申年七月<lb/>
　平仲南行至甘泉院僧示以詩版征途不暇吟詠代<lb/>
　記歳月<lb/>
<pb n="KR4d0310_WYG_006-15a"/>
馬鞍山下倚吟鞭慨想前賢古道邉健筆南軒三大字<lb/>
髙風相國一泓泉征途著句雖無暇詩版留名自可傳<lb/>
寺主相邀觀石刻呼童汲水取茶煎<lb/>
　　題戴洪甫愛竹軒<lb/>
竹癖難憑俗眼㸔琴書近對翠光寒秋聲鳴屋風初度<lb/>
夜影翻牀月半殘天乞幽人供嗜好日呼稚子報平安<lb/>
牕前幸有閒田地分我雲梢四五竿<lb/>
　　田家嘆<lb/>
<pb n="KR4d0310_WYG_006-15b"/>
破屋三間結草扉柴根煨火闔家圍此生能得幾年活<lb/>
薄命連遭兩歲饑腸久鳴雷惟淡粥體雖起粟尚單衣<lb/>
晚來稚子摠歡喜報道小姑挑菜歸<lb/>
　　途中<lb/>
雨中奔走十來程風巻雲開陡頓晴雙燕引雛花下敎<lb/>
一鳩喚婦樹梢鳴煙江逺認帆檣影山舍㣲聞機杼聲<lb/>
最愛水邉數株栁翠條濃處兩三鶯<lb/>
　　和林守玉茗花韻<hi>大畧似白茶臨川郡中金柅園有一株㣲香</hi>
<pb n="KR4d0310_WYG_006-16a"/>
園名金柅多竒卉古榦靈根獨異常恥與春花争俗艷<lb/>
故將雪質對韶光天葩巧削崑山片露蘂疑含建水香<lb/>
當為君侯好封植角弓三嘆誓無忘<lb/>
　　雪後徐廣文招同官小集分韻得明字<lb/>
瞰江亭館約登臨雪後憑欄景倍清波面玉虹千丈霽<lb/>
寒邉冰鏡十分明放懷共恨添杯少分韻俄驚擊缽成<lb/>
對奕不知誰勝敗醉中但聽子丁丁<lb/>
　　杜鵑<lb/>
<pb n="KR4d0310_WYG_006-16b"/>
纔聽今春第一啼如何便道不如歸聲穿牕隙驚閨夢<lb/>
血澑花梢濺客衣呌斷寸膓誰接續懶隨羣翼戀芳菲<lb/>
田園荒盡腰猶折我亦因君覺昨非<lb/>
　　史鎮江丐祠得請仍進職<hi>二首</hi>
兩載南徐屈從臣笑談樽俎運精神民無土木絲毫費<lb/>
手挈江山表裏新千里舳艫渠水利一團錦繡閬風春<lb/>
夾河栁接甘棠影下有攀轅卧轍人<hi>築閘疏渠修河葺圃百廢具舉盡出</hi>
<hi>公費</hi>
<pb n="KR4d0310_WYG_006-17a"/>
帝念承流欲報功力祈閶闔請琳宫固知槐鼎身將近<lb/>
却愛蓴鱸味不同寶閣風雲雖學士滄洲煙雨且漁翁<lb/>
到家宣室思前席又使猿驚蕙帳空<hi>史自號滄洲</hi>
　　郴州鹿鳴宴<lb/>
連科已占十名前行聽鴻臚第一傳我俟合符留勸駕<lb/>
君能摛藻預興賢湘山㸃化名千佛郴嶺飛昇效九仙<lb/>
此去瓊林天下宴今朝先賦鹿鳴篇<hi>郴人事湘山佛及有馬嶺蘇仙上昇</hi>
<hi>處號九仙一佛</hi>
<pb n="KR4d0310_WYG_006-17b"/>
　　次韻袁州鄭守鹿鳴宴<lb/>
詔增貢籍自端平大比賢書㧞衆英學<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>六經俱里選<lb/>
賦推五色以文鳴雖由黄巻能勤苦皆藉朱幡與作成<lb/>
來歲錦標先奪得天街聽喝狀元聲<hi>舊解九人經五賦四新制增取二人</hi>
<hi>經六賦五六經俱備</hi>
　　宿江閣<lb/>
閣前眼界如圖畫山色侵牕竹打簷雲帶雁聲移别浦<lb/>
月將梅影進疎簾壯懷自笑年年减華髪無情日日添<lb/>
<pb n="KR4d0310_WYG_006-18a"/>
夜半驟風天驟雪貴家鼓舞客心嫌<lb/>
　　久客寫懷<lb/>
一身千里嘆飄零鬂影蕭疎已半星雲雁呌愁欄獨倚<lb/>
秋風吹面酒初醒塵埃南北何曾歇日月東西不暫停<lb/>
昏暮誰家數聲笛含悽噴怨要人聽<lb/>
　<lb/>
　<lb/>
　<lb/>
<pb n="KR4d0310_WYG_006-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　野谷詩稿卷六<lb/>
</p>
<p>
</p>
  </div>
        </body>
</text>\m</TEI>
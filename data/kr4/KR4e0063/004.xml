<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海叟集巻四</head> <lb/>
    <p>
<pb n="KR4e0063_WYG_004-1a"/>
欽定四庫全書<lb/>
　海叟集巻四<lb/>
　　　　　　　　　　　　明　袁凱　撰<lb/>
　五言絶句<lb/>
　　京師得家書<lb/>
江水一千里家書十五行行行無别語只道早還鄉<lb/>
　　寄家書<lb/>
白髪時時脫<hi>一作異</hi>青山處處同人行千里外書到五湖<lb/>
<pb n="KR4e0063_WYG_004-1b"/>
東<lb/>
　　龍江夜行<lb/>
細雨過<hi>一作滿</hi>江頭孤篷夜未休歸心與烟浪相逐下揚<lb/>
州<lb/>
　　江上二首<lb/>
野屋藏春樹江隄将暮花買魚留楚客沽酒問呉娃<lb/>
日暮江風急江花水上飛呉船三十丈載得夕陽歸<lb/>
　因何彦明賦八新效其體<lb/>
<pb n="KR4e0063_WYG_004-2a"/>
　　新烟<lb/>
覆堤初冉冉渡水尚遲遲一樹梨花色猶能似舊時<lb/>
　　新水<lb/>
栁外朝朝雨平添過舊痕往時桃葉渡今日更銷魂<lb/>
　　新燕<lb/>
乍拂芳池逺還窺繡幙重莫將花片蹴飛舞滿筵中<lb/>
　　新草<lb/>
水邊春尚淺沙際葉纔穿拾翠雙雙女迢迢度碧烟<lb/>
<pb n="KR4e0063_WYG_004-2b"/>
　　新鶯<lb/>
芳樹何年到西園夢裏驚不須重聽汝只是舊時聲<lb/>
　　新栁<lb/>
淺色初含雨輕隂未過池黄昏畫樓畔最是斷腸時<lb/>
　　新蝶<lb/>
怯露依芳蕙驚風入繡幃莫将羅扇撲更待滿園飛<lb/>
　　新月<lb/>
既従碧雲上復傍綺牕移願得長如此教人學畫眉<lb/>
<pb n="KR4e0063_WYG_004-3a"/>
　　絶句五首<hi>一作無題</hi>
門外青青草今年更覺深前時玉釵堕侍婢不能尋<lb/>
羊車行樂處歌吹隔蕭墻頼有隣房女時来說故鄉<lb/>
月落長門去千門夜色濃夢間無限樂不道在宫中<lb/>
春衣裁剪罷宻葉間穠花縫到鴛鴦處時時線脚斜<lb/>
海内雖無事朝中有諫書大家雖未省不敢候羊車<lb/>
　　寄王九秀才<lb/>
夫子乆不見生涯今若何惟應江上水日日採菱荷<lb/>
<pb n="KR4e0063_WYG_004-3b"/>
　　咏馬九首<lb/>
生長月支國何年入漢疆猶懐水草意懶逐左賢王<lb/>
将軍皆衛霍不復見韓彭馳騁沙塲日時時意不平<lb/>
玉汗通身濕牽衣陣陣香曾騎妃子笑疑是荔枝漿<lb/>
穆王乗八駿此骨獨超羣繫向蟠桃樹飛花散滿身<lb/>
雪落天山夜風吹瀚海乾駑駘俱凍死此骨獨禁寒<lb/>
秦政無靈氣漢武非仙才當時若遇此一直上蓬莱<lb/>
鞭䇿相驅急身心不自持悔當艱險地有巧不能施<lb/>
<pb n="KR4e0063_WYG_004-4a"/>
荒郊還獨卧淚眼㡬曾開歴歴經行路時時入夢来<lb/>
老眼㡬曽開荒郊獨往来誰能飽芻菽猶勝駕駑駘<lb/>
　六言絶句<lb/>
　　江上二首<lb/>
北固城頭夜雨<hi>一作晚帆</hi>西津渡口烟波白髪人人自老青<lb/>
山處處還多<lb/>
山下旌旗閃閃江邊楊栁依依騎馬将軍逺戍吹笛漁<lb/>
翁醉歸<lb/>
<pb n="KR4e0063_WYG_004-4b"/>
　　淮安道中<lb/>
山陽城中細雨廣陵堤上飛花估客時時吹笛行人處<lb/>
處思家<lb/>
　　郊居三首<lb/>
西舎槽頭溜溜南園鳥弄闗闗數觥香醪獨酌一樹梨<lb/>
花半殘<lb/>
日轉花隂傍户雨餘山色沿堤一雙蝴蝶對舞㡬箇鶯<lb/>
兒亂啼<lb/>
<pb n="KR4e0063_WYG_004-5a"/>
荒園處處閒步小閣時時燕居阮籍惟思飲酒嵇康最<lb/>
嬾讀書<lb/>
　　醉歸<lb/>
北渚看花起早東隣醉酒歸遲為問臺中官馬别来㡬<lb/>
許人騎<lb/>
　　閒步二首<lb/>
春園偶爾獨往晚徑蕭然自還芳草烟中冉冉落花風<lb/>
外斑斑<lb/>
<pb n="KR4e0063_WYG_004-5b"/>
半雨半晴天氣半開半落山花半醉半醒逰客半村半<lb/>
郭人家<lb/>
　七言絶句<lb/>
　　題趙王夜宴圖<lb/>
玉户金缸夜未央邯鄲宫裏奏絲簧鄭姬已醉韓姬倦<lb/>
誰拂君王白象牀<lb/>
　　題吳王納涼圖<lb/>
㣲月斜侵響屧廊芙蓉清氣滿金塘鴛鴦只傍闌干宿<lb/>
<pb n="KR4e0063_WYG_004-6a"/>
也愛君王水殿凉<lb/>
　　題吳宫衰栁圖<lb/>
逺岸依依落日明吳王醉處少人行多情獨有埀楊樹<lb/>
猶送深宫夜雨聲<lb/>
　　遣懐<lb/>
白髪三江一腐儒長年耽酒不耽書偶逢世亂無生計<lb/>
落日烟中自把鋤<lb/>
　　日莫即事<lb/>
<pb n="KR4e0063_WYG_004-6b"/>
茅屋秋来破不勝野雲沙樹自層層老夫生理今抛棄<lb/>
日日江潭去採菱<lb/>
　　送王生還呉中<lb/>
陸機宅畔送王紳泰伯祠西覲二親他日得書報知己<lb/>
東門還憶種𤓰人<lb/>
　　訪張道士題壁<lb/>
道士門前春日温千重碧草睡鵞羣山風忽送桃花雨<lb/>
濕遍牀頭白練裙<lb/>
<pb n="KR4e0063_WYG_004-7a"/>
　　歸来<lb/>
京國歸来老更窮短衣蕭瑟怕秋風不知飢餓塡溝壑<lb/>
日日吟哦江水東<lb/>
　　淮東聞張十二信<lb/>
少年追逐共西東呉邁文章馬亮弓一自干戈零落盡<lb/>
白頭淮海獨相逢<lb/>
　　寄錢彦徳<lb/>
故人别我山東去千里長淮復大河此日題詩付兒子<lb/>
<pb n="KR4e0063_WYG_004-7b"/>
白頭清淚不勝多<lb/>
　　灌園<lb/>
荒陂渺渺接連筒葱葉青青芥葉紅不道虞卿著書手<lb/>
白頭衣食野人同<lb/>
　　題張子正雪山圖<lb/>
西嶺千秋凍不消人家牕户總瓊瑶不知海上張公子<lb/>
曽過成都萬里橋<lb/>
　　口號一首<hi>丁酉嵗作</hi>
<pb n="KR4e0063_WYG_004-8a"/>
白沙鄉裏今年熱清酒家家味頗醇明日杖藜行處醉<lb/>
只愁齁睡惱比隣<lb/>
　　杜彦清擕斑竹簫作數聲賦此以贈<lb/>
杜家兄弟我相知兄既云巨弟亦衰留得瀟湘江上竹<lb/>
夜深持向月中吹<lb/>
蒼梧魂去巳難招帝子臨江雪未消白雪伶倫多古調<lb/>
令人従此憶箾韶<lb/>
　　送王御史東海監散竈丁工本<lb/>
<pb n="KR4e0063_WYG_004-8b"/>
王郎五月赴監亭十丈官船酒滿瓶稍待凉風吹木葉<lb/>
老夫東去下滄溟<lb/>
　　贈歌舞女童<lb/>
潼河女子薦良童名在先朝樂部中訪得教坊新隊子<lb/>
江南江北舞春風<lb/>
　　己未九日對菊大醉戲作四首<hi>洪武十二年</hi>
老夫愛此黄金蕋兒子須將白酒除直到殘陽下天去<lb/>
更添燈火照欹斜<lb/>
<pb n="KR4e0063_WYG_004-9a"/>
遮莫隣家酒已無教兒更往逺村沽老夫强健如平日<lb/>
醉過三更不要扶<lb/>
只今何處無黄菊醉著<hi>一作㸔</hi>茅茨有㡬人賢婦稍能知<lb/>
此意殺雞為黍莫辭貧<lb/>
縦道今年杼軸貧乃翁才力不超羣明朝若賣<hi>一作買</hi>長<lb/>
門賦還爾黄金一百斤<lb/>
　　江上舟中聞笛<lb/>
誰家吹笛倚江樓江上行人夜未休獨有思家兩行淚<lb/>
<pb n="KR4e0063_WYG_004-9b"/>
為君揮洒下揚州<lb/>
　　陪鄭明徳倪元鎮逰天平山四首<lb/>
官河春水緑悠悠水上人家盡畫樓買取吳娃三日酒<lb/>
放船直到百花洲<lb/>
髙臺千尺對層巒只許呉王醉裏看山色不随勾踐去<lb/>
逰人還得倚闌干<lb/>
鄭監風流老不衰倪寛頭白更應痴呉越英雄已泥土<lb/>
欲従江海問西施<lb/>
<pb n="KR4e0063_WYG_004-10a"/>
百花洲上百花開花是呉王舊日栽呉王去後無消息<lb/>
嵗嵗看花人自来<lb/>
　　醉後口號二首<lb/>
新書欲獻帝王家奈此家貧道路賒醉卧江村風雪裏<lb/>
時時自比賈長沙<lb/>
誰人更識賈長沙老作江南百姓家但使瓶中有春酒<lb/>
不勞慟哭與長嗟<lb/>
　　馬益之邀陳子山應奉秦景容縣尹江上看花二<lb/>
<pb n="KR4e0063_WYG_004-10b"/>
　　　公作竹枝歌予亦作數首<lb/>
呉淞江上好春風水上花枝處處同得似鴛鴦與鸂鶒<lb/>
時時來往錦雲中<lb/>
水上花枝日日開行人頭白不能来請看門外東流水<lb/>
流向滄溟更不回<lb/>
江水東流更不回行人白髪苦相催只恐明朝風雨惡<lb/>
夜深燈燭亦須来<lb/>
千株雲錦照江沙沙上青旗賣酒家莫怪狂夫狂得徹<lb/>
<pb n="KR4e0063_WYG_004-11a"/>
呉姬玉手好琵琶<lb/>
呉姬玉手好琵琶少小聲名到處誇但使主人能愛客<lb/>
年年来此㸔江花<lb/>
江花紅白最堪憐莫惜㸔花費酒錢他時白髪三千丈<lb/>
縦使頻来不少年<lb/>
黄家渡西多好春看花須著少年人少年看花花自喜<lb/>
白髪看花花亦嗔<lb/>
松江水碧碧如<hi>一作於</hi>天水上行人坐畫船記得呉兒竹<lb/>
<pb n="KR4e0063_WYG_004-11b"/>
枝調為君髙唱百花前<lb/>
日日花前金叵羅百年能得㡬經過花開花謝還人老<lb/>
狂客狂吟莫厭多<lb/>
寄語看花江上人清明時節好来頻清明節後多風雨<lb/>
風雨顛狂惱殺人<lb/>
　　風雨宿蕭山<lb/>
東来山郭晚秋時白酒黄柑興不衰欲倩山隂王逸少<lb/>
為書風雨渡江詩<lb/>
<pb n="KR4e0063_WYG_004-12a"/>
　　送賀九成歸浙東兼東王若水<lb/>
賀老秋来憶鑑湖荷花楊栁正扶踈西過錢唐見王宰<lb/>
東門今少種𤓰圖<lb/>
　　𤓰歩夜泊<lb/>
千里長江雨乍晴江頭燈火夜深明為報髙樓莫吹笛<lb/>
故園東望不勝情<lb/>
　　揚州逢李十二衍二首<lb/>
與子相逢俱少年東吳城郭酒如川如今白髪知多少<lb/>
<pb n="KR4e0063_WYG_004-12b"/>
風雨揚州共被眠<lb/>
最憶東家水調聲花前檀板雜流鶯此時我醉君猶醒<lb/>
舞到梧桐白露生<lb/>
　　題老蛟化江叟吹笛圖<lb/>
呉頭楚尾老髯翁千里烟波有故宫日暮江亭不歸去<lb/>
猶将玉笛倚秋風<lb/>
　　　附顧禄和韻<lb/>
　千里神龍化作翁月明吹笛倚龍宫曲聲不許人間<lb/>
<pb n="KR4e0063_WYG_004-13a"/>
　聽㪚入重湖半夜風<lb/>
　　閒題<lb/>
相如真是小人儒只解人前賦子虚負却薄田三十畝<lb/>
文君何用自當壚<lb/>
　　城西送鄧生二首<lb/>
千山風雪正霏霏君去金陵㡬日歸鳯凰臺上還吹笛<lb/>
東望滄溟淚滿衣<lb/>
東望滄溟涕泗埀閨中少婦亦霑衣他時若有相思字<lb/>
<pb n="KR4e0063_WYG_004-13b"/>
只寄春江燕子歸<lb/>
　　夜至𤓰洲<lb/>
𤓰洲人家燈火㣲𤓰洲波上行人稀敲門買得雙清酒<lb/>
船在西陵逆浪歸<lb/>
　　寄謝蔡道士惠山水障<lb/>
荆門道士蔡崑丘筆底丹青似虎頭寄我江南山水障<lb/>
令人日夜憶滄洲<lb/>
　　費夫人<lb/>
<pb n="KR4e0063_WYG_004-14a"/>
官軍應賊著紅巾苗獠来時更不仁若道南州無節婦<lb/>
請看東海費夫人<lb/>
　　楊員外<lb/>
羣盜南奔日月昏諸公臣節不須論白頭惟有楊員外<lb/>
不負従来天子恩<lb/>
　　寄錢徳士修二國録兼東主司業<lb/>
錢翁父子教成均文章誰當繼後塵若見青箱老司業<lb/>
還提江海釣魚人<lb/>
<pb n="KR4e0063_WYG_004-14b"/>
　　朝天宫觀方道士所畫三山圖三首<lb/>
東流弱水不勝塵漢武樓臺空自陳欲借横江孤鶴去<lb/>
須憑南嶽魏<hi>一作衛</hi>夫人<lb/>
巨魚出没浪波腥東望三山路杳㝠安得秦皇射蛟手<lb/>
為操强弩下滄溟<lb/>
方壺少小學為仙筆底三山豈偶然見説麻姑頭總白<lb/>
不知何用得長年<lb/>
　　寄三江王六秀才<lb/>
<pb n="KR4e0063_WYG_004-15a"/>
滄洲荷屋晚秋時橘柚青黄滿户埀安得扁舟趂潮去<lb/>
醉看江雨散輕絲<lb/>
　　溪上諸友謂余終日酣醉寄此見意<lb/>
好酒揚雄鬢已星案頭空有太𤣥經只道人来問竒字<lb/>
寧知門外草長青<lb/>
　　調馬益之<lb/>
水邊欄檻早凉天荷葉荷花盡可憐安得人如趙飛燕<lb/>
夜深燒燭舞蹁躚<lb/>
<pb n="KR4e0063_WYG_004-15b"/>
　　調鄭老<lb/>
鄭老曽為前代官江湖相見獨飢寒不道夜深霜露重<lb/>
猶将玉笛倚闌干<lb/>
　　送鄭老歸襄陽二首<lb/>
春風回首古檀溪老子茆茨溪水西鳯皇䑓上還相憶<lb/>
烟浪無窮碧樹低<lb/>
我愛襄陽老鄭䖍髙樓吹笛動秋烟他時若有平安信<lb/>
即寄江東估客船<lb/>
<pb n="KR4e0063_WYG_004-16a"/>
　　南京口號六首<lb/>
君王觀<hi>一作宫</hi>闕倚天開畫出金山復壯哉率土再瞻龍<lb/>
虎氣髙臺還見鳯皇来<lb/>
聖帝明王徳業尊親為清廟國西門皇心自是超前古<lb/>
況復貽謀及後昆<lb/>
放牛歸馬靜塵埃地北天南道路開火雞馴象時時貢<lb/>
不教周家白雉来<lb/>
南夷潭水渥洼津幻出龍駒玉雪身笑殺公孫井蛙耳<lb/>
<pb n="KR4e0063_WYG_004-16b"/>
天生神武是真人<lb/>
春雨初晴霽色開天街風雨少塵埃白面郎官調御馬<lb/>
雙雙騎過午門来<lb/>
駕出東南正好春山中草木更精神揚雄老去才情減<lb/>
羞見新来獻賦人<lb/>
　　即事二首<lb/>
洛陽大賈愛名姬富樂園中飲酒歸千步長廊好騎馬<lb/>
不愁風雨夜霑衣<lb/>
<pb n="KR4e0063_WYG_004-17a"/>
天街酒好不須言絃管春風處處喧舊傳北地鳴珂巷<lb/>
得似南京富樂園<lb/>
　　寄北山明上人<lb/>
明公持律太精嚴一住空山嵗月淹聞道新年結蓮社<lb/>
還能酤酒引陶潛<lb/>
　　重過黄渡有感<lb/>
馬家宅畔無喬木徐氏門前芳草多留得白頭漁父在<lb/>
年年長笛送滄波<lb/>
<pb n="KR4e0063_WYG_004-17b"/>
　　題西巖精舍<lb/>
西巖流水夜泠泠流出松根見茯苓八十老僧忘世慮<lb/>
閒将佛法教山精<lb/>
　　紅梅<lb/>
江上千株雪未消别来渾是董嬌嬈揚州何遜頭先白<lb/>
奈此春雲亂眼飄<lb/>
　　徐子厚宅賞牡丹<lb/>
巨室髙門今已非當時臺榭總烟霏獨有徐家後園裏<lb/>
<pb n="KR4e0063_WYG_004-18a"/>
金盂玉枕待人歸<lb/>
名花朶朶擁雕簷畫燭雙雙出繡簾最是主人能愛客<lb/>
髙堂春酒夜厭厭<lb/>
　　石頭城晚望<lb/>
落日依依下石頭亂雲東望是蘇州人間何似歸思切<lb/>
獨有春江不斷流<lb/>
　　觀沙鷗<lb/>
門外羣鷗我所知終朝相見不相離<hi>一作疑</hi>借爾橋東楊<lb/>
<pb n="KR4e0063_WYG_004-18b"/>
栁岸明年春日更添兒<lb/>
　　江上寄嚴八<lb/>
一春不見嚴夫子底事城中不肯還門外白鷗三萬箇<lb/>
㡬時相對緑波間<lb/>
　　江上寄書<lb/>
湘南估客發西津東入姑蘇花正春獨有相思數行字<lb/>
欲從江海問情人<lb/>
　　醉書壁<lb/>
<pb n="KR4e0063_WYG_004-19a"/>
芙蓉花開滿髙岸還如杜老蜀江邉田夫野客頻来看<lb/>
白酒黄雞不用錢<lb/>
　　淮西夜坐<lb/>
蕭蕭風雨滿闗河酒盡西樓聽鴈過莫怪行人頭盡白<lb/>
異鄉秋色不勝多<lb/>
　　李陵泣别圖<lb/>
上林木落鴈南飛萬里蕭條使節歸猶有交情兩行淚<lb/>
西風吹上漢臣衣<lb/>
<pb n="KR4e0063_WYG_004-19b"/>
　　題龍江酒家二首<lb/>
金陵美酒玉光浮父老相傳最解愁安得身無官府事<lb/>
長年髙卧竺家樓<lb/>
江上青帘<hi>一作旗</hi>映白沙壚頭美酒亦<hi>一作玉</hi>無瑕李白當<lb/>
年曽醉此桃花落盡不思家<lb/>
　　登閣<lb/>
木落淮南秋色空閒登髙閣送歸鴻白頭老婦痴兒女<lb/>
盡在蕭條望眼中<lb/>
<pb n="KR4e0063_WYG_004-20a"/>
　　客中夜坐<lb/>
落木蕭蕭淮水長故園歸路更㣲茫一聲新鴈三更雨<lb/>
何處行人不斷腸<lb/>
　　賦得西施<lb/>
當時生長苧蘿村山色無光水亦渾勾踐得時方自喜<lb/>
吳王見後即消魂<lb/>
　　憶南湖二首<lb/>
我憶南湖春酒香百錢亦可解愁腸湖頭白藕猶堪賞<lb/>
<pb n="KR4e0063_WYG_004-20b"/>
正似佳人玉臂長<lb/>
南湖沈叟愛吟詩詩似當年杜牧之一自干戈不相見<lb/>
令人雙鬢欲成絲<lb/>
　　浦口竹枝<hi>一作浦口飲酒</hi>
浦上荷花生紫烟吴姬酒肆近人船更將荷葉包魚蠏<lb/>
老死江南不怨天<lb/>
　　村園露坐<lb/>
暑氣消沈露氣濃倚天秋樹細含風誰家白鶴三千隻<lb/>
<pb n="KR4e0063_WYG_004-21a"/>
飛過先生草屋東<lb/>
　　調王生<lb/>
門外桃花落漸多一雙新燕又来過寄語城東王貢士<lb/>
今年春酒味如何<lb/>
　　題妓展僧僧像<lb/>
不見秋娘今㡬年水光山色自悠然月明樓上天如水<lb/>
猶憶梁州第四絃<lb/>
　　寄瓢齋<lb/>
<pb n="KR4e0063_WYG_004-21b"/>
不見瓢齋心自苦金陵又復上<hi>一作向</hi>金華茫茫春草兼<lb/>
春水腸斷東風日易斜<lb/>
　　寄顧文昭<lb/>
最憶顧家池水湄千株苔石坐題詩如今又是三年别<lb/>
白髪蕭蕭只怕垂<lb/>
　　過潯陽<lb/>
夜泊潯陽江上沙扁舟何處載琵琶西風不管水流去<lb/>
依舊滿汀開荻花<lb/>
<pb n="KR4e0063_WYG_004-22a"/>
　　諸公擕酒蘇臺餞别醉歸海上作此奉謝<lb/>
呉王洲上百花開花下人人勸酒盃醉卧春江三百里<lb/>
不知月過海門来<lb/>
　　聞山東消息三首<lb/>
王事私恩不共天益都城下枕戈眠鯨鯢戮盡為京觀<lb/>
子孝臣忠億萬年<lb/>
縦道山東柱石傾百方黎庶不須驚張皇國勢如平日<lb/>
詹事新来總父兵<lb/>
<pb n="KR4e0063_WYG_004-22b"/>
從今父老不須悲詹事英名四海知漢室中興呉楚破<lb/>
條侯元是絳侯兒<lb/>
　　江上逢鄭老<lb/>
鄭老形容今已衰江頭相見涕漣洏自說琴書零落盡<lb/>
獨餘吹笛似桓伊<lb/>
　　登閣追憶北山張道士<lb/>
閒登髙閣看春雨忽憶空山聽暮鐘道士已随黄鶴去<lb/>
北山依舊白雲封<lb/>
<pb n="KR4e0063_WYG_004-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0063_WYG_004-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海叟集巻四<lb/>
</p>
<p>
</p>
  </div>
</body>
</text>
</TEI>
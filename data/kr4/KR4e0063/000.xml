<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海叟集</head>
    <p>
<pb n="KR4e0063_WYG_000-1a"/>
欽定四庫全書　　　　集部六<lb/>
　海叟集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案海叟集四巻明袁凱撰凱字景文<lb/>
　　　　華亭人洪武中由舉人薦授監察御史以病<lb/>
　　　　免歸事迹具明史文苑傳其集舊有祥澤張<lb/>
　　　　氏刻本乃凱所自定嵗乆散佚天順中朱應<lb/>
　　　　祥張璞所校選者名在野集多以己意更竄<lb/>
<pb n="KR4e0063_WYG_000-1b"/>
　　　　如烟樹微茫獨倚欄改為烟樹微茫夢裏山<lb/>
　　　　葢以詩用刪山韻而欄字在寒桓韻不知洪<lb/>
　　　　武正韻已合二部為一凱用官韻非奸韻也<lb/>
　　　　故國飄零事已非改為去去悲秋不自知葢<lb/>
　　　　以凱已仕明欲諱其前朝之感不知據陶宗<lb/>
　　　　儀輟耕錄是詩作於至正末乃用金陵王謝<lb/>
　　　　燕事下句自明非為元亡作也至雨聲終日<lb/>
　　　　過閒門改為羽聲隨處有閒門更不知其㸃<lb/>
<pb n="KR4e0063_WYG_000-2a"/>
　　　　竄之意何居矣宏治間陸深得舊刻不全本<lb/>
　　　　與何景明李夢陽更相刪定即所刋瓦岳集<lb/>
　　　　既晦集是也隆慶時何元之得祥澤舊刻以<lb/>
　　　　活字校印百部傳之萬厯間張所望復為重<lb/>
　　　　刻此本乃<lb/>
　　　國朝曹炳曾所校以張本為主而叅以何氏本<lb/>
　　　　正其謬悞較諸本差完善焉凱以白燕詩得<lb/>
　　　　名時稱袁白燕李夢陽序則謂白燕詩最下<lb/>
<pb n="KR4e0063_WYG_000-2b"/>
　　　　最傳其髙者顧不傳今檢校全集夢陽之説<lb/>
　　　　良是何景明序謂明初詩人以凱為冠葢凱<lb/>
　　　　古體多學文選近體多學杜甫與景明持論<lb/>
　　　　頗符故有此語未免無以位置髙啟諸人故<lb/>
　　　　論者不以為然然使凱馳騁於髙啟諸人之<lb/>
　　　　間亦各有短長互相勝負居其上則未能居<lb/>
　　　　其下似亦未甘也陸深金臺紀聞載啟贈凱<lb/>
　　　　詩曰清新還似我雄健不如他其語殊不似<lb/>
<pb n="KR4e0063_WYG_000-3a"/>
　　　　啟殆都穆等依託為之<hi>案二語啟集不載深聞之於穆穆聞之史</hi>
　　　　<hi>鑑鑑聞之朱應祥云</hi>然深以兩言為實錄則頗不謬云<lb/>
　　　　乾隆四十五年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0063_WYG_000-4a"/>
海叟集原序<lb/>
海叟集雲間袁凱氏所著海叟其自號也㑹稽楊廉夫<lb/>
嘗作白燕詩及覽叟作驚歎以為不及叟詩法子美雖<lb/>
時有出入而氣格韻致不在楊下其耿耿於叟者要非<lb/>
一日矣按集中白燕詩最下最傳諸髙者顧不傳雲間故<lb/>
吳地叟亦不與四傑列皆不可曉者夫毁譽可盡信哉<lb/>
洪武間叟為御史上将戮一人太子固諫而止上以問<lb/>
叟對曰陛下創業之義東朝守成之仁上意遂解未㡬<lb/>
<pb n="KR4e0063_WYG_000-4b"/>
以病免歸翰林陸吉士子淵叟同郡人間道前事令人<lb/>
侃侃生氣夫斯亦足以傳矣而況於詩乎叟名行既晦<lb/>
集亦罕存子淵購得刻本於京師士人家楮墨焦爛蠧<lb/>
湼者殆半乃删定為今集仍舊名者著叟志也夫韓退<lb/>
之唐之聞人也其文至宋歐陽公始暴於世然則如叟<lb/>
者尚奚尤哉仲黙謂國初詩人叟為冠故子淵表揚甚<lb/>
力君子以為知言李夢陽序<lb/>
<pb n="KR4e0063_WYG_000-5a"/>
景明仕宦時嘗與學士大夫論詩謂三代前不可一日<lb/>
無詩故其治美而不可尚三代以後言治者不及詩無<lb/>
異其靡有治也然詩不傳其故有二稱為理學者比之<lb/>
曲藝小道而不屑為遂亡其辭其為之者率牽於時好<lb/>
而莫知上達遂亡其意辭意俱亡而斯道廢矣學之者<lb/>
茍非好古而篤信弗有成也譬之琴者古操人所不樂<lb/>
聞又難學新聲繁艶易學人又喜之非果有自信孰不<lb/>
就所易學以媚人所喜者也若是將使古道復至於無<lb/>
<pb n="KR4e0063_WYG_000-5b"/>
聞焉而已矣景明學詩自為舉子歴宦於今十年日覺<lb/>
前所學者非是盖詩雖盛稱於唐其好古者陳子昻後<lb/>
莫若李杜二家歌行近體誠有可法而古作尚有離去<lb/>
者猶未盡可法之也故景明學歌行近體有取於二家<lb/>
旁及唐初盛唐諸人而古作必從漢魏求之雖迄今未<lb/>
有一得而執以自信弗敢有奪今年罷官歸自以有餘<lb/>
力得肆觀古人之言又取我朝諸名家集欲讀之然弗<lb/>
多得其得而讀之者又皆不稱鄙意獨海叟詩為長叟<lb/>
<pb n="KR4e0063_WYG_000-6a"/>
歌行近體法杜甫古作不盡是要其取法亦必自漢魏<lb/>
以來者其所造就盖具體而未大耳噫其所識亦希矣<lb/>
吾郡守孫公懋仁篤於好古其子繼芳者從予論學大<lb/>
有向往嘗索古書無刻本者以傳予謂古書自六經下<lb/>
先秦兩漢之文其刻而傳者亦足讀之矣海叟為國初<lb/>
詩人之冠人悉無有知之可見好古者之難而不可以<lb/>
弗傳也乃以授之而并繫以鄙言觀者亦將以是求叟<lb/>
之意矣叟姓袁氏名凱其集陸吉士深所編定者李户<lb/>
<pb n="KR4e0063_WYG_000-6b"/>
部夢陽有序其履歴可考而知也兹不復述何景明序<lb/>
<pb n="KR4e0063_WYG_000-7a"/>
海叟集舊有刻又别有選行在野集者暇日因與李獻<lb/>
吉貟外共讀之又删次為今集云先生多權竒有才辨<lb/>
雅善談謔卒亦以此自免於難顧其詩乃雅重悲壯渾<lb/>
雄沉鬱殊不類豈先生别出其餘以應世而中之所有<lb/>
固自不可測耶深先生鄉人也恨相去逺無從考論姑<lb/>
誦其詩以附孟氏私淑之義云正徳元年秋八月八日<lb/>
雲間陸深題<lb/>
<pb n="KR4e0063_WYG_000-8a"/>
是編為海叟手定全集國初刻於張氏者久燬陸公儼<lb/>
山因編次為别本盖急於流布也世所傳在野集者中<lb/>
多朱張二公以己意更竄如烟樹微茫獨倚闌改為烟<lb/>
樹㣲茫夢裏山故國飄零事已非改為老去悲秋不自<lb/>
知盖淺於知叟者矣然郡中作者代起而鮮知叟何耶<lb/>
其富有力者又多纎嗇無暇為先輩表章風雅毎與西<lb/>
谷張君論及深有感焉因出示此編漫識其實如此嘉<lb/>
靖甲子春郡人董宜陽序<lb/>
<pb n="KR4e0063_WYG_000-9a"/>
余少嘗讀李陵泣别一詩快暢千古忠義凛然不但其<lb/>
辭之工也逮後在西城董氏獲閱全編而儼山諸老表<lb/>
揚甚力尤見前軰風流雅致同聲倡和好古樂善之心<lb/>
與是集並有光焉雖然詩豈易傳哉由漢魏以来浸滛<lb/>
於唐盛矣以李杜之聖而尚有遺論何也盖文章者道<lb/>
之精華而詩又其文之精而華者也獨𤣥才妙思神所<lb/>
嚮徃一遇知音聲施無窮耳此海叟之所以傳而至今<lb/>
不朽也我朝文武開創之初元氣未漓至人迭作則所<lb/>
<pb n="KR4e0063_WYG_000-9b"/>
謂聲音之道與治通焉其信然乎偶續前刻輒附数言<lb/>
萬厯己丑三月既望後學王俞書<lb/>
<pb n="KR4e0063_WYG_000-10a"/>
欽定四庫全書　　　　集部六<lb/>
　海叟集目錄　　　　　别集類五<hi>明</hi>
　　巻一<lb/>
　　　琴操<lb/>
　　　樂府<lb/>
　　　四言古詩<lb/>
　　巻二<lb/>
　　　五言古詩<lb/>
<pb n="KR4e0063_WYG_000-10b"/>
　　　七言古詩<lb/>
　　巻三<lb/>
　　　五言律詩<lb/>
　　　五言排律<lb/>
　　　七言律<lb/>
　　巻四<lb/>
　　　五言絶句<lb/>
　　　六言絶句<lb/>
<pb n="KR4e0063_WYG_000-11a"/>
　　　七言絶句<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>海叟集巻三</head> <lb/>
    <p>
<pb n="KR4e0063_WYG_003-1a"/>
欽定四庫全書<lb/>
　海叟集巻三<lb/>
　　　　　　　　　　　　　明　袁凱　撰<lb/>
　五言律<lb/>
　　送孔提舉航海歸曲阜<lb/>
宣尼老孫子白晳更長身家世誰䏻念干戈獨愛貧未<lb/>
聞興禮樂還似泣麒麟今日乗桴去魚龍莫惱人<lb/>
　　送李髙士歸荆州<lb/>
<pb n="KR4e0063_WYG_003-1b"/>
南京髙宴罷西土遂言歸江路猶殘雨荆門正落暉蓬<lb/>
生仲蔚宅秋入老莱衣明日思君處蕭條鴻鴈飛<lb/>
　　馬氏西園宴别呉進士善卿<lb/>
竹隂連水屋荷氣集池臺南國佳人去西園髙宴開好<lb/>
風因樹起新月渡河来别後江潭上離腸日九廻<lb/>
　　懐陶叟<lb/>
陶叟今何在迢迢江水東𤓰田連暮雨荷屋近秋風本<lb/>
在羲皇上聊逰鹿豕中㡬時春夜飲還對燭花紅<lb/>
<pb n="KR4e0063_WYG_003-2a"/>
　　陪楊㢘夫登洙涇法忍寺閣次壁間韻<lb/>
伍子行師日秦皇駐輦辰英雄無處所樓閣自天神白<lb/>
鳥晴沙逺雲山錦樹新誰知千載後悽惻弔斯人<lb/>
　　客中除夜<lb/>
今日<hi>集作夕</hi>為何夕他鄉説故鄉看人兒女大為<hi>一作作</hi>客<lb/>
嵗年長戎馬無休歇闗山正渺茫一盃椒葉酒未敵淚<lb/>
千行<lb/>
　　任氏北園呈席上諸公<lb/>
<pb n="KR4e0063_WYG_003-2b"/>
春色誰家好名園江上開紅樓連廣陌白水接髙臺魚<lb/>
畏埀綸去鶯因好樹来髙朋方滿座虛薄愧多才<lb/>
　　采石春望<lb/>
夜泊青山渚朝登采石磯蜀雪應消盡呉船猶未歸五<lb/>
湖花正落三江鶯亂飛同行王主事此日亦沾衣<lb/>
　　春日偶書<lb/>
罷官御史府屏跡五湖東江水供漁釣山花費酒筒野<lb/>
情方浩蕩髙論<hi>一作咏</hi>入虚空明日<hi>一作猶有</hi>春田事還尋荷<lb/>
<pb n="KR4e0063_WYG_003-3a"/>
蓧翁<lb/>
　　泗州書懐<lb/>
白髪三吳客清秋泗水邊官途随老馬歸夢逐風鳶酒<lb/>
盡尋僧舍書来問客船淮南與淮北漂泊過年年<lb/>
　　自京師歸别墅<lb/>
政拙辭驄馬身閒問緑蓑此生人共棄長日自行歌野<lb/>
圃啼鶯滿春江闘鴨多黄家酒壚近風雨亦来<hi>一作相</hi>過<lb/>
　　思歸兼簡嚴八<lb/>
<pb n="KR4e0063_WYG_003-3b"/>
天髙風正急鴻鴈傍人飛江外無来使淮南盡搗衣悲<lb/>
歌聊當泣逺望亦同歸為報嚴夫子滄洲與願違<lb/>
　　宴王主簿宅<lb/>
故人王短簿老未即歸田賔客尊耆艾園池有嵗年好<lb/>
花留舞蝶髙栁宿啼䳌最愛西亭好時時得醉眠<lb/>
　　懐王道士<lb/>
宣城王道士愛著芰荷衣一自清江别三年白鴈飛酒<lb/>
徒随處有沽客向来稀最憶青城夜狂歌不肯歸<lb/>
<pb n="KR4e0063_WYG_003-4a"/>
　　王仙<hi>一作山</hi>人逺過<lb/>
聞道神仙侣来尋野客園談𤣥終未悟對酒且忘言接<lb/>
樹朱櫻宻縁坡紫笋繁醉餘春水上坐聽白鷗喧<lb/>
　　送張七西上<lb/>
楚客舟航小吳門雨雪繁兵戈方浩蕩江海失攀援濁<lb/>
酒非䏻醉深交不易言明朝空寂寞獨對野人園<lb/>
　　夜泊鏌鎁城<lb/>
江水春逾濶山雲夕更深移舟沙樹底挂杖古城隂鴻<lb/>
<pb n="KR4e0063_WYG_003-4b"/>
鴈攙人去蛟龍入夜吟故園雙淚眼拭㫁更沾襟<lb/>
　　聞張處士竹林甚盛欲觀未䏻兼簡王一秀才<lb/>
聞道南村竹春来接逺坡色侵沽酒斾聲送濯纓歌甚<lb/>
欲敲門看須憑拄杖過餘隂過西沼應覆右軍鵞<lb/>
　　陪陳應奉諸公宴馬氏西園<lb/>
畫樓臨暁日青盖度行雲歌吹三春好賓朋四海聞絮<lb/>
嫌飛燕態花妬緑珠裙曲誤誰能顧周郎思不羣<lb/>
　　送任李二髙士歸越<lb/>
<pb n="KR4e0063_WYG_003-5a"/>
老去任公子重來李少君仙凡初不逺江海自離羣水<lb/>
遶吳宫樹山連禹穴雲汀州有長笛日暮不堪聞<lb/>
　　逺客<lb/>
野客頻經雨深林獨閉門故人俱殺戮<hi>一作落魄</hi>稚子共朝<lb/>
昬城郭無歸路江湖有斷䰟夜来燈㷔短嗚咽對殘樽<lb/>
　　飲馬氏東園<lb/>
烏衣<hi>一作馬良</hi>東苑内春色正芳菲上客調詩律佳人試舞<lb/>
衣夭桃連雨發鸚鵡入簾飛況是多春酒厭厭夜不歸<lb/>
<pb n="KR4e0063_WYG_003-5b"/>
　　書寓所壁<lb/>
野水連斜屋秋林正壓牀把書驚眼暗嗜酒覺身狂王<lb/>
伯功名切江湖戰鬬忙分明故園路嵗嵗<hi>一作乆</hi>欲相忘<lb/>
　　賦陶與權雲所<hi>二首居一作雲</hi>
豈有從龍意還同野老居覆花初冉冉度水亦徐徐隴<lb/>
上時相逐溪邉或自鋤猶能作霖雨霑洒及鄰墟<lb/>
斯人肥遯士髙卧亦無心野樹留餘潤春花帶<hi>一作覆</hi>逺<lb/>
隂近牀衣欲冷拂石坐還深為問陶𢎞景何如隴上吟<lb/>
<pb n="KR4e0063_WYG_003-6a"/>
　　懐王生<lb/>
王生本靜者郡邑少經過家住清江曲春来白鳥多親<lb/>
庖餘酒肉官賦入菱荷嵗暮兼相憶臨流獨詠歌<lb/>
　　春園<lb/>
春園江水上江霧日昏昏沙暖常埀釣花深不閉門家<lb/>
童鋤壟麥野客共盤飡衰老仍躭酒經年懶出村<lb/>
　　上已日飲朱叔重<hi>一作仲</hi>東園<lb/>
東園臨上已北渚倒清觥門繫山公馬花留子晉笙爛<lb/>
<pb n="KR4e0063_WYG_003-6b"/>
羊方飫筯鮮鯉忽調羮不用思歸去猗蘭白露生<lb/>
　　登浦上閣<lb/>
髙閣春波上登臨獨愴然故鄉従此去乆客未言還花<lb/>
好誰家屋帆輕何郡船朝来有㣲雨應洒郭西田<lb/>
　　題西山璉法師壁<lb/>
少離身毒國老去住精藍弟子傳燈去山雲入座参猿<lb/>
啼雲外樹龍卧石邉潭更欲聞清梵空簷下夕嵐<lb/>
　　村居懐京下一二友生<lb/>
<pb n="KR4e0063_WYG_003-7a"/>
罷職非䏻吏歸田即老農有詩聊度日無字可書空白<lb/>
髪将誰念黄粱且自舂故人䏻問訊家住五湖東<lb/>
　　丙申嵗書懐<lb/>
素書猶在篋白髪忽盈簮空費千金學何嘗一稱心呼<lb/>
雞秋岸逺飲犢夜江深欲問三遷術陶朱不可尋<lb/>
　　飲錢氏東園錢新内寵<lb/>
小閣臨春水長堤䕶石橋龜逰潭影動鶴舞竹隂揺把<lb/>
酒依山樹埀竿入澗毛只今花滿院得似緑珠嬌<lb/>
<pb n="KR4e0063_WYG_003-7b"/>
　　贈張鳴善<lb/>
白帝城中客清秋碧海傍乾坤方洶洶身世獨遑遑萬<lb/>
里空形影全家堕虎狼<hi>一作渺茫</hi>悲歌三百首一一斷人腸<lb/>
　　贈顔近仁<lb/>
先生忠孝士況是故侯家南省曾攀桂東陵且種𤓰舊<lb/>
聞金可革今見玉無瑕老我空奔走因君復嘆嗟<lb/>
　　送李千户時將有海東之役<lb/>
中國人俱化東來貢未修聖君能大勇滄海即浮漚貔<lb/>
<pb n="KR4e0063_WYG_003-8a"/>
虎當前隊魚龍據<hi>集作避</hi>上逰<hi>集作流</hi>人言漢飛将今日定<lb/>
封侯<lb/>
　　寓所即事<lb/>
沙水寒猶淺江船逺未来舉家憂米粒終日走蒿莱骨<lb/>
肉還相棄交逰定莫猜癡兒饑困乆愛父强徘徊<lb/>
　　寓所寄何彦明<lb/>
門倚秋沙白窗含野樹黄稍䏻親鴈鶩已覺逺豺狼舊<lb/>
髪從渠短新詩頗自<hi>一作似</hi>長何郎最知我酒熟定能將<lb/>
<pb n="KR4e0063_WYG_003-8b"/>
　　立春日飲任氏西園<lb/>
把釣<hi>集作劍</hi>歸東海開筵近北臺千林殘雪盡萬里好春<lb/>
回中散調琴坐山公<hi>集作翁</hi>待酒来更須花滿樹終日此<lb/>
銜杯<hi>集作爛醉卧蒼苔</hi>
　　逰㑹稽山<lb/>
山實揚州鎮人踰浙水来禹功縣白日秦刻卧蒼苔龍<lb/>
起梅梁去神逰石洞開明朝有餘興更上越王臺<hi>李舒章云</hi>
<hi>勁爽</hi>
<pb n="KR4e0063_WYG_003-9a"/>
　　懐張叟<lb/>
說劍真無匹論文亦<hi>一作如</hi>有神氣髙真傲兀頭白自漂<lb/>
淪我正思前輩誰當繼後塵江南春草緑何處覓<hi>集作問</hi>
行人<lb/>
　　飲田家醉後書王生壁<lb/>
勲業心逾嬾耕耡意頗長牛衣方自卧麟閣聽渠忙𤓰<lb/>
果隣家席詩書野客堂醉餘還講誦<hi>集作論</hi>未見老夫狂<lb/>
　　泗上書懐<lb/>
<pb n="KR4e0063_WYG_003-9b"/>
為客山川逺封侯嵗月遲後生方爾汝吾輩復馳驅豈<lb/>
是逢迎倦深知氣力衰還將歸老意先報白鷗知<lb/>
　　夜飲陳叟宅<lb/>
西苑春光好東堂夜色濃捲簾池草碧入户燭花紅爛<lb/>
醉誰䏻禁髙歌自不窮於陵陳仲子心腹最知儂<lb/>
　　将帥<lb/>
將帥多兒戲朝廷望賊平㡬人思報國何處有全城未<lb/>
識龍蛇陣頻遭犬彘驚亞夫軍細栁千古漢家營<lb/>
<pb n="KR4e0063_WYG_003-10a"/>
　　早寒<lb/>
水鄉寒氣早未暮掩柴扉籬落無人過雞豚各自歸老<lb/>
妻薫鼠穴稚子卧牛衣安得盈缸酒深盃日日揮<lb/>
　　懐京師一二友生<lb/>
故人千里外野老五湖東江水舟航便雲山使客通短<lb/>
書何契濶長日未從容老眼昏花乆因君數斷鴻<lb/>
　　京師歸别墅<lb/>
春園含薄霧野水散輕隂落絮随風舞<hi>一作逺</hi>啼鶯坐樹<lb/>
<pb n="KR4e0063_WYG_003-10b"/>
深旅情方自遣幽意待人吟獨少揚雄客時時載酒尋<lb/>
　　遷<hi>一作移</hi>居<lb/>
舊屋非吾有新居亦借人往来皆是客到處只為鄰雞<lb/>
犬遭羇<hi>一作牽</hi>縛妻孥厭苦辛長歌燈影下命也復何嗔<lb/>
　　挽夏叔明<lb/>
别去纔三月那知即九泉人皆遭世故公獨盡天年執<lb/>
紼多名士傳家有象賢老夫雙淚眼泣罷更澘然<lb/>
　　題朱自明座右銘<lb/>
<pb n="KR4e0063_WYG_003-11a"/>
　　　<hi>居官之道以廉慎為先處衆之方以謙和為上此禮部尚書秦兼善以書傳濟民者</hi>
吏治通南海皇綱委重臣贊襄多妙選甄拔到斯人禮<lb/>
部箴規切中臺翰墨新豈惟銘座右萬一可書紳<lb/>
　　懐南村陶先生<lb/>
柴桑老孫子清望獨超羣身同鷗鷺侣心耽科斗文著<lb/>
書今已就運甓誰䏻勤袁安正髙卧歌罷復思君<lb/>
　　出三江口有懐錢野人衮<lb/>
處處無歸路悠悠且逝波渚花風外少江樹雨中多吹<lb/>
<pb n="KR4e0063_WYG_003-11b"/>
笛蛟龍聽開牕鸛鶴過髙人著書手頭白共蹉跎<lb/>
　五言排律<lb/>
　　聞誅博囉帖木兒<hi>乙巳十月</hi>
國歩雖㣲蹇天心自可稽爪牙翻噬噉宗社欲顛擠蔽<lb/>
日朱旗入<hi>一作影</hi>連郊鐡騎嘶紫垣通䝟貐玉座接鯨鯢<lb/>
聖哲元無惑晨昏且暫携濟河聲杳杳幽薊色凄凄宻<lb/>
詔親傳罷中軍氣欲迷登壇惟慷慨撫劒益悲悽敵愾<lb/>
心逾切勤王力自齊義聲驅海岳直氣抉<hi>一作挾</hi>雲霓減<lb/>
<pb n="KR4e0063_WYG_003-12a"/>
竈秋烟薄吹笳夜月低指揮容草草進退合祈祈忌器<lb/>
非忘<hi>一作悲投</hi>鼠憂苗更惜稊逆徒從剪伐元惡待屠刲肘<lb/>
腋䏻無意神靈況夾批吕侯初受命董卓已燃臍雲雨<lb/>
蘇煩熱江河灌障隄萬方深慰望九廟寔安栖天闕歸<lb/>
龍種雲山識馬蹄問安紆玉趾視膳入金閨膝下歡仍<lb/>
舊中宫樂未暌清秋多宴㑹仙仗日東西宫女花埀鬢<lb/>
都人酒滿椑里閭聞笑語燈火雜孩提白日依中道青<lb/>
春入故畦逺人来服食絶域盡航梯世祖功如在今王<lb/>
<pb n="KR4e0063_WYG_003-12b"/>
敬日躋鼎彛銘将相祍席挫黔黎淮海休波浪湖湘尚<lb/>
<hi>一作罷</hi>鼓鼙既聞誅柙虎莫自學醯雞桀逆亡身首忠賢<lb/>
荷璧珪休同隗囂輩終誤一丸泥<lb/>
　七言律<lb/>
　　江上書懐<lb/>
滬瀆城邊秋氣髙鴐鵞鴻鴈各求曹不眠更識匡牀穏<lb/>
欲去還思小几牢㡬處尺書俱寂寞百年雙鬂獨蕭騷<lb/>
秋江欲渡人難渡風雨龍吟長怒濤<lb/>
<pb n="KR4e0063_WYG_003-13a"/>
　　和<hi>集作次</hi>王叔善祀天妃有雪<lb/>
酒正初傳内府醪南来河伯避行舠百年祀事從邦典<lb/>
半夜神光出海濤花散暁風紛爛漫禮成春殿肅清髙<lb/>
聖躬端為蒼生禱不比乗槎漢使勞<lb/>
　　聞笛<lb/>
花發吳淞江上村隔花吹笛正黄昏風塵逺道歸何日<lb/>
燈火髙樓合斷魂夜靜㡬家無别淚雨聲終日過<hi>一作隨處</hi>
<hi>有</hi>閒門天邊楊栁今無數短葉長條非故園<hi>李舒章云中四句散</hi>
<pb n="KR4e0063_WYG_003-13b"/>
<hi>弱刪作絶句似更成章</hi>
　　次圭法師過金秀才隠居二首<lb/>
墟里人家烟霧深背岡茅屋自隂隂不愁逸竹妨嘉谷<lb/>
自愛繁枝集衆禽田父耰鋤時得借漁人舟楫莫相尋<lb/>
舊聞雞犬桃源裏仿彿溪邊花樹林<lb/>
幽人讀書黄浦上蕭條茅屋倚溪傍<hi>集作髙岡</hi>霜霑木葉深<lb/>
深赤潮雜溪流混混黄旁舍杯盤多芋栗秋園門巷亦<lb/>
馨香為語當時仲長綂輸君清曠自徜佯<hi>程孟陽曰金元人亦多學</hi>
<pb n="KR4e0063_WYG_003-14a"/>
<hi>杜未有如此翁之自然者妙在曠逹覺劉青田尚多著意</hi>
　　江上早秋<hi>丙申嵗作</hi>
靡靡菰蒲已滿陂菱花菱葉共<hi>集作更</hi>参差即從景物看<lb/>
身世却怪飄零枉嵗時得食野鳬爭去逺避風江鸛獨<lb/>
歸遲干戈此日連秋色頭白猶多宋玉悲<lb/>
　　滬瀆龍王廟晚眺<lb/>
滬瀆髙城今已殘獨餘木葉洒驚湍風雲浩蕩時将暮<lb/>
江水蕭條龍亦蟠千里吳鄉多戰伐孤舟蜀客轉飢寒<lb/>
<pb n="KR4e0063_WYG_003-14b"/>
敝裘涕淚兼新舊終日思家敢怨歎<lb/>
　　望南村二首<lb/>
南村烟樹接蒹葭白鷺翩翩滿白沙此地遂成茅屋計<lb/>
何人更識老夫家即開<hi>一作疑</hi>㫁壟行新<hi>集作分</hi>竹便接平<lb/>
臯樹雜花戎馬紛紛終未已此身泛泛獨長嗟<lb/>
野水縦横不計源雜花前後自成園魚鰕欲上人人取<lb/>
烏鵲歸来處處喧但得茅茨容老大即将耕鑿付兒孫<lb/>
淮南未定江南亂潦倒無歸却斷魂<lb/>
<pb n="KR4e0063_WYG_003-15a"/>
　　次楊㢘夫先輩韻<lb/>
吹笛春江烟霧稀幽芳小草總相宜巫峽寧知雲雨夢<lb/>
滄洲欲拭芰荷衣花間鸛鶴迎人起波上魚龍挾棹飛<lb/>
不似南州庾開府鄉闗頭白苦思歸<lb/>
　　丙申三月一日北山雨望<lb/>
凍雨蕭條江上来随風霑灑氣幽哉陸機茅屋終難住<lb/>
伍相祠堂亦可哀獨客飄飄何處去孤帆寂寂㡬時回<lb/>
<hi>時浙省使臣由海道入京</hi>竹枝聲㫁滄江暮短髪無辜獨受催<lb/>
<pb n="KR4e0063_WYG_003-15b"/>
　　秋晚東海寓舍<lb/>
落葉寒蟬小巷深枯藤斜日半墻隂讀書稚子當軒坐<lb/>
為客衰翁倚杖吟滄海未知終老計白頭難忘故園心<lb/>
敝裘零落餘雙袖清淚年来似不禁<lb/>
　　沙邉<lb/>
沙邊細路少人行只有閒花樹樹明水閣經春塵自滿<lb/>
風簾終日鳥爭鳴躬耕豈願将軍顧肥遯聊成處士名<lb/>
白鷺晴烟滿平野老夫於此最闗情<lb/>
<pb n="KR4e0063_WYG_003-16a"/>
　　喜洪山人恕復至<lb/>
烟巷雞鳴曙色開秋林鵲噪逺人回老夫自掃風前葉<lb/>
稚子兼鋤雨後苔近市酒漿渾易得傍溪魚蟹亦須来<lb/>
鷗邉野水明如鏡更坐寒山共一盃<lb/>
　　亂後溪上貽一二同志<lb/>
莫道閒居野老貧秋園事事可憐人隔溪柿葉<hi>集作子</hi>紅<lb/>
於火出水寒魚白勝銀誰為草茅堆積乆只令兒子掃<lb/>
除頻棊局茶甌縦無恙㡳須相棄不相親<lb/>
<pb n="KR4e0063_WYG_003-16b"/>
　　飲謝氏東園<lb/>
謝氏池臺多好春風簾水檻不凝塵千鍾緑酒䏻留客<lb/>
滿樹黄鸝更可人蝶翅乍驚歌扇逺栁花輕觸舞衣頻<lb/>
醉餘蕩槳城東去正値南湖月色新<lb/>
　　池上書懐<lb/>
野水寒氷上曲池薄雲斜日下踈籬黄蒿處處迷歸路<lb/>
滄海年年少故知北望朝廷非昔日東来兒女更依誰<lb/>
老年拄杖猶無力況是飢寒血氣衰<lb/>
<pb n="KR4e0063_WYG_003-17a"/>
　　雨後西園即事<lb/>
雨後秋園苜蓿紅水邉秔稻亦芃芃老夫哀敗知無甪<lb/>
兒子耕耘已有功盡室盤飱惟任汝暮年家事莫煩公<lb/>
勲業文章等虚妄杖藜濁酒任<hi>集作甚誤</hi>西東<lb/>
　　張叔温諸公擕酒至<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>濱明日作此奉謝<lb/>
八月風髙鴻鴈飛三江潮落蠏螯肥已拚白髪如秋水<lb/>
不厭清尊共夕暉氛祲逺連豺虎窟波濤晴晃芰荷衣<lb/>
揚雄舊宅城東住騎馬歸来月滿扉<lb/>
<pb n="KR4e0063_WYG_003-17b"/>
　　觀王生所藏王維畫<lb/>
右丞小景樹参差我有林塘寔似之日日欲歸還蹭蹬<lb/>
時時借看解愁思恨無黄鵠髙飛去獨奈沙鷗靜不移<lb/>
明日江頭候春水典衣沽酒待篙師<lb/>
　　大雨書寓所壁二首<lb/>
五月六月雨綿綿東望黄浦水連天小溪漫漫不可渡<lb/>
髙岸兀兀何由全家童種荷已穿壁野老捕魚還滿船<lb/>
南隣少婦亦可惡濁酒盈缸須見錢<lb/>
<pb n="KR4e0063_WYG_003-18a"/>
濕雲宻宻覆髙軒濁水淊淊注滿園一雙白鳥當牕下<lb/>
無數黄蜂入户喧親朋何由致音問道路已絶無攀援<lb/>
野𤓰新菜最稱意引蔓開花滿敗垣<lb/>
　　次廣西朱郎中熈見寄韻二首<lb/>
萬里蒼梧入望長薇垣新治日馨香已知南去無鴞獍<lb/>
更擬西郊聽鳯凰談笑定應多暇日羈縻況復有成章<lb/>
幕中還試鍾王帖書遍闌干葉上霜<lb/>
衡陽南去與天長荔子紅椒處處香明月闗門無虎豹<lb/>
<pb n="KR4e0063_WYG_003-18b"/>
清風臺閣有鸞凰包茅已入皆三脊卉服新成有九章<lb/>
幕下文書自稀少醉餘崖蜜㗖紅霜<lb/>
　　姚性存將歸鶴沙以詩見别次韻<lb/>
十年避地誰知我此日看君自可人空谷正思駒皎皎<lb/>
清溪還度石磷磷韓公住處皆荒服區册歸時及早春<lb/>
聞道沙邊風俗好老夫東望欲為隣<lb/>
　　京師歸至丹陽逢侯生大醉<lb/>
白下西風吹夜凉五湖秋草著<hi>集作動</hi>㣲霜千家砧杵初<lb/>
<pb n="KR4e0063_WYG_003-19a"/>
凌亂獨客闗山正渺茫歸去定應殘臘盡飄零猶幸此<lb/>
身强丹陽郭裏盈樽酒且為侯芭發醉狂<lb/>
　　歸来<lb/>
淮甸西風送客歸江潭落木正飛飛<hi>集作霏霏</hi>屋邊鸛鶴鳴<lb/>
髙垤道上狐狸笑敝衣濯足每嫌秋岸冷攤書還趂夕<lb/>
光㣲倦逰季子眞相似獨有賢妻肯下機<lb/>
　　郭外寄王録事<lb/>
白鷗黄鳥動<hi>一作弄</hi>春聲緑樹清波稱晚晴何用城中走<lb/>
<pb n="KR4e0063_WYG_003-19b"/>
塵土只消江上過清明深村濁酒還堪醉野老狂歌亦<lb/>
有情寄語東門王録事底須辛苦過平生<lb/>
　　送曹新民歸東州<lb/>
十年西浙曳長裾千里東歸指舊廬原上鶺鴒終有托<lb/>
旅情贏博近何如朝廷未擬申公使弟子猶傳伏勝書<lb/>
江草江花總無限為君今日重嗟吁<lb/>
　　賦緑珠得車字<lb/>
緑珠初嫁石崇家細馬輕駝七寳車已用明珠為匼匝<lb/>
<pb n="KR4e0063_WYG_003-20a"/>
更輸白璧教琵琶日日東樓傾美酒朝朝西苑看名花<lb/>
只為恩深不相棄還將玉體委塵沙<lb/>
　　陶宅務大使謝<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>蘭髙州大族也暮年客中得子<lb/>
　　　索詩賦此<lb/>
南来萬里不勝勞此日添丁氣自豪庾信甘查方自喜<lb/>
竇家丹桂未為髙麒麟親送千年瑞鸑鷟初生五色毛<lb/>
為語東隣老都尉他年天子召枚臯<lb/>
　　賦黄葉漁村<lb/>
<pb n="KR4e0063_WYG_003-20b"/>
澤國西風霜樹多蕭條茅屋倚江波家人酒饌兼蝦菜<lb/>
野老衣裳雜芰荷東海任公時問信滄浪孺子亦来歌<lb/>
白鷗亦有忘機意清影相看奈爾何<lb/>
　　懐曽彦魯<lb/>
不見曾公白髮侵酒杯棊局最闗心年華冉冉情何限<lb/>
江海悠悠水正深欲買小舟随鴈去便從幽壑聽龍吟<lb/>
<hi>聞其恒往来龍</hi>明年春滿長洲苑拄杖穿花處處尋<lb/>
　　過黄耳墓有感<hi>陸士衡在洛被祻時寄書犬也墓在華亭南</hi>
<pb n="KR4e0063_WYG_003-21a"/>
黄耳墓前春日遲栁條花萼正参差多才已逐浮雲去<lb/>
異物猶令後代思豢養有恩終不背交逰何事獨相欺<lb/>
春風緑酒人皆醉落日孤舟自咏詩<lb/>
　　京師懐吳中黄道士<lb/>
吳下黄師我所憐江湖離别又三年家貧似為耽詩句<lb/>
世亂誰䏻與酒錢溪上𤓰田應蔓艸沙邊茅屋任風顛<lb/>
稍待東南春水緑老夫書札寄吳船<lb/>
　　陪貢先生東樂飲時丙申三月三日<lb/>
<pb n="KR4e0063_WYG_003-21b"/>
蘭亭修禊㑹羣才此日山東亦快哉詩思正随黄鵠去<lb/>
酒懐忽傍白鷗来坐逢細草身偏穏行近濃花眼自開<lb/>
日暮前村騎馬去児童都到習池回<lb/>
　　詠溪上所栽桃<lb/>
桃樹移栽近淺沙呼兒插竹護欹斜秋来擬喫埀埀實<lb/>
春到還㸔浩浩<hi>一作灼灼</hi>花旋置酒旗深處掛更将漁艇宻<lb/>
邊遮老夫未是文章手故少新詩對客誇<lb/>
　　賦梅花清夢二首<lb/>
<pb n="KR4e0063_WYG_003-22a"/>
江頭隴畔忽經行萬籟沈銷月滿<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>琪樹園林春漠漠<lb/>
水晶宫闕夜冥冥只愁瑞鳯驚飛去未信隣雞喚得醒<lb/>
猶似芙蓉池畔客偶然相值兩浮萍<lb/>
漠漠春雲凍不飛夜深那得到重圍初疑海上三珠樹<lb/>
漫說江南萬玉妃么鳯欲飛風細細隣雞未誤月輝輝<lb/>
更随弱水東流去逰徧三山夜不歸<lb/>
　　兵後大醉陶與權宅丙申九日也<lb/>
酒到愁腸味頗醇花因白髪更精神兒童休笑燈前舞<lb/>
<pb n="KR4e0063_WYG_003-22b"/>
老子今存死後身何處江湖為樂土誰家門户有閒人<lb/>
多情獨有陶徵士醉過清秋不厭頻<lb/>
　　秋日海上書懐<hi>丁酉書懐</hi>
寡妹城西消息稀老夫漂泊㡬時歸朝廷計議知何意<lb/>
丞相征行事已非東去鯨鯢方作横南飛烏鵲正無依<lb/>
可憐白髪孤村裏終日哀哀賦式㣲<lb/>
　　舟次上海縣<lb/>
海上驚風亂鶴飛千村霜露亦霏霏清砧自是逢秋起<lb/>
<pb n="KR4e0063_WYG_003-23a"/>
白骨何由逺道歸戈甲只殘螻蟻命江山終屬虎狼威<lb/>
自憐此日身将老況復中宵淚滿衣<lb/>
　　海上書懐<hi>丁酉嵗作</hi>
十年不見鸛鵝軍千里猶殘天馬羣涕涙每従天際老<lb/>
檄書誰道日邊聞荆蠻戰克心猶忍淮寇平来地已分<lb/>
莫怪腐儒東海上時時哀怨動秋雲<lb/>
　　壬寅九日<lb/>
野老園籬江水東洋洋夕露滿幽叢已教短髮従天白<lb/>
<pb n="KR4e0063_WYG_003-23b"/>
未厭秋花特地紅身世只今惟仗酒安危従此不闗儂<lb/>
神交頼有陶徵士避地休官意頗同<lb/>
　　寓所<hi>丁酉二月</hi>
草閣閒亭春水邊雨蒲風栁自紛然隣翁對客惟爭席<lb/>
水鳥依人欲上船西北朝廷無使節東南城郭有烽烟<lb/>
老夫避地非逰説正少蘇家二頃田<lb/>
　　浦上寓所<lb/>
我有茅堂南浦潯回崗千尺晝隂隂繁花映帯墟烟宻<lb/>
<pb n="KR4e0063_WYG_003-24a"/>
弱竹留連海氣深寂寂軒牕惟烏下蕭蕭風雨亦龍吟<lb/>
東家野老猶淳朴酒熟𤓰香數見尋<lb/>
　　璜溪寓所<lb/>
髙林深竹氣冥冥野色波光更滿汀草閣雨晴鳴翡翠<lb/>
花畦風暖入蜻蜓書成已與山公絶賦就惟教阿買聽<lb/>
猶未忘情是杯酒尚須隣里致盆瓶<lb/>
　　獨坐荒園<lb/>
獨坐荒園生事㣲幽幽門巷總煙霏家人問米侵晨去<lb/>
<pb n="KR4e0063_WYG_003-24b"/>
童子将薪薄暮歸肉味敢忘三月乆鄉情獨與寸心違<lb/>
只道年来雙鬢改寧知多病不勝衣<lb/>
　　寄題馬氏草堂兼柬黄二秀才<lb/>
江上草堂風物幽江花紅白滿汀洲鳴鳩呼婦東西去<lb/>
麋鹿将兒逺近逰已有軒牕成晚趣<hi>草堂有晚趣軒</hi>更無舟楫<lb/>
散春愁東林早晚櫻桃熟應與黄香數勸酬<lb/>
　　追次林太守孟善韻<hi>林乃袁之舉主</hi>
夫君開國配皇天五馬東来獨爾賢龔遂化行䏻賣劍<lb/>
<pb n="KR4e0063_WYG_003-25a"/>
姚崇遺愛合留鞭生芻未擬登門日白髪空悲薦剡年<lb/>
當代何人似班馬欲書循吏與留傳<lb/>
　　浦上木芙蓉盛開約黄鶴山人共觀<lb/>
江浦芙蓉色正深清霜㸃染更沈沈孤舟向日曾親見<lb/>
短褐於今欲逺尋已擬擕樽同野客<hi>集作老</hi>不妨展席對<lb/>
沙禽明年臂痛應全愈移遍東園野樹<hi>一作水</hi>隂<lb/>
　　江上櫻桃甚盛而予寓所無有忽蘇城友人惠一<lb/>
　　　大盒故賦此<lb/>
<pb n="KR4e0063_WYG_003-25b"/>
野店荒溪紅滿枝暖烟㣲雨共離披忽思西蜀勻圓顆<lb/>
正値東呉逺送時老子細看方自訝児童驚喜欲成痴<lb/>
拾遺門下曽沾賜此日飄蓬也賦詩<lb/>
　　荷花<lb/>
野菼秋菰共一陂水禽沙鳥最相知濃香浩浩無人問<lb/>
清影蕭蕭只自危嵗宴苦心終寂寞夜深清淚獨淋漓<lb/>
渚宫更擬襄王㸔猶恐雄風作陣吹<lb/>
　　乆雨後寓所<lb/>
<pb n="KR4e0063_WYG_003-26a"/>
荒村處處聞流水草閣時時自掩扉<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>樹葉深沙鳥宿<lb/>
<hi>一作隠</hi>野藤花退宻蜂稀只将書巻<hi>一作劔</hi>消長夏更倚漁<lb/>
舟送落暉天意未教戎馬息老夫漂泊敢言歸<lb/>
　　得馬叟書作此逺寄<lb/>
洛陽馬叟世稱賢童稚相看四十年只道詩名傳宇内<lb/>
寧知酒債滿江邊蓬蒿乆没揚雄宅蝦菜聊随萬里船<lb/>
此日將書付歸鴈不勝<hi>一作知</hi>清淚濕吳箋<lb/>
　　春日溪上書懐<hi>丙申嵗</hi>
<pb n="KR4e0063_WYG_003-26b"/>
溶溶春水雜蒹葭嫋嫋晴風度落花小巷㡬時佳客至<lb/>
新詩獨向野人誇未聞汗馬收諸國且逐閒鷗坐淺沙<lb/>
春色酒盃俱在眼㡳須辛苦欲還家<lb/>
　　過楊右丞墓<lb/>
鐡騎千羣下九江將軍才氣古無雙誓傾淮海鯨鯢窟<lb/>
痛洗東南禮義邦荆土不防吳冦入蜀軍終惑魏人降<lb/>
腐儒憂國思家淚獨向西風洒石缸<lb/>
　　寄南臺掾朱自明<hi>一有闕字</hi>時初復役<lb/>
<pb n="KR4e0063_WYG_003-27a"/>
世祖行臺列俊賢掾郎家世本儒先一時人物青雲上<lb/>
十道風霜白晝前最愛羣公交薦日正逢天子中興年<lb/>
腐儒饑餓干戈際欲買山隂雪後船<lb/>
　　登憫忠閣<lb/>
唐家髙閣古城隈逺客登臨宿霧開諸帝園陵俱寂寞<lb/>
三韓䰟魄尚歸来西山雲氣空中度東海潮音地底回<lb/>
聞説闗河有戎馬故園南望思悲哉<lb/>
　　清明獨坐<lb/>
<pb n="KR4e0063_WYG_003-27b"/>
花栁千家郭外村老夫官屋近荒園晴林渺渺浮雲氣<lb/>
細草油油叠浪痕川上畫船爭載酒烟中長笛自消魂<lb/>
暮年況復追逰倦落日泥墻獨閉門<lb/>
　　書寓所西齋二首<lb/>
繁杏夭桃碧井西牽牛天棘故相迷遂令錦雉将雛雊<lb/>
復有黄鸝作隊飛地逺豈知時序改身閒直與野人齊<lb/>
塘坳来往誰能見只有兒童識杖藜<lb/>
西齋春樹日隂隂下有飛花一尺深幽客未容他處坐<lb/>
<pb n="KR4e0063_WYG_003-28a"/>
新詩只向此中吟隣翁小圃春相接漁父扁舟晚更尋<lb/>
歸去故園應念此他時懐抱亦難禁<lb/>
　　登虎溪閣<lb/>
秋深時節雨霏霏獨坐江樓看鴈飛烟火數家山郭晚<lb/>
篷檣㡬處野航歸謀生計畫人皆笑投老鄉闗事已非<lb/>
聞道淮南新易將江湖此日亦沾衣<lb/>
　　冶亭山晚眺<lb/>
百尺孤亭落照間六朝遺迹草班班榮華有盡<hi>一作限</hi>英<lb/>
<pb n="KR4e0063_WYG_003-28b"/>
雄去江水無窮鷗鷺閒商女晚来猶自唱行人春盡不<lb/>
知還故園遥在三江外烟樹㣲茫獨倚闌<lb/>
　　白燕<lb/>
故國飄零事已非舊時王謝見應稀月明漢水初無影<lb/>
雪滿梁園尚未歸栁絮池塘香入夢梨花<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>院冷侵衣<lb/>
趙家姊妹多相忌莫向昭陽殿裏飛<lb/>
　　春日溪上謾書<lb/>
白髪何煩試鶡冠清江久欲把漁竿㳙㳙濁酒須成醉<lb/>
<pb n="KR4e0063_WYG_003-29a"/>
嫋嫋晴花已倦看不忍燕鶯頻往復且留鷗鷺與盤桓<lb/>
東家野老渾知我日日相過却自歡<lb/>
　　次方明謙指揮海上築城韻二首<lb/>
城堞遥連北斗斜逺方從此仰光華諸侯幕府多春酒<lb/>
上將歌謡雜暮笳别去㡬時還下榻興来何日欲乗槎<lb/>
為報安期頭白盡更煩重覓棗如𤓰<lb/>
旗影翩翩整復斜中天星月動光華千羣貔虎方屯戍<lb/>
萬里魚龍聽鼓笳聖主自多開國老海隅休恃上天槎<lb/>
<pb n="KR4e0063_WYG_003-29b"/>
却煩上將頻思念時問東門二畝𤓰<lb/>
　　野航為范子俊賦<lb/>
一舸夷猶野水邊渚禽沙鳥各紛然幽花滿棹初維岸<lb/>
春水連隄忽上天世上風波終未已江南烟雨正堪眠<lb/>
他日匏尊留我飲更憑孤鶴問坡仙<lb/>
　　鏡中梅<lb/>
的爍孤芳野水濵折来應是暁妝人瑶池風暖香初散<lb/>
銀漢春回跡未眞奔月定知猶有影凌波却喜不生塵<lb/>
<pb n="KR4e0063_WYG_003-30a"/>
緑毛么鳯無栖處来往蘭房不厭貧<lb/>
　　飲任氏西園大醉呈諸公<lb/>
公子西園花最多花邊展席每經過清芳到手休輕折<lb/>
白髪欺人可奈何爾貴我榮君莫問鶯兒燕子總能歌<lb/>
醉後不嫌歸色晚亭亭月色滿江波<lb/>
　　寄田官馬録判<lb/>
馬卿離别又三秋行李蕭條古薊州秔稻熟時多有賜<lb/>
蒲萄醉後却無愁春風白鴈雲邊去落日黄河天際流<lb/>
<pb n="KR4e0063_WYG_003-30b"/>
囊裏新詩三百首還能逺寄海東頭<lb/>
　　偕黄叔明王元吉錢伯雲張夢辰金彦振元夕觀<lb/>
　　　燈㑹於蕭塘吳隠居景元家舉酒屬客曰七人<lb/>
　　　四百九十嵗為首句燈字為韻賦此時洪武乙<lb/>
　　　丑也<hi>十八年</hi>
七人四百九十嵗呉家堂上看花燈皓首龎眉方滿座<lb/>
金盃玉碗出清氷三寸黄柑渾似蜜百壺春酒況如渑<lb/>
今日相逢總知己老夫歡喜欲飛騰<lb/>
<pb n="KR4e0063_WYG_003-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0063_WYG_003-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　海叟集巻三<lb/>
</p>
<p>
</p>
  </div>
</body>
</text>
</TEI>
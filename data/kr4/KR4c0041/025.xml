<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_025-1a"/>
權載之文集卷第二十五<lb/>
　　　　　　　　　　　　　唐權德輿字載之<lb/>
　　墓誌銘<lb/>
　　　唐故朝議郞行尙書倉部員外郞集賢院待制<lb/>
　　　權府君墓誌銘<hi>并序</hi>
公諱自挹字某天水人其先殷王武丁之友因封命氏<lb/>
楚遷於郍處秦徙于汧隴緜代多才繼有勲力四代祖<lb/>
襲慶周開府儀同三司相定冀靑殷五州諸軍事冀州<lb/>
刺史齊郡公曾祖武隋開府儀同三司浙豫桂三州刺<lb/>
史潭府惣管始平郡太守右武衛屯衛二大將軍天水<lb/>
<pb n="KR4c0041_SBCK_025-1b"/>
縣開國伯考無悔皇朝請大夫晉州趙城縣令公年十<lb/>
四太學明經上第因喟然曰學不足以究古今之變而<lb/>
干祿者非吾志也遂養蒙于終南紫閣之下窮覽載籍<lb/>
號爲醇儒非其道不合非其人不自厯南和寶鼎二縣<lb/>
尉天寶中河湟之間踐更以禦㓂平糴以饋軍皆以御<lb/>
史董之聯辟從事旣而幽陵兵興二京震蕩搢紳之士<lb/>
多在刼中公艱貞終吉盗不能汚尅復之歲制授醴泉<lb/>
尉尋攝監察御史充河西隴右宣慰使崔中丞伯陽判<lb/>
官軺車所履人誦其惠歲中崔復命遷左馮翊表爲祠<lb/>
曹且佐州師朝廷以公文而無害特拜監察御史謙以<lb/>
<pb n="KR4c0041_SBCK_025-2a"/>
自牧受大理寺丞學該今古加集賢院待制職通理典<lb/>
遷尙書倉部員外郞大厯五年春感風疾請告十有二<lb/>
月終于布政里私第享年七十惟公得大易之含章中<lb/>
庸之居易知前古之善敗稽六學之義類靈龜恬然天<lb/>
爵自貴夫如是則通籍書殿起草中臺於諸生不爲不<lb/>
達而充公之量則未也與故王右丞維今歸尙書崇敬<lb/>
爲文雅道素之友其餘或不踐其域故知我者希夫人<lb/>
太原王氏監察御史造之孫也鄠縣令侑之女淑行明<lb/>
德輔于公志叢是福履近于期頤公之喪旣除二十三<lb/>
年而夫人殁壽九十三時貞元十年十有二月也嗣子<lb/>
<pb n="KR4c0041_SBCK_025-2b"/>
某官皆以舊德蕃祉㕘居吏員盡厥誠信貞于龜筮以<lb/>
十二年二月祔葬于咸陽縣洪瀆原禮也以德輿諸孫<lb/>
之列習于舊史郯子之學誠慙古人滕公之室敢識幽<lb/>
壤銘曰<lb/>
周隋之間受封于齊代有武功抑抑倉部德音不囘藹<lb/>
然儒風考正圖書彌綸憲章其道昭融黃裳之吉大雅<lb/>
方直位則未充惟此令德與彼内則委龢而終咸陽古<lb/>
原祔窆雙魂淑聲無窮<lb/>
　　　唐故金紫光禄大夫司農卿邵州長史李公墓<lb/>
　　　誌銘<hi>并序</hi>
<pb n="KR4c0041_SBCK_025-3a"/>
公諱鉊字某不書州里尊宗室也初景王之友啟封于<lb/>
蔡繼别爲宗厥後多材皇襲濟北郡公孚公之曾祖也<lb/>
隴西郡公津容公之王父也濟北仕至國子司業贈太<lb/>
僕卿隴西仕至慈衛汝邢靑五州刺史終永王傅以至<lb/>
列考幨厯監察御史殿中侍御史尙書倉部員外郞累<lb/>
贈職方郞中虢州刺史公卽虢州府君之第若于子也<lb/>
憑是積厚藂生福祉少以門子入官聯調兩宫環列之<lb/>
佐次補伊闢丞是歲天寶十四載也虢州捐館幽陵兵<lb/>
起茹毒違難南浮江淮旣除喪宣州觀察使鄭炅之表<lb/>
爲廣德令時劉展阻命東方愁擾閭里制于萑蒲守臣<lb/>
<pb n="KR4c0041_SBCK_025-3b"/>
化爲寓公而公之縣鄙連亘山洞盜有陳莊陳五奢者<lb/>
是焉囊槖攻剽相因炅之跳在尋陽牒書密至署爲上<lb/>
介俾輯輿師靖綏攘遏人用寧紓後厯揚州太原二紀<lb/>
綱掾府之損益皆所關决執法殿中侍戎北門㑹罷使<lb/>
至京師獻狀居最拜奉天令有命成城績用居多未踰<lb/>
年遷侍御史充宣武軍節度行軍司馬時師帥以睢陽<lb/>
及譙進律開府韓厥之任朝選爲難葢以彌縫左右非<lb/>
公莫可最凡三爲尙書郞四兼御史中丞以銀印靑綬<lb/>
厯官相常伯之重府遷大梁職尊統師公皆以司武從<lb/>
之蓄資力以崇威望宣忠勞以宏班制居則持重戰則<lb/>
<pb n="KR4c0041_SBCK_025-4a"/>
有功無細無大繄公謀是賴雖羊舌職之聰明肅給鐸<lb/>
遏㓂之恭敬信強無以過也貞元二年眞拜左庶子三<lb/>
年復以本官兼御史中丞充入蕃使尋兼御史大夫行<lb/>
次囘中察其陰詐密疏累陳不可莅盟之狀時朝議已<lb/>
行謀塞不用旣而戎人衷甲急變上聞乘車東轅獨以<lb/>
智免以久次遷衛尉卿秩以金紫乃命大農爲國之泉<lb/>
首公修職惟直是視無所阿附終用蔽傷左遷邠州長<lb/>
史以十三年十一月日寢疾終于所莅之官舍春秋若<lb/>
干惟公開敏毅直信廉仁勇有政事方畧長于理煩遠<lb/>
而不泥文而無害始以通邑行師振其名聲交辟元僚<lb/>
<pb n="KR4c0041_SBCK_025-4b"/>
翻飛淸朝腰金鳴玉法象河海議者謂蕃垣京轂公宜<lb/>
居之終以當官有守寧詘不苟不爲利疚於囘鬱堙下<lb/>
國以至大病始可嘆已夫人范陽郡夫人盧氏某官某<lb/>
之孫新安丞某之女華宗淑問光輔閨門無詒離無攸<lb/>
遂内姻外姻仰其徽風先於公二年而殁長子元亮以<lb/>
武略至御史中丞不幸早亡次子元道以吏才爲大理<lb/>
司直兼監察御史㕘陳許軍事次曰元規進士第盩厔<lb/>
縣尉次曰元㑹前右金吾衛兵曹㕘軍元簡江陵府㕘<lb/>
軍元舉太元府㕘軍元弼元衝元輔等皆裕蠱知方儼<lb/>
然在疚考于象數先遠得吉以十四年某月日奉公夫<lb/>
<pb n="KR4c0041_SBCK_025-5a"/>
人之喪祔窆於伊闕縣萬安山南原先公之兆域禮也<lb/>
德輿王父王族之出也先人于公爲中表昆弟覊貫獲<lb/>
見殆四十年元道等泣以墓石見託雖文之鄙朴而不<lb/>
敢辭也銘曰<lb/>
抑抑司農系于蔡兮三珪再踐直方大兮心廣體胖道<lb/>
將泰兮中立不囘官左退兮發書問鵩禍所㑹兮撰日<lb/>
焞龜紛祖載兮萬安鮮原風雨晦兮鏤此貞珉𡑞之内<lb/>
兮<lb/>
　　　唐故朝散大夫守司農少卿賜紫金魚袋隴西<lb/>
　　　縣開國男李公墓誌銘<hi>并序</hi>
<pb n="KR4c0041_SBCK_025-5b"/>
公諱條字堅後以字爲諱淮安靖王贈司空神通之元<lb/>
孫也鹽州刺史孝銳司空之昭也宏農太守璟鹽州之<lb/>
穆也太子太傅贈司徒齊物公之禰也尙書左僕射贈<lb/>
司空復公之兄也代以忠厚而膺爵命勲籍吏部皆冠<lb/>
宗室公稟是慶祉生而朗邁宏毅疏達方廉孝悌學以<lb/>
遜志文而無害始以門廕參調三命官至廷尉評明淸<lb/>
閱實適其輕重改宣城令滿歲受代縣人以理狀乞留<lb/>
亷車上聞詔可其奏且加大理司直從人欲也縣鄙之<lb/>
南水泉委滙每暑雨流淹輒傷大田公乃峻爲之防悅<lb/>
使其衆人就安利稼皆登成大厯中鄜坊節度使表爲<lb/>
<pb n="KR4c0041_SBCK_025-6a"/>
上介遷監察御史殿中侍御史中權策畫一以咨之成<lb/>
師足食邊備益固使罷除昭陵臺令貴強㳫貪奸冒法<lb/>
禁公職在充奉露章以聞以爲巧言所中坐貶建安尉<lb/>
在途累疏詞理劘切上覽而直之罪人就誅方議牽復<lb/>
屬太夫人棄敬養貞元初移蘄州長史尋徵還京師執<lb/>
事者銳於引重公亦啟心獻熟㑹一人有漢宣共理之<lb/>
嘆拜泉州刺史泉人宜之入爲宗正丞時卿長與其貳<lb/>
不相能告訐之書紛然交訴詔公平之皆得其中自後<lb/>
屬籍疑讞顓其聽斷兩造以明九族以和九年授果州<lb/>
刺史先是里下無廨署官司無令書節用量功經搆講<lb/>
<pb n="KR4c0041_SBCK_025-6b"/>
聚百堵乃興九章粲然政用樂易人皆輯附居部明年<lb/>
有女道士謝氏白晝上昇優詔嘉異州閭咏嘆十一年<lb/>
以課最陟爲司農少卿國泉邦用精力區處利病陳聞<lb/>
靡不纎悉十四年宸心憫雨比屋艱食出其陳陳以活<lb/>
元元又百吏之祿廩以粟易幣則輕重相準而便於人<lb/>
皆自公發之也公稽覽故志通練程品嘗獻軍國便宜<lb/>
五章推理道以及人事其他奏議皆附經術有蹇蹇匪<lb/>
躬之操焉渥澤日加方厚其屬任而才命相盩末如之<lb/>
何十五年三月乙已以疾終于勝業里私第享年五十<lb/>
九夫人滎陽鄭氏某官某之女姿操柔明先于公若干<lb/>
<pb n="KR4c0041_SBCK_025-7a"/>
年而殁乃者以公之勤追封榮陽縣君其孤曰昌舉進<lb/>
士甲科淑行至性公族稱其有後以其年五月甲寅龜<lb/>
筮襲吉血涕奉喪祔塟于萬年縣某原先公之兆域以<lb/>
德輿獲詳踐履俾篆斯文其銘曰<lb/>
昔在靖王愍策司空至公父兄亦命三公公族家代車<lb/>
服以庸允矣司農直方懿恭行惟遜悌仕乃亷忠利刄<lb/>
刜鐘輕翰遡風時方大來命則不融柳車遲遲棘人充<lb/>
充如履夏屋歸全舊封圓石琢銘永識于中<lb/>
　　　唐故鄜坊節度推官大理評事唐君墓誌銘<hi>并</hi>
<hi>序</hi>
<pb n="KR4c0041_SBCK_025-7b"/>
君諱疑字嘉言北海人曾祖貞休皇比部郞中河南少<lb/>
尹祖詡太子洗馬考試河南府士曹參軍代有懿行遠<lb/>
承華構君淸方敏厚幼有立志與伯氏文編講議修詞<lb/>
知名於士友間其文筆浹洽而長於比興其義行潔修<lb/>
而篤於友悌貞元初舉進士甲科解巾補宮衛紀綱掾<lb/>
右輔守臣撫封辟士表爲支使轉左領軍倉曹明年復<lb/>
調爲左金吾領曹因喟然曰吾三命不越於環列其道<lb/>
蹇歟滿歲晏居吟咏情性而已㑹故人彭城劉景通受<lb/>
天子推轂之重鎭于洛郡辟書旣至命書繼下以廷尉<lb/>
評理軍訟未幾請急省兄于盛山又東南至于雲安間<lb/>
<pb n="KR4c0041_SBCK_025-8a"/>
關巴峽嬰冒霧露俄而景通入覲爲冬官司空方欲盛<lb/>
薦君於獻納侍從之列景通旣列左右曹中執法多所<lb/>
引重而枕疾不起悲夫時二十年秋八月壬子其年四<lb/>
十有九昔崔駰管輅官不過長岑令少府丞而當時之<lb/>
翕然扇巧言進取滿志者可勝道哉夭閼紛綸從古所<lb/>
歎初娶馮翊嚴氏興元長帥相國太保公之女不幸早<lb/>
亡繼娶天水權氏華州司士參軍集之女予之從祖妹<lb/>
也有明識淑行爲六姻儀法結縭周月遭罹栢舟之痛<lb/>
遺胤方娠可哀也哉子與文編周旋於文章道義二十<lb/>
年矣故辱君之歡亦舊淮湖暌阻京轂㑹合合姓怛化<lb/>
<pb n="KR4c0041_SBCK_025-8b"/>
在旬歲之中寢門屑涕情何有極冬十月庚寅其孤揮<lb/>
旣得卜吉窆于萬年縣義善原且虞㐀夷谷變不可以<lb/>
不識遂爲銘曰<lb/>
一氣沄沄浮休滑涽英華未申奄忽歸根于嗟乎嘉言<lb/>
于嗟乎九原刻此淸芬<lb/>
　　　唐故太原府史事軍李府君墓誌銘<hi>并序</hi>
君諱雍字某趙郡鄗人曾祖萬安皇鄒平郡丞祖頊贈<lb/>
鄭州刺史父日知皇銀靑光祿大夫黃門侍郎侍中戸<lb/>
工刑三尙書君承廕休覆露而資性和厚有詞藻工篆<lb/>
隸起家太子通事舍人轉太常寺主簿年甫成童卓然<lb/>
<pb n="KR4c0041_SBCK_025-9a"/>
有立志厯都水監丞長安丞轂下難理號爲稱職下太<lb/>
夫人韋氏憂免喪猶毁不交人事尋詔除太原府錄事<lb/>
參軍已抱沉瘵以開元十九年夏五月没于長安昇道<lb/>
里享年四十五噫嘻以侍中公之寛明正直忠孝于君<lb/>
親書在國籍爲景雲賢相宜其子姓昌阜有韋平之慶<lb/>
而義方積善所及不過于丞吏都吏未強仕而夭斯命<lb/>
矣夫人范陽盧氏殿中侍御史敷之女司勲郞游之妹<lb/>
華宗淑行先没者二歲有子元之仕至晉州洪洞縣令<lb/>
愷悌之化行於鄕黨命屈其才亦不至大官洪洞之子<lb/>
曰鄧州新野令彬萬年尉彤陳州太康主簿彩太公廟<lb/>
<pb n="KR4c0041_SBCK_025-9b"/>
丞彣前明經彧等以吏以文循守家法君初嘗謂洪洞<lb/>
曰吾家代壤樹在周鄭之郊延陵瀛博豈限故土苟吾<lb/>
啟手足必促擇不食之地而歸全焉故君没之歲秋八<lb/>
月權窆于萬年縣龍首原厥後七十有七歲彬彤等居<lb/>
内憂忍哀襄事因竭誠信循祖禰之志啟君之竁遷祔<lb/>
于京兆府奉先縣漫衆鄕章保里從吉卜也與洪洞君<lb/>
庚甲分穴昭穆列次聿修之義情理無違而彤又狀其<lb/>
祖德請刻墓石抑予之重表甥也嘉其忠孝而銘之其<lb/>
詞曰<lb/>
伊昔侍中實相睿宗以孝以忠穆然淸風乃生良士博<lb/>
<pb n="KR4c0041_SBCK_025-10a"/>
約仁義坦坦居易鬱堙下位家有孝孫卜兹鮮原刻勒<lb/>
淸芬藏于墓門<lb/>
　　　唐故監察御史淸河張府君墓誌銘<hi>并序</hi>
君諱衆甫字子初淸河人曾祖尚皇海州司馬祖宏藝<lb/>
皇兖州曲阜縣令考隱皇淄州司戸參軍君早爲諸生<lb/>
能以學行自力寛亷而温朴厚而文居易向晦固窮不<lb/>
變故年過耳順而方脫章甫冠惠文示不苟也初爲轉<lb/>
運使所辟解巾太常寺太祝轉河南府壽安縣尉罷秩<lb/>
厯年僑居雲陽時以緣情比興疏導心術志之所之輒<lb/>
詣絕境閒以羇旅遊京師卿大夫聆其風者方以聲韻<lb/>
<pb n="KR4c0041_SBCK_025-10b"/>
屬和不暇㑹淮寧軍帥之始至也眘柬僚佐求士於朝<lb/>
朝賢多以君爲才辟書薦至俄拜監察御史且爲從事<lb/>
讜言幕畫舉無違者徵軍實於廣陵因渉江省家道病<lb/>
沉痼不克復命以建中三年三月日至家而終享年六<lb/>
十八夫人汝南周氏先於君殁其孤曰實曰宇年並孩<lb/>
齓未勝縗經遂以其月日權祔焉嗚虖貴仕眉壽或與<lb/>
令德不并此昔賢所以爲歎姑以景行茂實賁于重泉<lb/>
銘曰<lb/>
洪範之義享用五福展如之人宜荷百祿嘉言婉婉則<lb/>
㒺攸復旣䥫其冠亦朱其服浮休沄沄歸全返眞喬木<lb/>
<pb n="KR4c0041_SBCK_025-11a"/>
荒墳于嗟乎張君<lb/>
　　　唐故揚州兵曹參軍蕭府君墓誌銘<hi>并序</hi>
君諱惟明字某南蘭陵人曾祖浚皇丹州刺史祖文遠<lb/>
皇睦州別駕考重暉皇金州别駕自丹州以降雖位不<lb/>
過守佐而皆以行義似續君卽別駕府君之元子也天<lb/>
寶中舉秀才數上行過乎謙竟不得居甲乙科時苟未<lb/>
至雖巧力無所措其用否不可久後累爲知已薦自明<lb/>
州參軍事至揚州兵曹掾凡更四官皆有理效多以名<lb/>
聞薦拜或參從事之列向非刄有餘而用無滯疇能及<lb/>
此晚歲病風家于丹陽葆眞樂和樽酒自適輕財重義<lb/>
<pb n="KR4c0041_SBCK_025-11b"/>
推誠于朋友之間不飾邊幅以曠達自任初君與令弟<lb/>
故司封郞中惟則同以儒服游京師賢士大夫締交慕<lb/>
義者如響郞中以通才厯職而君亦累爲名公所薦年<lb/>
位未至相次凋落嗚呼以建中二年四月日所疾沉痼<lb/>
終于丹陽私第享年若干以某月日權窆于某所從宜<lb/>
也夫人扶風竇氏婦道柔明三子渢潮汶等年未志學<lb/>
藐然無怙芻挽將行哀以求銘誌曰<lb/>
南齊之後福祉薦臻厥生兵曹洵美且仁如何中路翳<lb/>
魄荆榛刻石窮泉永志聲塵<lb/>
　　　唐故潤州丹陽縣丞盧君墓誌銘<hi>并序</hi>
<pb n="KR4c0041_SBCK_025-12a"/>
君諱峴字某范陽人自魏巳降官婚人物爲天下淸甲<lb/>
大畧書于國史詳言在乎家牒今所書三葉自曾王父<lb/>
衛州司馬府君諱宏壽初貞晦不仕公車徵拜至冀州<lb/>
信都主簿府君諱友裕友裕生揚州高郵縣令府君諱<lb/>
相君卽高郵之第若干子奉前人之業講先師之訓以<lb/>
之克家以之從政直方謙厚卑不可踰筮仕三次不離<lb/>
州縣之職曰亳州蒙城主簿楚州寶應縣尉潤州丹陽<lb/>
縣丞寛敬莅事不希名譽故每當亷問薦延之日使臣<lb/>
陟明之舉皆遷延晦避時議多之淸行懿名竟用不振<lb/>
以大厯九年七月日寢疾終于官舍享年五十五其婺<lb/>
<pb n="KR4c0041_SBCK_025-12b"/>
隴西李氏柔順有婦行嗣子某等訣于蓍蔡衘恤襄事<lb/>
以關河不靖未克歸祔遂以某月日權厝于縣之北靣<lb/>
焉從宜也予僑居丹陽常與君游故粗書事實以備刻<lb/>
石銘曰<lb/>
生死沄沄如環斯循于嗟盧君於此歸根<lb/>
</p>
<p>
</p>
  </div>
</body>
</text>
</TEI>
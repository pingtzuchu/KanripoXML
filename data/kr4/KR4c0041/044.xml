<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_044-1a"/>
權載之文集卷第四十四<lb/>
　　　　　　　　　　　　唐權德輿字載之<lb/>
　　表<lb/>
　　　中書門下賀雲南軍破吐蕃劍山保定城表<lb/>
臣某等言伏見劍南西川節度使某官某所奏兵馬使<lb/>
宋炅前月十八日與雲南軍合勢攻破吐蕃劍山保定<lb/>
城當日斬城使者伏以聲教所𬒳遐邇大同蠢兹西戎<lb/>
尙有遺類或犯亭鄣且稽靈誅陛下睿算無窮天威遠<lb/>
震以夷裔感恩之衆佐藩隅制勝之臣取以多方累獻<lb/>
戎㨗事皆前定必禀聖謨斬將搴旗出於料外堅城便<lb/>
<pb n="KR4c0041_SBCK_044-1b"/>
地盡落彀中通荒服會朝之途絕餘孽窺覦之隙奉威<lb/>
懐之命以律而臧兼夷夏之師在和而克此皆陞下神<lb/>
武潛運妖氛永淸由是成擒自當盡敵臣等謬當樞近<lb/>
媿乏廟謀幸覩成功不勝大慶無任欣抃之至謹奉表<lb/>
陳賀以聞貞元十年十二月三日<lb/>
　　　中書門下賀元誼李文通出洺城城表<lb/>
臣某等言臣等今日靣奉進止元誼李文通等蒙恩宥<lb/>
過以今月七日將領將士出洺州城者伏惟皇帝陛下<lb/>
聖神之化懐保元元仁洽好生感深格物誼等列於守<lb/>
將本以忠勞師旅之間失於慮始蒼黄之際自謂匪人<lb/>
<pb n="KR4c0041_SBCK_044-2a"/>
士吏危疑謀猷回遹陛下以震耀所及殺傷則多曲成<lb/>
以誘其衷持久以通其變愀然軫念不忍致誅待以初<lb/>
心許之遷善指期開壁率衆来朝實賴亭毒之恩再全<lb/>
臣子之節宥兹一眚昭示萬方睿慈所宏動植知幸臣<lb/>
等虛薄備位䑓司愧無調鼎之能獲覩止戈之慶無任<lb/>
欣抃踴躍之至謹奉表陳賀以聞貞元十二年正月十<lb/>
三日<lb/>
　　　中書門下賀汴州擒送李迺表<lb/>
臣某等言中使某乙奉宣進止汴州以今月三日擒送<lb/>
李迺軍州並巳寧帖者伏以聖德含宏在宥天下而匪<lb/>
<pb n="KR4c0041_SBCK_044-2b"/>
人醜類自抵刑章李迺本以庸微謬從軍校潛懐狂戻<lb/>
輒擾師徒乘其疾病坐邀職秩怙亂以逞志專戮以作<lb/>
威人思納忠義不同惡俄就械繫一方晏然雖鳬獍之<lb/>
心暫求假息而鷹鸇之逐曾不崇朝衆情交欣以待朝<lb/>
㫖一昨陛下命將相之衆撫綏是邦明書罪人且示輕<lb/>
典成命方下浚郊以淸聖謨炳然若合符契足使義士<lb/>
勵節貪夫革心禀化畏威無有遠邇臣等謬居䑓鉉毎<lb/>
奉德音媿乏嘉猷以承睿略無任歡抃慶幸之至謹奉<lb/>
表陳賀以聞貞元十二年七月九日<lb/>
　　　中書門下賀靈武大破吐蕃表<lb/>
<pb n="KR4c0041_SBCK_044-3a"/>
臣某等言臣等今日靣奉德音靈武大破吐蕃擒生斬<lb/>
將者伏以睿謀武經陰隲上略兵符所授公戰多方蠢<lb/>
兹犬羊尚勞爟燧羣師禀命中權戒嚴掎角相因初設<lb/>
險於三覆竒正合發俄獻功於九擒數酋渠之首級積<lb/>
戎械於亭候勝氣餘勇鼓行無前卽叙可期有征斯在<lb/>
臣等謬居樞掖莫効涓埃每承以律之貞空荷止戈之<lb/>
運無任慶快踴躍之至謹奉表申賀以聞貞元十四年<lb/>
十一月二十九日<lb/>
　　　中書門下賀蔡州營招討使破賊表<lb/>
臣某等言伏奉宣示蔡州行營招討使韓全義所奏去<lb/>
<pb n="KR4c0041_SBCK_044-3b"/>
四月二十七日於逆賊呉少誠界破賊騾子及馬步軍<lb/>
三千餘人賊弟呉少陽棄衆奔遁者伏惟陛下聖神廣<lb/>
運丕冐萬方而顚越匪彛自蹈鋒刃德音累降曉告不<lb/>
悛禁暴安人酌於軍志命師授律發於宸心整旅有嚴<lb/>
拊循决勝據便地以三覆分銳師而九攻材官突騎奮<lb/>
勵精勇啟行所及莫敢枝梧奔北之徒自相蹈藉威謀<lb/>
克壯殺獲斯多更候便宜續圖攻取蒙輪超乘靡不賈<lb/>
餘長轂鈎援期於盡殪此皆睿算前定純臣協心佇淸<lb/>
淮濆以慶天下臣等謬居樞近喜萬恒情無任忻抃踴<lb/>
躍之至謹奉表陳賀以聞貞元十六年五月四日<lb/>
<pb n="KR4c0041_SBCK_044-4a"/>
　　　中書門下賀雪表<lb/>
臣某等言臣聞王者法天布令有以感通則元氣調和<lb/>
庻徵時若按汜勝之書云雪者五榖之精伏惟皇帝陛<lb/>
下以人爲心以歲爲瑞故月當大呂節近嘉平信宿之<lb/>
間盈尺可驗光連萬頃巳奪皓鸖之鮮慶在干箱更徴<lb/>
田畯之喜臣等謬居樞近獲覩休祥無任喜抃踴躍之<lb/>
至謹奉表陳賀以聞貞元十二年十二月九日<lb/>
　　　中書門下賀雨表<lb/>
臣某等言臣聞王者以誠愛人以德動天則交感不違<lb/>
庻徴時序頃自春澤愆候上軫皇情協用五紀憂勤六<lb/>
<pb n="KR4c0041_SBCK_044-4b"/>
事曁純陽之節雩禱是脩齋心勞慮恤隐宥過雲觸石<lb/>
而興潤月離畢以呈祥南畞就功西成可望含餔鼓腹<lb/>
幼艾相歡見聖人之化育符上帝之陰騭臣等忝列台<lb/>
司喜萬常品無任慶抃踴躍之至謹奉表陳賀以聞貞<lb/>
元十三年四月十一日<lb/>
　　　中書門下賀雨表<lb/>
臣某等言百穀所仰甘雨是資三務成功望歲斯切雖<lb/>
閏候頗晚農畊未遲而時澤小愆皇情所軫齋禱上感<lb/>
陰陽以和遽興有渰之凄方茂如茨之稼况霡霂未巳<lb/>
公私必均叶聖造之休徵副元功之育物臣等謬居樞<lb/>
<pb n="KR4c0041_SBCK_044-5a"/>
近喜萬常情無任欣賀抃躍之至謹奉表陳賀以聞臣<lb/>
某等誠惶誠恐頓首頓首謹言貞元十四年四月十七<lb/>
日<lb/>
　　　中書門下謝雨雪量放朝叅表<lb/>
臣某等言伏奉今日進止卿等朝列是常或陰雨不聞<lb/>
鼓聲則不免犇波走馬忽有墜損深軫朕懷自今巳後<lb/>
縱皷聲差池亦不得走馬并時暑稍甚及雨雪泥潦亦<lb/>
量放朝叅者伏以夙興趨朝辨色就列臣下之制則惟<lb/>
其常陛下特降殊私上煩深慮當宵衣之際念陳力之<lb/>
臣或恐聲皷差池登車犇廹且憂暑雨遂及祁寒俯或<lb/>
<pb n="KR4c0041_SBCK_044-5b"/>
馳驅時寛朝請曲成周於萬物厚澤浹於四時恩出非<lb/>
常事超前載臣等謬居樞近首奉德音無任忻忭感戴<lb/>
之至謹奉表陳謝以聞貞元十三年六月十二日<lb/>
　　　中書門下賀聖躬減膳降雨表<lb/>
臣某等言臣聞王者祗若天心勤恤人隱必有交感之<lb/>
速以叶順成之祥頃自春及夏時雨尚少稼事所切皇<lb/>
情載勤分命官師䖍修祠禱而又齋誠減膳感達上元<lb/>
以蒸人望歲之心爲陛下納隍之慮兼軫幽繫議寛狴<lb/>
牢意纔發於穆淸月已離於星畢霈然周洽曾不崇朝<lb/>
靡失長嬴之期方興多稼之咏茂遂生植統和陰陽歡<lb/>
<pb n="KR4c0041_SBCK_044-6a"/>
康之誠音挾遐邇臣等㕘居近列獲奉昌時無任欣抃<lb/>
踴躍之至謹奉表陳賀以聞臣某等誠惶誠恐頓首頓<lb/>
首謹言貞元十五年五月十九日<lb/>
　　　中書門下賀德音減放夏麥并賑給表<lb/>
臣某等言伏奉今日制奉先等五縣夏麥除得水利外<lb/>
損者並放長安等一十八縣更審廵覆聞奏卽有進止<lb/>
仍委有司計會賑給者伏惟陛下愛人之心與天合德<lb/>
憂勤亭育務盡其宜頃者春澤愆期夏麥非稔若保赤<lb/>
子軫於皇情降損寢食䖍恭齋禱一時不雨巳深求瘼<lb/>
之恩一穀未登則下責躬之詔蠲其南畞之稅賑以太<lb/>
<pb n="KR4c0041_SBCK_044-6b"/>
倉之儲德音霈然動植相賀慘怛之愛纎悉無遺申戒<lb/>
官司宣明聖澤歡聲發於轂下嘉氣周於域中凡在生<lb/>
靈孰不鼓舞臣等謬居近列首奉鴻私旣乖燮理之能<lb/>
倍切負乘之愳無任捧戴慶抃之至謹奉表陳賀以聞<lb/>
貞元十四年六月二十七日<lb/>
　　　中書門下賀八陵修復畢表<lb/>
臣某等言臣聞宗廟之享以致吉蠲山園之制以極嚴<lb/>
敬國朝祀典㕘用漢法寢宮便殿䖍奉衣冠日徃月來<lb/>
久未修復伏惟皇帝陛下繼明恭巳大孝因心丕承祖<lb/>
宗對越天地薦馨香於九廟崇經構於八陵庶工子來<lb/>
<pb n="KR4c0041_SBCK_044-7a"/>
百堵皆作人神恊吉龜筮告猶用成奕奕之新實自烝<lb/>
烝之孝行宫盡復神御以安掌禮之官䖍於受命奉陵<lb/>
之縣但覩成功慮財用而不賦於人量事期而不愆於<lb/>
素罔極之感交於神明奚斯閟宫徒頌諸候之事叔孫<lb/>
原廟葢匪先王之法孝彰禮備豈比於今列聖在天萬<lb/>
方受祉春秋匪懈超冠百王臣等謬忝台司獲承詔㫖<lb/>
無任誠賀之至貞元十四年八月十七日<lb/>
　　　中書門下賀雪表<hi>二首</hi>
臣某等言臣聞王者布令以時應天以實惟兹瑞雪用<lb/>
兆豐年伏惟陛下齋誠念人振廪恤隱同雲斯應宿麥<lb/>
<pb n="KR4c0041_SBCK_044-7b"/>
可期以五穀播植之精驗於農志當一陽發生之候助<lb/>
此休徵通感不違朝野相賀臣等謬居近侍獲奉昌期<lb/>
無任欣抃踴躍之至謹奉狀陳賀以聞臣某等誠歡誠<lb/>
喜頓首頓首謹言貞元十四年十一月十日<lb/>
　　　中書門下賀雪表<lb/>
臣某等言臣聞天道下濟聖心上感以是訢合發爲休<lb/>
徵惟兹雨雪之祥必稽時令之順伏惟皇帝陛下憂勞<lb/>
庶政勤憫蒸人鑒寐之間不忘於念慮賑恤之使相繼<lb/>
於道途膚寸興雲盈尺呈瑞以來麰之積潤爲嗣歲之<lb/>
順成如京如坻百嘉可望旣霑旣足率土同歡臣等忝<lb/>
<pb n="KR4c0041_SBCK_044-8a"/>
列侍臣倍恒忻賀無在慶抃踴躍之至謹奉表陳賀以<lb/>
聞臣某等誠歡誠喜頓首頓首謹言貞元十四年十一<lb/>
月二十二日<lb/>
　　　中書門下賀雨表<lb/>
臣某等言臣聞聖人之德與天地合則庶徵時若生類<lb/>
昭蘇伏惟陛下慈愛元元統燭<hi>一作御</hi>萬物憂在稼穡切<lb/>
於登成慮甘澤之愆期憫蒸人之望歲誠之所感天且<lb/>
不違有渰而興睹一夕之霑洽大田相慶知百穀之阜<lb/>
蕃農夫克敏秀者皆寔籉笠就緒倉箱可期遠邇幼艾<lb/>
忻歡鼓舞臣等謬當近侍喜萬常情無任喜抃踴躍之<lb/>
<pb n="KR4c0041_SBCK_044-8b"/>
至謹奉表陳賀以聞臣某等誠惶誠恐頓首頓首謹言<lb/>
貞元十四年十一月十日<lb/>
　　　中書門下賀興慶池白鸕鶿表<lb/>
臣某等言伏承陛下以去九日幸興慶池龍堂爲人祈<lb/>
雨忽有一白鸕鶿見於池上衆鸕鶿羅列前後如引御<lb/>
舟明日之夕澍雨遂降者伏惟陛下子惠元元躬勤庶<lb/>
政念切時澤䖍於禱祈以陛下如傷之誠上感元貺在<lb/>
列祖發祥之地下降靈禽潔白異姿飜飛成列若導天<lb/>
意以承宸衷簇<hi>一作族</hi>陰雲於一夕洒霈澤於千里疾均<lb/>
影響慶浹公私昔周致白翟徒稱遐遠漢歌赤鴈亦薦<lb/>
<pb n="KR4c0041_SBCK_044-9a"/>
郊廟豈比今日感於至誠瑞牒所無蒸人何幸伏惟宣<lb/>
付史冊昭示將來臣等備位鼎司倍百歡賀無任欣慶<lb/>
抃躍之至謹奉表陳賀以聞貞元十三年四月十二日<lb/>
　　　中書門下賀滑州黃河淸表<lb/>
臣某等言今日內侍朱希顔奉宣進止示臣鄭滑觀察<lb/>
使姚南仲所奏今月一日至六日白馬縣界三十里黃<lb/>
河淸者伏以導自積石出於崑崙乃建靈源之封特視<lb/>
上公之禮克符昌運必降殊祥伏惟陛下聖澤感通休<lb/>
禎<hi>一作徴</hi>疊委惟此濁質化爲淸瀾國典所書是稱大瑞<lb/>
詩曰俟河之淸人壽幾何歎其不可得而見也今則白<lb/>
<pb n="KR4c0041_SBCK_044-9b"/>
馬之津三十里所澄澈如練淪漪成文一邦幼艾共覩<lb/>
嘉應萬寓經界式彰永寧昔秦號水德徒推厭勝漢紀<lb/>
河平苟安决溢神功幽贊獨表淸時足以薦諸宗廟書<lb/>
之史策臣等謬登樞近獲奉休明無任欣抃踴躍之至<lb/>
謹奉表陳賀以聞臣某等誠歡誠喜頓首頓首謹言貞<lb/>
元十四年閏五月十五日<lb/>
　　　中書門下賀河陽獲白兎表<lb/>
臣某等言今日中使楊明義奉宣進止示臣河陽三城<lb/>
節度使李元淳所奏今月六日於河陽縣城南社壇獲<lb/>
白兎者謹案孫氏瑞應圖曰王者加恩耆老則白兎見<lb/>
<pb n="KR4c0041_SBCK_044-10a"/>
又前史所稱多自純孝所感伏惟皇帝陛下誠合天地<lb/>
孝通神明元符嘉祉遠近相属惟此瑞獸是稱月精來<lb/>
應昌期皓然雪彩當盟津之壘俯句龍之壇郊畿士吏<lb/>
駭視歡賀且自前歲巳來中外所列凡在羽毛之族多<lb/>
呈皎潔之祥今八陵園寢脩復斯畢萬國臣寮手足相<lb/>
慶盛儀旣展靈貺斯臻幽贊素姿若合符契臣等謬居<lb/>
台鼎倍萬常情無任慶抃之至伏請宣付史館謹奉表<lb/>
陳賀以聞貞元十四年八月二十二日<lb/>
　　　中書門下賀醴泉獲白鹿表<lb/>
臣某等言今日中使某乙至奉宣進止示臣等醴泉縣<lb/>
<pb n="KR4c0041_SBCK_044-10b"/>
鎭遏使康志寧於建陵柏城外得一白鹿者謹按孝經<lb/>
援神契曰王者德至禽獸則白鹿見又孫氏瑞應圖曰<lb/>
王者惠及下民則至伏惟皇帝陛下聖德廣運與天合<lb/>
符尊祖敬宗愛人育物含靈効祉叶贊休明惟此仁獸<lb/>
式彰孝理皎然玉質俯近軒臺獨麌麌以不羣亦呦呦<lb/>
而遂性漢得之於槐里齊獲之於敏<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>呈祥瑞聖豈比<lb/>
今日臣等謬列台司無補時化每承靈貺徒竭歡心無<lb/>
任慶抃踴躍之至伏請宣付史館謹奉表陳賀以聞貞<lb/>
元十四年九月十九日<lb/>
　　　中書門下賀邢州獲白雀白山鵲等表<lb/>
<pb n="KR4c0041_SBCK_044-11a"/>
臣某等言今曰伏奉宣示昭義軍節度使李元淳所進<lb/>
於邢州獲白雀白山鵲各一者謹按孫氏瑞應圖曰王<lb/>
者奉巳儉約尊事耆老則白雀見又晉中興書曰天下<lb/>
安寧則見伏惟陛下純儉成化乾坤合符敬彼黃髮感<lb/>
兹霜毳俗旣登於壽域事多驗於祥經用應昌期固無<lb/>
虛月昔神雀効祉乾鵲知來或用以紀年或聞諸徃載<lb/>
豈此山禽叶質靈貺特殊皎潔異姿追飛交映休嘉所<lb/>
集遐邇同歡臣等忝列台司倍百忻賀無任喜慶踴躍<lb/>
之至謹奉表陳賀以聞<lb/>
　　　中書門下賀恒州華州嘉禾合穗表<lb/>
<pb n="KR4c0041_SBCK_044-11b"/>
臣某等言伏見武俊所奏恒州鼓城縣生嘉禾一本合<lb/>
穗又盧徵奏華州鄭縣太平鄉三交里獲嘉禾一穗者<lb/>
謹按孫氏瑞應圖曰嘉禾者五穀之長王者德茂則生<lb/>
伏惟陛下德叶元功仁育生類同穎擢秀殊祥並時昔<lb/>
周道旣昌唐叔以獻表天下和平之兆爲陰陽訢合之<lb/>
符今五穀登成百嘉儲祉發於厚載集是休徵况嶽鎭<lb/>
之方表章繼至感通昭晰莫甚於斯臣等忝列台司喜<lb/>
倍常品無任欣抃踴躍之至謹奉表陳賀以聞臣某等<lb/>
誠歡誠喜頓首頓首謹言貞元十五年九月七日<lb/>
　　　中書門下賀許州連理棠樹表<lb/>
<pb n="KR4c0041_SBCK_044-12a"/>
臣某等言今日中使某乙奉宣進止示臣等陳許州觀<lb/>
察使上官涗所奏許州長社縣嘉禾鄉合穗村連理棠<lb/>
樹一株者謹按孝經援神契曰王者德及草木則木連<lb/>
理伏惟陛下聖澤元功浹洽生類故天休滋至地産交<lb/>
感亭育變化發於百祥珍木敷榮異根合幹表慈植物<lb/>
以瑞康時况嘉禾名地已同唐叔之獻甘棠挺秀寧比<lb/>
召南之什芬芳連理遐邇叶心藂滋慶祉昭煥圖籍臣<lb/>
等謬叅鼎餁喜萬常情無任欣抃踴躍之至謹奉表陳<lb/>
賀以聞貞元十八年四月一日<lb/>
　　　中書門下賀元和殿甘露降表<lb/>
<pb n="KR4c0041_SBCK_044-12b"/>
臣某等言今日中使某乙奉宣連止示臣等元和殿甘<lb/>
露降於桐樹丁香樹者謹按孝經援神契曰王者德至<lb/>
天則甘露降孫氏瑞應圖曰王者和氣茂則降於草木<lb/>
伏惟降下聖德感通殊祥允集當長嬴之月下順人心<lb/>
降穆淸之中上昭天意太和陰騭雲液潛滋屑玉綴珠<lb/>
團枝泫葉質同雪白味若飴甘灑珍木以相鮮激繁香<lb/>
而合發雖軒<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>頒瑞漢史紀年徒習前聞豈如目覩此<lb/>
皆協氣旁達<hi>一作至</hi>天休合符凡在懷生不勝大慶等謬<lb/>
居樞近倍萬歡誠無任欣抃踴躍之至謹奉表陳賀以<lb/>
聞貞元十八年五月十八日<lb/>
<pb n="KR4c0041_SBCK_044-13a"/>
　　　中書門下賀神龍寺渠中瑞蓮花表<lb/>
臣某等言今日中使某乙奉宣進止示臣等神龍寺殿<lb/>
前渠中瑞蓮花圖其花一莖兩房者伏惟陛下仁聖感<lb/>
通宏被生植宥萬方之暇必順天心於九重之中別開<lb/>
佛刹絪縕降祉菡蓞敷榮瑞兹灼灼之花逈出田田之<lb/>
葉吉祥殿外芬馥殊常功德池中光華交映扶踈發越<lb/>
並秀相鮮元功嘉應超貫圖諜彼芝稱三秀麥有兩岐<lb/>
雖驗休祥豈階妙法覩雙房之挺茂荷一雨之均霑陰<lb/>
騭生成發揮嚴淨臣等忝居樞近倍萬歡心無任欣抃<lb/>
悅懌之至謹奉表陳賀以聞貞元十八年六月八日<lb/>
<pb n="KR4c0041_SBCK_044-13b"/>
</p>
<p>
權載之文集卷第四十四<lb/>
</p>
<p>
</p>
  </div>
</body>
</text>
</TEI>
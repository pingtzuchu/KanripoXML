<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_015-1a"/>
權載之文集卷第十五<lb/>
　　　　　　　　　　　　　唐權德輿字載之<lb/>
　　碑銘<lb/>
　　　故宣武軍節度副大使知節度事管内支度營<lb/>
　　　　田汴宋亳潁等州觀察處置等使金紫光祿<lb/>
　　　　大夫檢校尙書左僕射同中書門下平章事<lb/>
　　　　使持節汴州諸軍事兼汴州刺史上柱國隴<lb/>
　　　　西郡開國公贈太傅董公神道碑銘<hi>并序</hi>
漢興五代孝武思理膠西相陳天人之際王道之端昌<lb/>
言大對統紀條貫純嘏積厚遠而寖明帝唐九葉順考<lb/>
<pb n="KR4c0041_SBCK_015-1b"/>
古道隴西公都將相之重承尉衛之崇啟心宣力作率<lb/>
慶事陟恪宗工能積其烈公諱晉字混成河東虞鄉人<lb/>
廉忠温厚絜矩通理秉義以立故不爲利疚知動之㣲<lb/>
故每與吉㑹初肅宗受端命以合兵車思欲去元元於<lb/>
湯火致王度於金玉以文告威讓遠猷密命之爲重也<lb/>
故公解巾披荆校文視草凡三徙官被以采章代宗御<lb/>
天下乃淸吏職以爲文憲彌綸陪貳事任百辟交修則<lb/>
理道洽故公再入御史府三爲尙書郞厯祕書監長府<lb/>
奉常武侯之亞今上建皇都以纂鴻業思代天工俾寧<lb/>
方内故公出入屯夷昭明有融中居大僚以至柄<lb/>
<pb n="KR4c0041_SBCK_015-2a"/>
用貞元五年春二月拜門下侍郞同中書門下平章事<lb/>
居五年除禮部尙書用耆碩俊德轉遷兵部分正宏化<lb/>
以本官畢命爲東都留守東都畿汝州都防禦使安危<lb/>
注意以左揆持相印充宣武軍節度汴宋亳潁等州觀<lb/>
察處置等使十五年二月丁丑薨于位享年七十六罷<lb/>
朝三日追命太傅有司易其名曰恭惠職喪法賻皆峻<lb/>
<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>等所以視其踐履而加優之也初公以祠部郞爲出<lb/>
疆從事北方之彊驕蹇沓貪伐功怙力徵我厚幣使臣<lb/>
指顧公攝其詞詞達氣直虜皆震伏燀威命於專對煇<lb/>
光華於外區仁者之勇沛然餘力其爲大府未浹日而<lb/>
<pb n="KR4c0041_SBCK_015-2b"/>
用貞元五年春二月拜門下侍郞同中書門下平章事<lb/>
居五年除禮部尙書用耆碩俊德轉遷兵部分正宏化<lb/>
以本官畢命爲東都留守東都畿汝州都防禦使安危<lb/>
注意以左揆持相印充宣武軍節度汴宋亳潁等州觀<lb/>
察處置等使十五年二月丁丑薨于位享年七十六罷<lb/>
朝三日追命太傅有司易其名曰恭惠職喪法賻皆峻<lb/>
<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>等所以視其踐履而加優之也初公以祠部郞爲出<lb/>
疆從事北方之彊驕蹇沓貪伐功怙力徵我厚幣使臣<lb/>
指顧公攝其詞詞達氣直虜皆震伏燀威命於專對煇<lb/>
光華於外區仁者之勇沛然餘力其爲大府未浹日而<lb/>
<pb n="KR4c0041_SBCK_015-3a"/>
理乃珥貂蟬實兼憲丞含章以承顧問秉直以司紀律<lb/>
修起故事京師肅然其爲華州徵赴行在以祭酒亞相<lb/>
使于北河其往也薊門不出關東多壘習俗故態且相<lb/>
附離公則破其從約使循軌道其還也蒲坂旣阻王宫<lb/>
未淸婪婪二逆恣睢相合公則折其兇謀因以鬱没憑<lb/>
軾有勞扈蹕而旋益用尊禮大其職業司徼循也五校<lb/>
嚴備持重而不苛處綱轄也六職遵修舉直而不紊典<lb/>
禮樂也百神咸秩薦信而不黷其爲相也上戴元聖下<lb/>
熙百工柔惠小物協寧大政推明常古之制章叙理平<lb/>
之業粹和而不耀敬讓而不居言陳於前不可悉數拜<lb/>
<pb n="KR4c0041_SBCK_015-3b"/>
章八上然後得請其撫封也尤爲難理先是在宥推恩<lb/>
參授兵柄至有恃凶器以邀好爵者氣𦦨不還風波相<lb/>
㳂是邦再亂人用恫恐上以爲陳留天下之郊也非素<lb/>
重臣不可以率先賦政公旣受命與一二從事記室儒<lb/>
服而前不待裏言不持扞衛寛信夷易闇然風行長城<lb/>
大蔡藴在靈府悍將伏罪齊人樂業四隣諸侯折中於<lb/>
公居四年政成疾力累求入覲因條陳利病請制於未<lb/>
然上難其繼以至没代嘻夫一邦之人得公而理失公<lb/>
而亂怯介夫殺大吏猶原潦川潰於不可遏向公之嘉<lb/>
猷密䟽如前知焉其明智歟董氏在春秋時書法不隱<lb/>
<pb n="KR4c0041_SBCK_015-4a"/>
在戰國時贊明命聞於諸侯自膠西而下淳耀滋大在<lb/>
魏有司徒昭在蜀有尙書令允扶義納忠以幹機衡其<lb/>
族舊矣公之曾祖仁琬皇梁州博士祖大禮贈右散騎<lb/>
常侍考伯良開州新浦主簿贈尙書右僕射三代有令<lb/>
德而無貴仕蕃祉所鍾發爲追崇宜哉有子四人秘書<lb/>
省著作郎全道秘書郞溪大理評事全素太常寺太祝<lb/>
澥等其承學也專其就列也敬斬焉而孤纍然以哀日<lb/>
於先遠象數協吉以其年十月丁酉奉理命家法薄葬<lb/>
公於河南縣万安山之原以前夫人南陽張氏繼夫人<lb/>
京兆韋氏祔焉從周禮也惟公自筮仕至捐館四十五<lb/>
<pb n="KR4c0041_SBCK_015-4b"/>
年無伐善無違德厯官三十六皆以理効聞自建中以<lb/>
還居中分閫再調鼎實一人而已范文子所謂唯厚德<lb/>
者能享多福惟公有之全道等猶懼懿鑠之不永于後<lb/>
與陵谷之有遷也以德輿奉行公之命書者三宜金石<lb/>
刻故跡其誄謚而爲之銘其詞曰<lb/>
后王財成雋乂昭明以建皇極甫申居内方邵理外周<lb/>
邦是式於惟隴西求福不回文武宣力調和公餗整訓<lb/>
長轂柔惠且直膠西章章道可佐王屈相下國綿代儲<lb/>
慶至公乃盛位實配德孑孑干旟昔往浚都俗旣舒息<lb/>
翻翻素旗今旋洛師人用悽惻惟是壤樹資於四布万<lb/>
<pb n="KR4c0041_SBCK_015-5a"/>
安之側德輝在兹永代有詞于以篆刻<lb/>
　　　唐故四鎭北庭行軍兼涇原等州節度支度營<lb/>
　　　　田等使開府儀同三司檢校尙書右僕射使<lb/>
　　　　持節涇原諸軍事涇州刺史兼御史大夫上<lb/>
　　　　柱國南川郡王贈司空劉公神道碑銘<hi>并序</hi>
維南川郡王諱昌字公明貞師于安定十六歲歲直鶉<lb/>
火夏五月甲子寢疾病考終命制誥襚以司空印綬而<lb/>
弔祠法賻稱焉於是内子諸孤宗姻家老盡誠信於内<lb/>
從事大吏倫候亞旅展匍匐於外叶志會事拂龜露蓍<lb/>
象數皆得條陳纎微必蒙於可報以冬十月丁酉返眞<lb/>
<pb n="KR4c0041_SBCK_015-5b"/>
宅於京師某原禮也公之先彭城人楚元王交之後夔<lb/>
國公宏基之族孫也大王父全慶皇汴州别駕王父達<lb/>
徐州長史父庭玉試太常卿贈徐州刺史三代醇靜不<lb/>
躋豐祿故天爵覆露發祥於公公角犀鷰頷魁岸碩大<lb/>
思謩泉深盛氣陽休淸明以虛受莊重而强立禀於端<lb/>
誠之謂義發於慮憲之謂行顯揚天聲之謂武節修方<lb/>
任之謂文事再居陪卿三佐列藩以宫尹中執法以騎<lb/>
省亞丞相冬官宗伯比踐六職再受鉞而一撫封列王<lb/>
爵食眞賦終於端右飾以論道其初守商邱援彭城下<lb/>
濮陽壁寧陵釋陳圍復梁野皆急病肆力威功自著起<lb/>
<pb n="KR4c0041_SBCK_015-6a"/>
沮傷以奮擊化恠駭爲休寧其守不可拔其功不可遏<lb/>
投艱而智勇俱殖酣戰而奇正合發兵法曰有必勝之<lb/>
將書曰存亡在所用其信然乎始從河東節度張介然<lb/>
東討林胡殺畧居多次從宋州刺史李岑扞城半歲劇<lb/>
賊遁去又從臨淮王光弼<graphic n="KR0648" url="https://raw.githubusercontent.com/kanripo/KR-Gaiji/master/images/KR0648.png" mimeType="image/png"/>國公勉每用上効楊于軍<lb/>
鋒洎劉司徒元佐始權節旄錫宣武之號以族屬勲力<lb/>
賈餘無前凡希烈之自寧陵走汴自汴走蔡以至于死<lb/>
皆公之爲貞元三年以偏師八千承詔䕶塞亦旣旋師<lb/>
俾營甸圻有尤違者連斬以徇天子壯其忠槩未幾徵<lb/>
還沃心前席享醴命宥建行師之節制自禀新書分上<lb/>
<pb n="KR4c0041_SBCK_015-6b"/>
相之賦輿留屯便地明年正月進律作藩彤弓元甲物<lb/>
采備厚因六郡之氣俗用十連之教理人覲宣室請城<lb/>
平凉屹爲巨防乃拓故地而又險走集以禦寇徙邑居<lb/>
以便人夷墝埆而制井彊斬荆棘以列達市貨力具舉<lb/>
農戰交修邊關弃地晏然富殖長㓜養老沛然生聚隣<lb/>
有墜師者濟之弃甲者納之凡涇人之所未習者皆優<lb/>
之爲涇士之所未産者皆茂遂之昆夷攝讋爟火訖息<lb/>
彼西土軌道繄吾謀實然理民不忘於信賞遺章備見<lb/>
其忠悃年止六十未極壽寵皇帝之所以恤然加等良<lb/>
有以焉夫人吳國夫人陸氏柔嘉綢直婦道明備長子<lb/>
<pb n="KR4c0041_SBCK_015-7a"/>
殿中侍御史贈潁州刺史均教忠能仕不幸早夭嗣子<lb/>
右威衛騎曹參軍士涇慤善有馴行與支子右衛率府<lb/>
兵曹參軍士傪洎士良及士和等以德輿嘗受面命類<lb/>
涇人聲詩馨香始終其傳信也熟將篆樂石載徵菲詞<lb/>
曰<lb/>
亹亹南川得時經武大君有命式是西土西土濯征衆<lb/>
心成城壽甲琱戈涇師以貞隼旟鷩冕涇俗以寧肆厥<lb/>
忠力秉兹義程凡在五符至於白徒制爲曰廬亦有賈<lb/>
區實墉實畝交贊令圖嘉生油油比屋愉愉昔誓偏師<lb/>
士皆致果如使臂指可蹈水火孰云危事決勝在我狂<lb/>
<pb n="KR4c0041_SBCK_015-7b"/>
瘈内訌惡氣𪷟𪷟濁河而南或守或攻陳壁旣㨗夷門<lb/>
乃通時惟南川實冠羣公乃分兵符乃鏤<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>器服物昭<lb/>
庸天休滋至勞勤心力宏大功利師則嚴終公惟盡瘁<lb/>
智氣冥冥發揚昭明下平水土上助威靈輅葆參差封<lb/>
邱崢嶸立此堅石於昭厥聲<lb/>
　　　唐故劒南東川節度副大使知節度事管内支<lb/>
　　　　度營田觀察處置靜戎軍等使光祿大夫檢<lb/>
　　　　校尙書左僕射使持節梓州諸軍事兼梓州<lb/>
　　　　刺史御史大夫鄭國公贈司空嚴公神道碑<lb/>
　　　　銘<hi>并序</hi>
<pb n="KR4c0041_SBCK_015-8a"/>
昔周以淑旂錫韓侯奄受北國晉以黼冕命士㑹乃將<lb/>
中軍惟鄭國嚴公諱礪字元明再緫方任實顓兵柄采<lb/>
飾昭融與功化俱初公從祖兄太師馮翊忠穆王政成<lb/>
于梁勲在盟府公以支郡二千石䕶和門賦輿太師旣<lb/>
殁德宗命公爲代於是都尹守開幕庭佩亞相之印綬<lb/>
建元侯之麾節守之以義和之以仁器局宏厚姿儀碩<lb/>
大每務根本不沽名聲勤身七歲績用大洽優詔就加<lb/>
禮部尙書永貞紀號井絡上變軍司馬因守臣之喪席<lb/>
凶器以要好爵而又刼蜀人圍梓潼天子旰食西南愁<lb/>
擾公毅然飛章條上方畧請以漢中之師率先進取畫<lb/>
<pb n="KR4c0041_SBCK_015-8b"/>
昔周以淑旂錫韓侯奄受北國晉以黼冕命士㑹乃將<lb/>
中軍惟鄭國嚴公諱礪字元明再緫方任實顓兵柄采<lb/>
飾昭融與功化俱初公從祖兄太師馮翊忠穆王政成<lb/>
于梁勲在盟府公以支郡二千石䕶和門賦輿太師旣<lb/>
殁德宗命公爲代於是都尹守開幕庭佩亞相之印綬<lb/>
建元侯之麾節守之以義和之以仁器局宏厚姿儀碩<lb/>
大每務根本不沽名聲勤身七歲績用大洽優詔就加<lb/>
禮部尙書永貞紀號井絡上變軍司馬因守臣之喪席<lb/>
凶器以要好爵而又刼蜀人圍梓潼天子旰食西南愁<lb/>
擾公毅然飛章條上方畧請以漢中之師率先進取畫<lb/>
<pb n="KR4c0041_SBCK_015-9a"/>
山川之阨塞調餫饋之名物出其不意可以皷行嘉猷<lb/>
急病慷慨忠壯實蒙可報克厭帝心乃命將嚴秦授以<lb/>
機畧自漢源至神泉凡數十合其間下劒門覆盪口收<lb/>
劒川破契丹命禆校可提彌誅斬虜之特將文德昭然<lb/>
後分秦險阻潰其心腹或設伏以遮擊或出奇以夾攻<lb/>
我常賈餘而虜始奪氣以至于援鹿頭淸岷峨旋禁旅<lb/>
於天上快靈誅於闕下賦車馬以懸束備糗糧以飛輓<lb/>
慮之於始倚以成功故墨詔曰士季定尅蜀之謀叔子<lb/>
建平吳之䇿惟君知臣其至矣哉公博貫書術研機易<lb/>
象始以處士詣草堂禪師無相修桑門之法邦鄉督勉<lb/>
<pb n="KR4c0041_SBCK_015-9b"/>
甫釋巾褐爲梓州元武尉本道表爲遂州兵曹掾大厯<lb/>
中西戎不䖍疆埸大駭領偏師援灌口實茂厥勞謙卑<lb/>
不居建中末太師以藩衛之崇當孝文省方之運推擇<lb/>
從事導迎屬車豈伊異人在我族類拜大理評事充節<lb/>
度巡官儲待百年以奉行内轉大理司直改華州司兵<lb/>
參軍節度使李元諒署爲推官以憂去職旣除猶毁大<lb/>
師以武備爲重將才實難表爲太子司議郞兼監察御<lb/>
史左廣之戎政轅門之後奄無不綜焉俄拜興州刺史<lb/>
寛明簡惠以靖邊部居一年政成復修軍志終繼二馮<lb/>
之化而居八命之戸投艱履險勲伐章灼葢裕於才能<lb/>
<pb n="KR4c0041_SBCK_015-10a"/>
而推於忠厚然也元和元年遷尙書左僕射三蜀旣平<lb/>
拜梓州刺史劒南東川節度觀察使且以資陽陽安等<lb/>
六郡四十餘城隷焉加地進律疇庸之典也四年感疾<lb/>
春三月甲申薨于理所享年六十有七追命司空弔祠<lb/>
有加嗣子天興尉公甫銜恤茹毒奉公之喪以其年秋<lb/>
七月辛酉葬于京兆萬年縣鳳棲原從象數之吉也惟<lb/>
公之先自兩漢二隱湛冥善閉曾王父哲閎覽博古欝<lb/>
爲聞人皁囊危言劘切后黨繇荆王府司馬出爲劒州<lb/>
刺史因徙家鹽亭而休老焉大父順恬淡不仕父審微<lb/>
義方貽訓聖朝以孝理天下贈工部侍郞公之諸祖父<lb/>
<pb n="KR4c0041_SBCK_015-10b"/>
或著作秘書侍講東朝或含章射䇿剖符居部羣從兄<lb/>
弟有太師之烈焉其他履臺郞二千石者率以才行自<lb/>
贊惟公以文無害厯掾吏部從事發揚武毅奮迅軍籍<lb/>
分閫授鉞爲時信臣循理遵職好謀善斷明利害之向<lb/>
習俗化之變司馬遷所謂扶義俶儻不令已失時其有<lb/>
功名也宜哉林鍾烝彝先古之制所以論次懿績章明<lb/>
永久門吏孝子之心也其可没乎以德輿嘗志太師之<lb/>
墓亦草興州之詔耳目事實其詞不誣是焉篆刻以表<lb/>
神道銘曰<lb/>
地中有水利用行師於惟鄭公藩屏淸明蜀川橫潰人<lb/>
<pb n="KR4c0041_SBCK_015-11a"/>
用恠駭公披肺肝請掃蜂蠆賦車誓衆沐浴齋戒吉語<lb/>
日聞嘉猷是賴以犒以饋間關感槩如飛如翰煇燿宏<lb/>
大旣理漢中乃遷梓潼武以貞師文以撫封八旒七章<lb/>
旣長宗公乃倚乃伏如何不淑樹檟蒼蒼墓門肅肅立<lb/>
兹介石永表陵谷<lb/>
<pb n="KR4c0041_SBCK_015-11b"/>
</p>
<p>
權載之文集卷第十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_049-1a"/>
權載之文集卷第四十九<lb/>
　　　　　　　　　　　　　唐權德輿字載之<lb/>
　　祭文<lb/>
　　　祭故獨孤常州文<lb/>
維貞元二十年歲次甲申十一月戊申朔一日戊申禮<lb/>
部侍郞權某以淸酌庶羞之奠敬祭於故常州刺史獨<lb/>
孤憲公十四丈之靈嗚呼德充而位不配才大而年不<lb/>
遐稽於賦命從古太息伏惟蘊大雅之愷悌遵六二之<lb/>
直方作爲文章律度當世粲如日星炳若龜龍施於政<lb/>
事表率方國三郡洽和四封鼓舞而不得宏大志業殁<lb/>
<pb n="KR4c0041_SBCK_049-1b"/>
於中身豈洪鈞造物使才命相盩先師罕言末如之何<lb/>
伏以先子篤忘形之契小人展無容之敬去世二紀淸<lb/>
風凛然顧以息女歸公愛子雖不獲逮事而備承家法<lb/>
况兹菲薄實忝眷私辨方之年違離於江徼志學之歲<lb/>
伏謁於郡齋典司禮職常奉易名之議嚮仰德門今承<lb/>
合姓之重話言誘掖造次敢忘德容碩姿髣髴在目自<lb/>
爲聲舉之重今則潘楊之歡二孤純孝遺烈鍾美鮮原<lb/>
改卜日月有時酒肴靜嘉式薦靈位尚饗<lb/>
　　　祭故獨孤台州文<lb/>
維貞元二十年歲次甲申十一月朔戊申禮部侍郞權<lb/>
<pb n="KR4c0041_SBCK_049-2a"/>
某謹以淸酌庶羞之奠敬祭於故台州刺史獨孤七丈<lb/>
之靈洪範五福古人所貴伏惟道樞德機涵咏交鬯解<lb/>
龜隱几讌自東吳嗇神而去物累觀化以順天理終始<lb/>
貞吉歸全返眞不登期頤者十數歲而巳可謂康寧而<lb/>
壽以至考終命宏修政事遵職居部泝㳂淛河四遷二<lb/>
千石朱轓暢轂所至治平率誠理身以化封內可謂攸<lb/>
好德其所以異者富於義而遠於利以祿直賙姻婚以<lb/>
淸白遺子孫故卽遠之日輤裧纔具孤嗣藐然以賻布<lb/>
襄事蹈道如是君子以爲難介弟憲公挺此文德含章<lb/>
炳然與三代同風先門友善義比金石猶子秀茂申以<lb/>
<pb n="KR4c0041_SBCK_049-2b"/>
婚姻引進琢磨居爲雅器永懷感悅兾奉話言女子有<lb/>
行得奉門訓竟迫道途之阻未申供養之禮用此歎慟<lb/>
結於中腸轜車東來大隧斯啟柔嘉淸滌用寄單誠尚<lb/>
饗<lb/>
　　　祭故賈魏公文府十月<lb/>
維永貞元年歲次乙酉十月景申朔二十三日戊午朝<lb/>
散大夫守尚書戸部侍郞雲騎尉權某謹以淸酌庶羞<lb/>
之奠敬祭於故司空相國贈太傅魏國賈公之靈覆載<lb/>
之間肖形必化惟令德淑問與天壤俱伏惟以含一之<lb/>
量叶休嘉之運四征授律勲在盟府二揆居中勤宣宰<lb/>
<pb n="KR4c0041_SBCK_049-3a"/>
政注意體國繄公是圖始自黃綬至於元衮率由坦夷<lb/>
以極光大浩若溟海熙如春臺歸全之日朝野相弔窮<lb/>
琱戈金鉉之寵可以言貴過懸車貳膳之年可以言壽<lb/>
中和博大之度可以言君子知命順化之理可以言至<lb/>
人三朝告老終不得請法賻吊祠禮加常數鄙薄無似<lb/>
辱公之知奬進切劘逮兹一紀獲居里閈亟踐堂奥㧞<lb/>
俗之韻忘年之歡疑在視聽忽成今古嗚呼魏公可勝<lb/>
慟耶潔此觴豆奠於冥寥髣髴風彩公其降靈尚饗<lb/>
　　　祭故張工部文<lb/>
維貞元二十一年歲次丁酉七月戊辰朔四日辛未禮<lb/>
<pb n="KR4c0041_SBCK_049-3b"/>
部侍郞權某謹遣男璩以淸酌庶羞之奠敬祭於工部<lb/>
侍郞兼御史大夫贈禮部尚書張二十九兄之靈士君<lb/>
子所以暢其業者文也學也士君子之所以植其本者<lb/>
正也忠也綽綽工部實由於斯起於逢掖乃執簡記章<lb/>
明義類振起褒貶博物洽聞時稱良史可不謂文乎誕<lb/>
章成式變理疑議稽合於古節適於中羣士屬目一言<lb/>
以决可不謂學乎處燎原盗泉之下不焚不濡終然違<lb/>
難皦潔貞厲狺狺權倖惡厥中立一罹讒鑠遂去淸近<lb/>
秘邱十年不得自是可不謂行已之正乎出疆專對照<lb/>
耀原隰天覆之内無遠邇君命之下無險夷再叶翟土<lb/>
<pb n="KR4c0041_SBCK_049-4a"/>
乃和戎索暢威靈於大荒之外啟手足於野幕之下可<lb/>
不謂事君之忠乎年纔逾耳順官止貳起部於兄之量<lb/>
二者皆屈彼大耋大僚孰宜之哉頃陪禁掖俄接仁里<lb/>
觴酒歌詩淸言善謔靡日而間彌年以歡一瞬之間奄<lb/>
成今古以此哀思如何可忘跌傷左足未任趾步鼓吹<lb/>
臨門涕洟如雨平生風味今日永訣伏枕口占寄懷斯<lb/>
文尚饗<lb/>
　　　祭故杜岐公文<lb/>
維元和八年歲次癸巳三月甲寅朔二十八日辛巳禮<lb/>
部尚書權某謹以淸酌庶羞之奠敬祭於故太保贈太<lb/>
<pb n="KR4c0041_SBCK_049-4b"/>
傅岐國公之靈伏惟體溫厚之氣協休和之運五常用<lb/>
仁九德在寛六朝揚厯三后公相契作司徒奭居太保<lb/>
致位遂志晏閑顯尊極人倫之壽寵居<hi>一作備</hi>君上之恩<lb/>
禮傳曰行道有福詩曰求福不回考祥視履惟公是巳<lb/>
至若倘佯化元保合太和扶道嘉會將明利澤漸漬於<lb/>
生民而隱於視聽者可勝道哉早辱招辟仕纔初命頃<lb/>
沐鴻休職聯大任周旋惠愛三十餘年公府閎議郊居<lb/>
盛集滄溟沃日之量淸廟禮神之器四教五福明哲始<lb/>
終話言風采疑在夢想變化糾紛何可勝論常日賔榻<lb/>
今兹靈位常日歡言今兹聲淚常日精爽今兹魄氣常<lb/>
<pb n="KR4c0041_SBCK_049-5a"/>
日鳴騶今兹騎吹永去昭代言歸厚地平生一樽拜奠<lb/>
歔欷尚饗<lb/>
　　　祭故徐給事文<lb/>
維貞元十四年歲次戊寅八月戊寅朔十日丁亥右諌<lb/>
議大夫裴佶中書舍人翰林學士吳通微中書舍人高<lb/>
郢尚書司勲郞中知制誥權某尚書司勲員外郞知制<lb/>
誥翰林學士鄭絪起居郞韋丹左補闕翰林學士衛次<lb/>
公右補闕王紓右拾遺史館修撰蔣武等謹以淸酌庶<lb/>
羞之奠敬祭於故給事中贈禮部尚書徐公之靈太伯<lb/>
延陵化於東吳遺風禮讓乃有名儒懿懿夫君文誼是<lb/>
<pb n="KR4c0041_SBCK_049-5b"/>
圖早歲淸名輝動江湖遐覽古音琢磨無斁以五常爲<lb/>
師味六學之賾始以處士交馳府辟乃考秘文諸生表<lb/>
的周畿結綬吏隱方適三命登朝禮文損益旣肄業以<lb/>
綿蕝亦說經而重席踐履中臺飜飛左掖含章載筆侍<lb/>
講通籍循性不遷虛中靜專駁議淸禁於兹八年同官<lb/>
爲僚惠好歡然瑣闈宻近蘭室周旋分曹直夜接武朝<lb/>
天會淸機於妙理每捨筏以忘筌如何移疾亦旣旬日<lb/>
謂勿藥之有喜俄交臂而相失死生同途力命難俱焜<lb/>
耀終始恩深禮殊榮春官於夜壑振簫鼓於塗芻平昔<lb/>
談笑倐然虛無含悽寄詞絮酒焚枯願執紱以莫尋奠<lb/>
<pb n="KR4c0041_SBCK_049-6a"/>
靈筵而涕濡尚饗<lb/>
　　　祭故奚吏部文<lb/>
維貞元十五年歲次己卯十二月庚午朔二十六日乙<lb/>
未右諫議大夫裴佶給事中許孟容李元素陳元中書<lb/>
舍人高郢權德輿兵部員外郞知制誥崔邠等謹以淸<lb/>
酌庶羞之奠敬祭於故吏部侍郞贈禮部尚書奚公之<lb/>
靈竹箭有筠黃裳有文惟公實然早播淸芬射策筮仕<lb/>
欝然令聞飜飛迅飈凌厲層雲乃踐淸近時登傑儁選<lb/>
當視草中亦難進南宮西掖砥礪鋩刃奏議練於程品<lb/>
贊書稽乎典訓貳職司冦時惟欽愼獄有煩言訟公卽<lb/>
<pb n="KR4c0041_SBCK_049-6b"/>
訊惟直是從礭然蹈中雖申申以詈予終蹇蹇而匪躬<lb/>
五歲啟事九流承風寛以有制峻而能通宜躋大年以<lb/>
至宗公絶足方騁修途忽窮佶等或早陪交好或嘗接<lb/>
官命懷鮑叔之深知仰晏嬰之久敬里第方葺蘭萱滿<lb/>
逕平日徽音未移視聽乃者寢疾猶期善慶孰謂旬時<lb/>
奄然大病上軫宸衷榮加飾終題劔告第恩殊禮崇吁<lb/>
嗟祖載去此昭代儼丹旐以就途紛素車而來會晤言<lb/>
如在神鑒豈昧何以洩哀寄兹一酹尚饗<lb/>
　　　祭故㠯給事文<lb/>
維貞元九年歲次癸酉正月庚辰朔二十一日庚子右<lb/>
<pb n="KR4c0041_SBCK_049-7a"/>
諫議大夫陽城給事中徐岱李衡中書舍人奚陟尚書<lb/>
駕部郞中知制誥張式左補闕權某等謹以淸酌庶羞<lb/>
之奠敬祭於故給事中吕公之靈君子之道貴乎艱貞<lb/>
公用踐履剛中粹精文學政事蔚然時名出處屯夷用<lb/>
晦而明君命佐戎于彼淮甸方國多虞妖氛潛扇毎以<lb/>
明誠兾其革靣外蒙恥以枉尺中飛章而告變白刄臨<lb/>
前丹心炳然貞其困而後濟忘其生而後全祲沴旣平<lb/>
忠勞亦著草奏南宮嘉聲載路出領符竹澄淸遠部夕<lb/>
拜黃扉昭宣王度獻歲朝天侍立君前華纓玉佩行止<lb/>
鏘然周旋陟降接踵差肩如何累日奄閟重泉嗚呼哀<lb/>
<pb n="KR4c0041_SBCK_049-7b"/>
哉寓形此世無非大夢寢門之外莫甚斯慟交歡幾時<lb/>
踰月於兹每兾休沐相從讌私孰謂奄忽俄生癘疵醫<lb/>
禱不及形神已離某等或辱在常寮或忝陪下列喜雲<lb/>
霧之初披恨幽明之遽訣瞻彼塗芻言旋洛都平昔智<lb/>
<hi>一作志</hi>氣復歸虛無酒肴靜嘉盈俎滿壺何以道意澘然<lb/>
涕濡尚饗<lb/>
權載之文集卷第四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_032-1a"/>
權載之文集卷三十二<lb/>
　　　　　　　　　　　　唐權德輿字載之<lb/>
　記<lb/>
　　　宣州響山新亭新營記<lb/>
元和二年冬十月宣城長師中執法襄陽郡王路公作<lb/>
新亭新營凡周月而厥功成書時且便於人故也先是<lb/>
郡城之南阨陿磽确山木不翦樵門不開公因睱日觀<lb/>
視原野直南一里所得響山焉兩崖聳峙蒼翠對起其<lb/>
南得響潭焉淸泚可鍳縈迴澄淡又其南則愽敞平夷<lb/>
澶漫逶迤從古之隙地是邦之休利目與心會闇然自<lb/>
<pb n="KR4c0041_SBCK_032-1b"/>
得悉以條陳實蒙可報乃量日力計徒庸闢於弇中成<lb/>
是夷道揭東西二字於雙峰之上相距二百歩華軒峻<lb/>
宇皆據勝勢廣厦疏寮可棲顥氣碧山亘目淸流在下<lb/>
跨以虹梁抵兹近郊因其爽塏乃列營署度野以歩度<lb/>
堂以筵上棟下宇各有區處規地之廣袤分左右營部<lb/>
隷焉牙門親軍而下左至八右至七旣而左次莽平探<lb/>
石之師與燕設堂又在焉廣塲閒館<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱縈帶可以閲<lb/>
軍實可以容宴豆度羨材則不費因悅使則不勞巽之<lb/>
申命師之畜衆楚莊之匏居衛文之楚邱得其時制而<lb/>
不煩官業盡在是矣初輿師所處在郡之北偏地泐墊<lb/>
<pb n="KR4c0041_SBCK_032-2a"/>
下水泉沮如積弊不遷介夫病焉至是則修武備建長<lb/>
利興寢得安其室處坐起以觀其習變而公又饗士於<lb/>
斯娛賔於斯公之心泰則神王神王則中和旁達士之<lb/>
體寧則氣全氣全則餘勇可賈夫然則不出楹階俎豆<lb/>
之間而威惠交修上下浹洽在此物也以公之平粹淑<lb/>
均天資吏師昔嘗四剖符一司武皆有利澤施于州壤<lb/>
及是則貴爲元侯疏以大封推心術而行於理所繇屬<lb/>
城而流于支郡程功底績觀發知智亭與營之制宜乎<lb/>
哉前賢之以循政聞者有矣而遺美於是豈傒公之爲<lb/>
而裕斯人也凡由此塗出者東南抵于歙西南抵于涇<lb/>
<pb n="KR4c0041_SBCK_032-2b"/>
肩摩轂擊徃復自便絶東溪有浮橋過西亭得蓮池<lb/>
觸類滋長皆爲絶境公以鄙夫春秋之徒也繪而傳焉<lb/>
使實錄于右時三年夏五月記<lb/>
　　　黔州觀察使新㕔記<lb/>
古者諸侯路寢成則考之今刺史頒詔條而都府亷支<lb/>
郡辯章命令必有攸處署者位之表也一方之屬目焉<lb/>
黔中爲楚西南徼道在漢爲武陵莊蹻循江以略地唐<lb/>
蒙浮舩以制越五谿襟束爲一都會長人者急之則愁<lb/>
擾以走險緩之則橫<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>而犯禁故分命者得持節按部<lb/>
而揖綏之視他邦授律之不若也元和二年夏六月制<lb/>
<pb n="KR4c0041_SBCK_032-3a"/>
詔商州刺使隴右李君以中執法剖符兹土凡四使十<lb/>
五郡五十餘城裔夷巖險以州部修貢職者又數倍焉<lb/>
察亷經理招徠教化以柔遠人以布王澤先是兵火焚<lb/>
如之後公堂<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋饗士接賔禮容不稱君乃規崇構開<lb/>
華軒西淸東序靚深宏敞廣厦翼張長梁翬飛修廊股<lb/>
引麗譙對起自堂徂庭陟降攸寧耀曶爽乎光明宣慈<lb/>
和以洽平君子謂福黔人於此堂也信矣李君敏肅而<lb/>
才代爲宗室吏師先尙書嘗繇大農賦政于此凡七易<lb/>
守臣而君嗣其職老壯感泣猶鄭人宜桓武之世焉君<lb/>
之長夀安也則泉噴玉在湖也則亭白蘋在南也則館<lb/>
<pb n="KR4c0041_SBCK_032-3b"/>
丹水皆得勝槩流於詠歌及兹則興事任力休嘉宏大<lb/>
此物此志惠於斯人其他可知也其陟明可前知也書<lb/>
事以誌美其古史記之遺乎三年十月兵部侍郞權德<lb/>
輿記<lb/>
　　　開州刺史新宅記<lb/>
記曰目巧之室則有奥阼况吏者人之師宅者章之次<lb/>
君子之所寧體諸侯之所賦事宜以車服視其等威漢<lb/>
中支郡曰盛山所理阨陿乾元上元之間歲比凶災萑<lb/>
蒲相聚戕害燒夷州壤蕭然後之長人者姑葺蓬茨僅<lb/>
蔽風雨而已貞元八年夏四月北海唐侯文編承詔爲<lb/>
<pb n="KR4c0041_SBCK_032-4a"/>
郡旣至則敷宣化條簡易亷平居者胥悅流者自占朞<lb/>
月有成三年大穰獄有奥草野無弃地旣均而安旣阜<lb/>
而蕃官修其方物有其容乃喟然顧其屋室曰是之不<lb/>
修政將安寄度塲功之隙因悅使之衆合于古帝得其<lb/>
時制殖殖廣庭渠渠中堂堂下布武席間函丈工徒不<lb/>
勞里旅不煩攸介攸止爲仁爲義君子多之邦人宜之<lb/>
其於潔而中禮儉以成德與夫臧文之山藻趙武之輪<lb/>
奐異矣先是地無井泉人汲江流挈瓶懸綆力憊用寡<lb/>
乃並北山之下習坎疏蒙股而引之于闤闠之東順其<lb/>
性而流不竭通其變而人不倦廕以新亭漻然而淸州<lb/>
<pb n="KR4c0041_SBCK_032-4b"/>
閭幼艾得以齊飮食而蠲疵癘矣便安之政觸類而長<lb/>
始於郡齋洽於封內初文編以文行馨香爲左史儀曹<lb/>
郞記事而爲春秋含章而陳奏議及是則推誠以愛人<lb/>
條鬯而休嘉連帥丞相以爲表率裕於才者其無方乎<lb/>
盖陟明翰飛將激而遠之於是邦也古之成室主人落<lb/>
之賔亦發焉德輿與文編遊久聆其功善寓此直書用<lb/>
代發禮且以釃泉之智因而廣之時十三年冬十月文<lb/>
編居部之六歲也<lb/>
　　　洪州西山風雨池記<lb/>
山林川谷能出雲爲風雨皆曰神諸侯在其地則祭之<lb/>
<pb n="KR4c0041_SBCK_032-5a"/>
鍾陵風雨池在西山洪井之北發源山椒派分脈散淸<lb/>
淺數里滙歸于兹石壁峭絶泉流其下信乎精氣之所<lb/>
囘復風雨之所蓄泄邦人敬嚮相傳名之並山北下二<lb/>
十里里有望祀之地祠宇以神之蘋蘩以薦之祈農望<lb/>
歲於是乎在祀之豐約在德之輕重報之遲速視誠之<lb/>
薄厚大夫李公理江西三年寛仁淸淨正德利用以黃<lb/>
韓篤厚之化化是吳楚剽輕之俗里閭之間謌誦相聞<lb/>
歲在丁卯六月大旱公勤身焦思思所以救之之道撰<lb/>
日潔誠有事于神齋心夕往艤舳宵濟厥明至于山下<lb/>
達于祠宇精誠旁魄靈貺交感通山澤之氣致陰陽之<lb/>
<pb n="KR4c0041_SBCK_032-5b"/>
和和氣薰然蒸爲時雨未徹奠而繁陰起不崇朝而甘<lb/>
液徧蕩洒疵癘布之休和自時厥後庶幾咸若荗遂生<lb/>
物登成甫田而所治七諸侯如公之誠各修其封內之<lb/>
祀化彼災涼爲釐爲福其或散爲祥風結爲卿雲紛綸<lb/>
葳蕤奔走來告繇是九江之西歲用大穰昔董仲舒之<lb/>
陰陽啟閉之數相區區江都之地用無饑年前史書之<lb/>
况我公察亷八郡政成化洽人有刓薄之俗以誠革歲<lb/>
有水旱之沴以德勝庶富斯民如此之盛也春秋時國<lb/>
有史氏君舉必書德輿從事於公記事之徒也以公之<lb/>
仁池之神明德參會若合符節是用追琢巖石俾邦人<lb/>
<pb n="KR4c0041_SBCK_032-6a"/>
識之時貞元三年八月庚子日記<lb/>
　　　會稽虛上人石帆山靈泉北塢記<lb/>
靈泉塢之主人曰大苾蒭虛公於諸佛微言義味之中<lb/>
深入圓淨以辨才實智離於二邊嘗經行於邪溪稽山<lb/>
之下初石帆山侶有潁川陳公表久掛法冠抗跡塵外<lb/>
旣以自適爲適且悅虛公之風乃捨其北塢爲公襌誦<lb/>
之地公旣至則疏蘙薈刳擁腫隨其汚崇作爲勝勢先<lb/>
是此山無泉遠汲溪流人旣勞止而水之爲用不足公<lb/>
乃黙然以感怳若有通崖隟之下㣲得泉脈及薙草轉<lb/>
石渠潺沮洳畚之鍤之決之濬之噴若玉竇泄爲瑶池<lb/>
<pb n="KR4c0041_SBCK_032-6b"/>
淨如醍醐熲若琉璃疑青蓮可植金沙在下惠風天籟<lb/>
相爲虛寂然後殖碧鮮以相接引淸流而備用以盥以<lb/>
潄以麋以茗或以助火化或以袪熱惱日用無窮不知<lb/>
其功使夫後學趨道之徒至於此者則澣濯纓塵漸漬<lb/>
法味還源復性以聲榮爲累不其至哉貞元初州牧左<lb/>
常侍王君行春訪道因以泉名䲧又前代隱賢多游踐<lb/>
於兹自東晉而下謝敷王子敬支遁白道猷洪偃皆有<lb/>
遺跡留於巖中今兹公本之外又互以勝槩標品徐會<lb/>
稽公李渤海則命其溪曰五雲諫大夫齊君遐舉則命<lb/>
其山曰玉笥其餘冠柱後惠文者王氏張氏陸氏率用<lb/>
<pb n="KR4c0041_SBCK_032-7a"/>
仁智樂兹淸輝嘉名競爽以傲軒轂日至泉下爲公宗<lb/>
雷雖匡山之社錫杖所叩不是過也每元關道機演暢<lb/>
微妙聞其一音皆攝妄縁以趨靜性居常淡然與靈泉<lb/>
爲伍蓋戒本其潔定因其止惠取其用然後觀身及泉<lb/>
二俱無礙淸淨洄澓無入而不自得焉問法者又因泉<lb/>
以見公公之道斯爲至矣三年春獲與公遇俾予傳信<lb/>
故不敢沒其美又不敢蔓其辭時歲在丁卯二月甲子<lb/>
記<lb/>
　　　許氏吳興溪亭記<lb/>
溪亭者何在吳興東部主人許氏所繇作也亭製約而<lb/>
<pb n="KR4c0041_SBCK_032-7b"/>
雅溪流安以淸是二者相爲用而主人盡有之其智可<lb/>
知也夸目奓心者或大其閈閎文其節梲儉士恥之絶<lb/>
世離俗者或梯構巖巘紉結蘿薜世教鄙之曷若此亭<lb/>
與塵寰不相遠而勝境自至靑蒼在目潺湲激砌晴烟<lb/>
陰嵐明晦萬狀鷗飛魚游不驚不喁時時歸雲來冒茅<lb/>
棟許氏方岸鶡冠支笻竹目送溪鳥口吟招隱則神機<lb/>
自王利欲自薄百骸六藏之內累無自而入焉有田二<lb/>
頃傅于亭下鎡基之功出於僮指每露蟬一聲秋稼成<lb/>
實倚杖眺遠不覺日暮歲食之羨則以給樽中方其引<lb/>
滿陶然心與境㝠則是非得䘮相與奔北之不睱又何<lb/>
<pb n="KR4c0041_SBCK_032-8a"/>
可滑於腸中<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫舉世徇物以失性而不能自適且繆<lb/>
戾於動靜之理君之動也代耕筮仕必於山水之鄕故<lb/>
尉義興贊武康皆有嘉聞而無粃政其靜也則偃曝於<lb/>
斯亭循分食力不矯不躁庸詎知今日善閉不爲異時<lb/>
之大來耶知之深故因斯亭以廣其詞云<lb/>
　　　信州南巖草衣禪師宴坐記<lb/>
信州南巖有淸淨宴坐之地而禪師在焉師所由來莫<lb/>
得而詳初州人析薪者遇之中野其形塊然與草木俱<lb/>
咨於州長乃延就兹地三十年矣州人不知其所以然<lb/>
也遂以草衣號焉足不蹈地口不嘗味日無晝夜時無<lb/>
<pb n="KR4c0041_SBCK_032-8b"/>
寒暑寂黙之境一繩床而巳萬有囂然此身不動其內<lb/>
則以三世五藴皆從妄作然後以無有法諦觀十二因<lb/>
綠於正智中得真常真我方寸之地湛然虛無身及智<lb/>
慧二俱淸淨微言軟語有時而聞渉其境之遠近隨其<lb/>
根之上下如雨萬物風行空中履其門閾皆獲趣入若<lb/>
非斡元機於無際窮實相之源底則四時攻于外百疾<lb/>
生於內矣古所謂遺物離人而立於獨者禪師得之嗚<lb/>
呼世人惑物以遊心心遷於物則利害生焉吉凶形焉<lb/>
牽攣鞿鏁蕩而不復至人則返靜於動復性於情夭夀<lb/>
仁鄙之殊由此作也斯蓋世諦之一說耳於禪師之道<lb/>
<pb n="KR4c0041_SBCK_032-9a"/>
其猶稊稗耶建中二年予以吏役道于上饒左左司郞<lb/>
崔公出爲郡佐探禪師之味也熟爲予詳言之拂拭纓<lb/>
塵擕手接足洗我以善得於儀形且以爲楞嚴之妙旨<lb/>
毗那之密用皆在是矣又焉知此地之宴坐不爲他方<lb/>
之說法乎故觕書聞見以志於石<lb/>
<pb n="KR4c0041_SBCK_032-9b"/>
</p>
<p>
權載之文集卷第三十二<lb/>
</p>
<p>
</p>
  </div>
</body>
</text>
</TEI>
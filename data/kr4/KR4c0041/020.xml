<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_020-1a"/>
權載之文集卷第二十<lb/>
　　　　　　　　　　　　　唐權德輿字載之<lb/>
　　行狀<lb/>
　　　故朝議郞守太子賓客七輕車都尉賜紫金魚<lb/>
　　　　袋贈太子太傅盧公行狀<lb/>
　　　　曾祖勤嘉皇朝散大夫靑州司馬隴城縣開<lb/>
　　　　　國子<lb/>
　　　　祖克明皇瀛州高陽縣令贈國子祭酒<lb/>
　　　　父沼皇陜州芮城縣尉累贈慈州刺史秘書<lb/>
　　　　　監<lb/>
<pb n="KR4c0041_SBCK_020-1b"/>
　　　　　河南府洛陽縣遵化鄉恭安里盧邁字子<lb/>
　　　　　元年六十<lb/>
狀公以仁爲經以義爲用宗四教之根本探六籍之菁<lb/>
華其門風士行天下歸重以居室之和移諸官署以率<lb/>
性之道宏于事業自解巾試吏至佩相印不爲利疚不<lb/>
爲物遷令名豐祿與之終始推是道也年未志學累丁<lb/>
齊斬純孝孺慕外除猶毁博貫儒書不耀其華特爲叔<lb/>
舅太傅文貞公之所賞鑒經明筮仕補太子正字藍田<lb/>
尉㑹府試言拔乎其萃轉河南主簿尋有詔充集賢校<lb/>
理建中初上方靖端百度修起五諫拜右補闕俄換侍<lb/>
<pb n="KR4c0041_SBCK_020-2a"/>
御史興元元年遷刑部員外郞間一日又以本官兼侍<lb/>
御史介相國蕭公宣慰于江淮奉憂勤之㫖宣愷悌之<lb/>
澤四牡所及熙熙如春旣復命轉吏部員外郞每歲赴<lb/>
調者雜而多端廢置關决在於郞吏情僞之所伏姦吏<lb/>
之所因攻堅木導大窽從容折中而優爲之又以京師<lb/>
食貧諸孤衣食爲念求出爲滁州刺史仁惻之政人到<lb/>
于今懷之朝廷嘉其理行徵入爲司門郞中自時厥後<lb/>
比歲超拜厯諫議大夫左曹右轄乃參大政皆用德進<lb/>
人無異詞間一歲遷中書侍郞平章事又一歲感風痺<lb/>
寢疾周月除太子賓客貞元十四年六月某日薨于家<lb/>
<pb n="KR4c0041_SBCK_020-2b"/>
追命太子太傅公寛舒宏重有姿度風表而憲章品式<lb/>
政事成法經通縝密靡不周貫居諫諍之官言必削藁<lb/>
自非成命頒行而人莫知者又常以考課之法溢美相<lb/>
蒙革其巳然當自二府時居左垣固辭上第宰政歎其<lb/>
能讓因以從之庶官之濫者知懼而百職循矣爕和台<lb/>
階秉直閑邪率循中庸左右皇極德輝陶然不見其際<lb/>
詩曰衣錦褧衣裳錦褧裳惡其文之著也公誠有之不<lb/>
然豈移疾家居者旬歲上章乞告者七反然後得請至<lb/>
於飾終追錫有加禮焉此固有以異于常而得之也早<lb/>
歲以游寓于南譙與崔文貞公講學至穀梁傳因附經<lb/>
<pb n="KR4c0041_SBCK_020-3a"/>
義有以規者文貞慙歎爲之著重請銘且曰吾以爾爲<lb/>
甥亦以爾爲友知免於大過矣其推重如此天性篤於<lb/>
慈仁厚於情禮毎居功緦之喪其於言而不議議而不<lb/>
及樂率皆容稱其服而有加焉故事宰臣非上公承攝<lb/>
之禮圜丘齋祠之敬則未嘗以騶騎導出國門者公從<lb/>
父弟殁於蜀都輤車之來道秦赴洛出東門十數里以<lb/>
展哀送度越常檢名教多之其居部也叔父下邽令休<lb/>
沐至止朋來憧憧侍食佐酒彌日通夕與羣從之丱者<lb/>
冠者均其指使章紱之外無以異焉再娶無子或以嗣<lb/>
不可絶諭之他求者則曰吾舅文貞常言之矣兄弟之<lb/>
<pb n="KR4c0041_SBCK_020-3b"/>
子猶子也引而進之可以主後故自成童至于捐館其<lb/>
所以留于聰明接于心術者中正之外無自入焉㦄官<lb/>
俸賜必振六姻之乏卽遠裳帷唯資四布之賻季文之<lb/>
廉忠張仲之孝友魏舒之宏粹孔光之愼密兼而具之<lb/>
日月有時盍徵謚法是用傳信移諸有司謹狀<lb/>
貞元十四年九月十二日故吏議郞守尙書司勲郞中<lb/>
知制誥雲騎尉賜緋魚袋權德輿謹上尙書考功禮有<lb/>
易名本於周道必視其行勸孰甚焉謹按故朝議大夫<lb/>
守太子賓客贈太子太傅盧公德範顒印如大圭<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>器<lb/>
閨門風訓儀表人倫乃持國均以鎭雅俗絜矩居易有<lb/>
<pb n="KR4c0041_SBCK_020-4a"/>
初有終瞻彼九原旣徵先遠之卜節其一惠敢忘至公<lb/>
之議謹上<lb/>
　　　唐故大中大夫守國子祭酒潁川縣開國男賜<lb/>
　　　　紫金魚袋贈戸部尙書韓公行狀<lb/>
　　　　曾祖符皇潭陽郡太守<lb/>
　　　　祖大智皇河南府士曹參軍贈吏部郞中<lb/>
　　　　父休皇太子少保贈司空諡文忠公<lb/>
　　　　　京兆府萬年縣芙蓉鄉龍游里韓洄年六<lb/>
　　　　　十三<lb/>
狀公字幼深其先潁川人自同姓於周受封於韓逮獻<lb/>
<pb n="KR4c0041_SBCK_020-4b"/>
子而爲正卿至景侯而開列國司馬氏代家言之詳矣<lb/>
八代祖播徙居潁川遂爲潁川人繼有勲力代名忠孝<lb/>
以至文忠公用醇仁淸德左右元宗致中和以爲國經<lb/>
躬愷悌以爲家法公纂承茂緒幼有令聞直方簡重博<lb/>
厚宏大該涉羣書尤治春秋詩禮之學必睹其奥而踐<lb/>
乎中未弱冠以門廕補宏文生滿歲參調侍郞達奚珣<lb/>
矯枉過正以地望降資署章懷太子陵令且將察其詞<lb/>
氣以爲銓藻公恬然受署初無愠容當時識者知其致<lb/>
遠天寶末盜䧟兩京兄侄七人遭離不淑茹痛違難寓<lb/>
于江南布衣蔬食不聽聲樂者積六七歲友悌行義士<lb/>
<pb n="KR4c0041_SBCK_020-5a"/>
林以爲難翹車書辟旁午而至累授漢中郡江陵府二<lb/>
功曹大理司直兼漢中郡司馬蘇州司馬且皆有賓介<lb/>
之請所至之邦待公政成甘于敝糲聚其祿廪辨治葬<lb/>
具歸于京師七喪祔窆禮無違者名教之士翕然稱之<lb/>
洪州刺史張鎬以故相之重作鎭江西奏授本州長史<lb/>
莫搖副使懷徠夷落向方率教乾元中江淮凶飢相扇<lb/>
嘯聚而新安郡負山洞之阻爲害特甚朝廷推其能名<lb/>
除睦州别駕知州事俄拜監察御史又轉殿中侍御史<lb/>
賜緋魚袋充江西團練判官軍州庶政多所訪决歲餘<lb/>
張終於位公上介領留務時吳楚剽勁法禁未一每長<lb/>
<pb n="KR4c0041_SBCK_020-5b"/>
吏交代人心輙搖公臨以威重撫以慈惠輯寧封部以<lb/>
待守臣李梁公峴之充江淮選補使也引爲判官多所<lb/>
宏益大厯初轉運使劉尙書晏盛選從事分命四方而<lb/>
江淮上流爲之樞㑹奏改屯田員外郞兼侍御史知揚<lb/>
子留後累歲就加司封郞中肅給而有守淸明而中節<lb/>
有司之移用不匱上國之經費有倫六七年間號爲稱<lb/>
職名實益茂徵拜諫議大夫數與左補闕李翰上封章<lb/>
極言得失未幾以本官知制誥參掌宥密式敷聲明炳<lb/>
然訓辭潤色王度時元載持衡深相器重公愈不自安<lb/>
每因災眚必疏古義且以西漢賜上尊酒之比深警戒<lb/>
<pb n="KR4c0041_SBCK_020-6a"/>
之元終不悟竟及於禍公以傍累貶邵州司戸今上踐<lb/>
位勵精理本徵爲淮西淮南等道黜陟使復拜朝議大<lb/>
夫攝衣登車以澄淸風俗爲巳任未及行拜權判戸部<lb/>
侍郞專判度支賜金印紫綬先是公兄太傅忠肅公實<lb/>
居其任受邦國之比要制財用之均節物力不屈王府<lb/>
以充出牧也厥職<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>廢公乃革煩政振舊綱旣無暴征<lb/>
亦無遺利罷省胥吏冗食者二千餘人明年太府卿張<lb/>
獻恭廣廪庫以受歲杪量入之數又於長安萬年二縣<lb/>
界奏貯米各數十萬石視年之豐耗而爲之發歛人無<lb/>
艱食歲無灾荒雖元凱之智畧壽昌之功利不是過也<lb/>
<pb n="KR4c0041_SBCK_020-6b"/>
上方倚以大任爲執事者所抑出爲蜀州刺史蜀多火<lb/>
灾自古所患俗以爲常無所懲禁公到部逾月令簡事<lb/>
時吏胥不勞州兵多暇乃省經用之費給大半之庸俾<lb/>
其埏埴以易蓬蓽翬飛鳥革相望如雲授之逾年乃償<lb/>
其直三歲在郡四封恬然闢田之汙萊三千餘頃復人<lb/>
之庸亡二千餘戸教之樹藝俾之生植井絡之下人至<lb/>
于今懷之朝廷陟明表課公實居最有詔徵還旣至拜<lb/>
兵部侍郞在職數月遷京兆尹兼御史大夫三輔難理<lb/>
轂下尤甚賊泚之後旱蝗相乘連師十餘萬屯于蒲坂<lb/>
戎裝兵食仰給京師内安罷毗外贍軍實師克濟而人<lb/>
<pb n="KR4c0041_SBCK_020-7a"/>
不困公之力焉轉刑部侍郞刑法者國之大典所以禁<lb/>
暴而衛善人也而或巧詆比况因緣爲姦公講求紀律<lb/>
明爲式例悉以條奏頒于四方吏無舞文人得從善矣<lb/>
遷秘書監乃奏置五經正本補羣書之缺蓬閣之中粲<lb/>
然如初復除兵部侍郞累歲改國子祭酒自兵興以來<lb/>
多趣末流而弃夷道故學者不振而子衿之詩作焉公<lb/>
曰崇化厲賢本于六籍不學將落吾其憂乎乃表名儒<lb/>
袁頤韋渠牟列于學官講左氏春秋小戴禮摳衣鼓篋<lb/>
之徒溢乎國庠講誦之聲如在洙泗公所至必化其用<lb/>
無方方將荷介祉以錫難老亮天工以纘舊服人望未<lb/>
<pb n="KR4c0041_SBCK_020-7b"/>
塞以貞元十年二月九日寢疾終于昌化里之私第皇<lb/>
情軫悼追贈戸部尙書哀榮之禮于公備矣公有識度<lb/>
風鑒而博愛容衆與朋友交死生以之明於吏職能斷<lb/>
大事疏達而有節粹和而不流約身以周急絜巳而恕<lb/>
物先師四教克蹈其全中臺六職常居其半無忌之鎭<lb/>
靜安國之忠厚延壽之恩信惟公兼而有之允所謂邦<lb/>
之才臣終温且惠者也龜筮叶吉日月有期易其名者<lb/>
請徵舊典謹狀三月日故大中大夫守國子祭酒潁川<lb/>
縣開國男賜紫金魚袋贈戸部尙書韓公故吏某官某<lb/>
謹上尙書考功夫士之生也躬五常以致用其殁也節<lb/>
<pb n="KR4c0041_SBCK_020-8a"/>
一惠以尊名則善否有章賓實不橈謹按韓公嗣直方<lb/>
於舊德播功行於清朝通而有守忠而能力樹善匪懈<lb/>
好謀而成課積中臺道光太學大雅明哲惟公有之考<lb/>
行飾終古先令典謹譔錄所履布諸有司請徵叔發之<lb/>
謚以叶周公之法謹上<lb/>
<pb n="KR4c0041_SBCK_020-8b"/>
</p>
<p>
權載之文集卷第二十<lb/>
<pb n="KR4c0041_SBCK_020-9a"/>
</p>
<p>
</p>
  </div>
</body>
</text>
</TEI>
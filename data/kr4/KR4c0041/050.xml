<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_050-1a"/>
權載之文集卷第五十<lb/>
　　祭文<lb/>
　　　祭戸部員外叔父文<lb/>
維建中四年歲次癸亥月朔日從姪某謹以淸酌庶羞<lb/>
之奠敬祭於故戸部員外郞十四叔之靈福善降祥是<lb/>
爲教源至於性命古人罕言沴氣交薄作爲天昏慘閼<lb/>
時和殄瘁人賢不極修途不登大年命屈其志古今共<lb/>
然追惟叔父顯顯令德統九流於靈府貫百行於精識<lb/>
昔在巾褐卽爲聞人冰玉之姿頴然不羣禪惠通性文<lb/>
<pb n="KR4c0041_SBCK_050-1b"/>
章發身淸談一室車騎如雲辟書交至使者結軌譏孟<lb/>
晉以近名隘并介之不起從容翔集盡於知巳故顯昧<lb/>
之間皆酌中合禮江南擁旄主東諸侯參佐之選時稱<lb/>
先儔婉婉良畫心和智周史於一言惠澤旁流再厯郞<lb/>
署三叅憲府十年之間赤紱在股暢恬淡之元姿期靑<lb/>
冥於步武厚夜何言夷途遂阻憶昨拜手猶承晤語旬<lb/>
朔之間奄成終古塗芻旣列哀挽旣發族子之念偏深<lb/>
林下之歎永絶胡爲造物胡爲夭閼悠悠九原拜奠酸<lb/>
咽尚饗<lb/>
　　　祭外舅相國安平公文<lb/>
<pb n="KR4c0041_SBCK_050-2a"/>
維貞元三年歲次丁卯十二月朔子壻試大理評事攝<lb/>
監察御史權某謹以淸酌庶羞之奠敬祭於外舅故相<lb/>
右庶子安平公之靈元精熙熙大化沄沄合散萬形以<lb/>
陶以鈞感和合祥則生鳳麟含粹炳靈乃有仁人嗚乎<lb/>
安平受天淸淳全德不器大方無垠恭聞稚歲卓爾殊<lb/>
異亦旣冠字確乎其志去華務實探幽索秘窮盡化源<lb/>
深入精義上下千古周流百氏自觀靈龜不齅驕餌考<lb/>
古立言其文煥然乃論皇極乃志元德識洞窈冥言經<lb/>
邦國幽蘭在林鳴鶴在陰嘹唳芳芬越自重深安貞用<lb/>
晦其道乃大卷舒之間律吕相會相會者何時惟贊皇<lb/>
<pb n="KR4c0041_SBCK_050-2b"/>
受命開府作藩東方美公德輝闇然而章車乘翹翹重<lb/>
禮以將連茹時賢是集是翔顒顒卬卬萃於公堂古之<lb/>
待士懼其不至故賔不自賤而主不自貴道薄俗醨其<lb/>
風寢隳苟於所以又患失之故㦸戸益尊蓽戸益早名<lb/>
節不立廉隅以虧公之出處時之凖的誾誾直詞婉婉<lb/>
嘉畫贊皇爲主安平爲客化被勾吳幾於耻格令德孔<lb/>
昭觸邪登朝或塞或通不磷不凋乃補衮職柔嘉剛克<lb/>
右掖旣言其詞則直直方明謨與古爲徒以直言爲巳任<lb/>
願致君於黃虞屢封皂囊亦伏靑蒲爰啟爰沃乃咨乃<lb/>
俞羣墨惡白行吟楚澤歲久逾芳剖符建陽政和用<lb/>
<pb n="KR4c0041_SBCK_050-3a"/>
易邦人樂康興元之初王旅未振或任專征且迷大順<lb/>
區區遐方獨抗忠憤馳書激切誚喻方鎭飛章間道旁<lb/>
午奔問宻疏安危以扶皇運翠華旋宫馳馹命公選部<lb/>
爲郞郁郁淸風克厭帝心給事於中乃贊大政以釐百<lb/>
工謂俾元元旣庶而富未展緝熙遽罹沉痼移疾請告<lb/>
乞身抗疏留中久之不忍其去乃相東朝禮備優賢方<lb/>
兾勿藥再持化權蒼蒼者何不錫永年壽屈其才從古<lb/>
以然內惟小子倥蒙褊吝昔歲羈牽遇公於信亭伯直<lb/>
道君山佐郡莫際波瀾幸窺墻仞因曰世與道交䘮恬<lb/>
與智相養盍晦而明盍性而情虛中蹈道以此爲經亦<lb/>
<pb n="KR4c0041_SBCK_050-3b"/>
旣歸止貧居練水靜守緖言期於没齒芳訊忽至開緘<lb/>
盈耳申以嘉姻眷同國士心合義固尺書而巳禮異常<lb/>
情感深知已音徽相繼封壤或殊迨前年之仲春獲結<lb/>
甘於楊都夙承師友載反門閭阻拜禮於上國承施衿<lb/>
於外姑九江之西謬見覊束惠愛則深格言相屬固窮<lb/>
難進是導是朂心知善誘力有不足一曠淸德七年於<lb/>
兹物類形留神交坐馳亦謂恬曠漸消癘疵不虞不圖<lb/>
凶訃來斯哀激中腸浹於四支恨情禮之未展痛幽冥<lb/>
之永辭藐彼二連欒欒孝思德以遺後魂無不之東洛<lb/>
西江支離拘限迹滯幕庭心馳祖奠嗚呼哀哉賢人之<lb/>
<pb n="KR4c0041_SBCK_050-4a"/>
生力命難并年中身兮道未行去昭昭兮卽冥冥一徃<lb/>
不復空留淑聲銜酸托辭庶達明靈尚饗<lb/>
　　　祭故外姑河東縣君支<lb/>
維貞元十一年歲次乙亥十月朔日子壻起居舍人知<lb/>
制誥權某謹以淸酌庶羞之奠敬祭於外姑故河東縣<lb/>
君之靈伏惟承積德之慶禀醇仁之性嬪於盛門播此<lb/>
淑行恭聞㓜儀以及結褵居然婤直不待姆師朝尊相<lb/>
府家榮命婦琴瑟和聲珩璜節度執謙處約不改其素<lb/>
專靜是宏紛華靡務四德日滋六姻是宜睦親以誠撫<lb/>
下以慈內則之禮采蘩之詩夙夜無違如春熙熙道備<lb/>
<pb n="KR4c0041_SBCK_050-4b"/>
移天哀纒晝哭閨門之訓斷織是朂期於榮養以俟豐<lb/>
祿方慶綵衣遽驚䘮服顧惟鄙人辱奉嘉姻十年之間<lb/>
情以禮親頃歲違阻遐方食貧殘生未滅慰訓相循俄<lb/>
忝周行來歸帝里駈車遄邁盡室至止舉觴爲壽侍坐<lb/>
以齒令節游娛溫顔燕喜浮生如幻寢疾未幾遽此全<lb/>
歸難徵神理欒欒棘人泣奉塗芻翩翩素旌東指洛都<lb/>
征途在目官局所拘含凄國門拜奠路隅仁愛如昨幽<lb/>
明忽殊托詞寫哀庶達泉壚尚饗<lb/>
　　　祭故建昌崔丞文<lb/>
維貞元十一年歲次乙亥十月朔日姪女壻起居舍人<lb/>
<pb n="KR4c0041_SBCK_050-5a"/>
知制誥權某謹以淸酌庶羞之奠敬祭於故洪州建昌<lb/>
縣丞崔六伯之靈伏惟北州茂族中庸令人行有枝葉<lb/>
道無緇磷居常葆和動不違仁素履坦坦閨門申申子<lb/>
眞恬退張仲孝友淡而不厭晦而能久亦旣再命皆以<lb/>
退聞天爵之外視如浮雲謝病郊園深辭世紛逕多芝<lb/>
术家有典墳心遊杳冥手植芬氳行樂春晚開襟日矄<lb/>
謬忝嘉姻獲奉深分曩時上䇿旅食江郡一葦可航百<lb/>
里而近長筵式晏虛室淸論少長無違琴觴迭進仰名<lb/>
教之可樂見義方之善訓暇日則多窮年無悶不耗天<lb/>
理同乎大順頃服朝命言旋帝鄉盡室出祖至於朱方<lb/>
<pb n="KR4c0041_SBCK_050-5b"/>
離居未幾四換炎凉凶訃忽來哀何可忘山川阻遠情<lb/>
禮未展犯塗潦以無由想音徽而在眼敬姜知禮鯉也<lb/>
聞詩昔著婦行今推母儀婉彼令姪承哀涕洟遠切諸<lb/>
孤之痛難追世父之慈有生必化從古同轍元酒淸滌<lb/>
用申永訣寄懷斯文於彼臨穴<lb/>
　　　祭故房州崔使君文<lb/>
維貞元十七年歲次辛巳十一月己未朔十月戊辰姪<lb/>
女壻朝議郞守中書舍人賜緋魚袋權某謹以淸酌庶<lb/>
羞之奠敬祭於故房州崔十一叔之靈荆藍之下必産<lb/>
貞玉有斐君子生於茂族信以發志居惟愼獨時然後<lb/>
<pb n="KR4c0041_SBCK_050-6a"/>
言言必可復昔未弱冠皦然淸規已結黃綬分曹帝畿<lb/>
亦宰一同邑人熙熙有翹者車辟禮交馳乃簪神羊在<lb/>
壽之陽俄佩赤紱贊於熊相尋副戎車再遷直指守臣<lb/>
進律公亦戾止著作中秘古之外史章奏文昌虞衡允<lb/>
理吏二千石風化攸興朱轓赤帷來惠房陵饋軍禦冦<lb/>
徴令重仍恭敬不諼秉持有恒六年刺舉千里淸澄亢<lb/>
此下人時公之能昔惟覯止倐焉二紀道信部以交觀<lb/>
寓揚都而晏喜衮衮淸義怡怡致美亦旣納徴願言未<lb/>
幾悼子咸以作賦感東武而成誄繫援凋落惟公是已<lb/>
方歎分符又悲閔水昔年委質於汴之東從事則異嘉<lb/>
<pb n="KR4c0041_SBCK_050-6b"/>
招實同頃忝右掖獲辭南宫或方駕於辨色或開襟於<lb/>
退公華燭以熺芳罇不同乍詠庭中之雪每歡林下之<lb/>
風千騎雖遠雙魚屢通永懷休沐若去池籠顧此室內<lb/>
二年沉痗方書藥石纎悉誡誨精微析理欵曲深愛迎<lb/>
門發函俯仰是佩幸積恙之小間兾異時之良會如何<lb/>
奄忽永謝昭代哀以慈結情逾禮外對兹悽酸心骨如<lb/>
碎中饋仁賢諸孤嶄然充窮卽遠誠信歸全萬事如昨<lb/>
音容冥寞薤晞朝露舟失夜壑鮮原喬木遵彼東洛若<lb/>
堂若坊先子所託目想如在心懷可作神其格思歆此<lb/>
單酌尚饗<lb/>
<pb n="KR4c0041_SBCK_050-7a"/>
　　　祭楊校書文<lb/>
維貞元二十年歲次景寅<hi>云云</hi>故校書楊君幼樞之靈<lb/>
大玉天球不磨不礱淸廟黃目森然禮容先正司徒德<lb/>
與位崇恬然淸靜以厚時風幼樞嗣之天授全識日新<lb/>
不殆能世其德亦旣弱冠聲猶四塞瓊樹一枝鳳姿五<lb/>
色登名太常芸閣爲郞首大府之嘉命專中軍之奏章<lb/>
目成淸冥足䟦康莊期元成於必復知公業之不亡猥<lb/>
以蒙瑣辱當親婭嘉禮用時歡言卜夜追惟世好交契<lb/>
逾深自爲聲譽豈止潘任日聞淸機洒我煩襟彼松茂<lb/>
以蘭臭諒二人之同心常謂子曰居中用晦明道若昧<lb/>
<pb n="KR4c0041_SBCK_050-7b"/>
姑務其實姑脩其內名浮於行所以賈害直諒之詞迭承<lb/>
規誨淸和之月䢴溝分袂間兹一水使我心痗曠懷勝<lb/>
理緘封相繼不聞移疾奄此下世泣讀訃書百骸如碎<lb/>
寢門一痛素車來會觀聽未移音容如對如何返眞廹<lb/>
此短辰書有遺草弔無雜賔塗芻在御嘉偶方姙䕶䘮<lb/>
晝哭反葬咸秦驗熊羆之吉兆償世祀之悠久儼書籍<lb/>
以具存傳義方於身後嗚呼哀哉或仁而夭或鄙而壽<lb/>
彼蒼者何難以理究顔生短命叔寶多病奈何賢達古<lb/>
今不幸大鈞茫茫死生其常痛我㓜樞二紀而亡嚴霜<lb/>
夏隕零落貞芳嚮用五福何人則當寫懷寄誠在此一<lb/>
<pb n="KR4c0041_SBCK_050-8a"/>
觴哀從中來雪涕浪浪尚饗<lb/>
　　　祭楊校書夫人文<lb/>
維元和三年歲次戊子三月癸未朔二十五日丁未妹<lb/>
壻大中大夫守尚書兵部侍郞上柱國襄武縣開國侯<lb/>
權某<hi>云云</hi>故校書郞楊君夫人一姉之靈先姉先舅公<lb/>
台積厚德門交輝士女挺秀有儀有耀宜貴宜壽纔移<lb/>
所天俄哭於晝遠䕶帷裳來歸帝鄉洒㴆壤樹潔羞蒸<lb/>
嘗之死之誓烱然秋霜二十年間形同未亡乃育孤女<lb/>
是歸良匹亦旣有行秀而不實感念難遣哀酸成疾晦<lb/>
明推移變化奄忽昔與幼樞姻聯揚都歲時二紀人事<lb/>
<pb n="KR4c0041_SBCK_050-8b"/>
萬殊諒勞生於此世何怛化之同途彼福善與貽慶又<lb/>
不知夫神理之有無顧我好仇永懷伊姉動若形影痛<lb/>
深骨髓芻靈就列迷奠停軌觴酒寫哀神其聽此尚饗<lb/>
　　　祭崔士曹文<lb/>
維元和八年歲次癸巳二月朔日禮部尚書權某<hi>云云</hi>
故京兆府士曹崔君之靈嗚呼相門令嗣被服大義靑<lb/>
襟隷業黑衣入侍贊佐征師參榮臺寺職列京掾年纔<lb/>
强仕謂登公朝稍進名器層雲未翥迅翼俄墜惟先穆<lb/>
公左官江干一言營道二姓交歡信郡遘止君初丱角<lb/>
揚都會合甫過幼學自至京轂相傳傅約永言舊知敢<lb/>
<pb n="KR4c0041_SBCK_050-9a"/>
忘先託常曰繫援內惟菲薄缺然深哀猶負前諾力命<lb/>
乖戾英華銷鑠方馳康莊已歎㝠寞長女未笄幼男孩<lb/>
提披披靈衣噭噭孀妻緱原大墓祖載東祔瞻言體魄<lb/>
歸此壤樹顧我室人沉痾積年四支半廢雙足不前常<lb/>
痛終鮮况兹歸全氣息纔屬形神惙然哭不爲位哀不<lb/>
成禮卧牀宛轉如刀集體裧輤曉發銘旌前啟魂無不<lb/>
之歆此牢醴尚饗<lb/>
　　　祭唐評事文<lb/>
維貞元二十年歲次甲申十一月壬戌十六日丁亥禮<lb/>
部侍郞權某<hi>云云</hi>故大理評事唐君之靈昔與之子江<lb/>
<pb n="KR4c0041_SBCK_050-9b"/>
湖覯止伯仲怡怡含章致美麗則㧞俗淸言會理策名<lb/>
東堂交辟知已始賔岐陽爰佐景通四名安卑虛懷蹈<lb/>
中朝多薦延方俟至公才則有裕命胡不融自展嘉姻<lb/>
纔逾半歲索居大半書札相繼北自鄜畤南遵白帝巴<lb/>
峽泝㳂風波迢遞反駕京轂遄嬰病癘旬朔之間奄然<lb/>
下世自古哲賢或非大年吁嗟嘉言今亦巳焉噭噭孤<lb/>
嗣窮訴彼天舊篋遺草深交絶絃室有才叔含酸晝哭<lb/>
靈轜就路遺胤在腹兾協熊羆次昌嗣續波崩塗潦悽<lb/>
悽風燭顧女弟以增欷想斯人之不復白馬素車寒原<lb/>
夏屋奠觴雪涕逆此瞑目尚饗<lb/>
<pb n="KR4c0041_SBCK_050-10a"/>
　　　告王考禮部府君文<lb/>
維元和十二年歲次丁酉七月戊子朔十五日壬寅孤<lb/>
孫山南西道節度管內支度營田觀察處置等使銀靑<lb/>
光祿大夫撿校吏部尚書興元尹御史大夫扶風郡開<lb/>
國公食邑二千戸某敢昭告於王考贈尚書禮部郞中<lb/>
府君伏惟尊行令德不丁於時義方教忠貽厥延耀今<lb/>
王妣靈輤至自澤國龜筮叶吉啟祔有期聖慈孝理贈<lb/>
典褒賁敢用遠日祗焚命書禭服徽數加大夫之飾官<lb/>
守拘限不獲躬親謹遣男監察御史裏行璩以柔毛剛<lb/>
鬛嘉薦醴齊將命襄事伏惟尊靈降格<lb/>
<pb n="KR4c0041_SBCK_050-10b"/>
　　　告王妣楊氏文<lb/>
維<hi>云云</hi>敢昭告於王妣夫人宏農楊氏伏惟坤順協德<lb/>
閨門流慶昔歲違難假葬南方今龜策告猷歸祔伊洛<lb/>
先遠將及恩禮特加王考府君有褒錫之命限以守在<lb/>
方任兼領戎師不獲榮獲道途躬奉窀穸殘生孤苦萬<lb/>
感在心謹遣男璩以柔毛剛鬛嘉薦醴齊展禮伏惟尊<lb/>
靈降格<lb/>
　　　告先公貞孝公文<lb/>
維<hi>云云</hi>敢昭告於考贈太子太保貞孝公妣贈絳郡太<lb/>
夫人隴西李氏追惟齓歲奄失嚴訓迨至立年再鍾荼<lb/>
<pb n="KR4c0041_SBCK_050-11a"/>
蓼零丁孤藐苟未滅身自幼逢聖明獲備將相祗循教<lb/>
義摧割肝心伏以潤州壤樹久巳安宅但地遠江介心<lb/>
焉匪寧遷神反祔永懷怵愓伊水之陽喬木斯在伏以<lb/>
二尊棄代年紀寖遠四承追命再受封疆禮官易名考<lb/>
功奏議今因祖載備舉徽章王考府君恩加贈典申下<lb/>
養之義遂罔極之誠孤蒙無似觸緒崩裂受命守土有<lb/>
闕躬親謹遣男璩以柔毛剛鬣嘉薦醴齊將事祗薦伏<lb/>
惟尊靈降鑒永寧<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>載<lb/>
　　　祭子壻獨孤少監文<lb/>
維元和十年歲次乙未四月壬寅朔六日丁未外舅太<lb/>
<pb n="KR4c0041_SBCK_050-11b"/>
常卿權某敬以淸酌時羞之奠致祭於故祕書少監贈<lb/>
絳州刺史獨孤郞之靈噫嘻大鈞生死沄沄壽夭紛綸<lb/>
古人罕言豈造化流形不與其全或一氣滑涽偶然而<lb/>
然嗟我子壻時之令德自誠而明必協於極前殿大對<lb/>
諫垣正色中臺有聲東觀以直訓辭溫雅視草宥宻當<lb/>
時之選必居第一玉立皦然古之淵騫抗詞犯顔勇若<lb/>
諸賁立不易方卽之也溫道乃前定實安於仁時爲憲<lb/>
公先友是敦旣以聲子之舊復兹戴侯之親歡言戾止<lb/>
十五年矣始遇弱冠今纔强仕會朝方駕居室同里愛<lb/>
我以德忠言在耳勞績盡瘁疾嬰腠理乞身上言移亞<lb/>
<pb n="KR4c0041_SBCK_050-12a"/>
外史謝絶人寰屏居鄠田兾此宴閑百疴就痊神理曖<lb/>
昧晦明纏綿勿藥難徵駈車言旋吁嗟風燭糾纆倚伏<lb/>
涉路猶理入門而復親賔怛化里閈行哭如何斯人奄<lb/>
忽不淑物情所望必至宰匠惟君知臣注意寅亮如因<lb/>
劘切然後交鬯動於險中終不委上徹瑟之辰萬情百<lb/>
身孤孀噭號所不忍聞念以蒙稚孝思天至禮逾成人<lb/>
哀感異類昔謂福善今疑報施臧孫有後惟此可兾翻<lb/>
翻素旌東指鼎成鮮原夜壑宻印芻靈緦衰已除服紀<lb/>
太輕如何此禮不稱予情薤歌楚挽一徃不返哲兄襄<lb/>
事茹痛終鮮送爾冥寞顧予衰蹇悲哀所鍾賢達未免<lb/>
<pb n="KR4c0041_SBCK_050-12b"/>
寓形必化何早何晚雖以懷終不能自遣淚盡彌苦魂<lb/>
交可展奠兹一觴臨訣先遠尚饗<lb/>
　　　祭孫男法延師文<lb/>
維元和十二年歲次丁酉五月庚申朔十三日壬申翁<lb/>
翁婆婆以乳菓之奠致祭於九歲孫男法延師之靈爾<lb/>
之敏悟爾之孝愛纔至齓齒已能知書倦息猶在於文<lb/>
字嬉遊不離於硯席其姿狀有外祖河南之風懿兹夙<lb/>
成必謂致遠疾瘍所遘醫禱無瘳竟罹夭枉痛切心骨<lb/>
况自二歲三哭殤孫逝者日遠存者無幾吾以衰年多<lb/>
病支體不隨爾父在京不見其絶痛爾槥櫝歸遵畏塗<lb/>
<pb n="KR4c0041_SBCK_050-13a"/>
今日哀懷尤倍常理頃者求㧞苦海依歸度門故於歛<lb/>
襲率以緇褐今之祖奠靡設羶腥苦痛之深遣割不去<lb/>
臨路長痛嗚呼奈何<lb/>
　　　祭外孫女文<lb/>
維元和十二年歲次丁酉六月己未朔十二日庚午外<lb/>
翁婆以淸酌庶羞之奠致祭於獨孤氏孫女妹妹之靈<lb/>
吾殘生衰苦殃禍相循四年已來七遘傷悼今日之痛<lb/>
情又倍常以前年再丁齊斬意其孤苦備極或保安全<lb/>
神理謂何又兹夭閼自嬰羸恙雖未痊除而神用精明<lb/>
不減平日昨以晦朔歸奉几筵信宿之間幽明已隔犇<lb/>
<pb n="KR4c0041_SBCK_050-13b"/>
告倘怳如狂如癡呼天不聞此痛何極况今冬除禫來<lb/>
歲初笄方擇良對以圖先近豈吾之薄佑有忤神明復<lb/>
爾之禀命不可踰越理遣不去情鍾奈何吾家壤樹宛<lb/>
在伊洛今爾體魄歸祔壽安吾多病薾然義期可見生<lb/>
也死也如環斯循倘冥冥有知兾與爾爲泉壤鄉黨<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>
酒申訣嗚呼痛深尚饗<lb/>
權載之文集卷五十<lb/>
</p>
<p>
</p>
  </div>
</body>
</text>
</TEI>
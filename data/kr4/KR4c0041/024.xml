<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_024-1a"/>
權載之文集卷第二十四<lb/>
　　　　　　　　　　　唐權德輿字載之<lb/>
　　墓誌銘<lb/>
　　　唐故金紫光祿大夫檢校禮部尙書使持節都<lb/>
　　　督廣州諸軍事兼廣州刺史御史大夫充嶺南<lb/>
　　　節度支度營田觀察處置本𬋩經畧等使東海<lb/>
　　　郡開國公贈太子少保徐公墓誌銘<hi>并序</hi>
公諱申字維降東海郯人五代祖周宣州刺史瓌瓌生<lb/>
隨江州司馬晏晏生吉州太和丞仁澈仁澈生皇吏部<lb/>
郞中諫議大夫元之元之生公烈考汾州司戸參軍贈<lb/>
<pb n="KR4c0041_SBCK_024-1b"/>
信州刺史大凡自偃王而下用仁義世其家諫議之文<lb/>
行信州之廉退及公始大永泰初當著作賈常侍至操<lb/>
柄儀曹搴士林之菁華進士上第調補秘書正字四征<lb/>
翹車相屬于途望公舉趾以爲重九江而西服嶺而南<lb/>
與朔寒被邊之地聯爲命介厯大理評事司直監察御<lb/>
史太子司議郞殿中侍御史錫以章綬冀國路公之誅<lb/>
哥舒晃也公以從事主謀居多嗣曹王之守鍾陵而誅<lb/>
李希烈也公以長史行刺史事調州師以䕶饟道厥勞<lb/>
茂焉江漢旣淸拜韶州刺史先是長史不任職官曹弛<lb/>
廢刺史寓於理下邑之令丞與編人雜處比屋庸亡公<lb/>
<pb n="KR4c0041_SBCK_024-2a"/>
田爲蕪公乃假之耕牛賦與種食人人自占視其力而<lb/>
爲之制歲乃善熟積爲倉箱於是計徒庸程日力作爲<lb/>
城寺大治垣屋廐置市列道穚器用皆備焉罷去之日<lb/>
夫家名數倍差於始至而不書于籍邑子張捷等五百<lb/>
人獻其理狀得請於觀察府以圅奏書請立碑祠公瞿<lb/>
然止之曰此刺史職耳一旦上聞與沽伐者何異所不<lb/>
忍爲也府不能奪改合州刺史以先濮陽郡太夫人兆<lb/>
域未祔表求改葬緦麻旣除以御史中丞領景州刺史<lb/>
自兵興四十年山東諸侯率強大驕蹇郡二千石多自<lb/>
命於轅門葢縣官息人含垢而因緣漸漬然也至是朝<lb/>
<pb n="KR4c0041_SBCK_024-2b"/>
廷以滄州負海勁兵處乃建節將幕庭裂屬城以置支<lb/>
郡㑹其帥亦請缺守於朝朝論難之二府比推擇未稱<lb/>
因召公入見而靣命焉錫命服文馬緡錢五十萬尋加<lb/>
節度副使中朝之條職憲令始𬒳于景人是歲節度使<lb/>
來朝旣從父兄爲代表公以本官爲軍司馬陳情去職<lb/>
徵還京師復以御史中丞出莅邕州領經畧之任開南<lb/>
蠻徼道宣明威信種人黃氏納質請命化條風行獷俗<lb/>
以淸明年中貴人持兵符詔書至部以御史大夫督南<lb/>
海二十一州軍事而節制焉前此守臣物故軍吏乘變<lb/>
竊發印符易置部校拔用惡少年百輩軍中幾亂相率<lb/>
<pb n="KR4c0041_SBCK_024-3a"/>
亡命公旣至捕誅首惡悉原諸註誤者夷越負險阻白<lb/>
晝攻剽芟夷根株使無遺類然後布以寛大人安作業<lb/>
溟漲之外巨商萬艦通<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>南金充牣狎至天子之恩澤<lb/>
賜予聲明物采皆待焉上應急宣以馳疾傳下無強賈<lb/>
用絕姧利和輯招徠外區懷之則四封之内其理可知<lb/>
也朝典疇庸進階至銀靑光祿大夫時庸蜀失阻公密<lb/>
疏請發卒徒五千循伏波故道由僰蠻抵岷峨以㑹師<lb/>
期誅不恪詔可其奏就加禮部尙書秩正三品疏封東<lb/>
海命書未及至奄捐館舍禭以太子少保印綬弔祠稱<lb/>
焉是歲改元元和公之生七十年矣嗚呼以文發身以<lb/>
<pb n="KR4c0041_SBCK_024-3b"/>
智經物惠和直温忠恪亷淸佐賢侯長轂皆有理効在<lb/>
韶也興事功在景也修班制朗寧察風俗南海整師律<lb/>
以八命居六官攸好德考終命其蹈履之全乎夫人渤<lb/>
海高氏早殁繼夫人扶風郡夫人竇氏柔明有賢行嗣<lb/>
子右衞倉曹元弼似續文敏號咷毁慕以某月日寧神<lb/>
于東都偃師縣之某原乃刻石以傳永久銘曰<lb/>
噫徐公有質有文有義有仁名聲章明邁群倫兮噫徐<lb/>
公不忮不求不緇不磷贊佐四征暢嘉聞兮公之牧人<lb/>
于韶于景于邕于廣朱轓照路利攸往兮公之愛人以<lb/>
淸以靜以惠以養流庸集附如影響兮如何不庸奄忽<lb/>
<pb n="KR4c0041_SBCK_024-4a"/>
鞠㐫蓍龜之同天地之中吁嗟乎徐公<lb/>
　　　唐故尙書工部員外郞贈禮部尙書王公改葬<lb/>
　　　墓誌銘<hi>并序</hi>
元和十年秋故兵部尙書贈尙書右僕射王公之孤曰<lb/>
元秦元質元弼等舉其王考贈禮部尙書之殯于玉山<lb/>
王妣贈隴西郡太夫人李氏之窆于潁陽泣問龜策得<lb/>
八月王寅安祔于萬年縣鳳棲原吉克成先志孝孫之<lb/>
心也尙書諱端字某太原人曾祖某某官祖某某官代<lb/>
理儒術至公以文學策名舉進士宏詞連得儁於春官<lb/>
天官之下解巾崇文館校書郞改右驍衛兵曹掾隴石<lb/>
<pb n="KR4c0041_SBCK_024-4b"/>
節度奏授大理評事爲其上介天寶十年拜監察御史<lb/>
十三年轉殿中侍御史俄以本官内供奉贊東京畿採<lb/>
訪之重十四年遷工部員外郞謝病請長告南浮江湖<lb/>
因寓幽陵兵亂啟手足于行次春秋若干是歲乾元二<lb/>
年也娶隴西李氏隋太師申國公穆五代孫吏部郞中<lb/>
問政之孫城門郞韶之女賢明有儀操生子三人長曰<lb/>
綽被服緇褐修無生法次曰紓以文章繼公用雋造履<lb/>
淸近諫垣載筆在帝左右綱紀都曹典司庫兵厯外郞<lb/>
正郞直誠厚行爲士君子儀矩次曰紹繇小司徒三爲<lb/>
六官於外則保釐東郊節制徐方當德宗朝嚮納尊信<lb/>
<pb n="KR4c0041_SBCK_024-5a"/>
漢廷臣莫二時上馭天下歲久宰政之外大僚往往以<lb/>
辨智材能獻熟得君者或險决以務忮害或妄誣以取<lb/>
快愜僕射則和平將順不疚不惑人到于今稱之故公<lb/>
以義方昭慶再受二千石五曹之錫積厚流光可勝言<lb/>
哉先遠襄事未得吉卜而殁元泰等茹荼繼志經啟鮮<lb/>
原以德輿與其先人同於汴東江西從事同爲郞吏同<lb/>
爲尙書藐然無容見託傳信雖文之朴野其可辭乎銘<lb/>
曰<lb/>
尙書爲父僕射爲子家聲章章令聞不巳萬有千年兮<lb/>
邱封在此<lb/>
<pb n="KR4c0041_SBCK_024-5b"/>
　　　唐故朝散大夫使持節都督容州諸軍事守容<lb/>
　　　州刺史兼侍御史充本𬋩經畧招討處置等使<lb/>
　　　譙縣開國男賜紫金魚袋戴公墓誌銘<hi>并序</hi>
維貞元五年夏四月容州刺史經畧使侍御史譙縣男<lb/>
戴公至部之三月以疾受代廻車甌駱六月甲申次于<lb/>
淸遠峽而薨春秋五十八明年正月庚申返葬于金壇<lb/>
玉京原之舊封宜敘世德以識幽穸云公諱叔倫字幼<lb/>
公本譙國人其先在宋爲公族於漢爲儒宗東漢則有<lb/>
司徒渉西晉則有司農逵逵後南渡始居丹徒八葉至<lb/>
宋臨湘侯明寶曾孫梁左丞暠暠元孫皇德州司士好<lb/>
<pb n="KR4c0041_SBCK_024-6a"/>
問公之曾王父也王父修譽父眷用皆自縻天爵不顧<lb/>
翹車傳次君之禮文盡通奥㫖師安道之晦德尢惡知<lb/>
名故世風純慶及公而發公早以詞藝振嘉聞中以材<lb/>
術商功利終以理行敷教化率履素王之訓周旋君子<lb/>
之儒淑聲休明苾芬四暢初摳衣於蘭陵蕭茂挺以文<lb/>
學政事見稱蕭門文本菁華而長於比興粲如采章鏘<lb/>
如珩璜鼓鐘于宮累辟大府分命于計相也則爲湖南<lb/>
河南留後自秘書正字三遷至監察御史曵裾于賢王<lb/>
也則爲湖南江西上介由大理司直再轉至尙書祠部<lb/>
郞中其阜人成化也則東陽一同之人沐旬歲之治撫<lb/>
<pb n="KR4c0041_SBCK_024-6b"/>
人飫三年之惠容人被踰月之教䕫人聞詔而歡承訃<lb/>
而哀不及蒙其擇厯官十一而雲安不書所至之邦必<lb/>
刻金石始在轉運府也董賦于南荆㑹蜀將楊琳擁徒<lb/>
阻命詔書告諭初無革志宵引銳卒劫脅使臣曰歸我<lb/>
金幣可以紓死公山立不撓勇生于仁端其詞氣強於<lb/>
師旅暴叛知感乞盟于公黎明率其徒西嚮拜泣指期<lb/>
詣闕冡臣列狀天子召對而推功于府不伐其勞時談<lb/>
翕然勇讓具舉其在臨川也淸明仁恕多省費力畧蜀<lb/>
郡崇儒之化南陽均水之法精力區處民以便安田壤<lb/>
耕闢獄犴淸淨居一年壐書褒異就加金紫未幾而有<lb/>
<pb n="KR4c0041_SBCK_024-7a"/>
容州之拜且都府所治列城十三訓戎撫俗之任招徠<lb/>
式遏之寄非通方明畧無以威懷葢皇慈所軫先於柔<lb/>
遠方將愷悌於夷落致風俗于休嘉議者以九伯二南<lb/>
可跂而至天則不弔末如之何君直淸篤厚博物通理<lb/>
有大學之明誠大雅之疏達靜如淵泉動如鏌干不緇<lb/>
不磷與令問始終起布衣儒服位視方隅歸全之日纔<lb/>
具祭器去國見麾幢之盛返葬備裧輤之儀列松檟于<lb/>
舊封展牲牢于新薦哀榮之禮鄕黨稱焉初公娶京兆<lb/>
韋氏永州長史采之女繼室以博陵崔氏殿中侍御史<lb/>
殷之女皆淑明柔嘉不幸早世允子曰郅曰邡年甫及<lb/>
<pb n="KR4c0041_SBCK_024-7b"/>
齓哀如成人公仲兄新城長伯倫以子夙承公歡且有<lb/>
遺託旣不獲讓是用直書銘曰<lb/>
信都九江文禮章章百代彌光司徒佐漢司農匡晉乃<lb/>
熾而昌世無遺德時有通塞或行或蔵克生容州貴爲<lb/>
諸侯其道直方政成中和播爲頌歌化被二邦列爵疏<lb/>
土燦爛龜組鑾聲鏘鏘宜享繁社以媚天子今也則亡<lb/>
返葬故里僊山之趾德音不忘<lb/>
　　　唐故朝散大夫使持節饒州諸軍事守饒州刺<lb/>
　　　史上柱國崔君墓誌銘<hi>并序</hi>
博陵崔氏爲山東右族以政事方直稱者曰饒州刺史<lb/>
<pb n="KR4c0041_SBCK_024-8a"/>
諱適字某貞元十四年某月甲子寢疾終于所部之廨<lb/>
舍春秋若干君仁厚信實方嚴淸厲事無枝葉而顧言<lb/>
必踐交不謟黷而與人必誠深于士行精於吏職葢其<lb/>
天性然也一命爲懷州㕘軍累遷至大理評事司直監<lb/>
察御史好畤武功二縣令常絳二州司馬乃理富平遂<lb/>
佐興元貞元十一年春以西諸侯之師轉粟調食特拜<lb/>
倉部郞中兼御史中丞以董其事其年冬徵拜衛尉少<lb/>
卿明年改鄧州刺史麾葢將行又換鄱陽厯官十五竟<lb/>
未充量其爲御史也賈常侍至以才名尹轂下實所慰<lb/>
薦爲之賓介蔣常侍沇以公亷幹河運交辟將事宏助<lb/>
<pb n="KR4c0041_SBCK_024-8b"/>
居多其宰封畿也縣鄙之地直于西郊禁衛之師勤于<lb/>
左次事爲之節官修其方軍興人安闔境謡誦其佐晉<lb/>
陵也晉國韓公當撫封之重署爲推官軺傳所至平反<lb/>
審克假守新定新定之人宜之薄于進取未數月引去<lb/>
其領陵邑也充奉肅敬里閭均定黠吏強家望風累息<lb/>
相率屏匿者十八九其分憂爲邦約巳惠人樂易而知<lb/>
禁淸明而不擾此皆厯職必聞之效也至若章章尢著<lb/>
爲士君子之所景行者則奉使西土鄙能言之縣官以<lb/>
乘塞宿兵旌旄相望饋饟之重非君莫可旣而經費出<lb/>
納制於中臺尅伐之人順非言利大率以布帛之不中<lb/>
<pb n="KR4c0041_SBCK_024-9a"/>
于度不鬻于市者積以窳濫備其名物移用於軍增三<lb/>
倍之價平糴于人無一時之蓄掠是根本命爲奇贏旣<lb/>
衰邊備實蔽理道時有覆視誨其相蒙徒列簿書之文<lb/>
不登釜鍾之量因緣謬巧觸類而起君受命不苟臨事<lb/>
風生條其積弊盡達聰聽雖狺狺之吠營營之飛置於<lb/>
度外不直不已連章上愬詞㫖深切羣情惴駭處之恬<lb/>
然謝病乞告終無所屈皇明嘉納入亞九卿時縉紳之<lb/>
士多以憑暴爲戒怵廹附離而不能自固者多矣如君<lb/>
之特立剛毅不更其守古之儒行何以加焉此德輿所<lb/>
以受其孤之哀請而不敢辭也君之曾祖元基皇朝散<lb/>
<pb n="KR4c0041_SBCK_024-9b"/>
大夫㑹州長史祖紹先皇揚州揚子縣尉父炅皇大理<lb/>
司直兼河南河陰縣令代名士行裕是遺烈初君娶于<lb/>
某氏某官之女生子曰包而殁繼室以某氏某官某之<lb/>
女皆有淑行如君之志以十四年某月日叶用吉卜祔<lb/>
窆于河中某縣鄕原之舊封禮也初包以德輿朴而好<lb/>
直且嘗奉行君之命書者四乃列其官簿次第俾識于<lb/>
墓石旣而包毁瘠滅性天于倚廬之中諾其請矣故銘<lb/>
之曰<lb/>
崔君之直兮不枉尺兮崔君之正兮不由徑兮展如之<lb/>
人宜錫蕃祉兮天實奈何一麾遄巳兮襜襜帷裳來自<lb/>
<pb n="KR4c0041_SBCK_024-10a"/>
鄱之陽兮峩峩邱封葬于河之東兮刻此貞珉識淸風<lb/>
兮<lb/>
　　　唐故使持節龢州諸軍事守歙州刺史賜緋魚<lb/>
　　　袋陸君墓誌銘<hi>并序</hi>
君諱參字公佐吳郡人曾祖某某官考某某官君蚤孤<lb/>
與兄隱居于越越有佳山水率子弟耕汲於其中日修<lb/>
桑門之法擯落人事貞元初兄旣殁始爲宗姻二友所<lb/>
強慨然有應知巳之心繇試佐環衛厯大理評事攝監<lb/>
察御史裏行佐黔中又以殿中侍御史内供奉佐浙東<lb/>
凡四居憲賦介二方伯皆有直聲休利邦人宜之十二<lb/>
<pb n="KR4c0041_SBCK_024-10b"/>
年所從旣罷繼之者再至率以重禮禮君終不能屈非<lb/>
所樂而不苟合故也朝廷宗公賢大夫多悅其風十六<lb/>
年徵拜祠部員外郞居二年執事者上言其才請爲劇<lb/>
曹㑹東方守臣表二千石之缺天子方加恩元元循責<lb/>
吏理面命執事曰誠如是姑使爲郡須其報政縻加好<lb/>
爵遂拜歙州刺史在途發瘍夏四月景子卒於洛師享<lb/>
年五十五夫人河東柳氏殿中侍御史并之息女才淑<lb/>
有賢行長子某年在覊貫嗣子某未離襁抱夫人旣得<lb/>
吉卜且以孤藐之詞請表墓于父友故鄙夫泣書于寢<lb/>
門之外而不讓云君峻而通直而不黨至若流俗之齷<lb/>
<pb n="KR4c0041_SBCK_024-11a"/>
齪細人之姑息屑屑汲汲之態不萌于胸中器度夷遠<lb/>
䇦華發外居常無怵廹臨事有風節同心定交造次以<lb/>
之評議鑒裁淸明不惑聳善親仁發于肺䏏文章宏朗<lb/>
有作者風格學不爲人與古爲徒嚮使登其年充其量<lb/>
束帶公朝其骨鯁魁壘之士歟常與故䖍州刺史隴西<lb/>
李公受故右補闕安定梁寛中今禮部郞中京兆韋德<lb/>
符右補闕廣平劉茂宏秘書郞趙郡李叔翰方外士右<lb/>
諭德博陵崔公潁曁予友善嚱夫相視莫逆行二十年<lb/>
洪範之攸好德儒行之遠莫致今則巳矣可勝慟耶時<lb/>
貞元十八年歲直鶉首秋七月甲子鏤堅石而銘曰<lb/>
<pb n="KR4c0041_SBCK_024-11b"/>
皦皦陸生中和粹淸直如朱絃潔如白珩或黙或語不<lb/>
將不迎如何斯人奄忽㝠㝠蚩蚩下輩戩穀或丁曄曄<lb/>
芳蘭嚴霜夙零命不可問死不可作嗚呼陸生<lb/>
　　　唐故尙書司門員外郞仲君墓誌銘<hi>并敘</hi>
君諱子陵字某其先魯獻公仲子曰山甫入輔于周食<lb/>
采于樊其後魯有季路衛有叔圉用儒行政事代爲家<lb/>
法曾祖𧦬始自彭城徙于蜀郡祖襲博究六藝州閭推<lb/>
重考遠淸靜寡欲理老嚴之言三代曠僚純白不耀君<lb/>
丱歲好古學與同門生肄業于峨嵋山下採摭前載可<lb/>
以爲文章樞要者細繹區别凡數十萬言大厯十三年<lb/>
<pb n="KR4c0041_SBCK_024-12a"/>
舉進士甲科調補秘書省校書郞厯同官醴泉二縣尉<lb/>
貞元十年舉賢良方正拜太常博士轉主客司門二員<lb/>
外郎十八年乙巳寢疾殁于靖恭里第享年五十九修<lb/>
身慤固爲學精力其初典校有詔百執事詳定冕服炳<lb/>
然上奏得禮之中再仕甸内皆參奉常論譔之務后蒼<lb/>
二戴曲臺石渠之論乖疑難正者咸折中焉有司請正<lb/>
太祖東嚮之位而祧獻懿二主議者云云君議畧曰九<lb/>
聖在天二祖在祧國家卜代及年未始有極宜立定制<lb/>
爲萬代程請遷二主于德明興聖廟詞甚切正後以異<lb/>
論紛紛又著通難一篇引今據古諸儒不能屈難留中<lb/>
<pb n="KR4c0041_SBCK_024-12b"/>
未下而知禮者直之爲郞三歲受詔典黔中選補賦祿<lb/>
淸平南人悅焉皇皇者華道於故里里中人以爲榮觀<lb/>
復命踰年稍進郞位循性詣理恬於聲榮隤然放懷以<lb/>
馮唐顏駟自况修詞甚博推本六經賦詩類事往往有<lb/>
卓異不覊之韻邃於禮服上下古今儀制著五服圖十<lb/>
卷自爲一家之言起庸蜀諸生以文義自達至禮官元<lb/>
士三登於朝講義洽聞不疚不跲與夫憑覆露乘地資<lb/>
而至大僚豐祿者難易殊矣子雲耆老相如多病内外<lb/>
掃之日圖書樽酒而巳升東榮而復者假他人之室可<lb/>
悲也夫其[婺-矛+牙]嗣郢王之藻女宗室公宮稱其賢淑生一<lb/>
<pb n="KR4c0041_SBCK_024-13a"/>
子無頗幼學而孤卜七月甲申竁于萬年縣之某原其<lb/>
理命也德輿常沗知君用深怛化遺孤哀請因直其詞<lb/>
銘曰<lb/>
噫仲君直而文心秉彛學軼羣富宏議暢嘉聞中止水<lb/>
外浮雲理㝠㝠化沄沄刻圓石識幽墳<lb/>
<pb n="KR4c0041_SBCK_024-13b"/>
</p>
<p>
</p>
  </div>
</body>
</text>
</TEI>
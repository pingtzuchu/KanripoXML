<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_027-1a"/>
權載之文集卷第二十七<lb/>
　　　　　　　　　　　　　唐權德輿字載之<lb/>
　　墓誌<lb/>
　　　唐故相國右庶子崔公夫人河東縣君柳氏祔<lb/>
　　　　葬墓誌銘<hi>并序</hi>
貞元十有一年歲在乙亥春三月丁丑故相國安平公<lb/>
夫人河東縣君考終命于京師安仁里蓋春秋若干其<lb/>
孤曰懿伯號侍輤裧以十月庚午返祔于河南某原安<lb/>
公之舊封禮也夫人姓柳氏代爲河汾右族齊周之際<lb/>
中書孝公虬司會景公慶以匪躬厚行爲北朝名臣孝<lb/>
<pb n="KR4c0041_SBCK_027-1b"/>
公生止戈後周洛州刺史洛州孫皇海州長史憬生皇<lb/>
伊陽縣丞璿夫人之祖禰也夫人憑積厚之祉體柔嘉<lb/>
之姿旣笄歸于安平公公始以處士納采至于佩相印<lb/>
三十年間內則彰聞嘗以命婦宜家疏封于本郡又以<lb/>
中宮恤禮爲位於內朝齊明以助祭慈惠以厚下䄖翟<lb/>
五采副笄六珈幽閒必聞於法度侈汰不萌于心術盛<lb/>
德發于身而被于族姻不可詳巳始用和樂安于隱約<lb/>
終以淑均居於顯尊大君子之家肥道光其助宏矣旣<lb/>
嬰未亡之痛深惟出世之法受㣲言于順禪師以蓮花<lb/>
普門爲方寸津筏宜其永錫眉壽而爲大家今則已矣<lb/>
<pb n="KR4c0041_SBCK_027-2a"/>
予壹不知夫命也懿伯爲左干牛備身純孝好學居䘮<lb/>
得禮長女適宏農楊宏微纔半歲有共姜栢舟之誓明<lb/>
識令行倫于古人幼女以衿䄜來歸共承宗事故于夫<lb/>
人之道得周知之懿伯以陵谷之不可以不識哀請論<lb/>
譔大凡以乾元元年合姓貞元二年受封安平公薨八<lb/>
年而夫人捐歸其銘曰<lb/>
於穆夫人徽柔淑温儀于德門蹈履內則六姻是式藹<lb/>
然慈人魚軒煌煌佩玉鏘鏘威儀申申居貧且樂處貴<lb/>
愈約其道可尊不享大年奄歸下泉孰司陶鈞哀此孝<lb/>
嗣煢然無恃訴于蒼旻東周故園宰樹鮮原裳帷翻翻<lb/>
<pb n="KR4c0041_SBCK_027-2b"/>
祔于幽窀刻是貞石厥聲長存<lb/>
　　　唐故義武軍節度支度營田易定觀察處置等<lb/>
　　　　使檢校司空同中書門下平章事贈太傅上<lb/>
　　　　谷郡王張公鄧國夫人谷氏墓誌銘<hi>并序</hi>
夫人姓谷氏魏郡昌樂人其先漢大司農永之後故義<lb/>
武軍節度檢校司空同中書門下平章事贈太傅上谷<lb/>
郡王張公之夫人也四代祖郍律貞觀中仕至諫議大<lb/>
夫宏文館學士曾祖補衮左羽林軍長史祖倚相秘書<lb/>
省正字佑蘭錡以嚴禁旅詳魯魚以考秘文猶未充其<lb/>
才則延耀于後考崇義天寶末以雄畧氣敢從漁陽之<lb/>
<pb n="KR4c0041_SBCK_027-3a"/>
師每建奇功亟推北狄歴左武衛將軍左金吾衛大將<lb/>
軍累兼太僕殿中追贈特進懿是<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>慶叢于夫人天資<lb/>
才明動合圖史早以衿鞶之誡宜于鐘鼎之門百兩以<lb/>
納采三月而助祭克洽中饋至于上公其于佐以純誠<lb/>
䂓以䇿畫超冠命婦之道叶贊守臣之勞者有焉建中<lb/>
元年疏賦于魏郡三年徙封于鄧國徽音法度列在命<lb/>
書貞元七年太傅薨于理所嗣子今義武軍節度易定<lb/>
等州觀察處置等使工部尚書易州刺史兼御史大夫<lb/>
延德郡王茂昭能業其勤載延其賞克家禀訓宣力撫<lb/>
封六官分職八命作牧虞潭榮養用厚人倫魯侯燕喜<lb/>
<pb n="KR4c0041_SBCK_027-3b"/>
方期壽考伯仲有裕稱于北河曵裾于邸第者三持憲<lb/>
於牙門者一貞元十一年以幼子銀靑光祿大夫光祿<lb/>
少卿駙馬都尉茂宗旣承築館之恩來俟執笲之慶方<lb/>
榮著代俄痛終堂以十二年二月丁卯寢疾殁于萬年<lb/>
縣安仁里享年四十九遺表以車服器用上獻王人就<lb/>
第申吊賜絹三百疋布一百端此又恩禮之有加尚書<lb/>
以移孝在公遠竭誠信光祿以衘恤茹痛躬奉裳帷以<lb/>
其年冬十月甲戌得吉卜于京師少陵原不祔于太傅<lb/>
行古之道也生極井賦没有寵<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>恩備終始以榮以哀<lb/>
申命司言之臣探其淑行用琢琬琰銘于墓門銘曰<lb/>
<pb n="KR4c0041_SBCK_027-4a"/>
鵲巢之德夫人之職輔于上谷啟是鄧國淑愼溫惠徽<lb/>
柔令色克大閨門施于燕翼萬鍾雖及九原俄卽賦命<lb/>
有涯孝思㒺極<lb/>
　　　唐故衛國夫人墓誌銘<hi>并序</hi>
夫人姓李氏趙郡人前相國司空今戸部尚書燕國于<lb/>
公之室也曾祖仲思皇藍田縣尉祖琳河南叅軍考復<lb/>
司農丞三葉名器卑而婚親族類爲山東冠甲外曾王<lb/>
父斐丞相文獻公左右元宗爲時才臣外王父吏部郞<lb/>
中贈刑部尚書綜以文行淸名著於舅族多賢與軒冕<lb/>
俱大中外積厚而生夫人興元元年燕公以南官郞冕<lb/>
<pb n="KR4c0041_SBCK_027-4b"/>
而親迎其後厯二千石九卿觀風貞師煇燿宏大三公<lb/>
相印六職地征勤勞輔佐淑愼和樂鵲巢之均一樛木<lb/>
之逮下采蘋之能循法度螽斯之子孫衆多寔備有焉<lb/>
晉令公侯夫人銀印靑綬佩水蒼玉貞元二年夫人以<lb/>
外命婦封河南縣君十九年以元侯內子進衛國夫人<lb/>
廣大專靜尚柔含德不言而徽音自遠不耀而儀型可<lb/>
象鍾郝之禮法爲而不有姬嬴之地望有而不恃于六<lb/>
姻之中薰然以仁煦然如春推心以及物各得其所欲<lb/>
故燕公琴瑟友之鐘鼓樂之克成婦順以贊家道元和<lb/>
十年冬十二月甲辰寢疾薨于安仁里第享年若干不<lb/>
<pb n="KR4c0041_SBCK_027-5a"/>
求醫禱以順性命雖知道之君子所難能焉明年春二<lb/>
月庚申祔先姑之塋于興平縣之某原禮也嗣子前太<lb/>
子左贊善大夫正秘書丞方某官季友某官某等永惟<lb/>
免於水火以至冠婚列在朝序率由慈蔭自帷堂至於<lb/>
遣奠哀敬有加燕公以德輿於外族爲表甥于中臺爲<lb/>
同列嗒然之痛俾誌斯文公又命方等泣狀往行始終<lb/>
詳實故如其論次繫之以銘銘曰<lb/>
燕公之室宏是內則衛國攸宜淑明柔克環佩鏘然蒸<lb/>
嘗吉蠲家肥族睦二十二年如賔之敬循道之性不慮<lb/>
不圖奄忽大病茂陵蒼蒼宰樹陰堂幽宅于兹兮德輝<lb/>
<pb n="KR4c0041_SBCK_027-5b"/>
不忘<lb/>
　　　前京兆府咸陽縣丞權公故夫人淸河張氏墓<lb/>
　　　　誌銘<hi>并序</hi>
夫人姓張氏南陽人曾祖鉉皇正議大夫常州刺史祖<lb/>
重輝皇朝議大夫衡州刺史贈太常卿考伯禽皇銀靑<lb/>
光祿大夫將作少監兼通事舍人奕代以大夫二千石<lb/>
班宣教化而先公賛謁在帝左右兄憑又以衛尉少卿<lb/>
簡王傅世其官故表儀風訓家法延耀夫人承是吉祿<lb/>
生而懿美大厯十二年旣笄歸于天水權公公時爲馮<lb/>
翊縣尉其後簿登封贊咸陽徊翔於周秦間皆用功次<lb/>
<pb n="KR4c0041_SBCK_027-6a"/>
得調滿歲食貧則嘻嘻於衡蓽之下族屬和而家事理<lb/>
抑夫人是賴資性溫重閨門整峻毎中外六姻有嘉會<lb/>
䘮禮必羞必赴周旋法度女士憲焉而不得鳴珈佩玉<lb/>
宏大中饋命也貞元十八年夏四月暴嬰疾癘終于京<lb/>
師新昌里春秋若干秋七月窆于某縣某原從吉筮也<lb/>
支子某等充窮抆泣捧是圓石云以不可不識命從祖<lb/>
兄子銘之其詞曰<lb/>
在漢七貂族之盛兮常山衡陽休有慶兮父兄仍代贊<lb/>
名命兮展彼夫人來合姓兮徽柔靜專家道正兮生也有<lb/>
涯斯大病兮芻靈廣柳掩泉徑兮刻此貞珉彰淑令兮<lb/>
<pb n="KR4c0041_SBCK_027-6b"/>
　　　唐故朝議大夫洋州刺史王君夫人博陵縣君<lb/>
　　　　崔氏祔葬墓誌銘<hi>并序</hi>
夫人姓崔氏博陵安平人皇鳳閣侍郞平章事博陵郡<lb/>
王元暐之曾孫禮部侍郞璩之孫侍御史賁之息女洋<lb/>
州刺史瑯琊王君澄之嘉耦崔氏自漢濟北長岑代爲<lb/>
文宗王氏自晉睢陵口邱繼生元臣二族之茂范蔚宗<lb/>
沈休文推本言之矣重以母后中宗之際石泉博陵二<lb/>
先正有經綸命代之材推戴格天之業延耀濟美爲祥<lb/>
爲祉爲君子爲士女合姓好逑與他族不侔夫人未笄<lb/>
累失恃怙旁無弟兄血泣襄事奉二尊裳帷間關道途<lb/>
<pb n="KR4c0041_SBCK_027-7a"/>
自鍾陵抵洛邑哀敬與禮三者無違神佑純孝爲宗姻<lb/>
所歎某年從父兄縱盛選卿才故王君納采焉王君以<lb/>
才器政事連辟公府歴御史司直爲河南紀綱掾改陽<lb/>
翟令入爲尚書屯田郞出刺洋州柔嘉左右叶是休德<lb/>
初洋州同氣八人名位焯于當時冡婦介婦必華宗淑<lb/>
喆夫人贊宗事供先祀鼓瑟誦詩姿操<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>雅奉上以誠<lb/>
羣居用和外言內言不越于閫朝服祭服必成于手洋<lb/>
州捐館二十年而夫人殁於櫟陽之别墅時貞元十九<lb/>
年秋七月某甲子蓋年五十一初洋州娶滎陽鄭氏生<lb/>
子曰造而夭夫人以繼室生子三人曰廼曰逵曰邁母<lb/>
<pb n="KR4c0041_SBCK_027-7b"/>
儀均養皆爲良士造仕至藍田尉迺修詞與計偕逵邁<lb/>
咸以門資分佐環列哀號罔極泣問龜䇿以二十年冬<lb/>
十月某甲子祔于洋州之舊封先是洋州猶子興平尉<lb/>
源長受夫人之理命曰吾與爾二門積德奕代銘表必<lb/>
咨時文先舅之碑吏部郞趙郡李公實爲之先君之誌<lb/>
從翁太傅文貞公實爲之且以德輿于夫人有通世之<lb/>
舊猥求論譔泣狀遺懿實而不華是用采獲以銘內則<lb/>
銘曰<lb/>
安平臨沂右族蕃滋仁賢是儀好合嘻嘻乃封故地象<lb/>
服斯貴諒無攸遂亦勸以義婦順彰聞母儀可尊肅肅<lb/>
<pb n="KR4c0041_SBCK_027-8a"/>
閨門四男晨昏于嗟風樹奄閟泉路魯人之祔皇辟之<lb/>
墓鏤兹淑聲永識㝠㝠<lb/>
　　　唐故湖州武康縣丞許君夫人京兆韋氏墓誌<lb/>
　　　　銘<hi>并序</hi>
夫人韋氏京兆杜陵人楚傅漢相之後分封競爽以至<lb/>
周鄖襄公孝寛爲宗門龜龍曾祖某某官祖某某官父<lb/>
楚器皇太子宫門郞其外族隴西李氏梁武昭王元盛<lb/>
後魏司空文穆公冲隋綘郡公禮成之世德輿之從母<lb/>
娣也中外華閥乃生淑喆㓜失恃怙先太君保而養之<lb/>
猶女子子焉旣笄歸于某郡許授授循理喻義調常州<lb/>
<pb n="KR4c0041_SBCK_027-8b"/>
義興尉湖州武康丞滿歲葺田廬於霅溪之上忘懐進<lb/>
取夫人贊家道以供先祀誡伯宗而饁兾缺許君之動<lb/>
靜無悔抑有助焉所從之祿甚薄不及偕老徙宅教子<lb/>
宜家佐餕閨門之理有同嚴君才識所及過人遠甚雖<lb/>
內外之言不越于閫而人事物理皆能折中焉凡結䄜<lb/>
二十五歲而稱未亡人又十五歲而不舉火時元和二<lb/>
年正月某甲子春秋五十九其子士儉謹敏屬詩書未<lb/>
與計偕者不忍違養故也泣訪蓍蔡得十月某甲子吉<lb/>
權祔于皇辟之封惟夫人有姿操徽範不得被魚軒翟<lb/>
茀之飾獨振內則而傳母儀孝子冡婦居䘮率禮禮無<lb/>
<pb n="KR4c0041_SBCK_027-9a"/>
違而哀有餘姻黨稱焉嗚呼孩提相長實均同氣今視<lb/>
士儉猶吾之出焉士儉緘哀詞理命請刻圓石屑涕直<lb/>
書寄兹沉痛銘曰<lb/>
士之贊行未必豊祿有美夫人不登象服從夫也有德<lb/>
有儀訓子也恩斯勤斯勸以義兮導之慈養未及兮命<lb/>
奪之服在緦兮心若朞刻琬<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>兮流涕洟<lb/>
　　　唐故潤州昭代寺比邱尼元應墓誌銘<hi>并序</hi>
維貞元六年冬十一月戊子比邱尼元應化滅于潤州<lb/>
丹陽縣昭代寺享年五十四經夏十有三明日庚申寧<lb/>
神于縣北之某原刻石紀墓虞陵谷之變也叙其畧則<lb/>
<pb n="KR4c0041_SBCK_027-9b"/>
㓜禀公宫之教早繼德門之室次有徙宅之訓終悟捨<lb/>
筏之宗紀其詳則俗姓盧氏世閥華峻倬於漢魏以至<lb/>
北齊黃門侍郞思道卽六代祖也曾祖悌隱居不仕祖<lb/>
暄皇中散大夫邠王友贈秘書監父澐皇中散大夫婺<lb/>
州刺史惟先人叔父迭領名藩出也作民父母入也爲<lb/>
王卿士再世出于裴而舅族多賢繼貳六官聯居九牧<lb/>
中外纓冕之盛冠于士林儲是德慶宜有淑喆初以旣<lb/>
笄之年歸隴西李君晉卿仕至東陽決曹掾靖恭敏直<lb/>
齒位皆屈其于輔贊淑賢之道鞶裝組紃之事舉無違<lb/>
德姻黨宜之晝哭之後棲心釋氏旣厭有生之患竟從<lb/>
<pb n="KR4c0041_SBCK_027-10a"/>
受具之法灑濯世網揭厲元津外修尸羅中習禪惠法<lb/>
器方茂遽與化俱初決曹府君前夫人范陽盧氏子曰<lb/>
暢㓜懷字育之仁夙奉詩書之訓再以經術踐甲科厯<lb/>
校書郞宻縣尉柴毁欒欒隣于滅性孝慈相感名教多<lb/>
之銜恤卜兆竭其誠信附于窀穸之事率從苾芻之儀<lb/>
且遺令也德輿于宻縣爲族外弟服儒同術里仁甚久<lb/>
哀託論譔謹無媿辭銘曰<lb/>
柔濡淸淨蓮花之性端明綢直淑女之行上無詒離下<lb/>
振母儀晚悟眞諦空王爲師體魄者何電𦦨無期往而<lb/>
不復哀哀孝思<lb/>
<pb n="KR4c0041_SBCK_027-10b"/>
　　　唐故洛陽縣尉何君夫人范陽盧氏墓誌銘<hi>并</hi>
<hi>序</hi>
夫人姓盧氏范陽人曾祖仁皇相州錄事㕘軍祖不勤<lb/>
皇壽州霍山縣丞公隨皇太原府祁縣丞三世冲晦皆<lb/>
不至大官故夫人鍾其粹美生爲嬪則以旣笄之年歸<lb/>
廬江何君官至洛陽縣尉夫人有輔贊之美柔明之行<lb/>
誠順孝慈以內則爲師故得六姻之和而禮無違者乾<lb/>
元中何君早世夫人訓字諸孤動必以方長子士程爲<lb/>
蘇州嘉興尉㓜子士乂儒行脩明或吏或文克荷先構<lb/>
有女二人長適河東裴氏次適博陵崔氏皆奉母氏之<lb/>
<pb n="KR4c0041_SBCK_027-11a"/>
訓宜其家室非導之教之之至其及此歟以興元元年<lb/>
三月日考終命子嘉興年六十一士程士乂等謀及龜<lb/>
筮以某月日權厝潤州未克返葬故也夫人卽考功員<lb/>
外郞士幹之世母也予嘗接考功遊獲聞行寔故不敢<lb/>
辭二孤之請刻石以銘之辭曰<lb/>
婉彼夫人淑明柔克周旋動用率由四德不享繁祉不<lb/>
躋壽域二連之哀哀何有極<lb/>
　　　唐故潤州丹陽縣尉李公夫人范陽盧氏墓誌<lb/>
　　　　銘<hi>并序</hi>
夫人姓盧氏范陽人北齊黃門侍郞思道之五代孫也<lb/>
<pb n="KR4c0041_SBCK_027-11b"/>
曾祖悌皇高道不仕祖綱皇城門郞父侑皇太原縣尉<lb/>
雖仕皆數命以至淪謝而皆飾行懿文有當時之譽明<lb/>
德奕世誕生夫人旣笄嬪于李公公爲烏程丹陽二縣<lb/>
尉夫人居貧守約動必由禮謙敬以睦中外吉蠲以奉<lb/>
蒸嘗甘糲粱服澣濯中饋式叙和樂嘻嘻有嘉聞而無<lb/>
攸遂一紀于兹矣嘗聞善餘慶謙受益豈前志之謬歟<lb/>
將有必定之數歟旣而奄忽遘疾不翌日而大漸以大<lb/>
歴十一年月日没于丹陽之私第享年若干以某月日<lb/>
權厝于縣西之五里原從宜也生子數人早歲夭落今<lb/>
之存者女子三人長者生纔六霜其次差以㓜矣雖禮<lb/>
<pb n="KR4c0041_SBCK_027-12a"/>
所未及而號不絕聲<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>然行路之爲<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>戚公以爲鼓<lb/>
盆傷神兩不中節而鍾倩之哀可勝旣乎且虞陵谷之<lb/>
變乃命權氏甥德輿爲之銘曰<lb/>
去夏屋之渠渠兮卽孤邱之峩峩兮往不可復兮沉痛<lb/>
如何薤露蒿里兮古有哀謌<lb/>
　　　唐睦州桐廬縣丞柳君故夫人天水權氏墓誌<lb/>
　　　　銘<hi>并序</hi>
夫人姓權氏天水略陽人十二代祖翼前秦僕射安邱<lb/>
敬公其後至周隋間有佐命功伐荷茅土者三葉以至<lb/>
曾王父滑州刺史匡城縣令崇本王父益州成都縣尉<lb/>
<pb n="KR4c0041_SBCK_027-12b"/>
無待烈考許州臨潁縣令伋成都以太學進士擢第臨<lb/>
潁判入甲科皆以文學著名粹行純氣有以鍾下夫人<lb/>
生而敏異姿性端明懿行全識發於天授而和敬以事<lb/>
長慈惠以拊下窈窕德象動成儀度機鑒精辯而深自<lb/>
晦黙伯仲甥侄等每有疑理滯義多所諮訪夫人不得<lb/>
已而後言言必中倫誠順之道自中形外外內族姻之<lb/>
中瞻其儀型剛戾者順不仁者化以貞元二年正月歸<lb/>
河東柳君君爲睦州桐廬丞方謂有魚軒象服之慶享<lb/>
偕老宜家之壽不幸遘疾癘以其年七月日終于桐廬<lb/>
之官舍享年若干自說帨至于屬纊九族無間言終食<lb/>
<pb n="KR4c0041_SBCK_027-13a"/>
無違德宜乎綏履福而介眉壽備祭服以㕘繭館而廹<lb/>
阨終身莫申其道六姻安仰爲善者惑豈善慶昭報之<lb/>
言妄作耶將壽天淹速之度固有所定耶柳君奉其䘮<lb/>
以某月日權厝于丹陽縣某原竇氏伯姊之塋次從遺<lb/>
旨也從父兄子德輿一二羣從銜茹永痛書實錄于墓<lb/>
石銘曰<lb/>
采蘩采蘋列於詩人㳟惟淑明與古爲隣嘉玉粹温蕣<lb/>
英葐蒀凄風夜壑銷鑠堙淪命不可問兮從古沄沄追<lb/>
琢淑聲兮用識幽墳<lb/>
<pb n="KR4c0041_SBCK_027-13b"/>
</p>
<p>
　權載之文集卷二十七<lb/>
</p>
<p>
</p>
  </div>
</body>
</text>
</TEI>
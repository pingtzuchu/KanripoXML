<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_003-1a"/>
權載之文集卷第三<lb/>
　　　　　　　　　　　　唐權德輿字載之<lb/>
　雜詩<lb/>
　　　伏蒙十六叔寄示喜慶感懷三十韻因獻之<lb/>
受氏自有殷樹功緬前秦圭田接土宇侯籍相紛綸<hi>十二</hi>
<hi>代祖前秦僕射安邱敬公事具十六國春秋及晉書八代祖周宜昌公七代祖隋鄜城公六代祖皇朝封平涼</hi>
<hi>公皆以勲庸而受爵士也</hi>道義集天爵菁華極人文握蘭中臺並折<lb/>
桂東堂春<hi>五代伯祖屯田郞中府君叔祖水部員外郞府君同登省闥事具南宮故事曾王父成都</hi>
<hi>府君曾祖叔梓州府君長安府君同以進士居甲科載在登科記之内也</hi>祖德蹈前哲家風<lb/>
播淸芬<hi>王父右羽林錄事府君與席文公建侯友善又與蘇司業源明包著作融爲文章之友唱酬往</hi>
<pb n="KR4c0041_SBCK_003-1b"/>
<hi>復各有文集</hi>先公秉明義大節逢艱屯獨立挺忠孝至誠感<lb/>
神人命書備追錫跡遠道不伸小生諒無似積慶遭昌<lb/>
辰九年西掖忝五轉南宮頻司理因曠職曲臺仍禮神<lb/>
愧非䕫龍姿忽佐堯舜君内惟負且乘徒以弱似仁豈<lb/>
足議大政所憂玷彛倫叔父貞素履含章窮典墳百氏<lb/>
若珠貫九流皆翬分黃鍾蘊聲調白玉那緇磷淸論坐<lb/>
虛室長謡宜幅巾開關接仁祠支筞無俗賓種杏當暑<lb/>
熟烹茶含露新井徑交碧蘚軒忩棲白雲飛沉禽魚樂<lb/>
芬馥蘭桂薫經術宏義訓息男茂嘉聞筮仕就色養宴<lb/>
居忘食貧四方有翹車上國有蒲輪行當反招隱豈得<lb/>
<pb n="KR4c0041_SBCK_003-2a"/>
常退身秦吳路杳杳朔海望沄沄侍坐馳夢寐結懷積<lb/>
昏昕發函捧新詩慈誨情殷勤省躬曰三復拜首書諸<lb/>
紳<lb/>
　　　酬李二十二兄主簿馬跡山見寄<hi>並序</hi>
族内兄暢純靜而深直方而文與予同寓居丹陽丹陽<lb/>
郭北四十里所有馬跡山山有奇峯怪石且多昔賢眞<lb/>
仙之所游踐方外士殷渙然通易經老嚴之㫖居於山<lb/>
下從舅原均探異好古亦往來棲息其間貞元元年兄<lb/>
以典校秘書調補江陵松滋主簿以地遠不就職予以<lb/>
環衛冗秩罷漕輓從事且久家居食貧里巷相接其明<lb/>
<pb n="KR4c0041_SBCK_003-2b"/>
年兄命駕遊此山予以疾故不克偕往旣而猥辱鍾陵<lb/>
檄召兄自山中以詩一首見貽理精詞達淸滌心府三<lb/>
復其文如至山下終篇則戲以出處之跡見誚故予復<lb/>
之於此章仍加六十字以就全數<lb/>
杳杳塵外想悠悠區中緣如何戰未勝曾是教所牽遠<lb/>
郊有靈峯夙昔栖眞仙鸞聲去巳久馬跡空依然丹岸<lb/>
轉初旭碧落凝秋煙松風共蕭颯蘿月想嬋娟内兄韞<lb/>
遐心嘉遯性所便不能棲枳棘且復探雲泉中有㝠寂<lb/>
人閑讀逍遥篇聯袂共支筞摳衣嘗絶編徐行石上苔<lb/>
靜韻風中絃烟霞濕儒服日月生寥天新詩來起予璀<lb/>
<pb n="KR4c0041_SBCK_003-3a"/>
璨六義全能盡含冩意轉令山水鮮若聞笙鸖聲宛在<lb/>
耳目前登攀阻心賞愁疾空懷賢出處豈異途心㝠卽<lb/>
眞筌蹔從西府檄終卧東菑田不嫌予步蹇伹恐君行<lb/>
邅如能固曠懷谷口期窮年<lb/>
　　　酬陸四十楚源春夜宿虎邱山對月寄梁四敬<lb/>
　　　　之兼見貽之作<lb/>
東風變蘅薄時景日妍和更想千峯夜浩然幽意多蕙<lb/>
香襲閑趾松露泫喬柯潭影漾霞月石床封薜蘿夫君<lb/>
丱歲時已負靑㝠姿龍虎一門盛淵雲四海推駸駸步<lb/>
騕褭婉婉翥長離元圃盡瓊樹家林輕桂枝聲榮徒外<lb/>
<pb n="KR4c0041_SBCK_003-3b"/>
奬恬淡方自適逸氣凌顥淸仁祠訪金碧芊眠瑶草秀<lb/>
斷續雲竇滴芳訊發幽緘新詩比良覿故人石渠署美<lb/>
價滿中朝落落杉松直芬芬蘭杜飄雄詞鼓溟海曠度<lb/>
豁烟霄營道幸同術論心皆後凋循環伐木詠緬邈招<lb/>
隱情慙兹擁腫才愛彼潺湲淸拘牽尙多故夢想何由<lb/>
并終結方外期不待華髮生<lb/>
　　　酬穆七侍郞早登使院西樓感懷<lb/>
耿耿宵欲半振衣庭戸前浩歌撫長劒臨風泛淸絃晴<lb/>
霜灑寒蕪微月露碧鮮杉梧韻幽籟河漢明秋天良夜<lb/>
雖可翫沉憂逾浩然樓中遲啟明林際揮宿烟晨風響<lb/>
<pb n="KR4c0041_SBCK_003-4a"/>
鍾鼓曙色分山川滔滔大江駛杲杲朝日懸因窮西南<lb/>
永得見天地全動植相糺紛車徒競喧闐鱣鮪躍洪流<lb/>
<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>麚倚荒阡嗈嗈白雲鴈嘒嘒淸露蟬一氣鼓萬殊晦<lb/>
明相推遷羲和無停鞅不得常少年當令志氣神及此<lb/>
鬢髮元豈唯十六族今古稱其賢夫君才氣雄振藻何<lb/>
翩翩詩輕沈隱侯賦擬王仲宣小鳥搶榆枋大鵬激三<lb/>
千與君期晚歲方結林棲緣<lb/>
　　　奉和李大夫題鄭評事江樓<lb/>
達士無外累隱机依南郭茅棟上江開布帆當砌落支<lb/>
頤散華髮欹枕曝靈藥入鳥不亂行觀魚還自樂何時<lb/>
<pb n="KR4c0041_SBCK_003-4b"/>
金馬詔早歲建安作往事盡筌蹄虛懷寄杯杓邦君駐<lb/>
千騎淸論時間酌憑檻出煙埃振衣向寥廓心源齊彼<lb/>
是人境勝巖壑何必栖㝠㝠然後避矰繳<lb/>
　　　春遊茅山酬杜評事見寄<lb/>
喜得賞心處春山豈計程連溪芳草合半嶺白雲晴絕<lb/>
㵎漱<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>碧仙壇挹顥淸懷君在人境不共此時情<lb/>
　　　和韓侍御白髮<lb/>
白髮今朝見虛齋曉鏡淸乍分霜簡色微暎鐵冠生幕<lb/>
下多能事周行挹令名流年未可歎正遇泰階平<lb/>
　　　和邵端公醉後寄于諫議之作<lb/>
<pb n="KR4c0041_SBCK_003-5a"/>
莫羡簷前柳春風獨早歸陽和次第發桃李更芳菲<lb/>
　　　和李大夫西山祈雨因感張曲江故事十韻<lb/>
亞相冠貂蟬分憂統十聯火星當永日雲漢倬炎天齋<lb/>
禱期靈貺精誠契昔賢中宵出騶馭淸旭旅牲牷觸石<lb/>
看初起隨車應物先雷音生絶巘雨足晦平阡蕭灑四<lb/>
𬈑合空濛萬頃連歌謡諠澤國稼穡遍原田故事三台<lb/>
盛新文六義全作霖應自此天下待豐年<lb/>
　　　同陸太祝鴻漸崔法曹載華見蕭侍御留後說<lb/>
　　　　得衛撫州報推事使張侍御却迴前刺史戴<lb/>
　　　　員外無事喜而有作三首<lb/>
<pb n="KR4c0041_SBCK_003-5b"/>
專城書素至留臺忽報張綱攬轡迴共看昨日蠅飛處<lb/>
併是今朝鵲喜來<lb/>
鸖髮州民擁使車人人自說受恩初如今天下無冤氣<lb/>
乞爲邦君雪謗書<lb/>
衆人哺啜喜君醒渭水由來不雜涇遮莫雪霜撩亂下<lb/>
松枝竹葉自靑靑<lb/>
　　　荅韋秀才寄一首<lb/>
中峯雲暗雨霏霏水漲花塘未得歸心憶瓊枝望不見<lb/>
幾迴虛濕薜蘿衣<lb/>
　　　戸部王曹長楊考功崔刑部二院長並同鍾陵<lb/>
<pb n="KR4c0041_SBCK_003-6a"/>
　　　　使府之舊因以寄贈又陪郞署喜甚常寮因<lb/>
　　　　書所懷且敘所知<hi>一作前好</hi>
忽驚西江侶共作南宮郞宿昔芝蘭室今兹鴛鷺行子<lb/>
猷美風味左戸推公器含毫白雪飛出匣靑萍利子雲<lb/>
嘗燕居作賦似相如閑成考課奏别貢賢良書子玉諒<lb/>
貞實持刑愼丹筆秋天鴻鵠姿晚歲松筠質伊予誠薄<lb/>
才何幸復趍陪偶來塵右掖空此憶中臺時節東流駛<lb/>
悲歡追往事待月登庾樓排雲上蕭寺盍簪蓮府讌落<lb/>
帽龍沙醉極浦送風帆靈山眺烟翠解頤通善謔喻指<lb/>
窮精義搦管或飛章分曹時案吏雨散與蓬飄秦吳兩<lb/>
<pb n="KR4c0041_SBCK_003-6b"/>
寂寥方期全臃腫豈望躡扶揺夜直分三署晨趍共九<lb/>
霄外廷時接武廣陌更連鑣北極星辰拱南薰氣序調<lb/>
欣隨衆君子並立聖明朝<lb/>
　　　貢院對雪以絶句代八行奉寄崔閣老<lb/>
寓宿春闈歲欲除嚴風密雪絶雙魚思君獨步西垣裏<lb/>
日日含香草詔書<lb/>
　　　初移月夜中書宿直因呈楊閣老<lb/>
欹枕直廬暇風蟬迎早秋沉沉玉堂夕皎皎金波流對<lb/>
掌喜新命分曹諧舊遊相思翫華彩因感庾公樓<lb/>
　　　唐開州文編遠寄新賦累惠良藥咏嘆仰<lb/>
<pb n="KR4c0041_SBCK_003-7a"/>
　　　　佩不覺斐然走筆代書聊申還荅<lb/>
風雨竦庭柯端憂坐空堂多病時節換所思道里長故<lb/>
人朱兩<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>出自尙書郞下車今幾時理行遠芬芳瓊瑶<lb/>
覽良訊芣苢滿素囊結根在貴州蠲疾傳古方探擷當<lb/>
五月慇懃逾八行深情婉如此善祝何可忘復有金玉<lb/>
音煥如龍鳳章一聞靈洞說若覩羣仙翔三淸飛慶霄<lb/>
百汰成雄鋩體物信無對洒心願相將昔年同旅食終<lb/>
日窺文房春風眺蕪城秋水渡柳楊君爲太史氏弱質<lb/>
羈楚鄕今來忝司諫千騎遥相望歸雲夕鱗鱗圓魄夜<lb/>
蒼蒼遠思結鈴閤何人交羽觴行見徵潁川無爲薄淮<lb/>
<pb n="KR4c0041_SBCK_003-7b"/>
陽政成看再入列侍爐烟傍<lb/>
　　　待漏假寐夢歸江東舊居<hi>一下有因寄惠闍棃茅處士時德輿秉政</hi>
<hi>未果會也</hi>
十年江浦卧郊園閑夜分明結夢魂舍下烟蘿通古寺<lb/>
湖中雲雨到前軒南宗長老知心法東郭先生識化源<lb/>
覺後忽聞淸漏曉又隨簪佩入君門<lb/>
　　　祗命赴京途次淮口因書所懷<lb/>
弱植素寡偶趍時非所任感恩再登龍求友皆斷金彪<lb/>
炳覩奇采淒鏘聞雅音適欣佳期接遽歎離思侵靡靡<lb/>
遵遠道忡忡勞寸心難成獨酌謡空奏伐木吟泬寥淸<lb/>
<pb n="KR4c0041_SBCK_003-8a"/>
冬時蕭索白晝隂交歡諒如昨滯念紛在今因風試矯<lb/>
翼倦飛㑹歸林向晚淸淮駛迴首楚雲深<lb/>
　　　省中春晚忽憶江南舊居戲書所懷因寄兩浙<lb/>
　　　　親故雜言<lb/>
前年冠獬豸戎府隨賓介去年簪進賢贊導法宮前今<lb/>
兹戴武弁謬列金門彦問我何所能頭冠忽三變野性<lb/>
慣疎閑晨趍興暮還花時限淸禁霽後愛南山晚景支<lb/>
頤對樽酒舊遊憶在江湖久庾樓柳寺共開襟楓岸烟<lb/>
塘幾擕手結廬嘗占練湖春猶寄藜床與幅巾疲羸只<lb/>
欲思三徑戇直那堪備七人更想東南多竹箭元圃琅<lb/>
<pb n="KR4c0041_SBCK_003-8b"/>
玗共䓗蒨裁書且附雙鯉魚偏恨相思未相見<lb/>
　　　寄李衡州<hi>時所居卽衡州宅</hi>
片石叢花畫不如庇身三逕豈吾廬主人千騎東方遠<lb/>
唯望衡陽鴈足書<lb/>
　　　寄臨海郡崔穉璋<lb/>
美酒步兵㕑古人嘗宦遊赤城臨海嶠君子今督郵吏<lb/>
隱豐暇日琴壺共㝠捜新詩寒玉韻曠思孤雲秋志士<lb/>
誠勇退鄙夫自包羞終當就知已莫戀潺湲流<lb/>
　　　李韶州著書常論釋氏之理貴州有能公遺跡<lb/>
　　　　詩以問之<lb/>
<pb n="KR4c0041_SBCK_003-9a"/>
常日區中暇時聞象外言曹溪有宗旨一爲勘心源<lb/>
　　　馬上贈虛公<lb/>
馬足旱塵深彯纓又滿襟吾師有甘露爲洗此時心<lb/>
　　　郴州換印緘遣之際率成三韻因寄李二兄員<lb/>
　　　　外使君<lb/>
緘題桂陽印持寄朗陵兄刺舉官猶屈風謡政已成行<lb/>
看換龜紐奏最謁承明<lb/>
　　　早發杭州泛富春江寄陸三十一公佐<lb/>
候曉起徒馭春江多好風白波連靑雲蕩漾晨光中四<lb/>
望浩無際沉憂將此同未離奔走途但恐成悲翁俯見<lb/>
<pb n="KR4c0041_SBCK_003-9b"/>
觸餌鱗仰目淩霄鴻纓塵日巳厚心累何時空區區此<lb/>
人世所向皆樊籠唯應杯中物醒醉爲窮通故人元圃<lb/>
姿瓊樹紛靑䓗終當此山去共結蘭桂藂<lb/>
　　　寄侍御從舅<hi>初免職歸山東一作侍御從舅初免職歸東山寄以詩</hi>
靡靡南軒蕙迎風轉芳滋落落幽澗松百尺無附枝世<lb/>
物自多故達人心不羈偶陳幕中畫永負林間期感恩<lb/>
從慰薦循性難縶維野鶴無俗質孤雲多異姿淸泠松<lb/>
露泫照灼巖花遲終當稅塵駕來就東山嬉<lb/>
　　　湖上晚眺呈惠上人<lb/>
湖上煙景好鳥飛雲自還幸因居止近日覺性情閑獨<lb/>
<pb n="KR4c0041_SBCK_003-10a"/>
酌乍臨水淸機常見山此時何所憶淨侶話元關<lb/>
　　　新秋月夜寄故人<lb/>
客心宜靜夜月色澹新秋影落三湘水詩傳八詠樓何<lb/>
窮對酒望幾處捲簾愁若問相思意隨君萬里遊<lb/>
　　　自楊子歸丹陽初遂閑居聊呈惠公<lb/>
移疾喜無事卷簾松竹寒稍知名是累日與靜相歡蹇<lb/>
淺逢機少迂疎應物難只思閑夜月共向沃州看<lb/>
　　　月夜過靈徹上人房因贈<lb/>
此身㑹逐白雲去未洗塵纓還自傷今夜幸逢淸淨境<lb/>
滿庭秋月對支郞<lb/>
<pb n="KR4c0041_SBCK_003-10b"/>
　　　戲贈張鍊師<lb/>
月帔飄飄摘杏花相邀洞口勸流霞半酣乍奏雲和曲<lb/>
疑是龜山阿母家<lb/>
　　　戲贈天竺靈隱二寺寺主<lb/>
石路泉流兩寺分尋常鍾磬隔山聞山僧半在中峯住<lb/>
共占靑巒與白雲<lb/>
　　　贈廣通上人<lb/>
身隨猿鳥在深山早有詩名到世間客至上方留盥漱<lb/>
龍泓洞水晝潺潺<lb/>
　　　贈老將<lb/>
<pb n="KR4c0041_SBCK_003-11a"/>
白草黃雲塞上秋曾隨驃騎出并州轆轤劒折虬鬚白<lb/>
轉戰功多獨不侯<lb/>
　　　戲贈表兄崔秀才<lb/>
何事年年戀隱淪成名須遣及靑春明時早獻甘泉去<lb/>
若待公車却悞人<lb/>
　　　醉後戲贈蘇九脩<hi>蘇常好讀元魯山文比或勸入關者故戲及之</hi>
白首書忩成鉅儒不知簪組遍屠沽勸君莫問長安路<lb/>
且讀魯山于蔿于<hi>于蔿于德秀所爲歌也</hi>
<pb n="KR4c0041_SBCK_003-11b"/>
</p>
<p>
權載之文集卷第三<lb/>
</p>
<p>
</p>
  </div>
</body>
</text>
</TEI>
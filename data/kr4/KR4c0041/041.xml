<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_041-1a"/>
權載之文集卷第四十一<lb/>
　　　　　　　　　　　　唐權德輿字載之<lb/>
　　書<lb/>
<hi>附</hi>柳福州書<lb/>
冕白昔仲弓問爲政子曰先有司有司之政在於舉士<lb/>
是以三代尚德尊其教化故其人賢西漢尚儒明其理<lb/>
亂故其人智後漢尚章句師其傳習故其人守名節魏<lb/>
晉尚姓美其氏族故其人多矜伐隋氏尚吏道貴其官<lb/>
位故其人寡廉恥唐承隋法不改其理此天下所以待<lb/>
聖主正之何者進士以詩賦取人不先理道明經以墨<lb/>
<pb n="KR4c0041_SBCK_041-1b"/>
義考試不本儒意選以書判殿最不尊人物故吏道之<lb/>
理天下天下犇競而無廉恥者以教之者末也閣下豈<lb/>
不謂然乎自頃有司試明經奏請毎經問義十道五道<lb/>
全寫䟽五道全寫注其有明聖人之道盡六經之意而<lb/>
不能誦疏與注一切弃之恐淸識之士無由而進腐儒<lb/>
之生比肩登第不亦失乎閣下因從容啟明主稍革其<lb/>
弊奏爲二等其有明六經之義合先王之道者以爲上<lb/>
等其有精於誦注者與精於誦疏者以爲次等不登此<lb/>
二科者以爲下等不亦善乎且明六經之義合先王之<lb/>
道君子之儒教之本也明六經之注與六經之疏小人<lb/>
<pb n="KR4c0041_SBCK_041-2a"/>
之儒教之末也今者先章句之儒後君子之儒以求淸<lb/>
識之士不亦難乎是以天下至大士人至衆而人物殄<lb/>
瘁廉恥不興者亦在取士之道未盡其術也誠能革其<lb/>
弊尊其本舉君子之儒先於理行者俾之入仕卽淸識<lb/>
君子也俾之位朝卽王公大人也一年得一二十人十<lb/>
年得一二百人三十年得五六百人卽海內人物不亦<lb/>
盛乎昔唐虞之盛也十六族而巳周之興也十亂而巳<lb/>
漢之王也三傑而巳太宗之聖也十八學士而巳豈多<lb/>
乎哉今海內人物顒然而理推而廣之以風天下卽天<lb/>
下之士靡然而至矣是則由於有司以化天下天下之<lb/>
<pb n="KR4c0041_SBCK_041-2b"/>
士得無廉恥乎冕頓首六月十四日<lb/>
　　　答柳福州書<lb/>
來問見愛殷勤甚厚疏以先師對仲弓先有司之說又<lb/>
曰由於有司以風天下誠哉大君子之言理道也今之<lb/>
取士在於禮部吏部按資格以擬官奏郞官以考<hi>一作别</hi>
判失權衡輕重之本無乃甚乎至於禮部求才猶似爲<lb/>
仁由巳然亦㳂於時風豈能自振嘗讀劉祑祭酒上疏<lb/>
云太學設官職在造士士不知方時無賢才臣之罪也<lb/>
毎讀至此心常慕之當時置於國庠似在散地而方以<lb/>
乏賢内訟慨然上奏此君子之心也君子之言也况以<lb/>
<pb n="KR4c0041_SBCK_041-3a"/>
蒙劣辱當儀曹爲時求人豈敢容易然再歳計偕多有<lb/>
親故進士初牓有之帖落有之䇿落有之及第亦有之<lb/>
不以私害公不以名廢實不敢自愛不訪於人兩漢設<lb/>
科本於射策故公孫宏董仲舒之倫痛言理道近者祖<lb/>
習綺靡過於雕蟲謂之甲賦律詩儷偶對屬况十數年<lb/>
間至大官右職教化所繫其若是乎是以半年以來㕘<lb/>
考對策不訪名物不徵隱奥求通理而巳求辯惑而巳<lb/>
習常而力不足者則不能回復於此故或得其人庶他<lb/>
時有通識懿文可以持重不遷者而不盡在於齪齪科<lb/>
第也明經問義有幸中所記者則書不停綴令<hi>一有釋字</hi>通<lb/>
<pb n="KR4c0041_SBCK_041-3b"/>
其意則墻面木偶遂列上第末如之何頃者叅伍其問<lb/>
令書釋意義則於疏注之內苟刪撮㫖要有數句而通<lb/>
者昧其理而未盡有數𥿄而黜者雖未盡善庶稍得之<lb/>
至於來問明六經之義合先王之道而不在於注䟽者<lb/>
雖今吏部學究一經之科毎歲一人猶慮其不能至也<lb/>
且明經者仕進之多數也注䟽者猶可以質驗也不者<lb/>
儻有司率情下上其手旣失其末又不得其本則蕩然<lb/>
矣無乃然乎古人云强勉行道則德日起而大有功中<lb/>
庸有困而行之勉強而行之鄙雖不敏敢忘勉之之道<lb/>
邪大凡常情爲近習所勝没没於聞見汲汲於進取苟<lb/>
<pb n="KR4c0041_SBCK_041-4a"/>
避患吝俾躬處休以至老死自爲得計豈復有揣摩古<lb/>
今風俗整齊教化根本原始要終長轡遠馭如閣下吐<lb/>
論若是者耶此鄙人所以喟然三復而不知其巳也來<lb/>
問又言三代兩漢至近古所尚不同豈古化夐遠之不<lb/>
可復因緣漸靡而操執者不之思耶鄙人頑固謹俟餘<lb/>
論因自發舒慙怍無量德輿再拜八月十一日<lb/>
　　　與張秘監書<lb/>
頃因從容縱言遂及曩歲與外舅相國有徃復書猥見<lb/>
徴求出於眷愛休沐發篋追懷愴然因思弱植長自湖<lb/>
海閉關開卷孤特寡徒或有所得則三復喟嘆所務峭<lb/>
<pb n="KR4c0041_SBCK_041-4b"/>
峻益爲迂野葢自量力而欲希蹤古人故書中多有此<lb/>
意今則聊復自哂亦當時志之所在而不能自巳也建<lb/>
中初年及弱冠方以環衛掾曹爲今司空漕輓從事抵<lb/>
鍾陵經信部時外舅自都曹郞出爲郡佐話言歡甚淹<lb/>
留累夕約爲伯仲申以久要鄙人以年位不倫慮非宜<lb/>
適且合志營道豈待約結而後固耶外舅曰僕爲監察<lb/>
御史時司空楊公巳爲祭酒太常又年長十九歲而許<lb/>
僕以兄事何足下今日見拒之深耶時房州罷浦陽長<lb/>
在座因指之曰請亦敦此義其間嘉言道論函丈更僕<lb/>
雖農山濠上無以過也迨歸江南俄致天書慕荀陳之義<lb/>
<pb n="KR4c0041_SBCK_041-5a"/>
結潘楊之好緘詞勤勤雅有古風無言不詶感慨相許<lb/>
爾後數年方展嘉禮旋屬外舅以本官叅台司操簡修<lb/>
賀輒申直諒亦旣病被累章乞身平生所藴頗同不試<lb/>
<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫人之才有能有不能當夫司諫隱詞皆體國後以<lb/>
區區建安之守逢京師變故宻疏行宮陳匡復之略移<lb/>
書强藩徼誠順之義其他議論風彩凛然有大丈夫之<lb/>
節斯不可及巳與夫刺促顧慮沉浮自愛者豈同日邪<lb/>
明年所疾不起前此友壻夭落故有二祭文以寄悲懷<lb/>
七年秋猥辱朝命以博士徵至京師十數年間累有外<lb/>
故與建昌房州之喪表墓申奠直書而已因緣故舊臨<lb/>
<pb n="KR4c0041_SBCK_041-5b"/>
𥿄泫然今亦附於書末庶見其閨門士行之有類也兩<lb/>
書之外又有其時尺書數𥿄屬在卷中因復連寫倐忽<lb/>
二紀無非風燭士感見知如何可言頃年祗役江西在<lb/>
路有寄內詩一首音詞蕪陋顧非士衡彥先之比頃常<lb/>
馬上偶誦今亦具之往復書并墓銘奠文等共十餘篇<lb/>
以兄與外舅有江湖遊處之書又鄙人承眷特深雄詞<lb/>
載筆博物閎覽賢士大夫之淑聲家法固周知之感念<lb/>
陳跡輸於醬瓿非敢以文爲事也不宣德輿再拜正月<lb/>
二十五日<lb/>
<hi>附</hi>答書<lb/>
<pb n="KR4c0041_SBCK_041-6a"/>
奉榮問蒙示相國崔公往復書并諸墓銘奠文及江西<lb/>
路上之作詞致淸深華彩巨麗言必合雅情皆中節瓊<lb/>
瑰見辱囊篋增輝又竊文矩不勝幸甚相國於薦中表<lb/>
丈人行也寶應中相國丈被褐營道寓居陸陽薦家於<lb/>
䢴溝耕於謝湖海歲春蓻秋穫途由漕浦相國丈時與<lb/>
故刑部劉尙書趙洋州戸部兄弟同客是邑或承餘眷<lb/>
留歡浹日無曠再時者數焉洎相國丈以廷尉評賓於<lb/>
姑胥之幕自柱下史退爲臨川掾薦皆獲見於湖海之<lb/>
間惠然相念有踰曩歲其後作牧建安屬京師難故猶<lb/>
能抗大節飛宻疏犇問官守遠達巴梁薦掌史者嘗記<lb/>
<pb n="KR4c0041_SBCK_041-6b"/>
興元元年三月甲子詔書以建州使者舒鄧玢爲嘉王<lb/>
府諮議玢之所奉卽相國丈也奏章於多難之日陳謀<lb/>
於必勝之地由是見器於助主先定於中台及夫徵入<lb/>
果領樞務惜其憂勤爲疾未幾辭免大庇生人之志徒<lb/>
鬱於襟抱以至於薨落搢紳先生所以長嘆息者抑有<lb/>
爲焉相國丈與劉齊二公爕諧大政也薦蒙過聽之遇<lb/>
以博士再入東觀三相連歩同送拜職榮之於心寧止<lb/>
迄今閣老以志學之歲下帷覃思與古人心㑹於經誥<lb/>
之上獨行乎貞朗之域逮於弱冠德輝彰聞相國大傾<lb/>
慕之不足願申以姻好詎假媒介直操槧簡閣老感深<lb/>
<pb n="KR4c0041_SBCK_041-7a"/>
見托敬諾嘉命磊落丈夫之事二君子交脩之甚休精<lb/>
識妙鑒得賢斯盛旣而夫貴於朝妻尊於室崔門緩帶<lb/>
之慶其有極乎及覽後書援皇極元德之論指匡張孔<lb/>
馬之戒實當益友之目豈惟佳壻而巳又覩建昌房州<lb/>
誌文等昔年亦同遊處嘉聞遺諮過作者而不朽矣至<lb/>
如置奠東武之嗣興慟子咸之述繼美彦先之句諷而<lb/>
誦之寶而藏之有以見六義昭宣百行醇備名稱赫赫<lb/>
宜乎哉走素不敏猥列僚舊豈悞見厚投以至言也因<lb/>
懷昔遊聊占數<lb/>
字發<lb/>
<pb n="KR4c0041_SBCK_041-7b"/>
　　　　夷<lb/>
　　　　蓼侯謚曰<lb/>
　　　　嗣侯<lb/>
　　　　諸吏<lb/>
　　　　藂作子彦<lb/>
　　　　太常<lb/>
　　　　孝廉<lb/>
柎<hi>子文</hi>最<hi>子産</hi>臧　琳<hi>茂</hi>黃　季彦<lb/>
<hi>侯關內</hi>
按連藂云魏相小子之子彦以其功封蓼侯生臧按家<lb/>
<pb n="KR4c0041_SBCK_041-8a"/>
語叙孔氏之代云魏相小子子文生最字子産封蓼侯<lb/>
謚曰夷生臧據此藂所云小子卽子文矣但藂云子彥<lb/>
家語曰子産是傳寫之差未詳何者爲是按連藂臧與<lb/>
子琳書中云侍中子國不言屬之遠近以孔子世家及<lb/>
家語推校安國以與臧爲從祖昆弟世家稱安國生印<lb/>
藂云子國生子印葢尊異先子而加之以子則子立以<lb/>
下皆此例　云鮒弟子襄或者以爲鮒弟之子曰<lb/>
襄今按家語及藂則鮒之弟曰子襄明矣　藂云孔<lb/>
仲和是襄後十四代按此是十一代又云仲和曾祖名<lb/>
季崔按此是子建疑子建是季崔子家語孔子二十世<lb/>
<pb n="KR4c0041_SBCK_041-8b"/>
孫有孔晁未詳分自何代　藂云季彥宗人仲又君魚<lb/>
宗人子通並未詳分自何代　家語云子國孫衍未<lb/>
詳是仲驩昆弟復是仲驩之宗藂云褒成君第二子之<lb/>
後君魚爲武都太守君魚弟奇字子異著左氏義話按<lb/>
孔光傳褒成君覇苐二子爲㨗但未詳其後代幾至君<lb/>
魚　右按史記孔子世家漢書孔光傳授漢書儒<lb/>
林孔禧傳及家語與藂相推校而未詳者闕焉<lb/>
權載之文集卷第四十一<lb/>
</p>
<p>
</p>
  </div>
</body>
</text>
</TEI>
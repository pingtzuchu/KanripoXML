<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_017-1a"/>
權載之文集卷第十七<lb/>
　　　　　　　　　　　　唐權德輿字載之<lb/>
　　碑銘<lb/>
　　　唐尙書度支郞中贈尙書左僕射正平節公裴<lb/>
　　　　公神道碑銘<hi>并序</hi>
王者奉三無私以勞天下則崇德報功加恩飾終與覆<lb/>
載照臨相爲用一也惟正平節公以愷悌文敏爲二千<lb/>
石尙書郞人浮於食位不配德纂積厚之緒業貽克家<lb/>
之燕翼流光裕蠱爲代師式乃元和五年夏五月<lb/>
追命告第爲尙書左僕射孝本乎忠榮生乎哀用攄罔<lb/>
<pb n="KR4c0041_SBCK_017-1b"/>
極以刻金石云公諱倩字容卿河東聞喜人其先嬴秦<lb/>
同姓因封受氏魏晉已還號爲多才八賢方駕百族歸<lb/>
重自魏冀州刺史徽五代至中軍將軍雙虎中軍五代<lb/>
至隨左光祿大夫皇朝贈原州都督忠公仁基忠公生<lb/>
皇銀靑光祿大夫禮部尙書定襄金牙兩道節度行軍<lb/>
大惣管贈太尉聞喜憲公行儉公之曾祖也憲公生皇<lb/>
光祿大夫侍中兼吏部尙書宏文館大學士贈太師正<lb/>
平忠獻公光庭公之王父也忠獻公生皇尙書祠部員<lb/>
外郞贈太子賓客稹公之烈考也公天資宏裕虛受通<lb/>
理臧氏之有後於魯管氏之代祀於齊遠至之器發於<lb/>
<pb n="KR4c0041_SBCK_017-2a"/>
岐嶷年十一以相庭推恩授家令寺正滿歲選部銓第<lb/>
甲乙補太常寺主簿居先府君喪漿水不入孺慕殆於<lb/>
滅性宗門憂其死孝經<hi>一作禮</hi>文俯就衣服外除厯華陰<lb/>
馮翊二郡司戸參軍轉秘書郞俄丁内艱毁瘠如初禮<lb/>
違難江介就拜洪州司馬改太子司議郞徵爲殿中丞<lb/>
侍御史拜度支駕部二員外遷司勲郞中秘書少監厯<lb/>
信饒二州刺史復徵爲度支郞中其佐鍾陵也領留府<lb/>
之重居議郞也贊計司之職曁登中臺亞中秘皆兼柱<lb/>
下方書之任自淮而南涉江而西荆衡漢沔湘中夏口<lb/>
半天下奥壤爲都府者十數公四顓使車連佩數印督<lb/>
<pb n="KR4c0041_SBCK_017-2b"/>
課郡國調其盈虛吏祿兵食之仰給輸將轉漕之回遠<lb/>
法錢牢盆之制田租口賦之差權其輕重商其功利察<lb/>
下人之疾苦廉長吏之善否車不輟鞅有勞於時其始<lb/>
受命也寇劇橫厲三川如燬陰方出師慕義助順代宗<lb/>
焦勞念慮命德宗以雍邸總戎賦輿所㑹征繕不給有<lb/>
詔輟東方軍市之租移用于中都屬受鉞之臣矜功觖<lb/>
望師老專利便方自營公慨然牒書譏切備至向之廢<lb/>
格悉用平鐫義夫以之感激王族以之震耀其理信州<lb/>
也用寛惠誠厚輯柔所部穡事滿野嘉生同穎年以順<lb/>
成人斯洽和復其庸亡五千室闢其農耕二萬畝交代<lb/>
<pb n="KR4c0041_SBCK_017-3a"/>
之日不書於籍且曰吾以恤隱豈當沽美不伐之善欲<lb/>
葢而彰方帥表理行第一增秩至正議大夫加金印紫<lb/>
綬其爲饒州屬所代者非其人因緣權幸貪猾無<lb/>
狀公以廉平頒詔條以慘怛撫痍傷四封愛戴如熱斯<lb/>
濯其後徵拜也朝廷誅内臣修百度彌綸經費委重有<lb/>
司公以郞吏代故相第五琦專判度支事方冀裁成九<lb/>
賦超贊六職以美利利斯人人望日大天胡不惠以大<lb/>
厯七年秋七月考終命于長安光德里第春秋若干以<lb/>
某年月日歸全于萬年縣神禾原之大墓禮官博士以<lb/>
公處難不謀其身牧人不私其功能固所守以行制度<lb/>
<pb n="KR4c0041_SBCK_017-3b"/>
之日不書於籍且曰吾以恤隱豈當沽美不伐之善欲<lb/>
葢而彰方帥表理行第一增秩至正議大夫加金印紫<lb/>
綬其爲饒州屬所代者非其人因緣權幸貪猾無<lb/>
狀公以廉平頒詔條以慘怛撫痍傷四封愛戴如熱斯<lb/>
濯其後徵拜也朝廷誅内臣修百度彌綸經費委重有<lb/>
司公以郞吏代故相第五琦專判度支事方冀裁成九<lb/>
賦超贊六職以美利利斯人人望日大天胡不惠以大<lb/>
厯七年秋七月考終命于長安光德里第春秋若干以<lb/>
某年月日歸全于萬年縣神禾原之大墓禮官博士以<lb/>
公處難不謀其身牧人不私其功能固所守以行制度<lb/>
<pb n="KR4c0041_SBCK_017-4a"/>
易嘉名以旌行禮也惟公直而温簡而文才裕於物器<lb/>
周於用靜若蓍龜動如干鏌秉是貞厲終焉節適著文<lb/>
集十卷湓城集五卷比興屬和聲律鏗然引拔參佐皆<lb/>
一時名士風采賢材邁絶羣倫齒位未極爲薦紳所痛<lb/>
夫人京兆韋氏扶風太守恒之女以太宗之冡婦諸侯<lb/>
之内子衿鞶承訓籩豆助祭當室以敬睦親以仁姿操<lb/>
卓淑音徽宏大盛德著乎母儀惠心通於佛乘五藴不<lb/>
入六姻是憲始封咸寧郡君後三追錫至邠國太夫人<lb/>
有子曰均以御史大夫工部尙書尹正荆門節制上游<lb/>
就加吏部尙書尙書右僕射元和三年抗章八覲眞拜<lb/>
<pb n="KR4c0041_SBCK_017-4b"/>
右僕射判度支加秩金紫光祿大夫由河東郡公進封<lb/>
郇國歲中進左僕射同中書門下平章事撫征漢南臨<lb/>
長諸侯惟郇公直淸宏重有文武貞幹得時大行爲王<lb/>
室輔慮善以動官修其方賦政以惠南國宣威以靖西<lb/>
蜀師長百工阜成中邦兵符相印焜燿章灼樹善程能<lb/>
之績勤身體遠之用居則有猷動則有功率循風訓以<lb/>
履尊大君子曰憲公忠獻公之休烈丕矩再世盛德屈<lb/>
於郞位必復之慶其在是乎初郇公之受律也孝文追<lb/>
贈公絳州刺史其進律也順宗贈公禮部尙書今皇帝<lb/>
永懷義方於是有左揆之命公之績慶郇公之孝思可<lb/>
<pb n="KR4c0041_SBCK_017-5a"/>
謂至矣郇公以三代論譔皆上台雄文猥以通舊忘其<lb/>
卑鄙辭則不腆庶傳信之無愧焉銘曰<lb/>
河汾之東慶祉所鍾公相葳蕤德輝昭融矯矯節公體<lb/>
仁循性乃貽後昆實禀先正大尉經武大師翼聖施于<lb/>
儲賓執德之柄公用循良惠于三邦公有德澤宣于四<lb/>
方急病尙仁履險乘剛化被煩苦斯焉樂康吉祿方摯<lb/>
壽堂以閟藹此家聲揚于令嗣恩崇鼎鉉績茂師帥中<lb/>
外服勞安危注意便蕃屬任宏大名器孝理是覃義方<lb/>
所自九原之中禮盛服充王三錫命襚飾宗工連崗崢<lb/>
嶸介原穹崇陵谷有變令聲無窮<lb/>
<pb n="KR4c0041_SBCK_017-5b"/>
　　　唐中散大夫殿中侍御史潤州司馬贈吏部尙<lb/>
　　　　書沛國公武公神道碑銘<hi>并序</hi>
種德考祥賢人積厚之業尊仁安義君子揚名之孝其<lb/>
敬養也諭之於道其貽慶也教之以忠宏保乂於元臣<lb/>
集寵靈於追命見之於尙書武公矣公諱就字廣成沛<lb/>
國人周室之興本於忠厚趙王之裔厥有勲賢元魏步<lb/>
兵尙書鴈門朔方雲中馬邑四郡太守始啟封晉陽田<lb/>
祿葢大生國子祭酒受陽公神龜受陽四葉至太原王<lb/>
諱華太原生酇國節公諱士逸節公生河間郡王諱仁<lb/>
範河間生潁川武烈王諱載德代以文武上才爲將軍<lb/>
<pb n="KR4c0041_SBCK_017-6a"/>
二千石識芒碭之氣密贊皇圖承沙麓之祥分封戚里<lb/>
潁川生考功員外郞修文殿學士諱甄字平一以字行<lb/>
於時未弱冠有重名閎覽博古爲人文龜玉在天后朝<lb/>
累徵不起以公族好爵爲懼常晦其明與桑門大士修<lb/>
無生法中宗復辟用踐周行載筆論思特盛淵雲之選<lb/>
賦詩感激必以吕霍爲誡雖位有陟降而道無磷緇叢<lb/>
滋後昆纂服遺烈公卽考功府君第三子也肅而寛簡<lb/>
而廉忠方抗直純厚彊固博洽文誼周通憲法始以方<lb/>
聞之士對詔䇿佐宮衛李梁公峴之守右扶風也表爲<lb/>
兵曹掾宣皇在岐供侍有勞改永樂令厯河中府戸曹<lb/>
<pb n="KR4c0041_SBCK_017-6b"/>
轂下求吏轉萬年丞建陵復土推擇充奉拜醴泉令朝<lb/>
廷嘉其才擢爲殿中侍御史修起矩度堅明不回時戎<lb/>
車方駕泉貨力屈皇華載馳董荆衡漢沔之賦以嚴見<lb/>
憚爲吏議所侵貶郴縣尉移句容丞二地有南嶽三茅<lb/>
靈僊遺趾於是浩然自得與道爲徒方解纓絡以暢天<lb/>
理且曰窮與通在吾靈龜耳外物其如予何其道觀察<lb/>
使挹其風聲薦授秘書郞潤州團練副使入爲京兆法<lb/>
曹加中散大夫忽忽不樂求爲潤州司馬滿歲徙家嵩<lb/>
洛愈尙夷曠中朝名卿大夫四方賢侯通人多與公爲<lb/>
道義之交賈太傅魏公用淸靜理東郡以葢公待公亦<lb/>
<pb n="KR4c0041_SBCK_017-7a"/>
旣戾止俄然化往時貞元六年冬十一月享年八十理<lb/>
命終止視道門儀法以明月之晦降體魄于邙山北原<lb/>
有靈鶴百數徊翔嘹唳其休徵歟其元契歟惟公文學<lb/>
政事涖官十二次冠神羊駕四牡剛腸正詞臨事風生<lb/>
君子之方有迕有合或忌公之直或愛公之才行藏牽<lb/>
乎時而道不屈得喪宜乎巳而神益王與張禮部謂元<lb/>
容州結歌詩唱和著文集五卷自有塗中之適異乎澤<lb/>
畔之詞前夫人隴西李氏生長子譚而殁譚爲金壇令<lb/>
士行淸修官屈其志繼夫人汝南縣君周氏中書舍人<lb/>
思鈞之孫單父令瑛之女專柔淑愼以正家道有子曰<lb/>
<pb n="KR4c0041_SBCK_017-7b"/>
元衡文行宏懿靜深周密遵道而行有儀可象代天工<lb/>
以和帝載賦明命以贊皇極元和二年春正月由戸部<lb/>
侍郎同中書門下平章事秋八月兼領戸部侍郞事冬<lb/>
十月又以門下侍郞檢校吏部尙書成都尹劒南西川<lb/>
節度觀察西川八國瀘南安撫等使自文水縣男再徙<lb/>
封至臨淮郡公上以井絡之下新去湯火亦旣震耀是<lb/>
圖生殖輟台宰之重爲慈惠之師黃樞金鉉鏚鉞秬鬯<lb/>
旬歲間三錫命烜赫嘉㑹綢繆樞極信向禮賜冠于羣<lb/>
倫豈非公之道阨而不伸而昌大於後抑義方家法固<lb/>
有類乎公捐館四年而夫人殁其明年臨淮公乃舉公<lb/>
<pb n="KR4c0041_SBCK_017-8a"/>
之窆與夫人之喪改葬緱氏潁川王之兆從先封以叙<lb/>
昭穆禮也初臨淮王至監察御史而孤其後再爲中執<lb/>
法朝典覃恩贈公杭州刺史其司大政也再贈公吏部<lb/>
尙書夫人始追封文水縣太君益封汝陰郡夫人顧復<lb/>
罔極之報哀榮歸厚之禮成於德器名教稱之臨淮公<lb/>
考功府君之謫掾于吳也與德輿王考府君有僑札之<lb/>
契油素斯在淸徽未泯德輿獲與相君交代爲地官小<lb/>
司徒陪外廷之末議承宰府之寛政有命論譔忘其菲<lb/>
薄刻兹樂石以表鮮原銘曰<lb/>
君子之道剛方絜矩或消或長或黙或語於惟尙書執<lb/>
<pb n="KR4c0041_SBCK_017-8b"/>
憲天朝密侍殿内肅淸羣寮鋒芒肯綮湖海飄颻以恬<lb/>
養智毋落吾事㳷合虛元脫遺聲利題劍告第寵靈斯<lb/>
備元袞介圭流光所自煌煌台宰天下是毗廕庥岷峨<lb/>
灑濯癘疵顧此忠力無非孝思緱原峻厚兮幽宅悠久<lb/>
崔巍介石兮夭矯螭首鏤嘉聞兮示厥後<lb/>
　　　唐故光祿大夫檢校尙書右僕射兼右衛將軍<lb/>
　　　　南充郡王贈太子少保伊公神道碑銘<hi>并序</hi>
昔伊尹相湯伊陟相太戊咸有一德格于上帝其後伊<lb/>
籍以敏辯仕蜀爲將軍伊馥以勇力佐魏爲司空曠遼<lb/>
綿代復纘休緒者曰南充郡王諱愼字寡悔剛毅勇悍<lb/>
<pb n="KR4c0041_SBCK_017-9a"/>
鷹揚鶚立勞勤四朝終始一心涉覽春秋戰國䇿太史<lb/>
天官五行之書用善射中鵠補廣州綏南府折衝都尉<lb/>
丁夫人憂以毁瘠聞初公之孤也幼不知先子之殯將<lb/>
祔二尊日號于天魂交神遌肹蠁誠感壤而樹之率禮<lb/>
無違大厯中嶺南禆將哥舒晃盗殺其帥吕嵩賁以亂<lb/>
竊據府中南方蕭然江西連帥路嗣恭承詔出師命將<lb/>
孟瑤曁公以討公以水陸士徒分道鼓行晃之謀主蘇<lb/>
渙騎將王明悅鴟張蟻聚皆據阨害公曰寇不可翫勝<lb/>
無幸焉毒之酒腊盡在是矣疾力交捽必亟吾中<lb/>
乃春其喉而潰其腹斬首三千級下韶州其明年戰于<lb/>
<pb n="KR4c0041_SBCK_017-9b"/>
把江口水道湍悍戈船赼趄公浮筏寘薪迎風縱熖寇<lb/>
之燋没于水火者終夕有聲又明年軍于滑口于端州<lb/>
于潮陽次于廣州冬十月斬晃渙于泔溪揭其首以狥<lb/>
幕府上功拜連州長史換撫䖍江三州别駕建中初德<lb/>
宗訓齊万方端正百度以梁崇義負阻江漢未嘗㑹朝<lb/>
詔東諸侯分道問罪公實領江西偏師而統于希烈希<lb/>
烈以牒書署公漢南漢北兵馬使公明智牢讓獨率所<lb/>
部兵大破翟暉於蠻水俘徒三萬以至于斬崇義平江<lb/>
漢厥功居多希烈愛公愈深公懼之愈切一旦决與數<lb/>
騎遁歸旣而希烈以急變聞且賂公以堅甲善馬爲之<lb/>
<pb n="KR4c0041_SBCK_017-10a"/>
反間密詔嗣曹王卽訊因俾論公如法公方握兵符在<lb/>
境上微聞有命歛手就召曹王挹公名義偉公姿材取<lb/>
酒爲壽交歡感泣手䟽上列辯其冤誣委之先偏激以<lb/>
自效乃畧黃梅次長平遇劇賊韓霜露引滿中股斃於<lb/>
萬衆之前其徒相蹂蹈死者十七八拔蔡州取蘄州降<lb/>
山寇李良領蘄州刺史剖符爲王加御史中丞興元巡<lb/>
狩之歲使臣㡳貢次于蘄口時希烈巳屠䧟大梁遣其<lb/>
腹心杜少誠引勁兵絶江流公以行師七千列樹三栅<lb/>
破之於黃崗少誠遁走斬驍<hi>一作騎</hi>將許少華封其户爲<lb/>
萬人冡進圍安州希烈遣其甥劉介靈<hi>二唐書作虛</hi>來援擊<lb/>
<pb n="KR4c0041_SBCK_017-10b"/>
于應山生得介靈與郭嵩李廷玉降七千人收戸一萬<lb/>
四千人夫婦男女耕桑安堵乃督安州加御史大夫眞<lb/>
食百室二年五月引兵攻隨走康叔夜於厲鄉獲馬牛<lb/>
輜重以益軍實表僞署刺史李惠登爲之刺史終以理<lb/>
行聞十二年用久次就加右散騎常侍後三歲天子以<lb/>
公積功勞使中貴人持命書金印卽本郡授公節度觀<lb/>
察使且裂齊安爲支郡尋詔公兼統荆洪潭三道支兵<lb/>
討叛於蔡敗之於三州港營于義陽戰于申斬級千數<lb/>
有詔班師就加刑部尙書進右僕射今天子嗣位拜章<lb/>
八覲眞授右僕射俄檢校左僕射兼右金吾衛大將軍<lb/>
<pb n="KR4c0041_SBCK_017-11a"/>
坐細故退爲右衛將軍明年復檢校右僕射兼右衛上<lb/>
將軍元和六年十二月晦寢疾薨于光福里不及懸車<lb/>
者二歲追錫太子太保同盟諸侯皆使其命介來弔祠<lb/>
視喪事明年夏五月庚申葬于萬年縣某原鹵簿騎吹<lb/>
如<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>禮初公之曾王父皇太子通事舍人澄生左衛長<lb/>
史悅悅生贈太子太保衡公之祖禰也積善餘裕追崇<lb/>
以大惟公以武毅通文理硯席楷隸心師自得感槩出<lb/>
倫談事如雲起南方裨校屢䧟軍陣勢若猛鷙不辭劇<lb/>
易急病而益裕其才履危而不昧於邪悃愊忠直爲中<lb/>
興名將以至於授英簜題龍泉有功烈<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>勞於天下脫<lb/>
<pb n="KR4c0041_SBCK_017-11b"/>
劒薦紳從容漢廷徼循師長文武三品啟體歸全追榮<lb/>
宮師豈徒然哉公之息男十六人其冡嗣曰宥左領軍<lb/>
衛將軍押右神䇿軍牙門之職能率義訓以揚家聲初<lb/>
公來朝也詔宥以侍御史領安州刺史由二千石八筦<lb/>
南北軍教忠移孝情禮盡在宥以鄙夫與太保同居里<lb/>
閈且以理命遺緘辱徵斯文表諸神道不敢誣也銘曰<lb/>
在殷保衡負鼎而相惟唐南充推轂爲將泔溪之刑嶺<lb/>
表乃平蠻水之㨗漢南以淸蔡兇滔天曹邸鼓行公率<lb/>
武旅迅如風霆蘄春安陸連下劇地專城建牙宏大名<lb/>
器交修威懷較著功利介圭㑹朝脫躧師帥南宫端右<lb/>
<pb n="KR4c0041_SBCK_017-12a"/>
武候緹綺沐浴休明保完富貴歲降婁兮月大吕一氣<lb/>
散兮無處所繫甲車兮馬鬛封九原夕兮閟音容揭此<lb/>
介石厥聲無窮<lb/>
　　　唐故江南西道都團練觀察處置等使中散大<lb/>
　　　　夫使持節都督洪州諸軍事守洪州刺史兼<lb/>
　　　　御史中丞騎都尉賜紫金魚袋贈左散騎常<lb/>
　　　　侍崔公神道碑銘<hi>并序</hi>
博陵崔公諱某字某仕至御史中丞洪州刺史江西都<lb/>
團練觀察使元和七年冬十一月某甲子啟手足於郡<lb/>
舍享年五十五皇帝不視朝襚以左散騎常侍印綬命<lb/>
<pb n="KR4c0041_SBCK_017-12b"/>
郞吏吊祠明年十一月祔窆于東都河淸縣先正之大<lb/>
墓又明年其孤仲謨纂其代德家法命書愍冊請刻石<lb/>
繫辭且自本曰炎帝之後秦夏里黃公廓漢東萊侯伯<lb/>
基東漢長岑長駰濟北相瑗晉左僕射洪之代也洪七<lb/>
葉至北齊禮部尙書文恭公聖念聖念四葉至君曾祖<lb/>
知晦應銷聲舉授兗州金卿丞王父瑜朝議大夫忠王<lb/>
府諮議贈太子賓客烈考灌再爲澧州潭州刺史以御<lb/>
史中丞領湖南觀察使當宣武之際用愷悌修政爲代<lb/>
吏賜優詔錫今爵推理行第一神道繆盩遭罹戕害他<lb/>
日以君之勤贈太子少師君慈和修㓗平粹文敏以勤<lb/>
<pb n="KR4c0041_SBCK_017-13a"/>
身之功善揚積厚之風類始以門廕調河中府㕘軍厯<lb/>
邑丞廷史從事察視凡南臺外三爲殿中侍御史嘗以<lb/>
公事貶台州司馬聯帥表於理下旋以上介八拜侍御<lb/>
史遷考功員外郞度支吏部二郞中商常二州刺史以<lb/>
至按部撫封爲太子守臣所居可紀漸漬光大其爲郞<lb/>
中考課經費彌綸綜覈三劇曹無留事瀕江郡國仍歲<lb/>
夭癘而淛河之東南旱特甚縣官恤然臨遣使臣發吳<lb/>
之公聚賑越之囏食君受命載馳仁聲先翔噢咻<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛<lb/>
布施優裕不樂宴私不嘗酒肴東人鼓舞感動肝膈其<lb/>
爲常州漕引河渠通申夏二<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>以宣利澤郡有聽斷之<lb/>
<pb n="KR4c0041_SBCK_017-13b"/>
下有如神明及處方任爲仁由已凡封逋負數千萬夫<lb/>
家病焉君曰不曠然大貸無以休息悉用條上盡蒙可<lb/>
報然後均列城之田賦去都府之煩弊吏措手足事無<lb/>
尤違仁矣哉詩稱仲山甫柔嘉維則申伯柔惠且直惟<lb/>
君亦柔而立温良而能斷教順導利外寛内明函達于<lb/>
雅故勤施于政事稽洪範三德其甫申之柔乎凡厯柱<lb/>
下史東曹郞皆居代官列郡二千石方帥執法皆循風<lb/>
訓江湖之間壤地相錯蒙君父子仍代之澤豈天意之<lb/>
裕斯人耶鄙夫久貳六官與君周旋甚熟頃忝宰府詳<lb/>
知報政迨兹君守而仲謩儼然焉衰疾不文直詞傳信<lb/>
<pb n="KR4c0041_SBCK_017-14a"/>
銘曰<lb/>
矯矯少師涖湖之南播遺懿兮抑抑常侍在江之西施<lb/>
美利兮乃代元侯寛明輯柔政樂易兮此物此志四封<lb/>
茂遂古循吏兮宜永介福奄然廞復左貂禭兮河淸鮮<lb/>
原羽葆翻翻潛智氣兮有涯必盡流此淑聞斯可貴兮<lb/>
刻飾豐碑崔嵬龜螭永爲識兮<lb/>
　　　唐故尙書工部員外郞贈禮部尙書王公神道<lb/>
　　　　碑銘<hi>并序</hi>
今皇帝始初淸明永貞紀號追命故工部員外郞王公<lb/>
爲華州刺史改元元和之明年再命爲禮部尙書裕蠱<lb/>
<pb n="KR4c0041_SBCK_017-14b"/>
之風訓漏泉之慶澤父所以教忠於子臣所以移孝於<lb/>
君人道之極盡於是矣公諱端字某太原人曾祖景肅<lb/>
皇澧州刺史祖威德州司馬父思獻襄州襄陽縣令公<lb/>
方嚴有志尙沉粹潔淸不流於俗舉進士宏詞連中甲<lb/>
科授崇文館校書郞累遷監察御史工部員外郞其於<lb/>
奉朝請之外或介隴坻或留洛邑以疾乞告遇安祿山<lb/>
反書聞南游江湖自適其適乾元已亥奄至大病<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫<lb/>
自開元天寶間萬戸砥平仕進者以文講業無他蹊隧<lb/>
薦紳之倫望三臺如登靑天公與河南元德秀天水閻<lb/>
伯璵同歲中正鵠其後冠惠文趍建禮憲章奏議與名<lb/>
<pb n="KR4c0041_SBCK_017-15a"/>
聲俱當時士君子猶以未充量爲嘆其文峻淸不滑於<lb/>
波流者還一齊記惠上人碣銘徼妙虛空深入無際嘗<lb/>
與故太師顔魯公曁柳郞中芳陸員外據殷永寧寅爲<lb/>
莫逆之交陸嘗言王之莊柳之辯殷之介皆希代鴻實<lb/>
知言者以爲實錄有子三人長曰綽八道精修爲桑門<lb/>
上士次曰紓以文行篤實厯右補闕起居郞右司員外<lb/>
郞庫部郞中又次曰紹本名犯皇帝諱而更焉忠厚宏<lb/>
裕爲德宗所器厯任戸部侍郞戸部兵部二尙書咨俞<lb/>
關决過於宰府大政密議須其一言持平以有守樹善<lb/>
而不伐天下之人謂之長者睿聖繼明以檢校吏部尙<lb/>
<pb n="KR4c0041_SBCK_017-15b"/>
書爲東都留守東都畿内防禦使以檢校右僕射爲徐<lb/>
州刺史武寧軍節度使元和七年入覲復爲兵部尙書<lb/>
俄拜戸部事四征六職咺赫尊大故公再有追錫之命<lb/>
夫人亦累贈隴西郡太夫人龍泉魚軒賁飾于冥冥之<lb/>
下名教德器有哀有榮孝理之感人深矣初公之捐館<lb/>
也行次信州瘞於玉山前此夫人殁于洛師窆于潁陽<lb/>
僕射竭其誠信日月有時矣不幸薨落理命其三子嗣<lb/>
事焉由是僕射之孫曰門下省典儀元泰試大理評事<lb/>
攝監察御史元質右威衛倉曹參軍元弼等窮毒在疚<lb/>
䕶王父母之輤車間關跋履泣問蓍蔡以八月某甲子<lb/>
<pb n="KR4c0041_SBCK_017-16a"/>
祔于萬年縣鳳棲原克纂先志禮無違者而又哀請父<lb/>
黨篆兹祖德永揭神道用愧蕪辭銘曰<lb/>
懿懿王君黃中有文淸時發身舒翼卿雲執憲平明含<lb/>
香馝馚慶靈下鍾復大其門追錫儀曹徽章顯尊鳳棲<lb/>
古原龜䇿不諼泣祔雙魂禮成孝孫刻銘斯碑君子之<lb/>
墳<lb/>
權載之文集卷第十七<lb/>
</p>
<p>
</p>
  </div>
</body>
</text>
</TEI>
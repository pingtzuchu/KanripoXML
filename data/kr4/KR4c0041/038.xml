<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_038-1a"/>
權載之文集卷第三十八<lb/>
　　　　　　　　　　　　唐權德輿字載之<lb/>
　　序<lb/>
　　　送義興袁少府赴官序<lb/>
過江山水陽羡居最性質物淡者得之愈深袁生愿恭<lb/>
文敏渇善好學今兹試吏其本可書先正南陽王實扶<lb/>
中興之運光啟土宇慶流後昆國有令典延世命官解<lb/>
巾筮仕偶得佳境況靑春之年綵衣黃綬出則爲政入<lb/>
則承歡以世德遺直而眘修之不怠異時必復此其椎<lb/>
輪歟追思童年游寓兹地煙潭雲洞杳窱靜深邑中諸<lb/>
<pb n="KR4c0041_SBCK_038-1b"/>
生多業文者亦淸輝勝槩之所發也生其勉之有衛許<lb/>
胄曹首類歌詩鏘然在聽猥徵不腆俾叙夫群篇<lb/>
　　　送劉秀才登科後侍從赴東京覲省序<lb/>
每歲儀曹獻賢能之書于王然後列於祿仕宣其績用<lb/>
耳小司徒以楚金餘刃受詔兼領彭城劉禹錫實首是<lb/>
科始子見其丱已習詩書佩觹韘恭敬詳雅異乎其倫<lb/>
及今見夫君子之文所以觀化成立憲度末學者爲之<lb/>
則角逐舛馳多方而前子獨居易以遜業立誠以待問<lb/>
秉是嗛慤退然若虛况侍御兄以文章行實著休問於<lb/>
仁義義方善慶君子多之春服旣成五綵其色去奉嚴<lb/>
<pb n="KR4c0041_SBCK_038-2a"/>
訓歸承慈歡與侍御游久者賀而祝之曰太丘之德萬<lb/>
石之訓亦將奉膳羞於公府敬杖履於上庠公卿無慙<lb/>
龜組交映不待異日而前知矣鄙夫旣識其幼乃序夫<lb/>
羣言耳<lb/>
　　　送前溧陽路丞東歸便赴滑州謁李尚書序<lb/>
昔路温舒舉孝廉補石邑丞以二千石竟用文學推重<lb/>
漢廷今路君亦果於修身敏於試吏經術以端其行歌<lb/>
詩以導其龢罷溧陽丞累年矣廉故居約謙故後時塵<lb/>
緇逢掖不枉其道今自京師抵東吳且曰滑州尙書公<lb/>
之鎭南服也嘗假從事公實知之今將謁轅門以修賀<lb/>
<pb n="KR4c0041_SBCK_038-2b"/>
詞整羸車以便歸路申舊展禮無所慁累焉然而三揖<lb/>
善價之來雖欲逃之難矣膳部郞楊君之出也亟稱舅<lb/>
氏之賢徵詞於我敢附仁者之贈以宣不腆之言且嚮<lb/>
之溧陽猶古之石邑重之以賢侯盛府以發其道異時<lb/>
漢廷之慶又何疑焉闇然日彰在此舉矣左補闕權德<lb/>
輿序<lb/>
　　　送許協律判官赴西川序<lb/>
十年冬子與今左曹相君兵部郎崔君同受詔禁中雜<lb/>
閱對策以第其等將命於廷有請程百職之功緒者且<lb/>
以郞吏諫曹爲言時相君爲吏部郞崔爲右補闕因相<lb/>
<pb n="KR4c0041_SBCK_038-3a"/>
顧曰直言者方譏切吾黨其可捨諸予撫手賀之以爲<lb/>
得雋及後詔下徵他日之詞則許生也典校滿歲西遊<lb/>
岷峨丞相彭城公雅聞其才辟以從事十三年冬以府<lb/>
檄計事至于京師獻歲廻車漉酒祖道以子之直而和<lb/>
敏而文䇿名於大府叶志於元臣搏迅飈翔曾雲將賀<lb/>
不暇給而別何爲愴衆君子中歡皆賦使鄙夫類之<lb/>
　　　送商州崔判官序<lb/>
商於之地與郊圻接畛藩部條職顓達於京師且有賦<lb/>
輿得署賓介今二千石以宗室貞幹自中臺郞出守首<lb/>
辟博陵崔君温恪廉淸且以文敏緣飾三命官至汜水<lb/>
<pb n="KR4c0041_SBCK_038-3b"/>
主簿吏理有聞以中外之勲華文雅所慿者厚遊必有<lb/>
常翔而後集然則君之委質商之報政二者其相用乎<lb/>
園綺風聲夢想如在古祠喬木爲寄遐心<lb/>
　　　送右龍武鄭錄事東遊序<lb/>
予弱歲時從師於黨塾鄭生已用經術上第誦古先格<lb/>
言圓冠紳帶綽綽温雅里閈僑居年輩爲長迨今踰二<lb/>
紀三徙官至親軍紀綱掾靑袍化緇斑鬢如艾徐道舊<lb/>
故悲歡相因以鄭生之理文修行而職業未稱得不爲<lb/>
大來之將然歟抑食浮於人者或腊毒歟予不知也今<lb/>
則請急於環列遵途於江介懐舊遊也吳中多賢士君<lb/>
<pb n="KR4c0041_SBCK_038-4a"/>
子居易求志爲予多謝之<lb/>
　　　送循州賈使君赴任序<lb/>
使君嘗以司直佐黔陽黔陽之政舉又以贊善守寧夷<lb/>
寧夷之人乂乃今以周行慰薦詔領海豐天慈覆露無<lb/>
有遠邇及夫書於循吏爲後法程則古人交趾九眞之<lb/>
績與河內潁川固何以異焉知今日麾葢不爲使君南<lb/>
溟之變化耶追思從兄秀才爲使君門閭之賓曩歲晤<lb/>
語備徵理行愴族屬之凋零益睽離之怊悵事可覆視<lb/>
言爲不誣朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>郡節三伏就路衆君子祖道或賦列爲<lb/>
一編延頸屈指在徵書北轅而已<lb/>
<pb n="KR4c0041_SBCK_038-4b"/>
　　　送當塗馬少府赴官序<lb/>
予始與馬生相遇於南徐州皆以列校冗員涵泳文誼<lb/>
生以旣不得調廼反初服與計偕予放浪於江湖間因<lb/>
爲東諸侯辟召旋忝朝命與漢廷臣並行於西垣南宫<lb/>
中時生窮閻旅食射策未中積歲於靈臺之下儒衣甚<lb/>
敝詩思不詘亦與其徒三數生嬉春感秋觴酌吟嘯視<lb/>
豪游曠貴者傲如也先皇帝不以僕不肖使操刈楚之<lb/>
柄輙以得士自賀豈惟竊不遺不偷之目而已耶今之<lb/>
出靑門結黄綬筮仕賦祿於東南之奥區且曰外兄州<lb/>
尊理行充茂所以利攸徃而不薄於中都官誠有由也<lb/>
<pb n="KR4c0041_SBCK_038-5a"/>
然則郡齋言詩幕庭主畫雖欲勇退其可逃乎淸和之<lb/>
月草木條暢京邑氣正在陽則舒方宜會合坐歎離索<lb/>
追計舊故向三十年湖塘里巷疑在前日各有斑鬢愴<lb/>
兹離襟又何可言也爲子敬謝中丞君乃者南康永嘉<lb/>
廬江晉陵已爲二千石表率今當明天子守臣之寄爲<lb/>
仁由已固又與前四郡不侔賦政之暇知君自熟豈敢<lb/>
爲曹丘耶但交賀而巳<lb/>
　　　送徐諮議假滿東歸序<lb/>
徐生用經術厯大學太常二博士諮議于王門徊翔于<lb/>
天朝襃衣赤紱官品第五移疾請告歸息于讓王之舊<lb/>
<pb n="KR4c0041_SBCK_038-5b"/>
鄉其進也量力其退也修性斯可嘉矣國朝禮文酌損<lb/>
三代最爲詳正生所洽通而又采獲古今亡於禮者考<lb/>
論稽合頗有條貫故顧居守夷仲徐左曹元封今歸侯<lb/>
公和皆深知之生喟然曰州閭達者凋落太半吾過懸<lb/>
車數歲已爲壽班在下大夫不云賤况天爵貴於纓冕<lb/>
田廬樂於都邑思雲臥水宿食稻與魚則華榱列鼎不<lb/>
如是之適賈勇於退不能留行可以言賀胡爲愴別鄙<lb/>
夫嘗游息三吳間殆三十年每耳聞水國如話鄉黨則<lb/>
徐生亦吾之僑舊也可忘情耶商皓遠矣以不才者處<lb/>
之退朝隱几幸類休沐江海之思油然而生適因送歸<lb/>
<pb n="KR4c0041_SBCK_038-6a"/>
愛此行色時歲荏苒去異粻無幾何多疾早衰筋骸日<lb/>
耗乞身自便雖未敢言涉江而南聊寄夢想秋九月太<lb/>
子賓客權德輿序<lb/>
　　　送李十弟侍御赴嶺南序<lb/>
士君子之發令名沽善價鮮不由四征從事進者翔集<lb/>
翰飛葢視其府之輕重耳則侍御之今日猶鄙夫之昔<lb/>
時也因想昔與今徐方連帥王僕射德素盛府主公楊<lb/>
尙書達夫同登龍門於鍾陵爾來二十年矣二賢以大<lb/>
僚碩望當明天子注意分閫之重鄙夫顧無所用亦五<lb/>
叩中臺俯仰印黻以過量自愧追懷恩舊敢忘其所自<lb/>
<pb n="KR4c0041_SBCK_038-6b"/>
耶況侍御温良敏肅用文術自贊初爲州里所舉俄屬<lb/>
聖朝以舊勲推恩累更祿位再至京劇今兹簪法冠駕<lb/>
軺軒感於已知不計勤遠又焉知圖南水激之變化不<lb/>
在此耶旣賀侍御所從又悦達夫之舉賓主之間仁義<lb/>
所在焉𣢾門告別思以言爲貺至若洪範之攸好德盤<lb/>
銘之日日新皆侍御所執也今何言焉敬謝達夫愼夏<lb/>
自愛無金玉爾音而已<lb/>
　　　送靈澈上人廬山迴歸沃州序<lb/>
昔廬山遠公鍾山約公皆以文章廣心地用贊後學俾<lb/>
學者乘理以詣因言而悟得非元津之一派乎吳興長<lb/>
<pb n="KR4c0041_SBCK_038-7a"/>
老晝公掇六義之淸英首冠方外入其室者有沃州徹<lb/>
上人心冥空無而跡寄文字故語甚夷易如不出常境<lb/>
而諸生思慮終不可至其變也如風松相韻水玉相扣<lb/>
層峯千仞下有金碧聳鄙夫之目初不敢視三伏則淡<lb/>
然天和晦於其中故睹其容覽其詞者知其心不待境<lb/>
靜而靜況會稽山水自古絶勝東晉逸民多遺身世於<lb/>
此夏五月上人自鑪峯言旋復于是邦予知夫拂方袍坐<lb/>
輕舟泝㳂鏡中靜得佳句然後深入空寂萬慮洗然則<lb/>
嚮之境物又其稊稗也鄙人方景行企尚之不暇惡敢<lb/>
以離羣爲歎<lb/>
<pb n="KR4c0041_SBCK_038-7b"/>
　　　送渾淪先生遊南岳序<lb/>
子丱歲時遇渾淪於荆溪徒見其山中巾羽衣有玄古<lb/>
之貌瞻敬不暇未遑問道倐然一別俄六七年今兹獻<lb/>
春相訪于練湖之濱藥囊藜杖就館于我叅希夷之旨<lb/>
析萬物之理皆發於全樸㝠于大通<hi>一作道</hi>非夫人之<lb/>
爲道道烏乎在嘗以郭氏注莊生之書失於脗合萬物<lb/>
物無不適然則桀鷔饕戾無非遂性使後學者懵然不<lb/>
知所奉因自爲注解并作三十三篇指要佳言精理時<lb/>
出古人之右矣夫然者睹其容則鄙恡無自入聞其言<lb/>
則和易浹於內兩忘所得得之至也旣而振拂屨杖泠<lb/>
<pb n="KR4c0041_SBCK_038-8a"/>
然遠遊遊洞庭涉廬阜然後揮手人世南登衡山將長<lb/>
徃而不返耶或蹔遊人間而不可得見之耶予風波之<lb/>
人未脫世累得以愚薄自全靜每造適今日之別在於<lb/>
忘言<lb/>
　　　送崔端公赴江陵度支院序<lb/>
今年春上始命二小司徒主量入經費之節辨繇賦榷<lb/>
筦之法皆內有郎吏外有從事多冠惠文冠分道將命<lb/>
督課郡國其或才軼羣倫望重縉紳者則總二府之職<lb/>
而兼領之故執事有今兹南荆之命用能選也初執事<lb/>
以名聲文采爲士林所仰方退然深居於華陽僊府講<lb/>
<pb n="KR4c0041_SBCK_038-8b"/>
道肄業恬曠自居諸公之辟日至山下且以道勝於內<lb/>
則出處不殊儒衣昻然徐就知已及叅總世物更居劇<lb/>
職動成故事去如始至論文變則能窮損益之旨商功<lb/>
利則能通輕重之權故數年之間三踐憲司赤紱在股<lb/>
襜如襃博諸生榮之歲十二月自鍾陵抵江陵駈車卽<lb/>
路不憚氷雪況騷楚遺韻楓江遠目在此路也淸如之<lb/>
何五言詩送別之始故自戴臨川蕭王二柱史已降皆<lb/>
徵文貺遠字用五而詞多楚者以地理所厯且行古之<lb/>
道也<lb/>
　　　送張校書歸湖南序<lb/>
<pb n="KR4c0041_SBCK_038-9a"/>
予初與知柔交相見之禮而退雖未知其歸而意其賢<lb/>
逮今七年方再會於鍾陵交歡歡甚言理理詣其容温<lb/>
然而不飾邊幅其中曠然而不施扄鐍渇善好義困而<lb/>
彌固締交親仁久而益敬其於官名虧成之際則得之<lb/>
自是不得自是故年過四十方一命典校諸生以爲屈<lb/>
善<hi>一作甚</hi>而張恬然儒冠峩峩不耻敝緼吟詠古道以文<lb/>
自娛獻歲南征者以寓環堵於長沙故也亦將㕘質文<lb/>
於屈宋詳歲時於荆楚楓樹千里片帆鳥飛晨征夜泊<lb/>
無非詩興彼湘君帝子之遺迹江蘺杜蘅之春色皆落<lb/>
君彀中矣而修軷者得無詞乎<lb/>
<pb n="KR4c0041_SBCK_038-9b"/>
　　　送從兄潁遊江西序<lb/>
昔安丘敬公以王佐之才而運丁符氏故經綸大略堙<lb/>
阨不振如其乘時行道可以財成家邦豈止於相區區<lb/>
前秦與王景略齊名而已時軋道塞從古以然德輿與<lb/>
兄實承安丘之遺烈其後枝流以食舊德故兄能踐中<lb/>
行蹈貞厲守師氏之訓修君子之詞慤靜而用晦誠謙<lb/>
以居約者向二十年襃衣大帶名未登於王府方以一<lb/>
葦爲航游江湖間今將省家於上饒順流於㝷陽羈旅<lb/>
之中未始以進趣爲念鄙則不敏粗爲哲兄言之自十<lb/>
數年間戎車居天下之半故純白淸靜之士多鬱而不<lb/>
<pb n="KR4c0041_SBCK_038-10a"/>
發其間倚佳兵席勢卿以取貴富者皆朝爲屠沽夕拖<lb/>
章組風波變化以萬萬計其次或雜與諸生之徒冠柱<lb/>
後惠文持從事使者之檄溢於府寺諠於傳置風流不<lb/>
還聲實相遠然則得喪本不足以滑曠士之慮又况今<lb/>
之得喪耶先師曰知足者不以羡自累行修於內者無<lb/>
位而不怍此二者可以書紳而三復也鄙夫所獻者如<lb/>
斯已矣如其地理所歴與煙霜之候皆備於詩人之思<lb/>
此略而不書<lb/>
　　　送從舅泳入京序<lb/>
從舅詞甚茂行甚脩嘗見其緣情百餘篇得騷楚之遺<lb/>
<pb n="KR4c0041_SBCK_038-10b"/>
韻故江南煙翠多在句中蓬累江湖坎壈終歲而衣不<lb/>
襲突不黔彼乘堅駈良滅沒於康莊者復何人哉繇從<lb/>
舅而言可以言命冬十一月方以大袂單衣挈書笈西<lb/>
遊且見訪曰予不試久矣道不可以終窶今將游上京<lb/>
抵名卿以决出處其可乎哉德輿曰時有通塞道有顯<lb/>
晦審時行道惟賢者能之今王度淸夷紀律昭明宴安<lb/>
迷邦是爲大謬是舉也得審時行道之宜矣又何敢規<lb/>
權載之文集卷第三十八<lb/>
</p>
<p>
</p>
  </div>
</body>
</text>
</TEI>
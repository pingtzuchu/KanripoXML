<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_006-1a"/>
權載之文集卷第六<lb/>
　　　　　　　　　　　　　　　唐權德輿載之<lb/>
雜詩<lb/>
　　　早夏青龍寺致齋憑眺感物因書十四韻<lb/>
<hi>寺壁有舅氏庶子詩</hi>
曉出文昌宮憇兹靑蓮宇潔齋奉明祀憑覽傷夐古秦<lb/>
爲三月火漢乃一坏土詐力自湮淪霸儀終莽鹵中南<lb/>
橫峻極積翠洩雲雨首夏諒淸和芳隂接塲圃仁祠閟<lb/>
嚴淨稽首洗靈府虛室僧正禪危梁鷰初乳通莊走聲<lb/>
利結駟乃旁午觀化復何如刳心信爲愈盛時忽過量<lb/>
<pb n="KR4c0041_SBCK_006-1b"/>
弱質本無取靜永環中樞益愧腰下組塵勞期抖擻陟<lb/>
降聊俯僂遺韻留壁間淒然感東武<lb/>
　　　仲秋朝拜昭陵<lb/>
淸秋壽原上詔拜承吉卜嘗讀貞觀書及兹幸齋沐文<lb/>
皇昔潛躍隋季自顚覆撫運斯順人救焚非逐鹿神祗<lb/>
戴元聖君父納大麓良將授兵符直臣調鼎餗無疆傳<lb/>
慶祚有截荷亭育仙馭淩紫氛神遊弃黃屋方祗䕶山<lb/>
跡先正陪巖腹杳杳九嵕深沉沉萬靈肅鳥飛田巳闢<lb/>
龍去雲猶簇金氣爽林巒乾岡走崖谷吾皇宏孝理率<lb/>
土蒙景福擁佑乃淸夷威靈諒回復禮承三公重心愧<lb/>
<pb n="KR4c0041_SBCK_006-2a"/>
二卿禄展敬何所伸曾以斧山木<lb/>
　　　拜昭陵出城與張秘監閣老同里臨行别承在<lb/>
　　　　史館未歸尋辱淸辭輙酬之<lb/>
仲月當南呂晨裝拜穀林逢君在東觀不得話離襟策<lb/>
馬緣雲路開緘扣玉音還期纔浹日里社酒同斟<lb/>
　　　酬馮監拜昭陵迴途中遇雨見示<lb/>
之子共乘軺淸秋拜上霄<hi>寢宮有上霄門</hi>曙霞迎夙駕零雨濕<lb/>
迴鑣甘谷行初盡軒臺去漸遥望中猶可辨耘鳥下山<lb/>
椒<lb/>
　　　朔旦冬至攝職南郊因書卽事<lb/>
<pb n="KR4c0041_SBCK_006-2b"/>
大明南至慶天正朔旦圓丘樂六成文軌盡同堯歴象<lb/>
齋祠忝備漢公卿星辰列位祥光滿金石交音曉奏淸<lb/>
更有觀臺稱賀處黄雲捧日瑞昇平<lb/>
　　　奉和張監閣老過八陵院題贈杜卿崔員外<lb/>
崇飾山園孝理深萬方同感聖人心巳聞東閣招從事<lb/>
每向西垣奉德音公府從容談婉婉賓堦淸切景沉沉<lb/>
與君跬步如同舍終日相期此盍簪<lb/>
　　　奉和鄭賓客相公攝官豐陵扈從之作<hi>時充鹵簿使</hi>
五輅導靈轀千夫象繚垣行宮移曉漏綵仗下秋原莫<lb/>
究希夷理空懷渙汗恩頤神方蹈道傳聖乃遵尊共祝<lb/>
<pb n="KR4c0041_SBCK_006-3a"/>
如山壽俄驚憑几言遐荒七月㑹肹蠁百靈奔豹尾從<lb/>
風直鸞旗暎日飜塗芻聯法從營騎肅旌門杳靄虞泉<lb/>
夕淒淸楚挽喧不堪程盡處嗚咽望文園<lb/>
　　　詹事府宿齋絶句<lb/>
淸齋四體泰白晝一室空摧頺有古樹騷屑多悲風<lb/>
　　　和王祭酒太社宿齋不得赴李尙書宅㑹戲書<lb/>
　　　　見寄<lb/>
元禮門前勞引望勾龍壇下阻歡娛此時對局空相憶<lb/>
博進何人更樂輸<lb/>
　　　酬裴端公八月十五日夜對月見懐<lb/>
<pb n="KR4c0041_SBCK_006-3b"/>
涼夜淸秋半空庭皓月圓動摇隨積水皎潔滿晴天多<lb/>
病嘉期阻深情麗曲傳偏懐賞心處同望庾樓前<lb/>
　　　奉和崔閣老淸明日候許閣老交直之際辱裴<lb/>
　　　　閣老書招云與考功苗曹長先城南遊覽獨<lb/>
　　　　行口號因以簡贈<hi>時德輿以疾故有阻追遊</hi>
紫禁宿初迴淸明花亂開相招直城外遠遠上春臺諫<lb/>
曹將列宿幾處期子玉深竹與淸泉家家桃李鮮折芳<lb/>
行載酒勝賞隨君有愁疾自無悰臨風一搔首<lb/>
　　　和張秘監閣老獻歲過蔣大拾遺因呈兩省諸<lb/>
　　　　公並見示<lb/>
<pb n="KR4c0041_SBCK_006-4a"/>
二賢同載筆久次八新年焚草淹輕秩藏書厭舊編竹<lb/>
風晴翠動松雪瑞光鮮慶賜行春令從兹佇九遷<lb/>
　　　酬崔舍人閣老冬至日宿直省中奉簡兩掖閣<lb/>
　　　　老並見示<lb/>
令節一陽新西垣宿近臣曉光連鳳沼殘漏近鷄人白<lb/>
雪飛成曲黃鍾律應均層霄翔迅羽廣陌駐歸輪淸切<lb/>
晨趍貴恩華夜直頻輟才時所重<hi>九月中楊閣老權知吏部選事</hi>分命<lb/>
秩皆眞<hi>十月中崔閣老正拜本官德輿正除禮部受命前一日分草詔詞</hi>左掖期連茹<lb/>
南宮愧積薪九年叨此地迴首倍相親<lb/>
　　　八月十五日夜瑶臺寺對月絶句<lb/>
<pb n="KR4c0041_SBCK_006-4b"/>
嬴女乘鸞巳上天仁祠空在鼎湖邊涼風遥夜淸秋半<lb/>
一望金波照粉田<hi>仁祠寺也見後漢書楚王英傳</hi>
　　　夏至日作<lb/>
璿樞無停運四序相錯行寄言赫羲景今日一隂生<lb/>
　　　二月二十七日社兼春分端居有懐簡所思者<lb/>
淸晝開簾坐風光處處生看花詩思發對酒客愁輕社<lb/>
日雙飛鷰春分百囀鸎所思終不見還是一含情<lb/>
　　　甲子歲元日呈鄭侍御明府<lb/>
萬里煙塵合秦吳遂眇然無人來上國灑淚向新年世<lb/>
故看風葉生涯寄海田屠蘓聊一醉猶賴主人賢<lb/>
<pb n="KR4c0041_SBCK_006-5a"/>
　　　七夕<lb/>
佳期人不見天上喜新秋玉佩霑淸露香車渡淺流東<lb/>
西一水隔迢遞兩年愁别有穿針處微明月暎樓<lb/>
　　　嘉興九日寄丹陽親故<lb/>
窮年路歧客西望思茫茫積水曾南渡浮雲失舊鄕海<lb/>
邊尋别墅愁裏見重陽草露荷衣冷山風菊酒香獨謡<lb/>
看墜葉遠目遍秋光更羡登攀處煙花滿練塘<lb/>
　　　九日北樓宴集<lb/>
蕭䬃秋聲樓上聞霜風漠漠起隂雲不見攜觴王太守<lb/>
空思落帽孟叅軍風吟蟋蟀寒偏急酒泛茱萸晚易醺<lb/>
<pb n="KR4c0041_SBCK_006-5b"/>
心憶舊山何日見併將愁淚共紛紛<lb/>
　　　奉陪李大夫九日龍沙宴㑹<hi>遲字</hi>
龍沙重九㑹千騎駐旌旗水木秋光淨絲桐雅奏遲煙<lb/>
蕪斂暝色霜菊發寒姿今日從公醉全勝落帽時<lb/>
　　　臘日龍沙㑹絶句<lb/>
簾外寒江千里色林中罇酒七人期寧知臘日龍沙㑹<lb/>
却勝重陽落㡌時<lb/>
　　　嚴陵釣臺下作<lb/>
絶頂聳蒼翠淸湍石磷磷先生晦其中天子不得臣心<lb/>
靈棲顥氣纓冕猶緇塵不樂禁中卧却歸江上春潛驅<lb/>
<pb n="KR4c0041_SBCK_006-6a"/>
東漢風日使薄者醇焉用佐天子持此報故人則知大<lb/>
賢心不獨私其身弛張有深致耕釣陶天眞奈何淸風<lb/>
後擾擾論屈伸交情同市道利欲相紛綸我行訪遺臺<lb/>
仰古懐逸民矰繳鴻鵠遠雪霜松桂新江流去不窮山<lb/>
色淩秋旻人世自今古情輝照無垠<lb/>
　　　曉發武陽館卽事書情<lb/>
淸晨策羸車嘲唽聞村鷄行將騎吏親日與情愛暌東<lb/>
風變林樾南畆事耕犁靑菰冒白水方塘接廣畦雜英<lb/>
被長坂野草蔓幽蹊舄鹵成坺壤枯株發柔荑芳樹鸎<lb/>
命鶵深林麏引麑杳杳途未極團團日巳西哲士務纓<lb/>
<pb n="KR4c0041_SBCK_006-6b"/>
弁鄙夫戀蓬藜終當稅塵駕盥濯依春溪<lb/>
　　　豐城劒池驛感題<lb/>
龍劒昔未發泥沙相晦藏向非張茂先孰辯斗牛光神<lb/>
物不自達聖賢亦彷徨我行豐城野慷慨心内傷<lb/>
　　　奉使宜春夜渡新淦江陸路至黃蘖館路上遇<lb/>
　　　　風雨作<lb/>
草草理夜裝涉江又登陸望路殊未窮指期今巳促傳<lb/>
呼戒徒御振轡轉林麓隂雲擁嵓端霔雨當山腹震雷<lb/>
如在耳飛電來照目獸迹不敢窺馬蹄唯務速䖍心若<lb/>
齋禮濡體如沐浴萬竅相怒號百泉暗奔瀑危梁慮足<lb/>
<pb n="KR4c0041_SBCK_006-7a"/>
跌峻坂憂車覆問我何以然前日受㣲禄轉知人代事<lb/>
纓組乃徽束向若家居時安枕春夢熟遵途稍巳近候<lb/>
吏來相續曉霽心始安林端見初旭<lb/>
　　　細柳驛<lb/>
細柳肅軍令條侯信殊倫棘門乃兒戲從古多其人神<lb/>
武今不殺介夫如縉紳息駕幸兹地懐哉竦精神<lb/>
　　　渭水<lb/>
呂叟年八十皤然持釣鈎意在靜天下豈唯食營邱師<lb/>
臣有家法小白猶尊周日暮駐征策愛兹淸渭流<lb/>
　　　宮人斜絶句<lb/>
<pb n="KR4c0041_SBCK_006-7b"/>
一路斜分古驛前隂風切切晦秋煙鈆華新舊共㝠寞<lb/>
日暮愁鴟飛野田<lb/>
　　　敷水驛<lb/>
空見水名敷秦樓昔事無臨風駐征騎聊復捋髭鬚<lb/>
　　　朝元閣<lb/>
繚垣複道上曾霄十月離宮萬國朝胡馬忽來淸蹕去<lb/>
空餘臺殿照山椒<lb/>
　　　石甕寺<lb/>
石甕寒泉勝寶井汲人迴挂靑絲綆㕑煙半逐白雲飛<lb/>
當晝老僧來灌頂<lb/>
<pb n="KR4c0041_SBCK_006-8a"/>
　　　盤豆驛<lb/>
盤豆緣雲上古郵望思臺下使人愁江充得計太子死<lb/>
日暮戾園風雨秋<lb/>
　　　晚渡楊子江却寄江南親故<lb/>
反照滿寒流輕舟任搖漾支頤見千里煙景非一狀遠<lb/>
岫有無中片帆風水上天淸去鳥滅浦逈寒沙漲樹晚<lb/>
叠秋風江空翻宿浪胸中千萬慮對此一淸曠迴首碧<lb/>
雲深佳人不可望<lb/>
　　　新安江路<lb/>
深潭與淺灘萬轉出新安人遠禽魚淨山深水木寒嘯<lb/>
<pb n="KR4c0041_SBCK_006-8b"/>
起靑蘋末吟矚白雲端卽事遂幽賞何必挂儒冠<lb/>
　　　月夜江行<lb/>
扣舡不得寐浩露淸衣襟彌傷孤舟夜遠結萬里心幽<lb/>
興惜瑶草素懐寄鳴琴三奏月初上寂寞寒江深<lb/>
　　　江城夜泊寄所思<lb/>
客程殊未極艤棹泊迴塘水宿知寒早愁眠覺夜長遠<lb/>
鍾和暗杵曙月照晴霜此夕相思意摇摇不暫忘<lb/>
　　　陪包諫議湖墅路中舉帆<hi>同用山字</hi>
蕭蕭涼雨歇境物望中閑風際片帆去煙中獨鳥還斷<lb/>
橋通遠浦野墅接秋山更喜陪淸興樽前一解顔<lb/>
<pb n="KR4c0041_SBCK_006-9a"/>
　　　富陽陸路<lb/>
又入亂峯去遠程殊未歸煙蘿迷客路山果落征衣欹<lb/>
石臨淸淺晴雲出翠微漁潭明夜泊心憶謝元暉<lb/>
　　　石塘路有懐院中諸公<lb/>
迴合千峯裏晴光似畫圖征車隨反照候吏暎寒蕪石<lb/>
瀨侵行逕溪雲拂路隅未酬知巳分寧敢學潛夫<lb/>
　　　玉山嶺上作<lb/>
悠悠驅疋馬征路上連崗晚翠深雲竇寒苔淨石梁荻<lb/>
花偏似雪楓葉不禁霜愁見前程遠空郊下夕陽<lb/>
　　　舟行夜泊<lb/>
<pb n="KR4c0041_SBCK_006-9b"/>
蕭蕭落葉送殘秋寂寞寒波急暝流今夜不知何處泊<lb/>
斷猿晴月引孤舟<lb/>
　　　曉發桐廬<lb/>
客路去漫漫桐溪上水灘扣船乘曉月欹枕聽迴灘煙<lb/>
重江楓濕沙平宿鷺寒閑吟試一望疑在畫屏看<lb/>
　　　夜汎臨平湖有寄<lb/>
素彩皓通津孤舟入淸曠巳愛隔簾看還宜卷簾望隔<lb/>
簾卷簾當此時惆悵思君君不知<lb/>
　　　次滕老莊<lb/>
征途無旅館當晝喜逢君羸病仍留客朝朝掃白雲<lb/>
<pb n="KR4c0041_SBCK_006-10a"/>
　　　　　曉<lb/>
曉風摇五兩殘月暎石壁稍稍曙光開片帆在空碧<lb/>
　　　　　晝<lb/>
孤舟漾曖景獨鸖下秋空安流日正晝淨綠天無風<lb/>
　　　　　晚<lb/>
古樹夕陽盡空江暮靄收寂寞扣船坐獨生千里愁<lb/>
　　　　　夜<lb/>
猿聲到枕上愁夢紛難理寂寂深夜寒淸霜落秋水<lb/>
　　　宿嚴陵<lb/>
身覉從事驅征傳江入新安泛暮濤今夜子陵灘下泊<lb/>
<pb n="KR4c0041_SBCK_006-10b"/>
自慙相去九牛毛<lb/>
權載之文集卷第六<lb/>
</p>
<p>
</p>
  </div>
</body>
</text>
</TEI>
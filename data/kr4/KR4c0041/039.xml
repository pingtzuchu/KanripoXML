<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_039-1a"/>
權載之文集卷三十九<lb/>
　　　　　　　　　　　　唐權德輿字載之<lb/>
　　序<lb/>
　　　送許校書赴江西使府序<lb/>
紳冕之士角逐於名聲者必以射策東堂校文石渠爲<lb/>
稱首於公範言之皆其細者予與公範尋世好以約交<lb/>
道獲申十年之敬出處多故及兹再會久飽諸公之議<lb/>
今日得之心包大猷口析精理可以稽合同異懸照是<lb/>
非夫然者焯當世之譽交大府之辟疾若機響不亦宜<lb/>
乎國家尚用兵車之會且思盤石之固俾賢王秉旄節<lb/>
<pb n="KR4c0041_SBCK_039-1b"/>
主江西諸侯辟書四下大搜雋望公範拂拭逢掖從容<lb/>
長裾赴知巳之命伸丈夫之志固當酌六經精義以贊<lb/>
軍政俾介胄之下禮讓興行且以中庸明誠之根本覃<lb/>
思於文藻致用於政事發硎投刃固在於遠者大者庸<lb/>
詎兹今兹一舉非圖南之羊角耶臨岐話別迭以勉固<lb/>
志業而已若愀然涕下以聚散爲念此可略也衆君子<lb/>
置之<lb/>
　　　月夜泛舟重送許校書聯句序<lb/>
公範持江西辟書駕言卽路其出處之迹與婉婉之畫<lb/>
鄙人不腆巳爲之序引且吳抵鍾陵二千里而遙凡我<lb/>
<pb n="KR4c0041_SBCK_039-2a"/>
諸生愴離讌之不足序故再徵斯會秋月若晝方舟泝<lb/>
㳂笑言不譁引滿造適公範乃握管作三字麗句僕與<lb/>
二三子聯而繼之申之以四五六七以廣其事如其風<lb/>
煙月露與行者居者之思各見于詞<lb/>
　　　送王仲舒侍從赴衢州覲叔父序<lb/>
士有抗方外之迹以世教爲桎梏者不然則必由於文<lb/>
章之塗以其合大中導天理發於心術周於事業此賢<lb/>
士君子之所以致思也太原王生仲舒從事於斯弱冠<lb/>
秀發始以雅詞一軸爲士相見之贄予嘗學於此間世<lb/>
多病方將自全於朴止所不知及覽子之文文達而理<lb/>
<pb n="KR4c0041_SBCK_039-2b"/>
舉温潤博雅且多古風則曩時之心斐然復生所守不<lb/>
固然也然則文變損益非鄙所知粗言士友出處之略<lb/>
用以爲贈動而不皦靜而不昧簡而不峻通而不雜此<lb/>
吾徒之所夙夜也固在子之彀中耳行旅之虞不足以<lb/>
誡執事自由拳抵信安途不千里奉板輿之歡赴竹林<lb/>
之期况新安江路水石淸淺嚴陵故臺德風藹然漁浦<lb/>
潭七里瀬皆此路也二謝淸興多自兹始今日出祖可<lb/>
以言詩<lb/>
　　　送<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>潁應制舉序<lb/>
<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>侯文似相如而檢度過之則令名貴仕何逃吾彀故<lb/>
<pb n="KR4c0041_SBCK_039-3a"/>
前年舉秀才上第今之應詔詣公車方今皇明照燭茂<lb/>
遂生物修西漢舊典詳延天下方聞之士而之子世父<lb/>
冠貂蟬叔父冠惠文皆以淸詞重當世則文學政事子<lb/>
之家法冥冥戾天實自兹始因想夫危冠博帶與諸儒<lb/>
受詔論思應對於彤墀之下亦當明三代之損益厚七<lb/>
教於風俗使百執事傾聽屬目成聖朝不諱之盛夫如<lb/>
是則鄙夫安於南畝得以柴車角巾展歲事於田畯歌<lb/>
由庚華黍之詩爲惠大矣若與彼滔滔逐進者汨其波<lb/>
流使晁錯董仲舒之徒顓美於漢非始望也邱侯勉旃<lb/>
　　　送嶺南韋評事赴使序<lb/>
<pb n="KR4c0041_SBCK_039-3b"/>
大夫杜公用德禮威信訓齊南海居二年以部從事檄<lb/>
召京兆韋君君温文裕蠱銳於術學在綺儒靑衿之歲<lb/>
粲若氷玉年方冠仕至廷尉評擁大府之傳赴賢主人<lb/>
之命其徒榮之且楩柟巨幹不產培塿則知天鍾茂美<lb/>
亦多在代德其要在聿修之不怠而已彼吏理與將命<lb/>
事之細者况新發於硎鋩刃溢匣不折不缺之誡豈足<lb/>
爲執事道耶予嘗被公辟書辱在下介顧以多病不敢<lb/>
遠遊南方蘄執事者芳訊見及則詳言美化佇爲中和<lb/>
樂職之頌以抒下情<lb/>
　　送馬正字赴太原謁相國叔父序<lb/>
<pb n="KR4c0041_SBCK_039-4a"/>
正字服儒服修儒行餘力則緣情類事作爲淸詞通厯<lb/>
代之歌詠稽其質文總其要會嘗出其所製三百餘篇<lb/>
以示予皆淨如氷雪粲若組繡言詩者許之結廬江南<lb/>
退然食力奉詩書屨杖爲膝下歡蓬蒿晏如不改其度<lb/>
每遇一勝境得一佳句則怡然獨哂如獲貴仕豐祿恬<lb/>
於進趨十年於兹或謂之曰邦有道以貧賤爲恥時可<lb/>
動以晏安爲累况君族父相國以文武重望爲國宗臣<lb/>
澤流北方勲在王府安人禁暴掃天下之災祲開府辟<lb/>
士走四方之才雋至公之府者惟恐後公待之如已失<lb/>
况乎宗族之內有之子之才耶相國元昆今左常侍漢<lb/>
<pb n="KR4c0041_SBCK_039-4b"/>
陽公之領郡丹陽也予方僑居别部備辱嘉薦亟游其<lb/>
門當時已見君新詩盈軸日至鈴閣夫如是則其歡舊<lb/>
矣又何疑焉正宇仍巾車撰日視遠如邇且以俟檄石<lb/>
駈傳車而後行者爲隘吾徒偉之想夫趨轅門會竹林<lb/>
斾旌之下時獻歌頌亦一時之盛也予以貧病不能遠<lb/>
游美太原之茂勲感漢陽之深眷送子于往實獲我心<lb/>
况與君同居里門靜賞湖月亦云舊矣辱命爲序所不<lb/>
敢辭<lb/>
　　　送陸校書赴秘省序<lb/>
陸氏爲江南冠族子容一門特以文章行實振起風緖<lb/>
<pb n="KR4c0041_SBCK_039-5a"/>
叔父羣從歲爲儀曹首科子容亦再登甲乙讎校書府<lb/>
由是君子謂春官天官之舉不失人子容之名不過實<lb/>
歲七月將泝江流入京師途出練湖濱訪予言別予業<lb/>
以貧病不能自振方具籉笠鎡基耕鑿吳門子容以名<lb/>
聲文采官游上國吳秦之遠道出處之殊致在此别也<lb/>
情如之何子容諸父深源方源我族之出有早歲游處<lb/>
之舊故得君之道因是而深別離愀愴亦用加等於序<lb/>
引也所不敢辭<lb/>
　　　送元上人歸天竺寺序<lb/>
度門之教根於空寂因修以取證階有以及無不踐精<lb/>
<pb n="KR4c0041_SBCK_039-5b"/>
深之習而悟虛無之理者未之有也未得爲得則其病<lb/>
歟僕久味斯法思與言者旣而得元禪師師早誦大乘<lb/>
微言數萬言晩得觀門之學今則色空如一哀樂不入<lb/>
矣桑門之患有二焉未得之患爲外見所雜旣得之患<lb/>
爲內見所縛今元公翛然於二見之門不內不外㝠夫<lb/>
至妙身戒心惠合於無倪且以勾吳有山水絶境天竺<lb/>
又經行之靜界振錫而往其心浩然葢隨緣生興觸物<lb/>
成化而不爲外塵所引也幅巾男子權德輿稽首<lb/>
　　　送道依闍黎歸婺州序<lb/>
予與惠公游十年而惠公以其徒依公見訪靄然之和<lb/>
<pb n="KR4c0041_SBCK_039-6a"/>
發於眉宇得其道者不待言說予嘗欲黜健羡遺名聲<lb/>
不使塵機世想滑昏靈府故每隨搢紳士則神怠與依<lb/>
惠游則性勝葢循分而動亦境所由然上人以東陽爲<lb/>
山水佳地且生約二德昔所游踐况雲洩石室花發桃<lb/>
巖是二精舍爲東南甲乙乃振緇錫泛然而行道機法<lb/>
樂盡在是矣如僕者牽攣世教未得與師爲方外之游<lb/>
遐情幽賞期一二偈疏<lb/>
　　　送鄭秀才入京覲兄序<lb/>
行爲士本文爲身華其或好華去本失之彌遠鄙人結<lb/>
廬湖濱宴息多暇常黙以此求士於去年得重表甥滎<lb/>
<pb n="KR4c0041_SBCK_039-6b"/>
陽鄭公達兼是二美早爲時賢所重專學懿文發於齠<lb/>
丱温純積中晦而不耀非其徒不苟合非其道不妄動<lb/>
其於服先訓食舊德以日就章大衆君子識其將然子<lb/>
之元兄早歲登賢能之書名聲籍甚而能在險立節拔<lb/>
身幽陵乃居諫議乃服金紫言忠勇者是之今鄭生駕<lb/>
言上國所以展友于之慶也亦當觀光筮仕俾花蕚迭<lb/>
映士林之美將萃爾伯仲乎撰日言邁訪子告別子亦<lb/>
漉旨酒巾柴車與一二友出送於野凡祖軷者請偕賦<lb/>
棠棣之詩<lb/>
　　　奉送黔中元中丞赴本道序<lb/>
<pb n="KR4c0041_SBCK_039-7a"/>
中丞頃持邦憲靈臺坦蕩中立不倚公輔之望懸於人<lb/>
心者久矣大方夷道且無町畦持刀筆者忮害爲獄故<lb/>
前年有餘杭之命左遷也大君端拱穆淸深恤人隱慮<lb/>
遠黎之不康擇可以宣教之者以餘杭風政表課苐一<lb/>
故有持節黔中之拜天之愛人斯謂甚矣受命之日庀<lb/>
徒戒行鄙人以使者之微假道於此屬當祖軷辱在賓<lb/>
筵敢宣于執事曰夫蹈全德者事無夷險播善政者地<lb/>
無遐邇然則五溪之氓其將泰乎呂梁懸水尙在忠信<lb/>
矧夫巴黔故地方鎭專達惠飫夷落興行禮讓然後翺<lb/>
翔淸朝羽儀百寮倚㐲之數庸詎知不以此乎夫臨觴<lb/>
<pb n="KR4c0041_SBCK_039-7b"/>
捧袂愀然悽愴此兒女之仁也固壯夫耻之愚亦耻之<lb/>
引滿舉白旣醉而罷文則不腆葢指事云<lb/>
　　　奉陪李大夫送王侍御使往淮南浙西序<lb/>
夏四月戊午大夫公至自朝覲敷宣仁澤旣浹辰俾從<lb/>
事監察御史太原王德素將事於淮南浙西二府且修<lb/>
好也初德素以行藝修明達於吏理由廷尉評而簪惠<lb/>
文曵赤紱參鍾陵軍事公之入覲也主留府師旅之重<lb/>
公之還部也領將命四方之勤自非和裕之才肅給之<lb/>
用有嘉聞而無流事孰能與於此亦旣撰吉日馹車轔<lb/>
轔公乃備觴豆以祖之類歌詩以貺之小子辱從事之<lb/>
<pb n="KR4c0041_SBCK_039-8a"/>
末承命授簡書日書字者異乎諸府賓主之禮且以美<lb/>
德業也<lb/>
　　　秋夜侍姑叔讌㑹序<lb/>
叔父至自東周第如新定就長子桐廬尉之養也途出<lb/>
雲陽德輿之僑居在焉拜慶之後式展讌餞掇蔬㷊枯<lb/>
以實圓方叔父諸姑旣就坐羣從伯仲或冠或丱中外<lb/>
穉孺凡四五人差其長幼爲侍坐之列暢之以旨酒旣<lb/>
醉不喧侑之以淸絃中奏彌靜夭夭申申其樂無垠發<lb/>
之於恬曠得之於明教稍間則圓魄照坐微風入林殘<lb/>
暑盡銷淸光交映歌詩類事舉節應觴覺視聽之內無<lb/>
<pb n="KR4c0041_SBCK_039-8b"/>
非和樂雖謝庭羯末之盛雪花柳絮之興及夫情適於<lb/>
中率禮無違亦一時也乃命編次其文且書其時時建<lb/>
中四年之七月德輿操觚以序<lb/>
　　　臘日與諸公龍沙讌集序<lb/>
淸祝嘉平著於三代葢祭百種以報嗇表一歲之順成<lb/>
故吾徒亦休澣考勝用文㑹友龍沙古地大江在下可<lb/>
以縱遠目可以滌煩襟况簪裾成列觴豆備薦酒酣神<lb/>
王舉手撫節盡一日之澤遣百慮如遺二三子惟今日<lb/>
可以酒狂而不書是無勇也<lb/>
　　　送張評事赴襄陽覲省序<lb/>
<pb n="KR4c0041_SBCK_039-9a"/>
廷尉評張君以温文敏直爲修身策名之具其於㪺挹<lb/>
風雅導詠情性成乎餘力粲爲淸詞故嘗擁盛府之傳<lb/>
諠士林之譽自中發外豈徒然哉春三月自鍾陵抵漢<lb/>
南綵衣班然脂轄首路將欲問詩禮於堂下謁旌斾於<lb/>
轅門漢南之渴賢下士張侯之淸聲茂實翔集之美其<lb/>
可逃乎僕以不腆辱鍾陵從事之末君卽我公之南容<lb/>
也故得揖光塵於門閣接笑言於杯斚交歡而莊敬旣<lb/>
醉而温克樂未幾也別又繼之羣賢以地經舊楚有離<lb/>
騷遺風凡今讌軷歌詩惟楚詞是斆以官命輕重爲編<lb/>
次前後云<lb/>
<pb n="KR4c0041_SBCK_039-9b"/>
　　　送襄陽盧判官赴本使序<lb/>
德蕩乎名名與實軌矣至有趨世狥物隨波同流茫茫<lb/>
九有公是大喪故道直多棄行方則躓鄙嘗病之今見<lb/>
盧君君精辨自內直方形外隤然獨立以名教自任每<lb/>
著文輒先理要而後文采至若罪荀文彧評郭林宗發<lb/>
明指擿意出舊史其旨在乎澄汰風俗掃鎭浮誕舉而<lb/>
行之有補王度衡茅居息終歲自樂貞恒之心風雨不<lb/>
改與夫叩角彈鋏不相遠乎中丞李公以淸德重望秉<lb/>
旄漢南辟士之日以君爲首非夫知精達識又焉能出<lb/>
衆人之視聽延拔貞誨則漢南風政因兹而見馹騎蕭<lb/>
<pb n="KR4c0041_SBCK_039-10a"/>
蕭訪別蓬門元言淸酤相㑹於遠君又授子以正名至<lb/>
終二論鄙人亦出篋中幾銘名實論士行辨三篇以申<lb/>
報貺<lb/>
　　　招隱寺上方送馬典設歸上都序<lb/>
扶風馬諫茂直直方中和之性發於恬曠放言遣詞示<lb/>
有餘力知名舊矣故相得甚歡觀覽其卷則警㑹心府<lb/>
三復不倦若霜鴻淸唳松雪孤映或諸生所不能至者<lb/>
而茂直至之且多特操尤病苟進故調於南宮仕於東<lb/>
朝戰勝無悶官閑更適適相遇于南徐俄愴離居官局<lb/>
所係言旋上國予乃與一二疎放之客詣精廬上方主<lb/>
<pb n="KR4c0041_SBCK_039-10b"/>
人又以啜茗藉芳代夫飛觴舉白元言至論代夫握手<lb/>
流涕時物具舉靈臺曠然晴江有楓千里在目茂直深<lb/>
於詩者衆子以詩貺之<lb/>
　　　送前丹陽丁少府歸餘杭覲省序<lb/>
丁氏子用文誼緣餙吏道尉丹陽三年嘉聞籍甚罷去<lb/>
之日以綵衣歸田廬邑中諸生愴離讌之不足俾予序<lb/>
羣言以爲貺且著作繇經術進偏覽東觀石渠之奥殆<lb/>
二十年然後以華髮赤紱歸休里第巾安車理農政視<lb/>
纓轂聲榮與糞壤同矧餘杭有山水仁祠爲浙右之冠<lb/>
想夫人持琴書履杖視朝夕之膳咨<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>古義發明隱伏<lb/>
<pb n="KR4c0041_SBCK_039-11a"/>
煙蘿魚鳥在動靜間夫如是焉用以少別爲念<lb/>
　　　送陳秀才應舉序<lb/>
文章之道取士其來舊矣或材不兼行然其得之者亦<lb/>
已大半故筮仕之目以東堂甲科爲美談潁川陳侯以<lb/>
色養力行之餘輒工詩賦長波淸瀾浩浩不窮初未覯<lb/>
止也屯田柳郞中爲予言之且誦其佳句曰地偏雲自<lb/>
起月暮山更深及獲其卷又有過於是者踠驌驦櫝干<lb/>
將恬然褎衣以否爲泰久矣今年秋驅車江濆獻賦京<lb/>
師叩予柴門惠然見別予以鄙略亦嘗志於文頃年廹<lb/>
知巳之眷辱霑官命故每客有爲卿大夫所薦舉計偕<lb/>
<pb n="KR4c0041_SBCK_039-11b"/>
者其於餞軷或諗之以言今於陳侯猶前志也<lb/>
　　　送紐秀才謁信州陸員外便赴舉序<lb/>
淸旭燕居有秀才紐氏以儒者衣冠訪我于衡門之下<lb/>
用文一軸與刺偕至訪其行色則曰將抵賢二千石陸<lb/>
上饒然後自江而西射策上國且上饒以偉詞邁氣待<lb/>
東南之士士至者必循分加禮繇是褎衣之徒耻不登<lb/>
其門故殿中韓侍御元直工爲直詞嘗貺若以序故臨<lb/>
海守李君子從父戸部郞皆以六義風騷爲師友又貺<lb/>
若以詩矧夫植文行於內親仁賢於外強學不倦潔巳<lb/>
以進今兹行也以桂林一枝爲已任豈虚也哉辱徵不<lb/>
<pb n="KR4c0041_SBCK_039-12a"/>
腆是用詞達<lb/>
　　　送獨孤孝亷應舉序<lb/>
取士以孝秀二科古道也家有兼者時論多之君之羣<lb/>
從皆以文藻射策或致位郞署今孝亷又以温凊之餘<lb/>
力行居業業茂行修西游太學吾知夫上第之後衣春<lb/>
服吟舞雩東還南徐拜慶堂下粲粲門子經術發身古<lb/>
人有俯拾地芥之說斯濫觴矣<lb/>
<pb n="KR4c0041_SBCK_039-12b"/>
</p>
<p>
</p>
  </div>
</body>
</text>
</TEI>
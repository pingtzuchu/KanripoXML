<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_004-1a"/>
權載之文集卷第四<lb/>
　　　　　　　　　　　　唐權德輿字載之<lb/>
　　詩<lb/>
　　　奉送韋起居老舅百日假滿歸嵩陽舊居<lb/>
威鳳翔紫氛孤雲出寥天奇采與幽姿縹緲皆自然嘗<lb/>
聞陶唐氏亦有巢由全以兹聳風俗豈必効羈牽大君<lb/>
遂羣方左史蹈前賢振衣去朝市賜吿歸林泉滑和固<lb/>
難久循性得所便有名皆畏途無事乃眞筌舊壑窮杳<lb/>
窱新潭漾淪漣嵓花落又開山月缺復圓輕策逗蘿逕<lb/>
幅巾凌翠烟機閑魚鳥狎體和芝术鮮四皓本避難二<lb/>
<pb n="KR4c0041_SBCK_004-1b"/>
疎猶待年况今寰海淸復此鬢髮元顧慙纓上塵未絕<lb/>
區中緣齊竿終自退心寄嵩峯巓<lb/>
　　　奉送孔十兄賓客承恩致政歸東都舊居<lb/>
達人曠迹通出處每憶安居舊山去乞身巳見抗疏頻<lb/>
優禮新聞詔書許家法遥傳闕里訓心源早逐嵩邱侶<lb/>
南史編年著盛名東朝侍講常虛佇角巾華髮忽自遂<lb/>
命服金龜君更與白雲出岫暫逶迤鴻鵠入㝠無處所<lb/>
歸路依依童稚樂都門藹藹壺觴舉能將此道助皇風<lb/>
自可殊途並伊呂<lb/>
　　　送密秀才吏部駮放後歸蜀應崔大理序<lb/>
<pb n="KR4c0041_SBCK_004-2a"/>
蜀國本多士雄文似相如之子西南秀名在賢能書薄<lb/>
禄且未及故山念歸歟迢迢三千里返駕一羸車玉壘<lb/>
長路盡錦江春物餘此行無慍色知爾戀林廬<lb/>
　　　送袁中丞持節冊南詔五韻<hi>淨字</hi>
西南使星去遠徹通朝聘烟雨僰道深麾幢漢儀盛途<lb/>
輕五尺嶮水愛雙流淨上國洽恩波外臣遵禮命離堂<lb/>
駐騶馭且盡罇中聖<lb/>
　　　人日送房二十六侍御歸越<lb/>
驛騎歸時驄馬蹄蓮花府暎若耶溪帝城人日風光早<lb/>
不惜離堂醉似泥<lb/>
<pb n="KR4c0041_SBCK_004-2b"/>
　　　送張閣老中丞持節冊弔迴鶻<lb/>
旌斾翩翩擁漢官君行常得遠人歡分職南臺知禮重<lb/>
輟書東觀見才難金章玉節鳴騶遠白草黃雲出塞寒<lb/>
欲散别愁唯有醉暫煩賓從駐征鞍<lb/>
　　　送二十叔赴任餘杭尉<hi>琴字</hi>
拜首直城隂罇開意不任梅仙歸劇縣阮巷奏離琴春<lb/>
草吳門緑秋濤浙水深十年曾旅寓應愜宦遊心<lb/>
　　　奉送十四叔赴任渝州録事絶句<hi>中字</hi>
隨牒忽離南北巷解巾都吏有清風巴城鏁印六聯靜<lb/>
盡日閑謡廨署中<lb/>
<pb n="KR4c0041_SBCK_004-3a"/>
　　　送韋十二丈赴襄城令三韻<hi>柳字</hi>
留連出關騎斟酌臨歧酒舊業傳一經新官栽五柳去<lb/>
去望行塵靑門重迴首<lb/>
　　　送薛十九丈授將作主簿分司東都賦得春草<lb/>
芊芊遠郊外杳杳春嵓曲愁處映微波望中連淨緑日<lb/>
暮藉離樽折芳心斷續<lb/>
　　　送正字十九兄歸江東醉後絶句<lb/>
命駕相思不爲名春風歸騎出關程離堂莫起臨歧歎<lb/>
文舉終當薦禰衡<lb/>
　　　送張詹事致政歸嵩山舊隱<hi>靑字</hi>
<pb n="KR4c0041_SBCK_004-3b"/>
解龜辭漢庭却憶少微星直指常持憲平反更恤刑閑<lb/>
思紫芝侶歸卧白雲扃明詔憂筋力安車適性靈羣公<lb/>
來藹藹獨鶴去㝠㝠想到揮金處嵩吟枕上靑<lb/>
　　　送許著作分司東都<lb/>
月旦繼平輿風流仕石渠分曹向瀍洛守職在圖書棣<lb/>
萼榮相映瓊枝色不如賓朋爭漉酒徒御待巾車異日<lb/>
始離抱維思烹鯉魚<lb/>
　　　送少淸赴潤州叅軍因思練湖舊居<hi>得潮字</hi>
二紀樂簞瓢烟霞暮與朝因君宦遊去記得春江潮遠<lb/>
别更搔首初官方折腰靑門望離袂魂爲阿連銷<lb/>
<pb n="KR4c0041_SBCK_004-4a"/>
　　　送濬上人歸揚州禪智寺<lb/>
蠧露宗通法巳傳麻衣笻杖去悠然揚州後學應相待<lb/>
遥想幡花古寺前<lb/>
　　　戲歲送李十兄赴黔中酒後絶句<lb/>
一罇歲酒且留歡三峽黔江去路難志士感恩無遠近<lb/>
異時應戴惠文冠<lb/>
　　　送張僕射朝見畢歸鎭<lb/>
靑光照目靑門曙玉勒琱戈擁騶馭東方連帥南陽公<lb/>
文武吉甫如古風獨奉新恩來謁帝感深更見歌詩麗<lb/>
共看三接欲爲霖却念百城同望歲雙旌去去戀儲胥<lb/>
<pb n="KR4c0041_SBCK_004-4b"/>
歸路鸎花伴隼旟今日漢庭求上畧留侯自有一編書<lb/>
　　　送韋行軍員外赴河陽<lb/>
五年武弁侍明光輟佐中權拜外郞紀事還同楚倚相<lb/>
傳經遠自漢扶陽離堂處處羅簪組東望河橋壯鼙鼓<lb/>
三城曉角啟軒門一縣繁花照蓮府上畧儒風並者稀<lb/>
翩翩騶騎有光輝只今右職多虛位應待他時仗節歸<lb/>
　　　送韋中丞奉使新羅<hi>往字</hi>
淳化洽聲明殊方均惠養計書重譯至錫命雙旌往星<lb/>
辭北極遠水泛東𬈑廣斗柄辯宵程天琛宜晝賞孤光<lb/>
洲島逈淨緑烟霞敞展禮盛賓徒交歡覿君長經途勞<lb/>
<pb n="KR4c0041_SBCK_004-5a"/>
視聽愴别縈夢想延頸旬歲期新恩在歸鞅<lb/>
　　　送從翁赴任長子縣令<lb/>
家風本鉅儒吏職化雙鳬啟事才方愜臨人政自殊地<lb/>
雄韓上黨秩比魯中都拜首春郊夕離盃莫向隅<lb/>
　　　送從弟廣東歸絶句<lb/>
夏雲如火鑠晨輝欵段羸車整素衣知爾業成還出谷<lb/>
今朝莫愴斷行飛<lb/>
　　　送王練師赴王屋洞<lb/>
稔歲在芝田歸程入洞天白雲辭上國靑鳥㑹羣仙自<lb/>
以棊銷日寧資藥駐年相看話離别風馭忽泠然<lb/>
<pb n="KR4c0041_SBCK_004-5b"/>
　　　送薛溫州<hi>驚字</hi>
昨日饋連營今來刺列城方期建禮直忽訪永嘉程郡<lb/>
内裁詩睱樓中遲客情憑君減千騎莫遣海鷗驚<lb/>
　　　送黔中裴中丞閣老赴任<hi>迴字</hi>
五諫留中禁雙旌輟上才内臣持鳳詔天廐錫龍媒宴<lb/>
語暌蘭室輝榮亞柏臺懷黃宜命服舉白歎離杯景霽<lb/>
山川迥風淸霧露開辰溪分浩淼僰道接縈迴勝理環<lb/>
中得殊琛徼外來行看旬歲詔傳慶在公台<lb/>
　　　送崔諭德致政東歸<lb/>
天子坐法宮詔書下江東懿此嘉遯士蒲車起邱中褐<lb/>
<pb n="KR4c0041_SBCK_004-6a"/>
衣入承明朴畧多古風直道侍太子昌言沃宸聰嵓居<lb/>
四十年心與鷗鳥同一朝受恩澤自說如池籠乞骸歸<lb/>
故山累疏明深衷大君不奪志命錫忽以崇旭旦出國<lb/>
門輕裝若秋蓬家依白雲嶠手植丹桂藂竹齋引寒泉<lb/>
霞月相玲瓏曠然解赤<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>去逐㝠㝠鴻<lb/>
　　　送三十叔赴任晉陵<hi>心字德輿舊居在丹陽去晉陵百里</hi>
春雲結暮隂侍坐捧離襟黃綬輕裝去靑門芳草深十<lb/>
年塵右職三逕寄遐心便道停橈處應過舊竹林<lb/>
　　　送安南裴都䕶<lb/>
忽佩交州印初辭列宿文莫言方任遠且貴主憂分逈<lb/>
<pb n="KR4c0041_SBCK_004-6b"/>
轉朱鳶路連飛翠羽羣戈舡航漲海旌斾卷炎雲絶徼<lb/>
褰帷識名香夾轂焚懷倈通北戸長養洽南薰暫歎同<lb/>
心阻行看異績聞歸時無所欲薏苡或煩君<lb/>
　　　送别阮汎<lb/>
念爾强學殖丱貫早從師溫溫禀義方慥慥習書詩計<lb/>
偕來上國宴喜方怡怡經術旣脩明藝文亦葳蕤伊予<lb/>
諒無取瑣質荷鴻慈偶來貳儀曹量力何可支廢業固<lb/>
相受避嫌誠自私徇吾刺促心踠爾康莊姿古人貴直<lb/>
道内訟乖坦夷用兹處大官無乃玷淸時羸車出門去<lb/>
悵望交涕洟琢磨貴分隂歲月若颷馳千里起足下豐<lb/>
<pb n="KR4c0041_SBCK_004-7a"/>
年繫鎡䥓苟令志氣堅佇見纓珮隨斑斕五綵服前路<lb/>
春物熙舊遊憶江南環堵留蓬茨湖水白於練蓴羮細<lb/>
若絲别來十三年夢寐時見之寵榮忽踰量荏苒不自<lb/>
知晨興愧華簪止足爲靈龜遐路各自愛大來行可期<lb/>
靑㝠在目前努力調羽儀<lb/>
　　　送工部張曹長大夫奉使西蕃<lb/>
殊隣覆露同奉使小司空西候車徒出南臺節印雄弔<lb/>
祠將渥命導驛暢皇風故地山河在新恩玉帛通塞雲<lb/>
凝廢壘關月照驚蓬靑史書歸曰翻輕五利功<lb/>
　　　九華觀宴餞崔十七叔判官赴義武幕兼呈書<lb/>
<pb n="KR4c0041_SBCK_004-7b"/>
　　　　記蕭校書<lb/>
炎光三伏晝洞府宜幽步宿雨潤芝田鮮風揺桂樹隂<lb/>
隂臺殿敞靡靡軒車駐晚酌臨水情晨裝出關路偏榮<lb/>
本郡辟倍感元臣遇記室有門人因君達書素<lb/>
　　　送文暢上人東遊<lb/>
桑門許辯才外學接宗雷䕶法麻衣淨翻經貝葉開宗<lb/>
通知不染妄想自堪哀載結西方社師遊早晚迴<lb/>
　　　送靈武范司空<lb/>
上畧在安邊吳鈎結束鮮三公臨右地七萃擁中堅舊<lb/>
壘銷𤇺火新營辯井泉伐謀師以律賈勇士爭先塞迥<lb/>
<pb n="KR4c0041_SBCK_004-8a"/>
晴看月沙平遠際天筞勲知屈指應在盛秋前<lb/>
　　　送商州杜中丞赴在<lb/>
安康地里接商於帝命專城總賦輿夕拜忽辭靑瑣闥<lb/>
晨裝獨捧紫泥書深山古驛分騶騎芳草閑雲逐隼旟<lb/>
綺皓淸風千古在因君一爲謝巖居<lb/>
　　　送殷卿罷舉歸淮南舊居<lb/>
計偕十上竟無成忽憶嵓居便獨行志業嘗探絶編義<lb/>
風塵虛作弃繻生歲儲應歎山田薄里社時逢野醞淸<lb/>
惆悵中年羣從少相看欲别倍關情<lb/>
<pb n="KR4c0041_SBCK_004-8b"/>
</p>
<p>
權載之文集卷第四<lb/>
</p>
<p>
</p>
  </div>
</body>
</text>
</TEI>
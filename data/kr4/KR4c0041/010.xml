<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_010-1a"/>
權載之文集卷第十<lb/>
　　　　　　　　　　　　唐權德輿字載之<lb/>
雜詩<lb/>
　　　祇役江西路上以詩代書寄内<lb/>
辛苦事行役風波倦晨暮搖搖結遐心靡靡卽長路別<lb/>
來如昨日每見缺蟾兎潮信催客帆春光變江樹宦遊<lb/>
豈云愜歸夢無復數愧非超曠姿循此跼促步笑言思<lb/>
暇日規勸多遠度鶉服我久安荆釵君所慕伊予多昧<lb/>
理初不涉世務適因臃腫材成此嬾慢趣一身常抱病<lb/>
不復理章句胸中無町畦與物且多忤旣非大川檝則<lb/>
<pb n="KR4c0041_SBCK_010-1b"/>
守南山霧胡爲出處間徒使名利汚羇孤望予祿孩穉<lb/>
待我餔未能卽忘懐恨恨以此故終當稅鞿鞅豈待畢<lb/>
婚娶如何久人寰俛仰學舉措衡茅去迢遰水陸兩馳<lb/>
騖晰晰窺曉星塗塗踐朝露靜聞田鸖起遠見沙　聚<lb/>
怪石不易躋急湍那可泝漁商聞遠岸烟火明古渡下<lb/>
碇夜已深上碕波不駐畏途信非一離念紛難具枕席<lb/>
有餘淸壺觴無與晤南方出蘭桂歸日自分付北窻留<lb/>
琴書無乃委童孺春江足魚鴈彼此勤尺素早晚到中<lb/>
閨怡然兩相顧<lb/>
　　　夜泊有懐<lb/>
<pb n="KR4c0041_SBCK_010-2a"/>
棲鳥向前林瞑色生寒蕪孤舟去不息衆感非一途川<lb/>
程方浩淼離思紛鬱紆轉枕睡未熟擁衾淚已濡窘然<lb/>
風水上寢食疲朝晡心想洞房夜知君還向隅<lb/>
　　　自桐廬如蘭溪有寄<lb/>
東南江路舊知名惆悵春深又獨行新婦山頭雲半斂<lb/>
女兒灘上月初明風前蕩颺雙飛蝶花裏間關百囀鸎<lb/>
滿目歸心何處說欹眠搔首不勝情<lb/>
　　　相思樹<lb/>
家遠江東道身對江西春空見相思樹不見相思人<lb/>
　　　石楠樹<lb/>
<pb n="KR4c0041_SBCK_010-2b"/>
石楠紅葉透簾春憶得粧成下錦茵試折一枝含萬恨<lb/>
分明說向夢中人<lb/>
　　　斗子灘<lb/>
斗子灘頭夜已深月華偏照此時心春江風水連天濶<lb/>
歸夢悠揚何處尋<lb/>
　　　黃蘖館<lb/>
駈車振楫越山川候曉通宵冒烟雨靑楓浦上魂已銷<lb/>
黃蘖館前心自苦<lb/>
　　　淸明日次弋陽<lb/>
自歎淸明在遠鄉桐花覆水葛溪長家人定是持新火<lb/>
<pb n="KR4c0041_SBCK_010-3a"/>
點作孤燈照洞房<lb/>
　　　中書夜直寄贈<lb/>
通籍在金閨懐君百慮迷迢迢五夜永脉脉兩心齊步<lb/>
屐疲靑璅開緘倦紫泥不堪風雨夜轉枕憶鴻妻<lb/>
　　　病中寓直代書題寄<lb/>
愚夫何所任多病感君深自謂靑春壯寧知白髪侵寢<lb/>
興勞善祝踈嬾愧良箴寂寞聞宫漏那堪直夜心<lb/>
　　　端午日禮部宿齋有衣服綵結之貺以詩還荅<lb/>
良辰當五日偕老祝千年綵縷同心麗輕裙暎體鮮寂<lb/>
寥齋畵省欵曲擘香牋更想傳觴處孫孩遍目前<lb/>
<pb n="KR4c0041_SBCK_010-3b"/>
　　　酬九日<lb/>
重九共遊娛秋光景氣殊他時頭似雪還對插茱萸<lb/>
　　　和九日從楊氏姊遊<lb/>
秋光風露天令節慶初筵易象家人吉閨門女士賢招<lb/>
邀菊酒㑹屬和柳花篇今日同心賞全勝落帽年<lb/>
　　　上巳日貢院考雜文不遂赴九華觀袚褉之㑹<lb/>
　　　　以二絶句申贈<lb/>
三日韶光處處新九華仙洞七香輪老夫留滯何由往<lb/>
珉玉相和正遶身<hi>時以沽美玉爲詩題</hi>
褉飮尋春興有餘深情婉婉見雙魚同心齊體如身到<lb/>
<pb n="KR4c0041_SBCK_010-4a"/>
臨水煩君便袚除<lb/>
　　　和九華觀見懷貢院八韻<lb/>
上巳好風景仙家足芳菲地殊蘭亭㑹人似山陰歸丹<lb/>
竈珠綴掩白雲巖逕㣲眞官集女士虛室含春輝拘限<lb/>
心杳杳歡言望依依滯兹文墨職坐與琴觴違麗曲滌<lb/>
煩慮幽緘發淸機支頤一吟想恨不雙飜飛<lb/>
　　　桃源篇<lb/>
小年嘗讀桃源記忽覩良工施繪事巖逕初欣繚繞通<lb/>
溪風轉覺芬芳異一路鮮雲雜彩霞漁舟遠遠逐桃花<lb/>
漸入空𪷟迷鳥道寧知掩暎有人家厖眉秀骨爭迎客<lb/>
<pb n="KR4c0041_SBCK_010-4b"/>
鑿井耕田人世隔不知漢代有衣冠猶說秦家變阡陌<lb/>
石髓雲英甘且香仙翁留餘出靑囊相逢自是松喬侣<lb/>
良㑹應殊劉阮郞内子閑吟倚瑤瑟翫此沉沉銷永日<lb/>
忽聞麗曲金玉聲便使老夫思閣筆<lb/>
　　　新月與兒女夜坐聽琴舉酒<lb/>
泥泥露凝葉騷騷風入林以兹皓月圓不厭良夜深列<lb/>
坐屏輕箑放懷絃素琴兒女各冠笄孫孩遶衣襟乃知<lb/>
大隱趣宛若滄洲心方結偕老期豈憚華髮侵笑語向<lb/>
蘭室風流傳玉音愧君袖中字價重雙南金<lb/>
　　　七夕<lb/>
<pb n="KR4c0041_SBCK_010-5a"/>
今夕雲軿渡鵲橋應非脉脉與迢迢家人競喜開粧鏡<lb/>
月下穿鍼拜九霄<lb/>
　　縣君赴興慶宫朝賀載之奉行册禮因書卽事<lb/>
合卺交歡二十年今朝比翼共朝天風傳漏刻香車度<lb/>
日照旌旗綵仗鮮顧我華簮鳴玉珮看君盛服耀金鈿<lb/>
相期偕老宜家處鶴髮魚軒更可憐<lb/>
　　　元和元年蒙恩封成紀縣伯時室中封安喜縣<lb/>
　　　　君感慶兼懷聊申賀贈<lb/>
啟土封成紀宜家縣安喜同欣井賦開共受閨門祉珩<lb/>
璜聯采組琴瑟諧宫徵更待懸車時與君歡暮齒<lb/>
<pb n="KR4c0041_SBCK_010-5b"/>
　　　河南崔尹卽安喜從兄宜于室家四十餘歲一<lb/>
　　　　昨寓書病傳永寫告身旣枉善祝因成絶句<lb/>
五色金光鸞鳳飛三川墨妙巧相輝尊崇善祝今如此<lb/>
共待曾元捧翟衣<lb/>
　　　奉使豐陵職司鹵簿通宵涉路因寄内<lb/>
綵仗列森森行宫夜漏深殳鋋方啟路鉦鼓正交音曙<lb/>
月思蘭室前山辯穀林家人念行役應見此時心<lb/>
　　　酬南園新亭宴㑹璩新第慰慶之作時任賓客<lb/>
南亭烟景濃平視中南峯官閑似休沐盡室來相從日<lb/>
抱漢陰甕或成胡蝶夢樹老欲連雲竹深疑入洞歡言<lb/>
<pb n="KR4c0041_SBCK_010-6a"/>
交羽觴列坐儼成行歌吟不能去待此明月光好逑蘊<lb/>
明識内顧多慚色不厭梁鴻貧常譏伯宗直予壻信時<lb/>
英諌垣金玉聲男兒纔弱冠射䇿幸成名偃放斯自足<lb/>
翛然去營欲散木固無堪虛舟常任觸大隱本吾心喜<lb/>
君流好音相期懸車歲此地卽中林<lb/>
　　　七夕見與諸孫題乞巧文<lb/>
外孫爭乞巧内子共題文隱暎花匳對參差綺席分鵲<lb/>
橋臨片月河鼓掩輕雲羨此嬰兒輩歡呼徹曙聞<lb/>
　　　太常寺宿齋有寄<lb/>
轉枕排燈候曉雞想君應嘆太常妻長年多病偏相憶<lb/>
<pb n="KR4c0041_SBCK_010-6b"/>
不遣歸時醉似泥<lb/>
　　　朝迴閱樂寄絶句<lb/>
子城風暖百花初樓上龜兹引導車曲罷卿卿理騶馭<lb/>
細君相望意何如<lb/>
　　　中書宿齋有寄<lb/>
銅壺漏滴斗闌干泛灧金波照露盤遙想洞房眠正熟<lb/>
不堪深夜鳳池寒<lb/>
　　　中書送勅賜齋饌戲酬<lb/>
常日每齊眉今朝共解頤遙知太官膳應與衆雛嬉<lb/>
　　　勅賜長壽酒因口號以贈<lb/>
<pb n="KR4c0041_SBCK_010-7a"/>
恩霑長壽酒歸遺同心人滿酌共君醉一杯千萬春<lb/>
　　　冬至日宿齋時郡君南内朝謁因寄<lb/>
淸齋獨向圓丘拜盛服想君興慶朝明日一陽生百福<lb/>
不辭相望阻寒宵<lb/>
　　　發峽石路上却寄内<lb/>
莎栅東行五谷深千峯萬壑雨沉沉細君幾日路經此<lb/>
應見悲翁想望心<lb/>
　　　貞元七年蒙恩除太常博士自江東來朝時與<lb/>
　　　　郡君同行西岳廟停車祝謁元和八年拜東<lb/>
　　　　都留守途次祠下追計前事巳二十三年于<lb/>
<pb n="KR4c0041_SBCK_010-7b"/>
　　　　兹矣時郡君以疾恙續發因代書却寄<lb/>
憶昔辛未歲詔書下江壖盡室赴禮官脂車雜輜軿行<lb/>
役過梁苑淹留經圃田<hi>郡君表姊壻元俯爲宣武從事權理宋州郡君從壻李融時爲</hi>
<hi>鄭州各淹留累日</hi>秦關信百二征駕逾三千仙掌眺蓮峯靈祠<lb/>
謁金天騶馭儼巳駐女巫爭來前動容旣紛若展敬方<lb/>
肅然<hi>時爲女竺所導過於恭敬不能具舉</hi>蹇步入國門華簮拱祥烟諌曹<lb/>
迨居守倐巳十六遷及兹東乘轅二十餘三年盛明受<lb/>
恩澤淸近皆聯翩忽當禮寺重俄忝相印懸陳力才不<lb/>
任乞骸詞頗堅解龜罷金鼎賜劍猶龍泉鄙夫何所能<lb/>
實賴中饋賢談笑皆體遠箴規諒才全拜恩理晨裝詔<lb/>
<pb n="KR4c0041_SBCK_010-8a"/>
使來駢闐風生鞍馬疾日出旌旗鮮信宿厯道途曩遊<lb/>
記周旋蹔别亦不易沉痾今未痊醫方驗桐君道術依<lb/>
竺乾庶憑神明佑得使疾恙蠲<hi>醫工輔氏深於藥術診切大比丘尼優曇持念</hi>
<hi>精至並約同來累路將䕶</hi>永懷心如惔引望脰已㾓離披夏雲盡皎<lb/>
鏡秋月圓開緘諷色絲撰日馳平肩延企勞夢寐涕洟<lb/>
暗潺湲想君路經兹還復申祝延攝拜奠淸酤相期保<lb/>
華顚遠慙周君較聊擬顧彥先慇懃俟來報淚墨書此<lb/>
篇<lb/>
<pb n="KR4c0041_SBCK_010-8b"/>
</p>
<p>
權載之文集卷第十<lb/>
</p>
<p>
</p>
  </div>
</body>
</text>
</TEI>
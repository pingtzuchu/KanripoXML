<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_023-1a"/>
權載之文集卷第二十三<lb/>
　　　　　　　　　　　唐權德輿字載之<lb/>
　　墓誌銘<lb/>
　　　唐故太常卿贈刑部尙書韋公墓誌銘<hi>并序</hi>
維貞元十七年秋七月乙酉太常韋公諱渠牟年五十<lb/>
三啟手足于靖恭里戊子詔書以大司㓂印綬告第其<lb/>
孤博古近古等號咷崩慕以冬十一月甲子蓍與蔡叶<lb/>
告窆于某原其徽數用天子之追命其誠儉用先人之<lb/>
理命旣而纘書出處之義行官業請斵圓石藏于𡑞内<lb/>
云公字某京兆杜陵人自楚元王傅漢丞相節侯恭侯<lb/>
<pb n="KR4c0041_SBCK_023-1b"/>
而下其族盛大天爵人爵沛然兩集六代祖範隨郿城<lb/>
莊公曾祖餘慶皇坊州刺史祖景駿房州刺史父氷著<lb/>
作郞兼蘇州司馬同氣齊名皆以文學論著爲賢卿大<lb/>
夫而著作志氣閎邁落落有奇節公卽第若于子也年<lb/>
十二善賦詩屬書未弱冠博極今古尢精史藉力行過<lb/>
人且以爲夫子在魯則衣縫掖在宋則冠章甫范蠡在<lb/>
陶爲朱公在齊爲䲭夷子皮於是傳心印之法於金陵<lb/>
授谷神之道于華陽或爲塵外人或爲遺名子其達觀<lb/>
也不名一行其元同也㑹歸三教葢周流揭厲無入而<lb/>
不自得焉終以儒服服素王之道大厯末丁著作府君<lb/>
<pb n="KR4c0041_SBCK_023-2a"/>
憂倚廬于壤樹之側以純孝感嘉生亷車列上州閭聳<lb/>
敬貞元二年起家拜校書郞五年轉左武衛騎曹掾皆<lb/>
爲知巳者從事八年大成均表其名經可領學徒遷四<lb/>
門博士十二年夏承詔與近臣名儒緇黃大士講議于<lb/>
麟德殿上以爲能拜秘書郞尋獻詩七百字極其文采<lb/>
歲中厯右補闕左諫議大夫再當言責之地切劘獻替<lb/>
數進熟于君規事建議飇起鋒出卓犖頡頏取重於時<lb/>
三接日旰公卿仰其風采薦巖穴有道之士以待兩言<lb/>
其他推轂皆一言感槩就義若渴見不善如探湯與夫<lb/>
陰拱自愛持容容之計者固爲愈矣間一歲遷太府卿<lb/>
<pb n="KR4c0041_SBCK_023-2b"/>
錫以命服又間一歲遷太常卿泉藏受用之法緜蕝禮<lb/>
文之事峻科禁以絕其私酌儀制而合于中被病乞告<lb/>
禮愈優而不得請壽與志皆未極而殁悲夫公敏於歌<lb/>
詩縟采綺合大凡文集若干卷撰莊子㑹釋老子金剛<lb/>
經釋文孝經維摩經疏三教㑹宗圖共十餘萬言又奏<lb/>
修貞元新集開元後禮二十卷詔下有司令行于代當<lb/>
其憫坐馳哀弱喪也泛然若不淆於物及披肝膽承顧<lb/>
問也毅然若不有其身起儒官博士十三四年踐文石<lb/>
登玉堂赤車金印燻灼中外其所以得之者無他膓故<lb/>
也禮器曰觀其發而知其人之智洪範曰俊民用章噫<lb/>
<pb n="KR4c0041_SBCK_023-3a"/>
嘻太常之道其智而俊歟雅爲晉國韓公魯郡顔公之<lb/>
所薦寵魯公嘗稱遺名子洞徹三教讀佛書儒書道書<lb/>
向三萬卷又多言其神奇之跡今兹不書姑書其章明<lb/>
宏大者用識窀穸一以申嘗僚之義一以遂孝子之心<lb/>
其銘曰<lb/>
儒有奉常兮旁觀三元強志敏心兮詞義紛綸初委約<lb/>
以卷懷終發舒而顯尊出四門兮登三閣居保氏兮諤<lb/>
諤開知囊以當法座印纍纍而綬若若天衢淩厲兮才<lb/>
較群艾服官政兮年中身飇截道兮駟過隙夫何一炁<lb/>
聚散之沄沄逝者固不可作兮鏤貞堅于墓門<lb/>
<pb n="KR4c0041_SBCK_023-3b"/>
　　　唐故朝議大夫太子右庶子上柱國賜紫金魚<lb/>
　　　袋韋君墓誌銘<hi>并序</hi>
君諱聿字某京兆杜陵人六代祖郿城莊公範有勲力<lb/>
於周隋間範之孫機實居大農艱貞忠厚書在國史機<lb/>
之孫贈太子少保岳八子爲二千石皆有風績生贈太<lb/>
子太師賁仕至藍田尉淸方粹遠天爵自修有才子四<lb/>
人君爲冡嗣承少保太師祖禰之慶故延耀發舒于君<lb/>
伯仲之間少開敏有才智通覽書記不爲章句儒天寶<lb/>
中以門子奉淸廟齋祠試言㑹府補宣州南陵尉厯揚<lb/>
州天長丞越州兵曹掾涇原節將表爲㕘軍以廷尉平<lb/>
<pb n="KR4c0041_SBCK_023-4a"/>
攝監察御史未及行授揚州錄事參軍尋爲本府薦拜<lb/>
秘書郞兼殿中侍御史以官名心瞿換太子司議郞俄<lb/>
擢侍御史檢校祠部員外郞皆爲淮南從事貞元十二<lb/>
年徵爲水部員外轉比部郞中德宗召見賜以金紫命<lb/>
服俄遷衛尉少卿國子司業用久次拜右庶子元和三<lb/>
年九月景戍以官壽殁于長興里春秋七十五君初筮<lb/>
仕巳辯疑摘伏全活枉濫厥後率爲守臣薦引厯丞史<lb/>
紀綱掾皆以理効聞自簪法冠贊戎重或筦府政以修<lb/>
吏理若摻　鍾而揮孟勞度音觸物非輩類所及所奉<lb/>
之主卽故居守杜扶風公今司徒岐公其人也介弟太<lb/>
<pb n="KR4c0041_SBCK_023-4b"/>
尉南康忠武王有大烈于王家同氣致美士林景行不<lb/>
乘勢以燻灼每虚懷而坦蕩再爲尙書郞業以修計部<lb/>
稽百事財用之數嘗欲覆視禁軍董正其簿書雖事適<lb/>
中止而聞者竦嘆洎佐師氏相東朝克詳憲令以中宜<lb/>
適朝請休沐或近郊考勝漢廷臣賢士大夫車常接轂<lb/>
必釃酒理具懽怡晏晏交有久要而言無瑕謫平夷疏達<lb/>
造適遺累有君子之槩焉與夫拘攣枯槁扃束于一代<lb/>
者異日論也素強力無疹痗奄忽啟手足庸詎知非五<lb/>
福之康寧以考終命耶岐公以元老總國柄每退朝淸<lb/>
問日與君晏言一旦相失涕洟怛化夫人滎陽縣君鄭<lb/>
<pb n="KR4c0041_SBCK_023-5a"/>
氏某官某之女淑温仁順爲六姻法凡合體若干年先<lb/>
於君殁者半歲嗣子行檢進士第自協律郞移朗州司<lb/>
戸有文業爲素藝器幹次子業行修皆修詞與計偕次<lb/>
某等顓經術某等尙幼女子有行者四人在襁抱者三<lb/>
人子壻某官某某官某等皆華宗良幹匍匐㑹事行檢<lb/>
等令龜揲蓍得十月某甲子吉以德輿同辟公府周知<lb/>
所履將琢圓石見咨直書銘曰<lb/>
桂陽之系郿城之裔伊上族兮亞于大僚相彼東朝介<lb/>
豐福兮吉㐫糺纏以息口口斯不淑兮直城南偏卽遠<lb/>
歸全覆夏屋兮兹焉追琢以識㝠漠表陵谷兮<lb/>
<pb n="KR4c0041_SBCK_023-5b"/>
　　　唐故大中大夫守太子賓客上柱國襄陽縣開<lb/>
　　　國男賜紫金魚袋羅公墓誌銘<hi>并序</hi>
公諱珦其先㑹稽人蜀廣漢太守蒙晉西鄂節侯憲給<lb/>
事中龔皆以茂績焯於前載曾祖彥榮皇同州長史祖<lb/>
思崇韶睦常三州刺史父懷操桂州興安縣令贈華州<lb/>
刺史實有淸行藏於家牒公早孤貧篤志好學舅氏徐<lb/>
吏部浩器以遠大以其兄之子妻之寶應初上書言事<lb/>
廷命太祝由吏資轉長水河南二縣尉萬年主簿分董<lb/>
計司湘中之賦授大理司直嗣曹王以宗室吏師節制<lb/>
洪荆襄三府公皆贊其師律厯監察御史殿中侍御史<lb/>
<pb n="KR4c0041_SBCK_023-6a"/>
祠部員外郞府除徵爲奉天令㓨盧壽二州就加御史<lb/>
中丞入爲司農卿京兆尹移疾乞告改太子賓客凡蒞<lb/>
十六官考績四十四年宏厚有局度辨論通吏事敏而<lb/>
文忠而能力緣餙楨幹所居可紀初結綬滿歲調於有<lb/>
司㑹舅氏居選部上其名於宰府試言二篇比興菁華<lb/>
及賓曹邸兼𬋩書奏下安陸應山露布於朝矢石雨下<lb/>
含章迅發介漢南也武人因府䘮以刦軍寔譸張無狀<lb/>
公立斬首惡十餘曹且命環棘於廷俾投所取以貰罪<lb/>
間一日而金幣皆復微公之才則一方幾亂其宰陵邑<lb/>
内官㫄午吏有因緣橫猾以犯禁者㮄笞至死人用知<lb/>
<pb n="KR4c0041_SBCK_023-6b"/>
懼凡田里之闢庸亡之徠皆倍于始至而不書於籍廬<lb/>
江劇部號爲難理強家占田而寠人無告鄕校廢落而<lb/>
冗吏猥多被病者捨醫事求滛祀公皆去其弊而圖其<lb/>
利人人得盡四支之敏而務十全之術修起經師弟子<lb/>
以理庠塾每歲以亷茂計偕者倍於他邦化條簡易和<lb/>
氣浹洽靈芝產白雀至連率今司徒𡵨公上其理狀詔<lb/>
錫紫金命服壽陽與蔡人接壤有州師萬數天子命中<lb/>
貴人監理視方任焉訓武備飭文事嚴重亷淸理行第<lb/>
一人以材能爲九卿典司金穀由朱邑之課第循牟融<lb/>
之事任其尹京轂不施鉤距嘗請減縣内平糴之半且<lb/>
<pb n="KR4c0041_SBCK_023-7a"/>
以嘗賦輸於公上者充焉精力惠養人蒙其利前史稱<lb/>
吏不亷平則理道衰旋觀夫人之所涖有以見朝廷理<lb/>
道之所繇也年耆疹痗乃喟然曰吾以澤國書生累至<lb/>
二千石居大農内史止足休老其在兹乎拜章數上雖<lb/>
處以儲賓優秩而不得謝以元和四年冬十一月啟手<lb/>
足於宣平里之私第逾懸車者四歲夫人東海徐氏同<lb/>
州司馬參軍浚之息女婦道柔正不躋偕老嗣子讓卿<lb/>
舉進士博學宏詞能直言極諫三登甲科爲校書郞咸<lb/>
陽縣尉毁瘠孺慕如不欲生號奉輤車以某月日歸袝<lb/>
于㑹稽之兆域以德輿與公同服大僚頃歲奉行中執<lb/>
<pb n="KR4c0041_SBCK_023-7b"/>
法之詔又嘗讀亡友楊懋公刻金石遺愛之說公之率<lb/>
履固爲周知識諸窀穸不敢辭也銘曰<lb/>
懿彼君子兮有猷有守其心不回兮其進不苟中外賦<lb/>
政兮人之父母金艾被體兮華纓耀首月在子兮歲居<lb/>
丑復東榮兮寢北牖火黻列兮纁元紐歸鮮原兮巾廣<lb/>
柳<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>夷谷變兮何不有追琢貞堅兮天地久<lb/>
　　　唐故朝散大夫守秘書少監致仕周君墓誌銘<lb/>
<hi>并序</hi>
君諱渭字兆師其先汝南人六代祖衡仕隋爲淮陰郡<lb/>
司馬子孫因家焉曾祖頂口杭州長史祖守則婺州金<lb/>
<pb n="KR4c0041_SBCK_023-8a"/>
華丞父隨州棗陽令三葉沉晦纓轂未華皆以義行稱<lb/>
於州里君服儒篤學工爲詞賦大厯末常潘繼居小宗<lb/>
伯號爲得士君與令弟澈聯中正鵠于二有司之下是<lb/>
歲孝文帝嗣大統詳延諸生又以貞師伐謀對有明法<lb/>
授汝州襄城尉時太傅崔文貞公以匪躬當國兼綜書<lb/>
殿表爲校理厯富平長安尉拜監察御史董選補于南<lb/>
方南方吏理淸而風俗阜抑君是頼復命其勞轉殿中<lb/>
侍御史平理詔獄淸公不苛遷膳部員外郞祠部郞中<lb/>
典曹草議遵道循性居太㣲積星之位十年不徒官其<lb/>
有據利權大竇燻灼於時者君必畏而遠之居易自是<lb/>
<pb n="KR4c0041_SBCK_023-8b"/>
前歲㐫旱詔罷郡國選舉慮轂下艱食之不給也君抗<lb/>
疏以爲無肆眚且久得非濫刑失職者含冤以盩和氣<lb/>
邪臣以爲答于天戒者在此不在彼雖留中不下而士<lb/>
友多之上皇踐阼章敘時儁君巳感疾拜章請老有詔<lb/>
授秘書少監以優遂之先築室于崇德里有嘉樹修竹<lb/>
休沐吟咏以文自娛每得一佳句如獲官祿恬于進取<lb/>
用此故也赤紱華髮燕居考詳方嗇精神以順和理永<lb/>
貞元年冬十一月甲戌奄然大病以啟手足春秋六十<lb/>
六夫人河東薛氏將作監丞腴公之女雅有儀操有子<lb/>
三人從魯從禮州質克禀風訓以明年二月某甲子號<lb/>
<pb n="KR4c0041_SBCK_023-9a"/>
奉裳帷返葬于緱山縣唐興鄕之北原刻石銘墓以昭<lb/>
景行銘曰<lb/>
猗歟周君探六義思無邪詞頗類安久次復郞吏謝浮<lb/>
榮佐中秘洛師緱原潛厚地刻勒貞珉書此誌<lb/>
　　　唐故正議大夫衞尉少卿聞喜縣開國伯賜紫<lb/>
　　　金魚袋裴君墓誌銘<hi>并序</hi>
君諱㑹字某河南聞喜人有唐元老左僕射贈司空貞<lb/>
孝公之元子惟司空左右肅宗壽與位侔百順五福宜<lb/>
鍾厥後雖不能嗣居公相者必用攸好德考終命焉君<lb/>
孝悌睦友愼厚敬讓直而和柔而不犯馴行克家學古<lb/>
<pb n="KR4c0041_SBCK_023-9b"/>
入官乾元初筮仕太常授奉禮郞再轉至主簿廣德初<lb/>
以宰相子行修餙特加正議大夫累登東朝爲中舍人<lb/>
率更令仍副少府又貳殿中今司徒北平王之節制河<lb/>
東也表爲戎左檢校吏部郞中貞元元年旱蝗相乘列<lb/>
郡災耗君奉府檄莅于定襄勞徠安集有異等之効就<lb/>
加金印紫綬以疇其能五年從北平朝京師眞拜膳部<lb/>
郞中八年轉衛尉少卿九年戊申終于位享年四十六<lb/>
噫嘻君有甘白之姿而受采和有惠龢之量而蒙覆露<lb/>
佪翔省寺周旋官業質於典憲故不跲詳於奏議而有<lb/>
章盡齊敬於宗廟惇愷悌於族屬以友輔仁以酒全神<lb/>
<pb n="KR4c0041_SBCK_023-10a"/>
忘懷久次未嘗謟黷雖不踐右職立章章之效而厯官<lb/>
十一列爵故里辟三公府以政事稱被薦紳奉朝請者<lb/>
逾二十年無過言無違德啟其手足歸全於先公君子<lb/>
以爲難再娶皆博陵崔氏前夫人新繁令平之女繼夫<lb/>
人大理評事陽元之女咸有婦順不幸早天其孤曰定<lb/>
爲左千牛備身定弟宻宻弟字年甫成童咨於叔父前<lb/>
京兆府戸曹向以十月某日返葬于東周萬安山之南<lb/>
原二夫人袝焉孝子悌弟用誠信襄事禮文家法率履<lb/>
無違言世功冠族者以裴氏爲河東盛閥自魏翼州刺<lb/>
史徽種德滋大纂承紹續十有二葉至贈中書舍人義<lb/>
<pb n="KR4c0041_SBCK_023-10b"/>
宏仕至梓州元武丞君之大王父也舍人生贈司空惓<lb/>
厯給事中杭鄧二州刺史君之王父也門業風緒天下<lb/>
稱之今纂書其畧刻于墓石銘曰<lb/>
濟濟德門温温恭人司空之子司徒之賓位止亞卿年<lb/>
不中身遽歸其全乃返乎眞上有宰樹兮下有野土閟<lb/>
此幽宅兮萬安之下<lb/>
</p>
<p>
</p>
  </div>
</body>
</text>
</TEI>
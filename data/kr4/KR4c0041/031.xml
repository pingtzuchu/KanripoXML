<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_031-1a"/>
新刋權載之文集卷第三十一<lb/>
　　　　　　　　　　　　唐權德輿字載之<lb/>
　　記<lb/>
　　　京兆少尹西㕔壁記<lb/>
漢制三輔丞秩六百石至東漢秩干石魏晋爲京兆郡<lb/>
則曰侍中至隋則曰司馬又曰贊治國家㳂前代之故<lb/>
再更其名至開元初命爲少尹其員二其品四綱紀衆<lb/>
務而分貳之上助官師表則之重而佑其慈惠下董掾<lb/>
史屬城之理而推其功善大積而不苑中行而有倫和<lb/>
恊輯睦宣明教令非文行政事之全者不得居之貞元<lb/>
<pb n="KR4c0041_SBCK_031-1b"/>
十六年春二月詔宏農楊於陵字達夫自吏部郞中莅<lb/>
其職先是達夫之佐侯也四入御史府登天臺也五爲<lb/>
劇曹郞懿文菁華理行直温折中憲令克勤細大是冝<lb/>
典司名命列侍左右而猶以吏理揚歴於浩穰之府抑<lb/>
天之愛人俾覆露於轂下耶或姑閱其能而將大受之<lb/>
耶初西少尹視事之堂大歴中其長黎氏以勝勢之近<lb/>
取爲亭沼故移剏於是自後厥官罕備居之者不推本<lb/>
所代而斯宇<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>廢及達夫之拜未浹日其僚繼之於是<lb/>
達夫徵缺員以循舊常宏必輯以辯攸處用宿其業而<lb/>
修其方凡所顓督武備厩置刑書糾禁工徒啟塞三右<lb/>
<pb n="KR4c0041_SBCK_031-2a"/>
曹之事大凡天子縣內之理無不贊也無不亢也稱職<lb/>
者或退其品而選於近侍或進其材而擢爲大吏佐六<lb/>
官分十聯皆其遷次然以舊記堙落慮失其傳今斷自<lb/>
太極元年而下列其名氏歲月俾風采相屬且爲故志<lb/>
云<lb/>
　　　秘書郞壁記<lb/>
按六典秘書郞四人從六品上分掌四部書以甲乙丙<lb/>
丁爲之目昔漢武帝聚天下文籍於廣內謂之中秘書<lb/>
魏晉之際秘書與中書或分或合故云職近日月冝居<lb/>
三臺上丞郞之位與南宫相亞厯代辨論與時輕重國<lb/>
<pb n="KR4c0041_SBCK_031-2b"/>
初思漢庭延閣之制薄江左貴游之選始以岑江陵虞<lb/>
永興褚河南迭爲之厥後彬彬多文學之士然則先王<lb/>
之法制宫師之訓典九流百代如貫珠然學仕皆優而<lb/>
旋相爲用者其在兹乎今年春滎陽鄭公具瞻自涇陽<lb/>
尉承詔授任鄭君質重而有敏行坦夷而含明識且今<lb/>
中書相君之令弟也方以結綬滿歲調於選部言吏資<lb/>
者積三遷而後至今超居之有以見申恩審官與怡怡<lb/>
綽綽之道爲盡美矣在晉鄭黙領中外三閣始刪繁文<lb/>
而朱紫不襍開元初君之王考潁川府君叔祖刑部府<lb/>
君皆繇禮官博士繼登其任諸父諸兄或解巾以司讎<lb/>
<pb n="KR4c0041_SBCK_031-3a"/>
校或功次而奉朝請含章筮仕多在於斯猶桓公武公<lb/>
之代爲卿士蓋善於其職而冝之義也謂鄙人嘗學舊<lb/>
文能知書府官業之所繇是俾編次郞位彰施屋壁時<lb/>
貞元庚長歲秋七月記<lb/>
　　　司門員外郞壁記<lb/>
周官司門爲司徒之屬今爲司冦之屬員外郞於周爲<lb/>
上士後數更其名至隋爲承務郞武德初方定爲今制<lb/>
秩從六品上大自漢魏巳還典曹理事雖時有汙崇官<lb/>
有輕重或百職耗廢雜而多端而郞位皦然未嘗有鹵<lb/>
莽進越非其任者蓋宗公貴仕多由此塗出所以儲明<lb/>
<pb n="KR4c0041_SBCK_031-3b"/>
才練官業必於是焉方今車書尉候通道旁午而斯任<lb/>
尤劇彭城仲子陵修詞以筮仕說經有師道自博士祠<lb/>
部郞稍遷于兹且以南轅銓藻之勤久次而後至循性<lb/>
自牧闇然君子之道况大雅之匪懈孔門之政事古誼<lb/>
家法久於講貫遵修砥礪其可量邪至若門關出入之<lb/>
籍設險閑邪之義譏而不征守而不紊列在令書端如<lb/>
貫珠故可略於此仲侯以故志屋壁之郄壞磨㓕使鄙<lb/>
夫書而補之貞元辛巳歲夏六月記<lb/>
　　　吏部員外郞南曹㕔壁記<lb/>
漢廷尙書郞辯章制度主文章起草之任東漢方冠以<lb/>
<pb n="KR4c0041_SBCK_031-4a"/>
曹名用諸曹功次超卓者轉遷選部魏晉已還其任䆮<lb/>
劇國家紀律昭明官修其方凡薦紳之倫未命爲大夫<lb/>
者滿歲皆調於轂下啟事賦祿必先有司初上元中天<lb/>
官趙郡李敬玄號爲稱職以覆視官簿差次裁成端本<lb/>
肇末不得不重乃請外郞一人顓南曹之任其後或詔<lb/>
同曹郞分主之或詔他曹郞權居之皆難其才而愼斯<lb/>
舉也大抵受命者多士心屬耳目焉以其公是能否之<lb/>
間不可過也以事之委會吏之奇袤因緣詭故中若市<lb/>
道居之者通則濶略守或刻深苟成績於是則翰飛不<lb/>
暇登二掖贊六職得之夷易疾若傳置太原王仲舒宏<lb/>
<pb n="KR4c0041_SBCK_031-4b"/>
中温毅亷直淸方敏實風槩資材邁乎羣倫貞元十年<lb/>
冬繇諸侯部從事賢良對䇿歴左右諫列儀曹考功郞<lb/>
十八年實受斯命類能故也於是用賢明忠恕循理官<lb/>
業程品具舉尤違自絶然後以狀之成質於冡宰小宰<lb/>
罷遣者不讟受祿者不誣恢恢然投其虛而芒刄不頓<lb/>
君子以宏中之道爲折中矣昔春秋書士縠曰堪其事<lb/>
也魯語曰署所以朝夕䖍君命也今因官署而舉事任<lb/>
春秋丘明之志也至若龍朔咸通改復之說此皆不書<lb/>
　　　宏文舘大學士壁記<lb/>
聖人南面以理天下在崇起教化緝熈于光明太宗文<lb/>
<pb n="KR4c0041_SBCK_031-5a"/>
皇帝敷文德建皇極始於宏文殿側剏宏文舘藏書以<lb/>
實之思與大雅閎逹之倫切劘理道金玉王度盛選重<lb/>
名虞南褚亮而下爲之學士更直宻侍於其中其論思<lb/>
應對或至夜艾誕章遠猷講議啟廸武德貞觀之澤洽<lb/>
于元元厥有助焉其後徙于門下省景龍初始置大學<lb/>
士名命益重多以宰司處之所以登閎古先膄潤大政<lb/>
則漢廷之金馬石渠蘭臺延閣方斯陋矣按六典常令<lb/>
給事中一人判舘事每二府爰立則統於黃樞而或署<lb/>
或否不爲恒制孝文後元二十年間斯職闕焉前年秋<lb/>
八月今河中司空公居之今年夏五月相國蕭公居之<lb/>
<pb n="KR4c0041_SBCK_031-5b"/>
公粹淸莊重山立泉塞苞孔門之四教藴洪範之三德<lb/>
靜若<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>噐扣如黃鐘由小司徒陞左輔乃莅斯職於是<lb/>
戒官師稽憲令貴游靑襟辨志樂羣皆修其方而遜其<lb/>
業且以左戸之羡財百方附益而修餙之公署書府靜<lb/>
深華敞淸禁之內輔臣攸居冝乎舒六藝而調四氣於<lb/>
此室也初公之王父考功府君在中宗朝爲直學士懿<lb/>
文含章休有厥聲至公則聿修之宏大貽厥之昌阜盡<lb/>
在是矣至若命舘之再爲修文中爲昭文改復歲月傳<lb/>
諸故志前賢名氏冝列屋壁公以德輿交代於中臺之<lb/>
任踴躍於大冶之中惠然受簡使得論次自景龍二年<lb/>
<pb n="KR4c0041_SBCK_031-6a"/>
李趙公嶠始受命爲大學士至公凡若干人揭而書之<lb/>
所以備文舘之故實廣台臣之年表抑公之命也不敢<lb/>
辭焉元和二年秋九月記<lb/>
　　　司徒岐公杜城郊居記<lb/>
司徒岐公以盛德相三朝以大中敷五教帝載恊和泰<lb/>
階齊平旣致用於方內亦宅心於事外神京善地啟夏<lb/>
南出凡十有六里而仁智之居在焉縈廻巖巘左右勝<lb/>
勢徑術逶迤於木杪臺亭蹇産於山腹下崇崗冐靑蒼<lb/>
歩履平夷以至于堂皇四敞賔榻中容宴豆孤齋閑舘<lb/>
幽槩隨之乃開洞穴以導泉脉其流泠泠或决或渟激<lb/>
<pb n="KR4c0041_SBCK_031-6b"/>
而杯行瀑爲玉聲初蒙於山下終滙於池際白波淪漣<lb/>
繚以方塘輕艫緩綽㳂洄上下見煙霞澄霽之狀魚鳥<lb/>
飛沉之適濯于孱湲風于碧鮮紅葩火燃素英雪飛芋<lb/>
眠䓤蒨杳窱廻合含虛籟以四逹遡淸輝而交映故其<lb/>
休沐燕息盍簮投轄則有鳴珮拖紳宗工雋人金闕玉<lb/>
堂之賔淑姿修態流光含睇廻風遏雲之藝中飮笑抃<lb/>
交歡擊節不知公相之爲貴適其適故也易坤之說曰<lb/>
君子以厚德載物詩曰愷悌君子求福不回惟公以德<lb/>
受福故光明昌大每温室晏見一人尊禮而不名故其<lb/>
代天工斷國論卓爾以冠羣后曁夫暇日之戾止於斯<lb/>
<pb n="KR4c0041_SBCK_031-7a"/>
也則暢天理棲顥氣翛然以遺萬物其無方歟其不噐<lb/>
歟昔子房赤松之遊且非代教安石東山之賞僻在下<lb/>
國豈若公宻贊化育內諧恬矌如春之仁如樂之和以<lb/>
君臣之交感兼動靜之極摯從古巳還無公比焉公之<lb/>
華宗自漢建平侯徙杜陵三守本封幾乎千祀故城南<lb/>
墟里多以杜爲名逮今郊居不忘厥初又以見積厚流<lb/>
澤此焉回復且公之心無町疃壽若崗陵昭融炟赫未<lb/>
始有極德輿繆陪衆君子抃公之堂嘉招盛集靡問弦<lb/>
晦以衆美之不可以不紀也承命遽書刻于巖石云<lb/>
　　　太宗飛白書記<lb/>
<pb n="KR4c0041_SBCK_031-7b"/>
太宗文皇帝飛白書十二句五十五字者貞觀十六年<lb/>
荅左騎常侍劉洎之詔也吾觀古之令王未嘗不虛已<lb/>
以納諫古之良臣未嘗不匪躬以盡直然後百度貞九<lb/>
有淸繇此物也初太宗與公卿大臣往復古義以聰明<lb/>
待羣下洎退而上書其大㫖以爲動神機縱天辯不若<lb/>
凝旒虛襟以至公愼取捨而巳故沃心以納優詔以荅<lb/>
嘉其忠故以誠詞渥其禮故以手翰史臣實錄具奏其<lb/>
事有都官郞中竇泉者博古尙藝貞元初得其書於人<lb/>
間太淸官道士盧元卿乂得之於竇氏元卿工爲篆隷<lb/>
八分書且其家法保而藏之久矣元和元五年夏四月<lb/>
<pb n="KR4c0041_SBCK_031-8a"/>
予以太常齋薦于宮師因出以示予予乃整衣冠離次<lb/>
捧視且以見聖唐建巍巍無窮之基在此編也至若縹<lb/>
緲鴻翥之勢輕濃蟬翼之狀子敬白而不飛子雲飛而<lb/>
不白稽合衆美裁成絶世又以見哲王之餘裕書圃之<lb/>
逸品云<lb/>
<pb n="KR4c0041_SBCK_031-8b"/>
</p>
<p>
新刋權載之文集第三十一終<lb/>
</p>
<p>
</p>
  </div>
</body>
</text>
</TEI>
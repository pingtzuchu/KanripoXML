<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_007-1a"/>
權載之文集卷第七<lb/>
　　　　　　　　　　　　　唐權德輿字載之<lb/>
　　雜詩<lb/>
　　　奉和韋諫議奉送水部家兄上後書情寄諸兄<lb/>
　　　　弟仍通簡南宮親舊並呈兩省閣老院長<lb/>
駟牡龍旂慶至今一門儒服耀華簪人望皆同照乘寶<lb/>
家風不重滿籝金䕶衣直夜南宮靜焚草淸時左掖深<lb/>
何幸末班陪兩地陽春欲和意難任<lb/>
　　　奉和史館張閣老以許陳二閣長愛弟俱爲尙<lb/>
　　　　書郎伯仲同時列在南北省㑹於左掖因而<lb/>
<pb n="KR4c0041_SBCK_007-1b"/>
　　　　有詠<lb/>
伯仲盡時賢平輿與潁川桂枝嘗徧折棣萼更相鮮丹<lb/>
地晨趍並黃扉夕拜聯豈如分侍從來就鳳池邊<hi>主客水部</hi>
<hi>二員東西對行二閣老併在左掖也時議以爲分就西垣則具美相類故戲書未韻</hi>
　　　韋賓客宅與諸博士宴集<lb/>
累抗乞身章湛恩比上庠賓筵徵稷嗣家法自扶陽簪<lb/>
組歡言久琴壺雅興長隂嵐冒苔石輕籟韻風篁佩玉<lb/>
三朝貴揮金百慮忘因知卧商雒豈勝白雲鄕<lb/>
　　　酬張秘監閣老喜太常中書二閣老與德輿同<lb/>
　　　　日遷官相代之作<hi>時秘書監亦同日拜命</hi>
<pb n="KR4c0041_SBCK_007-2a"/>
珠樹共飛棲分封受紫泥正名推五字貴仕仰三珪繼<lb/>
組心知忝<hi>德輿代太常爲禮部</hi>腰章事頗齊蓬山有佳句喜氣在<lb/>
新題<lb/>
　　　國子柳博士兼領太常博士輙申賀贈<lb/>
博士本秦官求才帖職難臨風曲臺淨對月璧池寒講<lb/>
學分隂重齋祠曉漏殘朝衣辨色處雙綬更宜看<lb/>
　　　過隱者湖上所居<lb/>
蝸舍映平湖皤然一魯儒唯將酒作聖不厭谷名愚兵<lb/>
法窺黃石天官辨白榆行看軟輪起未可號潛夫<lb/>
　　　從叔將軍宅薔薇花開太府韋卿有題壁長句<lb/>
<pb n="KR4c0041_SBCK_007-2b"/>
　　　　因以和作<lb/>
環列從容蹀躞歸光風駘蕩發紅薇鸎藏密葉宜新霽<lb/>
蝶遶低枝愛晚暉艶色當軒迷舞袖繁香滿逕拂朝衣<lb/>
名卿洞壑仍相近佳句新成和者稀<lb/>
　　　奉和許閣老霽後慈恩寺杏園看花同用花字<lb/>
　　　　口號<hi>時德輿當直</hi>
杏林㣲雨霽灼灼滿瑶華左掖期先至中園景未斜含<lb/>
毫歌白雪藉草醉流霞獨限金閨籍支頤啜茗花<lb/>
　　　奉和陳閣老寒食初假當直從東省往集賢因<lb/>
　　　　過史館看木瓜花寄張蔣二閣老<lb/>
<pb n="KR4c0041_SBCK_007-3a"/>
書漏沉沉倦瑣闈西垣東觀閱芳菲繁花滿樹似留客<lb/>
應爲主人休澣歸<lb/>
　　　晚秋陪崔閣老張秘監閣老苗考功同遊昊天<lb/>
　　　　觀時楊閣老新直未滿以詩見寄斐然酬和<lb/>
　　　　有媿蕪音<lb/>
方駕遊何許仙源去似歸縈迴留勝賞蕭灑出塵機泛<lb/>
菊賢人至燒丹姹女飛步虛淸曉籟隱机吸晨暉竹逕<lb/>
琅玕合芝田沆瀣晞銀鈎三洞字瑶笥六銖衣麗句翻<lb/>
紅葉佳期限紫微徒然一相望郢曲和應稀<lb/>
　　　春日同諸公過兵部王尙書林園<lb/>
<pb n="KR4c0041_SBCK_007-3b"/>
休沐君相近時容曵履過花間留客久臺上見春多松<lb/>
色明金艾鸎聲雜玉珂更逢新酒熟相與藉庭莎<lb/>
　　　與沈十九拾遺同遊棲霞寺上方夜於亮上人<lb/>
　　　　院㑹宿二首<lb/>
攝山標勝絶暇日諧想矚縈紆松路深繚繞雲巖曲重<lb/>
樓迴樹杪古像鑿山腹人遠水木淸地深蘭桂馥層臺<lb/>
聳金碧絶頂摩淨緑下界誠可悲南朝紛在目焚香入<lb/>
古殿待月出深竹稍覺天籟淸自傷人世促宗雷此相<lb/>
遇偃倣從所欲淸論松枝低閑吟茗花熟一生如土梗<lb/>
萬應相桎梏永願事潛師窮年此棲宿<lb/>
<pb n="KR4c0041_SBCK_007-4a"/>
偶來人境外心賞幸隨君古殿煙霞夕深山松桂薰巖<lb/>
花點寒溜石磴掃春雲淸淨諸天近諠塵下界分名僧<lb/>
康寶月上客沈休文共宿車林夜淸猿徹曙聞<lb/>
　　　棲霞寺雲居室<lb/>
一逕縈紆至此窮山僧盥漱白雲中閑吟定後更何事<lb/>
石上松枝常有風<lb/>
　　　天竺寺<lb/>
香刹西天寺昔遊如夢中煙蘿迷俗駕猿狖應山童蕭<lb/>
颯松隂靜欹危石棧通雲霞棲半壁丹紺照晴空世累<lb/>
悲何已心期惜未同相看整歸騎花雨夕𪷟𪷟<lb/>
<pb n="KR4c0041_SBCK_007-4b"/>
　　　題邵端公林亭<lb/>
春光何處足柱史有林堂鸚囀風初暖花開日欲長畎<lb/>
池通舊水掃逕閱新芳更置盈樽酒時時醉楚狂<lb/>
　　　題隱者所居<lb/>
一逕茅茨下千峯麋鹿羣鴻妻同懶逸漁父每知聞日<lb/>
暮鳥擇木天隂山出雲此心終不動鼓腹向堯君<lb/>
　　　題崔山人草堂<lb/>
竹逕茆堂接洞天閑持麈尾漱春泉世人車馬不知處<lb/>
時有歸雲到枕前<lb/>
　　　徐孺亭馬上口號<hi>并序</hi>
<pb n="KR4c0041_SBCK_007-5a"/>
鍾陵東湖之南有亭亭中有二碑一則故曲江張公所<lb/>
製徐徵君碣一則北海李公所製放生池碑嚱夫二君<lb/>
子久隨化往而二文之盛傳於天下貞元初余爲是邦<lb/>
從事每將迎郊勞多經是間且以其尙賢好生皆醇仁<lb/>
之旨也因歎不得與二賢同時論文變損益亭址圯壞<lb/>
苔篆磷鈌古風如在感舊依然而通馗在側平湖在下<lb/>
波流轂擊日月無窮因於馬上口號絶句詩一首以寄<lb/>
愀愴<lb/>
湖上荒亭臨水開龜文篆字積莓苔曲江北海今何處<lb/>
盡逐東流去不迴<lb/>
<pb n="KR4c0041_SBCK_007-5b"/>
　　　哭劉四尙書<hi>勒於碑隂</hi>
士友惜賢人天朝䘮守臣才華推獨步聲氣幸相親理<lb/>
析環中妙儒爲席上珍笑言成月旦風韻挹天眞丹地<lb/>
膺推擇靑油寄撫循豈言朝象魏翻是卧漳濱命賜龍<lb/>
泉重追榮密印陳撤絃驚物故庀具見家貧牢落風悲<lb/>
笛汍瀾涕泣巾只嗟蒿里月非復柳營春黃絹碑文在<lb/>
靑松隧路新音容無處所歸作北邙塵<lb/>
　　　張工部至薄寒山下有書無由馳報輤車之至<lb/>
　　　　倍切悲懷<lb/>
書來遠自薄寒山繚繞洮河出古關今日難裁秣陵報<lb/>
<pb n="KR4c0041_SBCK_007-6a"/>
薤歌寥落柳車還<lb/>
　　　工部發引日屬傷足卧疾不遂執紼<lb/>
子春傷足日况有寢門哀元伯歸全去無由白馬來笳<lb/>
簫里巷咽龜筮墓田開片石潺湲淚含悲叙史才<lb/>
　　　從事淮南府過亡友楊校書舊廳感念愀然<hi>一下</hi>
<hi>有遂書十韻</hi>
故人隨化往倐忽今六霜及我就拘限淸風留此堂松<lb/>
竹逾映蔚芝蘭自銷亡絶絃罷流水聞笛同山陽熲如<lb/>
冰玉姿粲若鸞鳳章欲翥摧勁翮先秋落貞芳正平賦<lb/>
鸚鵡文考頌靈光二子古不弔夫君今可傷黃墟旣杳<lb/>
<pb n="KR4c0041_SBCK_007-6b"/>
杳元化亦茫茫豈必限宿草含悽灑衣裳<lb/>
　　　哭李晦羣崔季文二處士<lb/>
華封昔祝堯貴壽多男子二賢無主後貧賤大壯齒未<lb/>
成鴻鵠姿遽頓驊騮趾子淵將叔度自古不得已<lb/>
　　　觀葬者<lb/>
塗芻隨晝哭數里至松門貴盡人間禮寧知逝者魂笳<lb/>
簫出古陌煙雨閉寒原萬古皆如此傷心反不言<lb/>
　　　成南陽墓<lb/>
枯荄没古基駮蘚蔽豐碑向晚微風起如聞坐嘯時<lb/>
　　　周平西墓<lb/>
<pb n="KR4c0041_SBCK_007-7a"/>
英威今寂寞陳跡對崇邱壯志淸風在荒墳白日愁窮<lb/>
泉那復曉喬木不知秋歲歲寒塘側無人水自流<lb/>
　　　蘓小小墓<lb/>
萬古荒墳在悠然我獨㝷寂寥紅粉盡㝠寞黃泉深蔓<lb/>
草暎寒水空郊曖夕隂風流有佳句吟眺一傷心<lb/>
　　　題柳郎中茅山故居<hi>一作柳谷汧故居</hi>
下馬荒堦日欲曛潺潺石溜靜中聞鳥啼花落人聲絶<lb/>
寂寞山忩掩白雲<lb/>
　　　哭張十八校書<hi>數日前辱書未及還答俄承凶訃</hi>
芸閣爲郞一命初桐州寄傲十年餘魂隨逝水歸何處<lb/>
<pb n="KR4c0041_SBCK_007-7b"/>
名在新詩衆不如蹉跎江浦生華髮牢落寒原㑹素車<lb/>
更憶八行前日到含悽爲報秣陵書<lb/>
　　　題亡友江畔舊居<lb/>
寥落留三徑柴扉對楚江蠨蛸集暗壁蜥蝪走寒忩松<lb/>
葢欹書幌苔衣上酒缸平生斷金契到此淚成雙<lb/>
權載之文集卷第七<lb/>
</p>
<p>
</p>
  </div>
</body>
</text>
</TEI>
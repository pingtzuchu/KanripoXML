<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_034-1a"/>
權載之文集卷第三十四<lb/>
　　　　　　　　　　　　唐權德輿字載之<lb/>
　　序<lb/>
　　　唐故通議大夫梓州諸軍事梓州刺史上柱國<lb/>
　　　　權公文集序<lb/>
叙曰三代之理曰忠敬文文之爲也上以端教化下以<lb/>
通諷諭其大則揚鴻烈而章緝熙其細則詠情性以舒<lb/>
憤懣自孔門偃商之後荀况孟軻憲章六籍漢興劉向<lb/>
賈誼論時政相如子雲著賦頌或閎侈巨麗或愽厚遒<lb/>
雅歴代文章與時升降其或伯仲之間齊名善價以德<lb/>
<pb n="KR4c0041_SBCK_034-1b"/>
行世其業以文學大其門則又鮮焉公諱若訥字某天<lb/>
水略陽人其先武丁生子手文命氏在殷周間爲諸侯<lb/>
國楚滅秦遷始居汧隴甘泉安邱之明德宜昌鄜城之<lb/>
勲力胙土啟封三葉彌大以至平涼公文誕生滑州巨<lb/>
城縣令崇本卽匡城府君第二子純嘏粹氣積爲淸和<lb/>
文誼內富英華外發弱冠與伯氏無待叔氏同光同游<lb/>
太學連登上第由是士林風動一時嚮慕言文章者實<lb/>
歸公門永崇開耀之後以人文求士應詔累踐甲科極<lb/>
天人之際陳教理之本堅䟽古義納忠本朝自晉州霍<lb/>
邑縣尉四遷至咸陽尉由右補闕拜起居郎在中宗時<lb/>
<pb n="KR4c0041_SBCK_034-2a"/>
嘗以禁中書籍編脱<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>詔朝廷文學大官十人緒正之<lb/>
而公以秩卑名重特居其選時拜貺於執事者公曰此<lb/>
君命也又何私焉比及巳事彼皆轉職獨用砥矢之道<lb/>
不得居中出爲蜀州司馬改梓州長史彭州别駕吾道<lb/>
一貫虛舟其心士師之退絀恬然海沂之詠謌日茂拜<lb/>
歙州刺史遷桂州都督梓州刺史用中和淸淨之政化<lb/>
悍戾剽輕之俗三郡靄然有鄒魯之風方謂入掌典謨<lb/>
訓誥之文外當十聯九牧之寄壽違其量自古同悲以<lb/>
某年月日奄捐館舍享年若干而伯氏官士城都尉叔<lb/>
氏官至長安丞皆有盛名而無豐祿此其所以爲善者<lb/>
<pb n="KR4c0041_SBCK_034-2b"/>
惑也公自布衣時與許國蘇公友善自彭原上計至京<lb/>
師而許國當軸道舊歡甚謌詩祖或諗公加敬異數且<lb/>
以爲孟晉之機公曰交道舊矣豈遷於物若然者是薄<lb/>
蘇公也所不忍爲處之如𥘉禮不暫屈其持操前定皆<lb/>
此類也知陳伯玉於下輩卒成大名其他所與游者皆<lb/>
鉅儒宿學天下賢士公殁後二十餘年德輿先人筮仕<lb/>
河朔始類公之文章爲三十卷成都府君長安府君各<lb/>
二十卷未遑序引遇幽陵兵亂故其篇皆亾德輿旣齓<lb/>
而孤莫知世德逮志學之歲距公之下世年愈四紀諮<lb/>
謀於諸父兄故德善行義不得其詳至大厯末方獲其<lb/>
<pb n="KR4c0041_SBCK_034-3a"/>
文百餘篇其學富其才雄有賈生之正相如之麗大抵<lb/>
以彩錯峻㧞使善否章明爲主至於脗機楗於動用以<lb/>
口其情則棲隱賦歸山賦體物比事極風人之麗則則<lb/>
喜雨賦悲秋賦俶儻閎達以文藝目任則詣樂城公奏<lb/>
記上吏部裴李二侍郎書叙家風世德以識幽壤則司<lb/>
田大夫水部員外二世父墓誌紀時賢循吏績用行實<lb/>
則劉馮翊碑梁萬年鄭拾遺誌銘緣情遣詞寫境物而<lb/>
諧律吕則寄蜀中舊遊詩蜀國吟擬古橫吹曲其餘表<lb/>
牋啟銘贊序述合而類之列爲十卷蓋於公述作三之<lb/>
一也幸而異日盡獲公之遺文則當求主文者爲之序<lb/>
<pb n="KR4c0041_SBCK_034-3b"/>
錄今姑舉其官命事業書於篇第之初以自識云謹叙<lb/>
　　　唐故徐泗濠節度觀察處置等使通議大夫檢<lb/>
　　　　校尙書左僕射使持節徐州諸軍事兼徐州<lb/>
　　　　刺史御史大夫賜紫金魚袋上柱國南陽郡<lb/>
　　　　開國公贈司徒張公集序<lb/>
昔有虞以濬哲文明理天下故有諧八音陳九德𢋫載<lb/>
康哉之臣周宣王脩文武之業以開中興故有歌烝人<lb/>
賦韓奕淸風大雅之什春秋之際諸候列卿大夫感物<lb/>
造端能賦可以圖事稱詩可以諭志然則元侯宗工作<lb/>
爲文章本於王化繫於風俗亦其志氣之所發也司徒<lb/>
<pb n="KR4c0041_SBCK_034-4a"/>
諱建封南陽人簡亷䟽達信厚誠直秉心可大以禮義<lb/>
爲于櫓非道不處視圭組猶稊稗以褐冠博帶游于京<lb/>
師當時賢士公名卿盛服先生之倫皆迎門締交就義<lb/>
若渴贊師律於盟津大鹵之府由察視主柱下方書朝<lb/>
廷以州部要害選難符守歴巴陵陟夀春婪婪反慮壤<lb/>
地相接衆寡懸絶物情不支斬其使者以徇傳首於行<lb/>
在所屏翰淮海我爲金湯選䎡觀望者革心服義而東<lb/>
夏安矣加地進律察亷三郡授銊貞師涖于徐方就加<lb/>
六職端右之任追命三公論道之袟其始終艱貞光大<lb/>
也如是昔左丘明載單襄公之言曰忠文之實也智文<lb/>
<pb n="KR4c0041_SBCK_034-4b"/>
</p>
<p>
之輿也人文之愛也義文之制也則司徒嚮時之大徇<lb/>
忠明智戴仁抱義皆推本乎斯文然後足言足志踐履<lb/>
章灼故其辯古人心源定是非於羣疑之下則韓君别<lb/>
錄痛詆時病以發舒憤懣則投元杜諸宰相書其餘贊<lb/>
勲代表丘隴銘器叙事放言詣理皆與作者方駕而歌<lb/>
詩特優有仲宣之氣質越石之淸㧞如雲濤溟漲浩漾<lb/>
無際而天琛夜光徃徃在焉其入覲也獻朝天行一篇<lb/>
因喜氣以攄肝膈覽其詞者見公之心焉其還鎭也德<lb/>
宗皇帝紆天文以送别湛恩異倫輝動中朝至於內庭<lb/>
錫宴君唱臣和皆酌六義之英而爲一時之盛夫文之<lb/>
<pb n="KR4c0041_SBCK_034-5a"/>
病也或牽拘而不能騁或犇放而不自還公則財成心<lb/>
匠揮斤細故英華感槩卓爾其閎大析理研幾泊然其<lb/>
精微全才逸氣與勲力相直盡在是矣公之理也徐人<lb/>
宜之故尚書克家纂業用嗣厥服猶鮑氏之居司隷鄭<lb/>
人之賦緇衣大君推恩善善春秋之義也永懷先志乃<lb/>
集遺文以德輿嘗承司徒之歡表列編次凡二百三十<lb/>
篇承詔作序是用拜君命之辱而不敢讓云<lb/>
　　　唐故尚書右僕射贈太子太保姚公集序<lb/>
文章者其士之蘊耶微斯文則士之道不章不明又况<lb/>
宗公大君子綱紀百度琢磨九德以至於經大猷斷大<lb/>
<pb n="KR4c0041_SBCK_034-5b"/>
事不由此塗出者猶瞽之無相歟葢脩之有本末得之<lb/>
有薄厚耳至若推於心術暢於事業行顧言言中倫者<lb/>
太保有焉太保姓姚氏諱南仲吳興人博究今古安舒<lb/>
方重外淸和而內剛明有直質而無流心學于詩之愷<lb/>
悌易之貞厲且曰史魚仲山甫吾之師也故以之脩身<lb/>
以之懿文其遜志肄業通達强立則博約以明義類郊<lb/>
居宴息勇退肥遁則吟詠以達情性詳延特起對有明<lb/>
法拾遺補闕在帝左右義激於中書陳於前肝膈悃幅<lb/>
以盡規爲已任切於時病者皆精爲上言之疏兩河安<lb/>
危夷門要害盍建元侯以屏東夏疾吏道雜而多端條<lb/>
<pb n="KR4c0041_SBCK_034-6a"/>
陳選部官人之法轂下飢旱舉成湯六事凡如此書數<lb/>
十上請故卜貞懿皇后陵地一篇尤深切著明武皇嚮<lb/>
納被以命服因詔侍臣極言得失宰臣上賀百執事聳<lb/>
視以爲雖神爵黃龍炎漢紀年之瑞不若是也周旋臺<lb/>
閣損益文憲由左馮翊理陜州教化淸平分閫東郡閑<lb/>
邪秉直志氣所申勇若諸賁天下之人稱焉竟以貞勝<lb/>
而登端右是皆立誠居業言而履之之効也故其含章<lb/>
匪躬諷議居多其他則謌詩有逸韻叙事爲實錄皆据<lb/>
根柢而无枝葉愔愔然君子之儒之言其在是乎昔公<lb/>
之理海鹽而介浙右也德輿方僑於吳辱忘年之歡曁<lb/>
<pb n="KR4c0041_SBCK_034-6b"/>
叨貳六職而公入踐師長馨香茂實耳目聞知公嗣子<lb/>
太僕主簿衮孝謹而文永懷㒺極捧公述作二百篇列<lb/>
爲十編以論次見授故粗舉公之所履與爲文之旨而<lb/>
叙之云<lb/>
權載之文集卷三十四終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_035-1a"/>
權載之文集卷第三十五<lb/>
　　　　　　　　　　　　唐權德輿字載之<lb/>
　　序<lb/>
　　　左諫議大夫韋公詩集序<lb/>
洙泗門人登四科者唯稱端木賜卜啇可與言詩以其<lb/>
善於取類敏以喻禮然則緣情詠言感物造端發爲人<lb/>
文必本王澤貞元十二年夏四月庚辰皇帝御麟德殿<lb/>
命通儒碩生與緇黄上首雜論奥賾互相發明由是京<lb/>
兆韋君以四門博士召見三元六學博辯閎大精義具<lb/>
舉宸心乃愉尋獻七百字詩一章詞華彬蔚詔旨優答<lb/>
<pb n="KR4c0041_SBCK_035-1b"/>
浹日授秘書郞踰月遷右補闕未半歲拜諌議大夫其<lb/>
於以文發身以直事君言語侍從論思諷諫賈生當受<lb/>
釐之問方朔擅不窮之智近臣渥命榮冠一時薦紳競<lb/>
勸巖穴皆聳初君年十一嘗賦銅雀臺絶句右拾遺李<lb/>
白見而大駭因授以古樂府之學且以瓌琦軼拔爲己<lb/>
任至弱冠迺喟然曰四始五際今旣遠矣㑹性情者因<lb/>
於物象窮比興者在於聲律葢辯以麗麗以則得於無<lb/>
間合於天倪者其在是乎彼惠休稱謝永嘉如芙容出<lb/>
水鍾嶸謂范尙書如流風迴雪吾知之矣遂苦心藻慮<lb/>
儷詞比事纎宻淸巧度越羣倫嘗著天竺寺十六<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>魯<lb/>
<pb n="KR4c0041_SBCK_035-2a"/>
郡文忠公序引而和之使畫工圖於仁祠<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>句配摬偕<lb/>
爲絶勝又於江南著臥疾三十韻晉國忠肅公手翰以<lb/>
美之曰卓爾獨立其在我韋生乎其爲名臣宗公所稱<lb/>
賞如此又與竟陵陸鴻漸杼山僧皎然爲方外之侶沉<lb/>
冥博約爲日最久而不名一行不滯一方故其曳羽衣<lb/>
也則曰遺名攝方袍也則曰塵外披儒服也則今之名<lb/>
字著焉周流三教出入無際寄詞詣理必於斯文自貞<lb/>
元五年始以晉公從事至京師迨今十年所著凡三百<lb/>
篇嘗因休沐悉以見示德輿鄙昧不能言詩徒以掖垣<lb/>
之寮辱命爲序豈愛之厚而忘其不能與前此論著別<lb/>
<pb n="KR4c0041_SBCK_035-2b"/>
爲篇第後此者方紬懷仙章句而不復賦人間之事矣<lb/>
今兹詩集以類相從獻酬屬和因亦編㳄且以聖誕日<lb/>
麟德殿三教講論詩爲首凡干卷云<lb/>
　　　魏國公貞元十道錄序<lb/>
序曰自夏書禹貢周官職方漢志地理厥後史臣繼有<lb/>
其書國家將九夷丕冒四海梯航聲朔過前古遠甚相<lb/>
國魏國公明誠助化育奥學窮今古百揆師長十年樞<lb/>
衡贊端拱無爲之風以宥天下王佐盛業論著形焉嘗<lb/>
以爲言區域者闊畧未備或傳疑失實於是獻海內華<lb/>
夷圖一軸古今郡國縣道四夷述四十卷盡瀛海之地<lb/>
<pb n="KR4c0041_SBCK_035-3a"/>
窮鞮譯之詞陳農不獲之書朱贛未條之俗貫穿切劘<lb/>
靡不詳究開卷盡在披圖朗然又提其要㑹切於今日<lb/>
爲貞元十道錄四卷其首篇自貞觀初以天下諸州分<lb/>
隷十道隨山河江嶺控帶紆直割裂經界而爲都㑹在<lb/>
景雲爲案察在開元爲採訪在天寶以州爲郡在乾元<lb/>
復郡爲州六典地域之差次四方貢賦之名物廢置升<lb/>
降提封險易因時制度皆備於編而又考迹其疆理以<lb/>
正謬誤采獲其要害而陳開置至若䕶單于府並馬邑<lb/>
而北理榆林關外宜隷河東樂安自乾元後河流改故<lb/>
道宜隷河南合州七郡北與隴坻南與庸蜀回遠不相<lb/>
<pb n="KR4c0041_SBCK_035-3b"/>
應宜於武都建都府以恢邊備大凡類是者十有二條<lb/>
制萬方之樞鍵出千古之耳目故今之言地理者稱魏<lb/>
公焉公之意豈徒洽聞廣記以學名家而已哉葢體國<lb/>
遠馭不出戸而知天下親百姓撫四夷眞宰相之事也<lb/>
凡今三十一節度十一觀察與防禦經畧以守臣稱使<lb/>
府者共五十列於首篇之末其三篇則以十道爲凖縣<lb/>
距州州距西都書其道里之數與其四鄙所抵其事覈<lb/>
其言詳閎覽黙識精微錯綜斯爲至矣德輿忝掖垣之<lb/>
屬承公話言盱衡屈指珠貫氷釋辱命授簡書其大端<lb/>
輒罄斐然之詞豈揚不朽之業時貞元壬午歲夏四月<lb/>
<pb n="KR4c0041_SBCK_035-4a"/>
謹序<lb/>
　　　崔衛二侍郞詩集序<lb/>
易之同人曰文明以健中正而應故道同於內而氣相<lb/>
求情發於中而聲成文以觀以羣以比以興淸河崔處<lb/>
仁河東衛從周於是有淸秋仁祠往復十七韻之作初<lb/>
二賢皆以秀造分校祕府宏文之書貞元初同爲渭南<lb/>
尉聯曹結綬相視莫逆處仁自府廷旋歸稅駕於斯國<lb/>
門勝槩康莊在下馳車徒而走聲利者此爲咽喉外煩<lb/>
埃壒中孕閑曠晝懸淸光夕湛虚明土方之鐘聲深夜<lb/>
之月露眺聽寂寞情靈感發投者報者無非瓊瑶如金<lb/>
<pb n="KR4c0041_SBCK_035-4b"/>
絲相和孔翠翔集盡在是矣厥後同爲左右補闕從周<lb/>
以本官入爲翰林學士處仁累以尙書郞知制誥旣而<lb/>
處仁西垣卽眞從周復以外郞掌誥洎處仁遷小宗伯<lb/>
而從周卽眞俄掌貢舉實爲之代元和三年秋處仁爲<lb/>
吏部侍郞從周爲兵部侍郞重九休澣聯鑣道舊永懷<lb/>
曩篇二紀於茲慮屋壁之郄壞詩文之磨滅不若刻勒<lb/>
片石之爲堅且久也惟二賢大雅閎達人倫龜玉更爲<lb/>
王陽迭爲田蘇便蕃淸近烜赫章大其於爲霖爲礪四<lb/>
方之屬耳目久矣然則志氣之所舒英華之所攄其濫<lb/>
觴於此乎德輿與二君子同爲諫官同掌書命相繼典<lb/>
<pb n="KR4c0041_SBCK_035-5a"/>
貢士分曹居中臺其間交代迭處不可具舉敢叨益者<lb/>
之助實悅同心之言追琢旣具序夫本末亦二君子之<lb/>
志也<lb/>
　　　暮春陪諸公遊龍沙熊氏淸風亭詩序<lb/>
莫春三月時物具舉先師達賢或風於舞雩或稧于蘭<lb/>
亭所以暢靈情滌勞苦使神王道勝冥夫天倪吾徒束<lb/>
支體于府署以簿書爲拲梏有日矣故因休沐之暇考<lb/>
近郊之勝郭北五里有古龍沙北下有州人秀才熊氏<lb/>
淸風亭葢古容州牧戴幼公前倉部郞蕭元植熊氏之<lb/>
業文尙兹境之幽曠合資以營之創名以識之五年矣<lb/>
<pb n="KR4c0041_SBCK_035-5b"/>
初入環堵中有琴書披篁躋石忽至茲地鄱章二江派<lb/>
於趾下匡廬羣峯極目於枕上或澄波淨綠相與無際<lb/>
或孤烟歸雲明滅變化耳目所及異乎人寰志士得之<lb/>
爲道機詩人得之爲佳句而主人生於是習於是其修<lb/>
身學文固加於人一等矣况其志勵於螢雪之下業成<lb/>
於薪水之餘則甲科令名如在指顧是㑹也有御史府<lb/>
楊君薛君環列崔君校理魏君皆以文發身或再戰再<lb/>
克予與皇甫君不由是進亦陪其歡虛中曠然取樂名<lb/>
教如主人趨隅拜下恭敬得禮請酌古道徧徵歌詩因<lb/>
曰自十數年間佐是府者騰陵杳冥離㑹靡常衆君子<lb/>
<pb n="KR4c0041_SBCK_035-6a"/>
用牽乎時未始有極然異日之適非今日之適也至若<lb/>
心同於內迹脗於外交臂瞪視吾喪我於此亭者一生<lb/>
幾何是不可以不紀乃次詩於屋壁各疏爵里以爲淸<lb/>
風亭故事云<lb/>
　　　蕭侍御喜陸太祝自信州移居洪州玉芝觀詩<lb/>
　　　　序<lb/>
太祝陸君鴻漸以詞藝卓異爲當時聞人凡所至之邦<lb/>
必千騎郊勞五漿先饋嘗考一畝之宫於上饒時江西<lb/>
上介殿中蕭侍御公瑜權領是邦相得歡甚㑹連帥大<lb/>
司憲李公入覲於王蕭君領察亷留府太祝亦不遠而<lb/>
<pb n="KR4c0041_SBCK_035-6b"/>
至聲同而應隨故也先是常舍於道觀因復居之竹齊<lb/>
虚白湖水在下春物萌動時鳥變聲支頥散髮心目相<lb/>
適蕭君悅其所以然也旣展賓主之貺又歌詩以將之<lb/>
其詞淸越鏗若金璧得詩人之辯麗見君子之交好詩<lb/>
旣成而太祝有酬之作往復之盛粲然可觀客有前法<lb/>
曹掾崔君茂實文場之舊以六義爲巳任攘臂援筆而<lb/>
爲和者惟三賢師友風騷迭爲强敵志之所之發爲英<lb/>
華其於奇正相生文質相發若笙磬合奏組繢交映君<lb/>
子曰侍御唱之太祝酬之法曹和之是三篇也不可以<lb/>
不紀况合散出處之未始有極耶以鄙人嘗學於是俾<lb/>
<pb n="KR4c0041_SBCK_035-7a"/>
冠以序其或繼而和者用先成爲次云<lb/>
<pb n="KR4c0041_SBCK_035-7b"/>
</p>
<p>
權載之文集卷第三十五終<lb/>
</p>
<p>
</p>
  </div>
</body>
</text>
</TEI>
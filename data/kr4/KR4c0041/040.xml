<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_040-1a"/>
權載之文集卷第四十<lb/>
　　　　　　　　　　　　　　唐權德輿字載之<lb/>
　　問<lb/>
　　　進士策問五道<lb/>
　　　明經春秋第一問<lb/>
　　　明經禮記第一問<lb/>
　　　明經周易第二問<lb/>
　　　明經尙書第二問<lb/>
　　　明經毛詩第二問<lb/>
　　　明經穀梁第二問<lb/>
<pb n="KR4c0041_SBCK_040-1b"/>
　　　明經論語第三問<lb/>
　　　道舉第一問<lb/>
　　　道舉第二問<lb/>
　　　宏文生第三問<lb/>
　　　貞元十九年禮部策問<hi>五道</hi>
　　　左氏傳問<lb/>
　　　禮記問<hi>五經明經宏崇生同</hi>
　　　明經周禮問<lb/>
　　　周易問<hi>五經明經明舉同</hi>
　　　尙書問<hi>五經明經同</hi>
<pb n="KR4c0041_SBCK_040-2a"/>
　　　　毛詩問<hi>五經明經同</hi>
　　　　穀梁傳問<lb/>
　　　　論語問<hi>明經宏禮生同</hi>
　　　　道舉南華經問<lb/>
　　　　通元經問<lb/>
　　　　宏崇生問<lb/>
　　　　禮部策問<hi>五道貞元二十一年</hi>
　　　　左氏傳<hi>已上明經</hi>
　　　　禮記問<lb/>
　　　　周易問<lb/>
<pb n="KR4c0041_SBCK_040-2b"/>
　　　　尙書問<lb/>
　　　　毛氏詩問<lb/>
　　　　穀梁傳問<lb/>
　　　　何論問<lb/>
　　　　宏崇生問<lb/>
　　　　道舉問<lb/>
　　　　中書試進士策問<lb/>
　　　　上書人策問<lb/>
　　　　進士策問五道<lb/>
　　　　第一問<lb/>
<pb n="KR4c0041_SBCK_040-3a"/>
問六經之後百氏塞路微言大義浸以乖絕使昧者耗<lb/>
日力以滅天理去夷道而趣曲學利誘於內不能自還<lb/>
漢廷用經術以都貴位專古義以决疑獄誠爲理之本<lb/>
也今有司或欲舉建中制書置五經博士條定員品列<lb/>
於國庠諸生討論歲課能否然後刪非聖之書使舊章<lb/>
不亂則經有師道學皆顓門以爲如何當有其說至於<lb/>
九流六家論著利病有可以輔經術而施教化者皆爲<lb/>
别白書之<lb/>
　　　第二問<lb/>
問易曰君子夕惕若厲語曰君子坦蕩蕩禮之言絅衣<lb/>
<pb n="KR4c0041_SBCK_040-3b"/>
則曰惡其文之著也儒行則曰多文以爲富或全歸以<lb/>
爲孝或殺身以成仁或玉色以山立或毁方以瓦合皆<lb/>
若相戾未能盡通顔回三月不違仁孟軻四十不動心<lb/>
何者爲優下惠三黜而不去子文三已而無愠何者爲<lb/>
愈召忽死子糾管仲相小白棠君赴楚召子胥爲吳行<lb/>
人何者爲是析疑體要思有所聞<lb/>
　　　第三問<lb/>
問周制什一是稱中正秦置阡陌以業農戰今國家參<lb/>
酌古道惠綏元元均節財征與之休息豐年則平糴於<lb/>
轂下恒制則轉漕於關東尙虞地有餘利人有遺力生<lb/>
<pb n="KR4c0041_SBCK_040-4a"/>
之者少靡之者多粟帛浸輕而緍錢益重或去衣食之<lb/>
本以趣末作自非翔貴之急則有甚賤之傷欲使操奇<lb/>
贏者無所牟利務農桑者沛然自足以均貨力以制盈<lb/>
虚多才洽聞當究其術至若管仲通幣之輕重李悝視<lb/>
歲之上下有可以行於今者因亦陳之美利嘉言無辭<lb/>
悉數<lb/>
　　　第四問<lb/>
問懲忿窒欲易象之明義使驕且吝先師之深誡至若<lb/>
洙泗之門人故人漸漬於道德固已深矣而仲由愠見<lb/>
原壤夷俟其爲忿與驕不亦甚歟商不假蓋賜能貨殖<lb/>
<pb n="KR4c0041_SBCK_040-4b"/>
從我之徒而吝缺如是皆所未達誠爲辨之<lb/>
　　　第五問<lb/>
問育才造士爲國之本修詞待問賢者能之豈促速於<lb/>
儷偶牽制於聲病之爲耶但程試司存則有拘限音韻<lb/>
頗叶者或不聞於軼響珪璋特達者亦有累於微瑕欲<lb/>
使楚無獻玉之泣齊無吹竽之濫取舍之際未知其方<lb/>
子曰盍各言爾志趙孟亦請七子皆賦以觀鄭志又古<lb/>
人有述祖德敘家風之作衆君子藏器而含章者久積<lb/>
厚而流慶者遠各言心術兼敘代德鄙夫虚佇以廣未<lb/>
聞<lb/>
<pb n="KR4c0041_SBCK_040-5a"/>
　　　明經諸經策問七道<lb/>
　　　春秋第一問<lb/>
問孔聖屬辭<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>明同恥裁成義類比事繫年居體元之<lb/>
前已有先傳在獲麟之後尙列餘經豈脫簡之難徵復<lb/>
絕筆之云誤子産遺愛也而賂伯石叔向遺直也而戮<lb/>
叔魚吳季札附子臧而吳衰宋宣公舍與夷而宋亂陣<lb/>
爲鵞鸛戰豈捷於魚麗詛以犬雞信寧優於牛耳子之<lb/>
所習也爲予言之<lb/>
　　　禮記第二問<lb/>
問三代之弊或朴或薄六經之失或愚或誣夫以殷周<lb/>
<pb n="KR4c0041_SBCK_040-5b"/>
之理道詩書之述作施於風俗豈皆有所未至耶輟祭<lb/>
納書誠爲追遠執戈桃茢無乃傷恩何二者之相反耶<lb/>
兩楹坐奠嘆有切於宗予九齡魂交數能移於與爾何<lb/>
二者之不一耶山節藻梲豚肩狐裘皆大夫也又何相<lb/>
遠耶檀弓袒免子游麻衰何如直諒而忠告之耶各以<lb/>
經對<lb/>
　　　周易第三問<lb/>
問四營成卦三古遺文本自河圖演於羑里而西鄰禴<lb/>
祭斯乃自多箕子利貞且居身後豈理有未究復古失<lb/>
其傳乾之象辭乃次六爻之末坎加習字有異八純之<lb/>
<pb n="KR4c0041_SBCK_040-6a"/>
體無妄則象稱物與同人則彖引卦名或備四德而纔<lb/>
至悔亡或無一德而自居貞吉訪於承學思以稽疑至<lb/>
若康成之陰陽象數輔嗣之人事名理異同優劣亦爲<lb/>
明徵<lb/>
　　　尙書第四問<lb/>
問左史記言古之大訓何首載堯典而乃稱虞書當文<lb/>
思之代而九官未命及納麓之時而四凶方去豈允恭<lb/>
克讓待元德而盡善耶仲虺作誥伊尹作訓豈臣下忠<lb/>
規之稱耶伯禽費誓穆公秦誓豈帝王軌範之書耶好<lb/>
風好雨旣從於箕畢時若恒若復繫於休咎何所適從<lb/>
<pb n="KR4c0041_SBCK_040-6b"/>
耶伏生傳於耋耄魯壁得於殘缺前代講訓孰爲名家<lb/>
可以詳言用窺奥學<lb/>
　　　毛詩第五問<lb/>
問二南之化六義之宗以類聲歌以觀風俗列國斯衆<lb/>
何限於十四陳詩固多豈止於三百頌編魯頌奚異於<lb/>
商周風有王風何殊於鄘衛頗疑倒置未達指歸至若<lb/>
以句名篇義例非一瓜瓞取緜緜之狀草蟲序喓喓之<lb/>
聲斯類則多不能具舉旣傳師學一爲起予企聞博依<lb/>
之喻當縱解頤之辨<lb/>
　　　穀梁第六問<lb/>
<pb n="KR4c0041_SBCK_040-7a"/>
問魯史成文以一字爲褒貶漢廷尙書有二傳之異同<lb/>
雖子夏授經孫卿肄業而去聖䆮遠傳疑儻多閏以定<lb/>
時何非乎告朔雩乃閔雨奚有於去讓文有無天之說<lb/>
定有無王之年例或難通理亦未盡衛輒辭以尊祖爲<lb/>
義安乎許止闕於嘗藥受誣乃甚以兹凝滯皆藉發明<lb/>
穀梁子之言固當有據應上公於古復是何神諸儒待<lb/>
問一爲覼縷<lb/>
　　　論語第七問<lb/>
問孔門達者列在四科顏子不幸伯牛惡疾命之所賦<lb/>
誠不可問至若攻冉求以鳴皷比宰我於朽木言語政<lb/>
<pb n="KR4c0041_SBCK_040-7b"/>
事何補於斯七年可以卽戎百年可以去殺固弛張之<lb/>
有異曷遲速之相懸爲仁由巳無信不立拜陽貨則時<lb/>
其亡也辭孺悲則歌使聞之聖人之心固當有爲鄙則<lb/>
未達子其辯數<hi>一作與</hi>
　　　道舉䇿問三道<lb/>
　　　第一問<lb/>
問莊生曰吾聞庖丁之言得養生焉蓋以其游刃無全<lb/>
善刀而藏之故也禦宼則曰養生如何肆之而巳莊生<lb/>
曰嗜慾深者天機淺禦㓂則以朝穆善理內而性交逸<lb/>
何二論背馳之甚耶夫一氣之暫聚爲物之逆旅誠不<lb/>
<pb n="KR4c0041_SBCK_040-8a"/>
當傷性沽名以耗純白儻昧者未通矯抗之說因遂耳<lb/>
目之勝甘心冥力則如之何旣學於斯佇有精辨<lb/>
　　　第二問<lb/>
問駢拇之言有虞氏招仁義以撓天下天下莫不犇命<lb/>
於仁義以易其性庸詎知不有性於仁義而不可易者<lb/>
耶以伯夷死名於首陽之下庸詎知伯夷非安於死而<lb/>
不可生耶徵濠上觀魚之樂則莊生非有虞與伯夷也<lb/>
又安知有虞伯夷之不然耶徵鳬鶴短長之脛又安知<lb/>
有虞與伯夷之性非不可斷不可續者耶雖欲齊同彼<lb/>
是先迕後合惡用謬悠卓詭如是之甚耶蓬心未達幸<lb/>
<pb n="KR4c0041_SBCK_040-8b"/>
發吾覆<lb/>
　　　宏文崇文生策問一問<lb/>
問儒館設科以優華緖亦明勸學然後審官諸生或以<lb/>
紈綺之年講誦未暇在琢玉之或怠於製錦而如何儻<lb/>
稍舉章程以明課試因粲粲之質加孳孳之勤可以遠<lb/>
圖固爲盡善但因循旣久慮物議爲難盍自言之將求<lb/>
折中<lb/>
　　　貞元十九年禮部策問進士五道<lb/>
　　　第一問<lb/>
問漢廷公孫宏董仲舒對策言天人相與之際而施於<lb/>
<pb n="KR4c0041_SBCK_040-9a"/>
教化韋元成匡衡之倫以明經至宰相封侯皆本王道<lb/>
以及人事今雖以文以經貴祿學者而詞綺靡於景物<lb/>
䆮失古風學因緣於記問寧窮典義說無師法經不名<lb/>
家有司之過敢不內訟思欲本司徒之三物崇樂正之<lb/>
四術不率教者屏之遠方則明義益修風俗益厚程孝<lb/>
秀之本業參周漢之舊章慮難改作式佇嘉話事關理<lb/>
本必議上聞悉乃誠求諸生無忽<lb/>
　　　第二問<lb/>
問齊人之所以務於賦輸用給公上其大抵饋軍實奉<lb/>
邊備而已今北方和親亟通禮命南詔納欵屢獻奇功<lb/>
<pb n="KR4c0041_SBCK_040-9b"/>
而蠢兹西戎尙有遺類猶調盛秋之戌頗動中夏之師<lb/>
思欲盡復河湟之地永銷烽燧之警師息左次人無外<lb/>
徭酌古便今當有長策乃者戎人願修前好因請其俘<lb/>
或曰彼實無厭絕之以固吾圉或曰姑示大信許之以<lb/>
靖吾人或曰歸貴種以懷其心或曰奪長技以剪其翼<lb/>
當藴較然之見備陳可舉之方<lb/>
　　　第三問<lb/>
問祖宗昭穆王者之盛典明祀嚴禋有國之大事頃歲<lb/>
奉常上奏以獻祖之位非正太祖之尊未申而公卿諸<lb/>
儒雜有其議皆以百代不遷宜居東嚮而獻懿二主所<lb/>
<pb n="KR4c0041_SBCK_040-10a"/>
歸不同或曰藏於夾室或曰寘於別廟或曰祔於德明<lb/>
興聖酌殷周之制或曰遷於園寢石室採漢魏之儀而<lb/>
又有竝居昭穆之列竟虚其位分饗禘祫之禮互處于<lb/>
西衆議云云莫有所壹至今留中未下誠聖意所重難<lb/>
也至當無二衆君子辯之<lb/>
　　　　四問<lb/>
問人之生也稟五行之秀其化也順一氣之散而牛哀<lb/>
爲獸杜宇爲鳥趙王爲蒼犬夏鮌爲黃熊傅巖之相爲<lb/>
星圯橋之老爲石變化糾紛其何故也夭壽貴賤賦命<lb/>
萬殊而驪山之儒長平之卒厯陽之魚鼈南陽之侯王<lb/>
<pb n="KR4c0041_SBCK_040-10b"/>
豈稟數斯同復適然也衆君子通性命之理究古今之<lb/>
學幽探造化佇所未聞<lb/>
　　　第五問<lb/>
問有司之求可與多士之求進其心不相遠也諸生知<lb/>
之乎計偕者幾乎五百籍奏者不踰二十蓋二十之一<lb/>
也諸生又知之乎雕龍之辨皆謂有餘靈虵之珠無非<lb/>
在握射或失鵠瑜寧掩瑕雖涇渭終分而蓬麻未直匿<lb/>
名飛語詆訿云云誠無他膓時有讒口豈有司之道未<lb/>
至復諸生所習之難化耶異時有司固諸生之所履也<lb/>
復如何哉非有防川之心願聞易地之說<lb/>
<pb n="KR4c0041_SBCK_040-11a"/>
　　　策問明經八道<lb/>
　　　左氏傳問<lb/>
問曾氏之文先師用明於王道漢武之代左氏不列於<lb/>
學官誠義例之可徵終無艷而多失鳳凰啟兆陳氏不<lb/>
得不昌鸜鵒成謡季氏不得不叛旣未然以前定於立<lb/>
教而謂何同耻釋經豈其如是夏五之闕雖繫月而何<lb/>
嫌艮八之占於兼山爲何象因生因諡未詳命氏之殊<lb/>
德命類命請數制名之義亦旣充賦無辭說經<lb/>
　　　禮記問<hi>五經明經宏崇生同</hi>
冠婚成人著代之義一獻之饗舅姑先降以奠酬三加<lb/>
<pb n="KR4c0041_SBCK_040-11b"/>
彌尊母兄皆拜而爲禮責婦順而則可於子道其謂何<lb/>
一與之齊終身不改而狄儀有問服二姓之合爲重而<lb/>
孔門多出妻蹈白刅或易於中庸引重鼎奚列於儒行<lb/>
裼衰疑衰之制繼别繼禰之差生旣講聞佇觀精辨<lb/>
　　　明經周禮問<lb/>
問周制六官以倡九牧分事任之廣計名物之多下士<lb/>
吏胥類頗繁於冗食上農播殖力或屈於財征簡則易<lb/>
從寡能理衆疑宋母之失實豈周公之信然今欲舉司<lb/>
徒之三物教賓興之六藝又慮樂舞未通於韶濩徒玩<lb/>
干旄鄊射有昧於和容務持弓矢適廢術學豈資賢能<lb/>
<pb n="KR4c0041_SBCK_040-12a"/>
至若六變八變致神祗之格天産地産有禮樂之防忝<lb/>
貳春官企聞詳說<lb/>
　　　周易問<hi>五經明經道舉同</hi>
問作易者其有憂患乎又曰樂天知命故不憂皷天下<lb/>
者在乎辭又曰吉人之辭寡寂然不動則感而遂通見<lb/>
幾而作乃不俟終日豈各有所趣幸備言其方至若㢲<lb/>
之於人爲廣顙白眼坎之於馬爲美脊薄蹄誠曲成以<lb/>
彌綸何取象之瑣細佇聞體要然後亡言<lb/>
　　　尙書問<hi>五經明經同</hi>
問堯之文思也命羲和四嶽敬授人時其道巍巍矣舜<lb/>
<pb n="KR4c0041_SBCK_040-12b"/>
之登庸也則流放竄殛考績黜陟熙帝載而亮天工者<lb/>
二十有二人其理昭昭矣至禹則別九州道九河分五<lb/>
服建五長辛壬癸甲荒度土功其動云云矣夫以陶唐<lb/>
虞夏皆聖人也而勞逸斯殊豈時不得不然復道有所<lb/>
不及何事功元德煩簡相去之遠耶願聞其說<lb/>
　　　毛詩問<hi>五經明經同</hi>
問三綱之道有君臣焉有父子焉周南召南以風化于<lb/>
天下關雎鵲巢乃首於夫婦舉后妃曷若先天子美夫<lb/>
人曷若稱諸侯豈自邇以及遐將舉細以明大又太師<lb/>
所採孔聖所刪以時則齊襄先於衛頃以地則魏土褊<lb/>
<pb n="KR4c0041_SBCK_040-13a"/>
於晉境未詳差次何所後先一言雖蔽於無邪六義乃<lb/>
先於譎諫旣歌乃必類何失之於愚理或出於鄭箋言<lb/>
無憚於匡說<lb/>
　　　穀梁傳問<lb/>
問褒貶之書宣父約於史氏淸婉之傳卜商授於門人<lb/>
經有體元且無訓說日稱夜食頗近迂異徵秃眇之修<lb/>
聘聚綦輒之方言晉大夫奚俟於偕行衛公子豈名其<lb/>
天疾隱居攝以崇讓鄭討叛以滅親未曰申邪寧爲積<lb/>
慮鄒氏郟氏學旣不傳尸子沈子復何爲者鄙夫未達<lb/>
有佇嘉言<lb/>
<pb n="KR4c0041_SBCK_040-13b"/>
　　　論語問<hi>明經宏禮生同</hi>
問子曰君子無終日之間違仁又曰仁遠乎哉則子文<lb/>
之忠文子之淸由也之果求也之藝皆曰不知其仁豈<lb/>
盡非君子耶胡爲乎登夫子之門而稱齊楚之賢大夫<lb/>
也其愚如愚寗武與顏生孰愈三思三省季文與曾子<lb/>
孰優虞仲隱居以放言下惠辱身以降志頗殊趣捨皆<lb/>
曰逸賢探索精微當有師說<lb/>
　　　道舉策問二道<lb/>
　　　南華經第一道<lb/>
問安時處順泊然懸解至人之心也故曰材全而德不<lb/>
<pb n="KR4c0041_SBCK_040-14a"/>
形又曰休影息迹與夫五漿先饋屨滿戸外者固不侔<lb/>
矣然則以紀渻之養雞痀僂之承蜩匠石之運斤梓慶<lb/>
之削鐻用志不分移於教化則萬物之相刃相靡者悠<lb/>
然而順闇然而和奚在於與無趾無眼之徒支離形德<lb/>
然後爲得耶願聞其說<lb/>
　　　通元經第二道<lb/>
問文子虚元師其言於老氏計然富利得其術者朱公<lb/>
疑傳記之或差何本末之相遠人分五位智辨居忠信<lb/>
之前體苞五藏耳目乖肺肝之主皆何故耶當有其說<lb/>
至於積德積怨實昧其圖上義上仁願聆其旨大辨若<lb/>
<pb n="KR4c0041_SBCK_040-14b"/>
訥大道甚夷豈在顚之倒之使學者泥而不通也<lb/>
　　　宏崇生問一道<lb/>
問鄉賦國庠已有定制又闢兩館以延諸生葢砥礪貴<lb/>
游而進之於學也二三子江夏童年頗聞岐嶷舞雩春<lb/>
服皆已鮮明雖異賓興亦稱講業於經書所好何句於<lb/>
古哲所慕何人兼陳從政之方用辯保家之美<lb/>
　　　貞元二十一年禮部策問五道<lb/>
　　　第一問<lb/>
問古之善爲政者在得人而已在求理而已周以功德<lb/>
詔爵祿秦以農戰居職員漢武帝詔察茂異可以爲將<lb/>
<pb n="KR4c0041_SBCK_040-15a"/>
相者夫功與德非常才所及也農與戰非筮仕所宜也<lb/>
安危注意之重非設科可俟也是三者固有利病幸錯<lb/>
綜言之又三適之宜九品之法或計戸以貢士或限年<lb/>
以入官事有可行法有可採制度當否悉期指明<lb/>
　　　第二問<lb/>
問夏殷周之政忠敬文之道承弊以救始終循環而上<lb/>
自五帝不言三統豈備有其政或史失其傳嬴劉而下<lb/>
教化所尙厯代相變其事如何豈風俗漸靡不登於古<lb/>
復救之之道有所未至耶國家化光三代首冠百王固<lb/>
以忠厚勝兹文弊前代損益佇聞討論遽數之中所希<lb/>
<pb n="KR4c0041_SBCK_040-15b"/>
</p>
<p>
體要也<lb/>
　　　第三問<lb/>
問古者士足以理官業工足以備器用商足以通貨賄<lb/>
而農者居多所以務三時之功有九年之蓄用阜其業<lb/>
實藏於人乃有惰游相因頗復去本今皇帝勵精至化<lb/>
在宥萬方德音聖澤際天接地凡宏於理道者無不至<lb/>
也裕於齊人者無不被也而又詢吏祿公田之制稽財<lb/>
征榷管之宜使群有司質政損益庶官匹士皆得上言<lb/>
衆君子躬先師之儒生盛聖之代佇兹嘉話當薦所聞<lb/>
　　　第四問<lb/>
<pb n="KR4c0041_SBCK_040-16a"/>
問昔伊尹耕莘傅說胥靡竟昌殷道以阜王業春秋時<lb/>
觀丁父彭仲爽申鄀之俘也克州蓼封陳蔡楚邦賴之<lb/>
漢廷韓安國徒中拜二千石張釋之以貲爲郞竝稱名<lb/>
臣焯敘前代然則俘徒作役或財用自發前代取之而<lb/>
得人如是魏晉已降流品漸分筮仕之初率先文學或<lb/>
薦賢推擇皆秀發州閭而致理之風頗未反古豈朴散<lb/>
䆮久或求之太精斯何故也嘗有所懵今四門大闢百<lb/>
度惟貞執事者固欲上副聰明悉搜才實幸酌古道指<lb/>
陳所宜<lb/>
　　　第五問<lb/>
<pb n="KR4c0041_SBCK_040-16b"/>
問言身之文也又曰灼於中必文於外司馬相如揚雄<lb/>
籍甚漢庭其文盛矣或奏琴心而滌器或贊符命以投<lb/>
閣其於溺情敗節又奚事於文章耶至若孔融禰衡夸<lb/>
傲於代禍不旋踵何可勝言兩漢亦有質材敦厚之科<lb/>
亷淸孝順之舉皆本於行而遺其文復何如哉爲辯其<lb/>
說<lb/>
　　　明經策問七道<lb/>
　　　左氏傳<lb/>
問春秋者以仲尼明周公之志而修經<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>明受仲尼之<lb/>
經而爲傳元凱悅<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>明之傳而爲注然則夫子感獲麟<lb/>
<pb n="KR4c0041_SBCK_040-17a"/>
之無應因絶筆以寄詞作爲褒貶使有勸懼是則聖人<lb/>
無位者之爲政也其於筆削義例豈皆用周法耶左氏<lb/>
有無經之傳杜氏又錯傳分經誠多艷富慮失根本旣<lb/>
學於是頗嘗思乎<lb/>
　　　禮記<lb/>
問大學有明德之道中庸有盡性之術闕里宏教㣲言<lb/>
在兹聖而無位不敢作禮樂時當有開所以先氣志然<lb/>
則得申甫之佐猶曰降神處定哀之時亦嘗問政致知<lb/>
自當乎格物夢奠奚難於宗予必若待文王之無憂遭<lb/>
虞舜之大德然後凝道孰爲致君爾其深惟以判斯惑<lb/>
<pb n="KR4c0041_SBCK_040-17b"/>
　　　周易<lb/>
問潔靜精微研幾通變伏羲重其象文王演其辭設位<lb/>
盡通於三極脩德豈惟於九卦何思何慮旣宜以同歸<lb/>
先甲先庚乃詳於出令儉德避難頗殊蹇蹇之風趨時<lb/>
貴近有異謙謙之吉窮理盡性之奥入神致用之精乾<lb/>
元用九之則大衍虛一之數成性有存存之道知幾窮<lb/>
至至之言旣所講聞試陳崖畧<lb/>
　　　尙書<lb/>
問洪範之美大同也曰子孫其逢吉數五福也曰考終<lb/>
命皆其極也至若允恭克讓而生丹朱方命圯族乃產<lb/>
<pb n="KR4c0041_SBCK_040-18a"/>
神禹何吉凶之相戾也金縢請命方秉圭以植璧元龜<lb/>
習吉乃啟籥而見書豈賦命之可移也絶地天通未詳<lb/>
厥理血流漂杵何乃溢言待問而來宜陳師說<lb/>
　　　毛氏詩<lb/>
問風化天下形於詠歌辨理代之音厚人倫之道弼鄘<lb/>
褊小尙列於篇楚宋奥區豈無其什變風雅者起於何<lb/>
代動天地者本自何詩南陔白華亡其詞而不獲谷風<lb/>
黃鳥同其目而不刋舉毛鄭之異同辨齊魯之傳授面<lb/>
墻而立旣非其徒解頤之言斯有所望<lb/>
　　　穀梁傳<lb/>
<pb n="KR4c0041_SBCK_040-18b"/>
問穀梁名經興於魯學劉向博習稱於漢朝或貶絶過<lb/>
深或象類無據非立異姓乃以莒滅成文同乎他人豈<lb/>
謂齊侯之子異端頗甚後學難從諱親諱賢當舉其例<lb/>
耳治目治幸數其言何詞所謂近於淸何義所謂失於<lb/>
短凡厥師授爲予明之<lb/>
　　　論語<lb/>
問夫子以天縱之聖畏匡厄陳行合神明固久於<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>禱<lb/>
將行理道奚矢於天厭對社栗之問宰我强通歎山梁<lb/>
之時仲由未達季氏旅岱冉有莫救皆見稱於達者或<lb/>
纔比於具臣嘗隷善言顧多滯義末卷載游夏之事終<lb/>
<pb n="KR4c0041_SBCK_040-19a"/>
篇紀舜禹之詞頗疑不倫可以敷暢<lb/>
　　　弘崇生問<lb/>
問左掖東朝載宏學斆貴游門子於是翔集法禁或弛<lb/>
藝實難徵推恩補員據闕升苐或人疑張祿詞假葛龔<lb/>
誠瑕不掩瑜豈仕優方學澄汰則衆心未允因循則流<lb/>
弊䆮深有司病諸幸喻其術<lb/>
　　　道舉問<lb/>
問至人恬漠外其形體使如死灰如木雞斯可矣至若<lb/>
蹈履水火而不燋没雖以誠信庸至是乎斯所以有疑<lb/>
於吕梁丈人商<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>開之說也蓋有以誠信安於死而不<lb/>
<pb n="KR4c0041_SBCK_040-19b"/>
遷者未有以誠信蹈難而必不死者此何所謂其質言<lb/>
之<lb/>
　　　貞元十三年中書試進士䇿問兩道<lb/>
　　　第一道<lb/>
問先師之言辨君子小人而已勸學則舉六蔽咸事則<lb/>
稱九德推其性類又極於是矣孟軻之數聖者有淸有<lb/>
和文子之言人位上五下五列夷惠於天縱頗有所疑<lb/>
況牛馬於至靈豈有至當班固之古今表劉邵之人物<lb/>
志或品苐乖迕或鉤摭纎微誠有可觀恐非盡善旣强<lb/>
爲已之學必有折理之精敬俟嘉言以祛未達<lb/>
<pb n="KR4c0041_SBCK_040-20a"/>
　　　第二道<lb/>
問乃者西裔背盟勞師備塞今戎王自斃邊遽以聞而<lb/>
議者或曰因其䘮而弔之可以息人或曰乘其虛而伐<lb/>
之可以開地或曰夷實無厭兵者危事皆所以疲中國<lb/>
也不若如故是三者必有可採思以辨之<lb/>
　　　元和元年吏部上書人䇿問三道<lb/>
　　　第一道<lb/>
問天下理本繫於朝廷乃者夏州阻令益部干紀皇帝<lb/>
神武制勝指期致誅二方宴淸九有貞觀紀律載新於<lb/>
耳目爵命畢集於勲賢內修八柄外宏九法教理刑政<lb/>
<pb n="KR4c0041_SBCK_040-20b"/>
之要制軍詰禁之宜使人皆嚮方兵不復用一其禮俗<lb/>
以致和平酌於古而行於今舉其大而遺其細佇達聰<lb/>
聽子其昌言<lb/>
　　　第二道<lb/>
問聖人虛心思天下之理至矣求天下之士勤矣搜於<lb/>
中林縻以好爵者往往至焉吾子澡身聚學被褐藏器<lb/>
方伯上薦賁然而來與夫充賦計偕者異而論也其何<lb/>
以佐理道陳嘉猷去徭戌而徼塞無虞減農征而財用<lb/>
不乏固所藴積悉期指明<lb/>
　　　第三道<lb/>
<pb n="KR4c0041_SBCK_040-21a"/>
問四方之人萃於選部六品以下實繁有司積資者豈<lb/>
盡獲吏能考言者或見遺敏行一日之鑒固不能周四<lb/>
才所稽亦慮未盡近自甸內達於海隅命官親人利病<lb/>
所屬欲使舉皆稱職吏必當公則輪轅適宜鰥寡受賜<lb/>
企聞體要一二言之<lb/>
<pb n="KR4c0041_SBCK_040-21b"/>
</p>
<p>
權載之文集卷第四十<lb/>
<pb n="KR4c0041_SBCK_040-22a"/>
</p>
<p>
</p>
  </div>
</body>
</text>
</TEI>
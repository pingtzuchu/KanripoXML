<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_042-1a"/>
權載之文集卷第四十二<lb/>
　　　　　　　　　　　　唐權德輿字載之<lb/>
　書<lb/>
　　　與黜陟使柳諫議書<lb/>
某月日試秘書省校書郞權德輿<hi>云云</hi>德輿材實無能<lb/>
重以拙訥雖星軺徃復皆獲趍拜竟未得粗承餘論少<lb/>
盡下情伏蒙以通世之舊將獻狀受祿感戴循環不知<lb/>
所措或有所見敢布愚衷何者今皇帝馭天下之初將<lb/>
欲㧞才俊延幽滯綜覈名實覽觀風俗故分詔近臣省<lb/>
問四方將天之命其旨不細則閣下舉一士用一賢必<lb/>
<pb n="KR4c0041_SBCK_042-1b"/>
當躬驗聲實精究終始一旦以愚當薦士之目誠衆多<lb/>
所未喻也凡以故舊之私不能忘情與夫推賢類能其<lb/>
事則異今者澄淸省察以得人爲功直道公議天下屬<lb/>
目此時而失則所失多矣德輿伏膺儒行三十未立忖<lb/>
躬責巳知不如人俟他時進脩與諸生齒方兾當大君<lb/>
子眷念之至申鄙夫報效之分今者若以貲用所廹苟<lb/>
進一官則傭書販春亦足自紿必不敢以區區之身上<lb/>
累名器敢拒黔敖之食徐受山濤之恩下情所守在此<lb/>
而已是以竟未獲拜謝者以必所不當也伏惟宴間之<lb/>
餘俯察愚朴文章鄙略不足以煩省覽用此陳露慙畏<lb/>
<pb n="KR4c0041_SBCK_042-2a"/>
伏深不宣德輿再拜<lb/>
　　　與陸州杜給事書<lb/>
十二月九日試右金吾衛兵曹㕘軍權德輿謹遣蒼頭<lb/>
獻書於給事杜公閣下德輿顓蒙小生行藝無取世業<lb/>
儒術不能自奮徒以晨羞之暇取適文誼師蘧生欲寡<lb/>
其過之言慕太邱平心率物之道弱年多病志無所就<lb/>
衡茅之中俯仰自愧去年得以物役道於貴州舟次仁<lb/>
境心口相賀一躡賔階鄙吝都盡何者嚮風之心久積<lb/>
於中不知所巳然而然也及夫承至論聞格言懸榻之<lb/>
禮禮有加等深明出處之分根極道義之本初朂之以<lb/>
<pb n="KR4c0041_SBCK_042-2b"/>
勉職又朂之以通經駑薄賤姿誠不自意拜賜之時感<lb/>
入心腑及就安環堵靜守緒言常慮行之不至忝辱明<lb/>
鑒近又承寓書於包中丞丈過有稱賞永懷慙戴何可<lb/>
言喻<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫先師有互鄉之見與其進也至東漢郭㤗陳<lb/>
蕃之徒亦以奬鑒士林爲已任降及近古此道䆮微今<lb/>
江南多士所凑埓於上國力行修詞人人自勵月旦之<lb/>
評或無至公衆情所望實在閣下伏恐淸口鑒於此一<lb/>
失物論云云以之去就下情所虞在此而已如小生者<lb/>
但欲稽考古訓端正心源以區區直方展微贄於他日<lb/>
不宣德輿再拜<lb/>
<pb n="KR4c0041_SBCK_042-3a"/>
<hi>附</hi>崔左司書<lb/>
造白僕嘗以道䘮日久罕見君子間者奉睹得聞循上<lb/>
之方體仁之度言發理契心朗目明涉道之誠若乘川<lb/>
而得舟楫其慰盛也寤寐自賀竊思前賢心感之重義<lb/>
叶之固或約之以朋友或申之以婚姻聚之以里閭悅<lb/>
之以宴好俾一日之合爲累世之歡裔嗣承流淸風自<lb/>
遠克成貞潔之業永稱道德之門卽潁川荀陳葢其事<lb/>
也僕不揆鄙固景行行之早年嘗與二三情友約誠同<lb/>
此世物多故志爲事奪存没有間通塞殊尚今中年巳<lb/>
及此心猶阻永懷愧歎怵怍如厲幸以罪廢貶秩何終<lb/>
<pb n="KR4c0041_SBCK_042-3b"/>
法尚放還歸齒田里追懼前失澡勵愚衷咨諭弟兄導<lb/>
率妻子甘與時絕永安邱樊息女二人姿性及義以靜<lb/>
約爲尚以琴書爲適庶可以承君子之好備有道之室<lb/>
長女先約故司徒元子宏農楊宏微㓜女未笄顧繼德<lb/>
嗣北歸之日敬俟嘉命夫人之生母道之動也動而能<lb/>
靜是謂返本僕婚嫁旣畢退身巖阿靜以營神虛以順<lb/>
命與骨肉姻戚蹈道爲期還復之中庶乎返本未審足<lb/>
下以爲如何遠布所懷跂聞雅論造頓首三月二十一<lb/>
日<lb/>
　　　答左司崔員外書<lb/>
<pb n="KR4c0041_SBCK_042-4a"/>
德輿器用瑣薄無他才術徒以木訥之姿翫習聖賢之<lb/>
訓嘗以爲大和<hi>一作朴</hi>久散世道交䘮師友之義缺醨薄<lb/>
之風起蚩蚩萬情無所司南銜憤結懷惄然終日前年<lb/>
得以行役獲覯德容蒙泛愛竟接淸議初論當世之理<lb/>
要次陳情性之大端終語道德之原極澡雪百慮泊然<lb/>
葆眞一聞至論神開意警不覺虛白澄曠浹洽四支則<lb/>
易直子諒又其細也當此時誠欲備門弟子之數展嚴<lb/>
師之敬雖此志不遂實念遇逾涯忘年之歡契比伯仲<lb/>
昨者奉問洞見仁衷且有退身邱樊之說<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫中人之<lb/>
域或不以利回而多以名敗或時能蹈義而鮮以仁克<lb/>
<pb n="KR4c0041_SBCK_042-4b"/>
此誠細者可力大端則循性而動矣至於黜聰晦明恬<lb/>
於退讓息浩然之氣哀樂不入不然則乘時致位以天<lb/>
下爲巳任變醨爲醇澤流無垠彛倫式叙生生茂遂此<lb/>
誠大君子之出處也近古已來作者實鮮豈世運有在<lb/>
或時無其人間睹皇極綜論之一篇得之盡矣然則或<lb/>
進或退小屈小伸豈足爲執事者道也又示問之中情<lb/>
㫖備至不棄弱植申以嘉姻荀陳之義非所敢當况司<lb/>
徒令子爲後名軰精識洞鑒誠已得之鄙人何堪後當<lb/>
此命門閭之下珉玉不侔將何以祗承厚意當叔寶逸<lb/>
少之目恐累淸德無任下情巳具諮聞敬承嘉命尋兾<lb/>
<pb n="KR4c0041_SBCK_042-5a"/>
拜謝感慶伏深謹狀<lb/>
　　　賀外舅崔相國書<lb/>
伏惟大方全德自中發外蘊爲志氣播爲事業然則阜<lb/>
庶生物操持化權結於衆心爲日固久且大賢之出處<lb/>
天下之否泰也故詔下之日人人相慶又早歲獲睹皇<lb/>
極綜論元德志孤雲賦凄風詩伏讀累曰備見精慮之<lb/>
所至言理亂者多推世運於必然殊不知弛張變化存<lb/>
乎其人而已自古賢哲之徒或志尚不展鬱堙當世長<lb/>
嘆痛哭於是乎作伏惟以嘗所感慨申於盛明使三辰<lb/>
光潤萬物軌道實在指顧豈逃彀中且以西漢公輔言<lb/>
<pb n="KR4c0041_SBCK_042-5b"/>
之蕭曹以淸靜熙帝載良平以謨明贊王業至宣帝時<lb/>
則魏相通故事邴吉知大體斯皆章章可言者也洎夫<lb/>
張蒼之律厯孫宏之文章韋賢之好學平當之有恥然<lb/>
亦號爲賢相抑其次焉至匡張孔馬服儒衣冠被阿諛<lb/>
之譏不勝其任最下則陶淸劉舍莊靑翟趙周之徒皆<lb/>
齪齪備位故身名偕泯夫此數子者豈不粗知君臣之<lb/>
道古今之變哉痛於無所發明保持祿位而巳有時無<lb/>
功可不謂大哀乎又古人有立德立功立言之訓顧惟<lb/>
多幸獲覽炳然之文又備承餘論有以見大君子之遣<lb/>
辭發慮宏裕溥博者矣惟德與功安在今日洒天下之<lb/>
<pb n="KR4c0041_SBCK_042-6a"/>
耳目復萬物於全性在大人踐而行之守而終之而巳<lb/>
不宣再拜<lb/>
<hi>附</hi>獨孤秀才書<lb/>
貞元十三年八月日獨孤郁謹上書於舍人三兄閣下<lb/>
郁以世舊遂獲謁叙故大賢之遇郁也亦不以常交言<lb/>
之際眷意甚露郁瑣瑣欝堙二年無聞摧頽折羽而不<lb/>
憙者非失意之謂非尤人之謂葢將因事自罪而不憙<lb/>
也借如豫意生於擁腫小木之中樵蘓見之亦以嗟矣<lb/>
一有不嗟則必自與擁腫者亦不多遠也珠璣隱於礫<lb/>
石之中童子弄之亦以驚矣一有不驚則必自與礫石<lb/>
<pb n="KR4c0041_SBCK_042-6b"/>
者亦不多遠也鏌鎁卧於鈆鈍之下良工覩之固亦知<lb/>
矣一有不知則此自與鈆鈍者亦不多遠矣毛嬙後於<lb/>
宿瘤而行有目者覩之固卽分矣一有不知則必自與<lb/>
宿瘤亦不遠矣苟與乎擁腫礫石鈆鈍宿瘤軰果<hi>一有無字</hi>
殊異不能移凡眼所擇况遇者<hi>一作逃乎</hi>良工巧冶有識之<lb/>
目哉今禮部侍郞之目固亦國之良工巧冶有識之目<lb/>
也於中再擇再不中是直已爲擁腫礫石鈆鈍宿瘤矣<lb/>
何止與其不遠哉此所以因事自罪而不憙也或諭之<lb/>
曰今之道尚光子之所以不振者晦遏也子之道豐蔀<lb/>
也子且直有崪天之材而隱植之有照乘之珍而宻櫝<lb/>
<pb n="KR4c0041_SBCK_042-7a"/>
之有切玉之利而謹襓之有傾都之艷而深帷之雖使<lb/>
離婁左執光而右拭眥廹而索之固亦不能知子矣何<lb/>
不移植露光披鋒示貎使識者覩而駭之彼之所誨固<lb/>
亦郁所不能焉已必不材也必不寶也必不姝也必不<lb/>
利也且遍過於有識者之目是自揚其短也已必材也<lb/>
必寶也必姝也必利也雖小示其光鋒幹貎於一人驚<lb/>
我亦巳多矣所不驚者是子四事果不足異於族凡也<lb/>
郁病直拙獨大賢於郁分殊尚不能以亟况悠悠者歟<lb/>
郁常行乎時軰之間多酌其言語善者鄙者而自減盈<lb/>
消息其㫖稍有可驚不敢不於許言者言之今之後學<lb/>
<pb n="KR4c0041_SBCK_042-7b"/>
者或嘆曰吁後烏乎所歸哉此且非宜長者所當聞也<lb/>
亦非宜長者所不當聞也今朝廷先達病在不能公也<lb/>
或能公而不能甚力也覽其文則贊美積<hi>一作稱</hi>嗟無不<lb/>
至也其間善惡輕重進退則心以别矣此其所以爲公<lb/>
也鮮有知其必善而風鼓之不啻若自其口出此其所<lb/>
以爲公不能甚力致使遑遑之倫其下才者亦曰今夫<lb/>
在位者其無公歟其無心歟有一善未嘗肯稱也意曰<lb/>
非我事也又慮與之談者不與我符契是使諸子竊竊<lb/>
然自以無聞爲不辱遂相與擇㨗趨邪紛屯於主司之<lb/>
跡親者苟能致譽則不詰其所以致譽者之賢不肖而<lb/>
<pb n="KR4c0041_SBCK_042-8a"/>
曹趍之矣此實今之躁進苟得之風也在朝廷大賢主<lb/>
而名之驅而正之於其善者扶搖之有善而未具者决<lb/>
之導之使四方學士知嚮方焉何如其曰非我事也若<lb/>
使一人曰非我事也十人曰非我事也舉朝廷皆曰非<lb/>
我事也苟非我事則無所不非我事無所不非我事則<lb/>
天地之間無乃巳寂寥乎昔孔子飾詩書禮樂以化齊<lb/>
弟子而至天下使孔子亦曰非我事則今者安盡聞夫<lb/>
七十子之賢詩書禮樂之盛七十子亦曰非我事也又<lb/>
孰爲播孔子之聖如此其大乎今文亦如是朝廷先達<lb/>
亦如是後之達者亦如是若不相播則人文禮義知巳<lb/>
<pb n="KR4c0041_SBCK_042-8b"/>
復往之道不幾乎息乎不肖辱承大賢之心深矣非又<lb/>
敢以假喻自薦也意欲以大賢擇衆賢如七十子之徒<lb/>
亦方孔子於大賢也何如不宣郁再拜<lb/>
　　　答獨孤秀才書<lb/>
損四日書問兼示新文閎博峻異有立言致遠之㫖焉<lb/>
其於惠愛纎悉重厚甚善甚善以吾子才志與年三者<lb/>
皆富以家聲自振若建瓴水大冶良工必有不蘄至而<lb/>
至者况以日日新又日新之盛哉豫章珠璣鏌鎁毛嬙<lb/>
終不慮隱之櫝之襓之帷之之爲患而爲擁腫礫石鈆<lb/>
鈍宿瘤之排蔽但發有疾徐耳來問云一人驚之亦巳<lb/>
<pb n="KR4c0041_SBCK_042-9a"/>
多矣豈與族凡校耶此誠得之又云先達病不能公或<lb/>
公而不能甚力今夫滔滔者或辯之不至而苟善待之<lb/>
及揚聲延譽則鉗口結舌大凡舉世之病也如鄙夫者<lb/>
直力不足耳亦懼招倈犇走爲津爲岐至有竊所愛者<lb/>
則寡矣又豈能廢是也從古未達者之望達者何常不<lb/>
如是耶先師七十子所儗豈敢當也三復戁然無言喻<lb/>
懷其他慕重續俟會話德輿頓首<lb/>
　　　答楊湖南書<lb/>
使至蒙惠寄制集序發函煥然盈耳溢目宏麗博厚坦<lb/>
夷章明如黃鍾大玉慶霄天籟奇采正聲鏗鏘照燿眞<lb/>
<pb n="KR4c0041_SBCK_042-9b"/>
可謂作者之表方駕古人忻歡駭悚咏嘆無斁甚盛甚<lb/>
盛但根本不稱奬飾非宜以此爲雄文至鑒之累如何<lb/>
如何書命者古先哲王之所以發德音而賦百職在易<lb/>
曰后以施命告四方書曰誕告萬方詩曰訏謨定命遠<lb/>
猶辰告故君陳君牙畢命冏命之作皆直而文簡而誠<lb/>
含章而不流漢廷亦云文章爾雅訓辭深厚其重如是<lb/>
而鄙人忝焉使盛聖之文明不登於典謨訓誥罪在菲<lb/>
薄其敢逃責於多士耶昔顔氏之子有不善未嘗不知<lb/>
知之未嘗復行雖竊知之之道而職命所拘不能不俟<lb/>
終日而勇退日踐復行之過至於九年暴於四方爲所<lb/>
<pb n="KR4c0041_SBCK_042-10a"/>
觀笑此所慙愧於古人也亦思人生世間當志於遠者<lb/>
大者豈數數然刓精耗神攘竊文字而猶力不足意不<lb/>
逮雖三益直諒之道久廢獨不愧於心乎昨休沐之餘<lb/>
愚子呈閲者以有大朝中外之授受士友遷除之歲時<lb/>
遂不計妍媸相從以類初不敢以制集自命但全其文<lb/>
而巳因其猥多分列卷第又靦然以序引奉煩者誠以<lb/>
承眷之深而心仰雄伯使夜光冠於魚目永爲子孫秘<lb/>
藏非敢效太沖三都而求元晏發之之道也及覽鴻麗<lb/>
之作無非逸言追思內訥巳無所及使鄙人渉敝箒自見<lb/>
之患䧟作者於玉巵無當之嫌一不敏而相交䘮何可<lb/>
<pb n="KR4c0041_SBCK_042-10b"/>
言也伏以門中忠節叙述周詳因小生之無似揚先德<lb/>
於不朽伏讀感咽何階仰酬結於肺肝没齒無極又德<lb/>
音宥宻皆出自中禁而西掖所掌止於命官今序中所<lb/>
言霈王澤燭幽滯振刑典申肅殺揄揚宏大務極其言<lb/>
則虛美之中又爲虛美所兾盡去過談方敢受賜耳故<lb/>
吏部李員外三丈寓書於柳秘書求爲後集序此賢達<lb/>
所不能忘懷也但侈言失實如楚越之相遼異時見譏<lb/>
於通人則復爲累亦輙爲閣下良規非止於自謀也左<lb/>
曹許公範二紀已來過於賞愛鄙人每以逐臭况之今<lb/>
又遇閣下此作素多昧理怱復自疑幸無泥於眷私而<lb/>
<pb n="KR4c0041_SBCK_042-11a"/>
滅裂公是是所望也載之再拜六月二十五日<lb/>
權載之文集卷四十二<lb/>
<pb n="KR4c0041_SBCK_042-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_014-1a"/>
權載之文集卷第十四<lb/>
　　　　　　　　　　　　唐權德輿字載之<lb/>
　碑銘<lb/>
　　　唐故中書侍郞同中書門下平章事太子賓客<lb/>
　　　贈戸部尙書齊成公神道碑銘<hi>并序</hi>
有唐文學政事之君子曰相國齊成公諱抗字遐舉淸<lb/>
方粹温絜矩秉彝明誠盡性切劘化育之道精義入神<lb/>
旁魄天人之際以忠事君以病乞身乃去台宰乃儕商<lb/>
皓然後撤琴啟手足殁齒無違德以從先大夫於九原<lb/>
易名曰成不亦宜乎公某郡人自太公表東海桓公匡<lb/>
<pb n="KR4c0041_SBCK_014-1b"/>
</p>
<p>
天下爲國爲家或哲或仁烈祖贈太師府君諱澣厯給<lb/>
事中中書舍人吏部侍郎止於平陽太守出入陟降中<lb/>
行山立至今言開元名臣者稱公有遺直遺愛焉實生<lb/>
先公贈國子祭酒府君諱翧履道貞厲仕至左龍武軍<lb/>
倉曹積厚於上流光於下其位不充故大受於成公公<lb/>
旣齔而孤哀過成人屬幽陵橫潰中夏如燬奉太夫人<lb/>
安輿違難於越得子州支伯之故地而偕隱焉誅草茅<lb/>
以順居息悅山水以資仁智方茂天爵用觀靈龜嘉招<lb/>
重問奔走以狎至虛已宏道從容而翔集吳郡張相君<lb/>
鎰方以仁義理濠上得君爲榮及進律於洪成師于岐<lb/>
<pb n="KR4c0041_SBCK_014-2a"/>
累爲命介若驂有靳建中中戎王請大和㑹以休寧西<lb/>
方扶風綿亘汧隴地當甌脫且有成命正其經界公實<lb/>
佐中權登壇涖盟得其情數與之約結克就衣裳之㑹<lb/>
用銷邊鄙之警自解巾三遷至殿中侍御史俄屬涇旅<lb/>
竊發羣凶挻災天子展儀於甸内主公死難於理所百<lb/>
舍奔問至於行宫拜侍御史有詔以蕭黃門復布愷澤<lb/>
於東夏命公爲工部員外郎以贊焉復命轉倉部郞中<lb/>
李懷光阻命於蒲連兵未解關中饑旱經費不足轉粟<lb/>
饋軍濟時之艱患求才急病命使以專達遷兵部郎中<lb/>
兼御史中丞以董其任俄拜諫議大夫當軸者不相容<lb/>
<pb n="KR4c0041_SBCK_014-2b"/>
坐婚親細故出爲處州刺史先是山越㓂攘蕩覆城寺<lb/>
公乃卜勢勝之爽塏因習俗之便安三時不害百堵皆<lb/>
作朝典陟明拜蘇州刺史吳實劇部大田多稼浮徭冒<lb/>
役吏禁或㢮占著名數戸版不均公乃閱其生齒書其<lb/>
比要强家大猾不得蓋藏介持單輕與之紓息已日乃<lb/>
孚厥猷茂焉遷潭州刺史御史中丞湖南觀察使以向<lb/>
時二郡之理而宏大之其仁可知也左曹理本徵爲給<lb/>
事中周郊寄重擢爲河南尹盜有宋瞿曇者白晝椎剽<lb/>
爲羣偷囊橐三川病之幾三十年公法令嚴具綱絡張<lb/>
設名捕魁宿使無遺類指顧之間擒擿如神乃作秘書<lb/>
<pb n="KR4c0041_SBCK_014-3a"/>
章明文雅脩舊以起廢乃作太常統和神人節事以辯<lb/>
志便蕃大僚其道乃光德宗皇帝方以堯舜氏聰明之<lb/>
道馭天下用賢人充相位拜中書侍郞同中書門下平<lb/>
章事熙九功之歌質百官之成損益文憲化裁形器精<lb/>
㣲以折中密靜而不伐或事隱於造膝或言行於沃心<lb/>
初天官氏每歲表他曹郎二人閱多士試言第其甲乙<lb/>
春官氏俾考功郞選孝秀之親故者而進退之公以冡<lb/>
宰小宗伯爲官人取士之本蓋天子有司之重任於避<lb/>
小嫌亂舊章適滋岐旁孰謂扃鐍蹇蹇坦坦之道豈如<lb/>
是耶然後闢康莊付衡尺遵公是之路去自便之私天<lb/>
<pb n="KR4c0041_SBCK_014-3b"/>
下之人謂之理道尋有詔修國史昔孔父無位以空文<lb/>
爲一王法公當盛聖之代用宰司惣直筆其於褒貶勸<lb/>
懼明焉勤慮盡瘁積成寢恙累章乞告改太子賓客遭<lb/>
罹不淑贈戸部尙書時貞元甲申歲夏四月春秋六十<lb/>
五夫人河南獨孤氏某官某之女賢明早夭繼夫人蘭<lb/>
陵蕭氏某官之女仁順有禮法嗣子餗衘恤毁瘠侍公<lb/>
裳帷以某月日祔於東都某原䘮祭哀敬君子以爲有<lb/>
後惟公深而通肅而寛出處動靜必以中正敬用五事<lb/>
暢於四支資性儼恪尤辰鑒裁在岐也薦齊忠公暎佐<lb/>
蕭也薦盧恭公邁皆至宰相其他推轂下士爲漢廷臣<lb/>
<pb n="KR4c0041_SBCK_014-4a"/>
成天下重名碩望者不可勝書凡所論著皆研幾析理<lb/>
宏雅夷遠洪州文宣王廟碑張蕭三相國碑誌本聖人<lb/>
教化之賾推大政謩明之道固其性術講貫而發舒乎<lb/>
斯文文集二十卷中倫體要盡在是矣公薨五年餗調<lb/>
爲洛陽尉永惟先烈未刻豐碑以德輿夙承湖海之舊<lb/>
中忝掖垣之屬代日舉代靡形話言獲於遺編實見陰<lb/>
德顧兹無似有玷知人濡涕含毫以表幽宅銘曰<lb/>
昔在營邱大風泱泱有倬平陽令聲章章不踐宰政慶<lb/>
貽子姓倉曹含光大學追命厥生中書秉晢居正鵬起<lb/>
扶摇鸞翔慶霄乃登紫㣲以瑞淸朝吉凶糺纆寒暑結<lb/>
<pb n="KR4c0041_SBCK_014-4b"/>
轖其生有涯其用未極壽堂㝠寞宰樹森植揭兹馨香<lb/>
終古是式<lb/>
　　　唐故中散大夫守尙書右僕射上柱國賜紫金<lb/>
　　　　魚袋贈太子太保姚公神道碑銘<hi>并序</hi>
公諱南仲字某吳興武康人姚虛嬀水根柢峻茂後漢<lb/>
靑州刺史恢始違難東徙周華州刺史北絳郡公僧坦<lb/>
以行義道術聞生二才子曰察曰最仕隋爲蜀王友王<lb/>
友六葉至公曾王父績仕絳州曲沃縣令王父元宋州<lb/>
宋城縣令烈考發天寶中舉秀才十上不合慨然自奮<lb/>
從西平王哥舒翰於隴上積功勞至右領軍衛將軍他<lb/>
<pb n="KR4c0041_SBCK_014-5a"/>
曰以公之勤贈國子祭酒公抗行厲操淸方謙讓以規<lb/>
爲塡以禮爲輿以多學爲富以不貪爲寶絜如大圭鑑<lb/>
若黃鍾宏毅以任重温良而能斷自射䇿筮仕至於綬<lb/>
吉祿啟手足由是道也其初應制條對理道授太子校<lb/>
書内史吏師表其才能凡三結黃綬至萬年尉前後考<lb/>
課爲府中最擢拜右拾遺久次厯右補闕祭文石封皁<lb/>
囊諷議十年彌縫百度大厯中中宮憫冊旣卜壽原陳<lb/>
古義以上達疏近郊之非便卽日詔可下其章於宰司<lb/>
特超五階被以命服執事内詔以上賀近臣修職而競<lb/>
勸服薦紳者誦之執簡記者書之尋以本官充理匭使<lb/>
<pb n="KR4c0041_SBCK_014-5b"/>
今皇上嗣位之初慮化不下究以通邑長人導利之源<lb/>
出爲蘇州海鹽令韓晉公滉時惣方任延於幕庭改殿<lb/>
中侍御史興元歲大輅省方深燭理本柬求俊乂徵詣<lb/>
行所洎淸宫旋蹕拜左司員外郞紀綱品式練達明備<lb/>
轉兵部員外郞時武師告成祲沴肅淸四征羣帥條上<lb/>
功級材官勇爵差次賞典受命顓達疇庸式敘遷本司<lb/>
郞中凶旱之後被邊艱食近關蒲晉十餘城之地因其<lb/>
徵令悅以平糴乃董使車贏糧息人拜御史中丞歲中<lb/>
換給事中正色匪躬淸公不苛大朝以肅左曹亦理明<lb/>
年授同州刺史三載考績復以御史中丞領陜府長史<lb/>
<pb n="KR4c0041_SBCK_014-6a"/>
陜虢觀察使居五年就加右散騎常侍左輔有離宫公<lb/>
田之劇焉陜服居函關砥柱之衝焉於二千石元侯之<lb/>
選斯近而重賦政廉平馨香流聞以修班制以厚風俗<lb/>
上以靈昌居兩河之郊鄭爲支郡是皆要害且今勁兵<lb/>
處也自丞相魏國公政成入弼厥後守臣再物故而魏<lb/>
公之澤寖遠思得寛明忠智之長以輯柔之進公左散<lb/>
騎常侍御史大夫爲滑州刺史鄭滑節度使於是握兵<lb/>
符乘單車惠然簡易入布條職恤鰥寡用仁制强禦用<lb/>
明居常以柔克臨事以貞勝士吏悅勸夫家寛息阜俗<lb/>
成師納忠閑邪衆情皆<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>而公益厲十六年介圭來朝<lb/>
<pb n="KR4c0041_SBCK_014-6b"/>
牢讓師帥由是詔魏公以左僕射居相府命公爲右僕<lb/>
射以代焉公旣得請命其軍司馬盧羣以代焉爲仁由<lb/>
已是稱方國之表知臣若君乃膺師長之任詔奉常具<lb/>
儀法以莅中臺禮官贊引宰政爲客諸曹羅拜於堂下<lb/>
郎吏捧牘於階序禮成渥縟秉直者榮之䖍奉朝請恪<lb/>
居官次慥慥然守業修職未嘗以耆碩尊禮自處山甫<lb/>
之匪懈考父之益恭古人與稽華髪彌固十九年秋七<lb/>
月乙亥感疾薨於宣平里享年七十五天子廢朝悼歎<lb/>
俾中貴人弔祠追命爲太子太師恩之所加可勝言哉<lb/>
惟公粹和而能貞厲恬淡而有儀矩履方持重坦坦光<lb/>
<pb n="KR4c0041_SBCK_014-7a"/>
大詩云愷悌君子求福不回言樂易而不違於道也又<lb/>
曰靖恭爾位好是正直言遭明君其道行也斯二者君<lb/>
子謂公得之夫人河南縣君元氏魏景穆帝之裔宣州<lb/>
錄事叅軍光宗之息女也和易淑柔以肥家道先公而<lb/>
殁十八年矣嗣子太僕寺主簿衮絜淸好古誠信得禮<lb/>
與其弟亮茹毒問卜以閏十月已酉奉公之䘮舉夫人<lb/>
之殯合祔於少陵原黃渠里以儉襄事率循家法雖宗<lb/>
姻四布皆泣而辭之且曰理命也猶懼先人懿實寢而<lb/>
不章刻兹穹石以永終古銘曰<lb/>
黃目鬱器禮神所貴珮玉金龜君子是宜秩秩姚公其<lb/>
<pb n="KR4c0041_SBCK_014-7b"/>
心秉彝抱義戴仁造次無違公之所履中立不倚廉車<lb/>
淑旂所向風靡政無吐茹道若砥石事君愛人斯謂至<lb/>
矣中臺崇崇端右宗公皇明嘉獎陟是師長卓爾道行<lb/>
倐焉化往少陵鮮原美檟新阡龜筮告猶塗芻儼然白<lb/>
驥蕭蕭黃渠潺潺姚公之德兮揭此貞堅<lb/>
　　　唐故太子右庶子集賢院學士贈左散騎常侍<lb/>
　　　王公神道碑銘<hi>并序</hi>
興元元年春二月太子右庶子王公艱貞歸全於京師<lb/>
新昌里夏五月王師震耀祲沴銷散天子以公忠義風<lb/>
節可以聳厲人臣追命左散騎常侍且詔有司䕶葬加<lb/>
<pb n="KR4c0041_SBCK_014-8a"/>
禮冬十一月寧神於咸陽縣胏浮原先公之兆域旣葬<lb/>
十二歲其孤仲周以德輿昔在羈丱獲見於公無容之<lb/>
敬嘗拜牀下乃泣狀代德俾表識於神道云公諱定字<lb/>
鎭卿京兆人其先魏信陵君無忌之後秦滅魏謂之王<lb/>
家周太尉尙書令羆以勲勞閥閱爲藩衛威重從太尉<lb/>
三代至隋司金上士洺相等七州刺史明明生進進生<lb/>
同州河西縣令喜喜生蒲州刺史贈禮部郎中慶慶生<lb/>
吏部侍郞揚州大都督府長史贈禮部尙書揚州大都<lb/>
督府易從積是德善叢滋章大公卽尙書第若干子弱<lb/>
冠游太學舉進士甲科補太子校書以文雅德器名聲<lb/>
<pb n="KR4c0041_SBCK_014-8b"/>
四暢屬執事者用喜怒爲刑賞上蔽天明婚親坐累微<lb/>
文痛詆厯湘潭藍山雲夢鹽城四邑之屬天寶末違難<lb/>
家食於淮湖間四征五府聘問狎至某年中書元載廉<lb/>
問九江表公爲介授左驍衛兵曹叅軍以疾乞告不屑<lb/>
就無何元拜小司徒執憲乘軺實顓徵令復表公爲大<lb/>
理評事捧詔踵門詞禮皆切不得已而從之恥騖功利<lb/>
每稽中正酌重輕之法通方圜之宜叩雖應於舂容技<lb/>
寧投於肯綮纔逾旬朔復以疾辭時薦紳先生多游寓<lb/>
於江南盍簮淸議以天爵爲貴退然絜矩名動京師宰<lb/>
司得君且務樹善俄除監察御史不樂拘屑換太子司<lb/>
<pb n="KR4c0041_SBCK_014-9a"/>
議郞公望寖盛徵書累下朝論以九遷是望大僚之七<lb/>
發相繼拜起居舍人尋加理匭使厯禮部吏部二員外<lb/>
於是昭法誡廣聰明裁百辟之章疏助九流之刀尺私<lb/>
回屏伏公是興行遷考功郞中毎歲覆羣吏之能否書<lb/>
其上下之籍有司賦祿此焉質正吏詐諼以嘗巧法靡<lb/>
密而不勝公乃大爲之防盡去其弊是歲選部以稱職<lb/>
聞或賀之者舉手曰此考功之力也豈敢攘善尋以本<lb/>
官知制誥歲中遷諫議大夫掌誥如故且加命服凡贊<lb/>
書名命必輔以精識其㫖在於搴菁華而去枝葉故簡<lb/>
實體要不爲曼辭明年宰臣伏法移太子洗馬今上嗣<lb/>
<pb n="KR4c0041_SBCK_014-9b"/>
統柬求吏師授隰州刺史以南宮歸重尋拜吏部郞中<lb/>
再受面命循行方國初自淮淝至於汝南後自上黨亘<lb/>
於山東辯逆節以致誅宣王澤以宏化德立刑行時公<lb/>
之功遷太子右庶子集賢院學士或歎以才全位散非<lb/>
公所宜者公蹴然曰此子仲父之職官也竊懼不稱豈<lb/>
必使濡翼腊毒然後爲得耶明年冬上思避狄之亂玉<lb/>
虬西狩公間挈二子奔扈行宮在途發疾爲凶黨所得<lb/>
不敢加害劫送京師元惡借公素名汙以右職桀友日<lb/>
至盜言孔甘不時赴就期以大戮公瞑目噤口其心礭<lb/>
然私謂所親曰忘君恩以苟生非忠蹈賊刃以誅死非<lb/>
<pb n="KR4c0041_SBCK_014-10a"/>
孝於是藥攻六藏艾灼四支耗其神形終啟手足任重<lb/>
道遠君子以爲難前此理命其子曰吾嘗被冕服近天<lb/>
子之光不能酬恩刷恥而遭罹執劫得正而死猶生之<lb/>
年但慮竊國泉以賻我義無所受又勿使僞命汙吾之<lb/>
旂口占遺表言終而絶禮盛服充追崇身後君君臣臣<lb/>
其至矣哉故尙書吏部郞中趙郡李公洎公皆德輿先<lb/>
大夫之執也李公嘗稱公交道之深評議之正天下之<lb/>
人以爲知言前夫人京兆韋氏刑部尙書贈太子賓客<lb/>
堅之女繼夫人隴西李氏右金吾衛將軍安州刺史延<lb/>
業之女龍旗麟趾之慶鍾於淑哲皆叶公之志而先公<lb/>
<pb n="KR4c0041_SBCK_014-10b"/>
之殁長子逢以進士宏詞甲科厯咸陽萬年縣尉監察<lb/>
御史殿中侍御史佐制河東之畫才名休茂不幸早代<lb/>
幼子仲周亦以進士甲科使車交辟以廷尉評攝監察<lb/>
御史佐元侯外任實亦功利用敏識文行修明論譔先<lb/>
烈炳然詳實故採獲始終用成斯文銘曰<lb/>
大玉字尹慶霄絪緼有倬王公淸方直温考績中臺吏<lb/>
理有倫密侍右掖化成人文時或屈伸道無緇磷别殿<lb/>
淸近東朝顯尊盜泉滔天猛瘈狺狺不虧其全不害其<lb/>
人凛凛風節追崇厚恩密印金貂禭於墓門家法憑厚<lb/>
慶叢後昆纂敘淸輝敬而不諼崗連夏屋木拱秦原傳<lb/>
<pb n="KR4c0041_SBCK_014-11a"/>
之殁長子逢以進士宏詞甲科厯咸陽萬年縣尉監察<lb/>
御史殿中侍御史佐制河東之畫才名休茂不幸早代<lb/>
幼子仲周亦以進士甲科使車交辟以廷尉評攝監察<lb/>
御史佐元侯外任實亦功利用敏識文行修明論譔先<lb/>
烈炳然詳實故採獲始終用成斯文銘曰<lb/>
大玉字尹慶霄絪緼有倬王公淸方直温考績中臺吏<lb/>
理有倫密侍右掖化成人文時或屈伸道無緇磷别殿<lb/>
淸近東朝顯尊盜泉滔天猛瘈狺狺不虧其全不害其<lb/>
人凛凛風節追崇厚恩密印金貂禭於墓門家法憑厚<lb/>
慶叢後昆纂敘淸輝敬而不諼崗連夏屋木拱秦原傳<lb/>
<pb n="KR4c0041_SBCK_014-11b"/>
信貞珉令聲無垠<lb/>
<pb n="KR4c0041_SBCK_014-12a"/>
</p>
<p>
</p>
  </div>
</body>
</text>
</TEI>
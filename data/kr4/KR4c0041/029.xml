<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_029-1a"/>
新刋權載之文集卷第二十九<lb/>
　　　　　　　　　　　　　唐權德輿字載之<lb/>
　　謚冊文<lb/>
　　諡議<lb/>
　　奏議<lb/>
　　　德宗皇帝謚冊文<lb/>
維永貞元年歲次乙酉月朔曰孝孫嗣皇帝臣某伏惟<lb/>
大行皇帝德合天地作人父母纂承光明建用皇極昔<lb/>
在寳應制天下賦輿戚藩以大自魯疏雍師律旣貞會<lb/>
陜收洛克燀威命廓開王塗是登上嗣乃宅丕后服藝<lb/>
<pb n="KR4c0041_SBCK_029-1b"/>
祖神宗之大烈有乹乹翼翼之至敬敷佑廸哲尊嚴懿<lb/>
恭燭明四極發育萬物濯沐乎仁澤澄淸乎理本巍巍<lb/>
乎建中風聲與貞觀符洎時有祲沴變生京轂省方展<lb/>
義宏陰隲之功整旅致誅申振耀之令鴟誼滅息侯王<lb/>
軌道丕冐持載鏡淸砥平然後明禋毖祀萬靈以接翕<lb/>
受敷施九德咸事含宏亭毒以致其和博採虛受以通<lb/>
其志政刑有箴宸扆有銘煥乎文明之化成也因時創<lb/>
節象卦設樂薫然中和之被物也納嘉言于近侍輟已<lb/>
行之詔疾讒口于宵人宥過誤之罪去徽號而約已正<lb/>
廟祧而尊祖九譯通道萬方來庭賔旅焯乎勲籍夷歌<lb/>
<pb n="KR4c0041_SBCK_029-2a"/>
陳于樂府霜露所隊車書大同順氣旁逹天休滋至慶<lb/>
霄輪囷德水淸澈三辰秉陽以宣耀百嘉麗地而交感<lb/>
飛走呈祥肖翹遂性在宥天下二十有七年夫文思光<lb/>
被陶唐之盛也㦧怛忠利虞帝之教也亹亹穆穆周文<lb/>
之業也聰明神武漢祖之烈也躬古先之大烈極帝者<lb/>
之上儀方將扈升介邱侍檢玉牒奄遺末命永弃多方<lb/>
億兆嗷嗷哀號靡訴顧惟冲昧懼忝孫謀君父有命付<lb/>
兹神器䖍恭貽訓感慕滋深今因山旣建同軌畢至一<lb/>
二元老宗工碩生考稱天之禮稽節惠之法式遵古義<lb/>
敢薦大名謹遣太尉某謹奉冊上尊謚曰神武孝文皇<lb/>
<pb n="KR4c0041_SBCK_029-2b"/>
帝廟曰德宗伏惟聖靈昭格膺是典禮叶贊丕祉流于<lb/>
無窮嗚呼哀哉<lb/>
　　　莊憲皇后謚冊文<hi>奉勅撰</hi>
維元和十一年歲次景申某月朔日哀子嗣皇帝臣某<lb/>
伏惟大行皇太后柔明承天廣大法地齊二儀以發育<lb/>
含萬物而化光靜專宅心謙儉約巳塗山積厚淮水秉<lb/>
靈四德交修六宫承式於德宗有逮事之孝敬於先皇<lb/>
有輔佐之憂勤允廸風徽儀型天下伏以永貞誥命脫<lb/>
躧寰區乃居太上之尊乃正中宫之位顧兹冲眇上荷<lb/>
劬勞自㓜逮長禀邑姜之教勗繼體纂圖申長信之供<lb/>
<pb n="KR4c0041_SBCK_029-3a"/>
養率用慈訓施于理道母儀所被子惠所覃一紀于兹<lb/>
萬方蒙福以載物之量苞逮下之仁嗣姙姒之徽音慕<lb/>
黃老之淸淨宜介丕祉盡如崗陵昊蒼不傭艱棘俄及<lb/>
追惟顧復創鉅感深銜血茹荼叩心罔極今鮒隅卽遠<lb/>
亀筮告猶順厚夷體幽嚴就路宰政卿尹典禮之官詢<lb/>
考古式詳稽謚法以周道章明未之或改形容擬議敢<lb/>
易大名謹遣攝太尉中書侍郞平章事臣裴度奉冊上<lb/>
尊謚曰莊憲皇后伏惟皇靈降格淑聖幽贊昭配淸廟<lb/>
對越鴻休與世世方祗永永無極嗚呼哀哉<lb/>
　　　故銀靑光祿大夫尙書左僕射姑臧縣開國公<lb/>
<pb n="KR4c0041_SBCK_029-3b"/>
　　　　贈司空李公謚議<lb/>
將仕郞守太常愽士權德輿議曰李揆端莊粹温潔亷<lb/>
淑愼用文章術學資適逢時奮其英華以取貴達如良<lb/>
庖投刄無復肯綮厯諫曹左史司王言貳春官以至于<lb/>
平章大政在帝左右必以文誼藩身奉法遵職官曹無<lb/>
粃政姻族無倖人束帶山立敷陳前志儼然而温有碩<lb/>
儒大臣之度或起或廢其道甚夷昔觀射父能作訓辭<lb/>
以行事於諸侯左史倚相能道訓典以叙百物揆實有<lb/>
之建中中西戎乞盟以舊齒宿望將命殊俗結華夷之<lb/>
信董衣裳之會已事廻車歲當興元匪躬靡盬至河池<lb/>
<pb n="KR4c0041_SBCK_029-4a"/>
而殁追錫司空恩禮有加按謚法曰率事以信曰恭不<lb/>
懈于位曰恭揆果行求已致位台司歴官陟降十有八<lb/>
次周旋敬愼以揚職業不曰率事以信乎及逾懸車之<lb/>
年奉絶域之使受命卽路視險若夷貞厲盡瘁復于左<lb/>
轂不曰不懈于位乎昔韋元成翟方進以經明爲漢相<lb/>
而皆謚曰恭接揆所履節以一惠勤官死事炳然昭明<lb/>
有司易名請以恭謚謹議<lb/>
　　　故朝散大夫使持節常州諸軍事守常州刺史<lb/>
　　　　充本州團練守捉使賜紫金魚袋獨孤公諡<lb/>
　　　　議<lb/>
<pb n="KR4c0041_SBCK_029-4b"/>
將仕郞守太常博士權德輿議曰獨孤及剛直方淸根<lb/>
於性術其修身莅官確然處中立言遣辭有古風格辨<lb/>
論裁正昭德塞違濬波瀾而去流蕩得菁華而無枝葉<lb/>
其摳衣入室之徒皆足以掌贊書而秉方冊則及之爲<lb/>
文可徴矣其爲博士時有上議景皇帝不宜爲太祖者<lb/>
詔下庶官及舉夏殷周漢之故事尊祖配天之大旨以<lb/>
爲景皇始封于唐天所命也於是定議爲一代典法新<lb/>
平長公主之子裴倣尙永淸公主欲以他族主婚及時<lb/>
相禮上陳不可竟得以裴僕射遵慶爲主當時稱之定<lb/>
吕諲盧奕郭知運之謚用禮文憲度得褒貶之正凡所<lb/>
<pb n="KR4c0041_SBCK_029-5a"/>
往復詞旨堅明其理舒州屬歲饑旱隣郡庸亡什四巳<lb/>
上而舒人生悅在不知㐫年優詔褒異就錫金紫其初<lb/>
治濠其後在常皆因俗爲理人用愛戴雖不得居公卿<lb/>
長帥之任然其奉常議論三郡績用亦足以列于文苑<lb/>
附於循吏按謚法曰博聞多能曰憲薦可替否曰憲及<lb/>
酌三王四代之典訓作爲文章以輔教化是謂博聞位<lb/>
叅中外必以稱職聞是爲多能定宗廟之饗爲薦可正<lb/>
婚姻之主爲替否有司稽美行而易其名者請謚及曰<lb/>
憲謹議<lb/>
　　　昭陵寢宫奏議<lb/>
<pb n="KR4c0041_SBCK_029-5b"/>
　　　　右奉進止寢宫在山上置來多年曾經野火<lb/>
　　　　燒爇摧毁略盡其宫尋移在瑶臺寺左側今<lb/>
　　　　屬通年欲議修置緣舊宫本山上原無井泉<lb/>
　　　　每緣供水稍遠百姓非常勞弊今欲于見住<lb/>
　　　　行宫處修造所兾久遠便人又爲改移舊制<lb/>
　　　　恐所未周宜令中書門下及百僚同商量可<lb/>
　　　　否聞奏<lb/>
朝議郞守尙書司勲郞中知制誥雲騎尉賜緋魚袋臣<lb/>
權德輿議曰臣聞古宗廟之制前有廟廟列昭穆後有<lb/>
寢寢陳衣冠自秦漢以來始因陵立廟有寢宫便殿雖<lb/>
<pb n="KR4c0041_SBCK_029-6a"/>
廟居陵傍而無必在山上不在山下定制且禮文所貴<lb/>
冝也稱也祀事所資敬也潔也伏以昭陵因山太宗所<lb/>
建官在山上便於當時自野火延燒行宫山下亦已久<lb/>
矣今若伐木縮版程功就險神道貴靜或非所宜則與<lb/>
置陵之初事體爲異况舊制旣毁新功是修考于便地<lb/>
可以經久所謂宜且稱也又井泉在下汲引爲易饗獻<lb/>
之禮是資嚴恭本于明德惟馨亦在吉蠲爲饎故禮之<lb/>
言祭也水曰淸滌言其㓗淸滌濯也又曰不敢用常䙝<lb/>
味所以交于神明也因兹冽井以備薦羞所謂潔且敬<lb/>
也凡舉事必以制度當否爲大而以人力勞逸爲細若<lb/>
<pb n="KR4c0041_SBCK_029-6b"/>
于事爲當而又無勞不亦順昭陵愛人之心乎不亦叶<lb/>
陛下從宜之禮乎今列聖寢宫有在山下者矣然則致<lb/>
敬來格之義豈以山上山下而爲遠近耶臣愚以爲但<lb/>
在栢城之內則不云遠陛下精誠愼重詢及庶僚徒獻<lb/>
所聞伏增戰越謹議<hi>貞元十四年月日</hi>
　　　祭岳鎭海瀆等奏議<lb/>
　　　　儀禮覲禮曰天子出拜日於東門之外禮日<lb/>
　　　　於南門之外禮月與四瀆於北門之外禮山<lb/>
　　　　川邱陵于西門之外注云變拜言禮容祀也<lb/>
　　　　疏云拜無祀言禮則兼拜也<lb/>
<pb n="KR4c0041_SBCK_029-7a"/>
　　　　　右明祭四瀆山川邱陵皆有拜<lb/>
　　　　禮記王制曰五岳視三公四瀆視諸侯注大<lb/>
　　　　視其牲器之數疏云牲幣粢盛籩豆爵獻之<lb/>
　　　　數非謂尊卑也<lb/>
　　　　　右明五岳四瀆下與公候同尊卑<lb/>
　　　　禮記禮器曰一獻質三獻文五獻察七獻神<lb/>
　　　　注云質羣小祀也文社禝五祀也察四望山<lb/>
　　　　川也神先公也<lb/>
　　　　　右明山川之獻重於社禝今太社先農皆<lb/>
　　　　　拜<lb/>
<pb n="KR4c0041_SBCK_029-7b"/>
　　　　禮記樂記云禮主于减樂主於盈禮減而進<lb/>
　　　　以進爲文樂盈而反以反爲文禮减而不進<lb/>
　　　　則銷樂盈而不反則放注云减人所倦也進<lb/>
　　　　謂勉强文也<lb/>
　　　　　右明勉進於禮以防减倦自證聖巳前御<lb/>
　　　　　署祝版訖北再拜自後不拜今若祭官又<lb/>
　　　　　不拜恐减至于銷失進之義<lb/>
以前奉進止令常叅官商量合拜不拜直書其事者臣<lb/>
謹按儀禮禮記等議條例如前伏惟開元禮岳鎭海瀆<lb/>
每年以五郊迎氣日祭之時旱則祈于北郊及有所祈<lb/>
<pb n="KR4c0041_SBCK_029-8a"/>
之禮獻官皆再拜祭以接神拜以成禮稽攷今古並無<lb/>
不拜之文風伯雨師本皆小祠天寳中始昇爲中祠貞<lb/>
元初陛下又以事切蒼生屈已再拜况岳鎭海瀆能出<lb/>
雲爲雨故祝文有賛養萬品阜成百榖之言國朝舊章<lb/>
諸儒損益伏請依開元禮祭官再拜爲定其諸神龍毗<lb/>
沙門神等在禮無文今則咸秩遣使致祭推類相從諸<lb/>
神龍准五龍壇例毗沙門神准四鎭山例並主祭官再<lb/>
拜請依太常寺狀爲定謹議<lb/>
　　　貞元十五年九月日中書含人臣權德輿奏獻<lb/>
　　　　懿二祖遷廟奏議<lb/>
<pb n="KR4c0041_SBCK_029-8b"/>
　　　今年夏四月禘饗于太廟太祖景皇帝東向之<lb/>
　　　　位并遷廟之位<lb/>
右伏惟今月十六日勅禘祫之祭禮之大者先有衆議<lb/>
猶未精詳冝更令百寮議限至二十六日內聞奏者臣<lb/>
聞禮有五經莫重于祭祭稱百順實受其福故曰萬物<lb/>
本乎天人本乎祖以太祖始封之重當殷祭東向之尊<lb/>
百代不遷下統昭穆此孝饗嚴禋之極制也周自后稷<lb/>
十六代至武王毁廟遷主皆太祖之後故序列昭穆合<lb/>
食無嫌漢之太上皇主瘞于園寢尋置别廟是爲屬尊<lb/>
故周漢皆太祖之位正自魏至隋則虛其位魏明帝初<lb/>
<pb n="KR4c0041_SBCK_029-9a"/>
以大皇别廟未成故權設對袷後有司定七廟之制太<lb/>
祖以下爲昭穆二祧旋至三少帝運移于晋晋不以兄<lb/>
弟爲代數故元帝上繼武帝簡文上繼元帝至安帝時<lb/>
然後征西至京兆四府君遷盡未及殷祭運移于宋初<lb/>
永和中疑四府君主所藏之禮詔公卿博議范宣請特<lb/>
築一室韋泓請屋朽乃止蔡謨亦請改築别室若未展<lb/>
者當入就太廟以征西府君東向議竟不行宋齊梁陳<lb/>
北齊周隋悉虛其位以待太祖皆以短祚其禮不申則<lb/>
自魏以降太祖列昭穆之位非通例也武德中立親廟<lb/>
四自宣簡公而下貞觀中立七廟六室自宏農府君而<lb/>
<pb n="KR4c0041_SBCK_029-9b"/>
下開元中始制九廟追尊獻祖懿祖故自武德至于開<lb/>
元太祖在四廟七廟九廟之數則東向之虛又非例也<lb/>
廣德二年將及殷祭有司以二祖親盡當遷太祖九室<lb/>
旣備其年冬袷於是正太祖于東向藏二主于夾室凡<lb/>
十八年矣建中二年冬袷有司誤引蔡謨征西之議以<lb/>
獻祖東向懿祖爲昭太祖爲穆此誠乖疑倒置之大者<lb/>
也議者或引春秋禹不先鯀湯不先契文武不先不窋<lb/>
以爲證且湯與文武皆太祖之後理無所疑至于禹不<lb/>
先鯀安知說者非啟與太康之代而左邱明因而記之<lb/>
耶向者有司以二主藏夾室非儀則可闕殷祭非敬則<lb/>
<pb n="KR4c0041_SBCK_029-10a"/>
可處東向之位則不可是以貞元七年冬太常上奏請<lb/>
下百察僉議詔可其奏八年春有于頎等一十六狀至<lb/>
十一年又詔尙書省集議有陸淳宇文炫二狀前後異<lb/>
同有七家之說至于藏夾室虛東向遠遷園寢分饗褅<lb/>
袷加幣玉虞主而枚卜瘞埋膚引滋多皆失禮意臣等<lb/>
細審討論惟置别廟及袝于德明興聖二說最爲可㨿<lb/>
德明興聖之廟猶别廟也等于剏立此又易行伏以德<lb/>
明皇帝於舜禹之際與稷契同功契後爲殷向五百年<lb/>
稷後爲周逾八百年德明流光無窮殷皇運于後景福<lb/>
靈長與天地凖又獻懿二祖於興聖皇帝爲曾爲元猶<lb/>
<pb n="KR4c0041_SBCK_029-10b"/>
元周人祔于先公之祧此亦亡于禮者之禮也明尊祖<lb/>
之道正大祭之儀禮文祀典莫重於是凡議同者七狀<lb/>
百有餘人其中名儒禮官講貫詳熟臣于貞元八年蒙<lb/>
聖恩以博士徴至京師属當會議時與崔儆劉執經同<lb/>
狀十一年臣官備近侍不在議中乃今累叨眷奬獲貳<lb/>
宗伯職業所守典禮是司研考古今罄竭愚管豈敢以<lb/>
疑文虛說黷陛下嚴敬重難之心其夾室等五家不安<lb/>
之說謹具條上伏惟聖慮裁擇<lb/>
　　　藏夾室<lb/>
右太祖以下毁廟主之所藏也今若以二祖之主同在<lb/>
<pb n="KR4c0041_SBCK_029-11a"/>
夾室當褅袷之際代祖元皇帝以遷主合食而二王留<lb/>
在夾室神靈何所依耶或主有禱則祭無禱則止如殷<lb/>
祭何或云每褅袷時就饗于夾室如合食何此其不可<lb/>
也<lb/>
　　　虛東向<lb/>
右自魏晋方有太祖以上府君以備親廟自太祖以下昭<lb/>
穆旣太祖以上親盡皆遷然後正東向之位明不遷之<lb/>
重自魏及隋皆以短厯或遭離多故其禮未行故虛東<lb/>
向自武德後貞觀開元制加廟數太祖尊位厭而未申<lb/>
故虛東向今九廟已備代祖巳遷而議虛東向則無其<lb/>
<pb n="KR4c0041_SBCK_029-11b"/>
制例此其不可也<lb/>
　　　園寢<lb/>
古漢魏太上皇處士君園寢之制近在京師故于遷主<lb/>
無有異議今二祖園寢皆在趙州法駕撰儀經途遐遠<lb/>
此其不可也<lb/>
　　　分饗<lb/>
右尊祖敬宗至當無二審褅合饗王者所先議者請常<lb/>
以獻祖受袷太祖受褅五年之間迭居東向就如其說<lb/>
則當袷之時太祖固序昭穆矣當褅之禮獻祖何所依<lb/>
耶從古以來無此義例此其不可也<lb/>
<pb n="KR4c0041_SBCK_029-12a"/>
　　　埋瘞<lb/>
右議者引古者貴祖命歛幣玉藏諸兩階之間又埋虞<lb/>
主於廟門外之道左以爲比類彼主命幣玉者旣反告<lb/>
則無所用矣彼虞主用桑者旣練祭則無所用矣不忍<lb/>
䙝瀆故歛而藏之徹而埋之豈如栗主依神雖廟毁而<lb/>
常存之制哉此其不可也况兩階之間與門外道左皆<lb/>
祖廟也今則下瘞于子孫之廟於理安乎此其又不可<lb/>
也<lb/>
　　　以前謹具周漢太祖居東向魏晉以下虛東向<lb/>
　　　并貞元八年十一年兩度會議一十八狀內夾<lb/>
<pb n="KR4c0041_SBCK_029-12b"/>
　　室等五家不安之說如前謹錄奏聞謹奏<lb/>
新刋權載之文集卷第二十九終<lb/>
</p>
<p>
</p>
  </div>
</body>
</text>
</TEI>
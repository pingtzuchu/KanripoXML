<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0041_SBCK_016-1a"/>
權載之文集卷第十六<lb/>
　　　　　　　　　　　　唐權德輿字載之<lb/>
　　碑銘<lb/>
　　　唐故楚州淮陰縣令贈尙書右僕射王府君神<lb/>
　　　　道碑銘<hi>并序</hi>
天球白珩産於崇山叩之而淸越格人莊士生於積德<lb/>
用之而宏大其或含光不耀藏器不發乃熾而昌是滋<lb/>
百祥藴而爲義方飾而爲徽章故太原王公四萃仕而<lb/>
領通邑五追崇而登端右循政茂於官下湛恩集於身<lb/>
後有繇然也公諱光謙字某自東漢鴈門太守澤五代<lb/>
<pb n="KR4c0041_SBCK_016-1b"/>
至晉中書令獻公坦之葳㽔德名與吉祥侔盛自後魏<lb/>
龍驤將軍長社穆侯慧龍五代至隨祕書少監邵以勲<lb/>
華文學復大其門祕書生隨揚州戸曹參軍東戸曹生<lb/>
皇靑州司戸參軍子奇司戸生美原丞贈太常卿慶賢<lb/>
三代沉晦邁其風訓公卽太常府君之長子也㓜而岐<lb/>
嶷長而淳懿絜矩愼獨抱仁戴義閎深博辯之學稽古<lb/>
禮文之事炳然含章靡不通貫至若文舒之淸修廉實<lb/>
處冲之割析元微安期之宏恕懷祖之沈靜合是家法<lb/>
而躬行之始以門廕受署凡四徙官曰豳州三水潞城<lb/>
二主簿絳州萬泉縣丞楚州淮陰縣令所至之邦二千<lb/>
<pb n="KR4c0041_SBCK_016-2a"/>
石必加禮慰薦而公牢讓勇退卑不可踰又爲縣令也<lb/>
務淸靜之理而去其煩苦推明誠之本而教以廉愧一<lb/>
同熙熙生殖阜滋楚風丕變幾至齊魯因喟然曰彼天<lb/>
爵美祿者在仁義與樽酒而巳太邱彭澤豈多秩耶於<lb/>
是放懷於外嗇神於内沉研象繫之表磅礴天人之際<lb/>
其致知格物不可詳巳以開元二十九年春正月捐館<lb/>
舍於淮陰年六十九其明年返葬於河南府偃師縣北<lb/>
山之陽夫人博陵崔氏贈博陵郡太夫人繼夫人隴西<lb/>
李氏後夫人同郡武氏贈彭城郡太夫人飾終三加子<lb/>
貴故也公之才子五人長曰翊以文雅典憲直方貞厲<lb/>
<pb n="KR4c0041_SBCK_016-2b"/>
厯御史中丞左散騎常侍刑部吏部二侍郞御史大夫<lb/>
贈戸部尙書謚曰忠惠次曰翺吏理詳明官河南府陽<lb/>
翟縣丞次曰翃循良愷悌勲德茂盛厯辰朗容三州刺<lb/>
史容管經畧使兼御史中丞河中少尹朔方節度留後<lb/>
汾州刺史單于副都䕶振武軍使徵拜京兆尹尋兼御<lb/>
史大夫再居大理卿爲福建州觀察使入爲太子賓客<lb/>
貞元十二年檢校禮部尙書東都留守踐履藩垣逾四<lb/>
十年階至特進爵封本郡次曰向士行淸修爲秦州上<lb/>
邽縣尉㓜曰翽文敏幹俗厯監察御史三原縣令著作<lb/>
郎太子僕翺向皆不幸早夭翽亦命屈其志而忠惠公<lb/>
<pb n="KR4c0041_SBCK_016-3a"/>
太原公㧾集休祉爲宗公藎臣初忠惠公與肅宗代宗<lb/>
從容言天下事甚衆且曰文致太平在正名百職危言<lb/>
悃愊痛詆權倖條䟽理道坦然章明沃心前席倚以爲<lb/>
相者數矣雖位竟不至而其遺風直聲暴乎天下太原<lb/>
公剖符賦政累刻金石滅夷越劇賊開地靖人倅蒲也<lb/>
以沉機銷急變䕶單于也以尺書柔獷俗中外官師淑<lb/>
聲流聞保釐尹正式是東夏安危注意未始有極言代<lb/>
德者以公之道未光而慶下鍾惟其有之是以似之之<lb/>
故也初以忠惠公扈鑾輅於岷峨其勤匪懈贈公隴州<lb/>
刺史又以持節印册命專對於北方間關忠力再贈公<lb/>
<pb n="KR4c0041_SBCK_016-3b"/>
秘書監後以太原公南服嘉庸三贈公爲兵部尙書以<lb/>
轂下肅淸四贈公爲太子少保以閩方報政五贈公爲<lb/>
尙書右僕射噫嘻賢人教忠之業令嗣揚名之孝大君<lb/>
追遠之澤是三者可謂至矣十七年太原公貞于龜筮<lb/>
得二月壬寅吉於是備八旒七章鷩冕佩玉之飾博陵<lb/>
彭城二郡太夫人以象服祔焉詔給鹵簿官司喪事慶<lb/>
靈集於一門光耀被於九原君子然後知積德豐報之<lb/>
不誣矣至若忠惠之子爲守臣太原之壻居台司諸孫<lb/>
昌阜冠聯圭組則列諸碑陰以備代家斵此琬琰銘公<lb/>
德善其詞曰<lb/>
<pb n="KR4c0041_SBCK_016-4a"/>
有斐君子兮德行醇備蟬聯咺赫兮峻閥宏義觀我靈<lb/>
龜兮懼腊毒之厚味樹風百里兮馳蒲密之極摰慈和<lb/>
安靜兮闔境如春仲曼容兮與古爲倫全才不耀兮流<lb/>
慶後昆忠惠旣没兮太原顯尊五加追合兮賁此元壤<lb/>
隼旟龍劒兮以至師長澤流根兮恩漏泉壽堂拱木兮<lb/>
橫蒼烟隨武可作兮臧孫有後崇崗樂石兮昭晰悠久<lb/>
吁嗟王公斯不朽<lb/>
　　　唐故鄜州伏陸縣令贈左散騎常侍王府君神<lb/>
　　　　道碑銘<hi>并序</hi>
國家以孝理天下褒有功之臣寄崇元候及先子印綬<lb/>
<pb n="KR4c0041_SBCK_016-4b"/>
名器賁於冥冥繇是王公三受追命有金貂附蟬之飾<lb/>
公諱崇術字敬方其先太原晉陽人晉司徒渾之後也<lb/>
中以閥閱徙於帝邱今以名數籍于轂下曾王父皇集<lb/>
州司倉參軍元素元素生朝散大夫滑州渭南縣令瓖<lb/>
生蔚州司法參軍宏効皆用儒行自守故纓轂未華仕<lb/>
不過郡掾史縣大夫而休問四暢公卽司倉府君之子<lb/>
方嚴密靜忠厚温克覽六籍三畧如古人之心開元中<lb/>
舉孝廉仍歲爲有司所絀因罷卷慨息慕班超傅介子<lb/>
之爲人遂從河西節度杜尙書暹撫劍相合一命昭武<lb/>
校尉蘭州金城縣別將再命鄜州修武府左果毅都尉<lb/>
<pb n="KR4c0041_SBCK_016-5a"/>
伐謀決勝多以咨之居戲下數歲因喟然曰務功伐而<lb/>
違敬養豈吾之心耶陟屺倚門慈戀交感及嘉仲由而<lb/>
罪吳起去危事以承歡顔旣至郡按察使表其義風可<lb/>
移於教化有詔試守鄜州伏陸令爲之三年禮俗休和<lb/>
入爲怡聲出有循政熙熙然千室以仁遂焉雖宓不齊<lb/>
之理單父庚桑楚之居㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>不是過也察廉薦延者方<lb/>
因公以俟上賞俄丁太夫人憂喪期斬焉闋而猶毁又<lb/>
喟然曰嚮所以不擇祿者備膳羞耳今則求志豈蘄畜<lb/>
於樊中耶於是善閉以葆其身教忠以大其門語仁義<lb/>
於燕間集寵嘉於後昆以天寶八年春正月考終命于<lb/>
<pb n="KR4c0041_SBCK_016-5b"/>
濮州濮陽縣享年七十二嘉耦北平田氏夏州司馬藝<lb/>
之息女淑愼柔正宜于家室後七歲没于徐州有子三<lb/>
人長曰奇哲俶儻沉勇與河内尙衡扶義于河南積功<lb/>
榮至恒州刺史蹈難以没不害於仁次曰棲榮亦以忠<lb/>
力䇿謀至左威衛將軍㓜曰棲曜寛明博大有文武畧<lb/>
左右征師炳著威功掃蠆毒於姑胥靜鴟諠於夷門興<lb/>
元元年以太子詹事加御史大夫繇太原縣侯進封瑯<lb/>
琊郡王貞元三年從晉國韓公來朝京師拜輔國大將<lb/>
軍左龍武軍將軍明年又以御史大夫爲鄜坊丹延等<lb/>
州節度觀察等使十二年就加禮部尙書納忠服勞考<lb/>
<pb n="KR4c0041_SBCK_016-6a"/>
濮州濮陽縣享年七十二嘉耦北平田氏夏州司馬藝<lb/>
之息女淑愼柔正宜于家室後七歲没于徐州有子三<lb/>
人長曰奇哲俶儻沉勇與河内尙衡扶義于河南積功<lb/>
榮至恒州刺史蹈難以没不害於仁次曰棲榮亦以忠<lb/>
力䇿謀至左威衛將軍㓜曰棲曜寛明博大有文武畧<lb/>
左右征師炳著威功掃蠆毒於姑胥靜鴟諠於夷門興<lb/>
元元年以太子詹事加御史大夫繇太原縣侯進封瑯<lb/>
琊郡王貞元三年從晉國韓公來朝京師拜輔國大將<lb/>
軍左龍武軍將軍明年又以御史大夫爲鄜坊丹延等<lb/>
州節度觀察等使十二年就加禮部尙書納忠服勞考<lb/>
<pb n="KR4c0041_SBCK_016-6b"/>
禮修職克禀風訓爲時翰垣旋觀賦政之府乃公筮任<lb/>
之地感霜露於怵惕展蒸嘗於吉蠲葢貽慶考祥必有<lb/>
所自不然何回復宏大於是邦耶初大厯十年朝廷以<lb/>
尙書偏師䇿勲贈公開州刺史貞元九年又以撫劍宣<lb/>
力贈公宋州刺史是歲天子以一純二精大饗報本其<lb/>
明年贈公左散騎常侍夫人始贈北平郡太君再封北<lb/>
平郡太夫人至是三加爲燕國夫人十年十月追錫之<lb/>
車服器用改葬之裧輤合祔濮陽縣洛城鄉全義里之<lb/>
西原先是尙書旣得吉卜如始居喪之戚累章請乞親<lb/>
壤樹上以戎閫委重俾其子正元往襄事焉噫嘻追養<lb/>
<pb n="KR4c0041_SBCK_016-7a"/>
繼志有哀有敬義方啟迪之遠纂服裕蠱之盛蕃衍昌<lb/>
阜叢於子姓宜哉斵石舊封以攄德善其銘曰<lb/>
仕不必貴難乎求備抑抑王公修仁踐義式昭再命宏<lb/>
厥武事美化一同炳然文理燕居就養消息恬智從心<lb/>
之年亦巳過二没代流慶密章下賁此追劇藩乃進常<lb/>
侍婉彼燕國柔嘉樂易光叶閨門克昌後嗣蟬冠象服<lb/>
同穴兹地金石繫辭式昭遺懿<lb/>
　　　唐故通議大夫守戸部尙書兼御史大夫持節<lb/>
　　　　充朔方鎭西北庭興平陳鄭等州行營兵馬<lb/>
　　　　及河中節度都統處置等使兼管内觀察使<lb/>
<pb n="KR4c0041_SBCK_016-7b"/>
　　　　權知絳州刺史賜紫金魚袋贈揚州大都督<lb/>
　　　　府李公神道碑銘<hi>并序</hi>
周道親親夾輔王室分唐叔以懷姓九宗職官五正故<lb/>
其後文侯受秬鬯之命文公受大輅之錫祿勲推恩敦<lb/>
叙昌大理道之所繇也國家憲章文武選逮明德元功<lb/>
侯籍延耀本枝初太祖景皇帝之支曰鄭王亮實生淮<lb/>
安王神通用親賢功德左右休運淄川郡王孝同淮安<lb/>
之昭也右衛將軍燧淄川之穆也劒州辰史贈太僕少<lb/>
卿廣業承祖禰積厚之慶而生尙書尹三王都惣六師<lb/>
帥八命四履投難服勞有猷有守以至殁代禮賁於追<lb/>
<pb n="KR4c0041_SBCK_016-8a"/>
命澤流於代官有由然也尙書諱國貞字南華天姿風<lb/>
采爲宗室儀矩冽如寒泉嶷若崇山修身筮仕動有休<lb/>
𥙿開元十三年明皇帝肆覲東后柴于岱宗以公族侍<lb/>
祠調補綿州參軍事暴雨忽至江流羡溢公自下位能<lb/>
禦其災旣堅舊防乃復故道累遷岐州錄事參軍太師<lb/>
苗公太尉房公繼爲二千石皆所引重御史大夫張倚<lb/>
採訪關中表爲支使天寶末林胡覆三川犯秦關詔除<lb/>
殿中侍御史爲襄陽郡司馬且介戎政公以侍板輿辭<lb/>
革車換房陵太守表課尤異徵拜長安縣令風政肅淸<lb/>
改秦州刺史命或中止復爲長安令尋遷汴州刺史未<lb/>
<pb n="KR4c0041_SBCK_016-8b"/>
及行復輟爲京兆少尹天子以公積有試効可居大宫<lb/>
累命爲河南京兆成都尹劍南西川節度使其撫周郊<lb/>
猰㺄方熾公與太尉臨淮王議曰河洛爲天下衝且無<lb/>
車賦比屋安堵寇將甘心焉不若虛其邑居挈以駿邁<lb/>
贏糧善地可俟師期繇是太尉壁河陽公次于陜伐謀<lb/>
消患君子推其智其在京轂兵火之餘人命將沈<hi>一作泛</hi>
物力亦屈而百役煩苦出於傷痍公曰元元愁歎受命<lb/>
惠養儻不能曠然丕變豈副明天子鬱悼之心耶列上<lb/>
蠲除悉蒙可報凡調於人者去其十九淸淨愷弟百姓<lb/>
稱其仁鎭岷峨裔人樂禍殺嘉榮二州刺史以開邊隟<lb/>
<pb n="KR4c0041_SBCK_016-9a"/>
公命將疾攻舉無遺類明年昆戎圍我三城遣銳師據<lb/>
便城壁戒嚴持重徼其極而擊之賈餘無前酣戰盡殪<lb/>
悉獻虜獲軍無私焉隣壤不靖偏師叛換將盜兵符巳<lb/>
據城寺出車壓境指顧而平凡三整武經而巴蜀軌道<lb/>
拊循安重四封畏其威柄用者沮公勲猷徵爲殿中監<lb/>
命書旣下不俟駕行囊被單車無道里費取倍稱之息<lb/>
五萬甫達京師上嘉而賜之俾折其劵寇有段子章者<lb/>
恣睢就戮方帥以吉語聞詔公宴見前席奬與曰利兵<lb/>
積穀皆卿之素也其無駭庈父之謂乎朝野嘉其首公<lb/>
而服其絜巳臨淮王移鎭海岱長轂在郊西邊北朔合<lb/>
<pb n="KR4c0041_SBCK_016-9b"/>
淮陽圻父五諸侯之旅主盟中權盡䕶諸將於是拜戸<lb/>
部尙書河中節度都統使又以職顓戎重則風俗不阜<lb/>
加管内觀察使權知絳州刺史公外揔方畧内修班制<lb/>
當强弩之末無半菽之糧不忍加賦飛章未下猶以憲<lb/>
度爲巳任推剽者斃不行師諸校譸張觖望至是夜暮<lb/>
變起或以跳驅諭公公曰吾之不敏當死節官下安敢<lb/>
貳偷以煩刑史亂之剡也公竟及焉議者尙其絜矩而<lb/>
哀其不淑時上元三年建卯月春秋四十八是歲改元<lb/>
寶應至夏五月寧神于三原縣之北原詔以揚州大都<lb/>
督印綬告第憫其勞也公本諱若幽上元中天子以特<lb/>
<pb n="KR4c0041_SBCK_016-10a"/>
立之操爲宗公表率錫嘉名以更焉公忠儉誠厚方嚴<lb/>
密靜用儒行憲令修明事功大玉不劌楚金必割凢厯<lb/>
官二十四自解巾至握節勤職十七其以内庭持書中<lb/>
執法亞丞相佩兩印以雄外服者又七命焉刺房陵之<lb/>
後五六年間車不輟鞅賦職任功名聲章明及公以司<lb/>
徒總輿師令弟若水以内府司贊謁而太夫人福履所<lb/>
介也陳壽觴懷黃佩玉左右温凊極魯侯之燕喜邁張<lb/>
仲之孝友宜錫壽寵爲人倫龜龍曾未中身遭罹凶害<lb/>
前史稱霍去病亦有天幸然則命之所賦有幸焉有不<lb/>
幸焉斯不可問巳夫人扶風郡君竇氏鴻臚丞光之女<lb/>
<pb n="KR4c0041_SBCK_016-10b"/>
揚府長史御史大夫覦之姊也淑明仁順克叶公志家<lb/>
肥族睦抑有助焉公薨若干年而夫人殁子四人長曰<lb/>
錡材氣碩茂絜廉貞肅遵修訓則復大其門入作卿士<lb/>
出爲侯伯貞元十五年以御史中丞剖符潤州宣風以<lb/>
宏禮俗成賦以殖財用大績茂焉中邦賴焉明年就加<lb/>
御史大夫十八年進禮部尙書撫封題劒如公渥命次<lb/>
曰鎰蘄州刺史次曰豐士鄠縣令幼曰豐器長安縣尉<lb/>
皆有幹裕而屈於年位今尙書永惟先公丕矩未刻金<lb/>
石以德輿嘗叨史職久掌贊書知王族大僚之事業見<lb/>
託論譔故不敢黙其美亦不敢溢其言銘曰<lb/>
<pb n="KR4c0041_SBCK_016-11a"/>
堯睦九族漢封同姓烈烈淮安乘時佐命淄川而下三<lb/>
葉儲慶乃生我公紹續先正時惟崇英忠智廉淸所至<lb/>
風行所居理平山元朱組旣靖蜀京鏚鏚琱戈乃主夏<lb/>
盟交修藩衛纂服宏大陟恪左右勤勞翼戴隱微之間<lb/>
乃與禍㑹夷途始半白晝中晦桓楹羽葆久閟鮮原煌<lb/>
煌密章肅肅絲言盛德復祉叢滋後昆列郡是式介人<lb/>
維藩大江南服考禮修職五曹十聯克嗣先德董是經<lb/>
費陳之藝極本於教忠懋此宣力伊昔祭器實銘蒸<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
禮則有變魂遊在兹連崗陂陀宰樹參差悠悠終古永<lb/>
揚斯碑　卷第十六<lb/>
</p>
<p>
</p>
  </div>
</body>
</text>
</TEI>
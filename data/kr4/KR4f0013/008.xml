<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_008-1a"/>
梅村家藏藁卷弟八　詩前集八<lb/>
　七言絶句六十一首<lb/>
　　　過魚山曹植墓二首<lb/>
小穀城西子建祠魚山刻石省躬詩君家兄弟空搖落惆悵秋墳采豆枝<lb/>
　　　其二<lb/>
鄴臺坐法公車令菑郡憂讒謁者書天使武皇全愛子黃初先已屬蒼舒<lb/>
　　　項王廟<lb/>
戲馬臺前拜魯公興王何必定關中故人子弟多豪傑弗及封侯呂馬童<lb/>
　　　虞美人<lb/>
咸陽宮闕早成塵莫聽歌聲涕淚頻若遇戚姬悲薄命幸無如意勝夫人<lb/>
　　　釣臺<lb/>
少有高名隱富春南陽游學爲亡新高皇舊識屠沽輩何似原陵有故人<lb/>
　　　贈妓郎圓<lb/>
輕靴窄袖柘枝裝舞罷斜身倚玉牀認得是儂偏問姓笑儂花底喚諸郎<lb/>
<pb n="KR4f0013_SBCK_008-1b"/>
　　　偶成二首<lb/>
好把蛾睂鬬遠山鈿蟬金鳳綠雲鬟畫堤無限垂垂柳輸與樓頭謝阿蠻<lb/>
　　　其二<lb/>
海棠花發兩三枝燕子呢喃春雨時恰似闌干嬌欲醉當年人說杜紅兒<lb/>
　　　感舊<lb/>
赤欄橋護上陽花翠羽雕籠語絳紗羨殺江州白司馬月明亭畔聽琵琶<lb/>
　　　汴梁二首<lb/>
馮夷擊鼓走夷門銅馬西來風雨昬此地信陵曾養士只八誰解救王孫<lb/>
　　　其二<lb/>
城上黃河屈注來千金堤帚一時開梁園遺跡銷沉盡誰與君王避吹臺<lb/>
　　　題歸玄㳟僧服小像四首<lb/>
豈是前身釋道安遇人不著鹿皮冠接罹漉酒科頭坐只作先生醉裏看<lb/>
<hi>好酒</hi>
　　　其二<lb/>
金粟山人道者裝玉山秋盡草堂荒刦灰重作江南夢一曲開元淚萬行<lb/>
<pb n="KR4f0013_SBCK_008-2a"/>
能詩　顧阿瑛號金粟道人著天寶遺事談庚申君事<lb/>
　　　其三<lb/>
共道淇園長異材風欺雪壓倩誰栽道人掃向維摩壁千尺蒼龍護講臺<lb/>
<hi>畫竹</hi>
　　　其四<lb/>
中山絶技妙空羣智永傳家在右軍爲寫頭陀新寺額筆鋒蒸出墨池雲<lb/>
<hi>工書</hi>
　　　戲贈十首<lb/>
窄袖輕衫便洞房何綏新作婦人裝繡囊蘂結同心扣十里風來袴褶香<lb/>
　　　其二<lb/>
梅根冶後一庭幽桃葉歌中兩槳留管是夜深嬌不起隔簾小婢喚梳頭<lb/>
　　　其三<lb/>
香銷寳鴨月如霜欲罷摴蒱故拙行倦倚局邊佯數子暗擡星眼擲兒郎<lb/>
　　　其四<lb/>
仙家五老話驂鸞素女圖經掌上看如共王喬舊相識鍊方從乞息肌丸<lb/>
<pb n="KR4f0013_SBCK_008-2b"/>
　　　其五<lb/>
玉釵仍整未銷黃笑看兒郎語太狂翻道玉人心事懶厭將雲雨待襄王<lb/>
　　　其六<lb/>
戒珠琥珀間沉檀弟子班中玉葉冠君是惠休身法喜他年㕘學贊公壇<lb/>
　　　其七<lb/>
蔬譜曾刪䱉議書一臠鮮菜定何如玉纎下筋無常味珍重虞公數十車<lb/>
　　　其八<lb/>
懶梳雲髻罷蘭膏一幅羅巾紫玉縧不向弓彎問消息誤人詩句鄭櫻桃<lb/>
　　　其九<lb/>
內家紈扇縷金函萬壽花開靑鳥銜贈比乘鸞秦氏女銀泥裙子鳯皇衫<lb/>
　　　其十<lb/>
橫塘西去窈娘還畫出吳山作楚山笑語阿戎休悵望莫愁艇子在溪灣<lb/>
　　　亂後過湖上山水盡矣賦一絶<lb/>
柳榭桃蹊事已空斷槎零落敗垣風莫嗟客髩重游改恰有靑山似鏡中<lb/>
　　　聽朱樂隆歌六首<lb/>
<pb n="KR4f0013_SBCK_008-3a"/>
少小江湖載酒船月明吹笛不知眠只今憔悴秋風裏白髮花前又十年<lb/>
　　　其二<lb/>
一春絲管唱吳趨得似何戡此曲無自是風流推老軰不須教染白髭鬚<lb/>
　　　其三<lb/>
開元法部按霓裳曾和巫山窈窕娘見說念奴今老大白頭供奉話岐王<lb/>
　　　其四<lb/>
誰畫張家靜婉腰輕綃一幅美人蕉會看記曲紅紅笑喚下丹靑弄碧簫<lb/>
　　　其五<lb/>
長白山頭蘆管聲秋風吹滿雒陽城茂陵底事無消息逤邏檀槽撥不成<lb/>
　　　其六<lb/>
楚雨荆雲雁影還竹枝彈徹淚痕斑坐中誰是沾裳者詞客哀時庾子山<lb/>
　　　觀棋六首<hi>和錢牧齋先生</hi>
深院無人看劇棋三郎勝負玉環知康猧亂局君王笑一道哥舒布算遲<lb/>
　　　其二<lb/>
小閣疏簾枕簟秋晝長無事爲忘憂西園近進修宮價博進知難賭廣州<lb/>
<pb n="KR4f0013_SBCK_008-3b"/>
　　　其三<lb/>
閒向松窻覆舊圖當年國手未全無南風不競君知否抉眼胥門看入吳<lb/>
　　　其四<lb/>
碧殿春深賭翠鈿壽王游戲玉牀前可憐一子難饒借殺却抛殘到那邊<lb/>
　　　其五<lb/>
玄黃得失有誰憑上品還推國手能公道世人高下在圍棋中正柳吳興<lb/>
　　　其六<lb/>
莫將絶藝向人誇新勢斜飛一角差局罷兒童閒數子不知勝負落誰家<lb/>
　　　贈㓂白門六首<lb/>
　　　　白門故保國朱公所畜姬也保國北行白門被放仍返南中秦<lb/>
　　　　淮相遇殊有淪落之感口占贈之<lb/>
南內無人吹洞簫莫愁湖畔馬蹄驕殿前伐盡靈和柳誰與蕭娘鬪舞腰<lb/>
　　　其二<lb/>
朱公轉徙致千金一舸西施計自深今日祗因句踐死難將紅粉結同心<lb/>
　　　其三<lb/>
<pb n="KR4f0013_SBCK_008-4a"/>
同時姊妹入奚官挏酒黃羊去住難細馬䭾來紗罩眼鱸魚時節到長干<lb/>
　　　其四<lb/>
重點盧家薄薄妝夜深羞過大功坊中山內宴香車入寶髻雲鬟列幾行<lb/>
　　　其五<lb/>
曾見通矦退直遲縣官今日選蛾眉窈娘何處雷塘火漂泊楊家有雪兒<lb/>
　　　其六<lb/>
舊宮門外落花飛俠少同游並馬歸此地故人騶唱入沉香火暖護朝衣<lb/>
　　　題莊榿菴像四首<lb/>
錦里先生住錦涇百花潭水浣花亭子雲寂寞餘奇字抱膝空山著一經<lb/>
　　　其二<lb/>
相如書信達郫筒入蜀還家意氣雄却憶故人天際遠罷官嚴助在吳中<lb/>
　　　其三<lb/>
把卷無人意惘然故鄉雲樹夢魂邊遙知石鏡山頭影不及當時是少年<lb/>
　　　其四<lb/>
舊朝人地擅簮纓詞賦風流妙兩京盡道阿兄多貴重杜家中弟最知名<lb/>
<pb n="KR4f0013_SBCK_008-4b"/>
　　　楚雲八首<lb/>
　　　　楚雲字慶娘余以壬辰上已爲朱子葵子葆子容兄弟招飮鶴<lb/>
　　　　洲同集則道開師沈孟陽張南垣父子妓有畹生者與慶娘同<lb/>
　　　　小字而楚雲最明慧可喜口占贈之<lb/>
十二峰頭降玉眞楚宮祓禊采蘭辰陳思枉自矜能賦不詠湘娥詠雒神<lb/>
　　　其二<lb/>
白蘋江上送橫波擬唱湘山楚水歌却爲襄王催按曲故低紈扇簇雙蛾<lb/>
　　　其三<lb/>
越羅衫子揉紅藍楚玉鸞雛鏤碧簮莫羨鴉頭羅襪好一鈎新月印湘潭<lb/>
　　　其四<lb/>
新篘下若酒頻傾楚潤相看別有情小戸漫糾還一笑衆中觥政自縱橫<lb/>
　　　其五<lb/>
風流太守綠莎㕔近水夭桃入畫屏最是楚腰嬌絶處一雙鸂鶒起沙汀<lb/>
　　　其六<lb/>
范蠡湖邊春草長楚天歸去載夷光人間別有朱公子騎鶴吹笙是六郎<lb/>
<pb n="KR4f0013_SBCK_008-5a"/>
　　　其七<lb/>
畫梁雙燕舞衣輕楚楚腰肢總削成記得錢塘兩蘇小不知誰箇擅傾城<lb/>
　　　其八<lb/>
廬山攜妓故人留白社流連謁惠休早爲朝雲求半偈楚江明日上黃州<lb/>
　　　山塘重贈楚雲四首<hi>楚雲故姓陸雲間人</hi>
宣公橋畔響輕車二月相逢約玩花烏柏着霜還繫馬停鞭重問泰娘家<lb/>
　　　其二<lb/>
家住橫塘小院東門前流水碧簾櫳五茸城外新移到傲殺機雲女侍中<lb/>
　　　其三<lb/>
月夜分攜幾度圓語溪芳草隔雲煙那知閶闔千條柳抛撇東風又一年<lb/>
　　　其四<lb/>
挾彈城南控紫騮葳㽔春鎖玉人留花邊别有秦宮活不數人間有秺侯<lb/>
　　　題殷陟明仙夢圖<lb/>
蕉團桐笠御風行夢裏相逢話赤城自是前身殷七七今生贏得是詩名<lb/>
<pb n="KR4f0013_SBCK_008-5b"/>
</p>
<p>
梅村家藏藁卷弟八終<lb/>
</p>
<p>
</p>
  </div>
</body>
</text>
</TEI>
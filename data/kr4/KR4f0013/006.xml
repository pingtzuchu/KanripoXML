<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_006-1a"/>
梅村家藏藳卷弟六　詩前集六<lb/>
　七言律詩七十二首<lb/>
　　　庚寅元旦試筆<lb/>
　　　　已丑除夕夢杏花盛開桃李數株次第欲放予登小閣臨曲池<lb/>
　　　　有人索杏花詩彷彿禁中應制醒來追思陳事去予登第之歲<lb/>
　　　　已二十年矣<lb/>
二十年前供奉官而今白髮老江干靑樽酒盡貪孤夢紅杏花開滿禁闌<lb/>
西苑樓臺遺事在北門詞賦舊遊難高涼橋畔春如許嬴淂兒童走馬看<lb/>
　　　穆大苑先卧病桐廬初歸喜贈<lb/>
富春山下趁歸風客病孤舟夜雨中千里故園惟舊友十年同學半衰翁<lb/>
藥罏媿我形容槁腹尺輸君飮噉工却向淸秋共消損一樽無恙笑顔紅<lb/>
　　　贈李莪居御史<hi>時督學江南</hi>
中條山色絳帷開宛雒春風桃杏栽地近石經緣虎觀家傳漆卷本蘭臺<lb/>
花飛驛路生徒滿潮落江城鐘磬來置酒一帆黃浦月登臨早訪陸機才<lb/>
<pb n="KR4f0013_SBCK_006-1b"/>
　　　贈陸孟鳬七十二首<lb/>
楓葉蘆花霜滿林江湖蕭瑟鬢毛侵書生藤峽功名薄漁父桃源歲月深<lb/>
入市蹇驢晨賣藥閉門殘酒夜橫琴舊游烽火天涯夢銅鼓山高急暮砧<lb/>
<hi>陸爲潯州司李藤峽在潯州常熟有桃源澗</hi>
　　　其二<lb/>
講授山泉遶戸庭苧翁無事爲中泠偶支鶴俸分魚俸閒點茶經補水經<lb/>
千里程鄕浮大白一官勾漏養空靑歸來松菊荒涼甚買得雙峰縛草亭<lb/>
<hi>陸爲無錫學博故云講授</hi>
　　　贈申少司農靑門六十二首<lb/>
相門三㦸勝通侯兄弟衣冠盡貴游白下高名推謝朓黃初耆德重楊彪<lb/>
千山極目風塵暗一老狂歌天地秋還憶淮淝開制府江聲吹角古揚州<lb/>
　　　其二<lb/>
脫却朝衫上釣船餘生投老白雲邊買山向乞分司俸餉客還存博士錢<lb/>
世事烟霞娛晚歲黨人名字付殘編扁舟百斛烏程酒散髮江湖只醉眠<lb/>
　　　宴孫孝若山樓賦贈<lb/>
<pb n="KR4f0013_SBCK_006-2a"/>
千章喬木俯晴川高閣登臨雨後天明月笙歌紅燭院春山書畫綠楊船<lb/>
郗超好客眞名士蘇晉翻經正少年最是風流揮玉麈煙霞勝處著神仙<lb/>
　　　琴河感舊四首<hi>井序</hi>
　　　　楓林霜信放棹琴河忽聞秦淮卞生賽賽到自白下適逢紅葉<lb/>
　　　　余因客座偶話舊游主人命犢車以迎來持羽觴而待至停驂<lb/>
　　　　初報傳語更衣已託病痁遷延不出知其憔悴自傷亦將委身<lb/>
　　　　於人矣予本恨人傷心往事江頭燕子舊壘都非山上蘼蕪故<lb/>
　　　　人安在久絶鉛華之夢況當搖落之辰相遇則惟看楊柳我亦<lb/>
　　　　何堪爲別已屢見櫻桃君還未嫁聽琵琶而不響隔團扇以猶<lb/>
　　　　憐能無杜秋之感江州之泣也漫賦四章以誌其事<lb/>
白門楊柳好藏鴉誰道扁舟蕩槳斜金屋雲深吾谷樹玉杯春暖尙湖花<lb/>
見來學避低團扇近處疑嗔響鈿車卻悔石城吹笛夜靑驄容易别盧家<lb/>
　　　其二<lb/>
油壁迎來是舊遊尊前不出背花愁緣知薄倖逢應恨恰便多情喚却羞<lb/>
故向閒人偷玉筯浪傳好語到銀鈎五陵年少催歸去隔斷紅牆十二樓<lb/>
<pb n="KR4f0013_SBCK_006-2b"/>
　　　其三<lb/>
休將消息恨層城猶有羅敷未嫁情車過捲簾勞悵望夢來携袖費逢迎<lb/>
靑山憔悴卿憐我紅粉飄零我憶卿記得橫塘秋夜好玉釵恩重是前生<lb/>
　　　其四<lb/>
長向東風問畫蘭玉人微歎倚闌干乍抛錦瑟描難就小疊瓊牋墨未乾<lb/>
弱葉懶舒添午倦嫩芽嬌染怯春寒書成粉箑憑誰寄多恐蕭郎不忍看<lb/>
　　　贈糧儲道步公<hi>乾州人</hi>
臨湘家世擁旌旄策馬西來劍珮高華嶽風雲開間氣乾陵草木壯神臯<lb/>
山公盡職封章切蕭相憂時饋運勞靑史通侯餘事在江南重見舊人豪<lb/>
　　　辛卯元旦試筆<hi>除夕再夢杏花</hi>
十年車馬盛長安仙仗傳籌曙色寒禁苑名花開萬樹上林奇果賜千官<lb/>
春風紫燕低飛入曉日靑騘緩轡看舊事已非還入夢畫圖金粉碧闌干<lb/>
　　　雜感二十一首<lb/>
聞道朝廷罷上都中原民困尙難蘇雪深六月天圍塞雨漲千村地入湖<lb/>
瀚海波濤飛戰艦禁城宮闕起浮圖關山到處愁征調願賜三軍所過租<lb/>
<pb n="KR4f0013_SBCK_006-3a"/>
　　　其二<lb/>
簫鼓中流進奉船司空停索導行錢八𧖟名繭盤花就千䌰奇文舞鳳旋<lb/>
袴褶射雕沙磧塞筐箱市馬玉門邊秋風砧杵催刀尺江左無衣已七年<lb/>
　　　其三<lb/>
旌旗日落起征鴻蘆管淒涼雜部中鳷鵲廢宮南内月麒麟枯塜北邙風<lb/>
金縢兄弟山河固玉几君臣笑語空囘首蹛林秋祭遠枉抛心力度江東<lb/>
　　　其四<lb/>
射柳山頭掣皁雕便門斜直禁城遙畏吾文字翻唐史百濟衣冠奉漢朝<lb/>
西罽織鞍都護馬北珠裝帽侍中貂只今理學追姚許耆舊中原未寂寥<lb/>
　　　其五<lb/>
居庸千尺薊門低八部雲屯散馬蹏日表土中通極北河源天上接安西<lb/>
金城將吏耕黃犢玉壘山川祭碧雞世會適逢須粉飾十年辛苦厭征鼙<lb/>
　　　其六<lb/>
萬山中斷一關分絶塞東來鸛鵲羣少婦燕脂人似月通侯鞍馬客如雲<lb/>
玉河煙柳樓頭見鐡嶺風霜笛裏聞劉杜至今悲轉戰城南誰賽鄧將軍<lb/>
<pb n="KR4f0013_SBCK_006-3b"/>
　　　其七<lb/>
天水將軍被錦衣中原當日羽書飛花門報國終留恨石窌酬功事已非<lb/>
銅馬只今翻仗節玉關何事更重圍可憐西海城頭月玄菟征人戌不歸<lb/>
　　　其八<lb/>
故京原廟倚諸峰走馬驚聞享殿鐘豈謂盡驅昭應鹿到來還問灞陵松<lb/>
十家冡戸除官道百歲村翁識御容記得奉天門獻捷亦將恩禮待和龍<lb/>
　　　其九<lb/>
湘山木落楚江流塢壁風高蘆管愁東府一軍當夏口南人五道出壺頭<lb/>
鐵犀黑水樓船夜銅鼓丹崖戰馬秋西上祖生仍誓楫路旁還指舊通侯<lb/>
　　　其十<lb/>
十載間關厯苦辛汨羅風雨泣孤臣王孫去國餘三戸公子從亡止五人<lb/>
報主有心爭赤壁借兵無力聽黃巾誰知招屈亭前水卻是當時白馬津<lb/>
　　　其十一<lb/>
極目風塵哭杜鵑越王臺畔草芊芊時危文土皆成將事去孤臣且學仙<lb/>
銅柱漫標空到海珠崖難棄已無天黔公帶礪丹書在兵甲縱橫滿麓川<lb/>
<pb n="KR4f0013_SBCK_006-4a"/>
　　　其十二<lb/>
栢梁高宴會羣公擊柱橫刀禁殿中豐沛功名雄薊北燕齊賓客亂關東<lb/>
五王歸政推恩厚八使分符報命同垂老幸聞親治詔太平時節願年豐<lb/>
　　　其十三<lb/>
中丞杖節換征袍馬槊邊州意氣高門下爪牙京兆掾帳前心膂杜陵豪<lb/>
里魁投缿充書佐家將探丸拜賊曹司隸皁囊彈治急悔將文墨誤弓刀<lb/>
　　　其十四<lb/>
法從千官對直廬殿中誰是夏無且議添常侍司宮尉詔設期門護屬車<lb/>
沙苑草荒秋射兔灤河花發曉觀魚三邊望幸多封事不見相如諌獵書<lb/>
　　　其十五<lb/>
富良江上指雙旌報道中原到陸生猶有將軍居善闡誰云相國走占城<lb/>
黄龍誓在應輸貢白象營開任請兵南服祖宗威徳重王師三下遣西平<lb/>
　　　其十六<lb/>
急峽天風捲怒濤穿雲棧石度秋毫雞豚絶壁人煙少珠玉空江鬼哭高<lb/>
縱火子村驅草木齎糧百日棄弓刀緜州郤報傳烽緊峒戸溪丁轉戰勞<lb/>
<pb n="KR4f0013_SBCK_006-4b"/>
　　　其十七<lb/>
禪智庵頭感廢興前知今有佛圖澄雕弓裂地看諸將蠅拂談時聽老僧<lb/>
定後江聲消白骨靜中劫火指寒燈陰風夜半揚州月相國魂歸哭孝陵<lb/>
　　　其十八<lb/>
武安席上見雙鬟血淚靑娥陷賊還只爲君親來故國不因女子下雄關<lb/>
取兵遼海哥舒翰得婦江南謝阿蠻快馬健兒無限恨天教紅粉定燕山<lb/>
　　　其十九<lb/>
蓬萊閣上海雲黃用火神機壁壘荒本爲流人營碣石豈知援卒起蕭牆<lb/>
戈船舊恨東征將牙纛新封右地王辛苦中丞西市骨空將熱血灑扶桑<lb/>
　　　其二十<lb/>
雁門西去塞雲愁苜蓿千羣散紫騮築館柔然非戚里置亭張掖豈鴻溝<lb/>
先機拒戸須防虎故智蹊田恐奪牛都護莫誇勤遠略龍堆吹雪滿并州<lb/>
　　　其二十一<hi>爲稼軒</hi>
萬里從王擁節旄通侯靑史姓名高禁垣遺直看封事絶徼孤忠誓偑刀<lb/>
元祐黨碑藏北寺辟疆山墅記東臯歸來畊石堂前夢書畫平生結聚勞<lb/>
<pb n="KR4f0013_SBCK_006-5a"/>
　　　鄧元昭奉使江右相遇吳門卻贈<lb/>
五湖春草隱征笳畫舫圖書泊晚沙人謂相如初奉使客傳高密且還家<lb/>
黑貂對雪潯陽樹綠酒看山茂苑花囘去石渠應賜馬玉河從獵雁飛斜<lb/>
　　　題鴛湖閨詠四首<lb/>
石州螺黛點新妝小拂烏絲字幾行粉本留香泥蛺蝶錦囊添線繡鴛鴦<lb/>
秋風濤棄描長卷春日鳴箏製短章江夏只今標藝苑無雙才子埽眉娘<lb/>
　　　其二<lb/>
休言金屋贮神仙獨掩羅裠淚泫然栗里縱無歸隱計鹿門猶有買文錢<lb/>
女兒浦口堪同住新婦磯頭擬種田夫壻長楊須執㦸不知世有杜樊川<lb/>
　　　其三<lb/>
絳雲樓閣敞空虚女伴相依共索居學士每傳靑鳥使蕭娘同步紫鸞車<lb/>
新詞折柳還應就舊事焚魚總不如記向馬融譚漢史江南淪落老尙書<lb/>
　　　其四<lb/>
誰吟紈扇繼詞壇白下相逢吳綵鸞才比左芬年更少壻求韓重過應難<lb/>
玉顔屢見鶯花度翠袖須愁煙雨寒往事只看子薄命致書知巳到長干<lb/>
<pb n="KR4f0013_SBCK_006-5b"/>
　　　補褉<lb/>
　　　　壬長上已蔣事彥篆鴻陸我謀於鴛湖禊飲余後三日始至同<lb/>
　　　　集有道開師朱子容沈孟陽徵詩以補禊事余分得知字<lb/>
春風好景定昆池散誕天涯卻誤期溱洧漫搴芳杜晚雒濱須泛羽觴遲<lb/>
右軍此會仍堪記白傅重游共阿誰故事禊堂看賜柳年來無復侍臣知<lb/>
　　　過朱買臣墓<hi>在嘉興東塔雷音閣後卽廣福講院</hi>
翁子窮經自不貧㑹稽連守拜爲眞是非難免三長史富貴徒誇一婦人<lb/>
小吏張湯看踞傲故交莊助歎沉淪行年五十功名晚何似空山長負薪<lb/>
　　　題朱子葵鶴洲草堂<lb/>
别業堂成綠野邊養雛丹頂已千年仙人收箭雲歸浦道士開籠月滿天<lb/>
竹下縞衣三徑石雪中淸唳五湖田裴翁舊宅松陰在不數孤山夜放船<lb/>
　　　題孫銘常畫蘭<lb/>
誰將尺幅寫瀟湘窮谷無人吹氣香斜筆點芽依蘚石雙鈎分葉傍篔簹<lb/>
謝家樹好臨芳砌鄭女花堪照洞房我欲援琴歌九畹江潭搖落起微霜<lb/>
　　　送林衡者歸閩<lb/>
<pb n="KR4f0013_SBCK_006-6a"/>
五月關山樹影圓送君吹笛柳陰船征途鶗鴂愁中雨故國桄榔夢裏天<lb/>
夾漈草荒書滿屋連江人去雁飛田無諸臺上休南望海色秋風又一年<lb/>
　　　送文學博以蒼公招同住中峰寺<hi>二公皆雲南人</hi>
西風驅雁暮雲哀頭白衝寒到講臺莫問郷關應路斷偶傳消息又東來<lb/>
一峰對月茅菴在二老論心石壁開揀取梅花枝上信明朝移向故園栽<lb/>
　　　雪夜苑先齋中飲博達旦二首<lb/>
扶杖衝泥逐少年解衣箕踞酒壚邊愁燒絳蠟消千卷愛把靑樽擲萬錢<lb/>
痛飲不甘辭久病狂呼卻笑勝高眠丈夫失意須潦倒劇孟平生絶可憐<lb/>
　　　其二<lb/>
相逢縱博且開顔興極歡呼不肻還别緒幾年當此夜狂名明日滿人間<lb/>
松窗燭影花前酒草閣雞聲雪裏山殘臈豈妨吾作樂儘教游戲一生閑<lb/>
　　　癸已春日禊飲社集虎丘卽事四首<lb/>
楊柳絲絲遍禁煙筆牀書卷五湖船靑溪勝集仍遺老白帢高談盡少年<lb/>
筍屐鶯花看士女羽觴冠蓋會神仙茂先往事風流在重過蘭亭意惘然<lb/>
　　　其二<lb/>
<pb n="KR4f0013_SBCK_006-6b"/>
蘭臺家世本貽謀高會南皮話昔游執友淪亡驚歲月諸郞才調擅風流<lb/>
十年故國傷靑史四海新知笑白頭修禊只今添俯仰北風杯酒酹營丘<lb/>
　　　其三<lb/>
訪友扁舟挂席輕棃花吹雨五茸城文章興廢關時代兄弟飄零爲甲兵<lb/>
茂苑聽鶯春社飲華亭聞鶴故園情衆中誰識陳驚座顧陸相看是老成<lb/>
　　　其四<lb/>
絳帷當日重長楊都講還開舊草堂少弟詩篇標赤幟故人才筆繼靑箱<lb/>
抽毫共集梁園製布席爭飛曲水觴近得廬陵書信否寄懷子美在滄浪<lb/>
　　　投贈督府馬公二首<lb/>
伏波家世本專征畫角油幢細柳營上相始興開北府通侯高密鎭西京<lb/>
江山傳箭旌旗色賓客圍棋劍履聲勞苦潯陽新駐節舳艫今喜下湓城<lb/>
　　　其二<lb/>
十年重到石城頭細雨孤帆載客愁累檄久應趨幕府扁舟今始識君侯<lb/>
青山舊業安常稅白髮衰親畏遠遊慚愧推賢蕭相國邵平只合守瓜丘<lb/>
　　　自歎<lb/>
<pb n="KR4f0013_SBCK_006-7a"/>
誤盡平生是一官棄家容易變名難松筠敢厭風霜苦魚鳥猶思天地寛<lb/>
鼓枻有心逃甫里推車何事出長干旁人休笑陶弘景神武當年早挂冠<lb/>
　　　登上方橋有感<hi>橋時新修極雄壯望見天壇崩圯盡矣</hi>
石梁天際偃長壕勢壓魚龍敢遁逃壯麗氣開浮廣術虛無根削插崩濤<lb/>
秋騰萬馬鞭梢整日出千軍輓餉勞囘首泰壇鐘磬遠江㧧空繞斷垣高<lb/>
　　　鍾山<lb/>
王氣銷沉石子岡放鷹調馬蔣陵傍金棺移塔思原廟<hi>金棺爲誌公在鷄鳴寺</hi>玉匣<lb/>
藏衣記奉常<hi>太常有高廟衣冠</hi>楊柳重栽馳道改樓桃莫薦寢園荒<hi>時當四月</hi>聖公沒<lb/>
後無坏土姑孰江聲空夕陽<lb/>
　　　臺城<lb/>
形勝當年百戰收子孫容易失神州金川事去家還在玉樹歌殘恨怎休<lb/>
徐鄧功勲誰甲第方黃骸骨總荒丘可憐一片秦淮月曾照降幡出石頭<lb/>
　　　國學<lb/>
松柏曾垂講院隂後湖煙雨記登臨桓榮空有窮經志伏挺徒增感遇心<lb/>
四庫圖書勞訪問六堂絃管聽銷況白頭博士重來到極目蕭條淚滿襟<lb/>
<pb n="KR4f0013_SBCK_006-7b"/>
　　　觀象臺<lb/>
候日觀雲倚碧空一朝零落黍離同昔聞石鼔移天上<hi>元移石鼓于大都</hi>今見銅<lb/>
壺沒地中黃道只看標北極赤烏還復紀東風郭公枉自師周髀千尺荒<lb/>
臺等廢宮<lb/>
　　　鷄鳴寺<lb/>
鷄鳴寺接講臺基扶杖重游涕淚垂學舍有人鋤野菜僧寮無主長棠梨<lb/>
雷何舊席今安在支許同㕘更阿誰惟有誌公留布帽高皇遺筆讀殘碑<lb/>
<hi>寺壁有石刻高廟御筆題贊誌公像</hi>
　　　功臣廟<lb/>
畫壁精靈間氣豪鄂公羽箭衛公刀丹靑賜額豐碑壯棨㦸傳家甲第高<lb/>
鹿走三山爭楚漢鷄鳴十廟失蕭曹英雄轉戰當年事采石悲風起怒濤<lb/>
　　　玄武湖<lb/>
覆舟西望接陂陀千頃澄潭長緣莎六代樓船供士女百年版籍重山河<lb/>
<hi>湖置黃册庫禁人遊玩</hi>平川豈習昆明戰禁地須通太液波煙水不關興廢感夕陽<lb/>
聞已唱漁歌<hi>時已有漁舟非復昔日之禁矣</hi>
<pb n="KR4f0013_SBCK_006-8a"/>
　　　無題四首<lb/>
繫艇垂楊暎綠潯玉人湘管畫簾深千絲碧藕玲瓏腕一卷芭蕉宛轉心<lb/>
題罷紅窗歌緩緩聽來靑鳥信沉沉天邊恰有黃姑恨吹入蕭郎此夜吟<lb/>
　　　其二<lb/>
到處鸎花畫舫輕相逢只作看山行鏡因硯近螺頻換書爲香多蠧不成<lb/>
愧我白頭無冶習讓君紅粉有詩名飛瓊漫道人間識一夜天風返碧城<lb/>
　　　其三<lb/>
錯認微之共牧之誤他舉舉與師師疏狂詩酒隨同伴細<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>風光異舊時<lb/>
畫裏綠楊堪贈别曲中紅豆是相思年華老大心情減辜負蕭娘數首詩<lb/>
　　　其四<lb/>
鈿雀金蟬籠臂紗閙妝初不鬬鉛華藏鈎酒向劉郎賭刻燭詩從謝女誇<lb/>
天上異香須有種春來飛絮恨無家東風燕子知多少珍重雕闌白玉花<lb/>
　　　過朱君宣百草堂觀劇<lb/>
肻將遊俠誤躬畊愛客邨居不入城亭占緣疇朝置酒船移紅燭夜鳴箏<lb/>
金齏研鱠霜螯美玉粒呼鷹雪爪輕<hi>主人好獵</hi>卻話少年逢社飲季心然諾是<lb/>
<pb n="KR4f0013_SBCK_006-8b"/>
平生<lb/>
　　　周櫟園有墨癖嘗蓄墨萬種歲除以酒澆之作祭墨詩友人王紫<lb/>
　　　　崖話其事澷賦二律<lb/>
含香詞賦擲金聲家住玄都對管城萬笏雅應推正直一囊聊復貯縱横<lb/>
藏雖黯淡終能守用任欹斜不自平磨耗年光心力短只因躭誤褚先生<lb/>
　　　其二<lb/>
山齋淸玩富琳琅似璧如圭萬墨莊口啜飲同高士癖頭濡書類酒人狂<lb/>
但逢知已隨濃澹若論交情耐久長不用黃金費裝裹伴他銅雀近周郎<lb/>
　　　贈陽羨陳定生<lb/>
溪山罨畫好歸畊櫻笋琴書足性情茶有一經眞處士橘無千絹舊淸卿<lb/>
<hi>故御史大夫子</hi>知交東冶傳鉤黨子弟南皮負盛名郤話宋中登望遠天涯風雨<lb/>
得侯生<hi>定生偕侯朝宗在南中幾及鉤黨禍侯生歸德人</hi>
　　　送李秀州擢甫紹道<lb/>
楊柳春風起郡樓故人嚴助昔同游煙霞到處推仙吏棨㦸今看冠列侯<lb/>
長水圖書移遠棹大雷笳鼔對清秋閱兵海上應西望秦駐山高卽秀州<lb/>
<pb n="KR4f0013_SBCK_006-9a"/>
</p>
<p>
梅村家藏藳卷弟六終<lb/>
<pb n="KR4f0013_SBCK_006-9b"/>
</p>
<p>
</p>
  </div>
</body>
</text>
</TEI>
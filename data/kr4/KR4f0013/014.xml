<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_014-1a"/>
梅村家藏藁卷弟十四　詩後集六<lb/>
　五言律詩六十六首<lb/>
　　　茸城客樓大風曉寒吟眺以示友聖九日玉符諸子<lb/>
偶作扁舟興偏逢旅夜窮鴉啼殘夢樹客話曉樓風月落三江外城荒萬<lb/>
馬中空持一尊酒歌哭與誰同<lb/>
　　　遇宋子建話故友有感<lb/>
對酒徐君劍披襟宋玉秋蕭條當晚嵗生死隔炎洲萬里書難到三山夢<lb/>
可求<hi>子建學仙</hi>傷心南去雁老淚只交流<lb/>
　　　樓聞晩角<lb/>
霜角麗譙聞天邊横海軍旗翻當落木馬動切寒雲風急城烏亂江昏野<lb/>
燒分何年鼙鼓急倚枕向斜曛<lb/>
　　　送錢子璧赴大名<lb/>
一騎衝寒雪孤城呌晩鴉叅軍雄鎭地上客相公家酒盡河聲合燈殘劍<lb/>
影斜信陵方下士旅思莫興嗟<lb/>
<pb n="KR4f0013_SBCK_014-1b"/>
　　　過諸乾一細林山館<lb/>
興極期偏誤名山識旅愁橋痕穿谷口亭影壓溪頭霞爛丹山鼎松鳴白<lb/>
石樓居然華燭夜先爲一峰留<lb/>
　　　神山夜宿贈諸乾一<lb/>
高士能調鶴仙人得卧龍穿雲三徑杖聽月五聲鐘管樂名堪亞彭佺道<lb/>
自濃獨來天際住嘯詠赤城松<lb/>
　　　過徐文在西佘山莊<lb/>
已棄藍田第還來灞水濱煙開孤樹逈霜淨一峰眞路曲山迎杖廊空月<lb/>
就人始知蕭相計留此待沉淪<lb/>
　　　細林夜集送別倩扶女郞<lb/>
遠翠入嚬眉輕寒袖半垂花生神女廟月落影娥池深竹微風度晴沙細<lb/>
履移囘看下山路紅燭爲誰遲<lb/>
　　　天馬山過鐵崖墓有感<lb/>
天馬龍爲友雲山鳥自飛定愁黃紙召獨羡白衣歸長卷心同苦狂歌謂<lb/>
已非悲來吹鐵笛莫笑和人稀<lb/>
<pb n="KR4f0013_SBCK_014-2a"/>
<pb n="KR4f0013_SBCK_014-3a"/>
　　　其四<lb/>
訪俗曾經亂車過大澤鄉殘民談勝廣舊國記江黄廿載流移復三湘轉<lb/>
運長正逢休息後温詔重循良<lb/>
　　　暑夜舟過溪橋示顧伊人<lb/>
深岸聽微風江淸不寐中舟行人影動橋語月明空寺樹侵門黑漁燈颭<lb/>
水紅誰家更吹笛歸思澱湖東<lb/>
　　　佘山遇姚翁岀所畫花鳥見贈<lb/>
七十忘機叟空山羨獨行只今來白石當日住靑城一斗開顔笑千花洗<lb/>
筆成那知牙齒落忽發浩歌聲<lb/>
　　　贈靑溪蔡羽明<lb/>
家傍山城住前賢定可追一經傳漢相八法繼秦碑仙是麻姑降才非唐<lb/>
舉知逃名因賣藥不愧鹿門期<lb/>
　　　橘<lb/>
莫設西山戍蕭條是橘官<hi>時洞庭初增兵將</hi>果從今嵗少樹爲去年寒<hi>昨冬大寒橘大半枯</hi>
<hi>死</hi>一絹輸將苦千頭翦伐難茂陵消渴甚只向上林看<lb/>
<pb n="KR4f0013_SBCK_014-3b"/>
　　　蛤蜊<lb/>
彊飯無良法全憑適口湯食經高此族酒客得誰方水斷車螯味厨空牡<lb/>
蠣房江南沈昭略苦嗜不能嘗<lb/>
　　　膾殘<lb/>
棄擲誠何細夫差信老饕微芒經匕箸變化入波濤風俗銀盤薦江湖玉<lb/>
饌高六千殘卒在脫網總秋毫<lb/>
　　　石首<lb/>
採鮮諸俠少打鼓伐藏氷五月三江去千金一網能尾黄荷葉蓋腮赤柳<lb/>
條勝笑殺兒童語烹來可飯僧<lb/>
　　　燕窩<lb/>
梅燕無家苦爭啣白小魚卻供人採食未卜汝安居味入金韲美巢營玉<lb/>
疊虛大官求遠物早獻上林書<lb/>
　　　海參<lb/>
預使燂湯洗遲纔入鼎鐺禁猶寛北海饌可佐南烹<hi>産東萊海中故無禁</hi>莫辨蟲魚<lb/>
族休疑草木名但將滋味補勿藥養餘生<lb/>
<pb n="KR4f0013_SBCK_014-4a"/>
　　　比目<lb/>
比目誠何恨滄波作伴游幸逃網罟厄可免別離愁小市時珍改殘書士<lb/>
物收若逢封禪詔定向海邊求<hi>得東海比目魚可封禪見管子</hi>
　　　鮝<lb/>
舊俗漁鹽賤貧家入饌輕自慚非肉食毎飯望休兵餘骨羶何附長餐臭<lb/>
有情腐儒嗟口腹屬饜負昇平<lb/>
　　　過吳江有感<lb/>
落日松陵道堤長欲抱城塔盤湖勢動橋引月痕生市靜人逃賦江寛客<lb/>
避兵廿年交舊散把酒歎浮名<lb/>
　　　莫釐峰<lb/>
始信一生誤未來天際看亂峰經數轉遠水忽千盤獨立久方定孤懷驟<lb/>
已寛亦知歸徑晚老續此游難<lb/>
　　　送沈友聖漢川哭友詩四首<hi>并序</hi>
　　　　漢川顧西巘侍御與雲間沈山人友聖爲布衣交使吳深自折<lb/>
　　　　節友聖長揖就坐箕踞狂嘯無所不敢當所居田坳蓬蔚衡門<lb/>
<pb n="KR4f0013_SBCK_014-4b"/>
　　　　兩版侍御岀郊枉訪停車話舊一郡皆驚西巘亡友聖徒步三<lb/>
　　　　千里哭之糧盡道寒直前不顧子與友聖交厚侍御亦以友聖<lb/>
　　　　之故厚予嘗三人虎丘夜飲其鄭重之意形諸圖畫見於歌詩<lb/>
　　　　漢川之行惜子不能從也爰作詩寓其悲焉<lb/>
士有一知已無須更不平世翻嫌鮑叔人竊罵侯生置飮忘形踞停驂廢<lb/>
禮迎柴門車轍在感舊淚縱橫<lb/>
　　　其二<lb/>
得信俄狂走千山一哭中棄家芒屩雪爲位草亭風兩水江聲合三生友<lb/>
道空祗留黃鶴夢相見話詩翁<lb/>
　　　其三<lb/>
貧賤誰曾託相逢許此身論文靑眼客漬酒白衣人丘壠松楸泠江山薤<lb/>
露新一杯傾漢水不肯負春申<lb/>
　　　其四<lb/>
徒步愁糧盡傷心是各天雲埋大别樹雪暗小孤船死友今朝見狂名到<lb/>
處傳范張千里約重補入晴川<lb/>
<pb n="KR4f0013_SBCK_014-5a"/>
　　　秦留仙寄暢園三詠<hi>同姜西溟嚴蓀友顧伊人作</hi>
　　　　山池塔影<lb/>
黛色常疑雨溪堂正早秋亂山來衆響倒影漾中流似有一帆至何因半<lb/>
塔留眼前通妙理斜日在峰頭<lb/>
　　　惠井支泉<lb/>
石斷源何處涓涓樹底生遇風流乍急入夜響尤淸枕可穿雲聽茶頻帶<lb/>
月烹只因愁水遞到此暫逃名<lb/>
　　　宛轉橋<lb/>
斜月掛銀河虹橋樂事多花欹當曲檻石礙折層波客子沉吟去佳人窈<lb/>
窕過玉簫知此意宛轉采蓮歌<lb/>
　　　慧山酒樓遇蔣翁<lb/>
桑苎誰來繼名泉屬賣漿價應誇下若味豈過程鄉故老空山裏高樓大<lb/>
道㫄我同何水部漫說撥醅香<lb/>
　　　家園次罷官吳興有感四首<lb/>
世路嗟誰穩栖遲可奈何官隨殘夢短客比亂山多閉閣凝香坐行厨載<lb/>
<pb n="KR4f0013_SBCK_014-5b"/>
酒過卻聽漁唱響落日有風波<lb/>
　　　其二<lb/>
勝事難忘處陰晴檻外峰高臺爭出水曲塢自栽松失志花還放離程鶴<lb/>
未從白雲長澹澹猶作到時容<lb/>
　　　其三<lb/>
枉殉千金諾空酧一飯恩只今求國士誰與報王孫强悶裁詩卷長歌向<lb/>
酒尊古人高急難歎息在夷門<lb/>
　　　其四<lb/>
劇郡非吾好蕭條去國身幾年稱傲吏此日作詩人京洛虛名誤江湖懶<lb/>
病眞一官知已愧所得是長貧<lb/>
　　　許九日顧伊人和元人齋中雜詠詩成持示戲效其體<lb/>
　　　　焦桐<lb/>
流落中郎怨薰風意乍開響因知巳出歌爲逐臣哀一曲尊前奏千金爨<lb/>
下材漢家忘厝火絶調過江來<lb/>
　　　　蠧簡<lb/>
<pb n="KR4f0013_SBCK_014-6a"/>
飽食終何用難全不朽名秦灰招鼠盜魯壁竄鯫生刀筆偏無害神仙豈<lb/>
易成卻留殘闕處付與豎儒爭<lb/>
　　　　殘畫<lb/>
原自無多筆年深色更凋茶煙衝雨過竹粉過風飄童懶犀從墮兒頑墨<lb/>
誤描六朝金粉地落木更蕭蕭<lb/>
　　　　舊劍<lb/>
此豈封侯日摩挲憶往年恩仇當酒後關塞卽燈前解去將誰贈輸來弗<lb/>
値錢不逢張壯武辜負寶刀篇<lb/>
　　　　破硯<lb/>
一擲南唐恨抛殘剩石頭江山形半截寳玉氣全收洗墨池成玦窺書月<lb/>
仰鈎記曾疏闕失望斷紫雲愁<lb/>
　　　　廢檠<lb/>
憶曾同不寐棄置亦何心喜伴疏窗冷愁添老屋深書將隣火映夢共佛<lb/>
燈沉莫嘆蘭膏燼應無黠鼠侵<lb/>
　　　　塵鏡<lb/>
<pb n="KR4f0013_SBCK_014-6b"/>
舉目風塵暗全遮皓魄輝休嗟靑鏡改憐我白頭非秦女妝猶在陳宮淚<lb/>
乍揮不知徐孺子負局幾時歸<lb/>
　　　　斷碑<lb/>
妙蹟多完闕天然反失眞銷亡關世代洗刷見精神搨處懸崖險裝來斷<lb/>
墨新正從毫髮辨半字亦先秦<lb/>
　　　過東山朱氏畫樓有感<hi>并序</hi>
　　　　東洞庭以山後爲尤勝有碧山里朱君築樓教其家姬歌舞君<lb/>
　　　　每歸自湖中不半里令從者據船屋作鐡笛數弄家人聞之皆<lb/>
　　　　出樓西有赤欄干累丈餘諸姫十二人豔妝凝睇指點歸舟於<lb/>
　　　　煙波杳靄間既至卽洞簫鈿鼓諧笑並作見者初不類人世也<lb/>
　　　　君以布衣畜妓晚而有指索其所愛者以是不樂遣去無何竟<lb/>
　　　　卒余偶以春日過其里雖簾幙凝塵而湖山晴美樓頭有紅杏<lb/>
　　　　一株傍簷欲笑客爲余言君生平愛花病困猶扶而瀝酒再拜<lb/>
　　　　致别諸伎中有紫雲者爲感其意至今守志不嫁嗟乎由此足<lb/>
　　　　以得君之爲人矣爲題五言詩於壁上<lb/>
<pb n="KR4f0013_SBCK_014-7a"/>
盡說凝眸望東風徙倚身如何踏歌處不見看花人舊曲抛紅豆新愁長<lb/>
白蘋傷心關盻盻又是一年春<lb/>
　　　葉君允文偕雨叔及余兄弟游寒山深處<lb/>
投足疑無地逢泉細聽來松顚湖影動峰背夕陽開客過攜山榼傖歸掃<lb/>
石臺狂呼聲撼木麋鹿莫驚猜<lb/>
　　　查灣西望<lb/>
屢折纔成望山窗插石根湮雲低染徑老樹半侵門漁直看疑岸沙横欲<lb/>
抱村湖光猶在眼燈火動黃昏<lb/>
　　　拜王文恪公墓<lb/>
舊德豊碑冷湖天敞寂寥勳名高故相經術重前朝致主惟堯舜憂時在<lb/>
監刁百年人世改野唱起漁樵<lb/>
　　　胥王廟<lb/>
伍相丹靑像鬚眉見老臣三江籌楚越一劍答君親雲壑埋忠憤風濤訴<lb/>
苦辛生平家國恨偏遇故鄉人<lb/>
　　　查灣過友人飯<lb/>
<pb n="KR4f0013_SBCK_014-7b"/>
碧螺峰下去宛轉得山家橘市人沽釀桑村客焙茶溪橋逢樹轉石路逐<lb/>
灘斜莫負籃輿興夭桃已著花<lb/>
　　　寒山晚眺<lb/>
驟入初疑誤沿源興不窮穿林人漸小攬葛道微通湖出千松杪鐘生萬<lb/>
壑中晩來山月吐遥指斷巖東<lb/>
　　　翠峰寺遇友<lb/>
卧疾峰腰寺欹危脚步勞松聲侵殿冷花勢擁樓高薄俗詩書賤空山將<lb/>
吏豪<hi>時有戍將居寺中</hi>不堪從置酒白髪自蕭騷<lb/>
　　　登寒山高處䇿杖行崖谷中<lb/>
側視峰形轉空蒼萬象陰斷巖湖數尺絶澗樹千尋日透玲瓏影煙生窈<lb/>
靄心忽逢天際廣始覺所來深<lb/>
　　　沙嶺<lb/>
亂峰當面立反憩得平丘坐卧此云適歌呼不自由支頣蒼鹿過坦腹白<lb/>
雲留笑指鳥飛處有人來上頭<lb/>
　　　飯石峰<lb/>
<pb n="KR4f0013_SBCK_014-8a"/>
半空鳴杵臼狼藉甑山傍莫救黔黎餓誰開白帝倉養芝香作粒煑石露<lb/>
爲漿飯顆相逢痩詩翁詎飽嘗<lb/>
　　　柳毅井<hi>其地即橘社</hi>
仙井鹿盧音原泉瀉橘林寒添玉女恨淸見柳郎心短䌁書難到雙魚信<lb/>
豈沉波瀾長不起千尺爲情深<lb/>
　　　雞山<hi>夫差養鬪雞處</hi>
飲啄丹山小長鳴澤畔雲錦冠虛恃氣金距耿超羣歛翅雌猶守專場勝<lb/>
未分西施眠正熟啼報越來軍<lb/>
　　　廏里<hi>在武山吳王養馬處</hi>
夫差芻秣地遺跡五湖傳柳葉靑絲鞚桃花赤汗韉<hi>武山桃花爲東洞庭一勝</hi>降王羞<lb/>
執轡豔妾笑垂鞭老驥哀鳴甚西風死骨捐<lb/>
　　　仙掌樓留别衆友<lb/>
杯酒鏡湖平持來送客行可憐高㑹處偏起故園情煙鳥窗中滅風帆樹<lb/>
杪生遥看沙渡口明日是離程<lb/>
　　　登東山雨花臺<lb/>
<pb n="KR4f0013_SBCK_014-8b"/>
白雲去何處我步入雲根一水圍山閣千花夾寺門日翻深谷影煙抺遠<lb/>
天痕變滅分晴晦悠然道已深<lb/>
　　　留洞庭二十日歸自水東小港<lb/>
漸覺雲天改扁舟曲曲行野橋誰繫姓村樹亦知名晚市魚蝦賤煙汀菰<lb/>
米生偶逢空濶處重起舊灘聲<lb/>
　　　武山<hi>本名虎山夫差於其地養虎李唐諱虎爲武至今仍之</hi>
霸略誇擒縱君王置虎牢至今從震澤疑是射成臯土俗無機穽山風少<lb/>
怒號千秋遺患處誰始翦蓬蒿<lb/>
　　　題郁靜巖齋前壘石<lb/>
就石補奇雲潭幽亂石文貞堅應有性高下亦惟君鳥雀因人亂松杉我<lb/>
獨聞苔階含古色落落自同羣<lb/>
梅村家藏藁卷弟十四終<lb/>
<pb n="KR4f0013_SBCK_014-9a"/>
</p>
<p>
</p>
  </div>
</body>
</text>
</TEI>
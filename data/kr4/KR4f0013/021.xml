<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_021-1a"/>
梅村家藏藁卷弟二十一　詩後集十三<lb/>
詩餘小令中調六十首<lb/>
　　　望江南一十七首<lb/>
江南好聚石更穿池水檻玲瓏簾幕隱杉齋精麗繚垣低木榻紙窗西<lb/>
　　　又<lb/>
江南好翠翰木蘭舟窄袖衩衣持檝女短簫急鼓采菱謳逆槳打潮頭<lb/>
　　又<lb/>
江南好博古舊家風宣廟乳爐三代上元人手卷四家中厰盒鬬雞鍾<lb/>
　　　又<lb/>
江南好蘭蕙伏盆芽茉莉縷藏新茗椀木瓜香透小窗紗換水膽瓶花<lb/>
　　　又<lb/>
江南好蒱博擅縱橫紅鶴八番金葉子玄盧五木玉楸枰擲采坐人傾<lb/>
　　　又<lb/>
江南好茶館客分棚走馬布簾開瓦肆博羊餳鼓賣山亭傀儡弄參軍<lb/>
<pb n="KR4f0013_SBCK_021-1b"/>
　　　又<lb/>
江南好皓月石塲歌一曲輕圓同伴少十反麤細聽人多絃索應雲鑼<lb/>
　　　又<lb/>
江南好黃爵紫車螯雞臛下豉澆苦酒魚羹加芼擣丹椒小吃砌宣窑<lb/>
　　　又<lb/>
江南好櫻笋薦春羞梅豆漸黃探鶴頂芡盤初軟剝雞頭橘柚洞庭秋<lb/>
　　　又<lb/>
江南好機杼奪天工孔翠裝花雲錦爛氷蠶吐鳳霧綃空新様小團龍<lb/>
　　　又<lb/>
江南好獅子法王宮白足禪僧爭坐位黑衣宰相話遭逢拂子塞虛空<lb/>
　　　又<lb/>
江南好閙掃鬬新妝鴉色三盤安鈿翠雲鬟一尺壓蛾黃花讓牡丹王<lb/>
　　　又<lb/>
江南好豔餙綺羅仙百襇細裙金綿柳半裝高屧玉臺蓮故故立風前<lb/>
　　　又<lb/>
<pb n="KR4f0013_SBCK_021-2a"/>
江南好繡帥岀鍼神霧髩湘君波窈窕雲幢大士月空明刻畫類天成<lb/>
　　　又<lb/>
江南好巧技棘爲猴髹漆湘筠香墊几戧金螺鈿酒承舟鈒鏤匠心搜<lb/>
　　　又<lb/>
江南好狎客阿儂喬趙鬼揶揄工調笑郭尖儇巧善詼嘲幡綽小兒曹<lb/>
　　　又<lb/>
江南好舊曲話湘蘭薛素彈丸豪士戲王微書卷道人看一樹柳摧殘<lb/>
　　　如夢令<lb/>
鎭日鶯愁燕懶徧地落紅誰管睡起爇沉香小飮碧螺春盌簾捲簾捲一<lb/>
任柳絲風軟<lb/>
　　　又<lb/>
誤信鵲聲枝上幾度樓頭西望薄倖不歸來愁殺石城風浪無恙無恙牢<lb/>
記別時模様<lb/>
　　　又<lb/>
小閣焚香閒坐摵摵紙窗風破女伴有誰來管領春愁一箇無那無那斜<lb/>
<pb n="KR4f0013_SBCK_021-2b"/>
壓翠衾還卧<lb/>
　　　又<lb/>
煙鎖畫橋人病燕子玉關歸信報道負情儂屈指還家春盡休聽休聽又<lb/>
是海棠開近<lb/>
　　　又<lb/>
昨夜酒闌人醒移過玉人鴛枕同到瑣窗前照見一簾花影誰肯誰肯不<lb/>
怕月明風泠<lb/>
　　　生查子<lb/>
靑鎖隔紅牆撇下韓嫣彈花底玉驄嘶立在垂楊岸　纎指弄東風飛出<lb/>
銀筝雁寄語畫樓人留得春光半<lb/>
　　　又<lb/>
香煖合歡襦花落雙文枕嬌鳥出房櫳人在梧桐井　小院賭紅牙輸卻<lb/>
蒲桃錦學寫貝多經自屑泥金粉<lb/>
　　　又<hi>旅思</hi>
一尺過江山萬點長淮樹石上水潺孱流入淸谿去　六月北風寒落葉<lb/>
<pb n="KR4f0013_SBCK_021-3a"/>
無朝暮度樾與穿雲林黑行人顧<lb/>
　　　點綘唇<hi>蕉團</hi>
細骨珊珊指尖拂處嬌絃語著水撩人點點飛來雨　撲罷流螢帳底輕<lb/>
風舉眠無主誤黏玉體印得紅絲縷<lb/>
　　　浣溪沙<lb/>
斷頰微紅眼半醒背人驀地下堦行摘花高處賭身輕　細撥薫爐香繚<lb/>
繞嫩塗吟紙墨欹傾慣猜閒事爲聰明<lb/>
　　　又<lb/>
一斛明珠孔雀羅湘裙窄地錦文鞾紅兒進酒雪兒歌　石黛有情新月<lb/>
皎玉簪無力暖雲拖見人先唱定風波<lb/>
　　　菩薩鬘<lb/>
江天漠漠寒雲白長橋客醉閒吹笛沙嘴荻花秋垂蘿拂釣舟　危峰欹<lb/>
半倚仄徑蒼苔屐欲上最高亭遠山無數橫<lb/>
　　　減字木蘭花<hi>題畫</hi>
藤谿竹路鳥道無人雲獨過鹿柵猿栖布襪靑鞋客杖藜　江頭尺鯉展<lb/>
<pb n="KR4f0013_SBCK_021-3b"/>
罷生綃天欲雨記得曾游古木包山五月秋<lb/>
　　　又<hi>詠足</hi>
香趺印淺不涴春泥紅一寸羅襪鈎鈎點拍輕匀小鳳頭　歸來露滑醉<lb/>
把雙纏微笑脫撥醒檀郞眼底端相白似霜<lb/>
　　　醜奴兒令<lb/>
落紅已拂雕闌近入手枝低莫肻高飛費盡東風著力吹　分明燕子啣<lb/>
來到因甚差池墜在汚泥惹動游絲不自知<lb/>
　　　又<lb/>
溪橋雨過看新漲高柳鳴蟬荷葉田田指點兒童放鴨船　前村濁酒沽<lb/>
來醉今夜涼天明月初圓一枕西窗自在眼<lb/>
　　　又<lb/>
低頭一霎風光變多大心腸没處參詳做箇生疏故試郎　何須抵死推<lb/>
儂去後約何妨郤費商量難得今宵是乍涼<lb/>
　　　淸平樂<hi>題雪景</hi>
江山一泒換岀瓊瑤界凍合灘舟因訪戴沽酒南村誰賣　草堂風雪雙<lb/>
<pb n="KR4f0013_SBCK_021-4a"/>
扉畫圖此景依稀再𥙷吾廬佳處露橋一笠僧歸<lb/>
　　　浪淘沙<hi>題畫蘭</hi>
枉自苦凝眸腸斷歸舟依然明月舊南樓報道孫郎消息好楊柳風流<lb/>
花意落銀鈎一寸輕柔生綃不剪少年愁看取幽蘭啼露眼心上眉頭<lb/>
　　　又<hi>端午</hi>
纏臂綵絲繩妙手心靈眞珠嵌就一星星五色疊成方勝小巧様丹靑<lb/>
刻玉與裁氷眼見何曾葫蘆如豆虎如蠅旁繫纍絲銀扇子半黍金鈴<lb/>
　　　又<hi>枇杷</hi>
上苑落金丸黃鳥綿蠻曉窗淸露濕雕盤恰似戒珠三百顆琥珀沉檀<lb/>
纎手摘來看香色堪餐羅衣將褪玉漿寒怕共脆圓同薦酒學得些酸<lb/>
　　　柳梢靑<lb/>
紅粉牆高風吹嫩柳露濕夭桃扇薄身輕香多夢弱腸斷吹簫　誰能一<lb/>
見相抛動人處詩成彩毫帳底星眸窗前皓腕又是明朝<lb/>
　　　西江月<hi>靈巖聽法</hi>
昔日君王舞榭而今般若經臺千年覇業總成灰只有白雲無礙　看取<lb/>
<pb n="KR4f0013_SBCK_021-4b"/>
庭前柏樹那些石上靑苔殘山廢塔講堂開明月松間長在<lb/>
　　　又<hi>詠別</hi>
烏鵲橋頭夜話櫻桃花下春愁廉纎細雨綠楊舟畫閣玉人垂手　紅袖<lb/>
盈盈粉淚靑山剪剪明眸今宵好夢倩誰收一枕别時殘酒<lb/>
　　　又<hi>詠雪塑僧伽像</hi>
透岀光明眼耳忍來氷雪心膓坐時兩手且收藏揑弄兒童無狀　著體<lb/>
生成冷絮開門自在齋糧大千世界儘銀裝到得來朝一様<lb/>
　　　又<hi>春思</hi>
嬌眼斜廻帳底酥胸緊貼燈前匆匆歸去五更天小膽怯誰瞧見　臂枕<lb/>
餘香猶膩口脂微印方鮮雲蹤雨跡故依然掉下一牀花片<lb/>
　　　南柯子<hi>涼枕</hi>
頰印紅多暈釵橫響易尋美人一覺在花陰怕是耳珠鈎住鬢雲侵　有<lb/>
分投湘簟無緣伴錦衾眼多喞溜爲知音受盡兩頭牽繫像人心<lb/>
　　　又<hi>竹夫人</hi>
玉骨香無汗從教換兩頭受人顚倒被人勾只是更無膓肚便風流　嬌<lb/>
<pb n="KR4f0013_SBCK_021-5a"/>
小通身滑玲瓏滿眼愁有些情性欠温柔怕的一時抛擲在深秋<lb/>
　　　鵲橋仙<lb/>
園林晚霽池塘新漲明月窺人縹緲萬木陰森穿影過驚噪起一羣山鳥<lb/>
　纎雲暗度銀河斜轉露濕桂花香悄少年此夜不須眠把鐵笛橫吹到<lb/>
曉<lb/>
　　　南鄉子<hi>新浴</hi>
皓腕約金環豔質生香浸玉盤曲曲屏山燈近遠偷看一樹梨花露未乾<lb/>
　扶起骨珊珊裙<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>風來怯是單背立梧桐貪避影更闌月轉廻廊半臂<lb/>
寒<lb/>
　　　又<hi>春衣</hi>
玉尺剪裁工鬪色衣衫巧樣縫深淺配來纎手綻重重蒲紫蒲靑雅澹中<lb/>
　斜領叩金蟲透肉生香寶袜鬆茜袖半垂鴉襪淺從容百折羅裙細細<lb/>
風<lb/>
　　　又<hi>牡丹頭</hi>
高聳翠雲寒時世新妝喚牡丹豈是玉樓春宴罷金盤頭上花枝鬭合歡<lb/>
<pb n="KR4f0013_SBCK_021-5b"/>
　著意畫煙鬟用盡玄都墨幾丸不信格陽千萬種爭看魏紫姚黄總一<lb/>
般<lb/>
　　　臨江仙<hi>逢舊</hi>
落拓江湖常載酒十年重見雲英依然綽約掌中輕燈前纔一笑偷解砑<lb/>
羅裙　薄倖蕭郎憔悴甚此生終負卿卿姑蘇城外月黄昏綠窗人去住<lb/>
紅粉淚縱横<lb/>
　　　又<hi>過嘉定感懷侯研德</hi>
苦竹編籬茅覆瓦海田久廢重耕相逢還說廿年兵寒潮衝戰骨野火起<lb/>
空城　門戸凋殘賓客在淒涼詩酒侯生西風又起不勝情一篇思舊賦<lb/>
故國與浮名<lb/>
　　　醉春風<hi>春思</hi>
門外靑驄騎山外斜陽樹蕭郎何事苦思歸去去去燕子無情落花多恨<lb/>
一天憔悴　私語牽衣淚醉眼偎人覷今宵微雨怯春愁住住住笑整鸞<lb/>
衾重添香獸別離還未<lb/>
　　　又<lb/>
<pb n="KR4f0013_SBCK_021-6a"/>
眼底桃花媚羅襪鈎人處四肢紅玉軟無言醉醉醉小閣迴廊玉壺茶暖<lb/>
水沉香細　重整蘭膏膩偷解羅孺繫知心侍女下簾鈎睡睡睡皓腕頻<lb/>
移雲鬟低擁羞眸斜睇<lb/>
　　　江城子<hi>風鳶</hi>
柳花風急賽淸明小兒擎走傾城一紙身驅便欲上天行千丈游絲收不<lb/>
住纔跌地倐無聲　憑誰牽弄再飛鳴御風輕幾人驚江南二月聽呼鷹<lb/>
趙瑟秦箏天外響彈不盡海東靑<lb/>
　　　千秋歲<hi>題袁重其侍母弄孫圖</hi>
吳中佳士獨有袁絲耳營筆墨供甘旨但期慈母笑敢告吾勞矣願只願<lb/>
年年進酒春風裏　少婦晨妝起抱得佳兒侍珠一顆駒千里石麟天上<lb/>
送蠟鳳階前戲囘首道待看兒長還如此<lb/>
　　　風入松<hi>題和州守楊仲延所寄鷹阿山人戴君晝</hi>
長松落落蔭南岡亂山橫砌銀塘梅花消息經年夢慢支頣老屋繩牀棐<lb/>
几風吹散帙紙窗雨洗疏篁　丹靑㸃染出微茫妙手過倪黄寒雲流水<lb/>
閒憑弔誰能認當利横江翰墨幽人小戴文章太守歐陽<lb/>
<pb n="KR4f0013_SBCK_021-6b"/>
　　　永遇樂<hi>壽江林有郡丞</hi>
二水東流千山西擁中有英彦漢重言詩齊推善賦綵筆彤墀薦大堤驄<lb/>
馬五嶺朱幡移向吳雲一片看油幢譚笑丰神紫氣佳哉葱蒨　華堂開<lb/>
處楊柳千條拂面玉簫金營茉莉香淸枇杷果熟五月榴花宴黃梅雨足<lb/>
綠野陰濃盡說太平重見願使君長把瑶觴輕揮紈扇<lb/>
　　　紅林檎近<hi>春思</hi>
龜甲屏還掩博山香未焦鸚鵡煖猶睡曉鶯上花梢醒來擡身半晌細雨<lb/>
濕夢無聊女伴戲問春宵笑頰暈紅潮　黛眉新月偃羅襪小蓮袎更衣<lb/>
攏髩背人自折櫻桃怨玉郞起早日長倦繡小樓花落吹洞簫<lb/>
　　　金人捧露盤<hi>觀演秣陵春</hi>
記當年曾供奉舊霓裳歎茂陵遺事淒涼酒旗戲鼓買花簪㡌一春狂綠<lb/>
楊池館逢高㑹身在他鄉　喜新詞初塡就無限恨斷人腸爲知音仔細<lb/>
思量榆聲減字畫堂高燭弄絲簧夜深風月催檀板顧曲問郎<lb/>
　　　柳初新<hi>閨思</hi>
畫欄深鎖鴛鴦暖照素影花枝軟綠雲斜軃寳釵欲墜倦起日高猶嬾嗔<lb/>
<pb n="KR4f0013_SBCK_021-7a"/>
道是風簾捲半擡身慵開嬌眼　閣外靑山點點問平疇綠蕪誰糝玉驄<lb/>
嘶去欲窺還避肩倚侍鬟微掩凝望處雙眉歛似不禁燕拘鶯管<lb/>
梅村家藏藁卷弟二十一終<lb/>
<pb n="KR4f0013_SBCK_021-7b"/>
</p>
<p>
</p>
  </div>
</body>
</text>
</TEI>
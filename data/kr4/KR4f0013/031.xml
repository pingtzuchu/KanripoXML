<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_031-1a"/>
梅村家藏藳卷弟三十一　文集九<lb/>
序五<lb/>
　　　周子俶東岡藳序<lb/>
子俶之爲余友也海内莫不聞海内之知余者無不識子俶其識子俶者<lb/>
無不以其交於余也子俶少於余數嵗實兄事余余兩人生同時居同里<lb/>
長同學其文章議論卓然見於當世者人盡知之其合乎性情浹乎道義<lb/>
則恐人未盡知之也子俶之行也余可以無言乎余好覈人物持臧否不<lb/>
能與時俯仰子俶多通而少可性不喜俗儒此其志行同也余坦懷期物<lb/>
不立町畦遇有急難先人後己子俶與人交輸心寫腹不侵然諾其節㮣<lb/>
同也余不問生產通籍二十年濩落猶諸生子俶家貧好客室中有圖書<lb/>
千卷無擔石之儲妻子不立其窮困同也余憂時感命坎壈無聊生子俶<lb/>
自以有才不遇醉後酒悲輒據地而哭其侘傺同也其閒有不同者子俶<lb/>
尙黃老面余好佛子俶好飲而余口不識杯鐺廼至辨駮疑滯論難鋒起<lb/>
紛然爭馳久而皆服蓋余兩人互有短長終歸於同者則又如此而余今<lb/>
<pb n="KR4f0013_SBCK_031-1b"/>
日畢志家園杜絕人事子俶入京師游太學交王公大人以成名若有異<lb/>
乎兩人之踪跡者余則曰不然夫君子之道可以出而不出可以處而不<lb/>
處皆非也余受遇當年濫叨宮相子俶少而遭亂門戸未顯余稟受羸弱<lb/>
積疢沈綿子俶精力强濟負當世之具子俶而不出則又誰出哉余所患<lb/>
者獨居端憂知交零落止一子俶今又捨我而去則余之德業何所勸過<lb/>
失何所規乎余之窮愁不益深而病苦不益甚乎而余又何以送子俶子<lb/>
俶刻其詩文以問世子俶之才天下所共知天下知子俶爲余之友則其<lb/>
詩若文可以無用余言也亦書其平生之交以告之而已<lb/>
　　　余澹生海月集序<lb/>
金陵余澹生好游游亦不岀江淮吳越然所過必與其地之土大夫流連<lb/>
酬答得詩盈帙以去今年夏從婁縣過海居半月乃還岀其詩海月集示<lb/>
余曰此吾今嵗紀游作也蓋取謝康樂繇赤岸到海所爲挂席拾海月者<lb/>
以名其篇而屬余爲之序余應之曰余君好游古之好游者莫康樂若也<lb/>
今余君之游果能如康樂否耶雖然康樂不知有游者也康樂祖父爲晉<lb/>
室功臣通侯貴重劉宋易姓心念故國憤憤不得意以自放乎山澤之游<lb/>
<pb n="KR4f0013_SBCK_031-2a"/>
其本志如此史謂其欲叅權要恨不見收肆意遨遊無復期度廼沈約誣<lb/>
詆前賢以自文其過要未爲知康樂者也獨是志與時違才非世用康樂<lb/>
何不蚤棄侯封絕人事以介於孤峰疊嶂之間而廼鑿山浚湖伐木開徑<lb/>
義故門生隨從數百善游者固如是耶彼蓋負曠代逸才不屑當世淩雲<lb/>
霞弄泉石庶幾古人入山採藥長往不返之風而又以門第之重聲名之<lb/>
高僶勉蜷　終莫能躧屣去之也不得已而傲世輕物縱誕詭越以自發<lb/>
其無聊之氣若康樂者所謂有志而未聞道不足以語乎游者也嗟乎世<lb/>
之季也士大夫或沉湎麯蘖或游戲倡樂以自晦而輒以取敗若夫涉名<lb/>
山遊五岳可謂與人無患與世無爭矣然亦必貧賤之士不爲當時所指<lb/>
目者而後能後之君子所以惜康樂之不幸不專咎其過也今我澹生隱<lb/>
鱗戢羽無門戸之遺累榮去羡無裘馬之習其詩之繁富佚蕩甚有似於<lb/>
康樂也而性度既殊境㑹復異故能以其才處平紛亂之㑹優游勿仕卷<lb/>
懷自得雖至乎海濱蕭瑟無人之境葦萑之與居魚蝦之與游而聽潮聲<lb/>
觀日岀徜徉肆覽不廢詠歌彼蓋視人世之險戲得喪變幻而荒忽皆海<lb/>
也吾之劉覽遊渉吐納而容受皆觀於海也而月又安往而不在乎予見<lb/>
<pb n="KR4f0013_SBCK_031-2b"/>
世之論海月者類托浮圖心地空明之說至於詩人遊土則僅措之以流<lb/>
連光景而不闇於大道今澹生别我而西也泝西冷上會稽於康樂所挂<lb/>
席而游者將得而親覽焉吾知其必有得也於其游也爲序其詩以問之<lb/>
　　　許堯文詩小引<lb/>
堯文將往廬陵岀一編示余則其在樟亭由拳流連登眺之作而溯進入<lb/>
都懷人贈答居其半焉堯文之才開敏樂易於讀書能采掇其菁華而岀<lb/>
之以杼軸故其詩妍秀深美聲病穩貼雖專門名家莫或過之余與堯文<lb/>
少同里長同學老而灌園連牆比屋槐柳之陰相映草堂燈火相望於池<lb/>
塘林木之間余樵蘇不給而堯文時出斗酒吹洞簫歌呼相應和今將舍<lb/>
我而遠去余撫是編而沈吟若有不釋然者夫廬陵天下之名郡也昔者<lb/>
有先正文章節義著在累朝之册今干戈久息賢人君子接踵而起者流<lb/>
風餘習居然可見堯文過匡山涉馬當以達乎此也江山登臨賓客交游<lb/>
之盛收覽以滋詩笈者且盈緗溢縹膾炙天下此豈吾窮谷之叟抱甕作<lb/>
息帶索而行吟者能窺測其涯涘乎抑吾聞之舊國舊都望之暢然當堯<lb/>
文在樟亭由拳相去不過數舍今江天寥廓之外其於故園竹梧杉檜滋<lb/>
<pb n="KR4f0013_SBCK_031-3a"/>
生而拱把芙蕖芍藥芳郁而紛披未嘗不如杜氏之四松陶家之五柳彷<lb/>
徨兩想像也閭井日已荒親友日已耗雖衰遲如余者間與江右士大夫<lb/>
追舊游而話宿好未嘗不如漢濱之老人凔浪之漁父寤寐而興懷也然<lb/>
則其見之於詩者又烏得而已耶他日政成垂組揭節以還鄉里余且盡<lb/>
出其田夫野老之作以是正於堯文得毋從而嗤之曰固哉是夫之爲詩<lb/>
也身窮才退足不出里巷何足與於此乎亦相與爲一笑而已於其行也<lb/>
遂書之以贈<lb/>
　　　趙孟遷詩序<lb/>
孟遷酒人也而長於詩孟遷則曰吾詩人也詩非酒不豪非酒不恣非酒<lb/>
不足以盡其淋漓戃怳奔莽誕宕之致吾取其詩讀之若是乎深有得於<lb/>
酒者或曰孟遷嘗與軍當横刀㑹飮時高吟瞠目老兵詈坐今雖袴褶不<lb/>
完蹩蹩焉爲道旁所摧笑然孟遷不以屑也每痛飲大嚼裸祖呌咷摇頭<lb/>
而歌四座盡驚意氣自若此其爲人憂患哀怒機利變巧不入其胸中而<lb/>
皆逃之於酒托之於詩者耶孟遷乎吾烏足以知之<lb/>
　　　永愁篇序<lb/>
<pb n="KR4f0013_SBCK_031-3b"/>
<pb n="KR4f0013_SBCK_031-3b"/>
取意繇拳分流長水豈非樓名煙雨賦就裁雲湖號鴛鴦詞工織錦耶黃<lb/>
媛介者體自高門夙親柔翰横塘楊柳春盡聞鶯練浦芙蕖月明搗素照<lb/>
影靈光之并𥿄染胭脂看花會景之園香分芍藥固已妍思落於紈扇麗<lb/>
詠溢於縹囊矣逮夫親故凋亡家門況瘁感襄城之荀灌痛越水之曹娥<lb/>
恨碎首以無從顧投身其奚益蔡琰則惟稱亡父馬倫則自道家君隕涕<lb/>
何言傷心而已從此女兒鄕裏恨結羅衣乃聞新婦山頭妝開石鏡惟長<lb/>
楊曾經獻賦而深柳可以讀書<hi>所居深柳讀書堂</hi>點硯㡳之靑螺足添眉黛記詩<lb/>
中之紅豆便入吹簫共傳得婦傾城翻爲名士却令家人竊視笑似諸生<lb/>
所攜唯書卷自隨相見乃鉛華不御發其舊篋爰出新篇卽其春日之詩<lb/>
別倣元和之體可爲妙製允矣妍辭僕也昔見濟尼蚤聞謝藴今知徐淑<lb/>
得配秦嘉是用覽彼篇章加之詮次庶幾東海重聞桃李之歌不數西崑<lb/>
止載蘼蕪之賦爾<lb/>
　　　陸子詠月詩題詞<lb/>
九月旣望梅村藝瓜初罷濁酒自寛維時夜景融融廣除槭槭木葉微墮<lb/>
寒䧹方來歎素質之易虧濯淸暉而良苦停杯問影滅燭憐光忽海上孤<lb/>
<pb n="KR4f0013_SBCK_031-4a"/>
鶴之飛得雲間士龍之句觀其遷詞宛轉旣好若彈丸體物風流復團如<lb/>
紈扇狀微雲之點綴類秋水之淪漣於焉托旨造端興懷逞藻著玉山之<lb/>
賦摛桂樹之篇卽事皆工緣情匪一若夫西園夜未南内人稀修竹檀欒<lb/>
寒蕪平楚孤舟而四顧無鄰空庭則所思若夢況乎匡山落馭鄴下開筵<lb/>
照子建於高樓動遠公之淸麈而更殘流水岀峨嵋兮半輪塞外長風度<lb/>
玉門者萬里陸子此卷無不體極風騷致兼哀樂昔之作者何足數哉余<lb/>
也端憂多暇摇落爲期嘗撫烏鵲以驚棲時對玄霜而泣下投贈華章滌<lb/>
開鄙緒似狂同郭翰忽覩銀河亦才愧虞羲敢抽王管惟有乞光泛灩追<lb/>
景徘徊願逐以入懷詎攬之盈手也<lb/>
　　　朱生題詞<lb/>
梅村曰優孟負薪之歌延年遺世之曲古昔伶人抱器類岀新聲自茲以<lb/>
降雖令龜年擫管賀老調絲而假手詞流率非已製若朱生者可謂近之<lb/>
矣嗟乎家同履道屈殷胄之風流才似方囘經右軍之賞接況乎今日莫<lb/>
唱渭城念舊人知復存亡在老兵何分得失茍爲曹公之鼓吏孰非田橫<lb/>
之門人卽復科頭胡粉入蒼鶻之羣猶賢乎帖巾反衣學高麗之舞也余<lb/>
<pb n="KR4f0013_SBCK_031-4b"/>
雖閉戸守玄推欲導情宣鬱忽聞水調驟唱揚州似聆老管重吟隴上武<lb/>
昌老人吹笛少年曾爭曹王連州刺史題詩時輩咸輕米叟率爾援筆遂<lb/>
書簡端非曰安仁之識石家又豈長吉之贈申子惟是危樓長嘯和老嫗<lb/>
之吹箎濁酒素箏引率騶而對飮以自釋其聊蕭而已<lb/>
梅村家藏藳卷弟三十一終<lb/>
<pb n="KR4f0013_SBCK_031-5a"/>
<pb n="KR4f0013_SBCK_031-6a"/>
</p>
<p>
</p>
  </div>
</body>
</text>
</TEI>
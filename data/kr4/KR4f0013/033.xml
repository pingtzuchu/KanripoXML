<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_033-1a"/>
梅村家藏藳卷弟三十三　文集十一<lb/>
序七<lb/>
　　　江南巡撫韓公奏議序<lb/>
御史中丞蒲坂韓公巡撫江南之五載　天子洊錫公命進秩司空公自<lb/>
以幸得備位維是地方之得失閭閻之利病分條其所以與及所以革之<lb/>
狀　當㝉幸聽其言得奉行弗墜以少逭於闕失其副封與草藳具在手<lb/>
自裒輯得若干卷授其部民吳偉業序之偉業讀而歎日　上之加勞公<lb/>
與公之盡心厥職者其在斯乎其在斯乎昔我　世祖章皇帝聽覽之暇<lb/>
命儒臣采經摭傳以撰集羣書無亦以後之人制度文爲鑒於前王之成<lb/>
訓罔或遺漏故不厭其多聞博物而義類之弘深也若奏對之體貴乎指<lb/>
事造實以通變而適用其理覈其文顯一切傅㑹繁曲之辭屏使弗進偉<lb/>
業每南苑夜直見諸公坐而假寐漏下三十刻中書猶捧督撫所上章奏<lb/>
以叅訂　國書有㣲文之疑互相爲之執筆彷徨春詳久而後定然則有<lb/>
事於敷陳者可不愼哉詩日維今之人不尙有舊書日乃身在外乃心罔<lb/>
<pb n="KR4f0013_SBCK_033-1b"/>
不在王室當韓公之在京師宿衞忠正曉習文法佐木宰以贊邦治周官<lb/>
所云大事則從其長小事則專達其公之謂歟　天子器其能擢自帷幄<lb/>
出典畿輔三命作牧四方具瞻公涖政浹旬固已赫然改觀矣無何有遷<lb/>
擢江南之命先是江南山越未平萑符數起閩海巨冦闌入内地以詿誤<lb/>
吏民當事者赤囊紛馳告變收捕之章又數從中下公至之日氛祲消而<lb/>
奸宄息不動聲色用拊循彈壓以爲政向之所謂告急之書窮考之案則<lb/>
皆無之顧以東南區區一隅賦稅居天下之半秦楚滇南閩粤之餉檄使<lb/>
旁午奔命弗遑吳民戸賦而口歛鄉部書都鄙之版椽史掌邦國之貳調<lb/>
發出納千條萬端郡邑守相日有要月有成趨辦不及卽鐫譙隨之發代<lb/>
者拜除如流罷免者羈管不去雖有考課之法亦不得而施公能無燋心<lb/>
極慮以求當世之長䇿耶昔有宋安撫大臣設上佐以勾管機宜文字主<lb/>
者執凡治要而已今者職事巨細旬朔動以具聞其間　詔條赦令計簿<lb/>
獄詞所當鈎稽而出入者節目繁夥不可億算唯公通達政體能周知乎<lb/>
輕重贏縮之數而操綱紀以御之如游刃如治絲如燭照而觽解故有所<lb/>
建白區處詳當體例精密深嚴之地朝拜夕可所司莫得而駮難焉論者<lb/>
<pb n="KR4f0013_SBCK_033-2a"/>
以此重其才服其畧它人爲之弗能及也已竊惟古來奏疏莫善於晁賈<lb/>
亦嘗建積粟鑄錢韓范歐陽本經術大儒在西夏河北所進劄子首以理<lb/>
財足國爲務夫論事人主之前先使之知經制出入充然其有餘則仁義<lb/>
道德之有始可得而進自古然矣方今西北之土未盡墾山澤之産未盡<lb/>
出商賈并兼之利未盡講求以歸縣官舉天下之費畢出之於農故軍興<lb/>
孔亟水旱災荒則上與下焦然其並困我公以肺腑居重任憂公如家權<lb/>
時制宜用其徵發期㑹以仰副度支之急若夫定經賦寛民力爲根本以<lb/>
兼爲東南此萬世之謀不易之論未始不端言之也漢神爵之治尙綜覈<lb/>
而致其隆於三代唐貞觀之政行仁義而收其效於富强聖主賢臣諮諏<lb/>
要道或課名實或布寛仁一張一弛同條共貫非巳事之極驗耶　世祖<lb/>
所以大修吏治務合經意者蓋兼之也　今天子寅恭祗畏廣詢博諮尤<lb/>
閔念我東南之民以訪求疾苦其久任公者將盡行公之言而公之言有<lb/>
非一時所能盡處腹心密勿之地入則造膝留身出則皂囊封上嘉謀嘉<lb/>
猷從容陳請必期實有所裨益此豈疏逖小臣芻蕘獻替者可得而比然<lb/>
則其嘉惠吳民雖古大臣之用心無以過之矣彼於文墨治辦之間謂公<lb/>
<pb n="KR4f0013_SBCK_033-2b"/>
功著職修服其才而重其略不知此特庶務之可見者耳又烏足以窺公<lb/>
之大哉謹序<lb/>
　　　江海膚功詩序<lb/>
古者克敵必示子孫故於人臣之有功者旂常以記之鐘鼎以銘之簡册<lb/>
丹青以載之鼔籥笙簧以歌之王命尸臣官此栒邑虎拜稽首天子萬年<lb/>
商周以前尙矣降此則輔氏之鐘魏顆所以獲杜囘也邢國之鼎禮至所<lb/>
以掖國子也燕然北征竇車騎所以登山刻石也冀州安居皇甫義眞所<lb/>
以定亂作歌也上之人載在盟府絃之樂官圖其勞於不朽爲臣者則又<lb/>
受彝器而刻其辭用薦家廟傳後世永永矢報於勿忘嗚呼功名之際豈<lb/>
不盛哉今我西安梁公庸江甯一捷再造南土　天子晉秩而寵異之且<lb/>
將定封焉吳之人以其憂兵閔亂賴公克㡳於甯也作歌詩數十章公日<lb/>
吾之功旣在史氏矣惟士大夫贈我以言重於琱戈黼黻不可以不記乃<lb/>
執首簡命偉業日子爲吾序之公秦人也車鄰駟鐡小戎無衣之詩其音<lb/>
亢切而僨厲清笳急笛驟而歌之介胃之士無不撫劍擥腕變色衝㓂者<lb/>
此秦風之雄乎若夫三江五湖之間樓船羽蓋黃頭櫂歌非猶夫扶風壯<lb/>
<pb n="KR4f0013_SBCK_033-3a"/>
士之聲情慷慨也石城烏棲江南之弄非猶夫隴頭水關山月之激昻三<lb/>
歎也語日歌詩必類斯豈其類哉余則以爲不然公之在軍中通詩書習<lb/>
禮樂有輕裘緩帶投壺雅歌之風及其孤軍決戰雖以吳人之不武驅之<lb/>
赴利決命爭首視五陵六郡之豪不是過焉又何有於土風而謂南音寛<lb/>
柔嘽緩不足乎聽耶然則吳士大夫之屬而和者用公之氣以講軍容而<lb/>
壯武節其辭皆發揚蹈厲請以奏之師中當古短簫鐃歌之曲可也公笑<lb/>
而頷曰善遂書之以爲序<lb/>
　　　鹽運分司張森岳賑濟册序<lb/>
苟可以仁恩及物則智不必勤其官能不必舉其職推而行之罔或勿濟<lb/>
今夫鹽筴者利之所自出專以佐國而足用非曉然有益於民者也周禮<lb/>
掌邦之委積治年之豐凶於荒政纖悉具備而山澤之利則盡推以予民<lb/>
其設之官者制其政令而已無所謂征榷以取之也自管子相齊以爲海<lb/>
王之國卽水煮鹽宜筦其權而盡歸之於上其說日予之在君奪之在君<lb/>
使人長見予之形而不見奪之理後世遵而行之豪强并兼擅利孔而撓<lb/>
上法者害固以浸除而諸君吾子之所食無不量其釡升而爲之設衡立<lb/>
<pb n="KR4f0013_SBCK_033-3b"/>
準其法至爲苛細鹽筴尙爲有益於民否耶鹽筴誠有有益於民者國家<lb/>
水旱之不時什一之征常恐不足於用惟鹽爲天地所藏取之無害足以<lb/>
佐公家之急漢元封中置鹽官二十八郡齊居其六山東大水民餞流人<lb/>
轉徙賑恤以億萬計然而外奉軍旅内供興作得以不匱則鹽筴爲之饒<lb/>
也鹽筴爲之饒於國家愛濟元元之意未嘗不陰爲之助獨爲是官者不<lb/>
能顯以養民其顯以養民如吾友張君森岳是已張君爲青州鹽運分司<lb/>
青州者山東負海之地管子所謂渠展之鹽梁趙宋衛資以仰給者也爲<lb/>
君計者鈎稽弊漏恤下惠商廣蓄積以備乏絶斯足以勤其官矣權時緩<lb/>
急搜逋舉羡俾朝家以全力爲農民不加賦而用自給斯足以舉其職矣<lb/>
迺有進於是者歲比不登民之流離不能自存者僵仆滿道　朝廷方發<lb/>
帑金遣使者賑救畿以南而張君能先民之急損貲爲粥於路又下勸分<lb/>
之令募豪長者相假貸願輸者具以其名聞奬勵有方賦恤有法所全活<lb/>
最眾是可爲難也已夫張君嘗治一道以牧民有稱於時矣此其事辦之<lb/>
有餘余以爲難者方君以鹽筴爲官能不拘拘於職守救災眚施德惠知<lb/>
所本務管子賢人也相齊之功霸以九世而君之所見似爲過之誠可書<lb/>
<pb n="KR4f0013_SBCK_033-4a"/>
也於是乎言<lb/>
　　　海防魯公贈言序<lb/>
吳郡瀕海之邑其民有事於供億而驛騷弗甯者非甚良牧莫能恤也㑹<lb/>
稽魯公繇絲綸近臣出副二千石來蒞吾吳以防海爲其職嘗與余論海<lb/>
事而籌之曰夫海上之築城堡立墩臺所以駐屯兵也除道成梁陳芻置<lb/>
頓則以備王人之銜命大帥之巡守惟恐賦歛之不時闕而爲罪其於用<lb/>
民之力亦已極矣夫土功者王政之所不廢也吾誠以其時量功命日揣<lb/>
高卑度厚薄而爲之則城可立臺可成而民不至於重困今屬役賦文之<lb/>
無方故其下未能授功而先爲之擾又民欲成之而兵欲毁之彼律亭土<lb/>
堠之不修者非玩也其戍守者利於其墮而頻爲之興築也若之何勿禁<lb/>
也先王之制凡承王命爲過賓者牢禮餼獻飲食之數各以班位而爲之<lb/>
等今庶具百物歲一賦之於民帷帟几席槽櫪碪　事過則棄之而酒漿<lb/>
糗<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>牲牢芻茭常以賓至之無時偫於無用爲黠吏之所侵没負販之細<lb/>
民徵索匈匈列肆晝閉旣又計畝而定其徵是商與民交困也已語曰有<lb/>
優無匱吾誠先爲之繕館舍庀器用而後令候人逝之於郊致館致餐拜<lb/>
<pb n="KR4f0013_SBCK_033-4b"/>
而將幣官正奉符而閲其數胥徒執牘而書其物賓至如歸民用不擾若<lb/>
之何弗舉也余聞之歎曰善哉言乎夫爲政之道撙節愛養息事甯人非<lb/>
狃一時之安而惰窳之也開敏强毅興事就功亦非輕百姓之力而程督<lb/>
之也語日不一勞者不永逸不暫費者不永甯若魯公所言規爲措置慮<lb/>
始經久民不知役而時懊惏之斯非體國之長謀而使民之佚道乎魯公<lb/>
之駐節出治在乎海虞虞巖邑也其山有飛泉夾澗之奇其材有丹楓翠<lb/>
樾之美其田野有陂渠塘濼稉稻蒲蠃之饒人民好嬉游而不事作業美<lb/>
衣食而不知蓋藏因之以飢饉加之以誅求物力大詘水則浸以尙湖綰<lb/>
江海之衝而設重戍游徼之騎旁午而狎至艅艎之舟邪許而畢集　朝<lb/>
廷簡文臣以勾㑹其資給而整齊其法制於職秩爲重公府初立庶事草<lb/>
創將吏有犒饋宴饗勞旋勤歸椽史有出納奇贏徵令考校它若僚采之<lb/>
聯事賓客之過從絡驛奔湊咸於是乎在苟非閈閎之高堂皇之峻唐階<lb/>
屏樹審術辦方則上無以發教令治文書下無以充揖讓洽笑語魯公有<lb/>
憂之且公之來也嘗諏於都人士曰學校者爲政之本也古者行師在泮<lb/>
獻馘行飲至之禮今海上桴鼓無警而戌邏之卒有芻牧於孔子之宮者<lb/>
<pb n="KR4f0013_SBCK_033-5a"/>
我備官而遽忘之耶乃卽訓導沈君與謀以尊經閣傾圯日久不可莫之<lb/>
治也揆日戒徒畚挶旣具翬革斯起易其黮䵝煥以丹青瞽宗瞿相顧瞻<lb/>
奕奕而公治事之堂亦適㑹於成諸生入學鼓篋得游息講肆之所而海<lb/>
上突騎水犀諸軍負弩被甲而趨庭者見榱題輪奐有嚴有翼無大無小<lb/>
歡忻鳬藻凡此二役皆公於農事之隙斥羨金捐俸入以爲之故鼛鼓弗<lb/>
戒而版築克就君子日魯公於爲政知所重矣春秋於浚洙城防新延廐<lb/>
則非之於復閟宮作泮宮修御廩則善之誠繇此而推其於築城置堠平<lb/>
易道路儲偫餱糧皆當預之以時而定之以法俾其下居平無勞苦歎息<lb/>
之聲臨事無供頓顚踣之怨公之才實優爲之而吾吳人之獲有休息其<lb/>
道端出乎此也沈君率其邑之士大夫徵余文爲賀余因以前所聞於公<lb/>
者爲之告而且深有所望焉<lb/>
　　　聖恩剖石和尙語錄序<lb/>
聖恩語錄剖石大和尙所著其嗣法弟子黄龍朗梓而行焉者也當三峰<lb/>
舉揚臨濟宗旨剖公與黄龍並出其位下其後黃龍走之章門廬岳顚崖<lb/>
絶巘之中而剖公𥙷其師故處修祖庭以化導我吳人者三十年此三十<lb/>
<pb n="KR4f0013_SBCK_033-5b"/>
年間諸方信佛之流傳者不知幾何人而趺坐說法之書亦旣溢名山而<lb/>
遍都市矣聖恩剖公黑白無不瞻仰所謂精進光明幢也而語錄至今日<lb/>
始出蓋和尙以眞實了義扶植吾宗不欲尋文覓句與世之名聞利養者<lb/>
同其演唱逮黃龍以故人還故山受記莂以去力請之方許行世顧猶删<lb/>
而存之僅得四卷是編也所謂最後出而尊貴者歟偉業嘗從而問道者<lb/>
也遂不辭爲之序日昔馬祖首以棒喝接人至臨濟而豎三玄三要宋洪<lb/>
覺範乃標舉以立綱宗是豈謂棒喝之不足而以玄要爲門庭哉蓋自衣<lb/>
止不傳之後法派不得不分法派分則付囑不得不廣從上諸祖懼夫世<lb/>
之一知半解者藉口於單提直入顢頇儱侗無以攷驗其淺深得失故設<lb/>
爲權實照用料簡囘互以策勵而勘辨之此所謂宗旨也以余所見當三<lb/>
峰之時海内知傳法爲不易其從游者皆人才英特語機迅利而猶盡力<lb/>
鉗錘未肯輕相印可今之豎拂拈錐者在在有之可謂盛矣吾不知明眼<lb/>
人辨驗其所開法於玄要賓主竟何如也夫風習所不能止者當折之以<lb/>
所服三峰之門推聖恩南岳靈隱爲三大老非復淺學初機所可幾及今<lb/>
以法印相承之耆宿其操持修證爲最久而此書之出也若是其愼重然<lb/>
<pb n="KR4f0013_SBCK_033-6a"/>
則有朝叅承而暮撰述者能無瞿然其自失乎或日黃龍之在法昌也嘗<lb/>
坐禪山窟中虎飲於巖泉不爲動大蛇上下其肩背而鼻觀自如此其力<lb/>
量有過人者和尚退然不出戸牖俾稱弟子而折輩行彼蓋以道故屈也<lb/>
其書具在吾又烏足以知之<lb/>
梅村家藏藳卷弟三十三終<lb/>
<pb n="KR4f0013_SBCK_033-6b"/>
</p>
<p>
</p>
  </div>
</body>
</text>
</TEI>
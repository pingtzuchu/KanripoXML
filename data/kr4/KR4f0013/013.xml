<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_013-1a"/>
梅村家藏藁卷弟十三　詩後集五<lb/>
　五言律詩六十一首<lb/>
　　　過中峰禮蒼公塔四首<lb/>
下馬支公塔經聲萬壑松影留吟處石智岀定時鐘尙記山中約誰傳海<lb/>
外逢平生詩力健翹足在何峰<lb/>
　　其二<lb/>
明月心常湛寒泉性不枯鳥啼香積散花落影堂孤道在甯來去名高定<lb/>
有無淒涼看筆塚遺墨滿江湖<lb/>
　　　其三<lb/>
慧業誰能繼宗風絶可哀昔人存馬癖近代薄詩才鹿走譚經苑鴉飛說<lb/>
法㙜空懸竹如意落日講堂開<lb/>
　　　其四<lb/>
故國流沙近黃金窣堵坡胡僧眉拄地梵夾口懸河傳法靑蓮湧還家白<lb/>
馬䭾他年乘願到應認舊山阿<hi>蒼公滇人</hi>
<pb n="KR4f0013_SBCK_013-1b"/>
　　　過王庵看梅感興<lb/>
　　　　練川城南三十里爲王庵學憲王先生著書地也有梅萬株不<lb/>
　　　　減鄧尉余以春日過其廢圃學憲所著數種其版籍尙存<lb/>
地僻幽人賞名高拙宦居客來惟老樹花發爲殘書斜日空林鳥微風曲<lb/>
沼魚平生貪著述零落意何如<lb/>
　　　獨往王庵看梅沈雨公攜尊道值余已遄返賦此爲笑<lb/>
屢負尋山約偶然來此間多君攜酒至愧我放船還雙屐成孤往千林就<lb/>
一閒誰知種花叟鎭日不開關<lb/>
　　　送致言上人<lb/>
獨下千峰去蒼溪岀樹腰雲生穿磴屐月滿過江瓢一飯從村寺前身夢<lb/>
石橋經行無定著惆悵故山遙<lb/>
　　　過韓蘄王墓四首<lb/>
訪古思天塹江聲戰鼓中全家知轉鬪健婦笑臨戎汗馬歸諸將疲驢念<lb/>
兩宮淒涼岳少保宿草起秋風<lb/>
　　　其二<lb/>
<pb n="KR4f0013_SBCK_013-2a"/>
行在倉黃日提兵過故鄉傳聞同父老流涕說君王石馬心猶壯雲臺跡<lb/>
巳荒一环堪漬酒殘日下平岡<lb/>
　　　其三<lb/>
詔起祁連塚豐碑有賜亭掛弓關塞月埋劍羽林星百戰黃龍艦三江自<lb/>
石銘趙家金椀出山鬼哭冬靑<lb/>
　　　其四<lb/>
丘壟今蕪没江山竟寂寥松風吹北固碑雨洗南朝細路牛羊上荒岡草<lb/>
木凋肻容樵豎擾遺恨在金焦<lb/>
　　　宿沈文長山館二首<lb/>
一徑草堂偏湖光四壁天焙茶松竈火浴繭竹籬泉玉鼠仙人洞銀鱸釣<lb/>
客船前村呼種樹偶語石橋邊<lb/>
　　　其二<lb/>
遇山思便住此地信堪留謀食因溪碓齋心在石樓漁舟帆六面橘并樹<lb/>
千頭長共鴟夷子翩然結伴游<lb/>
　　　福源寺<hi>去毛公壇三里爲攅雲嶺有福源泉寺以泉名羅漢松係梁朝舊物</hi>
<pb n="KR4f0013_SBCK_013-2b"/>
千尺攅雲嶺金銀佛寺開鹿仙吹笛過龍女換珠來泉繞譚經苑松依說<lb/>
法臺蕭梁留古樹風雨不凡材<lb/>
　　　包山寺贈古如和尙<lb/>
古木包山寺蒼然曉氣平石毛仙蛻冷<hi>近毛公壇</hi>雲影佛衣輕咒鉢蛟人聽彈<lb/>
碁鶴子驚相逢茶早熟匡坐說無生<lb/>
　　　過圻村<lb/>
萬壑響鳴蟬湖光樹杪懸雲鬟神女廟雪乳隱君泉山籠櫻桃重溪船菱<lb/>
芡鮮相攜從此住松老不知年<lb/>
　　　湖中懷友<lb/>
渺渺晴波晩靑靑芳草時遠帆看似定獨樹去何遲花落劉根廟雲生柳<lb/>
毅祠香蓴正可擷欲寄起相思<lb/>
　　　七夕卽事四首<lb/>
羽扇西王母雲軿薛夜來鍼神天上落槎客日邊囘鵲渚星橋逈羊車水<lb/>
殿開袛今漢武帝新起集靈臺<lb/>
　　　其二<lb/>
<pb n="KR4f0013_SBCK_013-3a"/>
今夜天孫錦重將聘雒神黃金裝鈿合寶馬立文茵刻石昆眀水停梭結<lb/>
綺春沉香亭畔語不數戚夫人<lb/>
　　　其三<lb/>
仙醖陳瓜果天衣曝綺羅高臺吹玉笛複道入銀河曼倩詼諧笑延年婉<lb/>
轉歌江南新樂府齊唱夜如何<lb/>
　　　其四<lb/>
花萼高樓逈岐王共輦游淮南丹未熟緱嶺樹先秋　詔罷驪山宴恩深<lb/>
漢渚愁傷心長枕被無意候牽牛<lb/>
　　　大根菜<lb/>
幾葉靑靑古穿泥弗染痕誰人愛高潔留汝厯涼温輪囷形難老芳辛味<lb/>
獨存古來磐石重不必取深根<lb/>
　　　趵突泉二首<lb/>
似瀑懸何處飛來絶壑風伏流根窈渺跳沫拂虛空石破奔泉上雲埋廢<lb/>
井通錯疑人力巧天地桔橰中<lb/>
　　　其二<lb/>
<pb n="KR4f0013_SBCK_013-3b"/>
不信乘空起憑闌直濺衣池平難作勢石隱定藏機曲水金人立凌波玉<lb/>
女歸神魚鱗甲動咫尺白雲飛<lb/>
　　　贈新泰令楊仲延其地爲羊叔子故里<lb/>
置邑徂徠下雙槐夾訟堂殘民弓作社遺碣石爲莊野繭齊紈美春泉魯<lb/>
酒香歸來羊太傅不用泣襄陽<lb/>
　　　靈巖觀設戒<lb/>
湖山留霸跡花鳥供經臺不信黃池會今看白社開枯潭龍洗出妙塔雁<lb/>
歸來此地關興廢須資法將才<lb/>
　　　遙別故友二首<lb/>
絶域重分路知君萬里餘馬頭辭主淚雁足覆巢書草没還家夢霜飛過<lb/>
磧車齊諧他日事應記北溟魚<lb/>
　　　其二<lb/>
雪深難見日海盡再逢關野鼠多同穴神魚斷似山只應呼草地都不類<lb/>
人間勉謝從行者他年有箇還<lb/>
　　　秋夜不寐<lb/>
<pb n="KR4f0013_SBCK_013-4a"/>
秋多入衆音不寐夜沉沉浩刼安危計浮生久暫心鄰雞殘夢斷窗雨一<lb/>
燈深薄冷披衣起晨烏已滿林<lb/>
　　　七夕感事<lb/>
南飛烏鵲夜北顧鸛鵞軍圍壁鉦傳火巢車劍拄雲江從嚴鼓斷風向祭<lb/>
牙分眼見孫曹事他年著異聞<lb/>
　　　喜願雲師從廬山歸<hi>并序</hi>
　　　　願師住雲居十年而歸岀其匡廬詩道五老石門九奇三疊諸<lb/>
　　　　勝飛泉怪瀑不可思議而尤以御碑亭雲海爲第一觀竟似住<lb/>
　　　　鏡光白銀二種世界不知滄桑浮塵爲何等事矣願公贈子五<lb/>
　　　　十初度詩其落句日半百定將前諾踐敢期對坐聽松聲蓋責<lb/>
　　　　予前約會時方喪亂衰病無家顧以高堂垂白不能隨師以去<lb/>
　　　　也乃爲此詩荅之<lb/>
勝絶觀心處天風萬壑聲石門千鏡入雲海一身輕岀世悲時事忘情念<lb/>
友生亂離兄弟恨辜負十年盟<lb/>
　　　贈錢受明<lb/>
<pb n="KR4f0013_SBCK_013-4b"/>
獨喜營時譽疏通邁等倫地從諸父重性似外家貧裘馬無他好詩書別<lb/>
有神古來傳孝謹非必守前人<lb/>
　　　受明得子柬賀<lb/>
長因故人子往事憶流連曾黍充閭會俄逢拜衮年諸甥今甫爾入抱卻<lb/>
依然吾老猶堪待公卿只眼前<lb/>
　　　宿徐元歎落木庵<hi>元歎棄家住故鄣山中亂後歸天池丙舍落木菴竟陵譚友夏所題也</hi>
落木萬山心蕭條無古今棄家歸去晚別業住來深客過松間飯僧留石<lb/>
上琴里成茅屋計枉向白雲尋<lb/>
　　　送王子惟夏以牽染北行四首<lb/>
晩嵗論時輩空羣汝擅能祗疑搮陽逮猶是濟南徵名字供人借文章召<lb/>
鬼僧阿戎才地在到此亦何憑<lb/>
　　　其二<lb/>
二十輕當世愁君門戸難比來狂太減翻致禍無端落木鄉關遠疲驢道<lb/>
路寒敝衣王謝物請勿笑南冠<lb/>
　　　其三<lb/>
<pb n="KR4f0013_SBCK_013-5a"/>
客睡愁頻起霜天貫索明此中多將相何事一書生未俗高門賤淸時頌<lb/>
繫輕爲文投獄吏歸去就躬畊<lb/>
　　　其四<lb/>
但可寛幽縶從教察孝廉昔人能薦達名士出髠鉗世局胥靡夢生涯季<lb/>
主占定聞收杜篤甯止放江淹<lb/>
　　　虎丘中秋新霽<lb/>
萬籟廣塲合道人心地平天留今夜月雨洗去年兵歌管星河動禪燈風<lb/>
露淸淒凉闔閭墓斷壑起松聲<lb/>
　　　哭亡女三首<lb/>
喪亂才生汝全家竄道邊畏啼思便棄得免意加憐見女關餘刼干戈逼<lb/>
小年興亡天下事追感倍淒然<lb/>
　　　其二<lb/>
一慟憐渠幼他鄉失母時止因身未殞每恨見無期白骨投懷抱黃泉訴<lb/>
別離相依三尺土腸斷孝娥碑<lb/>
　　　其三<lb/>
<pb n="KR4f0013_SBCK_013-5b"/>
扶病常聞亂漂零實可憂危時難共濟短算亦良謀訣絶頻攜手傷心但<lb/>
舉頭昨宵還勸我不必淚長流<lb/>
　　　中秋看月有感<lb/>
今年京口月猶得杖藜看暫息干戈易重經少壯難江聲連戍鼓人影出<lb/>
漁竿晩悟盈虧理愁君白玉盤<lb/>
　　　支硎山齋聽雨明早晴更宿法螺精舎<lb/>
秋山所宿處指點白雲生故作中宵雨倍添今日晴一峰當止觀萬象逼<lb/>
孤淸更上上方去松風吹玉笙<lb/>
　　　憩趙凡夫所鑿石<lb/>
石骨何年斲蒼然萬態收直從文字變豈止斧斤搜亂瀑垂痕古枯松結<lb/>
體道卽今苔蘚剝一一類銀鈎<lb/>
　　　趙凡夫山居爲祠堂今改爲報恩寺<lb/>
高人心力盡石在道長存古佛同居往名山卽子孫飛泉穿樹廢奇字入<lb/>
雲根夜半藤蘿月鐘聲冷墓門<lb/>
　　　靈巖繼起和尙應曹村金相國請住虎丘祖席<lb/>
<pb n="KR4f0013_SBCK_013-6a"/>
應佛心無繫觀空老辨才道隨諸佛住山見相公開日岀嚴齋鼓天情護<lb/>
講臺居然歌舞地人爲放叅來<lb/>
　　　王增城子彥罷官哭子留滯不歸近傳口信不得一字詩以歎之<lb/>
　　　　二首<lb/>
老徇妻孥意辭家苦萬端關心惟少子失計在微官客夢烏衣巷鄉愁白<lb/>
石灘可憐消息到猶作兩人看<lb/>
　　　其二<lb/>
庚嶺應逢雁章江莫寄魚遥知雙淚盡不遣一行書家在無歸趣途窮失<lb/>
所如故郷宜早去臨發乃長吁<lb/>
　　　寄懐陳直方四首<lb/>
漢法三冬繫秦關萬里流可憐諸子壯不料闔門收要路冤誰救寛恩病<lb/>
獨留覊栖騎瘦馬風雪阻他州<lb/>
　　　其二<lb/>
百口風波大三生夢寐眞膏梁虛早嵗辛苦得前身索米芒鞋雪傭書布<lb/>
帽塵不知公府椽可識路傍人<lb/>
<pb n="KR4f0013_SBCK_013-6b"/>
　　　其三<lb/>
萬事偶相值愁中且遣家江山俄轉戰妻子又天涯客酒消殘漏軍書過<lb/>
落花出門翻自笑安穩只龍沙<lb/>
　　　其四<lb/>
時世高門懼似君誠又稀何辜憂并坐郎免忍先歸苦語思持滿勞生羡<lb/>
息機向來兄弟輩裘馬自輕肥<lb/>
　　　咏月<lb/>
長夜淸輝發愁來分外明徘徊新戰骨經過舊臺城秋色知何處江心似<lb/>
不平可堪吹急管重起故鄉情<lb/>
　　　訪商倩郊居有贈<lb/>
花影瘦籬根江平客在門時吟寒入市晚食雨歸村管記看山爽傭書宿<lb/>
火痕西京游俠傳乃父姓名存<lb/>
　　　假寐得月<lb/>
滅燭貪涼夜窗陰夢不成雲從閉目過月向舉頭生樹黑添深影溪長耐<lb/>
獨行故人多萬里相望祗盈盈<lb/>
<pb n="KR4f0013_SBCK_013-7a"/>
　　　三峰秋曉<lb/>
曉色近諸天霜空萬象懸雞鳴松頂日僧語石房煙淸磬秀羣木幽花香<lb/>
一泉欲叅黄蘗義便向此中傳<lb/>
　　　偕顧伊人晩從維摩踰嶺宿破山寺<lb/>
樹老不言處秋深無事中雲根僧過白霜信客來紅樵語歸林火茶煙小<lb/>
院風杳然松下路人影石橋東<lb/>
　　　維摩楓林絶勝則公獨閉關結足出新詩見示<lb/>
遇賞只枯坐秋林自著霜道心黄葉澹勝事白雲忘磵水通茶竈山花對<lb/>
石牀靜中幽思足爲我岀詩囊<lb/>
　　　夜發破山寺別鶴如上人<lb/>
得來松下宿初月澹相親山近住難定僧高別更眞暗泉隨去馬急月卷<lb/>
歸人過盡碧雲處我心慚隱淪<lb/>
　　　苦雨<lb/>
響苦滴殘更愁中耳倍明生涯貪舊業天意誤躬耕乞火泥連屋輸租潦<lb/>
滿城誰家歌舞宴徹曉不聞聲<lb/>
<pb n="KR4f0013_SBCK_013-7b"/>
</p>
<p>
梅村家藏藁卷弟十三終<lb/>
</p>
<p>
</p>
  </div>
</body>
</text>
</TEI>
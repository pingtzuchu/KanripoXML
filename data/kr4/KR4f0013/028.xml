<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_028-1a"/>
梅村家藏藳卷弟二十八　文集六<lb/>
　序二<lb/>
　　　龔芝麓詩序<lb/>
大宗伯合肥龔先生裒其新舊所著詩手授丹徒姜子子翥曰子知吾詩<lb/>
者也亟圖所以廣其傳於是大行伯成呉侯方以爲政餘閑揚扢風雅謀<lb/>
諸顧子脩遠陳子椒峰相與詮次而刻之吳中集成命其友婁東吳偉業<lb/>
弁簡端偉業伏而讀仰而思曰夫詩人之爲道不徒以其才也有性情焉<lb/>
有學識焉其淺深正變之故不於斯三者攷之不足以言詩之大也今以<lb/>
吾龔先生選詞之縟麗使事之精切遣調之雋逸取意之超詣其詩之工<lb/>
固已俊鶻之舉也扶摇一擊騏驥之奔也決驟千里先生之潜搜冥索出<lb/>
政事鞅掌之餘高詠長吟在賓客塡咽之際嘗爲余張樂置飮授簡各賦<lb/>
一章歌舞恢笑方雜沓於前而先生涉筆已得數𥿄坐者未散傳誦者蚤<lb/>
遍於遠近矣此先生之才也身爲三公而修布衣之節交盡王侯而好山<lb/>
澤之游故人老㝛殷勤贈答北門之窶貧行道之饑渴未嘗不徬徨而慰<lb/>
<pb n="KR4f0013_SBCK_028-1b"/>
勞也後生英儁弘奬風流考槃之寤歌彤管之悅懌未嘗不流連而奬許<lb/>
也自伐木之道衰而黽勉有無匍匐急難者吾不得而見之矣先生傾囊<lb/>
槖以恤窮交岀氣力以援知己其惻怛眞摯見之篇什者百世而下讀之<lb/>
應爲感動而況於身受之者乎此先生之性情也板蕩極而楚騷乃興正<lb/>
始存而大雅復作以先生時世論之繇其前則愾我寤歎憂讒慝痛淪胥<lb/>
也繇其後則式燕以敖誦萬年治四國也舉申旦不寐之衷與夙夜在公<lb/>
之道上求之於古昔内審之於平生於是運會之升降人事之變遷物候<lb/>
之暄涼世途之得失盡取之以融釋其心神而磨淬其術業故其爲詩也<lb/>
有感時侘傺之響而不改於和平有鋪揚鴻藻之辭而無心於靡麗秦風<lb/>
之篇曰蒹葭蒼蒼白露爲霜士君子所以久而益堅者其砥礪必有道矣<lb/>
此先生之學識也余定交於先生者三十五年凡友朋之稱詩者以百數<lb/>
舉其最曰海虞錢宗伯牧齋萊陽宋少司寇九靑九靑鎖闈論文江行紀<lb/>
勝與吾輩三人同事於楚而牧齋晚年不自得適㑹先生謁告南還相與<lb/>
淋漓傾倒於白門金昌之間斯二者相知爲深九靑好矜愼其詩嘗追擬<lb/>
少陵頗能得其一二日必課五言一首冀其學大有成就始肯岀以示人<lb/>
<pb n="KR4f0013_SBCK_028-2a"/>
廼不幸而以兵殁雖其斷篇零落百不一存余毎與先生言而傷之牧齋<lb/>
深心學杜晩更放而之於香山劒南其投老諸什爲尤工旣手輯其全集<lb/>
又岀餘力以博綜二百餘年之作其推揚幽隱爲太過而矯時救俗以至<lb/>
排詆三四鉅公卽其中未必自許爲定論也誠有見於後人之駁難必起<lb/>
而吾以議論與之上下庶幾疑信往復同敝天壤而牧齋之於詩也可以<lb/>
百世然後知昔人之詩其作之者傳論之者亦傳至磨滅如九靑雖相知<lb/>
有吾兩人無可加其稱述惟爲之撫卷追歎而已余忝少長於先生旣推<lb/>
服其才又熟於性情學識之有素故於論詩表而著之嗟乎先生之功於<lb/>
斯世甚大固無藉於詩以傳而詩之工已臻於至極余衰且憊庶幾厠名<lb/>
集中隨諸子之後它日有追數其交游而及之者此余從伯成之請而序<lb/>
之之意也不然余之言豈足爲先生重哉<lb/>
　　　宋子建詩序<lb/>
往者尔叨貳陪雍雲間宋子建偕其友來游太學當是時江左全盛舒桐<lb/>
淮楚衣冠人士避寇南渡僑寓大航者且萬家秦淮燈火不絕歌舞之聲<lb/>
相聞子建雅結納擅聲譽天才富捷能爲歌詩勝游廣集名彥畢會每子<lb/>
<pb n="KR4f0013_SBCK_028-2b"/>
建一篇出無不人人嗟服余講舍在雞籠山南遠晲覆舟近攬靈谷俯瞰<lb/>
玄武陵樹靑蔥觚稜紫氣皆浮光蕩日照耀乎吾堂之内有池十畝爲亭<lb/>
五楹樹以桐梓杉櫧被以芙蕖菱芡凡四方賓客之過者圖書滿架笙鏞<lb/>
在列招延談詠殆無虗晷子建至則相與講德論藝命酒賦詩極晝夜勿<lb/>
倦蓋山川之勝文章之樂生平所未有也余旣東還子建被薦入翰林無<lb/>
何天下大亂兩人者草間倫活家近也數有書問來今年夏子建裒其生<lb/>
平詩若詞屬余敘之附以楚鴻諸作楚鴻子建子也年十五六其爲詩則<lb/>
已含咀漢魏規摹三唐卽子建且當避之矣有弟曰漢鷺甫齔耳作徑尺<lb/>
大字體勢波磔鬱然騫騰宋氏之人才未有艾焉余於是不能無感也當<lb/>
子建初游南中楚鴻方在襁褓而漢鷺未生曾幾何時而二子之聲名巳<lb/>
在人口雖其幼敏夙成余兩人則固已老矣況以兵火頻仍萬事遷改異<lb/>
日者楚鴻漢鷺續白門之遊問冶城之勝而六館之鐘鼓四庫之經書有<lb/>
不與齊宮梁苑共爲銷沉者乎孔廟之松杉臺城之楊柳有不與兎葵燕<lb/>
麥付之榛莽者乎嗟乎次宗之學舍零落奚存伏挺之講堂蒿萊何處而<lb/>
烏衣子弟策馬靑溪樂游少年維舟笛步則以供其徘徊憑眺流連吟詠<lb/>
<pb n="KR4f0013_SBCK_028-3a"/>
而已然則余何以敘子建無已話舊京之遺事紀同事之故人庶令後生<lb/>
知所攷述若夫文史風流賓朋唱和跨前哲而岀新聲則君家父子間事<lb/>
豈余所能及哉書以示子建以余言爲何如也<lb/>
　　　程翼蒼詩序<lb/>
新安程翼蒼館丈以道尊於吾吳爲士子師其所爲詩和平温厚歸於爾<lb/>
雅而佗傺怨誹之音不作余讀而重焉昔金華宋文憲爲文以送河南張<lb/>
翀翀之繇編脩出爲南陽教授也文憲始幸其遭繼重其職而終勉以不<lb/>
負天子作人立教之意雖其時設官之制容有不同而士君子隨地循分<lb/>
以自處於岀入進退之間者其道不當如是耶成弘以降館閣之體益重<lb/>
其有高世之才負俗之累不容於侍從者輙隱居自放作爲歌詩以發其<lb/>
憂愁愜迫懣憤無聊之思余初入館中好訪求前輩故實有言正德中黃<lb/>
岡王稚欽綏德馬仲房爲同年同館選後先同謫補外稚欽以通侻竟廢<lb/>
仲房終躋尊顯此二君者皆詩人也稚欽穎悟絕倫所爲詩縱恣詼譎脫<lb/>
去繩束以慢侮當世仲房詩整練有法步伍秩然雖才不及稚欽而用意<lb/>
過之今其集具在讀其書論其世以攷其人之得失不亦可乎此吾所以<lb/>
<pb n="KR4f0013_SBCK_028-3b"/>
有重於翼蒼也士君子患其行之不高學之不贍而不患名位之不達入<lb/>
而爲相如枚皋岀而爲賈生董相一而巳矣何必長楊載筆太液從游而<lb/>
後可以傲當時稱作者哉程之先篁墩先生從數嵗召入史館賜上第亞<lb/>
春卿詩文考證古今精深典洽先朝所推㝛儒鉅公未能或之過也今<lb/>
國家以古法改定官制其從禁掖岀者　召還待以不次之位而翼蒼名<lb/>
譽日高異時吳中子弟論講舍之横經記藍輿之負杖山巔水涯高談勝<lb/>
集且詫爲盛事而詩歌之傳述從可知已雖然吾聞新都之勝黄海白嶽<lb/>
神仙之奥區其俯視蓬池道山碌碌㝷丈而況於吾吳之培塿者乎翼蒼<lb/>
之芥視軒冕超然塵壒之表者誠有以也而吾又烏足以知之<lb/>
　　　彭燕又偶存草序<lb/>
余同年彭燕又刻其詩偶存草以示余曰吾之詩以散佚不及存以避忌<lb/>
不敢存故所存止此以名吾篇也子爲我序之余曰子之言偶存也而僅<lb/>
詩云乎哉嘗試與子屈指二十年來少同學長同師朝夕同游處其人尙<lb/>
有存焉者乎又以之溯大江涉兩河燕齊秦楚之墟名儒碩友偉人畸士<lb/>
感義投分千里定交者其人果盡存焉否耶然則我與燕又特偶存之一<lb/>
<pb n="KR4f0013_SBCK_028-4a"/>
二人耳而尙致慨於詩之存亡不亦末歟古來詩人處極盛之世應制雍<lb/>
容從軍慷慨登臨贈答文酒流連此縱志極意者所爲詩也其次卽仕宦<lb/>
偃蹇坎壈無聊發爲微吟諷切當世知之者以爲憐不知者亦無以爲罪<lb/>
彼皆有詩之樂而無其累者也豈吾與燕又所遇之時哉雖然當其勢位<lb/>
方隆聲名籍甚或傳寫於通國或藏庋於名山累牘連章盈囊溢几可謂<lb/>
盛矣曾幾何時而蕩爲雲煙散爲灰燼名篇迥句尙有知者卷帙磨滅十<lb/>
不一傳然後知詩之存者以其時詩之所以存者其道固自有在也今燕<lb/>
又之詩雖岀於亡失之餘而其言皆發乎性情繫乎風俗使後人讀其詩<lb/>
論其世深有得於比興之旨雖以之百世可也而偶存乎哉抑余竊有感<lb/>
焉雲間之以詩聞天下也三四君子實以力還大雅爲己任遭逢世故投<lb/>
淵蹈海碎首流腸其英風毅魄流炳天壤可以弗憾獨其文章之在當世<lb/>
者猶冀後死之知已整齊而收輯之如燕又者是也而燕又自爲之詩乃<lb/>
亦避忌散佚而不盡出則夫仁人誼士感時悼俗之章其零落於兵火者<lb/>
不知凡幾矣可勝歎耶余知燕又詩之必存且所存端不止此而顧有慨<lb/>
於斯道之湮没因序是編也而及之俾知賢人君子流風餘韻傳於來世<lb/>
<pb n="KR4f0013_SBCK_028-4b"/>
如是其難而後之讀詩者亦當知所愛惜也<lb/>
　　　宋直方林屋詩草序<lb/>
往余在京師與陳夫樽游休沐之暇相與論詩大樽必取直方爲稱首且<lb/>
索余言爲之序當是時大樽已成進士負盛名凡海内騷壇主盟大樽睥<lb/>
睨其間無所讓而獨推重直方不惜以身下之余廼以知直方之才而大<lb/>
樽友道爲不可及也已於是天下言詩者輙首雲間而直方與大樽舒章<lb/>
齊名或曰陳李或曰陳宋蓋不敢有所軒輊也大樽旣前死舒章得一官<lb/>
又不究其用直方乃以名位大發聞於時旣躋顯要進卿貳爲　天子之<lb/>
大臣矣復不幸蚤没其少子舜納裒其父平生之作取首簡屬余余俯仰<lb/>
四十年執友零落殆盡愛舜納之才以爲直方不死而自顧頽然不勝其<lb/>
衰且憊矣乃撫卷三歎而爲之序曰吾讀小雅得朋友之道焉昔文武盛<lb/>
而伐木興周德衰而谷風作詩者所以垂教易俗而朋友故舊其厚與薄<lb/>
之遞降舉世之隆替繫焉尙論者可不思其故乎余嘗反復於東漢之季<lb/>
其賢而好士莫過於蔡伯喈孔文舉伯喈之愛王粲欲舉家之書籍悉以<lb/>
與之伯喈殁其撰集漢事遭亂弗存仲宣不聞有所搜葺也文舉誘掖後<lb/>
<pb n="KR4f0013_SBCK_028-5a"/>
進賓客日盈其門巳而死於曹氏最後好其文而購之者廼在魏文帝其<lb/>
當時故人不過脂習一慟而已蓋古道之難如此詩有之風雨如晦雞鳴<lb/>
不已士君子處於搶攘之際其生而同心死而相恤西世而下未有及山<lb/>
巨源之於嵇中散也今以觀吾直方何其類巨源之風乎巨源位登三事<lb/>
年垂八十視直方過之其詩文詞賦足以比肩知已則直方所長特優巨<lb/>
源弗及也惟是讀感憤之詩追忘言之契後死而結集其文章旣貴而贍<lb/>
護其妻子則巨源之於直方千載同符不期而合吾黨之放廢僅存比於<lb/>
向秀阮籍之徒者如余是也能不歎哉語曰鍾子期死伯牙終身不鼓琴<lb/>
直方之琴今已渢渢乎明堂淸廟之響矣若以語乎孔子之憂患左徒之<lb/>
離騷則撫絃下指終有所哽咽而未發是編也不復存其少作詎足以盡<lb/>
直方而直方所以原本詩人之忠厚不忘故舊者端在乎此直方於兄弟<lb/>
最友愛子建以明經高隱著書嘗擬唐人數百家未就而卒讓木爲二千<lb/>
石於嶺表其近詩益進每郵筒寓余余雖老實籍君兄弟以不孤噫嘻此<lb/>
大樽所稱三宋也直方死友朋兄弟之道誰復有講求之者哉舜納工詩<lb/>
有儁才而年少余恐其畧於舊聞故舉直方學行有關當世者著之家集<lb/>
<pb n="KR4f0013_SBCK_028-5b"/>
蓋不止於詩亦不止爲宋氏已也庶幾舜納知所勉焉<lb/>
　　　宋尙木抱眞堂詩序<lb/>
吾友雲間宋子尙木刻其抱眞堂詩成君方官嶺表郵書數十里問序於<lb/>
余余讀而歎曰君子之於詩也知其人論其世固已參之性情攷其爲學<lb/>
而後論詩之道乃全夫尙木之稱詩四十年矣初與大宗伯宛平王公同<lb/>
起繼爲同里大樽諸子所推重宛平之言曰尙木以膏粱少年匹馬入京<lb/>
師從有司之舉時㭬人<graphic n="KR4150" url="https://raw.githubusercontent.com/kanripo/KR-Gaiji/master/images/KR4150.png" mimeType="image/png"/>國柄君貰酒悲歌燕市中骯髒扼塞一發之於<lb/>
詩大樽之言曰尙木蚤嵗好爲芳華綺麗之辭一變而感慨激楚再變而<lb/>
和平深婉歸之於忠愛又曰尙木爲學最蚤取裁亦最正自吾論詩諸子<lb/>
多悔其少作壬申以前惟尙木之詩爲可存噫嘻合兩君子之言可以論<lb/>
尙木之人與其世矣自文社起同志者負其才氣雄視海内君之格律日<lb/>
進不肯以毫未讓古人顧天性夷澹雅不欲標榜自喜同郡陳徵君仲醕<lb/>
緣持論不合受後進所擊排君用大體獨擁護老成議者廼止宋氏旣右<lb/>
姓兄弟多讀書知名一門之内魚魚雅雅望而知爲温柔敦厚之風此則<lb/>
君所以爲性情也君累不得志於計偕六上始收不幸遂遭末造憂生傷<lb/>
<pb n="KR4f0013_SBCK_028-6a"/>
亂踰十年始岀旣已簪筆侍從又不獲已從事於戎馬鉦鼔之間主者差<lb/>
其勞勩奏授一郡崎嶇嶺海燠烋其遺民刻廉自苦七年不得調當君之<lb/>
未出也嘗欲倣高氏品彚定先朝一代之作爲正聲爲大家續亡友之志<lb/>
以折衷正始初不以兵火少自假易及乎守劇郡處蠻徼故人之流離其<lb/>
土者收恤殷勤死喪匍匐雞鳴風雨未嘗旦夕有忘於懷此則君之所以<lb/>
爲學也嗟乎大樽諸子已矣卽宋氏之以詩鳴者隱莫如子建達莫如直<lb/>
方乃相繼凋謝君獨以其身爲才人爲㝛素爲廉吏爲勞臣合觀前後篇<lb/>
什自非嵗月之深閱歷之久不足以詣此百世而下論次雲間之詩者或<lb/>
開其先或拄於後兼之者其在君乎往者余有書與君論詩期進於古之<lb/>
作者心壯志得不自知其難也比嵗以來窮愁憂患足以磨折其志氣自<lb/>
念平生操觚不至於觝滯今毎申一𥿄怛焉心悸若將爲時世之所指摘<lb/>
往往輟翰弗爲君之去我也遠其郵書及之者將謂可與言詩也詎知其<lb/>
遇之窮而才之退哉雖然自君居嶺表余嘗往還雲間追數舊遊俯仰俱<lb/>
爲陳迹然則江鄉百里之間固當以君爲詩老其知而序之者亦無過於<lb/>
余而余又安能已於一言不附名於末簡也因君之請歷舉其讀書取友<lb/>
<pb n="KR4f0013_SBCK_028-6b"/>
居身服官雖不足以盡君之詩乃君所以爲詩者於是乎出序以歸之且<lb/>
爲世之讀君詩者吿焉<lb/>
　　　傅錦泉文集序<lb/>
温陵傅錦泉先生遭有明全盛於嘉靖二十九年舉禮部第一廷對抗直<lb/>
指切權要分宜相覽而惡之尋遣人招致岀門下拒不可以此不得入史<lb/>
館除儀制司主事轉光祿丞改吏部稽勲郎與其長議不合拂衣歸築室<lb/>
巖山之側灌園著書年八十有六而卒先生於易爲專家自辛卯登賢書<lb/>
庚戌始第進士沉酣於六藝百家之言者二十年制科之文盛爲海内所<lb/>
傳誦平生所作序記碑銘若干卷古風近體諸詩若干首先生殁後四載<lb/>
同郡鏡山何公序而行之傅氏温陵大族子孫相繼仕宦以十數今松江<lb/>
通守石漪君其從孫也自先生通籍之年數之甲子一再週矣家藏遺集<lb/>
往往散軼弗全通守之尊人搜羅放失刻之閩中通守又刻之吳下而屬<lb/>
偉業序簡端偉業讀而歎曰先生之學殆用晦者也自其初治制舉義根<lb/>
據經術不肯纎靡以投時好累罷春官垂老始遇卽以樸直失權貴人指<lb/>
等輩皆顯任而先生浮沉自如進不爲利退不爲名終身寥落而未嘗有<lb/>
<pb n="KR4f0013_SBCK_028-7a"/>
一言不平以自詡復用雖其垂世不朽之文亦旣窮年矻矻深況有得矣<lb/>
同時以古文擅聲譽主壇墠者爲其鄉人先生落落其間不欲有所標榜<lb/>
也吾聞之古君子之善易者識進退得喪之道藏器歛德遯世不見知而<lb/>
不悔若先生者其庶幾乎余論次前朝當肅皇在御凡先後首南宮者十<lb/>
有五人僅袁文榮王文肅兩公至宰相次有尙書華亭陸文定侍郎海虞<lb/>
瞿文懿巡撫則毘陵唐應德平涼趙景仁太僕則樂安李懋欽此七公者<lb/>
最著應德以古文名其家饒經世大畧後追謚襄文無論度越趙李自相<lb/>
國以下莫及也文定文懿用上第爲天子之近臣景仁亦由庶常出補惟<lb/>
唐李初授部主事視傅先生差相類先生與李終不得在禁林應德景仁<lb/>
從諸曹郎召入爲宮寮忤永嘉意因請朝東宮偕吉水羅達夫三人者同<lb/>
罷達夫終其身不出唐趙後由知兵用而唐遂勤其事以身殞肅皇好以<lb/>
操切任柄臣永嘉貴溪分宜三相輙假喜怒以排擯天下之賢士如達夫<lb/>
諸公是也獨應德晩年超授人謂其爲分宜所知嗟乎佊苟貪富貴何不<lb/>
少年循資拱黙以取公卿廼末路艱難没身王事論者猶謂紓意時宰從<lb/>
而訾謷之過矣雖然襄文之學於地理扼塞兵機成敗無所不通雅自負<lb/>
<pb n="KR4f0013_SBCK_028-7b"/>
經濟謂有用於世世遂得而覊縻之若傅先生者其才固不足以及襄文<lb/>
今就斯集讀之言皆歸於道德以躬行爲本視世事粥粥然不欲顯短長<lb/>
之効卽其齟齬分宜者非徵諸家乘後人之所稱述則亦無所表白此其<lb/>
用意深矣士君子當岀處之間濳鱗戢翼圖之不蚤讀公集者未嘗不喟<lb/>
焉三歎也何鏡山之序公也曰公灌園巖野離支龍目來禽靑李皆身植<lb/>
而手蒔之日與兄弟四五人追隨游賞世旣棄公公亦果於去世竟以終<lb/>
其天年嗚呼何公此言所以見太平全盛士君子隱居讀書談道之樂而<lb/>
未免悵然於公之不遇也由今觀之如先生者何可得哉何可得哉<lb/>
　　　傅石漪詩序<lb/>
余蚤嵗受知於温陵周芮公先生先生以吏部郎典選相國東崖黃公時<lb/>
在左坊兩公者同里同籍有詩名余繇及門後進唱酬切劘於其間者四<lb/>
五年而後别去比亂離分隔余爲詩以郵寄先生於閩中先生偕相國和<lb/>
之海内追數其交游而相與爲傳誦故温陵之詩余平生之所習也南安<lb/>
傅公石漪以副二千石涖治雲間爲政之餘揚仡風雅旣搜葺其先集俾<lb/>
余序之矣再手裒所著詩若干首屬其友趙雙白魏惟度請余言弁簡端<lb/>
<pb n="KR4f0013_SBCK_028-8a"/>
夫南安温陵屬縣也傅氏爲其邑望姓自其祖錦泉先生舉禮部第一著<lb/>
書名家百餘年來子孫之發聞者以十數石漪原本家學好與郡之先逹<lb/>
者游其爲詩也於體製風格旣講求漸漬之有素又能標舉藴籍翦刻深<lb/>
至以自探性情之所獨得當其自閩而岀也過呉㑹涉大江縱觀乎泰岱<lb/>
黃河之大京闕宮觀之盛其紀行也有作其述志也有感而後以職事來<lb/>
雲間雲間者湖山之奥區騷人雅士所奉爲壇墠者也君至而日與薦紳<lb/>
大夫流連於觴酒文詠治郡齋以延名俊出俸錢以資宴游四方無不傾<lb/>
慕其風流而推挹其雅尙所稱綠綺堂集者是巳君㕔事之西爲屋數楹<lb/>
每退食有暇彈琴讀書於其中而顔之曰綠綺夫琴者取其導堙宣鬱致<lb/>
化理於和平此循吏所以阜民庶而詩家所以叶神人也君之撫絃動指<lb/>
至於文王箕子之操得無有愾然太息如見其人者乎當温陵全盛之時<lb/>
兩相同日拜命東崖之晩年失志感時悲咤寄之於詩歌者爲多吾師吏<lb/>
部公近者道出吳門追話四十年停驂問政之所師弟登髙憑弔未嘗不<lb/>
汍瀾流涕也雙白惟度過我草堂屈指雲間一二君子異時仕宦閩浙江<lb/>
山吟眺賓從聲華今已不可復問矣君之增奇踵勝亟亟於是編之成庶<lb/>
<pb n="KR4f0013_SBCK_028-8b"/>
幾流風餘韻綿延而不絕也噫嘻豈不重哉<lb/>
梅村家藏藳卷弟二十八終<lb/>
</p>
<p>
</p>
  </div>
</body>
</text>
</TEI>
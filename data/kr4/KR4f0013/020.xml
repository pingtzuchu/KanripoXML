<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_020-1a"/>
梅村家藏藁卷弟二十　詩後集十二<lb/>
　七言絕句八十一首<lb/>
　　　靈巖寺放生雞四首<lb/>
芥羽狸膏早擅塲爭雄身屬鬬雞坊從今喚醒夫差夢粉蝶低飛過講堂<lb/>
　　　其二<lb/>
縛栅開籠敢自專雲中誰許作神仙如來爲放金雞赦飮啄浮生又幾年<lb/>
　　　其三<lb/>
敢效山雞惜羽毛卑栖風雨自三號湯泉夜半蓮花湧佛號鐘聲日未高<lb/>
　　　其四<lb/>
雞足峰頭夜雨靑花冠錦臆影亭亭老莊談罷疏窗冷閒向山僧學聽經<lb/>
　　　口占贈蘇崑生四首<lb/>
樓船諸將碧油幢一片降旗岀九江獨有龜年卧吹笛暗潮打枕泣篷窗<lb/>
　　　其二<lb/>
有客新經墮淚碑武昌官柳故垂垂扁舟夜半聞蘆管猶把當年水調吹<lb/>
<pb n="KR4f0013_SBCK_020-1b"/>
　　　其三<lb/>
西興哀曲夜深聞絕似南朝汪水雲囘首岳侯墳下路亂山何處葬將軍<lb/>
　　　其四<lb/>
故國傷心在寝丘蒜山北望淚交流饒它劉毅思鵞炙不比君今憶蔡州<lb/>
<hi>蘇生固始人卽楚相寢丘也</hi>
　　　讀史有感八首<lb/>
彈罷薰絃便薤歌南巡翻似爲湘娥當時早命雲中駕誰哭蒼梧淚㸃多<lb/>
　　　其二<lb/>
重璧臺前八駿蹄歌殘黃竹日輪西君王總有長生術忍冋瑶池不並棲<lb/>
　　　其三<lb/>
昭陽甲帳影嬋娟慚愧深恩未敢前催道漢皇天上好從容恐殺李延年<lb/>
　　　其四<lb/>
茂陵芳草惜羅裙靑鳥殷勤入暮雲從此相如羞薄倖錦衾長守卓文君<lb/>
　　　其五<lb/>
玉靶輕弓月様開六宮走動射鵰才黄山院裏長生鹿曾鴐昭儀翠輦來<lb/>
<pb n="KR4f0013_SBCK_020-2a"/>
　　　其六<lb/>
爲掣瓊窗九子鈴君王晨起婕妤醒長楊獵罷離宮閉放去天邊玉海靑<lb/>
　　　其七<lb/>
上林花落在芳尊不死鉛華只死恩金屋有人空老大任它無事拭啼痕<lb/>
　　　其八<lb/>
銅雀空施六尺牀玉魚銀海自茫茫不如先拂西陵枕扶下君王到便房<lb/>
　　　爲楊仲延題畫册<lb/>
厯陽山下訪潜夫指點雲峰入畫圖爲讀劉郎㕔壁記過江煙雨作姑蘇<lb/>
　　　偶得三首<lb/>
莫爲高貲畏告緡百金中產未全貧只因程鄭吹求盡卻把黔婁作富人<lb/>
　　其二<lb/>
家居柳市匿亡逃輕俠爲生舊鼓刀一自赤車收趙李探丸無復五陵豪<lb/>
　　　其三<lb/>
金城少主欲還家油犢車輕御苑花望斷龍堆無雁字黑河秋雨弄琵琶<lb/>
　　　題畫四首<lb/>
<pb n="KR4f0013_SBCK_020-2b"/>
澤路千山遶訟堂江程到日海城荒王郎妙手驅名勝㕔壁雲生見太行<lb/>
　　　其二<lb/>
八詠樓頭翠萬重使君家傍洞門松不知尺許蒼茫裏誰是雙溪第一峰<lb/>
　　　其三<lb/>
臺池蕭瑟故園秋庾嶺朱輪感昔游文采尙存先業廢紙窗風雨寫滄洲<lb/>
　　　其四<lb/>
太守囊惟賣畫錢琴書長在釣魚船長官近欲知名姓築屋江邨擬種田<lb/>
　　　夜游虎丘入首<hi>次顧西巘侍御韻</hi>
　　　　試劍石<lb/>
石破天驚岀匣時中宵氣共斗牛期魚膓葬後應飛去神物沉埋未足奇<lb/>
　　　　王珣故宅<lb/>
捨宅風流尙可追王郎别墅幾人知即今誰令桓公喜正是山花欲笑時<lb/>
　　　　千人石<lb/>
碧樹朱欄白足僧相攜劉尹與張憑廣塲月岀貪趺坐天半風搖講院燈<lb/>
　　　　顔書石刻<lb/>
<pb n="KR4f0013_SBCK_020-3a"/>
魯公戈法勝吳鈞決石錐沙莫與儔火照斷碑山鬼出劍潭月落影悠悠<lb/>
　　　　劍池<lb/>
百尺靈湫風雨氣星星照出魚膓字轆轤夜半語空中無人解議奥亡意<lb/>
　　　　可中亭<lb/>
白石叅來共此心一亭矯立碧潭深松間微月窺人澹似識高賢屐齒臨<lb/>
　　　　悟石軒<lb/>
築居縹緲北良常有客逢僧話石廊仙佛共叅惟此石白蓮花發定中香<lb/>
　　　　後山月黑不見<lb/>
畫燭燒來入翠微更邀微月暎淸輝欲窮千里登臨眼笑約重游興不違<lb/>
　　　戲題士女圖十二首<lb/>
　　　　一舸<lb/>
覇越亡吳計巳行論功何物賞傾城西施亦有弓藏懼不獨鴟夷變姓名<lb/>
　　　　虞兮<lb/>
千夫辟易楚重瞳仁謹居然百戰中博得美人心肯死項王此處是英雄<lb/>
　　　　出塞<lb/>
<pb n="KR4f0013_SBCK_020-3b"/>
玉關秋盡雁連天磧裏明駝路幾千夜半李陵臺上月可能還似漢宮圓<lb/>
　　　　歸國<lb/>
董逃歌罷故園空膓斷悲笳付朔風贖得蛾眉知舊事好修佳傳報曹公<lb/>
　　　　當壚<lb/>
四壁蕭條酒數升錦江新釀玉壺氷莫教詞賦逢人買愁把黃金聘茂陵<lb/>
　　　　墮樓<lb/>
金谷妝成愛細腰避風臺上五銖嬌身輕好向君前死一樹穠花到地消<lb/>
　　　　奔拂<lb/>
歌無侯門一見難侍兒何得脫長安樂昌破鏡翻新唱換取楊公作舊官<lb/>
　　　　盜綃<lb/>
令公高戟妓堂開黃耳金鈴護綠苔博浪功成倉海使緣何輕爲美人來<lb/>
　　　　取盒<lb/>
銅雀高懸漳水流月明飛去女諮謀何因不取田郎首報與官家下魏州<lb/>
　　　　夢鞋<lb/>
玉釵𫾣斷紫鸞雛消息聲華滿帝都能致黃衫偏薄倖死生那得放狂夫<lb/>
<pb n="KR4f0013_SBCK_020-4a"/>
　　　　驪宮<lb/>
天上人間恨豈消雙星魂斷碧雲翹成都亦有支機石烏鵲難塡萬里橋<lb/>
　　　　蒲東<lb/>
背解羅𥜗避月明乍涼天氣爲多情紅娘欲去喚鐘動扶起玉人釵半橫<lb/>
　　　題寒香勁節圖夀袁重其節母八十<lb/>
東籬漉酒泛芳樽處士傳家湛母恩傲盡霜花長不落籜龍風雨夜生孫<lb/>
　　　烏棲曲<lb/>
沉香爲笮錦爲牽白玉池塘翡翠船芙蓉翻水鴛鴦浴盧郎今夜船中宿<lb/>
　　　讀陳其年䢴江白下新詞四首<lb/>
漫寫新詞付管絃臨春奏妓巳何年笑它狎客無才思破費君王十萬箋<lb/>
　　　其二<lb/>
鈿轂珠簾燕子忙宮人斜畔酒徒狂阿𡡉枉奏平陳曲水調風流屬窈娘<lb/>
　　　其三<lb/>
落日靑溪載酒時靈和垂柳自絲絲沈郎莫作齊宮怨唱殺南朝老妓師<lb/>
　　　其四<lb/>
<pb n="KR4f0013_SBCK_020-4b"/>
冶習春來興未除豔情還作過江書長頭大鼻陳驚坐白袷諸郎總不如<lb/>
　　　題思翁倣趙承旨筆<lb/>
佘山雲接弁山遥苕霅扁舟景色饒羨殺當時兩文敏一般殘墨畫金焦<lb/>
　　　李靑城七十有六以自夀詩積閏平分已耋年之句索和余題一<lb/>
　　　　絶贈之<lb/>
詞家老宿號山農移得靑城八九峰細數餘分添甲子黃楊千嵗敵喬松<lb/>
　　　偶成<lb/>
關河蕭索暮雲酣流落郷心太不堪書劒尙存君且住世間何物是江南<lb/>
　　　題冐辟疆名姬董白小像八首<hi>并序</hi>
　　　　夫笛步麗人岀賣珠之女弟雉臯公子類側帽之叅軍名士傾<lb/>
　　　　城相逢未嫁人諧嬿婉時遇漂搖則有白下權家蕪城亂帥阮<lb/>
　　　　佃夫刋章置獄高無賴爭地稱兵奔迸流離纒綿疾苦支持藥<lb/>
　　　　裹慰勞覊愁苟君家免乎勿復相顧甯吾身死耳遑恤其勞已<lb/>
　　　　矣夙心終焉薄命名留琬琰跡寄丹靑嗚呼鍼神繡罷寫春蚓<lb/>
　　　　於烏絲茶癖香來滴秋花之紅露在軼事之流傳若此奈餘哀<lb/>
<pb n="KR4f0013_SBCK_020-5a"/>
　　　　之惻愴如何鏡掩鸞空絃摧雁冷因君長恨發我短歌詒以八<lb/>
　　　　章聊當一嘅爾<lb/>
射雉山頭一笑年相思千里草芊芊偷將樂府窺名姓親撃雲璈第幾仙<lb/>
　　　其二<lb/>
珍珠無價玉無瑕小字貪看問妾家尋到白隄呼岀見月明殘雪映梅花<lb/>
　　　其三<lb/>
鈿轂春郊鬬畫裙捲簾都道不如君自門移得絲絲柳黃海歸來步步雲<lb/>
　　　其四<lb/>
京江話舊木蘭舟憶得郞來繫紫騮殘酒未醒驚睡起曲闌無語笑凝眸<lb/>
　　　其五<lb/>
靑絲濯濯額黃懸巧様新妝恰自然入手三盤幾梳掠便攜明鏡岀花前<lb/>
　　　其六<lb/>
念家山破定風波郞按新詞妾唱歌恨殺南朝阮司馬累儂夫婿病愁多<lb/>
　　　其七<lb/>
亂梳雲髻下妝樓盡室倉黃過渡頭鈿合金釵渾抛郤高家兵馬在揚州<lb/>
<pb n="KR4f0013_SBCK_020-5b"/>
　　　其八<lb/>
江城細雨碧桃邨寒食東風杜宇魂欲弔薛濤憐夢斷墓門深更阻侯門<lb/>
　　　又題董君畫扇二首<lb/>
過江書索扇頭詩簡得遺香起夢思金鎖澀來衣疊損空箱須記自開時<lb/>
　　　其二<lb/>
湘君浥淚染琅玕骨細輕匀二八年半折秋風還入袖任他明月自團圓<lb/>
　　　古意六首<lb/>
爭傳婺女嫁天孫纔過銀河拭淚痕但得大家千萬嵗此生那得恨長門<lb/>
　　　其二<lb/>
荳<graphic n="KR1958" url="https://raw.githubusercontent.com/kanripo/KR-Gaiji/master/images/KR1958.png" mimeType="image/png"/>梢頭二月紅十三初入萬年宮可憐同望西陵哭不在分香賣履中<lb/>
　　　其三<lb/>
從獵陳倉怯馬蹄玉鞍扶上郤東西一經輦道生秋草說著長楊路總迷<lb/>
　　　其四<lb/>
玉顔憔悴幾經秋薄命無言祗淚流手把定情金合子九原相見尙低頭<lb/>
　　　其五<lb/>
<pb n="KR4f0013_SBCK_020-6a"/>
銀海居然妬女津南山仍錮愼夫人君王自有它生約此去惟應禮玉眞<lb/>
　　　其六<lb/>
珍珠十斛買琵琶金谷堂深護絳紗掌上珊瑚憐不得郤教移作上陽花<lb/>
　　　倣唐人本事詩四首<lb/>
聘就蛾眉未入宮待年長罷主恩空旌旗月落松楸冷身在昭陵宿衞中<lb/>
　　　其二<lb/>
錦袍珠絡翠兜鍪軍府居然王子侯自冩赫蹏金字表起居長信閤門頭<lb/>
　　　其三<lb/>
藤梧秋盡瘴雲黃銅鼓天邊歸旐長遠愧木蘭身手健替耶征戰在他郷<lb/>
　　　其四<lb/>
新來夫婿奏兼官下直更衣禮數寛昨日校旗初下令笑君不敢舉頭看<lb/>
　　　題錢黍谷畫蘭<hi>爲袁重其禖祝</hi>
謝家燕子鬰金堂玉樹東風遶砌長帶得宜男春鬬草衆中推讓杜蘭香<lb/>
　　　其二<lb/>
北堂萱草戀王孫膝下含飴阿母恩錯認淸郎貪卧雪生兒强比魏蘭根<lb/>
<pb n="KR4f0013_SBCK_020-6b"/>
　　　題王石谷畫二首<lb/>
綠樹參差倚碧天波光㶑灩尙湖船煙巒自遶王維墅不必重參畫裏禪<lb/>
　　　其二<lb/>
初冬景物未蕭條紅葉靑山色尙嬌一幅天然圖畫裏維摩僧寺破山橋<lb/>
　　　臨終詩四首<lb/>
忍死偷生廿載餘而今罪孽怎消除受恩欠債應塡補總比鴻毛也不如<lb/>
　　　其二<lb/>
豈有才名比照隣發狂惡疾總傷情丈夫遭際須身受留取軒渠付後生<lb/>
　　其三<lb/>
胸中惡氣久漫漫觸事難平任結蟠磈壘怎消醫怎識惟將痛苦付汍瀾<lb/>
　　　其四<lb/>
姦黨刋章謗告天事成糜爛豈徒然聖朝反坐無冤獄縱死深恩荷保全<lb/>
梅村家藏藁卷弟二十終<lb/>
</p>
<p>
</p>
  </div>
</body>
</text>
</TEI>
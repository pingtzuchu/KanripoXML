<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0013_SBCK_034-1a"/>
梅村家藏藳卷弟三十四　文集十二<lb/>
序八<lb/>
　　　兩郡名文序<lb/>
君子之爲學期於明道而已不以得失爲毁譽也其以得失爲毁譽者莫<lb/>
甚於世之時文得而譽之則已加信失而毁之則已加疑毁譽變於外而<lb/>
疑信更乎中故下無不易之見而上無一成之格特以其才之所至適然<lb/>
相遭於數焉爾且名成之後又盡舉而棄之此積輕之勢也今者公卿大<lb/>
臣亟亟焉以正人心明教化爲急務敦尙典雅簡黜浮華限以必定之章<lb/>
程而嚴其進取有不合格者舉而汰之猶末也州縣之循良入爲侍從朝<lb/>
廷之耳目出典文章皆取決於制藝之工拙以爲可否蓋唐宋之世召用<lb/>
館閣諌議等官進其平日所爲文字及試以詞賦論策詔誥箋表今盡歸<lb/>
之於時文朝野中外一道同風興教易俗所喁喁而想望者舍是無繇也<lb/>
自熙寕定科舉之法以墨義帖括取士行之數百年至今日而其重固已<lb/>
極矣雖然昔也優游縱弛聽之舉世之風習而醕駁名半今也束縛之整<lb/>
<pb n="KR4f0013_SBCK_034-1b"/>
齊之可謂密矣而紕戾牴牾乃間出於法制之外則又何也豈天下之才<lb/>
智固不可得而齊一歟抑揣摩迎合之心盛而轇轕紛糾之見生反有以<lb/>
致之歟余不得而解也先王之道載在六經者百世不改士君子旣誦法<lb/>
先王卽無功名誘之於前利祿禁之於後當知夫大雅之可尙而奇衺之<lb/>
必黜以余所聞宋儒如呂東萊陳止齋兩先生其制舉義號爲極工致政<lb/>
家居猶以之教其子弟彼蓋不以鏁廳一日之遇合有動其心而特就平<lb/>
日之文積之厚而養之完使沛然其有餘則詖淫邪遁之詞無自而入此<lb/>
卽个日所爲社刻是也王子惟夏偕同社諸子選兩郡名文問序於余余<lb/>
唯吾州自西銘先生以教化興起雲間夏彝仲陳卧子從而和之兩郡之<lb/>
文遂稱述於天下人止見其享盛名掇高第奉其文爲金科玉條不知西<lb/>
銘之書羽翼經愽固非沾沾於一第已也十餘年來吾郡之士日落至今<lb/>
歲環百里之内南宮之士無一人焉惟夏諸子之有此選也不專用希世<lb/>
決科而以修明先王講求六藝務合乎大儒之旨險棘邪僻固所弗收拘<lb/>
牽附㑹規摩迎合者尤爲大道所不用此余所謂君子之學不以得失爲<lb/>
毁譽者也其於西銘之教不爲無助是爲序<lb/>
<pb n="KR4f0013_SBCK_034-2a"/>
　　　二宋稿序<lb/>
余觀古之爲士者雖其窮郷僻壤之遠苟才之可用爲鄉里所推擇則必<lb/>
之乎京師而游太學其有兄弟朋友齊名並駕如三張二陸之流或恪中<lb/>
爲之語或鄴下爲之頌皆赫然名重於長安而中才下士樸陋無聞者不<lb/>
得而與焉自科舉之法行盡天下之材無不試於有司其爲有司所格者<lb/>
無繇以自達於上雖公卿大臣鰓鰓焉以收人材明教化爲急務而士亦<lb/>
窮經好古自力於先民之章程逎爲有司所格者亦已多矣此無他太學<lb/>
之法未具而士不游京師故也吾郡宋旣庭疇三兩君以貢同入太學登<lb/>
賢書尤子展成彭子雲客定其稿而屬余序其簡端疇三與其兄右之爲<lb/>
吾同年侍御公之子而旣庭則其同宗右之先鳴而旣庭與疇三爲同舉<lb/>
故遠近之人翕然稱之日二宋也初吾與侍御同舉進士而侍御之兄以<lb/>
政成上考進爲給事中侍御則繇禮部郎用特旨改授兄弟居兩省爲諌<lb/>
官情塗華貫貴重於朝廷毎過直騶哄滿道當世榮之宋氏之以兄弟稱<lb/>
者自給事侍御始也侍御之使山東也右之方數歲早慧能文侍御召之<lb/>
出拜而置疇三於膝上余見而竒之日此復爲二宋矣無何侍御死於兵<lb/>
<pb n="KR4f0013_SBCK_034-2b"/>
給事不得志於仕宦其後迺以文章氣誼傾東南而旣庭疇三用科第知<lb/>
名余不自知其衰落猶頽然處諸子間俯仰二十年交於宋氏者兩世矣<lb/>
旣庭家貧好學早負物望而天性醕謹不以行能高人其爲文也深厚詳<lb/>
雅有度有則疇三少孤夙成器實不凡而雅志刻苦不自門第自許其爲<lb/>
文也聰明穎拔朗悟絶倫此兩君者終當大至而吾所尤喜者以其游京<lb/>
師而觀太學名動衣冠爲後進之秀其登賢書也使天下知東南之多才<lb/>
而士之通經好古者亦有以自信不挫其志氣於以敦經術重科舉必自<lb/>
二宋始矣以二宋之才其所就不止於一第而吾之望於二宋者亦豈沾<lb/>
沾焉於所爲應試之時文誠見人材之遇不遇其盛衰有闕於風俗故於<lb/>
是編也而及之固不專爲二宋已也是爲序<lb/>
　　　孫孝若稿序<lb/>
余初以制藝起家常　然自以爲不足好從諸先達攷求故實以增益其<lb/>
所聞見其之虞山也獲與孫子喬先生游先生年已六十餘嘗爲余言少<lb/>
時猶及見皇甫司勳王弇州兩公云蓋先生之父三川公以能詩名海内<lb/>
兩公親與定交先生侍函文聞緒論追敘其事歎詫爲不可復得余聞語<lb/>
<pb n="KR4f0013_SBCK_034-3a"/>
亦慨然者久之當是時先生之二子恭甫居顯官而光甫與余同舉進士<lb/>
先生不以爲榮好舉往賢之流風軼事以相諷勉余以知先生之不可及<lb/>
而其澤深且長也已後十餘年恭甫之長君孝若舉進士衰所爲文若干<lb/>
首問序於余孝若之爲人也風流醖藉機神警速實顚倒於余余亦心折<lb/>
之甚其天才之所軼發家學之所纘承足以囊括古今貫穿經史出入古<lb/>
文詩歌之間制藝乃其餘事卽而求之所造固已如此矣嗟乎今之爲制<lb/>
藝者咸哆然有自大之心其中初無所得而欲以輕侮當世凌忽老成邀<lb/>
結黨類詆娸儕輩以余耳目所見比比而是也夫以孝若之人才之門第<lb/>
不欲沾沾於一日之名捨本業而追時好及其捷南官懸國門天下翕然<lb/>
稱之京師三公貴人無不援孝若以爲重者而亟得余之一言豈文章道<lb/>
誼朋友之投分固有數歟抑余之蹇拙無似齟齬於世孝若因以取之歟<lb/>
若謂世經變亂人物凋䘮雖樸陋如余者猶遺民佚老之僅存可以徵舊<lb/>
聞而道掌故則余且震懼不敢當而孝若固進而益請者蓋亦乃祖之風<lb/>
類也以是辭不獲而爲之序<lb/>
　　　德藻稿序<lb/>
<pb n="KR4f0013_SBCK_034-3b"/>
吾弟德藻以今年舉於郷去志衍與余同薦之日則已二十年矣余深喜<lb/>
吾宗之有人而德藻慊焉不自以爲足挾其行卷是正於余余將何以爲<lb/>
吾弟告哉無已舉平日讀書之道爲吾弟言之可乎初吾與志衍少而同<lb/>
學於經術無所師授特厭苦俗儒之所爲而輒取古人之書攟摭其近似<lb/>
者櫽括之爲時文年壯志得不規規於進取乃益騁其無涯之詞以極其<lb/>
意之所至初謂遲之十年析理匠心刋華就實庶㡳於有成不意遽爲主<lb/>
司所收而世人遂謬許而過採之以其言爲該貫夫學力深淺内自驗之<lb/>
吾心余兩人之於文實未有所得也自入仕以後得宿儒大人爲之講論<lb/>
約其指要而分其條流退而視吾之文則膠葛漫衍無當於古之立言者<lb/>
於是慚憤竊歎盡發篋中之書而讀之將上以酬知遇而下以厭觀聽者<lb/>
之心比年以來稍有證入雖不敢妄謂有得而視吾始舉之歲其相去固<lb/>
已遠矣雖然吾之致力於應舉一二年耳至今山陬窮邑知吾名字尙以<lb/>
制科之時文吾爲詩古文詞二十年矣而閭巷之小生以氣排之而詆吾<lb/>
空言爲無用蓋天下之士止知制義之可貴而不思古學之當復其爲日<lb/>
也久矣今德藻之才其雄深似志衍其雅健似余又能取法先民蚤自納<lb/>
<pb n="KR4f0013_SBCK_034-4a"/>
於繩墨蓋兼乎兩人之長而無其病此其取一第有餘而吾獨有見於科<lb/>
名之易而讀書之難不敢以一日之遇爲吾弟喜而進之以終身之所學<lb/>
且君子之爲學所以扶氣類明志節弘道而教俗者也毎念吾志衍奬許<lb/>
同人以文章志氣相砥礪賓客滿座吐屬如流圖史滿前議論鋒起單門<lb/>
寒畯被其容接者嘘枯吹生寡聞淺識之徒旁行側視不敢出氣今吾黨<lb/>
日落而悠悠者相趨成風世衰俗薄非當世之賢人君子莫得而搘拄舍<lb/>
吾德藻更誰屬耶德藻之爲人才氣宏放志度凝遠自其少時便有頴異<lb/>
之目與兄聖符俱有聲於藝苑而德藻先鳴此其弘奬風流長於氣誼必<lb/>
復如志衍時余窮且老矣浮湛俗間無復有以自振夫不能見之於身者<lb/>
猶庶幾見之於兄弟朋友凡吾所謂讀書之道以此而已德藻其勉乎哉<lb/>
　　　王茂京稿序<lb/>
吾里以春秋舉者是科得二人其一則通家王子茂京也初余早歲忝太<lb/>
常公執友而端士從余問道以此交於王氏者最深今端士成進士十餘<lb/>
年又見其子貴方與太常少子藻儒同計偕而太常期頣克壯自如也蓋<lb/>
世家之不振者江南比比相望王氏父子兄弟獨且日顯重而余頽然衰<lb/>
<pb n="KR4f0013_SBCK_034-4b"/>
以老矣茂京稿行端士取首簡屬余余將何以長茂京哉端士之意不在<lb/>
乎敘門第之盛交游之雅謂余老於文學庶幾讀書行誼有以相黽勉也<lb/>
夫文有文有質質以原本經術根極理要文以發皇當世之人才是道也<lb/>
孰有大於春秋者乎自易之精㣲詩之温厚書之渾噩禮之廣博至春秋<lb/>
一變爲記事之書其爲言也簡矣而不詳直矣而不肆可以謂之質矣然<lb/>
而董仲舒賈誼劉向皆以閎覽博物之才從而推演其說各自名家務折<lb/>
中於孔子不徒規規焉守章句而已豈春秋之質者卽其所爲文歟今天<lb/>
下之文日趨於質矣其爲教總不離乎傳註吾以爲宋人傳註之學其稱<lb/>
詞也約其取義也遠非夫篤學深思確乎有得者不足以求之迺觀今之<lb/>
論文者若是乎悉其才智運機軸於毫芒而六藝博洽之言先儒平實之<lb/>
論槪而絶之弗使得入吾不知其沖虛淡漠果有得於中抑猥隨流俗爲<lb/>
風尙也然則學者將安從亦求其不謬於聖人不悖於先正如是足矣王<lb/>
氏自文肅公以經術至宰相緱山先生相繼掇上第負重名其於春秋父<lb/>
子各有所講貫凡以推崇醕正抑退浮華風厲一世之人文而表章絶學<lb/>
上者施於訏謨政事之間次者見諸館閣之論著誠所謂經世大儒彬彬<lb/>
<pb n="KR4f0013_SBCK_034-5a"/>
質有其文者哉余向從故老竊聞相公謝政里居猶以制舉藝爲人論說<lb/>
諸生以文字贄者鑒刖其窮達十不爽一而課孫諸作盛爲海内所傳誦<lb/>
蓋大臣心事嘉惠後學尤思以經術世其子孫王氏淵源弗替高曾規矩<lb/>
寤寐在前不待取諸外而足也太常好藏其先公之手蹟經史鈎貫庋置<lb/>
如新而百年闈墨得諸兵火散佚之餘人皆以爲王氏之祥其後當有興<lb/>
者不數年而藻儒茂京後先鵲起噫嘻詎偶然哉藻儒秀外惠中標舉儁<lb/>
異茂京雄駿閎達二者望而識其遠器余老矣無以長茂京盍舉舊聞於<lb/>
王氏者還以告之夫以茂京之才出其餘技詩歌翰墨卓絶出乎流輩他<lb/>
年讀書行誼定有過於所期是編也揣摩匠心卒根本乎家學其以度越<lb/>
當世之君子則已遠矣此余所以重茂京而序之之意也<lb/>
梅村家藏藳卷弟三十四終<lb/>
<pb n="KR4f0013_SBCK_034-5b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>二妙集</head>
    <p>
<pb n="KR4h0071_WYG_000-1a"/>
欽定四庫全書　　　　集部八<lb/>
　二妙集　　　　　　　總集類<lb/>
　　提要<lb/>
　　　　<hi>臣</hi>等謹案二妙集八巻金段克己段成己兄<lb/>
　　　　弟詩集也克己字復之號遯菴成己字誠之<lb/>
　　　　號菊軒稷山人克己金未嘗舉進士入元不<lb/>
　　　　仕成己登正大間進士授宜陽主簿元初起<lb/>
　　　　為平陽府儒學提舉堅拒不赴兄弟並以節<lb/>
<pb n="KR4h0071_WYG_000-1b"/>
　　　　終初克己成己均早以文章擅名金尚書趙<lb/>
　　　　秉文嘗目之曰二妙故其合編詩集即以為<lb/>
　　　　名泰定間克己之孫輔官吏部侍郎以示呉<lb/>
　　　　澄始序而傳之朱彛尊曝書亭書目于二妙<lb/>
　　　　集下乃題作段鏞段鐸撰考虞集所作段氏<lb/>
　　　　世徳碑鏞鐸實克己成己之五世祖鐸官至<lb/>
　　　　防禦使未嘗有集行世彛尊葢偶悞也集凡<lb/>
　　　　詩六巻樂府二巻大抵骨力堅勁意致蒼凉<lb/>
<pb n="KR4h0071_WYG_000-2a"/>
　　　　值故都傾覆之餘悵懐今昔流露于不自知<lb/>
　　　　呉澄序言其有感于興亡之㑹故陶之達杜<lb/>
　　　　之豪其詩兼而有之所評良允房祺編河汾<lb/>
　　　　諸老詩八巻皆金之遺民從元好問遊者克<lb/>
　　　　己兄弟與焉而好問編中州集金源一代作<lb/>
　　　　者畢備乃獨無二人之詩葢好問編中州集<lb/>
　　　　時爲金哀宗天興二年癸巳方遭逢離亂留<lb/>
　　　　滯聊城自序稱據商衡百家詩畧及所記憶<lb/>
<pb n="KR4h0071_WYG_000-2b"/>
　　　　者錄之必偶未得二人之作是以未載故又<lb/>
　　　　稱嗣有所得當以甲乙次第之非削而不錄<lb/>
　　　　也河汾諸老詩集所載尚有克己楸花詩一<lb/>
　　　　首成己蘇氏承顔堂等詩七首皆不在此集<lb/>
　　　　中疑當時所自刪削又此集成己冬夜無寐<lb/>
　　　　一首中秋二首雲中暮雨一首河汾諸老詩<lb/>
　　　　集皆題為克己作此集出自段氏家藏編次<lb/>
　　　　必無舛錯當屬房祺誤收今姑各仍其舊而<lb/>
<pb n="KR4h0071_WYG_000-3a"/>
　　　　特識其同異於此焉乾隆四十二年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0071_WYG_000-4a"/>
二妙集原序<lb/>
中州遺老值元興金亡之㑹或身沒而名存或身隱而<lb/>
名顯其詩文傳於今者竊聞一二矣有如河東二段先<lb/>
生者則未之見也心廣而識超氣盛而才雄其藴諸中<lb/>
者㕘衆徳之妙其發諸外者綜羣言之美夫豈徒從事<lb/>
於枝葉以為詩為文者之所能及哉於時干戈未息殺<lb/>
氣瀰漫賢者辟世茍得一罅隙地聊可娛生則怡然自<lb/>
適以畢餘齡幾若澹然與世相忘者然形之於言間亦<lb/>
<pb n="KR4h0071_WYG_000-4b"/>
不能自禁若曰寃血流未盡白骨如山丘若曰四海疲<lb/>
攻戰何當洗甲兵則陶之達杜之憂盖兼有之其達也<lb/>
天固無如人何其憂也人亦無如天何是以達之辭著<lb/>
而憂之意微後之善觀者猶可於此而察其衷焉伯氏<lb/>
諱克己字復之人稱遯庵先生在金以進士貢金亡餘<lb/>
二十年而卒終身不仕仲氏諱成己字誠之人稱菊軒<lb/>
先生在金登進士第主宜陽簿年過八衺至元間乃卒<lb/>
雖被提舉學校官之命亦不復仕遯翁之孫輔由應奉<lb/>
<pb n="KR4h0071_WYG_000-5a"/>
翰林<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>歴臺閣今以天官侍郎知選舉解后於京師出<lb/>
其家藏二妙集以示一覽如覩清節三復不置已而嘆<lb/>
曰斯人也而丁斯時也斯時也而毓斯人也昔之耆彥<lb/>
嘗評二翁謂復之磊落不凡誠之謹厚服化摹寫盖得<lb/>
其真予亦云然翰林學士資德大夫知制誥同修國史<lb/>
臨川呉澂序<lb/>
<pb n="KR4h0071_WYG_000-6a"/>
　　河東叚氏世德碑銘<hi>有序</hi>
泰定四年秋天官侍郎叚輔出其先世遺文以示集讀<lb/>
而歎曰嗟夫昔宋失中原文獻墜地盖為金者百数十<lb/>
年材名文藝之士相望乎其間至乎明道正誼之學則<lb/>
或鮮傳者矣及其亡也禍亂尤甚斯民之生存無幾况<lb/>
學者乎而河東叚氏之學獨行乎捄死扶傷之際卓然<lb/>
一出於正不惑於神怪不畫於浮近有振俗立敎之遺<lb/>
風焉嗚呼可謂善自托於不冺者矣於是輔告集曰維<lb/>
<pb n="KR4h0071_WYG_000-6b"/>
叚氏世居絳之稷山由輔而上遡其可知者為前宋司<lb/>
理参軍諱應規十一世矣司理之五世孫為金武威郡<lb/>
侯諱矩生三子長曰鈞次曰鏞又次曰鐸鐸以正隆二<lb/>
年進士官至華州防禦使武威所因以得封者也鏞先<lb/>
卒而二人以文行稱謂之河東二叚在防禦時隴西李<lb/>
愈作武威墓表五世之内名德並著自武威而至於今<lb/>
又六世矣家學幸可徵焉子為叙而篆之將刻諸墓道<lb/>
集辱在同朝不敢辭乃按而書之凡李愈氏已表者不<lb/>
<pb n="KR4h0071_WYG_000-7a"/>
具所具者自鈞始鈞生汝舟汝舟生恒恒生克己成己<lb/>
修己克己成己之㓜也禮部尚書趙公秉文識之目之<lb/>
曰二妙成己登正大進士第主冝陽簿及内附朝廷特<lb/>
舉平陽提舉學校官不起而克己終隱於家一時諸侯<lb/>
大夫士皆尊師之各有文集数十巻集所為讀而興歎<lb/>
者也克己之子三人思永思誠河中府儒學敎授思温<lb/>
皇子安西王召為記室参軍不赴以子輔貴贈中順大<lb/>
夫禮部侍郎上騎都尉追封河東郡伯成己之子曰思<lb/>
<pb n="KR4h0071_WYG_000-7b"/>
義平陽路儒學敎授四子之孫凡十人以英甫彦孚輔<lb/>
之兄彛經循順其弟也其九人皆仕有祿位獨輔最顯<lb/>
以文行選應奉翰林三為御史徧歴陕西江南及中䑓<lb/>
以司業教國子生判太常禮儀院尋貳天官譽名日盛<lb/>
君子有望焉嗚呼自司理参軍至於今叚氏十一傳凡<lb/>
二百有餘年而代亦三易矣文學之懿前後相屬豈不<lb/>
偉哉彼以功名冨貴赫奕一時者何可勝数然而不過<lb/>
一傳再傳而聲跡俱冺自其子孫有不能知其世視此<lb/>
<pb n="KR4h0071_WYG_000-8a"/>
孰為得失哉故為之銘銘曰氣盖世兮慮徧物邈無托<lb/>
兮久焉識眇若翰兮著㣲迹何千年兮如白日翩翩兮<lb/>
弟昆頋予庭兮鞠存嘉遯兮無悶善自託兮斯文皇肇<lb/>
造兮有區羣材來兮竝驅匪伏兮有待視其家兮多書<lb/>
岌惟嶽兮潤流斯河世寖顯兮子孫則多邦人有言兮<lb/>
先生之家翰林直學士奉議大夫知制誥同修國史蜀<lb/>
郡虞集撰并書<lb/>
</p>
<p>
</p>
  </div>
</body>
</text>
</TEI>
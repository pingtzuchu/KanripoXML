<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>果堂集巻五</head> <lb/>
    <p>
<pb n="KR4f0050_WYG_005-1a"/>
欽定四庫全書<lb/>
　果堂集巻五<lb/>
　　　　　　　　　　　　　　吳江沈彤撰<lb/>
　　序<lb/>
　　　古文尚書考序<lb/>
辨東晉所出古文尚書之偽者自趙宋而來約有兩端<lb/>
曰文從字順而易讀曰掇拾傳記而無遺前之説則所<lb/>
云讀以今文者之刪添與傳者之私竄足以解之後之<lb/>
<pb n="KR4f0050_WYG_005-1b"/>
説則所云傳記之徴引自多古文者足以解之皆不得<lb/>
謂挾持有故也吾友惠君定宇淹通經史於五經並宗<lb/>
漢學著述多而可傳其古文尚書考二巻能據真古文<lb/>
以辨後出者之偽大指言鄭康成所述二十四篇之目<lb/>
見於唐正義者即漢藝文志之十六篇劉歆班固以為<lb/>
孔安國所得古文無異詞自梅賾奏古文二十五篇列<lb/>
諸國學孔穎達乃以二十四篇為張霸所造遂令梅書<lb/>
雜古經而大行是謂偽其真而真其偽余惟班之藝文<lb/>
<pb n="KR4f0050_WYG_005-2a"/>
志即劉之七畧劉在成哀閒領校祕書班在顯宗時典<lb/>
其職於所謂十六篇者皆親見其文而載之於書<hi>按正義載</hi>
<hi>鄭氏云武成逸書建武之際亡是班撰志時尚存十五篇</hi>十六而為二十四鄭析其<lb/>
九共一篇為九耳若張霸所造乃百兩篇且當時即以<lb/>
乖祕書見黜然則鄭之二十四篇非張霸偽書而為真<lb/>
古文可決也鄭之二十四篇為真古文則梅之二十五<lb/>
篇為偽古文亦可決也夫二十五篇之古文非不依於<lb/>
義理顧後儒之作雖精醇不可以渾淆聖籍揚子文中<lb/>
<pb n="KR4f0050_WYG_005-2b"/>
子之擬經皆謂之僭况以偽亂真者故欲尊古經必辨<lb/>
後出者之偽而欲辨後出者之偽必據其前之真者而<lb/>
後可此定宇之書所由髙出於羣言邪得是而後出古<lb/>
文之為偽雖素悦其理而信之者亦無以為之解而所<lb/>
謂足以解者皆轉而為浮説矣太原閻百詩近儒之博<lb/>
且精者著尚書古文疏證五巻先得定宇之指定宇書<lb/>
不謀而與之合文詞未及其半而辨證益明條貫亦益<lb/>
清云<lb/>
<pb n="KR4f0050_WYG_005-3a"/>
　　　尚書大傳考纂序<lb/>
余自少治尚書於孔蔡傳義外旁及者十餘家既念尚<lb/>
書之有傳自伏生尤見重於羣儒凡二千年之撰述多<lb/>
所援引惜其本散亡而不得尚論焉執友烏程董君訥<lb/>
夫有才子塈之亦以伏生所為大傳書最古而罕完乃<lb/>
日隨所讀書考而纂之既成編訥夫因示余而屬題其<lb/>
首余反覆周覽知大傳之為功於尚書實大也夫尚書<lb/>
載二帝三王治天下之道以垂訓來哲固有百篇伏生<lb/>
<pb n="KR4f0050_WYG_005-3b"/>
所為傳乃特其四之一顧二帝三王治道之不見尚書<lb/>
者往往載焉雖閒有駁雜傅㑹僅可資後學之參稽然<lb/>
其論道經邦制度文為之損益果出於二帝三王而粹<lb/>
且精者亦足為治天下者之所宗則大傳之為功於尚<lb/>
書不既大乎然非有塈之之考纂其孰從而讀之而論<lb/>
之而用之則考纂之為功於大傳亦豈小也哉抑大傳<lb/>
乃條舉尚書事辭采他籍為之申證若韓詩外傳者流<lb/>
經語與傳語本各並具今此書並具者誠多而不具傳<lb/>
<pb n="KR4f0050_WYG_005-4a"/>
語獨具其經不具經語獨具其傳或語雖並具而不倫<lb/>
且重出者亦皆有之葢塈之考纂於羣儒撰述之中隨<lb/>
其所采而采焉故其體非一也塈之性靜敏少承尊甫<lb/>
學於經注異説能折其中纂此書輒審定於尊甫歴十<lb/>
年乃成云<lb/>
　　　周官禄田考序<lb/>
官之命者必有禄禄必稱其爵而量給於公田是周官<lb/>
法制之大端其等與數之相當在當時固彰彰可考也<lb/>
<pb n="KR4f0050_WYG_005-4b"/>
自司禄籍亡先後鄭注内史專取諸王制而本經之禄<lb/>
秩以晦迨歐陽氏發官多田寡禄將不給之疑後之傅<lb/>
㑹者且踵為誣謗即信周官者亦未得二者之等數而<lb/>
此制幾無從復顯余嘗研求本經旁覽傳記得其端於<lb/>
載師之都邑以為有義例可推確徴可佐凡内外官之<lb/>
禄皆可得辨析整齊之而前人之繆妄皆可得而破之<lb/>
㑹吾友徐君靈胎撰經濟策舉此相訪余為一陳梗槩<lb/>
靈胎謂曷不著書以盡闡其制乃遂攄曩時所得為官<lb/>
<pb n="KR4f0050_WYG_005-5a"/>
爵數公田數禄田數三篇復為問答於每篇之後反覆<lb/>
委蛇以明其所以定是數之故而總名曰周官禄田考<lb/>
夫自宋以來之稽官有未及鄉遂屬吏者今乃并郊野<lb/>
之吏而補之其稽田有不去山林川澤城郭等三之一<lb/>
者今更通不易一易再易上中下之率而二夫當一夫<lb/>
則官益多而田益寡宜禄之不給尤甚也然以縣都已<lb/>
下數等之田食公卿大夫士數等之爵非獨相當且供<lb/>
他法用而有餘是田禄與官爵之數在本經曷嘗抵捂<lb/>
<pb n="KR4f0050_WYG_005-5b"/>
乃晦蝕且二千年而莫之開闡何也凡定公田之數以<lb/>
井數定禄之數以其等定爵之數以序官而定爵之等<lb/>
以命數定禄之等以爵等亦以命數云<lb/>
　　　修吳江縣志序<lb/>
吳江於雍正三年析置震澤縣閲二十年當乾隆九年<lb/>
季秋邑宰衡陽丁公與震澤宰陳公聘紳士數人纂輯<lb/>
二縣志開館於松陵書院以翰林倪先生總其事而彤<lb/>
為之副㑹倪先生有疾丁公遂命彤立綱目舉凡例篇<lb/>
<pb n="KR4f0050_WYG_005-6a"/>
定其體分纂稿脱則稽其異同得失整齊之務核且詳<lb/>
彤遜謝不獲乃與諸君本舊志參羣籍凡事與人之可<lb/>
資考鑒而屬今縣地者逺邇巨細無不書書無不謹而<lb/>
丁公閲日至館㸃定焉十年夏丁公去官繼之者為河<lb/>
内鄒公促其期粗具稿以呈明年春府志館索書留焉<lb/>
鄒公尋去其冬石屏陳公來請其書於府明年二月謀<lb/>
卒業付刋時倪先生已物故仍屬彤乃日増訂其闕謬<lb/>
每易稿輒取裁於陳公至季冬而畢是書也非丁公無<lb/>
<pb n="KR4f0050_WYG_005-6b"/>
由作于始而非陳公則莫能成於後甚哉為書之不可<lb/>
不得其人也始彤建議今縣與舊縣全半不同吳江志<lb/>
於全縣時之事與人宜悉載既分乃列其屬今縣者倪<lb/>
先生謂宜即割存之地總今昔之事與人載之而于震<lb/>
澤置縣前考其地所有而追纂焉使兩志可離可合丁<lb/>
公因語彤斷以地并斷以時者義周專以地斷者法徑<lb/>
今將與震澤志相出入其從徑者故茲志於分縣前之<lb/>
事與人自賦役官制外並即所存地修纂而不悉載書<lb/>
<pb n="KR4f0050_WYG_005-7a"/>
凡五十九巻十類九十七篇<lb/>
　　　震澤縣志序<lb/>
欒城陳公宰震澤之四年與吳江宰丁公聘紳士數人<lb/>
纂縣志而彤副編修倪先生總其事館初設陳公集議<lb/>
彤謂縣本分吳江以置凡所纂皆即從置縣時始庶無<lb/>
宂複陳公曰纂縣志惟以地為斷子之言于土田丁賦<lb/>
職官公署營汛之屬誠宜若其他事蹟人文苟在茲地<lb/>
者雖極之數百年以上追纂而並載亦何嫌倪先生遂<lb/>
<pb n="KR4f0050_WYG_005-7b"/>
曰所纂備則可為法戒者多侯言是也且自昔志新縣<lb/>
者盡然倣其例為之其可彤諾焉時倪先生方有疾彤<lb/>
乃本吳江舊志為十綱七十八目發凡起例篇定其體<lb/>
而諸君各執所長分纂之每脱稿則為之考其異同得<lb/>
失整齊其文辭逺近鉅細無敢或苟與纂吳江志同稿<lb/>
粗具就正於倪先生後決于陳公有未完善則更増訂<lb/>
焉書凡三十九巻葢開館於乾隆九年仲冬畢事於十<lb/>
一年季冬閲二年有餘而始克成是書以不負陳公之<lb/>
<pb n="KR4f0050_WYG_005-8a"/>
盛心也書既成因畧序其顛末至是書之用則陳公與<lb/>
倪先生之序已詳不復述<lb/>
　　　沈師閔韓文論述序<lb/>
今天下之善論古文者吾得二人焉曰方公靈臯曰沈<lb/>
君師閔二人者皆能上下乎周漢唐宋元明名世之文<lb/>
較其利與病之大小淺深而辨析之而其為教也方公<lb/>
舉左氏司馬氏之文以為文章之歸極而詳明其義法<lb/>
師閔則舉韓文公之所作以為著作之軌範夫文公之<lb/>
<pb n="KR4f0050_WYG_005-8b"/>
文當時謂為包劉越嬴數百年而其風益古然品章條<lb/>
貫多出正則視漢以前為易循與後之亂雜而散漫者<lb/>
殊絶又無論矣有志乎古文者固宜以是為先務所以<lb/>
師閔舉而為教也今以文公之文為之詳其義明其法<lb/>
務盡乎文公營度之心而止葢方公為成學者設而師<lb/>
閔與始學者謀志各有存故舉以為教則不能無異爾<lb/>
方公負天下重望久為學者宗師閔名不出鄉邦信從<lb/>
尚寡余輒敢相提而並論者實有以見其歸之同也若<lb/>
<pb n="KR4f0050_WYG_005-9a"/>
謂我為援為比夫豈知言者哉夫豈知言者哉雍正十<lb/>
二年八月朔日彤題<lb/>
　　　刻梅莊詩集序<lb/>
梅莊陳先生與其兄西田先生康熈間並以才章著逺<lb/>
近而詩尤有聲今年春先生之從曽孫芳林刻其曽祖<lb/>
西田詩訖慨然曰曽叔祖多聞廣譽與曽祖罔不同而<lb/>
身所遇殊子孫顯晦殊述作之存者惟詩又頗軼無幾<lb/>
不及今併刊之則傳不傳又殊矣遂請余兄怡亭編為<lb/>
<pb n="KR4f0050_WYG_005-9b"/>
四巻復與其孫紫垣謀而刻焉怡亭梅莊外姪孫嘗校<lb/>
録西田詩平生慎許可于芳林是舉稱其厚義不容口<lb/>
余欲覺芳林而擴其善端因謂曰是未足以盡芳林怡<lb/>
亭愕而究其説余曰欲不朽其曽祖而因及曽祖之弟<lb/>
非推恩乎不專其事而與從叔父偕非錫類乎求校録<lb/>
于能者而無改其初非知人不二心乎是舉也四德之<lb/>
端皆有焉雖芳林亦不自知也苟知之而皆擴之其善<lb/>
不更足稱乎芳林聽之憬然悟勃然興怡亭曰吾將以<lb/>
<pb n="KR4f0050_WYG_005-10a"/>
弟之善誘為斯刻之美談命次其語以弁其首梅莊詩<lb/>
古體追晉宋今體逼唐閒亦闗涉風教並髣髴西田葢<lb/>
二先生淵源所漸畧同乾隆十三年夏四月望後三日<lb/>
松陵沈彤題<lb/>
　　　席寶箴詩集序<lb/>
余比者以所鋟周官禄田考寄正于虞山席舍人寶箴<lb/>
舍人書來稱其精微許其不刊且示所為竹香詩集而<lb/>
請序以徴二三十年來相知之雅余惟此二三十年間<lb/>
<pb n="KR4f0050_WYG_005-10b"/>
與舍人遊處者始在南陽既在京師與我邑之洄溪然<lb/>
惟南陽為久而密方雍正之二三年南陽郡伯為長洲<lb/>
未軒何公余為公教其二子而舍人以公壻特來所居<lb/>
室前後相望晨夕相過從飲酒賦詩論文章間各道其<lb/>
所志余志在通經術發古聖賢制作之奥義傳于後舍<lb/>
人志在大用于時展其懐抱至於思親念舊忠愛悱惻<lb/>
之意時時見于詞色則吾與舍人所同也其後舍人官<lb/>
中翰余入都問學于方氏雖暇日相過從而無晨夕之<lb/>
<pb n="KR4f0050_WYG_005-11a"/>
與居三年余與舍人各歸故里舍人寄情詩古文余仍<lb/>
從事于經傳舍人來洄溪聚可十日復晨夕晤言皆出<lb/>
所作十二三相示舍人幸余志之克遂余則喜舍人之<lb/>
有以自娛今余書稍稍刊行而舍人之詩亦編次成集<lb/>
而可刋矣集中詩不主一家而情文並美其闗于倫紀<lb/>
者儼若南陽時之所語也其自道出處與撫時感物之<lb/>
什亦皆淒清慷慨如抗如墜而足以知其為人古所云<lb/>
心之精微口不能言言之微𦕈書不能文者舍人固無<lb/>
<pb n="KR4f0050_WYG_005-11b"/>
慮此矣雖未克遂其初志而有不刊者存不亦足幸也<lb/>
夫是為序<lb/>
　　　族兄怡亭詩集序<lb/>
詩之髙下在志之邪正而不徒以其辭故其人篤於君<lb/>
親不遺於朋舊也者雖直抒已意不加藻采而其詩已<lb/>
髙為其愛敬慕懐足以感人性而敦人綱也其人惑於<lb/>
聲色溺於富貴也者雖雕繪工巧生氣奕奕然而其詩<lb/>
終下為其哀以豔足以導欲而増悲也怡亭兄平生孝<lb/>
<pb n="KR4f0050_WYG_005-12a"/>
友剛直喜為詩恒學少陵今自集其稿為若干巻屬彤<lb/>
序之彤受而卒業見其筆健辭達無哀豔之篇多思親<lb/>
憶弟之作深歎其志之正品之髙而不同于流俗也吾<lb/>
家自有明以來能詩者九十餘人其所為往往闗涉人<lb/>
倫而半閑水西定菴宏所孝介諸公情尤肫摯兄外氏<lb/>
三陳先生西田梅莊陶軒亦有厚人倫之什分見于集<lb/>
中兄往年皆選鈔熟誦時時感興然則所由正其志以<lb/>
髙其品者固本于性源于杜而親黨所漸之廣亦大有<lb/>
<pb n="KR4f0050_WYG_005-12b"/>
禆也使是集流傳有誦之熟者不又將興起其愛敬而<lb/>
助成其詩之髙也歟<lb/>
　　　沈維學四書義序<lb/>
為文而求稱吾意不必夫人之好也然卒無人焉好之<lb/>
則其文亦非其至何也探古聖賢人之義以代為古聖<lb/>
賢人之言而無所閒于古聖賢人者吾為文之意也人<lb/>
之聞之者曰迂曰難曰不利于時葢皆有焉第為之而<lb/>
至亦必有謂為大好者義藴既精知者自契故王錢唐<lb/>
<pb n="KR4f0050_WYG_005-13a"/>
薛之作世之悦服者曽不乏人苟文出而咸莫之與雖<lb/>
為之有本原要未必意之稱也我兄維學敏而好古于<lb/>
聖經賢傳儒先之書篤志研窮洞悉閫奥而其為文不<lb/>
一動心于科名之得失惟求其意純辭粹合乎王錢唐<lb/>
薛之作而止非所謂能稱吾意者歟兄謂余粗知文事<lb/>
以自存之稿俾余校勘余既卒業而歎焉夫王錢諸公<lb/>
之作世固有知其能發古聖賢人之藴而好之者則兄<lb/>
之文之得信且從于其人亦庶乎可必矣彼迂之難之<lb/>
<pb n="KR4f0050_WYG_005-13b"/>
而不利之者其足以重輕吾文乎哉<lb/>
　　後序<lb/>
　　　周官禄田考後序<lb/>
余著此書起乾隆七年之春其正文三篇甫畢而心疾<lb/>
作疾已又他有脩纂至十三年季秋乃能為問答發明<lb/>
之凡得五十條而書成友人顧君肇聲與徐君靈胎欲<lb/>
推廣窮經致用之義請版行之余遜謝不敢當既復念<lb/>
此書固專考周家之禄然其他均平天下之大經連類<lb/>
<pb n="KR4f0050_WYG_005-14a"/>
推闡者亦不少而凡法與數閒皆灼然美意之存矣苟<lb/>
明其法數以得其意而即本其意以行其法數則雖時<lb/>
異乎古而或潤澤之或變通之亦自可無所不宜然則<lb/>
此書殆不無小補于治道而正可以質世之究心經濟<lb/>
者乎遂以復于二君二君乃互勘而付諸梓人時十五<lb/>
年冬也<lb/>
　<lb/>
　<lb/>
<pb n="KR4f0050_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　果堂集巻五<lb/>
</p>
<p>
</p>
  </div>
</body>
</text>
</TEI>
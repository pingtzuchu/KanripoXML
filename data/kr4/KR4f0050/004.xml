<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>果堂集巻四</head> <lb/>
    <p>
<pb n="KR4f0050_WYG_004-1a"/>
欽定四庫全書<lb/>
　果堂集巻四<lb/>
　　　　　　　　　　　　　　吳江沈彤撰<lb/>
　　書<lb/>
　　　與方望谿先生書<lb/>
䝉示新雕春秋左傳命校勘諸老先生所句讀彤持筆<lb/>
研審將下復休為其不安於心者多必商定一例乃可<lb/>
從事句讀小學耳為之亦難閒嘗考其説矣葢漢何邵<lb/>
<pb n="KR4f0050_WYG_004-1b"/>
公序公羊傳始連出句讀二字讀字舊無音當即羣經<lb/>
古注所謂讀若某某人讀之讀也馬季長長笛賦又言<lb/>
察度於句投注云説文訓逗為止投與逗古字通音豆<lb/>
句之所止也然則句所止為投音之出為讀古未有以<lb/>
讀為投者亦未有以投為句之半者自宋而後通讀於<lb/>
投呼以豆音凡館閣校書旁㸃為句句中㸃為讀而讀<lb/>
遂改為半句絶之名立法雖詳然為讀不免於繁矣至<lb/>
近代刋書之句讀尤多意造有所倣亦非善本遂致非<lb/>
<pb n="KR4f0050_WYG_004-2a"/>
句而句非讀而讀一開巻而紕繆百出非讀繁之流弊<lb/>
歟夫古人之書累字成句累句成節節則語勢斷句則<lb/>
語勢不皆斷故語勢斷者句也勢不斷而語斷亦句也<lb/>
語不斷微頓焉然後為讀耳以是知讀不可以繁也今<lb/>
所示左傳句讀亦有近刻之弊若必求完善宜先慎其<lb/>
句中之㸃句中之㸃不失則旁㸃皆可不失矣或但用<lb/>
旁㸃以絶其句而句中之㸃盡削之雖長句亦如之尤<lb/>
為近古鄙意如此其去從伏候裁定若慮修改煩但去<lb/>
<pb n="KR4f0050_WYG_004-2b"/>
其太甚者即日便可畢事惟明示之别紙數葉畧疏諸<lb/>
君句讀之失并呈正不宣<lb/>
　　　與望谿先生書<lb/>
彤頓首六經之所未嘗言而能言之言之而有裨於六<lb/>
經之道六經之所嘗言而能開之演之開之演之而大<lb/>
顯乎六經之㫖若是者皆謂之言立一倚焉一不倚焉<lb/>
耳傳曰作者之謂聖述者之謂明倚不倚雖有異其為<lb/>
立則均也彤之志乎是久矣而未之能逮先生素以傳<lb/>
<pb n="KR4f0050_WYG_004-3a"/>
經治古文髙天下前彤入都幸得近其人而力學焉先<lb/>
生謂彤之能可幾於述者彤頗自矜勵年來又以求食<lb/>
應舉分其志而緩其力是以未得卒業今將歸而寧親<lb/>
有餘暇必踵為之以實先生之所期顧他日逺違几杖<lb/>
而杳微有所不能抉緒有所不能繼則請益殊難惟先<lb/>
生及彤之未行教之宗㫖使可因是推闡而餘藴無不<lb/>
盡以不疚於初志則幸甚感甚儀禮小疏承面商而未<lb/>
竟自去年之春及今所為古文先生皆未之見繕寫上<lb/>
<pb n="KR4f0050_WYG_004-3b"/>
呈並祈論定不宣彤頓首<lb/>
　　　與望谿先生書<lb/>
閏三月二日彤頓首望谿先生閣下甲子之秋嘗奉書<lb/>
謹候起居䝉先生報以手札末言方湛思儀禮冀得彤<lb/>
説以開之夫彤之學識固不足當此意於先生而其時<lb/>
又不暇事此書故未及有所呈昨於郡城見公子信芳<lb/>
知先生又甚欲悉彤數年所為而命之詳述彤益増悚<lb/>
愧既念彤於先生雖未具師弟子之禮而實以師事其<lb/>
<pb n="KR4f0050_WYG_004-4a"/>
敢隠匿而不告耶當彤之别先生於京師而歸也在辛<lb/>
酉之冬其明年館友人徐靈胎所靈胎具經世才不獲<lb/>
用隠於醫既館彤於家遂著文數十篇策天下事每一<lb/>
篇成輒囑彤稽經考古以訂補其説時又有從靈胎學<lb/>
醫者與彤居一室數以内經甲乙經經脉氣穴諸物相<lb/>
難彤恥其為吾身所具而不知又傷唐以後論撰有貽<lb/>
誤後人者為先著氣穴考畧五巻釋骨一篇示之此壬<lb/>
戌春至甲子秋三年所為也其冬縣公丁一峯與震澤<lb/>
<pb n="KR4f0050_WYG_004-4b"/>
陳公又延彤編纂邑志彤固辭不獲乃偕同志數人亟<lb/>
為之十四月而稿具今獨加訂補之功恐後此一二年<lb/>
又不遑他務矣憶丁巳春正䝉先生亟稱彤所為儀禮<lb/>
義因上書先生謂自今而後當循次撰述以成其書乃<lb/>
辛酉之後無所為其為於辛酉以前者尚寡而上溯丁<lb/>
巳五年下迨於今如之誠自傷日月之易邁而尤愧有<lb/>
言不踐無以酬積累之盛心也且彤平生固自有微志<lb/>
而其所以不得遂者亦有由今先生惓惓於彤如此彤<lb/>
<pb n="KR4f0050_WYG_004-5a"/>
敢不并為先生述之彤年三十五六時嘗與交友輩言<lb/>
志皆曰得位則立功不得位則著書作文名傳不朽彤<lb/>
乃慨然曰吾德薄才小舉業無華度未必得位而有立<lb/>
於時獨其心頗能窺經傳之奥㫖而其筆亦尚足闡明<lb/>
之寫之於篇庶幾於昔賢後學不無小補則所以任為<lb/>
已職而勤修不懈以不虚父之生君之食師之教與天<lb/>
地之覆載者即在此書與文也敢徒以傳已之名哉爾<lb/>
時彤正從事尚書其後於他經亦各有所解乃並未成<lb/>
<pb n="KR4f0050_WYG_004-5b"/>
帙至於儀禮則以為自古注家少聖人之精藴沈鬱於<lb/>
是書者獨多雖無用於今而通其意均足以節情而養<lb/>
性故丁巳以來尤汲汲圖闡明焉而其解亦不過十二<lb/>
三此非吾志之不克持而曠其所自任之職也貧士無<lb/>
田無錢財凡一家所需與交接之費皆取資於一筆而<lb/>
吾筆之用遂隨人所欲不可得而自主又身本多病其<lb/>
筆屢見用於人則精氣益銷不得不少休自養間有移<lb/>
情於雜學而自用其筆者要亦開其端於人而遂以不<lb/>
<pb n="KR4f0050_WYG_004-6a"/>
休夫如是故雖汲汲圖闡明之書且未暇以為而成葢<lb/>
實有無如之何者亦大可哀也已茲承先生命敢不益<lb/>
加自勵苟邑志功竣必專力此書以求不疚已之初心<lb/>
踐往時告先生之言且將及先生之尚克湛思也隨所<lb/>
就之篇次第請正俾皆是無非以果有禆於昔賢後學<lb/>
斯又彤今日區區之志也倘先生周覽其前後之説而<lb/>
諒之寛之則幸甚幸甚彤頓首<lb/>
　　　答徐靈胎書<lb/>
<pb n="KR4f0050_WYG_004-6b"/>
辱惠書備悉近狀又存問殷勤於學之所得著述之多<lb/>
寡精神之善否與夫新相知之有無旋歸之期靡所不<lb/>
及出門過二載獨得此於兄且喜且感彤自弱冠讀古<lb/>
經及宋五子之書近年來皆各稍通其義者非獨已之<lb/>
鑚研力也兄之精明敏達實有助焉今相望於二千里<lb/>
之外將誰與決吾疑而可幸其有得乎到南陽來為古<lb/>
今體詩文一二十首皆不能工其小有執者三焉一尋<lb/>
淮源記所以發明禹貢導淮經文補正舊解疏謬一述<lb/>
<pb n="KR4f0050_WYG_004-7a"/>
先師儀封張公訓感曩時誘進之勤自傷多負尚冀不<lb/>
昧陋以終也一答沈師閔書頗詳為學與立言之道與<lb/>
其所論古文制法相濟所謂著述如斯而已語云精神<lb/>
生於悦豫吾性近寛平小稱意輒喜或讀書而見古人<lb/>
或遊覽山川古蹟遇其名勝即欣然心開談笑不惓葢<lb/>
非念髙堂而慮嗣續無所為憂者憂少而喜多則精神<lb/>
亦可以善矣然食飽則坐而睡亦病也兄將何以治之<lb/>
哉至所謂相知者知其長知其短且知其長短之因以<lb/>
<pb n="KR4f0050_WYG_004-7b"/>
決其所終而彼與我同然之謂也是雖久故猶難言况<lb/>
其新者若但論其長則能詩文者有若席寶箴通算術<lb/>
者有若何器之兩人也今吾親之年且將七十而不得<lb/>
吾兄弟侍其旁疴癢作孰敬而抑搔之出入孰先後而<lb/>
扶持之且拜辭時傷彤之多病與不得抱孫揮淚而送<lb/>
豈誠願其子之離違哉菽水之資於是焉托所以至今<lb/>
不汲汲召我而歸我烏能安其身而不杌隉於其心則<lb/>
歸期之不逺而近也決矣兄其亮之抑兄以丈夫成名<lb/>
<pb n="KR4f0050_WYG_004-8a"/>
於一藝為可悲似也然此事握生死之權與良相同功<lb/>
豈小哉誠不免於勞耳顧身勞則濟人多矣憚與怒無<lb/>
庸也難經之釋必勉成之所著文附觀示教為幸<lb/>
　　　與蔣編修書<lb/>
側聞老先生居憂事必如禮昨奉唁相見容色毁悴信<lb/>
乎其稱情而稱服矣辱下問云云至館即詳考禮制據<lb/>
士喪下篇既葬反哭之後猶朝夕哭不奠不奠固有明<lb/>
文檀弓云虞而立尸有几筵鄭注謂不復饋食于下室<lb/>
<pb n="KR4f0050_WYG_004-8b"/>
則下室之饋既虞亦不之設葢未葬以前生事之既葬<lb/>
則神事之故罷饋奠而以祭祭亦以時而不數此周公<lb/>
之中制然也若朱子家禮自既葬以至畢喪罷朝夕奠<lb/>
而不罷上食乃本横渠論國語日祭之説欲三年已内<lb/>
無日不如親之存雖非中制而其意誠厚故至今通行<lb/>
之殷練而祔周卒哭而祔孔子善殷推斯志也朱子之<lb/>
禮倘亦孔子之所許乎素本固陋又未及與博聞者商<lb/>
度不必有當幸守禮君子自擇焉謹復不宣<lb/>
<pb n="KR4f0050_WYG_004-9a"/>
　　　與顧肇聲論墓銘諸例書<lb/>
昨辱手簡商酌墓銘諸例各有證佐非頃刻所能定熟<lb/>
思詳考乃敢為吾兄決言之葢古人之銘廟與墓兼用<lb/>
之而誌則專用之於幽室南豐所寄歐陽舍人書乃謝<lb/>
其撰先大夫墓碑銘而作碑銘非幽室所用故其書雖<lb/>
嘗因銘及誌而所云或納於廟或存於墓者固不論誌<lb/>
而但論銘也衞孔悝之鼎銘晉魏顆之景鐘銘銘之於<lb/>
彞器韓文公之烏氏廟碑銘袁氏先廟碑顔魯公之家<lb/>
<pb n="KR4f0050_WYG_004-9b"/>
廟碑銘之於碑石是皆所以納於廟者也於墓誌無與<lb/>
其存於墓者埋諸壙中則有若葬銘埋文墓誌銘墓甎<lb/>
文墳記壙記之屬立諸神道則有若墓表碑文墓碣銘<lb/>
神道碑阡表之屬其名兩不相假未有墓誌而立石壙<lb/>
外者惟南史裴子野傳載一事此當時藩王破常例重<lb/>
叠為之耳<hi>傳云子野之葬湘東王為墓誌銘陳於藏内邵陵王又立墓誌堙於羨道</hi>非其正<lb/>
也故碑碣與表葬後可刋而誌銘必先期而作其有葬<lb/>
期迫而不及攻石者則書石以誌既葬刋文即不復追<lb/>
<pb n="KR4f0050_WYG_004-10a"/>
納之於壙若昌黎誌李元賔墓之類是也其立石在祠<lb/>
堂若丙舍葢亦有之今奉委所作墓銘距葬時實逺幽<lb/>
室不得用其文但宜施於表碣顯刻墓前不當名之為<lb/>
誌刋藏丙舍唐之葬令凡五品以上為碑龜趺螭首降<lb/>
五品為碣方趺圓首是碑與碣異制也明制三品以上<lb/>
神道碑四品以下墓表黄黎洲謂自有墓表更無墓碣<lb/>
知墓表亦方趺而圓首是碣與表同制也隋唐人之命<lb/>
碑碣表多稱其實後世或有碑其碣而碣其表者然考<lb/>
<pb n="KR4f0050_WYG_004-10b"/>
本朝律處士不禁其用表碑與碣惟品官得立與唐令<lb/>
不殊則刋石固有定制而名號亦不得僭亂今之所刋<lb/>
但用碣制而定名墓表焉其可也至碣身髙廣之度古<lb/>
碣髙四尺㑹典所載圓首碑七品以下用者髙五尺五<lb/>
寸濶二尺二寸今石表或於二者之間増損定之若所<lb/>
示樣本慮太卑狹不稱言直無文幸鑒其意有未當者<lb/>
惟不憚往復是望彤再拜<lb/>
　　　與沈六如論東湖行述書<lb/>
<pb n="KR4f0050_WYG_004-11a"/>
前承委校閲東湖行述其文字如何不敢道故但就其<lb/>
祖考之稱世之數與三代鄉貫之列權其可否以答尊<lb/>
命誠欲免於忌者之謗議而不圖謗議之即是而集也<lb/>
顧謗議之在弟何恤獨惜吾兄之崇信於姻黨今因弟<lb/>
而見疑耳夫安得不一一為兄言之凡行狀之作特狀<lb/>
其所狀之人而無與乎其狀之者故子狀父而稱父之<lb/>
祖考必從其父之稱孫狀祖而稱祖之祖考必從其祖<lb/>
之稱故唐穆員狀父所云祖思恭考元休白樂天狀祖<lb/>
<pb n="KR4f0050_WYG_004-11b"/>
所云祖志善父温皆其祖父之祖考也惟明之中葉乃<lb/>
有稱其祖父之祖考而從狀之者之所自稱不從所狀<lb/>
之人之所稱者用意惟傎為言不順此流俗無稽之失<lb/>
不可以為典也凡髙祖之父連身數之為六世離身數<lb/>
之為五世後漢書蔡邕傳邕六世祖勲勲乃邕髙祖之<lb/>
父<hi>邕傳注引邕祖攜碑云攜曽祖父勲攜生稜稜生邕</hi>則連身數之也陳子昂誌<lb/>
父墓柳子厚表父神道於髙祖之上一世皆稱五代祖<lb/>
則離身數之也按古文尚書云七世之廟可以觀德荀<lb/>
<pb n="KR4f0050_WYG_004-12a"/>
子云有一國者事五世有五乗之地者事三世是祖禰<lb/>
而上皆身所治數世離身實本古制故韓退之撰薛戎<lb/>
墓銘稱髙祖為四世祖然則髙祖之父而稱六世祖也<lb/>
何所當哉近世黄太冲撰金石要例嘗辨此二事特文<lb/>
畧未著其義云爾又凡所狀之曽祖祖父與其鄉貫有<lb/>
列於狀之前者將以上太常史館議諡編録任彦昇之<lb/>
狀蕭子良韓退之之狀董晉柳子厚之狀柳渾陳京是<lb/>
也有疏於狀之内者將以託文章家撰著碑誌韓退之<lb/>
<pb n="KR4f0050_WYG_004-12b"/>
之狀馬彚蘇子瞻之狀其祖序是也潘昂霄金石例謂<lb/>
文體之異隨事斟酌若東湖行述固他日碑誌稿本其<lb/>
三代鄉貫宜用馬彚蘇序二狀式則皆承命時所權衡<lb/>
之意也兄其察焉嗟夫東湖之名雖不出於甲科然歴<lb/>
仕十餘年所莅之地無不卓然有立我邑數十年來之<lb/>
吏於四方者其能聲未之或先也乃代公子而為之述<lb/>
者至不能數其世而正其祖考之稱况能核其事之實<lb/>
而鋪張之而揚厲之而俾之顯名於一時哉其亦可悲<lb/>
<pb n="KR4f0050_WYG_004-13a"/>
也已辱吾兄之眷厚宜無漏言故并及之不宣<lb/>
　　　與朱文游論周禮九拜書<lb/>
辱問拜為古今常禮而周禮太祝九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>鄭氏注及陳氏<lb/>
禮書為説不一未知所適從者愚鄉於稽首頓首空首<lb/>
從陳氏振動及吉凶竒褒五<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>從鄭氏肅拜從鄭之少<lb/>
儀注今各采其要語參以他書畧著<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>與九<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>之形并<lb/>
其所用以呈於左右按許氏説文以<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>為手至地<hi>今本手作</hi>
<hi>首誤</hi>从手□<hi>□音忽徐鍇曰□進趨之疾也故拜从之</hi>字亦作拜引揚雄説从<lb/>
<pb n="KR4f0050_WYG_004-13b"/>
兩手下是以兩手下至地為拜也又以卄為竦手<hi>卄居竦切</hi>
引揚雄説从兩手是以兩手竦為卄也又以跪為拜是<lb/>
跪亦拜中之一節則凡所謂拜者必屈膝齊跪卄兩手<lb/>
而下地明矣尚書所謂拜手禮記所謂手拜皆此拜也<lb/>
吉禮卄尚左凶禮卄尚右<hi>按檀弓孔子有姊之喪拱而尚右二三子皆尚右拱與卄</hi>
<hi>同義又玉藻君賜稽首據掌致諸地注云據掌以左手覆按右手也彤謂君賜吉禮則凶禮當以右手按左手</hi>
九拜者即此拜之或髙或下而别異其名也稽首頓首<lb/>
皆下首至手<hi>禮書稽首首至手句今本手誤作地</hi>稽首則留止於手頓首<lb/>
<pb n="KR4f0050_WYG_004-14a"/>
則至手即舉也空首近手而不至手首與手相離也荀<lb/>
子云平衡曰拜<hi>楊倞注云平衡謂磬折頭與腰如衡之平</hi>下衡曰稽首至地<lb/>
曰稽顙夫稽顙至地則稽首不至地而頓首亦可知矣<lb/>
<hi>半農禮説云説文䭫與頓皆言下首不言至地則稽首頓首皆頭至手而已</hi>平衡即空首乃<lb/>
拜之常故得專拜名也振動戰栗而變動亦稽首也吉<lb/>
拜所謂拜而後稽顙先為頓首或平衡拜乃開其手而<lb/>
引顙觸地以起而立也凶拜所謂稽顙而後拜先杖而<lb/>
開手下地稽顙其間乃舍杖為平衡或頓首拜仍開手<lb/>
<pb n="KR4f0050_WYG_004-14b"/>
執杖以起也<hi>喪服小記云杖拜送賔</hi>竒拜一拜也亦空首褒讀如<lb/>
報報拜再拜也亦稽首肅訓恭肅拜者亦屈膝拱手下<lb/>
地而但低頭以婦人首飾盛多或懐孕難下其首故為<lb/>
此拜也九拜以低頭為恭明空首為益恭而稽首頓首<lb/>
為恭之甚殆即最輕者以見重與稽首王拜天臣拜君<lb/>
用之<hi>拜天稽首以臣拜君例推也賈釋振動所引二書亦可證</hi>頓首諸侯相見大夫<lb/>
之臣及凡平敵者用之空首亦平敵者用之<hi>以平衡為拜之常知</hi>
<hi>之</hi>君答臣拜用空首加敬亦稽首也振動王於天臣於<lb/>
<pb n="KR4f0050_WYG_004-15a"/>
君其受命及請罪用之定宇謂君於臣亦有用之者若<lb/>
晉靈望見趙盾愬而再拜是也吉拜齊衰不杖以下拜<lb/>
賔用之云吉者對凶拜為輕也凶拜三年服拜賔用之<lb/>
竒拜君答臣拜及鄉飲鄉射聘禮士相見凡禮之殺者<lb/>
用之再拜則拜天拜君拜神與尸用之<hi>拜君再見周書康王之誥拜天</hi>
<hi>再見賈釋所引書</hi>肅拜婦人拜君賜為尸坐及凡吉禮用之凡<lb/>
所呈皆舊説之可從者也愚每慨世之人或以拜手為<lb/>
揖以長揖為拜以肅拜為長揖而稽首與稽顙吉拜與<lb/>
<pb n="KR4f0050_WYG_004-15b"/>
凶拜拜稽顙之先後皆莫之辨至稽首而用諸喪刺肅<lb/>
拜而用諸丈夫之簡牘婦人立屈膝而不跪亦且以為<lb/>
當然乃吾兄獨求析古義而適從之豈非志之髙而識<lb/>
之卓顧弟之所學猶人耳雖有論列其果能折舊説之<lb/>
中邪惟望審觀熟思并質諸松崖而相與定其得失焉<lb/>
　<lb/>
　<lb/>
　果堂集巻四<lb/>
</p>
<p>
</p>
  </div>
</body>
</text>
</TEI>
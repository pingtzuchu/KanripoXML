<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>果堂集巻一</head> <lb/>
    <p>
<pb n="KR4f0050_WYG_001-1a"/>
欽定四庫全書<lb/>
　果堂集巻一<lb/>
　　　　　　　　　　　　　　吳江沈彤撰<lb/>
　　説<lb/>
　　　古厯不歩五星説<lb/>
帝堯命義和厯象日月星辰其星惟二十八宿不兼五<lb/>
緯蓋厯象在授人時而授人時在日月歲時之正正日<lb/>
之長短必以日出入之早晩正月之朔望必以月與日<lb/>
<pb n="KR4f0050_WYG_001-1b"/>
之合望正時之春夏秋冬必以日之長短昏旦之中星<lb/>
昏旦中星者二十八宿也正歲必以日之周天月㑹日<lb/>
之常數及其閏而五緯於數者並無所用即後世之用<lb/>
五緯亦察其行天之順逆以占烖福耳故緯星之步殷<lb/>
以前惟見於偽託諸厯<hi>按黄帝顓頊夏殷諸厯祖冲之以為漢初周末人偽託確有明</hi>
<hi>徵詳見宋書厯志若隋經籍志所載巫咸五星占漢藝文志無之蓋亦偽託</hi>而經傳無聞焉<lb/>
其始見經傳者在周語則武王伐殷歲在鶉火晨星在<lb/>
天黿<hi>星上加䢅乃兼采漢書律厯志</hi>與日月辰而並列五位在周禮則<lb/>
<pb n="KR4f0050_WYG_001-2a"/>
保章氏掌天星以志星辰日月之變動以觀天下之遷<lb/>
辨其吉凶以周語徴之此亦兼步五緯也葢商周之際<lb/>
歴術加詳所以為占者亦備而要不可以槩上古之歴<lb/>
象星辰者抑郭氏注爾雅夏曰嵗之文謂取嵗星行一<lb/>
次則似嵗星獨為上古之所步然而白虎通訓嵗為遂<lb/>
以日一周天萬物畢成為一嵗是嵗不以此星名此星<lb/>
乃以嵗行一次名<hi>史記索隠所采物理論之云正同</hi>且安必此星之名<lb/>
嵗始於上古而上古步之也<lb/>
<pb n="KR4f0050_WYG_001-2b"/>
　　　古閏月斗指兩辰間説<lb/>
閏無中氣斗指兩辰之間其語見逸周書周月篇乃周<lb/>
初人自記當時象法葢周初南至始昏斗柄適建子故<lb/>
月有中氣斗必於其月指一辰之中其節氣或在前月<lb/>
或在後月斗必於其月指兩辰之間閏無中氣而但有<lb/>
節氣故亦指兩辰間也周初距今約二千七百年今南<lb/>
至斗建亥中而贏辰三十度强約七十年餘差一度周<lb/>
初之建當子中而不及使上之數百年而南至昏建丑<lb/>
<pb n="KR4f0050_WYG_001-3a"/>
初下之千餘年而南至昏建亥末則中氣之月斗轉指<lb/>
兩辰間無中氣之閏月斗轉指一辰中皆與周初象法<lb/>
相反而不可用矣所以虞夏書不載斗建<hi>虞書璿璣玉衡即漢之渾</hi>
<hi>儀非北斗詳見宋書天文志夏小正雖云斗柄縣在下正在上亦無建寅建子之文</hi>而東漢以來<lb/>
亦但存用建之名後人遂謂古今月建皆以十二辰相<lb/>
配而已則斗建之用逸周書固有明文何弗之一考也<lb/>
若斗於中氣指一辰中節氣指兩辰間不惟其月而惟<lb/>
其日此又千古用建者之所難直以法推之其惟西周<lb/>
<pb n="KR4f0050_WYG_001-3b"/>
之季然乎<lb/>
　　　周官頒田異同説<lb/>
周官之田有上中下三等上者不易中者一易下者再<lb/>
易其頒之也家或百畝或二百畝或三百畝而要以上<lb/>
地百畝為準大司徒之頒田於都鄙也不易之地家百<lb/>
畝一易之地家二百畝再易之地家三百畝鄭司農謂<lb/>
不易之地美嵗種之一易之地薄休一嵗乃復種再易<lb/>
之地休二嵗乃復種夫休一嵗二嵗而復種則其美與<lb/>
<pb n="KR4f0050_WYG_001-4a"/>
不易之地等二百畝三百畝而各種百畝則與不易之<lb/>
畝數亦正相當遂人之頒田於野也上地夫一廛田百<lb/>
畝萊五十畝<hi>萊謂田之荒無者如孟子闢草萊之萊</hi>中地夫一廛田百畝<lb/>
萊百畝下地夫一廛田百畝萊二百畝夫田百畝而萊<lb/>
百畝即一易之畝數也田百畝而萊二百畝即再易之<lb/>
畝數也惟田百畝而萊五十畝乃與不易之畝數異而<lb/>
康成則謂其有所饒考諸大司馬之職上地食者參之<lb/>
二中地食者半下地食者參之一夫食者參之二謂三<lb/>
<pb n="KR4f0050_WYG_001-4b"/>
分百五十畝而嵗種其二也食者半謂嵗種二百畝者<lb/>
半也食者參之一謂嵗種三百畝者一也嵗種二百畝<lb/>
之半三百畝之一固皆百畝也三分百五十畝而嵗種<lb/>
其二亦曷嘗饒於不易之畝數哉抑百五十畝而嵗種<lb/>
其三之二則嵗休其一也休其一而種其二則是不易<lb/>
者多而易者寡易止一嵗而不易連二嵗其地特稍遜<lb/>
於皆不易者耳此又上地與不易者之等所以異而同<lb/>
者也自漢而來於二者皆未得其説故為此以發明之<lb/>
<pb n="KR4f0050_WYG_001-5a"/>
　頃閲半農先生禮説有云遂人頒田上地家百畝加<lb/>
　萊五十畝所謂上地食者參之二葢以其地三分之<lb/>
　而休其一則天下無不易之田也其説獨先得我心<lb/>
　少異者惟末句專就所休之一言耳<lb/>
　　　周官五溝異同説<lb/>
遂人云凡治野夫閒有遂遂上有徑十夫有溝溝上有<lb/>
畛百夫有洫洫上有涂千夫有澮澮上有道萬夫有川<lb/>
川上有路以達于畿匠人云匠人為溝洫耜廣五寸二<lb/>
<pb n="KR4f0050_WYG_001-5b"/>
耜為耦一耦之伐廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首倍之廣二尺<lb/>
深二尺謂之遂九夫為井井閒廣四尺深四尺謂之溝<lb/>
方十里為成成閒廣八尺深八尺謂之洫方百里為同<lb/>
同閒廣二尋深二仞謂之澮專達於川凡二篇五溝之<lb/>
法皆徧行畿内似異實同而自漢迄今注解未定彤沈<lb/>
潛反復有年乃能悉其㑹通而别為之説曰遂人夫閒<lb/>
有遂匠人田首謂之遂夫閒為畎水所入即田首本無<lb/>
異也若遂人十夫有溝匠人九夫為井井閒謂之溝遂<lb/>
<pb n="KR4f0050_WYG_001-6a"/>
人百夫有洫匠人成閒謂之洫為九百夫之地遂人千<lb/>
夫有澮匠人同閒謂之澮為九萬夫之地則地形有大<lb/>
小或且懸絶然即夫與尋尺互計三溝之所占要無不<lb/>
合也井九夫以溝加一夫則得十夫每九夫而閒以溝<lb/>
其溝不占井閒乎十井為通通九十夫以洫加十夫則<lb/>
得百夫<hi>九十夫所加之十夫即并十井所各加之一夫地非有多寡因溝涂之大小而異其辭耳餘皆</hi>
<hi>倣此</hi>九十夫於成為十之一每十之一而閒以洫其洫不<lb/>
占成閒乎成九百夫以澮加百夫則得千夫九百夫於<lb/>
<pb n="KR4f0050_WYG_001-6b"/>
同為百之一十成為終終九千夫則又以九百夫加百<lb/>
夫而得千夫者九也九千夫於同為十之一每百之一<lb/>
而閒以澮焉每十之一而仍閒以澮焉其澮不占同閒<lb/>
乎故遂人之所有即匠人之所為特匠人多舉其全體<lb/>
遂人多舉其偏隅<hi>所以或舉偏或舉隅者十百千萬既層遞而上文勢即不得不然</hi>而<lb/>
學者不察遂以為異法耳且井閒廣四尺之溝一溝長<lb/>
三百步六尺為步三百步為千八百尺以四尺乗千八<lb/>
百尺得七千二百尺除以六尺得千二百尺千二百尺<lb/>
<pb n="KR4f0050_WYG_001-7a"/>
為二百步步百為畝畛如之共四畝畝百為夫是即九<lb/>
夫所加之一夫而占其二十五之一也其餘則以為洫<lb/>
與涂之屬焉成間廣八尺之洫九洫長三千步九其廣<lb/>
為七十二尺七十二尺為十二步以十二步乗三千步<lb/>
得三萬六千步為畝三百六十為夫四而弱涂如之共<lb/>
七夫强是即每九十夫所各加之十夫而占其十之一<lb/>
弱也其餘則以為澮與道之屬焉同閒廣二尋之澮縱<lb/>
横各九<hi>按畎縱者遂横畎横者遂縱遂與溝溝與洫亦如之惟澮則有縱有横而四達葢以川必環同</hi>
<pb n="KR4f0050_WYG_001-7b"/>
<hi>而澮專注於川四達則水之來往便利且都邑之封疆必環以溝以縱横之澮當之則四面皆廣深而足為阻</hi>
<hi>固也</hi>各長三萬步九其廣為百四十四尺百四十四尺為<lb/>
二十四步以二十四步乗三萬步得七十二萬步為畝<lb/>
七千二百為夫七十二倍之為百四十四夫道如之共<lb/>
二百八十八夫是即每九百夫所各加之百夫而占其<lb/>
百之三强也其餘則以為川與路焉然則匠人之所占<lb/>
俱遂人之所加而三溝彼此之占地豈有殊哉至萬夫<lb/>
有川則以川之屬而加千夫於九千夫也<hi>九千夫之地為川之屬所</hi>
<pb n="KR4f0050_WYG_001-8a"/>
<hi>占者不及二百夫乃加千夫而遂云萬夫亦遞舉十百千萬成數之父勢然耳</hi>乃匠人於川獨<lb/>
不見其度數無從互計葢是固川之天成者若其人為<lb/>
者環一同受澮所達由澮而推之每一偏長當如澮亦<lb/>
三萬步廣當倍澮為四尋四尋為五步二尺以五步二<lb/>
尺乗三萬步得十六萬步為畝千六百為夫十六四之<lb/>
為六十四夫川與四同為界當各分其半半川為三十<lb/>
二夫川兩旁有路當去鄰界一而為之長如道廣倍半<lb/>
川為六十四夫共九十六夫是即每九千夫所各加之<lb/>
<pb n="KR4f0050_WYG_001-8b"/>
千夫而占其百之一强也其餘則以為澮與道已上者<lb/>
焉凡一同含十終去一終存九終九終含九十成九十<lb/>
成含九百通九百通含九千井九千井所各加之一夫<lb/>
并而為九百通所各加之十夫九百通所各加之十夫<lb/>
并而為九十成所各加之百夫九十成所各加之百夫<lb/>
并而為九終所各加之千夫數屢増而實不増總為九<lb/>
千此九千夫即所去之一終自溝畛至川路悉分布其<lb/>
閒而占其十之二弱<hi>溝畛占三百六十夫洫涂占六百四十八夫澮道與川路所占見上</hi>
<pb n="KR4f0050_WYG_001-9a"/>
餘十之八而强則以為城郭宫室之屬而所占亦無多<lb/>
其餘若平土則更為田若山陵林麓川澤則可田者田<lb/>
之<hi>按地官有山農澤農則山澤之地亦有為田者</hi>否則因之至遂與徑所占葢<lb/>
即一夫之地曰田首明不在田外也<lb/>
　附舊稿遂人之治野夫閒有遂遂上有徑十夫有溝<lb/>
　溝上有畛百夫有洫洫上有涂千夫有澮澮上有道<lb/>
　萬夫有川川上有路以達于畿匠人之為溝洫耜廣<lb/>
　五寸二耜為耦一耦之伐廣尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首倍<lb/>
<pb n="KR4f0050_WYG_001-9b"/>
　之廣二尺深二尺謂之遂九夫為井井間廣四尺深<lb/>
　四尺謂之溝方十里為成成間廣八尺深八尺謂之<lb/>
　洫方百里為同同閒廣二尋深二仞謂之澮專達於<lb/>
　川是二法者或以為異或以為同彤乃即經文審之<lb/>
　而知二法之果同也葢古者田野之分數六尺為步<lb/>
　步百為畝畝百為夫夫三為屋屋三為井井十為通<lb/>
　通十為成成十為終終十為同井九夫益一夫為之<lb/>
　溝畛則得十夫通九十夫益十夫為之洫涂則得百<lb/>
<pb n="KR4f0050_WYG_001-10a"/>
　夫成九百夫益百夫為之澮道則得千夫終九千夫<lb/>
　益千夫為之川路則得萬夫是故夫閒有遂遂在一<lb/>
　夫之内也十夫有溝溝在所益之一夫也百夫有洫<lb/>
　洫在所益之十夫也千夫有澮澮在所益之百夫也<lb/>
　萬夫有川川在所益之千夫也夫遂在一夫之内徑<lb/>
　之下也非田首乎溝在九夫之所益非井閒乎洫在<lb/>
　九十夫之所益通閒也通閒非即成閒乎澮在九百<lb/>
　夫之所益成閒也亦終閒也成閒終閒非即同閒乎<lb/>
<pb n="KR4f0050_WYG_001-10b"/>
　則是匠人或言首或言閒遂人或言閒或不言閒言<lb/>
　殊而所言不殊也凡遂人之不言閒者皆即偏隅以<lb/>
　見其全體是故十夫有溝成之隅也百夫有洫成之<lb/>
　偏也百夫而方之則為一成而溝厠其中而九十洫<lb/>
　厠其中而九矣千夫有澮同之隅也萬夫有川同之<lb/>
　偏也萬夫而方之則為一同而澮縱横其中而各九<lb/>
　川環其外而四矣由一同以達于畿亦無不如是爾<lb/>
　然則同得十萬夫成得千夫何以言成九百夫也曰<lb/>
<pb n="KR4f0050_WYG_001-11a"/>
　九百夫者專計成之田萊也若其地固千夫是以為<lb/>
　澮道而有餘也<lb/>
　　　周井田軍賦説<lb/>
周井田軍賦之制説者多意為推測而其實散見於周<lb/>
官之經及漢書之刑法志曹公之親書周官經云縣師<lb/>
掌邦國都鄙稍甸郊里之地域而辨其夫家人民田萊<lb/>
之數及其六畜車輦之稽若將有軍旅㑹同田役之戒<lb/>
則受法于司馬以作其衆庶及馬牛車輦㑹其車人之<lb/>
<pb n="KR4f0050_WYG_001-11b"/>
卒伍使皆備旗鼓兵器以帥而至稍人掌令丘乗之政<lb/>
令若有㑹同師田行役之事則以縣師之法作其同徒<lb/>
輂輦帥而以至夫曰作其衆庶及馬牛車輦其者夫家<lb/>
也而又曰使皆備旗鼓兵器則馬牛車輦與旗鼔兵器<lb/>
皆夫家所出明矣曰㑹其車人之卒伍人五為伍百為<lb/>
卒車亦如之則一軍百二十五車一車百人明矣曰令<lb/>
丘乗之政令曰作其同徒輂輦則四丘出車一乗而兼<lb/>
乎輂輦明矣輂輦所以載任器人輓行者也<hi>輂為輦屬當亦人輓</hi>
<pb n="KR4f0050_WYG_001-12a"/>
<hi>行鄉師注云駕馬非周官法也四丘所出葢或輂或輦與兵車合為二乗詳見後</hi>曰縣師掌邦<lb/>
國都鄙稍甸郊里之地域郊里包鄉甸包遂都鄙稍包<lb/>
公邑其地域皆為丘甸於其中<hi>知鄉遂郊里稍皆為丘甸者以其皆制井也詳</hi>
<hi>見彤周官禄田考</hi>曰稍人以縣師之法作其同徒輂輦縣師兼<lb/>
掌邦國同徒者同丘甸之徒<hi>注以同為方百里之同固誤訂義諸説亦似是而非</hi>
<hi>輯姜氏兆錫周禮  義已同余説</hi>則丘乗之政令通乎畿内外亦明矣<lb/>
是成周軍賦之大綱固灼見於本經也漢書刑法志云<lb/>
地方一里為井四井為邑四邑為丘丘十六井也有戎<lb/>
<pb n="KR4f0050_WYG_001-12b"/>
馬一匹牛三頭四丘為甸甸六十四井也有戎馬四匹<lb/>
兵車一乗牛十二頭甲士三人<hi>注云鄭氏曰甲士在車上也</hi>卒七十<lb/>
二人干戈備具是謂乗馬之法乗馬之法非即丘乗之<lb/>
政令歟由是推之六十四萬井而萬乗其法同也<hi>小司徒云</hi>
<hi>凡起徒役無過家一人乃通言畿内外之極數非常法非專指六鄉所謂六鄉六軍者特預配卒伍以俟事故</hi>
<hi>調發不必盡行則縣師作六鄉之車徒當止萬四千六百三十人百九十五乗與作邦國都鄙稍甸郊里車徒</hi>
<hi>之法無異</hi>曹公新書云攻車七十五人前拒一隊左右角二<lb/>
隊守車一隊炊子十人守裝五人廏養五人樵汲五人<lb/>
<pb n="KR4f0050_WYG_001-13a"/>
共二十五人攻守二乗凡百人<hi>見李衞公問對</hi>攻車非即縣師<lb/>
所謂車稍人所謂乗歟守車非即縣師所謂輦稍人所<lb/>
謂輂輦歟攻守二乗凡百人非即縣師所謂人之卒伍<lb/>
歟由二乗百人推之二萬乗當百萬人也二萬乗兼輕<lb/>
車重車實古之萬乗然則漢以後能詳説周家軍賦之<lb/>
節目而足補經之未備者莫二書若矣漢志曹公書並<lb/>
本古司馬法<hi>以曹公書本司馬法從王氏應麟困學紀聞所引</hi>而司馬法又云<lb/>
通為匹馬士一人徒二人成革車一乗士十人徒二十<lb/>
<pb n="KR4f0050_WYG_001-13b"/>
人愚以通為匹馬則成出十馬一士一馬乃晩周之騎<lb/>
<hi>按顧氏炎武日知録毛氏竒齡經問騎不始於晩周而晩周為盛</hi>總為十騎而革車一<lb/>
乗載其任器二十徒更畨輓行之葢所附穰苴兵法耳<lb/>
<hi>齊威王使大夫追論古者司馬兵法附穰苴法于其中號司馬穰苴兵法見史記穰苴傳傳云苴齊景公將戰</hi>
<hi>國策云在齊閔王時彤按今所傳司馬法三巻但存其論説失其制度故班鄭曹所引四條並無之</hi>康成<lb/>
以注小司徒謂是采地之軍賦誤也又鄉師注引司馬<lb/>
法云夏后氏謂輦曰余車殷曰胡奴車周曰輜輦輦一<lb/>
斧一斤一鑿一梩十鋤周輦加二版二築夏后氏二十<lb/>
<pb n="KR4f0050_WYG_001-14a"/>
人而輦殷十八人而輦周十五人而輦愚以十五人當<lb/>
作二十五人其一為士<hi>家語云叔孫氏之車士曰子鉏商王氏注云車士將車者</hi>行<lb/>
則更畨輓輜輦牽負重之牛<hi>即甸所出十二頭</hi>止則為炊汲守<lb/>
裝諸事皆在此二十五人舊作十五者脱二字賈釋謂<lb/>
後代狹劣加版築而輓人少亦誤也至論語包訓公羊<lb/>
春秋傳何學並以十井為一乗百里之國為千乗是制<lb/>
賦不去山林等三之一視小司徒家役一人者且倍之<lb/>
乃變法之極數而坊記孔疏謂車馬牛兵器諸物皆國<lb/>
<pb n="KR4f0050_WYG_001-14b"/>
家所給者亦明與縣師稍人之法違近望谿方氏辨之<lb/>
甚悉<hi>見周官辨惑第五及析疑縣師職</hi>葢四説皆不可從<lb/>
　　　禮三年喪受服説<lb/>
三年之服之有受也其見於經傳者斬衰三升則受以<lb/>
成布六升冠七升疏衰四升則受以成布七升冠八升<lb/>
<hi>閒傳</hi>成布六升斬衰初喪之冠也成布七升疏衰初喪之<lb/>
冠也故曰以其冠為受<hi>喪服記</hi>而其受之也則皆在既虞<lb/>
卒哭之後<hi>閒傳</hi>義至深已鄭氏之注有所謂練而受以大<lb/>
<pb n="KR4f0050_WYG_001-15a"/>
功之衰者<hi>雜記注</hi>至賈氏之疏則又以麻衣為大祥之受<lb/>
<hi>喪服記疏</hi>而宋之司馬氏且謂禫亦有受焉<hi>書儀</hi>愚以為受也者<lb/>
以衰而承乎衰也以其冠為受則以初喪冠之升為<lb/>
既葬衰之升也夫先王之制服必稱乎孝子之情自初<lb/>
喪及葬哀痛毁瘠之甚矣苟既葬不之節則或病且死<lb/>
故承之以輕服然卒減故衰三升又驟而不能使孝子<lb/>
之即安故使受衰之升視乎初喪之冠之升數云然則<lb/>
初喪之冠倍其衰而六升七升者殆早慮及此而為之<lb/>
<pb n="KR4f0050_WYG_001-15b"/>
爾抑既葬以初喪之冠為受則既練而受亦必視既葬<lb/>
之受冠斬衰冠七升齊衰冠八升減既葬受衰止一升<lb/>
非獨有沽功足以及練也葢以孝子既練之哀與既葬不<lb/>
甚相逺故練而承衰輕亦不可以甚輕而甚則不稱<lb/>
既練之哀而又失其節既葬之受冠將以為既練之受<lb/>
衰故其升減既葬之衰一升而止是既練之受經傳雖<lb/>
無文而鄭氏所謂受以大功者固足補其闕畧也<hi>按服問三</hi>
<hi>年之喪既練則服其功衰不明言受康成本此而補明之</hi>何也大功之衰七升若八<lb/>
<pb n="KR4f0050_WYG_001-16a"/>
升即既葬受冠之升也若夫大祥而後則衰已除而無<lb/>
事於承矣雖素縞麻衣反服微凶之服而非衰與衰之<lb/>
冠也尚得謂之為受哉<lb/>
　　　禮禘祫年月説<lb/>
周天子禘而祫諸侯祫而不禘魯僭禘而殽禘於祫趙<lb/>
伯循楊信齋之辨論已詳惟祭之年月無定説彤以為<lb/>
於周天子則當從横渠張子之稱嵗舉張純之稱禘以<lb/>
夏四月而祫以冬十月者於諸侯則當從春秋公羊傳<lb/>
<pb n="KR4f0050_WYG_001-16b"/>
之稱五年而再殷祭者於魯則當從何休之稱禘祫從<lb/>
先君數三年喪畢遭禘則禘遭祫則祫者於周天子所<lb/>
以從嵗舉之説者以禘即周禮司尊彞之追享祫即其<lb/>
朝享而並為四時之閒祀也積四時而成嵗祀在四時<lb/>
之間則嵗舉也葢祫為毁廟之王而設禘為始祖之所<lb/>
自出而設其外南北郊為天地而設天地也始祖所自<lb/>
出與毁廟之主也雖尊親逺近有差等然自繼天祖者<lb/>
視之則天祖均也南北郊以嵗舉而禘祫獨不以嵗舉<lb/>
<pb n="KR4f0050_WYG_001-17a"/>
乎所以從禘以夏四月祫以冬十月之説者葢禘在春<lb/>
祠夏禴之間禘大而祠禴小小者其月猶以仲春仲夏<lb/>
大者豈宜於季春則必以孟夏也祫在秋嘗冬烝之間<lb/>
祫大而嘗烝小小者猶以仲秋仲冬<hi>周禮大司馬四時之田獻禽以礿烝</hi>
<hi>皆在仲月祠嘗當亦然</hi>大者豈宜於季秋則必以孟冬也孟冬之<lb/>
祫其即司勲所謂大烝歟不以孟春禘者物始生而祭<lb/>
品鮮也不以孟秋祫者物始成而未備也於諸侯所以<lb/>
從五年而再殷祭之説者殷祭即祫也三年一祫五年<lb/>
<pb n="KR4f0050_WYG_001-17b"/>
再祫皆間嵗一舉歴五年而實四期也祫之月當如周<lb/>
物備而合食侯與王不宜殊其間嵗而舉則降於天子<lb/>
一等也於魯所以從禘祫從先君數三年喪畢遭禘則<lb/>
禘遭祫則祫之説者以魯既僭禘與祫間舉若左氏春<lb/>
秋所書僖八年秋七月之禘上推於二年之秋承閔禘<lb/>
之後而祫自僖八年七月之禘下推於文二年之秋八<lb/>
月歴六祫六禘而祫自宣八年夏六月之禘下推於成<lb/>
之二年歴三祫二禘而禘俱喪畢所遭故也其間舉無<lb/>
<pb n="KR4f0050_WYG_001-18a"/>
定月宣八年以夏六月禘周之六月為夏之四月雖僭<lb/>
禘而其月猶從周與明堂位同此春秋中所僅有者昭<lb/>
定之間且有當祫而禘者<hi>昭二十五年定八年</hi>則皆魯禮之變非<lb/>
常法也春秋之書時書正以周司尊彞之書時以夏逸<lb/>
周書所謂周改正以垂三綂至祭享猶自夏者也<lb/>
　　　儀禮女子子逆降旁親服説<lb/>
喪服大功章云女子子嫁者未嫁者為世父母叔父母<lb/>
姑姊妹傳曰嫁者其嫁於大夫者也未嫁者其成人而<lb/>
<pb n="KR4f0050_WYG_001-18b"/>
未嫁者也鄭注云女子子成人者有出道降旁親及將<lb/>
出者明當及時也賈釋云未嫁而降旁親是逆降也後<lb/>
儒往往疑其説至有詆為背理亂常者愚以為此聖人<lb/>
制服之權而鄭賈獨得之者也葢人之娶婦以嗣親而<lb/>
助養祭則貴乎及時女子子成人將出而或有旁期之<lb/>
服畢喪而嫁則娶者不能待不畢喪而嫁則嫁者即於<lb/>
愆是嫁不嫁兩無所處也雜記云大功之末可以冠子<lb/>
可以嫁子鄭以末為卒哭則女子子而服大功者卒哭<lb/>
<pb n="KR4f0050_WYG_001-19a"/>
而後亦可以嫁非若期之喪之必終也明矣故逆降旁<lb/>
期為大功使不敢以輕服而妨禮本然則逆降之云誠<lb/>
此經本義也而可輕詆哉抑大夫為其子昆弟之為士<lb/>
者大功則子以將出降而父以尊降皆大功也固無不<lb/>
可以嫁矣士不得降旁期為大功雖其子可以嫁若其<lb/>
父之不可以嫁子何故逆降之禮惟大夫之女子子有<lb/>
之不及於士至傳所稱成人者謂其年二十已笄醴者<lb/>
耳賈乃兼十五以後許嫁笄者言之夫許嫁笄而在十<lb/>
<pb n="KR4f0050_WYG_001-19b"/>
五以後則去嫁期尚逺何慮其時之不得及而俾之逆<lb/>
降乎此則疎且舛矣<lb/>
　　　詩碩人説<lb/>
國風碩人之詩凡四章左氏傳以為衞人為莊姜美而<lb/>
無子賦也美之説固詳於次章矣至無子之云以傳義<lb/>
考之未有所見竊嘗反覆於末章而得其説焉夫所謂<lb/>
庶姜孽孽者謂姪娣之生子如木芽之旁出孽孽然不<lb/>
一而足也所謂庶士有朅者謂衆子中有朅然健以武<lb/>
<pb n="KR4f0050_WYG_001-20a"/>
者也河水洋洋北流活活所以比庶姜之媚惑其君施<lb/>
罛濊濊所以比君之嬖庶姜鱣鮪發發則以興孽孽者<lb/>
葭菼揭揭則以興有朅者也葢言衆妾多子而莊姜之<lb/>
無子見言衆妾所以多子之故而莊姜之所以無子亦<lb/>
見故曰為其無子而賦也其所以不為正言者為將以<lb/>
聞諸莊公也方莊公狂蕩迷惑羣小嬖幸之時而欲其<lb/>
憬然悔悟親正適而終生子非婉以風之其能入我言<lb/>
而不我咎乎故不敢也觀三章欲明大夫傷莊姜之見<lb/>
<pb n="KR4f0050_WYG_001-20b"/>
疏而但述其願君親莊姜之意可以知之矣君之衆子<lb/>
何以稱庶士也古者大夫以上至王公其適子衆子之<lb/>
未爵命者皆可稱士士冠禮云天子之元子猶士也天<lb/>
下無生而貴者也諸侯之衆子何獨不然若左氏所云<lb/>
公子州吁葢即士之朅然者其人長而好兵則其幼必<lb/>
有武健之容矣首章所云褧衣即士昏禮之所謂景用<lb/>
襌縠為之上下通服以禦塵而行道者葢前三章皆本<lb/>
莊姜初嫁時而言故云<lb/>
<pb n="KR4f0050_WYG_001-21a"/>
　　解<lb/>
　　　史記北斗齊七政解<lb/>
史記天官書云北斗七星所謂璿璣玉衡以齊七政七<lb/>
政者日月四時嵗即虞書之所正所協所定所成也又<lb/>
云斗為帝車運于中央臨制四鄉分隂陽建四時均五<lb/>
行移節度定諸紀皆繋於斗此數言即以斗建齊七政<lb/>
之法也葢斗立子午宫度之正中則東半西半之位以<lb/>
分立寅申己亥之宫則春夏秋冬之節以建<hi>斗建謂斗初昏指十</hi>
<pb n="KR4f0050_WYG_001-21b"/>
<hi>二宫而立也斗立於寅宫為春之始而節名立春立於已宫為夏之始而節名立夏猶日躔卯中晝夜等而節</hi>
<hi>名春分日躔午中晝長極而節名夏至葢二至二分之名自日躔四立之名自斗建也</hi>指四鄉各<lb/>
九十餘日其季月各十八日强則木火土金水之王以<lb/>
均立寅宫若干度為立春過十五度强而驚蟄又過十<lb/>
五度强而雨水<hi>夏小正正月啟蟄月令正月中蟄蟲始振二月初始雨水前漢末始改雨水為</hi>
<hi>正月中驚蟄為二月節若周書周月篇亦雨水前驚蟄後則後人因漢志妄改也</hi>以至終三百<lb/>
六十五度强而復為立春則節度之移也指宫度每十<lb/>
五日强交一氣而日以交氣分中節指宫度當一辰與<lb/>
<pb n="KR4f0050_WYG_001-22a"/>
兩辰間而月以中氣之有無分正閏<hi>周月篇云閏無中氣斗指兩辰之間</hi>
<hi>所謂指兩辰間非必正交節之日但於其月内指之即是葢古法寛也餘並同</hi>指宫度終三百<lb/>
六十六日而日以一周成嵗終十二辰或更歴一辰而<lb/>
月以十二或十三成載則諸紀之定也<hi>此即洪範五紀之三載六嵗也</hi>
<hi>二十四氣周曰嵗十二月周曰載不言星辰者包於節度也不言歴數者四紀之總也</hi>然其法不<lb/>
始於虞夏而始於商周何也斗之指寅申巳亥至商周<lb/>
乃與春夏秋冬四立直虞夏四立斗方指卯酉子午<hi>本王</hi>
<hi>寅旭興徐圃臣書及西人利馬竇渾葢儀</hi>不可用不相直者齊交節之日也<lb/>
<pb n="KR4f0050_WYG_001-22b"/>
節之交不可以齊則中氣之日正閏之月四時之序五<lb/>
行之均嵗載之成若之何而可以齊哉故以北斗為璣<lb/>
衡亦出用建者之傅㑹耳夫虞夏之齊四時以日以中<lb/>
星齊月以月齊日亦以日而商周復以斗建相參考者<lb/>
葢虞夏於日月主長短朔望而商周則兼主氣交虞夏<lb/>
於四時主氣交之中而商周則兼主氣交之始要亦適<lb/>
當其時足以補古厯之所未備也此東周西漢所以俱<lb/>
沿其法歟<lb/>
<pb n="KR4f0050_WYG_001-23a"/>
　天官書自中宫至嵗乃有殃又律書自書曰七正<hi>當作</hi>
　<hi>政</hi>二十八舍律厯至故莫貴焉皆古遺書而晩周秦<lb/>
　人増易成之自太史公曰以下乃子長作子長謂七<lb/>
　政即天地二十八宿十母十二子鍾律<hi>天地下當有人字伏生天</hi>
　<hi>傳解七政有天文地理人道子長葢本之</hi>不但非天官書義并非律書義<lb/>
　也律書七政與下三物並叙亦指嵗時月日其日亦<lb/>
　指氣交日故其下有曰冬至之文<lb/>
　<lb/>
<pb n="KR4f0050_WYG_001-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　果堂集巻一<lb/>
</p>
<p>
</p>
  </div>
</body>
</text>
</TEI>
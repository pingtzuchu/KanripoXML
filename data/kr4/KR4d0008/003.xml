<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>道院集要卷三</head> <lb/>
    <p>
<pb n="KR4d0008_WYG_003-1a"/>
欽定四庫全書<lb/>
　道院集要卷三<lb/>
　　　　　　　　　　　　　宋　晁逈　撰<lb/>
　　　毘盧遮那<lb/>
文殊普賢合而為一强名曰毘盧遮那此梵語也以華<lb/>
言解之是種種光明徧照<lb/>
　　　如來<lb/>
本覺為如今覺為來謂本真常覺夫何背本逐末今則<lb/>
<pb n="KR4d0008_WYG_003-1b"/>
悟而來復證其本覺故曰如來<lb/>
　　　楞嚴五十七重修行等級<lb/>
初從乾慧起其次十信十住十行十回向四加行十地<lb/>
等覺妙覺凡九種共五十七數也夫欲愛乾枯方生智<lb/>
慧而有信根故陳十信凡十數者各據𩔖中别分淺深<lb/>
次第至十滿足既能信矣自然决定依止故陳十住既<lb/>
能住矣期于力行故陳十行恐其執滯得少為足故陳<lb/>
十回向回小節向大道也又四加行貴經久無倦如乘<lb/>
<pb n="KR4d0008_WYG_003-2a"/>
駿渉遠顧影著鞭前十信心後住行回向名三賢之位<lb/>
四加行後次升十地方名聖位又至等覺與佛齊等惟<lb/>
妙覺一位統實臻極實無一法可得而積功入聖故立<lb/>
爾許名相明了之士必須依此修證有一𩔖人誤㑹無<lb/>
修而乃因循末畧入斷滅見不知無修者言不同世間<lb/>
有為之修也非如須一物入手然後為得<lb/>
　　　三觀刪要<lb/>
止觀法中有三觀之名一曰從假入空觀二曰從空入<lb/>
<pb n="KR4d0008_WYG_003-2b"/>
假觀三曰中道正觀行者修止觀時了知一切諸法皆<lb/>
由心生因縁虛假不實故云空<hi>諸經有云空解脱門</hi>以空故不得<lb/>
一切諸法名字相貎<hi>諸經又有云無相解脱門</hi>爾時上不見佛果可<lb/>
求下不見衆生可度是名從假入空觀亦名二諦觀亦<lb/>
名慧眼<hi>金剛經頌曰慧眼直縁空</hi>亦名一切智若住此觀即墮聲聞<lb/>
辟支佛地其人定力多不見佛性<hi>予謂少其慧用</hi>行者知菩薩<lb/>
為度一切衆生成就一切佛法故不取著無為諦觀心<lb/>
性雖空縁對之時亦能出生一切諸法猶如幻化雖無<lb/>
<pb n="KR4d0008_WYG_003-3a"/>
定實亦有見聞覺知等相差别不同行者如是觀時雖<lb/>
知一切法畢竟空寂而能於空中修種種行亦能分别<lb/>
衆生諸根性欲無量故説法無量利益衆生是名從空<lb/>
入假觀亦名平等觀亦名法眼<hi>金剛經頌云法眼唯觀俗</hi>亦名道種<lb/>
智住此觀中智慧力多雖見佛性而不明了行者知菩<lb/>
薩雖復成就如此二觀猶是方便觀門非正觀也因是<lb/>
二觀而修中道正觀<hi>亦名第一義觀</hi>云何而修謂息二邊分别<lb/>
云何息二邊分别謂體知心性非真非假息縁真假名<lb/>
<pb n="KR4d0008_WYG_003-3b"/>
之為止<hi>息縁予謂已能了知便常止息縁念更不尋思分别真假也</hi>諦觀心性非空<lb/>
非假而不壞空假之法如此照了即於心性洞達中道<lb/>
亦不取中道以决定性不可得故是名中道正觀即是<lb/>
佛眼<hi>金剛經頌云佛眼如千日照異體還同</hi>即是一切種智若住此觀即<lb/>
是定慧力等了了見於佛性<lb/>
華嚴法界其間三觀尤為要妙其一曰攝境歸心真空<lb/>
觀盖言三界所有法唯是一心作内心不起外境本空<lb/>
知諸法唯心便捨外塵相由此息分别悟平等真空是<lb/>
<pb n="KR4d0008_WYG_003-4a"/>
也予以為心之縁起皆謂之境此境妄想不實故名為<lb/>
空又不同目前十方之空彼是頑空此空是心法動作<lb/>
有用之空故名真空欲令慧觀之人照見諸相體空已<lb/>
知妄認苦藴悔其留礙滑我胷中<hi>滑音骨亂也</hi>即當任運乘<lb/>
縁勿復悠悠分别盡攝諸境同歸一心故云攝境歸心<lb/>
真空觀其二曰從心現境妙有觀盖言於此門中依體<lb/>
起用具修萬行莊嚴報土是也予以真境為淨土之别<lb/>
名謂滋殖萬行利澤羣生之道也却從本心現此真境<lb/>
<pb n="KR4d0008_WYG_003-4b"/>
此境又不同目前萬象之有彼是麤有此有是心法微<lb/>
妙無相之有故名妙有欲令慧觀之人入佛之境得佛<lb/>
之智行佛之行誓法能仁善救示現種種方便也故云<lb/>
從心現境妙有觀其三曰心境秘密圓融觀盖言心者<lb/>
無礙心諸佛證之以成法身境者無礙境諸佛證之以<lb/>
成淨土法身淨土圓融無礙一毛孔中無量刹一一塵<lb/>
中佛皆入前之兩觀各述一邊今此䨇融㑹同心境是<lb/>
也予以為法身淨土俱是强名夫佛性清淨有如虚空<lb/>
<pb n="KR4d0008_WYG_003-5a"/>
虛空無相何物能礙豈可以凡情測度如觀世間形噐<lb/>
有所限量哉理不如此所以入㣲塵不足以為小包太<lb/>
虛不足以為大此心此境深秘㣲密混成一體不可得<lb/>
分欲令慧觀之人協用二觀夫志之所至則分而為二<lb/>
退藏於密則合而為一故云心境秘密圓融觀詳悉如<lb/>
此若舉要而言初一觀㑹相歸性還原也次一觀空中<lb/>
立法應變也後一觀脗合混然絶迹也華嚴六通云天<lb/>
眼天耳他心宿命神足漏盡李廣射石虎精誠果敢無<lb/>
<pb n="KR4d0008_WYG_003-5b"/>
分别不動之心也故射而能入廣之後心猶豫畜縮有<lb/>
分别已動之心也故射而不入道人真純果决如廣前<lb/>
心超凡破苦何難耶<lb/>
　　　須彌芥子<lb/>
盖言大無不包細無不入如流轉受生為鯤鵬非隨其<lb/>
形而增大為蟭螟非隨其形而减小本性元一不變易<lb/>
而分洪纎也華嚴云一塵含法界明一真之性本無分<lb/>
限色即是空非無色之空恐人執色為礙耳空即是色<lb/>
<pb n="KR4d0008_WYG_003-6a"/>
非有色之色恐人執空為礙耳色空䨇泯心境一如無<lb/>
纎塵可拂方是了然曠逹<lb/>
　　　用捨從宜<lb/>
學禪定法用之不可執執則陷著事捨之不可廢廢則<lb/>
陷無功故於用捨之間詳其迨速之過至如作任止滅<lb/>
本是四法若滯相則成四病如藥以治病病既愈而服<lb/>
不止則反傷正氣舟以濟川川既濟而戀舟不捨則未<lb/>
登彼㟁<lb/>
<pb n="KR4d0008_WYG_003-6b"/>
　　　化識歸真<lb/>
劉劭人物志剖析人情物理曲盡其妙以禪觀明之則<lb/>
是意識也凡人一切分别謂之識聖人一切混融謂之<lb/>
智分别起一切塵勞混融復不二真性<lb/>
　　　和㑹兩宗<lb/>
南宗之頓無一法可得無一毫致力若失中正則落頓<lb/>
空成不回心鈍阿羅漢北宗之漸調心調息日損日益<lb/>
此大槩也若失中正則入邪見成有為外道<lb/>
<pb n="KR4d0008_WYG_003-7a"/>
　　　三不過差<lb/>
心起思維口發言語目覧文字皆為求理得理即如理<lb/>
而住不可滯於三相如到岸捨舟見月捨指<lb/>
維摩説菩薩不住無為<hi>住即功德不具</hi>不盡有為<hi>盡則無智慧</hi>易云<lb/>
精氣為物老子云窈兮㝠兮其中有精此妙用之本體<lb/>
也而釋氏但謂之實相而復敎人不取於相故人倫莫<lb/>
窮其理鬼神不見其迹<lb/>
有所知者有所不知<hi>如夜有燭而有所不見</hi>無所知者無所不知<lb/>
<pb n="KR4d0008_WYG_003-7b"/>
<hi>如晝不用燭而無所不見</hi>
冲虛至德真經云孔子能廢心而用形注謂對接世務<lb/>
止用形迹而已其心則泊然不動也妙道非形噐言意<lb/>
所能區别其奈教門逐末矛盾交爭不出名利之塲也<lb/>
試思未有書契時孰分主宰而求勝乎<lb/>
乾卦剛徤中正可以辟邪降魔圓覺寂靜輕安可以存<lb/>
心入道序卦云復則不妄盖反本還原方為無妄楞嚴<lb/>
云生滅名妄滅妄名真萬物有象皆於六道無象中生<lb/>
<pb n="KR4d0008_WYG_003-8a"/>
此則無為無不為之理故聖人之道貴混然無迹合於<lb/>
大道<lb/>
恣口腹者神仙目之為啄腐吞腥佞富貴者高士比之<lb/>
以吮癰䑛痔<lb/>
深於神仙之學者見衆人之未來既哂且憫曰滿目紛<lb/>
紛無非行尸走骨深於定慧者曰滿目紛紛無不隨心<lb/>
變形道家所言但能從無觀有見其歘爾自造者也釋<lb/>
氏所言又能從有觀無見其卓然而獨存者也<lb/>
<pb n="KR4d0008_WYG_003-8b"/>
詳求至理其惟無念是無生之法若起觀想願生莊嚴<lb/>
淨土乃有欲之心習有生之法也何能復性于一真法<lb/>
界乎大覺之人不作此見<lb/>
不被妄縁繫縛即是解脱不被法塵染著即是清淨不<lb/>
被迷情障蔽即是菩提不被愛心苦惱即是湼槃觀鍊<lb/>
混成此為得道<lb/>
七竅鑿來亡混沌六窗開後役獼猴<lb/>
勿起亂想須從正念<lb/>
<pb n="KR4d0008_WYG_003-9a"/>
　　　造化因心偈<lb/>
賦象各由心影響無欺詐元無造化工羣生自造化<lb/>
　　　海印<lb/>
境風吹性海波起成連山澄渟復湛然影像分如印<lb/>
　　　貫休詩<lb/>
舉世遭心使吾師獨使心萬縁隨日盡一句不言深<lb/>
　　　覺意三昩<hi>梁氏刪定止觀第一</hi>
意之所起即修三昧心數起時反照不見動轉根原故<lb/>
<pb n="KR4d0008_WYG_003-9b"/>
名覺意又窮諸法本皆由意造故以意為言端爾對境<lb/>
覺知異乎木石名為心次心籌量謂之意照了分别名<lb/>
為識如是辯别墮心想顛倒中<lb/>
灌園養蔬驅禽養菓養生之士豈不如灌園養蔬之人<lb/>
乎<lb/>
　　　三大苦<lb/>
仕宦之間暗觸禍機袵席之上密渉畏途輪環之中枉<lb/>
入諸趣<lb/>
<pb n="KR4d0008_WYG_003-10a"/>
世間有怨府畏途禍胎鬼趣積習宴安於其中未曾一<lb/>
念覺悟可謂賢乎<lb/>
　　　意不求如<lb/>
觀彼如意之極不當健羡世事皆有倚伏如意之極亦<lb/>
有不如意事事難縷述理可盡思以此對治自然甘處<lb/>
<hi>設身有苦當念惡趣衆生</hi>
牢收長物金三品密寫虚名墨一行失道信縁成苦趣<lb/>
懵然流轉海茫茫<lb/>
<pb n="KR4d0008_WYG_003-10b"/>
心如蓮花不著水身似翔鴻不可籠<lb/>
清興比方心境妙月明池淨白蓮開<lb/>
風花榮落速水月淨明深物物觀天理資吾入道心<lb/>
謂顏回為愚王湛為癡士有𨼆德人何由知權要之門<lb/>
喧煩㑹合道義之宅閴寂荒凉<lb/>
齊已詩心清檻底瀟湘月骨冷禪中太華秋陳陶詩高<lb/>
僧示我真𨼆心月在中峯葛洪井誦之令人氣格爽拔<lb/>
索襲不應舉辟太守隂澹造焉曰先生棄衆人之所收<lb/>
<pb n="KR4d0008_WYG_003-11a"/>
收衆人之所棄宅不彌畝而志忽九州形居塵俗而棲<lb/>
心天外<lb/>
郭瑀<hi>字元瑜</hi>少有超俗之操精通經義多才藝善屬文谷<lb/>
𨼆鑿石而居服栢實以輕身張天錫遣使者持節以蒲<lb/>
輪𤣥纁備禮徴之遺瑀書曰先生濳光九臯懐真獨逺<lb/>
心與至境冥符志與四時消息豈知蒼生倒懸四海待<lb/>
拯孔聖車不停軌墨子駕不俟旦皆以黔首之禍不可<lb/>
不救先生懐濟世之才故遣使者虛左授綏使至瑀指<lb/>
<pb n="KR4d0008_WYG_003-11b"/>
翔鴻示之曰此鳥安可籠哉<lb/>
養恬生智見獨善之天機原道立言為兼濟之法利窮<lb/>
堅老壯協用嚴持<lb/>
　　　贈别　　　　　　　　　　　潘佑<lb/>
莊周有言曰得者時也失者順也安時而處順哀樂不<lb/>
能入也佑常佩服於斯言夫得者謂如人之生也自一<lb/>
歲二歲至于百歲自少而得壯自壯而得老歲數之來<lb/>
不可却也此豈非得之者時也失之者亦如一歲二歲<lb/>
<pb n="KR4d0008_WYG_003-12a"/>
至于百嵗若暮之失早今之失昔從壯而失少從老而<lb/>
失壯行年之去不可留也此豈非失者順也天下之事<lb/>
皆然也來不可避去不可留故安時而處順哀樂不能<lb/>
入也達人知我無奈物何物亦無可奈我何兩不相干<lb/>
故泛然之也故浩然之也乃自然之也不知其然而然<lb/>
故其視天下之事如奔車之歴蟻垤也值之非得也去<lb/>
之非失也安能分得失於其間結哀樂於其㑹耶如人<lb/>
一嵗二嵗至于百嵗其間得失哀樂雜然繁苛當其時<lb/>
<pb n="KR4d0008_WYG_003-12b"/>
哀則戚戚而不可解樂則熙熙而不可易及其過而思<lb/>
之乃覺覺亦夢也則向之熙熙戚戚一何妄哉則後之<lb/>
視今亦由今之視昔也今之失何足介意耶燕之南越<lb/>
之北日月所生是為中國日月東西出沒者是為晝夜<lb/>
其間含齒戴髮粒食衣蠒者是為人一性之動是為太<lb/>
易言性移易不定也或為人或為異𩔖在性之所好而<lb/>
已剛柔動植云云而無窮者是為物以聲相喚是為名<lb/>
倍物相聚是為利彚首而云云是為事事往而記之於<lb/>
<pb n="KR4d0008_WYG_003-13a"/>
心或為喜或為悲或為恨其名雖衆然皆一心之變也<lb/>
始則無物終復何有哉於是分彼我彼謂我為彼我謂<lb/>
彼為彼彼自謂我我亦自謂我使其交相指皆彼也自<lb/>
指射皆我也然終不知誰為彼誰為我也雖聖人不能<lb/>
定之且强為之治焉於是有或名商周或名秦漢治筠<lb/>
榖之膚舒而裁之謂之簡牋束毫末而染丹墨而縱橫<lb/>
之謂之文聚云云之事而録之謂之典籍後人視之謂<lb/>
之稽古世世相傚而不知休息或至於道或溺於心謂<lb/>
<pb n="KR4d0008_WYG_003-13b"/>
之曰學或曰自古及今營營於其間者惟共一晝爾一<lb/>
晝之間而營萬世之務何異乎覺而憂夢夢而憂覺也<lb/>
日月星辰丘陵山澤如故也含齒戴髮剛柔動植者云<lb/>
云而不已也往所謂商周秦漢或爭而得之者或爭而<lb/>
失之者今何有焉今予視之真覺之視夢也豈若體道<lb/>
安生而清虛為任哉天下之事其未至也無狀也方今<lb/>
無住也已往無物也予今營營復何求耶然而貪慾而<lb/>
好利繫心於得失者跼促若轅下駒安得懸解如列子<lb/>
<pb n="KR4d0008_WYG_003-14a"/>
能言如莊周者發言如雷注耳如風焚天下之轅釋天<lb/>
下之駒浩浩然復歸無物至於無言歟僕舊之所言如<lb/>
此足下之行也録以贈行足下跼促之甚者其心已病<lb/>
矣聞吾此言病其瘳乎<lb/>
　　　孔旻先生詩<lb/>
怒氣劇炎火焚和徒自傷觸來勿與競事過心清凉<lb/>
　　　禪道同功修養訣<hi>并序</hi>
余立此訣為圓學者或成勝定或致長生禪家學無生<lb/>
<pb n="KR4d0008_WYG_003-14b"/>
道家學長生體勢㣲分自然皆應智力深淺繫乎人焉<lb/>
心息相依息調心靜<hi>此兩句禪家之語子添兩句在其下</hi>靜調久久可成<lb/>
勝定神氣相合氣和神清<hi>今飜為道家之語亦添兩句在其下</hi>清和久久<lb/>
可致長生<lb/>
　　　澶淵晁公别録五事　　　　　　李淑<lb/>
公少時嘗聞方士之説人耳有靈響目有神光自爾聽<lb/>
於靜中若鈴聲逺聞耆年之後愈覺清澈夜半睡覺即<lb/>
鏗琤之響益為纎亮公自名之曰三妙音一曰幽泉潄<lb/>
<pb n="KR4d0008_WYG_003-15a"/>
玉二曰清磬搖空三曰秋蟬曵緒天禧後常覺目有神<lb/>
光如圓錢如片月或隔帷箔光如電烻後又有圓光或<lb/>
紅或白其中有一㸃如鑑中照道裝像嘗自為文志其<lb/>
事<lb/>
　　　右一<lb/>
公冠嵗遇髙士劉惟一訪以生滅之事劉曰人常不死<lb/>
公駭之劉曰形死性不滅公始悟其説自兹留意禪觀<lb/>
老而愈篤<lb/>
<pb n="KR4d0008_WYG_003-15b"/>
　　　右二<lb/>
公嘗令畫者王端圖二像一朝服者錢思公為贊一道<lb/>
服者南陽楊文公為贊議者謂公邀二君為贊出處之<lb/>
際有深意焉<lb/>
　　　右三<lb/>
公嘗語諸子曰予年八十而有十勝利謂神爽氣清耳<lb/>
聰目明腰直脚輕身康心喜寢甘食羙也<lb/>
　　　右四<lb/>
<pb n="KR4d0008_WYG_003-16a"/>
公嘗夢遊西北方國有人導入大山洞中羣僧列若誦<lb/>
經然公合掌加頂致禮之有道士角冠黃衣詣公作禮<lb/>
貎甚恭公亟避之又徧覧聖衆竟寤而記異後一月公<lb/>
薨<lb/>
　　　右五<lb/>
　<lb/>
　<lb/>
　<lb/>
<pb n="KR4d0008_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　道院集要卷三<lb/>
</p>
<p>
</p>
  </div>
</body>
</text>
</TEI>
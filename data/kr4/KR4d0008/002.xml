<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>道院集要卷二</head> <lb/>
    <p>
<pb n="KR4d0008_WYG_002-1a"/>
欽定四庫全書<lb/>
　道院集要卷二<lb/>
　　　　　　　　　　　　　宋　晁逈　撰<lb/>
　　　無疑<lb/>
楞伽云譬如穀粟名凡夫食不舂不炊不可得食不生<lb/>
不滅亦復如是不修智巧方便行者不得具莊嚴法身<lb/>
此無疑也言下大悟止是見理誤會無修者盖不曉無<lb/>
修之修也<lb/>
<pb n="KR4d0008_WYG_002-1b"/>
　　　剖析除求<lb/>
不除妄想不求真此是不除之除不求之求亦云無修<lb/>
之修無得之得也即不同凡愚元不除元不求若芻豢<lb/>
之物蠢蠢然但不起心動念有為作耳妄念所起覺之<lb/>
即止不是别有除妄之法此是無所除之除也妄念既<lb/>
息本真自明不是别有求真之法此是無所求之求也<lb/>
　　　宴坐<lb/>
莊子坐忘達磨壁觀初學之人誤會本意便學大乘放<lb/>
<pb n="KR4d0008_WYG_002-2a"/>
曠但恐失理過時經偈有云一切業障海皆從妄想生<lb/>
若欲懴悔者端坐念實相見畫跏趺坐魔王尚驚怖何<lb/>
况入道人端身不傾動<lb/>
　　　圓覺三根<lb/>
敎中説信解行證四法相須今據圓覺一法巧備三根<lb/>
之極説盖上中下根各有入道之門余嘗以决定信為<lb/>
内學之本又復於此經中具得三根之法於普眼章内<lb/>
凖上根之解先用二空觀洞見人空法空空却身心然<lb/>
<pb n="KR4d0008_WYG_002-2b"/>
後用法界觀又見無邊法界一一皆空是謂極深研幾<lb/>
窮理盡性之周徧者也故名普眼如是觀照存誠自然<lb/>
虚融恢廓無一塵之㸃汚無一毫之罣礙此則信而次<lb/>
之以解也又於威德章内凖中根之行用三觀之初泯<lb/>
相澄神觀取淨安心漸漸修行方冀成就此則解而次<lb/>
之以行也此解此行素所景尚固未曾建三期道塲作<lb/>
諸佛事但居常趣向與羣倫小異於世間樂欲不甚貪<lb/>
染揣量功力亦未得萬分之一耳已似覺知得圓覺章<lb/>
<pb n="KR4d0008_WYG_002-3a"/>
内下根之證少分焉此章説攝念之前求哀懴悔遇善<lb/>
境界得心輕安其下注云身心調暢輕利安和神爽氣<lb/>
清肢體柔潤予自覺形神則候與此四句之注約畧相<lb/>
符又據唐中岳隱士棲真子施肩吾述靈響辭序云夫<lb/>
修鍊之士當須入三靜關淘鍊神氣補續年命大靜三<lb/>
百日中靜二百日小靜一百日即以開成三年戊午歲<lb/>
起自正月一日庚申閉户自修不交人事尅期百日方<lb/>
出靜堂未逾月而神光照目百靈集耳精爽不昩三者<lb/>
<pb n="KR4d0008_WYG_002-3b"/>
皆應則知仙經言不虚也余自覺三者亦有联兆余老<lb/>
矣隨分增修猶似有應何况盛年敏識之士若依經㫖<lb/>
久久修行必倍有殊勝之騐余近從心之年初聞靈響<lb/>
今將十年清妙倍昔夜靜所聞又倍於晝凝然聽之心<lb/>
息俱住神氣融暢杳不可説常見一㸃圓光如小錢許<lb/>
或紅或黃或白<lb/>
　　　聞中入道光音天<hi>天自然也</hi>
施肩吾靈響音序述百日習靜未踰月而神光靈響其<lb/>
<pb n="KR4d0008_WYG_002-4a"/>
詞有靜聽秋蟬吟予六十七八時夜視或熠熠有光忽<lb/>
聞靈響後轉殊勝又有似金聲泉聲久益清𦂳今越十<lb/>
稔身益老而耳益聰警所聞益清無休己時<lb/>
　　　集證禪功<lb/>
思惟要略法云得初禪相者喜樂徧身見有種種微妙<lb/>
之色又云心想住者心得柔軟見有種種色光從身而<lb/>
出若誤㑹無修止事空談恐一生虚過耳<lb/>
　　　輕清入道<lb/>
<pb n="KR4d0008_WYG_002-4b"/>
冲虚經中説骨肉都融身可乘風維摩經注説欲天報<lb/>
通足可凌空但依𤣥元少私寡慾佛之清心釋累必有<lb/>
乘風凌空之理又楞嚴謂想之輕清者飛升情之重濁<lb/>
者淪墜此何疑哉<lb/>
余將及從心知非改過之外間日食素旦旦焚修善禱<lb/>
有暇則時習安坐鞭心入理晝課心經夜增數息<lb/>
南朝梁時有劉歊者隱居不仕忽有異人來告曰君心<lb/>
力堅猛必破死生彈指而去莫知其所<lb/>
<pb n="KR4d0008_WYG_002-5a"/>
阿育王經云優波笈多宿世為獼猴學縁覺坐禪證阿<lb/>
羅漢果唐刺史李繁述𤣥聖蘧廬十六篇其心法東都<lb/>
有人養鸚鵡以其慧甚而施於僧僧教之能念經往往<lb/>
架上不言不動問其故對曰身心俱不動為求無上道<lb/>
及其死焚之有舎利二者得道皆自宴寂中入華嚴云<lb/>
心佛及衆生是三無差别信矣人為萬物之貴茍不知<lb/>
此道乃猿鳥之不若也<lb/>
阿難多聞搃持積歲不登聖果息縁返照暫時即證無<lb/>
<pb n="KR4d0008_WYG_002-5b"/>
生息止也照觀也<hi>托靜栖心群籍多稱其靈異處喧攝慮古今未彰其感通</hi>
　　　智嚴禪師<lb/>
童丱日謂人曰世間但競耳目之前寧知生死之際後<lb/>
在山谷中入定水暴漲形將沒熙怡端坐忽然水退獵<lb/>
者曰身命可重何不避耶答曰吾本無生安用避死<lb/>
　　　解脱<hi>續高僧傳</hi>
居五臺山晝夜尅責心便安靜感諸佛見身説偈曰諸<lb/>
佛寂滅甚深法曠刼修行今乃得若能開明此法眼一<lb/>
<pb n="KR4d0008_WYG_002-6a"/>
切諸佛皆隨喜因問何者是寂滅法諸佛即隱空中有<lb/>
聲曰方便智為燈照見心境界欲䆒真實法一切無所<lb/>
見僧旻初樂禪黙乃依所立義試遍安心旬日之間遂<lb/>
得入定問諸禪師皆云門户雖殊造寂不異予謂宴息<lb/>
方便久而純熟斷不疑也又僧智藏宿靈曜寺夜暫用<lb/>
心見有金光照燿一室洞明問其故答曰此中竒妙未<lb/>
可得言夫宴寂之門固有妙喜吉祥<lb/>
祁嘉字孔賓清貧好學年二十餘夜忽窓中有聲呼曰<lb/>
<pb n="KR4d0008_WYG_002-6b"/>
祁孔賔隱去來修飾人間事甚苦不可諧所得未毫銖<lb/>
所喪如山崖<lb/>
有問南泉修行功德逺近答曰滴水下巖則知朝海凝<lb/>
神入混沌融神出空寂凝初也融成也<lb/>
　　　心息兼詠<lb/>
不止之心妄心也不動之心真心也歸心不動方是自<lb/>
心此是止息之義故其文以自心為息又息者氣也自<lb/>
者從也氣從心起故其文以自心為息又思心住則息<lb/>
<pb n="KR4d0008_WYG_002-7a"/>
住心行則息行息住則心住息行則心行所以禪家道<lb/>
家惟以心息二法最為切要莊子云真人之息以踵又<lb/>
有進薪傳火養息續命之㫖此必然之理華嚴論云第<lb/>
四禪身心寂滅離出入息喜動亦無三災不至又佛教<lb/>
蛇奴安居調息因此得道楞嚴圓覺禪那注有心息相<lb/>
依息調心靜此可以養生可以入道<lb/>
身動而行人倫見其迹心動而行神靈見其迹身心俱<lb/>
不動人神無以覔<lb/>
<pb n="KR4d0008_WYG_002-7b"/>
坐忘云心安而虚心安如太山而不動心虚如太空而<lb/>
不礙<lb/>
　　　超出循環<lb/>
出世智人造化不能拘制乃於生死流中逆流而上梵<lb/>
語阿羅漢華言無生經云諸漏已盡無復煩惱所作已<lb/>
辦梵行已立捨於重擔不受後有葢此智勇之人能脱<lb/>
生死之苦住不生不滅境界不受後生之身若更行菩<lb/>
薩利他之行從權受生亦由於已而來去自在矣<hi>汾州無業</hi>
<pb n="KR4d0008_WYG_002-8a"/>
<hi>之𩔖</hi>
　　　二法樞要<lb/>
心息相依息調心靜入三摩地兹尤簡徑念起即覺覺<lb/>
之即無入三菩提此最權輿<lb/>
　　　諸境同清<lb/>
夢覺之初未念諸念方寸之室虚白生此清境可愛昧<lb/>
爽之初羣動未動方丈之室虚白生此又可愛此二清<lb/>
境中尤宜進道表裏相應真可樂也五鼓之後睡覺而<lb/>
<pb n="KR4d0008_WYG_002-8b"/>
坐自覺神清氣清耳中音清其妙無比<lb/>
　　　瑜珈論解<lb/>
非太沉謂不昬住非太浮謂不掉舉常住於正念根本<lb/>
此謂無所住之住無所念之念也<lb/>
　　　鋭志堅剛<lb/>
修行須得有了悟之見决定之志最為要切一切煩惱<lb/>
不能沮壊華嚴云了知三世衆生𩔖悉從因縁和合起<lb/>
善解煩惱諸習氣不壊諸法真實性<lb/>
<pb n="KR4d0008_WYG_002-9a"/>
　　　攝念須勤<lb/>
修心地法門宜加嚴淨堅果舊縁漸斷有順事而勉應<lb/>
者新縁罷結無倐起而先唱者<hi>如撤薪止沸</hi>
　　　三象<lb/>
氣動而清天之象也心靜而寧地之象也智圓而明日<lb/>
月之象也三者和㑹自然見神靈妙用<lb/>
　　　隨時隨方入道<lb/>
隨方隨處量力修鍊若待得其時得其處然後進道豈<lb/>
<pb n="KR4d0008_WYG_002-9b"/>
非俟河之清乎心茍易動觸處皆然林下水邊亦有禽<lb/>
魚之撓山棲野隱寧無虎豹之虞<lb/>
　　　為道日損<lb/>
垢漸去而鑑漸明魄漸銷而月漸滿攻木先節目則枝<lb/>
葉易去破竹先麄節則迎刃而解日損妄情先去甚者<lb/>
艮施止于無見損之懲忿窒慾注云可損之善莫善忿<lb/>
慾忿慾乃釋氏所云貪嗔也<lb/>
　　　七審<hi>四威儀中常自考校以代曾子三省</hi>
<pb n="KR4d0008_WYG_002-10a"/>
一切妄念稍止息否<lb/>
一切外縁稍簡省否<lb/>
一切觸境能不動否<lb/>
一切語言能慎密否<lb/>
一切黑白减分别否<lb/>
夢想之間不顛倒否<lb/>
方寸之中得恬愉否道力深淺自審方知<lb/>
　　　自警<lb/>
<pb n="KR4d0008_WYG_002-10b"/>
清澄寂滅海明淨湼槃天到此方知樂休躭濁睡眠<lb/>
　　　堅凝<lb/>
了知起滅意决定生死根不復隨縁轉是名不動尊<lb/>
在造化中身不由己在情境中心亦如此悟妄識真妄<lb/>
縁入理率以為常至于沒齒<lb/>
學道人須得毒眼睛覷破一切不能障礙如文殊之智<lb/>
是也硬脊梁道力堅壯克荷付囑之重如普賢之行是<lb/>
也<lb/>
<pb n="KR4d0008_WYG_002-11a"/>
在家而山居宴坐靜室外室也虚室生白内室也内外<lb/>
二室豈愧太室少室乎<lb/>
檢情攝念息業養神<lb/>
如今休去便休去若覔了時無了時<lb/>
　　　十魔軍<hi>出圓覺修證第十七卷</hi>
一欲二憂愁三飢渇四觸愛五睡眠六怖畏七疑悔八<lb/>
瞋恚九利養虚稱十自高慢人<lb/>
圭峰云隨時隨處息業養神曇倫云行住坐臥離念淨<lb/>
<pb n="KR4d0008_WYG_002-11b"/>
心<lb/>
與道彌親世轉疎老心恢廓學如初妄縁紛擾隨時過<lb/>
雲物何曾礙碧虚<lb/>
金以火鍊心以事鍊知而不自鍊更俟何時<hi>道力精研如金百鍊</hi>
　　　内外勤修<lb/>
人可於利濟通達者常力行之患難困苦者力救之皆<lb/>
如己身之事此外功德也修此勿責人報勿希天祐人<lb/>
若有知天若有靈理合如何哉清心釋累懲忿窒慾求<lb/>
<pb n="KR4d0008_WYG_002-12a"/>
自然智住無礙行此内功德也修此勿期道勝勿思瑞<lb/>
應經若不誣教若不虚理合如何哉<lb/>
　　　内外清淨<lb/>
齋戒沐浴此為外清淨洗心𤣥覧此為内清淨<lb/>
　　　真眼真心<lb/>
所見有是有不是此世間妄眼無是無不是此出世真<lb/>
眼所知有可有不可此世間妄心無可無不可此出世<lb/>
真心學出世法者眼界常不分别心界常得安和圓成<lb/>
<pb n="KR4d0008_WYG_002-12b"/>
實性上豁然無一物種種推畫皆為妄想<lb/>
　　　二大因縁<lb/>
其一謂一切諸有其體終空但當外順而已勿至貪著<lb/>
滯固久令陷墜其一謂至精無形而妙用不空者既未<lb/>
能復本則升沉流轉入大苦海固當深自覺悟識其所<lb/>
歸勿令遠而不復也<lb/>
　　　積習成功<lb/>
先博學而後絶學先積漸而後頓成博謂廣㸔經論其<lb/>
<pb n="KR4d0008_WYG_002-13a"/>
中見簡妙之理一句足矣如披砂揀金自多中得少羅<lb/>
之獲鳥止在一目然須以衆目成羅人之念念相續薰<lb/>
修淘鍊加其定力惟最後一念之悟豁然得其本心如<lb/>
以斧伐木最後一斧乃倒然多斧積功方一斧成功也<lb/>
　　　四妙圓成<lb/>
般若是智先得照了之智辯妄歸真此則由天然見性<lb/>
也解脱是出纒離縛不結塵縁此由人之果决也湼槃<lb/>
是寂滅之義謂一切情想寂靜滅息菩提是圓覺之義<lb/>
<pb n="KR4d0008_WYG_002-13b"/>
謂聖神融通無不了知此二者非内證臻極不能致寳<lb/>
積云求自然智破無明㲉超於天人最為殊勝<lb/>
　　　中隂頌<lb/>
一意一念頃斷垢自不為垢本勝於我墜我於三趣今<lb/>
我勝於垢滅汝入湼槃<lb/>
　　　直截開懐<lb/>
審思浮世乃是生老病死之都藴聚憂悲苦惱之大窟<lb/>
宅此八字無人無之明悟之人知彼我皆同事過即空<lb/>
<pb n="KR4d0008_WYG_002-14a"/>
不留妄想<lb/>
　　　業障本空<lb/>
一切業障皆妄想所作回心實相妄縁已絶罪不能繋<lb/>
如奇人登王位雖有宿負之民孰能來干説本空者欲<lb/>
人悟妄不容更生若誤㑹作之如故此輩甚愚<lb/>
　　　四至<lb/>
妙道之理至虚至靜是其體至靈至明是其用千經萬<lb/>
論不離於此能深入於虚靜必漸顯於靈明<lb/>
<pb n="KR4d0008_WYG_002-14b"/>
　　　三無<lb/>
無所修之修日損塵縁近入流無所住之住不著邊中<lb/>
成淨慮無所得之得捨已遺珠人不識<lb/>
　　　三根六如<lb/>
對眼根之塵如見夢時物如觀幻化像對耳根之塵如<lb/>
聞空中風如聽禽鳥語對意根之塵如湯釋氷雪如冶<lb/>
銷金鐵<lb/>
　　　三䇿<lb/>
<pb n="KR4d0008_WYG_002-15a"/>
未能無念即用觀空未能頓空即用對治無念觀空對<lb/>
治三䇿次第而用<lb/>
　　　入佛智<lb/>
凡夫著有不見有中之空如空花陽熖似有而非實著<lb/>
有迷妄可知二乘著空但見諸相皆空不見空中妙有<lb/>
如萬物造化雖無主宰是虚空中混成神妙神妙如此<lb/>
安可言空不著見於二邊不取相於中道惟佛知見<lb/>
　　　三身贊<lb/>
<pb n="KR4d0008_WYG_002-15b"/>
得清淨果䆒竟無染是名法身何塵可㸃返本還原智<lb/>
照圓極是名報身具諸功德普門示現赴感自在是名<lb/>
應身羣生攸賴一真體用分其名相至世超絶故曰無<lb/>
上<lb/>
　　　無著<lb/>
出世之法以無著為本華嚴云一切境界不生染著淨<lb/>
身口意住無礙行滅一切障世間受生皆由著我若離<lb/>
此著則無生處無所取著猶如虚空入一切法如虚空<lb/>
<pb n="KR4d0008_WYG_002-16a"/>
性是名得無生法忍湼槃云凡夫著色乃至著識以著<lb/>
色故則生貪染心故為色縛乃至為識之所繋縛以繋<lb/>
縛故則不得免生老病死憂悲大苦一切煩惱<lb/>
　　　順道心<lb/>
夫歆然之欲<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>然之忿𨼆然之憂皆逆道心於道為損<lb/>
翛然自得怡然自適恬然自息皆順道心於道為益去<lb/>
彼取此服之無斁<lb/>
　　　智人處世<lb/>
<pb n="KR4d0008_WYG_002-16b"/>
陸行縁崖谷同塗者共憂恐而醉不如醒水行冐風波<lb/>
同舟者共安危而醒不如醉智人處世也外釋利内忘<lb/>
憂當思此法醉墜者身不傷比夫專氣致柔此則為假<lb/>
也病忘者心不亂比夫坐忘遺照此亦為假也假猶若<lb/>
是而况真乎<lb/>
　　　强名生死<lb/>
夫人分一元之氣有形而成身分一真之性有識而成<lb/>
心故曰精氣為物物極則反復歸無物故曰遊魂為變<lb/>
<pb n="KR4d0008_WYG_002-17a"/>
强名生死何有彼我哉<lb/>
　　　勿以本覺隨夢幻<lb/>
唐柳公度善攝生年八十餘歩履輕便或有求其術公<lb/>
度曰吾初無術但未嘗以元氣佐喜怒氣海常温耳予<lb/>
詳公度所言乃攝生之法常令元氣和而復暖也予因<lb/>
𩔖舉别得攝念之法保護本覺勿以本覺隨夢幻常令<lb/>
本覺明而復正是也彼以身而言此以心而言若能並<lb/>
用二法何勝如之<lb/>
<pb n="KR4d0008_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　道院集要卷二<lb/>
</p>
<p>
</p>
  </div>
</body>
</text>
</TEI>
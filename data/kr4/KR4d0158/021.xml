<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻二十一</head>
    <p>
<pb n="KR4d0158_WYG_021-1a"/>
欽定四庫全書<lb/>
　筠谿集巻二十一　　　　宋　李彌遜　撰<lb/>
　　雜著九首<lb/>
　　　中書省試閻夏䇿題<lb/>
問言治道者貴可行趨近用而昧於致逺則因循茍且<lb/>
不足以定大議信古説而乖於適今則迂闊荒唐不足<lb/>
以識先務非篤論也國家自艱難用武葢踰十年主上<lb/>
憂勤當宁公卿大夫聚謀而力行羣黎百姓疾首以思<lb/>
<pb n="KR4d0158_WYG_021-1b"/>
治而方張之敵未殄闢國之勲未集是以坐薪嘗膽博<lb/>
詢逺採以為善後之圖未嘗終食而忘也今欲暢威鼓<lb/>
勇以收功於一戰則敵堅而無釁或致先時之悔欲列<lb/>
屯固壘以圖安於萬全則師老而財匱或貽自困之憂<lb/>
欲増飭兵衛以壮國勢則郡縣力屈於供億懼根本之<lb/>
或揺欲簡法卒乘以惜民力則江淮地接於虜偽俱扞<lb/>
禦之無備將以定致逺之畧權適今之宜於斯四者何<lb/>
施而可耶生通達國體明洽治道其考古酌今而備陳<lb/>
<pb n="KR4d0158_WYG_021-2a"/>
之庶以禆廟堂之末議母忽<lb/>
　　　漳州移學上梁文<lb/>
漳溪古郡閩嶺名區萬井鱗鱗攬江山朝揖之秀多士<lb/>
濟濟喧鄒魯弦誦之聲操觚待試者踰二十人摳衣善<lb/>
問者幾三百軰家皆有塾鋤或帯經詩書貴甚於籯金<lb/>
青紫信同於地芥惟此民風之厚率由士氣之淳舊有<lb/>
學宫旁連州治甲庚先次土木浸隳縁相治之不工致<lb/>
藏脩之弗利乃復文明之位載新輪奐之規諸福咸宜<lb/>
<pb n="KR4d0158_WYG_021-2b"/>
羣情胥悅掄材累土悉從士子之經營荷挿揮斤不假<lb/>
縣官之餉給雲興百堵虹架脩梁敢勤里巷之歡謡來<lb/>
相鄉閭之盛事<lb/>
兒郎偉抛梁東偃武脩文萬㝢通聲教本無南北異薰<lb/>
然洙泗與同風<lb/>
兒郎偉抛梁西榕影歌欄晩色低一似孔林殘照裏十<lb/>
圍櫰木䕶榱題<lb/>
兒郎偉抛梁南望外仙山秀出藍賸闢軒楹照爽氣雲<lb/>
<pb n="KR4d0158_WYG_021-3a"/>
車風馬曉相參<lb/>
兒郎偉抛梁北泮水無風淨如拭夜潮來往接天池㑹<lb/>
見摶空起鵬翼<lb/>
兒郎偉抛梁上殿角三堦明兩兩但令郡國廣賢居從<lb/>
此太平知有象<lb/>
兒郎偉抛梁下豈但崇高居可詫百川學海要必東九<lb/>
仞及泉戒多暇<lb/>
伏願上梁之後青衿日盛絳帳常開聞禮聞詩列聖門<lb/>
<pb n="KR4d0158_WYG_021-3b"/>
之高選拔翹拔楚作王室之良材仕與學而並進善將<lb/>
福以借來<lb/>
　　　祈雨祝文<lb/>
維紹興九年嵗次巳未八月戊申朔初四日辛亥具位<lb/>
李某謹以清酌庶羞之奠敢昭告於英烈忠澤顯佑公<lb/>
維神聰明正直惠此一方千里之人頌神之庥如一口<lb/>
所以奉神者惟恐其後也今旱既太甚苖將盡槁老稚<lb/>
愁嘆之聲聞於阡陌奔走致告凡九日矣神尚坐視不<lb/>
<pb n="KR4d0158_WYG_021-4a"/>
一垂手救之乎惟守與神實被其責謹率郡僚叩謁祠<lb/>
下神其不待轉晷上叩帝閽俾豐隆阿香駿奔就職霈<lb/>
為三日之霖庶垂死之根獲更生之賜以慰千里雲霓<lb/>
之望則神之徳益彰守亦依神得以逃責不然守且失<lb/>
職而神於斯民亦有負矣尚饗<lb/>
　　　又<lb/>
維紹興九年嵗次巳未八月戊申朔十一日戊午具位<lb/>
李某謹以清酌庶饈之奠敢昭告於英烈顯佑公漳居<lb/>
<pb n="KR4d0158_WYG_021-4b"/>
山陬負販者不至食齒之衆仰耕以給一有水旱則為<lb/>
患滋甚紹興巳未秋不雨民有憂色守曰吁兹其敢遑<lb/>
乃帥郡執事徧走羣祀者十日八月辛亥告於某神請<lb/>
不停晷為霖三日以蘇民憂䕶蕭酌醴祼而降正晝日<lb/>
赤赫微雲興焉有頃雷動風行若飜江河而下一郡大<lb/>
駭且喜明日又大雨又明日亦雨如約乃止嗚呼守與<lb/>
神語若鐘應若響合若叩門而求水火然神之依人未<lb/>
有如是昭昭者也守則不徳顧何以得神之休神其曰<lb/>
<pb n="KR4d0158_WYG_021-5a"/>
千里之人徳我我豈負千里之人哉惟神佐佑斯民其<lb/>
終庇之有求必應有受必除勿替自今之惠守尚能白<lb/>
神之功登於聞侈神之靈詔於後以永神無窮之聞尚<lb/>
饗<lb/>
　　　本命設醮青詞<lb/>
叢霄垂象下臨萬彚之生綿宇流形咸禀一元之性惟<lb/>
誠可格有感必通敢致潔於蘋蘩用求哀於雲漢伏念<lb/>
某早而憂道老巳忘機忠義為閑雖進觀而無愧情塵<lb/>
<pb n="KR4d0158_WYG_021-5b"/>
俱障或寡過而未能深虞無妄之災馴致有身之患屬<lb/>
運一同於甲子而嵗復值於元辰星曜交臨木金互勝<lb/>
儻隂陽之有沴當齒髪之既衰藐爾何堪惕然是懼豈<lb/>
曰死生之有命但知疾痛以呼天是用嚴奉具科恭陳<lb/>
淨供雲車風馬上祈有極之尊璧月珠星旁叩無邊之<lb/>
衆伏願神功不宇帝道無私回寶馭於須㬰鑒丹𠂻於<lb/>
咫尺琅音降福羽衛除殃大開宥過之門廣闢取新之<lb/>
路念福莫長於無禍俾以平康唯夢可以與齡錫之仁<lb/>
<pb n="KR4d0158_WYG_021-6a"/>
壽闔門受祉終嵗迎休庶永保於天年敢希求於世福<lb/>
　　　回定書<lb/>
鴈塔聯榮契莫敦於三世鳳占協吉姓宜合於兩家重<lb/>
於納采之儀俾踐于歸之約伏承令孫登仕駿驚千里<lb/>
學志五車而某第四女子識昧知琴才非詠雪仰恃潘<lb/>
陽之舊好敢親王謝之高風執贄雖㣲垂纓敢後大非<lb/>
吾偶豈徒圭篳之光善與人交益佩金蘭之義其為感<lb/>
荷曷罄敷陳<lb/>
<pb n="KR4d0158_WYG_021-6b"/>
　　　問親書<lb/>
言念合二姓之好禮莫重於人倫論平生之交義必存<lb/>
於久要敢借絲蘿之譜益堅金石之盟某猶子某近發<lb/>
䝉童未熟伯魚之訓伏承令女二小娘子少聞女戒巳<lb/>
高道韞之風援既慕於相門姻亦聯於世契蚤繇心許<lb/>
似是昔縁曽無媒妁之師觧盡畧隂陽之俗忌魚軒象<lb/>
服豈敢期異時家室之榮竹杖芒鞋便可結兩翁山林<lb/>
之伴<lb/>
<pb n="KR4d0158_WYG_021-7a"/>
　　　請岳老住漳州淨衆疏<lb/>
達摩半渡念稍轉即差如来一指禪不言巳喻欲明真<lb/>
實事要識向上機何須把纜放船正好逢場作戱岳公<lb/>
和尚先登彼岸親到别峯承圜悟之祖風正雲門之宗<lb/>
派桃花開後笑臉難囬梅子熟時酸心未改惟丹霞首<lb/>
顧於龎老方建塔有待於戒公願啓淨居來臨法㑹鳴<lb/>
鐘擊皷大開福地之門庭揮麈談經一洗昬衢之眼目<lb/>
　　　宣城水西道中雜言<lb/>
<pb n="KR4d0158_WYG_021-7b"/>
曷山之北亂山間有大澗水深僅尺許闊可數丈兩峯<lb/>
嘴向下沙磧間中流清澈涓涓不已靜聽有絲竹聲<lb/>
四顧無人惟石上倚一笠子頭拄杖芒鞋是必老農人<lb/>
尋幽而忘返者也喜其有物外趣獨立澗上以俟其還<lb/>
久之不至僕笑告予以日暮遂行然直相來亦可以想<lb/>
見也<lb/>
右自宣臧之往川過曷山發崇丘将下石嘴逺識南陵<lb/>
諸峰翹然特立綿亘數十里雲疊浪湧隂晦萬態下有<lb/>
<pb n="KR4d0158_WYG_021-8a"/>
丘陵平陸草樹澗壑逺近映帶目不暇應接令人莫可<lb/>
名状因思夫瑰異偉特競秀爭雄不特如是噫是孰為<lb/>
之而然哉夫累土以為臺鑿深以為池合衆爪掌之力<lb/>
玩嵗愒日曽不充仞人力固不能為也而造物者亦何<lb/>
為而上下其手哉或曰一氣之運融為江河結為山嶽<lb/>
或其自爾然天地定位之後結者未嘗見其融融者未<lb/>
嘗見其結是又未必然也嘗試以浮圖氏書考之其説<lb/>
以謂世界之建立由四大之相持覺明空昧相待或揺<lb/>
<pb n="KR4d0158_WYG_021-8b"/>
故有風輪因空生揺堅明立礙故有金輪風金相摩火<lb/>
光上蒸故有水輪地性滿空而水盈其間風以蕩之火<lb/>
以爍之水不得自已也水既流動則地之起伏積散去<lb/>
來高下惟水之從及其既止水行地中而衆不同形陳<lb/>
列於天地之間高者為山嶽下者為丘陵平者為原隰<lb/>
䧟者為川澤通者為江河雖有神禹不能損益於其間<lb/>
由是四生十二類充塞矣是説也不其庶幾乎且以是<lb/>
觀之川流之暴莫甚於河至其决則丘壠溪谷遷變於<lb/>
<pb n="KR4d0158_WYG_021-9a"/>
俄頃之間者不可勝計况其尤者乎是又可信也余於<lb/>
是釋然悟既明乎山澤之所自始而又知夫浮圖氏之<lb/>
説平昔以為驚異而難信者皆真實語也<lb/>
琴溪洗雨澗之間可五六百步南北枕渚流夾路脩竹<lb/>
䕃翳可庇風雨東西之深不知幾何中有農夫之居室<lb/>
舍稀少籬落深固人跡不接於外唯聞相舂聲甚急亦<lb/>
可樂也但其間必無王子猷未免負此勝致耳<lb/>
晩泊琴溪溪横松竹間衆山之水競注日夜不息上有<lb/>
<pb n="KR4d0158_WYG_021-9b"/>
絶壁特起傾聳欲墮徐步溪岸訪琴高生坐磯但見兩<lb/>
巖環繞山曲悠然忘返獨坐水濱石上須㬰雲散月出<lb/>
風樹披拂水石吞激䇿䇿不巳四無人跡亦復不知有<lb/>
我因撫然自笑自身真今日之琴高生也何必尋故基<lb/>
悼遺跡悵赤鯉之不遇哉<lb/>
予自琴溪歩過巖壠寺至岐無所問塗遇一道者自後<lb/>
至項下長髯髪漆黑目中炯炯有光前揖予曰此巖壠<lb/>
路也遂相與行自宋世吳人不畜妻子唯貨藥以給朝<lb/>
<pb n="KR4d0158_WYG_021-10a"/>
暮且道琴高生事甚詳問其姓輙言它予因異之而未<lb/>
暇究其所得至澗濱告還予强之亦不肯渡既行<lb/>
又使人反招之云官人先行頃且至矣而竟不來噫異<lb/>
人也抑高世之士耶人言琴高生仙去已數百年其雲<lb/>
駕風御去來故棲或與世俗接而人不識也予之所遇<lb/>
孰知其非歟不然山林泉石之勝冝有得道者游息其<lb/>
間殆非塵埃中人也<lb/>
賞溪岸多竹水流亂石間方秋夜月清明寒光下燭溪<lb/>
<pb n="KR4d0158_WYG_021-10b"/>
聲竹色亂人耳目乃知竹影金𤨏碎泉音玉琮琤真古<lb/>
今絶唱也<lb/>
琴臺自西而北一徑曲折前通兩澗皆清淺可涉又其<lb/>
西大溪横流結竹為筏以渡溪上數峯屹然特立下有<lb/>
巖深可十丈兩穴相通儼若户牖其形如覆盂其紋如<lb/>
累卵旁作僧居半隱巖底榜曰巖壠寺意古龍宫佛室<lb/>
列仙高士之所棲息而無銘碣可考又寺僧復不能通<lb/>
一二惜哉<lb/>
<pb n="KR4d0158_WYG_021-11a"/>
白雲寺東峯亭旁有季公墩唐永泰中季廣琛破石埭<lb/>
賊聞㨗張燕是亭其下有劉遺民釣臺遺民晉人避世<lb/>
離俗終老於此是二人者靜躁殊執不啻氷炭而身名<lb/>
同隱於百年之後余以自比之臧榖而復嘆莊生之博<lb/>
逹也<lb/>
夜宿五松寺與慈覺淵禪伯徐步乘月而西行歌立談<lb/>
度嶺尋壑至白雲寺由小徑下臨賞溪則曵杖逍遥觀<lb/>
水月相復登東峯亭環視羣山雲聳玉立微風過之徑<lb/>
<pb n="KR4d0158_WYG_021-11b"/>
欲仙去不謂是身乃在人寰也<lb/>
八月十五日夜四更與卲暘叔自涇縣東城泛舟絶溪<lb/>
而西夜氣澄肅月出衆山間天容水色上下映燭毛髪<lb/>
可鑒中流倚櫂顧謂暘叔曰月方秋夜將旦清明之至<lb/>
也士大夫孰能於此時徜徉溪山間而漁工水師得之<lb/>
不自以為樂因誦少陵永夜角聲悲自語中天月色好<lb/>
誰㸔句非深得是中趣不能道也<lb/>
至大寧寺遇二樵者短小癯瘠而甚精悍自言善搏虎<lb/>
<pb n="KR4d0158_WYG_021-12a"/>
且曰搏之有道不可以力勝也方與虎遇在安其身藏<lb/>
其器靜以待焉雖然必有以發之而勿亟也使其跳梁<lb/>
跑躑氣索力憊不能有為也然後迫之得勢焉然後搏<lb/>
之則無遺虎矣故予之搏虎二十有餘年所遇者何啻<lb/>
百虎而未之失也一有失則反為之斃奚暇議虎哉它<lb/>
人視之則虎而予視之則䑕也此無他任理而不任力<lb/>
故也嗚呼余聞其言而得所以行焉故書以紀之<lb/>
南陵崇教寺後有草庵小而潔嘗與縣官同游或請予<lb/>
<pb n="KR4d0158_WYG_021-12b"/>
為誌一日而至僧者頗不豫予因為言釋氏以布施忍<lb/>
辱為行雖頭目手足皆在所捨况外物耶今子施我以<lb/>
壁或施子以字共作佛事尚復何吝僧有慚色即起親<lb/>
為掃治壁間取筆研授予使書予復謂曰僧徒每以教<lb/>
化為業但知受而不知施受者甚易施者甚難子異時<lb/>
受諸檀越供尚無忘施此壁時一座抵掌竟書壁而還<lb/>
　　題跋<lb/>
　　　跋卲暘叔詩後<lb/>
<pb n="KR4d0158_WYG_021-13a"/>
二浙文物之富甲於天下而常獨冠諸郡卲氏於常為<lb/>
顯族熙寧癸丑暘叔父兄同日釋褐集英者四人衣冠<lb/>
榮之先子亦以是年擢進士第故其後每譽卲以訓諸<lb/>
子又十九年暘叔繼登甲科又十三年余始見之金陵<lb/>
侍子鴈列蘭玉相照有孫方能言眉目明秀酷有食牛<lb/>
氣余固疑卲氏世不乏人乃如此及讀刺史公行事録<lb/>
始知累徳有自矣暘叔又出其兒時所作詩章云先夫<lb/>
人嘗手授諸孫以勸其學余於是益知凱風之助不特<lb/>
<pb n="KR4d0158_WYG_021-13b"/>
樂有賢父兄也暘叔亷靖有守官以不遂然名字藉藉<lb/>
縉紳間意其烜赫盛大必在嵗寒必在其後後之人將<lb/>
勉於學無負於吾暘叔之世其先監諸斯可也<lb/>
　　　題胡霈然書後<lb/>
霈然與胡英衛秀等並習右軍書昔人論其工不及懐<lb/>
仁而賢於蕭森踰唐𤣥度之徒逺甚惜乎不得盡見數<lb/>
家書跡以定其優劣也隋僧智果作字硬健煬帝時謂<lb/>
得右軍骨予於胡亦云<lb/>
<pb n="KR4d0158_WYG_021-14a"/>
　　　書杜祁公帖後<lb/>
祁公嘗云四方訊問雖甚疎逺必親荅若盡委之筆吏<lb/>
與不答等故其簡牘好事家間有之而此數帖乃晩年<lb/>
所作未易得也公在慶歴中居相位纔期月而遺風凛<lb/>
凛於今如在殘章斷簡猶能使人改心正容對之肅然<lb/>
况於親炙之乎<lb/>
　　　書蔡君謨帖後<lb/>
李陽氷云逸少十五年攻永字訣其後書入神品本朝<lb/>
<pb n="KR4d0158_WYG_021-14b"/>
以書名家得八法之妙者前軰獨推蔡公是帖真可貴<lb/>
也<lb/>
　　　書富韓公與王龍圖帖後<lb/>
晉唐書帖遣辭簡少而情致有餘韓公好義善交翰墨<lb/>
中綽有古人風度雖不及形識面龍圖公然韓公端人<lb/>
也觀其取友則公之名徳可知矣<lb/>
　　　跋周越書王龍圖柳枝辭後<lb/>
周氏書宛十巻歴叙古文篆𨽻而降凡五十四種古今<lb/>
<pb n="KR4d0158_WYG_021-15a"/>
能書四百九十餘人筆法論叙二十餘家字畫之變畧<lb/>
盡於此及觀其真草二體書婉媚遒勁皆中規矩信其<lb/>
書之不徒作也龍圖王公柳枝辭格韻超逸追古作者<lb/>
不然周書豈浪得耶<lb/>
　　　書陳瑩中贈韋處士詩後<lb/>
僕自兒時知誦右司陳公名及觧事則知敬之後二十<lb/>
年始得拜公金陵明年公亡嗚呼僕也幸而見公之早<lb/>
得以想風采於既没不幸見公之晩不得從遊於朝暮<lb/>
<pb n="KR4d0158_WYG_021-15b"/>
也深道生亦後公數十年居之相距若在是越乃能交<lb/>
以道義久而彌親使公愛之形於言詠其好賢樂善之<lb/>
誠豈僕所可跋及哉<lb/>
　　　書蔡耕道學士詩後<lb/>
蔡耕道余外舍之戚屬也聞其風葢久未及與游而亡<lb/>
明年邂逅莆陽郭仲隱出其詩章數十清麗超軼有不<lb/>
羣之思余以是益知其才惜乎不見用於時也耕道為<lb/>
人慷慨自許尚氣節不少屈於人而仲隱乃能相與久<lb/>
<pb n="KR4d0158_WYG_021-16a"/>
要死猶敬之賢矣哉<lb/>
　　　書朱道者傳後<lb/>
世言神仙之説者術而已未聞所謂道也故其論近誣<lb/>
而事寡要至終身行之不見成功朱翁神遇心契一夕<lb/>
而覺率以仙去道之所在果多乎哉<lb/>
　　　跋先翁贈余仲勉詩後<lb/>
徳興在山水間地俗簡僻異時軍旅不作官曹退食蕭<lb/>
然無一事元符間先君自太僕出筦縣庫日與里人論<lb/>
<pb n="KR4d0158_WYG_021-16b"/>
文賦詩以自娯由是逺近競造户外之屨滿矣獨於仲<lb/>
勉尤所愛厚者是篇之作乃在初相見時至久而敬之<lb/>
豈特文字間而已後三十年某來備郡守員仲勉以外<lb/>
郎謝事高卧里舍言來出手澤若新讀之感涕噫仲勉<lb/>
不負人所知有如是哉<lb/>
　　　跋仲兄書靈寶石經後<lb/>
伯氏宣和間書靈寶度人二經刻之浮光道院軸帙數<lb/>
百本散之未十年余家所存盡於兵火浮光今為盗區<lb/>
<pb n="KR4d0158_WYG_021-17a"/>
矣此本固不易得而感事傷時重為悵然也<lb/>
　　　跋趙見獨詩後<lb/>
山谷以水清石見為音家秘宻藏雖其宗派中人有不<lb/>
能喻見獨作語平淡高古不類近世詩家者流飄然有<lb/>
晉宋風味余三復終篇了不見其關紐抑自有秘藏耶<lb/>
　　　跋蔡君謨白蓮帖後<lb/>
書家論承字法遲澁峻疾要使筆峯行字畫中如人骨<lb/>
骼既立雖豐瘠不同各自成體近時臨書方盡力㸃畫<lb/>
<pb n="KR4d0158_WYG_021-17b"/>
間圓銳斜直唯恐失之奚暇議筆行何如耶持此為騐<lb/>
真偽不足辨矣蔡君謨公白蓮帖已久歸李正臣家後<lb/>
人得贗本珍重印刻更相傳玩至今不悟如貧家子見<lb/>
他寶器不知其所可寶也是非之能亂人乃爾嗟夫<lb/>
　　　跋張嵇仲樞宻遺墨<lb/>
靖康改元冬金人犯順要盟城下樞宻張公自南道提<lb/>
兵轉戰入衛及自大駕北征遂留守京師公手自草牘<lb/>
請立趙氏兒十往返竟以身從噫古所謂社稷之臣歟<lb/>
<pb n="KR4d0158_WYG_021-18a"/>
昔杵臼為趙死後世以謂賢不及程嬰葢死易立孤難<lb/>
耳公以天下計為所甚難者其賢於嬰又萬萬矣公給<lb/>
事東省僕以左史從後三十年復瞻遺墨凛凛有生氣<lb/>
涕泗拜之<lb/>
　　　又<lb/>
右樞宻張公遺帖葢公末後語也房相國佐唐功居第<lb/>
一病且亟猶奏疏以止東伐司馬長卿居心不淨素易<lb/>
繩檢没有遺封禪書忠佞之性至死不移公奮不顧身<lb/>
<pb n="KR4d0158_WYG_021-18b"/>
斧鉞在前猶以大節自任英風義氣可以立貪懦而激<lb/>
忠直百世之下公之平生想見矣<lb/>
　　　跋王才元少師詩後<lb/>
世謂貴游文字中多作富貴語葢其境習使然少師公<lb/>
長於詩如雲曵山容改逺墅炊煙近却皆林下士旬月<lb/>
煅煉之句了無一㸃膏梁氣味無已云學詩如學仙時<lb/>
至骨自換真知言哉<lb/>
　　　跋王才元少師所收尚書兄墨跡<lb/>
<pb n="KR4d0158_WYG_021-19a"/>
少師公嘗與先兄尚書同朝後二十年僕始識公於長<lb/>
樂見其所収先兄尚書遺墨雖斷簡隻字具在又出古<lb/>
律詩燦然盈軸語意精到林下士旬月煅煉有不能及<lb/>
其所與酬唱皆一時詩家名流也僕與少師公游固未<lb/>
久觀其趣尚清逺風義敦至固巳使人歎仰不暇餘可<lb/>
知也<lb/>
　　　跋東坡書中秋詩後<lb/>
山谷云東坡書隨大小真行皆嫵媚可喜世間所見墨<lb/>
<pb n="KR4d0158_WYG_021-19b"/>
跡固多妙處各各不同余舊得公自書吉祥寺詩於齊<lb/>
安何所舉乃其帥錢塘時所作筆力尤更豪放此帖雖<lb/>
應規入矩而中有絶塵超逸之思政復大佳山谷真知<lb/>
言哉<lb/>
　　　跋東坡書石鐘山記後<lb/>
自東坡作石鐘記好事者過之往往回旋其下未必有<lb/>
所遇僕往嵗自廬陵赴建業道由彭蠡亦浮小舟繫岸<lb/>
石良久但見水石吞吐風激之鳴不聞所謂噌吰鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>
<pb n="KR4d0158_WYG_021-20a"/>
之聲也廼知山靈水仙出竒發藴必有所付非其人可浪得耶<lb/>
　　　跋張仲宗先世聘書後<lb/>
合姓古所重必厚幣忱辭以先之禮也近時風俗靡薄<lb/>
雖細大軸飾以繡繪徒為兒女態過目輒置不省仲宗<lb/>
老而慕古得先世聘書於六十年後猶表綴以貽子<lb/>
孫可謂孝而知禮矣<lb/>
　　　跋微上人徑山賦後<lb/>
惠宗參寥妙於琢句至用儒生語如士大夫說禪便有<lb/>
<pb n="KR4d0158_WYG_021-20b"/>
敗闕處微上人作徑山賦瀏亮工體物雜取衆言苦不<lb/>
見瑕纇更能以古為師遣辭嚴平立意深切置之才士<lb/>
述作中孰知其為僧語<lb/>
　　　跋張仲宗刻其祖手澤後<lb/>
士而尊祖所當為之也今之學者類喜近名而不知為<lb/>
所當為於吾仲宗不得無愧劉殷少孝於祖母神賜之<lb/>
粟七年仲宗行且老矣而方諱窮造物其終報之耶<lb/>
　　　跋蘇粹之所藏王摩詰畵維摩文殊不二圖<lb/>
<pb n="KR4d0158_WYG_021-21a"/>
王輞川以凝碧詩見知當世餘事丹青亦造神品晩年<lb/>
長齋刻意空門學室中唯繩床經案退朝之後焚香獨<lb/>
坐大有所契證三復斯畫知其不茍毗耶一㑹儼然目<lb/>
中觀者要當於黙然處驚海潮春雷之作始不負渠<lb/>
　　　跋錢服道畫潮出海門圖<lb/>
丘光廷著潮汐論盡闢王充盧肇軰說自立巳意以謂<lb/>
水不能為盈縮直以地有動息上下致海有潮汐是大<lb/>
可笑世界依水建立而海環之水行地中東涌西没西<lb/>
<pb n="KR4d0158_WYG_021-21b"/>
涌東没與氣升降如有脉之周一身至於逢高遇温小<lb/>
遏大决則騰躍奔放變恠異態此理之自然而人或未<lb/>
之考錢侯乃能於筆墨間同功造化置萬里波濤於一<lb/>
掌之上其進乎技者耶<lb/>
　　　跋徐穉山所作智道者偈<lb/>
智道者以大悲願能行難行憫諸衆生墮於苦海欲以<lb/>
慈力援之其所遊行何止五十三城所功徳乃至羙數<lb/>
所不能及穉山居士作偈稱讚為説方使波羅宻至善<lb/>
<pb n="KR4d0158_WYG_021-22a"/>
惡俱冺罪性皆空功徳又遇是人比丘百千億倍僕識<lb/>
居士於秣後將三十年平時慕其厚識英俊以為勝巳<lb/>
不見纔數寒暑爾其性理超詣乃如此也吕子明云士<lb/>
别三日即更刮目相待其善言哉<lb/>
　　　跋予與馮濟川侍郎書後<lb/>
紹興庚申予守臨漳置此書於友人馮濟川濟川以授<lb/>
智平長樂後六年在福唐平復以示予昔殷洪喬不為<lb/>
置書郵悉投之江今此書數年間往來萬里若有羽翼<lb/>
<pb n="KR4d0158_WYG_021-22b"/>
然事有可笑乃爾耶<lb/>
　　　跋濟川侍郎贈平老詩後<lb/>
濟川方弱冠時不學自悟始求證於昭覺勤今七十餘<lb/>
精進不退可謂聞而能脩行觧一如者論其詩可知其<lb/>
人矣<lb/>
　　　書尚書兄墨蹟後<lb/>
嗚呼此余季兄尚書公末後語也余少學於兄其後相<lb/>
繼登進士第又相繼賜對改秩為校書郎又相代為南<lb/>
<pb n="KR4d0158_WYG_021-23a"/>
宫舍人左書言兄自史官即遷三字歴𤨏闥貳卿三部<lb/>
尚書出領守帥中外翺翔二十年余始復為起居郎紫<lb/>
薇舍人户部侍郎其揚歴大不及兄而出處畧相似亦<lb/>
兄之力也尚書為人敦厚方嚴言行有法則立朝行已<lb/>
挺特不羣可以任大事權佞嫉之林居十餘年憂國愛<lb/>
君之志尺寸不得行惜哉紹興已未嵗余自臨安得清<lb/>
漳巖過信上拜兄於懐玉山居尊酒道舊喜見顔色相<lb/>
約買田集室同老此山之下兄自壯留意鍊養年踰六<lb/>
<pb n="KR4d0158_WYG_021-23b"/>
十神髪俱鮮長髯過腹郁然無一莖白人皆曰福壽未<lb/>
艾也既别一年以疾告逾月而愈得此書其詳至猶如<lb/>
此又兩月而訃至嗚呼艱難以來兄弟隔絶蒼顔白髪<lb/>
相望千里者十餘年一别永訣竟負平生之約此恨寧<lb/>
有窮巳因其絶筆追思性行出處之畧哀痛莫極握筆<lb/>
大慟書授珍藏之<lb/>
　　　跋趙超然契聖録後<lb/>
如來為衆生不請之友故其立教多背塵異俗之言凡<lb/>
<pb n="KR4d0158_WYG_021-24a"/>
夫下士未必所樂聞葢世界依五濁而立人生其間以<lb/>
業為本舉心動念即是業因如來方便絶其未萌禁其<lb/>
已作所以信受悟入之難也超然居士趙公夙植善根<lb/>
以諸佛心施於行事固已不可思議而欲攝諸有情共<lb/>
進此道乃作契聖前後二編載其所見所為普勸而詳<lb/>
説之傳云諸方作將來<hi>缺</hi>無一言不當於禮無一事不<lb/>
歸於善至於違情而逆耳力詆而切中初不合於流俗<lb/>
而皆足以感動人心抑世間不請之友歟使聞者能信<lb/>
<pb n="KR4d0158_WYG_021-24b"/>
信者能行則舉世薫其徳而善良居士之言其利溥哉<lb/>
筠溪子聞風而悅之非曰同參亦擇其善而從之者也<lb/>
　　　跋筠溪圖後<lb/>
李子倦游歸自秣陵至連江曰吾祖之舊隱也遂家焉<lb/>
得湖隂依山之地百畝可佃可漁因以築室念衛公之<lb/>
平泉愿之盤谷伯時之山莊皆吾宗故事乃誅茅茨而<lb/>
籬落畔種竹萬竿結廬其間客有過曰非也為富之道<lb/>
先求田田之不治而營巢可乎予應之曰富如可求執<lb/>
<pb n="KR4d0158_WYG_021-25a"/>
鞭可為之如不可求從吾所好柳子厚依愚溪東坡依<lb/>
觀皆將終身焉予何人也請從其後落成飲客以此中<lb/>
有真意為韻賦以侑觴得意字詩曰離離頷下髭短白<lb/>
不可薙焉能老行路結屋聊自庇溪横衆山繞左右松<lb/>
竹翳山華如幽人獨秀不取媚客來飲以醴累觴亦復<lb/>
醉欲眠子姑去自占十畝翠不為溝壑憂不作子孫計<lb/>
旁觀大笑之不觧箇中意客慚而退因圖之以俟知者<lb/>
云<lb/>
<pb n="KR4d0158_WYG_021-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻十七</head>
    <p>
<pb n="KR4d0158_WYG_017-1a"/>
欽定四庫全書<lb/>
　筠谿集巻十七　　　　　宋　李彌遜　撰<lb/>
　　詩七十一首<lb/>
　　　次韻康平仲侍郎從丞相張公登倚雲亭<hi>二首</hi>
皂葢凌虛豈易陪捫參那復欲髙哉雲關<hi>缺</hi>處塵蹤斷<lb/>
松葢隂中寶地開戎幕冦平高卧鼓賔筵詩罷細銜杯<lb/>
笑談疑在青冥上坐近中天兩兩台<lb/>
相君題品到林泉大榜新書亦爛然雲護山根蔵小魯<lb/>
<pb n="KR4d0158_WYG_017-1b"/>
風攜人語動諸天放懐對客忘青白隨意傳觴任聖賢<lb/>
誰語甌閩甘逺俗他時物物待陶甄<lb/>
　　　留題葉成父尚書山庵普光明堂<lb/>
三生調御潮音㑹樓閣隨方涌化城鳥樹有聲皆念法<lb/>
雲山多態摠忘情禪翁自得逃禪樂俗客猶沾避俗名<lb/>
但了心源秋月净刹塵何地不光明<lb/>
　　　成父居士於普光明堂之東别建大閣榜曰妙<lb/>
　　　嚴將家焉閣成李子過而賦之<lb/>
<pb n="KR4d0158_WYG_017-2a"/>
新成髙屋礙雲嵐下視諸方落二三妙喜不從他界斷<lb/>
惪雲今向别峰參按家便可超塵染喚客何妨到酒酣<lb/>
居士飽知名閣意為言童子不須南<lb/>
　　　次韻葉成父尚書見留之什<lb/>
山外孤雲出寸岑營巢其下一枝深久從泛宅浮家伴<lb/>
未遂穿雲渡水心百里躋攀方着屐十年交舊欲分襟<lb/>
西風落日非無恨歸卧桑榆惜寸隂<lb/>
　　　與老禪諸上人同遊鼓山靈源洞<lb/>
<pb n="KR4d0158_WYG_017-2b"/>
茶甌喚起清晝眠澗松岩竹談幽禪秋曦忽隨壯士臂<lb/>
暮景已入詩人肩塵縁咄咄魚吞餌勝事堂堂駒着鞭<lb/>
屐齒欲回還小立隔溪明滅見江船<lb/>
　　　庚申季冬立春日還鄉公曄置酒孟園從容道<lb/>
　　　舊有詩次韻<lb/>
孟園花色璨瓊瑰倦客隨春此地回靜院茶甌浮積雪<lb/>
深堂香鴨亂真梅得閑苦厭紛紜事畏病難禁㶑灔杯<lb/>
但掃晴忩鋪大字更將老眼為君來<lb/>
<pb n="KR4d0158_WYG_017-3a"/>
　　　初歸筠荘蘇粹之以詩見貽次韻答之<hi>二首</hi>
八尺茅茨老竹林細償南北故園心一溪止水清涵月<lb/>
三日行雲薄釀霖歸計欲成猶恨晩醉愁無頼正傷今<lb/>
喚回栢子香中夢屋角秋聲亂翠岑<lb/>
他年同上楚江樓花遶春城小謝州翻手雨雲人事改<lb/>
跳九日月嵗光流霜空暮落能鳴雁秋水風移不繫舟<lb/>
偶築一丘鄰勝隱杖笻衝雨亦來游<lb/>
　　　和明甫南山用粹之韻<lb/>
<pb n="KR4d0158_WYG_017-3b"/>
尋源探穴上林丘宛似愚溪栁柳州樹擁千頭爭地出<lb/>
江分一股抱山流隂堂閣雨雲生屋晩浦收潮草泛舟<lb/>
幽興未窮留眼力將鶵結友更深游<lb/>
　　　新成茅廬獨宿西山<lb/>
幕上寧容燕作巢土堦竹屋近誅茅深行樂地思招隱<lb/>
早悟危機欲絶交溪響隔溪來枕面月光先月到林梢<lb/>
為官拓落真吾事何用紛紛更解嘲<lb/>
　　　再用前韻<lb/>
<pb n="KR4d0158_WYG_017-4a"/>
半生來去隔年巢垂老朝昏一把茅白酒黄雞時喚客<lb/>
碧梧翠竹舊論交身閑野雁無行跡妄盡霜林只戰梢<lb/>
賸欲細談真子喻誰能戯作少年嘲<lb/>
　　　次韻公曄席上見贈即席和之<lb/>
酒邉着語見真情收拾應湏遣六丁戢戢甕頭堪一醉<lb/>
栖栖澤畔忍長醒湯盂茗椀香中泛藥圃蔬畦燭下經<lb/>
漏盡却隨江月去舞鷗迎我過寒汀<lb/>
　　　與公曄飲西山坐上再和前韻<lb/>
<pb n="KR4d0158_WYG_017-4b"/>
了無一物可當情休數行年問丙丁世事於今渾似夢<lb/>
醉魂從此不湏醒江流帶月分清濁星漢無雲見緯經<lb/>
酒盡更謀湏稚子坐聽潮落響霜汀<lb/>
　　　南山送客席上次明甫韻<lb/>
江北江南可避喧已甘丘壑寄餘年筠梢松葢一區宅<lb/>
蓮葉菱花二頃田秋到登山更臨水夜歸騎馬似乗船<lb/>
醉中不必分乘墜世事從頭一夢然<lb/>
　　　次韻向伯恭侍郎<lb/>
<pb n="KR4d0158_WYG_017-5a"/>
世外營居絶㸃埃到身無地展全才行蔵曽許當年共<lb/>
翰墨能從異縣來海上梅花迎嵗落江頭桂子得秋開<lb/>
一樽風月何時對白髪思君首重回<lb/>
　　　月夜攜家筠荘露坐池上分韻得誰字<lb/>
累石驪泉十丈圍週遭種栁未成絲溪童掬水得明月<lb/>
山客掃花安屈巵一榼團欒兒女語四更厯落斗牛垂<lb/>
攔街白叟笑相問倒着接䍦歌者誰<lb/>
　　　池上對月<lb/>
<pb n="KR4d0158_WYG_017-5b"/>
捲蘆吹散一空雲天面明金掛側盆竹柏疎隂浮藻荇<lb/>
山河清影落乾坤習家池上酒初漉越女溪邉花正繁<lb/>
我醉欲眠歸未得紛紛身外不湏論<lb/>
　　　夏日小集池上次韻明甫之作<lb/>
生怕㣲雲㸃太清籜龍莫作斷腸聲餘霞到晩銖衣薄<lb/>
滿月當空玉斧成已結松筠為老伴不縁蛙黽喚愁生<lb/>
但令有酒邀田父矍鑠何湏更一行<lb/>
　　　苦早<lb/>
<pb n="KR4d0158_WYG_017-6a"/>
單練直似御重袍碧盌氷漿飲尚豪滿載驪珠思薏苡<lb/>
堆盤馬乳説蒲萄輕雷破逺喧鼉鼔小雨遮空簇蝟毛<lb/>
誰挽天河洗炎酷冷雲凉月助風騷<lb/>
　　　贈碩夫<lb/>
此君風致似吾儂來伴筠翁晩徑笻世味毎於談際斷<lb/>
詩情尤向飲邉濃溪山寄語能相覓猿鶴論交肻見從<lb/>
共斸雲根結茅屋自鋤菜甲為君供<lb/>
　　　池亭獨坐<lb/>
<pb n="KR4d0158_WYG_017-6b"/>
物華苒苒競芳新六月紅渠自作春走馬看花傳好句<lb/>
長梯摘實頼幽人雨餘門巷無留客月上池臺絶過塵<lb/>
爲約龜魚共清賞酒香花氣兩相親<lb/>
　　　山遊遇雨<lb/>
杖藜尋勝復中休不比紅塵走燕騮幽趣未窮隨雨斷<lb/>
髙情無盡與雲浮冥冥深樹秋猶暗獵獵新蒲暖更柔<lb/>
老去行藏甘一壑不湏重廣畔牢愁<lb/>
　　　送碩夫赴試禮部<lb/>
<pb n="KR4d0158_WYG_017-7a"/>
詞壘新收汗馬勞衝寒意氣九疑髙上書北闕真餘事<lb/>
拄頰西山湏汝曹世慮薫心工製錦時名唾手看連鼇<lb/>
哦君賸欲傳衣句為解千牛緑綺袍<lb/>
　　　送舟過南山用琹韻<hi>二首</hi>
喚起騎鯨玉樹埋江邉琢語亦佳哉眼看雲起山容改<lb/>
坐覺春隨花信來隔水村深尋徑入繫船門側待僧開<lb/>
箇中有句無人道更遣豐隆着雨催<lb/>
雪濤一葦意雄誇慣與灘頭雁聚沙年後臘前梅喚客<lb/>
<pb n="KR4d0158_WYG_017-7b"/>
山南水北竹為家蓬蒿影裏開三徑笳鼓聲中聽兩衙<lb/>
去住了無忻厭賞暮年心迹暮林鵶<lb/>
　　　次韻陳泰定見贈<hi>二首</hi>
月魄哉生望已幾豪華未厭老相隨放疎世故開黄巻<lb/>
銷盡塵心對紫芝急雨知寒催葉落斷雲乗晩截山低<lb/>
小槽早作酬春計又是梅花結蘂時<lb/>
偶語無人且復吞晝晴饒睡憇榕根鳥鳴幽谷何妨靜<lb/>
花發深林只自繁逸思共憐居有竹清隂誰伴酒盈尊<lb/>
<pb n="KR4d0158_WYG_017-8a"/>
非關興盡回船急剥啄那知客至門<lb/>
　　　次韻葉碩夫南歸見貽<hi>二首</hi>
未掛丹題雁塔中重來溪上覓筠翁相期老眼横遥碧<lb/>
莫着征衫走軟紅得失漫嗟蟬翼重才名合見馬群空<lb/>
三年小試驚人手未信朱衣也不公<lb/>
飛花無數上衣𥚑孤悶湏慿酒破除翻手作雲傷往事<lb/>
轉頭如夢欲捐書但知甘苦同薇蕨不問辛勤有屋廬<lb/>
後日錦衣行晝里肻來盤谷飯溪魚<lb/>
<pb n="KR4d0158_WYG_017-8b"/>
　　　用碩夫韻述懐<hi>二首</hi>
少年正墮塵網中晩歳臭味商山翁避喧苦厭俗眼白<lb/>
得酒徑借衰顔紅半生事業一經足是處生涯四壁空<lb/>
故人白髪音書斷傾葢交情獨見公<lb/>
黄塵工染寒士裾造物不與相乗除君愁盡冩杜陵句<lb/>
我老欲作嵇康書何門真是萬人敵近事不聞三頋廬<lb/>
端知駑馬戀棧豆水激自有溟南魚<lb/>
　　　再用碩夫韻<hi>二首</hi>
<pb n="KR4d0158_WYG_017-9a"/>
一丘一壑半生中旁舍小兒今老翁歸來賦就晩逕緑<lb/>
醉時歌罷春燈紅壯心欲盡孤雲薄昨夢不留寒月空<lb/>
茗盌粥盂能事畢四三朝暮付狙公<lb/>
北忩欹卧風引裾靜看燕雀沿階除攀縁已斷螘旋磨<lb/>
結習尚存魚蠧書一區未辦揚雄宅駟馬不過淵明廬<lb/>
蒼松翠竹湖邉趣至樂豈在真知魚<lb/>
　　　筠磯待月<lb/>
偶坐松根送落暉竹風零露濕人衣亂螢㸃水只自照<lb/>
<pb n="KR4d0158_WYG_017-9b"/>
宿鳥赴林猶並飛玉塔㣲瀾秋月吐澄江净練夜潮歸<lb/>
好山不負平生約故傍吾廬翠作圍<lb/>
　　　次韻林明甫言志<lb/>
老竹抽萌便出林焉知來者不如今但看杞梓終成棟<lb/>
不信潢汙解作霖久客謾撩蘇子恨中流應動祖生心<lb/>
乗桴從我君休笑政恐功名苦見侵<lb/>
　　　同蘇阮二公晩春逰西溪<hi>二首</hi>
力破愁城覓醉鄉蘇鳬阮屐共行藏觧吟䟱影思和靖<lb/>
<pb n="KR4d0158_WYG_017-10a"/>
忍見夭紅似洛陽禪客緩催梅子落騷人正咏牡丹芳<lb/>
酬花但促傳杯手氷炭君休置我腸<lb/>
喚客班荆雜亂言雀羅成日罷張門自縁貧病無過轍<lb/>
可是疎慵不出村阮子何人對青白韋郎幾日寄寒溫<lb/>
北枝留得瑶香在更約文尊此地論<lb/>
　　　再用粹中韻各賦牡丹梅花<hi>二首</hi>
曽倚沉香作好粧竹籬茅屋肻深藏天寒翠袖留空谷<lb/>
歳晩長眉閉上陽投轄尚能來好事着鞭應恐並餘芳<lb/>
<pb n="KR4d0158_WYG_017-10b"/>
廣平賦罷詩肩瘦不為梅花惱石腸<lb/>
寒花入眼亂紛紛髙卧袁安雪塞門春透交枝才照座<lb/>
風揺斷蕚已飄村返魂香細寧辭折自暖杯深不待温<lb/>
爲約竹君同我老交情此外更誰論<lb/>
　　　題子陽監丞見一庵<lb/>
雲間幽好許誰參十畆林園擁舍南隱几獻花真不二<lb/>
舉杯邀月但成三着鞭有路非吾樂彈鋏無求只自甘<lb/>
吾亦營巢老深竹肻分華榜共名庵<lb/>
<pb n="KR4d0158_WYG_017-11a"/>
　　　樸上人訪筠翁於筠溪草堂袖詩為贈雨中告<lb/>
　　　别將有雁蕩之行屢挽不肻留索詩甚急以偈<lb/>
　　　送之<lb/>
一壑翛然聽雨眠君來着語破雲烟肻隨鷗狎清江上<lb/>
欲趂虹飛白日邉童子不應多一指學人正自少三拳<lb/>
急行㗖蔗逢佳境春笋出林啼杜鵑<lb/>
　　　仲宗訪我筠溪出陪富文粹之遊天宫詩見索<lb/>
　　　屬和次韻<lb/>
<pb n="KR4d0158_WYG_017-11b"/>
作伴山翁覓轉春净坊俱現宰官身蘭亭夢想如三月<lb/>
蓮社追逰少一人雨磴勞君鳴屐齒風軒為我掃衣塵<lb/>
應憐野老聞韶後旋束蔬腸學練津<lb/>
　　　山門晩歸<lb/>
毗耶香飯壑源春午枕聊分百億身旋落澗泉髙下語<lb/>
自鳴山鳥送迎人雲山往嵗真成癖觴咏一時俱絶塵<lb/>
已辦歸途踏山暝試捫髙壁上星津<lb/>
　　　仲宗許過我甚久一見便有去意戯用春字韻<lb/>
<pb n="KR4d0158_WYG_017-12a"/>
　　　留之<lb/>
麥秋數盡稻花春六尺茅茨百懶身散策騎驅聊永日<lb/>
繫舟剥啄定幽人關心有念真形役過眼無根俱客塵<lb/>
肻着青鞋從我老阿香徑遣斷歸輪<lb/>
　　　與粹之逰支提九日仲宗以詩酒見寄次韻荅<lb/>
　　　之<lb/>
蛇徑回環織女機足間欹石礙雲飛西風短髪欺烏㡌<lb/>
落日清尊走白衣病眼逢山寒水净妄心更事逺烟㣲<lb/>
<pb n="KR4d0158_WYG_017-12b"/>
掃除磊磈装懐地為載千岩萬壑歸<lb/>
　　　次韻葉成甫有懐見寄<lb/>
來轅去棹亦勞勞晩嵗丘園避俗陶問事不知三語掾<lb/>
閲人無意九方臯交論金石窮猶見詩得江山老更豪<lb/>
清夢摠能追蠟屐雨聲偏傍夜牀髙<lb/>
　　　丞相張公築室湘江之上若欲逺人間事盡心<lb/>
　　　於山水之樂以奉夀母而末章以忠孝詔諸來<lb/>
　　　者寓意深矣索詩寄之<hi>二首</hi>
<pb n="KR4d0158_WYG_017-13a"/>
蕙櫋蘭橑濕青紅衡嶽湘江一望通曉日雲烟隨几杖<lb/>
春風花草近房櫳赤松未結忘機伴緑野聊從避俗翁<lb/>
更欲將心何處盡山河全露妙明中<lb/>
堂前蘭玉走斑衣堂上塤箎樂夀巵永晝牙籖紛簡帙<lb/>
深庭豹尾卧旌旗笑談自有江山助勲業從來草木知<lb/>
許國尚餘忠鯁在此心還與嵗寒期<lb/>
　　　次韻平仲侍郎移居見簡<lb/>
不寄斜封嵗已餘那聞異縣更移居覊懐易動野馬也<lb/>
<pb n="KR4d0158_WYG_017-13b"/>
歸夢自成胡蝶與有宅一區如子少受薪十束見予踈<lb/>
遥知富有千頭橘奉乞當年種樹書<lb/>
　　　和平仲侍郎再用移居韻<lb/>
雲屋潭潭百尺餘入簾燕雀賀新居人皆役役何為者<lb/>
君獨欣欣而樂與巵酒覓懽那得再筒詩傳恨未全踈<lb/>
絶交定笑嵇中散雁足來時肻繫書<lb/>
　　　題明叔郎中海月吹笛圖<lb/>
天上星郎騎省孫興隨孤月到無垠浮槎夜入魚龍宅<lb/>
<pb n="KR4d0158_WYG_017-14a"/>
横竹秋生海嶽雲控鯉丹成終獨往騎<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>仙去杳難群<lb/>
紛紛世上知君少畫茟猶能續異聞<lb/>
　　　次韻林褎然知縣留題筠荘因寄之<hi>二首</hi>
何人着脚傍岩幽好事無過竹務猷妙語徑追盤谷序<lb/>
輕舟獨信剡溪流牛刀小試知多暇鶴板遲來坐不謀<lb/>
欲寄一行安否問朔風覊雁正淹留<lb/>
世路人心比太行此君真可共徜徉霜凝勁節明朝塢<lb/>
月落寒梢散夜堂可但七人供笑詠要令千畆作隂凉<lb/>
<pb n="KR4d0158_WYG_017-14b"/>
只愁捲地西風裏幽夢圓時與子妨<lb/>
　　　未明出東門將入聖泉戯呈住山蒙庵老人<lb/>
覿靣峰巒碧障天東方精色破昏烟草頭露下元無雨<lb/>
衣角風生徑欲仙行樹排宵髙展畫孤雲掛壑薄披綿<lb/>
寸田暫喜捐塵慮不着蒙庵一縷禪<lb/>
　　　和淵老妙現之什<lb/>
乾坤渺渺一浮尊萬象分明水四濵虎脊横空山作隊<lb/>
魚鱗倒影海成紋老僧詩罷閑欹竹幽士餘齋正卧雲<lb/>
<pb n="KR4d0158_WYG_017-15a"/>
妙現鏡中無一事世間從此罷揮斤<lb/>
　　　送蕭惪洪赴試建安<lb/>
鴻鵠不作三年飛乗秋逸興髙九疑去尋岩桂香中路<lb/>
趂得御栁風前期青錢立登天上選黄絹共賞人間辭<lb/>
漢庭苐一公家事平歩凌雲要及時<lb/>
　　　和仲宗判監<lb/>
與世浮沉半醉醒結廬人境晝常扄㣲吟松竹風無定<lb/>
着色峰巒雨乍經方簟北忩身是夢瘦藤斜照影隨形<lb/>
<pb n="KR4d0158_WYG_017-15b"/>
豈無曳尾泥中計政恐腸刳不自靈<lb/>
　　　次韻天寧通老見貽<lb/>
病餘真是獨醒人還在僧忩自在身竹杖芒鞋尋勝趣<lb/>
齋盂禪板悟前因江山臭味如相覓猿鶴家風碩卜鄰<lb/>
更有髙人來着語交㳺不怕白頭新<lb/>
　　　題福唐郡園清閟亭<lb/>
公餘自種南堦竹好事風流今未聞但得七人來結友<lb/>
何湏千畆比封君風梢不定㣲藏日雨葉初乾薄帶雲<lb/>
<pb n="KR4d0158_WYG_017-16a"/>
自是甘棠人愛惜不憂寒谷遇樵斤<lb/>
　　　題薛直老府園萬象亭<lb/>
斷取方壺壯郡壕鈎連野色上亭臯星移日轉天容麗<lb/>
江净山明地軸髙下榻筵賔供歗咏凝香罷寢助風騷<lb/>
使君八九吞雲夢小展風烟遺我曹<lb/>
　　　次韻薛帥萬象亭<lb/>
山上非烟靄四隅山前稉稻緑成區留雲有計低簷額<lb/>
得月從多徹戸樞直是春臺熙逺族聊為夏屋試宏圖<lb/>
<pb n="KR4d0158_WYG_017-16b"/>
公來日出千林逈却笑新亭咏小湖<lb/>
　　　次韻道夫待制萬象亭<lb/>
不見三秋若望霓寒亭今得共攀躋眼中逺樹兩行直<lb/>
脚底孤烟百尺低幻出璜臺輝舊觀旋安銀榜快新題<lb/>
細聽屋角風雲聚誰謂天髙不可梯<lb/>
　　　次韻季申樞密萬象亭<lb/>
丈人手筆與心通㸃化虚無若轉蓬妙寄千言千嶂外<lb/>
全收萬象一簷中深堂細篆觀澄水落日危欄數去鴻<lb/>
<pb n="KR4d0158_WYG_017-17a"/>
更壓小槽囊古錦共臨髙處待春風<lb/>
　　　送趙二十一觀察蜀中迎親<hi>失母三十年今得之</hi>
得意那知行路難板輿行處蜀江邉慈顔未拜心先往<lb/>
樂事乍聞人共傳新製衣裳文錦縀重頒雨露間花牋<lb/>
回思三十年中别長願兒生有母憐<lb/>
　　　次韻趙道夫待制放魚之作<lb/>
出門忽見鯉城市脱爾寧捐一粒貲就使烹鮮真可口<lb/>
誰能結網更臨池斜風送浪回頳尾淺水平沙走素鰭<lb/>
<pb n="KR4d0158_WYG_017-17b"/>
勿謂寰中底么魔三生恩怨不能欺<lb/>
　　　題張仲宗鷗盟軒<lb/>
寄語沙頭不下鷗詩翁新葺面江樓早知世事翻覆手<lb/>
更覺人生起滅漚念盡不應書咄咄身閑何用榜休休<lb/>
徑湏来結㤀機伴春水浮天不繫舟<lb/>
　　　陪大慈老登古院<lb/>
林影横榰折脚床禪翁喚我坐斜陽諸天共説無生話<lb/>
萬壑同薫不盡香茗椀泛雲醒逺目藜羔煑玉閙枯腸<lb/>
<pb n="KR4d0158_WYG_017-18a"/>
逢人若問峰頭事翠竹隂中菊正黄<lb/>
　　　次韻粹之通判九日之作<lb/>
柏子香中閉净坊為君着屐弄秋陽老來見事如無事<lb/>
節裏隨鄉且入鄉但可炊糜傾兎褐何妨撚菊泛鵝黄<lb/>
九仙坐想群賢集不數龍山事渺茫<lb/>
　　　仲宗過筠荘作詩見招且有借庵之意次其韻<lb/>
横山留我正青眼不是歸心久更㣲病後團蒲隨地隐<lb/>
望中落木故園稀一區巳辦雲為葢四壁但從山作圍<lb/>
<pb n="KR4d0158_WYG_017-18b"/>
不厭是中無一物徑來相就老禪扉<lb/>
　　　病後戯呈謨老禪師<lb/>
霜髭病起若相侵銷盡平生未了心一事關身俱是夢<lb/>
萬縁彈指已非今月林清影元無定山路幽香不可尋<lb/>
喚取湯休共清夜靜聽簾雨冩鳴琴<lb/>
　　　送仲宗之建安<lb/>
老翁更事幾河沙苦愛溪頭管物華種竹成林心未足<lb/>
買船載月思無涯黄鶯喚友非多事白鷺窺魚更可嗟<lb/>
<pb n="KR4d0158_WYG_017-19a"/>
念子藍舁晚山裏可能來共拾餘霞<lb/>
　　　比見帥憲禱雨甚䖍枕上聞簷聲為之不寐因<lb/>
　　　成<lb/>
兩公精意與神交平地能令水滿篙雲氣逺收晴嶂合<lb/>
雨聲偏傍夜床髙轆轤未暇分甘井舴艋應知避怒濤<lb/>
願受一㕓湏及早秋成猶得飽兒曹<lb/>
　<lb/>
　<lb/>
<pb n="KR4d0158_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠溪集巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻八</head>
    <p>
<pb n="KR4d0158_WYG_008-1a"/>
欽定四庫全書<lb/>
　筠谿集巻八　　　　　　宋　李彌遜　撰<lb/>
　　議古<lb/>
衛鞅以强國之術説秦孝公<lb/>
衛公孫鞅少好刑名之學事魏相公叔座為中庶子公<lb/>
叔既死公孫鞅聞秦孝公下令國中求賢者將修繆公<lb/>
之業東復侵地乃遂西入秦因孝公寵臣景監以求見<lb/>
孝公孝公既見衛鞅語事良久孝公時時睡弗聽罷而<lb/>
<pb n="KR4d0158_WYG_008-1b"/>
孝公怒景監曰子之客妄人耳安足用邪景監讓衛鞅<lb/>
鞅曰吾説公以帝道其志不開悟矣後五日復求見鞅<lb/>
鞅復見孝公益愈然而未中㫖罷而孝公復讓景監景<lb/>
監復讓衛鞅鞅曰吾説公以王道而未入也請復見鞅<lb/>
鞅復見孝公孝公善之而未用也罷而去孝公謂景監<lb/>
曰汝客善可與語矣鞅曰吾説公以霸道其意欲用之<lb/>
矣請復見我我知之矣衛鞅復見孝公公與語不自知<lb/>
膝之前於席也語數日厭景監曰子何以中吾君吾君<lb/>
<pb n="KR4d0158_WYG_008-2a"/>
之驩甚也鞅曰吾説君以帝王之道比三代而君曰久<lb/>
逺不能待且賢君者各及其才顯名天下安能邑邑待<lb/>
數十百年以成帝王乎故吾以强國之術說君君大悅<lb/>
之爾然亦難以比徳於殷周矣<lb/>
　　　議曰仲尼之徒無道桓文之事孟子非堯舜之<lb/>
　　　道不敢陳於王前故於梁則曰使民養生喪死<lb/>
　　　無憾王道之始於齊則曰保民而王莫之能禦<lb/>
　　　滕文公問為國則曰民事不可緩也蓋不如是<lb/>
<pb n="KR4d0158_WYG_008-2b"/>
　　　不足以為敬未聞不能帝而王不能王而霸也<lb/>
　　　商君以刻薄之資挾刑名之學假帝王之説而<lb/>
　　　歸過於孝公賊其君之大者故曰今之大夫今<lb/>
　　　之諸侯之罪人也<lb/>
韓宣惠王欲用公仲公叔為政<lb/>
韓宣惠王欲兩用公仲公叔為政問於繆留對曰不可<lb/>
晉用六卿而國分齊簡公用陳成子及闞至而見殺魏<lb/>
用犀首張儀而西河之外亡今君兩用之其多力者内<lb/>
<pb n="KR4d0158_WYG_008-3a"/>
樹黨而力寡者藉外權羣臣有内樹黨以驕主有外為<lb/>
交以削地君之國危矣<lb/>
　　　議曰政事之臣忌於專古今之通患故易有多<lb/>
　　　懼之辭虞書有同寅協恭之戒繆留之言是終<lb/>
　　　不可任人以共政也然君道無為而仰成於臣<lb/>
　　　必有任天下之責者茍政出多門則枉道者得<lb/>
　　　以害正植私者得以害公法行而改作令出而<lb/>
　　　反汗平居肆横議臨難無與執其咎亦亂之所<lb/>
<pb n="KR4d0158_WYG_008-3b"/>
　　　由生也成周大小之臣咸懷忠良侍御僕從罔<lb/>
　　　匪正人况一二大臣乎惟得賢而弗與小人間<lb/>
　　　之則獨任而不為專衆進而不為黨伊尹相湯<lb/>
　　　高宗得説舜咨二十有二人武王有亂臣十人<lb/>
　　　顧豈以任人之衆寡而為治亂哉<lb/>
張儀以商於之地獻楚王<lb/>
齊助楚攻秦取曲沃其後秦欲伐齊齊楚之交善惠王<lb/>
患之謂張儀曰吾欲伐齊齊楚方懽子為寡人慮之奈<lb/>
<pb n="KR4d0158_WYG_008-4a"/>
何張儀南見楚王曰齊王之罪其於敝邑之王甚厚敝<lb/>
邑欲伐之而大國與之懽大王茍能閉闗絶齊臣請使<lb/>
秦王獻商於之地方六百里若此齊必弱則必為王役<lb/>
矣則是北弱齊西徳於秦而私商於之地以為利也則<lb/>
此一計而三利俱至楚王大說羣臣畢賀陳軫後見獨<lb/>
不賀楚王曰不榖不煩一兵不傷一人而得商於之地<lb/>
六百里寡人自以為智矣諸士大夫皆賀子獨不賀何<lb/>
也陳軫對曰見商於之地不可得而患必至也故不敢<lb/>
<pb n="KR4d0158_WYG_008-4b"/>
妄賀王曰何也對曰夫秦所以重王者以王有齊也今<lb/>
地未可得而齊先絶是楚孤也秦又何重孤國且先出<lb/>
地後絶齊秦計必弗為也先絶齊後責地必受欺於張<lb/>
儀受欺於張儀王必惋之是西生秦患北絶齊交則兩<lb/>
國之兵必至矣楚王不聽曰吾事善矣子其弭口無言<lb/>
以待吾事楚王使人絶齊使者未來又重絶之張儀反<lb/>
秦使人説齊齊秦之交陰合楚因使一將軍受地於秦<lb/>
張儀出見使者曰從某至某廣袤六里使者曰臣聞六<lb/>
<pb n="KR4d0158_WYG_008-5a"/>
百里不聞六里儀曰儀固以小人安得六百里使者反<lb/>
報楚王楚王大怒遂舉兵伐秦秦與齊合韓氏從之楚<lb/>
兵大敗於杜陵<lb/>
　　　議曰戰國之君不知所以保民志於闢土地而<lb/>
　　　巳故一時遊説之士揣摩迎合得以行其詐商<lb/>
　　　於之獻不足以欺童稚而懷王受之不疑雖軫<lb/>
　　　之辨不能解其惑卒至於交兵削地結怨鄰國<lb/>
　　　蔽於利而不見其害故也聽言之道曰公曰明<lb/>
<pb n="KR4d0158_WYG_008-5b"/>
　　　一有所蔽則惑矣可不愼諸<lb/>
王翦取荆請美田宅蕭何守闗中買田地以自汚<lb/>
始皇問李信吾欲攻取荆於將軍度用㡬何人而足李<lb/>
信曰不過二十萬始皇問王翦王翦曰非六十萬人不<lb/>
可始皇曰王將軍老矣何怯也李將軍果勢壯勇其言<lb/>
是也遂使李信及蒙恬將二十萬南伐荆王翦言不用<lb/>
因謝病歸老於潁陽荆人大破李信軍入兩壁殺七都<lb/>
尉秦軍走始皇聞之大怒自馳如潁陽見王翦曰寡人<lb/>
<pb n="KR4d0158_WYG_008-6a"/>
以不用將軍計李信果辱秦軍今聞荆兵日進而西將<lb/>
軍雖病獨忍棄寡人乎王翦曰大王必不得已用臣非<lb/>
六十萬人不可始皇曰為聽將軍計爾於是王翦將兵<lb/>
六十萬人始皇送至灞上王翦行請美田宅園池甚衆<lb/>
始皇曰將軍行矣何憂貧乎王翦曰為大王將有功終<lb/>
不得封侯故及大王之嚮臣臣亦及時以請園池為子<lb/>
孫業爾始皇大笑王翦既至闗使使還請善田者五輩<lb/>
或曰將軍之乞貸亦已甚矣王翦曰不然夫秦王狙而<lb/>
<pb n="KR4d0158_WYG_008-6b"/>
不信今令空秦國甲士而專委我我不多請田宅為子<lb/>
孫業以自堅顧令秦王坐而疑我矣陳豨反高祖自將<lb/>
至邯鄲而韓信謀反闗中吕后用蕭何計誅信上已聞<lb/>
信誅遂使使拜丞相為相國益封五千户令卒五百人<lb/>
一都尉為相國衛諸君皆賀君平獨弔謂何曰禍自此<lb/>
起矣上暴露於外而君守於内非被矢石之難而益君<lb/>
封置衛者以今淮陰新反於中有疑君心夫置衛衛君非<lb/>
以寵君願君讓封勿受悉以家私財佐軍何從其計上<lb/>
<pb n="KR4d0158_WYG_008-7a"/>
説其秋黥布反上自將軍擊之數使使問相國何為客<lb/>
又説何曰君滅族不久矣夫君位為相國功第一不可<lb/>
復加然君初入闗本得百姓心十餘年矣皆附君尚復<lb/>
孳孳得民和上所謂數問君畏君傾動闗中今君胡不<lb/>
多買田地賤貰貸以自汙上心必安於是何從其計上<lb/>
乃大説<lb/>
　　　議曰君之使臣以誠而不疑則臣之事君以誠<lb/>
　　　而不欺始皇高祖懷并吞之志當撥亂之餘猜<lb/>
<pb n="KR4d0158_WYG_008-7b"/>
　　　忌嫚侮遇人寡恩而王翦空秦國之士以專征<lb/>
　　　蕭何據闗中之固以居守任大責重處疑似之<lb/>
　　　跡難於求全矣故皆忍恥自汙終以獲免雖於<lb/>
　　　君臣之際不能盡誠以相與然亦可謂智矣易<lb/>
　　　曰三多凶四多懼蓋位高則易危權重則易傾<lb/>
　　　雖聖人猶或難之所以貴夫辭尊居卑去功與<lb/>
　　　名也<lb/>
袁盎言絳侯非社稷臣<lb/>
<pb n="KR4d0158_WYG_008-8a"/>
文帝使袁盎為郎中絳侯為丞相朝罷趨出意得甚上<lb/>
禮之恭常目送之盎進曰丞相何如人也上曰社稷臣<lb/>
盎曰絳侯所謂功臣非社稷臣社稷臣主在與在主亡<lb/>
與亡方吕后時諸吕用事擅相王劉氏不絶如帶是時<lb/>
絳侯為太尉本兵柄勿能正吕后崩大臣相與共誅諸<lb/>
吕太尉主兵適㑹其成功所謂功臣非社稷臣丞相如<lb/>
有驕主色陛下謙讓臣主失禮竊為陛下不取後朝上<lb/>
益莊丞相益畏<lb/>
<pb n="KR4d0158_WYG_008-8b"/>
　　　議曰勃背高皇帝約姑順后㫖以王諸吕幸而<lb/>
　　　産禄即誅不然顧何面目見帝於地下乎王陵<lb/>
　　　固盡臣職而勃不得亡罪世乃譽勃而譏陵使<lb/>
　　　後之面從容悦阿意希㫖者得以藉口特未之<lb/>
　　　思爾盎取其功誠確論歟<lb/>
張釋之奏犯蹕當罰<lb/>
漢張釋之文帝時為廷尉上行出中渭橋有一人從橋<lb/>
下走乗輿馬驚於是使騎捕之屬廷尉釋之治問曰縣<lb/>
<pb n="KR4d0158_WYG_008-9a"/>
人來聞蹕匿橋下久以為行過既出見車騎即走釋之<lb/>
奏當此人犯蹕當罰金上怒曰此人親驚吾馬馬賴和<lb/>
柔令它馬固不敗傷我乎而廷尉乃當之罰金釋之曰<lb/>
法者天子所與天下公共也今法如是更重之是法不<lb/>
信於民也且方其時上使使誅之則已今巳下廷尉廷<lb/>
尉天下之平也一傾天下用法皆為之輕重民安所措<lb/>
其手足唯陛下察之上良久曰廷尉當是也<lb/>
　　　議曰張廷尉持法之平後世無得而議至謂文<lb/>
<pb n="KR4d0158_WYG_008-9b"/>
　　　帝方其時上使使誅之則已無乃失言乎君側<lb/>
　　　之言甚哉其不可茍也田千秋一言而帝悟袁<lb/>
　　　盎一言而錯誅梁公一言廬陵還而三思罷李<lb/>
　　　勣一言王后廢而昭儀立興邦喪邦在於反掌<lb/>
　　　間爾異時人君廢法自用以專誅殺廷尉之言<lb/>
　　　實啟之也王肅以謂廷尉天子吏猶不可以失<lb/>
　　　平而天子之身反可以繆惑乎斯重於為巳而<lb/>
　　　輕於為君也謂之不忠雖已甚然舉其失以救<lb/>
<pb n="KR4d0158_WYG_008-10a"/>
　　　魏明好殺之弊亦知言乎<lb/>
馮唐言文帝不能用頗牧<lb/>
馮唐事文帝為郎中署長上聞廉頗李牧為人良説迺<lb/>
拊髀曰嗟乎吾獨不得廉頗李牧為將豈憂匈奴哉唐<lb/>
曰主臣陛下雖有頗牧不能用也上怒起入禁中良久<lb/>
召唐讓曰公衆辱我獨亡間處乎唐謝曰鄙人不知忌<lb/>
諱當是時匈奴新大入朝那殺北地都尉昂上以胡㓂<lb/>
為意迺卒復問唐曰公何以言吾不能用頗牧也唐對<lb/>
<pb n="KR4d0158_WYG_008-10b"/>
曰臣聞上古王者遣將也跪而推轂曰闑以内寡人制<lb/>
之闑以外將軍制之軍功爵賞皆決於外歸而奏之非<lb/>
空言也臣大父言李牧之為趙將居邊軍市之租皆自<lb/>
用饗士賞賜決於外不從中覆也委任而責成功故李<lb/>
牧乃得盡其智能是以北逐單于破東胡滅澹林西抑<lb/>
强秦南支韓魏當是時趙㡬伯後㑹趙王遷立用郭開<lb/>
讒而誅李牧令顔聚代之是以為秦所滅今臣竊聞魏<lb/>
尚為雲中守軍市租盡以給士卒出私養錢五日一殺<lb/>
<pb n="KR4d0158_WYG_008-11a"/>
牛以饗賔客軍吏舎人是以匈奴逺避不近雲中之塞<lb/>
虜嘗一入尚率車騎擊之所殺甚衆夫士卒盡家人子<lb/>
起田中安知尺籍伍符終日力戰斬首捕虜上功莫府<lb/>
一言不相應文吏以法繩之其賞不行吏奉法必用愚<lb/>
以為陛下法太明賞太輕罰太重且雲中守尚坐上功<lb/>
首虜差六級陛下下之吏削其爵罰作之繇此言之陛<lb/>
下雖得李牧不能用也文帝説是日令唐持節赦尚復<lb/>
以為雲中守而拜唐為車騎都尉主中尉及郡國車士<lb/>
<pb n="KR4d0158_WYG_008-11b"/>
　　　議曰將將天子之職也閫外之事則將得以專<lb/>
　　　之故下可以盡其知能上可以責其成効茍謀<lb/>
　　　帥不加審而致疑焉生殺與奪懸制於中有功<lb/>
　　　不行賞少不至以法繩之使其威不足以立軍<lb/>
　　　紀恩不足以結士情而驅之當敵國必勝之師<lb/>
　　　是倒持太阿以授人柄欲其成功也難矣文帝<lb/>
　　　悟唐一言而復魏尚眞得頗牧知其必能用區<lb/>
　　　區匈奴顧何足慮哉<lb/>
<pb n="KR4d0158_WYG_008-12a"/>
景帝誅鼂錯<lb/>
漢鼂錯為御史大夫請諸侯之罪過者削其支郡諸侯<lb/>
讙譁錯父聞之從潁川來謂錯曰上初即位公為政用<lb/>
事侵削諸侯疏人骨肉口議多怨公何為也錯曰固也<lb/>
不如此天子不尊宗廟不安父曰劉氏安矣鼂氏危矣<lb/>
吾去公歸矣遂飲藥死曰吾不忍見禍逮身後十餘日<lb/>
吳楚七國俱反以誅錯為名上與錯議出軍事錯欲令<lb/>
上自將兵而身居守㑹竇嬰言袁盎詔召入見上方與<lb/>
<pb n="KR4d0158_WYG_008-12b"/>
錯調兵食上問盎曰君嘗為吳相知吳臣田禄伯為人<lb/>
乎今吳楚反公意何如盎對曰不足憂也今破矣上問<lb/>
計安出對曰願屛左右上屏人獨錯在袁盎曰臣所言<lb/>
人臣不得知迺屏錯錯趨出避東廂甚恨上卒問盎對<lb/>
曰吳楚相遺書言高皇帝令子弟各有分地今賊臣鼂<lb/>
錯擅適諸侯削奪之地以故反名為西共誅錯復故地<lb/>
乃罷方今計獨有斬錯發使赦吳楚七國復其故地則<lb/>
兵可毋血刃而俱罷於是上黙然良久曰顧誠何如吾<lb/>
<pb n="KR4d0158_WYG_008-13a"/>
不愛一人而謝天下後十餘日丞相青翟中尉嘉廷尉<lb/>
歐劾奏錯不稱陛下徳信欲疏羣臣百姓又欲以城邑<lb/>
予吳亡臣子禮大逆無道錯當要斬父母妻子同産無<lb/>
長少皆棄市臣請論如法制曰可錯殊不知迺使中尉<lb/>
召錯紿載行市錯衣朝衣斬東市錯已死謁者僕射鄧<lb/>
公為校尉擊吳楚為將還上書言軍事見上上問曰道<lb/>
軍所來聞鼂錯死吳楚罷不鄧公曰吳為反數十嵗矣<lb/>
發怒削地以誅錯為名其意不在錯也且臣恐天下之<lb/>
<pb n="KR4d0158_WYG_008-13b"/>
士拑口不敢復言矣上曰何哉鄧公曰夫鼂錯患諸侯<lb/>
彊大不可制故請削之以尊京師萬世之利也計畫始<lb/>
行卒受大戮内杜忠臣之口外為諸侯報仇臣竊為陛<lb/>
下不取也於是景帝喟然長息曰公言善吾亦恨之乃<lb/>
拜鄧公為城陽中尉<lb/>
　　　議曰左右皆曰可殺勿聽諸大夫國人皆曰可<lb/>
　　　殺然後察之見可殺焉然後殺之鼂錯為國逺<lb/>
　　　慮尊天子安宗廟忠矣而不免於刑戮借曰不<lb/>
<pb n="KR4d0158_WYG_008-14a"/>
　　　愛一人以謝天下父母妻子獨何罪耶景帝用<lb/>
　　　袁盎之言而誅錯聞鄧公一言而恨之杜天下<lb/>
　　　忠臣之口忘國家萬世之利以救目前亦可謂<lb/>
　　　失刑政矣<lb/>
武帝作沈命法<lb/>
漢武以法制御下好尊用酷吏而郡國二千石為治者<lb/>
大抵多酷暴吏民益輕犯法東方盜賊滋起大羣攻城<lb/>
邑小羣掠鄉里上乃使范昆張徳等衣繡衣持虎符節<lb/>
<pb n="KR4d0158_WYG_008-14b"/>
發兵以興擊斬首或至萬餘級散亡聚黨無可奈何於<lb/>
是作沈命法曰羣盜起不發覺發而捕弗滿品者二千石<lb/>
以下至小吏主者皆死其後小吏畏誅雖有盜不敢發<lb/>
上下相匿以避文法焉是時暴勝之為直指使者所誅<lb/>
殺二千石以下尤多威振州郡王賀亦為繡衣御史逐<lb/>
捕魏郡羣盜多所縱捨以奉使不稱免嘆曰活千人子<lb/>
孫有封吾所活者萬餘人後世其興乎<lb/>
　　　議曰武帝以暴酷之後行掊克之政民無所措<lb/>
<pb n="KR4d0158_WYG_008-15a"/>
　　　手足盜賊由是滋起不思所以休養之而加以<lb/>
　　　苛令貽禍郡邑猶以火救火乆之益多將以禁<lb/>
　　　暴乃所以縱之也賀輩倚法肆威示恩邀福上<lb/>
　　　不能除國害下不能寛民瘼奉法若此謂之忠<lb/>
　　　可乎<lb/>
狄山議和親<lb/>
漢武時匈奴求和親羣臣議前愽士狄山曰和親便上<lb/>
問其便山曰兵凶器未易數動高帝欲伐匈奴大困平<lb/>
<pb n="KR4d0158_WYG_008-15b"/>
城乃遂結和親孝惠高后時天下安樂及文帝欲事匈<lb/>
奴北邊蕭然苦兵孝景時吳楚七國反景帝往來東宫<lb/>
間天下寒心數月吳楚已破竟景帝不言兵天下富實<lb/>
今自陛下興兵擊匈奴中國以空虚邊大困貧由是觀<lb/>
之不如和親上問湯湯曰此愚儒無知狄山曰臣固愚<lb/>
忠若御史大夫湯乃詐忠湯之治淮南江都以深文痛<lb/>
詆諸侯别疏骨肉使藩臣不自安臣固知湯之詐忠於<lb/>
是上作色曰吾使生居一郡能無使虜入盜乎山曰不<lb/>
<pb n="KR4d0158_WYG_008-16a"/>
能曰居一縣曰不能復曰居一鄣間山自度辯窮且下<lb/>
吏曰能迺遣山乗鄣至月餘匈奴斬山頭而去是後羣<lb/>
臣震讋<lb/>
　　　議曰王者之於殊域馴服則疆域安輯之有所<lb/>
　　　侵擾則加以征伐未聞犬戎而可諭以禮節結<lb/>
　　　以親義也高祖困平城方天下初定士卒罷於<lb/>
　　　兵革未可以武服用婁敬之言取家人子為公<lb/>
　　　主以妻單于以其名則辱以其實則欺借欲紓<lb/>
<pb n="KR4d0158_WYG_008-16b"/>
　　　患一時固亦非䇿詎可以為法乎而後世因襲<lb/>
　　　遂為故事非也山知兵凶器未易數動而不知<lb/>
　　　偃武之術姑欲拱手以倖彊虜之平既不能居<lb/>
　　　一郡縣乗鄣月餘首領不保尚烏可與議天下<lb/>
　　　哉士固有誦古人之常談守前王之弊政而不<lb/>
　　　通當世之務平居持梗議臨事尺寸不能自效<lb/>
　　　非特迂不適用敗政害國罪不容誅為治者可<lb/>
　　　不辨哉<lb/>
<pb n="KR4d0158_WYG_008-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0158_WYG_008-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻八<lb/>
</p>
<p>
</p>
  </div>
</body>
</text>
</TEI>
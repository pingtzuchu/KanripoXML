<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻九</head>
    <p>
<pb n="KR4d0158_WYG_009-1a"/>
欽定四庫全書<lb/>
　筠谿集巻九　　　　　　宋　李彌遜　撰<lb/>
　　議古<lb/>
張騫使月氏<lb/>
張騫建元中為郎時匈奴降者言匈奴破月氏王以其<lb/>
頭為飲器月氏遁而怨匈奴無與共擊之漢方欲事滅<lb/>
胡聞此言欲通使道必更匈中迺募能使者騫以郎應<lb/>
募使月氏經匈奴得之傳詣單于留騫十餘嵗予妻有<lb/>
<pb n="KR4d0158_WYG_009-1b"/>
子然騫持漢節不失後亡鄉月氏至大夏竟不能得月<lb/>
氏要領復從羌中亡歸漢拜騫太中大夫初騫行時百<lb/>
餘人去十三嵗惟二人得還騫身所至者大宛大月氏<lb/>
大夏康居而傳聞其旁大國五六具為天子言其地形<lb/>
所有騫曰臣在大夏時見卭竹杖蜀布問安得此大夏<lb/>
國人曰吾賈人徃市之身毒國身毒國在大夏東南可<lb/>
數千里其俗土著與大夏同而卑濕暑熱其民乗象以<lb/>
戰其國臨大水焉以騫度之大夏去漢萬二千里居西<lb/>
<pb n="KR4d0158_WYG_009-2a"/>
南今身毒又居大夏東南數千里有蜀物此其去蜀不<lb/>
逺矣今使大夏從羌中險羌人惡之少北則為匈奴所<lb/>
得從蜀宜徑又無㓂天子既聞大宛及大夏安息之屬<lb/>
皆大國多竒物土著頗與中國同俗而兵弱貴漢財物<lb/>
其北則大月氏康居之屬兵彊可以賂遺設利朝也誠得<lb/>
而以義屬之則廣地萬里重九譯致殊俗威徳徧於四<lb/>
海天子欣欣以騫言為能迺令因蜀犍為發間使四道<lb/>
並出出駹出冉出徙出卭𤏡皆各行三千里其北方閉<lb/>
<pb n="KR4d0158_WYG_009-2b"/>
氐莋南方閉嶲昆明昆明之屬無君長善㓂盜輒殺略<lb/>
漢使終莫得通然聞其西可千餘里有乗象國名滇越<lb/>
而蜀賈姦出物者或至焉於是漢以求大夏道始通滇<lb/>
國初漢欲通西南夷費多罷之及騫言可以通大夏迺<lb/>
復事西南夷<lb/>
　　　議曰漢武好大喜功外事西夷張騫鑿空以開<lb/>
　　　西南之役自是遣誅求之使興問罪之師殆無<lb/>
　　　虚嵗中國殊方并受其弊闢草萊任土地罪不<lb/>
<pb n="KR4d0158_WYG_009-3a"/>
　　　至是也然騫身所至者五六國留匈奴十有餘<lb/>
　　　嵗持漢節不失不為不難矣向使移其賢勞奉<lb/>
　　　國之誠敦恭儉本仁義内正君失外除民患垂<lb/>
　　　紳正笏為社稷臣與其捐軀絶域以萌後患相<lb/>
　　　距豈不懸絶哉欲為臣盡臣道在所擇而已<lb/>
嚴助請救東甌<lb/>
漢武帝建元三年閩越舉兵圍東甌東甌告急於漢時<lb/>
武帝年未二十以問太尉田蚡蚡以為越人相攻擊其<lb/>
<pb n="KR4d0158_WYG_009-3b"/>
常事又數反覆不足煩中國往救也自秦時棄不屬於<lb/>
是嚴助詰蚡曰特患力不能救徳不能覆誠能何故棄<lb/>
之且秦舉咸陽而棄之何但越也今小國以窮困來告<lb/>
急天子不振尚安所愬又何以子萬國乎上曰太尉不<lb/>
足與計吾新即位不欲出虎符發兵郡國迺遣助以節<lb/>
發兵㑹稽㑹稽守欲距不為發兵助乃斬一司馬諭意<lb/>
指遂發兵浮海救東甌未至閩越引兵罷<lb/>
　　　議曰甌粤在漢居中國之外俗悍喜鬬臣叛反<lb/>
<pb n="KR4d0158_WYG_009-4a"/>
　　　覆有急則請救天子田蚡之䇿固未為失而助<lb/>
　　　力陳必救之説者豈不以王者無外尺地一民<lb/>
　　　皆在所保不可以逺而遂棄乎茍不推恩以及<lb/>
　　　四海則屛翰之邦㡬何而不資蠻夷腹心之地<lb/>
　　　㡬何而不惠盜賊今日棄一邑明日棄一城舉<lb/>
　　　咸陽而棄之不為異也日蹙國百里詩人所以<lb/>
　　　為大壞之刺可不懼哉<lb/>
公孫𢎞禁民毋得挾弓弩<lb/>
<pb n="KR4d0158_WYG_009-4b"/>
公孫𢎞武帝時為丞相奏言民不得挾弓弩十賊彍弩<lb/>
百吏不敢前盜賊不輒伏辜免脱者衆害寡而利多此<lb/>
盜賊所以蕃也禁民不得挾弓弩則盜賊執短兵短兵<lb/>
接則衆者勝以衆吏捕寡賊其勢必得盜賊有害無利<lb/>
則莫犯法刑錯之道也臣愚以為禁民毌得挾弓弩便<lb/>
上下其議吾丘夀王對曰臣聞古者作五兵非以相害<lb/>
以禁暴討邪也安居則以制猛獸而備非常有事則以<lb/>
設守衛而施行陣禮曰男子生桑弧蓬矢以舉之明示<lb/>
<pb n="KR4d0158_WYG_009-5a"/>
有事也孔子曰吾何執執射乎大射之禮自天子降及<lb/>
庶人三代之道也詩云大侯既抗弓矢斯張射夫既同<lb/>
獻爾發功言貴中也愚聞聖主合射以為教矣未聞弓<lb/>
矢之為禁也且所為禁者為盜賊之以攻奪也攻奪之<lb/>
罪死然而不止者大姦之於重誅固不避也臣恐邪人<lb/>
挾之而吏不能止良民以自備而抵法禁是擅賊威而<lb/>
奪民救也竊以為無益於禁姦而廢先王之典使學者<lb/>
不得習行其禮大不便書奏上以難丞相詘服焉<lb/>
<pb n="KR4d0158_WYG_009-5b"/>
　　　議曰始皇殺豪俊銷鋒鏑以固萬世之業而陳<lb/>
　　　涉起阡陌偏袒一呼天下嚮應斬木為兵掲竿<lb/>
　　　為旗以亡秦烏在其兵甲堅利耶為國者茍徳<lb/>
　　　教足以感人刑政足以制衆雖賞之不竊不然<lb/>
　　　欲禍亂之弭難矣公孫𢎞為相不知出此而欲<lb/>
　　　禁挾弓矢以除盜夀王謂是擅賊威而奪民救<lb/>
　　　也誠哉腐儒之術乖疏一至於是而後世語治<lb/>
　　　者尤而效之抑又甚焉如寓兵於農三代之政<lb/>
<pb n="KR4d0158_WYG_009-6a"/>
　　　也而曰勤民於野盜賊必蕃玩近代之弊而廢<lb/>
　　　累古不易之法亦可謂不知務矣<lb/>
徐樂言土崩瓦解之勢<lb/>
徐樂燕無終人也上書曰臣聞天下之患在於土崩不<lb/>
在瓦解古今一也何謂土崩秦之末世是也陳涉無千<lb/>
乗之尊疆土之地身非王公大人名族之後鄉曲之譽<lb/>
非有孔曽墨子之賢陶朱猗頓之富也然起窮巷奮棘<lb/>
矜偏袒大呼天下從風此其故何也由民困而主不恤<lb/>
<pb n="KR4d0158_WYG_009-6b"/>
下怨而上不知俗已亂而政不修此三者陳涉之所以<lb/>
為資也此之謂土崩故曰天下之患在乎土崩何為瓦<lb/>
解吳楚齊趙之民是也七國謀為大逆號在稱萬乗之<lb/>
君帯甲數十萬威足以嚴其境内財足以勸其士民然<lb/>
不能西攘尺寸之地而身為禽於中原者此其故何也<lb/>
非權輕於匹夫而兵弱於陳涉也當是之時先帝之徳<lb/>
未衰而安土樂俗之民衆故諸侯無境外之助此之謂<lb/>
瓦解故曰天下之患不在瓦解由此觀之天下誠有土<lb/>
<pb n="KR4d0158_WYG_009-7a"/>
崩之勢雖布衣窮處之士或首難而危海内陳涉是也<lb/>
况三晉之君或存乎天下雖未治也誠能無土崩之勢<lb/>
雖存彊國勁兵不得還踵而身為禽吳楚是也况羣居<lb/>
百姓能為亂乎此二體者安危之明要賢主之所留意<lb/>
而深察也<lb/>
　　　議曰天下者大器也置諸安則安一失其平則<lb/>
　　　欹欹而不已則傾傾而不已則覆矣故聖人持<lb/>
　　　以三綱範以四維防微杜漸害政者必去懼其<lb/>
<pb n="KR4d0158_WYG_009-7b"/>
　　　蔓之難圖秦有土崩之勢豈一朝一夕之故哉<lb/>
　　　使七國之患不已瓦解之勢不收將不至於土<lb/>
　　　崩乎而樂曰天下之患在於土崩不在瓦解吾<lb/>
　　　未之聞也<lb/>
吾丘夀王奏起上林苑<lb/>
漢武自初即位招選天下文學材智之士待以不次之<lb/>
位四方多上書言得失自衒鬻者以千數上簡拔其俊<lb/>
異者寵用之嚴助最先進後又得吳人朱買臣趙人吾<lb/>
<pb n="KR4d0158_WYG_009-8a"/>
丘夀王蜀人司馬相如平原東方朔吳人枚臯濟南終<lb/>
軍等並在左右每令諸大臣辨論中外相應以義理之<lb/>
文大臣數屈焉然相如特賞賜終不任以事也朔亦觀<lb/>
上顔色時時直諫有所補益是嵗上始為微行乃私置<lb/>
更衣從宣曲以南十二所夜投宿長楊五柞等諸宫上<lb/>
以道逺勞苦又為百姓所患乃使太中大夫吾丘夀王<lb/>
舉籍阿城以南盩厔以東宜春以西提封頃畮及其賈<lb/>
直欲除以為上林苑屬之南山夀王奏事上説稱善時<lb/>
<pb n="KR4d0158_WYG_009-8b"/>
東方朔在傍進諫以為三不可夫商作九市之宫而諸<lb/>
侯畔靈王起章華之臺而楚民散秦興阿房之殿而天<lb/>
下亂臣逆盛意罪當萬死上乃拜朔為給事中然遂起<lb/>
上林苑如夀王奏<lb/>
　　　議曰惟士長於應變而或貪功以過舉賢者可<lb/>
　　　以勵俗而或靜退以緩事故艱難之時則急於<lb/>
　　　智謀持守之際則尊尚徳義隨時濟務不得不<lb/>
　　　爾至於士之飾文采富辭章長辨論雖粉澤王<lb/>
<pb n="KR4d0158_WYG_009-9a"/>
　　　猷羽儀士類世不可無其或專信偏聽付以重<lb/>
　　　任鮮不敗者漢武喜用儒術而其所簡拔雖號<lb/>
　　　一時俊異類非忠厚方正之士豈特於將順匡<lb/>
　　　救有所不足而持論不根競自衒鬻伺意邀寵<lb/>
　　　啟其非心為害深矣以帝之睿智英特方初踐<lb/>
　　　阼勇於為治若泉之始達東決東流西決西流<lb/>
　　　善惡可致也使左右之人陳謨納誨皆知根本<lb/>
　　　帝王之道以輔其徳則異時窮奢黷武之習轉<lb/>
<pb n="KR4d0158_WYG_009-9b"/>
　　　而為恭儉仁厚之風治功之隆將無愧於商周<lb/>
　　　矣惜之哉<lb/>
何武召見廬江長史<lb/>
漢何武為揚州刺史二千石有罪應舉時奏其餘賢與<lb/>
不肖敬之如一是以郡國各重其守相州中清平初武<lb/>
為郡吏時事太守何夀知武有宰相器以其同姓故厚<lb/>
之後夀為大司農其兄子為廬江長史時武奏事在邸<lb/>
夀兄子適在長安夀為具召武弟顯及故人楊覆衆等<lb/>
<pb n="KR4d0158_WYG_009-10a"/>
酒酣見其兄子曰此子揚州長史材能駑下未嘗省見<lb/>
顯等甚慚退以謂武武曰刺史古之方伯上所委任一<lb/>
州表率也職在進善退惡吏治行有茂異民有隱逸迺<lb/>
當召見不可有所私問顯覆衆强之不得已召見賜巵<lb/>
酒嵗中廬江太守舉之其守法見憚如此<lb/>
　　　議曰奉法繩吏刺史職也唯不屈於要權不移<lb/>
　　　於親暱然後於職為稱武為刺史法行於二千<lb/>
　　　石不輕召見一吏有所私問然終不能拒夀之<lb/>
<pb n="KR4d0158_WYG_009-10b"/>
　　　託非以其要且暱歟巵酒固未足以示私而由<lb/>
　　　是得廬江之舉謂之公可乎史稱守法見憚余<lb/>
　　　於是惑之<lb/>
光武聽羣盜自相糾擿<lb/>
光武十六年郡國大姓及兵長羣盜處處並起攻劫所<lb/>
在害殺長吏郡縣追討到則解散去復屯結青徐幽冀<lb/>
四州尤甚於十月遣使者下郡國聽羣盜自相糾擿五<lb/>
人共斬一人者除其罪吏難逗留回避故縱者皆勿問<lb/>
<pb n="KR4d0158_WYG_009-11a"/>
聽以禽討為效其牧守令長坐界内盜賊而不收捕者<lb/>
又以畏懦捐城委守者皆不以為負但取獲賊多少為<lb/>
殿最唯蔽匿者乃罪之於是更相追捕賊並解散徙其<lb/>
魁帥於他郡賦田受廩使安生業自是牛馬放牧邑門<lb/>
不閉<lb/>
　　　議曰盜賊之發始於貧窮乗法令廢弛之後至<lb/>
　　　其蔓則難圖也自古衰亂之餘天下蠭起矣書<lb/>
　　　曰撫我則后虐我則讎讎我則為㓂后我則為<lb/>
<pb n="KR4d0158_WYG_009-11b"/>
　　　民創業之君在於所以撫御之而已必曰鋤治<lb/>
　　　之盡根株乃止是使無遺民也御之在制以法<lb/>
　　　撫之在懷以恩爵禄固不可以人及給田受廩<lb/>
　　　俾安生業還為吾民斯所以懷之也建武之詔<lb/>
　　　其得撫御之方歟<lb/>
賈復與㓂恂結友<lb/>
後漢建武二年賈復南擊召陵新息平之復部將殺人<lb/>
於潁川太守㓂恂捕得繫獄時尚草創軍營犯法率多<lb/>
<pb n="KR4d0158_WYG_009-12a"/>
相容恂戮之於市復以為恥還過潁川謂左右曰吾與<lb/>
㓂恂並列將帥而為其所陷今見恂必手劍之恂知其<lb/>
謀不欲與相見姊子谷崇曰崇將也得帶劍侍側卒有<lb/>
變足以相當恂曰不然昔藺相如不畏秦王而屈於廉<lb/>
頗者為國也乃敕屬縣盛供具儲酒醪執金吾軍入界<lb/>
一人皆兼二人之饌恂出迎於道稱疾而還復勒兵欲<lb/>
追之而吏士皆醉遂過去恂遣谷崇以狀聞帝乃徵恂<lb/>
恂至引見賈復先在坐欲起相避帝曰天下未定兩虎<lb/>
<pb n="KR4d0158_WYG_009-12b"/>
安得私鬬今日朕分之於是並坐極歡共車同出結友<lb/>
而去<lb/>
　　　議曰國難未除王業未定忠臣義士所宜捐軀<lb/>
　　　狥國公爾忘私之時而復以一朝之忿忘其非<lb/>
　　　義以死報怨恂能不用谷崇之言屈於所辱以<lb/>
　　　濟國事二子之賢否相去逺矣光武一言而兩<lb/>
　　　家之難解折英雄之氣收豪傑之心眞帝王略<lb/>
　　　也<lb/>
<pb n="KR4d0158_WYG_009-13a"/>
㓂恂斬高峻使皇甫文<lb/>
後漢隗囂將高峻擁兵據高平第一耿弇等圍之一嵗<lb/>
不拔帝自將征之峻猶不下帝遣㓂恂往降之恂奉璽<lb/>
書至第一峻遣軍師皇甫文出謁辭禮不屈恂怒將誅<lb/>
之諸將諫曰高峻精兵萬人率多彊弩西遮隴道連年<lb/>
不下今欲降之而反戮其使無乃不可乎恂不應遂斬<lb/>
之遣其副歸告峻曰軍師無禮已戮之矣欲降急降不<lb/>
欲固守峻皇恐即日開城門降諸將皆賀因曰敢問殺<lb/>
<pb n="KR4d0158_WYG_009-13b"/>
其使而降其城何也恂曰皇甫文峻之腹心其所取計<lb/>
者也今來辭意不屈必無降心全之則文得其計殺之<lb/>
則峻亡其膽是以降耳諸將皆曰非所及也<lb/>
　　　議曰皇甫文峻之腹心也懷不廷之謀抗方張<lb/>
　　　之敵乗其不虞而誅之兵法所謂先人有奪人<lb/>
　　　之心䧏之必矣夫利害之機常隱於衆人不見<lb/>
　　　之地一投其㑹盤根錯節迎刃自解不能猶治<lb/>
　　　絲而棼之後雖盡力難為工矣恂之智決矣豈<lb/>
<pb n="KR4d0158_WYG_009-14a"/>
　　　諸將所能及哉<lb/>
岑彭水戰破蜀兵於荆門<lb/>
建武十一年三月帝遣吳漢等發荆州兵與岑彭㑹荆<lb/>
門彭裝戰船數十艘吳漢以諸郡棹卒多費糧糓欲罷<lb/>
之彭以為蜀兵盛不可遣上書言狀帝報彭曰大司馬<lb/>
習步騎不曉水戰荆門之事由征南公為重而已彭令<lb/>
軍中募攻浮橋先登者上賞於是偏將軍魯竒應募而<lb/>
前時天風狂急魯竒船逆流而上直衝桴橋而攅柱鈎<lb/>
<pb n="KR4d0158_WYG_009-14b"/>
不得去竒等乗勢殊死戰因飛炬焚之風怒火盛橋樓<lb/>
崩燒彭悉軍順風並進所向無前蜀兵亂溺者數千人<lb/>
長驅入江闗令軍中無得虜掠百姓爭開門降引兵乗<lb/>
利攻破平曲收米數十萬石<lb/>
　　　議曰主帥之權不可分分則號令不一籌䇿不<lb/>
　　　專矣號令不一則下無所適從而紀律廢籌䇿<lb/>
　　　不專則臨敵二三而機㑹失非制勝之道也故<lb/>
　　　遣將謀帥古人所重非其才不以輕付一假之<lb/>
<pb n="KR4d0158_WYG_009-15a"/>
　　　柄君命有所不受乃能盡其忠謀而責以成效<lb/>
　　　荆門之事一由征南而吳漢不能間遂收破蜀<lb/>
　　　之功光武可謂善將矣<lb/>
竇融等歸光武<lb/>
竇融等聞光武威徳心欲東向以河西隔逺未能自通<lb/>
乃從隗囂受建武正朔囂外順人望内懷異心使辯士<lb/>
張𤣥説融等曰更始事已成尋復亡滅此一姓不再興<lb/>
之效也當各據土宇與隴蜀合從高可為六國下不失<lb/>
<pb n="KR4d0158_WYG_009-15b"/>
尉佗融等乃召豪傑議之其中智者皆曰今皇帝姓名<lb/>
見於圖書自前世博物道術之士谷子雲夏賀良等皆<lb/>
言漢有再受命之符况今稱帝者數人而雒陽土地最<lb/>
廣甲兵最彊號令最明觀符命而察人事他姓殆未能<lb/>
當也衆議或同或異融遂決䇿東向遣長史劉鈞等奉<lb/>
書詣雒陽帝見鈞歡甚禮饗畢乃遣還賜融璽書曰今<lb/>
益州有公孫子陽天水有隗將軍方蜀漢相攻權在將<lb/>
軍舉足左右便有輕重以此言之欲相厚豈有量哉欲<lb/>
<pb n="KR4d0158_WYG_009-16a"/>
遂立桓文輔微國當勉卒功業欲三分鼎足連衡合從<lb/>
亦宜以時定天下未并吾與爾絶域非相吞之國今之<lb/>
議者必有任囂效尉佗制七郡之計王者有分土無分<lb/>
民自適已事而已因授融為涼州牧璽書至河西皆驚<lb/>
以為天子明見萬里之外<lb/>
　　　議曰王者之興雖本天命必有威烈徳惠感服<lb/>
　　　人心使之向風内附不然四方萬里之逺同力<lb/>
　　　同徳未易悉以戰勝而攻取也融等内懷二心<lb/>
<pb n="KR4d0158_WYG_009-16b"/>
　　　逺在西河之外慕漢威徳決䇿東鄉顧可以力<lb/>
　　　致哉向使號令不明兵甲不備有土地而日以<lb/>
　　　侵削廢人事徇天時蕭牆之内將不能保欲以<lb/>
　　　禦强制逺豈不難乎<lb/>
董宣殺湖陽蒼頭<lb/>
後漢董宣為雒陽令湖陽公主蒼頭白日殺人因匿主<lb/>
家吏不能得及主出行以奴驂乗宣於夏門亭候主駐<lb/>
車叩馬以刀畫地大言數主之失叱奴下車因格殺之<lb/>
<pb n="KR4d0158_WYG_009-17a"/>
主即還宫訴帝帝大怒召宣欲箠殺之宣叩頭曰願乞<lb/>
一言而死帝曰欲何言宣曰陛下聖徳中興而縱奴殺<lb/>
人將何以理天下乎臣不須箠請得自殺即以頭擊楹<lb/>
流血被面帝令小黄門持之使宣叩頭謝主宣不從彊<lb/>
使頓之宣兩手據地終不肯俯主曰文叔為白衣時藏<lb/>
亡匿死吏不敢至門今為天子威不能行一令乎帝笑<lb/>
曰天子不與白衣同因敕彊項令出賜錢三十萬宣悉<lb/>
以頒諸吏由是搏擊豪彊京師莫不震慄<lb/>
<pb n="KR4d0158_WYG_009-17b"/>
　　　議曰王者示天下以公而湖陽縱奴殺人釋而<lb/>
　　　不治可乎宣下臣也乃能奉法盡職必行而後<lb/>
　　　已殺之則不辭辱之則不可賜之金則頒諸吏<lb/>
　　　眞彊項哉光武豈不愛公主而惜一令蓋欲示<lb/>
　　　公天下而杜撓法害政之漸爾號令之行多屈<lb/>
　　　於親貴忠直之操多奪於高明使執法如董宣<lb/>
　　　任下如光武何憂乎天下之不治乎<lb/>
光武徵周黨等至京師<lb/>
<pb n="KR4d0158_WYG_009-18a"/>
建武五年詔徵處士太原周黨㑹稽嚴光等至京師黨<lb/>
入見而不謁自陳願守所志博士范升奏曰伏見太原<lb/>
周黨東海王良山陽王成等蒙受厚恩使者三聘乃肯<lb/>
就車及陛見帝廷黨不以禮屈伏而不謁偃蹇驕悍同<lb/>
時俱逝黨等文不能演義武不能死君釣采華名庶㡬<lb/>
三公之位臣願與坐雲䑓之下考試圖國之道不如臣<lb/>
言伏虛妄之罪而敢私竊虛名誇上求高皆大不敬書<lb/>
奏詔曰自古明王聖主必有不賓之士伯夷叔齊不食<lb/>
<pb n="KR4d0158_WYG_009-18b"/>
周粟太原周黨不受朕禄亦各有志焉其賜帛四十匹<lb/>
罷之帝少與嚴光同逰學及即位以物色訪之得於齊<lb/>
國累徵乃至拜諫議大夫不肯受去耕釣於富春山中<lb/>
以夀終於家王良後歴沛郡太守太司徒司直在位恭<lb/>
儉布衣瓦器妻子不及官舎後以病歸一嵗復徵至滎<lb/>
陽疾篤不任進道過其友人友人不肯見曰不有忠言<lb/>
竒謀而取大位何其往來屑屑不憚煩也遂拒之良慚<lb/>
自後連徵不應卒於家<hi>出資治通鑑</hi>
<pb n="KR4d0158_WYG_009-19a"/>
　　　議曰否之初六以其彚貞象曰志在君也夫士<lb/>
　　　貴有所不為謂其能有為也光武中興漢業賢<lb/>
　　　能並起是可為之時而數子者方牢辭逺引潔<lb/>
　　　已自私不拔一毛以利天下美則美矣顧何補<lb/>
　　　於治忽哉然方之釣虛名取大位忠言竒謀不<lb/>
　　　見信於朋友抱愧以死尚庶㡬焉至於子房取<lb/>
　　　天下付高祖而為赤松之逰安石起東山之卧<lb/>
　　　而晉祚賴以永久進退出處之間後世無得而<lb/>
<pb n="KR4d0158_WYG_009-19b"/>
　　　踰矣<lb/>
班超斬虜使<lb/>
後漢竇固使假超與從事郎恂俱使西域超行到鄯善<lb/>
鄯善王廣奉超禮敬甚備後忽更疎懈超謂其官屬曰<lb/>
此必有北虜使來明者睹未萌况巳著耶乃召侍胡詐<lb/>
之曰匈奴使來今安在侍胡惶恐曰到已三日去此三<lb/>
十里超已閉侍胡悉㑹其吏士三十六人與飲酒酣因<lb/>
激怒之曰卿曹與我俱在絶域今虜使纔數日而王廣<lb/>
<pb n="KR4d0158_WYG_009-20a"/>
禮敬即廢如令鄯善收吾屬送匈奴骸骨長為豺狼食<lb/>
矣超曰不入虎穴不得虎子當今之計獨有因夜以火<lb/>
攻虜使不知我多少必大震怖可盡殱也滅此虜則鄯<lb/>
善破膽功成事立矣衆曰當與從事議超曰從事文俗<lb/>
吏聞此必恐而謀泄衆曰善初夜超遂將吏士往奔虜<lb/>
營順風縱火前後鼓噪虜衆驚亂斬其使及從士三千<lb/>
餘級衆百許人悉燒死明日乃還召鄯善王廣以虜使<lb/>
首示之一國震怖廣叩頭願屬漢無二心遂納子為質<lb/>
<pb n="KR4d0158_WYG_009-20b"/>
因復使超使於寘是時匈奴遣使監䕶於寘王國超既<lb/>
至其王廣徳禮意甚疎又其俗言巫巫言神怒欲求漢<lb/>
使騧馬祠我廣徳遣國相私來就超請馬超宻知其狀<lb/>
令巫自來斬其首送廣徳因責讓之廣徳素聞超在鄯<lb/>
善誅滅虜使大惶恐即殺匈奴使者而降超於是諸國<lb/>
皆遣子入侍西域與漢絶六十五載至是乃復通焉<lb/>
　　　議曰班超提數十衆深入異域懸命它國而能<lb/>
　　　斬使樹威俾兩國落膽内附遂通西域可謂不<lb/>
<pb n="KR4d0158_WYG_009-21a"/>
　　　辱君命矣夫人各有能有不能任當其能則衆<lb/>
　　　人所甚難且優為之超之功可致也茍非其才<lb/>
　　　而責以重任雖天下之勢擁九有之師束手自<lb/>
　　　持受制逺虜矣利害之相去何啻什伯耶李綘<lb/>
　　　為憲宗言任賢豈容易哉信夫<lb/>
陳珪説魏武圖吕布<lb/>
袁術稱帝於夀春遣使者告吕布因求迎婦陳珪説布<lb/>
絶婚遣珪子登詣曹操㑹操遺布書深加慰納布大喜<lb/>
<pb n="KR4d0158_WYG_009-21b"/>
即遣登謝恩登見操因陳布勇而無謀輕於去就宜早<lb/>
圖之操曰布狼子野心誠難久養非卿莫究其情偽即<lb/>
増珪秩中二千石拜登廣陵太守令陰合部衆以為内<lb/>
應始布因登求徐州牧不得登還布怒拔㦸斫机曰卿<lb/>
父勸吾協同曹操絶㛰公路今吾所求無獲而卿父子<lb/>
並顯重但為卿所賣耳登不為動容徐對之曰登見曹<lb/>
公言養將軍譬如養虎當飽其肉不飽則將噬人公曰<lb/>
不如公言譬如養鷹饑則為用飽則颺去其言如此布<lb/>
<pb n="KR4d0158_WYG_009-22a"/>
意乃解<lb/>
　　　議曰馬援嘗言於光武曰當今之世非但君擇<lb/>
　　　臣臣亦擇君陳珪背吕布而結魏武可謂知所<lb/>
　　　擇然借使布不足與有為去之可也至於勸其<lb/>
　　　絶婚公路而陰賛魏武以圖之甚矣非人臣之<lb/>
　　　所為也布既知為登所賣一言而釋之終不能<lb/>
　　　去御下若此其能有濟乎此所以卒為人戮也<lb/>
　<lb/>
<pb n="KR4d0158_WYG_009-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻九<lb/>
</p>
<p>
</p>
  </div>
</body>
</text>
</TEI>
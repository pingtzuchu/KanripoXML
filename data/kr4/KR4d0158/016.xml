<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻十六</head>
    <p>
<pb n="KR4d0158_WYG_016-1a"/>
欽定四庫全書<lb/>
　筠谿集巻十六　　　　宋　李彌遜　撰<lb/>
　　詩七十三首<lb/>
　　　初到連江和林公曄先軰<lb/>
投老身名信陸沉欲將白髪寄遥岑賦詩未敢施彭澤<lb/>
抱甕真堪友漢隂江靣飛橋誇壯麗山腰卧石閟幽深<lb/>
公才清絶參竒觀慰我長年去國心<lb/>
　　　次韻林公曄見贈<lb/>
<pb n="KR4d0158_WYG_016-1b"/>
思君一日可當期敢意瓊瑶手自貽華髪乍回千里夢<lb/>
白眉重見十年知驚人句好供行樂遣客杯寛欲坐馳<lb/>
肯斸雲根同我老賸留觴詠醉花時<lb/>
　　　次韻陳頴仲晚歩見山<lb/>
青鞵布襪繞江湄矯首山房送日西小榼留人燈下覔<lb/>
短笻邀我醉中㩦峯巒過雨新塗澤草木逢春自品題<lb/>
投老歸來同逆旅好於此地斸愚溪<lb/>
　　　和夷仲弟喜學士兄歸<lb/>
<pb n="KR4d0158_WYG_016-2a"/>
烽火叢中别弟兄獨㸔鄉月幾虧盈萬金信斷秋山寂<lb/>
千里人歸春草榮雨漲波紋催過艗風翻葉幄避行旌<lb/>
機雲入洛悲辛後誰似開華倒屣迎<lb/>
　　　翁尉以詩送蓮并酒<lb/>
不復西河歎踽凉真成仙吏隱襄陽一生可了酒供座<lb/>
千頃平鋪花遶塘皓腕折香遮老眼長<hi>缺</hi>洗杓荐新嘗<lb/>
肯分臭味同衰朽好語猶驚得夜光<lb/>
　　　學士兄還鄉之始㑹賔親石門寺以病不能往<lb/>
<pb n="KR4d0158_WYG_016-2b"/>
　　　公曄頴仲有詩次韻<lb/>
群賢嘉㑹走輿臣乍喜郎星照七閩寺近南塘鍾秀麗<lb/>
筵開晚水荐甘珍放懐想盡百川飲留客應生四角輪<lb/>
我獨沉疴方靣壁愈風頼有兩騷人<lb/>
　　　次韻陳蹈元見和之什<lb/>
漫逐江魚弔楚臣風騷今見出吾閩遺音思逺氷霜淡<lb/>
味語功深膾炙珍一壑我曹方税駕九霄公等政推輪<lb/>
屏除堆案癡兒事肯着青鞵伴散人<lb/>
<pb n="KR4d0158_WYG_016-3a"/>
　　　奉酬龍興益老伽陀<lb/>
居士心如出岫雲逢塲作戯不求真桃花自落非關雨<lb/>
梅子半黄知是春此外更無身外事閑中那得箇中人<lb/>
箭鋒相拄君休問千里同風始見親<lb/>
　　　和陳頴仲題劉鞠祠<lb/>
山遶平湖緑四邉兩翁遺澤到今傳蘋風引釣魚隨艇<lb/>
榖雨催耕水拍田敗壁丹青悲落日荒庭紳笏想流年<lb/>
桐鄉不廢春秋祀簫鼓雞豚久更䖍<lb/>
<pb n="KR4d0158_WYG_016-3b"/>
　　　和頴仲山行即事<lb/>
平蕪新緑占封圻横路游絲網落暉山徑人稀藏窈窕<lb/>
禪扉春盡老芳菲緩行照水知魚樂隨意穿花見蝶飛<lb/>
二子舁籃今夜月龍鍾猶勝杖藜歸<lb/>
　　　次韻隱者陳無隅二首<lb/>
柴門寂寂閉山光客至供糜有二方誰荐唐衢歸魏闕<lb/>
肯令王適老閿鄉藕塘待晚對幽壑竹院消閑近寳坊<lb/>
用捨由時姑袖手豈無真樂在濠梁<lb/>
<pb n="KR4d0158_WYG_016-4a"/>
厯井捫參踏蘚苔山腰海角偶徘徊身從飄泊似浮水<lb/>
眼見紛華等濕灰共煮松風占乳信試尋香雪探芳媒<lb/>
笑談疑在蓬瀛上下視雲中兩兩苔<lb/>
　　　次韻李伯紀丞相遊賢沙鳯池之作二首<lb/>
騎鯨破曉上崔嵬人識仙翁第一回杖屨不應塵外去<lb/>
旌麾早自日邉來黒頭半爲憂時改青眼唯逢勝地開<lb/>
怪底尺書頻寄雁向來交味比陳雷<lb/>
幾日公來浴鳯池蹇驢陪乗偶參差羈棲自笑卧盤谷<lb/>
<pb n="KR4d0158_WYG_016-4b"/>
健句爭先誦渼陂世路吹虀無念到山遊㗖蔗不言知<lb/>
細書倘遂雲根築肯與酸寒鄭老期<lb/>
　　　似表弟始歸冦退之後置酒㑹親族坐客即席<lb/>
　　　賦詩和其韻<lb/>
蓬轉生涯四十年歸來華髪舊山川驚魂僅免走三穴<lb/>
情話喜同傾四筵醉客毛吞憐海窄詩翁刀奏失牛全<lb/>
錦城不似還家樂姑置行藏莫問天<lb/>
　　　病卧一春無復少況蹈元頋爲尋山之行以詩<lb/>
<pb n="KR4d0158_WYG_016-5a"/>
　　　簡之<lb/>
病與老期推復來十分春事苦相催干戈四海少閑地<lb/>
寒暑一生能幾回止酒尊罍成説食空華風景亂真梅<lb/>
晴明强理尋山屐笑口逢君倘暫開<lb/>
　　　復用前韻約蹈元<lb/>
時序驚人咄咄來榮枯畢竟爲誰催風將滿地飛紅去<lb/>
日擁半天髙緑回頋我似嘗當道李渴君如望隔林梅<lb/>
一年春事無多子喚取提壺觸䖏開<lb/>
<pb n="KR4d0158_WYG_016-5b"/>
　　　久隂聞督郵至縣奉簡蹈元<lb/>
驚呼雞犬督郵來想見文書手自催鼓枻黄頭罷田去<lb/>
傾嚢黔首入苗囬春盈半月傾盆盎夜雹前時落李梅<lb/>
已向茫頭望籠餅陽烏幾日放天開<lb/>
　　　春雨久不止戯呈諸公<lb/>
蕉上雨聲無盡來龍疲應困阿香催竹萌出土嚢錐見<lb/>
燕觜得泥風鷁囬料峭侵衣猶帶臈亷纎昏晝已如梅<lb/>
愁邉酒醆都無力更着濃隂撥不開<lb/>
<pb n="KR4d0158_WYG_016-6a"/>
　　　逰石門用前韻促陳丞詩<lb/>
昨夜濃雲潑墨來比隣折簡小奚催印忩寒月曉前白<lb/>
尋壑春輿天際回醆靣緑浮新展葉杖頭黄礙半肥梅<lb/>
知君自掃松間徑古錦何妨此地開<lb/>
　　　暇日逰石門用前韻<lb/>
曉御欲隨風脚來報晴烏鵲入簷催松幢竹盖寳坊近<lb/>
石壁雲關塵境回山氣得春濃勝酒花光帶月冷過梅<lb/>
却收眼力尋歸路惜取餘青莫浪開<lb/>
<pb n="KR4d0158_WYG_016-6b"/>
　　　西山獨歩奉懐蹈元<lb/>
擺脱㣲官萬里來非關枝上子規催鏡中蒼髩摘還滿<lb/>
花上青春喚不回我築一溪愚似栁君工五字老扵梅<lb/>
哦詩肯傍水旁徑賸買長瓶爲子開<lb/>
　　　山居寄友人<lb/>
結廬人境經過少晚起長遭稚子催閑䖏赤心憂國盡<lb/>
病中白首愛山回林泉可使居無竹風雨空嗟摽有梅<lb/>
不遣飛奴頻過我欲將懐抱向誰開<lb/>
<pb n="KR4d0158_WYG_016-7a"/>
　　　次韻似表弟春雨漫成<lb/>
百念關身起蝟毛雨聲偏近夜牀髙正愁春事趂奔鹿<lb/>
更覺歸心折大刀擁鼻吟邉聊且遣枕肱佳䖏亦時遭<lb/>
麴生懐抱肯傾倒一酌㤀憂頼爾曹<lb/>
　　　近報陜右大捷又繼聞王師遂平建冦用髙字<lb/>
　　　韻<lb/>
南北軍書走羽毛城頭喜見赤雲髙頗聞關隴盡歸馬<lb/>
不獨甌閩行賣刀壕吏捉人那復有田翁泥飲不辭遭<lb/>
<pb n="KR4d0158_WYG_016-7b"/>
㑹㸔四海收鼙鼔郡邑官行得坐曹<hi>杜甫石壕吏詩云暮投石壕村有吏</hi>
<hi>夜捉人又遭田父泥飲詩云田翁過社日邀我嘗春酒</hi>
　　　與似表弟遊石門懐蹈元時中用髙字韻<lb/>
逼人塵事等牛毛袖手端湏着眼髙䇿蹇倦追千里馬<lb/>
荷鋤安用百金刀病來避酒連三月春半尋山等一遭<lb/>
不見鞭鸞兩仙吏秪應上界亦分曹<lb/>
　　　歸自筠莊得似表弟晚歩髙字韻繼和<lb/>
一行作吏苦吹毛小隱非關索價髙懶傍月邉持玉斧<lb/>
<pb n="KR4d0158_WYG_016-8a"/>
靜㸔花上試霜刀近人魚鳥曽相識入眼溪山昔未遭<lb/>
誰與着鞭春色裏雁行風急正求曹<lb/>
　　　新晴再用似表弟髙字韻<lb/>
踈林逺墅見秋毫破曉陽烏羽翼髙湖靣平於開匣鏡<lb/>
山稜光並發硎刀閉門聽雨寜論日散䇿尋岡莫數遭<lb/>
世上幾人能避俗簿書堆案想官曹<lb/>
　　　筠莊李花正開雨不得往似表弟有詩次韻<lb/>
經旬長<hi>去聲</hi>雨暗春山小白枝頭正可攀賸欲叩舷浮緑<lb/>
<pb n="KR4d0158_WYG_016-8b"/>
淨未容着屐上蒼頑題詩過我工排悶載酒留人肯破<lb/>
慳要及花時酬老大筍輿從此不須閑<lb/>
　　　喜晴再用閑字韻<lb/>
風掠㳺雲露逺山長藤竟欲與君攀花神解作瓊瑶報<lb/>
野老心如鐵石頑千樹暗春難比富一枝照眼未應慳<lb/>
不須更作含羞態喚取張盧來共閑<hi>退之李花詩云夜領張籍投盧仝乗</hi>
<hi>雲共至玉皇家</hi>
　　　久雨似有晴意繼而復隂作望晴<lb/>
<pb n="KR4d0158_WYG_016-9a"/>
一夜翻河落瓦溝平明山靄欲全收正疑礎潤雲生足<lb/>
直怕天明日探頭倐忽去來觀聚蟻現前起滅悟浮漚<lb/>
占晴不問黄衣使巳向鳥烏聲際求<hi>北人久雨作黄衣乗馬人指日厭勝</hi>
<hi>之取土火之象以勝隂也</hi>
　　　久雨二首<lb/>
詩肩不柰曉風酸后土何時得暫乾石鼎飯餘茶乳細<lb/>
竹爐經罷柏烟殘龍㳺未歇千山暗豹隱方深一塢寒<lb/>
白髪飄零江海上朔雲収恨赴長安<lb/>
<pb n="KR4d0158_WYG_016-9b"/>
榕根敗屋兩三椽客徑無人老更便地近東南多澤國<lb/>
雨逢甲子少豐年徑須酣飲六十日安用取禾三百㕓<lb/>
待得風頭風力<hi>缺</hi>梅花如雪月初圓<lb/>
　　　徳甫知丞過筠莊谿亭為待月之㑹戯呈席上<lb/>
　　　諸友<lb/>
載酒何人過子雲傳呼雞犬亦驚奔門無車馬苔侵徑<lb/>
坐近池臺竹覆尊好月邀人留晚照疾雷催雨過前村<lb/>
獨醒楚子真多事共醉愚溪百尺渾<lb/>
<pb n="KR4d0158_WYG_016-10a"/>
　　　待月久不至須臾雲破星露溪光發衆賔懽呼<lb/>
　　　席上次徳甫韻<lb/>
待月新亭興已慵眼花空亂燭花紅溪山路隔烟塵外<lb/>
觴咏身疑夢寐中却暑已煩瞋恚雨掃雲須頼吉祥風<lb/>
水光已報氷輪信一笑能令萬斛空<lb/>
　　　巖起録云次韻張幹佳什輙和寄之以道山居<lb/>
　　　之況<lb/>
前山立玉水縈羅逕竹當門一里過管子與予成莫逆<lb/>
<pb n="KR4d0158_WYG_016-10b"/>
麴生邀我到無何老來鶴骨寒猶健病起霜髭短更多<lb/>
金印纍纍㸔公等已甘一壑寄蹉跎<lb/>
　　　次韻岩起曉晴<lb/>
白衣蒼狗暗還明造物何心聽改更雨足龜魚方得計<lb/>
日髙蛙黽自消聲浮溪荇帶羅初展粘壁虫書字不成<lb/>
正喜太清無㸃綴慘舒誰復較隂晴<lb/>
　　　次韻徐持志見寄<lb/>
綉衣歸卧水雲鄉湛軰猶懐峴首羊似我鵠烏㤀白黒<lb/>
<pb n="KR4d0158_WYG_016-11a"/>
知君牝牡失驪黄靜中禪縳應超脱别後詞鋒底激昻<lb/>
投老窮途各千里不須留頴見錐嚢<lb/>
　　　惪甫知丞大夫惠詩見招次韻<lb/>
地勝官清人更幽公田政足辦槽丘吏情厭問可不可<lb/>
世事但從浮自浮緑盖紅粧供客笑黄雞白酒爲君留<lb/>
慣傾老瓦陪田父髙㑹端如飫五侯<lb/>
　　　筠莊亭軒皆以筠名學士兄有詩次韻<lb/>
種竹營巢老自如渭川端不羡商扵松行外䕶遮凡木<lb/>
<pb n="KR4d0158_WYG_016-11b"/>
蓮葉平鋪覆斷渠我軰方疑置丘壑此君可共樂琴書<lb/>
軒亭䖏處成清閟足了一生寜願餘<lb/>
　　　次韻李丞相送行二首<lb/>
三年袖手卧江濵着眼終成出世人筆下風雲作時雨<lb/>
胸中丘壑作陽春買山塵外曽相見漉酒愁邉情更親<lb/>
惜取風騷等閑句他時密膝詠臣隣<lb/>
山畔孤亭一水濵歸來華髪巳欺人脱身異縣干戈地<lb/>
得意吾廬筍蕨春早着青衫成底事慣遭白眼欲誰親<lb/>
<pb n="KR4d0158_WYG_016-12a"/>
此君真有髙人節肯與山翁作近隣<lb/>
　　　自連江赴守鄱陽黄原道中作<lb/>
海角三年一夢成北來重聽偃溪聲凝雲帶雨留愁住<lb/>
茂樹隨山送客行秔稻沿崖畦上下茅茨枕谷路縱横<lb/>
莫從馬腹消雙髀此地真堪老此生<lb/>
　　　鄱陽四望亭觀雪<lb/>
瘴海三年雨不氷喜㸔萬木變瓊英眼中何䖏分銀界<lb/>
脚底從兹上玉京嵗序巳於芒尾見春風先向栁梢明<lb/>
<pb n="KR4d0158_WYG_016-12b"/>
饑饞病守存餘習欲和田家擊壌聲<lb/>
　　　寄題福州程進道止戈堂二首<lb/>
不識威名擅漢廷雲仍今復見材卿萬家桃李栽培盛<lb/>
千里妖氛却掃清羽扇綸巾聊自適風聲鶴唳巳魂驚<lb/>
向來雪鍔櫜藏地賸築詩壇按酒兵<lb/>
一麾局促楚江東時喜隣藩好信通坐厭文書朱墨裏<lb/>
靜思談笑聖賢中浮甌小試茶膏白照眼分嘗荔子紅<lb/>
想見髙堂散鳬鶩競追樂事賞年豐<lb/>
<pb n="KR4d0158_WYG_016-13a"/>
　　　自鄱陽得請天台散吏解官就道恍然自適戯<lb/>
　　　成<lb/>
平明解印暮投館公事已如風馬牛報政僅堪書下下<lb/>
結廬賸欲榜休休無名花草香隨路得計禽魚水滿溝<lb/>
袖取向來朱墨手按行松竹上滄洲<lb/>
　　　題興敎寺<lb/>
雲開岫幌隱禪扉髙屋慿虚靣翠㣲午枕有香清蝶夢<lb/>
晚林無路送鴻飛一丘一壑真吾事三沭三薫悟昨非<lb/>
<pb n="KR4d0158_WYG_016-13b"/>
山意有情留倦客樹頭誰道不如歸<lb/>
　　　送陳頴仲赴試省闈<lb/>
木末揮斤玉未鐫清姿直節已飄然詩書挿架嗤三萬<lb/>
文字撑腸富五千筆下行㸔吐黄絹選中應喜探青錢<lb/>
管城自有封侯相得路功名且着鞭<lb/>
　　　和劉待制<lb/>
宦㳺蹤跡信輿臺白首知非愧魯開詩巻雲烟舒復巻<lb/>
吏行鳬鶩去還來雨多風伯漫不省春半花神小有才<lb/>
<pb n="KR4d0158_WYG_016-14a"/>
誰爲癡兒無樂事眼中秀句絶纎埃<lb/>
　　　次韻尚書兄同㳺青原<lb/>
暑風無力上襟裾雁序衝烟入翠虚小憇凈蓮開梵境<lb/>
偶聞密竹話真如倦㳺政似知還翼便靜聊同得計魚<lb/>
不為尋思問心法是翁心外已無餘<lb/>
　　　次韻和韓知剛見貽之什<lb/>
半生宦牒絆閑身老惜跳丸過眼頻獨笑真成當去客<lb/>
相逢同是異鄉人靜中着語巳多事熟䖏㤀情久自親<lb/>
<pb n="KR4d0158_WYG_016-14b"/>
他日君來序盤谷岩花溪竹是知津<lb/>
　　　次韻羅偉正寺丞見遺之什<lb/>
鵰鶚逢秋已恨遲公才如此尚誰羇江城樽爼未三月<lb/>
世路干戈方百爲去馬便如千里别斷葭巳作十分披<lb/>
他年若下㐮城路鞭影應能指具茨<lb/>
　　　次韻劉寛夫春日有作<lb/>
時序驚人翻手雲一樽聊共駐青春惜花欄檻圍繒綺<lb/>
留客杯盤煮荇蘋愁外覔歡終淡薄吟邉得酒更清新<lb/>
<pb n="KR4d0158_WYG_016-15a"/>
休論二十年前事目斷長安陌上塵<lb/>
　　　送似表弟還鄉<lb/>
話别幾年一月留離歌還起楚江樓往來笑子蟻旋磨<lb/>
得失頋予魚中鈎雍齒且侯真戯事馮唐已老盍歸休<lb/>
慿君為掃筠莊榻要着南來新白頭<lb/>
　　　次韻曽㣲言見贈二首<lb/>
是邦誰及大夫賢無地容才試十全側席賸聞求惪友<lb/>
深居那得隠臞仙張羅永日無過轍解榻何人許對眠<lb/>
<pb n="KR4d0158_WYG_016-15b"/>
莫為時危閑矍鑠要㸔走馬勒燕然<lb/>
自分人非日九遷一官民社敢妨賢脱塵未踏鄰虚地<lb/>
通籍猶分小有天餐玉近傳曽試法買山取足不論錢<lb/>
䟱慵未似嵇中散㑹有斜封落雁前<lb/>
　　　採蘋亭分韻得花字<lb/>
樓頭鐘鼔曉催衙吏散庭空日巳斜烽火望中常作客<lb/>
簿書叢裏偶成家隂隂密葉榴垂實剪剪新荷藕結花<lb/>
小立方塘一杯酒又傳歸恨到天涯<lb/>
<pb n="KR4d0158_WYG_016-16a"/>
　　　次韻行父舍人有感<lb/>
飄飄文采照螭頭袖手功名未肯休易水渡愁隨一騎<lb/>
春風吹淚着雙眸向來但遣淮隂將異日寜論雍齒侯<lb/>
應笑江南誇仲父規模纔可限昇州<lb/>
　　　行父和篇頗有過情之語次韻自叙以謝<lb/>
家在閩山最上頭大書髙屋榜休休按行松竹曽施屐<lb/>
應接江山不運眸漫道鶴書朝赴隴真成蟻穴夢封侯<lb/>
紫薇落筆非吾事撫字猶堪老一州<lb/>
<pb n="KR4d0158_WYG_016-16b"/>
　　　過呉江次韻行父之作<lb/>
重來<hi>缺二字</hi>又成空舊榜今無卧綵虹故國平嗟<hi>缺二字</hi>礫<lb/>
新亭猶見濕青紅雁隨山逺情無<hi>缺二字</hi>與天窮勢自通<lb/>
盡道鱸魚寒不食<hi>缺二字</hi>祗合在江東<lb/>
　　　巖陵道中<lb/>
禁路追隨又兩年長竿那可使魚縁壯心未展傷遲暮<lb/>
捷徑無工較後先軟飽三杯當去客横蒲十幅得風船<lb/>
眼中有句無人道誰與收歸古錦編<lb/>
<pb n="KR4d0158_WYG_016-17a"/>
　　　舟中對月<lb/>
悠悠乗墜寄舟車與世真成一夢蘧苦憶曉更鼉報鼓<lb/>
喜逢秋逺雁横書江山似與詩人助水月應知靜者如<lb/>
投老得歸隨䖏樂獨醒尤笑楚三閭<lb/>
　　　别業傅才儒<lb/>
壯嵗追隨髩巳蒼誰將勲業問行藏憐公惜莫雞群鶴<lb/>
頋我凌兢虎質羊敗栁亦工喧暮雨寒花直欲賦秋霜<lb/>
更謀濁酒窮清夜明日山深木葉黄<lb/>
<pb n="KR4d0158_WYG_016-17b"/>
　　　凝碧晚望<lb/>
秋來何必送將歸落日髙臺意自悲一壑未容追汗漫<lb/>
三鍾猶得飽支離黄花對客如相笑白髪尋人似有期<lb/>
時序不堪翻覆手每逢佳䖏亦開眉<lb/>
　　　晚登齊雲閣<lb/>
窈窕僧忩十肘長解分眼界入他方塵襟偶脱公家亊<lb/>
鼻觀重參佛土香寒日半收山着色晩風無力水磨光<lb/>
幽尋已覺滄洲近身外營營付一觴<lb/>
<pb n="KR4d0158_WYG_016-18a"/>
　　　得仙亭<lb/>
隔水樓臺聳佛宫縁雲捫石得榰笻布金地主空遺像<lb/>
折桂仙翁失舊蹤人去逺山留夕照僧歸晚徑帶殘鐘<lb/>
眼中有句無人道欲寄丹青恐未工<lb/>
　　　南樓<lb/>
百尺危樓枕水濵風烟入眼亂紛紛趂虚漁唱來成市<lb/>
入壠田歌去作群閣雨雲深山着㡌駕潮風急浪翻雲<lb/>
寄言殘夜明樓月莫負胡床老使君<lb/>
<pb n="KR4d0158_WYG_016-18b"/>
　　　晩飲東湖亭用碩夫韻<lb/>
秋後髙荷與砌行暫逥眼白爲君青哦詩太瘦真成癖<lb/>
對酒清狂不礙醒健筆縱横那可繼醉歌悲壯亦堪聽<lb/>
如何借得南烹手更搗香橙為荐腥<lb/>
　　　次韻漳州鄧教授二首<lb/>
綘帳初開識馬融尊罍聊共落新宫三千避席方懐古<lb/>
四十無氊獨見公尺璧未磨終可荐兼金久煉要加功<lb/>
男兒事業真堪戯莫把行藏問塞翁<lb/>
<pb n="KR4d0158_WYG_016-19a"/>
十年猿鶴共蕭蕭世亊驅人肯見饒老態嶺雲風更急<lb/>
壯心爐篆日還銷催科政拙民猶病禦侮才疎盗正驕<lb/>
强拾陳言續清唱却慚横槊按戎昭<lb/>
　　　秋日同劉方明逰石師岩<lb/>
翠合峯巒萬葉稠雲擎佛屋出岩幽秋光不到庭隂樹<lb/>
曉日先明竹外樓戸牖髙低分世界川原逺近失汀洲<lb/>
陽休示我真消息更在靈山最上頭<lb/>
　　　南樓晩望<hi>用葉碩夫韻</hi>
<pb n="KR4d0158_WYG_016-19b"/>
海角長安望爾賖日邉雲影更横斜身閑夢覺俱成蝶<lb/>
眼病朝昏只見花可但陶潜能避俗不應范蠡便浮家<lb/>
君恩未報驚華髪目斷飛鴻水四涯<lb/>
　<lb/>
　<lb/>
　<lb/>
　<lb/>
　筠谿集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻十五</head>
    <p>
<pb n="KR4d0158_WYG_015-1a"/>
欽定四庫全書<lb/>
　筠谿集巻十五　　　　　宋　李彌遜　撰<lb/>
　　詩七十三首<lb/>
　　　觀儺<lb/>
寳厯迎新露莢殘水晶宫殿曉光寒日陪僊仗溫風轉<lb/>
雲護神驅瑞靄盤葦㦸載頒均帝祉桃弧一射致民安<lb/>
威容曽許雲中見又對彤墀得細㸔<lb/>
　　　駕還觀燈<lb/>
<pb n="KR4d0158_WYG_015-1b"/>
琳宇風㣲寳輅還春隨人意却餘寒金堤花擁華芝蓋<lb/>
銀漢雲扶白玉盤宴及臣鄰三事協歡均區宇九夷安<lb/>
年年端闕龍燈試萬嵗聲中拜舞㸔<lb/>
　　　角樓錫宴<lb/>
春風樓閣燕需頒歌近雲霄挂魄寒翠羽釵光輝蠟炬<lb/>
紫霞杯影動鵰盤天心首慶三時樂國歩知同九鼎安<lb/>
午夜燭龍明别觀傳呼猶許萬民㸔<lb/>
　　　次韻司業兄方池詠蓮<lb/>
<pb n="KR4d0158_WYG_015-2a"/>
秋水芙蓉四檻凉淨臨明鏡試晨粧露凝月面濃施粉<lb/>
日照<hi>缺五字</hi>　　預覔還蘧蒢<hi>缺二字</hi>地卧㸔池頭日脚<lb/>
忙<lb/>
　　　次韻陳君實先生<hi>二首</hi>
閱世端如木偶人不須離妄始逢真功深夜鼎三時火<lb/>
候轉秋河萬里銀可笑侏儒空飽粟猶憐痀僂解凝神<lb/>
他時應見鞭鸞鳯老去浮藜不夜辰<lb/>
騎馬長安漫踽凉幾畨桃李艶晨粧目官厭閱是非海<lb/>
<pb n="KR4d0158_WYG_015-2b"/>
心地不聞知見香九轉未能超北陸一㕓終待老南塘<lb/>
㑹令堅白消同異世事秋碁玉石忙<hi>南塘在連江乃吾家松楸之地</hi>
　　　和少章罌粟湯<lb/>
旋烹雪粒勝瓊漿撲鼻香浮繞夜忩甘比玉蓮開太華<lb/>
色分秋練凈澄江魔軍戰睡猶堅壁筆陣催詩欲納降<lb/>
已聽鏗鏘驚俚耳强顔猶把寸莛撞<lb/>
　　　秋月逥文<lb/>
霜盤玉隠倒團金逈水秋天碧野侵光掩半扉寒夜永<lb/>
<pb n="KR4d0158_WYG_015-3a"/>
影分踈竹翠軒深長空逺岫歸雲捲古木髙風浥露沉<lb/>
凉袂客愁應夢楚長城曉角夜悲吟<lb/>
　　　出汴過淮有作<lb/>
十年猶愧飽侏儒却到淮山識舊途一櫂輕於堂上芥<lb/>
此身閑似水中鳬受風㠶影隨南北弄日雲容自有無<lb/>
不用乗桴泛滄海半生全欲老江湖<lb/>
　　　次韻待制兄題孔園芍藥<hi>二首</hi>
紅藥開時春可憐爛雲明錦破晴烟雍容近侍千花右<lb/>
<pb n="KR4d0158_WYG_015-3b"/>
綽約翻堦四戸前不分栁條開白眼直愁榆葉散青錢<lb/>
我來偶落東風後只有鮫綃䖏處傳<lb/>
絶勝河陽滿縣香淡粧濃抺巧相望七言逺逼能詩謝<lb/>
萬朶今聞好事黄繡幕羅幃雲冉冉風裳水珮日央央<lb/>
紫薇花底根株在寂寞山城亦自芳<lb/>
　　　將到金陵投宿烏江寺<lb/>
閱世真成一夢闌塵埃誰復共開顔辛壬癸甲常為客<lb/>
南北東西只問山縈樹逺雲髙作蓋護田流水曲於環<lb/>
<pb n="KR4d0158_WYG_015-4a"/>
秋風送我江邉寺凖擬如今到䖏閑<lb/>
　　　晩泊江口令小舟汲江心水烹葉璵雲谷碎氷<lb/>
　　　散歩岸滸顧望躊躇飄然有物外趣因成小詩<lb/>
　　　云<lb/>
不到鍾山二十年江邉獨立思茫然故園如夢南歸客<lb/>
明日好風東去船白鷺一雙輕照水青鵶萬㸃逺漫天<lb/>
何須痛飲排孤悶一酌清甘勝酒泉<lb/>
　　　守風𤓰歩戯成<lb/>
<pb n="KR4d0158_WYG_015-4b"/>
古語行船遇打頭此言端可作予羞平生漫起江山興<lb/>
勝䖏偶為波浪留敗肉腐魚三日醉斷蘆衰栁十分秋<lb/>
蔣陵秀色應凋盡造物還能借便休<lb/>
　　　用陸元覲韻<lb/>
自笑愚翁老一溪鬢絲庭草共萋萋愁邉日永人思睡<lb/>
花上春濃鸎亂啼十事未陳身已逺三鍾無補首空低<lb/>
年來灰冷人間念惟有葵心日日西<lb/>
　　　和舍弟簡公序<lb/>
<pb n="KR4d0158_WYG_015-5a"/>
百計踈慵一味閑杖藜無日不尋山着鞭毎到羲皇上<lb/>
扶履欣同季孟間寸歩思君勞逺夢七言驚我動衰顔<lb/>
定無戞玉醻人句拙速猶勝隔嵗還<lb/>
　　　夏夜宿廣敎寺風月清甚思李白敬亭詩有懐<lb/>
　　　用似表弟韻<lb/>
衆鳥髙飛雲去閑相㸔只有敬亭山孤標尚想風塵外<lb/>
佳句長留天地間影落金牛撩客恨手摩玉兎練仙顔<lb/>
故山風月非人世何事騎鯨去不還<lb/>
<pb n="KR4d0158_WYG_015-5b"/>
　　　與公序避暑石盎方晝欲寢聞林間禽鳴甚樂<lb/>
　　　因得小詩云<lb/>
一林啼鳥不知名應怪山翁此地行化蝶與周俱是夢<lb/>
游魚知我久㤀情胸中丘壑真餘事世上功名畏後生<lb/>
但得盈樽供自酌何妨人境卧淵明<lb/>
　　　胡文恭倅宛陵距今將百年其後來官是邦者<lb/>
　　　三人至士曹公下車始訪遺跡得石刻扵城北<lb/>
　　　㑹勝寺即龕置官舍新棟宇於其上命曰紹堂<lb/>
<pb n="KR4d0158_WYG_015-6a"/>
　　　屬余爲詩因以貽之<lb/>
前賢不復夢逢迎晩嵗於公識典刑肯子規橅誇錦繡<lb/>
傳家翰墨炳丹青碑存峴首長懐惠學冨韋門總帶經<lb/>
㑹見卿材從楚徃芝蘭不獨秀堦庭<lb/>
　　　次韻暘叔見示伽陀<lb/>
無形何用强安名只麽騰騰信脚行一事到頭猶是幻<lb/>
萬縁無䖏可留情雲歸夜壑空難狀月落秋江影自生<lb/>
唯有龎家老居士不將塵境礙虚明<lb/>
<pb n="KR4d0158_WYG_015-6b"/>
　　　冬雪呈太守張嵇仲<hi>三首</hi>
夜氣凝空作暮寒平明積雪欲藏山定知近臘連三白<lb/>
已喜先春見一斑神力巧將人意改物華隂逐嵗功還<lb/>
憂民太守鈴齋暇想對壺觴正解顔<lb/>
控鶴縁雲上廣寒囬㸔明玉鏤羣山鋪簷漠漠魚鱗合<lb/>
入壟離離虎脊斑整馭炎官方退聽將妃白帝肯言還<lb/>
豐年預作田家喜不獨三鍾慰病顔<lb/>
挿簷冰筯長新寒薄日欺雲到屋山見晛半消梅額粉<lb/>
<pb n="KR4d0158_WYG_015-7a"/>
因風猶染鬢毛斑書生閉戸眠仍稳遊子扁舟興欲還<lb/>
客裏情懐逢嵗晚麴生邀我一開顔<lb/>
　　　邵暘叔用寒字韻作詩見貽復次韻答之<lb/>
世徳金蘭久未寒交情傾蓋有如山天衢尚歛摶風翼<lb/>
澤國難留隐霧斑夜棹月溪成莫逆春輿蓮社訪無還<lb/>
逢塲戯事多應暇詩酒頻過陋巷顔<lb/>
　　　次韻陸虞仲學士塗中詠雪<hi>二首</hi>
可笑無氊老鄭䖍甘寒忍喜詠豐年飛花穿樹春疑早<lb/>
<pb n="KR4d0158_WYG_015-7b"/>
秀麥分岐瑞有先白玉樓成迷萬井青雲路繞認雙川<lb/>
輕縑窘幅終難狀却借騷人好句傳<lb/>
嵗行去似客程兼詩債新隨雪陣添唱絶郢人誇潔白<lb/>
舞低趙女鬬輕纎寒威瑩骨勝三沐爽氣薫心解六黏<lb/>
險語賡酬難自勉旋乾吟筆盡更籖<lb/>
　　　次韻似表弟喭梅之作<lb/>
萬㸃隨風更是愁從敎停雪破除休蓬萊花使漫青眼<lb/>
姑射神人新白頭待價瓊環聊可擬聞風桃李亦増羞<lb/>
<pb n="KR4d0158_WYG_015-8a"/>
㸔殘紅紫氷霜後一笑春前解百憂<lb/>
　　　春近風日漸佳與似表弟開小戸縱歩後庭<lb/>
圍爐人散長寒煤暖日還催墐戸開春近郊原思夢蝶<lb/>
雪殘池館見真梅客愁宛轉凌雙鬢嵗律侵尋寄一杯<lb/>
試繞小欄尋翠甲履痕猶占舊蒼苔<lb/>
　　　次韻邵暘叔秋日懐歸<lb/>
天將物色助詩鳴秋日吟肩句倍清欲爲鱸蓴修故事<lb/>
喜聞鴻雁寄先聲脱身鞅掌謀須早過眼紛華夢已成<lb/>
<pb n="KR4d0158_WYG_015-8b"/>
他日柴桑許同社為君漉酒具南烹<lb/>
　　　次韻王彦聲贈梅公擇<lb/>
詩梅傲世獨深居氣與孤雲共捲舒客轍每逢樽有酒<lb/>
劒歌休嘆食無魚鯨波坐隔三山外鵬翼終騰萬里餘<lb/>
冠玉圍金真戯事醉髯聊復一軒渠<lb/>
　　　送王彦聲歸苕溪<hi>二首</hi>
盛世英才偶未逢寄身無地轉如蓬詩親東野窮尤壯<lb/>
賦擬相如老更工鵰鶚不飛行奮迅璠璵未獻要磨礲<lb/>
<pb n="KR4d0158_WYG_015-9a"/>
㑹須自要唐衢薦誰與吹嘘借便風<lb/>
相逢華髪兩星星舊事邯鄲一夢驚舌底雌黄諳世味<lb/>
眼中青白見交情餘杯更覔論文具好樹休啼喚客聲<lb/>
後夜扁舟苕霅路半輪寒月一溪横<lb/>
　　　奉陪趙彦術登疊嶂還飲陵峰梅竹間<lb/>
春曉飛花一尺圍旋㸔風力屑瓊瑰廣寒宫殿千門啟<lb/>
羣玉峰巒四面開直節自强深笑竹清姿堪竝絶知梅<lb/>
使君賸有延枝意收拾寒光上酒杯<lb/>
<pb n="KR4d0158_WYG_015-9b"/>
　　　似表弟之錢塘約嵗前歸愆期不至以詩寄之<lb/>
雪泥斷路屋生雲暗坐陵陽一月春黄犬有知空寄恨<lb/>
青氊無夢獨傷神急行已<hi>一作莫</hi>負梅花約漸老長思棣<lb/>
蕚親盡吸西湖來着語莫拚風月付勞薪<lb/>
　　　復用前韻簡叔共文伯公序三友<lb/>
老覺身名雨後雲靜㸔人事臘前春愁邉痛飲真長䇿<lb/>
詩罷髙歌覺有神逺想兩生如可作晩從三子更相親<lb/>
北山剰欲招逋客未用皇皇歎積薪<lb/>
<pb n="KR4d0158_WYG_015-10a"/>
　　　春雨不止復用前韻書懐呈諸友<lb/>
時序驚人翻手雲不禁風雨破除春岸容故故留花使<lb/>
野色明明助稼神異縣逢人思故舊長年作客見疎親<lb/>
窮途自喜多閑日虚費公家十束薪<lb/>
　　　寄題陶氏一經堂<lb/>
金牛勝氣未全無朝挹江山近結廬避席青衿家有塾<lb/>
下帷皓首腹多書階庭早見芝蘭秀門巷於今燕雀疎<lb/>
傍舍不應多種栁後來駟馬要囬車<lb/>
<pb n="KR4d0158_WYG_015-10b"/>
　　　送邵文伯歸溧陽<lb/>
盍簮異縣亦三年浮木逢龜信偶然忙裡詩筒長遣客<lb/>
靜中酒戸不妨禪酸寒溧尉君今似枯槁湘源我自憐<lb/>
别後彈冠應不免着鞭莫遣祖生先<lb/>
　　　僕與公采戸曹奉議有先世之契又舊從其伯<lb/>
　　　仲逰今復相遇於此前日偶過西鄰不知嘗辱<lb/>
　　　車馬承貺佳什次韻爲謝<lb/>
縛柴窄窄晝常關剥啄髯參興盡還不聽髙譚如屑玉<lb/>
<pb n="KR4d0158_WYG_015-11a"/>
强酬好句似登山論交此地逢三益識面他時熟兩難<lb/>
更憶金蘭家世舊公餘能復共開顔<lb/>
　　　次韻邦直通判少尹題普現堂見簡之作<lb/>
飽知世路厭陳人分得僧忩寄此身載月筍輿成獨往<lb/>
縁雲藜杖許誰親足間優鉢藏千界掌上菴摩等一塵<lb/>
頼得詩翁來着語五松從此有知津<lb/>
　　　席上分韻賦梅花得知字<lb/>
寒梅獨笑野人扉只有春風許自知蠟屐追芳輸我輩<lb/>
<pb n="KR4d0158_WYG_015-11b"/>
着鞭持酒記他時白霓行處玉妃從明月光中寳璐垂<lb/>
更與丁寜後來秀醉中來折最髙枝<lb/>
　　　雲門道中晩歩<lb/>
層林疊巘暗東西山轉崗囬路更迷望與㳺雲奔落日<lb/>
歩隨流水赴前溪樵歸野燒孤煙盡牛卧春犂小麥低<lb/>
獨繞輞川圖畫裏醉扶白叟杖青藜<lb/>
　　　渡横溪<lb/>
百尺滄浪兩岸沙肩輿徒渉歩欹斜溪聲猶帶夜來雨<lb/>
<pb n="KR4d0158_WYG_015-12a"/>
山色漸分雲外霞㟁畔斷林開鳥道水邉疎竹近人家<lb/>
塵埃何䖏尋真境試逐寒流認落花<lb/>
　　　陪五馬諸公逰西山泛舟待月而歸偶作<lb/>
鳥烏聲樂報新晴起覔鄰翁作隊行愛日葵心傾爛熳<lb/>
尋春蝶夢去縱横人歸髙屋山逾碧船到平灘月巳生<lb/>
客裏不諳風景好欲將此夕竝登瀛<lb/>
　　　留題新安幕府聚秀軒<lb/>
星聚群賢上幕賔層軒髙敞枕溪漘一時盧駱王楊軰<lb/>
<pb n="KR4d0158_WYG_015-12b"/>
望重東西南北人句裏江山端有助學餘民社政須親<lb/>
青冥接跡他年事晋地卿材半楚臣<lb/>
　　　次韻畢裕之喜雨<lb/>
急雨翻盆破鬰蒸疎簷氷簟正關情維摩示疾原非病<lb/>
庾信裁詩老更清逰戯雲生春浪勢吉祥風動夜潮聲<lb/>
麥秋未飽千畦潤更遣豐隆為一行<lb/>
　　　曹溪道中呈何公顯<lb/>
筍輿訪古出家原山網重重護石田水接桃花源上路<lb/>
<pb n="KR4d0158_WYG_015-13a"/>
人行巫女峽中天要令陶冶誇盤谷何必丹青貌輞川<lb/>
寄語能詩何水部筆端應許見雲烟<lb/>
　　　次韻子才曹溪道中<lb/>
偶脱塵纓百慮寛更窮目力快遐觀旋謀濁酒招强伴<lb/>
行拾落英供晚餐樹擁山根張密幄雲隨雨脚是驚湍<lb/>
試追健筆難何似倒䇿駑駘上石巒<lb/>
　　　次韻舜選大夫客舍中秋<lb/>
命駕星郎獨感時興隨孤月到雲涯當天飛鏡空撩恨<lb/>
<pb n="KR4d0158_WYG_015-13b"/>
永夜明樓謾攪詩後閣深藏桃葉女前驅須趂菊花期<lb/>
與君更卜東隣醉放盞車輪又北馳<lb/>
　　　次韻國村送逰黄山之作<hi>二首</hi>
雨足郊原長稻孫竹輿去路踏秋芬近村籬落低臨水<lb/>
直面峰巒半出雲晚徑無人重着履夜堂有酒更論文<lb/>
兹遊清絶羲皇上少借風烟為沐薫<lb/>
雅道於今久寂寥規橅君肯到祈招鯨牙浪濶傾三峽<lb/>
鵬背雲髙負九霄但覔圖書供閉戸不憂勲業誤題橋<lb/>
<pb n="KR4d0158_WYG_015-14a"/>
七言起我黄山興若第詩功不愧蕭<lb/>
　　　次韻子才湯泉出浴<lb/>
泉出靈沙氣可蒸滌除那復數冰清九陽晞髪塵纓淨<lb/>
七日煉形僊羽輕煖沃丹田催進火隂消神谷助長生<lb/>
雲龍儻借凌空便徑謁南臺季偉兄<lb/>
　　　偉長知縣奉議年兄作别十年邂逅於此復有<lb/>
　　　數百里之隔以詩見寄輙次韻為謝<lb/>
對着青衫下帝宸十年不與並爲仁憐君卧困千金骨<lb/>
<pb n="KR4d0158_WYG_015-14b"/>
笑我行摧四角輪老眼相逢俱作客新諸逺寄底驚人<lb/>
書來更數無多語賸欲招㩦白水濵<hi>白水城中勝逰也</hi>
　　　東崗晚歩<lb/>
飯飽東崗晚杖藜石梁横渡緑秧畦深行徑險從牛後<lb/>
小立臺髙出鳥棲問舍誰人村逺近喚船别浦水東西<lb/>
自憐頭白江山裏囬首中原正鼓鼙<lb/>
　　　和似表弟次呉江<lb/>
路入呉江眼倍明長谼雨立萬<hi>缺二字</hi>仙翁曽下遼天鶴<lb/>
<pb n="KR4d0158_WYG_015-15a"/>
詩老猶傳跨海鯨夜榜風蒲嗟去國秋山雲履趂尋盟<lb/>
慿誰剪取半江水要聽寒潮枕底鳴<lb/>
　　　和小君逰靈隱寺<lb/>
俗子叢中暫撥忙團蒲中夜擬禪房淵頭巖穴仙都邃<lb/>
石上軒楹佛土香宿雨生秋醒客夢霽雲囬日借山光<lb/>
歸塗芳物酬佳興白菊丹楓試晚粧<lb/>
　　　次韻學士兄富陽道中<lb/>
長江送客靜波瀾路入囬溪第一灣石瀬横陳潮力減<lb/>
<pb n="KR4d0158_WYG_015-15b"/>
風檣陡轉櫓聲閑驅除方寸無窮事領略平生未識山<lb/>
自笑踈慵似中散政冝拓落水雲間<lb/>
　　　將至澤溪<lb/>
護溪疊嶂隱長城直下寒流泯泯清背水人家認雞犬<lb/>
隔林佛屋聽鐘鯨山根合䖏客㠶過日脚斷邉漁火明<lb/>
投老一身無地着欲憑雙槳寄浮生<lb/>
　　　至玉山謁尚書兄以九日復告别途中寄之<lb/>
小隱精廬占一丘趂行覊雁逺相求豺狼當道誰青眼<lb/>
<pb n="KR4d0158_WYG_015-16a"/>
兄弟他方俱白頭問舍終同茅屋老榰車聊共菊花秋<lb/>
碧雲落日又分手路細山長人更愁<lb/>
　　　和士特韻程進道舍人<lb/>
旌斾光華走皁輿斑衣星使奉安車尊罍方薦龜蓮夀<lb/>
雨露交馳鶴板書三釡及親真可樂一經教子未全疎<lb/>
馬蹄又踏春風去勲業君㸔縱壑魚<lb/>
　　　和李相園亭<hi>二首</hi>
軒户新成紫翠邉花光竹色借厨烟詩人莫浪誇盤谷<lb/>
<pb n="KR4d0158_WYG_015-16b"/>
畫手無工貌輞川何必吾廬在丘壑要令是䖏有林泉<lb/>
此心正恐無人㑹把酒南山一笛前<lb/>
肯將戯事擾虚懐草木知名一様裁不放寸隂隨手過<lb/>
自開十畆待春來花邉未許楚狂醉江上應憐野老哀<lb/>
賸欲着鞭陪勝賞扶顛正急萬牛材<lb/>
　　　訪雪峰真歇禪師<lb/>
紅塵白髪不相投來就僧房借板頭大士法中龍象貴<lb/>
老翁心外<hi>缺一字</hi>雲浮長蘆江靜千山月枯木巖寒一葉秋<lb/>
<pb n="KR4d0158_WYG_015-17a"/>
别後相逢重着語牧童横笛倒騎牛<lb/>
　　　王巖起樂齋<lb/>
漫浪行地一舟虚神手逢場樂有餘客裏縱令懐舊國<lb/>
公家何必愛吾廬飽知世事同分鹿肯爲時名更羡魚<lb/>
吏退晴忩春睡足牙籖狼籍滿床書<lb/>
　　　次韻錢申伯山堂之詠<lb/>
淨坊秋色老蒼官簷額飛雲細可攀客夢偶隨踈雨斷<lb/>
僧㳺長帶暮鐘還似聞遺錫藏銀地親見髙人住骨山<lb/>
<pb n="KR4d0158_WYG_015-17b"/>
愁絶寒江歸去路亂峯青䖏望雙鬟<lb/>
　　　和錢申伯逰東山聖泉<lb/>
偶脱塵中一夢闌欲窮幽事遍尋山靜憐人境雞虫擾<lb/>
老愜僧忩枕簟閑十里秋香隨屐齒四更山月上簾顔<lb/>
登臨物色催詩興未信天於我輩慳<lb/>
　　　題汪祖義桂林堂<lb/>
彼蒼曽不與人期勝事由來徳所基閉戸一經真有子<lb/>
傳家三世定逢時摛詞自得江山助種學寜求燕雀知<lb/>
<pb n="KR4d0158_WYG_015-18a"/>
寄與諸郎飽黄巻桂林還見長孫枝<lb/>
　　　和判宗展鉢之作<lb/>
公子曽修凈飯因齋魚聲裏悟前身累觴肯緩持螯手<lb/>
一鉢不勞行炙人對境禪心秋澗月放懐俗慮曉江塵<lb/>
渺茫漫笑神仙事何用金盤薦擗麟<lb/>
　　　上已日陪徽守逰白水寺繼登西山繼白堂晚<lb/>
　　　飲<lb/>
曉衢初日動逰人疊嶂囘溪緑黛新自偃松篁如喚客<lb/>
<pb n="KR4d0158_WYG_015-18b"/>
後開桃李尚留春笑談懐逺西山上觴詠追時白水濵<lb/>
五馬行春從此始更驅風伯淨車塵<lb/>
　　　晚登昭真亭雲霧不見黄山因以述懐<lb/>
莫放㣲雲㸃太清欲將逰目泫孤亭十年去國心長赤<lb/>
一月㸔山眼未青多病情懐千日酒窮途生事五侯鯖<lb/>
謾逰蹤跡隨方寄更覺輕扵水上萍<lb/>
　　　奉懐羅仲共叔共二友<lb/>
征衫一着宛溪東結友何人繼兩龔寸歩相期偶胡越<lb/>
<pb n="KR4d0158_WYG_015-19a"/>
尺書不斷見心胷吟邉快覩推三語吏退冥捜想二松<lb/>
别後并吞幾雲夢錦嚢收拾付賔鴻<lb/>
　　　夏日遊連江石門坐林下有虫咂膚視之僅可<lb/>
　　　分有無疑蚋也以詩嘲之<lb/>
么麽何從到上方敢將唇吻犯堂堂但知射影求隂中<lb/>
可笑當年不自量鱟目苦遭蚊喙聒象蹄猶畏䑕牙傷<lb/>
須㬰性命隨翻手蠻觸應難望故鄉<lb/>
　　　次韻頴仲蘭室之什<lb/>
<pb n="KR4d0158_WYG_015-19b"/>
黄巻青燈寄佛場孤髙如在逺林芳下帷誰識傳經董<lb/>
載酒時過尚白揚華髪同心猶有臭青衿入室自知香<lb/>
公卿本是堦庭物莫遣行藏異素王<lb/>
　<lb/>
　<lb/>
　<lb/>
　<lb/>
　筠谿集巻十五<lb/>
</p>
<p>
</p>
  </div>
</body>
</text>
</TEI>
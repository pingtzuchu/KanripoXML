<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻五</head>
    <p>
<pb n="KR4d0158_WYG_005-1a"/>
欽定四庫全書<lb/>
　筠谿集巻五　　　　　宋　李彌遜　撰<lb/>
　　外制<lb/>
　　　劉大中禮部尚書<lb/>
朕眷有家之多難乘大業之將興敷求真賢共濟當務<lb/>
矧居常伯之任實髙法從之班允副疇咨孰先舊徳具<lb/>
官某智周而宻學富而通直諒之誠言斯可績剛大之<lb/>
氣見於有為早推吏道之師旋陟禁林之表繡衣諭俗<lb/>
<pb n="KR4d0158_WYG_005-1b"/>
問不及於狐狸皂蓋臨民名亦知於草木惟汲黯可攘<lb/>
於敵國而望之久去於本朝想閑曳履之聲亟下賜環<lb/>
之命典朕三禮位予六卿詢之僉言莫如汝作大事則<lb/>
從其長既不溺於情文衆美以效之君尚勿㤀於啟沃<lb/>
益輸忠讜以迓寵光<lb/>
　　　馮義由解圍畨賊轉兩官<lb/>
排難解紛見臣子保邦之節報功崇徳為人君馭衆之<lb/>
恩爾素敦詩書晚從金革遭時多難報國一身有嘉乘<lb/>
<pb n="KR4d0158_WYG_005-2a"/>
鄣之功肆頒増秩之命保兹榮寵毋怠欽承<lb/>
　　　胡舜陟買焉及額轉一官<lb/>
國家偃武之久歸馬不閑興師有年折箠可渡而猶務<lb/>
益之將以制胡虜之長技非得已也具官某風猷敏濟<lb/>
器度閎深久踐禁林出分帥閫惟桂林象郡旁連多馬<lb/>
之野嵗取駿良厥有常數乃能率下應期不擾而集既<lb/>
富在坰之牧無煩請苑之師雖曰守官實為體國宜載<lb/>
加於命秩以昭示於渙恩尚服寵光益思忠藎<lb/>
<pb n="KR4d0158_WYG_005-2b"/>
　　　劉公達轉一官<lb/>
仗節守誼者臣之忠信賞必罰者君之柄爾臨難有守<lb/>
不與賊俱姑進一階以為衆勸往服予命益勵汝為<lb/>
　　　程江軍使㳺輔起復<lb/>
墨絰以從王事於古有之方時多艱禦侮之寄非人不<lb/>
可爾却敵摧堅有功百里以憂去位亦既踰時其奪苫<lb/>
塊之情勉從軍旅之政事君之義移孝為忠益勵逺圗<lb/>
佇觀來効<lb/>
<pb n="KR4d0158_WYG_005-3a"/>
　　　張戒兵部郎官<lb/>
尚書郎朝廷之髙選近嵗官不必備率以他曹通掌非<lb/>
開敏博達兼人之才不以居是職也爾器識深閎操履<lb/>
純固頃繇儒館出領使華中臺武部之屬姑試之事以<lb/>
觀汝能其勵乃躬率乃職稱朕所以選任之意焉<lb/>
　　　楊晟惇換給事中大夫直徽猷閣<lb/>
朕惟師老敵堅士苦於戰有功必録凡賞無常而况於<lb/>
發縱指示御衆制勝者哉爾素敦詩書深明韜畧振斬<lb/>
<pb n="KR4d0158_WYG_005-3b"/>
將搴旗之旅收執俘獲醜之功比命相臣付以閫外之<lb/>
事而崇階華職併以命爾載疇勲庸良見忠藎肆頒綸<lb/>
綍之寵以為閥閲之光尚體眷懐益輸竒節<lb/>
　　　陳師錫贈諫議大夫<lb/>
江河競注仰太華之彌髙玉石俱焚見精金之百鍊士<lb/>
有所守何獨不然具官某操尚端方風規峻整當先帝<lb/>
龍飛之運為中朝骨鯁之臣旋被謗傷遂連鈎黨惟人<lb/>
心之助信亦天道之好還念彼同升既追榮於禁路豈<lb/>
<pb n="KR4d0158_WYG_005-4a"/>
容遺直獨銜憤於幽扃是用寵以諫垣躋之法從嗟乎<lb/>
弗及見賈生而席前尚其有知從朱㳺於地下諒惟英<lb/>
爽歆此哀榮<lb/>
　　　淮西運判梁澤民直祕閣<lb/>
使臣以禮則忠有功見知則説朕於用人茍藉其才先<lb/>
之以寵而責其效可謂至矣爾儒雅飾吏從政有方比<lb/>
命從臣推擇實材而奏書來上僉曰汝能内閣圗書之<lb/>
府也往參其直朕之所以待汝豈特飛輓之事哉其體<lb/>
<pb n="KR4d0158_WYG_005-4b"/>
兹意益慎厥脩<lb/>
　　　張球等轉一官<lb/>
魯人以思斯才頌僖公能遵伯禽之業比命方伯市駿<lb/>
桂林象郡之間而爾令行千里勸督有方致其土地之<lb/>
宜相予軍旅之事載嘉體國可後酬庸超進一階以示<lb/>
褒勸<lb/>
　　　唐時轉一官<lb/>
朕詠鴻雁之章修安集之政慎選百里惠養元元以盡<lb/>
<pb n="KR4d0158_WYG_005-5a"/>
為民父母之道爾涖官江縣聲聞於朝部使者謂爾奉<lb/>
公潔已戢吏恤民徭役均平催科不擾有令如此朕於<lb/>
斯民無負矣何惜一官不為爾勸哉<lb/>
　　　梁澤民淮西運判<lb/>
朕眷淮右瘡痍之餘蠲其賦斂飛芻他道以給軍食部<lb/>
使者之職惠養斯民安集之爾才學之優習於吏治周<lb/>
旋外服灼知民艱其為朕往撫彫瘵之方奉法繩吏去<lb/>
其害民使流庸自占經界復興庶幾還其舊俗克祗厥<lb/>
<pb n="KR4d0158_WYG_005-5b"/>
事嗣有寵嘉<lb/>
　　　王震湖南運判<lb/>
朕撫御逺民如行宫庭之政異時遣使問俗休戚必聞<lb/>
時巡以來急調度而緩農事非朕意也爾才優敏强習<lb/>
於吏治周旋外服益見所長荆湘轉輸之任其為朕往<lb/>
惟奉法繩吏去其害民使下不擾而賦用足斯為稱職<lb/>
尚往欽哉<lb/>
　　　晁謙之再任福建運判<lb/>
<pb n="KR4d0158_WYG_005-6a"/>
甌閩地偏而俗悍吏鮮奉法刺舉之任一不得人則民<lb/>
不勝其弊爾以才猷蚤見推擇繡衣虎節嵗滿政成吏<lb/>
姦民隠俱在目中矣是用因爾之能以順民望申命爾<lb/>
以轉輸之任爾其益勵逺業以繼前功毋以久於其官<lb/>
而怠乃事也<lb/>
　　　蕭振浙西提刑<lb/>
朕禮遇庶工孝治天下欲為臣者必獲乎上懼為子而<lb/>
不得乎親用捨之間姑從其欲爾以端亮方嚴任予耳<lb/>
<pb n="KR4d0158_WYG_005-6b"/>
目之寄而抗章有請以親為辭卻之復來志不可奪夫<lb/>
逺而有光華可以榮親必也使無訟乃能善俗其推錫<lb/>
類之誠以施及人之惠體兹明訓往務欽承<lb/>
　　　魏永昇換給武翼郎<lb/>
朕念師老敵堅士卒苦戰有功必録不以疑廢爾久於<lb/>
行陣累賞得官執符而來不加考覆而易以真命可謂<lb/>
優矣其勉爾忠以圗報稱<lb/>
　　　衡嗣興補承信郎<lb/>
<pb n="KR4d0158_WYG_005-7a"/>
仗節死誼知命者所難爾父忠勇帥衆至於隕身朕甚<lb/>
憫焉既峻其秩復命爾官恩則厚矣其思所以保之<lb/>
　　　趙成之改合入官<lb/>
縣令近民而逺於朝廷劇責衆有功難於上達比遣信<lb/>
臣察其勤惰以聞而黜陟之爾效官百里實在盜區治<lb/>
狀卓然達於予聽朕觀其所為主而又延見便朝益信<lb/>
其行矣錫之命秩非曰示恩亦俾爾識朕見知之意益<lb/>
自勵焉<lb/>
<pb n="KR4d0158_WYG_005-7b"/>
　　　龎琳王宗等歸正<lb/>
朕惟中原染於腥膻軍士墜於塗炭寤寐以思不遑寧<lb/>
處爾守節仗義不變於夷帥衆來歸可見忠藎晉官三<lb/>
等庸示異恩往服寵榮益圗報稱<lb/>
　　　勾龍如淵起居舍人<lb/>
朕惟廣延四方之俊列于庶位寤寐求之如勿及焉既<lb/>
拔其尤待以不次顧豈循尊卑疏戚之間哉爾周行之<lb/>
秀儒學之英久於郎潛挺然自表朕得之公聽試以實<lb/>
<pb n="KR4d0158_WYG_005-8a"/>
能擢居言動之司俾雍容殿陛得陳當世之務爾其追<lb/>
古良史之風載筆不隠善惡必書庶幾朕無過舉之虞<lb/>
汝亦有常徳之譽<lb/>
　　　常同御史中丞<lb/>
進正可以正邦舉直可以直枉予欲繩肅於百僚表儀<lb/>
於多士俾正士之醇風俗之厚則夫中執法之官可非<lb/>
其人哉具官某直諒之風承家不替方嚴之操臨事不<lb/>
回佐邦禮於秩宗代予言於詞掖踐履之素趨尚益堅<lb/>
<pb n="KR4d0158_WYG_005-8b"/>
兹宻侍於燕閒既灼知其忠讜載稽朝論擢掌臺綱夫<lb/>
事有當為而難責速成之效才有可用而恥投求合之<lb/>
機於進退可否之間實治亂安危之繫㒺違於道以酌<lb/>
厥中推汝所知助予圖治<lb/>
　　　仲湜贈少傅<lb/>
朕廣睦族之恩以本王化崇飾終之禮以厚人倫矧予<lb/>
藩戚之尊夙奉濮園之祀豈無異數冩此永懐具官某<lb/>
深厚而粹和恪恭而清慎惟東平無富貴之累若楚元<lb/>
<pb n="KR4d0158_WYG_005-9a"/>
閲禮義之多董治宗盟率憲章而勵衆視儀宰路謹言<lb/>
行以端朝有隆磐石之基克壯維城之勢方資夾輔奄<lb/>
歎考中介幘賢冠正聨班於帝傅金璽盭綬備儀物於<lb/>
王封追賁佳城併昭茂典尚欽承於休命以永保於後<lb/>
昆<lb/>
　　　勾濤中書舍人<lb/>
朕眷中原之未靖嘉與卿士大夫力圗去危即安之策<lb/>
任子獻納之司必求通於古訓達於治體淹練博洽之<lb/>
<pb n="KR4d0158_WYG_005-9b"/>
士豈但取其文詞敏妙而已具官某端諒融明老於文<lb/>
學夙抱濟時之志屢陳闢國之謀載筆赤墀書法不隠<lb/>
是用擢寘掖垣清切之地俾預論思行其所學爾惟監<lb/>
前世治亂之繇酌今日當務之急明以告朕至於坦明<lb/>
深厚之辭所以慰老癃而感悍武盖汝之優為而已試<lb/>
者又奚訓焉<lb/>
　　　知泗州劉綱特除遙郡刺史<lb/>
朕疆理淮甸控制邊陲眷惟屛翰之邦備先禦侮爰得<lb/>
<pb n="KR4d0158_WYG_005-10a"/>
爪牙之衛力可折衝爾沈毅有謀忠勇不懼夙賴干城<lb/>
之畧坐銷多壘之虞事出萬全功存千里宜寵分於州<lb/>
刺用増重於兵權惟政簡可以安民師和乃能敵愾服<lb/>
予休命勉赴懋功<lb/>
　　　張子華軍器監丞<lb/>
除戎器於萃聚之時所以戒不虞而况用武之際乎爾<lb/>
將臣之子餘力學文往飭百工盡其審曲面勢之藝函<lb/>
人惟恐傷人矢人惟恐不傷人俾各善其事時汝之職<lb/>
<pb n="KR4d0158_WYG_005-10b"/>
　　　張承司農寺丞<lb/>
農臣掌九榖之府收斂葢藏以待振發足兵以來急於<lb/>
饋餉無復紅腐之積矣爾老于吏治更練詳宻其往丞<lb/>
於寺事惟出納之吝俾廪有餘粟而嵗用不乏時汝之<lb/>
職<lb/>
　　　趙不忙等轉官<lb/>
不變於夷古言其難爾脱身異域仗義而來嘉汝盡忠<lb/>
可亡報稱爰頒遷秩之恩以勸為臣之節<lb/>
<pb n="KR4d0158_WYG_005-11a"/>
　　　李時雨上書可採轉一官<lb/>
朕闢忠讜之門以來踔絶之士庶資羣策用濟多艱爾<lb/>
馳譽儒林㳺心兵畧皂囊來上陳義甚髙已收堂上之<lb/>
竒何慮目中之敵肆増秩序用示寵光勉行所聞嗣有<lb/>
休命<lb/>
　　　張深都大主管茶馬監牧公事<lb/>
秦蜀地連多馬之野俗富摘山之利異時置使貿易騋<lb/>
牝之蕃動以萬計近嵗官無專掌職亦随廢而利不歸<lb/>
<pb n="KR4d0158_WYG_005-11b"/>
於州縣官矣爾通敏之才見於盤錯頃為使屬悉其利<lb/>
病比命有司分職建官一循故事而首以命爾葢因任<lb/>
也其體朕意往究乃心俾在野之牧毋愧魯郊則惟汝<lb/>
嘉<lb/>
　　　喻汝礪夔州路提刑<lb/>
朕欽慎庶獄寧失不經唯恐一夫不被其澤况門庭逺<lb/>
於萬里任予耳目之寄可非其人哉爾早擅文聲夙推<lb/>
能譽惠愛之政及於所臨必能推恩狴犴之間俾無寃<lb/>
<pb n="KR4d0158_WYG_005-12a"/>
民以稱朕哀矜之意焉䕫峽之俗爾所習知按茲祥刑<lb/>
欽哉毋忽<lb/>
　　　施廷臣監察御史<lb/>
司憲紀綱之地張官設屬選之重獨髙一時必惟常徳<lb/>
之彦則在位化之有羔羊之風焉爾學積于躬行著于<lb/>
外粹然之色如玉在山天禄石渠乆於涵養其輟校讐<lb/>
以司糾正之任異時明目張膽陳義於正色之地朕庶<lb/>
幾乎見之往祗明命益勵汝為<lb/>
<pb n="KR4d0158_WYG_005-12b"/>
　　　劉岑知鎮江府<lb/>
京口東南之巨鎮接畛淮甸控扼江隅當髙壘之時為<lb/>
設險之地任予鎮撫之寄安得折衝之才具官某早茂<lb/>
英聲發於文采夙推能譽見於事功尤髙杖節之風獨<lb/>
妙流錢之算輟從禁路出殿侯邦朕方按轡秣陵倚比<lb/>
郡為輔車之勢益兵除器以戒不虞詢于在庭肆以命<lb/>
爾其思預防之策益嚴馭衆之方力衛王室以安吾民<lb/>
勿云用武而忘綏懐之政斯朕所以命爾之意<lb/>
<pb n="KR4d0158_WYG_005-13a"/>
　　　向子諲徽猷閣待制兩浙都轉運使<lb/>
朕縻好爵以待天下之士至於戚屬之近則非有異能<lb/>
顯績不以輕授示天下以公爾而况要官華職所慎惜<lb/>
者哉具官某士林之秀戚苑之英風采足以戢姦才猷<lb/>
足以濟劇總飛輓轉輸之事於艱難險阻之中榖不勝<lb/>
食民不加賦心計之善獨髙一時是用増重使權升華<lb/>
次對稽之公論非朕爾私予欲足食足兵吏皆奉法民<lb/>
不告病何術以至此爾將命于外而居論思之職皆得<lb/>
<pb n="KR4d0158_WYG_005-13b"/>
以言之無負朕選任之意焉<lb/>
　　　丁禩轉一官<lb/>
疆埸之事備於未然恃吾有以待之爾爾分符邊郡施<lb/>
設有方禦侮之功克安千里惟郡守増秩之命漢所以<lb/>
待循吏者今朕用以寵汝重疆事也其體異恩益輸竒<lb/>
節<lb/>
　　　趙思誠知泉州<lb/>
朕眎海隅蒼生若在王畿之内患乎徳澤不能下究休<lb/>
<pb n="KR4d0158_WYG_005-14a"/>
戚難於上聞非得良二千石將何賴焉具官某端直之<lb/>
守信而力行㢘靖之風易於勇退頃居禁掖屢形深厚<lb/>
之詞久寓他邦習知東南之俗必能布宣王靈軫恤民<lb/>
隠解刀劍而授襦袴易愁恨而為歌謡用是命爾殿彼<lb/>
温陵就分師帥之寄夫待之既厚望之則深其推爾尊<lb/>
主庇民之心以成予仁民愛物之政<lb/>
　　　髙掞夔州路李觀成都路並運判<lb/>
國家分遣耳目之官將以澄清天下察民利病以告于<lb/>
<pb n="KR4d0158_WYG_005-14b"/>
上興師以來足食之餘悉置不問豈朕意哉爾治劇撥<lb/>
煩綽有能譽久於外服益見所長峽巴<hi>李觀云西川</hi>轉輸之<lb/>
命肆以命爾夫畝有常税不可損也使出於私家入於<lb/>
公家無追胥侵擾之弊則民安作而士不阻飢毋縱吏<lb/>
逞欲隂取過制而曰吾不加賦於民服我休命爾尚勉<lb/>
之<lb/>
　　　羅孝芬提舉湖南茶鹽<lb/>
摘山煮海之利嵗有常課非特操其贏貲以佐軍興所<lb/>
<pb n="KR4d0158_WYG_005-15a"/>
以使田里無加賦之民而足調度也爾嗜可行之學熟<lb/>
未見之書必能達于義利之分而體建官立法之意故<lb/>
假之使華以總其事唯奉法謹度俾官不擾而吏不侵<lb/>
則為稱職無以朕之所以養人者害人也<lb/>
　　　曹璉宗正丞<lb/>
朕網羅天下之士一善必録計官資之崇庳而處之以<lb/>
待用焉爾蚤以才名揚于士類回旋外服更練既多肆<lb/>
予命爾往佐屬籍之治凡寺之事時汝之職克修厥官<lb/>
<pb n="KR4d0158_WYG_005-15b"/>
嗣有褒寵<lb/>
　　　張絢殿中侍御史<lb/>
御史自副端而上皆與言天下事所賴以繩愆糾繆而<lb/>
適於正選用惟人蔽自朕志不因媒介而得所以責其<lb/>
報也爾以純明之資守堅正之操頃居言責忠謇有稱<lb/>
朝廷賴之以理搢紳悦聞其風去國而來恨不見之久<lb/>
將以輔吾不及焉其還舊物以繼前功爾惟力行所學<lb/>
知無不言俾厥后正百官肅庶事舉則有無窮之聞<lb/>
<pb n="KR4d0158_WYG_005-16a"/>
　　　許世安左武大夫和州團練使<lb/>
士被鎧甲十有餘年凡賞眎功無小不録而况御衆制<lb/>
勝積有戰多者哉具官某勇冠三軍身鏖百戰用昭顯<lb/>
績峻階横列進職遙團朕之所以酬爾至矣爾其盡忠<lb/>
竭節十全之功以自効焉<lb/>
　　　曽開刑部侍郎<lb/>
朕操爵禄之柄以馭庶功而以禮義㢘恥崇天下士盖<lb/>
非能則無以責實非賢則無以激貪懦之風朕得其人<lb/>
<pb n="KR4d0158_WYG_005-16b"/>
寘之近列具官某端莊之藴本於自然剛正之行見其<lb/>
所養翺翔法從垂二十年閒劇屢更不易其守頃膺召<lb/>
節何止千里而來繼上懇章未踰三月而去止足之義<lb/>
輿誦所髙肆命促還禁嚴典朕小司冦之事非特表其<lb/>
㢘退以示在服將使推所不為見之有為也體兹明訓<lb/>
益茂逺猷<lb/>
　　　黄積厚福建運判<lb/>
漢郎官出宰百里不以内外為重輕况專一道刺舉之<lb/>
<pb n="KR4d0158_WYG_005-17a"/>
任而為朕耳目之寄哉爾開敏之才見於已試久於劇<lb/>
部以辨治稱議者欲通東南之貨以佐軍乏患不得其<lb/>
術則下徒擾而利不歸於上故命爾以七閩轉漕之職<lb/>
爾通於治道而愛民之深者其為朕察其利否求所以<lb/>
兼濟之策聞焉毋忽<lb/>
　　　王龢司封郎官<lb/>
銓綜髙於諸部封爵簡於他曹斯朝廷養賢之地為郎<lb/>
之清選也爾薫然慈仁濟以學問優㳺省戸人無間言<lb/>
<pb n="KR4d0158_WYG_005-17b"/>
擢升髙簡之司以表靖共之操往服予采益勵汝為<lb/>
　　　廣西運判林師説再任<lb/>
廣右逺於朝廷吏鮮奉法刺舉之任一不得人則民不<lb/>
勝其弊爾以才猷蚤見推擇繡衣虎節嵗滿政成吏姦<lb/>
民隠俱在目中矣比命從臣旁招俊傑奏書來上僉曰<lb/>
汝能用申命爾以轉輸之任其益勵逺業勉繼前功無<lb/>
以久于其官而怠乃事也<lb/>
　　　胡世將樞宻直學士四川安撫制置使知成都<lb/>
<pb n="KR4d0158_WYG_005-18a"/>
　　　府<lb/>
益州西南之都㑹地控全蜀勢連三秦險阻之深可備<lb/>
於他盜風俗之厚不犯於有司惟政令之去苛則郡邑<lb/>
以大治師帥之任必得其人具官某望重一時才兼數<lb/>
器文章可以華國直節可以端朝南土承流咸歌召杜<lb/>
之政北門視草屢陳頗牧之謨需作鎮於坤維用借賢<lb/>
於禁路樞廷寓直寵以久虚帥閫頒符擢之不次五十<lb/>
城之重寄兆已見於夢刀六千里之畏塗諒無難於叱<lb/>
<pb n="KR4d0158_WYG_005-18b"/>
馭力除宿弊留愛逺民昔文翁化行於禮樂之間張詠<lb/>
政成於兵革之後尚追前美以茂逺圗<lb/>
　　　丁則朱斐大理寺丞<lb/>
聖人欽慎於獄君子盡心於刑朕若古訓其敢忽諸爾<lb/>
以能涖官多所更練知夫捶楚之下何求而不得往丞<lb/>
廷尉其審克之毋或一人之非辜以廣朕徳則予汝嘉<lb/>
　　　石公揆直龍圗閣知撫州<lb/>
君之視臣如手足佐佑之助不可須㬰離而休戚之間<lb/>
<pb n="KR4d0158_WYG_005-19a"/>
義均同體豈責其所甚難者哉以爾清直自修審固不<lb/>
撓頃疇時望擢寘憲臺期月之間厯遷三院予欲振舉<lb/>
庶事繩肅百工觀其糾正之效而抗章累來力祈間逺<lb/>
雖昔者疾而今愈亦閔其勞而重違河圗邃職臨川近<lb/>
郡併以命爾庶幾卧而治之副朕委任之意不以中外<lb/>
為間也夫執法尚於方嚴牧人先於慈惠易猛以寛而<lb/>
適於治<lb/>
　　　知鄂州趙士<graphic n="KR2196" url="https://raw.githubusercontent.com/kanripo/KR-Gaiji/master/images/KR2196.png" mimeType="image/png"/>職事修舉除直祕閣<lb/>
<pb n="KR4d0158_WYG_005-19b"/>
武昌接襄漢之上㳺連荆湖之多盜急軍食則催科及<lb/>
於耕農緩民力則飛輓絶於糧道不擾而濟未見其人<lb/>
爾戚畹之英夙有才譽千里之治朞月而成有嘉爾能<lb/>
可為衆勸蓬萊道山之直儒者榮之今以命爾惟國之<lb/>
大事在兵與農爾其思所以固本之道勿專以辦治為<lb/>
務而害吾惠養之政<lb/>
　　　湖北運判夏珙職事修舉特令再任<lb/>
艱難以來士或失職至於當更而留非有異能顯績惠<lb/>
<pb n="KR4d0158_WYG_005-20a"/>
及一方不以當是選也爾以才猷早見推擇為部使者<lb/>
而富民足食績用有聞是用因汝之能以順民望俾修<lb/>
舊職増重使權柬遇之優併以示寵爾其益勵逺業勉<lb/>
繼前功無以久於其官而怠乃事也<lb/>
　　　建康府通判李宏應辦宣力特轉一官<lb/>
士有可用之才不求聞達隠於下吏朕欲聞而未得者<lb/>
爾為郡丞能竭其才以佐而長闔郡之事以辦治稱亦<lb/>
可嘉矣進秩一階既為爾寵亦所以勸有功<lb/>
<pb n="KR4d0158_WYG_005-20b"/>
　　　李吉被衆驅擁過淮脱身歸朝轉一官<lb/>
日者蟻衆悖徳廹脅忠良爾仗義來歸脱身鋒鏑雖薰<lb/>
蕕不可同器而玉石幾於俱焚超晉一官以旌爾節往<lb/>
膺寵渥益效忠勤<lb/>
　　　王庶兵部尚書<lb/>
禮樂征伐所自出盖天子之至權爼豆軍旅雖不同皆<lb/>
儒者之能事長是兵戎之職必資文武之才與其拔士<lb/>
以踰尊孰若因能而任舊具官某規摹閎逺局量邃深<lb/>
<pb n="KR4d0158_WYG_005-21a"/>
臨事之幾金百鍊而益勵履危之節水萬折而必東早<lb/>
接武於禁途久宣威於邊閫折衝制勝嘗不戰以屈人<lb/>
為大圗難屢有嘉而告后是用擢自貳卿之列升之常<lb/>
伯之聨方上穹示轉禍之機而中原起來蘇之望兵戎<lb/>
弗戢師克在和爾其明自治之政以儆予庶幾收復古<lb/>
之功以垂世往服朕命尚啟乃心<lb/>
　　　富直柔知衢州<lb/>
朕駐蹕江隅回輿浙部惟時西安乃在千里之内所以<lb/>
<pb n="KR4d0158_WYG_005-21b"/>
夾輔王室撫綏邦人非予舊弼之臣疇足以寛朕憂顧<lb/>
哉具官某秉徳寛裕宅心粹和懿行可以度人宏規可<lb/>
以經國朕以三朝元老故家遺澤尚有典刑舉而寘之<lb/>
宥宻之地而力辭政機歸棲真館側席之念于兹累年<lb/>
其釋燕閒之居往分民社之寄非獨資於共理盖亦便<lb/>
於告猷俾朝廷有屛翰之崇郡邑知巖石之重上下之<lb/>
治相須而成豈不休哉<lb/>
　　　吕本中中書舍人<lb/>
<pb n="KR4d0158_WYG_005-22a"/>
朕寤寐中興焦勞庶事惟中書之地一日萬幾而内史<lb/>
之職於命令之將行皆得以可否而獻替之茍非其人<lb/>
則安能杜漸防微救過於未然哉具官某襲芳名胄濟<lb/>
以多聞粲然泉湧之文粹矣玉温之質侍嚴香案議禮<lb/>
曲臺人物之優允符僉論其輟九卿之列來聨四戸之<lb/>
班夫事固有一言之非而駟馬弗及一日之失而終身<lb/>
為憂於號令出納之微係社稷安危之重其體兹訓知<lb/>
無不言毋使政事之行人得以議而朝廷有渙汗之譏<lb/>
<pb n="KR4d0158_WYG_005-22b"/>
所以望於爾者<lb/>
　　　張澄集英殿修撰知臨安府<lb/>
漢三輔皆治長安而以二千石髙第入守京兆浩穰之<lb/>
地非通鍊敏濟之才不足以居其任爾才猷之美風力<lb/>
之强治劇剸煩雍容而辦分符持節屢試有成朕省方<lb/>
南還清蹕所臨無異輦轂是用移爾建業之風以成武<lb/>
林之治論譔之職併以示寵惟首善之地四方是式爾<lb/>
其惠養柔良彈壓姦暴以成中和之治則爾之休豈獨<lb/>
<pb n="KR4d0158_WYG_005-23a"/>
及於王畿之内哉<lb/>
　　　任申先上遺表特贈四官<lb/>
朕求賢惟恐其不及用賢惟恐其不盡至於中道而失<lb/>
不能與之終始事功朕所閔焉具官某風節之勁問學<lb/>
之醇賁于丘園老而無悔日者起之閒散而寘諸法從<lb/>
之舊班許之謝事而猶冀疾恙之可已朕於貪賢可以<lb/>
無愧盖棺乃已亡之命夫進官四等以慰九原是為不<lb/>
次之恩以示有終之眷尚期英爽服我寵靈<lb/>
<pb n="KR4d0158_WYG_005-23b"/>
　　　忠訓郎呉從捉獲偽劵冒請轉兩官<lb/>
鼠蠧肆欺冒偽契劵爾為小吏暴白其姦嘉爾之能進<lb/>
官二等益思報効以稱恩休<lb/>
　　　承議郎李新元符中上書論政事闕失陳備防<lb/>
　　　十事言辭切直特贈一官<lb/>
朕闢公正之門延忠讜之士一言之善無逺不褒爾當<lb/>
元符之間陳備防之策不顧時諱力排巨姦端亮有聞<lb/>
久而益著朕獨不得與此人同時哉一官之寵九泉之<lb/>
<pb n="KR4d0158_WYG_005-24a"/>
榮尚其有知歆此明命<lb/>
　　　陳古直祕閣知興元府<lb/>
朕夙夜圗治焦心勞思念每先於赤子兵革未休軍須<lb/>
間出吏縁為姦誠不堪命慎選共理之臣以究其弊得<lb/>
人則害除而利興茍非其人患可勝道以爾詳於治民<lb/>
優於為政付以師帥之重往治漢中芸閣清名益隆寵<lb/>
任夫治道貴清静不使逺民擾而無告則雖古循良無<lb/>
以過此尚勉之哉<lb/>
<pb n="KR4d0158_WYG_005-24b"/>
　　　方庭實禮部郎官范振考功郎官陳槖司勳郎<lb/>
　　　官<lb/>
中臺萬務之原分曹列屬相須而成譬諸作室殆非一<lb/>
木之枝爾庭實粹然之質有藴未施爾振行能之修濟<lb/>
以更練爾槖操履之固可以有為或端靖之節著于立<lb/>
朝或循良之聲見於為郡其推已試之效共成中興之<lb/>
功夫南省舍人時為清選司績主爵之任皆天官之劇<lb/>
曹往究乃心用觀汝績嗣有褒嘉之命<lb/>
<pb n="KR4d0158_WYG_005-25a"/>
　　　張九成落致仕<lb/>
李絳有云知人誠難堯舜以為病然循其名驗以事所<lb/>
得十七朕體是道進退羣材於賢不肖之間以爾儒學<lb/>
之英名冠多士行義之潔善及一鄉蚤逰著作之庭髙<lb/>
尚其事未老而歸予欲舉㢘靖以勵士風豈借賢異代<lb/>
哉其還舊班以服新命亟彈冠而就道勿俟駕而有辭<lb/>
　　　范沖知婺州<lb/>
烹鮮貴乎不擾止濁始於能定獄市之寄無以異此朕<lb/>
<pb n="KR4d0158_WYG_005-25b"/>
慎選牧守必先敦厚博碩之士將以安之爾具官某名<lb/>
臣之後清直承家踐更中外而達于事情綜貫古今而<lb/>
明於理義日者宻侍經帷仍專史筆賴其講明是正之<lb/>
功而力求閒退以遂安恬有年于兹良鬱公議金華雖<lb/>
小然時豐俗富事省民醇今日之上郡也其為朕往撫<lb/>
循之夫惟簡可以臨下惟正可以率人惟去其害民可<lb/>
以成忠厚之俗皆爾所樂惟以及物者尚力行之<lb/>
　　　馮康國直顯謨閣知䕫州<lb/>
<pb n="KR4d0158_WYG_005-26a"/>
朕以不忍人之心行不忍人之政治逺以近視民如傷<lb/>
曲思所以庇䕶之方與我共理者其惟良二千石乎爾<lb/>
憂國之忠濟時之策前席陳義朕既知之而持節外臺<lb/>
分職劇部厯試中外亦已十年其於御衆牧人葢優為<lb/>
之雲安重地不達桑梓之邦輟從宰屬陞之延閣而往<lb/>
釐之可謂寵矣爾其體朝廷之徳意究風俗之利病以<lb/>
廣朕不忍人之術勿云居外而有遐心倚需政成嗣有<lb/>
褒命<lb/>
<pb n="KR4d0158_WYG_005-26b"/>
　　　劉子翼廣東運判<lb/>
朕撫御逺民如行宫庭之政異時遣使問俗休戚必聞<lb/>
省方以來急調度而緩農事非朕意也爾才敏術强習<lb/>
於吏治試之要劇益見所長南海轉輸之任其為朕往<lb/>
惟奉法繩吏去其害民使下不擾而賦用足斯為盡職<lb/>
尚往欽哉<lb/>
　　　章誼端明殿學士建康留守<lb/>
朕逺御中原時巡呉㑹睠金陵之近屛視京邑之陪都<lb/>
<pb n="KR4d0158_WYG_005-27a"/>
必資禦侮之雄用畀居留之重肆求邇列爰屬寳臣具<lb/>
官某徳宇粹温氣守沈毅夙持風憲輸面折廷争之忠<lb/>
荐總計司著國富兵强之效受命不聞於擇事居官皆<lb/>
可以䇿勳兹輟侍於禁林往分憂於江表陞華祕殿増<lb/>
賁侯藩大連城師帥之權專行臺管鑰之寄式勤逺畧<lb/>
庸示眷懐昔蕭何以謹信委關中冦恂以文武守河内<lb/>
爾其固龍蟠虎踞之勢以為干城宣風聲鶴唳之威以<lb/>
恢土宇庶幾嘉績無愧古人<lb/>
<pb n="KR4d0158_WYG_005-27b"/>
　　　周葵江東提刑<lb/>
朕嘉惠多方欽慎庶獄患乎徳澤不能下究思得明習<lb/>
朝廷政體之士往宣明之其庶幾乎爾頃司風憲遇事<lb/>
必陳直諒純明介然有守是用命爾按兹祥刑大江之<lb/>
東實今要地耳目之寄付畀非輕儻吏不肆暴民以不<lb/>
寃法行惠洽各得其所治成如斯嗣有異寵<lb/>
　　　知鄧州韓遹知筠州格禧措置有方各轉一官<lb/>
朕疆理襄漢以備不虞爾以才猷久分千里之寄控制<lb/>
<pb n="KR4d0158_WYG_005-28a"/>
外侮拊循斯民才術之優達于予聽進官一等以旌爾<lb/>
庸往服茂恩益輸竒節<lb/>
　　　土豪承節郎劉亶等轉一官<lb/>
頃者盜集海隅覬覦南下爾等體國奮忠有功扞禦陟<lb/>
官之寵時為茂恩其思所以稱此<lb/>
　　　楊政換給川陜宣撫使補授十將至右武大夫<lb/>
　　　恭州團練使付身<lb/>
朕慎惜名器不以假人而於將帥之臣率用優典所以<lb/>
<pb n="KR4d0158_WYG_005-28b"/>
勸有功也具官某沈毅有謀疏通知變久提師律備積<lb/>
戰多衆皆知其威名人將賈其餘勇顧何待於三錫俾<lb/>
盡從於九遷爰考舊勳載加新命益罄干城之畧即成<lb/>
闢國之功<lb/>
　　　劉子羽贈父韐少師<lb/>
朕稽三代之禮文法九筵之遺制大饗上帝並侑祖宗<lb/>
用答神明之休均錫中外之福某官才髙濟世望重盖<lb/>
時厯嚴近於兩朝蹈夷險而一節功存寄閫有奮不顧<lb/>
<pb n="KR4d0158_WYG_005-29a"/>
身之忠義在平戎見誓不俱生之志是多賢嗣為時俊<lb/>
乂念風木懐陟岵之悲而詩禮本過庭之訓宜昭異數<lb/>
進位公師以旌追逺之恩以示顯親之意尚其精爽不<lb/>
昧欽承<lb/>
　　　王珎轉兩官閤門宣贊舍人<lb/>
朕撫養軍士若保赤子十年于兹而廼者㓙徒背徳率<lb/>
衆叛亡天人所共憤也爾等懐忠許國不與之俱戮力<lb/>
誅鋤孤軍獨返克全大節可後褒嘉其進崇階賓贊上<lb/>
<pb n="KR4d0158_WYG_005-29b"/>
閤是為異恩非特旌爾亦以激三軍之氣使知吾甲胄<lb/>
之間有人焉<lb/>
　　　孫政換給武翼大夫<lb/>
賞罰用命不用命所以勵衆而勸有功也爾久於行陣<lb/>
臨難不茍乃能賈勇鏖戰以張吾軍功在所勸者比加<lb/>
考覆申錫命書往服恩榮益思報稱<lb/>
　<lb/>
　筠谿集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0158_WYG_027-1a"/>
先大夫歴事宣和蚤登兩省而以直節不容受知思陵<lb/>
既列貳卿而以權臣坐廢葢平生立朝之日常少居山<lb/>
林之日常多自弱齡冠多士年三十既位柱史流落中<lb/>
外出入䜛惎年五十始再為史官歴詞掖版曹僅閱兩<lb/>
嵗身巳去國方宣政閒近倖欲致有時名者出其門少<lb/>
屈身則立致顯要及紹興力爭和議當國者㗖以兩地<lb/>
皆褰裳去之若將凂焉所以白首丘園終老不悔夫先<lb/>
民之不朽者有行有言行事茍不盡見於時則斯文必<lb/>
<pb n="KR4d0158_WYG_027-1b"/>
亦有述於後大父既抱忠藎鬱而不伸至於遺藁復湮<lb/>
没無傳實痛諸心大父發藻儒林即以文鳴其所居官<lb/>
蓬省蘭臺史職詞垣皆著作之事前後隱居數十年間<lb/>
寒牕窮檐青燈華髪手不釋巻閎博浩𣺌所發益肆烟<lb/>
林雲嶠幅巾杖屨趣深理到追軼風騷意寄高逺經淵<lb/>
史藪據古鑒今亂階治蹟貫穿敷陳忠誠洞見積其所<lb/>
述充篋溢笥大父捐館之日先君尚㓜遺墨散失旋傳<lb/>
録於親友家所輯文槀僅有二十四巻其間脫誤居多<lb/>
<pb n="KR4d0158_WYG_027-2a"/>
先君辛勤裒稡粗成全書將傳於後力所未逮珏繆承<lb/>
墜緒始克鋟梓大參攻媿先生既光寵先世親染序文<lb/>
冠於篇端矣其遺事之詳具見家傳惟大父有行而不<lb/>
盡用有言而不盡傳撫巻追念葢有感焉嘉定辛未孟<lb/>
夏既望孫朝請大夫直寶謨閣江南西路提㸃刑獄公<lb/>
事兼本路勸農提舉河渠公事珏謹書<lb/>
</p>
<p>
</p>
  </div>
</body>
</text>
</TEI>
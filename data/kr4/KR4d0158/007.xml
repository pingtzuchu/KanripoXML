<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻七</head>
    <p>
<pb n="KR4d0158_WYG_007-1a"/>
欽定四庫全書<lb/>
　筠谿集巻七　　　　　　宋　李彌遜　撰<lb/>
　　書一首<lb/>
　　　上丞相張魏公書<lb/>
某竊觀歴代帝王建都金陵必固守淮南以為國衛伏<lb/>
覩近降手詔駐蹕建康以察天意雖聖謨宏逺未即寧<lb/>
處然六飛所臨萬乘畢從不可不固藩維而崇屏翰也<lb/>
况叛臣負固尚未授首南接宿亳西連陳蔡皆要害之<lb/>
<pb n="KR4d0158_WYG_007-1b"/>
地在今日天下之勢淮南為重而荆襄次之爰自去嵗<lb/>
以來兩路興師將帥同力奏功獻捷敵氣消沮㡬於殄<lb/>
滅者由相公親承王命撫視軍士諭以方略皆知奮竭<lb/>
以成此勲中外逺邇不意旬月之間有是舉也近者伏<lb/>
聞都督併歸行府官吏悉還舊治西南諸軍未有統一<lb/>
深慮閫外之事懸制於中緩急有失機㑹萬一將士解<lb/>
體敵人乗間少乖隄防不惟有害萬全前功可惜建康<lb/>
恐不得奠枕也區區之愚謂宜於前宰執中擇威望素<lb/>
<pb n="KR4d0158_WYG_007-2a"/>
著為諸將所信服者崇以美名加以厚禮分董淮南荆<lb/>
襄兩路軍事擇地開府以䕶諸將許時赴闕奏議相公<lb/>
當軸處中宻贊廟謨授以成算如左右臂以衛心腹如<lb/>
此則將師有所統敵人知所畏逺近必聞内外相應上<lb/>
可以寛西南之憂顧而相公可以坐籌巖廊不勞而成<lb/>
非常之功誠為上計某迫於憂國之深忘其狂瞽伏乞<lb/>
垂察而加擇焉<lb/>
　　啟十五首<lb/>
<pb n="KR4d0158_WYG_007-2b"/>
　　　賀趙右丞啟<lb/>
伏審宸廷渙號台席登賢共惟驩慶竊以才大而出逢<lb/>
乎辰仕優而得行其道取功名瓴建之易當春秋鼎盛<lb/>
之時世所共榮人或難致仰資盛徳實異前聞伏惟某<lb/>
官宇量陂涵風儀嶽峙直心許國景行端朝温温君子<lb/>
之容蹇蹇王臣之節英華内發方含章而不居謀猷孔<lb/>
嘉屢懷忠而入告天心克享帝念在茲果備諮詢入參<lb/>
宥宻鯤池激水回觀萬里之程鳯閣昻宵坐見一飛之<lb/>
<pb n="KR4d0158_WYG_007-3a"/>
翼矧任重喉舌股肱之寄則體均腎腸心腹之親左右<lb/>
有為安危所繫不待築巖而得說僅同維嶽之生申倡<lb/>
九牧以阜民將蒙于膏澤宅百揆以熙載側聽於明綸<lb/>
某舊獲登門久乖望履聞風而悦敢自許於彈冠飲徳<lb/>
之和庶相期而鼓腹<lb/>
　　　謝宣州解元啟<lb/>
伏審文場較藝賢籍登名衆推卓爾之能首應裒然之<lb/>
舉伏惟解元先輩英才發秀懿行成純益壯詞鋒人將<lb/>
<pb n="KR4d0158_WYG_007-3b"/>
賈其餘勇資深學海力可回於狂瀾用志有累丸之專<lb/>
收功信拾芥之易一朝鬻技權輿已重於百金三月聚<lb/>
糧稅駕必期於千里某坐稽慶牘荐枉賢車聞金玉之<lb/>
好音至於㤀味念瓊瑤之匪報徒有汗顔感荷之深敷<lb/>
宣罔既<lb/>
　　　代賀韓侍郎啟<lb/>
伏審肅奉綸恩峻陞槖禁得賢之慶多士所同恭惟判<lb/>
部侍郎稟識疏明受材雄驁濟美勲賢之世逢辰熙洽<lb/>
<pb n="KR4d0158_WYG_007-4a"/>
之朝天府先聲已孚於彈壓水衡帥屬屢致於澄清載<lb/>
疇心計之優徃㕘錢貨之柄踰尊踰戚所以待縉紳非<lb/>
常之才足食足兵斯乃為朝廷當務之急惟寵異則任<lb/>
益重而力裕則功易成比屋財豐賦歛不加於郡縣太<lb/>
倉粟腐錢糓不聞於廟堂佇觀嘉績之多用膺蕃錫之<lb/>
庶某頃㕘吏幕恩容止許以登車逺佐郡章趨走莫遑<lb/>
于賀厦徒欣依庇竊幸聞風春序方深生經惟重冀順<lb/>
迎於諸福以茂養於至和<lb/>
<pb n="KR4d0158_WYG_007-4b"/>
　　　賀張𠫭政啟<lb/>
伏審光奉綸言入陪機政人惟求舊共知獨斷之明道<lb/>
之將行孰謂中興之晚廟堂增重海宇蒙休竊以吳㑹<lb/>
天臨順動六龍之御淮壖電掃力摧九虎之軍注意方<lb/>
隆協恭有賴政將焉往聳夷夏之傳聞事有至難快神<lb/>
人之宿憤進禆國論允屬宗工恭惟某官業懋經邦義<lb/>
存許國懷文抱質時推君子之儒效信納忠可見仁人<lb/>
之勇附清光於日月𠫭宻契於風雲周誥商盤蚤專潤<lb/>
<pb n="KR4d0158_WYG_007-5a"/>
色房謀杜斷久賛經綸未攄補衮之逺猷咸仰輕裘之<lb/>
餘裕晉公舊徳難安緑野之逰謝傅重名果慰蒼生之<lb/>
望虜氣坐消於鶴淚王師益奮於鷹揚増六七作之重<lb/>
光賴一二臣之同徳副南山詠何待於旬時收東周功<lb/>
尚遲於期月某侵尋老境漂泊孤蹤方歸棲芋粟之區<lb/>
獲久借帲幪之蔭㳺揚過實汲引居多則聞渙號之頒<lb/>
獨陪輿情之喜高岡鳴鳯願賡吉士之歌大壑縱魚請<lb/>
作賢臣之頌<lb/>
<pb n="KR4d0158_WYG_007-5b"/>
　　　回劉侍制啟<lb/>
蒼顔白髮久負耒於丘園皂蓋朱轓偶分符於民社知<lb/>
難弗避撫已増羞伏惟某官宇量淵澄風神嶽秀望出<lb/>
荐紳之表知深旒扆之衷宣室陳謨早雍容於禁槖承<lb/>
明厭直久㳺泳於直祠某間闊十年馳驅千里承流宣<lb/>
化方懷出據之憂事賢友仁竊有踰捱之喜曽未修於<lb/>
問牘辱先枉於緘封愧荷之誠敷宣罔既<lb/>
　　　回劉通判啟<lb/>
<pb n="KR4d0158_WYG_007-6a"/>
<hi>上詞同</hi>伏惟某官儒雅飭身智謀周事兼文武之兩器信<lb/>
仕學之並優澤國乗軺屢秉光華之虎節江城半刺尚<lb/>
淹游泳於牛刀眷是劇邦適丁饑嵗地近操戈之衆誰<lb/>
能去兵俗傳挿筆之風必使無訟顧兹孱陋實藉維持<lb/>
方馳問之未遑遽貽書之先及感銘之至敷叙奚殫<lb/>
　　　謝生日詩啟<lb/>
身名無取悵蒲栁之近秋嵗月可驚適桑蓬之在旦伏<lb/>
惟某官仁風逺及徳宇兼容寓高興於七言文成製錦<lb/>
<pb n="KR4d0158_WYG_007-6b"/>
味過褒之一字意欲凌雲回壯志於已銷知頽齡之可<lb/>
制心乎愛矣敢㤀金玉之音巻而懷之愧乏瓊瑤之報<lb/>
　　　賀沈樞宻啟<lb/>
伏審宸章播告宥府登庸夷狄震驚兵民鼓舞竊以時<lb/>
不可失㑹聖賢之相逢事有至難快神人之共憤蓋惟<lb/>
過物者必濟不待三年而有成故增重於本兵以敷求<lb/>
于舊德天下以安危繫於成敗朝廷以用捨視為輕重為文<lb/>
經世直節端朝隆隆明堂之傑材卓卓清廟之偉噐許國獨<lb/>
<pb n="KR4d0158_WYG_007-7a"/>
高於大節陳王宻契於上心言聽而行久參黄闥之政<lb/>
功成自晦早從緑野之遊屢勤宣室之夜思旋被康侯<lb/>
之晝接金華前膝方入侍於宸居玉帳借籌遂還陞於<lb/>
樞極允賴兼資之畧全收克復之勲坐運六竒上寛北<lb/>
顧之慮逺施三表盡清南牧之塵行聞選於衆而舉臯<lb/>
陶焉用求諸野而得傅説某登門未久辱遇最深喜上<lb/>
臣之有為聽下風而增氣屬紆郡紱阻曳賔裾瞻望門<lb/>
闌不勝欣抃依歸之至<lb/>
<pb n="KR4d0158_WYG_007-7b"/>
　　　賀張丞相啟<lb/>
伏審誕告大廷登崇碩輔爰舉非常之典用彰不世之<lb/>
勲夷夏聳聞君臣胥慶竊以時不可失㑹聖賢之相逢<lb/>
事有至難快神人之共憤蓋惟過物者必濟不待三年<lb/>
而有成收淮蔡之功始於能斷郤淝水之衆孰謂矯情<lb/>
雖至今非得失所能重輕而天下以安危繫于成敗一<lb/>
人注意萬口同辭藹然嘉績之多允矣懋功之報恭惟<lb/>
某官明謨經世同徳承乾獨髙取日之能綽有回天之<lb/>
<pb n="KR4d0158_WYG_007-8a"/>
力心存王室逺寵利而弗居志在中原蹈險阻而不顧<lb/>
馭將於掌握之上致敵於樽俎之間借筯前籌嘆論兵<lb/>
之合我長纓係虜恨無官以酬公載疏赤舄之榮益懋<lb/>
黄裳之業仲父之在江左朝野皆傾心而來光武之下<lb/>
昆陽京師將傳首而至然養虎雖媚防其怒心逐獸既<lb/>
窮慮能反噬深謀者不戰而備乘勢則以速為神欲必<lb/>
取於萬全盍兼收於多算某効功無路辱遇有年識君<lb/>
子之所為聽下風而增氣屬紆郡紱阻曳賔裾瞻望門<lb/>
<pb n="KR4d0158_WYG_007-8b"/>
闌不勝欣抃依歸之至<lb/>
　　　賀秦丞相啟<lb/>
伏審肅奉宸章寵陞宰路適契臣隣之詠遂專宥宻之<lb/>
司夷狄震驚兵民鼓舞竊以時不可失㑹聖賢之相逢<lb/>
事有至難快神人之共憤蓋惟過物者必濟不待三年<lb/>
而有成故增重於本兵以敷求於舊徳疇功不世晉位<lb/>
久虛雖至人非用捨所能輕重而天下以安危繫於成<lb/>
敗恭惟某官嘉謀經國懋徳承乾信行蠻貊之邦忠為<lb/>
<pb n="KR4d0158_WYG_007-9a"/>
社稷之衛功高杵臼力存趙氏之孤義重子卿身杖漢<lb/>
家之節十年神䕶萬里生還豈天用是彰周公使虜誠<lb/>
為眞漢相金甌定卜久冠於台躔玉帳借籌還登於樞<lb/>
極允賴兼資之器全收克復之勲坐運六竒上寛北顧<lb/>
之慮逺施三表盡清南牧之塵還風聲鶴淚之師安簞<lb/>
食壺漿之衆某効功無路辱遇有年識君子之有為聽<lb/>
下風而増氣屬紆郡紱阻曳賔裾瞻望門闌不勝欣抃<lb/>
依歸之至<lb/>
<pb n="KR4d0158_WYG_007-9b"/>
　　　回黄少卿啟<lb/>
蒼顔白髮難陪英俊之遊皂蓋朱轓尚竊承宣之寄雖<lb/>
内慚於非據竊有幸於依仁伏惟宫使少卿宇量粹夷<lb/>
風猷凝逺道不直則不見勇見義而必為秀萃一門人<lb/>
謂徳星之聚望髙諸彦班聮卿月之榮既藏刀者十九<lb/>
年將激水而三千里惟義重金蘭之契致寵貽瓊玖之<lb/>
詞某半世艱闗十年間闊見君子而喜知望履之有涯<lb/>
事大夫之賢期掃門於異日其如感慰未易敷陳<lb/>
<pb n="KR4d0158_WYG_007-10a"/>
　　　回王中大啟<lb/>
<hi>上同前</hi>伏惟宫使中大風度疏明天資粹美長才見於治<lb/>
劇厚徳可以鎭浮驥足不羣驚騰驤之莫及牛刀屢試<lb/>
見肯綮之未嘗尚迂鴛鷺之遊獨得江山之助聞風有<lb/>
素仰徳惟深比幸假於一麾遂得親於三徑見君子而<lb/>
喜知望履之有涯事大夫之賢期掃門於異日其如感<lb/>
慰未易敷陳<lb/>
　　　回宗通判啟<lb/>
<pb n="KR4d0158_WYG_007-10b"/>
芝宇未瞻首拜瓊瑤之賜瓜時甚邇側聞車馬之音豈<lb/>
惟逺俗之交懽孰若懦衷之有喜伏惟通判學士清姿<lb/>
邁徃達識探微聳壑昻霄久擅出羣之譽盤根錯節共<lb/>
推治劇之能方韞匵而不沽顧割鷄之焉用少淹别駕<lb/>
倚俟徵車白髮蒼顔雖願資於善畫青藜紅藥恐難緩<lb/>
於髙縱幸望履之有期宜著鞭之及早其如傾頌未易<lb/>
敷宣<lb/>
　　　賀樓樞宻啟<lb/>
<pb n="KR4d0158_WYG_007-11a"/>
伏審寵膺睿渥榮席鴻樞正人進而朝廷尊直道行而<lb/>
天下服聳百僚而胥慶敷四海以交欣恭惟樞宻端明<lb/>
性品淳明天資鯁亮高風足以振頽俗粹宇足以消塵<lb/>
心特立獨行慕古人之大體戴仁抱義見君子之所為<lb/>
深簡上知備殫臣節果自北門之選進膺西府之崇豈<lb/>
惟高頗牧之風規抑欲資良平之籌畫頃由政地逺暢<lb/>
皇威允符分陜之行誕布新周之命河南父老欣見漢<lb/>
官之威儀當代酋豪應想晉公之年貌上寛西顧力贊<lb/>
<pb n="KR4d0158_WYG_007-11b"/>
中興歸我侵疆顯著用儒之効賚予良弼倚觀迪后之<lb/>
謨某假守遐方竊依巨庇載念金蘭之契曾陪鴛鷺之<lb/>
班膏澤期民敢私九里之潤折衝敵國共崇四海之瞻<lb/>
　　　賀薛集英知福州啟<lb/>
伏審疏榮宸陛易地侯藩陞華禁殿之班增重帥垣之<lb/>
勢羣情胥慰逺俗交懽伏惟某官達識探微宏材成務<lb/>
繩愆糾繆獨高盤錯之功激濁揚清屢報循良之政屬<lb/>
閩粤困緑林之擾致廟堂深赤子之憂選任實能促馳<lb/>
<pb n="KR4d0158_WYG_007-12a"/>
都竒蓋治效當求之已試而兵機貴在於及時安之勝<lb/>
之可使解刀劍而買牛犢逺者近者將見詠襦袴而為<lb/>
歌謠某夙預登門久乖望履知依仁之有幸顧修慶之<lb/>
敢先欣頌之私敷宣罔既<lb/>
　<lb/>
　<lb/>
　<lb/>
　<lb/>
<pb n="KR4d0158_WYG_007-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻七<lb/>
</p>
<p>
</p>
  </div>
</body>
</text>
</TEI>
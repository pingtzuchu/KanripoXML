<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0158_WYG_026-1a"/>
筠谿李公家傳<lb/>
公諱彌遜字似之其先本唐諸王苖裔始家陳留八代<lb/>
祖澄仕為温州永嘉令遂遷於閩居福州連江縣至大<lb/>
父為平江府呉縣人公晩年復歸隱於連江曽祖餘慶<lb/>
皇任國子博士知常州贈屯田郎中祖處常皇任忠武<lb/>
庫節度推官贈朝請大夫考撰皇任左朝奉大夫通判<lb/>
保州贈少師國博府君為政精明所至能以仁愛得人<lb/>
心論事切直不果用於朝出為常州殁官邦人思慕出<lb/>
<pb n="KR4d0158_WYG_026-1b"/>
涕留葬横山為之繪像嵗時奉烝嘗不忘民有疾者取<lb/>
塋土服之輙愈其遺行詳見荆國王文公安石墓表及<lb/>
循吏遺愛録朝請府君年十三能兼通孔頴逹疏杜預<lb/>
左氏傳及居官嚴整母公安太君得目疾不能視君晨<lb/>
夕為䑛其目以篤孝稱少師府君蚤從南豐先生曽鞏<lb/>
學南豐雅器重之初仕越州清獻趙公抃知其剛介薦<lb/>
聞於朝所至興崇學政人比之文翁常衮廣孟子說著<lb/>
養氣論傳於世龜山楊先生時實銘其墓公弱冠擢上<lb/>
<pb n="KR4d0158_WYG_026-2a"/>
舍冠多士崇寧以來方用舍法更貢舉視南省第一人<lb/>
登大觀三年進士第歴單州司户丁少師府君憂除䘮<lb/>
調鄆州陽榖簿政和四年二月除國朝㑹要所檢閱文<lb/>
字十二月引見上殿改授承奉郎遷秘書省校書郎充<lb/>
編修六典檢閱文字六年七月出為提舉河東路學事<lb/>
未赴九月授尚書禮部員外郎七年正月守尚書司封<lb/>
員外郎十一月試明堂頒事八年四月擢為起居郎時<lb/>
姦黨用事以上封事剴切八月貶知雅州廬山縣九月<lb/>
<pb n="KR4d0158_WYG_026-2b"/>
改奉嵩山祠斥廢隱居者凡八年宣和七年十二月知<lb/>
冀州敵人初犯順河朔諸郡皆無備禦公在冀州捐金<lb/>
帛致勇士修城堞决河䕶塹邀擊敵之游騎斬首甚衆<lb/>
敵入中國無有拒其鋒者惟冀能以死守烏珠北還戒<lb/>
師毋犯其城敵退靖康元年七月召為衛尉少卿有㫖<lb/>
冀州守禦有勞進秩二等九月以論奏有忤與郡十一<lb/>
月差知筠州靖康二年江寧牙校周徳叛執帥臣資政<lb/>
殿學士宇文粹中殺官吏嬰城自守勢甚猖獗四月准<lb/>
<pb n="KR4d0158_WYG_026-3a"/>
大元帥府劄子除公江東路轉運判官就領郡事公時<lb/>
避冦蔣山無寸兵尺鐵聞命單騎扣賊圍蠟書射城中<lb/>
招䧏賊通欵開關迎公公立馬喻賊禍福勉其舍逆從<lb/>
順赴行在所勤王公夜卧黄堂大啟城門示賊不疑招集<lb/>
流亡賊之脇從悉從拊定其首亂者反側未服時新除<lb/>
右僕射李公綱行次江寧公與謀之呼首惡者五十人<lb/>
至庭下訊驗其状一夕悉誅之其餘黨千餘人令提舉<lb/>
常平使者王枋部送行在一郡按堵帖然建炎元年六<lb/>
<pb n="KR4d0158_WYG_026-3b"/>
月除職改充淮南路轉運副使訓詞褒諭謂廼者鋒刃<lb/>
餘孽怙惡弗悛爾能奮然為民莫刈使朝廷威令稍伸<lb/>
可謂竒偉七月遭魯國太夫人艱觧官建炎四年服除<lb/>
四月奉太平觀祠紹興二年三月祠滿知饒州三年三<lb/>
月丐崇道觀祠五年召對便殿首言當堅定規撫排斥<lb/>
姦言浮議責左右輔弼之臣為社稷經逺之慮又謂朝<lb/>
廷一日無事幸一日之安一月無事幸一月之安欲求<lb/>
終嵗之安巳不可得况能定天下大計乎上嘉其讜直<lb/>
<pb n="KR4d0158_WYG_026-4a"/>
明日上具以所奏諭近臣有不樂者擬進職再除郡進<lb/>
寶文閣知吉州陛辭上曰始將留卿大臣欲重試卿民<lb/>
事其為朕善拊循行召卿矣既至郡綏撫疲氓耡治盗賊<lb/>
境内稱治七年五月召為尚書左司員外郎八月除起<lb/>
居郎公自政和末為柱史以直節盡言流落中外閱二<lb/>
十年復居是軄直前論事鯁切如初九月試中書舍人<lb/>
時國家多事公立朝知無不言奏疏滿篋乞令内外職<lb/>
事官皆得極言時事以開言路乞増置宿衛親兵以彊<lb/>
<pb n="KR4d0158_WYG_026-4b"/>
主勢乞罷諸路創立軍興月樁錢以寛民力至於乘輿<lb/>
舉動亦宻有規諫上嘗批奏疏曰李某可謂忠於愛君<lb/>
上又宣諭令條陳今日當行事件公奏對六事一曰固<lb/>
藩維以禦外侮二曰嚴禁衛以尊朝廷三曰練四方之<lb/>
兵以壯國勢四曰節國用以備軍食五曰收民心以固<lb/>
根本六曰擇守帥以責實效時駐蹕未定有㫖料舟給<lb/>
卒以濟宫人公封詔繳奏以為六飛雷動百司豫嚴方<lb/>
時孔艱宜以宗社為心不宜以内倖細故更勤聖慮事<lb/>
<pb n="KR4d0158_WYG_026-5a"/>
雖至㣲懼傷大體上嘉納之公在詞掖凡朝廷除授有<lb/>
私意封駮無所避當國者以為異巳方國計單匱版省<lb/>
闕官無肯為者時宰謂公有心計可為民曹八年二月<lb/>
試户部侍郎三月公言祖宗之法有可行於今日發運<lb/>
一司是也大概權六路豐凶以行平糴之法然今比昔<lb/>
少異當師其意損益行之臣謂宜復此司别給糴本數<lb/>
百萬緡俾廣儲積以待恢復之用數年必見其效上詔<lb/>
從之遂復置江淮荆浙閩廣經制發運使以徽猷閣待<lb/>
<pb n="KR4d0158_WYG_026-5b"/>
制程公邁為之時秦檜再相惟公與吏部侍郎晏公敦<lb/>
復有憂色八月公上疏丐外甚力詔不允趙公鼎罷相<lb/>
檜專國贊上决䇿求和金國遣烏陵思謀等來議和使<lb/>
人入界索禮甚悖號其書曰詔書指吾國曰江南見吾<lb/>
館伴使必欲坐堂中而坐使人於一隅所歴州縣必欲<lb/>
使官吏具禮迎其書如國中迎天子詔書之禮且言其<lb/>
書到必欲上再拜親受之又欲以客禮到都堂見宰執<lb/>
二使既到以難從之事邀請於朝欲上受金國冊封中<lb/>
<pb n="KR4d0158_WYG_026-6a"/>
外惶駭三衙楊沂中等至都堂白宰執云聞朝廷欲贊<lb/>
主上行屈巳之禮恐軍民詾詾即某輩彈壓不得是時<lb/>
敵使在館軍民皆出不平之語臣下惴惴慮生意外之<lb/>
變傾都城百姓終夕不能寐而近甸常潤㑹稽之間民<lb/>
並不安檜本主此議以人言紛紛亦於榻前求去欲要<lb/>
上决意從和時樞宻院編修官胡公銓上疏言議和之<lb/>
非乞斬檜以謝天下校書郎范公如圭以書責檜曲學<lb/>
倍師忘仇辱國之罪遺臭萬世禮部侍郎曽公開至堂<lb/>
<pb n="KR4d0158_WYG_026-6b"/>
抗聲引古誼以折檜皆相繼貶逐方檜兇熖熏灼人莫<lb/>
敢言獨公對丐言金人遣使請和事當緩而圖之謀以<lb/>
致之必於有成至於先事致屈欲行君臣之禮有大不<lb/>
可者上深悟其說以為當然十一月詔廷臣大議公手<lb/>
疏敷陳甚切謂陛下受敵之空言未有一毫之得乃欲<lb/>
輕祖宗之所付託屈身委命自同下國而尊奉之是倒<lb/>
持太阿以授之柄授人以柄危國之道而謂之和可乎<lb/>
又曰陛下今率國人以臣事醜類將何以責天下忠臣<lb/>
<pb n="KR4d0158_WYG_026-7a"/>
義士之氣時羣臣心知臣事仇敵之非畏檜不敢辯爭<lb/>
皆同聲依阿其抗論不屈者惟公一二人而巳檜忽遣<lb/>
介通殷勤邀公至私第曰政府方虛員苟和好無異議<lb/>
當以兩地相凂公荅曰某受國恩深厚何敢見利忘義<lb/>
顧今日之事國人有不以為然者獨有一去可報相公<lb/>
檜黙然不言次日公再上疏曰竊聞朝廷計議禮儀未<lb/>
定使人之説多不可從臣反復思之金人狂悖吞噬欲<lb/>
盗混一之名故以土地宗族邀陛下金人敵國也卿士<lb/>
<pb n="KR4d0158_WYG_026-7b"/>
大夫國人所頼以為國者也今事未得一而先致屈坐<lb/>
失四海之心不可不慮臣自草萊累被親擢思所以報<lb/>
陛下者惟盡忠而巳茍顧避不言致陛下墮敵人之計<lb/>
失國人之心以貽後患臣之罪大矣又上疏言送伴使<lb/>
揣摩迎合意為身謀不恤社稷之計乞别選忠信之人<lb/>
協濟國事檜怒甚公復引疾請外上特諭大臣留之御<lb/>
筆有曰卿毋以輕去朕為高檜盡排羣論屈禮從和之<lb/>
議巳決附㑹其説者或謂往年敵人南騖趙公鼎為臺<lb/>
<pb n="KR4d0158_WYG_026-8a"/>
臣尚欲畫江為界今乃以和議為非或謂向使在明州<lb/>
時主上雖百拜亦不問士論靡然無所規正頼公等廷<lb/>
爭檜雖不從亦知公議之可憚是以牽制再與使人計<lb/>
議稍殺其禮如不受封冊如宰執就館見使人受䕶書<lb/>
納入免於主上屈體如改江南為宋改詔諭使名為國<lb/>
信若此類者初檜不以從之為恥皆公等忠憤激切立<lb/>
論正捄之力惟君臣之禮迄不能爭九年春公凡再上<lb/>
疏<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>歸田里以徽猷閣直學士知筠州改知漳州公不<lb/>
<pb n="KR4d0158_WYG_026-8b"/>
鄙逺郡修崇儒化新作鄉校至今漳人繪祠於學十年<lb/>
請祠歸隱連江西山牓其别業曰筠莊自號筠谿真隱<lb/>
時權臣誅逐異已者忠臣賢士相望落南公日戒家人<lb/>
治装束擔以俟嶺海之命五月金烏珠渝盟舉國中<lb/>
之兵分四道入冦十一年正月烏珠復僉兩河軍與蕃<lb/>
部凡十餘萬冦淮西䧟壽春人益信公廷爭去國所論<lb/>
敵情反覆其言皆驗初檜主和諱戰排斥公等所奏至<lb/>
是檜乃言於上曰徳無常師主善為師臣昨見金國撻<lb/>
<pb n="KR4d0158_WYG_026-9a"/>
辣有割地之議故贊於從和今烏珠和議巳變當定攘<lb/>
伐之計檜亦自知前言之非而自遷其說至十二年乘<lb/>
敵兵之敗諸將之勝檜復收兵求和何鑄曹勛使命既<lb/>
通檜乃追仇向者盡言之臣十一月言者論在宰執則<lb/>
趙鼎王庶在侍從則曽開李某是四人者同心併力或<lb/>
因求對或縁上章必欲力沮和議於是公與曽公開並<lb/>
落職公處之裕如初無幾微忿懟之意晩嵗著詩有曰<lb/>
十年去國心常赤可見公惓惓憂國之志公去國十五<lb/>
<pb n="KR4d0158_WYG_026-9b"/>
年不通時宰書不請磨勘不丐任子不序封爵終其身<lb/>
焉二十三年二月三日公終於寓居蕭寺先檜兩年殁<lb/>
三十一年朝廷知公忠節詔追復敷文閣待制其制詞<lb/>
云人臣守堅正之論陳於王前朝廷有優渥之恩公於<lb/>
身後公學問純正操行端方為人衎易與人無忤處大<lb/>
事臨大節不為利回威怵凛然有不可犯之色居官亷<lb/>
而家益貧無一畝之田無一金之産獨藏書萬餘巻而<lb/>
巳公立朝有直節而所典州皆有惠政公之為廬陵忠<lb/>
<pb n="KR4d0158_WYG_026-10a"/>
簡胡公銓嘗作郡齋記謂公威令神行惠利川流是豈<lb/>
巧言令色四體若無骨者所能乎公之治臨漳考亭先<lb/>
生朱公熹後至為郡為文祭公曰紹興之初公在邇列<lb/>
力闢和議見忌權臣出守此邦治行亦著竟以䜛口去<lb/>
郡臥家人懐其忠建此遺烈又奠公於學曰惟此廟學<lb/>
實公所遷人到於今追頌勞績矧惟忠慮抑壯前聞二<lb/>
邦之政人皆能誦之公取友必端與人交必忠以信初<lb/>
胡忠簡之貶也人雖高其節皆憚權臣莫敢與通公獨<lb/>
<pb n="KR4d0158_WYG_026-10b"/>
至其家為之經紀其行且書十事以贈其言曰有天命<lb/>
有君命不擇地而安之曰唯君子困而不失其所亨曰<lb/>
名節之士猶未及道更冝進歩曰境界違順當以初心<lb/>
對治曰子厚居柳築愚溪東坡居惠築鶴觀若將終身<lb/>
焉曰無我方能作為大事曰天將任之必大有所摧抑<lb/>
曰建立功名非知道者不能曰太剛恐易折須養以渾<lb/>
厚曰學必明心記問辨説皆餘事丞相張忠獻公浚帥<lb/>
閩知公居無屋耕無田嘗裒官之閒田千畝散屋百楹<lb/>
<pb n="KR4d0158_WYG_026-11a"/>
以遺公經輯生理公力辭不受强之不可其安貧自樂<lb/>
身雖詘而道益高公遺藁有奏議三巻外制二巻議古<lb/>
三巻詩十巻雜文六巻公兄弟六人皆以儒業名節著<lb/>
聞於時長彌性嘗魁成均蚤亡次彌綸知台州次彌大<lb/>
歴河北河東宣撫副使大名尹刑部工部户部尚書將<lb/>
大用厄於權臣終老信州懷玉山次即公也次彌中為<lb/>
上舍優等未命而卒次彌正為吏部郎兼史館秦氏當<lb/>
國上書論事言所難言臺臣指為趙忠簡黨人坐廢二<lb/>
<pb n="KR4d0158_WYG_026-11b"/>
十年公議惜之公殁之日檜尚在相位時賢避其勢熖<lb/>
無敢狀公之行銘公之墓是以其事不傳無以聞於太<lb/>
史氏諸孤僅拾其遺事大概傳於家如立朝行巳言行<lb/>
之可書者尚多所遺逸云<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻二</head>
    <p>
<pb n="KR4d0158_WYG_002-1a"/>
欽定四庫全書<lb/>
　筠谿集巻二　　　　　　宋　李彌遜　撰<lb/>
　　奏議<lb/>
　　　戸部侍郎轉對劄子<lb/>
臣嘗觀唐太宗問創業守文之君而房𤣥齡以創業為<lb/>
難魏徴以守文為難臣愚以為創業守文雖不為易而<lb/>
中興為甚難也盖振頽綱補弊政易風俗集流亡政之<lb/>
可因者悼前轍而或廢事之可革者守膠柱而不移欲<lb/>
<pb n="KR4d0158_WYG_002-1b"/>
其成功誠甚難也易曰有過物者必濟故小過之後受<lb/>
之以既濟自古人君非有大過人者不能回衰亂之俗<lb/>
以為安平之治也惟周宣王以任賢使能而能復古漢<lb/>
宣帝以信賞必罰而致中興光武以總攬權綱造漢室<lb/>
肅宗以治兵討賊復唐祚元帝以虛心下士收一時之<lb/>
望以保江左至於區區勾踐尚能苦身焦思滅强吳尊<lb/>
周室以復其國則天下之事未有力行而不成亦未有<lb/>
不為而能成者也降是而往雖有願治之君而終不能<lb/>
<pb n="KR4d0158_WYG_002-2a"/>
成其紹復之業者政事之間害成者多而不能去故也<lb/>
將帥雖衆而失控御之術害成也財用雖足而失均節<lb/>
之道害成也立政者茍一朝之利而不為經逺之計害<lb/>
成也在位者懐自安之私而無許國之志害成也有是<lb/>
數者而欲成中興之功是猶農夫不去草萊而望苗之<lb/>
興顧不難哉仰惟國家之難曠古未聞陛下宵衣旰食<lb/>
坐薪嘗膽凡政事之得失生民之利病人材之賢否與<lb/>
夫任將帥練兵卒豐財用一有補於中興之治者莫不<lb/>
<pb n="KR4d0158_WYG_002-2b"/>
深究而力行之然蹙國未復强敵未殄豈規摹未定而<lb/>
害成者未去乎今黠冦留屯中原資糧畿甸分兵淮泗<lb/>
觀時伺釁窺我中國其志甚大未肯輕舉兹忠臣義士<lb/>
所以流涕而芻蕘搢紳每為寒心者而朝廷方且崇大<lb/>
體務鎮静狃目前之安㤀善後之計如秦人越人端視<lb/>
而不加恤臣愚所未喻也臣聞孟子論當務之急易經<lb/>
著随時之義君子見幾不俟終日又聞賁育之不戒童<lb/>
子之不抗魯雞之不期蜀雞之不支若計謀不先定將<lb/>
<pb n="KR4d0158_WYG_002-3a"/>
帥不協力士卒不素練饋餉不預備玩嵗愒日不早圗<lb/>
之一旦秋風髙胡馬鳴後時之悔若噬臍焉殆將何及<lb/>
臣願陛下斷以乾剛照以離明體當務隨時之訓如救<lb/>
焚拯溺之急馭將以道節財以理變茍且之政以為逺<lb/>
圗懲自安之私以勵臣節力去此害成者然後任賢能<lb/>
如周宣王信賞罰如漢宣帝總權剛如漢光武掃大憝<lb/>
如唐肅宗下取元帝勾踐之事以為規監將見中原不<lb/>
足復黠冦不足破誠宗廟社稷海㝢元元無疆之休臣<lb/>
<pb n="KR4d0158_WYG_002-3b"/>
不勝憂思忠憤激切屛營之至<lb/>
　　　乞置使積粟劄子<lb/>
臣聞陸贄有言晁錯論安邊之策要在積穀充國建破<lb/>
羌之議先務屯田故其於興元平賊之後猶力請罷嵗<lb/>
運水脚擇人充使委以平糴盖師行之際足食為先不<lb/>
易之理也國家用武十有餘年軍餉日滋終嵗所入才<lb/>
可給目前仰食之衆水旱盜賊之備不與焉一有非常<lb/>
之役不取則不足以濟事功取之則民不堪命長慮却<lb/>
<pb n="KR4d0158_WYG_002-4a"/>
顧者於此寒心也臣每於敷奏之間躬聞聖訓以國用<lb/>
不給為甚患以民力既竭為甚憂臣仰體陛下宵旰勤<lb/>
恤之意蚤夜以思祖宗之法有便於國利於民可行於<lb/>
今者發運一司是也其制始於太宗淳化間而備於仁<lb/>
宗皇祐之後大槩不過權六路豐凶以行平糴之法災<lb/>
傷州郡則减價而收之值豐熟州軍則増價而糴之以<lb/>
補當輸之數每嵗轉般以實中都亦可謂便於國利於<lb/>
民也然今日之宜比昔少異不必盡循舊制當師其意<lb/>
<pb n="KR4d0158_WYG_002-4b"/>
損益以行之臣愚謂當於經費之外别給糴本數百萬<lb/>
緡復置一司廣行儲積分毫不得取供近用唯以待陛<lb/>
下經逺恢復之須積之一年必見其效三年之間當有<lb/>
一年之蓄加以數年倉廩有豐實之漸田畝有休息之<lb/>
期公私之利不可勝言然方省官之時而欲増置吏貟<lb/>
方匱闕之時而欲樁辦糴本方目前仰給之時而效乃<lb/>
在數年之後議者必以為非盖興事者難於謀始慮逺<lb/>
者不求近功今捐緡錢數百萬増官吏十數人而可以<lb/>
<pb n="KR4d0158_WYG_002-5a"/>
朝廷長久無窮之利何憚而不為孟子謂有七年之病<lb/>
求三年之艾茍為不蓄終身不得臣謹條具發運司建<lb/>
置廢罷及今日可以依倣置使之目隨此繳進伏望陛<lb/>
下特加聖覽參酌利病斷以不疑而力行之不勝幸甚<lb/>
　　　乞置使積粟畫一<lb/>
　一太宗皇帝淳化年間剏置至道初始以都大發運<lb/>
　　使為額真宗皇帝以三司不見外方茶鹽利害特<lb/>
　　設制置一司其後制置發運兩司通而為一<lb/>
<pb n="KR4d0158_WYG_002-5b"/>
　一舊來所掌職事<lb/>
　　每嵗先以朝廷降到糴本於諸路豐熟去處増價<lb/>
　　收糴米斛就真州泗州轉般倉收樁<lb/>
　　諸路上供斛㪷係發運司逐年用所糴米斛先次<lb/>
　　代發應副中都其諸路合發米數却於真州泗州<lb/>
　　轉般倉下卸以備本司起過之數<lb/>
　　逐年視六路豐凶災傷去處難得本色則令減價<lb/>
　　納錢豐熟去處榖賤傷農則令増價收糴以補合<lb/>
<pb n="KR4d0158_WYG_002-6a"/>
　　發之數其贏則歸本司<hi>謂如災傷地分㪷米五百即折納四百文豐熟地分</hi>
　　<hi>㪷米二百即増作三百文收糴其贏猶有一百文歸本司之類</hi>
　　拘催檢察諸路上供錢物坑治市舶等事<lb/>
　　按劾諸路上供稽違每嵗攢造錢帛斛㪷文帳以<lb/>
　　上省部<lb/>
　一自政和二年内罷轉般諸路額斛經發上京下卸<lb/>
　　并拘收糴本以為羨餘内外不復更有儲積而發<lb/>
　　運司之職名存實亾止是催發綱運<lb/>
<pb n="KR4d0158_WYG_002-6b"/>
　一紹興二年間縁發運司别無職事將官屬權罷案<lb/>
　　牘架閣饒州并湖州以備照用<lb/>
　一今來用武之際兵食為先理合依祖宗舊制專置<lb/>
　　一司攽降糴本廣行收糴儲蓄糧斛以備不測之<lb/>
　　用庶幾不至臨時有取於民<lb/>
　一置使一貟或使副各一貟并所置使名置司去處<lb/>
　　自乞朝廷指揮<lb/>
　一今來措置糴本為先且即以米價每㪷約三百文<lb/>
<pb n="KR4d0158_WYG_002-7a"/>
　　計用六百萬貫可糴二百萬碩乞自朝廷剗刷支<lb/>
　　降如金銀見錢數少物帛之類但可變轉者給降<lb/>
　　充本若不敷上件數目且乞先次支降三百萬貫<lb/>
　　文其餘接續收樁支降<lb/>
　一發運司舊係轉般諸路額斛應副中都今來置使<lb/>
　　專為於經費之外預行儲蓄以備非泛支用所掌<lb/>
　　職事難以盡用舊制理合増損措置下項逐年朝<lb/>
　　廷降到本錢盡數於六路豐熟去處置埸和糴樁<lb/>
<pb n="KR4d0158_WYG_002-7b"/>
　　管聽候朝廷指揮支用<lb/>
　　逐路合納税賦並從本司相度豐凶委是災傷去<lb/>
　　處許減價折納見錢並撥歸本司却令本司認起<lb/>
　　合發上供之數<lb/>
　　諸路上供斛㪷並令漕司依舊認發仍聽朝廷科<lb/>
　　撥唯災傷州縣既折納見錢令本司將所納到錢<lb/>
　　於豐熟路分收糴米斛補發合納之數餘錢惟許<lb/>
　　増添糴本外並行封樁本司不許别行支用<lb/>
<pb n="KR4d0158_WYG_002-8a"/>
　　檢察諸路失䧟錢物許拘收充本每季具數申戸<lb/>
　　部注籍<lb/>
　　六路年額上供錢物不以科名合起發之數並行<lb/>
　　拘催如有稽違隠落並聽奏劾<lb/>
　一今來所措置到錢米並令沿流諸軍樁管嚴立法<lb/>
　　禁不許分文移用朝廷亦自遵守不可那撥應副<lb/>
　　目前支用<lb/>
　一官属人吏並取朝廷指揮比倣舊數量行差置候<lb/>
<pb n="KR4d0158_WYG_002-8b"/>
　　就緒日申請増減<lb/>
　一乞先次選差使員其本司合行事件並聽所差官<lb/>
　　具畫一申取朝廷指揮<lb/>
　　　答和議奏<lb/>
准紹興八年十一月十九日樞宻院劄子三省樞宻院<lb/>
同奉聖㫖大金遣使至境朕以梓宫未還母后在逺陵<lb/>
寢宫闕久稽汛掃兄弟宗族未得㑹聚南北軍民十餘<lb/>
年間不得休息意欲屈已就和在廷侍從臺諫之臣其<lb/>
<pb n="KR4d0158_WYG_002-9a"/>
詳思所宜條奏來上各限一日進入右劄付臣准此臣<lb/>
近於今月四日陛對嘗具奏陳金人遣使請和事當緩<lb/>
而圗之謀以致之必底有成至於先事致屈有大不可者<lb/>
伏䝉陛下聽納以謂當然兹承温詔明諭聖意至於屈<lb/>
已就和臣仰體陛下孝慈哀痛有不得已者不知涕泗<lb/>
之下也陛下欲還梓宫迎母后修陵寢宗廟之奉復兄<lb/>
弟宗族之懽以與軍民休息之期誠臣子之深願天下<lb/>
之至望也然敵情險詐姦謀詭計未易測度應之得其<lb/>
<pb n="KR4d0158_WYG_002-9b"/>
道則不必致屈而陛下之欲可得應之非其道則雖屈<lb/>
已從之求吾所欲未必可得而後日之患不可不慮也<lb/>
金人之擾中國十有餘年豺狼蠭蠆不足喻其毒殘我<lb/>
人民毀我城邑貪婪凶暴莫知窮極而一旦欲舉土地<lb/>
宗族以與我是大可疑也謂其衆離勢分為欵我之計<lb/>
則彼既弱矣尚何自屈之有哉謂其幣重言甘為誘我<lb/>
之策則屈已從之是墮其計中也或云來使之辭以謂<lb/>
酋主厭兵欲施大恩以釋前日之怨狼子野心萬無是<lb/>
<pb n="KR4d0158_WYG_002-10a"/>
理設或有之但當復我土地歸我宗族休兵息民不相<lb/>
侵伐而已何至先之以難從之禮責我必從而後議哉<lb/>
陛下受其空言未有一毫之得乃欲輕祖宗之所付託<lb/>
屈身委命自同下國而尊奉之是倒持太阿以授之柄<lb/>
也授人以柄而危已之國謂之和可乎借使敵人姑從<lb/>
吾欲假以目前之安異時一有無厭之求意外之欲從<lb/>
之則害吾社稷之計不從則釁端復開矣是今日徒有<lb/>
屈身之辱而後患良未已也陛下痛念梓宫不返母后<lb/>
<pb n="KR4d0158_WYG_002-10b"/>
未還不顧一身之屈求和異類彼乃先持割地之説以<lb/>
邀陛下使真得之陛下能與三軍百執事共守之耶不<lb/>
過分兵遣將以疆理之爾是未必為我大利已能致陛<lb/>
下之屈則梓宫母后兄弟宗族相繼以邀陛下何所不<lb/>
至必得其欲而後已其可不預防之耶國家之禍曠古<lb/>
罕聞陛下冒犯險艱取神器而有之四海之内欣戴聖<lb/>
徳無有窮已者誠以祖宗流澤入人之深天下皆知忠<lb/>
於君上為不易之大節今陛下率在廷之臣以君北敵<lb/>
<pb n="KR4d0158_WYG_002-11a"/>
後何以責其盡忠哉况三軍之士四海之衆視朝廷以<lb/>
為祈嚮而强之以其所不欲一夫不從則有不可勝慮<lb/>
者矣是又大不可者臣所謂應之非其道則吾之所欲<lb/>
未必可得而後日之患不可不慮者此也臣愚切料金<lb/>
人之失在於疑粘罕而廢劉豫粘罕疑則其國人之心<lb/>
離劉豫廢則中原之人不附所以恐懼自疑為求和之<lb/>
計而賊性詭誕變詐欲以自盖尚持强大之勢以惑我<lb/>
耳願陛下深謀逺慮緩而圗之不待屈已就和而可以<lb/>
<pb n="KR4d0158_WYG_002-11b"/>
得聖心之所大欲茍内懐欲速之心外示深畏之跡實<lb/>
啟其窺伺之意事未易可成也為今日計者莫若遣使<lb/>
境上從其割地之約俟其復我境土歸我宗族則重幣<lb/>
以報之必欲先屈我而後議其所以是將欺我也明矣<lb/>
則謝其使卑辭厚禮以遣之勿絶也陛下縱未遽興天<lb/>
討亦當申飭將帥厲兵秣馬固守疆埸俟釁而動然後<lb/>
修徳布政下至誠惻怛之詔動人心激士氣使皆有報<lb/>
讐强敵之志則國威日振戎事日修彼將聞風震讋求<lb/>
<pb n="KR4d0158_WYG_002-12a"/>
附之不暇陛下端拱南面梓宫可返母后可迎宗族境<lb/>
土可得而保一舉而二善成不亦可乎臣所謂應之得其<lb/>
道則不必致屈而陛下之欲可得者此也陛下聖孝懿<lb/>
恭痛念宗社若以謂必先屈已而後和議可成則十年<lb/>
之間陛下之屈亦甚矣敵人所以報陛下者如何尚復<lb/>
可以有加耶懐王絶齊以和秦而商於之地終不可得<lb/>
太公吕后之歸乃在項羽食盡少助之後果在於致屈<lb/>
以求之耶此又往古之明監也安危存亡之機實在於<lb/>
<pb n="KR4d0158_WYG_002-12b"/>
此伏惟聖慮詳擇<lb/>
　　　再論不當先事致屈劄子<lb/>
臣昨對日面奉玉音訓諭金人許歸梓宫還母后兄弟<lb/>
宗族事臣不勝感歎欣幸之至數日以來竊聞朝廷計<lb/>
議禮儀未定兼使人之説多不可從臣以所聞反復思<lb/>
之有不可先事以致屈者願為陛下陳之仰惟陛下聖<lb/>
孝之至不顧萬乘之尊求和異類而金人且以畫地講<lb/>
和為辭初不及母兄宗族也是豈可先事以致屈耶敵<lb/>
<pb n="KR4d0158_WYG_002-13a"/>
人狂悖吞噬混一之名故以陛下之所大欲邀陛下今<lb/>
信其空言遽從其請彼既得所欲則尚復何求而以土<lb/>
地宗族歸陛下耶是又不可先事以致屈也金人敵國<lb/>
也卿士大夫國人所賴以為國者也陛下欲為親而屈<lb/>
使梓宫至母后還猶有口實以慰國人今事未一得而<lb/>
坐失四海之心不可不慮是又不可先事以致屈也臣<lb/>
所陳三事於今日和議利害甚明甚切者倘陛下篤於<lb/>
愛親盡排羣議内懐欲速之心外示自弱之狀以謂必<lb/>
<pb n="KR4d0158_WYG_002-13b"/>
先致屈而後和議可成臣恐啟敵人窺伺之意别生無<lb/>
厭事愈難從反害和議也臣願陛下厚禮使人館之闕<lb/>
下先遣報謝使致所以謝之之禮因令致書道廷臣國<lb/>
人衆情未孚强以難從慮或生釁有害兩國之歡請致<lb/>
梓宫母后兄弟宗族于近地卜日可迎然後議所以禮<lb/>
之則不失敵人之情而陛下之欲可得也臣自草萊累<lb/>
被親擢沐天地之恩異於倫等蚤夜思所以上報陛下<lb/>
者唯盡忠而已茍或嫌黙顧避知而不言致陛下墮敵<lb/>
<pb n="KR4d0158_WYG_002-14a"/>
人之計失國人之心以貽後患則臣之罪不容誅矣故<lb/>
敢以狂愚上凟睿聽伏望陛下少寛萬死察其拳拳之<lb/>
忠而採擇焉臣無任恐懼激切屏營之至取進止<lb/>
　　　乞罷莫將送伴使狀<lb/>
伏覩近降指揮差新除起居郎莫將充送伴使臣契勘<lb/>
比者金人遣使畫地講和旬月之間禮儀未定中外惶<lb/>
駭人情不安賴陛下聖度剛明曲從羣議斷以不疑致<lb/>
使人屈服致書而去國人欣悦萬口一詞天下幸甚將<lb/>
<pb n="KR4d0158_WYG_002-14b"/>
輕儇不端素無所守揣摩迎合僥倖一時意為身謀不<lb/>
恤社稷之計而使將與賓客言深恐將遂非文過姦諛<lb/>
不悛觀望反覆隂搖敵情上負陛下聖孝愛親之念况<lb/>
將越次而遷已咈公議遽委使節俯示曲全為將計則<lb/>
善矣非國家之福也伏望陛下更加聖慮罷將送伴使<lb/>
别選忠信之人協濟國事臣職在論思茍有所見不敢<lb/>
緘黙冒凟聖聰不勝恐懼戰越屏營之至<lb/>
　　　應詔薦郡守監司狀<lb/>
<pb n="KR4d0158_WYG_002-15a"/>
准尚書省劄子勘㑹已降指揮令侍從官選可為監司<lb/>
郡守之人不限員數具名以聞其兩史官未有該載閏<lb/>
十月二十一日三省同奉聖㫖起居郎起居舍人並依<lb/>
侍從官已得指揮施行臣今恭依聖㫖指揮保舉下項<lb/>
須至奏聞者<lb/>
　一貟佐朝散大夫新差權知信州軍州事梁澤民吏<lb/>
　　才敏彊更練民事曽任知平江府崑山縣無為軍<lb/>
　　廬江縣治聲藹然為衆所服通判建州權州事治<lb/>
<pb n="KR4d0158_WYG_002-15b"/>
　　兵禦冦措置有方繼以提舉福建茶事被㫖權本<lb/>
　　路提刑戢吏恤刑一道賴之<lb/>
　一貟右朝散郎新差權發遣筠州軍州事葉擬智識<lb/>
　　疏通長於吏治更厯州縣前後十餘任備見才能<lb/>
　　曽任知湘州臨漳縣平易近民有循良之風雍容<lb/>
　　濟事無苛刻之政<lb/>
　一貟左朝奉郎權發遣邵武軍趙子木文采政事皆<lb/>
　　有可稱曽任知饒州樂平縣愷悌恤民而能辦治<lb/>
<pb n="KR4d0158_WYG_002-16a"/>
　　任滿而去縣人繪像祠之臣昨任知饒州備見其<lb/>
　　事其後知臨江軍邵武軍所至有聲縉紳之間咸<lb/>
　　知其能<lb/>
　一貟左朝奉郎新差監左藏西庫陳定國識量宏逺<lb/>
　　操履剛正通達治體而不忽細務吏事財計皆其<lb/>
　　所長曽任知惠州河源縣縣人至今稱之如䝉采<lb/>
　　擢必有可觀<lb/>
　一貟佐宣教郎大理寺丞魏安行儒雅飾吏愷悌牧<lb/>
<pb n="KR4d0158_WYG_002-16b"/>
　　民曽任知信州弋陽縣吏服民愛治績顯著諸司<lb/>
　　列薦賜對陞擢考其才能可以任用寘之棘寺未<lb/>
　　究所長<lb/>
　一貟佐朝散郎新差饒州通判軍州事陳洙剛毅自<lb/>
　　信不畏强禦戢吏愛民所至稱治曽任知信州鉛<lb/>
　　山縣猾吏重足不敢肆姦百姓實被其惠宣諭使<lb/>
　　劉大中薦之于朝嘗被褒典<lb/>
　一貟右通直郎添差通判䖍州彭合㢘靖疏明達於<lb/>
<pb n="KR4d0158_WYG_002-17a"/>
　　吏事前任知䖍州信豐縣縣居盜賊淵藪素號難<lb/>
　　治示以至誠人樂其政相率輸官禦冦嵗課以辦<lb/>
　　而盜不入境前後帥守監司屢嘗列薦賜對陞擢<lb/>
　　治績顯然<lb/>
　一貟左宣教郎新差知邵州府邵陽縣事劉安國廉正<lb/>
　　有守剛方不回好學多聞練達吏事曽任衡州耒<lb/>
　　陽縣民安其政人稱其能臣知吉州日本官為郡<lb/>
　　判官悉心郡事知無不為處之要劇必有可採<lb/>
<pb n="KR4d0158_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻二<lb/>
</p>
<p>
</p>
  </div>
</body>
</text>
</TEI>
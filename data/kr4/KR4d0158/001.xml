<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻一</head>
    <p>
<pb n="KR4d0158_WYG_001-1a"/>
欽定四庫全書<lb/>
　筠谿集巻一　　　　　　宋　李彌遜　撰<lb/>
　　奏議<lb/>
　　　紹興五年被召上殿劄子三道<lb/>
臣聞光武起南陽一年而破新室肅宗起靈武一年而<lb/>
復兩京元帝起建康數月而君臣之禮定遂成東晉之<lb/>
基事雖不同皆謀深志定力行而不疑故功效之成如<lb/>
此其速也竊惟國家之患振古未聞天佑宋徳陛下興<lb/>
<pb n="KR4d0158_WYG_001-1b"/>
起於艱難之中以陛下英睿神武何啻並駕漢唐之君<lb/>
而祖宗流澤入人之深比方數代何啻相什伯也然閲<lb/>
時滋久大勳未集者良由聖志未定廟謨未决上下無<lb/>
所遵承小大之臣無路以自效也爰自多事以來朝廷<lb/>
雖未嘗不以攘夷狄為急而前後議者各私其説以相<lb/>
矛盾主和者以征討為敗謀好攻者以守備為失計彼<lb/>
是而此非朝令而夕改紛紜殽亂上紊宸聽猶豫不决<lb/>
日復一日而已迫防秋之期矣故八九年間排難解紛<lb/>
<pb n="KR4d0158_WYG_001-2a"/>
之不暇其於恢復之圗初未有定計也求治效之成難<lb/>
矣哉夫千金之家為巨室者必先度方隅正基陛然後<lb/>
鳩工庀材藩垣而棟宇之則室成矣不然雖有良工無<lb/>
所施其巧也况天下之大不正其基址定其規橅而可<lb/>
為乎書曰事不師古以克永世匪説攸聞伏望陛下奮<lb/>
剛健勇智之徳考前古已行之事酌今日當務之宜斷<lb/>
自宸衷定其規橅而力圗之姦言浮議排斥不用上志<lb/>
既定然後詢謀一二同心任之勿疑責以成效恢復境<lb/>
<pb n="KR4d0158_WYG_001-2b"/>
土嵗月可待也天下之事未有不為而成亦未有為而<lb/>
不成者也古人有言患莫大於以為不足為而不為願<lb/>
陛下早圗之<lb/>
臣聞易曰介于石不終日吉孔子曰茍有用我者期月<lb/>
而已可也三年有成天下之事方其臨機應變間不容<lb/>
髪朝聞而夕行猶恐失之至於恢逺圗振長策貽謀百<lb/>
世之後非先其根芽封植而長養之不能成功故不俟<lb/>
終日不以為速期月三年之間不以為久為國者不可<lb/>
<pb n="KR4d0158_WYG_001-3a"/>
偏廢也國家靖康之末法度大壊陛下繼紹丕圗日新<lb/>
庶政當如創業之初條舉而叙行之然夷狄盜賊無有<lb/>
寧嵗盡心力而為之僅急目前之急其逺者大者有所<lb/>
未暇此亦臨機應變隨時之義不得已爾而上下習熟<lb/>
便謂當然禦敵之外一切不議間有陳一説論一事利<lb/>
在嵗月之後者衆皆指為迂闊非笑而詆訿之朝廷因<lb/>
以為不急之務置而不問妨功害治莫此為甚也孟子<lb/>
曰猶七年之病求三年之艾茍為不蓄終身不得傳曰<lb/>
<pb n="KR4d0158_WYG_001-3b"/>
無三年之蓄曰國非其國也豈有為國而慮不及三年<lb/>
之近乎伏望陛下詔左右輔弼之臣禦敵之暇取社稷<lb/>
經逺之計治安亂危之所係者條具以進陛下少加宸<lb/>
慮審其先後緩急而推行之日滋月益必有成效上裨<lb/>
中興之治庶幾國有定安之期民有休息之望取進止<lb/>
臣聞圗治安者㤀艱難險阻之為勞故終於逸樂而克<lb/>
成永世之基溺宴安者忽因循茍且之可慮故怠於間<lb/>
暇而馴致一朝之患在昔多事之時人君未嘗不欲求<lb/>
<pb n="KR4d0158_WYG_001-4a"/>
安而每至於顛隮離析者樂於茍且而倦於艱難故也<lb/>
仰惟陛下聰明睿智負興衰撥亂之才踐阼以來焦心<lb/>
勞思圗回治功是宜措天下於泰山之安矣然而國步<lb/>
未寧民居未奠一有小警上下騷動陛下不得髙枕於<lb/>
九重之中臣所未喻也豈尚或怠於閒暇而救焚援溺<lb/>
之策不汲汲於朝夕耶何以言之臣竊觀累年冦退之<lb/>
後中外熙然便謂無事朝廷有偃武之象將帥思歸馬<lb/>
之期一日無事幸一日之安一月無事幸一月之安欲<lb/>
<pb n="KR4d0158_WYG_001-4b"/>
求終嵗之安已不可得而求天下之安可乎賈誼居文<lb/>
帝時謂猶抱火厝之積薪之下而寢其上火未及燃因<lb/>
謂之安今日方之豈不為寒心哉易於萃除戎器戒不<lb/>
虞於既濟思患而預防之居安慮危猶不可緩而况欲<lb/>
轉危為安乎臣願陛下不以艱難險阻為甚勞而以因<lb/>
循茍且為甚可慮忘目前朝夕之娛為社稷萬世長久<lb/>
之計天下幸甚<lb/>
　　　紹興七年自廬陵以左司召上殿劄子三道<lb/>
<pb n="KR4d0158_WYG_001-5a"/>
臣聞善為國者如持衡本末輕重常使適平無偏而不<lb/>
舉之患焉唐自中葉以還方鎮驕横稔成禍亂至於五<lb/>
代益甚藝祖躬覩其弊懲前轍之傾故削州郡之權以<lb/>
尊王室而攬威柄誠得銷患捄時之宜然當是時强兵<lb/>
勁卒悉屯京師及西北近畿往來更戍不絶於道百姓<lb/>
逸樂財用豐衍州郡奉行詔條得以無患其後承平既<lb/>
久兵制寖隳民益無聊而州郡之權益輕本末俱弱以<lb/>
致禍患此已然之明效也至於今日曽未少革帥守但<lb/>
<pb n="KR4d0158_WYG_001-5b"/>
持空拳兵寡民貧城池隳敝財賦悉以上供餽餉不足<lb/>
枝梧目前常不暇給平時稍為備守之計則羣議力沮<lb/>
之萬一有警拱手㒺措賢者則甘心守節不肖者則奉<lb/>
身逃生雖誅竄失職之吏其害已不可勝道矣朝廷平<lb/>
時視州郡如越人視秦人肥瘠曽不曰王者以天下為<lb/>
家朝廷賴州郡以為藩維也州郡撓弱則朝廷之勢不<lb/>
固矣譬如千金之家知堂奥之可保而略其門廡不知<lb/>
門廡之隳堂奥其可安乎臣愚願慎擇賢材以任帥守<lb/>
<pb n="KR4d0158_WYG_001-6a"/>
假之事權使得竭才展效鎮安一方上寛顧憂下銷姦<lb/>
宄以效臂指之用昔董仲舒曰當更化而不更化雖有<lb/>
大賢不能善治今政解而更張之時也伏望睿慈留神<lb/>
擇中天下幸甚取進止<lb/>
臣伏覩朝廷比以兩浙江東西等路因被盜賊燒劫逃<lb/>
移人戸秋夏二税並皆停閣累年之間漸次復業仰見<lb/>
陛下仁厚之政惠養元元之意天下幸甚近因中外臣<lb/>
寮之請已降指揮夏税兩浙路並復原額餘以紹興四<lb/>
<pb n="KR4d0158_WYG_001-6b"/>
年欠數為率江東權閣三分江西權閣五分餘數依限<lb/>
起發秋税已經放免及五年十料之數並令輸納全税<lb/>
臣契勘曽經燒劫逃移人戸如已是復業開墾了當自<lb/>
合依今來指揮輸納縁諸路被害州縣輕重不等其間<lb/>
有大段深重全未歸業雖已歸業未曽開墾去處若一<lb/>
槩立定分數及令復舊額委是無所從出切慮百姓虚<lb/>
被追擾致逃避流為盜賊而官司徒有虚數不濟實用<lb/>
若縁此一例與展年限又恐其間不無僥倖臣愚欲乞<lb/>
<pb n="KR4d0158_WYG_001-7a"/>
依今來檢放災傷條法令逐州委官同逐縣知縣遍詣<lb/>
原被劫人戸檢視田畆已未開墾數目詣實本州保明<lb/>
申轉運司差官覆實保明申朝廷其已開墾數目即依<lb/>
舊額輸納税賦其未曽開墾去處並權倚閣委自令佐<lb/>
知通多方招誘歸業開墾逐年開墾到數申朝廷考其<lb/>
殿最而賞罰之庶幾數年之間民得安業而公家實得<lb/>
税賦之利取進止<lb/>
臣竊惟泉貨之用於天下猶水之行於地中其出也有<lb/>
<pb n="KR4d0158_WYG_001-7b"/>
源則其流也不絶一窒其源則竭矣伏覩朝廷多事已<lb/>
來百費叢起其生之也未得其術而用之無窮雖有丘<lb/>
山之積亦日削矣且以一州一月計之不下數萬總天<lb/>
下一嵗之費可勝計哉不可不慮也况錢貨之積必有<lb/>
所在不在公家即在私室今國用不足百姓不足公卿<lb/>
之家盡於盜賊兼并之家盡於誅求雖比來郡邑所輸<lb/>
悉入諸軍而軍中非積錢之地徃徃變易輕齎以便携<lb/>
挈不知何自而徃也訪聞多自淮南轉入偽境以資敵<lb/>
<pb n="KR4d0158_WYG_001-8a"/>
國之用兼川陜鐵錢地方近來公然行用銅錢及民間<lb/>
違法銷鑄以為器物如此泄之其患滋甚是欲實漏巵<lb/>
而大其罅也臣願陛下深究此弊申命計臣詳加講義<lb/>
廣所以生之之源思所以積之之術嚴所以泄之之禁<lb/>
誠今日之急務也取進止<lb/>
　　　乞許内外職事官言事劄子<lb/>
臣聞廊廟之材非一木之枝帝王之功非一士之略舜<lb/>
有大功二十皆取諸人此有天下不易之理况艱難之<lb/>
<pb n="KR4d0158_WYG_001-8b"/>
時乎國家多事以來十有餘年大勳未集陛下深創前<lb/>
失力圗大計宸謨廟算固無遺策然萬幾至繁日不暇<lb/>
應千慮之外有當却顧而預防者或隠於尋常不見之<lb/>
地非賴衆智未易明也夫今日當務之急政事不可不<lb/>
修而自治之方未舉夷狄不可不備而善後之計未定<lb/>
有志之士所深慮也臣願陛下以此二事詔内外侍從<lb/>
官及見任職事官以上使得悉陳之陛下與一二大臣<lb/>
慎擇而力行必有以上禆聖聽助成恢復之功其在外<lb/>
<pb n="KR4d0158_WYG_001-9a"/>
官今於所在州軍實封投進行在官依面對例施行取<lb/>
進止<lb/>
　　　乞薦舉武臣劄子<lb/>
臣聞天下危注意將方今國家恢復中原當務之急莫<lb/>
先於擇將而將之才能非倉卒所可知必使衆薦精選<lb/>
寖使屢試然後智愚勇怯無所逃緩急用之則却敵闢<lb/>
土無不如意竊見朝廷文臣每薦引賜對尋加識擢而<lb/>
武臣獨未及此臣愚欲望睿㫖命諸大將於所統本軍<lb/>
<pb n="KR4d0158_WYG_001-9b"/>
偏禆中諸帥臣於所轄路分官吏中薦舉武臣智勇忠<lb/>
義可任將帥者不以官職髙下召赴行在内殿便坐賜<lb/>
以宴見稍略禮儀使得自盡觀其志意詢以謀慮如或<lb/>
可採即加試用俟功效顯著授以統帥之任庶幾能者<lb/>
咸得竭節事上以待拔擢無所妨蔽而朝廷折衝禦侮<lb/>
之材衆多共成中興之績取進止<lb/>
　　　紹興七年嵗旱乞寛恤劄子二道<lb/>
臣照對紹興五年七月指揮因江西運判逢汝霖等申<lb/>
<pb n="KR4d0158_WYG_001-10a"/>
請昨因金人殘破羣盜燒劫歸業人戸已經放免税賦<lb/>
及五年十料之外並令輸納全税契勘除歸業已經開<lb/>
墾人戸自合輸納外其間有累經殘破被害至重未曽<lb/>
開墾去處委是難以出備官吏上下重困人情不安伏<lb/>
覩近降指揮已將夏税合納紬絹今年且依舊數送納<lb/>
自來年令提刑司覈實已未開墾數催理切慮秋税合<lb/>
納全税指揮亦合依此改正施行庶使四方之民霑被<lb/>
實惠<lb/>
<pb n="KR4d0158_WYG_001-10b"/>
臣伏見州郡近年刑獄待報奏案例皆稽滯近及半年<lb/>
逺至踰年往往未下或縁刑寺稽違或道路不通逓中<lb/>
違滯所以至此其間多是情輕奏裁合貸命之人縁坐<lb/>
獄日久疾病死亡深可憐憫欲乞朝廷嚴立近限督責<lb/>
刑寺將四方案牘疾速結絶别作號驗附急逓下諸州<lb/>
庶幾一空囹圄以廣好生之徳亦可收召和氣<lb/>
　　　乞募土人守禦劄子<lb/>
臣契勘自淮以南與偽境相接地分守之即多事棄之<lb/>
<pb n="KR4d0158_WYG_001-11a"/>
即資敵當緩為計以圗之訪聞諸將下各有逐處土人<lb/>
願為朝廷招集鄉民耕種田畝置立堡寨以守一方如<lb/>
劉綱孫暉之類者甚多若因所欲更加選擇可委之人<lb/>
其上使之守州其次使守縣鎮不必須保故地但使自<lb/>
擇要害可守之所處之仍委逐地分將帥時出輕騎巡<lb/>
掠境上以為衛䕶萬一冦至則避冦退復保其所事初<lb/>
朝廷量行應副稍加就緒即使自給漸次措置人兵别<lb/>
無大段費用目前雖未見其利數年之後増一籓籬之<lb/>
<pb n="KR4d0158_WYG_001-11b"/>
固為利非輕伏乞聖慈更加詳酌可否施行<lb/>
　　　乞募武臣及諸將諸軍子弟為衛劄子<lb/>
臣謹按厯代天子必有衛所以制六合威四夷固根本<lb/>
之地也承平日久寖以廢弛至於國家艱難用武以來<lb/>
亦復因循沿襲置而不講誠為今日之急務近者朝廷<lb/>
雖稍收四方之兵以聚中都然人數未多法制未備軍<lb/>
伍未成未足以為重臣愚欲乞朝廷措置或差或募或<lb/>
就委諸將選擇精鋭數萬人置帥以總之專衛王室别<lb/>
<pb n="KR4d0158_WYG_001-12a"/>
立親衛數千人倣古之制選募良家子便弓馬者及武<lb/>
臣子弟及諸將諸軍下子弟為之庶幾可以制近威逺<lb/>
以増重朝廷之勢如臣之説或者可採伏望聖慈特賜<lb/>
指揮施行<lb/>
　　　小帖子<lb/>
　　臣竊聞日近有諸州揀到上四軍不應格之人盡<lb/>
　　是有事藝强勇少年其間多有般挈妻男在此不<lb/>
　　能復回原來去處大段狼狽若許於行在近下軍<lb/>
<pb n="KR4d0158_WYG_001-12b"/>
　　營收管留充禁兵之數實為便利<lb/>
　　　乞治東南兵畫一劄子<lb/>
漢髙嘗用閩粤兵<lb/>
　漢擊項籍閩粤王無諸及粤東海王搖帥粤人佐漢<lb/>
　遂平項籍<lb/>
孝景嘗用東甌兵<lb/>
　孝景三年呉王濞反欲從閩粤閩粤未肯行獨東甌<lb/>
　從及吳破東甌受漢計殺吳王丹徒<lb/>
<pb n="KR4d0158_WYG_001-13a"/>
馬援嘗用湖北兵<lb/>
　後漢五溪蠻夷反詔馬援將十二郡募土兵及弛刑<lb/>
　四萬餘人征之蓋武陵十二郡兵也<lb/>
吕布嘗用川蜀兵<lb/>
　董卓之亂卓故部曲李傕圍長安城吕布以叟兵守<lb/>
　長安叟兵蜀兵也漢代謂蜀兵為叟兵<lb/>
劉表嘗用荆州兵<lb/>
　建安中劉表為荆州牧劉備時在荆州衆力尚少諸<lb/>
<pb n="KR4d0158_WYG_001-13b"/>
　葛亮曰荆州非人少也而著籍者寡可語荆州令凡<lb/>
　㳺户皆使自實因録以益衆備從其言故表兵遂强<lb/>
唐嘗用南蠻兵<lb/>
　安禄山反廣平王為元帥僕固懐恩統南蠻大食等<lb/>
　兵以討賊平之<lb/>
　　臣謹按自古有國皆隠兵於農降及近代兼用四<lb/>
　　方之兵亦以致勝國家用兵以來專尚西北而指<lb/>
　　東南為不足用今西北之兵日益少而東南無一<lb/>
<pb n="KR4d0158_WYG_001-14a"/>
　　人一騎可以為緩急應援者王綱不立國威不振<lb/>
　　首尾輕重之勢不均今日之大可慮者伏乞陛下<lb/>
　　深思獨斷而早圗之天下幸甚<lb/>
　　　乞増重禁衛畫一劄子<lb/>
漢宿衛禁司有南北軍盖唐所謂天子禁軍南北衙兵<lb/>
也<lb/>
　南衙十六衞曰翊衛驍騎衛武衛威衛領軍金吾監門<lb/>
　千牛各有左右凡十六皆衛兵也翊衛起於隋初驍<lb/>
<pb n="KR4d0158_WYG_001-14b"/>
　衛起於開皇武衛起於魏文威衛起於龍朔領衛起<lb/>
　於建安金吾起於太初監門起於隋文千牛起於後<lb/>
　魏大將軍各一人將軍總三十人文則用腹心之士<lb/>
　武則用功臣之世領軍則與左右僕射為一流中領<lb/>
　軍則與吏部尚書為一流宿衛徒從之職兼焉北衙<lb/>
　六軍曰羽林龍武神武各有左右凡六皆禁軍也羽<lb/>
　林起於太初龍武起於開元神武起於至徳大將軍<lb/>
　各一人將軍各三人或選上郡良家子便弓馬者為<lb/>
<pb n="KR4d0158_WYG_001-15a"/>
　之又取從軍死事之子為之又以征伐士勞苦者為<lb/>
　之<lb/>
有以宰相領禁衛者<lb/>
　吕禄解北軍印以兵授太尉周勃太尉入軍門行令<lb/>
　軍中卒安劉氏<lb/>
有以宗室領禁衛者<lb/>
　東牟侯朱虚侯宿衛長安共誅吕禄吕彦<lb/>
有以宿將領禁衛者<lb/>
<pb n="KR4d0158_WYG_001-15b"/>
　李廣為未央衛尉程不識為長樂衛尉<lb/>
　　臣謹按厯代天子必有衛所以制六合威四夷馭<lb/>
　　諸將也方時無事猶不可廢至於用武之際則宜<lb/>
　　増重以固根本之地然必先嚴外禦厚藩維使内<lb/>
　　外相制而後有磐石之安茍篤近而㤀逺自為窘<lb/>
　　束之計則唇亾齒寒兵雖重與孤軍等恭惟陛下<lb/>
　　酌古今之宜而審處之實天下萬世長久之圗取<lb/>
　　進止<lb/>
<pb n="KR4d0158_WYG_001-16a"/>
　　　答聖㫖條具當行事件劄子<lb/>
臣近准大臣宣諭聖㫖令臣條具今日當行事件臣皇<lb/>
恐震懼㒺知所措自惟空疎不識治體何以仰副聖訓<lb/>
輙罄愚衷少布犬馬之忱臣痛念國家多事十有餘年<lb/>
前後失圗屢有改作致誤陛下焦勞如此未見成效臣<lb/>
謹稽合公論叅酌事宜今日規模當急為自治之計先<lb/>
令國勢日安日强以圗恢復方為萬全之策安强之術<lb/>
其目有六一曰固藩維以禦外侮二曰嚴禁衛以尊朝<lb/>
<pb n="KR4d0158_WYG_001-16b"/>
廷三曰練四方之兵以壯國勢四曰富國用以備軍食<lb/>
五曰收人心以固根本六曰擇守帥以責實效信能行<lb/>
此六者則一年而安三年而强然後資閩廣之利以守<lb/>
淮南積四川之財以窺闗陜政事既修舉則必勝不然<lb/>
則按兵固守傳檄遣間逺者自至惟陛下用之爾然臣<lb/>
之所陳拯危救亂之策難以循守故常當如創業之初<lb/>
為之先須陛下聖慮深思熟計灼見利害確然不疑必<lb/>
欲力行不為浮議所揺方可擇人以任之數年之間可<lb/>
<pb n="KR4d0158_WYG_001-17a"/>
見成效良以國勢空虚危弱至此已甚不以持久不能<lb/>
有成若但應目前以為迂濶而不為孟子論三年之艾<lb/>
政可為比陛下既欲力行而又委任得人則於聽言之<lb/>
際尤不可不審也盖興大利必有小害圗逺業必無近<lb/>
功類非衆人所能窺測兼立言者甚易立事者至難若<lb/>
事有小害輙罷人有小失輙廢一守前日之轍臣恐徒<lb/>
養小惠有害陛下安危大計日復一日事無立期加以<lb/>
數年天下有不可勝慮者矣臣冒瀆聖聰罪不容誅伏<lb/>
<pb n="KR4d0158_WYG_001-17b"/>
望聖慈察臣區區之忠不敢愛身上酬天地生成之賜<lb/>
貸臣萬死使得少圗報效臣不勝皇恐激切屏營之至<lb/>
取進止<lb/>
　　　車駕南還舟行乞不乘馬劄子<lb/>
臣聞千金之子不垂堂百金之子不騎衡聖主不乘危<lb/>
不徼幸臣伏覩六飛連日履涉長道陛下叱去執御駷<lb/>
躍疾馳千乘萬騎追奔不及然山路髙下曲折不比苑<lb/>
囿間平夷寛曠可以回旋萬一銜勒有失左右不能致<lb/>
<pb n="KR4d0158_WYG_001-18a"/>
力將如之何臣不勝寒心恐懼憂惶之至竊惟陛下聖<lb/>
意不過欲以神武勇智激昻士氣數日以來已可聳動<lb/>
羣聽臣願陛下念宗廟社稷至重深加矜慎保衛聖躬<lb/>
思乘危之戒以防不虞天下幸甚臣又聞已降聖㫖㳂<lb/>
路皇帝乘馬宰臣以下並免從駕臣契勘以來乘輿所<lb/>
至扈從官以下皆合從行雖聖徳優容寛假臣下如此<lb/>
豈有陛下不以馳驅為勞而臣子反雍容舟檝之間兼<lb/>
馬行至疾舟船不可追逐舉足便有數十里之隔而陛<lb/>
<pb n="KR4d0158_WYG_001-18b"/>
下左右大臣無一人之侍今居何等時乃可以如此伏<lb/>
望睿慈更垂聖慮毋忽臣言特降指揮令有司預行相<lb/>
度可以乘馬去處前期戒備許宰臣已下依例扈從以<lb/>
安衆情冒凟天聽罪不容誅臣無任懇禱激切屛營之<lb/>
至伏候進止<lb/>
　　　再乞増禁衛劄子<lb/>
臣比者屢被聖恩賜對便殿臣嘗一具奏陳兩具劄子<lb/>
乞増禁衛以尊朝廷雖蒙睿眷俞允以臣劄子付樞宻<lb/>
<pb n="KR4d0158_WYG_001-19a"/>
院未見如何施行臣聞近日淮南稍有警報若旋行措<lb/>
置恐不及事伏望聖慈先以見有人兵早與増添分定<lb/>
禁衛人數使人心各有所歸或存留楊沂中一軍專充<lb/>
䕶衛以備緩急不可臨時一例差撥出入致令乘輿所<lb/>
臨兵衛單弱别致悞事盖今日之勢不獨外患可備腹<lb/>
心之間亦當預防利害顯然不敢縷奏昔袁盎有言聖<lb/>
主不乘危不徼幸陛下不可以前日累冒艱險幸而無<lb/>
虞習為尋常衆人所忽猶不可不慮使其過有闗防固<lb/>
<pb n="KR4d0158_WYG_001-19b"/>
亦何害伏乞陛下長慮却顧深察臣言斷自宸𠂻早賜<lb/>
施行臣冒犯天威至于再三死有餘罪犬馬之忱不勝憂<lb/>
懼激切之至謹録奏聞伏候勅㫖<lb/>
　　　乞罷月樁錢劄子<lb/>
契勘以來諸路合用大軍錢糧除朝廷支降外係是轉<lb/>
運司拘催一路合得之數科撥支移應副昨自江東漕<lb/>
臣馬承家首創月樁之名乞從朝廷指揮逐月樁定諸<lb/>
州合出之數縁此多寡不均至有不能出備遂至科擾<lb/>
<pb n="KR4d0158_WYG_001-20a"/>
上下人情以為不便本部近取到紹興六年逐路一年<lb/>
應副過月樁錢名色止是追逐州經制上供係省等錢<lb/>
充數别無措置到錢物顯見前後虚稱督責州縣兼或<lb/>
州縣不得人却致並縁侵漁害及百姓不可不革本部<lb/>
今相度欲將諸路逐年取過名色並撥歸轉運司充月<lb/>
樁錢之數及更行撥與名色務令優足易於辦集令轉<lb/>
運司量度逐州多寡通融一路拘催應副不管少有闕<lb/>
悞所有日前逐州月樁錢並罷庶幾軍用以足而民無<lb/>
<pb n="KR4d0158_WYG_001-20b"/>
侵擾之虞<lb/>
　　　東南募兵畫一狀<lb/>
臣面奉聖㫖令臣條具募兵畫一今具下項<lb/>
　一朝廷募兵事體至重合以十萬人為額<lb/>
　　契勘所招軍兵且以十萬為率分為十處駐劄即<lb/>
　　一軍當一萬人軍中自來合有輜重火頭疾病逃<lb/>
　　亾闕額之類其實可用出戰人兵不過六七千人<lb/>
　　况今來招募之初未能便足額數如朝廷以十萬<lb/>
<pb n="KR4d0158_WYG_001-21a"/>
　　之數為多即先令招募五萬候軍伍成就逐旋増<lb/>
　　收以足十萬之數更合取自朝廷指揮<lb/>
　一所招募人兵專聽樞宻院使喚不𨽻諸將合别置<lb/>
　　名號軍額<lb/>
　　今來所招募人兵係專切准備朝廷緩急使喚故<lb/>
　　合專𨽻樞宻院别立軍額仍乞預降指揮不得諸<lb/>
　　處陳乞指占差撥<lb/>
　一合分就帥府或控扼去處招收駐劄朝廷見有諸<lb/>
<pb n="KR4d0158_WYG_001-21b"/>
　　項大軍捍禦外冦所募人兵止合分就諸路招置<lb/>
　　招揀駐劄於見無兵處無事即鎮禦一方以張聲<lb/>
　　勢緩急追呼以為應援所有合屯兵帥府及控扼<lb/>
　　去處及所屯多寡人數更合取自朝廷指揮參酌<lb/>
　　詳議施行<lb/>
　一軍兵駐劄去處合選置文臣帥守總領<lb/>
　　自古謀帥兼用文臣近代專用武將若軍勢稍盛<lb/>
　　即便凌侮州縣寖以難制今來若於招募之初委<lb/>
<pb n="KR4d0158_WYG_001-22a"/>
　　文臣總領即上下習熟各相遵禀異時易以控馭<lb/>
　　所有守帥須選委有才略名望知兵辦事曽經任<lb/>
　　用顯著績效為衆所知之人<lb/>
　一合選置武臣統制以副文臣守帥<lb/>
　　契勘自來諸路州郡所有人兵雖依常法教閲其<lb/>
　　間亦有事藝精强之人至於臨敵未必可用盖為<lb/>
　　不經軍中教習訓練望風退怯今來所募人兵務<lb/>
　　濟實用全藉統制官一切團結訓練使知隊伍出<lb/>
<pb n="KR4d0158_WYG_001-22b"/>
　　入次第須擇自來曽任軍中將佐之人以為統制<lb/>
　　竊見諸路見有小頭項主兵官如江西申世景李<lb/>
　　貴廣南韓京福建王進之類若就差於今來屯兵<lb/>
　　去處作統制官使於逐人見管人兵上増添招募<lb/>
　　庶幾新舊相習易以成就軍伍若萬一如前項等<lb/>
　　人不多即選自來曽作統兵官委有功效見今閒<lb/>
　　廢之人充逐軍統制仍須於軍中逐處量撥與三<lb/>
　　五百人指教軍伍事藝其逐統制官下合差統領<lb/>
<pb n="KR4d0158_WYG_001-23a"/>
　　官許統制官自行踏逐具名申樞宻院差其將官<lb/>
　　隊將使臣之屬依軍中體例條法措置差撥<lb/>
　一招揀<lb/>
　　應招揀等式並依上禁軍法如委有事藝髙强之<lb/>
　　人不及上等及中等禁軍格人亦聽招先於逐路<lb/>
　　將兵逐州禁軍廂軍壯城巡檢司土兵内揀外應<lb/>
　　百姓諸縣弓手逃亾首身軍兵但少壯及等格人<lb/>
　　並許招收如編戸使臣之屬實有事藝願充效用<lb/>
<pb n="KR4d0158_WYG_001-23b"/>
　　亦許招收不得過正兵十分之一所揀將兵禁軍<lb/>
　　不得過元數三分之一存留二分與本將或本州<lb/>
　　使用揀過逐項人兵所闕額數令逐處依舊招填<lb/>
　　補足元數<lb/>
　一利物<lb/>
　　契勘招軍利物合依上等禁軍量與増給預行指<lb/>
　　數别給一項錢物下逐軍招屯去處樁管立法不<lb/>
　　許别作支用如遇招軍限打刺訖當官畫時支給<lb/>
<pb n="KR4d0158_WYG_001-24a"/>
　　本軍不得尅留如違嚴置之法<lb/>
　一錢糧<lb/>
　　契勘今來所招人兵若先令招募五萬人即所用<lb/>
　　錢糧不多見有酈瓊等舊來合用錢糧且約三萬<lb/>
　　人縁本軍請受係有官人若盡行拘收逐年所用<lb/>
　　數目自可均給新招募人五萬之數兼既分屯逐<lb/>
　　路就近給養即免般運水脚之費亦可助給軍食<lb/>
　　若將來増置人數别行措置未致妨闕<lb/>
<pb n="KR4d0158_WYG_001-24b"/>
　一團結<lb/>
　　契勘軍中行師齊衆之方全在團結有法今來所<lb/>
　　招人兵分置諸處准備朝廷使喚緩急㑹合務要<lb/>
　　齊一合取軍中見今團結隊伍法式更加審擇立<lb/>
　　定攽下逐處一體教習庶得將來緩急㑹合使用<lb/>
　　便成一軍不至殽雜易於號令<lb/>
　一教法<lb/>
　　契勘教閲自有常法外自來軍中利器唯是弓弩<lb/>
<pb n="KR4d0158_WYG_001-25a"/>
　　可以致逺取勝舊法春秋教閲取事藝髙强只以<lb/>
　　斗力等第比較不至大段適用近年曽降指揮逐<lb/>
　　州軍兵以八分教弓弩二分槍手並兼以射親比<lb/>
　　較髙强最為良法其後縁諸州疑執申明不一復<lb/>
　　依舊法今來合依前降射親比較髙强指揮更加<lb/>
　　優賞以示激勸不過年嵗皆為可用之兵<lb/>
　一器甲<lb/>
　　今來増制軍兵預合修治器甲以備使用乞從朝<lb/>
<pb n="KR4d0158_WYG_001-25b"/>
　　廷逐軍各給一項錢物廣行修置所給錢數量度<lb/>
　　逐軍人數多寡増損仍於屯兵州郡許令措置本<lb/>
　　錢回易以所得息循環轉易盡充本軍増置器甲<lb/>
　　之用不得闕悞<lb/>
　一賞罰<lb/>
　　今來招募之初理合明立賞罰以為勸沮欲立限<lb/>
　　一年内招填足數及不得招填不依格法合招之<lb/>
　　人不得虛増已招之數冒給請受不得招刺工匠<lb/>
<pb n="KR4d0158_WYG_001-26a"/>
　　手藝人虛占人數不得將所收人兵不因出戰捕<lb/>
　　盜輙有差使如能依限招足不犯前件法禁即帥<lb/>
　　守統制官優立賞格出限違法重加貶降仍旬具<lb/>
　　已招數申樞宻院樞宻院每嵗春秋兩季差官出<lb/>
　　按具將佐功過申行賞罰<lb/>
　　　小帖子一<lb/>
　　契勘今來條具畫一係據某已見陳述切慮其間<lb/>
　　有與條法相妨及未盡未便事理及逐項看詳務<lb/>
<pb n="KR4d0158_WYG_001-26b"/>
　　要朝廷易曉亦有不可使上下通知事件如䝉施<lb/>
　　行乞不降出上件畫一只作朝廷措置<lb/>
　　　小帖子二<lb/>
　　契勘今來招募軍兵欲為逺計須候年嵗間軍伍<lb/>
　　成就事藝精熟方可追集使喚若未成而用竊恐<lb/>
　　萬一敗事沮壊士氣有害經逺之計<lb/>
　　　小帖子三<lb/>
　　契勘今來所行招募人兵全在文臣帥守及武臣<lb/>
<pb n="KR4d0158_WYG_001-27a"/>
　　統制官得人伏乞朝廷詳酌選擇施行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0158_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻一<lb/>
</p>
<p>
</p>
  </div>
</body>
</text>
</TEI>
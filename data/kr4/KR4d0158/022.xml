<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻二十二</head>
    <p>
<pb n="KR4d0158_WYG_022-1a"/>
欽定四庫全書<lb/>
　筠谿集巻二十二　　　　宋　李彌遜撰<lb/>
　　銘<lb/>
　　　富子立誠身齋銘<lb/>
物不可得而正曰正巳巳不可得而正曰正心反身而<lb/>
誠以合乎真盡天之道而施諸人其感如神子其書諸<lb/>
紳<lb/>
　　　富修仲學古齋銘<lb/>
<pb n="KR4d0158_WYG_022-1b"/>
稼也圃也亦周其身箕也裘也不違其親有君焉俾榮<lb/>
而尊有民焉俾厚而醇誰其師之惟古之人<lb/>
　　　富南叔靜明齋銘<lb/>
火善晦傳薪而不昧淵善審鑒物而不隱君子能定泛<lb/>
然事物之應勿用其明而守其靜<lb/>
　　　李崧老端虛齋銘<lb/>
端者有隅不為世趨虛者若愚受人有餘甫也避俗清<lb/>
淵藏珠有是二善其學日腴澹然與古為友紛黃巻以<lb/>
<pb n="KR4d0158_WYG_022-2a"/>
自娛曰吾斯之未能信人其捨諸<lb/>
　　　蘇粹之所惠百衲琴銘<lb/>
琴百衲衆響合虛而清絃外聲以娛吾老子孫其永寶<lb/>
　　　蘇粹之吟龍琴銘<lb/>
木中有龍叩之雷聲衆人不識三年不鳴蘇子得之將<lb/>
發其英養之以和平無使聽者驚<lb/>
　　　林明甫所贈研銘<lb/>
淵中之藏石中之藴賦以方圓造化所靳發為文章古<lb/>
<pb n="KR4d0158_WYG_022-2b"/>
今不磷林子以歸我我以比玉潤<lb/>
　　　張仲宗研銘<lb/>
清而不臞其質也溫而不腴其文也歴萬險而不磨閱<lb/>
世之久也出衆巧於無盡冩物之工也誰其有之張子<lb/>
仲宗也而銘之者筠溪老漁也<lb/>
　　　葉子謙研銘<lb/>
方而虛圓而隅玉質而石膚君子是如<lb/>
　　贊<lb/>
<pb n="KR4d0158_WYG_022-3a"/>
　　　筠莊真隱自贊<lb/>
其行巳也方其居心也廓泛然遊世應而不酢是子政<lb/>
宜置之丘壑<lb/>
　　　普濟歸寂禪師真贊<lb/>
善哉歸寂尊住世本悲願慈眼視衆生有縁悉皆度樂<lb/>
迦無動轉人見自開闔光明一瞬中銷我心目咎妙徳<lb/>
不思議是故應頂禮<lb/>
　　　慈䕃性空禪師真贊<lb/>
<pb n="KR4d0158_WYG_022-3b"/>
善哉性空尊正定坐道場巍巍金剛身不壊本來相四<lb/>
大各有還示汝無還者不離一毫端智者當自見此法<lb/>
妙難思是故應頂禮<lb/>
　　　慧慈獨覺禪師真贊<lb/>
善哉獨覺尊具衆最勝行全身藏北斗復見百億身慧<lb/>
日及甘㴻能救世間苦衆生願未盡赴感靡不周善巧<lb/>
無有邊是故應頂禮<lb/>
　　　楊岐㑹禪師真贊<lb/>
<pb n="KR4d0158_WYG_022-4a"/>
樂迦羅眼遼天鼻喝下全機失臨濟端公演公俱錯㑹<lb/>
從此兒孫遍天地<lb/>
　　　褒禪佛眼禪師逺公真贊<lb/>
團團無縫塔貌出世間様五祖親聞平地雷龍門自起<lb/>
無風浪殺人活人手縱橫不作機關呈伎倆傳家一喝<lb/>
付兒孫堛塞虛空没欄障眼中著意不逢渠出入諸人<lb/>
面門上<lb/>
　　　雲居悟公真贊<hi>二首</hi>
<pb n="KR4d0158_WYG_022-4b"/>
逺之子演之孫持心以介接物以溫其真純之機一字<lb/>
不立也似演其虛寂之守一絲不掛也似逺諸方老成<lb/>
見而則之筠翁聞風而悅之<lb/>
平生悟鐵壁佛眼覷不見坐脫不記年却向箇中現大<lb/>
似龍間老古錐覿面機鋒急如電<lb/>
　　　聖泉岳公真贊<lb/>
金剛圈栗棘蓬不用閑家具排圓悟斥妙喜不傍人門<lb/>
户稜稜寶劒倚空寒觸著面門没回互放行把住總由<lb/>
<pb n="KR4d0158_WYG_022-5a"/>
渠不負楊岐親囑付<lb/>
　　　玉泉山懿公真贊<lb/>
穿得衲僧鼻孔立得叢林榜様正法眼從楊岐來作家<lb/>
曲為圜悟唱普明居士同參妙喜老人同行是為知庵<lb/>
矮師叔萬古巍巍真實相<lb/>
　　　承天文公真贊<lb/>
不喫趙州茶不打禾州皷擊碎楊岐栗棘蓬平地機關<lb/>
起佛祖逆行順行總逢渠八面玲瓏没回互諸方那得<lb/>
<pb n="KR4d0158_WYG_022-5b"/>
此老翁識者名之小圜悟<lb/>
　　　壽山惠通一老真贊<lb/>
手中能幻妙喜界鉢裏常開具足城處處逢渠人不識<lb/>
只縁眉目太分明<lb/>
　　序<lb/>
　　　送卲公緝還鄉序<lb/>
宣城古名郡而負山帯江行者以阻四方之士大夫非<lb/>
職事走未嘗輙至故俗尚簡不相友事宣和壬寅僕從<lb/>
<pb n="KR4d0158_WYG_022-6a"/>
季氏來丞兹邑始至屏居念咎不多與人還往正晝闔<lb/>
户繹編帙成或熟寐通瞑百不一問相栩栩自樂也賓<lb/>
至則謹冠履正紳笏偶坐寒溫而退日雖數不敢怠間<lb/>
而彌月一接人亦不以岑寂自嘆既數月卲生緝者來<lb/>
見貌甚閑服甚野頰顴竦特眉目濯濯秀發余固竒之<lb/>
後累見益親出其文有典則誦其學知閫奥叩其胸中<lb/>
足以相表裏始與之友於是出有與並驅居有與共席<lb/>
朝莫有與辨是非攷古今以講習唱酬嘯詠於閒暇也<lb/>
<pb n="KR4d0158_WYG_022-6b"/>
稍不與接則介然於懐若有所失矣一日謂余僕親官<lb/>
滿當歸而田疇未墾室廬未闢其敢以貽父兄憂請以<lb/>
身先且曰僕野人是行若圜鑿之赴方將岸巾負耒從<lb/>
老農之後以終吾身當世之所為吾弗為也余聞而愀<lb/>
然為之改容曰噫余之窮於斯得子以忘其獨今去我<lb/>
是造物之益窮我也雖然子之行職也余不得而止子<lb/>
之說則不可願有以告夫學之為王者事子其知之古<lb/>
人未嘗不欲仕也而必以正必由其道不幸而行躓言<lb/>
<pb n="KR4d0158_WYG_022-7a"/>
沮則視去其位猶脫屣之易樂於畎畝饑且死不怨固<lb/>
未有誦聖人之言學其道可以行而終止者今子桐梓<lb/>
之拱把楸栢桑之三圍四圍者也不盡其材充其有以<lb/>
施諸人而以無用為全獨善為徳者畫也以余之愚學<lb/>
不足以飾身其敢責人以所不能然隱居以求其志行<lb/>
義以逹其道嘗聞其語矣吾子勉夫<lb/>
　　　送秀化士還金陵序<lb/>
天寧端禪老遣化士法秀自金陵來謁余余方諱窮無<lb/>
<pb n="KR4d0158_WYG_022-7b"/>
以供其求將還請言為贐因語之云昔維摩詰遣化菩<lb/>
薩詣衆香國香積如來持衆香鉢盛滿香飯而以與之<lb/>
悉飽㑹中菩薩諸大弟子八萬四千人與彼國來九百<lb/>
萬菩薩虛空地神釋梵四衆各各厭足我今施子以孔<lb/>
雀瓶滿中擎空歸餉㑹衆彼飯有量而空無盡彼飯能<lb/>
飽一毗耶城而空性周遍無所不在假使舉恒沙界末<lb/>
以為塵一一塵中一毗耶城一一城中有如是衆隨取<lb/>
隨與至百千刼無有窮盡况一天寧耶則我與子所作<lb/>
<pb n="KR4d0158_WYG_022-8a"/>
佛事是最上施是不可思議施於十方如來同一法施<lb/>
比前功徳百千萬億分所不及一未易以算數譬喻計<lb/>
也子歸持我所施與語子者謝端并求北山老人為作<lb/>
證明<lb/>
　　　送慶侍者遊諸方序<lb/>
慶上座十六受具戒十八遊諸方遇本分宗師指直截<lb/>
根蒂正因正受不枉工夫踏着路頭須㬰進歩從入者<lb/>
勿着一塵不可得少為足放意外求増長見山畨成過<lb/>
<pb n="KR4d0158_WYG_022-8b"/>
咎要令舌端生荆棘筆下長蓬蒿拈頌代别且置一邊<lb/>
異時呵佛罵祖不讓於師八面四方何憂不契居士俗<lb/>
人不知向上事以自病故衆生病三十年後當信斯言<lb/>
珍重<lb/>
　　　舍人林公時旉集句後序<lb/>
章句之士溺於所長以自窘束不肯棄繩度壊藩維放<lb/>
乎大肆求夫忘其所能寓於不得巳合衆巧收天地萬<lb/>
物之竒以為功未有也介翁深於詩不自立户牖其欣<lb/>
<pb n="KR4d0158_WYG_022-9a"/>
於所遇悲於所感賦事體物酬餞贄贈一取它人語而<lb/>
櫽括之章成千態萬狀貫穿妥帖不見罅隙皆足以發<lb/>
難顯之情至其奔放曲折莫可排障浩浩汨汨行於地<lb/>
中是豈章句士所能為哉自風雅之變建安諸子南朝<lb/>
鮑庾謝軰至唐以詩鳴者何止數百人獨杜子美上薄<lb/>
風騷盡得古今體勢其它旁門異派如沈宋韓柳賀白<lb/>
韋應物劉禹錫李商隱杜牧張籍盧仝韓偓溫庭筠之<lb/>
流其精深雄徤閒淡放逸綺麗軟美變怪各自為家而<lb/>
<pb n="KR4d0158_WYG_022-9b"/>
元輕白俗郊寒島痩後世或以為譏乃欲奴僕命之拔<lb/>
其尤揉而置之關紐間使出一口如將狼如探虎如陣<lb/>
市人噫可以為難矣集句唐人號為四體國朝石曼卿<lb/>
始以為名至元豐臨川王文公進乎技矣東坡好為高<lb/>
世說雅不與臨川相能故有鴻鵠家雞之比自是靡然<lb/>
不復相尚其後學詩者流聞於膏馥之餘爬羅牽挽僅<lb/>
相比屬則揣意語近似而命之題雖形模具存真木偶<lb/>
人愔愔無復生氣觀介翁之作失喜自賀不意復見前<lb/>
<pb n="KR4d0158_WYG_022-10a"/>
軰向使坐筌蘅蘭蕋之室享笙竽琴瑟之奏登魴鯉牛<lb/>
心熊掌而膾炙之不足喻其美且樂也介翁敏博而文<lb/>
讀書過眼輙誦自著及訓觧巻百有竒煨燼之餘唯此<lb/>
藁存其所用詩上下數百年凡二百八十家且曰惜哉<lb/>
使我不得置東坡山谷語於其間也其受才廓逹雄鷔<lb/>
大而難用立朝不避怨嫉宦不遂抱其藴以死樂天嘗<lb/>
嘆陳子昻杜甫各死於一拾遺詩人之蹇古以為恨翁<lb/>
為泮宫先生於東平僕時在諸生中及後讐書天禄翁<lb/>
<pb n="KR4d0158_WYG_022-10b"/>
為道山長翁没二十年得其子敡妻之嗚呼僕也從翁<lb/>
之久之親而不得見此詩於翁之未没而親炙論辨範<lb/>
模之慽焉不觧於心故書其後以誌<lb/>
　　　福州仁王謨老語録序<lb/>
予舊觀東坡南華寺詩意明上座非凡僧後二十年始<lb/>
識之於姑熟隱淨方丈時夢堂新成尚虛數與予偶坐<lb/>
堂上味其言非凡僧也其後退居堂中故衲子多以夢<lb/>
堂稱之自是諸子得髓得皮名滿四方矣紹興乙丑偶<lb/>
<pb n="KR4d0158_WYG_022-11a"/>
居福之仁王謨公始來補處是刹相從五六年間叩之<lb/>
益深真夢堂子也夫祖意不立文字然非言句無以顯<lb/>
機亦無以觀來學與奪之柄正在於此從上祖師古尊<lb/>
宿拈頌代别的有深㫖謨公早得夢堂不言之妙而嘗<lb/>
學詩於郭祥正李端叔二俱不立自成一家故其語言<lb/>
三昧超出有無諸方所不及焉侍者元嗣録其上堂小<lb/>
參問答之語請叙於予予老病不能為文姑述其父子<lb/>
相知之舊授之<lb/>
<pb n="KR4d0158_WYG_022-11b"/>
　　記<lb/>
　　　福州連江縣新學記<lb/>
長樂居海南服視中州為支郡連江又居郡之隅余之<lb/>
先實家焉自三世祖出居越百年而歸始至往拜於學<lb/>
顧基宇庳陋在水之湄嵗以大浸土穿木支鳥䑕不可<lb/>
游跪奠既降趨而出懼將壓焉因喟然曰人之於窮達<lb/>
命也物之於屈伸時也事之廢興成壊相循於無窮抑<lb/>
亦有數存焉古者國有學黨遂有庠序在泮之盛頌於<lb/>
<pb n="KR4d0158_WYG_022-12a"/>
魯僖而後世至有城闕之嘆亦豈人力之所能致乎國<lb/>
朝慶歴三年始詔天下立學繼承緝熙至於大備爰自<lb/>
軍旅之興天下靡然賤者荷戈貴者横槊俎豆之事不<lb/>
講有官君子至以學校為諱通都大邑僅有名存而况<lb/>
于遐方逺服乎兹縣小而地偏政久不理蠧弊百孔牢<lb/>
不可破異時有令而才如治棼如彫朽能起民瘼屏吏<lb/>
姦巳足稱良奚暇議此哉是可嘆也紹興戊午余官中<lb/>
朝友人林日華以書見貽曰幸矣吾邑之得賢令尹也<lb/>
<pb n="KR4d0158_WYG_022-12b"/>
不簡不苛不溺於近事之叢脞者剔抉之弊之盤結者<lb/>
芟夷之居未三月邑以大治閔舊學之廢將改作焉我<lb/>
卜於衆得東南爽塏之地背長汀而面雲居前案三山<lb/>
符古語胡蝶水中之䜟可基焉又帥諸鄉老好事者陳<lb/>
元禮林芘林錞之徒得緡錢萬有竒以代公家之費告<lb/>
於尹尹喜以十一月丙午既經營之矣越明年秋七月<lb/>
學成以圖來求為記視其基高以固度其宇深以崇重<lb/>
門脩廊巍殿中峙駕說有堂繙經有閣居有齋休有亭<lb/>
<pb n="KR4d0158_WYG_022-13a"/>
繚以周墻䕃以嘉樹閎壯之規煥若在目嗚呼事之廢<lb/>
興成壊誠有數焉以前日之陋庸詎知今日之麗耶雖<lb/>
然非尹之力能及是乎其所以惠此百里者深矣百里<lb/>
之士宜若之何而報尹也余聞學者所以求夫在我者<lb/>
而巳故孔子舉一隅孟子先自得大學之道以正心誠<lb/>
意為本至見於事業發為文章用則施及天下不用則<lb/>
藏諸身猶足以垂訓於後世亦推此而巳去古既逺聖<lb/>
人之道不得其傳士知尊記問之師而不知學其所當<lb/>
<pb n="KR4d0158_WYG_022-13b"/>
學至玩嵗愒日盡心於彫篆鞶帨之習以為干禄計幸<lb/>
而得之則曰此儒者之效絶學可矣豈不大惑歟今邑<lb/>
之士游息於黌宇之下誦詩讀書參稽百家六藝之說<lb/>
以求其所當學異時躐賢科登膴仕見於有行以聖賢<lb/>
為師而不為世儒之陋則不負尹矣可不勉夫噫學校<lb/>
王政之本也視其廢興治亂之所繫焉余之出守也自<lb/>
北而南至延平延平之學成至溫陵溫陵之學成至漳<lb/>
漳之士子有移學之請余從而移之連江邑也亦以學<lb/>
<pb n="KR4d0158_WYG_022-14a"/>
成來告㑹建言者謂當修文事請増葺天下郡邑學舍<lb/>
朝廷從之余喜斯文之未墜王道之復行也故因為之<lb/>
記而書之令尹括蒼林覺也記之者邑人李某也<lb/>
　　　福州乾元寺度僧記<lb/>
浮圖氏以空寂無我為宗三世諸佛諸大菩薩因地行<lb/>
願皆由衆心起故其為教慈忍悲施悉以利它不求自<lb/>
利悖是而行非如來之像法既衰人鮮知道其徒熾然<lb/>
以希求心行違律亊穹廬沃壤文衣豐食薄衆人之奉<lb/>
<pb n="KR4d0158_WYG_022-14b"/>
以厚已㧞一毛而利衆不為也福州乾元住持紹宗與<lb/>
寺僧法珪者募諸信士得錢六十萬有竒不以供它費<lb/>
貧不給者悉以貸予收其贏度有功於衆者二人將自<lb/>
此始嵗以為常也昔佛在舍衛次第巡乞不生高下違<lb/>
順二想施者受者如出一心與諸衆生共作佛事不聞<lb/>
約與而羡取之雖然能使積者散貧者給惰者勸賴以<lb/>
獲益者衆尚庶幾焉悲夫今浮圖之類戕物自恣不為<lb/>
其所當為而宗軰或能推利它之心故為書之<lb/>
<pb n="KR4d0158_WYG_022-15a"/>
　　　支提山天冠應現記<lb/>
南海之濱有大寶山名曰支提衆山圍繞於其中聞有<lb/>
大菩薩號曰天冠與千衆俱往昔呉越有大檀那諡曰<lb/>
忠懿建阿蘭若集瞿曇子莊嚴佛事是諸菩薩現諸實<lb/>
相令諸衆生起諸信根爾時普現念念思惟諦觀是身<lb/>
衆妄和合貪嗔及癡増長我見誓截疑網趣出離道與<lb/>
其同學招隱居士各各將子稽首來謁經過險絶無有<lb/>
疲懈詣彼化城尋求寶所至寶所已而不見寶了知菩<lb/>
<pb n="KR4d0158_WYG_022-15b"/>
薩空寂為家以無所住故名常住作是念已顧瞻之間<lb/>
有二馴獸純白無染如師子兒回旋中林奮迅而去香<lb/>
雲既升天容開闔山巔木杪皆有精色復有梵音發於<lb/>
山谷鏗鋐鏜鞳如撞巨鐘四十有二復有寶光現於峯<lb/>
頂熒煌曄曜如燃巨燈十目爭覩於是住山善秀比丘<lb/>
為居士言我從昔來長養衆善坐菩薩場多歴年所未<lb/>
嘗得聞如是種種諸殊妙善晝夜六時應念俱至汝今<lb/>
為我稱揚讚嘆令諸未悟生精進心居士聞已歡喜踊<lb/>
<pb n="KR4d0158_WYG_022-16a"/>
躍重宣此義而作偈言<lb/>
我觀大覺中如海衆漚發衆生佛菩薩同一三摩提背<lb/>
覺合諸妄展轉生内塵調御天人師方便破諸暗還汝<lb/>
一精明塵銷覺圓淨譬如逃虛子捨父久復還受之具<lb/>
足器了不從外得我行支提山詣佛所住處巖巒水草<lb/>
樹但作世間相非唯所見亡亦無能見者天冠妙智力<lb/>
惠我大三昧撞鐘及燃燈衆相自呈露我見此光時眼<lb/>
根得清淨我聞此音時耳根得觧脫見聞如幻翳斯語<lb/>
<pb n="KR4d0158_WYG_022-16b"/>
未真實如是千菩薩不可以相見一切唯心起莫作聖<lb/>
觧觀音聲及光影亦復無自性不從有中生不從無中<lb/>
滅一鐘既發揚一切聲亦然一燈既顯照一切色亦然<lb/>
聞聲及見色天冠即現前一刹既周遍一切刹亦然大<lb/>
千恒河沙一沙一佛刹一刹一支提常住菩薩衆如是<lb/>
一一刹復有諸恒河一一塵沙中復有如是境旋聞返<lb/>
自照悉現妙明中無人亦無佛十方亦銷隕如海衆漚<lb/>
滅寂湛了不動法界同廣大歴刼無有盡我作如是說<lb/>
<pb n="KR4d0158_WYG_022-17a"/>
用報慈忍恩虛空不可名我亦未嘗說未來見聞者應<lb/>
作如是觀<lb/>
　　　太平道院新造三乘小像記<lb/>
岳陽節度使西外宗正趙公端禮於太平道院新造三<lb/>
乘小像以釋迦如來居中彌勒在左無量壽在右面如<lb/>
滿月身相端直優鉢曇華為菩提座六大菩薩慈容粹<lb/>
和補陀大士無畏自在復有住世十六大阿羅漢各以<lb/>
願力現諸神變復有四大天王威徳堅忍却諸魔事復<lb/>
<pb n="KR4d0158_WYG_022-17b"/>
有二金剛神勇猛可怖守䕶正法復於别龕示現旃檀<lb/>
端相如來巍巍堂堂如星中月寶華莊嚴幢葢間錯散<lb/>
諸香雲彌覆其上恍如靈山一㑹正在目中公初以紹<lb/>
興巳巳三月得無量壽舊像於太平主僧了心極愛重<lb/>
之塗以金碧粲然一新不踰月有持彌勒與六菩薩至<lb/>
者即以萬金易之於是始有求中尊意明日宗長乃以<lb/>
來獻既喜且駭其後毎有所求應念輙至若有神授至<lb/>
七月畢集是諸衆像純以紫金旃檀寶香所成工巧之<lb/>
<pb n="KR4d0158_WYG_022-18a"/>
妙侔於造化或有損缺為補治之或有殘剥為粉飾之<lb/>
小大修短各中規度如出一手有目以來所未嘗見四<lb/>
衆瞻仰莫不驚歎此大竒特希有之事我觀往昔諸佛<lb/>
出興於世皆以一大事故普為人天宣說妙法作諸勝<lb/>
因華嚴界中七處九㑹其它或在耆闍崛山或在室羅<lb/>
筏城或在給孤獨園不可勝舉皆是時節因縁今百年<lb/>
廢壊之餘一旦復聚與正法時了無二相殆非偶然以<lb/>
公直心為徳具衆善根於宰官中作大方便是故三乘<lb/>
<pb n="KR4d0158_WYG_022-18b"/>
同時出現咸欲使公覩兹殊異發菩提心悟此色身如<lb/>
芭蕉堅觀諸妄境如境中像了無一法是真實者離世<lb/>
間樂安住法樂漸次精進至安樂國見者聞者同證此<lb/>
道普現居士作是語時不唯此㑹諸法中王乃至一鄰<lb/>
虛塵所現億萬世界河沙諸佛皆共讚言如是如是<lb/>
　　　宣州涇縣銅峯瑞應塔記<lb/>
浮圖氏以莊嚴作佛事華嚴經中演說一佛出現十方<lb/>
大梵天王各以衆寶種種香雲來興供養皆是稱性所<lb/>
<pb n="KR4d0158_WYG_022-19a"/>
現量同虛空無有邊際像法住世衆世根力不能作大<lb/>
因縁如來為說舉手低頭皆成佛道乃至聚沙建立佛<lb/>
塔如庵末羅果所安輪葢如娑矩羅華所獲功徳與彼<lb/>
梵天等無有異葢縁一念所起周徧法界刹那之間成<lb/>
就現前如一毫端衆鐵圍了無大小成壊之相是故如<lb/>
來作如是說宣城山水之麗冠於東南涇川又為宣城<lb/>
之冠有大寶聚名曰銅峯皇祐間有僧可照一住四十<lb/>
六年其後華藏禪師守訥退居兹山始建伽藍増廣勝<lb/>
<pb n="KR4d0158_WYG_022-19b"/>
概乃於南山瑞峯之巔作窣堵波始基㑹郡將錢公即<lb/>
以廣教延師遂寢爰有日智比丘以大勇猛欲成師志<lb/>
乃與邑士包整張公起共為勸縁鬼神獻竒山川助勝<lb/>
冨者供資財貧者施工力累級分楹金石間錯横筌架<lb/>
芷欄楯交映巍巍煌煌崇高顯明逺近上下無不快覩<lb/>
於人天中作大智炬創見者得證悟巳悟者得覺了不<lb/>
五年間成兹勝事以宣和甲辰春告畢乃於三月天雨<lb/>
寶華秋七月復現金燈時普現居士南遊是城聞所未<lb/>
<pb n="KR4d0158_WYG_022-20a"/>
覩故以瑞應榜之後二十六年居士於福城東見日智<lb/>
比丘云我以慈力哀憫有生罹此兵刀諸大苦厄欲令<lb/>
觧脫為收遺骸幾及十萬所過名山飯僧百萬衆供幽<lb/>
明水陸幾二百㑹募衆誦經三百萬藏開華嚴場結㑹<lb/>
一百萬人漸次遊行以至於此居士聞巳稽首讚言是<lb/>
大比丘於往世中单修三摩提故得如幻三昧悟諸如<lb/>
來成道湼槃種種諸相皆是幻化三界所現六道四生<lb/>
種種諸趣皆依幻立五濁世中生死善悪種種諸業皆<lb/>
<pb n="KR4d0158_WYG_022-20b"/>
從幻生是故由衆生心起是悲願作諸勝縁咸度脫之<lb/>
譬如幻工作衆像雖知一一唯我心造了無實體亦加<lb/>
嚴飾畢竟成就若是比丘於一切處見有一法非幻化<lb/>
者則為住相則有希求不能發如是無礙大願作如是<lb/>
無量功徳當知是人不見有佛不見有衆生乃至不見<lb/>
有我身心二相作者受者皆悉同於龜毛兎角是為不<lb/>
可思議居士於此幻化境中乃復如是分别言說稱讚<lb/>
莊嚴佛塔功徳亦復稱讚日智比丘如是難行之行如<lb/>
<pb n="KR4d0158_WYG_022-21a"/>
以衆色繪畫虛空與諸如來同一方便若以相觀無有<lb/>
是處<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0158_WYG_022-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻二十二<lb/>
</p>
<p>
</p>
  </div>
</body>
</text>
</TEI>
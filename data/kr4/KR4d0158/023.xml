<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻二十三</head>
    <p>
<pb n="KR4d0158_WYG_023-1a"/>
欽定四庫全書<lb/>
　筠谿集巻二十三　　　　宋　李彌遜撰<lb/>
　　祭文<lb/>
　　　祭劉文中奉文<lb/>
嗚呼士尚同以脂韋睨直道而不趨官殉利以詭隨指<lb/>
民事為闊迂公忿俗而逺慕將古人之並驅行寧撓而<lb/>
不屈言寧拙而不諛位寧卑而不干跡寧晦而不沽駕<lb/>
義軏以蹈危身任民之瘠腴方墨綬而出宰發積廩以<lb/>
<pb n="KR4d0158_WYG_023-1b"/>
起痡請免官以補過帝省牘而曰都觸當路之背憎將<lb/>
洗垢而剥膚持寸莛以排奡勢纍纍兮莫扶傍觀愕其<lb/>
股栗公燕歌以自娯既名達而官遂屢易節而改符事<lb/>
隨至而隨舉民隨至而隨蘇肅偷惰而崇善鋤强梗而<lb/>
矜愚力抗章而交止孰弊瘼之不除方聖賢之相逢登<lb/>
俊良以連茹意公材之凛凛抑廊廟之時須俾明目以<lb/>
張膽幸遺直之不孤嗟葢棺之奄忽躓其程於半途惟<lb/>
獨行之易蹶宜於世而跂胡何造物之報徳與其壽而<lb/>
<pb n="KR4d0158_WYG_023-2a"/>
不餘嗚呼哀哉昔我先子之於公跡未接而巳孚公亦<lb/>
知我於未識以其子而妻諸顧聲同而氣類雖楚越而<lb/>
一區既登門而共席遂韜瑕而匿瑜接從容之情話或<lb/>
待旦而忘晡至劇談之擊節起推食而笑呼分則尊而<lb/>
義友孰形骸之可拘傷其道之不行曰從我而乘桴嵗<lb/>
戊戌之南下載見公於江隅洗孤憤以一笑若觧懸而<lb/>
噓枯憫窮途之酸寒贈僕飯與馬芻旋睽離於異方道<lb/>
且長而嵗徂悵魂夢之尚隔時觧顔於尺書懐隱憂以<lb/>
<pb n="KR4d0158_WYG_023-2b"/>
未冩庶後㑹之可圖豈一訣而不返遂長遊以昏衢想<lb/>
聲容於耳目恍如在而倐無氣憑憑兮填臆涕漣漣兮<lb/>
墜襦雖然公之病也示疾而不癯公之死也瀝酒告語<lb/>
順化而不虞其視去來猶夜旦之常易於脫屣之與棄<lb/>
繻則余獨尚何悲兮悲夫斯人之萎矣好古特立之士<lb/>
將孰行而與俱欲拊棺以大慟兮中流亡檝而隆車無<lb/>
輿寄一觴以千里兮嗟我哀之莫如<lb/>
　　　祭黃待制文<lb/>
<pb n="KR4d0158_WYG_023-3a"/>
嗚呼元暉江東之秀直秉於躬義信於友悟主以誠君<lb/>
曰足手牧民以悌人曰父母十年仕途鵬激驥驟一罹<lb/>
險艱萬里南走韜竒藴能百未一究方觀其來云胡不<lb/>
壽嗚呼哀哉惟我弟兄識公最舊學也同席仕也聯綬<lb/>
如莠如稂日就芸耨竹栢異心芝蘭同臭間闊胡越久<lb/>
幸一覯朅來新安公則出守尺書告歸引我心脰孰謂<lb/>
一朝往拜公柩蕭蕭秋原晝響猩狖丹旌言還閭里驚<lb/>
凑顧予友生匍匐敢後一子纍然泣進號仆酸風射眸<lb/>
<pb n="KR4d0158_WYG_023-3b"/>
傾落莫收惟公精爽胸列百宿死當不亡如在左右魂<lb/>
兮來些鑒此觴豆嗚呼哀哉<lb/>
　　　祭蔡侍郎文<lb/>
嗚呼謂天道與善兮直行者每跋㚄而不通謂人事好<lb/>
乖兮當壽者或付畀之不豐以公之剛毅廉正行固備<lb/>
矣而疏明博達才何適而不充諫垣貳卿凛凛自表兮<lb/>
讒諛側目下石而不容六易郡符所至稱治兮優游琳<lb/>
館亦笑傲以自供聖賢相逢登崇俊良兮盍縱壑而從<lb/>
<pb n="KR4d0158_WYG_023-4a"/>
龍何斯人也才如是行如是不永其年兮奄然而告終<lb/>
人耶天耶吾不得而致窮嗚呼哀哉昔公在朝提衡多<lb/>
士兮收我於範鎔十年一别兩遭逐北兮相遇於大江<lb/>
之東傷也悼屈忘形爾汝兮欣一笑之始同公之視我<lb/>
蒹葭之玉兮蓬蒿之松我之從公蚍蜉之樹兮寸莛之<lb/>
鐘義尊勢隔大非偶兮公則抑高而降崇琢磨箴規善<lb/>
則與兮疣贅之是攻風舟月輿葛巾笻杖兮有適而必<lb/>
從長歌曼舞漏盡斗轉兮抵掌而杯空綢繆姻婭以結<lb/>
<pb n="KR4d0158_WYG_023-4b"/>
好兮將嵗寒而益隆我駕既東懶以觧顔兮冩懐抱之<lb/>
短封神輿心斾往來公側兮驚嵗月之轉蓬念兹仰止<lb/>
情耿耿兮冀後㑹之可重嗚呼哀哉今我之來公則逝<lb/>
矣登公之門草樹悲風拜公於堂縞素在縫庭有鵲啄<lb/>
几有䑕蹤想聲容其如在氣憑憑兮横胸拊棺大慟莫<lb/>
究哀𠂻魂兮來些訣此一鍾<lb/>
　　　代伯氏祭蔡侍郎文<lb/>
惟公挺挺竒禀河秀嶽靈奥學雅思淵蓄雲蒸發䇿壯<lb/>
<pb n="KR4d0158_WYG_023-5a"/>
嵗際時休明攄忠諫省率屬貳卿牧守師帥所臨見稱<lb/>
吏有師表甘泉老成浩然退閒宴處鍾陵築室蔬圃若<lb/>
將遺榮坐上客滿咄嗟甘馨肥家有田教子有經公初<lb/>
見我至自浮光念我無廬招致連墻好及兒女願言靡<lb/>
忘相歡不足我徂武昌鶵鳳搴舉於門有光越來結縭<lb/>
和鳴鏘鏘我還北闕公召自東一見未欵斥逐靡容上<lb/>
東門外欲挽無從弦月三彀尺書再通謂當還家樂與<lb/>
昔同如何訃來失聲拊胸嗚呼哀哉才雄萬夫百藴一<lb/>
<pb n="KR4d0158_WYG_023-5b"/>
施方需復起福我黔黎天不憗遺有識共悲寒門騃女<lb/>
獲奉帚箕甫見於廟未勤婦儀今其往也葛屨榛筓哀<lb/>
與恨偕痛何窮時執紼拊棺念阻此期薄奠齎誠千里<lb/>
一辭嗚呼哀哉<lb/>
　　　祭山塘虞部諸墳文<lb/>
自昔國博君出守毗陵殁於官遂葬其州之横山厥後<lb/>
四世留寓它邦俯仰百年祭省有闕某念去國之悲日<lb/>
微嗟世路之虞方棘秋八月始自毗陵擕孥南歸水陸<lb/>
<pb n="KR4d0158_WYG_023-6a"/>
之行三千餘里道路之日凡百有竒以十一月癸丑至<lb/>
縣境稅鞅之初恭拜墓下宰木可圍封草不剪顧瞻遺<lb/>
跡泣涕莫收載惟某父祖兄弟累世並仕逮及庸愚亦<lb/>
通朝籍名浮於實職過其能皆吾祖之遺澤其何以仰<lb/>
答神庥某方將受廛邑井聯居宗族以奉春秋之祀子<lb/>
子孫孫繼承無斁惟明靈其保佑之<lb/>
　　　祭公述六叔翁文<lb/>
昔侍先君拜翁早年逮籍賢關翁為登先我時尚㓜翁<lb/>
<pb n="KR4d0158_WYG_023-6b"/>
視子然慰我孤悶嬉笑挽牽開我童䝉琢磨彫鐫我官<lb/>
於朝翁與計偕移樽晚席觧榻夜齋自冬徂春雍容懽<lb/>
諧出祖東城期以後來一别永訣掩兹夜臺嗚呼哀哉<lb/>
我昔北遊爰自先世去國百年浮家萬里翁勸我歸杖<lb/>
屨許侍我今歸矣翁則我棄及境興懐有淚雨墜嗚呼<lb/>
哀哉我昔在逺族裔莫分次譜辨世翁與我言乃祖乃<lb/>
父孰子孰孫今拜於堂畢集卑尊獨不見翁失聲復吞<lb/>
嗚呼哀哉翁之云亡我方南北殮不臨棺葬不執紼瀝<lb/>
<pb n="KR4d0158_WYG_023-7a"/>
酒墓下痛將何及想翁音容如左右立薦此哀誠魂其<lb/>
來挹<lb/>
　　　代兄長祭墓文<lb/>
我家於閩爰自遊擊其後三世出從官檄有子有孫南<lb/>
北異適歸心旌揺道阻且逖頻年江淮冦至接迹衣冠<lb/>
駭奔半落鋒鏑脫身南來如救焚溺一枝故林饑馬赴<lb/>
櫪峩峩蒼山千仞立壁餘二百年芘此窀穸載掃楸松<lb/>
載集疎戚肴核在豆酒醴在幂緬惟先靈鑒兹誠赤念<lb/>
<pb n="KR4d0158_WYG_023-7b"/>
我千里肩未及息屏除後艱保之無斁<lb/>
　　　祭蔡子强學士文<lb/>
嗚呼哀哉惟余子强挺拔諸彦才兼百能學妙一貫容<lb/>
徳淵止高義雲煥英特之氣粹然見面承家孝友移及<lb/>
疎賤陽城居晉人以遷善四十專城抑强扶懦黄覇治<lb/>
頴民以除患朅來故廬築室其畔超然逺俗以道出盥<lb/>
若將終身蛻視纓弁人曰不然國欲戡難君出而仕唾<lb/>
手可辦圖功凌烟拭目斯見云何葢棺在此一旦嗚呼<lb/>
<pb n="KR4d0158_WYG_023-8a"/>
天道茫茫兹理孰判念我結友爰自弱冠聯姻於門並<lb/>
䇿漢殿二人同心蘭臭金斷一行參商嵗月奔電我歸<lb/>
自北訪我鄉縣皤然兩翁驚顧三嘆夜語更僕晝席銷<lb/>
篆共追一笑牢結冰泮方將蹇驢百竭不憚訃音遽來<lb/>
疑駭魂亂頻年友朋彫䘮過半奪我良戚天亦可怨百<lb/>
里拊棺蘋藻自薦衣裳在寢簡編在案想君音容零淚<lb/>
若祼尚期九原鑒此觴奠<lb/>
　　　祭林時旉舍人文<lb/>
<pb n="KR4d0158_WYG_023-8b"/>
惟公抱英特不世之才負閎逺有為之志皇皇華國之<lb/>
文諤諤濟時之義偉擢秀於詞林實蜚英於蚤嵗方握<lb/>
蘭於華省繼簪筆於清陛爰待命而劇遷俄分符而閫<lb/>
寄惟嶢嶢與皓皓冝入朝而見忌雖喜慍之不加而薦<lb/>
紳惜君子之居外謂將躡青雲而坐廟堂扶聖人之至<lb/>
治何不憗此一老奄衣冠而永棄嗚呼哀哉嗟賤子之<lb/>
登門辱顧遇之特異摳衣汶水之生歛板蓬山之吏接<lb/>
謦欬於三餘獲周旋於兩紀悵契闊之十年絶音書於<lb/>
<pb n="KR4d0158_WYG_023-9a"/>
萬里何一訣而終天慘臨風而酸鼻念舊盟之可尋幸<lb/>
庶幾公之有子予託姻好於松蘿俾蘋蘩之是祀兹有<lb/>
事於窀穸屬涓辰之將至雖女子之有幸傾婦儀之未<lb/>
備生不服勤於箕帚葬不致恭於賵禭敢陳奠於椒漿<lb/>
冩餘哀於一誄噫徳何臧而年胡不長才何大而仕胡<lb/>
不遂意餘芳而賸馥流後昆與來裔冀精誠其有知永<lb/>
毋忘於下庇<lb/>
　　　祭李伯紀丞相文<lb/>
<pb n="KR4d0158_WYG_023-9b"/>
嗚呼哀哉天生忠良必有所付公仕於朝逢國多故奮<lb/>
身百僚易人所難入告之謀轉危為安既登鈞衡遂總<lb/>
兵柄老師宿將俯首聽命金人叩關衆曰去之彼都人<lb/>
士微公則夷建炎龍飛公位冢臣誅鋤逆徒王道以尊<lb/>
視彼冦讐弗與共戴義在必報一置成敗嗚呼公乎有<lb/>
國有君以身衛之有社有民以身任之有兵有戎以身<lb/>
令之姦回憸佞退而抑之忠鯁端毅之士則爬羅剔抉<lb/>
進而激之道之將行國之將興天其或者佑此老成胡<lb/>
<pb n="KR4d0158_WYG_023-10a"/>
不憗遺上為列星棟折榱崩何以支傾義士忠臣心摧<lb/>
涕零武夫悍卒拊髀失聲噫公視僕總角之交久而益<lb/>
親貴而不驕五十年間若出一朝向來見公濁酒我澆<lb/>
願言卜鄰同老漁樵它年北歸有些可招哀哀我心鬢<lb/>
白為彫雖然公之生也不有其身至大之氣塞乎宇宙<lb/>
不倚之節信乎鬼神令問廣譽極榮於儒者獨行特立<lb/>
追美於古人其遊乎世如長<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>大翼乘風奮迅不可得<lb/>
而親至其死也不病不恟不恐不怖屈伸臂頃奔逸而<lb/>
<pb n="KR4d0158_WYG_023-10b"/>
絶塵夫死生知不足以累公則僕尚奚悲乎而緘詞千<lb/>
里冩此一慟者公之云亡有國有君孰與衛之有社有<lb/>
民孰與任之有兵有戎孰與令之姦回憸侫孰與抑之<lb/>
而忠鯁端毅之士孰與激之耶嗚呼哀哉<lb/>
　　　祭黃若冲大夫文<lb/>
嗚呼若冲余之年友也嵗在巳丑與公同登後三四年<lb/>
識公弟晜省臺𤨏闥昻霄於雲公獨不鳴若駒在轅一<lb/>
官金陵不以自卑我時卜居清溪之湄風舟月輿朝從<lb/>
<pb n="KR4d0158_WYG_023-11a"/>
暮嬉間闊十年復見於兹蒼顔白髪頽然兩翁一笑念<lb/>
舊尊酒屢空行不由徑仕不背公它山之石有過必攻<lb/>
國人曰賢若出一口我老而迂賴此良友十日不見僮<lb/>
僕系走訃音遽聞匍匐莫救嗚呼若冲聳壑之材終於<lb/>
陸沉黃絹雖賞朱絃絶音有見於古不見於今隱居好<lb/>
學逺近慕之其陽亢宗之流乎不慕官榮優游卒嵗其<lb/>
馬少游之儔乎孰跋其行而嗇其位乎孰豐其徳而不<lb/>
與其齡乎抑造物者量長較短乘除而折中之乎將根<lb/>
<pb n="KR4d0158_WYG_023-11b"/>
深未茂而在其子孫乎夫死生去來一漚之起滅爾以<lb/>
公之窮不慍老不怨而死不懼則余尚奚悲乎巵酒彘<lb/>
肩以訣平生公其知不知乎<lb/>
　　　祭漳倅宗周賓學士文<lb/>
嗚呼周賓氣剛不撓才高不羣䇿名賢科爰自妙齡自<lb/>
信不移與物多忤間關仕途百不一遇我昔見子風神<lb/>
灑落濯濯之柳昻昻之鶴朅來南漳如駒在轅不觧<lb/>
其縛胡求其全日者冦攘驟犯吾圉凶熖西來劇於豺<lb/>
<pb n="KR4d0158_WYG_023-12a"/>
虎躬督戰士進逼賊營授指方畧尅日徂征既病且亟<lb/>
或言旋歸瞑目語難毅然不回男兒死耳寧死於國誓<lb/>
無生還必破此賊士方平居無以踰人盤根錯節乃見<lb/>
其真嗚呼哀哉人孰不死死必大怖子實易之以狥國<lb/>
故有賢若此我軰厚顔謂當崛起以濟時難云乎不弔<lb/>
奪我良士天耶人耶莫究所自豈造物者有意於斯人<lb/>
以成其名使全軀保妻子之士聞而知懼某老而無能<lb/>
濫守兹土箴規藥石頼子以助子今往矣莫我肯顧瞻<lb/>
<pb n="KR4d0158_WYG_023-12b"/>
彼遺像有哀曷訴酹此一觴以冩情素<lb/>
　　　祭蔡子應郎中文<lb/>
嗚呼子應才可以濟時而命不得自騁也文可以華國<lb/>
而窮不能自達也現宰官身而深得呵佛之機也示居<lb/>
士相而獨高離世之行也其生也浮雲暫住而其死也<lb/>
浮漚無跡也嗚呼哀哉余之於公以情則親而義則友<lb/>
也少則同師紛詩書而并席也仕則同朝鏘環珮而接<lb/>
武也老則同歸探丘壑而共樂也相望數舍飛奴翼而<lb/>
<pb n="KR4d0158_WYG_023-13a"/>
書筒系主也大江東横不能獨往而夢寐見之也訃音<lb/>
遽來泫然流涕而不能自巳也公深入不二死而不亡<lb/>
而余尚奚悲也悲夫蒼顔白髪隻影自憐而知我者為<lb/>
誰也<lb/>
　　　祭趙道夫待制文<lb/>
惟公少篤於學老篤於行慈仁之言入於人心靖退之<lb/>
節根於天性泛然與物而能同確乎臨事而不諍十年<lb/>
掛冠致安車之三聘兩居詞掖席未暖而告病四易郡<lb/>
<pb n="KR4d0158_WYG_023-13b"/>
牧之符政教行於不令宿儒故老善類之宗欲方駕其<lb/>
誰並胡不憗遺俾貪榮狥利者聞風知懼而奄兮忽兮<lb/>
閟夜臺而長瞑嗚呼哀哉公來自南邂逅相遇兮欣一<lb/>
笑之屢同清尊華髪星聚簪盍兮冩懐抱於一中更移<lb/>
斗轉命駕宵遁兮雜恢諧以舂容十日不見長鬚遰走<lb/>
兮傳孤悶於詩筒俄然示疾裹飯食之兮期藥石之必<lb/>
功訃音遽來匐匍莫救兮湧清淚於無從嗚呼哀哉公<lb/>
之生也有徳有年有子而賢有經可遺有業可傳其死<lb/>
<pb n="KR4d0158_WYG_023-14a"/>
也不怖不恟屈伸臂頃超然離人而反乎天則吾屬尚<lb/>
何悲耶寄哀𠂻於觴豆悵永訣於九泉<lb/>
　　　祭葉成父尚書文<lb/>
嗚呼公之云亡孰如我哀也與公生同鄉仕同時老同<lb/>
隱於江湖之上也與公性同迂術同疎志同逺於世俗<lb/>
之間也公之在禁嚴純明靖直不阿不忮見義必為無<lb/>
所顧避於艱難中足國大計我則不敢望公也我之在<lb/>
林壑卑謙靜黙以道自治如不繫舟泛然於世流行坎<lb/>
<pb n="KR4d0158_WYG_023-14b"/>
止付之一視而公則與我酷似也嗚呼公之云亡孰如<lb/>
我哀也豈無朋友觴豆笑語利害毛髪莫窺肺腑唯公<lb/>
與我聞風而悅既見則喜松栢堅而金石固也公於妙<lb/>
高現普光界邀我同入纎塵絶礙而公恍然遊於别峯<lb/>
使我躊蹰其下而不得見也我長過公延我别墅忘形<lb/>
爾汝我醉君去今登其門不見其人塵昏舊席䑕走而<lb/>
雀聚也我有弱女公則婦之結此兩翁百年之期公今<lb/>
逝矣佗日奉箕儼對遺像痛何及而涕淚也嗚呼公之<lb/>
<pb n="KR4d0158_WYG_023-15a"/>
云亡孰如我哀也雖然公之生無一善之不備死無一<lb/>
恨之可遺也官八座而壽踰七十妻偕老而子可與立<lb/>
也歸棲一丘游泳佛海幾三十年超然塵垢之外而世<lb/>
莫及也天不憗遺奪我良士我非古人誰復是似杳然<lb/>
聲容氣横臆而淚溢眥也嗚呼公之云亡孰如我哀也<lb/>
　　　路祭葉成父尚書文<lb/>
嗚呼成甫公平居時十日五日一見公於香嚴之上也<lb/>
及公之亡猶覬拊棺大呌而公有聞於九原之下也公<lb/>
<pb n="KR4d0158_WYG_023-15b"/>
今體魄歸土矣不復與公相見相聞於天地之間也嗚<lb/>
呼哀哉余老且病不能送公三百里從執紼之後以冩<lb/>
我哀也瀝酒道旁一慟永訣公其知不知也<lb/>
　　　祭葉子寧文<lb/>
惟君才可轉物智足有為彈冠蚤嵗厥聞四馳人皆謂<lb/>
君稱其家兒比參蓮幕百蘊未施謂冝雍容婉畫出竒<lb/>
韜涵器業將際明時夫何葢棺一止於斯嗚呼哀哉死<lb/>
生壽夭其孰主尸天耶人耶莫測其涯君之云亡春秋<lb/>
<pb n="KR4d0158_WYG_023-16a"/>
未衰親則埀白女或尚筓禍福倚伏豈人所期賓葢方<lb/>
集設虡盈墀曽不俄頃弔者及帷豈造物雖靳其所享<lb/>
而於死生之際脫然而無疑達人大觀庸何得知嗚呼<lb/>
哀哉我於君家姻締則冝惟尚書公友敬所推君之有<lb/>
子我實妻之庶幾百年青松兎絲我老且病君忍我遺<lb/>
有肴在几有酒在巵酧以薦辭孰如我悲音容未逺知<lb/>
乎不知<lb/>
　<lb/>
<pb n="KR4d0158_WYG_023-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻二十三<lb/>
</p>
<p>
</p>
  </div>
</body>
</text>
</TEI>
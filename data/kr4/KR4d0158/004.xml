<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻四</head>
    <p>
<pb n="KR4d0158_WYG_004-1a"/>
欽定四庫全書<lb/>
　筠谿集巻四　　　　　　宋　李彌遜　撰<lb/>
　　外制<lb/>
　　　翟汝文落致仕提舉臨安府洞霄宫<lb/>
國家當多難之時莫先於得士臣子處儉徳之世不㤀<lb/>
於愛君矧惟輔弼之良夙贊樞機之重義在捐軀而許<lb/>
國理無謝事以屛居具位某逺識見幾清規絶俗自信<lb/>
獨行之操髙人靖退之風志在黔黎治每優於共理忠<lb/>
<pb n="KR4d0158_WYG_004-1b"/>
存社稷言備罄於同寅蚤辭軒冕之榮深得江山之助<lb/>
然賊未授首非明哲保身之時士而懐居豈王臣匪躬<lb/>
之故諒久安於恬養亦深念於艱危其還神武之衣冠<lb/>
勉奉洞霄之香火亟祗眷渥益勵猷為倚聞告后之謀<lb/>
式副貪賢之望<lb/>
　　　折彦質知福州<lb/>
朕嘉惠多方將責成於師帥敷求懿徳尤注意於老成<lb/>
倚予左右之臣殿彼東南之服肆頒明命允協師言具<lb/>
<pb n="KR4d0158_WYG_004-2a"/>
位某秉徳粹夷宅心剛大閎才可以經逺達識至於造<lb/>
微武略文韜夙擁元戎之節朱轓皂葢屢專方伯之權<lb/>
逮宻勿於樞廷實維持於王度亟辭機務久奉真逰眷<lb/>
長樂之巨藩為七閩之勝地故家按堵民知隴畝之安<lb/>
腐粟積倉官無飛輓之役盖不煩於卧治其勿駐於前<lb/>
驅用寛南顧之憂行俟東歸之命體兹明訓克邁逺猷<lb/>
　　　席益起復知成都府<lb/>
朕眷坤維之重地方整於六師倚台輔之舊臣往䕶於<lb/>
<pb n="KR4d0158_WYG_004-2b"/>
諸將屬爾家庭之慼難於軍旅之容然義或可以斷恩<lb/>
經亦存於變禮具官某宏規經世邁徳降民謀猷罄於<lb/>
弼諧威惠優於綏撫自總臨於全蜀遂控制於强胡遽<lb/>
纒陟屺之悲願解剖符之務念腰絰金革之事既見於<lb/>
古人而坐籌帷幄之功允資於碩望其釋居廬之慕仍<lb/>
還制閫之權豈朕待遇臣隣乃欲奪人之孝惟爾悦安<lb/>
社稷必先許國之誠尚克移忠庶幾達節<lb/>
　　　趙鼎觀文殿大學士太一宫使兼侍講<lb/>
<pb n="KR4d0158_WYG_004-3a"/>
朕順考古訓康濟時囏窮六經典要之辭庶明大道監<lb/>
厯代興亡之道用闡丕圗敷求一徳之良俾獲多聞之<lb/>
裕眷予舊弼允協師言具官某惇大而惠和深醇而直<lb/>
諒閎才經體周萬務以通明奥學逢原貫九流而博極<lb/>
節不渝於夷險身每繫於安危頃與政機旋登揆路新<lb/>
美百度熙帝載以奮庸張皇六師暢天威而震疊靖江<lb/>
淮之俶擾致華夏之底寧雖𤣥齡善謀必資如晦之斷<lb/>
惟張仲處内遂收吉甫之功相須而成同歸于正志恢<lb/>
<pb n="KR4d0158_WYG_004-3b"/>
土宇方陳闢國之謨力避鈞衡遽受擁旄之寄深鬱具<lb/>
瞻之望每馳側席之思其即鋒車來逰琳館冠清班於<lb/>
禁殿侍閒燕於經帷益尊所聞以輔台徳詠周王之頌<lb/>
緝熈將極于光明服商相之言終始敢㤀于遜敏尚勤<lb/>
入告式副虛懐<lb/>
　　　張守資政殿大學士轉一官加食邑知婺州<lb/>
朕思濟多艱紹隆祖宗之業眷求同徳緝熈社稷之勲<lb/>
得視君腹心之臣俾作朕股肱之任台徳是輔民瞻所<lb/>
<pb n="KR4d0158_WYG_004-4a"/>
依既力請而抗章宜閔勞而均逸具官某閎規經逺恢<lb/>
量鎮浮不吐剛而茹柔豈澄清而撓濁頃居風憲非堯<lb/>
舜之道不陳於前兩預政機有謀猷之嘉則告于内允<lb/>
賴協恭之助遽形引疾之辭時雖急於念功士則難於<lb/>
知止勉從雅志實鬱公言峻祕殿之崇名分武陽之重<lb/>
寄併超秩叙増衍真封惟兹錫命之蕃庸示優賢之異<lb/>
終始之遇朕無替於臣隣進退之間爾曲全於禮義姑<lb/>
煩卧治尚倚逺圗<lb/>
<pb n="KR4d0158_WYG_004-4b"/>
　　　唐重贈端明殿學士<lb/>
節義為天下之閑莫先於許國爵禄馭羣臣之柄可後<lb/>
於報功惟時共理之良能致見危之命肆加褒䘏庸示<lb/>
哀榮具官某蚤預英逰寖階膴仕望出周行之表位髙<lb/>
法從之聨淹厯嵗時踐更中外屬闗陜之分帥㑹胡虜<lb/>
之弄兵仗義不回嬰城自守率疲散之卒抗方張之師<lb/>
意輕犬羊身陷鋒鏑天其付之全節人亦髙其令名宜追<lb/>
賁於幽扃用増崇於祕殿以激懦夫之氣以教為臣之<lb/>
<pb n="KR4d0158_WYG_004-5a"/>
忠尚期有知服我休命<lb/>
　　　張宗元樞宻都承㫖<lb/>
右府本兵之地西清次對之班掌出納以導王言備論<lb/>
思以賛國論惟職清而地近故任重而選髙必得時髦<lb/>
式符公議具官某静粹不撓通敏有為逺畧可以濟時<lb/>
餘事長於治劇蚤繇聞望寖被簡知入侍禁林久參帥<lb/>
幕宻賛運籌之策力陳前席之謨逮出撫於軍師實上<lb/>
寛於憂顧惟兹多績允協師言其陞清切之聨以宣宥<lb/>
<pb n="KR4d0158_WYG_004-5b"/>
宻之㫖親賢為務朕方佇於謀猷告后之誠爾毋㤀於<lb/>
夙夜往祗明訓益懋逺圗<lb/>
　　　楊政換給右武大夫恭州團練使<lb/>
爵以馭貴初無予奪之私賞必眎功用為能否之勸允<lb/>
惟多績奚憚屢遷具官某許國以忠行師有律久振鷹<lb/>
揚之旅力摧蟻聚之鋒食肉寢皮志每存於去惡履腸<lb/>
涉血勇屢見於先登是為出類之勲可後非常之典載<lb/>
班命綍超進兵團以示眷隆以旌顯効克祗予訓益懋<lb/>
<pb n="KR4d0158_WYG_004-6a"/>
汝為<lb/>
　　　趙令矜都官貟外郎<lb/>
尚書郎列屬中臺其選甚髙非疏明儒雅之士不輕以<lb/>
畀也爾公族之秀賢科入官而問學美身優於從政頃<lb/>
在靖康抗章論事有聞于時坐廢累年靖共自守便朝<lb/>
賜對占奏詳明其往踐秋官之聨思稱予遴柬之意<lb/>
　　　葉宗諤江西運使<lb/>
大江而西沃壤豐俗縣官之所仰給然軍興以來月收<lb/>
<pb n="KR4d0158_WYG_004-6b"/>
嵗取陸走水運民力竭矣爾才術之優無施不可牧民<lb/>
治計咸見所長肆予命爾耳目之司足食足民悉以賴<lb/>
爾其酌取予之宜以寛公私之急惟官不委吏吏不縱<lb/>
姦則事辦治而民不告病矣<lb/>
　　　金安節殿中侍御史<lb/>
朝廷自公卿大夫至於百執事凡幾品秩惟御史耳目<lb/>
綱紀之寄選任非他官比必奏言試功見賢焉然後用<lb/>
之以爾剛毅不回静重有守前席之陳深動予聽是用<lb/>
<pb n="KR4d0158_WYG_004-7a"/>
寘之監理之任閲時未久擢陞副端不幾乎不試而用<lb/>
乎夫朕之所待爾者如此其思所以勉之惟直道可以<lb/>
事上惟厲行可以律人俾庶政無闕而百工知儆則予<lb/>
汝嘉<lb/>
　　　趙康直贈待制<lb/>
昔許逺之守睢陽以軍事聽於巡而與之嬰城卒生致<lb/>
於賊以死盖其忠憤所激不求茍免故身輕於羽而意<lb/>
有泰山之重朕其嘉之具官某解紛排難夙著顯庸隠<lb/>
<pb n="KR4d0158_WYG_004-7b"/>
然長城專予閫寄既遂及𤓰而代不為接淅之行鋒蝟<lb/>
斧螳敢肆凶逆見危之節庶幾古人嗚呼朕遭家多難<lb/>
謂國有人而求仗節死誼之士僅可一二數顧何惜美<lb/>
官不一旌其忠以為後勸哉西清之職肆以命爾尚期<lb/>
英爽服我哀榮<lb/>
　　　王庻兵部侍郎<lb/>
朕求賢於詩書禮樂之間用賢以社稷民人之事厯考<lb/>
成績兼收實能遴柬之難庶幾得士而况予侍從之臣<lb/>
<pb n="KR4d0158_WYG_004-8a"/>
哉具官某藴可行之學負有為之才久賴折衝老於師<lb/>
帥威名憺乎西鄙聞譽達於中朝朕方登延羣材圗回<lb/>
庶政使其力安於逺俗曷若坐制於外夷是用趣回禁<lb/>
宻之班副予九伐五兵之任爾其深監前轍益攄壯猷<lb/>
冀聞借箸之竒遂成歸馬之効<lb/>
　　　尹焞祕書郎兼崇政殿説書<lb/>
孔子之道軻死不傳學者不求放心而尊記問之師去<lb/>
古滋逺其誰使正之爾學有師承本於自得篤信力行<lb/>
<pb n="KR4d0158_WYG_004-8b"/>
不惑於世日者安車何止三反朕恨見之晚而髙卧益<lb/>
堅是用趣侍金華仍寘養材之地非特朕樂聞朝夕之<lb/>
益亦使後學知所模範焉<lb/>
　　　戸部侍郎王俁落權字<lb/>
力久則工能善其事因任則人能盡其材朕率是道以<lb/>
馭羣工故雖侍從之臣亦或試而後進具官某才為世<lb/>
用學可致君蚤稽公言寖寘顯路自攝貳卿於民部亦<lb/>
將兩閲於星周載疇試可之功就錫維新之命方今師<lb/>
<pb n="KR4d0158_WYG_004-9a"/>
老財匱廟堂錢穀之問不勝其煩生財之道竭矣而理<lb/>
財之方不得施尚何術以濟之夫任既久則見益盡名<lb/>
既正則責益專獻可之猷勿俟朝夕<lb/>
　　　吕本中太常少卿<lb/>
禮樂政化之所自出後世文勝道隠寖失聖人之㫖朕<lb/>
欲息邪距詖而反之正思得好古博雅之士以辨明之<lb/>
爾操履之正克世其家問學之醇不悖於道發為詞章<lb/>
炳然其華頃由柱史遽起丘園之興真祠均逸亦既踰<lb/>
<pb n="KR4d0158_WYG_004-9b"/>
年今予命爾以秩宗之事昔魯不棄禮而齊親之治亂<lb/>
一軌百世可循益尊所聞追還邃古之風以成予治朕<lb/>
之所以望爾顧豈鐘鼓玉帛云乎哉<lb/>
　　　李光知洪州<lb/>
朕據險阻以制强胡倚循良以安逺俗眷豫章之重鎮<lb/>
實江右之名區非兼文武之資曷副兵民之託載疇在<lb/>
服允得其人具官某操行直方秉心端亮備罄匪躬之<lb/>
節屢陳告后之謀入冠六卿出當一面忠嘉自許見松<lb/>
<pb n="KR4d0158_WYG_004-10a"/>
栢之後彫威名所臨信藜藿之不採其往釐於南土以<lb/>
坐控於上㳺方淮楚環多壘之師章貢羣弄兵之冦先<lb/>
事而預防則近擾患至而無備則易危尚賴折衝用寛<lb/>
憂顧克祗明訓益狀逺猷<lb/>
　　　任申先徽猷閣待制<lb/>
左右持槖之臣皆得以陳天下事而獻其可否惟克用<lb/>
常徳㒺非吉士則於予一人有盡規之義具官某名臣<lb/>
之裔端亮不渝自信獨行險夷一節朕起諸淪落之中<lb/>
<pb n="KR4d0158_WYG_004-10b"/>
寘彼薦紳之上載筆螭陛代言綸闈書法摛詞無愧前<lb/>
識踰年去國有鬱公言其還近班晉寓西清之直惟乃<lb/>
父正色立朝危言悟主遺風凛然久而彌著今朕亦以<lb/>
此望爾爾其益懋賢業勿替家聲以永無窮之譽<lb/>
　　　辛次膺湖南提刑<lb/>
具官某頴考叔一言而施及莊公人心所同若執符契<lb/>
儻得其合孰不為之動聽爾才通而有守言髙而可行<lb/>
久司諫垣賴其朝夕之益將母之請實隠予懐朕方以<lb/>
<pb n="KR4d0158_WYG_004-11a"/>
孝治天下忍違其欲使不得致養於親哉寓直道山以<lb/>
為爾寵按刑湖外以便爾私若夫揚清激濁而厲在位<lb/>
布徳施仁而綏逺俗斯爾疇昔之所勉朕者尚奚多訓<lb/>
　　　李公懋湖北提刑<lb/>
具官某書曰本固邦寧易曰厚下安宅朕履危思安稽于古<lb/>
訓凡立政造事必求所以厚下固本之道爾端勁不拔<lb/>
質直無華言必及民志先體國雖紀綱之地不可去賢<lb/>
然欲禁暴戢姦以除民害非有惠愛之術而深達朕言<lb/>
<pb n="KR4d0158_WYG_004-11b"/>
意者不能也湖湘之間殘於摽掠困於征求肆予命爾<lb/>
按兹祥刑一方之治悉所當察爾惟力行所見之學能<lb/>
踐昔日之言則朕於斯民復何慮焉<lb/>
　　　任申先轉一官致仕<lb/>
虧盈益謙者天之道難進易退也士之常惟富貴貧賤<lb/>
不以動其心則用捨行藏皆能適於正具官某承家有<lb/>
端直之譽治已以㢘勁之規善刀而藏幾老於世韞玉<lb/>
而待卒聞于朝朕寘彼周行擢之法從雖陳蕃之志未<lb/>
<pb n="KR4d0158_WYG_004-12a"/>
遂而賈誼之言畧施逺攬抗章懇求謝事既獨髙於止<lb/>
足俾交養於智恬肆頒増秩之榮姑遂掛冠之逸冀無<lb/>
妄而勿藥庶厥疾之有瘳尚體眷懐勉思後効<lb/>
　　　胡銓保守吉州轉通直郎<lb/>
乘障之功非所以責賢腐儒之説或至於敗事爾以文<lb/>
藝擢寘甲科下帷窮經十年不調當胡虜亂華蹂踐郡<lb/>
邑而能率衆仗義壊其機牙使姦不得發一方以寧朕<lb/>
甚嘉之其進官資以示褒寵<lb/>
<pb n="KR4d0158_WYG_004-12b"/>
　　　閻亮等承節郎<lb/>
胡馬亂華列城震擾爾等被堅禦侮賈勇鏖戰具有勞<lb/>
績爰陞品秩再錫命書往服恩榮益思報効<lb/>
　　　李光封贈故父<lb/>
朕大饗合宫受釐宣室誕布自天之佑普霑在服之臣<lb/>
具位某父某韞玉積躬籝金垂訓流風甚逺于公之門<lb/>
既髙種徳方興畢萬之後必大是生俊傑為予忠良屬<lb/>
兹俎豆之陳方倚藩維之寄肆頒茂典追賁幽扃慰其<lb/>
<pb n="KR4d0158_WYG_004-13a"/>
罔極之思示我無私之澤<lb/>
　　　張俊封贈三代<lb/>
　　　　曽祖<lb/>
朕稽三代之禮文參九筵之遺制大饗上帝並侑祖宗<lb/>
用答神明之休均錫中外之福具官某潛徳不彰慶流<lb/>
後裔是生賢傑為予虎臣兹禋祀之克修宜厖禧之咸<lb/>
被進階帝保時國上公尚其有知歆此殊寵<lb/>
　　　　曽祖妣<lb/>
<pb n="KR4d0158_WYG_004-13b"/>
朕卜季秋之吉有事合宫爼豆既徹爰錫大賚矧予上<lb/>
將之先可後褒崇之禮某氏婦徳淑慎流福後昆有孫<lb/>
而才為朕信布是用延敷帝祉肆錫命書進加大國之<lb/>
封式示重泉之寵魂其不昧尚克欽承<lb/>
　　　　祖<lb/>
朕嘗膽艱難注意將帥廼者受釐宣室昭答神休念予<lb/>
推轂之臣不預執籩之事申及先世咸錫異恩某官慎<lb/>
行修身隠躬不耀惟時上將繫爾聞孫肆予饗帝之成<lb/>
<pb n="KR4d0158_WYG_004-14a"/>
廣霈榮親之澤位隆帝傅寵及九泉朕之待將帥之禮<lb/>
無不極矣尚祈精爽不昧欽承<lb/>
　　　　祖妣<lb/>
源深者流必長本大者末必茂國有上將功葢一時推<lb/>
榮其先可後褒典某氏徳配君子行著閨門遺芳流祉<lb/>
至孫而大兹者肇隆新禮均錫鴻禧爰増大國之封以<lb/>
正小君之位時為茂寵用賁泉扃<lb/>
　　　　父<lb/>
<pb n="KR4d0158_WYG_004-14b"/>
朕念饗親尊祖莫大于配天故綿蕞新儀參稽古制薦<lb/>
馨神靈上下昭格是用推親親之恩以慰天下之為人<lb/>
後者况予寄閫之臣乎具官種徳不遇為時遺賢義方<lb/>
之訓知以教子俾予登壇仗鉞之將憂君許國忠貫日<lb/>
月者其來盖有自矣逮兹毖祀宜亨神禧進位公師用<lb/>
昭異數精誠如在服我寵靈<lb/>
　　　　母<lb/>
朕思考叔之孝詠南陔之章則知人情生以養親為先<lb/>
<pb n="KR4d0158_WYG_004-15a"/>
死以顯親為重也故禮成太室澤浹在廷爰及幽冥悉<lb/>
加叙進某氏積行于躬克配令徳粤有賢嗣輔我中興<lb/>
兹大饗之既成宜洪休之咸被是用大湯沐之封渙夜<lb/>
臺之寵尚其不昧歆此恩榮<lb/>
　　　黄積厚都官郎中<lb/>
列曹諸郎各有秩叙至於用人則無重輕之間然非不<lb/>
得已不使後來者居上也爾學行之懿自朕親擢優㳺<lb/>
省戸强敏有聞姑從次遷以俟褒識往欽乃事勿怠厥<lb/>
<pb n="KR4d0158_WYG_004-15b"/>
修<lb/>
　　　吏部侍郎劉寧止落權字<lb/>
力久則工能善其事因任則人能盡其才朕率是道以<lb/>
馭羣工故雖侍從之臣亦或序而後進具官某才優而<lb/>
有濟學博而可行蚤稽公言寖寘顯路自攝卿貳於銓<lb/>
部亦將兩閲於星周載疇試可之功就錫為真之命方<lb/>
今仕流甚冗而朝或乏才官曹雖多而士或失職朕甚<lb/>
惑之夫任既久則見益盡名既正則責益專獻可之猷<lb/>
<pb n="KR4d0158_WYG_004-16a"/>
勿俟朝夕<lb/>
　　　王綯贈官<lb/>
委質策名當盡匪躬之節飾終隠卒必崇歸厚之風愴<lb/>
予舊弼之良遽起哲人之嘆肆頒命典庸示褒懐具官<lb/>
某奥學造微閎才經世早赴功名之㑹遂登丞轄之司<lb/>
許國以忠亦艱難險阻之備至保身而退知用捨行藏<lb/>
之有為朕方體大舜之同人稽成湯之圗舊亟聞淪謝<lb/>
良用䀌傷錫以崇階用追賁於泉壤禄及後嗣將益大<lb/>
<pb n="KR4d0158_WYG_004-16b"/>
其門閭尚克有知服我休命<lb/>
　　　押馬毋丘㢘轉一官<lb/>
爾馳驅王事道阻且長能使牧人去其害馬進官一等<lb/>
以旌汝勞<lb/>
　　　彭大節補承信郎<lb/>
毀家以紓國難麟經褒焉爾祖以貲奉公軍用不乏一<lb/>
官及汝以報其忠往服寵休益務恭恪<lb/>
　　　范璿樞宻院檢詳<lb/>
<pb n="KR4d0158_WYG_004-17a"/>
國家多事而來政令賞罰自右府出較之中臺或相<lb/>
倍蓰故張官設属必得明慎通練之吏庶幾事舉而姦<lb/>
弊不作以爾言行有則悃愊無華久於郎潜有藴未試<lb/>
往聨宥宻之屬凡政令之出納賞罰之重輕必致詳焉<lb/>
毋使善譽減於為郎尚慎之哉<lb/>
　　　王迪左司郎官<lb/>
文昌天府衆務泉藪左右置屬分掌列曹凡事之出納<lb/>
皆得折衷之而聽於長得其要若挈裘領不然治絲而<lb/>
<pb n="KR4d0158_WYG_004-17b"/>
棼之不勝應矣爾才可剸煩知能撾伏彌綸省闥强濟<lb/>
日聞爰因其能就陞厥次並恭乃事以審法令以明辨<lb/>
訴以謹文事案牘之程度毋習故常憚於繩糾馴致庶<lb/>
政之弊則惟爾休<lb/>
　　　魏安行大理寺丞<lb/>
漢朝先經術以用人仲舒本春秋以議獄爾文雅飾吏<lb/>
平易近民因其所長必能為朕持天下之平使刑不濫<lb/>
而民不寃廷尉之屬肆予命爾尚往欽哉<lb/>
<pb n="KR4d0158_WYG_004-18a"/>
　　　知鄧州穰縣杜琮轉二官<lb/>
朕慎惜名器不以假人惟時戰功無小不録爾備吏百<lb/>
里廼於拔城䧟陣具有勞焉進官二級増氣三軍毋怠<lb/>
欽承往思報稱<lb/>
　　　喬仲福贈正任承宣使張景正任觀察使劉承<lb/>
　　　衡友遙郡觀察使<lb/>
朕以節義望天下士于今有年而見危致命求之薦紳<lb/>
尚不多得於吾行陣之間迺有人焉具官某勇冠三軍<lb/>
<pb n="KR4d0158_WYG_004-18b"/>
身鏖百戰夙賴干城之畧方遲敵愾之功屬叛黨背鼔<lb/>
衆不返而能懐忠守節義不俱生視死如歸不為國辱<lb/>
峻陟使名疏恩後嗣豈獨重義為九泉之榮盖將顯忠<lb/>
為三軍之勸尚其不昧歆此寵休<lb/>
　　　郭沔閤門祗候<lb/>
祗事上閤出入禁庭右列髙選也爾勤勞王事茂著厥<lb/>
功肆予命汝是為異恩益務恪恭以思報稱<lb/>
　　　楊舉直循一資<lb/>
<pb n="KR4d0158_WYG_004-19a"/>
昔者王師致討運營淮上飛芻輓粟人用告勞爾令行<lb/>
百里運不絶道使軍不乏而士益振以迄有成賞可後<lb/>
哉進資一等以示褒嘉<lb/>
　　　王俁䕫路提刑<lb/>
朕欽慎庶獄寧失不經常恐一夫不被其澤必慎求於<lb/>
成徳以總治於祥刑以爾忠厚有餘靖共自守早冠多<lb/>
士嘗參邇聮久分剖竹之符屢下賜環之命謂不容於<lb/>
俟駕乃未聞於造朝爰錫命書按刑巴峽惟吏克知畏<lb/>
<pb n="KR4d0158_WYG_004-19b"/>
而民以不寃則為稱職尚往欽哉<lb/>
　　　曽開中書舍人<lb/>
兩掖極諸儒之選中書本庶務之原宣徳意以形四方<lb/>
孚號令以鼓天下任人圗舊出命惟新具官某端靖不<lb/>
渝沖和無競辭有典要徳為老成忠節著於三朝威畧<lb/>
伸於兩鎮兹起真祠之秩來歸禁路之華惟坦明之文<lb/>
動於羣聽深切之論沃于朕心使老癃扶杖以期生悍<lb/>
武聞風而思奮時汝稱職助予圗功<lb/>
<pb n="KR4d0158_WYG_004-20a"/>
　　　趙思誠中書舍人<lb/>
<hi>上詞同</hi>具官某學博而資深辭華而知要早擅翩翩之<lb/>
譽備輸蹇蹇之忠廉靖有常篤信無倦兹賜環於祠館<lb/>
歸持槖於禁林<hi>下詞同</hi>
　　　馬士存贈兩官與一子恩澤<lb/>
朕求節誼之士於戎馬以來固未多得盖處死之難人<lb/>
情所同爾許國以忠久從金革臨難不奪至於隕身可<lb/>
無褒榮以慰泉壤晉官二級禄及後昆尚克欽承毋㤀<lb/>
<pb n="KR4d0158_WYG_004-20b"/>
結草<lb/>
　　　霍興贈承信郎<lb/>
捨生取義知命者所難而爾能體國奮忠殞身王事錫<lb/>
官一等追賁九原魂其有知歆此殊寵<lb/>
　　　章承祖循一資<lb/>
千里饋糧師不宿飽其責甚重頃者淮壖轉餉為急飛<lb/>
輓之事爾或有勞進資一等姑以示勸尚其勉之<lb/>
　　　燕仰之大理評事<lb/>
<pb n="KR4d0158_WYG_004-21a"/>
萬方之獄决於廷尉而左右平專可否於情理之間一<lb/>
失其當死者不可復生矣爾以才稱習於法令往居是<lb/>
職可不慎哉<lb/>
　　　䕫州通判崔仲通轉一官<lb/>
堅壁挫敵兵家所難雖曰金湯可恃而臨敵不懼失之<lb/>
毫釐民不堪命矣爾頃丞蜀郡多壘在郊禦侮之功克<lb/>
全千里其増命秩用勸為臣使知夫仗節死誼臨難毋<lb/>
茍免也<lb/>
<pb n="KR4d0158_WYG_004-21b"/>
　　　李發轉三官<lb/>
爾忠勇自奮萬里一身能致敵情助我制勝夫責之難<lb/>
則報之重晉官三等是為異恩往服寵榮益思勉勵<lb/>
　　　郭貴贈兩官成忠節<lb/>
春秋之法死王事加二等爾臨敵致命奮不顧身朕何<lb/>
惜不追進官資以為爾地下之榮乎尚其有知歆此殊<lb/>
寵<lb/>
　　　陳珍轉一官<lb/>
<pb n="KR4d0158_WYG_004-22a"/>
爾比整舟師備禦海道淹留嵗月灼見宣勞進秩一階<lb/>
以示褒勸<lb/>
　　　張安國換給承節郎<lb/>
爾以勞入官越時既久比加考覆載錫命書祗服恩榮<lb/>
益恭乃事<lb/>
　　　衡州茶陵縣廣澤公封明靈廣澤公<lb/>
朕以道御世無間幽明有功于民必加崇奬爾威行千<lb/>
里惠及一方雨暘以時無禱不應雖民和降之以福惟<lb/>
<pb n="KR4d0158_WYG_004-22b"/>
正直則依人而行其錫隆名用旌靈貺益敷利澤以答<lb/>
寵榮<lb/>
　　　曽慥湖北兼京西路運副<lb/>
襄鄧疆理之初荆湖剽掠之後瘡痍未合師旅荐興所<lb/>
以餉給而拊循之非通敏忠厚之吏不以輕付也爾蚤<lb/>
以材猷見推士類久司計漕績用有聞其進官聫兼荆<lb/>
襄轉輸之任俾惟新之俗民不告病既老之師士不阻<lb/>
飢時為汝職尚其勉之<lb/>
<pb n="KR4d0158_WYG_004-23a"/>
　　　朱松校書郎<lb/>
朕寤寐求賢思得天下之士未見君子猶恐失之爾學<lb/>
行有聞達于予聽便朝賜對敷納可嘉肆頒命秩之榮<lb/>
分職書林之祕麒麟天禄爾所舊㳺勉副簡求益務涵<lb/>
養<lb/>
　　　常明祕書省正字<lb/>
朕儲書中祕以萃羣英推擇成材出為時用爾績文種<lb/>
學望譽甚休爾雅之詞見於已試其往逰於藏室以縱<lb/>
<pb n="KR4d0158_WYG_004-23b"/>
覽於祕文藏器待時嗣有褒寵<lb/>
　　　霍蠡總領荆湘財用轉一官<lb/>
朕宿兵邊隅坐制羌虜預為足食之計曲盡理財之方<lb/>
而吏或侵漁軍多冗濫致餽餉不繼於道征求荐及於<lb/>
民朕甚病之爾以才猷列于郎位將命以往知無不為<lb/>
力究弊原不畏强禦連營盡得其軍實列郡悉知其吏<lb/>
姦風力隠然濟以心計有臣如此朕何慮焉超進一官<lb/>
姑以示勸益恭乃事朕不汝㤀<lb/>
<pb n="KR4d0158_WYG_004-24a"/>
　　　勾濤起居舍人<lb/>
朕統臨兆民若馭六馬言動之間㒺不抑畏故左右置<lb/>
史簮筆對仗分侍便坐繫日而書之所以警今垂後其<lb/>
任顧不重哉以爾老於文學辭華蔚然好是正直氣節<lb/>
不撓力求古人之心有意當世之務雍容省闥望重一<lb/>
時肆予命爾以記注之事往踐右省職清而地近其體<lb/>
東注之意益勵乃為嗣有褒寵<lb/>
　　　李擢袁州李正民筠州<lb/>
<pb n="KR4d0158_WYG_004-24b"/>
筠袁之間盜賊連壤戸口耗於剽掠郡縣為之繹騷必<lb/>
擇循良之臣以施安集之政具官某嘉猷敏濟懋徳純<lb/>
成被遇兩朝罄獻納論思之益周旋一紀宣藩維屛翰<lb/>
之勞念方圗舊而與之赴功豈容遺賢而久於均逸往<lb/>
分郡寄共拯民艱廣漢之治在頴川力回獷俗龔遂之<lb/>
安於渤海坐致淳風其酌猛寛以圗治効<lb/>
　　　蔣璨淮東運副<lb/>
朕疆理淮甸克復神州環冦之師殆將百萬致粟一石<lb/>
<pb n="KR4d0158_WYG_004-25a"/>
率當幾鍾維兹轉給之功必得開敏之吏爾儒雅自將<lb/>
材猷可倚總輓粟飛芻之任無傷財害民之譏奏言便<lb/>
朝灼見心計載頒寵數増重使華其上體於眷懐益務<lb/>
修於職業俾糧不絶道賦不加民而用度足則予汝嘉<lb/>
　　　趙子巖廣東運判<lb/>
五嶺以南無慮數十百郡縣分命部使者察之惟時計<lb/>
臣雖摠轉輸而吏姦民隠皆得上聞實耳目所寄流惠<lb/>
于萬里者也爾蚤以材能寖被器使祥刑南服譽處甚<lb/>
<pb n="KR4d0158_WYG_004-25b"/>
休就易使華往按東道其奉詔條宣徳澤治財賦明刺<lb/>
舉毋以接荒徼而怠拊循毋以逺廷朝而畧法度靖共<lb/>
爾位稱朕意焉<lb/>
　　　知荆南府王庶復徽猷閣直學士<lb/>
荆湘萬里實國上㳺師帥一方為時重寄爰擇西清之<lb/>
之望往綏南服之民善最既聞褒嘉可後具官某才猷<lb/>
敏濟氣節剛方洞明韜畧而本之詩書妙達權謀而由<lb/>
於法度肆疇嘉績作鎮鉅藩迨兹報政之優備著宣勞<lb/>
<pb n="KR4d0158_WYG_004-26a"/>
之効流庸自占仁風浹於遺黎桴鼓不驚威名憺於隣<lb/>
敵允資控制以寛顧憂載陞延閣之華用益帥旄之重<lb/>
雖爾舊物惟予茂恩勉圗終功嗣有休命<lb/>
　　　長入祗候陳勝轉一資<lb/>
爾擁衞宫闈周旋羈紲勤勞備著褒典可忘増秩之榮<lb/>
仰思所報<lb/>
　　　樓炤祕閣修撰知温州<lb/>
萃圗書於中祕獨髙論譔之班剖符竹於外藩尤重承<lb/>
<pb n="KR4d0158_WYG_004-26b"/>
宣之寄眷被永嘉之望輟予近列之良爾學有師承辭<lb/>
知典要握蘭省戸備罄猷為載筆宸廷時推廉靖方憂<lb/>
國賴忠言之告而愛親興志養之思有嘉錫類之誠肆<lb/>
頒從欲之命往分釐於便郡仍陞踐於華資爾其布政<lb/>
以揚王之休推恩以及人之老遂安逺俗毋㤀本朝<lb/>
　　　丁則轉一官<lb/>
朕以閫外之事委之將帥而金商道阻民俗軍旅之利<lb/>
病難於必聞朝廷患之爾以材能効官帥幕馳驅王事<lb/>
<pb n="KR4d0158_WYG_004-27a"/>
千里而來見之便殿乃以民情軍實悉達予聽進官一<lb/>
等以慰爾勞其體朕所以待遇逺臣之意歸告而長益<lb/>
堅其忠以圗報効<lb/>
　　　梁仲敏太府寺丞<lb/>
朕於養材如養木然拱把而上皆扶持封植之以遂其<lb/>
成爾種學績文未有所試雖丞於寺事皆在所察而無<lb/>
專責得以時暇亦朕養材之地也往居而職自公而退<lb/>
毋㤀所能<lb/>
<pb n="KR4d0158_WYG_004-27b"/>
　　　鄧名世校書郎兼史館校勘<lb/>
朕念人材之難既得天下之士則樂與終始作成而器<lb/>
使之爾頃以材名擢居策府以憂去位終制造朝問學<lb/>
之工久而益粹其還讎校之職仍參筆削之官眷任之<lb/>
意思所稱焉<lb/>
　　　王利見贈承務郎<lb/>
漢之狄山以博士乘鄣致殞其身雖其自取亦用非所<lb/>
長也爾實儒生以忠及難朕甚憫之肆頒命秩追賁九<lb/>
<pb n="KR4d0158_WYG_004-28a"/>
原魂其有知服我休寵<lb/>
　　　冦逵起復淮西宣撫司將領<lb/>
墨絰以從軍事於古有之爾御衆有方久臨行陣以憂<lb/>
謝事曽未踰時比命將臣出師邊徼而抗章來上請汝<lb/>
以行其奪苫塊之情以從金革之事移忠之義視君猶<lb/>
親往服訓辭益思自効<lb/>
　　　林季仲檢正諸房公事<lb/>
東西臺總萬方之務而丞弼以佐理為任非事重體大<lb/>
<pb n="KR4d0158_WYG_004-28b"/>
則為之屬者皆得以彌縫董正之其選顧不重哉爾學<lb/>
足以飭身智足以周事翺翔顯路聲聞藹然有意斯民<lb/>
力求自試朕舉能任官用分命爾列屬樞機之地其益<lb/>
殫乃心以佐而長使朝廷之上事無不理時汝之職我<lb/>
有好爵恭俟朕命<lb/>
　　　趙渙江西提刑<lb/>
總按一道理察百司皆予耳目之官也擇人而付無閒<lb/>
内外爾質直好義不詭于行備官蘭臺百廢以舉方將<lb/>
<pb n="KR4d0158_WYG_004-29a"/>
試之言責以觀謇諤之風而抗章累來力求自便按刑<lb/>
江右其為朕行移爾紀綱輦轂之方以成澄清郡邑之<lb/>
治使朝廷威惠寖以及逺則為稱職<lb/>
　　　董<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>知嚴州<lb/>
守牧之任莫先惠養近嵗縣官急於調度吏茍逃責他<lb/>
置不問甚者頭㑹箕斂重為法而民不勝嗚呼豈古循<lb/>
良之治哉具官某學而文克傳家法仕優而果夙著能<lb/>
聲頃自綸闈出司琳館朕深軫黎元不安畎畝思見頴<lb/>
<pb n="KR4d0158_WYG_004-29b"/>
川渤海之風次對近班嚴陵上郡用起汝於閒散之地<lb/>
徳至渥也勿云吏道以法令為師惟行之以簡懐之以<lb/>
惠阜安吾民所以報朕<lb/>
　　　韓彦直祕閣<lb/>
中祕儲書以待寒雋非所以賞有功也惟爾父有非常<lb/>
之功故報之以非常之典延閣之直肆以命汝朕之所<lb/>
以待將臣者至矣往服異恩益圗報塞<lb/>
　　　浙西提舉茶鹽錢堪轉一官<lb/>
<pb n="KR4d0158_WYG_004-30a"/>
煮海之利食貨所先有司用是寛斂息民而足邦計爾<lb/>
頃將使指奉法不苛能致羨増以佐軍食朕信賞必罰<lb/>
小善不遺進一官以示能者之勸<lb/>
　　　丁則太府丞<lb/>
外府貨財所聚丞實佐於事無所不掌以爾囊封論奏<lb/>
陳甚髙賜對治廷有言動聽朕欲觀汝能姑試以事往<lb/>
踐厥職以俟寵光<lb/>
　<lb/>
<pb n="KR4d0158_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻六</head>
    <p>
<pb n="KR4d0158_WYG_006-1a"/>
欽定四庫全書<lb/>
　筠谿集巻六　　　　　　宋　李彌遜　撰<lb/>
　　表十一首<lb/>
　　　謝賜厯日表<lb/>
臣某言今月初四日准都進奏院遞到紹興六年厯日<lb/>
一巻伏蒙聖恩賜臣者宿離不貸欽承堯厯之頒度數<lb/>
有常端履夏時之正慶萬年之神䇿浹四海之歡謠臣<lb/>
某誠惶誠懼頓首頓首恭惟皇帝陛下厯數在躬乾坤<lb/>
<pb n="KR4d0158_WYG_006-1b"/>
合徳出日納日不忘欽若之誠先天後天自得彛倫之<lb/>
叙乃誕敷於至化用丕冒於遐方臣敢不恪奉王正率<lb/>
循邦典務農問俗共陶仁夀之風趨事赴功咸樂舒長<lb/>
之日臣無任瞻天望聖激切屏營之至<lb/>
　　　謝中書舎人表<lb/>
臣某言伏奉告命授臣試中書舎人仍改賜章服者記<lb/>
言東省巳愧冒居掌制西垣豈虞躐授特出聖神之斷<lb/>
靡容僂傴而趨得寵若驚以榮為懼臣某誠惶誠懼頓<lb/>
<pb n="KR4d0158_WYG_006-2a"/>
首頓首伏念臣學而未達器則易盈曾非適用之才徒<lb/>
有在君之志山林半世既荒翰墨之畦蒲栁餘生久脱<lb/>
衣冠之械敢謂一麾而出守寖叨三字之劇遷職在出<lb/>
綸工無破的况三年不言之際而欲孚於黔黎當四郊<lb/>
多壘之時必將感於悍武窺聱牙灝噩之作見坦明深<lb/>
厚之風非賢孰能豈臣足辦此蓋伏遇皇帝陛下神功<lb/>
不宰善貸且誠天監無私容光必照將大明於黜陟用<lb/>
洪濟於艱難察臣孤忠屢陳却顧之䇿憐臣疎直尚寛<lb/>
<pb n="KR4d0158_WYG_006-2b"/>
逆耳之誅逮兹成命之中頒曽乏先容之借助銜恩若<lb/>
此圖報云何臣敢不載繹舊聞益堅素履去鞶帨之飾<lb/>
逺規於聖模進藥石之言上酬於帝力庶收晚節以畢<lb/>
頽齡臣無任感天荷聖激切屏營之至<lb/>
　　　謝户部侍郎表<lb/>
臣某言伏奉誥命除臣尚書户部侍郎賜衣帯者詞垣<lb/>
<hi>闕二字</hi>誤許言揚民部劇遷復承人乏感深涕隕恩重命<lb/>
輕臣某誠惶誠懼頓首頓首伏念臣識昧逺猷器慚大<lb/>
<pb n="KR4d0158_WYG_006-3a"/>
受雖周行之蚤寘亦煩使之備更善課蔑聞徒勞奚補<lb/>
兹從逺服驟對清光初無動聽之言每孤前席之寵薦<lb/>
叨優渥盡出淵衷具言語侍從之臣已非素望應錢糓<lb/>
甲兵之問豈所嘗聞本宜置散以投閒乃類安繁而戀<lb/>
劇矧帑廩乏九年之蓄而里閭㡬太半之輸廟謨方切<lb/>
於箸籌邦寄實資於鞭算詎容精擇猥及非才此蓋伏<lb/>
遇皇帝陛下道大兼容智周旁燭窽言不聽坐收綜核<lb/>
之權宅心克知用廣圖回之略如臣㝠陋亦玷寵靈束<lb/>
<pb n="KR4d0158_WYG_006-3b"/>
以修鏐既光華于朝著被之珍服益安燠於身章異數<lb/>
便蕃微躬跼蹐臣敢不務存國體力究利源歛不及民<lb/>
固難周於調度生之者衆其敢怠於講求儻效涓塵誓<lb/>
捐頂踵臣無任感天荷聖激切屛營之至<lb/>
　　　漳州謝表<lb/>
備官二省曽蔑効于涓塵假守一麾亦濫分於民社恩<lb/>
隆莫避感激難名<hi>中謝</hi>伏念臣志與齒衰材非時急蒙<lb/>
知特達受任超踰方當馳騖有為之秋殆匪貪冒養疴<lb/>
<pb n="KR4d0158_WYG_006-4a"/>
之所仰聖明之從欲揣愚戇以知難自謀謂何敢薄淮<lb/>
陽之治引分而徃豈厭承明之㳺震懼方深寵綏不替<lb/>
此蓋伏遇皇帝陛下用人惟已以道觀能憐臣日奉内<lb/>
朝雖乏獻納論思之効察臣老諳民事庶消嘆息愁恨<lb/>
之聲錫以延閣之榮付以外藩之便載循忝切愈積凌<lb/>
兢臣敢不盡布寛條少俾願治長於為郡諒慚前志之<lb/>
稱逺不忘君誓殫晚節之報<lb/>
　　　謝宫觀表<lb/>
<pb n="KR4d0158_WYG_006-4b"/>
一麾出守自貽曠敗之譏十䇿受薪猶竊便安之禄拊<lb/>
膺知懼隕涕銜恩臣某誠惶誠懼頓首頓首伏念臣器<lb/>
小易盈才疎多忤逢時可仕徒自誓以捐軀擇善不明<lb/>
或未能于寡過誤被聖神之親簡濫從英俊之後塵引<lb/>
分知難近免乗軒之刺卧疴治事終懷負乗之羞尚屈<lb/>
明刑姑從薄責此蓋伏遇皇帝陛下堯雲兼覆湯網全<lb/>
疎仁霑草木之微信感豚魚之異念寸蓬之舊物憐小<lb/>
巳之孤忠假以餘波收其末路臣敢不誅鋤往咎澡雪<lb/>
<pb n="KR4d0158_WYG_006-5a"/>
邪思樂只丘園雖迫桑榆之晚景譬之犬馬難忘軒陛<lb/>
之心<lb/>
　　　謝轉官表<lb/>
置散丘園方念曠官之咎疏恩軒陛遽懷増秩之榮拜<lb/>
命若驚拊躬知懼<hi>中謝</hi>伏念臣間間淺局斷斷小材學<lb/>
敢窺於聖門仕親逢於眞主偶脱抱闗之役濫從持槖<lb/>
之聮問馬不知愧徒勞而無補使年莫紀驚壯志之易<lb/>
衰但虞飽食以窮年豈意收功于累日此蓋伏遇皇帝<lb/>
<pb n="KR4d0158_WYG_006-5b"/>
陛下神心獨運天徳普臨闢四門以來聰明開一面以<lb/>
存忠厚三載考績示黜陟之至公八柄馭臣振疲癃於<lb/>
已棄臣敢不稍鞭駑緩仰稱龍光頂踵為期益勵匪<lb/>
躬之節晨昏是省力求治巳之規<lb/>
　　　賀太后冊禮成表<lb/>
誕布徽章備陳寶冊盡宫闈之至養得寰宇之歡心恭<lb/>
惟皇帝陛下徳協舜躬化循堯道愛由親始欽崇聖后<lb/>
之尊政自身修力致王家之假天心助順民徳歸仁惟<lb/>
<pb n="KR4d0158_WYG_006-6a"/>
孝弟通於神明逺介兩宫之福以忠順行於蠻貊將迎<lb/>
萬里之還臣職在清都身拘遐裔想天顔之有喜徒切<lb/>
葵心望宸陛以無階莫伸燕賀<lb/>
　　　謝落徽猷閣直學士表<lb/>
蠢愚抵罪宜加勿宥之刑睿智行仁但舉惟輕之典感<lb/>
深隕涕悸極薫心<hi>中謝</hi>伏念臣末學書生焉知文誥偶司<lb/>
獻納誤被諮詢不裁小子之章㡬敗乃公之事才疎意<lb/>
廣雖自誓於捐軀位卑言高顧不容于擢髮落上界星<lb/>
<pb n="KR4d0158_WYG_006-6b"/>
辰之直竊真寺香火之官敢謂皇慈曲全微物此蓋伏<lb/>
遇皇帝陛下離明必照漢廣兼容念嘗侍於軒墀恩不<lb/>
忘於簮履貸其舊惡鑒此孤忠臣敢不盡雪往愆力規<lb/>
前識乾坤施大豈頂踵之能酬犬馬齒衰或桑榆之可<lb/>
冀<lb/>
　　　謝宫觀表<lb/>
三年吏隱慚坐食之無功再命祠官獲偷安而省事銜<lb/>
恩則厚撫已何堪伏念臣性本戇愚晚加疵病政宜置<lb/>
<pb n="KR4d0158_WYG_006-7a"/>
之丘壑况已迫於桑榆畏詩人素餐之譏佩老氏知止<lb/>
之戒南辰北極謹香火於晨昬十束三鍾糜㪷升於嵗<lb/>
月固巳踰其分量將何補於涓埃此蓋伏遇皇帝陛下<lb/>
大集王勲克寛聖度如日月之必照與天地之同流曲<lb/>
全螻蟻之生俾盡犬馬之力臣敢不勉遵古訓痛念昨<lb/>
非溝壑未塡誓益堅於臣節雲天在望懷未報之君恩<lb/>
　　　又<lb/>
一丘内訟僅存湖海之餘生三嵗終更復玷洞宫之散<lb/>
<pb n="KR4d0158_WYG_006-7b"/>
吏拜恩知懼撫巳何堪<hi>中謝</hi>伏念臣才本無竒學非可<lb/>
用由志道而不聞其要故當㡬而不見其先動或至於<lb/>
觸藩愚有同於抱甕飲氷食蘖每懷晞驥之心就日望<lb/>
雲尤切傾葵之念敢謂乾坤之覆幬曲全螻蟻之生成<lb/>
盡匿衆瑕稍捐寸禄㡬類畫墁而食尚虞致冦之譏此<lb/>
蓋伏遇皇帝陛下哲以知人寛而得衆致中和以為治<lb/>
布仁夀以成風收此微蹤置之鴻化臣敢不誓堅晚節<lb/>
益勵初心雖在桑榆理難回於羲馭譬之犬馬老猶戀<lb/>
<pb n="KR4d0158_WYG_006-8a"/>
於君軒<lb/>
　　　代人乞致仕表<lb/>
臣聞難進易退者聖門之高風虧盈益謙者天道之深<lb/>
戒敢干睿聽仰罄忱誠<hi>中謝</hi>伏念臣禀性迂疎逢時開<lb/>
泰少霑仕籍每嘗膽於百為晚躐禁途誓捐軀於一節<lb/>
應錢糓之問於軍旅之際分民社之寄於凋瘵之餘冀<lb/>
黽勉於涓塵徒侵尋於嵗月猶千里遂江湖之願而十<lb/>
年奉香火之遊飽及妻孥賞均嗣息顧推恩之至此宜<lb/>
<pb n="KR4d0158_WYG_006-8b"/>
圖報之若何今則齒髮俱衰形容頓改功名日逺志願<lb/>
空違身既難於造朝年亦踰於謝事茍貪榮而竊食必<lb/>
速過以招憂伏惟皇帝陛下器使羣材生成庶類念敝<lb/>
帷之舊猶可以施張知老馬之疲豈堪於鞭䇿許還官<lb/>
政俾遂生經儻溝壑之未塡或筋骸之可强<lb/>
　　狀三首<lb/>
　　　勘當徐公裕狀<lb/>
勘台州臨海縣百姓楊杲狀論前任知縣胡某與寄居<lb/>
<pb n="KR4d0158_WYG_006-9a"/>
台州官徐殿撰結親令貼書朱彦假作徐殿撰幹當人<lb/>
名目冒請安居益等七十户桑地事尋索到兩浙轉運<lb/>
司公案拖照得朱彦係是鄉貼書經州陳首稱前任胡<lb/>
知縣指揮為徐殿撰借名告首安居益等桑地事將稅<lb/>
租簿㸃對除豁有稅地段外以出剰畝步依條立稅租<lb/>
令見佃人户承佃追以前租課入官其告人只合結賞<lb/>
後來徐殿撰又令幹當人作朱彦正身經州陳狀再乞<lb/>
承佃行下台州結絶未曽申到今來據楊杲狀論訴本<lb/>
<pb n="KR4d0158_WYG_006-9b"/>
部契勘徐殿撰係形勢之家寄居台州輒敢計屬縣官<lb/>
令公人冒作本家幹當人名目告首人户冒佔官田本<lb/>
家却行承佃及至楊杲等經運司陳論運司定奪本官<lb/>
尚敢佔據詞訴不已除楊杲等冒佔官田事已符下兩<lb/>
浙轉運司委官更行打量詣實從本司將冒佔不納稅<lb/>
租田畆數目拘收依條别召人承佃其以前冒佔不納<lb/>
稅租亦合依條科斷罪訖追納入官外所有徐殿撰身<lb/>
為士夫不顧亷恥交結縣官詭名告訴違法規利若不<lb/>
<pb n="KR4d0158_WYG_006-10a"/>
懲戒無以為四方士俗之戒伏望朝廷詳酌特賜指揮<lb/>
施行<lb/>
　　　勘當樓瑮狀<lb/>
契勘近承都省批下故左朝奉大夫樓弁男樓玘狀訴<lb/>
兄瑮不收認為弟事送本部勘當本部拖照前後公案<lb/>
見得樓玘的是自幼過房為樓弁之子後來所生所養<lb/>
父母皆殁樓瑮逐出其弟將父合行致仕恩澤䕃已子<lb/>
其保官巳自陳首昨來明州紹興四年五月内兩次定<lb/>
<pb n="KR4d0158_WYG_006-10b"/>
奪及紹興府再斷樓玘令依舊在樓弁房下事理已得<lb/>
公當後來明州於紹興六年八月内却斷歸樓异房下<lb/>
委是偏曲致樓玘復經都省陳訴本部竊詳樓瑮之意<lb/>
止為欲奪恩澤蔭補已子并欲自佔財産逼逐其弟略<lb/>
不體其父平昔養育之意况樓弁曽任侍從官樓异亦<lb/>
係朝士身殁之後樓瑮不顧義理敗壞士風屢興詞訟<lb/>
紊煩朝廷若不懲戒無以勵俗本部已勘當樓玘合依<lb/>
舊為樓弁之子外欲望朝廷詳酌樓瑮不孝不義之罪<lb/>
<pb n="KR4d0158_WYG_006-11a"/>
特賜懲罰以為四方風俗之戒<lb/>
　　　乞罷人吏贍家錢待罪狀<lb/>
右某承紹興八年七月二十七日尚書省劄子户部申<lb/>
承詳定一司勅令所申備准尚書省批送下本所劄子<lb/>
申明百司人吏贍家錢庫務官食錢乞特賜住罷如百<lb/>
司人吏日後遇有差出及將來車駕回京日合取朝廷<lb/>
指揮權時量給贍家錢後批勘㑹上件錢係一時支破<lb/>
見行取㑹外即不須修立為法與見修禄令别無相妨<lb/>
<pb n="KR4d0158_WYG_006-11b"/>
紹興八年六月十二日送詳定一司勅令所照㑹施行<lb/>
申部勘㑹百司人吏等昨在東京差撥分畨前來南京<lb/>
承指揮支破贍家錢并庫務官日支食錢係一時指揮<lb/>
支破今承前項批狀指揮切慮並合住罷除已行下糧<lb/>
料院權住放行聽候朝廷指揮伏望朝廷詳酌指揮施<lb/>
行伏候指揮右勘㑹官吏請給若無朝廷指揮即不合<lb/>
一面住罷今劄付户部照㑹遵依見行條法指揮施行<lb/>
失當實某之罪伏望朝廷特賜敷奏罷黜施行某見居<lb/>
<pb n="KR4d0158_WYG_006-12a"/>
家聽候指揮謹具申尚書省謹狀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0158_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻六<lb/>
</p>
<p>
</p>
  </div>
</body>
</text>
</TEI>
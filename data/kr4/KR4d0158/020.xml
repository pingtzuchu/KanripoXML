<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻二十</head>
    <p>
<pb n="KR4d0158_WYG_020-1a"/>
欽定四庫全書<lb/>
　筠谿集巻二十　　　　　宋　李彌遜　撰<lb/>
　　挽詩四十七首<lb/>
　　　楊貫之提舉挽詩<hi>二首</hi>
當年接翼上天池舊事空存雁塔題豈有新詩來渭北<lb/>
謾令後學仰關西<lb/>
錦衣人逐驚漚散丹旐歌隨落照低它日扁舟江上路<lb/>
酸風吹淚過姑溪<lb/>
<pb n="KR4d0158_WYG_020-1b"/>
　　　龍學許公挽詩<hi>二首</hi>
粹惪山藏玉高標木秀林三朝侍楓禁列郡憇棠隂文<lb/>
翰家聲在規模國計深盖棺頭正黒空負濟時心<lb/>
　　　二<lb/>
晩起故園興柴車歸鹿門營家無立壁愛客不空尊䘮<lb/>
亂長纓絶悲凉舊劍存不堪聽楚些無處可招魂<lb/>
　　　碩人趙氏挽詩<hi>二首</hi>
毓秀名臣裔來嬪上相家浮漚輕富貴朽木視鈆華曉<lb/>
<pb n="KR4d0158_WYG_020-2a"/>
日俄晞露春風自笑花仙蹤今不返望斷五雲車<lb/>
　　　二<lb/>
命服從夫貴遺經易子成蘋蘩無失職琴瑟自和鳴巳<lb/>
嘆歸同穴猶悲夢兩楹旁觀灑清淚雙旐出寒城<lb/>
　　　晉康郡侯碩人曾氏挽詩<hi>二首</hi>
閥閲榮誇俗閨房秀出羣得賢推淑女有子賴嚴君臺<lb/>
栢憂時譽庭蘭奕世聞高名冩彤管異代仰清氛<lb/>
　　　二<lb/>
<pb n="KR4d0158_WYG_020-2b"/>
身備難并福心明最上宗夜臺亡宿恨旦宅漫遺蹤塵<lb/>
暗魚機帳雲低馬鬛封酸風一襟涙哀入暮山松<lb/>
　　　忠顯劉公挽詩<hi>二首</hi>
活人憂國見生平晩節臨危志益明漢仗塵深逺宫闕<lb/>
胡裘風急半公卿千人致招竟不起萬户封侯卻似烹<lb/>
暮晉朝梁真可忍紛紛螻蟻尚偷生<lb/>
旤基媒孽自燕秦抗議如公有幾人軍旅未聞焉用試<lb/>
豺狼不噬豈宜親求魚縁木謾蠧國曲突徙薪翻殞身<lb/>
<pb n="KR4d0158_WYG_020-3a"/>
才大言深古難用忠良千載恨常新<lb/>
　　　張柔直知郡挽詩<hi>二首</hi>
世路狐狸正急賢並遊長恐着鞭先龔黄政術江湖上<lb/>
賈馬聲名雨露邊白髪空違三釡養青衿獨抱一經傳<lb/>
傷心才大難為用不為酸風亦泫然<lb/>
金蘭臭味百年期生死那知歘兩岐路斷束芻難寄恨<lb/>
封成掛劍謾傳悲向來不誦凌雲賦此日休歌薤露詩<lb/>
自愧千秋負良友剩留清淚與君垂<lb/>
<pb n="KR4d0158_WYG_020-3b"/>
　　　故相少師李公挽詩<hi>四首</hi>
天意康時難賢生葢世雄風流晉人上事業舜歌中許<lb/>
國回天力懐君貫日忠平生英爽氣凛凛未成空<lb/>
　　　二<lb/>
國步乘陽九胡塵暗上京支傾隆大厦卻敵隱長城草<lb/>
木知春澤狐狸絶夜鳴雲臺瞻衮繡千古繼哀榮<lb/>
　　　三<lb/>
去國頭方黒傷時鬢易絲徙薪謀獨騐擊楫志空悲尚<lb/>
<pb n="KR4d0158_WYG_020-4a"/>
想嘉猷告曽聞大政諮兩楹歌昨夢忍誦憗遺詩<lb/>
　　　四<lb/>
白髪陳雷舊交情貴不渝詩牋留曉炬書鴈聚春蘆憂<lb/>
國言猶在知心道巳孤江臯一襟涙不復見夷吾<lb/>
　　　門下大資顔公挽詩<hi>三首</hi>
洙泗流風逺儀型世有人一經窺聖域三返得賢臣勲<lb/>
業艱難際聲名寂寞濱赤松歸有伴此道獨知津<lb/>
　　　二<lb/>
<pb n="KR4d0158_WYG_020-4b"/>
不作鸞臺夢來尋鳳沼春劬勞知永慕壽考見深仁示<lb/>
疾元非病離人已反真生綃冩遺恨猶露衮衣身<lb/>
　　　三<lb/>
求郡連牆日行藏二紀餘空留冡上劍不見枕中書山<lb/>
黒佳城閟堂隂旦宅虗悲心寄松檟哀韻擁輀車<lb/>
　　　寶學連公挽詩<hi>二首</hi>
男兒死爾未應悲可惜胷中尚有竒絶域英聲宜早嵗<lb/>
楚庭高議補明時壮懐自感中流楫舊愛今存峴首碑<lb/>
<pb n="KR4d0158_WYG_020-5a"/>
天獨不能遺此老葢棺兩鬢未全絲<lb/>
弱冠論交老更堅平生風義想前賢銀峯告政一千里<lb/>
鴈塔聨名四十年漫許赤心酬雨露終成白髪傲林泉<lb/>
酸風送子寒山暮鳴壑揺松亦泫然<lb/>
　　　鄭尚明學士挽詩<hi>二首</hi>
人物羲皇上塵中無此流高談悲管晏老手命曹劉室<lb/>
有芝蘭棄家餘鐘鼎收平生斷金約墮涙葢棺休<lb/>
四十才名重歸來白髪侵一官駒在谷有子鶴鳴隂賸<lb/>
<pb n="KR4d0158_WYG_020-5b"/>
著潛夫論今亡子敬琴送車知幾兩松壑助哀音<lb/>
　　　陳氏太君挽詩<hi>二首</hi>
淑徳嬪賢裔宜家有令人蘋蘩寒更潔繭績老猶親月<lb/>
館虛陶客雲阡失孟鄰悲風獵丹旐行路亦霑巾<lb/>
　　　二<lb/>
之子榮親志長纓萬里歸如何晝錦地不見老萊衣誰<lb/>
謂松難老俄成露易晞平生三釡樂空使寸心違<lb/>
　　　知郡鄭公挽詩<lb/>
<pb n="KR4d0158_WYG_020-6a"/>
拾芥聲名早嵗馳白頭有藴未全施向來茂草無留訟<lb/>
是處甘棠有去思才術舊聞優少贛交游賸欲賴當時<lb/>
誰知沱水歌來暮飜作西城薤露詩<lb/>
　　　彭府君夫人羅氏挽詩<hi>二首</hi>
擢秀芝蘭畹來嬪詩禮庭好羞貧更潔壽髪短猶青秦<lb/>
號封方寵蓬瀛駕不停天風助哀怨吹雨濕丹銘<lb/>
　　　二<lb/>
始訝生兒異那知有母賢客無三至感家獨一經傳恨<lb/>
<pb n="KR4d0158_WYG_020-6b"/>
鎻魚機帳悲纒馬鬛阡他年陳五鼎清晝下雲軿<lb/>
　　　郭君建挽詩<lb/>
藹藹聲華萬耳聞可憑詩禮大於門浮雲終負三餘學<lb/>
流水難追九逝魂朝有青衿懐舊徳室惟黄巻冨諸昆<lb/>
生平不對論文酒空使清鈆比涙痕<lb/>
　　　蔡子應郎中挽詩<hi>二首</hi>
獨秀聲名楚水東妙年騰踏俊游中文昌寓直風雲近<lb/>
神武歸來猿鶴同居士人非禪板寂少微星暗寶函空<lb/>
<pb n="KR4d0158_WYG_020-7a"/>
知心不必悲生死欲向何方覔是翁<lb/>
三生曽結在家因半世相從漸老身曲几團蒲分夜靜<lb/>
斜風細字寄情親伯牛命矣元非病桑户嗟來巳反真<lb/>
我亦無心趂哀樂每懐前事一傷神<lb/>
　　　宫使待制舍人趙公挽詩<hi>三首</hi>
秀出青徐野風移鄒魯鄉家聲齊丙魏人物到軒黄漫<lb/>
士從三已危機付兩忘並遊無此老誰與共行藏<lb/>
　　　二<lb/>
<pb n="KR4d0158_WYG_020-7b"/>
曲突深時慮長裾鄙世流無書來北闕有意在東周曠<lb/>
逺嵇中散疎慵馬少游長松想風表千古閟山丘<lb/>
　　　三<lb/>
憶昨司青𤨏公時對紫薇午軒評諫草曉殿綴朝衣金<lb/>
石平生契人琴此日非白頭情易感無涙與君揮<lb/>
　　　彦節判宗觀察挽詩<hi>二首</hi>
國步増磐石維城協夢熊風神龍種異才格馬羣空家<lb/>
訓惟知白官箴祇自公拊棺傷有徳天意或難窮<lb/>
<pb n="KR4d0158_WYG_020-8a"/>
　　　二<lb/>
儉素師寒雋謙冲識老成養親公族化取友士林傾賀<lb/>
屨填門近靈輀赴壠輕悲歡反覆手揮涙濕銘旌<lb/>
　　　許子儒寺丞挽詩<hi>二首</hi>
隂徳仙官裔殊勲輔相家山川鍾秀麗人物見雄夸小<lb/>
試丞卿月卑棲屬使華葢棺何太早行路亦興嗟<lb/>
　　　二<lb/>
壮嵗天衢上舂容伯仲間握蘭同省户持槖假朝班投<lb/>
<pb n="KR4d0158_WYG_020-8b"/>
老歸鄉縣從君卧故山並游零落盡回首一澘澘<lb/>
　　　知郡韓公挽詩<hi>二首</hi>
夫君抱清節獨秀不求知晉鄙多薫徳閿鄉早出竒功<lb/>
名天靳惜正直自扶持賴有仁風在朱轓兩郡遺<lb/>
　　　二<lb/>
鴈塔聯名舊鹽車得路先凌雲曽誦賦縱壑願推賢繼<lb/>
剖龍溪竹同歸象骨田傷心老盤谷誰與序山川<lb/>
　　　翊善余公挽詩<hi>二首</hi>
<pb n="KR4d0158_WYG_020-9a"/>
弱冠聲名翰墨場一官小試活人方二王賓客推清介<lb/>
半刺規模與善良可但仁風薫晉鄙猶憐竒節老閿鄉<lb/>
康寧壽考獨餘事蘭玉堦亭久更芳<lb/>
白髪歸來一笑同舊遊長憶魯山東松楸地接螺江上<lb/>
兄弟名聨鴈塔中問舍蝸牛聊老<hi>缺缺</hi>書蠆尾不憂窮<lb/>
清芬千古無遺恨空使餘哀入暮風<lb/>
　　　節使少師王公挽詩<hi>二首</hi>
家聲許史舊弱冠近天墀權出諸公右官嫌二品卑多<lb/>
<pb n="KR4d0158_WYG_020-9b"/>
知縁好古得句舊能詩自怪文開後風流有此兒<lb/>
　　　二<lb/>
晩嵗閩江上來從竹下賢肯為文字飲時訪祖師禪念<lb/>
舊藏遺墨<hi>先兄往還遺墨俱存</hi>忘形出近編忍傾一巵酒揮涙對<lb/>
新阡<lb/>
　　　李徳脩提舉挽詩<lb/>
仙李盤根逺更芳妙齡雙桂㸔翺翔繡衣俗美澄清効<lb/>
墨綬民安愷悌方東閤揮金歡上客春田種玉燕諸郎<lb/>
<pb n="KR4d0158_WYG_020-10a"/>
年高七十通朝貴賸馥猶令畢萬昌<lb/>
　　　范參議冝人高氏挽詩<hi>二首</hi>
毓秀勲庸後來嬪詩禮家浮雲輕冨貴朽木視鉛華晩<lb/>
日俄晞露春風自笑花平生偕老志愁絶五雲車<lb/>
　　　二<lb/>
蘭玉無偏愛衾裯不忍欺甘辛同逆旅生死獨先知馬<lb/>
鬛苔封合魚機寶帳遺酸風入松檟空作暮山悲<lb/>
　<lb/>
<pb n="KR4d0158_WYG_020-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　筠谿集巻二十<lb/>
</p>
<p>
</p>
  </div>
</body>
</text>
</TEI>
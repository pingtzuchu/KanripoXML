<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筠谿集巻十九</head>
    <p>
<pb n="KR4d0158_WYG_019-1a"/>
欽定四庫全書<lb/>
　筠谿集巻十九　　　　　宋　李彌遜　撰<lb/>
　　詩一百二十六首<lb/>
　　　次韻學士兄秋初<hi>四首</hi>
冲融日脚未全收一葉飛黄滿眼秋謾向登臨追宋玉<lb/>
苦吟誰廣畔牢愁<lb/>
樹冷饑蟬猶亂吟風簷琴瑟露寒侵妻孥工作無衣態<lb/>
却恨清砧動好音<lb/>
<pb n="KR4d0158_WYG_019-1b"/>
葉葉彫梧陣陣風疎雲全放月華濃故人不寄江頭信<lb/>
看盡飛鴻斷復縱<lb/>
何日刀頭水石間婆娑猶得一官閑杖藜早晩尋幽處<lb/>
望斷秋空不見山<lb/>
　　　張從之許玉友輙用其七夕所賦韻以簡之<lb/>
四壁蕭蕭一味愁了無從事到青州殷勤獨有張公子<lb/>
為遣玉人寛鬂秋<lb/>
　　　和學士秋懐<hi>一十五首</hi>
<pb n="KR4d0158_WYG_019-2a"/>
却暑回飇入暮林衰蟬無力尚㣲吟不湏更問秋多少<lb/>
著蘂黄花已可簮<lb/>
雨滋時物各欣榮小立方塘看水生無數遊魚隨去住<lb/>
不容濠上有餘清<lb/>
旋落簷花夜正喧參横斗轉有更傳了無人跡妨真夢<lb/>
枕簟同參一味禪<lb/>
厚顔衰暑未甘衰秋事于人却有期怯雨垂蕉全披靡<lb/>
受風踈葦强扶持<lb/>
<pb n="KR4d0158_WYG_019-2b"/>
十年行地一虛舟過眼風塵幾度秋華髪半從身外老<lb/>
故山時得夢中遊<lb/>
生涯自有餐霞法歸計新傳種樹書人境不應容拓落<lb/>
五松山脚是吾廬<lb/>
秋凈霜空露曉姿水光山氣摠供詩筆端幻出滄州趨<lb/>
頼有騷人慰所思<lb/>
身世浮雲任去留老來於此更悠悠却因削跡風波地<lb/>
耳底風雲得暫休<lb/>
<pb n="KR4d0158_WYG_019-3a"/>
靈均投老寄瀟湘身後聲名日月光被謗早知縁薏苡<lb/>
引年誰復念菖陽<lb/>
便靣南臺繚繞山晩雲歸盡逺空閑晴嵐遍染參差玉<lb/>
若比嵩陽季孟間<lb/>
飽飯茶甌到手空緩尋芳事夕陽風旋移緑竹深藏筍<lb/>
漫長秋風逺避叢<lb/>
信手繙書老更便巻書覓酒便頽然一生百斛無餘事<lb/>
只有殘書未忍捐<lb/>
<pb n="KR4d0158_WYG_019-3b"/>
執手群歌田舍兒年豐米價不嫌低飽舂白雪已歸市<lb/>
晩割黄雲猶枕畦<lb/>
官居城郭枕山根嬉語兒童亦帶村老子癡頑甘避俗<lb/>
欲從社叟學方言<lb/>
漫漫長言去不分欲於何處望閶門寄聲蓮社還相憶<lb/>
㡬日歸鴻下故園<lb/>
　　　史惪夫作渚雲亭蘇養直有詩余初未識蘇次<lb/>
　　　其韻以寄之<hi>二首</hi>
<pb n="KR4d0158_WYG_019-4a"/>
逢人但説逃禪晉句裏風烟帶九秋七字鏗鏘快先覩<lb/>
夢魂竟下荻花洲<lb/>
新亭花木低几杖葉幄已成藏逺山小渚雲生夜深月<lb/>
十分秋思五湖間<lb/>
　　　春晚舟行<hi>三首</hi>
桑椹初生栁葉穠薫風咄咄逼春工物華過眼真堪恨<lb/>
緑髪今成一老翁<lb/>
病眼看花似夢中可堪紅紫半成空一年三月春餘幾<lb/>
<pb n="KR4d0158_WYG_019-4b"/>
枕上那聞昨夜風<lb/>
融融春日覺身閑急水浮舟下石灣此去知心唯杜宇<lb/>
與君結伴老家山<lb/>
　　　過來賢閣有感<lb/>
面熟前山小髻螺綵衣竹馬舊經過回頭四十年前事<lb/>
清淚空如白髮多<lb/>
　　　題大儒寮小閣<lb/>
青鞋踏盡劍鋩山借枕僧房落照間髙屋慿虚聽泉語<lb/>
<pb n="KR4d0158_WYG_019-5a"/>
嶺雲應似我身閑<lb/>
　　　過鉛山鵝湖登妙峰亭<lb/>
松葢筠幢護石門净居塵境此間分不湏更覓南行路<lb/>
已向髙峰見惪雲<lb/>
　　　過鉛山石井<lb/>
抱石寒泉湧帝青净涵窟宅駐鯢鯨誰知潤物功無盡<lb/>
只見岩腰鑑様平<lb/>
　　　道逰武夷遇雨既渡復回明日竟逰九曲而行<lb/>
<pb n="KR4d0158_WYG_019-5b"/>
　　　因留<hi>二首</hi>
人間何地寄衰翁偶到神山一葦中可是仙君謝逋客<lb/>
船頭無處避剛風<lb/>
渡口回舟未忍移净坊聽雨坐題詩餘齡倘有尋真路<lb/>
試與披雲問鳯兒<lb/>
　　　次韻翁士特題得閑軒<lb/>
寒音珊珊落回溪脩竹似與長風期虚聲㠶影往來地<lb/>
幽絶自有閑人知<lb/>
<pb n="KR4d0158_WYG_019-6a"/>
　　　逰玉華洞<lb/>
歩出山門日已西昏鴉寒並隔巢枝更尋陳迹穿隂洞<lb/>
蘚壁<hi>闕</hi>關真屈竒<lb/>
　　　次韻公曄見招<lb/>
浪走長年百念灰不知春信海邉來新詩喚起逃愁夢<lb/>
病眼花前得暫開<lb/>
　　　聞子規<lb/>
客裏春秋過半生子規枝上最關情南來故國一萬里<lb/>
<pb n="KR4d0158_WYG_019-6b"/>
却笑子規猶亂鳴<lb/>
　　　石門寺前溪上有亭余榜以通幽陳丞有詩次<lb/>
　　　韻<hi>三首</hi>
欲將老眼飽烟雲深處更有藤蘿捫故人聲迹應自絶<lb/>
不寄一行山巨源<lb/>
榜亭居士泰饒舌不放老禪藏好山君來重説七言偈<lb/>
幽事與我長相關<lb/>
茶甌放手送歸客屋上鳴禽猶喚人山僧别我月中去<lb/>
<pb n="KR4d0158_WYG_019-7a"/>
不過虎溪君莫嗔<lb/>
　　　雨中登北樓<lb/>
白首登臨海一隅晩風吹雨上髭鬚日邉不見平安使<lb/>
雲影滿川山有無<lb/>
　　　近聞諸山例關堂石門老偶煮黄精以詩為寄<lb/>
　　　次韻以戯之<lb/>
束縳齋魚晝掩關長鑱斸雪草泥間竹爐石鼎甘分賸<lb/>
分與衰翁却病顔<lb/>
<pb n="KR4d0158_WYG_019-7b"/>
　　　正月十五日與兄弟清坐燈下不飲取黄精荔<lb/>
　　　子甘實食之童稚繞膝嬉笑喧雜亦足慰岑寂<lb/>
　　　戯作三絶句紀之<lb/>
滿床緗帙照青燈碧眼相看老弟兄不見栁枝羅酒脯<lb/>
旋燒榾柮煮黄精<lb/>
江城無地可開顔學剪星裘閉戸看手劈方紅調兒女<lb/>
漫將一笑當追歡<lb/>
龍樓曽侍赭黄衣内豎傳柑拜舞時空嗅清香愁永夜<lb/>
<pb n="KR4d0158_WYG_019-8a"/>
夢魂何處覓丹墀<lb/>
　　　晩歩獨至西溪<hi>三首</hi>
睡起方床日未斜旋移屐齒破晴沙石欄獨立數歸鳥<lb/>
髙樹無風落柿花<lb/>
十日不一見此君春筍滿林深閉門杖藜特特穿苔徑<lb/>
問訊南堦添㡬根<lb/>
我來點檢春蹤跡山北山南緑暗叢留與騷人做愁本<lb/>
花根一㸃著泥紅<lb/>
<pb n="KR4d0158_WYG_019-8b"/>
　　　久雨<hi>二首</hi>
夜雨翻盆曉未停看山兩眼㡬時青不知溪靣添多少<lb/>
水滿方池漲緑萍<lb/>
帶雨山雲不肻明草泥封徑斷人行竹林縱有鳥飛路<lb/>
十日不聞鶗鴂聲<lb/>
　　　月出惪甫席上作次韻<hi>二首</hi>
萬境全歸一瞬中山河日月盡含容若將明暗分迷悟<lb/>
公案從今又一重<lb/>
<pb n="KR4d0158_WYG_019-9a"/>
世界重重一網中澄溪上下見天容不知萬丈寒光底<lb/>
却到青冥是㡬重<lb/>
　　　席上信筆<hi>六首</hi>
春眠不覺夜來風桃蕚猶霑未盡紅愁絶小湖山畔路<lb/>
同雲疎雨晩濛濛<lb/>
春雲無緒不禁風小立中庭數落紅還似江南斷腸處<lb/>
楊花十里雪濛濛<lb/>
春衫更怯晩來風凖擬衰顔借酒紅到得杯行愁不飲<lb/>
<pb n="KR4d0158_WYG_019-9b"/>
燭紅隱隱睡濛濛<lb/>
游絲無力繫春風水靣從飄㸃點紅晚渡舟横人獨立<lb/>
厨烟著栁細濛濛<lb/>
花神不管勒花風開盡深紅到淺紅未放逰人偷眼看<lb/>
已驚紅雨亂濛濛<lb/>
老來萬事耳邉風慚愧燈花未結紅欲把一尊聊自解<lb/>
空花入眼暗濛濛<lb/>
　　　次韻巖起緑蕚梅<hi>三首六言</hi>
<pb n="KR4d0158_WYG_019-10a"/>
平生始識真梅不數朱唇皓肌小立寒梢注目幽香已<lb/>
着人衣<lb/>
枝上未聞睍睆杯中初荐屠蘇誰遣雲英蕚緑臨風揺<lb/>
曳輕裾<lb/>
太清不着㣲雲氷雪精神占春詩老自知風格淺紅未<lb/>
可驕人<lb/>
　　　次韻公立承事見貺佳什<lb/>
竹外孤亭思渺然與君持酒傲壺天不須五斗稱焦遂<lb/>
<pb n="KR4d0158_WYG_019-10b"/>
一酌髙談駭四筵<hi>一杯之後公立詩成故云</hi>
　　　彦定知縣府判池有雙蓮置酒其上坐客有詩<lb/>
　　　姑以三絶塞責<lb/>
剪剪髙荷舞翠雲並逰湘女駐波心誰知羅韈無虚歩<lb/>
來聽薫風百里琹<lb/>
傾國從來少並芳人間那得兩巫陽丹青不解傳真態<lb/>
恐是菱花對晚粧<lb/>
蕙蘭同氣猶爭長姚魏齊名各一家不似優曇照寒水<lb/>
<pb n="KR4d0158_WYG_019-11a"/>
一莖能現四邉花<lb/>
　　　次韻林仲和筠莊<lb/>
交情金石半途分霜後孤芳獨見君盡倒濃漓澆磊磈<lb/>
胸中着我半山雲<hi>西山</hi>
莫解忘憂不數萱長鑱斸雨護雲根采薇勁節於今在<lb/>
知是夷齊數世孫<hi>筠荘</hi>
青青谷口自披榛斷取他方寶界新彌勒同龕把茅下<lb/>
客來不識住庵人<hi>筠谷</hi>
<pb n="KR4d0158_WYG_019-11b"/>
借屋何如退結廬籜龍環水小方壺孤髙不貴封千戸<lb/>
獨笑輪囷秩大夫<hi>筠堂</hi>
攀枝結葉蔽朝寒病鶴摧頹老骨山安得虎頭癡絶手<lb/>
蘧廬置我水雲間<hi>筠庵</hi>
瑣碎金中踏薜蘿出雲苔壁手摩挲飛鴻送盡不知暝<lb/>
烏鵲窺林日下坡<hi>筠榭</hi>
疉疊重重兩岸山鈎連秀色上琅玕孤亭四壁靣烟雨<lb/>
人與白鷗分暮寒<hi>筠亭</hi>
<pb n="KR4d0158_WYG_019-12a"/>
愛笋從嗔不出山看成修影泛㣲瀾此君臭味唯風月<lb/>
底事湏除數百竿<hi>筠溪</hi>
鏡中白髪負長纓一釣連鼇我不能賸種長竿繞溪緑<lb/>
得魚君看積如陵<hi>釣臺</hi>
平攀天面一彎月下視山腹三重茅更欲移居入霄漢<lb/>
却憎棲鳥占林梢<hi>小平</hi>
　　　富沙道中<lb/>
征衣猶帶去年塵入眼溪山似故人社鷰秋鴻應共笑<lb/>
<pb n="KR4d0158_WYG_019-12b"/>
是翁如我往來頻<lb/>
　　　玉山道中有感<hi>二首</hi>
溪繞長山屋繞溪隔林樓閣暮鐘遲青燈一枕家山夢<lb/>
鏡裏平明滿靣絲<lb/>
寂寞新阡草未長一身千里路茫茫秋風解染愁人淚<lb/>
楓葉能紅菊亦黄<lb/>
　　　迎仙道中<hi>二首</hi>
楓林慘淡逺山㣲全是江南欲雪時極目諸天雲一色<lb/>
<pb n="KR4d0158_WYG_019-13a"/>
只無六出上寒枝<lb/>
壺山孤秀似西山道上歸人洗眼看我到西山山有伴<lb/>
不知誰伴此山閑<lb/>
　　　同坐客賦席上牡丹酴醿海棠<hi>三首</hi>
品題芳事有春工姚魏風流勝淺紅莫傍沉香亭北看<lb/>
只宜巵酒對山翁<lb/>
珊瑚碧樹小明月散作人間無盡香伏雨闌風渾不惜<lb/>
為君髙處踞胡床<lb/>
<pb n="KR4d0158_WYG_019-13b"/>
臙脂着雨弄餘妍力挽春暉上舞筵誰道捲紗紅映肉<lb/>
杜陵正欲補遺篇<lb/>
　　　西山雨中獨宿寄粹之<lb/>
窈窕山房水様清定迴燈影暗還明對床不見逃禪晉<lb/>
竹雨聲中夢不成<lb/>
　　　奉懐粹之戯成<lb/>
期人不至傷秋晩覓句無工愁夜長誰與寒忩催好夢<lb/>
㡬重白㲲一盂香<lb/>
<pb n="KR4d0158_WYG_019-14a"/>
　　　送慶侍者之净衆<lb/>
風揺頂笠曉山隈覓法心如未熟梅去路兩肩擔不起<lb/>
㑹看撒手得空回<lb/>
　　　岳公來住湧泉願為出化者十八人原上座因<lb/>
　　　行袖詩謁筠溪老人風致清逺可愛臨行索偈<lb/>
　　　書以贈之<lb/>
屐聲何土遣瞿曇示病溪翁為掃庵簷葡香中一盂飯<lb/>
不妨歸去飽同參<lb/>
<pb n="KR4d0158_WYG_019-14b"/>
　　　送黄龍取經化士<lb/>
駞經白馬㡬萬里不似黄龍行路難出得塵中一經巻<lb/>
大千沙界掌中看<lb/>
　　　晩投大雲峰<hi>二首</hi>
山根籬落枕溪流岸竹欹斜繫小舟一叚黃雲秔稻熟<lb/>
牧兒腰笛倒騎牛<lb/>
髙樹風生晩徑秋平沙無日下鳬鷗野舫邀月渡溪北<lb/>
古寺僧歸鐘鼓樓<lb/>
<pb n="KR4d0158_WYG_019-15a"/>
　　　春隂遣興<lb/>
老去逢時秪自驚春風三過小長汀壯心更事已全白<lb/>
短髪耐愁猶半青釀雨山雲昏敗屋喚晴風竹響寒㕔<lb/>
干戈南北歸無路付與身隨水上萍<lb/>
　　　申伯坐上屡成佳語句獨未見和惪久貽信中<lb/>
　　　之作次韻<lb/>
得句情懐勝好官敢勞筆力謾追攀清新氣味經三沐<lb/>
煅煉工夫到九還自是吟邉有丘壑不因行處在江山<lb/>
<pb n="KR4d0158_WYG_019-15b"/>
慿君倚馬移東道為促金釵理鬂鬟<lb/>
　　　過留侯廟<lb/>
倚劒懸弓黙運籌終令敵國寢戈矛八年楚業守歸漢<lb/>
三萬齊冠不愧留壯歳早從黃石計功成却伴赤松逰<lb/>
當時不與人間棄應有文風靜九州<lb/>
　　　過南泉長橋<lb/>
矯矯長虹枕海腰波臣守護敢傾揺東西地盡惟逢水<lb/>
早晩人歸不礙潮靜夜魚龍出宫闕清江逰女上雲霄<lb/>
<pb n="KR4d0158_WYG_019-16a"/>
詩人謾詫鯨鯢句功比呉松百倍喬<lb/>
　　　紹興已未發臨安偶成<lb/>
君休更問小行年浮水虚舟已信縁拂袖家山湏及早<lb/>
着鞭春色已輸先吾廬竹暗閩山月别墅花迷浙歩船<lb/>
欲學少陵閑事業晴忩㸃檢白雲編<lb/>
　　　題趙幹江行初雪圖<lb/>
𤓰歩西頭水拍天白鷗波上寄長年箇中認得江南手<lb/>
十里黄蘆雪打船<lb/>
<pb n="KR4d0158_WYG_019-16b"/>
　　　謁奉天超公法師作<hi>二首</hi>
赤雲葉葉掛林丘道上黄塵没馬頭隔水净坊人不到<lb/>
抱崖松栢暗藏秋<lb/>
杯水能令重百鈞阿師心法妙通神維摩正苦衆生病<lb/>
為洗無邉熱惱塵<lb/>
　　　次韻王才元少師借園<lb/>
春風朱雀橋邉路只許逰蜂獨往來<hi>缺二字</hi>園花兼巷栁<lb/>
却尋芳事到酴醿<lb/>
<pb n="KR4d0158_WYG_019-17a"/>
　　　次韻春日即事<lb/>
小雨絲絲欲網春落花狼藉近黄昏車塵不到張羅地<lb/>
宿鳥聲中自掩門<lb/>
　　　次韻王才元少師雜花<hi>五首</hi>
春風著物本無殊姑射偏成玉雪膚獨笑浮花媚凡目<lb/>
水邉疎影不勝孤<hi>梅</hi>
酒染凝脂蜜染香一枝聊發次公狂小樓凖擬來仙馭<lb/>
明日紅雲繞樹芳<hi>杏</hi>
<pb n="KR4d0158_WYG_019-17b"/>
嫩蘂商量漸滿枝劉郎對境久忘機折來不擬供樽爼<lb/>
要與游蜂作伴歸<hi>桃</hi>
桃紅深淺漫成堆猶喜霜葩綴舊枝喚取張盧來共醉<lb/>
莫隨風雨便分披<hi>李</hi>
不禁花惱曲江頭欲對清尊舞沐猴留得春紅撩客恨<lb/>
争如庭草解忘憂<lb/>
　　　偶成<lb/>
蘧然真夢午鐘回獨倚風軒數落梅鼻觀得香無處覓<lb/>
<pb n="KR4d0158_WYG_019-18a"/>
僧忩寂寂定初開<lb/>
野水旁邉不繫舟偶隨波浪信沉浮如今却向來時路<lb/>
預買閑塘着狎鷗<lb/>
　　　公華以北山荔子見寄因念昔逰慨然懐歸戱<lb/>
　　　成<lb/>
筠籠百里故人情多病文園眼倍醒未放茶甌三百顆<lb/>
夢魂先過小長汀<lb/>
　　　病中初見梅花馳送季申樞密併以二絶<lb/>
<pb n="KR4d0158_WYG_019-18b"/>
老幹踈枝不耐冬喜聞芳信擾青紅應縁技癢争春力<lb/>
不待鉛華破曉風<lb/>
病眼逢花不忍窺飛奴走送已嫌遲定知着意憐纎瘦<lb/>
不放春心落别枝<lb/>
　　　題范才元湘江詩畫<lb/>
詩才好入江南妙畫手工傳渭北詩一叚澄心巻湘水<lb/>
吟軒長對喚船時<lb/>
　　　次韻郎中弟見寄<lb/>
<pb n="KR4d0158_WYG_019-19a"/>
筠溪岸上千竿竹夢想猶疑玉笋斑只欠吾家小居士<lb/>
杖藜風雨亦來還<lb/>
病着先尋丘首地林松已約野僧栽他年地下從諸老<lb/>
何必人間詠八哀<hi>卜夀穴于横山</hi>
凝雲飛雪暗鄉城遥想鴒原老弟兄解道因風吹栁絮<lb/>
詩成吟咏許誰聽<hi>女兄亦在無錫</hi>
十年不踏横山路日望白雲千里思宰木可圍人更老<lb/>
長鑱猶記共栽時<lb/>
<pb n="KR4d0158_WYG_019-19b"/>
驥子摛詞苦未工粉袍勍敵氣如虹欲收一戰追諸父<lb/>
政恐神錐未易同<lb/>
青春不與老相期歸雁聲中數别離折栁西城真旦暮<lb/>
鏡中白髪已如斯<lb/>
窮秋璧月才圓後猶憶桑弧初掛年千里一尊懽稚子<lb/>
祝君從我傲壺天<lb/>
西林葉幄已蔵鴉若比蝸牛信可誇更約此君成莫逆<lb/>
北忩髙卧看紛華<lb/>
<pb n="KR4d0158_WYG_019-20a"/>
浮木隨流誰見招春江無盡水雲遥只今瘴海投閑地<lb/>
魑魅為鄰盗正驕<lb/>
季子論才到履駒十年不調可憐渠自聞馬祖今非佛<lb/>
不似潜夫但著書<lb/>
　　　題福州與春亭<lb/>
使君同樂在新亭吏退心田水様清恰似春風吹百卉<lb/>
白紅無數不知名<lb/>
　　　次韻趙表之道中見梅之作<hi>二首</hi>
<pb n="KR4d0158_WYG_019-20b"/>
近水疎籬竹半侵枝南枝北弄晴隂不因老眼分明見<lb/>
辜負凌寒一寸心<lb/>
不是先争特特開只縁沙際欲春迴行人浪起空華想<lb/>
一夜歸心着夢催<lb/>
　　　智道者入閩作大縁事一住數年將歸以偈送<lb/>
　　　之<lb/>
道者南行作勝縁下窮有際上諸天却來踏着銅峰路<lb/>
可費虚抛買屐錢<lb/>
<pb n="KR4d0158_WYG_019-21a"/>
　　　送玿公長老赴南劒光孝之請<lb/>
好手逢場了不同五家宗外立家風玿師一句當機語<lb/>
不道楊岐栗棘逢<lb/>
　　　嗣知客逺訪筠溪留旬餘將歸以偈送之<lb/>
剥啄君來破鬰陶解包相對煑溪毛一坡脩竹無窮意<lb/>
可但靈雲只見桃<lb/>
　　　出山<lb/>
白霧蒼烟晝不分竹風梢雨亂紛紛杖藜來往成何事<lb/>
<pb n="KR4d0158_WYG_019-21b"/>
添我胸中一壑雲<lb/>
　　　筠荘落成分韻得意字<lb/>
離離頷下髭短白不可薙焉能老行路結屋聊自芘溪<lb/>
横衆山繞左右松竹翳山華如幽人獨秀不取媚客來<lb/>
飲以漓累觴亦復醉欲眠子姑去自占十畆翠不為溝<lb/>
壑憂不作子孫計旁觀大笑之不解箇中意<lb/>
　<lb/>
　筠谿集巻十九<lb/>
</p>
<p>
</p>
  </div>
</body>
</text>
</TEI>
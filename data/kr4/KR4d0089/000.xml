<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>柯山集</head>
    <p>
<pb n="KR4d0089_WYG_000-1a"/>
欽定四庫全書　　　　　集部三<lb/>
　柯山集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案柯山集五十巻宋張耒撰耒有<lb/>
　　　　詩說已著録蘇軾嘗稱其文汪洋沖澹有一<lb/>
　　　　唱三嘆之音晚嵗詩務平淡效白居易樂府<lb/>
　　　　效張籍故瀛奎律髓載楊萬里之言謂肥仙<lb/>
　　　　詩自然肥仙南宋人稱耒之詞也文獻通考<lb/>
<pb n="KR4d0089_WYG_000-1b"/>
　　　　作柯山集一百巻兹集巻數半之案查慎行<lb/>
　　　　注蘇軾詩云嘗見耒詩二首而今本無之考<lb/>
　　　　周紫芝太倉稊米集有書譙郡先生文集後<lb/>
　　　　曰余頃得柯山集十巻於大梁羅仲洪家己<lb/>
　　　　而又得張龍閣集三十巻於内相汪彦章家<lb/>
　　　　己而又得張右史集七十巻於浙西漕臺而<lb/>
　　　　先生之製作於是備矣今又得譙郡先生集<lb/>
　　　　一百巻於四川轉運副使南陽井公之子晦<lb/>
<pb n="KR4d0089_WYG_000-2a"/>
　　　　　之然後知先生之詩文為最多當猶有網羅<lb/>
　　　　　之所未盡者余將盡取數集削其重複一其<lb/>
　　　　　有無以歸於所謂一百巻以為先生之全書<lb/>
　　　　　云云然則耒之文集在南宋已非一本其多<lb/>
　　　　　寡亦復相懸此本巻數與紫芝所記四本皆<lb/>
　　　　　不合又不知何時何人摭拾殘剰所編宜其<lb/>
　　　　　闕佚者頗夥然考胡應麟筆叢有曰張文潛<lb/>
　　　　　柯山集一百巻余所得巻僅十三葢鈔合類<lb/>
<pb n="KR4d0089_WYG_000-2b"/>
　　　　　書以刻非其舊也余嘗於臨安僻巷中見鈔<lb/>
　　　　　本書一十六帙閲之乃文潛集巻數正同明<lb/>
　　　　　旦訪之則夜來鄰火延燒此書倐煨燼矣余<lb/>
　　　　　大悵惋彌月云云此本雖不及百巻之完備<lb/>
　　　　　然較應麟所云十三巻者則多得已不啻數<lb/>
　　　　　倍亦足見耒著作之大略矣乾隆四十九年<lb/>
　　　　　十一月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0089_WYG_000-3a"/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
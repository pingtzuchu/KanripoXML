<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>西湖百詠巻上</head>
    <p>
<pb n="KR4d0400_WYG_001-1a"/>
欽定四庫全書<lb/>
　西湖百詠巻上　　　　　宋　董嗣杲　撰<lb/>
　　　　　　　　　　　　明　陳　贄　和<lb/>
　　豐樂樓<lb/>
　在湧金門外舊為豐豫門政和七年於湖堂右以衆<lb/>
　樂亭舊基建樓扁聳翠建炎後改今名乾淳間設法<lb/>
　酤酒繼有撓政者罷之淳祐九年改建官為扄鑰城<lb/>
　之西有四門曰錢湖曰清波曰錢塘出此三門皆不<lb/>
<pb n="KR4d0400_WYG_001-1b"/>
　見湖獨湧金門正與湖水相對建樓掩之闗閉風水<lb/>
　古傳樓未建時山水或漂城居<lb/>
鶯花簫鼓綺羅叢人在熈和境界中海㝢三登歌化日<lb/>
湖山一覽醉春風水揺層棟青紅濕雲鎖危梯粉黛空<lb/>
十里掌平都掩盡有誰曽紀建樓功<lb/>
　　　和韻<lb/>
　萬條垂栁百花叢樓外湖山一望中人醉三春羅綺<lb/>
　月簾開四季管絃風當時傑構基猶在昔日繁華事<lb/>
<pb n="KR4d0400_WYG_001-2a"/>
　已空惆悵文山生恨晚虞淵取日竟無功<lb/>
　　湧金池<lb/>
　在湧金門裏錢氏書三字刻石其傍云清泰三年丙<lb/>
　申之嵗建午之月特開此池楊蟠詩云湧金春色晚<lb/>
　吹落碧桃花一片何人得流經十萬家<lb/>
一道香溝壓郭西粉墻低䕶石堦危短碑數尺鐫何字<lb/>
清㤗三年鑿此池橋市浣衣無空處廟門賣卜有靈時<lb/>
碧桃自趂東流水暗老春光水不知<lb/>
<pb n="KR4d0400_WYG_001-2b"/>
　　　和韻<lb/>
　一泓碧甃郭門西砌石年深覺半危長見莓苔封斷<lb/>
　碣暗添湖水滿方池魚吞片片花浮處人玩娟娟月<lb/>
　印時昔日楊蟠詩句好只留何字與人知<lb/>
　　環碧園<lb/>
　在豐樂樓北栁洲之側恭聖仁烈楊太后宅園<lb/>
繞舍晴波聚釣仙五龍祠畔栁洲前清虚不類侯家屋<lb/>
輪奐曾資母后錢三面軒窻秋水觀四時簫鼓夕陽船<lb/>
<pb n="KR4d0400_WYG_001-3a"/>
攬將山北山南翠獨有黄昏得景全<lb/>
　　　和韻<lb/>
　來逰此境似神仙緑水青山遶檻前盛餙名園隣寳<lb/>
　地豈論内帑費金錢輪蹄日日㸔花侣絲竹時時載<lb/>
　酒船湖上平章真悞國可憐斯圃亦難全<lb/>
　　玉蓮堂<lb/>
　在湧金門城北舊在郡治教塲之南堂瞰竹園山下池<lb/>
　水淳祐九年與竹山閣同建景定三年移建於此扁<lb/>
<pb n="KR4d0400_WYG_001-3b"/>
　一清繼以堂外多種白蓮復换掲玉蓮舊賜扁<lb/>
仙根曾就華峰移净引湘波出浴妃龍䕶先皇三字在<lb/>
燕居舊尹一清非風簷揺影涼姿媚月檻迷香冷艷肥<lb/>
平展水天菱唱逺竹山蒼翠自成圍<lb/>
　　　和韻<lb/>
　玉井誰將仙種移依稀月下覩羣妃行來白鷺渾難<lb/>
　認看似瓊花却又非擘破秋房香更嫩取將雪藕脆<lb/>
　還肥髙堂對此真堪賞何用尊前粉黛圍<lb/>
<pb n="KR4d0400_WYG_001-4a"/>
　　玉壺園<lb/>
　在錢塘門外菩提寺西東坡詠南漪堂杜鵑花即此<lb/>
　也紹興間劉鄜王建園玉壺軒歴年尚存淳祐中别<lb/>
　建四面堂景定間改建𨽻内司扁明秀繼撥賜慈元<lb/>
　姪為府續後歸慈元殿<lb/>
莫問南漪與玉壺杜鵑還更試花無坡仙一顧吟空老<lb/>
地主頻更景不殊船出斷橋春溆逺鐘傳蕭寺晚樓孤<lb/>
山明水秀軒扉敞落日漁歌過裏湖<lb/>
<pb n="KR4d0400_WYG_001-4b"/>
　　　和韻<lb/>
　誰創芳園號玉壺杭人曾識此名無雖云景物如先<lb/>
　美堪歎韶華與昔殊岳穆墓前雙樹古逋仙祠畔一<lb/>
　岑孤西湖因得東坡重未必東坡戀此湖<lb/>
　　先得樓<lb/>
　在錢塘門西即錢塘正庫酒樓也咸淳中州里以三<lb/>
　篆字掲之<lb/>
㶑灧澄波漾彩椽栁絲晴絆俊逰鞭傍湖莫厭官樓水<lb/>
<pb n="KR4d0400_WYG_001-5a"/>
得月無如此地先迎榜書生空絳帳抱琴才子沃金船<lb/>
壺天蕭爽人人醉雪色屏風畫謫仙<lb/>
　　　和韻<lb/>
　朱甍畫棟碧油椽馬上王孫指玉鞭白晝逈涵波影<lb/>
　靜清宵最得月華先倚䦨堪弄桓伊笛載酒還來賀<lb/>
　監船更有梅花便此景一聨香影屬逋仙<lb/>
　　古栁林<lb/>
　在錢塘正庫西大昭慶寺東北抵楊和王雲洞園<lb/>
<pb n="KR4d0400_WYG_001-5b"/>
幾眠幾醒幾清明萬態風流學老成古翠碧連雲洞杳<lb/>
夕陽西捲射場平絮團破徑應迷蝶枝壓荒墻不露鶯<lb/>
如此多栽堪卜隐苦無十畆秫田耕<lb/>
　　　和韻<lb/>
　一抹梢頭夕照明春光老盡緑隂成風流張緒今安<lb/>
　在寂寞章臺恨未平飛絮有時迷舞蜨深林何處覓<lb/>
　啼鶯老夫亦有陶公興來此閒唫為息耕<lb/>
　　雲洞園<lb/>
<pb n="KR4d0400_WYG_001-6a"/>
　在昭慶寺北馬軍教塲後紹興末楊和王建園擁土<lb/>
　為洞塗門以雲有堂曰萬景天全亭曰紫翠間臺榭<lb/>
　扁額皆清麗今花栁參差中有婦人墓<lb/>
擁湖營圃藉元勲景色天然曲折分水脉窨花通活港<lb/>
洞基壘石走空雲千間大厦歸春夢一撮危亭納夕曛<lb/>
扁畫自懸碑自壓當年何事立孤墳<lb/>
　　　和韻<lb/>
　園中殘碣紀先勲藥圃蔬畦次第分竹下流泉宵漾<lb/>
<pb n="KR4d0400_WYG_001-6b"/>
　月林間幽洞曉生雲尋芳逰客醉春日弔古詩翁詠<lb/>
　夕曛野鳥如歌又如怨名花零落美人墳<lb/>
　　霍山祠<lb/>
　在溜水橋西霍山廣惠廟長慶寺僧主香火神姓張<lb/>
　名渤血食廣徳軍祠山累封至真君乾道中創行祠<lb/>
　於此<lb/>
霍家山下敞行宫溜水橋西透鼓鐘古迹建平遺烈在<lb/>
春風廣惠厯朝封露臺獻社呈蒼馬隂壁飛旌繪赤龍<lb/>
<pb n="KR4d0400_WYG_001-7a"/>
蟻聚乞靈人散後雲街雨陌撼濤松<lb/>
　　　和韻<lb/>
　祠山豁處有行宫此處常聞朝暮鐘曾覽搜神舊時<lb/>
　記誰知廣惠累朝封案前素供盤無豕身上朱袍繡<lb/>
　作龍要識香燈傳巳久廟前千尺覆喬松<lb/>
　　湧泉<lb/>
　在霍山祠西清心院門相對有泉從石罅湧出思陵<lb/>
　遣使汲泉瀹茶泉自石龍口細噴入池池有小亭覆<lb/>
<pb n="KR4d0400_WYG_001-7b"/>
　之今亭傍為化塲<lb/>
山腰溜脉出遥峰隔斷西湖翠幾重疊甃漫依僧刹久<lb/>
煎茶曽入翰林供亭心覆雨塗丹鳯石口嘘雲噴玉龍<lb/>
何日星馳天使絶不知誰利湼槃宗<lb/>
　　　和韻<lb/>
　不知源出自何峰甃石為池苔蘚重汲注僧庖青竹<lb/>
　引取烹御茗翠甌供亭中坐聴聲湔玉烟際流來勢<lb/>
　走龍汨汨泠泠落溪澗逺隨江漢去朝宗<lb/>
<pb n="KR4d0400_WYG_001-8a"/>
　　東西馬塍<lb/>
　在溜水橋北羊角埂是也河界東西土脉宜栽花卉<lb/>
　園人工於種接仰此為業間有園亭不過養種西塍<lb/>
　有土神廟額扁作馬城<lb/>
土塍聚落界西東業在澆畦奪化工接死作生滋夜雨<lb/>
變紅為白借春風幾家衣食花姿異兩岸園池地勢同<lb/>
病叟扶鋤耡晩照前身莫是槖駞翁<lb/>
　　　和韻<lb/>
<pb n="KR4d0400_WYG_001-8b"/>
　馬塍西接馬塍東栽植園人技甚工幾陣亷纎紅杏<lb/>
　雨數畨淡蕩碧桃風馨香色色花開别紅紫般般種<lb/>
　不同他日扶笻來飽玩誰携春酒勸吟翁<lb/>
　　石函橋<lb/>
　在水磨頭樂天湖石記云錢塘湖一名上湖周囘三<lb/>
　十里北有石函南有筧凡放水溉田每減一寸<lb/>
　可溉田十五餘頃此州春多雨夏秋多旱若蓄<lb/>
　洩及時瀕湖千餘頃田無凶年矣橋下鑿斗門<lb/>
<pb n="KR4d0400_WYG_001-9a"/>
　字尚存<lb/>
函開函閉管年豐白傅能方夏禹功湖石記埋泥蘚裏<lb/>
斗門字蝕水花中犁平阡陌猶春雨船載笙歌自晚風<lb/>
遍倚暮䦨懐古徃月明無奈瀑聲空<lb/>
　　　和韻<lb/>
　蓄水溉田期嵗豐樂天為郡豈無功橋名舊掲髙牌<lb/>
　上湖記今存斷碣中人玩石函苔蘚刻舟移湖曲芰<lb/>
　荷風香山歸去俄千載姓字長留事蹟空<lb/>
<pb n="KR4d0400_WYG_001-9b"/>
　　孤山路<lb/>
　在石函橋西南由徳生堂過斷橋至孤山出西林橋<lb/>
　此堤是也樂天詩云誰開湖寺西南路草緑裙腰一<lb/>
　道斜咸淳間郡守於隄上創亭三<lb/>
翠㣲四絶載蓬瀛栁引逰人入畫屏詩借樂天傳得久<lb/>
山因和靖隠來靈半空梁駕橋䦨赤一道腰分草界青<lb/>
粧㸃風光如此盛藕花香裏又三亭<lb/>
　　　和韻<lb/>
<pb n="KR4d0400_WYG_001-10a"/>
　老逋元不慕登瀛屋外雲山結翠屏斜過斷橋苔暈<lb/>
　合慣曽迎客鶴心靈林花片片風前落逕草茸茸雨<lb/>
　後青說與携壺逰賞客不妨三處憇幽亭<lb/>
　　徳生堂<lb/>
　在孤山路口即舊放生池亭州家𣪚聖節于此慶元<lb/>
　四年又建别立碑亭其文有曰烏獸魚鱉咸若商歴<lb/>
　以興夏事誤作商用士論非之淳祐八年重建御書<lb/>
　徳生堂泳飛亭二扁<lb/>
<pb n="KR4d0400_WYG_001-10b"/>
瑶臺瑞滿玉皇家澤溥山巔與水涯魚躍鳶飛函徳意<lb/>
天長地久演年華金揺巨扁雙龍䕶翠掩髙碑一字差<lb/>
須信石頑能萬古老龜無語問鶯花<lb/>
　　　和韻<lb/>
　放生池本為官家聖主仁恩徧海涯溥使含靈䝉帝<lb/>
　澤盡教異域慕中華節逢天夀咸稱賀文粲星光未<lb/>
　必差遥想當年公宴畢醉斜烏帽挿金花<lb/>
　　摠宜園<lb/>
<pb n="KR4d0400_WYG_001-11a"/>
　在徳生堂西張内侍園摘東坡詩淡粧濃抹摠相宜<lb/>
　二字御書堂扁<lb/>
望極湖山變幻竒萬千光景自紛披妙分西子争妍態<lb/>
絶想東坡得句時桞徑曲埋兠率寺花隂直接放生池<lb/>
内官愛展亭臺去盡付年華與酒巵<lb/>
　　　和韻<lb/>
　湖山姿態四時竒吟玩閒將鶴氅披想見東坡題句<lb/>
　日正如西子靚粧時香風蜨遶荼䕷架晴日魚翻菡<lb/>
<pb n="KR4d0400_WYG_001-11b"/>
　蓞池園號摠宜髙掲扁不妨來此醉霞巵<lb/>
　　斷橋<lb/>
　在摠宜園西唐張祜孤山詩云斷橋荒蘚合空院落<lb/>
　花深或謂段家橋非咸淳中展建<lb/>
繡轂青驄驟晚風栁絲翠裊石闌紅彩篙刺水停飛鷁<lb/>
華表侵雲截卧虹杖屨誰歸瀛嶼去笙歌自補玉壺空<lb/>
重招張祜商新詠不與當時蘚合同<lb/>
　　　和韻<lb/>
<pb n="KR4d0400_WYG_001-12a"/>
　拂橋裊娜緑楊風曲曲雕闌映水紅逰客過時徐鞚<lb/>
　馬㣲波映處儼垂虹清新張祜詩還在寂寞林逋宅<lb/>
　已空景物不殊人事改落花啼鳥古今同<lb/>
　　大佛頭<lb/>
　在石函橋西俗呼西石頭秦始皇東巡浮海纜船於<lb/>
　此宣和中僧思浄即喻彌陁就石刻佛半身舊傳西<lb/>
　湖通海東至沙河塘南向一帶皆江也<lb/>
不是金塗丈六仙莊嚴法界想西天自因僧浄鐫空像<lb/>
<pb n="KR4d0400_WYG_001-12b"/>
誰說秦皇纜海船全體未知何日現半生且坐此山禪<lb/>
石頭照水無塵土飽聽鐘聲雜管絃<lb/>
　　　和韻<lb/>
　形似西來印度仙半身長映水中天誰令巧匠來鐫<lb/>
　石浪說秦王此纜船日炙雨淋遺幻體天荒地老坐<lb/>
　枯禪曽移畵舫隄邉泊緑綺閒調月下絃<lb/>
　　葛嶺<lb/>
　在大佛頭西葛仙翁徃來鍊丹之地今兩岸多園館<lb/>
<pb n="KR4d0400_WYG_001-13a"/>
　間有僧廬<lb/>
白雲幾疊翠嵐重徃徃踈鐘出梵宫石骨誰人鐫佛像<lb/>
嶺頭何處覔仙翁樓臺水月丹青地簾幙鶯花錦繡叢<lb/>
逰子莫支蒼竹去風雷容易起虚空<lb/>
　　　和韻<lb/>
　嶺頭雲氣起重重仙館參差映佛宫悞國曽居前代<lb/>
　相煉丹那得舊時翁當初占斷湖山景今日俱成瓦<lb/>
　礫叢野老扶笻來弔古薫天富貴摠成空<lb/>
<pb n="KR4d0400_WYG_001-13b"/>
　　保叔塔<lb/>
　在巨石山上又名石甑山郡國誌云上有七層古塔<lb/>
　開寳中錢氏建寺咸平中土僧永保入市募脩當坊<lb/>
　俗人呼為師叔以此名保叔塔方輿勝覽載保所塔<lb/>
　非治平中改崇夀額僧徒専以年建預脩㝠㑹普結<lb/>
　衆縁<lb/>
咸平曽有募縁僧遍走街坊負叔稱定力一堅無外想<lb/>
窣波七級可中興愚夫春日燒㝠<hi>闕</hi>道者昏時炙梵燈<lb/>
<pb n="KR4d0400_WYG_001-14a"/>
祗怪青龍行雨過煙雲遍䕶最髙層<lb/>
　　　和韻<lb/>
　保叔由來苦行僧募縁成塔世咸稱只因南渡人煙<lb/>
　衆遂使西來教法興嘹亮笙歌諸處舫周圍星斗半<lb/>
　空燈昔年我亦閒登覽直上青雲第一層<lb/>
　　巾子山<lb/>
　在保叔塔西金輪寺後傅牧西湖勝跡事實云形如<lb/>
　巾幘和靖詩云巾子山頭烏桕樹清霜未落葉先紅<lb/>
<pb n="KR4d0400_WYG_001-14b"/>
岌嶪山形醜莫収傍湖獨整傲春秋幾株烏桕無根在<lb/>
一幅華陽有様留寒日霜乾還掠額曉天嵐重且遮頭<lb/>
東籬漉酒人知得醒立風前不可求<lb/>
　　　和韻<lb/>
　山頂雨餘雲氣收形如巾幘幾經秋初疑元亮當年<lb/>
　造又似林宗此日留最喜花枝紅挿鬢還愁雪片白<lb/>
　盈頭華陽欲製因無樣觀此何須别去求<lb/>
　　水月園<lb/>
<pb n="KR4d0400_WYG_001-15a"/>
　在保叔塔南紹興間楊和王建園御扁水月阜陵朝<lb/>
　撥賜孠秀王<lb/>
園門當路掩清華喬木靈根裹翠霞地擁樓臺齊葛嶺<lb/>
天分香影傍林家中興勲將曽營業外邸王孫且看花<lb/>
月色水光三十里何人來此泛仙槎<lb/>
　　　和韻<lb/>
　夜愛波光滉月華朝看水底漾鮮霞由來堪作神仙<lb/>
　宅誰料都歸富貴家萬斛秋香飄桂子幾枝寒影入<lb/>
<pb n="KR4d0400_WYG_001-15b"/>
　蘋花良宵一舸湖心泛絶勝當年博望槎<lb/>
　　水仙廟<lb/>
　在水月園西廟創梁大同年間號錢塘湖龍君廟錢<lb/>
　氏繼請額穹碑尚存乾道中重建寳慶間郡守别建<lb/>
　蘇隄上乃謂舊廟有視湖邈焉牽連遷就之說梁大<lb/>
　同時今幾傳矣<lb/>
雲翹雨佩有遺仙香火寜隨世道遷廟始大同年紀著<lb/>
額頒乾化敕碑鐫鳳閒露輦荒瑶草龍濕秋衣翦玉蓮<lb/>
<pb n="KR4d0400_WYG_001-16a"/>
隄上創新誰述記却無門外一泓泉<lb/>
　　　和韻<lb/>
　龍君即是水祠仙祠建梁朝已再遷華扁髙懸神號<lb/>
　在蘚碑猶有舊文鐫粉垣翠覆千竿竹碧沼紅舒萬<lb/>
　朶蓮時見乞靈來徃客採將蘋藻薦清泉<lb/>
　　寒泉<lb/>
　與水仙廟相對東坡詩云不然配食水仙王一盞寒<lb/>
　泉薦秋菊謂和靖也舊名薦菊井上有亭咸淳中增<lb/>
<pb n="KR4d0400_WYG_001-16b"/>
　建重掲寒泉二字<lb/>
照膽寒泓覆有亭此泉曾入老坡評八詩最得吟梅苦<lb/>
一盞能消薦菊清不拜韜光徴士詔却傳配食水仙名<lb/>
銀床響絶無人汲墓在孤山木自榮<lb/>
　　　和韻<lb/>
　誰於井上覆紅亭泉味坡仙昔見評一盞醉魂傾即<lb/>
　醒半甌詩骨沁來清想應和靖曾親汲肯讓參寥獨<lb/>
　擅名取去禁中煎御茗井神因此亦光榮<lb/>
<pb n="KR4d0400_WYG_001-17a"/>
　　參寥泉<lb/>
　在上智果佛殿後東坡在黄州夢與參寥子道潜賦<lb/>
　詩覺而記兩句云寒食清明都過了石泉槐火一時<lb/>
　新後七年守杭參寥住智果寺有泉宜茶寒食日泛<lb/>
　湖訪之忽憶舊夢因以參寥名泉十六客分韻坡得<lb/>
　心字詩刻及題梁嵗月墨跡至今尚存<lb/>
湖曲春風正禁煙試茶味此石間泉坡仙忽憶黄州夢<lb/>
濳老初拈智果禪幾客醉逰三月裏一聨詩兆七年前<lb/>
<pb n="KR4d0400_WYG_001-17b"/>
題梁妙墨如新染合與雲崖淺井傳<lb/>
　　　和韻<lb/>
　正當榆栁換新煙試茗還斟石罅泉坡老已符槐火<lb/>
　夢參寥只話葛藤禪嵗時曽紀危梁上寒甃今存古<lb/>
　殿前六一後人偏愛慕此名宜與並流傳<lb/>
　　葛公雙井<lb/>
　在夀星寺南相傳葛仙翁煉丹于此井有雙口有石<lb/>
　函沉浸井底居人飲此病莫不愈天竺又有煉丹井<lb/>
<pb n="KR4d0400_WYG_001-18a"/>
仙翁洗藥傍西湖脉與靈山碧溜俱泉迸一枝源更異<lb/>
甃分雙眼味何殊石函霞湧沉鉛汞井屋風清轉轆轤<lb/>
日日汲花朝復暮當方曾說病人無<lb/>
　　　和韻<lb/>
　仙瓢不汲麗人湖别引岩泉孰興俱堪愛靈源流更<lb/>
　别取煎春茗味猶殊一爐晝夜烹離坎雙甃晨昏響<lb/>
　轆轤我願居民同飲此更令痾瘵盡皆無<lb/>
　　江湖偉觀<lb/>
<pb n="KR4d0400_WYG_001-18b"/>
　在夀星寺最髙處元名觀臺淳祐十年改建其上更<lb/>
　創兩亭直至山椒東坡祠在觀之北<lb/>
倚空窻户不曽扄兩眼風煙障翠屏西子艷分晴雨倦<lb/>
伍胥魂激浪濤腥鼓簫咽晚難無酒花栁争春别有亭<lb/>
恨掩四時歌舞去古祠寒玉幾竿青<lb/>
　　　和韻<lb/>
　層闌吟倚豁靈扄萬疊雲山摠畫屏竺岫隔湖舒鳳<lb/>
　翼胥濤捲雪帶龍腥嘯歌風月無他處厯覧乾坤有<lb/>
<pb n="KR4d0400_WYG_001-19a"/>
　此亭欲唤坡仙同醉酒飛來白鶴海天青<lb/>
　　此君軒<lb/>
　在夀星寺西廊僧房中窻外多竹此扁尚是故物寺<lb/>
　門坡下又有亭名一擊軒基不得而考坡詩云一舸<lb/>
　鴟夷江海去尚餘君子六千人<lb/>
瀟灑幽扉掩碧叢塵昏題扁想坡翁六千君子寒光落<lb/>
十二䦨干晚色空僧指舊基埋積雨鳥翻新籜起枯風<lb/>
蒼凉不障層坡峻一擊亭閒夕照中<lb/>
<pb n="KR4d0400_WYG_001-19b"/>
　　　和韻<lb/>
　雨後移來嶰谷叢幾竿瀟灑對禪翁王猷逕造狂招<lb/>
　誚坡老留題跡巳空凉影玲瓏揺夜月寒聲蕭瑟起<lb/>
　秋風此君節操何從見都在三冬氷雪中<lb/>
　　杯泉<lb/>
　在夀星寺法堂東廊下坡詩云石眼杯泉舉世無要<lb/>
　知盃渡是凡夫可憐狡獪維摩老戯取江湖入鉢盂<lb/>
古甃澄泓照膽清畫龍壁暗挂瓢輕汲來不療相如渇<lb/>
<pb n="KR4d0400_WYG_001-20a"/>
掬處難供太白傾傍屋四圍埋石色侵山一溜走溪聲<lb/>
鉢盂可攬江湖濶㕘取詩禪放眼明<lb/>
　　　和韻<lb/>
　石眼濳流一掬清山瓢擕處徃來輕吟消酒渇瓊杯<lb/>
　潄凉沁詩脾翠杓傾瑩甚淺浮青玉色泠然㣲韻緑<lb/>
　琴聲吟翁夜半思煎茗呼取蒼頭汲月明<lb/>
　　初陽臺<lb/>
　在寳雲山上葛仙翁登此吸日精月華山下産茶今<lb/>
<pb n="KR4d0400_WYG_001-20b"/>
　臺在集芳園東<lb/>
寶山山頂結芙蓉方士凌虚幾御風日月光華含吐異<lb/>
雲萍踪跡徃來空石盤草子粘深碧土級苔花剥碎紅<lb/>
舍側又將精舍展蓬瀛有路直能通<lb/>
　　　和韻<lb/>
　臺前山列翠芙蓉仙侣簫吹鶴背風每吸霞光飡顥<lb/>
　氣儗乘颷馭遡遥空年來漸覺雙瞳碧老去長看兩<lb/>
　臉紅九轉丹成即輕舉浮丘已有信音通<lb/>
<pb n="KR4d0400_WYG_001-21a"/>
　　孤山<lb/>
　在西湖中孤山路西建炎前多有民屋間以四菴院<lb/>
　山背皆花圃及塜隧山之東為林和靖隠廬就塟其<lb/>
　下紹興中建延祥觀奉四聖香火獨留和靖一墓民<lb/>
　屋庵院悉徙山北觀東為園累朝臨幸寳祐二年分<lb/>
　地之半建西太乙宫陳朝柏在和靖墓南<lb/>
縹緲蓬萊擁翠寒百年營取屋千間黄庭殿矗煙霞老<lb/>
瀛嶼堂幽日月閒水泛花隂蔵輦路墻分栁色䕶仙闗<lb/>
<pb n="KR4d0400_WYG_001-21b"/>
林家梅塜陳家柏萬古流芳鎮此山<lb/>
　　　和韻<lb/>
　碧嵐蒼靄晝生寒蓮宇琳宫紫翠間坡老詩招僧入<lb/>
　社逋仙心與鶴同閒深深花塢留春住寂寂松扉帶<lb/>
　月闗雪裏梅開千百樹逰人笑指玉為山<lb/>
　　和靖先生墓<lb/>
　在孤山東北隅錢塘隠士林逋字君復童鶴自隨結<lb/>
　廬于此累詔不起賜號和靖處士天聖六年卒諡和<lb/>
<pb n="KR4d0400_WYG_001-22a"/>
　靖先生塟所居後紹興中建御園有詔勿遷此墓<lb/>
詔㫖天頒起卧龍首丘甘老水雲東一聨香影孤山月<lb/>
兩架茅茨萬古風有鶴有童家事足無妻無子世縁空<lb/>
清標卓絶何人繼表表仙宫壠樹中<lb/>
　　　和韻<lb/>
　古松偃蹇若虬龍緑草荒墳岳廟東北闕幾囘徴隠<lb/>
　逸西湖千載著清風一聲老鶴歸何處千樹寒梅盡<lb/>
　已空近日杭人誰好事墓碑扶起棘榛中<lb/>
<pb n="KR4d0400_WYG_001-22b"/>
　　陳朝栢<lb/>
　在孤山東陳天嘉二年嘗植二栢其一為人所薪山下老<lb/>
　人云兒時已見其枯矣然堅悍如金石愈於未枯者坡詩<lb/>
　云雙榦一先神物化九朝三見太平年阜陵書此詩刻石<lb/>
枯株獨夀憶雙棲誰想天嘉蓊鬰時坡老詩成無繼筆<lb/>
阜陵書此有遺碑日揺槎影龍蛇斷雪綴花痕鳥雀疑<lb/>
化日可期人莫訝栢堂不復辨荒基<lb/>
　　　和韻<lb/>
<pb n="KR4d0400_WYG_001-23a"/>
　喬枝曾見鶴來棲霜雪難侵嵗暮時銕榦共稱陳氏<lb/>
　物坡詩猶刻宋朝碑人於得失何須較物有榮枯詎<lb/>
　足疑靖節祠堂無復在樹傍或可訪遺基<lb/>
　　瑪瑙坡<lb/>
　在孤山東地有碎石如瑪瑙色樹叢水坑甚深今傍<lb/>
　路尚存兩大頑石<lb/>
支徑逶迤混碧苔樹根積水沒蒿萊兩坡截路棊分處<lb/>
何日經人斧鑿來誰說異光迷草野要知遺蹟等塵埃<lb/>
<pb n="KR4d0400_WYG_001-23b"/>
孤山瓦礫曾聞道寄語貪夫莫狼猜<lb/>
　　　和韻<lb/>
　雨晴行逕積莓苔錦石雖存翳草萊莫作寳看濳鑿<lb/>
　去聊供珍玩獨尋來正當湖曲孤山路不受人間半<lb/>
　㸃埃能視黄金如土苴物情真贋莫深猜<lb/>
　　金沙井<lb/>
　在孤山前樂天嘗酌此泉謂其甘美可愛視井傍沙<lb/>
　光粲有金星寳祐初井前重建墨溱堂御扁徳馨<lb/>
<pb n="KR4d0400_WYG_001-24a"/>
沙漾金星湧活泉虚堂龍染徳馨懸朱繩汲冷梅林外<lb/>
翠甃圍凉桂洞前石鼎煑茶非異事井䦨鐫字是何年<lb/>
西南雲擁仙人屋品酌今誰想樂天<lb/>
　　　和韻<lb/>
　金沙粲粲映清泉絲綆嘗將碧甕懸㪺灌嘉蔬流竹<lb/>
　下汲煎芳茗傍花前不因白傅留題品那得皇家紀<lb/>
　嵗年堪笑尋芳徃來者有人坐此欲觀天<lb/>
　　六一泉<lb/>
<pb n="KR4d0400_WYG_001-24b"/>
　在孤山西歐陽文忠公將老自號六一居士杭僧惠<lb/>
　勤文而能詩出公門下東坡倅杭時嘗因公所囑到<lb/>
　官三日訪之明年文忠薨坡哭於勤舍坡離杭十八<lb/>
　年重來守杭則勤巳示寂堂後有泉因推本其意名<lb/>
　之泉銘在亭上坡於泉後鑿石為室名東坡庵<lb/>
一别孤山十八年重來忍見講堂泉當時同出師門下<lb/>
今日多傷井屋前取重歐公名有自肯教勤老跡空傳<lb/>
此銘此意流千古鑿石為庵不可眠<lb/>
<pb n="KR4d0400_WYG_001-25a"/>
　　　和韻<lb/>
　同門曾記哭師年今日愁嘗舍後泉泉脉濳流蒼石<lb/>
　罅淚痕猶漬碧崖前心傷勤老歸何處名與文忠喜<lb/>
　共傳白髮漁翁知舊事滄浪歌罷對鷗眠<lb/>
　　西林橋<lb/>
　在孤山西即古之西村喚渡處<lb/>
水竹雲山拱畫圖因懐喚渡想東都雨餘晴蝀銜西照<lb/>
風遏春船入裏湖闌曲祗供逰子凭林間今有野人無<lb/>
<pb n="KR4d0400_WYG_001-25b"/>
隔墻莫是神仙宅紅白梅花五百株<lb/>
　　　和韻<lb/>
　詩難題詠畫難圖盡說錢塘勝汴都闌擁狻猊髙映<lb/>
　水橋環螮蝀近臨湖東風客每携壺過落日人還喚<lb/>
　渡無最是春來尤可玩桃花千樹栁千株<lb/>
　　鳥窠<lb/>
　在定業院後唐元和間建鳥窠禪師開山師名圓脩<lb/>
　富陽人代宗朝逰長安遇國一禪師得法而歸棲止<lb/>
<pb n="KR4d0400_WYG_001-26a"/>
　此山長松結盖鵲巢于側經四十秋樂天守杭入山<lb/>
　禮謁太和七年示寂後人發塔惟見銘誌<lb/>
松頂巢成亦甚危元和禪此太和歸比丘隨處心傳異<lb/>
刺史逰山禮謁稀銘誌土侵無幾字塔亭雨壊有孤扉<lb/>
一空四十年間夢定業門前鵲自飛<lb/>
　　　和韻<lb/>
　危處無虞平處危松顛巢與鶴同歸僧流行比圓脩<lb/>
　少郡守賢如白傅稀枝上看看成佛果林間寂寂閉<lb/>
<pb n="KR4d0400_WYG_001-26b"/>
　禪扉相依尚有當年鵲月下還來遶樹飛<lb/>
　　樂天竹閣<lb/>
　在廣化院樂天守杭日建紹興中寺徙今處重建竹<lb/>
　閣有鄭清之記樂天詩云晚坐松簷下宵眠竹閣間<lb/>
此君玉立此樓空不復幽眠想白公百尺有簷侵碧落<lb/>
千竿無語足清風闌尖亭影流漁屋龕面祠香托佛宫<lb/>
石琢端平丞相記都歸寳慶守臣功<lb/>
　　　和韻<lb/>
<pb n="KR4d0400_WYG_001-27a"/>
　竹間髙閣勢凌空後世人稱白傅公一榻清虚延夜<lb/>
　月四簷蕭瑟韻秋風笙簫時過逰人舫鐘磬遥傳佛<lb/>
　氏宫民樂耕桑無水旱穹碑猶紀郡侯功<lb/>
　　岳鄂王墓<lb/>
　在棲霞嶺口塟名將太師忠武鄂王岳飛于此<lb/>
將軍魂夢遶旌旃偃月謀成尚忍言一旦風波誰左袒<lb/>
八陵荆棘自中原更無鴈帶邉頭信惟有天知地下寃<lb/>
鬰鬱棲霞霞外樹墓門不掩雀巢喧<lb/>
<pb n="KR4d0400_WYG_001-27b"/>
　　　和韻<lb/>
　精忠賜字繡旌旃净掃邊廷有誓言大將一朝身竟<lb/>
　殞權奸千古罪難原鳥填東海那消恨鵑呌南枝若<lb/>
　訴寃四季棲霞嶺邊路邦人祭奠鼓聲喧<lb/>
　　棲霞洞<lb/>
　在棲霞嶺頂妙智菴東其地多石厥土剛燥嵗剜日<lb/>
　鑿倚空如懸咸淳中洞外為亭二曰暢亭曰瀹俗此<lb/>
　洞近時編入圖經<lb/>
<pb n="KR4d0400_WYG_001-28a"/>
梵庵雲隔洞髙虛傍路隂森樹幾株石室跨空山骨碎<lb/>
林風掠地土痕枯兩亭瀹俗秋偏暢六月披襟暑欲無<lb/>
如此巖墻難此立有人編入職方圖<lb/>
　　　和韻<lb/>
　誰搆雙亭倚碧虚遶庵緑樹幾多株洞門炎夏寒猶<lb/>
　在石眼清泉旱不枯客至一襟凉思爽地偏半㸃俗<lb/>
　塵無世間若有王摩詰來此須應冩畵圖<lb/>
　　九里松<lb/>
<pb n="KR4d0400_WYG_001-28b"/>
　在一字門裏舊名袁公松門唐開元間刺史袁仁敬<lb/>
　夾道種松錢塘吳說書九里松三字掲之紹興中思<lb/>
　陵幸天竺囘易以奎扁終不稱聖意㫖令金填說書<lb/>
　重掲之至今尚存<lb/>
開元刺史擅清風九里親栽夾道松屋頂自生濤浪勢<lb/>
根頭誰覔茯苓蹤行春橋掩雲千態一字門封翠幾重<lb/>
人訝金填吳說筆不知此筆遇髙宗<lb/>
　　　和韻<lb/>
<pb n="KR4d0400_WYG_001-29a"/>
　刺史袁君有古風沿湖九里植蒼松凉颸度處琴調<lb/>
　韻積雪晴時屐印蹤一路波濤聲洶洶兩行幢盖影<lb/>
　重重森然摠是徂徠種想與秦封不共宗<lb/>
　　玉泉<lb/>
　在浄空院内齊建元中靈悟大師曇超卓庵演法於<lb/>
　錢塘靈苑山龍君逺來聽法又為撫掌出泉砌以方<lb/>
　池畜大金魚有景定間周棟記<lb/>
南齊事蹟已銷沉曾立苔碑記古今一老出泉猶撫掌<lb/>
<pb n="KR4d0400_WYG_001-29b"/>
此僧演法欲傳心樹頭龍過家家雨池面魚㳺尾尾金<lb/>
行客不須閒照影要知澤物溥春霖<lb/>
　　　和韻<lb/>
　說法禪翁跡已沉靈源一𣲖顯于今遊人來洗塵凡<lb/>
　耳衲子坐澄清净心泉噴池中皆白玉魚遊水底盡<lb/>
　黄金龍君香火相傳久大旱應須去作霖<lb/>
　　鮑家田<lb/>
　在東山衖北田中多種白蓮利溥于稻吳越相鮑君<lb/>
<pb n="KR4d0400_WYG_001-30a"/>
　福賜田錢塘至今名焉有玉泉水流出灌溉<lb/>
衖轉東山憶故錢錢家曾賜鮑家田地名有自誰能考<lb/>
相業無聞姓却傳種藕户繁招宿鷺尋花人倦信啼鵑<lb/>
玉泉流䕃分西去併入官塘漾野船<lb/>
　　　和韻<lb/>
　一畆膏腴直幾錢人稱此處摠良田靈泉昔為龍君<lb/>
　出沃壤今因鮑相傳野水平橋初過雨落花滿地正<lb/>
　啼鵑秋成早晚皆收穫䆉稏穰穰載滿船<lb/>
<pb n="KR4d0400_WYG_001-30b"/>
　　忠勇廟<lb/>
　在九里松行春橋西前軍統制張玘紹興末從張子<lb/>
　盖觧海州圍玘戰沒贈承宣使建廟海州及本軍門<lb/>
　首賜謚忠勇<lb/>
纔接軍符便起程此行要並鐵山名孤忠解得孤城急<lb/>
一勇判來一死輕堂屋依湖空栁色廟門當路枕松聲<lb/>
丈夫要著褒榮典誓挽天河洗甲兵<lb/>
　　　和韻<lb/>
<pb n="KR4d0400_WYG_001-31a"/>
　誓掃匈奴不計程將軍忠勇素知名一心要解圍城<lb/>
　急百戰寜知性命輕古木秋風荒草色空山夜月慘<lb/>
　猿聲隂氛消豁英雄死從此朝廷怯用兵<lb/>
　　左軍教塲墓<lb/>
　在行春橋水竹塢内俗呼馬三寳墓紹興末增廣教<lb/>
　塲此塜獨髙大衆欲去之方舉鍤間有黒蜂數百飛<lb/>
　出不可向是夜戎帥夢一髙冠朱衣曰吾錢王之子<lb/>
　塟此已久祈勿毁方怪之詰朝得墓軍中遂留此墓<lb/>
<pb n="KR4d0400_WYG_001-31b"/>
演武塲頭傍古松精魂驚起廢墻東黑蜂飛毒歸鉏下<lb/>
白骨通靈入夢中樵牧地寛千騎勇鼓鼙聲撼一山空<lb/>
若錢若馬訛傳久難覔埋銘證異同<lb/>
　　　和韻<lb/>
　一灣流水數株松舊塜巋然廢苑東枯骴恐抛蓁棘<lb/>
　裏精靈黙感夢魂中黒蜂散去荒丘在白鶴歸來故<lb/>
　苑空此地久無人閱武寒鴉古木景長同<lb/>
　　靈隠天竺寺門<lb/>
<pb n="KR4d0400_WYG_001-32a"/>
　在飛來峰牌門東俗呼二寺門又名方外門慶歴八<lb/>
　年太常博士元居中書扁知杭州袁韶立至今不易<lb/>
畵棟朱簷暴虎蹲亂鐘穿翠掩朝昏去來所得無多衲<lb/>
覺悟何曾有二門山鳥山花應自若佛心佛法與誰論<lb/>
風埃幾換行人鬢博士元公扁却存<lb/>
　　　和韻<lb/>
　小朶峯如虎豹蹲上方鐘磬報晨昏諸僧㑹供過千<lb/>
　鉢四寺殊宗共一門靈澈詩工今鮮比曹溪𣲖逺近<lb/>
<pb n="KR4d0400_WYG_001-32b"/>
　誰論元君大字真遒勁尚有飛來舊扁存<lb/>
　　合澗橋<lb/>
　在飛來峯路口靈山隂北澗陽即靈隐寺靈山南南<lb/>
　澗陽即天竺寺二澗流水號錢源水遶寺峯南北而<lb/>
　下至峯前合為一澗<lb/>
危闌壓定活流重誰識錢源遶梵宫兩澗共歸橋底合<lb/>
萬雷莫敵水聲雄遊人移步心還恐野衲棲禪耳欲聾<lb/>
石倚卧梁山月落白猿一嘯五峯空<lb/>
<pb n="KR4d0400_WYG_001-33a"/>
　　　和韻<lb/>
　緑樹層層怪石重東西澗遶梵王宫橋間流過雙溪<lb/>
　合雨後聲喧萬鼓雄遊客喜聞成久立老禪無聽似<lb/>
　真聾碧䦨我昔曾來倚俗累都教一洗空<lb/>
　　北髙峯<lb/>
　在靈隐寺後山唐天寳中建磚塔七層㑹昌中毁大<lb/>
　中復興至錢氏重脩至道二年雷火爇淳化後屢脩<lb/>
　元豐中重建咸淳七年燬減作五層<lb/>
<pb n="KR4d0400_WYG_001-33b"/>
幡竿裊影入青㝠暮鼓朝鐘鎮不停刼火幾灰龕底像<lb/>
西風兩減塔層鈴市人祈福心苖異廟祝求金口角靈<lb/>
三十六彎登絶頂日中長現七元星<lb/>
　　　和韻<lb/>
　千層翠聳入㝠㝠雲合雲開不暫停前代捨資營石<lb/>
　塔下方仰面聽金鈴客躋絶頂何辭倦人叩叢祠為<lb/>
　乞靈老衲燃燈當静夜分明移下半天星<lb/>
　　韜光菴<lb/>
<pb n="KR4d0400_WYG_001-34a"/>
　在法安院後韜光禪師不知姓名唐代宗朝出蜀師<lb/>
　囑曰遇天可前逄巢即止此山名巢溝塢值樂天守<lb/>
　杭遂隐焉樂天招以詩師有難教下碧天之荅遂與<lb/>
　為友樂天歸洛後示寂香山庵<lb/>
悟得師禪隠此林謾傳難下碧天吟巢溝塢上人無迹<lb/>
雲月堂前梅有隂家棄蜀鄉年嵗逺身濳洛寺屋廬深<lb/>
死生印得香山去可遂西來一片心<lb/>
　　　和韻<lb/>
<pb n="KR4d0400_WYG_001-34b"/>
　開士庵藏寳樹林白公來訪費清吟桂花茶煮雙松<lb/>
　下貝葉書翻萬竹隂飛鶴影横山月小啼猿聲度嶺<lb/>
　雲深昔曽與客躋攀到到此都忘富貴心<lb/>
　<lb/>
　<lb/>
　<lb/>
　<lb/>
　西湖百詠巻上<lb/>
</p>
<p>
</p>
  </div>
<div>
                <head>西湖百詠巻下</head>
    <p>
<pb n="KR4d0400_WYG_002-1a"/>
欽定四庫全書<lb/>
　西湖百詠巻下　　　　　宋　董嗣杲　撰<lb/>
　　　　　　　　　　　　明　陳　贄　和<lb/>
　　石筍峰<lb/>
　在韜光菴西普圓院後西北一峰嶄然特立髙數十<lb/>
　丈相傳以筍名之<lb/>
異種休㕘玉版禪嶄然一角立層巔逺尖自抱雲根壯<lb/>
疊蘚誰疑雨籜纒夢裏三生空過眼胷中千畆謾流涎<lb/>
<pb n="KR4d0400_WYG_002-1b"/>
此龍難入寜僧譜出土摩霄是幾年<lb/>
　　　和韻<lb/>
　昔聞玉版妙㕘禪如筍尖峯聳碧巔雨過似將斑籜<lb/>
　洗苔封猶訝錦䙀纒故知坡老胷無碍却怪饞師口<lb/>
　抹涎底事不抽枝與葉森然成竹是何年<lb/>
　　西溪<lb/>
　在靈隠寺山背居人能力其勞漁樵耕牧各遂其業<lb/>
　楊蟠詩云為愛西溪好長憂溪水窮山源春更落散<lb/>
<pb n="KR4d0400_WYG_002-2a"/>
　入野田中<lb/>
漁樵耕牧自成村就屋編籬古意存出塢野雲多曲折<lb/>
過橋溪水半清渾一逢白壁書香社幾見朱䦨障墓門<lb/>
地利最饒人事簡山家還有别乾坤<lb/>
　　　和韻<lb/>
　西溪曲曲繞西村民業農桑禮意存數朶閒雲山入<lb/>
　畵一畨驟雨水流渾緑蘿葉宻遮茅屋紅杏花開暎<lb/>
　蓽門不與桃源風景異彼乾坤即此乾坤<lb/>
<pb n="KR4d0400_WYG_002-2b"/>
　　飛來峰<lb/>
　在靈隠寺前晉咸和元年西天竺僧慧理登兹山嘆<lb/>
　曰此是中天竺國靈鷲山之小嶺不知何年飛來因<lb/>
　止錫建寺山之靈隠兆於陶唐時飛來之說傳於咸<lb/>
　和年間<lb/>
理公著脚五峰前樹石蒼浮滴翠涎因指何年飛到此<lb/>
曽棲中竺悟來禪一猿可驗為靈鷲萬古無言有冷泉<lb/>
今日共知遺跡勝隠名却有許由傳<lb/>
<pb n="KR4d0400_WYG_002-3a"/>
　　　和韻<lb/>
　正當靈隠寺門前深洞濳龍或吐涎曽有黄猿閒獻<lb/>
　菓何妨緇侣静安禪石間髙聳無名樹山足長流不<lb/>
　息泉天竺鷲峰分小朶逺飛來此異僧傳<lb/>
　　冷泉亭<lb/>
　在飛來峰下唐右司元<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>建刺史白居易撰記按古<lb/>
　誌靈隐澗古許由嘗飲于此盧同父詩云問山何以<lb/>
　名靈隐山曰當年隐許由<lb/>
<pb n="KR4d0400_WYG_002-3b"/>
小朶峰前玉鏡寒幾囘倚杖聽潺湲箕公飲澗非凡水<lb/>
慧理呼猿是此山亭角静依金刹古樹身凉卧石䦨閒<lb/>
無因可洗人間熱時御清風照影還<lb/>
　　　和韻<lb/>
　一勺嘗來氷齒寒亭前終日響潺湲靈源㵼出穿西<lb/>
　澗别𣲖分來遶北山飲水黄猿携子至窺魚白鷺比<lb/>
　僧閒詩翁欲試先春味碧甕呼童逺汲還<lb/>
　　呼猿洞<lb/>
<pb n="KR4d0400_WYG_002-4a"/>
　在飛來峰之中僧慧理曽呼猿於此名呼猿洞楊蟠<lb/>
　詩作呼猿澗<lb/>
小隱靈山莫計年此猿清嘯洞門前當時不有胡僧唤<lb/>
今日應無野迹傳寒挂枯條申右臂晚藏碧樹憶西天<lb/>
雲巖烟谷多遺種月下三聲醒客眠<lb/>
　　　和韻<lb/>
　洞號呼猿不計年引兒來飲碧溪前當初曾聽胡僧<lb/>
　唤今日留為故事傳白晝深藏雲滿樹清宵長嘯月<lb/>
<pb n="KR4d0400_WYG_002-4b"/>
　當天一聲啼過喬松頂驚起巢間老鶴眠<lb/>
　　龍泓洞<lb/>
　在靈鷲院理公岩北赤烏二年葛翁於此得道輿地<lb/>
　誌云有洞徹浙江下通蕭山採石乳者入洞聞波浪<lb/>
　聲<lb/>
葛翁行滿赤烏年丹竈離披已絶煙龍在此泓誰得見<lb/>
路通别邑自相傳樹頭雷兩遺神火岩腹莓苔帶海涎<lb/>
有耳不須聞浪湧只消采乳亦通仙<lb/>
<pb n="KR4d0400_WYG_002-5a"/>
　　　和韻<lb/>
　葛令冲昇是幾年舊棲虚掩薜蘿烟雲邊鶴馭難重<lb/>
　見岩下龍泓自昔傳誰入重淵聞激浪孰云深洞有<lb/>
　遺涎西湖不與丹丘異何用乘風逺慕仙<lb/>
　　理公嵒<lb/>
　在靈鷲院方丈後晉僧慧理偃息之地嵒下通人徃<lb/>
　來淳祐中主僧行果始作閣道以祠慧理<lb/>
西來識得此雲根終此雲根䕶法門由晉尚傳斯語在<lb/>
<pb n="KR4d0400_WYG_002-5b"/>
到今休想舊嵒存天開教觀香燈盛人仰胡僧相貌尊<lb/>
行果芟教荆棘盡分明隻手破沉昏<lb/>
　　　和韻<lb/>
　蘿龕曽結傍山根聞有於莵為守門施食臺荒花自<lb/>
　落翻經人去石猶存雲遮湖上山千疊月照嵒中像<lb/>
　一尊隣寺今餘幾僧在數聲清磬送黄昏<lb/>
　　香林<lb/>
　在下天竺後塔西日月嵒左舊名香林洞又名香桂<lb/>
<pb n="KR4d0400_WYG_002-6a"/>
　林今直扁香林<lb/>
日月岩頭古翠埋錦雲深隔洞門開蒼藤隨石無根活<lb/>
靈杞何年有種栽氣裊野烟疑麝過暖熏山雨悞蜂來<lb/>
空亭誰領幽芬坐雲鶴同行損緑苔<lb/>
　　　和韻<lb/>
　自昔靈根月窟埋移從人世賸花開未將白玉堂前<lb/>
　種却向黄金界上栽月照千株清影動風傳萬斛異<lb/>
　香來少年攀桂今衰老䇿杖重尋步翠苔<lb/>
<pb n="KR4d0400_WYG_002-6b"/>
　　翻經臺<lb/>
　在下天竺香林門道裏謝靈運與僧於此將北本湼<lb/>
　槃經翻為南本三十七巻舊有七葉堂<lb/>
過門跬步入香林七葉遺隂地尚靈曽借東山康樂手<lb/>
共翻北本湼槃經䦨腰葉擁空臺赤石罅泉通逺筧青<lb/>
雲掩蓮花峰下座若人演義若人聽<lb/>
　　　和韻<lb/>
　昔聞康樂訪祗林玩水登山豁性靈樂道遍窮三教<lb/>
<pb n="KR4d0400_WYG_002-7a"/>
　㫖與僧同譯幾函經舊臺猶在雲常䕶行逕無踪草<lb/>
　自青想見當年鳴梵唄老猿應向月中聽<lb/>
　　重榮檜<lb/>
　在下竺懴堂後相傳隋代所植後為兵火延燎至大<lb/>
　中祥符間復茂盛或謂遵式懴主灑水誦呪故重活<lb/>
一株蒼檜卧龍身受得隋朝雨露深地下仙根將換骨<lb/>
人間刼火不燒心死條節節蕃春信生意枝枝蓊翠隂<lb/>
此木豈知魂可返争傳呪水出叢林<lb/>
<pb n="KR4d0400_WYG_002-7b"/>
　　　和韻<lb/>
　恐是濳蛟變化身風霜飽歴嵗華深當初枯槁寜非<lb/>
　數今日重榮豈有心雨過童童擎翠盖日長鬱鬱布<lb/>
　濃隂不知隋代何人植得接金仙寳樹林<lb/>
　　鍊丹井<lb/>
　在下竺西廊下葛仙翁有丹在井井水可以療病<lb/>
稚川曽此倒靈瓢䦨上銀牀壓甃腰丹氣騰空知幾轉<lb/>
神光射屋起中宵有茶可品春煎細何疾能治曉汲遥<lb/>
<pb n="KR4d0400_WYG_002-8a"/>
萬古仙踪應不泯轆轤聲落病僧寮<lb/>
　　　和韻<lb/>
　葛翁昔此汲仙瓢藥滿葫蘆繫在腰鍊得丹成非一<lb/>
　日不知羽化是何宵青山人去烟霞祕碧甃苔荒嵗<lb/>
　月遥緇侣㪺嘗消宿恙時聞僧梵出禪寮<lb/>
　　跳珠軒<lb/>
　在下竺知客寮中東坡和周次元激水云道眼轉丹<lb/>
　青常於寂處鳴早知雨是水不作兩般聲<lb/>
<pb n="KR4d0400_WYG_002-8b"/>
溪流穏信竹龍驅聲激清虚入耳孤此竅可消諸念妄<lb/>
一丸長躍半空珠挂瓢舀水應知味就壁龕碑不用砆<lb/>
誰謂佛靈占有驗殆於兒戯果何殊<lb/>
　　　和韻<lb/>
　終朝城市厭馳驅來探靈源興不孤雨後琮琤如潄<lb/>
　玉月中的皪似跳珠支郎經室苔生砌坡老詩碑草<lb/>
　没砆煮茗有僧能别味此泉不與恵山殊<lb/>
　　曲水亭<lb/>
<pb n="KR4d0400_WYG_002-9a"/>
　在下竺寺前一曰流杯亭有水臺盤在亭心端平中<lb/>
　風水拔木亭仆淳祐間重建遵式立陸羽二寺記碑<lb/>
　尚存<lb/>
竹色松隂翠浪浮春風吹落澗聲幽古亭當路空凉影<lb/>
溪水循盤散漫流蠒紙叙詩年幾換羽觴傳酒禊重修<lb/>
晴嵐四掩鳴琴杳如在稽山道上遊<lb/>
　　　和韻<lb/>
　片片飛來水面浮隂隂竹樹景偏幽酒斟杯裏循環<lb/>
<pb n="KR4d0400_WYG_002-9b"/>
　轉泉遶亭心曲折流昔日右軍名獨盛如今禊事孰<lb/>
　能脩顧予白髮歸田客賴有詩篇紀勝遊<lb/>
　　天竺觀音<lb/>
　在上天竺寺石晉天福中僧道翊見山間光明得香<lb/>
　木命匠者孔仁謙刻觀音像建㸔經院錢俶夢白衣<lb/>
　求治其居歴代増廣加厚田業錫賚<hi>闕</hi>器至今雨暘<lb/>
　隨禱即應<lb/>
木異難儕衆木淹刻成慈相孔仁謙真珠瓔珞鴛鴦殿<lb/>
<pb n="KR4d0400_WYG_002-10a"/>
白玉屏風翡翠簾晴雨禱祈隨感召香燈熾盛極莊嚴<lb/>
鎮山寳聚田廬廣靈貺彌彰一百籖<lb/>
　　　和韻<lb/>
　上竺來逰竟日淹南能畱客禮尤謙香雕端妙龕中<lb/>
　相珠結玲瓏殿内簾士庶乞靈咸敬禮神天䕶法極<lb/>
　威嚴少年早有青雲志求得觀音第一籖<lb/>
　　風篁嶺<lb/>
　在放馬塲<hi>闕</hi>路通龍井元豐中辨才法師元净淬治<lb/>
<pb n="KR4d0400_WYG_002-10b"/>
　脩篁因以名嶺東坡訪之送至嶺上坡曰逺公復過<lb/>
　虎溪矣辨才笑曰子美不云乎與子成二老來徃亦<lb/>
　風流<lb/>
横陳翠葆列烟屏聨步蒼林想典刑二老相分龍井嶺<lb/>
一時如過虎溪亭風吹貼石叢篁碧雨剥題名暈蘚青<lb/>
更有澗流朝暮落此聲不厭客來聽<lb/>
　　　和韻<lb/>
　萬玉森森映翠屏來逰還想舊儀刑謾傳恵逺成三<lb/>
<pb n="KR4d0400_WYG_002-11a"/>
　笑宜與東坡創一亭風篠不時聲摵摵雲山終古色<lb/>
　青青行人倦就蒼隂坐滿耳蕭颼最可聽<lb/>
　　龍井<lb/>
　在風篁嶺上本名龍泓吳赤烏中葛翁鍊丹于此故<lb/>
　老相傳井與海通其水隨潮候長落<lb/>
腥攅石縫瀑花多還有龍神蟄此窠通海淺深山不語<lb/>
隨潮長落水無波謾傳方士遺丹在不奈潜鱗吐霧何<lb/>
時雨愆期無驗處幾畨雷火爇松柯<lb/>
<pb n="KR4d0400_WYG_002-11b"/>
　　　和韻<lb/>
　嶺有深泓積蘚多濳龍於此作深窠流傳有脉濳通<lb/>
　海消長隨潮暗湧波山客煉丹名尚在居民望雨事<lb/>
　如何喬松偃蹇千年物底事雷神伐翠柯<lb/>
　　辨才塔<lb/>
　在龍井演福院潮音堂西元豐中辨才自上竺退休<lb/>
　此山燕居十年後示寂東坡致祭有文囑頴濵撰塔<lb/>
　銘<lb/>
<pb n="KR4d0400_WYG_002-12a"/>
瀾翻八十一年空争訝前身是井龍心静巳成無上智<lb/>
學知今復有誰宗雲生遺塔封慈相雨濺冲泉雜定鐘<lb/>
幾字碑隂坡老筆聲<hi>闕</hi>想得舊逰從<lb/>
　　　和韻<lb/>
　隻履西歸世相空鉢中無復有降龍談禪深究三乘<lb/>
　義面壁還歸一指宗山畔苔荒秋雨榻林間風送夕<lb/>
　陽鐘東坡門下多名士外教當初亦景從<lb/>
　　梅坡園<lb/>
<pb n="KR4d0400_WYG_002-12b"/>
　在小麥嶺北龍井路口旌徳顯慶寺西恭聖仁烈楊<lb/>
　太后宅園<lb/>
墻擁雙扉鎖錦窩溪聲不敵樹聲多誰家種麥曾名嶺<lb/>
今日尋梅且陟坡萬厦棟梁巢燕雀四山風日養松蘿<lb/>
園丁自飽栽花利月給楊家得幾何<lb/>
　　　和韻<lb/>
　花成錦繡草成窩自古名園富貴多直把金錢堆作<lb/>
　埒寜論瑪瑙砌成坡瓠𤓰嫋嫋縁青蔓松栢垂垂綰<lb/>
<pb n="KR4d0400_WYG_002-13a"/>
　翠蘿麥嶺北邉龍井口荒凉今日竟如何<lb/>
　　長耳相<lb/>
　在法相院石晉天福中泉南長耳和尚行脩真身在<lb/>
　焉有碑載脩為定光佛後身脩平日募人作福或問<lb/>
　之曰能遮百醜<lb/>
眉目如生骨骼寒後來曾紀短碑頑雙垂長耳過肩角<lb/>
千古遺軀落世間覆履有方隨迹滅守龕無語向僧閒<lb/>
想知自醜難遮斷兩扇禪扉及早闗<lb/>
<pb n="KR4d0400_WYG_002-13b"/>
　　　和韻<lb/>
　不畏炎蒸不畏寒幻軀畱得化㝠頑神歸兠率天宫<lb/>
　裏形住閻浮世界間耳嚲及肩雖說異口長無語一<lb/>
　何閒春光老盡遊人少寂寂松扉盡日闗<lb/>
　　玉岑<lb/>
　與慧因寺門相對此山木潤或傳山出玉許采大書<lb/>
　兩字刻石上少㳺夜過龍井濯足於慧因澗即此也<lb/>
雲掩風林萬竅號慧因橋畔息方袍秦郎閒濯溪頭足<lb/>
<pb n="KR4d0400_WYG_002-14a"/>
許老清揮石上毫玉出何年迷草莽教傳異域想波濤<lb/>
山門翠擁山嵐潤一道光芒月正髙<lb/>
　　　和韻<lb/>
　登臨忽聽嶺猿號嵐靄霏霏濕翠袍傍澗汲泉烹鳳<lb/>
　髓磨崖題句運狸毫謾傳玉氣浮清夜時聽松聲響<lb/>
　怒濤歸上舵樓逥望處瓊瑶簪聳碧雲髙<lb/>
　　南髙峯塔<lb/>
　在烟霞山頂天福中建崇寧中僧脩懿修乾道中<lb/>
<pb n="KR4d0400_WYG_002-14b"/>
　道者義圎重建淳祐中賜榮國院額<hi>闕</hi>後石穴祈雨<lb/>
　嘗驗草庵在張帝殿下塔西有捨身臺石<lb/>
誰舎塵身石骨巔浮屠突兀拂霄躔方隅端拱明離位<lb/>
梯級髙營石晉年土穴有龍嘘重霧草庵無衲坐空禪<lb/>
虚危直視烟霞路鏜鞳風鈴到處傳<lb/>
　　　和韻<lb/>
　碧嶂髙侵碧漢巔岧嶤疑逼斗牛躔山中衲子寧愁<lb/>
　老峯頂浮屠不記年危磴雨晴難著屐深嵒月照稱<lb/>
<pb n="KR4d0400_WYG_002-15a"/>
　棲禪逰人初到西湖者欲倩丹青作畫傳<lb/>
　　烟霞洞<lb/>
　在清脩院内石晉開運中僧彌洪遇異人指有羅漢<lb/>
　六尊錢氏遂刻十二尊足之洞傍有象鼻峯佛手嵒<lb/>
萬色無如疊翠何何僧鐫像屹嵳峩山屏晴掩牌門杳<lb/>
風鑰陰封梵屋多象落鼻形懸洞右佛垂手跡寄岩阿<lb/>
燈輝金碧琉璃椀暗掩僧房絡薜蘿<lb/>
　　　和韻<lb/>
<pb n="KR4d0400_WYG_002-15b"/>
　為問烟霞景若何洞前山接翠嵳峩峯垂象鼻形尤<lb/>
　怪石刻神僧數更多梵唄尋常鳴月下禪龕重疊傍<lb/>
　岩阿誰鐫白玉如来手風動渾疑挽緑蘿<lb/>
　　石佛庵<lb/>
　在烟霞嶺東南髙峯路口後周廣順中有行脚僧影<lb/>
　貼石而行移時不見人遂刻其像又刻佛像于石此庵<lb/>
　頭陀世守香火有脩街石碑存<lb/>
南峯雲堕屋梁危異蹟曾遺廣順時行脚影留嵒石古<lb/>
<pb n="KR4d0400_WYG_002-16a"/>
頭陀老守草庵欹幾年香火傳朝晚萬谷烟霞<hi>闕</hi>
半掩風扉鐘又響風霜皴盡砌街碑<lb/>
　　　和韻<lb/>
　松蘿屋外挂猿危正是禪翁定起時石上異僧誰獨<lb/>
　見山頭層塔並無欹橋通麯院深遮柳路入梅<hi>闕</hi>别<lb/>
　有<hi>闕</hi>鐫佛甃街功蹟著前人文字紀荒碑<lb/>
　　水樂洞<lb/>
　在烟霞路口開運中錢氏建名西闗净化院有洞深<lb/>
<pb n="KR4d0400_WYG_002-16b"/>
　窈水聲如擊金石熙寧中杭守鄭獬名水樂洞淳熙<lb/>
　中内侍李隶請額重建佛宇增廣園池嘉泰中改賜<lb/>
　楊郡王歴年既乆水聲絶響賈府得之舊觀復還<lb/>
築園裹寺接山椒如此經營豈一朝兩洞倚雲空鎻鑰<lb/>
亂泉激雨想簫韶樹埋院落闗門邃石罨亭臺棧路遥<lb/>
白髪聾僧扶舊額金蓮又長玉淵苗<lb/>
　　　和韻<lb/>
　洞邊有樹結紅椒洞裏泉鳴暮復朝雨後依稀如擊<lb/>
<pb n="KR4d0400_WYG_002-17a"/>
　磬月中彷彿似聞韶山僧下汲還愁暗詩客来聽不<lb/>
　憚遥縱使農家逢大旱也難分去溉嘉苗<lb/>
　　楊梅塢<lb/>
　在石屋西瑞峯塢内有老嫗金姓地栽楊梅品味極<lb/>
　佳俗呼金婆楊梅<lb/>
仙子遺丹滿瑞峯纍纍疑與荔枝同金婆傳種移根異<lb/>
火齊燒空滿塢紅鶴頂分丸凝曉露猩唇結顆綴薰風<lb/>
曩時若解包茆貢一騎星馳入漢宫<lb/>
<pb n="KR4d0400_WYG_002-17b"/>
　　　和韻<lb/>
　楊梅千樹遶西峯色與炎州荔子同火齊纍纍盈塢<lb/>
　赤靈丹奕奕照林紅客嘗紫顆如甘露鳥啄朱丸堕<lb/>
　晚風味比櫻桃尤覺美正宜貢入大明宫<lb/>
　　石屋<lb/>
　在大仁院内錢氏建嵒石虛廣若屋下有洞路石上<lb/>
　鐫五百羅漢石屋上建閣三層<lb/>
雲梁烟棟翠嶔崟五百癡人謾飾金屋頂誰增華閣迥<lb/>
<pb n="KR4d0400_WYG_002-18a"/>
石頭自擁白雲深鐘聲透谷泉分響鬼力支空雨聚陰<lb/>
無廢無興無唘閉老僧不動一生心<lb/>
　　　和韻<lb/>
　碧嵒如屋勢嶔崟石鑿阿羅盡貼金行逕正堆紅葉<lb/>
　滿洞門長䕶緑苔深谷中夜雨添寒溜閣外秋雲結<lb/>
　暝陰此處真成閒寂境到来無復利名心<lb/>
　　真珠泉<lb/>
　在龍山寨崇政院内開運中建顯徳五年院東泉湧<lb/>
<pb n="KR4d0400_WYG_002-18b"/>
　聞剥啄聲則泉出如貫珠景祐中元絳名之州家取<lb/>
　為酒名雷峯路口張府園有泉亦同此名<lb/>
泉光四散駭猿猱迸起平池㸃滴髙誰欲斗量徒積夢<lb/>
人将瓶汲肯辭勞聲随夜雨穿疎箔名逐春風入小槽<lb/>
别有雷峯峯下圃一泓埋沒在蓬蒿<lb/>
　　　和韻<lb/>
　月中或見飲泉猱顆顆圎明躍起髙逰客䦨邊觀處<lb/>
　駭鮫人淵底泣時勞曾聞合浦珠還日莫訝天台酒<lb/>
<pb n="KR4d0400_WYG_002-19a"/>
　滴槽張府園中一泓在欲尋争柰翳青蒿<lb/>
　　虎跑泉<lb/>
　在大慈山廣福院内唐開成中建性空禪師居此山<lb/>
　無水有神人告之明日有泉是夜二虎跑地泉遂湧<lb/>
廣福山靈托獸傳甃邊依約𤓰痕堅噬人雖負平時口<lb/>
跑地能開一掬泉不遇下車馮婦勇都因脫屣性空禪<lb/>
大慈塢内腥風起善結叢林渇飲縁<lb/>
　　　和韻<lb/>
<pb n="KR4d0400_WYG_002-19b"/>
　地湧靈源自昔傳於菟亦解發心堅咆哮想是潛施<lb/>
　爪汹湧俄驚忽迸泉可信神明真有感遂令老衲足<lb/>
　棲禪性空非是降龍手那得山君結勝縁<lb/>
　　南屏山<lb/>
　在興教寺後舊多摩崖剥落之餘止存司馬温公𨽻<lb/>
　書家人卦及米元章書琴臺二字未詳所刻東坡訪<lb/>
　僧臻詩云我識南屏金鯽魚重来撫檻散齋餘今寺<lb/>
　非昔比山則蒼翠自若<lb/>
<pb n="KR4d0400_WYG_002-20a"/>
南有屏山掩翠霏齊雲亭子漫尋基雨淋米老琴臺字<lb/>
火烈温公易卦碑回首金魚誰撫檻銷魂白骨自汚池<lb/>
春風不管逰人老愁落朝昏法鼓悲<lb/>
　　　和韻<lb/>
　山横屏幛帶嵐霏碧草荒苔古寺基無復元章存舊<lb/>
　刻孰云温國有遺碑時聞黄鳥啼蒼靄尚見金鱗泳<lb/>
　綠池惆悵坡翁仙馭逺斷猿猶向月中悲<lb/>
　　蘇公隄<lb/>
<pb n="KR4d0400_WYG_002-20b"/>
　與興教寺相對元祐五年東坡守杭開湖中積葑築<lb/>
　堤横跨南北以制兩山之水詩云六橋横截天漢上<lb/>
　北山始與南屏通<lb/>
青紅一線界沙隄日日香風逐馬蹄三月桃花無浪起<lb/>
六橋柳色有鶯啼官亭飛盖春相接酒舎收旗晚自迷<lb/>
㳺子豈知坡老意兩山長擁夕陽西<lb/>
　　　和韻<lb/>
　六處橋連十里隄往来逰客競輪蹄緋桃粉蝶翩翻<lb/>
<pb n="KR4d0400_WYG_002-21a"/>
　舞緑柳黄鶯睍睆啼畫舫愛依汀葦泊酒旗應被岸<lb/>
　花迷蘇公事業傳千載囬首湖頭日又西<lb/>
　　先賢祠<lb/>
　在蘇公隄南山第一橋下寶慶二年郡守袁韶奏請<lb/>
　倣紹興府鴻禧觀規模買地建祠取錢唐自古名人<lb/>
　從許由至張九成及節婦五共三十九人摘傳立石<lb/>
　祠後建旌徳觀奉祠事<lb/>
列仙始自許箕公上國尊賢典禮隆三十九人裁信史<lb/>
<pb n="KR4d0400_WYG_002-21b"/>
百千萬禩紀清風衣冠文物流傳盛花柳亭臺曲折通<lb/>
鏡水在先祠越隠如今彼此可稱雄<lb/>
　　　和韻<lb/>
　憶昔賢哉太守公先賢合祀禮何隆祠堂能致尊崇<lb/>
　意閭里須興揖讓風行逕縈紆松下入流泉屈曲竹<lb/>
　間通姓名雖列穹碑上誰是當時盖世雄<lb/>
　　西湖道院<lb/>
　在先賢祠後旌徳觀中院之側有亭名虚舟堂名雲<lb/>
<pb n="KR4d0400_WYG_002-22a"/>
　錦<lb/>
名祠相接啓珠庭巧對南屏萬疊青深院冷侵雲砌竹<lb/>
虚舟閒載錦池萍廊頭道士書符簡門外逰人挈酒瓶<lb/>
分坐夕陽斜背水鼔簫於此最宜聽<lb/>
　　　和韻<lb/>
　院中羽士誦黄庭門外好山螺黛青白鶴行穿幽竹<lb/>
　徑紫鱗時躍曲池萍仙翁去日封丹竈酒客逰時倒<lb/>
　玉瓶一曲洞簫吹夜月許誰来就此中聽<lb/>
<pb n="KR4d0400_WYG_002-22b"/>
　　湖山堂<lb/>
　在蘇公隄先賢祠北第二橋下咸淳三年郡守剏建<lb/>
　後三年增建<lb/>
彩檻雕闌倚地仙南堂深架北堂先湖光十里饒春日<lb/>
山色三隄合霽烟簾幙香傳歌扇底鶯花影落酒旗邊<lb/>
紅塵不受斜陽壓暗逐東風入畫船<lb/>
　　　和韻<lb/>
　華堂髙敞聚羣仙此處陰晴得景先夜玩虚明千頃<lb/>
<pb n="KR4d0400_WYG_002-23a"/>
　月曉看蒼翠萬山烟笙歌聲沸春波上鐘磬音傳夕<lb/>
　照邊欲約詩朋同載酒闌前来泊總宜船<lb/>
　　三賢祠<lb/>
　在蘇公隄第三橋下白文公林和靖蘇文忠公祠舊<lb/>
　在竹閣乾道間移建水仙廟嘉定十五年郡守改建<lb/>
　於此三軒扁曰水西雲北曰月香水影曰晴光雨色<lb/>
　就三賢西湖詩摘出<lb/>
東坡政績踵香山梅下韜光獨養閒一様清風無異代<lb/>
<pb n="KR4d0400_WYG_002-23b"/>
三公遺像有生顔竹亭畫鶴銜芝老石鼎蟠蛛炷栢慳<lb/>
摘取吟聨分扁𨽻英逰時駕碧雲還<lb/>
　　　和韻<lb/>
　三賢祠屋對南山異代同居廟貌閒前守再成新棟<lb/>
　宇後人猶想古容顔由来蘇白才名盛頗覺林公吟<lb/>
　思慳不忘西湖舊風月颷輪鶴馭共来還<lb/>
　　雪江講堂<lb/>
　在蘇公隄三賢祠堂北婺州布衣胡侊淳祐中充三<lb/>
<pb n="KR4d0400_WYG_002-24a"/>
　賢講堂堂長結屋居焉自號雪江選羣公錦囊集<lb/>
索居占得藕花風幾字頭銜逈不同烏帽染紗裁一幅<lb/>
錦囊分卷集羣公湖光長日侵比座竹籜多時積鶴籠<lb/>
繫柳吟驢何處去想應乗雪釣江空<lb/>
　　　和韻<lb/>
　軒窻涼引芰荷風襟韻超然孰與同湖曲泛舟如賀<lb/>
　老籬邊採菊效陶公金魚供玩何曾釣白鶴随行不<lb/>
　用籠今日雪江空有號詩編寂寞錦囊空<lb/>
<pb n="KR4d0400_WYG_002-24b"/>
　　崇真道院<lb/>
　在蘇公堤第四橋下水仙廟北咸淳中剏建接納三<lb/>
　清雲水集仙閣雍壁甚工緻齋厨豐腆蜀中道人主<lb/>
　之<lb/>
蹁躚鶴聚水雲中雲水相逢色色空講道無人知畏壘<lb/>
集仙有閣想崆峒柳隄風日齋鐘散蒲座塵埃食鉢充<lb/>
一老雙<hi>闕</hi>離蜀乆西窓掩定讀㕘同<lb/>
　　　和韻<lb/>
<pb n="KR4d0400_WYG_002-25a"/>
　隂隂竹樹列庭中門外層巒倚碧空但願羽流來福<lb/>
　地底須鶴馭向崆峒重脩真館香燈盛廣接雲逰供<lb/>
　饌充至自青城老仙客闡揚𤣥教孰能同<lb/>
　　小新隄<lb/>
　在蘇公堤北山第二橋西淳祐二年郡守新築直至<lb/>
　麯院船步水接桃溪寺前澗通靈隠天竺<lb/>
誰築湖隄種柳條行春路截九松腰直看西日當三竺<lb/>
平接南山第五橋麯院岸通沙澗淺桃溪寺接玉泉遥<lb/>
<pb n="KR4d0400_WYG_002-25b"/>
逰人從此言旋便不受回舟著相招<lb/>
　　　和韻<lb/>
　綠柳垂垂千萬條輕盈瘦似沈郎腰小隄新築通靈<lb/>
　隠芳草平鋪接畫橋歸寺老僧尤覺便出城逰客不<lb/>
　為遥東風何處堪沽酒看取青帘隔岸招<lb/>
　　翠芳園<lb/>
　在南屏山東舊為屏山園開慶初内司展建東至希<lb/>
　夷庵直抵雷峯山下水地西至南新路口水環五花<lb/>
<pb n="KR4d0400_WYG_002-26a"/>
　亭外御舟名蘭栧有海查一樹開小紅花移根良難<lb/>
　獨存園門外尋亦枯矣咸淳間建宗陽宫移拆入城<lb/>
翠挹南山樹石蒼五花亭外萬花芳雲芝栱斗晴簷濕<lb/>
金字屏風水榭涼柳接蘇堤無空地萍侵蘭栧有深坊<lb/>
未幾移築仙宫䆳一本紅查委路傍<lb/>
　　　和韻<lb/>
　地接屏山山色蒼海查一樹尚芬芳百花爛漫春光<lb/>
　好萬竹陰森暑月涼細草近連仙客館垂楊低覆御<lb/>
<pb n="KR4d0400_WYG_002-26b"/>
　船坊年来此境荒蕪甚遺老經過嘆道傍<lb/>
　　甘園<lb/>
　在净慈寺側齋宫之西舊為甘内侍園淳祐中名<lb/>
　湖曲園咸淳中屬謝府名新園園倚雷峯有四面堂<lb/>
　淳祐郡守所剏堂下接翠芳園船坊<lb/>
内官園䆳傍齋宫楊柳堤南翠幾重四面堂虚凌上界<lb/>
五層塔近壓中峯徑連湖水行幽草廊接風亭卧偃松<lb/>
隣岸御舟空望幸深坊長日鎖飛龍<lb/>
<pb n="KR4d0400_WYG_002-27a"/>
　　　和韻<lb/>
　甘氏名園近舊宫東風花綻路重重聲鏘環珮風前<lb/>
　竹翠結芙蓉雨後峯池内已無魚躍藻塔邊猶有鶴<lb/>
　巢松當年中貴今安在應向橋山從六龍<lb/>
　　雷峯<lb/>
　在顯嚴院開寶中錢氏妃建塔院院側有雷峯庵郡<lb/>
　人雷就故屋塔記始以千尺十三層為率事力未充<lb/>
　姑營七級此山出黄皮木世訛黄皮塔衆山環遶故名<lb/>
<pb n="KR4d0400_WYG_002-27b"/>
　中峯林和靖有中峯行樂詩慶元元年庵院始合為一今<lb/>
　止五級或因風水相壓減去今地基廣袤塔身矮肥往<lb/>
　來圗畫者欲著相不能不疑此地名塔衖<lb/>
五級浮屠透泬寥黄皮園上梵坊遥當時雷就家曾棄<lb/>
前代皇妃迹已銷鈴帶水風傳古衖燈分山月照長橋<lb/>
根基自廣雲層減擁腫難供畫筆描<lb/>
　　　和韻<lb/>
　古塔湖邊乆寂寥碑刋嵗月亦云遥風来鈴鐸何曾<lb/>
<pb n="KR4d0400_WYG_002-28a"/>
　響雨剥青紅已盡銷晝見簷陰飛野鴿夜無燈影落<lb/>
　溪橋畫師欲冩西湖景此境還須用意描<lb/>
　　勝景園<lb/>
　在雷峯路口東開禧間韓侂胄園陸放翁作南園記<lb/>
　韓逰村莊曰惜無犬吠随有效之者韓敗園屬官名<lb/>
　慶樂園淳祐中撥賜嗣榮王易今名<lb/>
名花嫋嫋草纎纎臺榭隨幽逐勝添十様結亭環水樹<lb/>
一碑述記卧風簷梅闗橋落停<graphic n="KR1498" url="https://raw.githubusercontent.com/kanripo/KR-Gaiji/master/images/KR1498.png" mimeType="image/png"/>鑰射圃樓空失垜簾<lb/>
<pb n="KR4d0400_WYG_002-28b"/>
向日相傳誰學吠村莊畢竟出沽帘<lb/>
　　　和韻<lb/>
　春来芳草緑纎纎亭榭園中比舊添芍藥日烘迷綵<lb/>
　檻芭蕉風動拂雕簷花邊碧沼堪垂釣竹外青山稱<lb/>
　捲簾悮國平章何處也東風還颺酒家帘<lb/>
　　長橋<lb/>
　在勝景園及净慈寺東跨水甚長有亭甚壯麗日填<lb/>
　月塞皆民居矣橋西有寺南對鳳凰山又有澄水閘<lb/>
<pb n="KR4d0400_WYG_002-29a"/>
　東抵清波門橋此最短而長名自若<lb/>
南港虚明架石梁寺樓鐘鼓幾斜陽相傳亭跨危基壯<lb/>
誰見橋横古道長澄水閘荒沙草碧清波門近市塵黄<lb/>
鳳凰山在闌干外玉抺烟屏鷺一行<lb/>
　　　和韻<lb/>
　前朝疊石架為梁影落清波幾夕陽世事如今雖已<lb/>
　改橋名依舊尚稱長岸頭雨過山逾碧䦨畔秋深柳<lb/>
　半黄曾策吟笻閒倚處汀洲飛起雁行行<lb/>
<pb n="KR4d0400_WYG_002-29b"/>
　　劉妃墓<lb/>
　在方家峪鳳凰山下褒親崇夀院後紹興中思陵勅<lb/>
　塟妃子于此<lb/>
佛廬增耀石人眠莫謂思陵雨露偏寵斷自空蝴蝶夢<lb/>
魂歸猶咽鳳凰泉碑砆蝕翠埋荒土樓拱塗丹落廢磚<lb/>
主祭有誰今若此此時出色想無氊<lb/>
　　　和韻<lb/>
　烟草萋迷石獸眠生前應沐寵恩偏芳魂寂寂依何<lb/>
<pb n="KR4d0400_WYG_002-30a"/>
　處幽魄沈沈閟夜泉水鳥競巢神路栢雨苔深翳饗<lb/>
　堂磚一杯誰奠清明酒只有楊花鋪白氊<lb/>
　　慈雲嶺<lb/>
　在方家峪西南嶺下為郊臺嶺頂可望江湖石上刻<lb/>
　後唐篆字云梁單閼之歳興建龍山至涒灘之歳開<lb/>
　慈雲嶺至今尚存<lb/>
疊疊流雲步步苔九霄紫氣限蓬萊後唐刻石初開路<lb/>
南宋郊天别築臺慰眼江湖空嵗月傷心陵寢堕塵埃<lb/>
<pb n="KR4d0400_WYG_002-30b"/>
桃花争趂春風老又引逰人一度來<lb/>
　　　和韻<lb/>
　行躋石磴躡春苔南宋遺基但草萊開路尚存前代<lb/>
　碣拜郊還有舊時臺東瞻巨海茫茫浪北望中原滚<lb/>
　滚埃最是令人凝睇乆胥濤遥駕雪山來<lb/>
　　包家山<lb/>
　在慈雲嶺南冷水峪多桃花名桃花闗闗門上掲蒸<lb/>
　霞二字郊壇在山之西藉田園在山之南<lb/>
<pb n="KR4d0400_WYG_002-31a"/>
綺霞蒸日透林梢一簇南山尚姓包冷水峪邊苔色老<lb/>
沖雲樓下樹陰髙園隣古道傳耕耤臺倚青城想拜郊<lb/>
欲趂桃花尋隠去闗門無鑰不須敲<lb/>
　　　和韻<lb/>
　桃花滿眼錦攅梢春色疑将山色包爛漫正憐千樹<lb/>
　合岧嶤還露一峯髙詩人著屐閒躋嶺逰客看花競<lb/>
　出郊亦有招提在烟谷數聲清磬隔雲敲<lb/>
　　登雲臺<lb/>
<pb n="KR4d0400_WYG_002-31b"/>
　在天真院山上後梁龍徳中錢氏建臺名登雲又名<lb/>
　錢氏郊臺臺側有靈化洞錢武肅就石刻碑<lb/>
吴越山川幾落暉登臨轉步入雲扉寺名曾侈天真錫<lb/>
碑字空傳武肅揮靈洞土埋攅棘掩古臺石落借松圍<lb/>
龍旗鸞輅曾遮擁肅祀圎丘慶六飛<lb/>
　　　和韻<lb/>
　古苔衰草幾斜暉臺下人家白板扉舊刻已看蒼蘚<lb/>
　没新詩聊把彩毫揮迢迢颷馭三山去寂寂雲山四<lb/>
<pb n="KR4d0400_WYG_002-32a"/>
　面圍来此登臨慨吴越歸鴉還帶夕陽飛<lb/>
　　五丈觀音<lb/>
　在勝相院内唐開成中建錢氏時有西竺僧轉智附海舶<lb/>
　歸風鳴浪湧智誦如意輪咒見如意珠王相高十丈風息<lb/>
　得濟智遂與僧光改千佛寺閣立五丈之像二合為十丈<lb/>
　以荅佛施建炎兵燬止存五丈觀音俗傳人有意度則求<lb/>
　轉智者以此也乾道中光堯聖子神孫臨幸有程泌記<lb/>
海國風濤擁萬尋此軀何翅直千金涉波直現昻藏相<lb/>
<pb n="KR4d0400_WYG_002-32b"/>
結屋還堅報施心圗得諸方傳轉智幸存一半有觀音<lb/>
陰廊誰立苔碑在只載三朝法駕臨<lb/>
　　　和韻<lb/>
　大士空中現幾尋莊嚴寧惜費千金若非突兀驚人<lb/>
　相那顯慈悲救苦心風度遥傳鍾磬響月明逺聽海<lb/>
　潮音殘碑尚在荒山裏鳳駕鸞旗不再臨<lb/>
　　表忠觀<lb/>
　在龍山南熙寧中趙清獻公奏請以錢氏墳廟于此<lb/>
<pb n="KR4d0400_WYG_002-33a"/>
　建觀俾諸孫為道士曰自然者居之嵗度其徒賜額<lb/>
　表忠詳載東坡所撰碑紹興至寶祐前後屢増葺咸淳<lb/>
　中觀廟合為一<lb/>
錢子欣然著羽衣何須學賦鑑湖詩帝俞清獻垂情疏<lb/>
人讀文忠叙事碑五廟衮圭榮祖節千年香火托孫枝<lb/>
雲林閣上西風起吹落龍山宰樹悲<lb/>
　　　和韻<lb/>
　曾聞大樹錦為衣惆悵如今為賦詩鐵劵千年吴越<lb/>
<pb n="KR4d0400_WYG_002-33b"/>
　裔記文百世長公碑香燈寂寞存遺址松栢荒涼減<lb/>
　舊枝惟有年年春色暮啼鵑空向月中悲<lb/>
　　聚景園<lb/>
　在清波門外阜陵致養北宫拓圃西湖之東斥浮屠<lb/>
　之廬九曾經四朝臨幸繼以諌官陳言出郊之令遂<lb/>
　絶園今蕪圮惟柳浪橋花光亭存<lb/>
鑾鈴遺響輦遺踪萬景曾經聚此中寺宇有名基址散<lb/>
君王無逸讌逰空橋昏柳浪龍舟雨亭冷花光雉扇風<lb/>
<pb n="KR4d0400_WYG_002-34a"/>
臺沼已無春又老萬年枝上夕陽紅<lb/>
　　　和韻<lb/>
　聚景依稀有舊踪阜陵曾養此園中花光柳浪名還<lb/>
　在鳳輦霓旌事已空金井梧桐愁夜雨碧欄芍藥怨<lb/>
　春風如今倚杖閒回首霜葉離離映水紅<lb/>
　　崔府君廟<lb/>
　在顯應觀内東漢崔子玉也傳為磁州府君紹興中<lb/>
　建靖康間思陵使至磁州神馬引而南建炎初秀王<lb/>
<pb n="KR4d0400_WYG_002-34b"/>
　夫人夢府君擁一羊曰以此為識遂毓阜陵嘉定間<lb/>
　樓鑰奉詔撰碑述神靈甚詳且謂史失其名非崔子<lb/>
　玉也<lb/>
靈休逺被衛行都宿有元勛夢又符引馬擁羊昭景貺<lb/>
立碑建廟述嘉謨九陵荆棘年空往十里笙歌景不殊<lb/>
莫倚西齋闌檻去斜陽無語滿錢湖<lb/>
　　　和韻<lb/>
　東漢明神䕶宋都深宫曾有夢相符試看殁後昭靈<lb/>
<pb n="KR4d0400_WYG_002-35a"/>
　貺定是生前著顯謨金石文章千古在江山景物四<lb/>
　時殊忽聞闌外鳴簫鼓畫舫何人去泛湖<lb/>
　　依光堂<lb/>
　在崇福寺内太平興國元年建寺本錢氏故苑芝生<lb/>
　其間遂建寺號靈芝大中祥符賜崇福額紹煕中阜<lb/>
　陵臨幸御小車至齋堂飯僧面湖創堂扁曰依光中<lb/>
　設御座<lb/>
塵凝黼座憶垂衣今古湖波錦四圍靈毓紫芝三秀逺<lb/>
<pb n="KR4d0400_WYG_002-35b"/>
光開緑玉片金輝松窓自掩空蓮社石榻相期卧柳枝<lb/>
半捲珠簾看落景笙歌長送畫船歸<lb/>
　　　和韻<lb/>
　禪老身披舊衲衣寺前山色翠成圍只因曽沐君王<lb/>
　幸從此長依日月輝苑内舊生三秀草堂前春長萬<lb/>
　年枝鑾輿一去無消息唯見烟林夕鳥歸<lb/>
　<lb/>
　西湖百詠巻下<lb/>
</p>
<p>
</p>
  </div></body>
</text>\m</TEI>
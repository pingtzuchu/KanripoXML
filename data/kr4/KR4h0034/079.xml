<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_079-1a"/>
樂府詩集巻第七十九<lb/>
　　　　　　　太原　郭茂倩　編次<lb/>
　　近代曲辭<lb/>
　　　　　荀子曰久則論略近則論詳言世近而易<lb/>
　　　　　知也兩漢聲詩著于史者唯郊祀安世之<lb/>
　　　　　歌而已班固以廵狩福應之事不序郊廟<lb/>
　　　　　故餘皆弗論由是漢之雜曲所見者少而<lb/>
　　　　　相和鐃歌或至不可曉解非無傳也久故<lb/>
　　　　　也魏晉已後訖於梁陳雖略可考猶不若<lb/>
　　　　　隋唐之為詳非獨傳者加多也近故也近<lb/>
　　　　　代曲者亦雜曲也以其出扵隋唐之世故<lb/>
<pb n="KR4h0034_SBCK_079-1b"/>
　　　　　曰近代曲也隋自開皇初文帝置七部樂<lb/>
　　　　　一曰西涼伎二曰清商伎三曰髙麗伎四<lb/>
　　　　　曰天竺伎五曰安國伎六曰龜茲伎七曰<lb/>
　　　　　文康伎至大業中煬帝乃立清樂西涼龜<lb/>
　　　　　茲天竺康國疎勒安國髙麗禮畢以為九<lb/>
　　　　　部樂器工衣於是大備唐武徳初因隋舊<lb/>
　　　　　制用九部樂太宗増髙昌樂又造讌樂而<lb/>
　　　　　去禮畢曲其著令者十部一曰讌樂二曰<lb/>
　　　　　清商三曰西凉四曰天竺五曰髙麗六曰<lb/>
　　　　　龜茲七曰安國八曰疎勒九曰髙昌十曰<lb/>
　　　　　康國而總謂之燕樂聲辭繁雜不可勝紀<lb/>
<pb n="KR4h0034_SBCK_079-2a"/>
　　　　　凡燕樂諸曲始於武徳貞觀盛於開元天<lb/>
　　　　　寶其著錄者十四調二百二十二曲又有<lb/>
　　　　　梨園别教院法歌樂十一曲雲韶樂二十<lb/>
　　　　　曲肅代以降亦有因造僖昭之亂典章亾<lb/>
　　　　　缺其所存者㮣可見矣<lb/>
　　　　紀遼東二首　隋煬帝<lb/>
　　　　　紀遼東隋煬帝所作也通典曰髙句麗自<lb/>
　　　　　東晉以後居平壤城亦曰長安城隋山屈<lb/>
　　　　　曲南臨浿水在遼東南復有遼東玄菟等<lb/>
　　　　　數十城隋書曰大業八年煬帝伐髙麗度<lb/>
　　　　　遼水大戰于東岸撃賊破之進圍遼東是<lb/>
<pb n="KR4h0034_SBCK_079-2b"/>
　　　　　也王建又有渡遼水亦出於此<lb/>
遼東海北翦長鯨風雲萬里清方當銷鋒散馬牛旋師<lb/>
宴鎬京前歌後舞振軍威飲至解戎衣判不徒行萬里<lb/>
去空道五原歸<lb/>
秉旄仗節定遼東俘馘變夷風清歌凱捷九都水歸宴<lb/>
雒陽宫䇿功行賞不淹畱全軍藉智謀詎似南宫複道<lb/>
上先封雍齒侯<lb/>
　　　　同前　隋王　冑<lb/>
遼東浿水事龔行俯拾信神兵欲知振旅旋歸樂為聽<lb/>
凱歌聲十乗元戎纔渡遼扶濊已冰消詎似百萬臨江<lb/>
水按轡空廻鑣天威電邁舉朝鮮信次即言旋還笑魏<lb/>
<pb n="KR4h0034_SBCK_079-3a"/>
家司馬懿迢迢用一年鳴鑾詔蹕發淆潼合爵及疇庸<lb/>
何必豐沛多相識比屋降堯封<lb/>
　　　　遼東行　王　建<lb/>
遼東萬里遼水曲古戍無城復無屋黄雲葢地雪作山<lb/>
不惜黄金買衣服戰囘各自收弓箭正西囘面家鄉逺<lb/>
年年郡縣送征人將與遼東作丘坂寧為草木鄉中生<lb/>
有身不向遼東行<lb/>
　　　　渡遼水　王　建<lb/>
渡遼水此去咸陽五千里來時父母知隔生香著衣裳<lb/>
如<hi>如一作</hi>送死亦有白骨歸咸陽營家各與題本鄉身抂<lb/>
應無囘渡<hi>渡遼一作</hi>日駐馬相看遼水傍<lb/>
<pb n="KR4h0034_SBCK_079-3b"/>
　　　　㫺㫺鹽　嶭道衡<lb/>
　　　　　隋嶭吏部有㫺㫺鹽唐趙嘏廣之為二十<lb/>
　　　　　章樂苑曰㫺㫺鹽羽調曲唐亦為舞曲㫺<lb/>
　　　　　一作析<lb/>
垂桺覆金堤蘼蕪葉復齊水溢芙蓉沼花飛桃李蹊採<lb/>
桑秦氏女織錦竇家妻關山别蕩子風月守空閨恒斂<lb/>
千金笑長垂雙玉啼盤龍隨鏡隱彩鳳逐帷低飛魂同<lb/>
夜鵲倦寢憶晨雞暗牖懸珠網空梁落鷰泥前年過代<lb/>
北今嵗往遼西一去無消息那能惜馬蹄<lb/>
　　　　同前<lb/>
碧落風煙外瑶臺道路賖何如連御苑别自有仙家此<lb/>
<pb n="KR4h0034_SBCK_079-4a"/>
地囘鸞駕縁溪滿翠蕐洞中朙月夜牕下發煙霞<lb/>
　　　㫺㫺鹽二十首　趙　嘏<lb/>
　　　　垂桺覆金堤<lb/>
新年垂桺色嫋嫋對空閨不畏芳菲好自縁離别啼因<lb/>
風飄玉户向日映金堤驛使何時度還將贈隴西<lb/>
　　　　蘼蕪葉復齊<lb/>
提筐紅葉下度日採蘼蕪掬翠香盈袖看花億故夫葉<lb/>
齊誰復見風暖恨偏孤一被春光累容顔與㫺殊<lb/>
　　　　水溢芙蓉沼<lb/>
渌沼春光後青青草色濃綺羅驚翡翠暗粉妬芙蓉雲<lb/>
遍牕前見荷翻鏡裏逢將心託流水終日渺無從<lb/>
<pb n="KR4h0034_SBCK_079-4b"/>
　　　　花飛桃李蹊<lb/>
逺期難可託桃李自依依花徑無容跡戎裘未下機隨<lb/>
風開又落度日掃還飛欲折枝枝贈那知歸不歸<lb/>
　　　　採桑秦氏女<lb/>
南陌採桑出誰知妾姓秦獨憐傾國貌不負早鶯春珠<lb/>
履盪花溼龍鉤折桂新使君那駐馬自有侍中人<lb/>
　　　　織錦竇家妻<lb/>
當年誰不羡分作竇家妻錦字行行苦羅帷日日啼豈<lb/>
知登隴逺祇恨下機迷直候陽關使殷勤寄海西<lb/>
　　　　關山别蕩子<lb/>
那堪聞蕩子迢遞渉關山腸爲馬嘶斷衣從淚滴班愁<lb/>
<pb n="KR4h0034_SBCK_079-5a"/>
看塞上路詎惜鏡中顔儻見征西雁應傳一字還<lb/>
　　　　風月守空閨<lb/>
良人猶逺戍耿耿夜閨空繡戸流宵月羅帷坐曉風魂<lb/>
飛沙帳北腸斷玉關中尚自無消息錦衾那得同<lb/>
　　　　恒斂千金笑<lb/>
玉顔恒自斂羞出鏡臺前早惑陽城客今悲華錦筵從<lb/>
軍人㪅逺投喜鵲空傳夫壻交河北迢迢路幾千<lb/>
　　　　長垂雙玉啼<lb/>
雙雙紅淚墮度日暗中啼雁出居延北人猶遼海西向<lb/>
燈垂玉枕對月灑金閨不惜羅衣溼惟愁歸意迷<lb/>
　　　　蟠龍隨鏡隱<lb/>
<pb n="KR4h0034_SBCK_079-5b"/>
鸞鏡無由照蛾睂豈忍看不知愁髪換空見隱龍蟠那<lb/>
愜紅顔改偏傷白日<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>今朝窺玉匣雙淚落闌干<lb/>
　　　　綵鳳逐帷低<lb/>
巧繡雙飛鳳朝朝伴下帷春花那見照草色已頻欺欲<lb/>
巻思君處將啼裛淚時何年征戍客傳語報佳期<lb/>
　　　　驚魂同夜鵲<lb/>
萬里無人見衆情難與論思君常入夢同鵲屢驚魂孤<lb/>
寢紅羅帳雙啼玉筯㾗妾心甘自<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>豈復暫㤀恩<lb/>
　　　　倦寢聽晨雞<lb/>
去去邊城騎愁眠掩夜閨披衣窺落月拭淚待鳴雞不<lb/>
憤連年别那堪長夜啼功成應自恨早晚發遼西<lb/>
<pb n="KR4h0034_SBCK_079-6a"/>
　　　　暗牖懸蛛網<lb/>
暗中蛛網織歴亂綺牕前萬里終無信一條徒自懸分<lb/>
從珠露滴愁見隟風牽妾意何聊賴看看劇斷絃<lb/>
　　　　空梁落鷰泥<lb/>
春至今朝鷰花時伴獨啼飛斜珠箔隔語近畫梁低帷<lb/>
巻閒窺户牀空暗落泥誰能長對此雙去復雙棲<lb/>
　　　　前年過代北<lb/>
代北幾千里前年又復經燕山雲自合胡塞草應青鐵<lb/>
馬喧鼙鼓蛾睂怨錦屏不知羌笛曲掩淚若爲聽<lb/>
　　　　今嵗往遼西<lb/>
萬里飛書至聞君已渡遼祇諳新别苦㤀卻舊時嬌烽<lb/>
<pb n="KR4h0034_SBCK_079-6b"/>
戍年將老紅顔日向彫胡沙兼漢苑相望㡬迢迢<lb/>
　　　　一去無還意<lb/>
良人征絶域一去不言還百戰攻胡虜三冬阻玉關蕭<lb/>
蕭邊馬思獵獵戍旗閒獨把千重恨連年未解顔<lb/>
　　　　那能惜馬蹄<lb/>
雲中路杳杳江畔草淒淒妾久垂珠淚君何惜馬蹄邊<lb/>
風悲曉角營月怨春鼙未道休征戰愁睂又復低<lb/>
　　　　江都宮樂歌　隋煬帝<lb/>
揚州舊處可淹畱臺榭髙朙復好遊風亭芳樹迎早夏<lb/>
長臯麥隴送餘秋渌潭桂檝浮青雀果下金鞍駕紫驑<lb/>
緑觴素蟻流霞飲長袖清歌樂戲州<lb/>
<pb n="KR4h0034_SBCK_079-7a"/>
　　　　十索四首　丁六娘<lb/>
　　　　　樂苑曰十索羽調曲也<lb/>
裙裁孔雀羅紅緑相叅對映以蛟龍錦分朙奇可愛麤<lb/>
細君自知從郎索衣帶<lb/>
為性愛風光偏憎良夜促曼眼腕中嬌相看無厭足懽<lb/>
情不耐眠從郎索花燭<lb/>
君言花勝人人今去花近寄語落花風莫吹花落盡欲<lb/>
作勝花妝從郎索紅粉<lb/>
二八好容顔非意得相關逢桑欲採折尋枝倒嬾攀欲<lb/>
呈纎纎手從郎索指鐶<lb/>
　　　　同前二首<lb/>
<pb n="KR4h0034_SBCK_079-7b"/>
含嬌不自轉送眼勞相望無那關情伴共入同心帳欲<lb/>
防人眼多從郎索錦障<lb/>
蘭房下翠帷蓮帳舒鴛錦懽情宜早暢密態須同寢欲<lb/>
共作纒綿從郎索花枕<lb/>
　　　　水調歌第一<lb/>
　　　　　樂苑曰水調商調曲也舊說水調河傳隋<lb/>
　　　　　煬帝幸江都時所製曲成奏之聲韻怨切<lb/>
　　　　　王令言聞而謂其弟子曰但有去聲而無<lb/>
　　　　　囘韻帝不返矣後竟如其言按唐曲凡十<lb/>
　　　　　一疊前五疊為歌後六疊為入破其歌苐<lb/>
　　　　　五疊五言調聲最為怨切故白居易詩云<lb/>
<pb n="KR4h0034_SBCK_079-8a"/>
　　　　　五言一遍最慇懃調少情多似有因不㑹<lb/>
　　　　　當時翻曲意此聲腸斷為何人唐又有新<lb/>
　　　　　水調亦商調曲也<hi>疊十六字一本缺前五</hi>
平沙落日大荒西隴上朙星高復低孤山幾處看烽火<lb/>
壯<hi>戰一作</hi>士速營候鼓鞞<lb/>
　　　　第二<lb/>
猛將關西意氣多能騎駿馬弄琱戈金鞍寶鉸精神出<lb/>
笛倚新翻水調歌<lb/>
　　　　第三<lb/>
王孫别上緑珠輪不羡名公樂此身户外碧潭春洗馬<lb/>
樓前紅燭夜迎人<lb/>
<pb n="KR4h0034_SBCK_079-8b"/>
　　　　第四<lb/>
隴頭一叚氣長秋舉目蕭條總是愁祇為征人多下淚<lb/>
年年添作斷腸流<lb/>
　　　　第五<lb/>
雙帶仍分影同心巧結香不應須換彩意欲媚濃粧<lb/>
　　　　入破第一<lb/>
細草河邊一雁飛黄龍關裏掛戎衣為受朙王恩寵甚<lb/>
從事經年不復歸<lb/>
　　　　第二<lb/>
錦城絲管日紛紛半入江風半入雲此曲只應天上去<lb/>
人間能得㡬囘聞<lb/>
<pb n="KR4h0034_SBCK_079-9a"/>
　　　　第三<lb/>
昨夜遥歡出建章今朝綴賞度昭陽傳聲莫閉黄金屋<lb/>
為報先開白玉堂<lb/>
　　　　第四<lb/>
日晚笳聲咽戍樓隴雲漫漫水東流行人萬里向西去<lb/>
滿目關山空<hi>無一作</hi>恨<hi>自一作</hi>愁<lb/>
　　　　第五<lb/>
千年一遇聖朙朝願對君王舞細腰乍可當熊任生死<lb/>
誰能伴鳳上<hi>入一作</hi>雲霄<lb/>
　　　　第六徹<lb/>
閨燭無人影羅屏有夢魂近來音耗絶終日望君門<lb/>
<pb n="KR4h0034_SBCK_079-9b"/>
　　　　水調　吳　融<lb/>
鑿河千里走黄沙浮殿西來動日華可道新聲是亾國<lb/>
且貪惆悵後庭花<lb/>
　　　　堂堂二首　李義府<lb/>
　　　　　樂苑曰堂堂角調曲唐髙宗朝曲也㑹要<lb/>
　　　　　曰調露中太子既廢李嗣真私謂人曰禍<lb/>
　　　　　猶未已主上不親庻務事無巨細決於中<lb/>
　　　　　宮宗室雖衆俱抂散位居中制外其勢不<lb/>
　　　　　敵恐諸王藩翰為中宮所蹂踐矣隋已來<lb/>
　　　　　樂府有堂堂曲再言堂者是唐再受命也<lb/>
　　　　　中宮僭擅復歸子孫則為再受命矣近日<lb/>
<pb n="KR4h0034_SBCK_079-10a"/>
　　　　　閭里又有側堂堂撓堂堂之謡側者不正<lb/>
　　　　　之辭撓者不安之稱將見患難之作不久<lb/>
　　　　　矣後皆如其言按堂堂本陳後主所作唐<lb/>
　　　　　為法曲故白居易詩云法曲法曲歌堂堂<lb/>
　　　　　是也<lb/>
鏤月成歌扇裁雲作舞衣自憐囘雪影好取洛川歸<lb/>
懶正鴛鴦被羞褰玳瑁牀春風别有意密處也尋香<lb/>
　　　　同前　李　賀<lb/>
堂堂復堂堂紅脱梅灰香<hi>海梅香一作紅熟</hi>十年粉蠧生畫梁<lb/>
飢蟲不食推碎黃蕙花已老桃葉長禁院懸簾隔御光<lb/>
華清源中礐石湯徘徊百<hi>白一作</hi>鳳隨君王<lb/>
<pb n="KR4h0034_SBCK_079-10b"/>
　　　　涼州歌第一<lb/>
　　　　　樂苑曰涼州宮調曲開元中西涼府都督<lb/>
　　　　　郭知運進樂府雜録曰梁州曲本抂正宮<lb/>
　　　　　調中有大遍小遍至貞元初康崑崙翻入<lb/>
　　　　　琵琶玉宸宮調初進曲抂玉宸殿故有此<lb/>
　　　　　名合諸樂即黄鍾宮調也張同幽閒鼓吹<lb/>
　　　　　曰叚和尚善琵琶自制西涼州後傳康崑<lb/>
　　　　　崙即道調涼州也亦謂之新涼州云<lb/>
漢家宮裏栁如絲上苑桃花連碧池聖夀已傳千嵗酒<lb/>
天文㪅賞百僚詩<lb/>
　　　　第二<lb/>
<pb n="KR4h0034_SBCK_079-11a"/>
朔風吹葉雁門秋萬里煙塵昬戍樓征馬長思青海北<lb/>
胡笳夜聽隴山頭<lb/>
　　　　第三<lb/>
開篋淚霑襦見君前日書夜臺空寂寞猶見<hi>是一作</hi>紫雲<lb/>
車<lb/>
　　　　排遍第一<lb/>
三秋陌上早霜飛羽獵平田淺草齊錦背蒼鷹初出按<lb/>
五花驄馬餵來肥<lb/>
　　　　第二<lb/>
鴛鴦殿裏笙歌起翡翠樓前出舞人喚上紫微三五夕<lb/>
聖朙方夀一千春<lb/>
<pb n="KR4h0034_SBCK_079-11b"/>
　　　　涼州詞　耿　緯<lb/>
國使翩翩隨斾旌隴西歧路足荒城氈裘牧馬胡雛小<lb/>
日草蕃歌三兩聲<lb/>
　　　　同前　張　籍<lb/>
邊城草雨雁飛低蘆笋初生漸欲齊無數鈴聲遥過磧<lb/>
應䭾白練到安西<lb/>
古鎭城門白磧開胡兵往往傍沙堆廵邊使客行應早<lb/>
每待平安火到來<lb/>
鳳林關裏水東流白草黄榆六十秋邊將皆承主恩澤<lb/>
無人解道取凉州<lb/>
　　　　同前　嶭　逢<lb/>
<pb n="KR4h0034_SBCK_079-12a"/>
昨夜蕃兵報國讎沙州都護破梁州黄河九曲今歸漢<lb/>
塞外縱横戰血流<lb/>
　　　　大和第一<lb/>
　　　　　樂苑曰大和羽調曲也<lb/>
國門卿相舊山莊聖主移來宴緑芳簾外輾為車馬路<lb/>
花間踏出舞人塲<lb/>
　　　　第二<lb/>
國鳥尚含天樂囀寒風猶帶御衣香為報碧潭朙月夜<lb/>
㑹須畱賞待君王<lb/>
　　　　第三<lb/>
庭前鵲遶相思樹井上鶯歌爭刺桐含情少婦悲春草<lb/>
<pb n="KR4h0034_SBCK_079-12b"/>
多是良人學轉蓬<lb/>
　　　　第四<lb/>
塞北江南共一家何須淚落怨黄沙春酒半酣千日醉<lb/>
庭<hi>邊一作</hi>前<hi>庭一作</hi>還有落梅花<lb/>
　　　　第五徹<lb/>
我皇膺運太平年四海朝宗㑹百川自古㡬多朙聖主<lb/>
不如今帝勝堯天<lb/>
　　　　伊州歌第一<lb/>
　　　　　樂苑曰伊州商調曲西京節度盍嘉運所<lb/>
　　　　　進也<lb/>
秋風朙月獨離居蕩子從戎十載餘征人去日慇懃囑<lb/>
<pb n="KR4h0034_SBCK_079-13a"/>
歸雁來時數寄書<lb/>
　　　　第二<lb/>
彤闈曉闢萬鞍廻玉輅春遊薄晚開渭北清光揺草樹<lb/>
州南嘉景入樓臺<lb/>
　　　　第三<lb/>
聞道黄花戍頻年不解兵可憐閨裏月偏照漢家營<lb/>
　　　　第四<lb/>
千里東歸客無心憶舊遊掛帆游白水髙枕到青州<lb/>
　　　　第五<lb/>
桂殿江烏對彫屛海鷰重祇應多釀酒醉罷樂高鍾<lb/>
　　　　入破第一<lb/>
<pb n="KR4h0034_SBCK_079-13b"/>
千門今夜曉初晴萬里天河徹帝京璨璨繁星駕秋色<lb/>
稜稜霜氣韻鍾聲<lb/>
　　　　第二<lb/>
長安二月桺依依西出流沙路漸微閼氏山上春光少<lb/>
相府庭邉驛使稀<lb/>
　　　　第三<lb/>
三秋大漠冷溪山八月嚴霜變草顔巻斾風行宵渡磧<lb/>
銜枚電掃曉應還<lb/>
　　　　第四<lb/>
行樂三陽早芳菲二月春閨中紅粉態陌上看花人<lb/>
　　　　第五<lb/>
<pb n="KR4h0034_SBCK_079-14a"/>
君住孤山下煙深夜徑長轅門渡緑水遊苑遶垂楊<lb/>
　　　　陸州歌第一<lb/>
分野中峰變隂晴衆壑殊欲投人處㝛隔浦問樵夫<lb/>
　　　　第二<lb/>
共得煙霞逕東歸山水遊蕭蕭望林夜寂寂坐中秋<lb/>
　　　　第三<lb/>
香氣傳空滿妝花映薄紅歌聲天仗外舞態御樓中<lb/>
　　　　排遍第一<lb/>
樹發花如錦鶯啼桺若絲㪅逢歡宴地愁見别離時<lb/>
　　　　第二<lb/>
朙月照秋葉西風響夜砧彊言徒自亂往事不堪尋<lb/>
<pb n="KR4h0034_SBCK_079-14b"/>
　　　　第三<lb/>
坐對銀釭曉停畱玉筯㾗君門常不見無處謝前恩<lb/>
　　　　第四<lb/>
曙月當牕滿征人出塞遊畫樓終日閉清<hi>絲一作</hi>管為誰<lb/>
調<lb/>
　　　　簇拍陸州<lb/>
西去輪臺萬里餘故鄉音耗日應疎隴山鸚鵡能言語<lb/>
為報閨人數寄書<lb/>
　　　　石州<lb/>
　　　　　樂苑曰石州商調曲也又有舞石州<lb/>
自從君去逺廵邊終日羅幃獨自眠看花情轉切攬鏡<lb/>
<pb n="KR4h0034_SBCK_079-15a"/>
淚如泉一自離君後啼多雙臉穿何時狂虜滅免得㪅<lb/>
畱連<lb/>
樂府詩集巻第七十九<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_079-15b"/>
<pb n="KR4h0034_SBCK_079-15b"/>
</p>
<p>
</p>
  </div>
</body>
</text>
</TEI>
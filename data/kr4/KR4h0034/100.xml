<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_100-1a"/>
樂府詩集巻第一百<lb/>
　　　　　　　太原　郭茂倩　編次<lb/>
　　新樂府<lb/>
　　　樂府倚曲　温庭筠<lb/>
　　　　漢皇迎春辭<lb/>
草芊芊晴掃煙宫城大錦紅殷鮮海日如融照仙掌淮<lb/>
王小隊纓鈴響獵獵東風展燄旗畫神金甲蔥籠網鉅<lb/>
公步輦迎句芒複道掃塵鸞篲長豹尾竿前趙飛鷰桺<lb/>
風吹盡睂間黄碧草含情杏花喜上林鸎轉遊絲起寳<lb/>
馬揺環萬騎歸恩光暗入簾櫳裏<lb/>
　　　　夜宴謡<lb/>
<pb n="KR4h0034_SBCK_100-1b"/>
長釵墜髮雙蜻蜓碧盡山斜開畫屏虬鬚公子五侯客<lb/>
一飲千鍾如建瓴鸞咽姹唱圜無節睂斂湘煙袖回雪<lb/>
清夜恩情四座同莫令溝水東西别亭亭蠟淚香珠濺<lb/>
闇露小<hi>曉一作</hi>風羅幕寒飄飄<hi>飄颻一作</hi>㦸帶儼相次二十四<lb/>
枝龍畫竿裂管縈弦共繁曲芳罇細浪傾春淥髙樓客<lb/>
散杏花多脉脉新蟾如瞪目<lb/>
　　　　蓮浦謡<lb/>
鳴橈軋軋溪溶溶廢綠平煙吴苑東水清蓮媚兩相向<lb/>
鏡裏見愁愁更紅白馬金鞭大堤上西江日夕多風浪<lb/>
荷心有露似驪珠不是真圓亦搖蕩<lb/>
　　　　遐水謠<lb/>
<pb n="KR4h0034_SBCK_100-2a"/>
天兵九月渡遐水馬踏沙鳴雁聲起殺氣空髙萬里情<lb/>
塞寒如箭傷眸子狼煙堡上霜漫漫枯葉飄<hi>號一作</hi>風天<lb/>
地乾犀帶䑕裘無暖色清光烱冷黄金鞍虜塵如霧罩<lb/>
<hi>昬一作</hi>亭障隴首年年漢飛將麟閣無名期未歸樓中思<lb/>
婦徒相望<lb/>
　　　　曉仙謠<lb/>
玉妃喚月歸海宫月色澹白涵春空銀河欲轉星靨靨<lb/>
雪浪疊山埋早紅宫花有露如新淚小苑茸茸<hi>藂藂一作</hi>入<lb/>
寒翠綺閣空傳唱漏聲網軒未辨凌雲字遙遥珠帳連<lb/>
湘煙鶴扇如霜金骨仙碧簫曲盡綵霞動下視九州皆<lb/>
悄然秦玉女騎紅尾鳯乘<hi>半一作</hi>空回首晨雞弄霧葢狂<lb/>
<pb n="KR4h0034_SBCK_100-2b"/>
塵億兆家世人猶作牽情夢<lb/>
　　　　水仙謠<lb/>
水客夜騎紅鯉魚赤鸞雙鶴蓬瀛書輕塵不起雨新霽<lb/>
萬里孤光含碧虚露魄冠輕見雲髮寒絲七柱香泉咽<lb/>
夜深天碧亂山姿光碎玉<hi>平一作</hi>波滿船月<lb/>
　　　　東峰歌<lb/>
錦礫潺湲玉溪水曉来微雨蕉<hi>藤一作</hi>花紫冉冉山雞紅<lb/>
尾長一聲樵斧驚飛起松刺梳空石差齒煙香風軟人<lb/>
參蘂陽崖一夢伴雲根仙菌靈芝夢魂裏<lb/>
　　　　罩魚歌<lb/>
朝罩罩城東<hi>南一作</hi>草罩罩城西兩漿鳴幽幽蓮子相髙<lb/>
<pb n="KR4h0034_SBCK_100-3a"/>
低持罩入深水金鱗大如手魚尾迸圜波千珠落湘藕<lb/>
風颸颸雨離離菱尖茭刺鸂鶒飛水連網眼白如影淅<lb/>
瀝蓬聲寒㸃微楚岸有花花葢屋金塘桺色前溪曲悠<lb/>
溶杳若去無窮五色澄潭鴨頭緑<lb/>
　　　　生禖屏風歌<lb/>
玉墀暗接崑崙井井上無人金索冷畵壁隂森九子堂<lb/>
階前細月鋪花影繡屏銀鴨香蓊濛天上夢歸花繞叢<lb/>
宜男漫作後庭草不似櫻桃千子紅<lb/>
　　　　湘宫人歌<lb/>
池塘芳意溼夜半東風起生綠畵羅屏金壺貯春水黄<lb/>
粉楚宫人方飛<hi>芳花一作</hi>玉刻鱗娟娟照棋燭不語兩含嚬<lb/>
<pb n="KR4h0034_SBCK_100-3b"/>
　　　　太液池歌<lb/>
　　　　　漢書曰建章宫北有太液池池中有蓬萊<lb/>
　　　　　方丈瀛州象神山也顔師古曰太液池者<lb/>
　　　　　言其津潤所及廣也<lb/>
腥鮮龍氣連清防花風漾漾吹細光疊瀾不定照天井<lb/>
倒影蕩揺晴翠長平碧淺春生緑塘雲容雨態連青蒼<lb/>
夜深銀漢通柏梁二十八宿朝玉堂<lb/>
　　　　雞鳴埭歌<lb/>
南朝天子射雉時銀河耿耿星參差銅壺漏斷夢初覺<lb/>
寳馬塵髙人未知魚躍蓮東蕩宫沼濛濛御桺懸棲鳥<lb/>
紅妝萬户鏡中春碧樹一聲天下曉盤踞勢窮三百年<lb/>
<pb n="KR4h0034_SBCK_100-4a"/>
朱方殺氣成愁煙彗星拂地浪連海戰鼓渡江塵漲天<lb/>
繡龍畫雉填宫井野火風驅燒九鼎殿巢江鷰砌生蒿<lb/>
十二金人霜烱烱芊綿平綠臺城基暖色春空荒古陂<lb/>
寧知玉樹後庭曲畱待野棠如雪枝<lb/>
　　　　雉場歌<lb/>
茭葉萋萋接煙樹雞鳴埭上梨花露彩仗鏘鏘已合圍<lb/>
繡翎白頸遥相妒鵰尾扇張金縷髙碎鈴素拂驪駒豪<lb/>
緑場紅跡未相接箭發銅牙傷彩毛麥壟桑隂小山晚<lb/>
六虬歸去凝笳逺城頭却望幾含情青畆春蕪連古苑<lb/>
　　　　東郊行<lb/>
鬪雞臺下東西道桺覆班䳡<hi>騅一作</hi>蝶縈草坱靄韶容鎖<lb/>
<pb n="KR4h0034_SBCK_100-4b"/>
澹愁青筐葉盡蠶應老緑渚幽香注<hi>生一作</hi>白蘋差差小<lb/>
浪吹魚鱗王孫騎馬有歸意林彩空中<hi>著空一作</hi>如細塵安<lb/>
得一生<hi>人主一作</hi>各相守燒船破棧休馳走世上方應無别<lb/>
離路傍更長千枝桺<lb/>
　　　　春野行<lb/>
草淺淺春如翦花壓李娘愁飢蠶欲成蠒東城年少氣<lb/>
堂堂金丸驚起雙鴛鴦含羞更問衛公子月到枕前春<lb/>
夢長<lb/>
　　　　呉苑行<lb/>
錦雉雙飛梅結子平春逺緑牕中起呉江澹畫水連空<lb/>
三尺屏風隔千里小苑有門紅扇開天絲舞蝶俱<hi>共一作</hi>
<pb n="KR4h0034_SBCK_100-5a"/>
徘徊綺戸雕楹長若此韶光嵗嵗如歸來<lb/>
　　　　塞寒行<lb/>
燕弓弦勁霜封瓦撲䔩寒雕睇平野一㸃黄塵起雁喧<lb/>
白龍堆下午蹄馬河源怒濁風如刀翦斷朔雲天更髙<lb/>
晚出榆闗逐征北驚沙飛迸衝貂袍心許凌烟名不滅<lb/>
年年錦字傷離别彩毫一畫竟何榮空使青樓泣<hi>淚一作</hi>
成血<lb/>
　　　　臺城曉朝曲<lb/>
司馬門前火千炬䦨干星斗天將曙朱網龕驂丞相車<lb/>
曉隨疊鼓朝天去博山鏡樹香䒠茸裊裊浮航金畫龍<lb/>
大江斂勢避宸極兩闕深嚴煙翠濃<lb/>
<pb n="KR4h0034_SBCK_100-5b"/>
　　　　走馬樓三更曲<lb/>
春姿暖氣昬神沼李樹拳枝紫牙小玉皇夜入未央宫<lb/>
長火千條照棲鳥馬過平橋通畫堂虎蟠龍㦸風悠揚<lb/>
簾閒清唱報寒㸃丙舎無人遺燼香<lb/>
　　　　春曉曲<lb/>
家臨長信往來道乳燕雙雙拂煙草油壁車輕金犢肥<lb/>
流蘇帳曉春雞早籠中嬌鳥暖猶睡簾外落花閒不埽<lb/>
衰桃一樹近前池似惜紅顔鏡中老<lb/>
　　　　惜春詞<lb/>
百舌問花花不語低回似恨横塘雨蜂争粉蘂蝶分香<lb/>
不似垂楊惜金縷願君畱得長妖韶莫逐東風還蕩揺<lb/>
<pb n="KR4h0034_SBCK_100-6a"/>
秦女含嚬向煙月愁紅帶露空迢迢<lb/>
　　　　春愁曲<lb/>
紅絲穿露珠簾冷百尺啞啞下纎綆逺翠愁山入臥屏<lb/>
兩重雲母空烘影凉簪墜髮春眠重玉兔煴香<hi>氤一作</hi>桺<lb/>
如夢錦疊空牀萎墮紅颸颸掃尾雙金鳯蜂喧蝶駐俱<lb/>
<hi>戲一作</hi>悠揚桺拂赤欄纎草長覺後梨花委平緑春風和<lb/>
雨吹池塘<lb/>
　　　　春洲曲<lb/>
韶光染色如蛾翠緑涇紅鮮水容媚蘇小慵多蘭渚閒<lb/>
融融浦日鵁鶄寐紫騮蹀躞金銜嘶岸上揚鞭煙草迷<lb/>
門外平橋連桺堤歸來晚樹黄鸎啼<lb/>
<pb n="KR4h0034_SBCK_100-6b"/>
　　　　晚歸曲<lb/>
格格水禽飛帶波孤光斜起夕陽多湖西山淺似相笑<lb/>
菱刺惹衣攢黛蛾青絲繫船向江木蘭牙出土呉江曲<lb/>
水極晴揺泛灎紅草平春染煙緜綠玉鞭騎馬白玉<hi>作一</hi>
<hi>叛楊</hi>兒刻金作鳯光參差丁丁暖漏滴花影催入景陽人<lb/>
不知彎堤弱桺遙相囑雀扇團圜掩香玉蓮塘艇子歸<lb/>
不歸桺闇桑濃聞布榖<lb/>
　　　　湘東宴曲<lb/>
湘東宴夜金貂人楚女含情嬌翠嚬玉管將吹挿鈿帶<lb/>
錦囊斜拂雙騏驎重城漏斷孤帆去唯恐瓊籖報天曙<lb/>
萬戸沈沈碧樹圜雲飛雨散知何處欲上香車俱脉脉<lb/>
<pb n="KR4h0034_SBCK_100-7a"/>
清歌響斷銀屏隔堤外紅塵蠟<hi>蜜一作</hi>炬歸樓前澹月連<lb/>
天白<lb/>
　　　　照影曲<lb/>
景陽妝罷瓊窗暖欲照澄朙香步懶橋上衣多抱彩雲<lb/>
金鱗不動春塘滿黄印額山輕為塵翠鮮紅穉俱含嚬<lb/>
桃花百媚如欲語曾為無雙今兩身<lb/>
　　　　舞衣曲<lb/>
藕腸纎縷抽輕春煙機漠漠嬌娥嚬金梭淅瀝透空薄<lb/>
翦落交刀吹斷雲張家公子夜聞雨夜向蘭堂思楚舞<lb/>
蟬衫麟帶壓愁香偷得鸎黄銷金縷<hi>鶯鎖金縷一作偷得黄</hi>管含<lb/>
蘭氣嬌語悲胡槽雪腕鴛鴦絲芙蓉力弱應難定楊桺<lb/>
<pb n="KR4h0034_SBCK_100-7b"/>
風多不自持迴頭笑語西窗客星斗寥寥波脉脉不逐<lb/>
秦王巻象牀滿樓朙月梨花白<lb/>
　　　　故城曲<lb/>
漠漠沙堤煙堤西雉子班雉聲何角角麥秀桑隂閒遊<lb/>
絲蕩平緑朙滅時相續白馬金絡頭東風故城曲故城<lb/>
殷貴嬪曾占未央春自從香骨化飛作馬蹄塵<lb/>
　　　　蘭塘辭<lb/>
塘水汪汪鳧唼喋憶上江南木蘭檝繡頸金鬚蕩倒光<lb/>
團團皺緑雞頭葉露凝荷巻珠淨圜紫菱刺短浮根鮮<lb/>
小姑歸晚紅妝淺鏡裏芙蓉照水鮮東溝潏潏勞回首<lb/>
欲寄一杯瓊液酒知道無郎却有情長敎月照相思桺<lb/>
<pb n="KR4h0034_SBCK_100-8a"/>
　　　　碌碌古詞<lb/>
左亦不碌碌右亦不碌碌野草自根肥嬴牛生建犢融<lb/>
蠟作杏蔕男兒不戀家春風破紅意女頰如桃花忠言<lb/>
未見信巧語翻咨嗟一鞘無兩刀徒勞油壁車<lb/>
　　　　昆朙池水戰辭<lb/>
汪汪積水連碧空重疊細紋交斂紅赤帝龍孫鱗甲怒<lb/>
臨流一眄生隂風鼉鼓三聲報天子雕旗<hi>旌一作</hi>戰艦凌<lb/>
波起雷吼濤驚白若山石鯨眼裂蟠蛟死滇池海浪相<lb/>
喧豗青翰畫鷁相次來<hi>旌相次來一作青幟白</hi>箭羽槍纓三百萬<lb/>
踏翻西海生塵埃茂陵仙去菱花老唼唼游魚近煙島<lb/>
渺莽殘陽釣艇歸緑頭江鴨眠沙草<lb/>
<pb n="KR4h0034_SBCK_100-8b"/>
　　　　獵騎辭<lb/>
早辭平扆殿夕奉湘南宴香兔抱微煙重鱗疊輕扇僕<lb/>
飢使君馬雁避將軍箭寳柱惜離弦流黄悲赤縣理釵<lb/>
低舞鬢换袖回歌靣晚桺未如絲春花已如霰所嗟故<lb/>
里曲不及青樓燕<lb/>
　　　樂府雜詠六首　陸龜䝉<lb/>
　　　　雙吹管<lb/>
長短裁浮筠參差作飛鳯髙樓朙月夜吹出江南弄<lb/>
　　　　東飛鳧<lb/>
裁得尺錦書欲寄東飛鳧脛短翅亦短雌雄戀菰蒲<lb/>
　　　　花成子<lb/>
<pb n="KR4h0034_SBCK_100-9a"/>
春風等君意亦解欺桃李寫得去時真歸來不相似<lb/>
　　　　月成弦<lb/>
孤光照還沒轉益傷離别妾若是姮娥長圜不敎缺<lb/>
　　　　孤獨怨<lb/>
前回邉使至聞道交河戰坐想鼓鞞聲寸心攢百箭<lb/>
　　　　金吾子<lb/>
嫁得金吾子長聞輕薄名君心如不重妾腰徒自輕<lb/>
　　　正樂府十首　皮日休<lb/>
　　　　　正樂府皮日休所作也其意以樂府者盖<lb/>
　　　　　古聖王採天下之詩欲以觀民風之美惡<lb/>
　　　　　而被之管弦以為訓戒非特以魏晉之侈<lb/>
<pb n="KR4h0034_SBCK_100-9b"/>
　　　　　麗梁陳之浮豔而謂之樂府也故取其可<lb/>
　　　　　悲可懼者著於歌詠凡十篇名之曰正樂<lb/>
　　　　　府<lb/>
　　　　卒妻悲<lb/>
河隍戍卒去一半多不回家有半菽食身為一囊灰官<lb/>
吏按其籍伍中斥其妻處處魯人髽家家𣏌婦哀少者<lb/>
任用<hi>所一作</hi>歸老者無所攜况當札瘥年米粒如瓊瑰纍<lb/>
纍作餓殍見之心若摧其夫死鋒刃其室委塵埃其命<lb/>
即用矣其賞安在哉豈無黔敖恩救此窮餓骸誰知白<lb/>
屋士念此翻欸欸<lb/>
　　　　橡媪歎<lb/>
<pb n="KR4h0034_SBCK_100-10a"/>
秋深橡子熟散落榛蕪崗傴傴黄髮媪拾之踐晨霜移<lb/>
時始盈掬盡日方滿筐幾曝復幾蒸用作三冬糧山前<lb/>
有熟稲紫穟襲人香細穫又精舂粒粒如玉璫持之納<lb/>
于官私室無倉箱如何一石餘只作五斗量狡吏不畏<lb/>
刑貪官不避贓農時作私債農畢歸官倉自冬及于春<lb/>
橡實誑飢腸吾聞田成子詐仁猶自王吁嗟逢橡媪不<lb/>
覺淚沾裳<lb/>
　　　　貪官怨<lb/>
國家省闥吏賞之皆與位素來不知書豈能精吏理大<lb/>
者或宰邑小者皆尉史愚者若混沌毒者如雄虺傷哉<lb/>
堯舜民肉袒受鞭箠吾聞古聖王天下無遺士朝廷及<lb/>
<pb n="KR4h0034_SBCK_100-10b"/>
下邑治者皆仁義國家選賢良定制兼拘忌所以用此<lb/>
徒令之充禄仕何不廣取人何不廣歴試下位既賢哉<lb/>
上位何如矣胥徒賞以財俊造悉為吏天下若不平吾<lb/>
當甘棄市<lb/>
　　　　農父謠<lb/>
農父寃苦辛向我述其情難將一人農可備十人征如<lb/>
何江淮粟輓漕輸咸京黄河水如電一半沉與傾均輸<lb/>
利其事識司安敢評三川豈不農三輔豈不耕奚不車<lb/>
其粟用以供天兵美哉農父言何計逹王程<lb/>
　　　　路臣恨<lb/>
路臣何方來去馬真如龍行驕不動塵滿轡金瓏璁有<lb/>
<pb n="KR4h0034_SBCK_100-11a"/>
人自天來將避荆棘叢獰呼不覺止推下蒼黄中十夫<lb/>
制鞭䇿御之如驚鴻日行六七郵瞥若雁無蹤路臣慎<lb/>
勿愬愬則刑爾躬軍期方似雨天命正如風七雄戰争<lb/>
時賔旅猶自通何如太平世動步却途窮<lb/>
　　　　賤貢士<lb/>
南越貢珠璣西蜀進羅綺到京未晨旦一一見天子如<lb/>
何賢與俊為貢賤如此所知不可求敢望前席事吾聞<lb/>
古聖人射宫親選士不肖盡屏跡賢能皆得位所以謂<lb/>
得人所以稱多士歎息幾編書時哉又何異<lb/>
　　　　頌夷臣<lb/>
夷臣夲學外仍善唐文字吾人本尚捨何况夷臣事所<lb/>
<pb n="KR4h0034_SBCK_100-11b"/>
以不學者反為夷臣戲所以尸祿人反為夷臣忌吁嗟<lb/>
蕐風衰何嘗不由是<lb/>
　　　　惜義鳥<lb/>
啇顔多義鳥義鳥實可嗟危巢年纍纍隐在栳木花他<lb/>
巢若有雛乳之如一家他巢若遭捕投之同一羅啇人<lb/>
每秋貢所貢復如何飽以稲粱滋飾以組繡蕐惜哉仁<lb/>
義禽委戲於宫娥吾聞鳯之貴仁義亦足夸所以不遭<lb/>
捕葢緣生不多<lb/>
　　　　誚虚器<lb/>
襄陽作髹器中有庫露真持以遺北虜紿云生有神每<lb/>
歳走其使所費如雲屯吾聞古聖王修徳來遠人未聞<lb/>
<pb n="KR4h0034_SBCK_100-12a"/>
作巧詐用欺禽獸君吾道尚如此戎心安足云如何漢<lb/>
宣帝却得呼韓臣<lb/>
　　　　哀隴民<lb/>
隴山千萬仭鸚鵡巢其巔窮危又極險其山獨不全蚩<lb/>
蚩隴之民懸度如登天空中覘其巢堕者争紛然百禽<lb/>
不得一十人九死焉隴川有戍卒戍卒亦不閒將命提<lb/>
雕籠直到金堂前彼毛不自珍彼舌不自言胡為輕人<lb/>
命奉此翫好端吾聞古聖王珍禽皆捨旃今此隴民屬<lb/>
每嵗啼漣漣<lb/>
　　樂盖六藝之一也樂部諸書孟堅著諸經籍之首<lb/>
　　貴與列諸經鮮之後陳氏直厠諸子錄雜藝之間<lb/>
<pb n="KR4h0034_SBCK_100-12b"/>
　　愈趋而愈微眇迨陳三山撰樂書二百卷凡雅俗<lb/>
　　胡部音噐歌舞下及優伶雜戯無不脩載博則博<lb/>
　　矣但腐氣逼人而泉飛雲散之趣湮没殆盡能不<lb/>
　　為之三歎邪太原郭茂倩集樂府詩一百卷采陶<lb/>
　　唐迄李唐歌謠辭曲略無遣軼可謂抗行周雅長<lb/>
　　揖楚詞當與三百篇並垂不朽惜乎至元間童萬<lb/>
　　元家本凡目錄小序率意節略歲月既久黵滅不<lb/>
　　能句讀回匄大宗伯錢師榮木樓所蔵宋刻毛自<lb/>
　　讎正九閲月而告成恨未得徐陵王臺新錄吴競<lb/>
　　古樂府詞並付築氏耳虞山毛晉識<lb/>
樂府詩集巻第一百<lb/>
<pb n="KR4h0034_SBCK_100-13a"/>
</p>
<p>
</p>
  </div>
</body>
</text>
</TEI>
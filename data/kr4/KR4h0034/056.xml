<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_056-1a"/>
樂府詩集巻第五十六<lb/>
　　　　　　　太原　郭茂倩　編次<lb/>
　舞曲歌辭<lb/>
　　雜舞<lb/>
　　　四時白紵歌　沈　約<lb/>
　　　　　古今樂録曰沈約云白紵五章敕臣約造<lb/>
　　　　　武帝造後兩句<lb/>
　　　　春白紵<lb/>
蘭葉參差桃半紅飛芳舞縠戲春風如嬌如怨狀不同<lb/>
含咲流眄滿堂中翡翠羣飛飛不息願在雲間長比翼<lb/>
佩服瑶草駐容色舜日堯年懽無極<lb/>
<pb n="KR4h0034_SBCK_056-1b"/>
　　　　夏白紵<lb/>
朱光灼爍照佳人含情送意遥相親嫣然宛轉亂心神<lb/>
非子之故欲誰因翡翠羣飛飛不息願在雲間長比翼<lb/>
佩服瑶草駐容色舜日堯年懽無極<lb/>
　　　　秋白紵<lb/>
白露欲凝草已黄金琯玉柱響洞房雙心一意俱徊翔<lb/>
吐情寄君君莫忘翡翠羣飛飛不息願在雲間長比翼<lb/>
佩服瑶草駐容色舜日堯年懽無極<lb/>
　　　　冬白紵<lb/>
寒閨晝寢羅幌垂婉容麗心長相知雙去雙還誓不移<lb/>
長袖拂面爲君施翡翠羣飛飛不息願在雲間長比翼<lb/>
<pb n="KR4h0034_SBCK_056-2a"/>
佩服瑶草駐容色舜日堯年懽無極<lb/>
　　　　夜白紵<lb/>
秦筝齊瑟燕趙女一朝得意心相許朙月如規方襲予<lb/>
夜長未央歌白紵翡翠羣飛飛不息願在雲間長比翼<lb/>
佩服瑶草駐容色舜日堯年懽無極<lb/>
　　　四時白紵歌　隋煬帝<lb/>
　　　　東宫春<lb/>
洛陽城邉朝日暉天淵池前春鷰歸含露桃花開未飛<lb/>
臨風楊桺自依依小苑花紅洛水緑清歌宛轉繁弦促<lb/>
長袖逶迤動珠玉千年萬歲陽春曲<lb/>
　　　　江都夏<lb/>
<pb n="KR4h0034_SBCK_056-2b"/>
梅黄雨細麥秋輕楓樹蕭蕭江水平飛樓倚觀軒若驚<lb/>
花簟羅帷當夏清菱潭落日雙鳧舫緑水紅妝兩揺漾<lb/>
還似浮桑碧海上誰肯空歌採蓮唱<lb/>
　　　四時白紵歌　虞　茂<lb/>
　　　　江都夏<lb/>
長洲茂苑朝夕池映日含風結細漪坐當伏檻紅蓮枝<lb/>
雕軒洞户青蘋吹輕幌芳煙鬱金馥綺簷花簟桃李枝<lb/>
蘭苕翡翠恒相逐桂樹鴛鴦恒竝㝛<lb/>
　　　　長安秋<lb/>
露寒臺前曉露清昆朙池水秋色朙揺環動佩出曾城<lb/>
鵾弦鳳管奏新聲上林蒲桃合縹緲甘泉竒樹上蔥青<lb/>
<pb n="KR4h0034_SBCK_056-3a"/>
玊人當歌理清曲婕妤恩情斷還續<lb/>
　　　　冬白紵歌　元　稹<lb/>
呉宫夜長宫漏欵簾幕四垂燈熖暖西施自舞王自管<lb/>
雪紵翻翻鶴翎散促節牽繁舞腰嬾舞腰嬾王罷飲葢<lb/>
覆西施鳯花錦身作匡牀臂為枕朝珮摐摐王晏寢酒<lb/>
醒閽報門無事子胥死後言為諱近王之臣諭王意共<lb/>
笑越王竆惴惴夜夜抱氷寒不睡<lb/>
　　　　晉杯槃舞歌詩<lb/>
　　　　　宋書樂志曰槃舞漢曲也張衡舞賦云歴<lb/>
　　　　　七槃而縱躡王粲七釋云七槃陳於廣庭<lb/>
　　　　　顔延之云遞間闗於槃扇鮑照云七槃起<lb/>
<pb n="KR4h0034_SBCK_056-3b"/>
　　　　　長袖皆以七槃為舞也搜神記云晉太康<lb/>
　　　　　中天下為晉世寧舞矜手以接杯槃而反<lb/>
　　　　　覆之此則漢世唯有拌舞而晉加之以杯<lb/>
　　　　　反覆也五行志曰其歌云晉世寧舞杯盤<lb/>
　　　　　言接杯盤於手上而反覆之至危也杯盤<lb/>
　　　　　者酒食之器也而名曰晉世寧者言晉世<lb/>
　　　　　之士偷苟於酒食之間而其知不及逺晉<lb/>
　　　　　世之寧猶杯盤之在手也唐書樂志曰漢<lb/>
　　　　　有盤舞晉世謂之杯盤舞樂府詩云妍袖<lb/>
　　　　　陵七盤言舞用盤七枚也<lb/>
晉世寧四海平普天安樂永大寧四海安天下歡樂治<lb/>
<pb n="KR4h0034_SBCK_056-4a"/>
興隆舞杯盤舞杯盤何翩翩舉坐翻覆壽萬年天與日<lb/>
終與一左囘右轉不相失箏笛悲酒舞疲心中慷慨可<lb/>
徤兒樽酒甘絲竹清願令諸君醉復醒醉復醒時合同<lb/>
四坐歡樂皆言工絲竹音可不聴亦舞此槃左右輕自<lb/>
相當合坐歡樂人命長人命長當結友千秋萬歲皆老<lb/>
壽<lb/>
　　　　　　右一篇<lb/>
　　　　齊世昌辭<lb/>
　　　　　南齊書樂志曰晉杯槃舞歌十解第三解<lb/>
　　　　　云舞杯盤何翩翩舉坐翻覆壽萬年其第<lb/>
　　　　　一解首句云晉世寧宋改為宋世寧惡其<lb/>
<pb n="KR4h0034_SBCK_056-4b"/>
　　　　　杯槃翻覆辭不復取齊改為齊世昌後一<lb/>
　　　　　解辭同唐書樂志曰梁謂之舞盤伎唐隷<lb/>
　　　　　散樂部中隋書樂志曰梁三朝樂第二十<lb/>
　　　　　一設舞盤伎<lb/>
齊世昌四海安樂齊太平人命長當結久千秋萬歲皆<lb/>
老壽<lb/>
　　　　　　右一曲<lb/>
　　　宋泰始歌舞曲辭<lb/>
　　　　　古今樂録曰宋泰始歌舞十二曲一曰皇<lb/>
　　　　　業頌歌自堯至楚元王髙祖世載聖徳二<lb/>
　　　　　曰聖祖頌三曰朙君大雅四曰通國風五<lb/>
<pb n="KR4h0034_SBCK_056-5a"/>
　　　　　曰天符頌六曰朙徳頌七曰帝圗頌八曰<lb/>
　　　　　龍躍大雅九曰淮祥風十曰宋世大雅十<lb/>
　　　　　一曰治兵大雅十二曰白紵篇大雅<lb/>
　　　　皇業頌　朙　帝<lb/>
皇業㳂徳建帝運資勲融胤唐重盛軌胄楚載休風堯<lb/>
帝兆深祥元王衍遐慶積善傳上業祚福啓英聖衰數<lb/>
隨金禄登曆昌水命維宋垂光烈世美流舞咏<lb/>
　　　　聖祖頌<lb/>
聖祖惟髙徳積勲代晉曆永建享鴻基萬古盛音冊睿<lb/>
文纘宸馭廣運崇帝聲衍徳被仁祉畱化洽民靈孝建<lb/>
締孝業允協天人謀宇内齊政軌宙表燭威流鍾管騰<lb/>
<pb n="KR4h0034_SBCK_056-5b"/>
列聖彞銘賁重猷<lb/>
　　　　朙君大雅　虞　龢<lb/>
朙君應乾數撥亂紐穨基民慶來蘇日國頌薫風詩天<lb/>
步或蹔艱列蕃扇迷慝廟勝敷九伐神謨洞七徳文教<lb/>
洗昬俗武誼清祲埏英勲冠帝則萬壽永齊<hi>衍一作</hi>天<lb/>
　　　　通國風　朙　帝<lb/>
開寶業資賢昌謨朙盛弼諧光烈武惟略景王勲南康<lb/>
華容變政文猛績爰著有左軍三王到氏文武贊丞相<lb/>
作輔屬伊旦沈桺宗侯皆殄亂泰始開運超百王司徒<lb/>
驃騎勲徳康江安謨效殷誠彰劉沈承規功名揚慶歸<lb/>
我后祚無疆<lb/>
<pb n="KR4h0034_SBCK_056-6a"/>
　　　　天符頌　朙　帝<lb/>
天符革運世誕英皇在館神炫既壯龍驤六鍾集表四<lb/>
緯駢光於穆配天永休厥祥<lb/>
　　　　朙徳頌　朙　帝<lb/>
朙徳孚教幽符麗紀山鼎見竒醴液涵祉鵷鶵耀儀騶<lb/>
虞遊趾福延億祚慶流萬祀<lb/>
　　　　帝圗頌<lb/>
帝圗凝逺瑞美昭宣濟流月鏡鹿毳霜鮮甘露降和花<lb/>
雪表年孝徳載衍芳風永傳<lb/>
　　　　龍躍大雅<lb/>
龍躍戎府玉耀蕃宫嵗淹豫野璽屬嬪中江波澈映石<lb/>
<pb n="KR4h0034_SBCK_056-6b"/>
柏開文觀毓花蘂樓凝景雲白鳥三獲甘液再呈嘉穟<lb/>
表沃連理協成徳充動物道積通神宋業允大靈瑞方<lb/>
臻<lb/>
　　　　淮祥風<lb/>
淮祥應賢彦生翼贊中興致太平<lb/>
　　　　宋世大雅　虞　龢<lb/>
宋世寧在泰始醉酒歡飽徳喜萬國朝上壽酒帝同天<lb/>
惟長久<lb/>
　　　　治兵大雅　朙　帝<lb/>
王命治兵有征無戰巾拂以淨醜類革面王儀振旅載<lb/>
戢在辰中虚巾拂四表靜塵<lb/>
<pb n="KR4h0034_SBCK_056-7a"/>
　　　　白紵篇大雅<lb/>
在心曰志發言詩聲成于文被管絲手舞足蹈欣泰時<lb/>
移風易俗王化基琴角揮韻白雲舒簫韶協音神鳳來<lb/>
拊撃和節詠在初章曲乍畢情有餘文同軌一道徳行<lb/>
國靖民和禮樂成四縣庭響美勲英八列陛唱貴人聲<lb/>
舞飾麗華樂容工羅裳映<hi>皎一作</hi>日袂隨風金翠列輝蕙<lb/>
麝豐淑姿秀<hi>委一作</hi>體允帝衷<lb/>
　　　齊朙王歌辭　王　融<lb/>
　　　　　齊朙王歌辭七曲王融應司徒教而作也<lb/>
　　　　　一曰朙王曲二曰聖君曲三曰渌水曲四<lb/>
　　　　　曰採菱曲五曰清楚引六曰長歌引七曰<lb/>
<pb n="KR4h0034_SBCK_056-7b"/>
　　　　　散曲<lb/>
　　　　朙王曲<lb/>
朙王日月照至樂天地和幸息雲門吹復歇咸池歌桂<lb/>
房金匏<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>瑶軒絲石羅朱騏步躑躅玄鶴舞蹉跎露凝<lb/>
嘉草秀煙度醴泉波皇基方萬祀齊民樂如何<lb/>
　　　　　　右一曲三解<lb/>
　　　　聖君曲<lb/>
聖君應昌歴景祚啓休期龍樓神睿道兔園仁義基海<lb/>
蕩萬川集山崖百草滋盤苗成萃止渝韎異來思清朙<lb/>
動離軫威惠<hi>懷一作</hi>被殊辭大哉君為后何羡唐虞時<lb/>
　　　　　　右一曲三解<lb/>
<pb n="KR4h0034_SBCK_056-8a"/>
　　　　渌水曲<lb/>
湛露改寒司文鸎變春旭瓊樹落晨紅瑶塘水初渌日<lb/>
霽沙溆朙風動泉華燭遵渚泛蘭觴乘漪弄<hi>舞一作</hi>清曲<lb/>
斗酒千金輕寸隂百年促何用盡歡娯王度式如玉<lb/>
　　　　　　右一曲三解<lb/>
　　　　採菱曲<lb/>
炎光銷玉殿凉風吹鳯樓雕輜<hi>青輅一作</hi>傃平隰朱櫂泊安<lb/>
流金華妝翠羽鷁首畫飛<hi>龍一作</hi>舟荆姬採菱曲越女江<lb/>
南謳騰聲翻葉靜發<hi>散一作</hi>響谷雲浮良時時一遇佳人<lb/>
難再求<lb/>
　　　　　　右一曲三解<lb/>
<pb n="KR4h0034_SBCK_056-8b"/>
　　　　清楚引<lb/>
平原數千里飛觀鬱岧岧清月冏將曙浩露零中宵轉<lb/>
葉渡沙海别羽自冰遼四面涌<hi>通一作</hi>寒色左右竟嚴飈<lb/>
崤澠多榛梗京索久塵苗逝將憑神武奮劒盪遺妖<lb/>
　　　　　　右一曲三解<lb/>
　　　　長歌引<lb/>
周雅聴休朙齊徳覯升平紫煙四時合黄河萬里清翠<lb/>
桺䕃通街朱闕臨高城方轂雷塵起接袖風雲生酣咲<lb/>
爭日夕絲管㸦逢迎徂年無促慮長歌有餘聲<lb/>
　　　　　　右一曲三解<lb/>
　　　　散曲<lb/>
<pb n="KR4h0034_SBCK_056-9a"/>
金枝湛朙燎繡幕裂芳然層閨横緑綺曠席緬朱纒楚<lb/>
調廣陵散瑟柱秋風弦輕裙中山麗長袖邯鄲妍徐歌<lb/>
駐行景迅節籥浮煙言願聖朙主永永萬斯年<lb/>
　　　　　　右一曲三解<lb/>
　　　　唐功成慶善樂舞辭　唐太宗<lb/>
　　　　　一曰九功舞殿庭朝㑹所奏文舞也新唐<lb/>
　　　　　書禮樂志曰太宗生於武功之慶善宫貞<lb/>
　　　　　觀六年幸之宴從臣賞賜閭里同漢沛宛<lb/>
　　　　　帝歡甚賦詩吕才被之管絃名曰功成慶<lb/>
　　　　　善樂以童兒六十四人冠進徳冠紫袴褶<lb/>
　　　　　長褏漆髻屣履而舞舊書樂志曰慶善樂<lb/>
<pb n="KR4h0034_SBCK_056-9b"/>
　　　　　太宗所造也名九功之舞舞蹈安徐以象<lb/>
　　　　　文徳洽而天下安樂也冬正享讌及國有<lb/>
　　　　　大慶與七徳舞偕奏于庭<lb/>
壽丘唯舊跡酆邑乃前基粤余承累聖懸弧亦在兹弱<lb/>
齡逢運改提劒鬱匡時指麾八荒定懷柔萬國夷梯山<lb/>
盛入欵駕海亦來<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>單于陪武帳日逐衞文㮰端扆朝<lb/>
四嶽無為任百司霜節朙秋景輕冰結水湄芸黄遍原<lb/>
隰禾頴積京坻共樂還譙宴歡此大風詩<lb/>
　　　　唐中和樂舞辭　唐徳宗<lb/>
　　　　　唐㑹要曰貞元十四年徳宗以中和節自<lb/>
　　　　　製中和舞舞中成八卦又敘其舞曰朕以<lb/>
<pb n="KR4h0034_SBCK_056-10a"/>
　　　　　中春之首紀為令節象中和之容作中和<lb/>
　　　　　之舞按此曲葢因繼天誕聖樂而作也<lb/>
芳嵗肇佳節物華當仲春乾坤既昭泰煙景含氤氲徳<lb/>
淺荷玄貺樂成<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>治人前庭列鍾鼓廣殿延羣臣八卦<lb/>
隨舞意五音轉曲新顧非咸池奏庶協南風薰式宴禮<lb/>
所重浹懽情必均同和諒在兹萬國希可親<lb/>
　　　　霓裳辭十首　王　建<lb/>
　　　　　一曰霓裳羽衣曲唐逸史曰羅公逺多祕<lb/>
　　　　　術嘗與玄宗至月宫初以柱杖向空擲之<lb/>
　　　　　化為大橋自橋行十餘里精光奪目寒氣<lb/>
　　　　　侵人至一大城公逺曰此月宫也仙女數<lb/>
<pb n="KR4h0034_SBCK_056-10b"/>
　　　　　百皆素練霓衣舞于廣庭問其曲曰霓裳<lb/>
　　　　　羽衣帝曉音律因黙記其音調而還囘顧<lb/>
　　　　　橋梁隨步而没朙日召樂工依其音調作<lb/>
　　　　　霓裳羽衣曲一說曰開元二十九年中秋<lb/>
　　　　　夜帝與術士葉法善遊月宫聴諸仙奏曲<lb/>
　　　　　後數曰東西兩川馳騎奏其夕有天樂自<lb/>
　　　　　西南來過東北去帝曰偶遊月宫聴仙曲<lb/>
　　　　　遂以玉笛接之非天樂也曲名霓裳羽衣<lb/>
　　　　　後傳於樂部樂苑曰霓裳羽衣曲開元中<lb/>
　　　　　西凉府節度楊敬述進鄭愚曰玄宗至月<lb/>
　　　　　宫聞仙樂及歸但記其半㑹敬述進婆羅<lb/>
<pb n="KR4h0034_SBCK_056-11a"/>
　　　　　門曲聲調相符遂以月中所聞為散序敬<lb/>
　　　　　述所進為曲而名霓裳羽衣也白居易曰<lb/>
　　　　　霓裳法曲也其曲十二遍起於開元盛於<lb/>
　　　　　天寶凡曲將終聲拍皆促唯霓裳之末長<lb/>
　　　　　引一聲故其歌云繁音急節十二遍唳鶴<lb/>
　　　　　曲終長引聲是也按王建辭云弟子部中<lb/>
　　　　　畱一色聴風聴水作霓裳劉禹錫詩云三<lb/>
　　　　　鄉陌上望仙山歸作霓裳羽衣曲然則非<lb/>
　　　　　月中所聞矣<lb/>
弟子部中畱一色聴風聴水作霓裳散聲未足重來授<lb/>
直到牀前見上皇<lb/>
<pb n="KR4h0034_SBCK_056-11b"/>
中管五弦初半曲遥教合上隔簾聴一聲聲向天頭落<lb/>
効得仙人夜唱經<lb/>
自直梨園得出稀㪅畨上曲不教歸一時跪拜霓裳徹<lb/>
立地階前賜紫衣<lb/>
旋翻新譜聲初足除却梨園未教人宣與書家分手寫<lb/>
中官走馬賜功臣<lb/>
伴教霓裳有貴妃從初直到曲成時日長耳裏聞聲熟<lb/>
拍數分毫䥘總知<lb/>
弦索摐摐隔綵雲五㪅初發一山<hi>滿宫一作</hi>聞武皇自送西<lb/>
王母新換霓裳月色裙<lb/>
敕賜宫人澡浴囘遥看美女院門開一山星月霓裳動<lb/>
<pb n="KR4h0034_SBCK_056-12a"/>
好字先從殿裏來<lb/>
傳呼法部按霓裳新得承恩别作行應是<hi>日晚一作</hi>貴妃樓<lb/>
上看内人舁下綵羅箱<lb/>
朝元閣上山風起<hi>初起一作風</hi>夜聴霓裳玉露寒宫女月中<lb/>
㪅替立黄金梯滑竝行難<lb/>
知向<hi>在一作</hi>華清年月滿山頭山底種長生去時畱下霓<lb/>
裳曲總<hi>半一作</hi>是離宫别館聲<lb/>
　　　　柘枝詞<lb/>
　　　　　樂府雜録曰健舞曲有柘枝軟舞曲有屈<lb/>
　　　　　柘樂苑曰羽調有柘枝曲商調有屈柘枝<lb/>
　　　　　此舞因曲為名用二女童㡌施金鈴抃<hi>作一</hi>
<pb n="KR4h0034_SBCK_056-12b"/>
<hi>抃</hi>轉有聲其來也於二蓮花中藏花坼而<lb/>
　　　　　後見對舞相占實舞中雅妙者也教坊記<lb/>
　　　　　曰凡棚車上擊鼓非柘枝則阿遼破也羯<lb/>
　　　　　鼓録曰凡曲有意盡聲不盡者須以他曲<lb/>
　　　　　解之如耶婆色雞用屈柘急遍解屈柘用<lb/>
　　　　　渾脫解之類是也一説曰柘枝本拓枝舞<lb/>
　　　　　也其後字訛爲柘枝沈亞之賦云㫺神祖<lb/>
　　　　　之克戎賓雜舞以混㑹柘枝信其多妍命<lb/>
　　　　　佳人以繼態然則似是戎夷之舞按今舞<lb/>
　　　　　人衣冠類蠻服疑出南蠻諸國者也<lb/>
將軍奉命即須行塞外領彊兵聞道烽煙動腰間寶劒<lb/>
<pb n="KR4h0034_SBCK_056-13a"/>
匣中鳴<lb/>
　　　　同前三首　辥　能<lb/>
同營三十萬震鼓伐西羌戰血黏秋草征塵攪夕陽歸<lb/>
來人不識帝里獨戎裝<lb/>
懸軍征拓羯内地隔蕭闗日色崑崙上風聲朔漠間何<lb/>
當千萬騎颯颯貳師還<lb/>
意氣成功日春風起絮天樓臺新邸第歌舞小嬋娟急<lb/>
破催揺曵羅衫半脫肩<lb/>
　　　　屈柘詞　温庭筠<lb/>
楊桺縈橋緑玫瑰拂地紅繡衫金騕裊花髻玉瓏璁㝛<lb/>
雨香潛潤春流水暗通畫樓初夢斷晴<hi>曉一作</hi>日照湘風<lb/>
<pb n="KR4h0034_SBCK_056-13b"/>
　　　散樂附<lb/>
　　　　　周禮曰旄人教舞散樂鄭康成云散樂野<lb/>
　　　　　人為樂之善者若今黄門倡即漢書所謂<lb/>
　　　　　黄門名倡丙彊景武之屬是也漢有黄門<lb/>
　　　　　鼓吹天子所以宴羣臣然則雅樂之外又<lb/>
　　　　　有宴私之樂焉唐書樂志曰散樂者非部<lb/>
　　　　　伍之聲俳優歌舞雜奏秦漢已來又有雜<lb/>
　　　　　伎其變非一名為百戲亦總謂之散樂自<lb/>
　　　　　是歴代相承有之<lb/>
　　　　俳歌辭　古　辭<lb/>
　　　　　一曰侏儒導自古有之葢倡優戲也說文<lb/>
<pb n="KR4h0034_SBCK_056-14a"/>
　　　　　曰俳戲也榖梁曰魯定公㑹齊侯于夾谷<lb/>
　　　　　罷㑹齊人使優施舞於魯君之幕下范寗<lb/>
　　　　　云優俳施其名也樂記子夏對魏文侯問<lb/>
　　　　　曰新樂進俯退俯俳優侏儒獶雜子女王<lb/>
　　　　　肅云俳優短人也則其所從來亦逺矣南<lb/>
　　　　　齊書樂志曰侏儒導舞人自歌之古辭俳<lb/>
　　　　　歌八曲前一篇二十二句今侏儒所歌擿<lb/>
　　　　　取之也古今樂録曰梁三朝樂第十六設<lb/>
　　　　　俳技技兒以青布囊盛竹篋貯兩踒子負<lb/>
　　　　　束寫地歌舞小兒二人提沓踒子頭讀俳<lb/>
　　　　　云見俳不語言俳澀所俳作一起四坐敬<lb/>
<pb n="KR4h0034_SBCK_056-14b"/>
　　　　　止馬無懸蹄牛無上齒駱駞無角奮迅兩<lb/>
　　　　　耳半拆薦博四角恭跱隋書樂志曰魏晉<lb/>
　　　　　故事有侏儒導引隋文帝以非正典罷之<lb/>
俳不言不語呼俳噏所俳適一起狼率不止生拔牛角<lb/>
摩斷膚耳馬無懸蹄牛無上齒駱駞無角奮迅兩耳<lb/>
　　　　宋鳳凰銜書伎辭<lb/>
　　　　　隋書樂志曰鳳凰銜書伎自宋齊已來有<lb/>
　　　　　之三朝用之南齊書樂志曰葢魚龍之流<lb/>
　　　　　也元㑹日侍中於殿前跪取其書以授舎<lb/>
　　　　　人舎人受書升殿跪奏宋世有辭齊初詔<lb/>
　　　　　江淹改造至梁武帝普通中下詔罷之<lb/>
<pb n="KR4h0034_SBCK_056-15a"/>
大宋興隆膺靈符鳳鳥感和銜素書嘉樂之美通玄虚<lb/>
惟新濟濟邁唐虞巍巍蕩蕩道有餘<lb/>
　　　　齊鳳凰銜書伎辭<lb/>
皇齊啓運從瑶璣靈鳯銜書集紫微和樂既洽神所依<lb/>
超商巻夏耀英輝永世壽昌聲華飛<lb/>
樂府詩集巻第五十六<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_056-15b"/>
</p>
<p>
</p>
  </div>
</body>
</text>
</TEI>
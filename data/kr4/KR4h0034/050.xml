<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_050-1a"/>
樂府詩集巻第五十<lb/>
　　　　　　　太原　郭茂倩　編次<lb/>
　　清商曲辭<lb/>
　　　江南弄七首　梁武帝<lb/>
　　　　　古今樂錄曰梁天監十一年冬武帝改西<lb/>
　　　　　曲製江南上雲樂十四曲江南弄七曲一<lb/>
　　　　　曰江南弄二曰龍笛曲三曰採蓮曲四曰<lb/>
　　　　　鳳笛曲五曰採菱曲六曰遊女曲七曰朝<lb/>
　　　　　雲曲又沈約作四曲一曰趙瑟曲二曰秦<lb/>
　　　　　筝曲三曰陽春曲四曰朝雲曲亦謂之江<lb/>
　　　　　南弄云<lb/>
<pb n="KR4h0034_SBCK_050-1b"/>
　　　　江南弄<lb/>
　　　　　古今樂錄曰江南弄三洲韻和云陽春路<lb/>
　　　　　娉婷出綺羅<lb/>
衆花雜色滿上林舒芳耀綠垂輕隂連手躞蹀舞春心<lb/>
舞春心臨歲腴中人望獨踟蹰<lb/>
　　　　龍笛曲<lb/>
　　　　　古今樂錄曰龍笛曲和云江南音一唱直<lb/>
　　　　　千金馬融長笛賦曰近世雙笛從羌起羌<lb/>
　　　　　人伐竹未及已龍鳴水中不見已截竹吹<lb/>
　　　　　之聲相似然則龍笛曲葢因聲如龍鳴而<lb/>
　　　　　名曲<lb/>
<pb n="KR4h0034_SBCK_050-2a"/>
美人綿眇在雲堂雕金鏤竹眠玊牀婉愛寥亮繞紅梁<lb/>
繞紅梁流月臺駐狂風鬱徘徊<lb/>
　　　　採蓮曲<lb/>
　　　　　古今樂錄曰採蓮曲和云採蓮渚窈窕舞<lb/>
　　　　　佳人<lb/>
遊戲五湖採蓮歸發花田葉芳襲衣爲君儂歌世所希<lb/>
世所希有如玉江南弄採蓮曲<lb/>
　　　　鳳笙曲<lb/>
　　　　　古今樂錄曰鳳笙曲和云弦吹席長袖善<lb/>
　　　　　畱客<lb/>
綠耀尅碧彫琯笙朱脣玉指學鳳鳴流連參差飛且停<lb/>
<pb n="KR4h0034_SBCK_050-2b"/>
飛且停在鳳樓弄嬌響間淸謳<lb/>
　　　　採菱曲<lb/>
　　　　　古今樂錄曰採菱曲和云菱歌女解佩戲<lb/>
　　　　　江陽<lb/>
江南稚女珠腕繩金翠搖首紅顔興桂棹容與歌采菱<lb/>
歌采菱心未怡翳羅袖望所思<lb/>
　　　　遊女曲<lb/>
　　　　　古今樂錄曰遊女曲和云當年少歌舞承<lb/>
　　　　　酒笑<lb/>
氛氲蘭麝體芳滑容色玉耀睂如月珠佩婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>戲金闕<lb/>
戲金闕遊紫庭舞飛閣歌長生<lb/>
<pb n="KR4h0034_SBCK_050-3a"/>
　　　　朝雲曲<lb/>
　　　　　古今樂錄曰朝雲曲和云徙倚折耀華宋<lb/>
　　　　　玊高唐賦序曰楚襄王與宋玊遊雲夢之<lb/>
　　　　　臺望高唐之觀獨有雲氣變化無窮王問<lb/>
　　　　　玉曰此何氣也玉曰所謂朝雲也王曰何<lb/>
　　　　　謂朝雲也玊曰㫺者先王嘗遊高唐怠而<lb/>
　　　　　晝寢夢見一婦人曰妾巫山之女也爲高<lb/>
　　　　　唐之客聞君遊高唐願薦枕席王因幸之<lb/>
　　　　　去而辭曰妾在巫山之陽高丘之阻旦爲<lb/>
　　　　　朝雲草爲行雨朝朝草草陽臺之下旦朝<lb/>
　　　　　視之如言故爲立廟號曰朝雲酈道元水<lb/>
<pb n="KR4h0034_SBCK_050-3b"/>
　　　　　經注曰巫山者帝女居焉宋玊謂帝之季<lb/>
　　　　　女名曰瑤姬未行而亾封于巫山之臺精<lb/>
　　　　　魂爲草實謂靈芝所謂巫山之女高唐之<lb/>
　　　　　姬也朝雲曲葢取於此<lb/>
張樂陽臺歌上謁如寢如興芳晻曖容光旣豔復還没<lb/>
復還没望不來巫山髙心徘徊<lb/>
　　　　　　右七曲<lb/>
　　　江南弄三首　梁昭明太子<lb/>
　　　　江南曲<lb/>
　　　　　和云陽春路時使佳人度<lb/>
枝中水上春併歸長楊掃地桃花飛清風吹入光照衣<lb/>
<pb n="KR4h0034_SBCK_050-4a"/>
光照衣景將夕擲黄金畱上客<lb/>
　　　　龍笛曲<lb/>
　　　　　和云江南弄真能下翔鳳<lb/>
金門玉堂臨水居一嚬一咲千萬餘遊子去還願莫疎<lb/>
願莫疎意何極雙鴛鴦兩相憶<lb/>
　　　　採蓮曲<lb/>
　　　　　和云採蓮歸淥水好沾衣<lb/>
桂檝蘭橈浮碧水江花玊面兩相似蓮疎藕折香風起<lb/>
香風起白日低採蓮曲使君迷<lb/>
　　　江南弄四首　沈　約<lb/>
　　　　趙瑟曲<lb/>
<pb n="KR4h0034_SBCK_050-4b"/>
邯鄲奇弄出文梓縈弦急調切流徴玄鶴徘徊白雲起<lb/>
白雲起鬱披香離復合曲未央<lb/>
　　　　秦筝曲<lb/>
羅袖飄纚拂雕桐促柱高張散輕宫迎歌度舞遏歸風<lb/>
遏歸風止流月壽萬春歡無歇<lb/>
　　　　陽春曲<lb/>
　　　　　劉向新序宋玉對楚威王問曰客有歌於<lb/>
　　　　　郢中者其始曰下里巴人國中屬而和者<lb/>
　　　　　千人其爲陽陵採薇國中屬而和者數百<lb/>
　　　　　人其爲陽春白雪國中屬而和者數十人<lb/>
　　　　　而已也引商刻角雜以流徴國中屬而和<lb/>
<pb n="KR4h0034_SBCK_050-5a"/>
　　　　　者不過數人是以其曲彌髙其和彌寡然<lb/>
　　　　　則陽春所從來亦遠矣樂府解題曰陽春<lb/>
　　　　　傷也<hi>時也一作傷</hi>
楊桺垂地鷰差池緘情忍思落容儀弦傷曲怨心自知<lb/>
心自知人不見動羅裙拂珠殿<lb/>
　　　　朝雲曲<lb/>
陽臺氤氲多異色巫山髙髙上無極雲來雲去長不息<lb/>
長不息夢來遊極萬世度千秋<lb/>
　　　江南弄<lb/>
　　　　江南弄　王　勃<lb/>
江南弄巫山連楚夢行雨行雲幾相送瑤軒金谷上春<lb/>
<pb n="KR4h0034_SBCK_050-5b"/>
時玉童仙女無見期紫露香烟眇難託淸風朙月遙相<lb/>
思遙相思草徒綠爲聽雙飛鳳凰曲<lb/>
　　　　同前　李　賀<lb/>
江中綠霧起凉波天上疊巘紅嵯峨水風浦雲生老竹<lb/>
渚暝蒲汎如一幅鱸魚千頭酒百斛酒中倒卧南山綠<lb/>
吳歈越吟未終曲江上團團帖寒玉<lb/>
　　　　採蓮曲二首　梁簡文帝<lb/>
晚日照空磯採蓮承晚暉風起湖難度蓮多摘未稀棹<lb/>
動芙蓉落舩移白鷺飛荷絲傍繞腕菱角遠牽衣<lb/>
常聞蕖可愛採擷欲爲裙葉滑不畱綖心忙無假薫千<lb/>
春誰與樂唯有妾隨君<lb/>
<pb n="KR4h0034_SBCK_050-6a"/>
　　　　同前　梁元帝<lb/>
碧玉小家女來嫁江南王蓮花亂臉色荷葉雜衣香因<lb/>
持薦君子願襲芙蓉裳<lb/>
　　　　同前　劉孝威<lb/>
金槳木蘭船戲採江南蓮蓮香隔浦渡荷葉滿江鮮房<lb/>
垂易入手柄曲自臨盤露花時溼釧風莖乍拂鈿<lb/>
　　　　同前　朱　超<lb/>
豔色前後發緩檝去來遲看妝礙荷影洗手畏菱滋摘<lb/>
除蓮上葉拕出藕中絲湖裏人無限何日滿船時<lb/>
　　　　同前　沈君攸<lb/>
平川映曉霞蓮舟泛浪華衣香隨岸遠荷影向流斜度<lb/>
<pb n="KR4h0034_SBCK_050-6b"/>
手牽長柄轉檝避疎花還船不畏滿歸路詎嫌賒<lb/>
　　　　同前二首　吳　均<lb/>
江南當夏淸桂檝逐流縈初疑京兆劒復似漢冠名荷<lb/>
香帶風遠蓮影向根生葉巻珠難澑花舒紅易傾日草<lb/>
鳧舟滿歸來渡錦城<lb/>
錦帶雜花鈿羅衣垂綠川問子今何去出採江南蓮遼<lb/>
西三千里欲寄無因縁願君早旋返及此荷花鮮<lb/>
　　　　同前　陳後主<lb/>
相催暗中起妝前日已光隨宜巧注口薄落㸃花黄風<lb/>
住疑衫密船小畏裾長波文散動檝茭花拂度航低荷<lb/>
亂翠影採袖新蓮香歸時㑹被喚且試入蘭芳<lb/>
<pb n="KR4h0034_SBCK_050-7a"/>
　　　　同前　盧思道<lb/>
曲浦戲妖姬輕盈不自持擎荷愛圓水折藕弄長絲珮<lb/>
動裙風入妝銷粉汗滋菱歌惜不唱須待暝歸時<lb/>
　　　　同前　殷英童<lb/>
蕩舟無數伴解䌫自相催汗粉無庸拭風裾隨意開棹<lb/>
移浮荇亂船進倚荷來藕結牽作縷蓮葉捧成杯<hi>作結絲一</hi>
　　　　同前　崔國輔<lb/>
玊漵花紅發金塘水碧流相逢畏相失竝著採蓮舟<lb/>
　　　　同前　徐彦伯<lb/>
妾家越水邊搖艇入江煙旣覓同心侶復採同心蓮折<lb/>
藕絲能脆開花葉正圎春歌弄朙月歸棹落花前<lb/>
<pb n="KR4h0034_SBCK_050-7b"/>
　　　　同前　李　白<lb/>
若耶溪傍採蓮女咲隔荷花共人語日照新妝水底朙<lb/>
風飄香袖空中舉岸上誰家遊冶郎三三五五映垂楊<lb/>
紫驑嘶入落花去見此踟蹰空斷腸<lb/>
　　　　同前　賀知章<lb/>
稽山罷霧鬱嵯峨鏡水無風也自波莫言春度芳菲盡<lb/>
别有中流採芰荷<lb/>
　　　　同前三首　王昌齡<lb/>
吳姬越豔楚王妃争弄蓮舟水溼衣來時浦口花迎入<lb/>
採罷江頭月送歸<lb/>
荷葉羅裙一色裁芙蓉向臉兩邊開亂入池中看不見<lb/>
<pb n="KR4h0034_SBCK_050-8a"/>
聞歌始覺有人來<lb/>
越女作桂舟還將桂爲檝湖上水渺漫淸江初可涉摘<lb/>
取芙蓉花莫摘芙蓉葉將歸問夫壻顔色何如妾<lb/>
　　　　同前二首　戎　昱<lb/>
雖聴採蓮曲詎識採蓮心漾檝愛花遠囘船愁浪深煙<lb/>
生極浦色日落半江隂同侶憐波静看妝墮玊簪<lb/>
涔陽女兒花滿頭毿毿同泛木蘭舟春風日草南湖裏<lb/>
争唱菱歌不肯休<lb/>
　　　　同前　儲光羲<lb/>
淺渚荷花繁深塘菱葉疏獨往方自得恥邀淇上姝廣<lb/>
江無術阡大澤<hi>羅一作</hi>絶方隅浪中海童語流下鮫人居<lb/>
<pb n="KR4h0034_SBCK_050-8b"/>
春雁時隱舟新荷復滿湖釆釆乗日草不思賢與愚<lb/>
　　　　同前二首　鮑　溶<lb/>
弄舟朅來南塘水荷葉映身摘蓮子暑衣淸浄鴛鴦喜<lb/>
作浪舞花驚不起殷勤護惜纎纎指水菱初熟多新刺<lb/>
採蓮朅來水無風蓮潭如鏡松如龍夏衫短袖交斜紅<lb/>
豔歌笑鬬新芙蓉戲魚住聽蓮花東<lb/>
　　　　同前　張　籍<lb/>
秋江岸邊蓮子多採蓮女兒凭船歌青房圓實齊戢戢<lb/>
争前競折蕩漾波試索綠莖不尋藕斷處絲多刺傷手<lb/>
白練束腰袖半巻不挿玉釵妝梳淺船中未滿度前洲<lb/>
借問誰家家住遠歸時共待草潮上自弄芙蓉還蕩槳<lb/>
<pb n="KR4h0034_SBCK_050-9a"/>
　　　　同前　白居易<lb/>
菱葉縈波荷颭風荷花深處小船通逢郎欲語低頭笑<lb/>
碧玊搔頭落水中<lb/>
　　　　同前　僧齊巳<lb/>
越溪女越江蓮齊菡蓞雙嬋娟嬉遊何處採摘且同船<lb/>
浩發容與淸波生漪漣時逢島嶼泊幾共鴛鴦眠襟袖<lb/>
旣盈溢馨香亦相傳薄草歸去來苧羅生碧煙<lb/>
　　　　採蓮歸　王　勃<lb/>
採蓮歸綠水芙蓉衣秋風起浪鳬雁飛桂棹蘭橈下長<lb/>
浦羅裙玊腕搖輕櫓葉嶼花潭極望平江謳越吹相思<lb/>
苦相思苦佳期不可駐塞外征夫猶未還江南採蓮今<lb/>
<pb n="KR4h0034_SBCK_050-9b"/>
已草今已草摘蓮花今渠那必盡倡家官道城南把桑<lb/>
葉何如江上採蓮花蓮花復蓮花花葉何重疊葉翠本<lb/>
羞睂花紅彊如頰佳人不兹期悵望别離時牽花憐共<lb/>
蔕折藕愛連絲故情何處所新物徒華滋不惜南津交<lb/>
佩解還羞北海雁書遲採蓮歌有節採蓮夜未歇正逢<lb/>
浩蕩江上風又值徘徊江上月蓮浦夜相逢吳姬越女<lb/>
何丰茸共問寒江千里外征客關山㪅幾重<lb/>
　　　　採蓮女　閻朝隱<lb/>
採蓮女採蓮舟春日春江碧水流蓮衣承玉釧蓮刺罥<lb/>
銀鉤薄草斂容歌一曲氛氲香氣滿汀洲<lb/>
　　　　湖邊採蓮婦　李　白<lb/>
<pb n="KR4h0034_SBCK_050-10a"/>
小姑織白紵未解將人語大嫂採芙蓉溪湖千萬重長<lb/>
兄行不在莫使外人逢願學秋胡婦真心比古松<lb/>
　　　　張静婉採蓮曲　溫庭筠<lb/>
　　　　　梁書曰羊偘性豪侈善音律姬妾列侍竆<lb/>
　　　　　極奢侈有舞人張静婉容色絶世腰圍一<lb/>
　　　　　尺六寸時人咸推能掌上舞偘嘗自造採<lb/>
　　　　　蓮棹歌兩曲甚有新致樂府謂之張静婉<lb/>
　　　　　採蓮曲其後所傳頗失故意<lb/>
蘭膏墜髮紅玉春燕釵拖頸抛盤雲城西<hi>邊一作</hi>楊桺向<lb/>
嬌晚門前溝水波潾潾麒麟公子朝天客珮馬璫璫度<lb/>
春陌掌中無力舞衣輕翦斷鮫綃破春碧抱月飄煙一<lb/>
<pb n="KR4h0034_SBCK_050-10b"/>
只腰麝臍龍髓憐嬌饒秋羅拂衣碎光動露重花多香<lb/>
不銷鸂䳵膠膠塘水滿緑萍如粟<hi>芒金粟一作綠</hi>蓮莖短一夜<lb/>
西風送雨來粉痕零落愁紅淺船頭折藕絲暗牽藕根<lb/>
蓮子相畱連郎心似月月易<hi>未一作</hi>缺十五十六淸光圎<lb/>
　　　　鳯笙曲　沈佺期<lb/>
憶㫺王子晉鳯笙遊雲空揮手弄白日安能戀靑宮豈<lb/>
無嬋娟子結念羅帳中憐壽不貴色身世兩無竆<lb/>
　　　　鳯吹笙曲　沈佺期<lb/>
仙人十五愛吹笙學得崑丘彩鳯鳴始聞鍊氣餐金液<lb/>
復道朝天赴玊京玊京迢迢幾千里鳯笙去去無邊己<lb/>
欲歎離聲發絳脣㪅嗟别調流纎指此時惜别詎堪聞<lb/>
<pb n="KR4h0034_SBCK_050-11a"/>
此地相看未忍分重吟真曲和淸吹却奏仙歌響綠雲<lb/>
綠雲紫氣向函關訪道應尋緱氏山莫學吹笙王子晉<lb/>
一遇浮丘斷不還<lb/>
樂府詩集巻第五十<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_050-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_016-1a"/>
樂府詩集巻第十六<lb/>
　　　　　　　太原　郭茂倩　編次<lb/>
　　鼓吹曲辭<lb/>
　　　　　鼓吹曲一曰短簫鐃歌劉瓛定軍禮云鼓<lb/>
　　　　　吹未知其始也漢班壹雄朔野而有之矣<lb/>
　　　　　鳴笳以和簫聲非八音也騷人曰鳴箎吹<lb/>
　　　　　竽是也蔡邕禮樂志曰漢樂四品其四曰<lb/>
　　　　　短簫鐃歌軍樂也黄帝岐伯所作以建威<lb/>
　　　　　揚徳風敵勸士也周禮大司樂曰王師大<lb/>
　　　　　獻則令奏愷樂大司馬曰師有功則愷樂<lb/>
　　　　　獻于社鄭康成云兵樂曰愷獻功之樂也<lb/>
<pb n="KR4h0034_SBCK_016-1b"/>
　　　　　春秋曰晉文公敗楚於城濮左傳曰振旅<lb/>
　　　　　愷以入司馬法曰得意則愷樂愷歌以示<lb/>
　　　　　喜也宋書樂志曰雍門周説孟嘗君鼓吹<lb/>
　　　　　于不測之淵說者云鼓自一物吹自竽籟<lb/>
　　　　　之屬非簫鼓合奏别爲一樂之名也然則<lb/>
　　　　　短簫鐃歌此時未名鼓吹矣應劭漢鹵簿<lb/>
　　　　　圗唯有騎執箛箛即笳不云鼓吹而漢世<lb/>
　　　　　有黄門鼓吹漢享宴食舉樂十三曲與魏<lb/>
　　　　　世鼓吹長簫同長簫短簫伎錄竝云絲竹<lb/>
　　　　　合作執節者歌又建初録云務成黄爵玄<lb/>
　　　　　雲逺期皆騎吹曲非鼓吹曲此則列於殿<lb/>
<pb n="KR4h0034_SBCK_016-2a"/>
　　　　　庭者名鼓吹今之從行鼓吹爲騎吹二曲<lb/>
　　　　　異也又孫權觀魏武軍作鼓吹而還此應<lb/>
　　　　　是今之鼓吹魏晉世又假諸將帥及牙門<lb/>
　　　　　曲葢鼓吹斯則其時方謂之鼓吹矣按西<lb/>
　　　　　京雜記漢大駕祠甘泉汾隂備千乘萬騎<lb/>
　　　　　有黄門前後部鼓吹則不獨列於殿庭者<lb/>
　　　　　名鼓吹也漢逺如期曲辭有雅樂陳及増<lb/>
　　　　　夀萬年等語馬上奏樂之意則逺期又非<lb/>
　　　　　騎吹曲也晉中興書曰漢武帝時南越加<lb/>
　　　　　置交趾九眞日南合浦南海鬱林蒼梧七<lb/>
　　　　　郡皆假鼓吹東觀漢記曰建初中班超拜<lb/>
<pb n="KR4h0034_SBCK_016-2b"/>
　　　　　長史假鼓吹麾幢則短簫鐃歌漢時已名<lb/>
　　　　　鼓吹不自魏晉始也崔豹古今註曰漢樂<lb/>
　　　　　有黄門鼓吹天子所以宴樂羣臣也短簫<lb/>
　　　　　鐃歌鼓吹之一章爾亦以賜有功諸侯然<lb/>
　　　　　則黄門鼓吹短簫鐃歌與横吹曲得通名<lb/>
　　　　　鼓吹但所用異爾漢有朱鷺等二十二曲<lb/>
　　　　　列於鼓吹謂之鐃歌及魏受命使繆襲改<lb/>
　　　　　其十二曲而君馬黄雉子班聖人出臨髙<lb/>
　　　　　臺逺如期石留務成玄雲黄爵釣竿十曲<lb/>
　　　　　竝仍舊名是時呉亦使韋昭改製十二曲<lb/>
　　　　　其十曲亦因之而魏呉歌辭存者唯十二<lb/>
<pb n="KR4h0034_SBCK_016-3a"/>
　　　　　曲餘皆不傳晉武帝受禪命傅玄製二十<lb/>
　　　　　二曲而玄雲釣竿之名不改舊漢宋齊竝<lb/>
　　　　　用漢曲又充庭十六曲梁髙祖乃去其四<lb/>
　　　　　畱其十二㪅制新歌合四時也北齊二十<lb/>
　　　　　曲皆改古名其黄爵釣竿略而不用後周<lb/>
　　　　　宣帝革前代鼓吹制爲十五曲竝述功徳<lb/>
　　　　　受命以相代大抵多言戰陣之事隋制列<lb/>
　　　　　鼓吹爲四部唐則又増爲五部部各有曲<lb/>
　　　　　唯羽葆諸曲備叙功業如前代之制初魏<lb/>
　　　　　晉之世給鼓吹甚輕牙門督將五校悉有<lb/>
　　　　　鼓吹宋齊已後則甚重矣齊武帝時夀昌<lb/>
<pb n="KR4h0034_SBCK_016-3b"/>
　　　　　殿南閤置白鷺鼓吹二曲以爲宴樂陳後<lb/>
　　　　　主常遣宮女習北方簫鼓謂之代北酒酣<lb/>
　　　　　則奏之此又施於燕私矣按古今樂録有<lb/>
　　　　　梁陳時宮懸圗四隅各有鼓吹樓而無建<lb/>
　　　　　鼓鼓吹樓者㫺蕭史吹簫於秦秦人爲之<lb/>
　　　　　築鳳臺故鼓吹陸則樓車水則樓船其在<lb/>
　　　　　庭則以簨虡爲樓也梁又有鼓吹熊羆十<lb/>
　　　　　二桉其樂器有龍頭大棡鼓中鼓獨掲小<lb/>
　　　　　鼓亦隨品秩給賜焉周武帝每元正大㑹<lb/>
　　　　　以梁桉架列於懸間與正樂合奏隋又於<lb/>
　　　　　桉下設熊羆貙豹騰倚承之以象百獸之<lb/>
<pb n="KR4h0034_SBCK_016-4a"/>
　　　　　舞唐因之<lb/>
　　　漢鐃歌<lb/>
　　　　　古今樂録曰漢鼓吹鐃歌十八曲字多訛<lb/>
　　　　　誤一曰朱鷺二曰思悲翁三曰艾如張四<lb/>
　　　　　曰上之囘五曰擁離六曰戰城南七曰巫<lb/>
　　　　　山髙八曰上陵九曰將進酒十曰君馬黄<lb/>
　　　　　十一曰芳樹十二曰有所思十三曰雉子<lb/>
　　　　　班十四曰聖人出十五曰上邪十六曰臨<lb/>
　　　　　髙臺十七曰逺如期十八曰石畱又有務<lb/>
　　　　　成玄雲黄爵釣竿亦漢曲也其辭亡或云<lb/>
　　　　　漢鐃歌二十一無釣竿擁離亦曰翁離<lb/>
<pb n="KR4h0034_SBCK_016-4b"/>
　　　　朱鷺<lb/>
　　　　　儀禮大射儀曰建鼓在阼階西南鼓傳云<lb/>
　　　　　建猶樹也以木貫而載之樹之跗也隋書<lb/>
　　　　　樂志曰建鼓殷所作又棲翔鷺於其上不<lb/>
　　　　　知何代所加或曰鵠也取其聲揚而逺聞<lb/>
　　　　　或曰鷺鼓精也或曰皆非也詩云振振鷺<lb/>
　　　　　鷺于飛鼓咽咽醉言歸言古之君子悲周<lb/>
　　　　　道之衰頌聲之息飾鼓以鷺存其風流未<lb/>
　　　　　知孰是孔頴達曰楚威王時有朱鷺合沓<lb/>
　　　　　飛翔而來舞舊鼓吹朱鷺曲是也然則漢<lb/>
　　　　　曲葢因飾鼓以鷺而名曲焉宋何承天朱<lb/>
<pb n="KR4h0034_SBCK_016-5a"/>
　　　　　路篇曰朱路揚和鸞翠葢曜金華但盛稱<lb/>
　　　　　路車之美與漢曲異矣<lb/>
朱鷺魚以烏路訾邪鷺何食食茄下不之食不以吐將<lb/>
以問誅<hi>諫一作</hi>者<lb/>
　　　　思悲翁<lb/>
思悲翁唐思奪我美人侵以遇悲翁也但我思蓬首<hi>作一</hi>
<hi>蕞</hi>狗逐狡兔食交君梟子五梟母六拉沓髙飛暮安宿<lb/>
　　　　艾如張<lb/>
　　　　　艾與刈同說文曰芟草也如讀爲而猶春<lb/>
　　　　　秋曰星隕如雨也古詞曰艾而張羅又曰<lb/>
　　　　　雀以髙飛奈雀何穀梁傳曰艾蘭以爲防<lb/>
<pb n="KR4h0034_SBCK_016-5b"/>
　　　　　置旃以爲轅門謂因蒐狩以習武事也蘭<lb/>
　　　　　香草也言艾草以爲田之大防是也若陳<lb/>
　　　　　蘇子卿云張機蓬艾側唐李賀云艾葉緑<lb/>
　　　　　花誰翦刻俱失古題本意<lb/>
艾而張羅夷於何行成之四時和山出黄雀亦有羅雀<lb/>
以髙飛奈雀何爲此倚欲誰肯礞室<lb/>
　　　　上之囘<lb/>
　　　　　漢書曰孝武十四年匈奴入朝那蕭關遂<lb/>
　　　　　至彭陽使騎兵入燒囘中宮候騎至雍甘<lb/>
　　　　　泉囘中地在安定其中有宫也武帝紀曰<lb/>
　　　　　元封四年冬十月行幸雍祠五畤通囘中<lb/>
<pb n="KR4h0034_SBCK_016-6a"/>
　　　　　道遂北出蕭關呉兢樂府解題曰漢武通<lb/>
　　　　　囘中道後數出遊幸焉沈建廣題曰漢曲<lb/>
　　　　　皆美當時之事按石關宮闕名近甘泉宮<lb/>
　　　　　相如上林賦云蹷石關歴封巒是也<lb/>
上之囘所中益夏將至行將北以承甘泉宮寒暑徳游<lb/>
石關望諸國月支臣匈奴服令從百官疾驅馳千秋萬<lb/>
嵗樂無極<lb/>
　　　　翁離<lb/>
擁離趾中可築室何用葺之蕙用蘭擁離趾中<lb/>
　　　　戰城南<lb/>
戰城南死郭北野死不葬烏可食爲我謂烏且爲客豪<lb/>
<pb n="KR4h0034_SBCK_016-6b"/>
野死諒不葬腐肉安能去子逃水深激激蒲葦冥冥梟<lb/>
騎戰鬬死駑馬徘徊鳴梁築室何以南梁何北禾黍而<lb/>
穫君何食願爲忠臣安可得思子良臣良臣誠可思朝<lb/>
行出攻暮不夜歸<lb/>
　　　　巫山髙<lb/>
　　　　　樂府解題曰古辭言江淮水深無梁可度<lb/>
　　　　　臨水逺望思歸而已若齊王融想像巫山<lb/>
　　　　　髙梁范雲巫山髙不極雜以陽臺神女之<lb/>
　　　　　事無復逺望思歸之意也又有演巫山髙<lb/>
　　　　　不詳所起<lb/>
巫山髙髙以大淮水深難以逝我欲東歸害梁不爲我<lb/>
<pb n="KR4h0034_SBCK_016-7a"/>
集無髙曵水何梁湯湯囘囘臨水逺望泣下霑衣逺道<lb/>
之人心思歸謂之何<lb/>
　　　　上陵<lb/>
　　　　　古今樂録曰漢章帝元和中有宗廟食舉<lb/>
　　　　　六曲加重來上陵二曲爲上陵食舉後漢<lb/>
　　　　　書禮儀志曰正月上丁祠南郊次北郊朙<lb/>
　　　　　堂髙廟世祖廟謂之五供禮畢以次上陵<lb/>
　　　　　西都舊有上陵東都之儀太官上食太常<lb/>
　　　　　樂奏食舉按古詞大略言神仙事不知與<lb/>
　　　　　食舉曲同否宋何承天上陵者篇曰上陵<lb/>
　　　　　者相追攀但言升髙望逺傷時怨歎而已<lb/>
<pb n="KR4h0034_SBCK_016-7b"/>
上陵何美美下津風以寒問客從何來言從水中央桂<lb/>
樹爲君船青絲爲君笮木蘭爲君櫂黄金錯其間滄海<lb/>
之雀赤翅鴻白雁隨山林乍開乍合曽不知日月朙醴<lb/>
泉之水光澤何蔚蔚芝爲車龍爲馬覽遨遊四海外甘<lb/>
露初二年芝生銅池中仙人下來飲延夀千萬嵗<lb/>
　　　　將進酒<lb/>
　　　　　古詞曰將進酒乗大白大略以飲酒放歌<lb/>
　　　　　爲言宋何承天將進酒篇曰將進酒慶三<lb/>
　　　　　朝備繁禮薦嘉肴則言朝㑹進酒且以濡<lb/>
　　　　　首荒志爲戒若梁昭朙太子云洛陽輕薄<lb/>
　　　　　子但叙遊樂飲酒而已<lb/>
<pb n="KR4h0034_SBCK_016-8a"/>
將進酒乗大白辨加哉詩審博放故歌心所作同隂氣<lb/>
詩悉索使禹良工觀者苦<lb/>
　　　　君馬黄<lb/>
君馬黄臣馬蒼二馬同逐臣馬良易之有騩蔡有赭美<lb/>
人歸以南駕車馳馬美人傷我心佳人歸以北駕車馳<lb/>
馬佳人安終極<lb/>
　　　　芳樹<lb/>
　　　　　樂府解題曰古詞中有云妬人之子愁殺<lb/>
　　　　　人君有他心樂不可禁若齊王融相思早<lb/>
　　　　　春日謝朓早翫華池隂但言時暮衆芳歇<lb/>
　　　　　絶而已<lb/>
<pb n="KR4h0034_SBCK_016-8b"/>
芳樹日月君亂如於風芳樹不上無心溫而鵠三而爲<lb/>
行臨蘭池心中懷我悵心不可匡目不可顧妬人之子<lb/>
愁殺人君有他心樂不可禁王將何似如孫如魚乎悲<lb/>
矣<lb/>
　　　　有所思<lb/>
　　　　　樂府解題曰古詞言有所思乃在大海南<lb/>
　　　　　何用問遺君雙珠玳瑁簪聞君有他心燒<lb/>
　　　　　之當風揚其灰從今已往勿復相思而與<lb/>
　　　　　君絶也按古今樂録漢太樂食舉第七曲<lb/>
　　　　　亦用之不知與此同否若齊王融如何有<lb/>
　　　　　所思梁劉繪别離安可再但言離思而已<lb/>
<pb n="KR4h0034_SBCK_016-9a"/>
　　　　　宋何承天有所思篇曰有所思思㫺人曾<lb/>
　　　　　閔二子善養親則言生罹荼苦哀慈親之<lb/>
　　　　　不得見也<lb/>
有所思乃在大海南何用問遺君雙珠瑇瑁簪用玉紹<lb/>
繚之聞君有他心拉雜摧燒之摧燒之當風揚其灰從<lb/>
今以往勿復相思相思與君絶雞鳴狗吠兄嫂當知之<lb/>
妃呼狶秋風肅肅晨風颸東方須臾髙知之<lb/>
　　　　雉子班<lb/>
　　　　　樂府解題曰古詞云雉子髙飛止黄鵠飛<lb/>
　　　　　之以千里雄來飛從雌視若梁簡文帝妬<lb/>
　　　　　埸時向隴但詠雉而巳宋何承天有雉子<lb/>
<pb n="KR4h0034_SBCK_016-9b"/>
　　　　　遊原澤篇則言避世之士抗志清霄視卿<lb/>
　　　　　相功名猶冰炭之不相入也<lb/>
雉子班如此之干雉梁無以吾翁孺雉子知得雉子髙<lb/>
蜚止黄鵠蜚之以重<hi>千里一作</hi>王可思雄來蜚從雌視子趨一<lb/>
雉雉子車大駕馬<hi>馬字一無</hi>滕被王送行所中堯羊蜚從王<lb/>
孫行<lb/>
　　　　聖人出<lb/>
聖人出隂陽和美人出遊九河佳人來騑離哉何駕六<lb/>
飛龍四時和君之臣朙護不道美人哉宜天子免甘星<lb/>
筮樂甫始美人子含四海<lb/>
　　　　上邪<lb/>
<pb n="KR4h0034_SBCK_016-10a"/>
上邪我欲與君相知長命無絶衰山無陵江水爲竭冬<lb/>
雷震震夏雨雪天地合乃敢與君絶<lb/>
　　　　臨髙臺<lb/>
　　　　　樂府解題曰古詞言臨髙臺下見清水中<lb/>
　　　　　有黄鵠飛翻關弓射之令我主萬年若齊<lb/>
　　　　　謝朓千里常思歸但言臨望傷情而已宋<lb/>
　　　　　何承天臨髙臺篇曰臨髙臺望天衢飄然<lb/>
　　　　　輕舉凌太虛則言超帝鄉而㑹瑶臺也<lb/>
臨髙臺以軒下有清水清且寒江有香草目以蘭黄鵠<lb/>
髙飛離哉翻關弓射鵠令我主夀萬年收中吾<hi>吉一作</hi>
　　　　逺如期<lb/>
<pb n="KR4h0034_SBCK_016-10b"/>
　　　　　一曰逺期宋書樂志有晚芝曲沈約言舊<lb/>
　　　　　史云詁不可解疑是漢逺期曲也古今樂<lb/>
　　　　　録曰漢太樂食舉曲有逺期至魏省之<lb/>
逺如期益如夀處天左側大樂萬嵗與天無極雅樂陳<lb/>
佳哉紛單于自歸動如驚心虞心大佳萬人還來謁者<lb/>
引鄉殿陳累世未嘗聞之增夀萬年亦誠哉<lb/>
　　　　石畱<lb/>
石畱涼陽涼石水流爲沙錫以微河爲香向始　冷將<lb/>
風陽北逝肯無敢與于揚心邪懷蘭志金安薄北方開<lb/>
畱離蘭<lb/>
　　　漢鐃歌<lb/>
<pb n="KR4h0034_SBCK_016-11a"/>
　　　　朱鷺　王僧孺<lb/>
因風弄玉水映日上金堤猶持畏羅繳未得異鳧鷖聞<lb/>
君愛白雉兼因重碧雞未能聲似鳳聊變色如珪願識<lb/>
昆朙路乗流飲復棲<lb/>
　　　　同前　裴憲伯<lb/>
秋來懼寒勁嵗去畏冰堅羣飛向葮下奮羽欲南遷暫<lb/>
戲龍池側時往鳯樓前所歎恩光歇不得久聯翩<lb/>
　　　　同前　陳後主<lb/>
參差蒲未齊沉漾苦浮緑朱鷺戲蘋藻徘徊畱<hi>流一作</hi>澗<lb/>
曲澗曲多巖樹逶迤復斷續振振雖以朙湯湯今又矚<lb/>
　　　　同前　張正見<lb/>
<pb n="KR4h0034_SBCK_016-11b"/>
金堤有朱鷺刷羽望滄瀛周詩振雅曲漢鼓發奇聲時<lb/>
將赤雁竝乍逐彩鸞行别有翻潮處異色不相驚<lb/>
　　　　同前　蘇子卿<lb/>
玉山一朱鷺容與入王畿欲向天池飲還遶上林飛金<lb/>
堤曬羽翮丹水浴毛衣非貪葮下食懷恩自逺歸<lb/>
　　　　同前　張　籍<lb/>
翩翩兮朱鷺來汎春塘棲緑樹羽毛如翦色如染逺飛<lb/>
欲下雙翅歛避人引子入深壍動處水紋開灧灧誰知<lb/>
豪家網爾軀不如飲啄江海隅<lb/>
　　　　艾如張　蘇子卿<lb/>
誰在閒門外羅家諸少年張機蓬艾側結網槿籬邊若<lb/>
<pb n="KR4h0034_SBCK_016-12a"/>
能飛自勉豈爲繒所纒黄雀儻爲誡朱絲猶可延<lb/>
　　　　同前　李　賀<lb/>
錦襜褕繡襠襦强强飲啄哺爾雛隴東卧穟滿風雨莫<lb/>
信<hi>逐一作</hi>龍媒隴西去齊人<hi>入一作</hi>織網如素空張在野春<lb/>
平碧中網絲漠漠無形影誤爾觸之傷首紅艾葉緑花<lb/>
誰翦刻中藏禍機不可測<lb/>
　　　　上之囘　簡文帝<lb/>
前斾拂囘中後車隅桂宮輕絲臨雲罕春色繞川風桃<lb/>
林方灼灼桺路日曈曈笳聲駭胡騎清磬讋山戎微臣<lb/>
今拜手願帝永無竆<lb/>
　　　　同前　張正見<lb/>
<pb n="KR4h0034_SBCK_016-12b"/>
林光稱避暑囘中乃吉行龍媒躡影駃玉輦御雲輕風<lb/>
烏繞鳷鵲綵鷁照昆朙欲知鍾箭逺遥聽寶鷄聲<lb/>
　　　　同前　蕭　慤<lb/>
發軔城西畤囘輿事北遊山寒石道凍葉下故宮秋朔<lb/>
路<hi>落一作</hi>傳清警邉風卷畫旒嵗餘廵省畢擁仗返皇州<lb/>
　　　　同前　陳子良<lb/>
承平重遊樂詔蹕上之囘屬車響流水清笳轉落梅嶺<lb/>
雲葢道轉巖花映綬開下輦便髙宴何如在瑶臺<lb/>
　　　　同前　盧照隣<lb/>
囘中道路險蕭關烽候多五營屯北地萬乘出西河單<lb/>
于拜玉璽天子按琱戈振旅汾川曲秋風横大歌<lb/>
<pb n="KR4h0034_SBCK_016-13a"/>
　　　　同前　李　白<lb/>
三十六離宮樓臺與天通閣道歩行月美人愁烟空恩<lb/>
疎寵不及桃李傷春風淫樂意何極金輿向囘中萬乗<lb/>
出黄道千旗揚綵虹前軍細桺北後騎甘泉東豈問渭<lb/>
川老寧邀襄野童秋暮<hi>但暮一作</hi>瑶池宴歸來樂未竆<lb/>
　　　　同前　李　賀<lb/>
上之囘大旗喜懸虹彗撻鳳尾劒匣破舞蛟龍蚩尤死<lb/>
鼓逢逢大髙慶雷齊墜地地無驚烟海千里<lb/>
　　　　戰城南　呉　均<lb/>
躞蹀青驪馬往戰城南畿五歷魚麗陣三入九重圍名<lb/>
慴武安將血汙秦王衣爲君意氣重無功終不歸<lb/>
<pb n="KR4h0034_SBCK_016-13b"/>
　　　　同前　張正見<lb/>
薊北馳胡騎城南接短兵雲屯兩陣合劒聚七星朙旗<lb/>
交無復影角憤有餘聲戰罷披軍䇿還嗟李少卿<lb/>
　　　　同前　盧照隣<lb/>
將軍出紫塞冒頓在烏貪笳喧雁門北陣翼龍城南琱<lb/>
弓夜宛轉鐵騎曉參潭應須駐白日爲待戰方酣<lb/>
　　　　同前　李　白<lb/>
去年戰桑乾源今年戰蔥河道洗兵條支海上波放馬<lb/>
天山雪中草萬里長征戰三軍盡衰老匈奴以殺戮爲<lb/>
耕作古來唯見白骨黄沙田秦家築城備胡處漢家還<lb/>
有烽火然烽火然不息征戰<hi>長征一作</hi>無巳時野戰格鬬死<lb/>
<pb n="KR4h0034_SBCK_016-14a"/>
敗馬號鳴向天悲烏鳶啄人腸䘖飛上挂枯樹枝<hi>上枯一作</hi>
<hi>枝</hi>士卒塗草莾將軍空爾爲乃知兵者是凶器聖人不<lb/>
得已而用之<lb/>
　　　　同前　劉　駕<lb/>
城南征戰多城北無飢鵶白骨馬蹄下誰言皆有家城<lb/>
前水聲苦倐忽流萬古莫争城外地城裏有閒土<lb/>
　　　　同前二首　僧貫休<lb/>
萬里桑乾傍茫茫古蕃壤將軍貎憔悴撫劒悲年長胡<lb/>
兵尚陵逼久住亦非强邯鄲少年軰箇箇有伎倆拖槍<lb/>
半夜去雪片大如掌<lb/>
磧中<hi>石一作</hi>有隂兵戰馬時驚蹶輕猛李陵心摧殘蘇武<lb/>
<pb n="KR4h0034_SBCK_016-14b"/>
節黄金鏁子甲風吹色如鐡十載不封侯茫茫向誰說<lb/>
樂府詩集巻第十六<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
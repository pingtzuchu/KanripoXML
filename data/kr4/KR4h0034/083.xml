<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_083-1a"/>
樂府詩集卷第八十三<lb/>
　　　　　　　太原　郭茂倩　編次<lb/>
　　雜歌謡辭<lb/>
　　　　　言者心之聲也歌者聲之文也情動於中<lb/>
　　　　　而形於言言之不足故嗟歎之嗟歎之不<lb/>
　　　　　足故永歌之歌之為言也長言之也夫欲<lb/>
　　　　　上如抗下如墜曲如折止如槁木倨中矩<lb/>
　　　　　句中鉤纍纍乎端如貫珠此歌之善也宋<lb/>
　　　　　書樂志曰黃帝帝堯之世王化下洽民樂<lb/>
　　　　　無事故因擊壤之歡慶雲之瑞民因以作<lb/>
　　　　　歌其後風衰雅缺而妖滛靡曼之聲起周<lb/>
<pb n="KR4h0034_SBCK_083-1b"/>
　　　　　衰有秦靑者善謳而薛談學謳於秦靑未<lb/>
　　　　　窮靑之伎而辭歸靑餞之於郊乃撫節悲<lb/>
　　　　　歌聲震林木響遏行雲嶭談遂畱不去以<lb/>
　　　　　卒其業又有韓娥者東之齊至雍門匱糧<lb/>
　　　　　乃鬻歌假食旣去而餘響繞梁三日不絕<lb/>
　　　　　左右謂其人不去也過逆旅逆旅人辱之<lb/>
　　　　　韓娥因曼聲哀哭一里老㓜悲愁垂涕相<lb/>
　　　　　對三日不食遽追之韓娥還復為曼聲長<lb/>
　　　　　歌一里老㓜喜躍抃舞不能自禁忘向之<lb/>
　　　　　悲也乃厚賂遣之故雍門之人善歌哭効<lb/>
　　　　　韓娥之遺聲衛人王豹處淇川善謳河西<lb/>
<pb n="KR4h0034_SBCK_083-2a"/>
　　　　　之民皆化之齊人綿駒居高唐善歌齊之<lb/>
　　　　　右地亦傳其業前漢有魯人虞公者善歌<lb/>
　　　　　能令梁上塵起若斯之類竝徒歌也爾雅<lb/>
　　　　　曰徒歌謂之謠廣雅曰聲比於琴瑟曰歌<lb/>
　　　　　韓詩章句曰有章曲曰歌無章曲曰謠梁<lb/>
　　　　　元章<hi>帝一作</hi>纂要曰齊歌曰謳吳歌曰歈楚<lb/>
　　　　　歌曰豔浮歌曰哇振旅而歌曰凱歌堂上<lb/>
　　　　　奏樂而歌曰登歌亦曰升歌故歌曲有陽<lb/>
　　　　　陵白露朝日魚麗白水白雪江南陽春淮<lb/>
　　　　　南駕辯淥水陽阿採菱下里巴人又有長<lb/>
　　　　　歌短歌雅歌緩歌浩歌放歌怨歌勞歌等<lb/>
<pb n="KR4h0034_SBCK_083-2b"/>
　　　　　行漢世有相和歌本出於街陌謳謠而吳<lb/>
　　　　　歌雜曲始亦徒歌復有但歌四曲亦出自<lb/>
　　　　　漢世無弦節作伎最先一人唱三人和魏<lb/>
　　　　　武帝尤好之時有宋容華者淸徹好聲善<lb/>
　　　　　唱此曲當時特妙自晉巳後不復傳遂絕<lb/>
　　　　　凡歌有因地而作者京兆邯鄲歌之類是<lb/>
　　　　　也有因人而作者孺子才人歌之類是也<lb/>
　　　　　有傷時而作者微子麥秀歌之類是也有<lb/>
　　　　　寓意而作者張衡同聲歌之類是也寗戚<lb/>
　　　　　以困而歌項籍以窮而歌屈原以愁而歌<lb/>
　　　　　卞和以怨而歌雖所遇不同至於發乎其<lb/>
<pb n="KR4h0034_SBCK_083-3a"/>
　　　　　情則一也歷世以來歌謳雜出今竝採錄<lb/>
　　　　　且以謠䜟繫其末云<lb/>
　　　歌辭<lb/>
　　　　擊壤歌<lb/>
　　　　　帝王世紀曰帝堯之世天下大和百姓無<lb/>
　　　　　事有八九十老人擊壤而歌<lb/>
日出而作日入而息鑿井而飮耕田而食帝何力於我<lb/>
哉<lb/>
　　　　卿雲歌三首<lb/>
　　　　　尙書大傳曰舜將禪禹於時俊乂百工相<lb/>
　　　　　和而歌卿雲帝乃唱之曰卿雲爛兮八伯<lb/>
<pb n="KR4h0034_SBCK_083-3b"/>
　　　　　咸進稽首曰朙朙上天帝乃再歌曰日月<lb/>
　　　　　有常史記天官書曰若烟非烟若雲非雲<lb/>
　　　　　郁郁紛紛蕭索輪囷是謂慶雲慶雲卽卿<lb/>
　　　　　雲葢和氣也舜時有之故美之而作歌<lb/>
卿雲爛兮禮漫漫兮日月光華旦復旦兮<lb/>
朙朙上天爛然星陳日月光華弘于一人<lb/>
日月有常星辰有行四時順經萬姓允誠於予論樂配<lb/>
天之靈遷于賢善莫不咸聽鼚乎鼓之軒乎舞之精華<lb/>
巳竭褰裳去之<lb/>
　　　　塗山歌<lb/>
　　　　　吳越春秋曰禹年三十未娶行塗山恐時<lb/>
<pb n="KR4h0034_SBCK_083-4a"/>
　　　　　草失嗣辭云吾之娶也必有應也乃有白<lb/>
　　　　　狐九尾造於禹禹曰白者吾之服也九尾<lb/>
　　　　　者王之證也於是塗山之人歌之禹因娶<lb/>
　　　　　塗山謂之女嬌<lb/>
綏綏白狐九尾龎龎我家嘉夷來賔為王成于家室我<lb/>
都攸昌天人之際於兹則行朙矣哉<lb/>
　　　　夏人歌二首<lb/>
　　　　　尙書大傳曰夏人飮酒醉者持不醉者不<lb/>
　　　　　醉者持醉者而歌曰盍歸乎薄薄亦大矣<lb/>
　　　　　伊尹退而㪅曰覺兮較兮吾大命格兮去<lb/>
　　　　　不善而善何不樂兮薄湯之都言當歸湯<lb/>
<pb n="KR4h0034_SBCK_083-4b"/>
　　　　　也韓詩外傳曰桀為酒池糟隄縱靡靡之<lb/>
　　　　　樂一皷而牛飮者三千羣臣皆相持而歌<lb/>
江水沛兮舟楫敗兮我王廢兮趣歸于亳亳亦大兮<lb/>
樂兮樂兮四牡驕兮六轡沃兮去不善而從善何不樂<lb/>
兮<lb/>
　　　　商歌二首　寗　戚<lb/>
　　　　　淮南子曰寗越欲干齊桓公困窮無以自<lb/>
　　　　　達於是為商旅將任車以商於齊草宿於<lb/>
　　　　　郭門外桓公郊迎客夜開門辟任車爝火<lb/>
　　　　　甚盛從者甚衆越飯牛車下望見桓公而<lb/>
　　　　　悲擊牛角而疾商歌桓公聞之曰異哉非<lb/>
<pb n="KR4h0034_SBCK_083-5a"/>
　　　　　常人也命後車載之越一作戚<lb/>
南山矸白石爛生不遭堯與舜禪短布單衣適至骭從<lb/>
昬飯牛薄夜半長夜漫漫何時旦<lb/>
滄浪之水白石粲中有鯉魚長尺半弊布單衣裁至骭<lb/>
淸朝飯牛至夜半黃犢上坂且休息吾將捨汝相齊國<lb/>
　　　　師乙歌<lb/>
　　　　　家語曰孔子相魯齊人歸女樂魯君滛荒<lb/>
　　　　　孔子遂行師乙送孔子曰吾欲歌可乎乃<lb/>
　　　　　歌之<lb/>
彼婦人之口可以出走彼婦人之謁可以死敗優哉游<lb/>
哉聊以卒歲<lb/>
<pb n="KR4h0034_SBCK_083-5b"/>
　　　　獲麟歌　孔　子<lb/>
　　　　　孔叢子曰叔孫氏之車子鉏商樵於野而<lb/>
　　　　　獲麟焉衆莫之識以為不祥棄之五父之<lb/>
　　　　　衢冉有告曰麋身而肉角豈天之妖乎夫<lb/>
　　　　　子曰吾將徃觀焉遂泣曰予之於人猶麟<lb/>
　　　　　也麟仁獸出而死吾道窮矣乃歌云<lb/>
唐虞世兮麟鳳游今非其時來何求麟兮麟兮我心憂<lb/>
　　　　河激歌　趙簡子夫人<lb/>
　　　　　列女傳曰女娟者趙河津吏之女也簡子<lb/>
　　　　　南擊楚津吏醉臥不能渡簡子簡子怒召<lb/>
　　　　　欲殺之娟懼持檝走前曰願以微軀易父<lb/>
<pb n="KR4h0034_SBCK_083-6a"/>
　　　　　之死簡子遂釋不誅將渡用檝者少一人<lb/>
　　　　　娟攘拳操檝而請簡子遂與渡中流為簡<lb/>
　　　　　子發河激之歌簡子歸納為夫人<lb/>
升彼河兮而觀淸水揚波兮冐冥冥禱求福兮醉不醒<lb/>
誅將加兮妾心驚罰旣釋兮瀆乃淸妾持檝兮操其維<lb/>
蛟龍助兮主將歸呼來櫂兮行勿疑<lb/>
　　　　越人歌<lb/>
　　　　　劉向說苑曰鄂君子晳泛舟於新波之中<lb/>
　　　　　乘靑翰之舟張翠葢會鍾鼓之音畢榜枻<lb/>
　　　　　越人擁楫而歌於是鄂君乃榆脩袂行而<lb/>
　　　　　擁之舉繡被而覆之鄂君楚王母弟也<lb/>
<pb n="KR4h0034_SBCK_083-6b"/>
今夕何夕兮搴州中流今日何日兮得與王子同舟䝉<lb/>
羞被好兮不訾詬恥心幾頑而不絕兮得知王子山有<lb/>
木兮木有枝心說君兮知不知<lb/>
　　　　徐人歌<lb/>
　　　　　劉向新序曰延陵季子將聘晉帶寶劒以<lb/>
　　　　　過徐君徐君觀劒不言而色欲之季子未<lb/>
　　　　　獻也然其心許之矣使反而徐君巳死季<lb/>
　　　　　子於是以劒帶徐君墓樹而去徐人乃為<lb/>
　　　　　之歌<lb/>
延陵季子兮不忘故脫千金之劒兮帶丘墓<lb/>
　　　　漁父歌　古　辭<lb/>
<pb n="KR4h0034_SBCK_083-7a"/>
　　　　　楚辭曰屈原旣放游扵江潭漁父見之鼓<lb/>
　　　　　枻而歌滄浪水名也淸諭朙時可以振纓<lb/>
　　　　　而仕濁諭亂世可以抗足而去故孔子曰<lb/>
　　　　　淸斯濯纓濁斯濯足矣言自取之也若張<lb/>
　　　　　志和漁父歌但歌漁者之事<lb/>
滄浪之水淸兮可以濯吾纓滄浪之水濁兮可以濯吾<lb/>
足<lb/>
　　　　漁父歌五首　張志和<lb/>
西塞山邊白鷺飛桃花流水鱖魚肥靑箬笠綠蓑衣春<lb/>
江<hi>斜風一作</hi>細雨不須歸<lb/>
釣臺漁父褐為裘兩兩三三舴艋舟能縱棹慣乘流長<lb/>
<pb n="KR4h0034_SBCK_083-7b"/>
江白浪不曾憂<lb/>
霅溪灣裏釣漁翁舴艋爲家西復東江上雪浦邊風笑<lb/>
著荷衣不歎窮<lb/>
松江蟹舍主人歡菰飯蒓羮亦芺餐楓葉落荻花亁醉<lb/>
宿漁舟不覺寒<lb/>
靑草湖中月正圎巴陵漁父棹歌連釣車子掘頭船樂<lb/>
在風波不用仙<lb/>
　　　　同前　和　凝<lb/>
白芷汀寒立鷺鶿蘋風輕翦浪花時烟羃羃白遲遲香<lb/>
引芙蓉惹釣絲<lb/>
　　　　同前　歐陽烱<lb/>
<pb n="KR4h0034_SBCK_083-8a"/>
風浩寒溪照膽朙小君山上玉蟾生荷露墜翠烟輕撥<lb/>
刺遊魚幾處驚<lb/>
　　　　同前三首　李　珣<lb/>
水接衡門十里餘信船歸去臥看書輕爵祿慕玄虚莫<lb/>
道漁人只為魚<lb/>
避世垂綸不記年官高争得似君閒傾白酒對靑山笑<lb/>
指柴門待月還<lb/>
棹警鷗飛水濺袍影侵潭面桺垂絛終日醉絕塵勞曾<lb/>
見錢塘八月濤<lb/>
　　　　採葛婦歌<lb/>
　　　　　吳越春秋曰采葛越之婦人傷越王用心<lb/>
<pb n="KR4h0034_SBCK_083-8b"/>
　　　　　乃作若何之歌<lb/>
嘗膽不苦味若飴今我采葛以作絲<lb/>
　　　　紫玉歌<lb/>
　　　　　樂府詩集曰紫玉吳王夫差女也作歌詩<lb/>
　　　　　以與韓重<lb/>
南山有鳥北山張羅意欲從君讒言孔多悲結成疹没<lb/>
命黃壚命之不造冤如之何羽族之長名為鳳凰一日<lb/>
失雄三年感傷雖有衆鳥不為匹雙故見鄙姿逢君輝<lb/>
光身遠心近何曾暫忘<lb/>
　　　　鄴民歌<lb/>
　　　　　史記曰魏襄王時史起為鄴令引漳水漑<lb/>
<pb n="KR4h0034_SBCK_083-9a"/>
　　　　　鄴以富魏之河內而民作歌云<lb/>
鄴有賢令兮為史公決漳水兮灌鄴㫄終古舄鹵兮生<lb/>
稻粱<lb/>
　　　　鄭白渠歌<lb/>
　　　　　史記曰韓聞秦之好興事欲罷無令東伐<lb/>
　　　　　廼使水工鄭國間說秦令鑿涇水自中山<lb/>
　　　　　西抵瓠口為渠竝北山東注洛漑舄鹵之<lb/>
　　　　　地四萬餘頃今曰鄭國渠漢書曰太始二<lb/>
　　　　　年趙中大夫白公復奏穿渠引涇水首起<lb/>
　　　　　谷口尾入櫟陽注渭中袤二百里漑田四<lb/>
　　　　　千五百餘頃名曰白渠人得其饒於是歌<lb/>
<pb n="KR4h0034_SBCK_083-9b"/>
　　　　　之<lb/>
田於何所池陽谷口鄭國在前白渠起後舉臿如雲决<lb/>
渠為雨涇水一石其泥數斗且漑且糞長我禾黍衣食<lb/>
京師億萬之口<lb/>
　　　　百里奚歌　髙允生<lb/>
羈旅入秦庭始得收顯曜釋褐出輜車卓為千乘道豔<lb/>
色進蕐容繁弦發微調居貴易素心翻然㤀久要裝金<lb/>
五羊皮寫情陳所告豈徒望自傷念君無定操<lb/>
　　　　秦始皇歌<lb/>
　　　　　古今樂錄曰秦始皇祠洛水有黑頭公從<lb/>
　　　　　河中出呼始皇曰來受天寶乃與羣臣作<lb/>
<pb n="KR4h0034_SBCK_083-10a"/>
　　　　　歌<lb/>
洛陽之水其色蒼蒼祠祭大澤倐忽南臨洛濵醊禱色<lb/>
連三光<lb/>
　　　　雞鳴歌<lb/>
　　　　　樂府廣題曰漢有雞鳴衛士主雞唱宮外<lb/>
　　　　　舊儀宮中與臺竝不得畜雞晝漏盡夜漏<lb/>
　　　　　起中黃門持五夜甲夜畢傳乙乙夜畢傳<lb/>
　　　　　丙丙夜畢傳丁丁夜畢傳戊戊夜是為五<lb/>
　　　　　㪅未朙三刻雞鳴衛士起唱漢書曰高祖<lb/>
　　　　　圍項羽垓下羽是夜聞漢軍四面皆楚歌<lb/>
　　　　　應劭曰楚歌者雞鳴歌也晉太康地記曰<lb/>
<pb n="KR4h0034_SBCK_083-10b"/>
　　　　　後漢固始鮦陽公安細陽四縣衛士習此<lb/>
　　　　　曲於闕下歌之今雞鳴歌是也然則此歌葢<lb/>
　　　　　漢歌也按周禮雞人掌大祭祀夜嘑旦以<lb/>
　　　　　<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官則所起亦遠矣<lb/>
東方欲朙星爛爛汝南晨雞登壇喚曲終漏盡嚴具陳<lb/>
月没星稀天下旦千門萬戸遞魚鑰宮中城上飛烏鵲<lb/>
　　　　雞鳴曲　王　建<lb/>
雞初鳴朙星照東屋雞再鳴紅霞生海腹百官待漏雙<lb/>
闕前聖人亦挂山龍服寶釵命婦燈下起環珮玲瓏曉<lb/>
光裏直內初燒玉按香司㪅尙滴銅壺水金吾衛裏直<lb/>
<hi>更一作</hi>郎妻到朙不睡聽晨雞天頭日月相送近夜棲旦<lb/>
<pb n="KR4h0034_SBCK_083-11a"/>
鳴人不迷<lb/>
　　　　同前　李　廓<lb/>
星稀月没上五㪅膠膠角角雞初鳴征人牽馬出門立<lb/>
辤妾欲向安西行再鳴引頸簷頭下月中角聲催上馬<lb/>
纔分地色第三鳴旌旗<hi>斾一作</hi>紅塵巳出城婦人上城亂<lb/>
招手夫壻不聞遙哭聲長恨雞鳴别時苦不遣雞栖近<lb/>
窗戸<lb/>
　　　　平城歌<lb/>
　　　　　漢書匈奴傳曰高祖自將兵三十二萬擊<lb/>
　　　　　韓王信帝先至平城步兵未盡到冐頓縱<lb/>
　　　　　精兵三十餘萬圍帝於白登七日漢兵中<lb/>
<pb n="KR4h0034_SBCK_083-11b"/>
　　　　　外不得救餉樊噲時為上將軍不能解圍<lb/>
　　　　　天下皆歌之後用陳平祕計得免白登在<lb/>
　　　　　平城東南去平城十餘里<lb/>
平城之下亦誠苦七日不食不能彀弩<lb/>
　　　　楚歌　漢高帝<lb/>
　　　　　漢書曰高祖欲立戚夫人子趙王如意而<lb/>
　　　　　廢太子後不果戚夫人泣涕帝曰為我楚<lb/>
　　　　　舞吾為若楚歌其旨言太子得四皓為輔<lb/>
　　　　　羽翼成就不可易也顔師古曰楚歌者楚<lb/>
　　　　　人之歌猶吳歈越吟也<lb/>
鴻鵠高飛一舉千里羽翼以<hi>已一作</hi>就橫絕四海橫絕四<lb/>
<pb n="KR4h0034_SBCK_083-12a"/>
海又可奈何雖有繒繳尙<hi>將一作</hi>安所施<lb/>
　　　　吳楚歌　傅　玄<lb/>
　　　　　樂府詩集曰傅玄辭一曰燕美人歌<lb/>
燕人美兮趙女佳其室則邇兮限曾崖雲為車兮風為<lb/>
馬玉在山兮蘭在野雲無期兮風有止思心多端誰能<lb/>
理<lb/>
　　　　同前　張　籍<lb/>
庭前春鳥啄林聲紅夾羅襦縫未成今朝社日停針線<lb/>
起向朱櫻樹下行<lb/>
樂府詩集卷第八十三<lb/>
<pb n="KR4h0034_SBCK_083-12b"/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
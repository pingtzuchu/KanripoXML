<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_011-1a"/>
樂府詩集巻第十一<lb/>
　　　　　　　太原　郭茂倩　編次<lb/>
　　郊廟歌辭<lb/>
　　　唐享太廟樂章<lb/>
　　　　　唐書樂志曰代宗寶應已後續造享太廟<lb/>
　　　　　樂章獻玄宗用廣運之舞肅宗用惟新之<lb/>
　　　　　舞代宗用保大之舞徳宗用文朙之舞順<lb/>
　　　　　宗用大順之舞憲宗用象徳之舞穆宗用<lb/>
　　　　　和寧之舞武宗用大定之舞昭宗用咸寧<lb/>
　　　　　之舞宣宗懿宗有舞詞而名不傳<lb/>
　　　　廣運舞　郭子儀<lb/>
<pb n="KR4h0034_SBCK_011-1b"/>
於赫皇祖昭朙有融惟文之德惟武之功河海静謐車<lb/>
書混同䖍恭孝饗穆穆玄風<lb/>
　　　　惟新舞　劉　晏<lb/>
漢祚惟永神功中興風驅氛祲天覆黎蒸三光再朗庶<lb/>
績其凝重熙累葉景命是膺<lb/>
　　　　保大舞　郭子儀<lb/>
於穆文考聖神昭彰簫勺羣慝含光逺方萬物茂遂九<lb/>
夷賓王愔愔雲韶徳音不忘<lb/>
　　　　文朙舞　鄭餘慶<lb/>
開邸除暴時邁勛尊三元告命四極駿奔金枝翠葉輝<lb/>
燭瑶琨象德億載貽慶湯孫<lb/>
<pb n="KR4h0034_SBCK_011-2a"/>
　　　　大順舞　鄭　絪<lb/>
於穆時文受天朙命允恭玄默化成理定出震嗣德應<lb/>
乾傳聖猗與緝熙千億流慶<lb/>
　　　　象徳舞　叚文昌<lb/>
肅肅清廟登顯至德澤周八荒兵定四極生物咸遂羣<lb/>
盜滅息朙聖欽承子孫千億<lb/>
　　　　和寧舞　牛僧孺<lb/>
湜湜頎頎融昭德輝不紐不舒貫成九圍武烈文經敷<lb/>
施當宜纂堯付啟億萬熙熙<lb/>
　　　　大定舞　李　回<lb/>
受天朙命敷祐下土化時以儉衛文以武氛消夷夏俗<lb/>
<pb n="KR4h0034_SBCK_011-2b"/>
臻往古億萬斯年形于律呂<lb/>
　　　　宣宗舞　夏侯孜<lb/>
於鑠令主聖祚重昌興起教義申朙典章俗尚素朴人<lb/>
皆樂康積徳可報流慶無疆<lb/>
　　　　懿宗舞　蕭　倣<lb/>
聖祚無疆慶傳樂章金枝繁茂玉葉延長海瀆常晏波<lb/>
濤不揚汪汪羙化垂範今王<lb/>
　　　　咸寧舞<lb/>
於鑠丕嗣惟帝之光羽籥象徳金石薦祥聖系無極景<lb/>
命永昌神降上哲維天配長<lb/>
　　　唐太清宫樂章<lb/>
<pb n="KR4h0034_SBCK_011-3a"/>
　　　　　唐書禮儀志曰玄宗開元二十年正月詔<lb/>
　　　　　兩京諸州置玄元廟天寶二年三月以西<lb/>
　　　　　京玄元廟為太清宮其樂章降仙聖奏煌<lb/>
　　　　　煌登歌發爐奏沖和上香畢奏紫極舞撤<lb/>
　　　　　醮奏登歌送仙聖奏眞和㑹要曰太清宮<lb/>
　　　　　薦獻聖祖玄元皇帝奏混成紫極之舞<lb/>
　　　　煌煌<lb/>
煌煌道宮肅肅太清禮光尊祖樂備充庭罄竭誠至希<lb/>
夷降靈雲凝翠葢風燄虹旌衆眞以從九奏初迎永惟<lb/>
休祐是錫和平<lb/>
　　　　沖和<lb/>
<pb n="KR4h0034_SBCK_011-3b"/>
虚無結思鍾磬和音歌以頌德香以達心禮殊祼鬯義<lb/>
感昭臨雲車至止慶垂愔愔<lb/>
　　　　香初上<lb/>
肅肅我祖緜緜道宗至感潛達靈心暗通雲駢御氣芝<lb/>
葢随風四時禋祀萬國來同<lb/>
　　　　再上<lb/>
仙宗績<hi>積一作</hi>道我李承天慶深虛極符光象先俗登仁<lb/>
夀化闡蟺涓五千貽範億萬斯年<lb/>
　　　　終上<lb/>
不宰元功無為上聖洪源長發誕受天命金奏迎真琁<lb/>
宮展盛備禮周樂垂光儲慶<lb/>
<pb n="KR4h0034_SBCK_011-4a"/>
　　　　紫極舞<lb/>
至道生元氣重圎法混成無為觀大象沖用體常名仙<lb/>
樂臨丹闕雲車出玉京靈符百代應瑞節九真迎寶運<lb/>
開皇極天臨暎太清長垂一徳慶永庇萬方寧<lb/>
　　　　序入破第一奏<lb/>
真宗開妙理沖教綂清虛化演無為日言昭有象初瑶<lb/>
壇肅靈瑞金闕暎仙居一奏三清樂長回八景輿<lb/>
　　　　第二奏<lb/>
虛極仙宗本希夷象帝先百靈朝太上萬法祖重圎善<lb/>
貸惟沖德功成謂自然雲門達和氣思用合鈞天<lb/>
　　　　第三奏<lb/>
<pb n="KR4h0034_SBCK_011-4b"/>
元符傳紫極寶祚啟髙真道徳先垂裕沖和已化淳人<lb/>
風齊太古天瑞叶惟新仙樂清都上長朙交泰辰<lb/>
　　　　登歌<lb/>
嚴禋展事禮潔蒸嘗皇矣聖祖德惟馨香盛薦既撤歌<lb/>
工再揚大來之慶降福穰穰<lb/>
　　　　真和<lb/>
玉磬含響金罏既馥風馭泠泠雲壇肅肅杳<hi>■一作</hi>歸大<lb/>
象霈流嘉福俾寧萬邦無思不服<lb/>
　　　唐德朙興聖廟樂章　李　舒<lb/>
　　　　　唐書禮儀志曰玄宗天寶二年三月追尊<lb/>
　　　　　臯繇為徳朙皇帝凉武昭王為興聖皇帝<lb/>
<pb n="KR4h0034_SBCK_011-5a"/>
　　　　　其廟樂第一迎神第二登歌奠幣第三迎<lb/>
　　　　　俎第四酌獻第五亞獻終獻第六送神<lb/>
　　　　迎神<lb/>
元尊九德佐堯光宅烈祖太宗方周作伯響懷霜露樂<lb/>
變金石白雲清風髣髴來格<lb/>
　　　　登歌奠幣<lb/>
四時有典百事來祭尊祖奉宗嚴禋大帝禮先蒼璧奠<lb/>
備黝制於萬斯年熙成帝系<lb/>
　　　　迎俎<lb/>
盛牲實俎涓選休成鼎煁陽燧玉盥隂精有飶嘉豆既<lb/>
和大羮侑以清樂細齊人情<lb/>
<pb n="KR4h0034_SBCK_011-5b"/>
　　　　德朙酌獻<lb/>
清廟奕奕和樂雍雍器尊犧象禮屬宗公白水方祼黄<lb/>
流在中謨朙之德萬古清風<lb/>
　　　　興聖酌獻<lb/>
閟宫静謐合樂周張泰尊始獻百末重觴震澹存誠庶<lb/>
㡬廸嘗遥源之祚天漢靈長<lb/>
　　　　亞獻終獻<lb/>
惟清惟肅靡聞靡見舉備九成俛終三獻慶彰曼夀胙<lb/>
撤嘉薦瘞玉埋牲禮神斯徧<lb/>
　　　　送神<lb/>
元精回復靈貺繁滋風灑蘭路雲揺桂旗髙丘緬邈涼<lb/>
<pb n="KR4h0034_SBCK_011-6a"/>
部逶遲瞻望靡及纒綿永思<lb/>
　　　唐儀坤廟樂章<lb/>
　　　　　唐書樂志曰儀坤廟樂迎神用永和次金<lb/>
　　　　　奏皇帝行用太和酌獻登歌用肅和迎俎<lb/>
　　　　　用雍和肅朙皇后室酌獻用昭升昭成皇<lb/>
　　　　　后室酌獻用坤貞飲福用夀和送文舞出<lb/>
　　　　　迎武舞入用舒和武舞用安和撤俎用雍<lb/>
　　　　　和送神用永和<lb/>
　　　　永和　徐彦伯<lb/>
猗若清廟肅肅熒熒國薦嚴祀坤興淑靈有几在室有<lb/>
樂在庭臨茲孝享百禄惟寧<lb/>
<pb n="KR4h0034_SBCK_011-6b"/>
　　　　金奏<lb/>
隂靈効祉軒曜降精祥符淑氣慶集柔朙瑶俎既列雕<lb/>
桐發聲徽猷永逺比德皇英<lb/>
　　　　太和　丘　說<lb/>
孝哉我后冲乎廼聖道暎重蕐德輝文命慕深視篋情<lb/>
殷撫鏡萬國移風兆人承慶<lb/>
　　　　肅和　張齊賢<lb/>
祼圭既濯鬱鬯既陳畫羃雲舉黄流玉醇儀充獻酌禮<lb/>
盛衆禋地察惟孝愉焉饗親<lb/>
　　　　雍和　鄭善玉<lb/>
酌鬱既灌取蕭方爇籩豆静器簠簋芬飶魚腊薦羙牲<lb/>
<pb n="KR4h0034_SBCK_011-7a"/>
牷表絜是戢是將載迎載列<lb/>
　　　　昭升　薛　稷<lb/>
陽靈配德隂魄昭升堯壇鳳下漢室龍興俔天作對前<lb/>
旒是凝化行南國道盛西陵造舟集灌無德而稱我粢<lb/>
既㓗我醴既澄隂隂靈廟光靈若憑徳馨惟饗孝<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>烝<lb/>
烝<lb/>
　　　　坤貞<lb/>
乾道既亨坤元以貞肅雍攸在輔佐斯成外睦九族内<lb/>
光一庭克生叡哲祚我休朙欽若徽範悠哉淑靈建茲<lb/>
清宮于彼上京縮茅以獻絜秬惟馨實受其福斯乎億<lb/>
齡<lb/>
<pb n="KR4h0034_SBCK_011-7b"/>
　　　　壽和　徐　堅<lb/>
於穆清廟肅雍嚴祀合福受釐介以繁祉<lb/>
　　　　舒和　胡　雄<lb/>
送文迎武遞參差一始一終光聖儀四海生人歌有慶<lb/>
千齡孝享肅無虧<lb/>
　　　　安和　劉子玄<lb/>
妙算申帷幄神謀出廟庭兩階文物備七德武功成挍<lb/>
獵長楊苑屯軍細桺營將軍獻凱入歌舞溢重城<lb/>
　　　　雍和　員半千<lb/>
孝享云畢維撤有章雲感玄羽風悽素商瞻望神座祗<lb/>
戀匪遑禮終樂闋肅雍鏘鏘<lb/>
<pb n="KR4h0034_SBCK_011-8a"/>
　　　　永和　祝欽朙<hi>姓氏一缺</hi>
閟宮實實清廟微微降格無象馨香有依式昭纂慶方<lb/>
融嗣徽朙禋是享神保聿歸<lb/>
　　　唐儀坤廟樂章<lb/>
　　　　　唐書樂志曰太樂又有儀坤廟樂章與前<lb/>
　　　　　略同而有迎神送神二章無徐彦伯祝欽<lb/>
　　　　　朙之詞<lb/>
　　　　迎神<lb/>
月靈降徳坤元授光娥英比秀任姒均芳瑶臺薦祉金<lb/>
屋延祥迎神有樂歆此嘉薌<lb/>
　　　　送神<lb/>
<pb n="KR4h0034_SBCK_011-8b"/>
玉帛儀大金絲奏廣靈應有孚冥徵不爽降彼休福歆<lb/>
茲禋享送樂有章神麾其上<lb/>
　　　唐昭徳皇后廟樂章<lb/>
　　　　　唐書樂志曰昭徳皇后廟樂迎神用永和<lb/>
　　　　　登歌酌鬯用肅和迎俎用雍和酌獻用坤<lb/>
　　　　　元飲福用夀和送文舞出迎武舞入用舒<lb/>
　　　　　和武舞用凱安撤俎用雍和送神用永和<lb/>
　　　　　其辭内出<lb/>
　　　　永和<lb/>
穆清廟薦嚴禋昭禮備和樂新望靈光集元辰祚無極<lb/>
享萬春<lb/>
<pb n="KR4h0034_SBCK_011-9a"/>
　　　　肅和<lb/>
誠心達娯樂分升蕭膋鬱氛氲茅既縮鬯既薰后來思<lb/>
福如雲<lb/>
　　　　雍和<lb/>
我將我享盡朙而誠載芬黍稷載滌犧牲懿矣元良萬<lb/>
邦以貞心乎愛敬若覩容聲<lb/>
　　　　坤元<lb/>
於穆先后儷聖稱崇母臨萬㝢道被六宮昌時協慶理<lb/>
内成功殷薦朙德傳芳國風<lb/>
　　　　壽和<lb/>
工祝致告徽音不遐酒醴咸㫖馨香具嘉受釐獻祉永<lb/>
<pb n="KR4h0034_SBCK_011-9b"/>
慶邦家<lb/>
　　　　舒和<lb/>
金枝羽部輟清歌瑶堂肅穆笙磬羅諧音遍響合朙意<lb/>
萬類昭融靈應多<lb/>
　　　　凱安<lb/>
辰位列四星帝功參十亂進賢勤内輔扈蹕清多難承<lb/>
天厚載均竝曜宵光燦畱徽藹前躅萬古披圗煥<lb/>
　　　　雍和<lb/>
公尸既起享禮載終稱歌進撤盡敬由衷澤流惠下大<lb/>
小咸同<lb/>
　　　　永和<lb/>
<pb n="KR4h0034_SBCK_011-10a"/>
昭事終幽享餘移月御返仙居琁庭寂靈幄虛顧徘徊<lb/>
感皇儲<lb/>
　　　唐譲皇帝廟樂章　李　舒<lb/>
　　　　迎神<lb/>
皇矣天宗德先王季因心則友克讓以位爰命有司式<lb/>
遵前志神其降靈昭饗祀事<lb/>
　　　　奠幣<lb/>
惟帝時若去而上僊祀用商武樂備宮懸白璧加薦玄<lb/>
纁告䖍子孫拜後承茲吉蠲<lb/>
　　　　迎俎<lb/>
祀盛體薦禮協粢盛方周假廟用魯純牲捧撤祗敬擊<lb/>
<pb n="KR4h0034_SBCK_011-10b"/>
拊和鳴受釐歸胙既戒而平<lb/>
　　　　酌獻<lb/>
八音具舉三壽既盥潔兹宗彞瑟彼圭瓚蘭肴重錯椒<lb/>
醑飄散降祚維城永為藩翰<lb/>
　　　　亞獻終獻<lb/>
秩禮有序和音既同九儀不忒三揖將終孝感藩后相<lb/>
維辟公四時之典永永無竆<lb/>
　　　　送神<lb/>
奠獻已事昬昕載分風揺雨散靈衛絪緼龍駕帝服上<lb/>
<hi>■一作</hi>騰五雲泮宮復閟寂寞無聞<lb/>
　　　唐享隱太子廟樂章<lb/>
<pb n="KR4h0034_SBCK_011-11a"/>
　　　　　唐書樂志曰貞觀中享隱太子廟樂迎神<lb/>
　　　　　用誠和登歌奠玉帛用肅和迎俎用雍和<lb/>
　　　　　送文舞出迎武舞入用舒和武舞用凱安<lb/>
　　　　　送神用誠和詞同迎神<lb/>
　　　　誠和<lb/>
道閟鶴關運纒鳩里門集大命俾歆嘉祀禮亞六瑚誠<lb/>
殫二簋有誠顒若神斯戾止<lb/>
　　　　肅和<lb/>
嵗肇春宗乾開震長瑶山既寂戾園斯享玉肅其事物<lb/>
昭其象絃誦成風笙歌合響<lb/>
　　　　雍和<lb/>
<pb n="KR4h0034_SBCK_011-11b"/>
朙典肅陳神居邃啟春伯聯事秋官相禮有來雍雍登<lb/>
歌濟濟緬惟主鬯庶歆芳醴<lb/>
　　　　舒和<lb/>
三縣已判歌鍾列六佾將開羽鏚分尚想燕飛來蔽日<lb/>
終疑鶴影降凌雲<lb/>
　　　　武舞<lb/>
天歩昔將開商郊初欲踐撫戎金陣廓貳極瑶圗闡雞<lb/>
㦸遂崇儀龍樓期好善弄兵隳震業啓聖隆祠典<lb/>
　　　唐享隱太子廟樂章<lb/>
　　　　　唐書樂志曰太樂舊有隱太子廟迎送神<lb/>
　　　　　辭二章不詳所起<lb/>
<pb n="KR4h0034_SBCK_011-12a"/>
　　　　迎神<lb/>
蒼震有位黄離蔽朙江充禍結戾據灾成銜寃昔痛贈<lb/>
典今榮享靈有秩奉樂以迎<lb/>
　　　　送神<lb/>
皇情悼往祀儀增設鍾鼓鏗鍠羽旄昭晣掌禮云備司<lb/>
筵告徹樂以送神靈其鑒闋<lb/>
樂府詩集巻第十一<lb/>
　　　　　　　東呉毛晉訂正　男扆再訂<lb/>
<pb n="KR4h0034_SBCK_011-12b"/>
</p>
<p>
</p>
  </div>
</body>
</text>
</TEI>
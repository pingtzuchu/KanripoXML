<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_073-1a"/>
樂府詩集巻第七十三<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　杞梁妻　吳邁逺<lb/>
　　　　　崔豹古今注曰𣏌梁妻者𣏌殖妻妹朝日<lb/>
　　　　　之所作也殖戰死妻曰上則無父中則無<lb/>
　　　　　夫下則無子人生之苦至矣乃抗聲長哭<lb/>
　　　　　𣏌都城感之而頽遂投水而死其妹悲姊<lb/>
　　　　　之貞乃作歌名曰𣏌梁妻焉梁殖之字也<lb/>
　　　　　列女傳曰齊莊公襲莒殖戰而死其妻無<lb/>
　　　　　所歸乃就其夫之尸於城下而哭十日而<lb/>
<pb n="KR4h0034_SBCK_073-1b"/>
　　　　　城為之崩既塟遂赴淄水而死琴操曰𣏌<lb/>
　　　　　梁妻嘆齊𣏌梁殞其妻之所作也<lb/>
燈竭從初朙蘭凋猶早薫扼腕非一代千載炳遺文貞<lb/>
夫淪莒役杜弔結齊君驚心眩白日長洲崩秋雲精微<lb/>
貫穹旻髙城為隤墳行人既迷徑飛鳥亦失羣壯哉金<lb/>
石軀出門形影分一隨塵壤消聲譽誰共論<lb/>
　　　　同前　僧貫休<lb/>
秦之無道兮四海枯築長城兮遮北胡築人築土一萬<lb/>
里杞梁貞婦啼嗚嗚上無父兮中無夫下無子兮孤復<lb/>
孤一號城崩塞色苦再號𣏌梁骨出土疲魂飢魄相逐<lb/>
歸陌上少年莫相非<lb/>
<pb n="KR4h0034_SBCK_073-2a"/>
　　　　董嬌饒　宋子侯<lb/>
洛陽城東路桃李生路傍花花自相對葉葉自相當春<lb/>
風東北起花葉正低昻不知誰家子提籠行採桑纎手<lb/>
折其枝花落何飄颺請謝彼姝子何為見損傷髙秋八<lb/>
九月白露變為霜終年㑹飄墮安得久馨香秋時自零<lb/>
落春月復芬芳何時盛年去懽愛永相忘吾欲竟此曲<lb/>
此曲愁人腸歸來酌美酒挾瑟上髙堂<lb/>
　　　　焦仲卿妻　古　辭<lb/>
　　　　　焦仲卿妻不知誰氏之所作也其序曰漢<lb/>
　　　　　末建安中廬江府小吏焦仲卿妻劉氏為<lb/>
　　　　　仲卿母所遣自誓不嫁其家逼之乃沒水<lb/>
<pb n="KR4h0034_SBCK_073-2b"/>
　　　　　而死仲卿聞之亦自縊於庭樹時人傷之<lb/>
　　　　　而為此辭也<lb/>
孔雀東南飛五里一徘徊十三能織素十四學裁衣十<lb/>
五彈箜篌十六誦詩書十七為君婦心中常苦悲君既<lb/>
為府吏守節情不移雞鳴入機織夜夜不得息三日斷<lb/>
五匹大人故嫌遲非為織作遲君家婦難為妾不堪驅<lb/>
使徒畱無所施便可白公姥及時相遣歸府吏得聞之<lb/>
堂上啓阿母兒已薄祿相幸復得此婦結髪同枕席黄<lb/>
泉共為友共事二三年始爾未為久女行無偏斜何意<lb/>
致不厚阿母謂府吏何乃太區區此婦無禮節舉動自<lb/>
專由吾意久懐忿汝豈得自由東家有賢女自名秦羅<lb/>
<pb n="KR4h0034_SBCK_073-3a"/>
敷可憐體無比阿母爲汝求便可速遣之遣去愼莫畱<lb/>
府吏長跪告伏惟啓阿母今若遣此婦終老不復取阿<lb/>
母得聞之槌牀便大怒小子無所畏何敢助婦語吾已<lb/>
失恩義㑹不相從許府吏黙無聲再拜還入户舉言謂<lb/>
新婦哽咽不能語我自不驅卿逼迫有阿母卿但暫還<lb/>
家吾今且報府不久當歸還還必相迎取以此下心意<lb/>
慎勿違吾語新婦謂府吏勿復重紛紜往㫺初陽嵗謝<lb/>
家來貴門奉事循公姥進心敢自專晝夜勤作息伶俜<lb/>
縈苦辛謂言無罪過供養卒大恩仍㪅被驅遣何言復<lb/>
來還妾有繡腰襦葳㽔自生光紅羅複斗帳四角垂香<lb/>
囊箱簾六七十綠碧青絲繩物物各自異種種在其中<lb/>
<pb n="KR4h0034_SBCK_073-3b"/>
人賤物亦鄙不足迎後人畱待作遣施於今無㑹因時<lb/>
時為安慰久久莫相忘雞鳴外欲曙新婦起嚴妝著我<lb/>
繡裌裙事事四五通足下躡絲履頭上玳瑁光腰若流<lb/>
紈素耳著朙月璫指如削葱根口如含朱丹纎纎作細<lb/>
步精妙世無雙上堂謝阿母母聽去不止㫺作女兒時<lb/>
生小出野里本自無教訓兼愧貴家子受母錢帛多不<lb/>
堪母驅使今日還家去念母勞家裏郤與小姑別淚落<lb/>
連珠子新婦初來時小姑如我長勤心養公姥好自相<lb/>
扶將初七及下九嬉戲莫相忘出門登車去涕落百餘<lb/>
行府吏馬抂前新婦車抂後隱隠何甸甸俱㑹大道口<lb/>
下馬入車中低頭共耳語誓不相隔鄉且暫還家去吾<lb/>
<pb n="KR4h0034_SBCK_073-4a"/>
今且赴府不久當還歸誓天不相負新婦謂府吏感君<lb/>
區區懐君既若見錄不久望君來君當作磐石妾當作<lb/>
蒲葦蒲葦紉如絲磐石無轉移我有親父兄性行㬥如<lb/>
雷恐不任我意逆以煎我懐舉手長勞勞二情同依依<lb/>
入門上家堂進退無顏儀阿母大拊掌不圖子自歸十<lb/>
三教汝織十四能裁衣十五彈箜篌十六知禮儀十七<lb/>
遣汝嫁謂言無誓違汝今無罪過不迎而自歸蘭芝慙<lb/>
阿母兒實無罪過阿母大悲摧還家十餘日縣令遣媒<lb/>
來云有苐三郎窈窕世無雙年始十八九便言多令才<lb/>
阿母謂阿女汝可去應之阿女銜淚答蘭芝初還時府<lb/>
吏見丁寧結誓不别離今日違情義恐此事非奇自可<lb/>
<pb n="KR4h0034_SBCK_073-4b"/>
斷來信徐徐㪅謂之阿母白媒人貧賤有此女始適還<lb/>
家門不堪吏人婦豈合令郎君幸可廣問訊不得便相<lb/>
許媒人去數日尋遣承請還誰有蘭家女承籍有宦官<lb/>
云有苐五郎嬌逸未有婚遣丞為媒人主簿通語言直<lb/>
説太守家有此令郞君既欲結大義故遣來貴門阿母<lb/>
謝媒人女子先有誓老姥豈敢言阿兄得聞之悵然心<lb/>
中煩舉言謂阿妹作計何不量先嫁得府吏後嫁得郎<lb/>
君否泰如天地足以榮汝身不嫁義卽體其住欲何云<lb/>
蘭芝仰頭荅理實如兄言謝家事夫壻中道還兄門處<lb/>
分適兄意那得自任專雖與府吏要渠㑹永無緣登卽<lb/>
相許和便可作㛰姻媒人下牀去諾諾復爾爾還部白<lb/>
<pb n="KR4h0034_SBCK_073-5a"/>
府君下官奉使命言談大有緣府君得聞之心中大歡<lb/>
喜視曆復開書便利此月内六合正相應良吉三十日<lb/>
今已二十七卿可去成㛰交語速裝束絡繹如浮雲青<lb/>
雀白鵠舫四角龍子幡婀娜隨風轉金車玉作輪躑躅<lb/>
青驄馬流蘇金鏤鞍齎錢三百萬皆用青絲穿雜綵三<lb/>
百匹交廣市鮭珍從人四五百鬱鬱登郡門阿母謂阿<lb/>
女適得府君書朙日來迎汝何不作衣裳莫令事不舉<lb/>
阿女黙無聲手巾掩口啼淚落便如瀉移我璢璃榻出<lb/>
置前牕下左手持刀尺右手執綾羅朝成繡裌裙晚成<lb/>
單羅衫晻晻曰欲暝愁思出門啼府吏聞此變因求假<lb/>
暫歸未至二三里摧藏馬悲哀新婦識馬聲躡履相逢<lb/>
<pb n="KR4h0034_SBCK_073-5b"/>
迎悵然遥相望知是故人來舉手拍馬鞍嗟嘆使心傷<lb/>
自君别我後人事不可量果不如先願又非君所詳我<lb/>
有親父母逼廹兼弟兄以我應他人君還何所望府吏<lb/>
謂新婦賀卿得髙遷磐石方可厚可以卒千年蒲葦一<lb/>
時紉便作旦夕間卿當日勝貴吾獨向黄泉新婦謂府<lb/>
吏何意出此言同是被逼廹君爾妾亦然黄泉不相見<lb/>
勿違今日言執手分道去各各還家門生人作死別恨<lb/>
恨那可論念與世間辭千萬不復全府吏還家去上堂<lb/>
拜阿母今日大風寒寒風摧樹木嚴霜結庭蘭兒今日<lb/>
冥冥令母抂後單故作不良計勿復怨鬼神命如南山<lb/>
石四體康且直阿母得聞之零淚應聲落汝是大家子<lb/>
<pb n="KR4h0034_SBCK_073-6a"/>
仕宦於臺閣慎勿為婦死貴賤情何薄東家有賢女<lb/>
窈窕豔城郭阿母為汝求便復抂旦夕府吏再拜還長<lb/>
嘆空房中作計乃爾立轉頭向户裏漸見愁煎迫其日<lb/>
牛馬嘶新婦入青廬菴菴黄昬後寂寂人定初我命絶<lb/>
今日魂去尸長畱攬裙脱絲履舉身赴清池府吏聞此<lb/>
事心知長别離徘徊庭樹下自掛東南枝兩家求合葬<lb/>
合塟蕐山傍東西植松柏左右種梧桐枝枝相覆葢葉<lb/>
葉相交通中有雙飛鳥自名為鴛鴦仰頭相向鳴夜夜<lb/>
達五㪅行人駐足聽寡婦赴傍徨多謝後世人戒之慎<lb/>
勿㤀<lb/>
　　　　盧女曲　崔　顥<lb/>
<pb n="KR4h0034_SBCK_073-6b"/>
　　　　　樂府解題曰盧女者魏武帝時宫人也故<lb/>
　　　　　將軍隂升之姊七嵗入漢宫善鼓琴至朙<lb/>
　　　　　帝崩後出嫁為尹㪅生妻梁簡文帝妾薄<lb/>
　　　　　命曰盧姬嫁日晚非復少年時葢傷其嫁<lb/>
　　　　　遲也<lb/>
二月春來半宫中日漸長桺垂金屋暖花覆玉樓香拂<lb/>
匣先臨鏡調笙㪅炙簧還將盧女曲夜夜奉君王<lb/>
　　　　盧姬篇　崔　顥<lb/>
盧姬小小魏王家綠鬢紅脣桃李花魏王綺樓十二重<lb/>
水精簾箔繡芙蓉白玉闌干金作柱樓上朝朝學歌舞<lb/>
前堂後堂羅袖人南牕北牕花發春翠幌朱簾鬭絃管<lb/>
<pb n="KR4h0034_SBCK_073-7a"/>
一奏一彈雲欲斷君王日晚下朝歸鳴環珮玉生光輝<lb/>
人生今日得驕貴誰道盧姬身細微<lb/>
　　　　邯鄲才人嫁為厮養卒婦　謝　眺<lb/>
生平宫閤裏出入侍丹墀開笥方羅縠窺鏡比蛾睂初<lb/>
別意未解去久日生悲顦顇不自識嬌羞餘故姿夢中<lb/>
忽髣髴猶言承讌私<lb/>
　　　　同前　李　白<lb/>
妾本叢臺女揚蛾入丹闕自倚顔如花寧知有凋歇一<lb/>
辭玉階下去若朝雲没每憶邯鄲城深宫夢秋月君王<lb/>
不可見惆悵至朙發<lb/>
　　　　楊白花<lb/>
<pb n="KR4h0034_SBCK_073-7b"/>
　　　　　梁書曰楊華武都仇池人也少有勇力容<lb/>
　　　　　貌雄偉魏胡太后逼通之華懼及禍乃率<lb/>
　　　　　其部曲來降胡太后追思之不能已為作<lb/>
　　　　　楊白華歌辭使宫人晝夜連臂蹋足歌之<lb/>
　　　　　聲甚悽惋故南史曰楊華本名白花奔梁<lb/>
　　　　　後名華魏名將楊大眼之子也<lb/>
陽春二三月楊桺齊作花春風一夜入閨闥楊花飄蕩<lb/>
落南家含情出户脚無力拾得楊花淚沾臆秋去春還<lb/>
雙燕子願銜楊花入窠裏<lb/>
　　　　同前　桺宗元<lb/>
楊白花風吹度江水坐令宫樹無顔色揺蕩春光千萬<lb/>
<pb n="KR4h0034_SBCK_073-8a"/>
里茫茫曉日下長秋哀歌未斷城鵶起<lb/>
　　　　茱茰女　梁簡文帝<lb/>
茱茰生狹斜結子復銜花遇逢纎手摘濫得映鈆華雜<lb/>
與鬟簪揷偶逐鬢鈿斜東西争贈玉縱横來問家不無<lb/>
夫壻馬空駐使君車<lb/>
　　　　同前　萬　楚<lb/>
山隂桺家女九日採茱茰復得東隣伴雙為陌上姝挿<lb/>
花向高髻結子置長裾作性恒遲緩非關姹丈夫平朙<lb/>
折林樹日入反城隅俠客邀羅袖行人挑短書蛾睂自<lb/>
有主年少莫踟蹰<lb/>
　　　　舞媚娘二首　陳後主<lb/>
<pb n="KR4h0034_SBCK_073-8b"/>
　　　　　樂苑曰舞媚娘大舞媚娘竝羽調曲也唐<lb/>
　　　　　書曰髙宗永徽末天下歌舞媚娘未幾立<lb/>
　　　　　武氏爲皇后按陳後主已有此歌則永徽<lb/>
　　　　　所歌葢舊曲云<lb/>
樓上多嬌豔當牕併三五争弄遊春陌相邀開繡户轉<lb/>
態結紅裙含嬌拾翠羽畱賔乍拂弦託意時移柱<lb/>
淇水變新臺春罏當夏開玉面含羞出金鞍排夜<hi>暗來一作</hi>
來春日多<hi>好一作</hi>風光尋觀向<hi>戲一作</hi>市傍轉身移佩響牽<lb/>
袖起衣香<lb/>
　　　　同前　庾　信<lb/>
朝來戸前照鏡含笑盈盈自看睂心濃黛直㸃額角輕<lb/>
<pb n="KR4h0034_SBCK_073-9a"/>
黄細安秪疑落花謾去復道春風不還少年唯有懽樂<lb/>
飲酒那得畱<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>
　　　　于闐採花<lb/>
山川雖異所草木尚同春亦如溱洧地自有採花人<lb/>
　　　　同前　李　白<lb/>
于闐採花人自言花相似朙妃一朝西入胡胡中美女<lb/>
多羞死乃知漢地多名姝胡中無花可方比丹青能令<lb/>
醜者妍無鹽翻抂深宫裏自古妬蛾睂胡沙埋皓齒<lb/>
　　　　秦王巻衣　吳　均<lb/>
　　　　　樂府解題曰秦王巻衣言咸陽春景及宫<lb/>
　　　　　闕之美秦王巻衣以贈所歡也唐李白有<lb/>
<pb n="KR4h0034_SBCK_073-9b"/>
　　　　　秦女巻衣<lb/>
咸陽春草芳秦帝巻衣裳玉撿茱茰匣金泥蘇合香初<lb/>
芳薰複帳餘輝耀玉牀當須晏朝罷持此贈龍<hi>華一作</hi>陽<lb/>
　　　　秦女卷衣　李　白<lb/>
天子居未央妾侍<hi>來一作</hi>卷衣裳顧無紫宫寵敢拂黃金<lb/>
牀水至亦不去熊來尚可當微身奉<hi>捧一作</hi>日月飄若螢<lb/>
火光願君採葑菲無以下體妨<lb/>
　　　　愛妾換馬　梁簡文帝<lb/>
　　　　　樂府解題曰愛妾換馬舊説淮南王所作<lb/>
　　　　　疑淮南王即劉安也古辭今不傳<lb/>
功名幸多種何事苦生離誰言似白玉定是媿青驪必<lb/>
<pb n="KR4h0034_SBCK_073-10a"/>
取匣中釧廻作飾金羇真成恨不已願得路傍兒<lb/>
　　　　同前　劉孝威<lb/>
驄馬出樓蘭一歩九盤桓小史贖金絡良工送玉鞍龍<lb/>
驂來甚易烏孫去實難麟膠妾猶有請為急弦彈<lb/>
　　　　同前　庾肩吾<lb/>
渥水出騰駒湘川實應圖來從西北道去逐東南隅琴<lb/>
聲悲玉匣山路泣蘼蕪似鹿將含笑千金㑹不俱<lb/>
　　　　同前　僧法宣<lb/>
朱鬛飾金鑣紅妝束素腰似雲来躞蹀如雪去飄颻桃<lb/>
花含淺汗桺葉帶餘嬌騁先將獨立雙絶不俱摽<lb/>
　　　　同前　張　祜<lb/>
<pb n="KR4h0034_SBCK_073-10b"/>
一面妖桃千里蹄嬌姿駿骨價應齊乍牽玉勒辭金棧<lb/>
催整花鈿出繡閨去日豈無沾袂泣歸時還有頓銜嘶<lb/>
嬋娟躞蹀春風裏揮手揺鞭楊桺堤<lb/>
綺閤香銷華廏空忍將行雨換追風休憐桺葉雙睂翠<lb/>
郤愛桃花兩耳紅侍宴永辭春色裏趂朝休立漏聲中<lb/>
恩勞未盡情先盡暗泣嘶風兩意同<lb/>
樂府詩集巻第七十三<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
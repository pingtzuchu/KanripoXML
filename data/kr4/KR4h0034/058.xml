<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_058-1a"/>
樂府詩集巻第五十八<lb/>
　　　　　　　太原　郭茂倩　編次<lb/>
　　琴曲歌辭<lb/>
　　　　<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸引　石　崇<lb/>
　　　　　一曰離拘操琴操曰衛有賢女邵王聞其<lb/>
　　　　　賢而請聘之未至而王薨太子曰吾聞齊<lb/>
　　　　　桓公得衞姬而霸今衛女賢欲畱之大夫<lb/>
　　　　　曰不可若賢必不我聴若聴必不賢不可<lb/>
　　　　　取也太子遂畱之果不聴拘於深宫<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸<lb/>
　　　　　不得遂援琴而作歌曲終縊而死晉石崇<lb/>
　　　　　<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸引序曰崇少有大志晚節㪅樂放逸<lb/>
<pb n="KR4h0034_SBCK_058-1b"/>
　　　　　因覽樂篇有<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸引古曲有弦無歌乃作<lb/>
　　　　　樂辭但<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸河陽别業與琴操異也樂府<lb/>
　　　　　解題曰若梁劉孝威胡地憑良馬備言<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>
　　　　　歸之狀而已按謝希逸琴論曰箕子作離<lb/>
　　　　　拘操不言衛女作未知孰是<lb/>
<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸引歸河陽假余翼鴻鶴髙飛翔經芒阜濟河梁望<lb/>
我舊館心恱康清渠激魚彷徨雁驚泝波羣相將終日<lb/>
周覽樂無方登雲閣列姬姜拊絲竹叩宫商宴華池酌<lb/>
玉觴<lb/>
　　　　同前　劉孝威<lb/>
胡地憑良馬懷驕負漢恩甘泉烽火入回中宫室燔錦<lb/>
<pb n="KR4h0034_SBCK_058-2a"/>
車勞逺駕繡衣疲屢奔貳師已喪律都尉亦銷魂龍堆<lb/>
求援急狐塞請先屯櫪下驅雙駿腰邉帶兩鞬乘障無<lb/>
期限思歸安可論<hi>言一作</hi>
　　　　同前　張　祜<lb/>
重重作閨清旦鐍兩耳深聲長不徹深宫坐愁百年身<lb/>
一片玉中生憤血焦桐罷彈絲自絶漠漠暗魂愁夜月<lb/>
故鄉不歸誰共穴石上作蒲蒲九節<lb/>
　　　　猗蘭操　孔　子<lb/>
　　　　　一曰幽蘭操古今樂録曰孔子自衛反魯<lb/>
　　　　　見香蘭而作此歌琴操曰猗蘭操孔子所<lb/>
　　　　　作孔子歴聘諸侯諸侯莫能任自衛反魯<lb/>
<pb n="KR4h0034_SBCK_058-2b"/>
　　　　　隱谷之中見香蘭獨茂喟然嘆曰蘭當為<lb/>
　　　　　王者香今乃獨茂與衆草為伍乃止車援<lb/>
　　　　　琴鼓之自傷不逢時託辭於香蘭云琴集<lb/>
　　　　　曰幽蘭操孔子所作也<lb/>
習習谷風以隂以雨之子于歸逺送于野何彼蒼天不<lb/>
得其所逍遥九州無所定處時<hi>世一作</hi>人闇蔽不知賢者<lb/>
年紀逝邁一身將老<lb/>
　　　　同前　辛得源<lb/>
奏事傳青閣拂除乃陶嘉散條凝露彩含芳映日華已<lb/>
知香若麝無怨直如<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>不學芙蓉草空作眼中花<lb/>
　　　　同前　韓　愈<lb/>
<pb n="KR4h0034_SBCK_058-3a"/>
蘭之猗猗揚揚其香不採而佩於蘭何傷今天之旋其<lb/>
曷爲然我行四方以日以年雪霜貿貿薺麥之茂子如<lb/>
不傷我不爾覯薺麥之茂薺麥之有君子之傷君子之<lb/>
守<lb/>
　　　　幽蘭五首　鮑　照<lb/>
傾暉引草色孤景流恩顔梅歇春欲罷期渡往不還<lb/>
簾委蘭蕙露帳含桃李風攬帶㫺何道坐令芳節終<lb/>
結佩徒分朙抱梁輙乖互華落知不終空愁坐相悞<lb/>
眇眇蛸挂網漠漠蠶弄絲空慙不自信怯與君盡<hi>劃一作</hi>
期<lb/>
陳國鄭東門古來共所知長袖蹔徘徊駟馬停路歧<lb/>
<pb n="KR4h0034_SBCK_058-3b"/>
　　　　同前　崔　塗<lb/>
幽植衆能知貞芳只暗持自無君子佩未是國香衰白<lb/>
露沾長早青春到每遲不知當路草芳馥欲何為<lb/>
　　　　將歸操　孔　子<lb/>
　　　　　一曰郰操琴操曰將歸操孔子所作也孔<lb/>
　　　　　叢子曰趙使聘夫子夫子聞鳴犢與竇犨<lb/>
　　　　　之見殺也回輿而旋為操曰將歸史記世<lb/>
　　　　　家曰孔子既不得用於衛將西見趙簡子<lb/>
　　　　　至於河而聞竇鳴犢舜華之死臨河而嘆<lb/>
　　　　　曰美哉水洋洋乎丘之不濟此命也夫子<lb/>
　　　　　貢曰何謂也孔子曰竇鳴犢舜華晉國之<lb/>
<pb n="KR4h0034_SBCK_058-4a"/>
　　　　　賢大夫也趙簡子未得志之時須此兩人<lb/>
　　　　　而后從政及其已得志殺之乃從政夫鳥<lb/>
　　　　　獸之不義也尚知辟之况乎丘哉乃還息<lb/>
　　　　　乎郰鄉作為郰操以哀之徐廣曰竇鳴犢<lb/>
　　　　　舜華或作鳴鐸竇犨王肅曰郰操琴曲名<lb/>
　　　　　也<lb/>
翺翔于衛復我舊居從我所好其樂只且<lb/>
　　　　同前　韓　愈<lb/>
狄之水兮其色幽幽我將濟兮不得其由涉其淺兮石<lb/>
齧我足乘其深兮龍入我舟我濟而悔兮將安歸尤歸<lb/>
乎歸乎無與石鬬兮無應龍求<lb/>
<pb n="KR4h0034_SBCK_058-4b"/>
　　　　龜山操　韓　愈<lb/>
　　　　　琴操曰龜山操孔子所作也季桓子受齊<lb/>
　　　　　女樂孔子欲諫不得退而望魯龜山作此<lb/>
　　　　　曲以喻季氏若龜山之蔽魯也<lb/>
龜之氣兮不能雲<hi>為舊作</hi>雨龜山枿兮不中梁柱龜之大<lb/>
兮祗以奄魯知將隳兮哀莫余伍周公有<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>兮嗟余歸<lb/>
輔<lb/>
　　　　殘形操　韓　愈<lb/>
　　　　　琴操曰殘形操曽子所作曽子夢一狸不<lb/>
　　　　　見其首而作此曲也<lb/>
有獸維狸兮我夢得之其身孔朙兮而頭不知吉凶何<lb/>
<pb n="KR4h0034_SBCK_058-5a"/>
爲兮覺坐而<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>巫咸上天兮識者其誰<lb/>
　　　　雙鷰離　梁簡文帝<lb/>
　　　　　琴集曰獨處吟流澌咽雙鷰離處女吟四<lb/>
　　　　　曲其詞俱亾琴歴曰河間新歌二十一章<lb/>
　　　　　此其四曲也<lb/>
雙鷰有雄雌照日兩差池銜花落北户逐蝶上南枝桂<lb/>
棟本曽㝛虹梁早自窺願得長如此無令雙鷰離<lb/>
　　　　同前　沈君攸<lb/>
雙鷰雙飛雙情想<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>容色已改故心不衰雙入幕雙出<lb/>
帷秋風去春風歸幕上危雙鷰離銜羽一别涕泗垂夜<lb/>
夜孤飛誰相知左回右顧還相慕翩翩桂水不忍渡懸<lb/>
<pb n="KR4h0034_SBCK_058-5b"/>
目挂心<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>越路縈鬱摧折意不泄願作鏡鸞相對絶<hi>作一</hi>
<hi>作鏡鸞相對絶鸞對鏡絶武本願</hi>
　　　　同前　李　白<lb/>
雙鷰復雙鷰雙飛令人羡玉樓珠閣不獨棲金窗繡户<lb/>
長相見柏梁失火去因入呉王宫呉宫又焚蕩鶵盡巢<lb/>
亦空憔悴一身在孀雌憶故雄雙飛難再得傷我寸心<lb/>
中<lb/>
　　　　處女吟　魯處女<lb/>
　　　　　琴操曰處女吟魯處女所作也古今樂録<lb/>
　　　　　曰魯處女見女貞木而作歌亦謂之女貞<lb/>
　　　　　木歌<lb/>
<pb n="KR4h0034_SBCK_058-6a"/>
菁菁茂木隱獨榮兮變化垂枝含蕤英兮脩身養志建<lb/>
令名兮厥道不同善惡幷兮屈身身獨去微清兮懷忠<lb/>
見疑何貪生兮<lb/>
　　　　貞女行　梁簡文帝<lb/>
　　　　　琴操曰魯次室女作貞女引<lb/>
借問懷春臺百尺凌雲霧北有歲寒松南臨女貞樹庭<lb/>
花對帷滿隙月依枝度但使朙妾心無嗟坐遲草<lb/>
　　　　同前　沈　約<lb/>
貞心信無矯傍隣也見疑輕生本非惜賤軀良足悲傳<lb/>
芳託嘉樹弦歌寄好詞<lb/>
　　　　列女操　孟　郊<lb/>
<pb n="KR4h0034_SBCK_058-6b"/>
　　　　　琴集曰楚樊姬作列女引<lb/>
梧桐相待老鴛鴦㑹雙死貞婦貴徇夫捨生亦如此波<lb/>
瀾誓不起妾心井中水<lb/>
　　　　别鶴操　商陵牧子<lb/>
　　　　　崔豹古今注曰别鶴操商陵牧子所作也<lb/>
　　　　　娶妻五年而無子父兄將為之改娶妻聞<lb/>
　　　　　之中夜起倚户而悲嘯牧子聞之愴然而<lb/>
　　　　　悲乃援琴而歌後人因為樂章焉琴譜曰<lb/>
　　　　　琴曲有四大曲别鶴操其一也<lb/>
將乖比翼兮隔天端山川悠逺兮路漫漫攬衣不寐兮<lb/>
食忘餐<lb/>
<pb n="KR4h0034_SBCK_058-7a"/>
　　　　同前　鮑　照<lb/>
雙鶴俱起時徘徊滄海間長弄若天漢輕軀似雲懸幽<lb/>
客時結侣提攜遊<hi>到一作</hi>三山青繳凌瑶臺丹蘿籠紫煙<lb/>
海上疾風急三山多雲霧散亂一相失驚孤不得住緬<lb/>
然日月馳逺<hi>已一作</hi>矣絶音儀有願而不遂無怨以生離<lb/>
鹿鳴在深草蟬鳴隱髙枝心自有所懷<hi>存一作</hi>㫄人那得<lb/>
知<lb/>
　　　　同前　韓　愈<lb/>
雄鶴<hi>鵠一作</hi>銜枝來雌鶴啄泥歸巢成不生子大義當乖<lb/>
離江漢水之大鶴身鳥之微㪅無相逢日安可相隨飛<lb/>
　　　　别鶴　梁簡文帝<lb/>
<pb n="KR4h0034_SBCK_058-7b"/>
接翮同發燕孤飛獨向楚值雪已迷羣驚風復失侣<lb/>
　　　　同前　呉　均<lb/>
别鶴尋故侣聯翩遼海間單棲孟津水驚唳隴頭山<lb/>
　　　　同前　楊巨源<lb/>
海鶴一為别髙程方杳然影揺江海路<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>結瀟湘天皎<lb/>
然仰白日真姿棲紫煙含情九霄際顧侣五雲前遐心<lb/>
屬清都淒響激朱弦超揺間雲雨迢遞各山川東南信<lb/>
多水㑹合當有年雄飛戾冥寞此意何由傳<lb/>
　　　　同前　王　建<lb/>
主人一去池水絶池鶴散飛不相别青天漫漫碧海重<lb/>
知向何山風雪中萬里雖然音影在兩山終是死生同<lb/>
<pb n="KR4h0034_SBCK_058-8a"/>
池邉巢破松樹死樹頭年年烏生子<lb/>
　　　　同前　張　籍<lb/>
雙鶴出雲谿分飛各自迷空巢在松杪折羽落江泥尋<lb/>
水終不飲逢林亦未棲别離應易老萬里兩淒淒<lb/>
　　　　同前　杜　牧<lb/>
分飛共所從六翮勢摧風聲斷碧雲外影孤朙月中青<lb/>
田歸路逺月桂舊巢空矯翼知何處天涯不可竆<lb/>
　　　　走馬引　張　率<lb/>
　　　　　一曰天馬引崔豹古今注曰走馬引樗里<lb/>
　　　　　牧恭所作也為父報怨殺人而亾匿於山<lb/>
　　　　　之下有天馬夜降圍其室而鳴覺聞其聲<lb/>
<pb n="KR4h0034_SBCK_058-8b"/>
　　　　　以為追吏奔而亾去朙旦視之乃天馬跡<lb/>
　　　　　也因惕然大悟曰豈吾所處之將危乎遂<lb/>
　　　　　荷糧而逃入于沂澤中援琴而鼓之為天<lb/>
　　　　　馬之聲故曰走馬引也<lb/>
良馬龍為友玉珂金作羈馳騖<hi>相去一作</hi>宛與洛半驟復半<lb/>
馳倐忽而千里光景不及移九方惜未見辥公寧所知<lb/>
斂轡且歸去吾畏路傍兒<lb/>
　　　　同前　李　賀<lb/>
我有辭鄉劒玉鋒堪截雲襄陽<hi>長安一作</hi>走馬客意氣自生<lb/>
春朝嫌劒光靜草嫌劒花冷能持劒向人不解持照身<lb/>
<hi>照身影一作解持</hi>
<pb n="KR4h0034_SBCK_058-9a"/>
　　　　天馬引　傅　縡<lb/>
驄色表連錢出冀復來燕取用偏開地爲歌乃號天權<lb/>
竒意欲逺躞蹀勢難前本珍白玉鐙因飾黄金鞭願酬<lb/>
芻秣寵千里得千年<lb/>
　　　　龍丘引　梁簡文帝<lb/>
　　　　　一曰楚引琴操曰楚引者楚游子龍丘髙<lb/>
　　　　　所作也龍丘髙出游三年<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸故鄉望楚<lb/>
　　　　　而長歎故曰楚引<lb/>
龍丘一迴首楚路蒼無極水照弄珠影雲吐陽臺色浦<lb/>
狹村煙度洲長歸鳥息遊蕩逐春心空憐無羽翼<lb/>
　　　　楚朝曲　呉邁逺<lb/>
<pb n="KR4h0034_SBCK_058-9b"/>
白雲縈藹荆山阿洞庭縱横日生波幽芳逺客悲如何<lb/>
繡被掩口越人歌壯年流瞻襄成和清貞空情感電過<lb/>
初同末異憂愁多竆巷惻愴沉汨羅延<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>萬里挂長河<lb/>
翻驚漢陰動湘娥<lb/>
　　　　楚朙妃曲　湯惠休<lb/>
瓊臺彩楹桂寢雕甍金閨流耀玉牖含英香芬幽藹珠<lb/>
彩珍榮文羅秋翠紈綺春輕驂駕鸞鶴往來仙靈含姿<lb/>
綿視微笑相迎結蘭枝送目成當年為君榮<lb/>
　　　　渡易水　荆　軻<lb/>
　　　　　一曰荆軻歌史記曰燕太子丹使荆軻刺<lb/>
　　　　　秦王丹送之至於易水之上軻使髙漸離<lb/>
<pb n="KR4h0034_SBCK_058-10a"/>
　　　　　撃筑荆軻和而歌為變徴之聲又前而為<lb/>
　　　　　此歌復為羽聲忼慨於是就車而去樂府<lb/>
　　　　　廣題曰後人以為琴中曲按琴操商調有<lb/>
　　　　　易水曲荆軻所作亦曰渡易水是也<lb/>
風蕭蕭兮易水寒壯士一去兮不復還<lb/>
　　　　同前　呉　均<lb/>
雜虜客來齊時余在角抵揚鞭渡易水直至龍城西日<lb/>
昬笳亂動天曙馬爭嘶不能通瀚海無面見三齊<lb/>
　　　　荆軻歌　陽　縉<lb/>
函谷路不通燕將重深功長虹貫白日易水急寒風壯<lb/>
髮危冠下匕首地圗中琴聲不可識遺恨没秦宫<lb/>
<pb n="KR4h0034_SBCK_058-10b"/>
　　　　力拔山操　項　籍<lb/>
　　　　　漢書曰項羽壁垓下軍少食盡漢帥諸侯<lb/>
　　　　　兵圍之數重夜聞漢軍四面皆楚歌驚曰<lb/>
　　　　　漢已得楚乎何楚人多也起飲帳中有美<lb/>
　　　　　人姓虞氏常從駿馬名騅常騎乃悲歌忼<lb/>
　　　　　慨自為歌詩歌數曲美人和之羽泣下數<lb/>
　　　　　行遂上馬潰圍南出平朙漢軍迺覺按琴<lb/>
　　　　　集有力拔山操項羽所作也近世又有虞<lb/>
　　　　　美人曲亦出於此<lb/>
力拔山兮氣葢世時不利兮騅不逝騅不逝兮可奈何<lb/>
虞兮虞兮奈若何<lb/>
<pb n="KR4h0034_SBCK_058-11a"/>
　　　　項王歌<lb/>
無復拔山力誰論葢世才欲知漢騎滿但聴楚歌哀悲<lb/>
看騅馬去泣望<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟來<lb/>
　　　　大風起　漢髙帝<lb/>
　　　　　漢書曰髙祖旣定天下還過沛畱置酒沛<lb/>
　　　　　宫悉召故人父老子弟佐酒發沛中兒得<lb/>
　　　　　百二十人教之歌酒酣帝撃筑自歌令兒<lb/>
　　　　　皆和習之帝自起舞禮樂志曰至孝惠時<lb/>
　　　　　以沛宫為原廟令歌兒習吹以相和常以<lb/>
　　　　　百二十人為員按琴操有大風起漢髙帝<lb/>
　　　　　所作也<lb/>
<pb n="KR4h0034_SBCK_058-11b"/>
大風起兮雲飛揚威加海内兮歸故鄉安得猛士兮守<lb/>
四方<lb/>
　　　　採芝操　四　皓<lb/>
　　　　　琴集曰採芝操四皓所作也古今樂録曰<lb/>
　　　　　南山四皓隱居髙祖聘之四皓不甘仰天<lb/>
　　　　　歎而作歌按漢書曰四皓皆八十餘鬚睂<lb/>
　　　　　皓白故謂之四皓即東園公綺里季夏黄<lb/>
　　　　　公甪里先生也崔鴻曰四皓為秦博士遭<lb/>
　　　　　世暗昧坑黜儒術於是退而作此歌亦謂<lb/>
　　　　　之四皓歌二說不同未知孰是<lb/>
皓天嗟嗟深谷逶迤樹木莫莫髙山崔嵬巖居穴處以<lb/>
<pb n="KR4h0034_SBCK_058-12a"/>
為幄茵曄曄紫芝可以療飢唐虞往矣吾當安歸<lb/>
　　　　四皓歌　崔　鴻<lb/>
漠漠商洛深谷威夷曄曄紫芝可以療飢皇農邈逺余<lb/>
將安歸駟馬髙葢其憂甚大富貴而畏人不如貧賤而<lb/>
輕世<lb/>
　　　　八公操　劉　安<lb/>
　　　　　一曰淮南操古今樂録曰淮南王好道正<lb/>
　　　　　月上辛八公來降王作此歌謝希逸琴論<lb/>
　　　　　曰八公操淮南王作也<lb/>
煌煌上天照下土兮知我好道公來下兮公將與余生<lb/>
毛羽兮超騰青雲蹈梁甫兮觀見瑶光過北斗兮馳乗<lb/>
<pb n="KR4h0034_SBCK_058-12b"/>
風雲使玉女兮含精吐氣嚼芝草兮悠悠將將天相<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>
兮<lb/>
樂府詩集巻第五十八<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
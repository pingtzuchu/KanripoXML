<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_086-1a"/>
樂府詩集巻第八十六<lb/>
　　　　　　　太原　郭茂倩　編次<lb/>
　　新歌謡辭<lb/>
　　　歌辭<lb/>
　　　　中興歌十首　鮑　照<lb/>
千冬逢一春萬夜視朝日生年值中興歡起百年畢<lb/>
中興太平運化清四海樂祥景照玉臺紫烟遊鳳閣<lb/>
碧樓含夜月紫殿争朝光彩墀散蘭麝風起自生芳<lb/>
白日照前窗玲瓏綺羅中美人掩輕扇含思歌春風<lb/>
三五容色滿四五妙華歇已輸春日歡分隨秋光没<lb/>
北出湖邊戲前還苑中遊飛縠繞長松馳管逐波流<lb/>
<pb n="KR4h0034_SBCK_086-1b"/>
九月秋水清三月春花滋千金逐良日皆競中興時<lb/>
窮泰已有分夀夭復屬天既見中興樂莫持憂自煎<lb/>
襄陽是小地夀陽非帝城今日中興樂遥治抂上京<lb/>
梅花一時豔竹葉千年色願君松柏心採照無窮極<lb/>
　　　　勞歌二首　伍緝之<lb/>
　　　　　莊子曰勞我以生佚我以老息我以死韓<lb/>
　　　　　詩曰飢者歌食勞者歌事若伍緝之云迍<lb/>
　　　　　邅已窮極又云居身苦且危則勞生可知<lb/>
　　　　　矣<lb/>
㓜童輕嵗月謂言可久長一朝見零悴歎息向秋霜迍<lb/>
邅已窮極疢痾復不康每恐先朝露不見白日光庻及<lb/>
<pb n="KR4h0034_SBCK_086-2a"/>
盛年時暫遂情所望吉辰既乖越來期眇未央促促嵗<lb/>
月盡窮年空怨<hi>悲一作</hi>傷<lb/>
女蘿依附松終已冠髙枝浮萍生託水至死不枯萎傷<lb/>
哉抱關士獨無松與期月色似冬草居身苦且危幽生<lb/>
重泉下窮年冰與澌多謝負郭生無所事六竒勞為社<lb/>
下宰時無魏無知<lb/>
　　　　同前　蕭　撝<lb/>
百年能㡬許公事罷平生寄言任立政誰憐李少卿<lb/>
　　　　白日歌　張　融<lb/>
　　　　　張融歌序曰懸象著朙莫大扵日月而彼<lb/>
　　　　　日月不能不謝固知無凖衰為盛之終盛<lb/>
<pb n="KR4h0034_SBCK_086-2b"/>
　　　　　乃衰之始故為白日歌<lb/>
白日白日舒天照暉數窮則盡盛滿而衰<lb/>
　　　　雲歌　王臺卿<lb/>
玉雲初度色金風送影來全生疑魄暗半去月時開欲<lb/>
知無處所一為上陽臺<lb/>
　　　　一旦歌<lb/>
一旦被頭痛避頭還著牀自無親伴侶誰當給水漿匍<lb/>
匐入山院正逢虎與狼對虎低頭啼垂淚淚千行<lb/>
　　　　滛豫歌二首<lb/>
　　　　　酈道元水經注曰白帝山城水門之西江<lb/>
　　　　　中有孤石名滛豫石水冬出二十餘丈夏<lb/>
<pb n="KR4h0034_SBCK_086-3a"/>
　　　　　則没亦有裁出焉江水東逕廣峽溪乃三<lb/>
　　　　　峽首之也峽中有瞿塘黄龕二灘夏水囘<lb/>
　　　　　復㳂泝所忌十道志曰滛豫石與城郭門<lb/>
　　　　　外石潛通蜀人往燒火伏石則滛豫邊沸<lb/>
　　　　　國史補曰蜀之三峽最號峻急四月五月<lb/>
　　　　　尤險故行者歌之滛或作灩預或作豫<lb/>
灎預大如馬瞿塘不可下<lb/>
灎預大如牛瞿塘不可流<lb/>
　　　　同前　梁簡文帝<lb/>
滛預大如服瞿塘不可觸金沙浮轉多桂浦忌經過<lb/>
　　　　巴東三峽歌二首<lb/>
<pb n="KR4h0034_SBCK_086-3b"/>
　　　　　酈道元水經注曰巴東三峽謂廣溪峽巫<lb/>
　　　　　峽西陵峽也三峽七百里中兩岸連山略<lb/>
　　　　　無闕處重巖疊嶂隱蔽天日非亭午夜分<lb/>
　　　　　不見日月其中有灘名曰黄牛江湍紆囘<lb/>
　　　　　信㝛猶見故行者謡曰朝發黄牛草㝛黄<lb/>
　　　　　牛三日三草黄牛如故宜都山川記曰自<lb/>
　　　　　黄牛灘東入西陵界至峽口一百許里山<lb/>
　　　　　水紆曲林木高茂猿鳴至清山谷傳響泠<lb/>
　　　　　泠不絶行者聞之莫不懷土故漁者歌云<lb/>
巴東三峽巫峽長猿鳴三聲淚沾裳<lb/>
巴東三峽猿鳴悲猿鳴三聲淚沾衣<lb/>
<pb n="KR4h0034_SBCK_086-4a"/>
　　　　挾琴歌　范静妻沈氏<lb/>
逶迤起塵唱宛轉遶梁聲調弦可以進蛾睂畫未成<lb/>
　　　　挾瑟歌　魏　收<lb/>
春風宛轉入曲房兼送小苑百花香白馬金鞍去未返<lb/>
紅妝玉筯下成行<lb/>
　　　　同前　陸龜蒙<lb/>
挾瑟為君撫君嫌聲太古寥寥倚浪絲㗫㗫沈湘語賴<lb/>
有秋風知清泠吹玉柱<lb/>
　　　　鄱陽歌二首<lb/>
　　　　　南史曰梁陸襄為鄱陽内史大同初郡人<lb/>
　　　　　鮮于琮結司徒殺廣晉令王筠有衆萬餘<lb/>
<pb n="KR4h0034_SBCK_086-4b"/>
　　　　　人將出攻郡襄先已率人吏脩城隍為備<lb/>
　　　　　及賊至破之生獲琮時鄰郡守宰案其黨<lb/>
　　　　　與皆不得實或有善人盡室罹禍唯襄郡<lb/>
　　　　　枉直無濫民乃作歌又有彭李二家因忿<lb/>
　　　　　争相誣告襄引入内室不加責誚但和言<lb/>
　　　　　解喻之二人感恩深自悔咎乃為設酒食<lb/>
　　　　　令其盡歡酒罷同載而還因相親厚民因<lb/>
　　　　　歌之<lb/>
鮮于抄後善惡分人無横死賴陸君<lb/>
陸君政無怨家鬭既罷讎共車<lb/>
　　　　北軍歌<lb/>
<pb n="KR4h0034_SBCK_086-5a"/>
　　　　　南史曰梁臨川静惠王宏為揚州刺史天<lb/>
　　　　　監中武帝詔都督諸軍侵魏宏以帝之介<lb/>
　　　　　弟所領皆器甲精新軍容甚盛北人以為<lb/>
　　　　　百數十年所未之有軍次洛口前軍尅梁<lb/>
　　　　　城諸将欲乘勝深入宏聞魏援近畏懦不<lb/>
　　　　　敢進召諸將欲議旋師呂僧珍曰知難而<lb/>
　　　　　退不亦善乎停軍不進魏人知其不武遺<lb/>
　　　　　以巾幗北軍乃歌之歌云韋武謂韋叡也<lb/>
不畏蕭娘與呂姥但畏合肥有韋武<lb/>
　　　　雍州歌<lb/>
　　　　　南史曰梁南平王偉子恪為雍州刺史年<lb/>
<pb n="KR4h0034_SBCK_086-5b"/>
　　　　　少未閑庻務委之羣下百姓每通一辭數<lb/>
　　　　　處輸錢方得聞徹賓客有江仲舉蔡薳王<lb/>
　　　　　臺卿庾仲容四人俱被接遇竝有蓄積民<lb/>
　　　　　間歌之後建武帝帝因接末句云<lb/>
江千萬蔡五百王新車庾大宅主人憒憒不知客<lb/>
　　　　始興王歌<lb/>
　　　　　南史曰梁始興忠武王憺為都督荆州刺<lb/>
　　　　　史時天監初軍旅之後公私匱乏憺厲精<lb/>
　　　　　為政廣闢屯田減省力役供其窮困辭訟<lb/>
　　　　　者皆立待符教決於俄頃曹無畱事下無<lb/>
　　　　　滯獄後徵還朝而民歌之荆土方言謂父<lb/>
<pb n="KR4h0034_SBCK_086-6a"/>
　　　　　為爹故歌云人之爹也<lb/>
始興王人之爹赴人急如水火何時復來哺乳我<lb/>
　　　　夏侯歌<lb/>
　　　　　梁書曰夏侯䕫為豫州刺史於蒼陵立堰<lb/>
　　　　　溉田千餘頃境内賴之䕫兄亶先居此任<lb/>
　　　　　兄弟竝有恩惠百姓歌之䕫抂州七年逺<lb/>
　　　　　近多親附<lb/>
我之有州賴彼夏侯前兄後弟布政優優<lb/>
　　　　咸陽王歌<lb/>
　　　　　北史曰後魏咸陽王禧謀逆伏誅後宮人<lb/>
　　　　　為之歌其歌遂流於江表<lb/>
<pb n="KR4h0034_SBCK_086-6b"/>
可憐咸陽王奈何作事悞金牀玉几不能眠夜起踏霜<lb/>
露洛水湛湛彌岸長行人那得度<lb/>
　　　　鄭公歌<lb/>
　　　　　北史曰後魏鄭述祖為兖州刺史有人入<lb/>
　　　　　市盗布其父執之以歸述祖述祖特原之<lb/>
　　　　　自是境内無盗先是述祖之父道昭亦嘗<lb/>
　　　　　為兖州刺史故百姓歌之<lb/>
大鄭公小鄭公相去五十載風教尚猶同<lb/>
　　　　裴公歌<lb/>
　　　　　北史曰裴俠為河北郡守躬履儉素愛民<lb/>
　　　　　如子郡舊有漁獵夫三十人以供郡守俠<lb/>
<pb n="KR4h0034_SBCK_086-7a"/>
　　　　　曰以口腹役人吾所不為也悉罷之又有<lb/>
　　　　　丁三十人供郡守役俠亦罷之不以入私<lb/>
　　　　　竝收庸為市官馬嵗時既積馬遂成羣去<lb/>
　　　　　軄之日一無所取民歌之云<lb/>
肥鮮不食丁庸不取裴公貞惠為世規矩<lb/>
　　　　長白山歌<lb/>
　　　　　北史曰來整榮國公護之子也尤驍勇善<lb/>
　　　　　撫御討擊羣賊所向皆捷諸賊歌之<lb/>
長白山頭百戰場十十五五把長槍不畏官軍千萬乘<lb/>
只怕榮公第六郎<lb/>
　　　　敕勒歌<lb/>
<pb n="KR4h0034_SBCK_086-7b"/>
　　　　　樂府廣題曰北齊神武攻周玉壁士卒死<lb/>
　　　　　者十四五神武恚憤疾發周王下令曰高<lb/>
　　　　　歡鼠子親犯玉壁劒弩一發元凶自斃神<lb/>
　　　　　武聞之勉坐以安士衆悉引諸貴使斛律<lb/>
　　　　　金唱敕勒神武自和之其歌本鮮卑語易<lb/>
　　　　　為齊言故其句長短不齊<lb/>
敕勒川隂山下天似穹廬籠葢四野天蒼蒼野茫茫風<lb/>
吹草低見牛羊<lb/>
　　　　同前　溫庭筠<lb/>
敕勒金隤壁隂山無嵗華帳外風飄雪營前月照沙羌<lb/>
兒吹玉管胡姬踏錦花却笑江南客梅落不歸家<lb/>
<pb n="KR4h0034_SBCK_086-8a"/>
　　　　東征歌　王　通<lb/>
　　　　　杜淹文中子世家曰隋仁夀中文中子西<lb/>
　　　　　遊長安見文帝奏太平十有二䇿帝下其<lb/>
　　　　　議於公卿公卿不悦文中子知謀之不用<lb/>
　　　　　作東征之歌而歸帝聞而再徵之不至<lb/>
我思國家兮逺遊京畿忽逢帝王兮降禮布衣遂懐古<lb/>
人之心兮將興太平之基時異事變兮志乖願違吁嗟<lb/>
道之不行兮垂翅東歸皇之不斷兮將身西飛<lb/>
　　　　嶭將軍歌<lb/>
　　　　　唐書曰高宗時嶭仁貴領兵擊九姓突厥<lb/>
　　　　　扵天山時九姓有衆十餘萬令驍健數十<lb/>
<pb n="KR4h0034_SBCK_086-8b"/>
　　　　　人逆來挑戰仁貴發三矢射殺三人自餘<lb/>
　　　　　一時下馬請降仁貴恐為後患竝坑殺之<lb/>
　　　　　九姓自此衰弱不復㪅為邊患於是軍中<lb/>
　　　　　歌之<lb/>
將軍三箭定天山戰士長歌入漢關<lb/>
　　　　顔有道歌<lb/>
　　　　　唐書曰顔遊秦師古叔父武德初為廉州<lb/>
　　　　　刺史時劉黑闥初平人多以彊㬥寡禮風<lb/>
　　　　　俗未安遊秦撫恤境内敬讓大行邑里歌<lb/>
　　　　　之髙祖璽書勉勞焉<lb/>
廉州顔有道姓行同莊老愛人如赤子不殺非時草<lb/>
<pb n="KR4h0034_SBCK_086-9a"/>
　　　　新河歌<lb/>
　　　　　唐書曰嶭大鼎貞觀中為滄州刺史州界<lb/>
　　　　　有無棣河隋末填廢大鼎奏開之引魚鹽<lb/>
　　　　　於海百姓歌之<lb/>
新河得通舟檝利直達滄海魚鹽至㫺日徒行今結駟<lb/>
美哉嶭公德滂被<lb/>
　　　　田使君歌<lb/>
　　　　　唐書曰田仁㑹永徽中為郢州刺史屬時<lb/>
　　　　　旱仁㑹自曝祈禱竟獲甘澤其年大稔百<lb/>
　　　　　姓歌之<lb/>
父母育我田使君精誠為人上天聞田中致雨山出雲<lb/>
<pb n="KR4h0034_SBCK_086-9b"/>
倉廪既實禮義申但願常抂不憂貧<lb/>
　　　　黄麞歌<lb/>
　　　　　唐書五行志曰如意初里中歌黄麞後契<lb/>
　　　　　丹李盡忠孫萬榮叛䧟營州則天令總管<lb/>
　　　　　曹仁師王孝傑等將兵百萬討之大敗於<lb/>
　　　　　硤石黄麞谷而死朝廷嘉其忠為造此曲<lb/>
　　　　　後亦為舞曲<lb/>
黄麞黄麞草裏藏彎弓射爾傷<lb/>
　　　　得体歌<lb/>
　　　　　唐書曰天寶初韋堅為陜郡太守水陸轉<lb/>
　　　　　運使扵長安城東滻水傍穿廣運潭以通<lb/>
<pb n="KR4h0034_SBCK_086-10a"/>
　　　　　吳㑹數十郡舟檝若廣陵郡船即堆積廣<lb/>
　　　　　陵所出錦鏡銅器餘郡皆然舟人大笠寛<lb/>
　　　　　衫<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>履如吳楚之製先是民間戲唱得体<lb/>
　　　　　歌至開元末田同秀上言見玄元皇帝云<lb/>
　　　　　有寶符抂陜州桃林縣古關令尹喜宅遣<lb/>
　　　　　中使求得之以為殊祥改縣爲靈寶及堅<lb/>
　　　　　鑿新潭成又致揚州銅器陜縣尉崔成甫<lb/>
　　　　　乃翻此詞爲得寶歌集兩縣官伎女子唱<lb/>
　　　　　之成甫又作歌詞十章自衣缺胯緑衫錦<lb/>
　　　　　半臂偏袒膊紅抹額於第一船作號頭唱<lb/>
　　　　　之和者女子百人皆鮮服靚妝齊聲接影<lb/>
<pb n="KR4h0034_SBCK_086-10b"/>
　　　　　鼓笛胡部以應之樂府雜録曰得寶歌一<lb/>
　　　　　曰得寶子又曰得鞛子朙星初得太真妃<lb/>
　　　　　喜而謂後宮曰予得楊氏如得至寶樂府<lb/>
　　　　　遂作此曲二說不同<lb/>
得体紇那也紇囊得体那潭裏船車閙揚州銅器多三<lb/>
郎當殿坐聽唱得体歌<lb/>
　　　　得寶歌<lb/>
得寶弘農野弘農得寶那潭裏船車閙揚州銅器多三<lb/>
郎當殿坐聽唱得寶歌<lb/>
　　　　黄臺瓜辭　唐章懷太子<lb/>
　　　　　唐書曰武后生四子長曰孝敬皇帝弘為<lb/>
<pb n="KR4h0034_SBCK_086-11a"/>
　　　　　太子監國而仁朙孝悌武后方圗臨朝乃<lb/>
　　　　　殺孝敬立雍王賢為太子賢日懷憂惕知<lb/>
　　　　　必不保全無由敢言乃作黄臺瓜辭命樂<lb/>
　　　　　工歌之冀武后聞之感悟後終為武后所<lb/>
　　　　　逐死於黔中<hi>宗武后一作髙</hi>
種瓜黄臺下瓜熟子離離一摘使瓜好再摘令瓜稀三<lb/>
摘尚自可摘絶抱蔓歸<lb/>
　　　　古歌　沈佺期<lb/>
落葉流風向玉臺夜寒秋思洞房開水精簾外金波下<lb/>
雲母窗前銀漢廻玉階隂隂苔蘚色君王履綦難再得<lb/>
璇閨窈窕秋夜長繡戸徘徊秋月光燕姬綵帳芙蓉色<lb/>
<pb n="KR4h0034_SBCK_086-11b"/>
秦子金爐蘭麝香北斗七星横夜半清歌一曲斷君腸<lb/>
　　　　同前二首　嶭維翰<lb/>
美人怨何深含情倚金閣不嚬復不語紅淚雙雙落<lb/>
美人閉紅燭獨坐裁心錦頻放剪刀聲夜寒知未寢<lb/>
樂府詩集巻第八十六<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
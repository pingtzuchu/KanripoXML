<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_003-1a"/>
樂府詩集巻第三<lb/>
　　　　　　　太原　宋郭茂　編次<lb/>
　　郊廟歌辭<lb/>
　　　齊雩祭樂歌<lb/>
　　　　　南齊書樂志曰建武二年雩祭朙堂謝眺<lb/>
　　　　　造辭一依謝莊唯世祖四言也<lb/>
　　　　迎神歌八解　謝　眺<lb/>
清朙暢禮樂新候龍景練貞辰陽律亢陰晷伏秏下土<lb/>
荐穜稑震儀警王度乾嗟雲漢望昊天張盛樂奏雲儛<lb/>
集五精延帝祖雩有諷禜有秩膋鬯芬圭瓚瑟靈之來<lb/>
帝閽開車煜燿吹徘徊停龍犧徧觀此凍雨飛祥風靡<lb/>
<pb n="KR4h0034_SBCK_003-1b"/>
壇可臨奠可歆對泯祉鑒皇心<lb/>
　　　　歌世祖武皇帝<lb/>
濬哲維祖長發其武帝出自震重光御㝢七德攸宣九<lb/>
疇咸叙静難荆舒凝威蠡浦昧旦丕承夕惕刑政化壹<lb/>
車書德馨粢盛昭星夜景非雲曉慶衢室成陰璧水如<lb/>
鏡禮充玉帛樂被管絃於樂在詠陟配于天自宮徂兆<lb/>
靡愛牲牷我將我享永祚豐年<lb/>
　　　　歌青帝<lb/>
營翼日鳥殷宵凝氷<hi>■一作</hi>泮玄蟄昭景陽陽風習習女<lb/>
夷歌東皇集樽春酒秉青珪命田祖渥羣黎<lb/>
　　　　歌赤帝<lb/>
<pb n="KR4h0034_SBCK_003-2a"/>
惟此夏德德恢台兩龍既御炎精來火景方中南譌秩<lb/>
靡草云黄含桃實族雲蓊鬱溫風煽興雨祁祁黍苗徧<lb/>
　　　　歌黄帝<lb/>
禀火自高朙毓金挺剛克凉燠資成化羣方載厚德陽<lb/>
季勾萌達炎徂溽暑融商暮百工止嵗極凌隂沖皇流<lb/>
疏巳淸原隰甸巳平咸言祚惟億敦民保齊京<lb/>
　　　　歌白帝<lb/>
帝悅于兌執矩固司藏百川收潦精景應徂商嘉樹離<lb/>
披榆關命賓鳥夜月如霜秋風方嫋嫋商陰肅殺萬寶<lb/>
咸亦遒勞哉望嵗埸功冀可收<lb/>
　　　　歌黑帝<lb/>
<pb n="KR4h0034_SBCK_003-2b"/>
白日短玄夜深招搖轉移大陰霜鍾鳴冥陵起星囘天<lb/>
月竆紀聽嚴風來不息望玄雲黝無色曾氷冽積羽幽<lb/>
飛雲至天山側關梁閉方不廵合國吹饗蜡賓充微陽<lb/>
究終始百禮洽萬觀臻<lb/>
　　　　送神歌<lb/>
敬如在禮將周神之駕不少畱躡龍鑣轉金葢紛上馳<lb/>
雲之外警七曜詔八神排閶闔渡天津有渰興膚寸積<lb/>
雨冥冥又終夕俾棲糧惟萬箱皇情暢景命昌<lb/>
　　　齊藉田樂歌　江　淹<lb/>
　　　　　南齊書樂志曰藉田歌漢章帝元和元年<lb/>
　　　　　班固奏周商頌載芟祠先農晉傅玄作祀<lb/>
<pb n="KR4h0034_SBCK_003-3a"/>
　　　　　先農先蠶夕牲歌詩一篇迎送神一篇饗<lb/>
　　　　　社稷先農先聖先蠶歌詩三篇辭皆叙田<lb/>
　　　　　農事胡道安作先農饗神詩一篇樂府相<lb/>
　　　　　傳舊歌三章永朙四年藉田詔江淹造歌<lb/>
　　　　　淹不依故傳製祀先農迎送神升歌及饗<lb/>
　　　　　神歌二章<lb/>
　　　　迎送神升歌<lb/>
羽鑾從動金駕時遊教騰義鏡樂綴禮脩率先丹耦躬<lb/>
遵緑疇靈之聖之歲殷澤柔<lb/>
　　　　饗神歌<lb/>
瓊斚既飾繡簋以陳方燮嘉種永毓宵民<lb/>
<pb n="KR4h0034_SBCK_003-3b"/>
　　　梁雅樂歌　沈　約<lb/>
　　　　　隋書樂志曰梁初郊禋宗廟及三朝之樂<lb/>
　　　　　竝用宋齊元徽永朙儀注唯攺嘉祚爲永<lb/>
　　　　　祚又去永至之樂何佟之周捨議按周禮<lb/>
　　　　　王出入奏王夏大祭祀與朝㑹同用而漢<lb/>
　　　　　制皇帝在廟奏永至朝㑹别奏皇夏二樂<lb/>
　　　　　有異於禮爲乖乃除永至還用皇夏葢秦<lb/>
　　　　　漢巳來稱皇故變王夏爲皇夏也及武帝<lb/>
　　　　　定國樂竝以雅爲稱取詩序云言天下之<lb/>
　　　　　事形四方之風謂之雅雅者正也論語云<lb/>
　　　　　仲尼自衛反魯然後樂正雅頌各得其所<lb/>
<pb n="KR4h0034_SBCK_003-4a"/>
　　　　　故曰雅止乎十二則天數也乃去階歩之<lb/>
　　　　　樂增撤食之雅焉衆官出入奏俊雅皇帝<lb/>
　　　　　出入奏皇雅皇太子出入奏胤雅王公出<lb/>
　　　　　入奏寅雅上壽酒奏介雅食舉奏需雅撤<lb/>
　　　　　饌奏雍雅牲出入奏滌雅薦毛血奏牷雅<lb/>
　　　　　降神及迎送奏諴雅皇帝飲福酒奏獻雅<lb/>
　　　　　燎埋奏禋雅其辭竝沈約所製普通中薦<lb/>
　　　　　蔬之後攺諸雅歌敕蕭子雲製辭既無牲<lb/>
　　　　　牢遂省滌雅牷雅云<lb/>
　　　　皇雅三首<lb/>
　　　　　隋書樂志曰皇帝出入奏皇雅取詩大雅<lb/>
<pb n="KR4h0034_SBCK_003-4b"/>
　　　　　云皇矣上帝臨下有赫也二郊太廟同用<lb/>
帝德實廣運車書靡不賓執瑁朝羣后垂旈御百神八<lb/>
荒重譯至萬國婉來親<lb/>
華葢拂紫微句陳繞太一容裔被緹組參差羅罕畢星<lb/>
囘照以爛天行徐且謐<lb/>
淸蹕朝萬㝢端冕臨正陽青絇黄金繶衮衣文繡裳既<lb/>
散華蟲采復流日月光<lb/>
　　　　滌雅<lb/>
　　　　　隋書樂志曰牲出入奏滌雅取禮記郊特<lb/>
　　　　　牲云帝牛必在滌三月也二郊朙堂太廟<lb/>
　　　　　同用<lb/>
<pb n="KR4h0034_SBCK_003-5a"/>
將脩盛禮其儀孔熾有腯斯牲國門是置不黎不㾞靡<lb/>
諐靡忌呈肌獻體永言昭事俯休皇德仰綏靈志百福<lb/>
具膺嘉祥允洎駿奔伊在慶覃遐嗣<lb/>
　　　　牷雅<lb/>
　　　　　隋書樂志曰薦毛血奏牷雅取春秋左氏<lb/>
　　　　　傳云牲牷肥腯也二郊朙堂太廟同用<lb/>
反本興敬復古昭誠禮容㝛設祀事孔朙華俎待獻崇<lb/>
碑麗牲充哉繭握肅矣簪纓其膋既啓我豆既盈庖丁<lb/>
游刃葛盧驗聲多祉攸集景福來并<lb/>
　　　　誠雅三首<lb/>
　　　　　隋書樂志曰降神及迎送神奏諴雅取尚<lb/>
<pb n="KR4h0034_SBCK_003-5b"/>
　　　　　書大禹謨云至諴感神也南郊䧏神用懷<lb/>
　　　　　忽慌北郊迎神用地德溥二郊朙堂太廟<lb/>
　　　　　送神同用我有朙德<lb/>
懷忽慌瞻浩蕩盡誠絜致䖍想出杳冥隆無象皇情肅<lb/>
具僚仰人禮盛神途敞僾朙靈申敬饗感蒼極洞玄壤<lb/>
地德溥崐丘峻揚羽翟鼔應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>出尊祇展誠信招海瀆<lb/>
羅嶽鎮惟福祉咸昭晉<lb/>
我有朙德馨非稷黍牲玉孔僃嘉薦惟旅金懸㝛設和<lb/>
樂具舉禮達幽朙敬行樽俎鼔鍾云送遐福是與<lb/>
　　　　獻雅<lb/>
　　　　　隋書樂志曰皇帝飲福酒奏獻雅取少牢<lb/>
<pb n="KR4h0034_SBCK_003-6a"/>
　　　　　饋食禮云祝酌授尸主人拜受爵禮記祭<lb/>
　　　　　統云尸飲五君洗玉爵獻卿今之飲福酒<lb/>
　　　　　亦古獻爵之義也二郊朙堂太廟同用<lb/>
神宫肅肅天儀穆穆禮獻既同膺此釐福我有馨朙無<lb/>
愧史祝<lb/>
　　　　禋雅二首<lb/>
　　　　　隋書樂志曰燎埋奏禋雅取周禮大宗伯<lb/>
　　　　　云以禋祀祀昊天上帝書曰禋于六宗也<lb/>
　　　　　就燎用紫宫昭煥就埋用盛樂斯舉<lb/>
紫宫昭煥太一微玄降臨下土尊高上天載陳珪璧式<lb/>
僃牲牷雲孤淸引栒虡高懸俯昭象物仰致高煙肅彼<lb/>
<pb n="KR4h0034_SBCK_003-6b"/>
靈祉咸達皇䖍<lb/>
盛樂斯舉協徵調宮靈饗慶洽祉積化融八變有序三<lb/>
獻巳終坎牲瘞玉酬德報功振垂成呂投壤生風道無<lb/>
虚致事由感通於皇盛烈比祚華嵩<lb/>
　　　梁南郊登歌二首　沈　約<lb/>
　　　　　登歌者祭祀燕饗堂上所奏之歌也禮記<lb/>
　　　　　朙堂位曰升歌淸廟下管象武仲尼燕居<lb/>
　　　　　曰入門而金作示情也升歌清廟示德也<lb/>
　　　　　　而管象示事也是故古之君子不必親<lb/>
　　　　　相與言也以禮樂以相示郊特牲曰奠酬<lb/>
　　　　　而工歌發德也歌者在上匏竹在下貴人<lb/>
<pb n="KR4h0034_SBCK_003-7a"/>
　　　　　聲也周禮大師職曰大祭祀帥瞽登歌令<lb/>
　　　　　奏擊拊小師曰大祭祀登歌擊拊尚書大<lb/>
　　　　　傳曰古者帝王升歌清廟大琴練絃達越<lb/>
　　　　　大瑟朱絃達越以韋爲鼔不以竽瑟之聲<lb/>
　　　　　亂人聲淸廟升歌歌先人之功烈德澤苟<lb/>
　　　　　抂廟中當見文王者愀然如復見文王故<lb/>
　　　　　書曰戞擊鳴球搏拊琴瑟以詠祖考來格<lb/>
　　　　　此之謂也按登歌各頌祖宗之功烈去鐘<lb/>
　　　　　撤竽以朙至德所以傳云其歌之呼也曰<lb/>
　　　　　於穆淸廟於者歎之也穆者敬之也淸者<lb/>
　　　　　欲其在位者徧聞之也隋書樂志曰大戴<lb/>
<pb n="KR4h0034_SBCK_003-7b"/>
　　　　　云淸廟之歌懸一磬而尚搏拊在漢之世<lb/>
　　　　　獨奏登歌近代以來始用絲竹舊三朝設<lb/>
　　　　　樂皆有登歌梁武以爲登歌者頌祖宗功<lb/>
　　　　　業非元日所奏於是去之後以其說非通<lb/>
　　　　　復用於嘉慶後周登歌僃鍾磬琴瑟階上<lb/>
　　　　　設笙管隋亦因之合於儀禮荷瑟升歌及<lb/>
　　　　　笙人立於階下間歌合樂是燕飲之事也<lb/>
　　　　　祀神宴㑹通行之若大祀臨軒陳於壇之<lb/>
　　　　　上若冊拜王公設宮懸不用登歌釋奠則<lb/>
　　　　　唯用登歌而不設懸梁南北郊宗廟皇帝<lb/>
　　　　　初獻及朙堂徧歌五帝德竝奏登歌<lb/>
<pb n="KR4h0034_SBCK_003-8a"/>
暾旣朙禮告成惟聖祖主上靈爵巳獻罍又盈息羽籥<lb/>
展歌聲僾如在結皇情<lb/>
禮容盛尊俎列玄酒陳陶匏設獻淸旨致䖍絜王既升<lb/>
樂巳闋降蒼昊垂芳烈<lb/>
　　　梁北郊登歌二首　沈　約<lb/>
方壇既塪地祇巳出盛典弗諐羣望咸秩乃升乃獻敬<lb/>
戊禮卒靈降無兆神饗載謐允矣嘉祚其升如日<lb/>
至哉坤元實惟厚載躬茲奠饗誠交顯晦或升或降搖<lb/>
珠動佩德表成物慶流皇代純嘏不諐祺福是賚<lb/>
　　　梁朙堂登歌　沈　約<lb/>
　　　　歌青帝<lb/>
<pb n="KR4h0034_SBCK_003-8b"/>
帝居在震龍德司春開元布澤合和尚仁羣居旣散歲<lb/>
云陽止飭農分地人粒惟始雕粱繡栱丹楹玉墀靈威<lb/>
以降百福來綏<lb/>
　　　　歌赤帝<lb/>
炎光在離火爲威德執禮昭訓持衡受則靡草旣凋溫<lb/>
風以至嘉薦惟旅時羞孔僃齊醍在堂笙鏞在下匪惟<lb/>
七百無絶終始<lb/>
　　　　歌黄帝<lb/>
鬱彼中壇含靈闡化廻環氣象輪無輟駕布德焉在四<lb/>
序將收音宫數五飯稷驂駵宅屏居中帝臨外宇升爲<lb/>
帝尊降爲神主<lb/>
<pb n="KR4h0034_SBCK_003-9a"/>
　　　　歌白帝<lb/>
神在秋方帝居西皓允兹金德裁成萬寶鴻來雀化參<lb/>
見火邪幕無玄鳥菊有黄華載列笙磬式陳彝俎靈㒺<lb/>
常懷惟德是與<lb/>
　　　　歌黑帝<lb/>
德盛乎水玄冥紀節隂降陽騰氣凝象閉司智莅坎駕<lb/>
鐵衣玄祁寒坼地晷度廻天悠悠四海駿奔奉職祚我<lb/>
無疆永隆人極<lb/>
　　　北齊南郊樂歌<lb/>
　　　　　隋書樂志曰齊武成時始定四郊宗廟三<lb/>
　　　　　朝之樂大禘圜丘及北郊夕牲羣臣入門<lb/>
<pb n="KR4h0034_SBCK_003-9b"/>
　　　　　奏肆夏樂迎神奏高朙樂登歌辭同牲出<lb/>
　　　　　入薦毛血竝奏昭夏羣臣出進熟羣臣入<lb/>
　　　　　竝同奏肆夏辭同初入進熟皇帝入門奏<lb/>
　　　　　皇夏升丘奏皇夏壇上登歌辭同初獻奏<lb/>
　　　　　高朙樂奠爵訖奏高明之樂覆燾之舞獻<lb/>
　　　　　太祖配饗神座奏武德之樂昭烈之舞皇<lb/>
　　　　　帝小退當昊天上帝神座前奏皇夏辭同<lb/>
　　　　　上飲福酒奏皇夏詣東陛還便坐奏皇夏<lb/>
　　　　　辭同初入門送神降丘南陛奏高朙樂之<lb/>
　　　　　望燎位奏皇夏辭同上紫壇既燎奏昭夏<lb/>
　　　　　樂自望燎還本位奏皇夏辭同上還便殿<lb/>
<pb n="KR4h0034_SBCK_003-10a"/>
　　　　　奏皇夏羣臣出奏肆夏辭同上祠感帝用<lb/>
　　　　　圜丘樂<lb/>
　　　　肆夏樂<lb/>
肇應靈序奄字黎人乃朝萬國爰徵百神祗展方望幽<lb/>
顯咸臻禮崇聲恊贄列珪陳翼差鱗次端笏垂紳來趨<lb/>
動色式贊天人<lb/>
　　　　高朙樂<lb/>
惟神鑒矣皇靈肅止圜璧展事成文即始士僃八能樂<lb/>
合六變風湊伊雅光華襲薦宸衛騰景靈駕霏煙嚴壇<lb/>
生白綺席凝玄<lb/>
　　　　昭夏樂<lb/>
<pb n="KR4h0034_SBCK_003-10b"/>
剛柔設位惟皇配之言肅其禮念暢在茲飾牲舉獸載<lb/>
歌且舞既捨伊腯致精靈府物色惟典齋沐加恭宗族<lb/>
咸暨㒺不率從<lb/>
　　　　昭夏樂<lb/>
展禮上月肅事應時繭栗爲用交暢有期弓矢斯發瓫<lb/>
簝將事圜神致祀率由先志和以鑾刀臭以血膋至哉<lb/>
敬矣厥義孔高<lb/>
　　　　皇夏樂<lb/>
帝敬昭宣皇誠肅致玉帛齊軌屏攝咸次三垓上列四<lb/>
陛旁升龍陳萬騎鳳動千乗神儀天藹睟容離曜金根<lb/>
停軫奉光先導<lb/>
<pb n="KR4h0034_SBCK_003-11a"/>
　　　　皇夏樂<lb/>
紫壇雲曖紺幄霞褰我其陟止載致其䖍百靈竦聽萬<lb/>
國咸仰人神咫尺玄應肹蠁<lb/>
　　　　高朙樂<lb/>
上下眷旁午從爵以質獻以恭咸斯暢樂惟雍孝敬闡<lb/>
臨萬邦<lb/>
　　　　高朙樂<lb/>
自天子之會昌神道丘陵肅事克光天保九關洞開百<lb/>
靈環列八樽呈僃五聲投節<lb/>
　　　　武德樂<lb/>
配神登聖主極尊靈敬宣昭燭咸達窅冥禮弘化定樂<lb/>
<pb n="KR4h0034_SBCK_003-11b"/>
贊功成穰穰介福下被羣生<lb/>
　　　　皇夏樂<lb/>
皇心緬且感吉蠲奉至誠赫哉光盛德乾巛<hi>字古坤</hi>詔百<lb/>
靈報福歸昌運承祐播休朙風雲馳九域龍蛟躍四溟<lb/>
浮幕呈光氣儷象燭華精護武方知耻韶夏僅同聲<lb/>
　　　　高朙樂<lb/>
獻享畢縣佾周神之駕將上遊超斗極絶河流懷萬國<lb/>
寧九州欣帝道心顧畱帀上下荷皇休<lb/>
　　　　昭夏樂<lb/>
玄黄覆載元首照臨合德致禮有契其心敬申事闋絜<lb/>
誠云報玉帛載升棫樸斯燎寥廓幽曖播以馨香皇靈<lb/>
<pb n="KR4h0034_SBCK_003-12a"/>
惟監降福無疆<lb/>
　　　　皇夏樂<lb/>
天大親嚴匪敬伊孝永言肆饗宸朙增耀陽丘既暢大<lb/>
典逾光乃安斯息欽若舊章天廻地旋鳴鑾引警且萬<lb/>
且億皇曆惟永<lb/>
　　　北齊北郊樂歌<lb/>
　　　　　隋書樂志曰齊北郊迎神奏高朙樂登歌<lb/>
　　　　　辭同薦毛血奏昭夏進熟皇帝入門皇帝<lb/>
　　　　　升丘竝奏皇夏奠爵訖奏高朙樂覆燾之<lb/>
　　　　　舞送神降丘南陛奏高朙樂既瘞奏昭夏<lb/>
　　　　　樂還便殿奏皇夏餘竝同南郊樂<lb/>
<pb n="KR4h0034_SBCK_003-12b"/>
　　　　高朙樂<lb/>
惟祇監矣皇靈肅止方琮展事即陰成理士僃八能樂<lb/>
合八變風湊伊雅光華襲薦宸衛騰景靈駕霏煙嚴壇<lb/>
生白綺席凝玄<lb/>
　　　　昭夏樂<lb/>
展禮上月肅事應時繭栗爲用交暢有期弓矢斯發瓮<lb/>
簝將事萬祇致祀率由先志和以鑾刀臭以血膋至哉<lb/>
敬矣厥義孔高<lb/>
　　　　皇夏樂<lb/>
帝敬昭宣皇誠肅致玉帛齊軌屏攝咸次重垓上列分<lb/>
陛旁升龍陳萬騎鳳動千乘神儀天藹睟容離曜金根<lb/>
<pb n="KR4h0034_SBCK_003-13a"/>
停軫奉光先導<lb/>
　　　　皇夏樂<lb/>
層壇雲曖嚴幄霞褰我其陟止載致其䖍百靈竦聽萬<lb/>
國咸仰人神咫尺玄應肹蠁<lb/>
　　　　高朙樂<lb/>
自天子之會昌神道方澤祗事克光天保九關洞開百<lb/>
靈環列八樽呈僃五聲投節<lb/>
　　　　高朙樂<lb/>
獻享畢懸佾周神之駕將下遊超荒極憩崑丘懷萬國<lb/>
寧九州欣帝道心顧畱帀上下荷皇休<lb/>
　　　　昭夏樂<lb/>
<pb n="KR4h0034_SBCK_003-13b"/>
玄黄覆載元首照臨合德致禮有契其心敬申事闋絜<lb/>
誠云報牲玉載陳棫樸斯燎寥廓幽曖播以馨香皇靈<lb/>
惟監䧏福無疆<lb/>
　　　　皇夏樂<lb/>
天大親嚴匪敬伊孝永言肆饗宸朙增耀陰澤云暢大<lb/>
典逾光乃安斯息欽若舊章天廻地旋鳴鑾引警且萬<lb/>
且億皇曆惟永<lb/>
　　　北齊五郊樂歌<lb/>
　　　　　隋書樂志曰齊五郊迎氣降神竝奏高朙<lb/>
　　　　　樂又曰禮五方上帝竝奏高朙之樂爲覆<lb/>
　　　　　燾之舞<lb/>
<pb n="KR4h0034_SBCK_003-14a"/>
　　　靑帝高朙樂<lb/>
歲云獻谷風歸斗東指雁北飛電鞭激雷車遽虹旌靡<lb/>
靑龍馭和氣洽具物滋飜䧏止應帝期<lb/>
　　　　赤帝高朙樂<lb/>
婺女司旦中呂宣朱精御節離景延根荄俊茂溫風發<lb/>
柘火風水應炎月執衡長物德孔昭赤旂霞曳㑹今朝<lb/>
　　　　黄帝高朙樂<lb/>
居中帀五運乘衡畢四時含養資羣物協德固皇基嘽<lb/>
緩契王風持載符君德良辰動靈駕承祀昌邦國<lb/>
　　　　白帝高朙樂<lb/>
風涼露降馳景颺寒精山川搖落平秩在西成葢藏成<lb/>
<pb n="KR4h0034_SBCK_003-14b"/>
積烝人被嘉祉從享來儀鴻休溢千祀<lb/>
　　　　黑帝高朙樂<lb/>
虹藏雉化告寒水壯地坼年殫日次月紀方極九州萬<lb/>
邦獻力叶光是紀歲竆微陽潛兆方融天子赫赫朙聖<lb/>
享神降福惟敬<lb/>
　　　北齊朙堂樂歌<lb/>
　　　　　隋書樂志曰齊祀五帝於朙堂先祀一日<lb/>
　　　　　夕牲羣臣入自門奏肆夏太祝令迎神奏<lb/>
　　　　　高朙樂覆燾舞太祖配饗奏武德樂昭烈<lb/>
　　　　　舞五方天帝竝奏高朙樂覆燾舞辭同迎<lb/>
　　　　　氣牲出入薦毛血竝奏昭夏樂羣臣出進<lb/>
<pb n="KR4h0034_SBCK_003-15a"/>
　　　　　熟羣臣入竝奏肆夏辭同初入進熟皇帝<lb/>
　　　　　入門及升壇竝奏皇夏辭同用初獻祼獻<lb/>
　　　　　竝奏高朙樂覆燾舞飲福酒奏皇夏太祝<lb/>
　　　　　送神奏高朙樂覆燾舞還便殿奏皇夏<lb/>
　　　　肆夏樂<lb/>
國陽崇祀嚴恭有聞荒華胥暨樂我大君冕瑞有列禽<lb/>
帛載叙羣后師師威儀容與執禮辨物司樂考章率由<lb/>
靡墜休有烈光<lb/>
　　　　高朙樂<lb/>
祖德光國圖昌祗上帝禮四方闢紫宫洞華闕龍獸奮<lb/>
風雲發飛朱雀從玄武攜日月帶雷雨耀宇内溢區中<lb/>
<pb n="KR4h0034_SBCK_003-15b"/>
眷帝道感皇風帝道康皇風扇粢盛列椒糈薦神且寧<lb/>
㑹五精歸福禄幸閭亭<lb/>
　　　　武德樂<lb/>
我惟我祖自天之命道被歸仁時屯啓聖運鍾千祀授<lb/>
手萬姓夷兇掩虐匡頽翼正載經載營庶土咸寧九功<lb/>
以洽七德兼盈丹書入告玄玉來呈露甘泉白雲郁河<lb/>
淸聲教咸往舟車畢會仁加有形化洽無外嚴親惟重<lb/>
陟配惟大既祐斯歌率土攸頼<lb/>
　　　　昭夏樂<lb/>
孝饗不匱精絜臨年滌牢委溢形色博牷于以用之言<lb/>
承歆祀肅肅威儀敢不敬止載飾載省維牛維羊朙神<lb/>
<pb n="KR4h0034_SBCK_003-16a"/>
有察保兹萬方<lb/>
　　　　昭夏樂<lb/>
我將宗祀夤獻厥誠鞠躬如在側聽無聲薦色斯純呈<lb/>
氣斯臭有滌有濯惟神其祐五方來格一人多祉朙德<lb/>
惟馨於穆不巳<lb/>
　　　　皇夏樂<lb/>
象乾上構儀巛下基集靈崇祖永言孝思室陳簋豆庭<lb/>
羅懸佾夙夜畏威保兹貞吉舞貴其夜歌重其升降斯<lb/>
百禄惟饗惟應<lb/>
　　　　高朙樂<lb/>
度几筵闢牗戸禮上帝感皇祖酌惟絜滌以淸薦心欵<lb/>
<pb n="KR4h0034_SBCK_003-16b"/>
達神朙<lb/>
　　　　高朙樂<lb/>
帝精來降應我朙德禮殫義展流祉邦國既受多祉實<lb/>
資孝敬祀竭其誠荷天休命<lb/>
　　　　皇夏樂<lb/>
恭祀洽盛禮宣英猷爛層景廣澤同深泉上靈鍾百福<lb/>
羣神歸萬年月軌咸梯岫日域盡浮川瑞鳥飛玄扈潛<lb/>
鱗躍翠漣皇家膺寶曆兩地復參天<lb/>
　　　　高朙樂<lb/>
青陽奏發朱朙歌西皓唱玄冥大禮罄廣樂成神心懌<lb/>
將遠征飾龍駕矯鳳旍指閶闔憩層城出温谷邁炎庭<lb/>
<pb n="KR4h0034_SBCK_003-17a"/>
跨西汜過北溟忽萬億耀光精比電騖與雷行嗟皇道<lb/>
懷萬靈固王業震天聲<lb/>
　　　　皇夏樂<lb/>
文物僃矣聲朙有章登薦惟肅禮邈前王鬯齊云終折<lb/>
旋告罄穆穆旒冕藴誠畢敬屯衛按部鑾蹕廻途蹔畱<lb/>
紫殿將及淸都<lb/>
樂府詩集巻第三<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_003-17b"/>
</p>
<p>
</p>
  </div>
</body>
</text>
</TEI>
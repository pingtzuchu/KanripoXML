<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_049-1a"/>
樂府詩集巻第四十九<lb/>
　　　　　　　太原　郭茂倩　編次<lb/>
　　淸商曲辭<lb/>
　　　西曲歌下<lb/>
　　　　江陵樂<lb/>
　　　　　古今樂錄曰江陵樂舊舞十六人梁八人<lb/>
　　　　　通典曰江陵古荆州之域春秋時楚之郢<lb/>
　　　　　地秦置南郡晋爲荆州東晋宋齊以爲重<lb/>
　　　　　鎮梁元帝都之有紀南城楚渚宫在焉<lb/>
不復蹋踶人踶地地欲穿盆隘歡繩斷蹋壞絳羅裙<lb/>
不復出塲戲踶塲生靑草試作兩三囘踶塲方就好<lb/>
<pb n="KR4h0034_SBCK_049-1b"/>
陽春二三月相將蹋百草逢人駐步看揚聲皆言好<lb/>
蹔出後園看見花多憶子烏鳥雙雙飛儂歡今何在<lb/>
　　　　　　右四曲<lb/>
　　　　靑陽度<lb/>
　　　　　古今樂錄曰靑陽度倚歌凡倚歌悉用鈴<lb/>
　　　　　鼓無弦有吹<lb/>
隠機倚不織尋得爛漫絲成匹郎莫斷憶儂經絞時<lb/>
碧玉擣衣砧七寶金蓮杵髙舉徐徐下輕擣只爲汝<lb/>
靑荷葢緑水芙蓉披紅鮮下有竝根藕上生竝目蓮<lb/>
　　　　　　右三曲<lb/>
　　　　靑驄白馬<lb/>
<pb n="KR4h0034_SBCK_049-2a"/>
　　　　　古今樂錄曰靑驄白馬舊舞十六人<lb/>
青驄白馬紫絲韁可憐石橋根柏梁<lb/>
汝忽千里去無常願得到頭還故鄉<lb/>
繫馬可憐著長松遊戲徘徊五湖中<lb/>
借問湖中採菱婦蓮子靑荷可得否<lb/>
可憐白馬高纒騣著地躑躅多徘徊<lb/>
問君可憐六萌車迎取窈窕西曲娘<lb/>
問君可憐下都去何得見君復西歸<lb/>
齊唱可憐使人惑晝夜懷歡何時忘<lb/>
　　　　　　右八曲<lb/>
　　　　共戲樂<lb/>
<pb n="KR4h0034_SBCK_049-2b"/>
　　　　　古今樂錄曰共戲樂舊舞十六人梁八人<lb/>
齊世方昌書軌同萬㝢獻樂列國風<lb/>
時泰民康人物盛腰鼓鈴柈各相競<lb/>
長袖翩翩若鴻驚纎腰嫋嫋㑹人情<lb/>
觀風採樂德化昌聖皇萬壽樂未央<lb/>
　　　　　　右四曲<lb/>
　　　　安東平<lb/>
　　　　　古今樂錄曰安東平舊舞十六人梁八人<lb/>
凄凄烈烈北風爲雪船道不通步道斷絶<lb/>
吳中細布闊幅長度我有一端與郎作袴<lb/>
微物雖輕拙手所作餘有三丈爲郎别厝<lb/>
<pb n="KR4h0034_SBCK_049-3a"/>
制爲輕巾以奉故人不持作好與郎拭塵<lb/>
東平劉生復感人情與郎相知當解千齡<lb/>
　　　　　　右五曲<lb/>
　　　　女兒子<lb/>
　　　　　古今樂錄曰女兒子倚歌也<lb/>
巴東三峽猿鳴悲夜鳴三聲淚沾衣<lb/>
我欲上蜀蜀水難蹋蹀珂頭腰環環<lb/>
　　　　　　右二曲<lb/>
　　　　來羅<lb/>
　　　　　古今樂錄曰倚歌也<lb/>
鬱金黄花標下有同心草草生日已長人生日就老<lb/>
<pb n="KR4h0034_SBCK_049-3b"/>
君子防未然莫近嫌疑邊瓜田不躡履李下不正冠<lb/>
故人何怨新切少必求多此事何足道聽我歌來羅<lb/>
白頭不忍死心愁皆敖然遊戲泰始世一日當千年<lb/>
　　　　　　右四曲<lb/>
　　　　那呵灘<lb/>
　　　　　古今樂錄曰那呵灘舊舞十六人梁八人<lb/>
　　　　　其和云郎去何當還多叙江陵及揚州事<lb/>
　　　　　那呵葢灘名也<lb/>
我去只如還終不在道邊我苦在道邊良信寄書還<lb/>
㳂江引百丈一濡多一艇上水郎檐篙何時至江陵<lb/>
江陵三千三何足持作遠書疏數知聞莫令信使斷<lb/>
<pb n="KR4h0034_SBCK_049-4a"/>
聞歡下揚州相送江津彎願得篙櫓折交郎到頭還<lb/>
篙折當㪅覓櫓折當㪅安各自是官人那得到頭還<lb/>
百思纒中心顦顇爲所歡與子結終始折約在金蘭<lb/>
　　　　　　右六曲<lb/>
　　　　孟珠<lb/>
　　　　　一曰丹陽孟珠歌古今樂錄曰孟珠十曲<lb/>
　　　　　二曲倚歌八曲舊舞十六人梁八人<lb/>
人言孟珠富信實金滿堂龍頭銜九花玉釵朙月璫<lb/>
陽春二三月草與水同色攀條摘香花言是歡氣息<lb/>
　　　　　　右二曲<lb/>
人言春復著我言未渠央蹔出後湖看蒲菰如許長<lb/>
<pb n="KR4h0034_SBCK_049-4b"/>
揚州石橊花摘挿雙襟中葳㽔當憶我莫持豔他儂<lb/>
陽春二三月草與水同色道逢遊冶郎恨不早相識<lb/>
望歡四五年實情將懊惱願得無人處囘身與郎抱<lb/>
陽春二三月正是養蠶時那得不相怨其再<hi>字闕一</hi>儂來<lb/>
將歡期三㪅合冥歡如何走馬放蒼鷹飛馳赴郎期<lb/>
適聞梅作花花落已成子杜鵑繞林啼思從心下起<lb/>
可憐景陽山苕苕百尺樓上有朙天子麟鳯戲中遊<lb/>
　　　　　　右八曲<lb/>
　　　　翳樂<lb/>
　　　　　古今樂錄曰翳樂一曲倚歌二曲舞十六<lb/>
　　　　　人梁八人<lb/>
<pb n="KR4h0034_SBCK_049-5a"/>
人生歡愛時少年新得意一旦不相見輒作煩冤思<lb/>
　　　　　　右一曲<lb/>
　　　　同前<lb/>
陽春二三月相將舞翳樂曲曲隨時變持許豔郎目<lb/>
人言揚州樂揚州信自樂總角諸少年歌舞自相逐<lb/>
　　　　　　右二曲<lb/>
　　　　夜黄<lb/>
　　　　　古今樂錄曰夜黄倚歌也<lb/>
湖中百種鳥半雌半是雄鴛鴦逐野鴨恐畏不成雙<lb/>
　　　　　　右一曲<lb/>
　　　　夜度娘<lb/>
<pb n="KR4h0034_SBCK_049-5b"/>
　　　　　古今樂錄曰夜度娘倚歌也<lb/>
夜來冐霜雪晨去履風波雖得叙微情奈儂身苦何<lb/>
　　　　　　右一曲<lb/>
　　　　長松標<lb/>
　　　　　古今樂錄曰長松標倚歌也<lb/>
落落千丈松晝夜對長風歳草霜雪時寒苦與誰雙<lb/>
　　　　　　右一曲<lb/>
　　　　雙行纒<lb/>
　　　　　古今樂錄曰雙行纒倚歌也<lb/>
朱絲繫腕繩真如白雪凝非但我言好衆情共所稱<lb/>
新羅繡行纒足趺如春妍他人不言好獨我知可憐<lb/>
<pb n="KR4h0034_SBCK_049-6a"/>
　　　　　　右二曲<lb/>
　　　　黄督<lb/>
　　　　　古今樂錄曰黄督倚歌也<lb/>
喬客他鄉人三春不得歸願看楊桺樹已復藏班鵻<lb/>
籠車度蹋衍故人求寄載催牛閉後户無預故人事<lb/>
　　　　　　右二曲<lb/>
　　　　平西樂<lb/>
　　　　　古今樂錄曰平西樂倚歌也<lb/>
我情與歡情二情感蒼天形雖胡越隔神交中夜間<lb/>
　　　　　　右一曲<lb/>
　　　　攀楊枝<lb/>
<pb n="KR4h0034_SBCK_049-6b"/>
　　　　　一曰攀楊枝古今樂錄曰攀楊枝倚歌也<lb/>
　　　　　樂苑曰攀楊枝梁時作<lb/>
自從别君來不復著綾羅畫睂不注口施朱當奈何<lb/>
　　　　　　右一曲<lb/>
　　　　尋陽樂<lb/>
　　　　　古今樂錄曰尋陽樂倚歌也<lb/>
雞亭故儂去九里新儂還送一却迎兩無有暫時閒<lb/>
　　　　　　右一曲<lb/>
　　　　白附鳩　吳　均<lb/>
　　　　　古今樂錄曰白附鳩倚歌亦曰白浮鳩夲<lb/>
　　　　　拂舞曲也<lb/>
<pb n="KR4h0034_SBCK_049-7a"/>
石頭龍尾彎新亭送客者酤酒不取錢郎能飲㡬許<lb/>
　　　　　　右一曲<lb/>
　　　　白浮鳩　吳　均<lb/>
瑯琊白浮鳩紫翳飄<hi>陌一作</hi>頭食飲東莞野棲㝛越王樓<lb/>
　　　　拔蒲<lb/>
　　　　　古今樂錄曰拔蒲倚歌也<lb/>
青蒲銜紫茸長葉復從風與君同舟去拔蒲五湖中<lb/>
朝發桂蘭渚晝息桑榆下與君同拔蒲竟日不成把<lb/>
　　　　　　右二曲<lb/>
　　　　拔蒲歌　張　祜<lb/>
拔蒲來領郎鏡湖邊郎心在何處莫趂新蓮去拔得無<lb/>
<pb n="KR4h0034_SBCK_049-7b"/>
心蒲問郎看好無<lb/>
　　　　壽陽樂<lb/>
　　　　　古今樂錄曰壽陽樂者宋南平穆王爲豫<lb/>
　　　　　州所作也舊舞十六人梁八人按其歌辭<lb/>
　　　　　葢叙傷别望歸之思<lb/>
可憐八公山在壽陽别後莫相忘<lb/>
東臺百餘尺凌風雲别後不忘君<lb/>
梁長曲水流朙如鏡雙林與郎照<lb/>
辭家遠行去空爲君朙知歳月駛<lb/>
籠窗取凉風彈素琴一歎復一吟<lb/>
夜相思望不來人樂我獨愁<lb/>
<pb n="KR4h0034_SBCK_049-8a"/>
長淮河爛漫路悠悠得當樂忘憂<lb/>
上我長瀬橋望歸路秋風停欲度<lb/>
銜涙出傷門壽陽去必還當幾載<lb/>
　　　　　　右九曲<lb/>
　　　　作蠶絲<lb/>
　　　　　古今樂錄曰作蠶絲倚歌也<lb/>
柔桑感陽風阿娜嬰蘭婦垂條付綠葉委體看女手<lb/>
春蠶不應老晝夜常懷絲何惜微軀盡纒綿自有時<lb/>
積蠶初成繭相思條女密投身湯水中貴得共成匹<lb/>
素絲非常質屈折成綺羅敢辭機杼勞但恐花色多<lb/>
　　　　　　右四曲<lb/>
<pb n="KR4h0034_SBCK_049-8b"/>
　　　　楊叛兒<lb/>
　　　　　唐書樂志曰楊伴兒本童謠歌也齊隆昌<lb/>
　　　　　時女巫之子曰楊旻少時隨母入内及長<lb/>
　　　　　爲何后寵童謠云楊婆兒共戲來所歡語訛<lb/>
　　　　　遂成楊伴兒古今樂錄曰楊叛兒送聲云<lb/>
　　　　　叛兒教儂不復相思<lb/>
截玉作手鉤七寶光平天繡沓織成帶嚴帳信可憐<lb/>
蹔出白門前楊桺可藏烏歡作沈水香儂作博山罏<lb/>
送郎乘艇子不作遭風慮横篙擲去槳願倒逐流去<lb/>
七寳珠絡鼓敎郎拍復拍黄牛細犢兒楊桺映松柏<lb/>
歡欲見蓮時移湖安屋裏芙蓉繞牀生眠卧抱蓮子<lb/>
<pb n="KR4h0034_SBCK_049-9a"/>
聞歡遠行去送歡至新亭津邏無儂名<lb/>
落秦中庭生誠知非好草龍頭相鉤連見枝如欲繞<lb/>
楊叛西隨曲桺花經東隂風流隨遠近飄揚悶儂心<lb/>
　　　　　　右八曲<lb/>
　　　　同前　梁武帝<lb/>
桃花如發紅芳草尚抽綠南音多有會偏重叛兒曲<lb/>
　　　　同前　隋後主<lb/>
靑春上陽月結伴戲京華龍媒玉珂馬鳯軫繡香車水<lb/>
映臨橋樹風吹夾路花日昏歡宴罷相將歸狹斜<lb/>
　　　　同前　李　白<lb/>
君歌楊叛兒妾勸新豐酒何許最關人烏啼白門桺烏<lb/>
<pb n="KR4h0034_SBCK_049-9b"/>
啼隠楊花君醉畱妾家博山罏中沈香火雙咽一氣凌<lb/>
紫霞<lb/>
　　　　西烏夜飛<lb/>
　　　　　古今樂錄曰西烏夜飛者宋元徽五年荆<lb/>
　　　　　州刺史沈攸之所作也攸之舉兵發荆州<lb/>
　　　　　東下未敗之前思歸京師所以歌和云白<lb/>
　　　　　日落西山還去來送聲云折趐烏飛何處<lb/>
　　　　　被彈歸<lb/>
日從東方出團團雞子黄夫歸恩情重憐歡故在傍<lb/>
蹔請半日給徙倚娘店前目作宴瑱飽腹作宛惱飢<lb/>
我昨憶歡時攬刀持自剌自剌分應死刀作離樓僻<lb/>
<pb n="KR4h0034_SBCK_049-10a"/>
陽春二三月諸花盡芳盛持底喚歡來花笑鶯歌詠<lb/>
感郎﨑嶇情不復自顧慮臂繩雙入結遂成同心去<lb/>
　　　　　　右五曲<lb/>
　　　月節折楊桺歌<lb/>
　　　　正月歌<lb/>
春風尙蕭條去故來入新苦心非一朝折楊桺愁思滿<lb/>
腹中歴亂不可數<lb/>
　　　　二月歌<lb/>
翩翩鳥入鄉道逢雙鷰飛勞君看三陽折楊桺寄言語<lb/>
儂歡尋還不復乆<lb/>
　　　　三月歌<lb/>
<pb n="KR4h0034_SBCK_049-10b"/>
汎舟臨曲池仰頭看春花杜鵑緯林啼折楊桺雙下俱<lb/>
徘徊我與歡共取<lb/>
　　　　四月歌<lb/>
芙蓉始懷蓮何處覓同心俱生世尊前折楊桺捻香散<lb/>
名花志得長相取<lb/>
　　　　五月歌<lb/>
菰生四五尺素身爲誰珍盛年將可惜折楊桺作得九<lb/>
子粽思想勞歡手<lb/>
　　　　六月歌<lb/>
三伏熱如火籠窗開北牖與郎對榻坐折楊桺銅塸貯<lb/>
蜜漿不用水洗溴<lb/>
<pb n="KR4h0034_SBCK_049-11a"/>
　　　　七月歌<lb/>
織女遊河邊牽牛顧自歎一㑹復周年折楊桺攬結長<lb/>
命草同心不相負<lb/>
　　　　八月歌<lb/>
迎歡裁衣裳日月流如水白露凝庭霜折楊桺夜聞擣<lb/>
衣聲窈窕誰家婦<lb/>
　　　　九月歌<lb/>
甘菊吐黄花非無杯觴用當奈許寒何折楊桺授歡羅<lb/>
衣裳含笑言不取<lb/>
　　　　十月歌<lb/>
大樹轉蕭索天隂不作雨嚴霜半夜落折楊桺林中與<lb/>
<pb n="KR4h0034_SBCK_049-11b"/>
松柏歳寒不相負<lb/>
　　　　十一月歌<lb/>
素雪任風流樹木轉枯悴松柏無所憂折楊桺寒衣履<lb/>
薄冰歡詎知儂否<lb/>
　　　　十二月歌<lb/>
天寒歳欲草春秋及冬夏苦心停欲度折楊桺沈亂枕<lb/>
席間纒綿不覺乆<lb/>
　　　　閏月歌<lb/>
成閏暑與寒春秋補小月念子無時閒折楊桺隂陽推<lb/>
我去那得有定主<lb/>
　　　　常林歡　溫庭筠<lb/>
<pb n="KR4h0034_SBCK_049-12a"/>
　　　　　唐書樂志曰常林歡疑宋梁間曲宋梁之<lb/>
　　　　　世荆雍爲南方重鎮皆皇子爲之牧江左<lb/>
　　　　　辭詠莫不稱之以爲樂土故隨王誕作襄<lb/>
　　　　　陽之歌齊武帝追憶樊鄧梁簡文帝樂府<lb/>
　　　　　歌云分手桃林岸送到峴山頭若欲寄音<lb/>
　　　　　信漢水向東流又曰宜城投酒今行熟停<lb/>
　　　　　鞍繫馬蹔棲㝛桃林在漢水上宜城在荆<lb/>
　　　　　州北荆州有長林縣江南謂情人爲歡常<lb/>
　　　　　長聲相近葢樂人誤謂長爲常通典曰常<lb/>
　　　　　林歡葢宋齊間曲<lb/>
宜城酒熟花覆橋沙晴綠鴨鳴咬咬穠桑繞舍麥如尾<lb/>
<pb n="KR4h0034_SBCK_049-12b"/>
幽軋鳴機雙鷰巢馬聲特特荆門道蠻水揚光色如草<lb/>
錦薦金爐夢正長東家呃喔雞鳴早<lb/>
樂府詩集巻第四十九<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
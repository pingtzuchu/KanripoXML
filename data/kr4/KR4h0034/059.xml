<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_059-1a"/>
樂府詩集巻第五十九<lb/>
　　　　　　　太原　郭茂倩　編次<lb/>
　　琴曲歌辭<lb/>
　　　　昭君怨　王　嬙<lb/>
　　　　　樂府解題曰王嬙字昭君琴操載昭君齊<lb/>
　　　　　國王穰女端正閒麗未嘗窺門户穰以其<lb/>
　　　　　有異於人求之者皆不與年十七獻之元<lb/>
　　　　　帝元帝以地逺不之幸以備後宫積五六<lb/>
　　　　　年帝每遊後宫常怨不出後單于遣使朝<lb/>
　　　　　貢帝宴之盡召後宫昭君盛飾而至帝問<lb/>
　　　　　欲以一女賜單于能者往昭君乃越席請<lb/>
<pb n="KR4h0034_SBCK_059-1b"/>
　　　　　行時單于使在㫄驚恨不及昭君至匈奴<lb/>
　　　　　單于大悅以為漢與我厚縱酒作樂遣使<lb/>
　　　　　報漢白璧一隻騵馬十匹胡地珍寶之物<lb/>
　　　　　昭君恨帝始不見遇乃作怨<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>之歌單于<lb/>
　　　　　死子世達立昭君謂之曰為胡者妻母為<lb/>
　　　　　秦者㪅娶世達曰欲作胡禮昭君乃吞藥<lb/>
　　　　　而死按漢書匈奴傳曰竟寧中呼韓邪來<lb/>
　　　　　朝漢歸王昭君號寧胡閼氏呼韓邪死子<lb/>
　　　　　雕陶莫臯立為復株絫若鞮單于復妻昭<lb/>
　　　　　君不言飲藥而死<lb/>
秋木萋萋其葉萎黄有鳥處山集于苞桑養育毛羽形<lb/>
<pb n="KR4h0034_SBCK_059-2a"/>
容生光既得升雲上遊曲房離宫絶曠身體摧藏志念<lb/>
抑沈不得頡頏雖得委食心有徊徨我獨伊何改往變<lb/>
常翩翩之鷰逺集西羌髙山峩峩河水泱泱父兮母兮<lb/>
道里悠長嗚呼哀哉憂心惻傷<lb/>
　　　　同前　王叔英妻劉氏<lb/>
一生竟何定萬事最難<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>丹青失舊儀玉匣成秋草想<lb/>
妾辭關淚至今猶未燥漢使汝南還殷勤為人道<lb/>
　　　　同前　陳後主<lb/>
圖形漢宫裏遥聘單于庭狼山聚雲暗龍沙飛雪輕笳<lb/>
吟度隴咽笛轉出關鳴啼妝寒葉下愁睂塞月生只餘<lb/>
馬上曲猶作别時聲<lb/>
<pb n="KR4h0034_SBCK_059-2b"/>
　　　　同前　白居易<lb/>
朙妃風貌最娉婷合在椒房應四星只得當年備宫掖<lb/>
何曽專夜奉幃屛見疎從道迷圖畫知屈那教配虜庭<lb/>
自是君恩薄如紙不須一向恨丹青<lb/>
　　　　同前二首　張　祜<lb/>
萬里邉城逺千山行路難舉頭唯見月何處是長安<lb/>
漢庭無大議戎虜㡬先和莫羨傾城色昭君恨最多<lb/>
　　　　同前　梁氏瓊<lb/>
自古無和親貽災到妾身胡風嘶去馬漢月弔行輪衣<lb/>
薄狼山雪妝成虜塞春囘看父母國生死畢胡塵<lb/>
　　　　朙妃怨　楊　凌<lb/>
<pb n="KR4h0034_SBCK_059-3a"/>
漢國朙妃去不還馬駞弦管向陰山匣中縱有菱花鏡<lb/>
羞到單于照舊顔<lb/>
　　　　蔡氏五弄<lb/>
　　　　　琴歴曰琴曲有蔡氏五弄琴集曰五弄遊<lb/>
　　　　　春淥水幽居坐愁秋<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>竝宫調蔡邕所作<lb/>
　　　　　也琴書曰邕性沈厚雅好琴道嘉平初入<lb/>
　　　　　青溪訪鬼谷先生所居山有五曲一曲製<lb/>
　　　　　一弄山之東曲常有仙人遊故作遊春南<lb/>
　　　　　曲有澗冬夏常淥故作淥水中曲即鬼谷<lb/>
　　　　　先生舊所居也深邃岑寂故作幽居北曲<lb/>
　　　　　髙巖猨鳥所集感物愁坐故作坐愁西曲<lb/>
<pb n="KR4h0034_SBCK_059-3b"/>
　　　　　灌水吟秋故作秋<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>三年曲成出示馬融<lb/>
　　　　　甚異之琴議曰隋煬帝以嵇氏四弄蔡氏<lb/>
　　　　　五弄通謂之九弄今按近世作者多因題<lb/>
　　　　　命辭無復本意云<lb/>
　　　　遊春曲二首　王　維<lb/>
萬樹江邉杏新開一夜風滿園深淺色照在緑波中<lb/>
上苑何窮樹花開次第新香車與絲騎風靜亦生塵<lb/>
　　　　遊春辭二首　王　維<lb/>
曲江絲桺變煙條寒骨冰隨暖氣銷纔見春光生綺陌<lb/>
已聞青樂動雲韶<lb/>
經過桺陌與桃蹊尋逐風光著處迷鳥度時時衝絮起<lb/>
<pb n="KR4h0034_SBCK_059-4a"/>
花繁衮衮壓枝低<lb/>
　　　　同前三首　令狐楚<lb/>
晚遊臨碧殿日上望春亭芳樹羅仙仗晴山展翠屏<lb/>
一夜好風吹新花一萬枝風前調玉管花下簇金羈<lb/>
閶闔春風起蓬萊雪水消相將折楊桺爭取最長條<lb/>
　　　　淥水曲　江　奐<lb/>
塘上蒲欲齊汀洲杜將歇春心既易蕩春流豈難越桂<lb/>
檝及晚風菱江映初月芳香若可贈為君步羅襪<lb/>
　　　　同前　吳　均<lb/>
香曖金堤滿湛淡春塘溢已送行臺花復倒髙樓日<lb/>
　　　　同前二首　江　洪<lb/>
<pb n="KR4h0034_SBCK_059-4b"/>
塵容不忍飾臨池客未歸誰能别淥水全取浣羅衣<lb/>
潺湲復皎㓗輕鮮自可悦横使有情禽照影遂孤絶<lb/>
　　　　同前　李　白<lb/>
淥水朙秋月南湖採白蘋荷花嬌欲語愁殺蕩舟人<lb/>
　　　　淥水辭　李　賀<lb/>
今宵好風月阿侯在何處為有傾城色<hi>人一作</hi>翻成足愁<lb/>
苦東湖採蓮葉南湖拔蒲根<hi>滿茸一作折</hi>未持寄小姑且持<lb/>
感愁魂<hi>秋風一作感</hi>
　　　　幽居弄　顧　況<lb/>
苔衣生花露滴月入西林蕩東壁扣商占角兩三聲洞<lb/>
户谿牕一冥寂獨去滄洲無四隣身嬰世網此何身關<lb/>
<pb n="KR4h0034_SBCK_059-5a"/>
情命曲寄惆悵久别江南山裏人<lb/>
　　　　秋<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>二首　李　白<lb/>
春陽如昨日碧樹鳴黄鸝蕪然蕙草草颯爾涼風吹天<lb/>
秋木葉下月冷莎鷄悲坐愁羣芳歇白露凋華滋<lb/>
閼氏黄葉落妾望白登臺月出<hi>海上一作</hi>碧雲斷蟬聲<hi>單于一作</hi>
秋色來胡兵沙塞合漢<hi>望一作</hi>使玉關囘征客無歸日空<lb/>
悲蕙草摧<lb/>
　　　　同前二首　鮑　溶<lb/>
胡風吹雁翼逺别無人鄉君近雁來處㡬囘斷君腸㫺<lb/>
奉千日書撫心怨星霜無書又千日世路重茫茫燕國<lb/>
有佳麗蛾睂富春光自然君歸晚花落君空堂君其若<lb/>
<pb n="KR4h0034_SBCK_059-5b"/>
不然歳晚雙鴛鴦顧兔蝕殘月幽光不如星女兒晚事<lb/>
夫顔色同秋螢秋日邉馬<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>武夫不遑寜燕歌易水怨<lb/>
劒舞蛟龍腥風折連枝樹水翻無蔕萍立身多户門何<lb/>
必燕山銘生世不如鳥雙雙比翼翎<lb/>
季秋天地閒<hi>閉一作</hi>萬物生意足我憂長於生安得及草<lb/>
木試從古人願致酒歌秉燭燕趙皆世人詎能長似玉<lb/>
俯憐老期近仰視日車速蕭颯御風君魂夢願相逐百<lb/>
年夜銷半端為垂纓束<lb/>
　　　　同前　司空曙<lb/>
靜與嬾相偶年將衰共催前途歡不集往事恨空來晝<lb/>
景委紅葉月華鋪緑苔沈<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>㪅何有結坐玉琴哀<lb/>
<pb n="KR4h0034_SBCK_059-6a"/>
　　　　同前　司空圖<lb/>
身病時亦危逢秋多慟哭風波一揺蕩天地㡬翻覆孤<lb/>
螢出荒池落葉穿破屋勢利長草草何人訪幽獨<lb/>
　　　　同前二首　王　維<lb/>
網軒凉吹動輕衣夜聽㪅長玉漏稀月渡天河光轉溼<lb/>
鵲驚秋樹葉頻飛<lb/>
宫連太液見蒼波暑氣微清秋意多一夜輕風蘋末起<lb/>
露珠翻盡滿池荷<lb/>
　　　胡笳十八拍　蔡　琰<lb/>
　　　　　後漢書曰蔡琰字文姬邕之女也博學有<lb/>
　　　　　才辯又妙於音律適河東衞仲道夫亾無<lb/>
<pb n="KR4h0034_SBCK_059-6b"/>
　　　　　子歸寧于家興平中天下喪亂文姬沒於<lb/>
　　　　　南匈奴在胡中十二年生二子曹操痛邕<lb/>
　　　　　無嗣乃遣使者以金璧贖之而重嫁陳畱<lb/>
　　　　　董祀後感傷亂離追懐悲憤作詩二章蔡<lb/>
　　　　　琰别傳曰漢末大亂琰為胡騎所獲在右<lb/>
　　　　　賢王部伍中春月登胡殿感笳之音作詩<lb/>
　　　　　言志曰胡笳動兮邉馬鳴孤雁歸兮聲嚶<lb/>
　　　　　嚶唐劉商胡笳曲序曰蔡文姬善琴能為<lb/>
　　　　　離鸞别鶴之操胡虜犯中原為胡人所掠<lb/>
　　　　　入番為王后王甚重之武帝與邕有舊敕<lb/>
　　　　　大將軍贖以歸漢胡人<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>慕文姬乃捲蘆<lb/>
<pb n="KR4h0034_SBCK_059-7a"/>
　　　　　葉為吹笳奏哀怨之音後董生以琴寫胡<lb/>
　　　　　笳聲為十八拍今之胡笳弄是也琴集曰<lb/>
　　　　　大胡笳十八拍小胡笳十九拍竝蔡琰作<lb/>
　　　　　按蔡翼琴曲有大小胡笳十八拍沈遼集<lb/>
　　　　　世名流家聲小胡笳又有契聲一拍共十<lb/>
　　　　　九拍謂之祝家聲祝氏不詳何代人李良<lb/>
　　　　　輔廣陵止息譜序曰契者朙㑹合之至理<lb/>
　　　　　殷勤之餘也李肇國史補曰唐有董庭蘭<lb/>
　　　　　善沈聲祝聲葢大小胡笳云<lb/>
　　　　第一拍<lb/>
我生之初尚無為我生之後漢祚衰天不仁兮降亂離<lb/>
<pb n="KR4h0034_SBCK_059-7b"/>
地不仁兮使我逢此時干戈日尋兮道路危民卒流亾<lb/>
兮共哀悲煙塵蔽野兮胡虜盛志意乖兮節義虧對殊<lb/>
俗兮非我宜遭惡辱兮當告誰笳一㑹兮琴一拍心潰<lb/>
死兮無人知<lb/>
　　　　第二拍<lb/>
戎羯逼我兮為室家將我行兮向天涯雲山萬重兮歸<lb/>
路遐疾風千里兮揚塵沙人多㬥猛兮如蟲虵控弦被<lb/>
甲兮為驕奢兩拍張懸兮弦欲絶志摧心折兮自悲嗟<lb/>
　　　　第三拍<lb/>
越漢國兮入胡城亾家失身兮不如無生氈裘為裳兮<lb/>
骨肉震驚羯羶為味兮枉遏我情鞞鼓喧兮從夜達朙<lb/>
<pb n="KR4h0034_SBCK_059-8a"/>
風浩浩兮暗塞昬營傷今感㫺兮三拍成銜悲畜恨兮<lb/>
何時平<lb/>
　　　　第四拍<lb/>
無日無夜兮不<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>我鄉土稟氣含生兮莫過我最苦天<lb/>
災國亂兮人無主唯我薄命兮沒戎虜俗殊心異兮身<lb/>
難處嗜慾不同兮誰可與語尋<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>涉歴兮何囏阻四拍<lb/>
成兮益悽楚<lb/>
　　　　第五拍<lb/>
雁南征兮欲寄邉心雁北歸兮為得漢音雁飛髙兮邈<lb/>
難尋空腸㫁兮<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>愔愔攢睂向月兮撫雅琴五拍泠泠<lb/>
兮意彌深<lb/>
<pb n="KR4h0034_SBCK_059-8b"/>
　　　　第六拍<lb/>
冰霜凛凛兮身苦寒飢對肉酪兮不能飡夜聞隴水兮<lb/>
聲嗚咽朝見長城兮路杳漫追<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>往日兮行李難六拍<lb/>
悲來兮欲罷彈<lb/>
　　　　第七拍<lb/>
日草風悲兮邉聲四起不知愁心兮說向誰是原野蕭<lb/>
條兮烽戍萬里俗賤老弱兮少壯爲美逐有水草兮安<lb/>
家葺壘牛羊滿地<hi>野一作</hi>兮聚如蜂蟻草盡水竭兮羊馬<lb/>
皆徙七拍流恨兮惡居於此<lb/>
　　　　第八拍<lb/>
爲天有眼兮何不見我獨漂流爲神有靈兮何事處我<lb/>
<pb n="KR4h0034_SBCK_059-9a"/>
天南海北頭我不負天兮天何配我殊匹我不負神兮<lb/>
神何殛我越荒州製兹八拍兮擬排憂何知曲成兮轉<lb/>
悲愁<lb/>
　　　　第九拍<lb/>
天無涯兮地無邉我心愁兮亦復然人生倐忽兮如白<lb/>
駒之過隙然不得歡樂兮當我之盛年怨兮欲問天天<lb/>
蒼蒼兮上無緣舉頭仰望兮空雲煙九拍懐情兮誰為<lb/>
傳<lb/>
　　　　第十拍<lb/>
城頭烽火不曽滅疆場征戰何時歇殺氣朝朝衝塞門<lb/>
胡風夜夜吹邉月故鄉隔兮音塵絶哭無聲兮氣將咽<lb/>
<pb n="KR4h0034_SBCK_059-9b"/>
一生辛苦兮緣别離十拍悲深兮淚代血<lb/>
　　　　第十一拍<lb/>
我非貪生而惡死不能捐身兮心有以生乃既得兮歸<lb/>
桑梓死當埋骨兮長已矣日居月諸兮在我壘胡人寵<lb/>
我兮有二子鞠之育之不羞恥愍之念之兮生長邉鄙<lb/>
十有一拍兮因兹起哀響兮徹心髓<lb/>
　　　　第十二拍<lb/>
東風應律兮暖氣多漢家天子兮布陽和羌胡踏舞兮<lb/>
共謳歌兩國交歡兮罷兵戈忽逢漢使兮稱近詔遣千<lb/>
金兮贖妾身喜得生還兮逢聖君嗟别二子兮㑹無因<lb/>
十有二拍兮哀樂均去住兩情兮誰具陳<lb/>
<pb n="KR4h0034_SBCK_059-10a"/>
　　　　第十三拍<lb/>
不謂殘生兮却得旋歸撫抱胡兒兮泣下霑衣漢使迎<lb/>
我兮四牡騑騑胡兒號兮誰得知與我生死兮逢此時<lb/>
愁為子兮日無光輝焉得羽翼兮將汝歸一步一逺兮<lb/>
足難移魂消影絶兮恩愛遺十有三拍兮弦急調悲肝<lb/>
腸攪刺兮人莫我知<lb/>
　　　　第十四拍<lb/>
身歸國兮兒莫知隨心懸懸兮長如飢四時萬物兮有<lb/>
盛衰唯有愁苦兮不暫移山髙地闊兮見汝無期㪅深<lb/>
夜䦨兮夢汝來斯夢中執手兮一喜一悲覺後痛吾心<lb/>
兮無休歇時十有四拍兮涕淚交垂河水東流兮心是<lb/>
<pb n="KR4h0034_SBCK_059-10b"/>
<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>
　　　　第十五拍<lb/>
十五拍兮節調促氣填胸兮誰識曲處穹廬兮偶殊俗<lb/>
願歸來兮天從欲再還漢國兮歡心心有憶兮愁轉深<lb/>
日月無私兮曽不照臨子母分離兮意難任同天隔越<lb/>
兮如商參生死不相知兮何處尋<lb/>
　　　　第十六拍<lb/>
十六拍兮<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>茫茫我與兒兮各一方日東月西兮徒相<lb/>
望不得相隨兮空斷腸對萱草兮徒想憂忘彈鳴琴兮<lb/>
情何傷今别子兮歸故鄉舊怨平兮新怨長泣血仰頭<lb/>
兮訢蒼蒼生我兮獨罹此殃<lb/>
<pb n="KR4h0034_SBCK_059-11a"/>
　　　　第十七拍<lb/>
十七拍兮心鼻酸關山阻脩兮行路難去時懐土兮枝<lb/>
枯葉乾沙場白首兮刀痕箭瘢風霜凛凛兮春夏寒人<lb/>
馬飢虺兮骨肉單豈知重得兮入長安歎息欲絶兮淚<lb/>
䦨干<lb/>
　　　　第十八拍<lb/>
胡笳本自出胡中緑琴翻出音律同十八拍兮曲雖終<lb/>
響有餘兮<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>未竆是知絲竹微妙兮均造化之功哀樂<lb/>
各隨人心兮有變則通胡與漢兮異域殊風天與地隔<lb/>
兮子西母東苦我怨氣兮浩於長空六合離兮受之應<lb/>
不容<lb/>
<pb n="KR4h0034_SBCK_059-11b"/>
　　　胡笳十八拍　劉　商<lb/>
　　　　第一拍<lb/>
漢室將衰兮四夷不賓動干戈兮征戰頻哀哀父母生<lb/>
育我見離亂兮當此辰紗窗對鏡未經事將謂珠簾能<lb/>
蔽身一朝虜騎入中國蒼黄處處逢胡人忽將薄命委<lb/>
鋒鏑可惜紅顔隨虜塵<lb/>
　　　　第二拍<lb/>
馬上將余向絶域厭生求死死不得戎羯腥膻豈是人<lb/>
豺狼喜怒難姑息行盡天山足霜霰風土蕭條近胡國<lb/>
萬里重陰鳥不飛寒沙莽莽無南北<lb/>
　　　　第三拍<lb/>
<pb n="KR4h0034_SBCK_059-12a"/>
如覉囚兮在縲紲憂慮萬端無處説使余力兮翦余髮<lb/>
食余肉兮飲余血誠知殺身願如此以余爲妻不如死<lb/>
早被蛾睂累此身空悲弱質柔如水<lb/>
　　　　第四拍<lb/>
山川路長誰記得何處天涯是鄉國自從驚怖少精神<lb/>
不覺風霜損顔色夜中歸夢來又去朦朧豈解傳消息<lb/>
漫漫胡天呌不聞朙朙漢月應相識<lb/>
　　　　第五拍<lb/>
水頭㝛兮草頭坐風吹漢地衣裳破羊脂沐髪長不梳<lb/>
羔子皮裘領仍左狐襟狢袖腥復膻晝披行兮夜披臥<lb/>
氈帳時移無定居日月長兮不可過<lb/>
<pb n="KR4h0034_SBCK_059-12b"/>
　　　　第六拍<lb/>
怪得春光不來久胡中風土無花桺天翻地覆誰得知<lb/>
如今正南看北斗姓名音信兩不通終日經年常閉口<lb/>
是非取與在指撝言語傳情不如手<lb/>
　　　　第七拍<lb/>
男兒婦人帶弓箭塞馬蕃羊臥霜霰寸步東西豈自由<lb/>
偷生乞死非情願龜兹篳篥愁中聽碎葉琵琶夜深怨<lb/>
竟夕無雲月上天故鄉應得重相見<lb/>
　　　　第八拍<lb/>
憶㫺私家恣嬌小逺取珍禽學馴擾如今淪棄念故鄉<lb/>
悔不當初放林表朔風蕭蕭寒日草星河寥落胡天曉<lb/>
<pb n="KR4h0034_SBCK_059-13a"/>
旦夕<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>歸不得歸愁心想似籠中鳥<lb/>
　　　　第九拍<lb/>
當日蘇武單于問道是賓鴻解傳信學他刺血寫得書<lb/>
書上千重萬重恨髯胡少年能走馬彎弓射飛無逺近<lb/>
遂令邉雁轉怕人絶域何由達方寸<lb/>
　　　　第十拍<lb/>
恨凌辱兮惡腥羶憎胡地兮怨胡天生得胡兒欲棄捐<lb/>
及生母子情宛然貌殊語異憎還愛心中不覺常相牽<lb/>
朝朝草草在眼前腹生手養寧不憐<lb/>
　　　　第十一拍<lb/>
日來月往相催遷迢迢星嵗欲周天無冬無夏臥霜霰<lb/>
<pb n="KR4h0034_SBCK_059-13b"/>
水凍草枯為一年漢家甲子有正朔絶域三光空自懸<lb/>
㡬囘鴻雁來又去腸斷蟾蜍虧復圓<lb/>
　　　　第十二拍<lb/>
破瓶落井空永沈故鄉望㫁無歸心寧知逺使問姓名<lb/>
漢語泠泠傳好音夢魂㡬度到鄉國覺後翻成哀怨深<lb/>
如今果是夢中事喜過悲來情不任<lb/>
　　　　第十三拍<lb/>
童稚牽衣雙在側將來不可畱又憶還鄉惜别兩難分<lb/>
寧棄胡兒歸舊國山川萬里復邉戍背面無由得消息<lb/>
淚㾗滿面對殘陽終日依依向南北<lb/>
　　　　第十四拍<lb/>
<pb n="KR4h0034_SBCK_059-14a"/>
莫以胡兒可羞恥恩情亦各言其子手中十指有長短<lb/>
截之痛惜皆相似還鄉豈不見親族念此飄零隔生死<lb/>
南風萬里吹我心心亦隨風渡遼水<lb/>
　　　　第十五拍<lb/>
歎息襟懷無定分當時怨來歸又恨不知愁怨情若何<lb/>
似有鋒鋩擾方寸悲歡竝行情未快心意相尤自相問<lb/>
不緣生得天屬親豈向仇讎結恩信<lb/>
　　　　第十六拍<lb/>
去時只覺天蒼蒼歸日始知胡地長重陰白日落何處<lb/>
秋雁所向應南方平沙四顧自迷惑逺近悠悠隨雁行<lb/>
征途未盡馬蹄盡不見行人邉草黄<lb/>
<pb n="KR4h0034_SBCK_059-14b"/>
　　　　第十七拍<lb/>
行盡胡天千萬里唯見黄沙白雲起馬饑跑雪銜草根<lb/>
人渴敲冰飲流水燕山髣髴辨烽戍鼙鼓如聞漢家壘<lb/>
努力前程是帝鄉生前免向胡中死<lb/>
　　　　第十八拍<lb/>
歸來故鄉見親族田園半蕪春草緑朙燭重然煨燼灰<lb/>
寒泉㪅洗沈泥玉載持巾櫛禮儀好一弄絲桐生死足<lb/>
出入關山十二年哀情盡在胡笳曲<lb/>
　　　　胡笳曲　吳邁逺<lb/>
輕命重意氣古來豈但今緩頰獻一說揚睂受千金邉<lb/>
風落寒草鳴笳墜飛禽越情結楚<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>漢耳聽胡音既懷<lb/>
<pb n="KR4h0034_SBCK_059-15a"/>
離俗傷復悲朝光侵日當故鄉沒遥見浮雲陰<lb/>
　　　　同前　陶弘景<lb/>
負扆飛天歴與奪徒紛紜百年三五代終是甲辰君<lb/>
　　　　同前二首　江　洪<lb/>
藏器欲逢時年來不相讓紅顔征戍兒白首邉城將<lb/>
落日慘無光臨河獨飲馬飋颶夕風髙聨翩飛雁下<lb/>
樂府詩集巻第五十九<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_059-15b"/>
</p>
<p>
</p>
  </div>
</body>
</text>
</TEI>
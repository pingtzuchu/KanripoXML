<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_018-1a"/>
樂府詩集巻第十八<lb/>
　　　　　　　太原　郭茂倩　編次<lb/>
　　鼓吹曲辭<lb/>
　　　漢鐃歌下<lb/>
　　　　雉子班　呉　均<lb/>
可憐雉子班羣飛集野甸文章始陸離意氣已驚狷幽<lb/>
并遊俠子直心亦如箭死節報君恩<hi>報君恩一作以死</hi>誰能孤<lb/>
恩眄<lb/>
　　　　同前　陳後主<lb/>
四野秋原暗十歩啄方前雊聲風處逺翅影雲間連箭<lb/>
射妖姬笑裘値盛朙然已足南皮賞復㑹北宮篇<lb/>
<pb n="KR4h0034_SBCK_018-1b"/>
　　　　同前　張正見<lb/>
陳倉雉未飛歛翮依芳甸朱冠色尚淺錦臆毛初變雊<lb/>
麥且專場排花聊勇戰唯當渡弱水不怯如臯箭<lb/>
　　　　同前　毛處約<lb/>
春物始芳菲春雉正相追澗響連朝雊花光帶錦衣竄<lb/>
跡時移影驚媒或亂飛能使如臯路相逢巧笑歸<lb/>
　　　　同前　江　總<lb/>
麥壟新秋來澤雉屢徘徊依花似協妬拂草乍驚媒三<lb/>
春桃照李二月桺争梅暫往如臯路當令巧笑開<lb/>
　　　　同前　李　白<lb/>
　　　　　古今樂録曰梁三朝樂第四十一設辟邪<lb/>
<pb n="KR4h0034_SBCK_018-2a"/>
　　　　　伎鼓吹作雉子班曲引去來<lb/>
辟邪伎作鼓吹驚雉子班之奏曲成喔咿振迅欲飛鳴<lb/>
扇錦翼雄風生雙雌同飲啄趫悍誰能争乍向草中取<lb/>
介死不求黄金籠下生天地至廣大何惜遂物情善巻<lb/>
讓天子務光亦逃名所貴曠士懷朗然合太清<lb/>
　　　　臨髙臺　魏文帝<lb/>
臨臺行髙髙以軒下有水清且寒中有黄鵠往且翻行<lb/>
爲臣當盡忠願令皇帝陛下三千嵗宜居此宮鵠欲南<lb/>
遊雌不能隨我欲躬䘖汝口噤不能開欲負之毛衣摧<lb/>
頽五里一顧六里徘徊<lb/>
　　　　同前　謝　眺<lb/>
<pb n="KR4h0034_SBCK_018-2b"/>
千里常思歸登臺臨綺翼纔見孤鳥還未辨連山極四<lb/>
面動春風朝夜起寒色誰知倦遊者嗟此故鄉憶<lb/>
　　　　同前　王　融<lb/>
遊人欲騁望積步上髙臺井蓮當夏吐窓桂逐秋開花<lb/>
飛低不入鳥散逺時來還看雲棟<hi>陣一作</hi>影含月共徘徊<lb/>
　　　　同前　簡文帝<lb/>
髙臺半行雲望望髙不極草樹無參差山河同一色髣<lb/>
髴洛陽道道逺難别識玉階故情人情來共相憶<lb/>
　　　　同前　沈　約<lb/>
髙臺不可望望逺使人愁連山無斷續河水復悠悠所<lb/>
思曖何在洛陽南陌頭可望不可至何用解人憂<lb/>
<pb n="KR4h0034_SBCK_018-3a"/>
　　　　同前　陳後主<lb/>
晚景登髙臺迥<hi>迥一作</hi>望春光來霧濃山後暗日落雲傍<lb/>
開烟裏看鴻小風來望葉囘臨窓已響吹極眺且傾杯<lb/>
　　　　同前　張正見<lb/>
曽臺邇清漢出迥架重棼飛棟臨黄鶴髙窓度白雲風<lb/>
前朱幌<hi>幔一作</hi>色霞處綺疎分此中多怨曲地逺詎能聞<lb/>
　　　　同前　蕭　慤<lb/>
崇臺髙百尺迥出望仙宫畫栱浮朝<hi>雲一作</hi>氣飛梁照晚<lb/>
虹小衫飄霧縠艶粉拂輕紅笙吹汶陽篠琴奏嶧山桐<lb/>
舞逐飛龍引花隨少女風臨春今若此極燕豈無竆<lb/>
　　　　同前　褚　亮<lb/>
<pb n="KR4h0034_SBCK_018-3b"/>
髙臺暫俯臨飛翼聳輕音浮光隨日度漾影逐波深迥<lb/>
瞰周平野開懐暢逺襟獨此三休上還傷千嵗心<lb/>
　　　　同前　王　勃<lb/>
臨髙臺髙臺迢遞絶浮埃瑶軒綺構何崔嵬鸞歌鳳吹<lb/>
清且哀俯瞰長安道萋萋御溝草斜<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>甘泉路蒼蒼茂<lb/>
陵樹髙臺四望同帝鄉佳氣鬱蔥蔥紫閣丹樓紛照曜<lb/>
璧房錦殿相玲瓏東彌長樂觀西指未央宫赤城映朝<lb/>
曰緑樹揺春風旗亭百隊開新市甲第千甍分戚里朱<lb/>
輪翠葢不勝春疊樹層<hi>重一作</hi>楹相對起復有青樓大道<lb/>
中繡户文窓雕綺櫳錦衣晝不襞羅幃夕未空歌屏朝<lb/>
揜翠粧鏡晚窺紅爲吾安寶髻蛾睂罷花叢狹路塵問<lb/>
<pb n="KR4h0034_SBCK_018-4a"/>
黯将暮雲間月色朙如素鴛鴦池上兩兩飛鳳凰樓下<lb/>
雙雙度物色正如此佳期那不顧銀鞍繡轂盛繁華可<lb/>
憐今夜宿倡家倡家少婦不須嚬東園桃李片時春君<lb/>
看舊日髙臺處柏梁銅雀生黃塵<lb/>
　　　　同前　僧貫休<lb/>
凉風吹逺念使我升髙臺寧知數片雲不是舊山來故<lb/>
人天一涯久客殊未囘雁來不得書空寄聲哀哀<lb/>
　　　　逺期　張　率<lb/>
逺期終不歸節物坐将<hi>遷一作</hi>變白露愴单衫秋風息團<lb/>
扇誰能久離别他鄉且異縣浮雲蔽重山相望何時見<lb/>
寄言逺期者空閨淚如霰<lb/>
<pb n="KR4h0034_SBCK_018-4b"/>
　　　　同前　庾成師<lb/>
憶别春花飛已見秋葉稀淚粉羞朙鏡愁帶減寛衣得<lb/>
書言未及夢見道應歸坐使紅顔歇獨掩青樓扉<lb/>
　　　　玄雲　張　率<lb/>
壞陣壓峨壟遮牕暗思扉映日斜生海跨樹似鵬飛夢<lb/>
山妾已去落靨何由歸<lb/>
　　　　黄雀行　莊南傑<lb/>
穿屋穿墻不知止争樹争巢入營死林間公子挾彈弓<lb/>
一丸致斃花叢裏小雛黄口未有知青天不解髙髙飛<lb/>
虞人設網當要路白日啾嘲禍萬機<lb/>
　　　　釣竿　魏文帝<lb/>
<pb n="KR4h0034_SBCK_018-5a"/>
　　　　　崔豹古今注曰釣竿者伯常子避仇河濵<lb/>
　　　　　爲漁者其妻思之而作也每至河側輒歌<lb/>
　　　　　之後司馬相如作釣竿詩遂傳爲樂曲<lb/>
東越河濟水遥望大海涯釣竿何珊珊魚尾何簁簁行<lb/>
路之好者芳餌欲何爲<lb/>
　　　　同前　沈　約<lb/>
桂舟既容與緑浦復囘紆輕絲動弱芰微楫起單鳧扣<lb/>
舷忘日暮卒嵗以爲娯<lb/>
　　　　同前　戴　暠<lb/>
試持玄渚釣蹔罷池陽獵翠羽飾長綸蕖花裝小緤鉅<lb/>
利斷蓴絲汎舉牽菱葉聊載前魚童過㸔後舟妾<lb/>
<pb n="KR4h0034_SBCK_018-5b"/>
　　　　同前　劉孝綽<lb/>
釣舟畫采鷁魚子服冰紈金轄茱茰網銀鈎翡翠竿歛<lb/>
橈隨水脉急漿渡江湍湍長自不辭前浦有佳期船交<lb/>
棹影合浦深魚出遲荷根時觸餌菱芒乍罥絲蓮渡江<lb/>
南手衣渝京兆睂垂竿自來樂誰能爲太師<lb/>
　　　　釣竿篇　張正見<lb/>
結宇長江側垂釣廣川潯竹竿橫翡翠桂髓擲黄金人<lb/>
來水鳥沒檝渡岸花沈蓮揺見魚近綸盡覺潭深渭水<lb/>
終須卜滄浪徒自吟空嗟芳餌下獨見有貪心<lb/>
　　　　同前　李巨仁<lb/>
潺湲面江海滉瀁曯波瀾不惜黄金餌唯憐翡翠竿斜<lb/>
<pb n="KR4h0034_SBCK_018-6a"/>
綸控急水定檝下飛湍潭迥<hi>迥一作</hi>風來易川長霧歇難<lb/>
寄言朝市客滄浪徒自安<lb/>
　　　　同前　沈佺期<lb/>
朝日歛紅烟垂竿向綠川人疑天上坐魚似鏡中懸避<lb/>
檝時驚透猜鈎每誤牽湍危不理轄潭静欲畱船釣玉<lb/>
君徒尚徵金我未賢爲看芳<hi>方一作</hi>餌下貪得會無全<lb/>
　　　魏鼓吹曲　繆　襲<lb/>
　　　　　晉書樂志曰魏武帝使繆襲造鼓吹十二<lb/>
　　　　　曲以代漢曲一曰楚之平二曰戰滎陽三<lb/>
　　　　　曰獲呂布四曰克官渡五曰舊邦六曰定<lb/>
　　　　　武功七曰屠桺城八曰平南荆九曰平關<lb/>
<pb n="KR4h0034_SBCK_018-6b"/>
　　　　　中十曰應帝期十一曰邕熙十二曰太和<lb/>
　　　　楚之平<lb/>
　　　　　晉書樂志曰改漢朱鷺爲楚之平言魏也<lb/>
　　　　　古今樂録作初之平<lb/>
楚之平義兵征神武奮金鼓鳴邁武德揚洪名漢室微<lb/>
社稷傾皇道失桓與靈閹官熾羣雄争邉韓起亂金城<lb/>
中國擾無紀經赫武皇起旗旌麾天下天下平濟九州<lb/>
九州寧創武功武功成越五常邈三王興禮樂定紀綱<lb/>
普日月齊輝光<lb/>
　　　　　楚之平曲凡三十句句三字<lb/>
　　　　戰滎陽<lb/>
<pb n="KR4h0034_SBCK_018-7a"/>
　　　　　晉書樂志曰改漢思悲翁爲戰滎陽言曺<lb/>
　　　　　公也<lb/>
戰滎陽汴水陂戎士憤怒貫甲馳陣未成退徐滎二萬<lb/>
騎塹壘平戎馬傷六軍驚勢不集衆㡬傾白日没時晦<lb/>
冥顧中牟心屏營同盟疑計無成頼我武皇萬國寧<lb/>
　　　　　戰滎陽曲凡二十句其十八句句三字二<lb/>
　　　　　句句四字<lb/>
　　　　獲呂布<lb/>
　　　　　晉書樂志曰改漢艾如張爲獲呂布言曺<lb/>
　　　　　公東圍臨淮生擒呂布也<lb/>
獲呂布戮陳宮芟夷鯨鯢驅騁羣雄囊括天下運掌中<lb/>
<pb n="KR4h0034_SBCK_018-7b"/>
　　　　　獲吕布曲凡六句其三句句三字三句句<lb/>
　　　　　四字<lb/>
　　　　克官渡<lb/>
　　　　　晉書樂志曰改漢上之回爲克官渡言曺<lb/>
　　　　　公與袁紹戰破之於官渡也<lb/>
克紹官渡由白馬僵屍流血被原野賊衆如犬羊王師<lb/>
尚寡沙塠㫄風飛揚轉戰不利士卒傷今日不勝後何<lb/>
望土山地道不可當卒勝大捷震冀方屠城破邑神武<lb/>
遂章<lb/>
　　　　　克官渡曲凡十八句其八句句四字一句<lb/>
　　　　　五字九句句三字<lb/>
<pb n="KR4h0034_SBCK_018-8a"/>
　　　　舊邦<lb/>
　　　　　晉書樂志曰改漢翁離爲舊邦言曹公勝<lb/>
　　　　　袁紹於官渡還譙收藏死亾士卒也<lb/>
舊邦蕭條心傷悲孤魂翩翩當何依逰士戀故涕如摧<lb/>
兵起事大令願違傳求親戚在者誰立廟置後魂來歸<lb/>
　　　　　舊邦曲凡十二句其六句句三字六句句<lb/>
　　　　　四字<lb/>
　　　　定武功<lb/>
　　　　　晉書樂志曰改漢戰城南爲定武功言曹<lb/>
　　　　　公初破鄴武功之定始乎此也<lb/>
定武功濟黃河河水湯湯旦暮有橫流波袁氏欲衰兄弟<lb/>
<pb n="KR4h0034_SBCK_018-8b"/>
尋干戈决漳水水流滂沱嗟城中如流魚誰能復顧室<lb/>
家計竆慮盡求來連和和不時心中憂戚賊衆内潰君<lb/>
臣奔北拔鄴城奄有魏國王業艱難覽觀古今可爲長<lb/>
歎<lb/>
　　　　　定武功曲凡二十一句其五句句三字三<lb/>
　　　　　句句六字十二句句四字一句五字<lb/>
　　　　屠桺城<lb/>
　　　　　晉書樂志曰改漢巫山髙爲屠桺城言曹<lb/>
　　　　　公越北塞歴白檀破三郡烏桓於桺城也<lb/>
屠桺城功誠難越度隴塞路澷澷北踰岡平但聞悲風<lb/>
正酸蹋頓授首遂登白狼山神武慹海外永無北顧患<lb/>
<pb n="KR4h0034_SBCK_018-9a"/>
　　　　　屠桺城曲凡十句其三句句三字三句句<lb/>
　　　　　四字三句句五字一句六字<lb/>
　　　　平南荆<lb/>
　　　　　晉書樂志曰改漢上陵爲平南荆言曹公<lb/>
　　　　　南平荆州也<lb/>
南荆何遼遼江漢濁不清菁茅久不貢王師赫南征劉<lb/>
琮據襄陽賊備屯樊城六軍廬新野金鼓震天庭劉子<lb/>
面縛至武皇許<hi>許一作</hi>其成許與其成撫其民陶陶江漢<lb/>
間普爲大魏臣大魏臣向風思自新思自新齊功古人<lb/>
在㫺虞與唐大魏得與均多選忠義士爲喉脣天下一<lb/>
定萬世無風塵<lb/>
<pb n="KR4h0034_SBCK_018-9b"/>
　　　　　平南荆曲凡二十四句其十七句句五字<lb/>
　　　　　四句句三字三句句四字<lb/>
　　　　平關中<lb/>
　　　　　晉書樂志曰改漢將進酒爲平關中言曹<lb/>
　　　　　公征馬超定關中也<lb/>
平關中路向潼濟濁水立髙墉鬬韓馬離羣凶選驍騎<lb/>
縱兩翼虜崩潰級萬億<lb/>
　　　　　平闗中曲凡十句句三字<lb/>
　　　　應帝期<lb/>
　　　　　晉書樂志曰改漢有所思爲應帝期言文<lb/>
　　　　　帝以聖德受命應運期也<lb/>
<pb n="KR4h0034_SBCK_018-10a"/>
應帝期於昭我文皇歷數承天序龍飛自許昌聰朙昭<lb/>
四表恩德動遐方星辰爲垂耀日月爲重光河洛吐符<lb/>
瑞草木挺嘉祥麒麟歩郊野黄龍遊津梁白虎依山林<lb/>
鳳凰鳴髙岡考圗定篇籍功配上古羲皇羲皇無遺文<lb/>
仁聖相因循期運三千嵗一生聖朙君堯授舜萬國萬<lb/>
國皆附親四門爲穆穆教化常如神大魏興盛<hi>聖一作</hi>與<lb/>
之爲鄰<lb/>
　　　　　應帝期曲凡二十六句其一句三字二句<lb/>
　　　　　句四字二十二句句五字一句六字<lb/>
　　　　邕熙<lb/>
　　　　　晉書樂志曰改漢芳樹爲邕熙言魏氏臨<lb/>
<pb n="KR4h0034_SBCK_018-10b"/>
　　　　　其國君臣邕穆庻績咸熙也<lb/>
邕熙君臣念徳天下治登帝道獲瑞寳頌聲竝作洋洋<lb/>
浩浩吉日臨髙堂置酒列名倡歌聲一何紆餘雜笙簧<lb/>
八音諧有紀綱子孫永建萬國夀考樂無央<lb/>
　　　　　邕熙曲凡十五句其六句句三字三句句<lb/>
　　　　　四字一句二字三句句五字二句句六字<lb/>
　　　　太和<lb/>
　　　　　晉書樂志曰改漢上邪爲太和言朙帝繼<lb/>
　　　　　體承統太和改元德澤流布也<lb/>
惟太和元年皇帝踐阼聖且仁德澤爲流布災蝗一時<lb/>
爲絶息上天時雨露五榖溢田疇四民相率遵軌度事<lb/>
<pb n="KR4h0034_SBCK_018-11a"/>
務徵清天下獄訟察以情元首朙魏家如此那得不太<lb/>
平<lb/>
　　　　　太和曲凡十三句其二句句三字五句句<lb/>
　　　　　五字三句句四字三句句七字<lb/>
　　　吳鼓吹曲　韋　昭<lb/>
　　　　　晉書樂志曰呉使韋昭製鼓吹十二曲一<lb/>
　　　　　曰炎精缺二曰漢之季三曰攄武師四曰<lb/>
　　　　　伐烏林五曰秋風六曰克皖城七曰關背<lb/>
　　　　　徳八曰通荆門九曰章洪徳十曰從歷數<lb/>
　　　　　十一曰承天命十二曰玄化<lb/>
　　　　炎精缺<lb/>
<pb n="KR4h0034_SBCK_018-11b"/>
　　　　　古今樂録曰炎精缺者言漢室衰孫堅奮<lb/>
　　　　　迅猛志念在匡救王迹始乎此也當漢朱<lb/>
　　　　　鷺<lb/>
炎精缺漢道微皇綱弛政德違衆姦熾民罔依赫武烈<lb/>
越龍飛陟天衢耀靈威鳴雷鼓抗電麾撫乾衡鎮地機<lb/>
厲虎旅騁熊羆發神聽吐英奇張角破邊韓羈宛潁平<lb/>
南土　綏神武章渥澤施金聲震仁風馳顯高門啓<lb/>
皇基統罔極垂將來<lb/>
　　　　　炎精缺曲凡三十句句三字<lb/>
　　　　漢之季<lb/>
　　　　　古今樂録曰漢之季者言孫堅悼漢之微<lb/>
<pb n="KR4h0034_SBCK_018-12a"/>
　　　　　痛董卓之亂興兵奮擊功葢海内也當漢<lb/>
　　　　　思悲翁<lb/>
漢之季董卓亂桓桓武烈應時運義兵興雲旗建厲六<lb/>
師羅八陣飛鳴鏑接白刃輕騎發介士奮醜虜震使衆<lb/>
散劫漢主遷西館雄豪怒元惡僨赫赫皇祖功名聞<lb/>
　　　　　漢之季曲凡二十句其十八句句三字二<lb/>
　　　　　句句四字<lb/>
　　　　攄武師<lb/>
　　　　　古今樂錄曰攄武師者言孫權卒父之業<lb/>
　　　　　而征伐也當漢艾如張<lb/>
攄武師斬黃祖㩋夷凶族革平西夏炎炎大烈震天下<lb/>
<pb n="KR4h0034_SBCK_018-12b"/>
　　　　　攄武師曲凡六句其三句句三字三句句<lb/>
　　　　　四字<lb/>
　　　　伐烏林<lb/>
　　　　　古今樂録曰伐烏林者言魏武既破荆州<lb/>
　　　　　順流東下欲來争鋒孫權命将周瑜逆擊<lb/>
　　　　　之於烏林而破走也當漢上之囘<lb/>
曹操北伐拔桺城乗勝席巻遂南征劉氏不睦八郡震<lb/>
驚衆既降操屠荆舟車十萬揚風聲議者狐疑慮無成<lb/>
頼我大皇發聖朙虎臣雄烈周與程破操烏林顯章功<lb/>
名<lb/>
　　　　　伐烏林曲凡十八句其十句句四字八句<lb/>
<pb n="KR4h0034_SBCK_018-13a"/>
　　　　　句三字<lb/>
　　　　秋風<lb/>
　　　　　古今樂錄曰秋風者言孫權悦以使民民<lb/>
　　　　　㤀其死也當漢擁離<lb/>
秋風揚沙塵寒露沾衣裳角弓持弦急鳩鳥化爲鷹邊<lb/>
垂飛羽檄寇賊侵界疆跨馬披介胄慷慨懐悲傷辭親<lb/>
向長路安知存與亾竆達固有分志士思立功思立功<lb/>
邀之戰場身逸獲髙賞身沒有遺封<lb/>
　　　　　秋風曲凡十六句其十四句句五字一句<lb/>
　　　　　三字一句四字<lb/>
　　　　克皖城<lb/>
<pb n="KR4h0034_SBCK_018-13b"/>
　　　　　古今樂錄曰克皖城者言魏武志圗幷兼<lb/>
　　　　　而令朱光爲廬江太守孫權親征光破之<lb/>
　　　　　於皖城也當漢戰城南<lb/>
克滅皖城遏宼賊惡此凶孽阻姦慝王師赫征衆傾覆<lb/>
除穢去㬥戢兵革民得就農邉境息誅君弔臣昭至德<lb/>
　　　　　克皖城曲凡十二句其六句句三字六句<lb/>
　　　　　句四字<lb/>
　　　　關背德<lb/>
　　　　　古今樂錄曰關背德者言蜀将關羽背棄<lb/>
　　　　　呉德心懷不軌孫權引師浮江而擒之也<lb/>
　　　　　當漢巫山高<lb/>
<pb n="KR4h0034_SBCK_018-14a"/>
關背德作鴟張割我邑城圗不祥稱兵北伐圍樊襄陽<lb/>
嗟臂大於股將受其殃巍巍夫聖主睿徳與玄通與玄<lb/>
通親任呂䝉泛舟洪汜池溯渉長江神武一何桓桓聲<lb/>
烈正與風翔歷撫江安城大據郢邦虜羽授首百蠻咸<lb/>
來同盛哉三比隆<lb/>
　　　　　關背德曲凡二十一句其八句句四字二<lb/>
　　　　　句句六字七句句五字四句句三句<lb/>
　　　　通荆門<lb/>
　　　　　古今樂錄曰通荆門者言孫權與蜀交好<lb/>
　　　　　齊盟中有關羽自失之諐戎蠻樂亂生變<lb/>
　　　　　作患蜀疑其眩呉惡其詐乃大治兵終復<lb/>
<pb n="KR4h0034_SBCK_018-14b"/>
　　　　　初好也當漢上陵<lb/>
荆門限巫山髙峻與雲連蠻夷阻其險歴世懷不賔漢<lb/>
王據蜀郡崇好結和親乖微中情疑讒夫亂其間大皇<lb/>
赫斯<hi>斯一作</hi>怒虎臣勇氣震蕩滌幽藪討不恭觀兵揚炎<lb/>
耀厲鋒整封疆整封疆闡揚威武容功赫戲洪烈炳章<lb/>
邈矣帝皇世聖呉同厥風荒裔望清化化恢弘煌煌大<lb/>
呉延祚永未央<lb/>
　　　　　通荆門曲凡二十四句其十七句句五字<lb/>
　　　　　四句句三字三句句四字<lb/>
　　　　章洪德<lb/>
　　　　　古今樂録曰章洪德者言孫權章其大德<lb/>
<pb n="KR4h0034_SBCK_018-15a"/>
　　　　　而逺方來附也當漢將進酒<lb/>
章洪德邁威神感殊風懷逺鄰平南裔齊海濵越裳貢<lb/>
扶南臣珍貨充庭所見日新<lb/>
　　　　　章洪徳曲凡十句其八句句三字二句句<lb/>
　　　　　四字<lb/>
　　　　從歷數<lb/>
　　　　　古今樂録曰從歷數者言孫權從圗籙之<lb/>
　　　　　符而建大號也當漢有所思<lb/>
從歷數於穆我皇帝聖哲受之天神朙表奇異建號創<lb/>
皇基聰睿協神思徳澤浸及昆蟲浩蕩越前代三光顯<lb/>
精耀隂陽稱至治肉角歩郊畛鳳凰棲靈囿神龜遊沼<lb/>
<pb n="KR4h0034_SBCK_018-15b"/>
池圗䜟摹文字黄龍覿鱗符祥日月記覽往以察今我<lb/>
皇多噲事上欽昊天象下副萬姓意光被彌蒼生家戸<lb/>
蒙惠賚風教肅以平頌聲章嘉喜大呉興隆綽有餘裕<lb/>
　　　　　從歷數曲凡二十六句其一句三字三句<lb/>
　　　　　句四字二十二句句五字一句六字<lb/>
　　　　承天命<lb/>
　　　　　古今樂録曰承天命者言上以聖德踐位<lb/>
　　　　　道化至盛也當漢芳樹<lb/>
承天命於昭聖德三精垂象符靈表德巨石立九穗植<lb/>
龍金其鱗烏赤其色輿人歌億夫歎息超龍升襲帝服<lb/>
竆淳懿體玄嘿夙興臨朝勞謙日昃易簡以崇仁放逺<lb/>
<pb n="KR4h0034_SBCK_018-16a"/>
讒與慝舉賢才親近有德均田疇茂稼穡審法令定品<lb/>
式考功能朙黜陟人思自盡唯心與力家國治王道直<lb/>
思我帝皇夀萬億長保天禄祚無極<lb/>
　　　　　承天命曲凡三十四句其十九句句三字<lb/>
　　　　　二句句五字十三句句四字<lb/>
　　　　玄化<lb/>
　　　　　古今樂録曰玄化者言上脩文訓武則天<lb/>
　　　　　而行仁澤流洽天下喜樂也當漢上邪<lb/>
玄化象以天陛下聖真張皇綱率道以安民惠澤宣流<lb/>
而雲布上下睦親君臣酣宴樂激發絃歌揚妙新脩文<lb/>
籌廟勝須時備駕廵洛津康哉泰四海歡忻越與三五<lb/>
<pb n="KR4h0034_SBCK_018-16b"/>
鄰<lb/>
　　　　　玄化曲凡十三句其五句句五字二句句<lb/>
　　　　　三字三句句四字三句句七字<lb/>
樂府詩集巻第十八<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
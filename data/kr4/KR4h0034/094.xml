<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_094-1a"/>
樂府詩集巻第九十四<lb/>
　　　　　　　太原　郭茂倩　編次<lb/>
　　新樂府辭<lb/>
　　　樂府雜題<lb/>
　　　　寄逺曲　王　建<lb/>
美人别來無處所巫山月朙湘江雨千回想見不分明<lb/>
井底看星夢中語兩心相對尚難知何况萬里不相疑<lb/>
　　　　同前　張　籍<lb/>
美人去來春江暖江頭無人湘水滿浣沙石上水禽棲<lb/>
江南路長春日短蘭舟桂檝常渡江無因重寄雙瓊璫<lb/>
　　　　征婦怨四首　孟　郊<lb/>
<pb n="KR4h0034_SBCK_094-1b"/>
良人昨日去朙月又不圎别時各有淚零落青樓前<lb/>
君淚濡羅巾妾淚滿路塵羅巾去在手今得隨妾身路<lb/>
塵如因風得上君車輪<lb/>
生在絲羅下不識漁陽道良人自戍來夜夜夢中到<lb/>
漁陽千里道近如中門限中門踰有時漁陽長在眼<lb/>
　　　　同前　張　籍<lb/>
九月匈奴殺邊將漢軍全歿遼水上萬里無人收白骨<lb/>
家家城下招魂葬婦人依倚子與夫同居貧賤心亦舒<lb/>
夫死戰場子在腹妾身雖存如晝燭<lb/>
　　　　織婦詞　孟　郊<lb/>
夫是田中郎妾是田中女當年嫁得君爲君秉機杼筋<lb/>
<pb n="KR4h0034_SBCK_094-2a"/>
力日已疲不息窗下機如何織紈素自著藍縷衣官家<lb/>
牓村路更索栽桑樹<lb/>
　　　　同前　元　稹<lb/>
織婦何太忙蠶經三臥行欲老蠶神女聖早成絲今年<lb/>
絲稅抽徵早早徵非是官人惡去嵗官家事戎索征人<lb/>
戰苦束刀槍主將勲髙换羅幕繅絲織帛猶努力變䌰<lb/>
撩機苦難織東家頭白雙女兒為解挑紋嫁不得簷前<lb/>
梟裊游絲上上有蜘蛛巧來往羡他蟲豸觧縁天能向<lb/>
虛空織羅網<lb/>
　　　　同前　鮑　溶<lb/>
百日織綵絲一朝停杼機機中有雙鳳化作天邊衣使<lb/>
<pb n="KR4h0034_SBCK_094-2b"/>
人馬如風誠不阻音徽影響隨羽翼雙雙繞君飛行人<lb/>
豈願行不怨不知歸所怨天處處何人見光輝<lb/>
　　　　織錦曲　王　建<lb/>
大女身為織錦戸名在縣家供進簿長頭起樣呈作官<lb/>
聞道官家中苦難回花側葉與人别唯恐秋天絲線乾<lb/>
紅縷葳㽔紫茸軟蝶飛參差花宛轉一梭聲盡重一梭<lb/>
玉腕不停羅袖巻窗中夜久睡髻偏横釵欲墮垂著肩<lb/>
合衣卧時參沒後停燈起在雞鳴前一匹千金亦不賣<lb/>
限日未成官裏怪錦江水涸貢轉多宫中盡著單絲羅<lb/>
莫言山積無盡日百尺髙樓一曲歌<lb/>
　　　　織錦歌　溫庭筠<lb/>
<pb n="KR4h0034_SBCK_094-3a"/>
丁東細漏侵瓊瑟影轉髙梧月初出簇䔩金梭萬縷紅<lb/>
鴛鴦豔錦初成匹錦中百結皆同心蘂亂雲盤相間深<lb/>
此意欲傳傳不得玫瑰作柱朱弦琴為君裁破合歡被<lb/>
星斗迢迢芺千里象尺薰爐未覺秋碧池中<hi>已一作</hi>有新<lb/>
蓮子<lb/>
　　　　當窗織　王　建<lb/>
　　　　　梁横吹曲折楊桺曰門前一株棗嵗嵗不<lb/>
　　　　　知老阿婆不嫁女那得孫兒抱唧唧復唧<lb/>
　　　　　唧女子臨窗織不聞機杼聲只聞女歎息<lb/>
　　　　　當窗織其取諸此<lb/>
歎息復歎息園中有棗行人食貧家女大富家織父<lb/>
<pb n="KR4h0034_SBCK_094-3b"/>
母隔墻不得力水寒手澀絲脆斷續來續去心腸爛草<lb/>
蟲促促機下啼兩日催成一匹半輸官上頭有零落姑<lb/>
未得衣身不著當窗却羡青樓倡十指不動衣盈箱<lb/>
　　　　擣衣曲<lb/>
　　　　　班媫妤擣素賦曰廣儲縣月暉木流清桂<lb/>
　　　　　露朝滿涼衿夕輕改容餙而相命卷霜帛<lb/>
　　　　　而下庭於是投香杵加紋砧擇鸞聲争鳳<lb/>
　　　　　音又曰調無定律聲無定本任落手之參<lb/>
　　　　　差從風飈之近逺或連躍而更投或暫舒<lb/>
　　　　　而長卷盖言擣素裁衣緘封寄逺也<lb/>
月朙中庭擣衣石掩帷下堂來擣帛婦姑相對初力生<lb/>
<pb n="KR4h0034_SBCK_094-4a"/>
雙揎白腕調杵聲髙樓敲玉節會成家家不睡皆起聴<lb/>
秋天丁丁復凍凍玉釵低昻衣帶動夜深月落冷如刀<lb/>
溼著一雙纎手痛回編易裂㸔生熟鴛鴦紋成水波曲<lb/>
垂燒熨斗帖兩頭與郎裁作迎寒裘<lb/>
　　　　同前　劉禹錫<lb/>
爽砧應秋律繁杵含淒風一一逺相續家家音不同户<lb/>
庭凝露清伴侶朙月中長裾委襞積輕珮垂璁瓏汗餘<lb/>
衫更馥鈿移麝半空報寒驚邊雁促思聞候蟲天狼正<lb/>
芒角虎落定相攻盈篋寄何處征人如轉蓬<lb/>
　　　　送衣曲　王　建<lb/>
去秋送衣渡黄河今秋送衣上隴坂婦人不知道徑處<lb/>
<pb n="KR4h0034_SBCK_094-4b"/>
但聞新移軍近逺半年著道經雨溼開籠見風衣領急<lb/>
舊來十月初點衣與郎著向營中集絮時厚厚綿纂纂<lb/>
貴欲征人身上暖願郎莫著裏屍歸願妾不死長送衣<lb/>
　　　　寄衣曲　張　籍<lb/>
纎素縫衣獨苦辛逺因回使寄征人官家亦自寄衣去<lb/>
貴從妾手看君身髙堂姑老無侍子不得自到邊城裏<lb/>
殷勤為看初著時征夫身上宜不宜<lb/>
　　　　淮隂行五首　劉禹錫<lb/>
　　　　　劉禹錫序曰古有長干行備言三江之事<lb/>
　　　　　禹錫阻風淮隂乃作淮隂行<lb/>
簇簇淮隂市竹樓縁岸上好曰起檣竿鳥飛驚五兩<lb/>
<pb n="KR4h0034_SBCK_094-5a"/>
今日轉船頭金烏指西北煙波與春草千里同一色<lb/>
船頭大銅鐶摩挲光陳陳早晚使風來沙頭一眼認<lb/>
何物令儂羨羨郎船尾鷰銜泥趂檣竿㝛食長相見<lb/>
隔浦望行船頭昻尾幰幰無奈脫葉時清淮春浪軟<lb/>
　　　　泰娘歌<lb/>
　　　　　劉禹錫歌序曰㤗娘本韋尚書家主謳者<lb/>
　　　　　初尚書為吳郡得之命樂工敎以琵琶歌<lb/>
　　　　　舞盡得其技後攜之歸京師京師多善士<lb/>
　　　　　又捐去故技授以新聲而泰娘頗見稱於<lb/>
　　　　　貴遊間元和初尚書薨於東都泰娘出居<lb/>
　　　　　民間久之為蘄州刺史張愻所得其後愻<lb/>
<pb n="KR4h0034_SBCK_094-5b"/>
　　　　　坐事謫武陵郡愻卒泰娘無所歸地逺無<lb/>
　　　　　有知其容與藝者故日抱樂器而哭其音<lb/>
　　　　　甚悲禹錫聞之乃作泰娘歌云<lb/>
泰娘家本閶門西門前渌水環金堤有時妝成好天氣<lb/>
走上臯橋折花戲風流太守韋尚書路傍忽見停隼旟<lb/>
斗量朙珠鳥傳意紺幰迎入專城居長鬟如雲衣似霧<lb/>
錦茵羅薦承輕歩舞學驚鴻水榭春歌傳<hi>撩一作</hi>上客蘭<lb/>
堂草從郎西入帝城中貴遊簪組香簾櫳低鬟緩視抱<lb/>
朙月纎指破撥生胡風繁蕐一旦有消歇題劒無光履<lb/>
聲絶洛陽舊宅生草萊杜陵蕭蕭松柏哀妝奩蟲網厚<lb/>
如蠒博山鑪側傾寒灰蘄州刺史張公子白馬新到銅<lb/>
<pb n="KR4h0034_SBCK_094-6a"/>
駞里自言買笑擲黄金月堕雲中從此始安知鵩鳥坐<lb/>
隅飛寂寞旅魂招不歸秦嘉鏡有前時結韓夀香銷故<lb/>
篋衣山城少人江水碧斷雁哀猿風雨夕朱弦已絶為<lb/>
知音雲鬢未秋私自惜舉目風煙非舊時夢歸歸路多<lb/>
參差如何將此千行淚更灑湘江斑竹枝<lb/>
　　　　更衣曲<lb/>
　　　　　漢武帝故事曰武帝立衞子夫為皇后初<lb/>
　　　　　上行幸平陽主家主置酒作樂子夫為主<lb/>
　　　　　謳者善歌能造曲每歌挑上上意動起更<lb/>
　　　　　衣子夫因侍得幸頭解上見其美髪恱之<lb/>
　　　　　主遂納子夫於宮更衣曲其取於此<lb/>
<pb n="KR4h0034_SBCK_094-6b"/>
博山炯炯吐香霧紅燭引至更衣處夜如何其夜漫漫<lb/>
鄰雞未鳴寒雁度庭前雪壓松桂叢廊下㸃㸃懸紗籠<lb/>
滿堂醉客争笑語嘈囋琵琶青幕中<lb/>
　　　　視刀環歌<lb/>
常恨言語淺不如人意深今朝兩相視脉脉萬重心<lb/>
　　　　堤上行三首<lb/>
　　　　　古今樂録曰清商西曲襄陽樂云朝發襄<lb/>
　　　　　陽城草至大堤㝛大堤諸女兒花豔驚郎<lb/>
　　　　　目梁簡文帝由是有大堤曲堤上行又因<lb/>
　　　　　大堤曲而作也<lb/>
酒旗相望大堤頭堤下連檣堤上樓日草行人争渡急<lb/>
<pb n="KR4h0034_SBCK_094-7a"/>
槳聲幽軋滿中流<lb/>
江南江北望烟波入夜行人相應歌桃葉傳情竹枝怨<lb/>
水流無限月朙多<lb/>
長堤繚繞水<hi>太一作</hi>徘徊酒舍旗亭次第開日晚上簾招<lb/>
賈客軻峩大艑落帆來<lb/>
　　　　競渡曲<lb/>
　　　　　劉異事始曰楚傳云競渡起於越王句踐<lb/>
　　　　　荆楚嵗時記云舊傳屈原死於汨羅時人<lb/>
　　　　　傷之競以舟檝拯焉因以成俗嵗蕐紀麗<lb/>
　　　　　云因句踐以成風拯屈原而為俗是也劉<lb/>
　　　　　禹錫序曰競渡始於武陵至今舉楫而相<lb/>
<pb n="KR4h0034_SBCK_094-7b"/>
　　　　　和之音咸呼何在招屈之義也競渡曲葢<lb/>
　　　　　起於此<lb/>
沅江五月平堤流邑人相將浮綵舟靈均何年歌已矣<lb/>
哀謡振楫從此起揚枹擊節雷闐闐亂流齊進聲轟然<lb/>
蛟龍得雨鬐鬛動螮蝀飲河形影聯刺史臨流褰翠幃<lb/>
掲竿命爵分雄雌先鳴餘勇爭鼓舞未至銜枚顔色沮<lb/>
百勝本自有前期一飛由來無定所風俗如狂重此時<lb/>
縱觀雲委江之湄綵旂夾岸照鮫室羅襪凌波呈水嬉<lb/>
曲終人散空愁草招屈亭前水東注<lb/>
　　　　沓潮歌<lb/>
　　　　　劉禹錫歌序曰元和十年夏五月大風駕<lb/>
<pb n="KR4h0034_SBCK_094-8a"/>
　　　　　潮南海泛溢南人云沓潮也率三嵗一有<lb/>
　　　　　之客或言其狀禹錫因歌之<lb/>
屯門積日無廻飈滄波不歸成沓潮轟如鞭石矻且揺<lb/>
亘空欲駕黿鼉橋驚湍蹙縮悍而驕大陵髙岸失岧嶤<lb/>
四邊無阻音響調背負元氣掀重霄介鯨得性方逍遥<lb/>
仰鼻噓吸揚朱翹海人狂顧迭相招罽衣髽首聲嘵嘵<lb/>
征南將軍登麗譙赤旗指麾不敢囂翌日風廻沴氣消<lb/>
歸濤納納景昭昭烏泥白沙復滿海海色不動如青瑶<lb/>
　　　　北邙行　王　建<lb/>
　　　　　晉張協登北邙賦曰陟巒丘之　𡊇升逶<lb/>
　　　　　迤之脩坂回余車於峻嶺聊送目於四逺<lb/>
<pb n="KR4h0034_SBCK_094-8b"/>
　　　　　伊洛混而東流帝居赫以崇顯於是徘徊<lb/>
　　　　　絶嶺踟蹰歩趾前瞻狼山郤闚大岯東眺<lb/>
　　　　　虎牢西晲熊耳邪亘天際㫄極萬里莽眩<lb/>
　　　　　眼以芒昧諒羣形之維紀爾乃地勢窊隆<lb/>
　　　　　丘墟陂陁墳隴㟪疊棊布星羅松林摻映<lb/>
　　　　　以攢列玄木搜寥而振柯壯漢氏之所營<lb/>
　　　　　望五陵之嵬峩後漢書曰光武葬於原陵<lb/>
　　　　　帝王世紀曰原陵在臨平亭東去洛陽十<lb/>
　　　　　五里朱超石與兄書曰登北邙逺眺衆美<lb/>
　　　　　都盡且言光武墳邊杏甚羙即原陵葢在<lb/>
　　　　　北邙也魏志曰朙帝欲平北邙令登臺觀<lb/>
<pb n="KR4h0034_SBCK_094-9a"/>
　　　　　見孟津廷尉辛毗諫止之按北邙行言人<lb/>
　　　　　死葬北邙與梁甫吟泰山吟蒿里行同意<lb/>
北邙山頭少閒土盡是洛陽人舊墓舊墓人家歸葬多<lb/>
堆著黄金無置處天涯悠悠葬日促崗坂崎嶇不停轂<lb/>
髙張素幕繞銘旌夜唱挽歌山下宿洛陽城北復城東<lb/>
<hi>并城東一作城西</hi>魂車祖馬長相逢車轍廣若長安路蒿草少<lb/>
於松柏樹山頭澗底石漸稀盡向墳前作羊虎誰家石<lb/>
碑文字滅後人重取書年月朝朝車馬送葬回還起大<lb/>
宅與髙臺<lb/>
　　　　同前　張　籍<lb/>
洛陽北門北邙道喪車轔轔入秋草車前齊唱薤露歌<lb/>
<pb n="KR4h0034_SBCK_094-9b"/>
髙墳新起白峩峩朝朝草草長送葬洛陽城中人更多<lb/>
千金立碑髙百尺終作誰家柱下石山頭松柏半無主<lb/>
地下白骨多於土寒食家家送紙錢鴟鳶作窠銜上樹<lb/>
人居朝市未解愁請君暫向北邙遊<lb/>
　　　　野田行　李　益<lb/>
日沒出古城野田何茫茫寒狐上孤塜鬼火燒白楊昔<lb/>
人未為泉下客行到此中曾斷腸<lb/>
　　　　同前　張　碧<lb/>
風昬晝色飛斜雨寃骨千堆髑髏語八弦牢落人物悲<lb/>
是箇田園荒廢主悲嗟自古争天下㡬度乾坤復如此<lb/>
秦皇矻矻築長城漢祖區區白蛇死野田之骨兮又成<lb/>
<pb n="KR4h0034_SBCK_094-10a"/>
塵樓閣風煙兮還復新願得蕐山之下長歸馬野田無<lb/>
復堆寃者<lb/>
　　　　斜路行　王　建<lb/>
　　　　　長安有狹斜行曰長安有狹斜道隘不容<lb/>
　　　　　車斜路行其義亦同<lb/>
世間娶容非<hi>不一作</hi>娶婦中庭牡丹勝松樹九衢大道人<lb/>
不行走馬奔車逐斜路斜路行熟直路荒東西豈是<hi>作一</hi>
<hi>不</hi>横太行南樓彈弦北户舞行人到此多徊<hi>彷一作</hi>徨頭<lb/>
白如絲面如蠒亦學少年行不返縱令自解<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>故鄉輪<lb/>
折蹄穿白日晚誰將古曲换斜音回取行人斜路心<lb/>
　　　　雉將雛<lb/>
<pb n="KR4h0034_SBCK_094-10b"/>
雉咿喔雛出殼毛斑斑觜啄啄學飛未得一尺髙還逐<lb/>
母行旋母脚麥壟淺淺雖蔽身逺去戀雛低怕人時時<lb/>
土中鼓兩翅引雛拾蟲不相離<lb/>
樂府詩集巻第九十四<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
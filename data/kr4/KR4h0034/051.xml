<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_051-1a"/>
樂府詩集巻第五十一<lb/>
　　　　　　　太原　郭茂倩　編次<lb/>
　　清商曲辭<lb/>
　　　江南弄下<lb/>
　　　　採菱歌七首　鮑　照<lb/>
騖舲馳桂浦息棹偃椒潭簫弄澄湘北菱歌清漢南<hi>作一</hi>
<hi>歌菱清漢南弄弦瀟湘北</hi>
弭㮄搴蕙荑停唱納薰若含傷拾泉花縈念採雲蕚<lb/>
暌闊逢暄新悽怨值妍華秋心殊不那<hi>不可蕩一作秋心</hi>春思<lb/>
亂如麻<lb/>
要豔雙嶼裏望美兩洲間裊裊風出浦沉沉日向山<lb/>
<pb n="KR4h0034_SBCK_051-1b"/>
煙噎越嶂深箭迅楚江急空抱琴心悲徒望弦開泣<lb/>
緘歎凌珠淵收慨上金堤春芳行歇落是人方未齊<lb/>
思今懷近憶望古懐遠識懷古復懷今長懷無終極<lb/>
　　　　採菱曲　梁簡文帝<lb/>
菱花落復含桑女罷新蠶桂棹浮星艇徘徊蓮葉南<lb/>
　　　　同前　陸　罩<lb/>
參差雜荇枝田田競荷密轉葉任香風舒花影流日戲<lb/>
鳥波中蕩游魚菱下出不與文王嗜羞持比萍實<lb/>
　　　　同前　費　昶<lb/>
妾家五湖口采菱五湖側玉面不關妝雙眉本翠色日<lb/>
斜天欲草風生浪未息宛在水中央空作兩相憶<lb/>
<pb n="KR4h0034_SBCK_051-2a"/>
　　　　同前　江　淹<lb/>
秋日心容與涉水望碧蓮紫菱亦可采試以緩愁年參<lb/>
差萬葉下泛漾百流前髙彩隘通壑香氣麗廣川歌出<lb/>
櫂女曲舞入江南弦乗黿非逐俗駕鯉乃懐仙衆美信<lb/>
如此無恨在淸泉<lb/>
　　　　同前二首　江　洪<lb/>
風生緑葉聚波動紫莖開含花復含實正待佳人來<lb/>
白日和淸風輕雲雜髙樹忽然當此時採菱復相遇<lb/>
　　　　同前　徐　勉<lb/>
相攜及嘉月採菱渡北渚微風吹櫂歌日草相容與釆<lb/>
釆不能歸望望方延佇倘逢遺佩人預以心相許<lb/>
<pb n="KR4h0034_SBCK_051-2b"/>
　　　　同前　儲光羲<lb/>
濁水菱葉肥淸水菱葉鮮義不游濁水志士多苦言潮<lb/>
没具區藪潦深雲夢田朝隨北風去草逐南風還浦口<lb/>
多漁家相與邀我船飯稻以終日羮蓴將永年方冬水<lb/>
物竆又欲休山樊盡室相隨從所貴無憂患<lb/>
　　　　採菱行　劉禹錫<lb/>
白馬湖平秋日光紫菱如錦綵鸞<hi>鴛一作</hi>翔盪舟遊女滿<lb/>
中央採菱不顧馬上郎争多逐勝紛相向時轉蘭橈破<lb/>
輕浪長鬟弱袂動參差釵影釧文浮蕩漾笑語哇咬顧<lb/>
晚暉蓼花緑岸扣舷歸歸來共到市橋步野蔓繋船萍<lb/>
滿衣家家竹樓臨廣陌下有連檣多估客攜觴薦芰夜<lb/>
<pb n="KR4h0034_SBCK_051-3a"/>
經過醉踏大堤相應歌屈平祠下沅江水月照寒波白<lb/>
煙起一曲南音此地聞長安北望三千里<lb/>
　　　　陽春歌　吳邁遠<lb/>
百里望咸陽知是帝京域緑樹揺雲光春城起風色佳<lb/>
人愛華景流靡園塘側妍姿豔月映羅衣飄蟬翼宋玉<lb/>
歌陽春巴人長歎息雅鄭不同賞那令君愴惻生重受<lb/>
惠輕私自憐何極<lb/>
　　　　同前　呉　均<lb/>
紫苔初泛水連緜浮且没若欲歌陽春先歌靑樓月<lb/>
　　　　同前　檀　約<lb/>
青春獻初歳白雲映彫梁蘭萌猶自短桺葉未能長巳<lb/>
<pb n="KR4h0034_SBCK_051-3b"/>
見紅花發復聞緑草香乗此試遊衍誰知心獨傷<lb/>
　　　　同前　顧野王<lb/>
春草正芳菲重樓啓曙扉銀鞍俠客至柘彈婉童歸池<lb/>
前竹葉滿井上桃花飛薊門寒未歇爲斷流黄機<lb/>
　　　　同前　桺顧言<lb/>
春鳥一囀有千聲春花一叢千種名旅人無語坐簷楹<lb/>
思鄉懷土志難平唯當文共酒暫與興相迎<lb/>
　　　　同前　李　白<lb/>
長安白日照春空緑楊結煙桑裊風披香殿前花始紅<lb/>
流芳發色繡户中繡戸中相經過飛鷰皇后輕身舞紫<lb/>
宫夫人絶世歌聖君三萬六千日歲歲年年奈樂何<lb/>
<pb n="KR4h0034_SBCK_051-4a"/>
　　　　陽春曲<lb/>
芣苡生前逕含桃落小園春心自揺蕩百舌㪅多言<lb/>
　　　　同前　溫庭筠<lb/>
雲母空窗曉煙薄香昬龍氣凝輝閣霏霏霧雨杏花天<lb/>
簾外春威著羅幕曲欄伏檻金麒麟沙苑芳郊連翠茵<lb/>
廐馬何能齒芳草路人不敢隨流塵<lb/>
　　　　同前　莊南傑<lb/>
紫錦紅囊香滿風金鸞玊軾揺丁冬沙鷗白羽翦晴碧<lb/>
野桃紅豔燒春空芳草緜延鏁平地壠蝶雙雙舞幽翠<lb/>
鳳叫龍吟白日長落花聲底仙娥醉<lb/>
　　　　同前　僧貫休<lb/>
<pb n="KR4h0034_SBCK_051-4b"/>
爲口莫學阮嗣宗不言是非非至公爲手須似朱雲輩<lb/>
折檻英風至今在男兒結髮事君親須斆前賢多慷慨<lb/>
歴數雍熙房與杜魏公姚公宋開府盡向天上仙宫閑<lb/>
處坐何不却辭上帝下下土忍見蒼生苦苦苦<lb/>
　　　　朝雲引　郎大家宋氏<lb/>
巴西巫峽指巴東朝雲觸石上朝空巫山巫峽高何已<lb/>
行雨行雲一時起一時起三春草若言來且就陽臺路<lb/>
　　　上雲樂　梁武帝<lb/>
　　　　　古今樂録曰上雲樂七曲梁武帝製以代<lb/>
　　　　　西曲一曰鳯臺曲二曰桐柏曲三曰方丈<lb/>
　　　　　曲四曰方諸曲五曰玉龜曲六曰金丹曲<lb/>
<pb n="KR4h0034_SBCK_051-5a"/>
　　　　　七曰金陵曲按上雲樂又有老胡文康辭<lb/>
　　　　　周捨作或云范雲隋書樂志曰梁三朝第<lb/>
　　　　　四十四設寺子導安息孔雀鳯凰文鹿胡<lb/>
　　　　　舞登連上雲樂歌舞伎<lb/>
　　　　鳯臺曲<lb/>
　　　　　古今樂録曰鳯臺曲和云上雲真樂萬春<lb/>
鳯臺上兩悠悠雲之際神光朝天極華葢遏延州羽衣<lb/>
昱耀春吹去復畱<lb/>
　　　　桐柏曲<lb/>
　　　　　古今樂録曰桐柏曲和云可憐真人遊<lb/>
桐柏真昇帝賓戲伊谷遊洛濱參差列鳯筦容與起梁<lb/>
<pb n="KR4h0034_SBCK_051-5b"/>
塵望不可至徘徊謝時人<lb/>
　　　　方丈曲<lb/>
方丈上崚層雲挹八玉御三雲金書發幽㑹碧簡吐玄<lb/>
門至道虚凝冥然共所遵<lb/>
　　　　方諸曲<lb/>
　　　　　古今樂録曰方諸曲三洲韻和云方諸上<lb/>
　　　　　可憐歡樂長相思<lb/>
方諸上上雲人業守仁摐金集瑶池步光禮玊晨霞葢<lb/>
容長肅淸虚伍列眞<lb/>
　　　　玉龜曲<lb/>
　　　　　古今樂録曰玊龜曲和云可憐遊戲來<lb/>
<pb n="KR4h0034_SBCK_051-6a"/>
玉龜山真長仙九光耀五雲生交帶要分影大華冠晨<lb/>
纓耇<hi>壽一作</hi>如玄羅出入遊太淸<lb/>
　　　　金丹曲<lb/>
　　　　　古今樂録曰金丹曲和云金丹㑹可憐乗<lb/>
　　　　　白雲<lb/>
紫霜耀綘雪飛追以還轉復飛九真道方微千年不傳<lb/>
一傳裔雲衣<lb/>
　　　　金陵曲<lb/>
勾曲仙長樂遊洞天巡㑹迹六門揖玉板登金門鳯泉<lb/>
廻肆鷺羽降尋雲鷺羽一流芳芬鬱氛氲<lb/>
　　　　　　右七曲<lb/>
<pb n="KR4h0034_SBCK_051-6b"/>
　　　上雲樂<lb/>
　　　　上雲樂　周　捨<lb/>
西方老胡厥名文康遨遊六合傲誕三皇西觀濛汜東<lb/>
戲扶桑南汎大䝉之海北至無通之鄉㫺與若士爲犮<lb/>
共弄彭祖扶牀往年蹔到崑崙復值瑶池舉觴周帝迎<lb/>
以上席王母贈以玉漿故乃壽如南山志若金剛靑眼<lb/>
貿貿白髪長長蛾睂臨髭髙鼻垂口非直能俳又善飲<lb/>
酒簫管鳴前門徒從後濟濟翼翼各有分部鳯凰是老<lb/>
胡家雞師子是老胡家狗階下撥亂反正再朗三光澤<lb/>
與雨施化與風翔覘雲候吕志遊大梁重駟修路始届<lb/>
帝鄉伏拜金闕仰瞻玉堂從者小子羅列成行悉知廉<lb/>
<pb n="KR4h0034_SBCK_051-7a"/>
節皆識義方歌管愔愔鏗鼓鏘鏘響震鈞天聲若鵷皇<lb/>
前却中規矩進退得宫商舉技無不佳胡舞最所長老<lb/>
胡寄篋中復有竒樂章齎持數萬里願以奉聖皇乃欲<lb/>
次第說老耄多所忘但願明陛下壽千萬嵗歡樂未渠<lb/>
央<lb/>
　　　　同前　李　白<lb/>
金天之西白日所没康老胡雛生彼月窟巉巖容儀戍<lb/>
削風骨碧玉炅炅雙目瞳黄金拳拳兩鬢紅華葢垂下<lb/>
睫嵩岳臨上脣不覩譎詭貌豈知造化神大道是文康<lb/>
之嚴父元氣乃文康之老親撫頂弄盤古推車轉天輪<lb/>
云見日月初生時鑄冶火精與水銀陽烏未出谷顧免<lb/>
<pb n="KR4h0034_SBCK_051-7b"/>
半藏身女媧戲黄土團作愚下人散在六合間濛濛若<lb/>
沙塵生死了不盡誰朙此胡是仙真西海栽若木東溟<lb/>
植扶桑别來幾多時枝葉萬里長中國有七聖半路頽<lb/>
鴻荒陛下應運起龍飛入咸陽赤睂立盆子白水興漢<lb/>
光叱咤四海動洪濤爲簸揚舉足蹋紫微天關自開張<lb/>
老胡感至德東來進仙倡五色師子九苞鳯凰是老胡<lb/>
雞犬鳴舞飛帝鄉淋灕颯沓進退成行能胡歌獻漢酒<lb/>
跪雙膝竝兩肘散花指天舉素手拜龍顔獻聖壽北斗<lb/>
戾南山摧天子九九八十一萬嵗長傾萬嵗<hi>年一作</hi>杯<lb/>
　　　　同前　李　賀<lb/>
飛香走紅滿天春花龍盤盤上紫雲三千宫女列金屋<lb/>
<pb n="KR4h0034_SBCK_051-8a"/>
<hi>列金屋一作綵女</hi>五十弦瑟海上聞大江碎碎銀沙路嬴女機<lb/>
中斷煙素斷煙素縫舞衣八月一日君前舞<lb/>
　　　　鳯臺曲　王無競<lb/>
鳯臺何逶迤嬴女管參差一旦綵雲至身去無還期遺<lb/>
曲此臺上世人多學吹一吹一落淚至今憐玉姿<lb/>
　　　　同前　李　白<lb/>
嘗聞秦帝女傳得鳯凰聲是日逢仙子當時别有情人<lb/>
吹彩簫去天借緑雲迎曲<hi>心一作</hi>在身不返空餘弄玊名<lb/>
　　　　鳯凰曲　李　白<lb/>
嬴女吹玉簫吟弄天上春靑鸞不獨去㪅有攜手人影<lb/>
滅彩雲斷遺聲落西秦<lb/>
<pb n="KR4h0034_SBCK_051-8b"/>
　　　　簫史曲　鮑　照<lb/>
簫史愛少年嬴女吝童顔火粒願排棄霞好忽登攀龍<lb/>
飛逸天路鳯起出秦關身去長不返簫聲時往還<lb/>
　　　　同前　張　融<lb/>
引響猶天外吟聲似地中戴□噪落景龍歕清霄風<lb/>
　　　　同前　江　總<lb/>
弄玉秦家女簫史仙處童來時兔月照去後鳯樓空密<lb/>
笑開還斂浮聲咽㪅通相期紅粉色飛向紫煙中<lb/>
　　　　方諸曲　謝　燮<lb/>
望仙室仰雲光繩河裏扇月傍井公能六著玉女善投<lb/>
壺瓊醴和金液還將天地俱<lb/>
<pb n="KR4h0034_SBCK_051-9a"/>
　　　梁雅歌<lb/>
　　　　　古今樂録曰梁有雅歌五曲一曰應王受<lb/>
　　　　　圗曲二曰臣道曲三曰積惡篇四曰積善<lb/>
　　　　　篇五曰宴酒篇三朝樂第十五奏之<lb/>
　　　　應王受圖曲<lb/>
應王受圖荷天革命樂曰功成禮云治定恩弘庇臣念<lb/>
昭率性廼眷三才以宣八政愧無則哲臨淵自鏡或戒<lb/>
面從永隆福慶<lb/>
　　　　臣道曲<lb/>
孝義相化禮讓為風當官無媚嗣民必公謙謙君子謇<lb/>
謇匪躬諒而不訐和而不同誡之誡之去驕思冲弘兹<lb/>
<pb n="KR4h0034_SBCK_051-9b"/>
大雅是曰至忠<lb/>
　　　　積惡篇<lb/>
積惡在人猶酖處腹酖成形亾惡積身覆殷辛再離溫<lb/>
舒五族責必及嗣財豈潤屋斯川旣往逝命不復鏡兹<lb/>
餘殃幸脩多福<lb/>
　　　　積善篇<lb/>
惟德是輔皇天無親抱獄歸舜捨財去邠豚魚懷信行<lb/>
葦畱仁先世有作餘慶方因鳴玉承家錫珪于民連城<lb/>
非重積善為珍<lb/>
　　　　宴酒篇<lb/>
記稱成禮詩詠飽徳卜晝有典厭夜不忒彞酒作民樂<lb/>
<pb n="KR4h0034_SBCK_051-10a"/>
飲虧則腐腹遺喪濡首亾國誓彼六馬去兹三惑占言<lb/>
孔昭以求溫克<lb/>
　　　梁雅歌<lb/>
　　　　君道曲　李　白<lb/>
　　　　　唐李白曰梁之雅歌有五篇今作一章按<lb/>
　　　　　梁雅歌無君道曲疑應王受圗曲是也<lb/>
大君若天覆廣運無不至軒后爪牙常先太山稽如心<lb/>
之使臂小白鴻翼於夷吾劉葛魚水本無二土扶可成<lb/>
牆積德爲厚地<lb/>
樂府詩集巻第五十一<lb/>
<pb n="KR4h0034_SBCK_051-10b"/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
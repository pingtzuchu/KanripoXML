<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_095-1a"/>
樂府詩集巻第九十五<lb/>
　　　　　　　太原　郭茂倩　編次<lb/>
　　新樂府辭<lb/>
　　　樂府雜題<lb/>
　　　　長安羇旅行　孟　郊<lb/>
十日一理髪每梳飛旅塵三旬九過飲每食唯舊貧萬<lb/>
物皆及時獨余不覺春失名誰肯訪得意争相親直木<lb/>
有恬翼静流無躁鱗始知喧競場莫處君子身野䇿藤<lb/>
竹輕山蔬薇蕨新潛歌歸去來事外風景真<lb/>
　　　　羇旅行　張　籍<lb/>
逺客出門世路難停車斂䇿在門端荒城無人雪滿路<lb/>
<pb n="KR4h0034_SBCK_095-1b"/>
火燒野橋不得度寒蟲入窟鳥歸巢僮僕問我誰家去<lb/>
行尋田頭暗未息雙轂長轅礙荆棘緑崗入澗投田家<lb/>
主人舂來為夜食晨雞喔喔茆屋傍行人起掃車上霜<lb/>
舊山已别行已逺身計未成難復返長安陌上相識稀<lb/>
遥望天門白日晚誰能聽我苦辛行為向君前歌一聲<lb/>
　　　　求仙曲　孟　郊<lb/>
仙教生為門仙宗静為根持心苦妄求服食安足論鏟<lb/>
惑有靈藥餌真成本源自當出塵網馭鳳升崑崙<lb/>
　　　　求仙行　張　籍<lb/>
漢皇欲作飛仙子年年採藥東海裏蓬萊無路海無邊<lb/>
方士舟中相就死招揺在天因白日甘泉玉樹無仙實<lb/>
<pb n="KR4h0034_SBCK_095-2a"/>
九皇真人終不下空向離宮祠太一丹田有氣凝素蕐<lb/>
君能保之昇絳霞<lb/>
　　　　結愛　孟　郊<lb/>
心心復心心結愛務在深一度欲離别千回結衣襟結<lb/>
妾獨守志結君早歸意始知結衣裳不如結心腸坐結<lb/>
行亦結結盡百年月<lb/>
　　　　節婦吟　張　籍<lb/>
君知妾有夫贈妾雙朙珠感君纒綿意繫在紅羅襦妾<lb/>
家髙樓連苑起良人執㦸朙光裏知君用心如日月事<lb/>
夫誓擬同生死還君朙珠雙淚垂何不相逢未嫁時<lb/>
　　　　楚宮行<lb/>
<pb n="KR4h0034_SBCK_095-2b"/>
章蕐宮中九月時桂花半落紅橘垂江頭騎火照輦道<lb/>
君王夜從雲夢歸霓旌鳳葢到雙闕臺上重重歌吹發<lb/>
千門萬户開相當燭籠左右列成行下輦更衣入洞房<lb/>
洞房侍女盡焚香玉階羅幕微有霜齊言此夕樂未央<lb/>
玉酒湛湛盈蕐觴絲竹次第鳴中堂巴姬起舞向君王<lb/>
回身垂手結朙璫願君千年萬年夀朝出射麋夜飲酒<lb/>
　　　　山頭鹿<lb/>
山頭鹿角芟芟尾促促貧兒多租輸不足夫死未葬兒<lb/>
在獄早日熬熬蒸野崗禾黍不収無獄糧縣家唯憂少<lb/>
年食誰能令爾無死傷<lb/>
　　　　各東西<lb/>
<pb n="KR4h0034_SBCK_095-3a"/>
遊人别一東復一西出門相背两不返唯信車輪與馬<lb/>
蹄道路悠悠不知處山髙海濶誰辛苦逺逰不定難寄<lb/>
書日日空尋别時語浮雲上天雨墮地暫時㑹合終離<lb/>
異我今與子非一身安得死生不相棄<lb/>
　　　　湘江曲<lb/>
湘水無潮秋水濶湘中月落行人發送人發送人歸白<lb/>
蘋茫茫鷓鴣飛<lb/>
　　　　雀飛多<lb/>
雀飛多觸網羅網羅髙樹山顛汝飛蓬蒿下勿復投身<lb/>
網羅間粟積倉禾在田巢之雛望其母來還<lb/>
　　　　夢上天　元　稹<lb/>
<pb n="KR4h0034_SBCK_095-3b"/>
夢上髙髙天髙天蒼蒼髙不極下視五嶽塊纍纍仰天<lb/>
依舊蒼蒼色踏雲聳身身更上攀天上天攀未得西瞻<lb/>
若木兔輪低東望蟠桃海波黑日月之光不到此非暗<lb/>
非朙煙塞塞天悠地逺身跨風下無階梯上無力來時<lb/>
畏有他人上截斷龍胡斬鵬翼茫茫漫漫方自悲哭向<lb/>
青雲搯素臆哭聲厭咽㫄人惡喚起驚悲淚飄露千慙<lb/>
萬謝喚厭人向使無君終不寤<lb/>
　　　　君莫非<lb/>
鳥不觧走獸不解飛兩不相解那得相譏犬不飲露蟬<lb/>
不啖肥以蟬易犬蟬死犬饑鷰在梁棟䑕在堦基各自<lb/>
窠窟不能改移婦好針縷夫讀書詩男翁女嫁卒不相<lb/>
<pb n="KR4h0034_SBCK_095-4a"/>
知懼聾摘耳効痛嚬睂我不非爾爾無我非<lb/>
　　　　田頭狐兔行<lb/>
種豆耘鋤種禾溝甽禾苖豆甲狐搰兔翦割鵠餧鷹烹<lb/>
麟啖犬鷹怕兔毫太被狐引狐兔相湏鷹犬相盡日暗<lb/>
天寒禾稀豆損鷹犬就烹狐兔俱哂<lb/>
　　　　人道短<lb/>
古道天道長人道短我道天道短人道長天道晝夜回<lb/>
轉不曾住春秋冬夏忙顛風㬥雨電雷狂晴被隂暗月<lb/>
奪日光往往星宿日亦堂堂天既職性命道德人自彊<lb/>
堯舜有聖德天下能遣夀命永昌泥金刻玉與秦始皇<lb/>
周公傅說何不長宰相老𣆀仲尼何事栖遑莽卓恭顯<lb/>
<pb n="KR4h0034_SBCK_095-4b"/>
皆數十年貴富梁冀夫婦車馬煌煌若此顛倒事豈非<lb/>
天道短豈非人道長堯舜畱得神聖事百代天子有典<lb/>
章仲尼畱得孝順語千年萬嵗父子不敢相滅亾没後<lb/>
千餘載唐家天子封作文宣王老君畱得五千字子孫<lb/>
萬萬稱聖唐諡作玄元帝魂魄坐天堂周公周禮十二<lb/>
巻有能行者知紀綱傅說説命三四紙有能師者稱祖<lb/>
宗天能天人命人使道無窮若此神聖事誰道人道短<lb/>
豈非人道長天能種百草蕕得十年有氣息蕣纔一日<lb/>
芳人能揀得丁沈蘭蕙料理百和香天解養禽獸餧虎<lb/>
豹豺狼人解和麴孽充禴祀烝嘗杜䳌無百作天遣百<lb/>
鳥哺雛不遣哺鳳凰巨蟒夀千嵗天遣食牛吞象充腹<lb/>
<pb n="KR4h0034_SBCK_095-5a"/>
腸蛟螭與變化鬼怪與隱藏蚊蚋與利觜枳棘與鋒鋩<lb/>
賴得人道有揀别信任天道真茫茫若此撩亂事豈非<lb/>
天道短賴得人道長<lb/>
　　　　苦樂相倚曲<lb/>
古來苦樂之相倚近於掌上之十指君心半夜猜恨生<lb/>
荆棘滿懷天未明漢皇<hi>成一作</hi>眼瞥飛燕時可憐班女恩<lb/>
已衰未有因由相決絶猶得半年佯暖熱轉將深意喻<lb/>
㫄人緝綴疵瑕遣潛說一朝詔下辭金屋班姬自痛何<lb/>
倉卒呼天撫地將自鳴不悟尋時暗<hi>已一作</hi>銷骨白首宮<lb/>
人前再拜願將日月相揮解苦樂相尋晝夜間燈光那<lb/>
得天朙在主今被奪心應苦妾奪深恩初為主欲知妾<lb/>
<pb n="KR4h0034_SBCK_095-5b"/>
意恨主時主今爲妾思量取班姬收淚抱妾身我曾排<lb/>
擯無限人<lb/>
　　　　捉捕歌<lb/>
捉捕復捉捕莫捉狐與兔狐兔藏窟穴豺狼妨道路道<lb/>
路非不妨最憂螻蟻聚豺狼不䧟穽螻蟻潛幽蠧切切<lb/>
主人窗主人輕細故延縁蝕欒櫨漸入棟梁柱梁棟盡<lb/>
空虛攻穿痕不露主人坦然意晝夜安寢寤網羅布參<lb/>
差鷹犬走回互盡力窮窟穴無心自還顧客來歌捉捕<lb/>
歌竟淚如雨豈是惜狐兔畏君先後悞願君掃梁棟莫<lb/>
遣螻蟻附次及清道途盡滅豺狼歩主人堂上坐行客<lb/>
門前度然後廵野田遍張畋獵具外無梟獍援内有熊<lb/>
<pb n="KR4h0034_SBCK_095-6a"/>
羆驅狡兔掘荒榛妖狐熏古墓用力不足多得禽自無<lb/>
數畏君聽未詳聽客有朙喻蟣虱誰不輕鯨鯢誰不惡<lb/>
在海尚幽遐在懷交穢汙歌此勸主人主人那不悟不<lb/>
悟還更歌誰能恐違忤<lb/>
　　　　採珠行<lb/>
海波無底珠沉海採珠之人判死採萬人判死一得珠<lb/>
斛量買婢天何在年年採珠珠避人今年採珠由海神<lb/>
海神採珠珠盡死死盡朙珠空海水珠為海物屬海神<lb/>
神今自採何況人<lb/>
　　　　同前　鮑　溶<lb/>
東方草空海靣平驪龍弄珠燒月朙海人驚窺水底火<lb/>
<pb n="KR4h0034_SBCK_095-6b"/>
百寶錯落隨龍行浮心一夜生姦見月質龍軀看㡬遍<lb/>
擘波下去㤀此身迢迢謂海無靈神海宮正當龍睡重<lb/>
昨夜孤光今得弄河伯空憂水府貧天呉不敢相驚動<lb/>
一團冰容掌上清四面人入光中行騰蕐乍揺白日影<lb/>
銅鏡萬古羞為靈海邊老翁怨狂子抱珠哭向無底水<lb/>
一富何湏龍頷前千金㡬葬魚腸裏鱗蟲變化回隂陽<lb/>
填海破山無景光拊心髣髴失珠意此土為爾離農桑<lb/>
飲風衣日亦飽暖老翁擲郤荆雞卵<lb/>
　　　　平戎辭二首　王　維<lb/>
太白秋髙助漢兵長風夜巻虜塵清男兒解卻腰間劒<lb/>
喜見君王道化平<lb/>
<pb n="KR4h0034_SBCK_095-7a"/>
巻斾生風喜氣新早持龍節静邊塵漢家天子圗麟閣<lb/>
身是當今第一人<lb/>
　　　　望春辭二首　令狐楚<lb/>
髙樓曉見一花開便覺春光四靣來晚日晴雲知次第<lb/>
東風不用更相摧<lb/>
雲霞五彩浮天闕梅桺千般夾御溝不上黄山南北望<lb/>
豈知春色滿神州<lb/>
　　　　思君恩三首　令狐楚<lb/>
小苑鸎歌歇長門蝶舞多眼㸔春又去翠輦不經過<lb/>
紫禁香如霧青天月似霜雲韶何處奏秪是在昭陽<lb/>
雞鳴天漢曙鸎語禁林春誰入巫山夢唯應洛水神<lb/>
<pb n="KR4h0034_SBCK_095-7b"/>
　　　　漢苑行三首　張仲素<lb/>
二月風光變桺條九天清樂奏雲韶蓬萊殿後花如錦<lb/>
紫閣堦前雪未銷<lb/>
回雁髙翻太液池新花低發上林枝年光到處皆堪賞<lb/>
春色人間總不知<lb/>
春風澹澹影悠悠鸎囀髙枝鷰入樓千歩回廊聞鳳吹<lb/>
珠簾處處上銀鈎<lb/>
　　　　燒香曲　李商隱<lb/>
細雲蟠蟠牙比魚孔雀翅尾蛟龍鬚章宮舊樣博山鑪<lb/>
楚嬌捧笑開芙蕖八蠶蠒綿小分炷獸燄微紅隔雲母<lb/>
白天月澤寒未冷金虎含秋向東吐玉珮呵光銅照昬<lb/>
<pb n="KR4h0034_SBCK_095-8a"/>
簾波日草衝斜門西來欲上茂陵樹柏梁已失栽桃魂<lb/>
露庭月井大紅氣輕衫薄細當君意蜀殿瓊人伴夜深<lb/>
金鑾不問殘燈事何當巧吹君懷度襟灰為土填清露<lb/>
　　　　房中曲<lb/>
薔薇泣幽素翠帶花錢小嬌郎癡若雲抱日西簾曉枕<lb/>
是龍宮石割得秋波色玉簟失柔膚但見蒙羅碧憶得<lb/>
前年春未語悲含辛歸來已不見錦瑟長於人今日澗<lb/>
底松朙日山頭蘗愁到天地飜相看不相識<lb/>
　　　河内詩<lb/>
　　　　樓上曲二首<lb/>
鼉鼓沈沈虬水咽秦絲不上蠻弦絶嫦娥衣薄不禁寒<lb/>
<pb n="KR4h0034_SBCK_095-8b"/>
蟾蜍夜豔秋河月碧城冷落空蒙煙簾輕幕重金鉤欄<lb/>
靈香不下兩皇子孤星直上相風竿八桂林邊九芝草<lb/>
短襟小鬢相逢道入門暗數一千春願去閠年畱月小<lb/>
梔子交加香蓼繁停辛停苦畱待君<lb/>
　　　　湖中曲<lb/>
閶門日下呉歌逺陂路緑菱香滿滿後溪暗起鯉魚風<lb/>
船旗閃斷芙蓉榦輕身奉君畏身輕雙橈兩槳樽酒清<lb/>
莫因風雨罷圑扇此曲斷腸唯此聲低樓小徑城南道<lb/>
猶自金鞍對芳草<lb/>
　　　　同前　李　賀<lb/>
長睂越沙採蘭若桂葉水漾春<hi>秋一作</hi>漠漠横船醉眠白<lb/>
<pb n="KR4h0034_SBCK_095-9a"/>
晝閒渡口梅風歌扇薄燕釵玉股照青蕖越王嬌郎<hi>作一</hi>
<hi>娘</hi>小字書蜀紙封中報雲鬢晚漏壺中<hi>銅壺一作</hi>水淋盡<lb/>
　　　　春懷引<lb/>
芳蹊密影成花洞桺結濃煙<hi>隂一作</hi>香帶重蟾蜍碾玉挂<lb/>
朙弓捍撥裝金打仙鳳寶枕垂雲選春夢鈿合碧寒<hi>作一</hi>
<hi>空</hi>龍腦凍阿侯繫錦覓周郎憑仗東風好相送<lb/>
　　　　静女春曙曲<lb/>
嫩蝶憐芳抱新蘂泣露枝枝滴夭涙粉窗香咽穨曉雲<lb/>
錦堆花蜜藏春睡戀屏孔雀揺金尾鸎舌分朙呼婢子<lb/>
冰洞寒龍半匣水一隻商鸞逐煙起<lb/>
　　　　白虎行<lb/>
<pb n="KR4h0034_SBCK_095-9b"/>
火烏日暗崩騰雲秦皇虎視蒼生羣燒書滅國無暇日<lb/>
鑄劒佩玦唯將軍玉壇設醮思沖天一世二世當萬年<lb/>
燒丹未得不死藥挐舟海上尋神仙鯨魚張鬛海波沸<lb/>
耕人半作征人鬼雄豪氣猛如燄煙無人為決天河水<lb/>
誰最苦兮誰最苦報人義士深相許漸離擊筑荆卿歌<lb/>
荆卿把酒燕丹語劒如霜兮腸如鐵出燕城兮望秦月<lb/>
天授秦封祚未終衮龍衣㸃荆卿血朱旗卓地白蛇死<lb/>
漢王卻是真天子<lb/>
　　　　月漉漉篇<lb/>
月漉漉波咽玉莎青桂花繁芙蓉别江木粉態裌羅寒<lb/>
雁羽鋪煙溼誰能㸔石帆乗船鏡中入秋白鮮紅死水<lb/>
<pb n="KR4h0034_SBCK_095-10a"/>
香蓮子齊挽菱隔歌袖緑刺罥銀泥<lb/>
　　　　黄頭郎<lb/>
　　　　　漢書佞辛傳曰鄧通以櫂船為黄頭郎文<lb/>
　　　　　帝嘗夢欲上天不能有一黄頭郎推上天<lb/>
　　　　　覺而之漸臺以夢隂求推者郎得鄧通夢<lb/>
　　　　　中所見也顔師古曰櫂船能持櫂行船也<lb/>
　　　　　土勝水其色黄故刺船之郎皆著黄帽因<lb/>
　　　　　號曰黄頭郎黄帽葢染綃帛為之也<lb/>
黄頭郎撈攏去不歸南浦芙蓉影愁紅獨自垂水弄湘<lb/>
娥珮竹啼山露月玉瑟調青門石雲溼黄葛沙上蘼蕪<lb/>
花秋風已先發好持掃羅薦香出鴛鴦<hi>籠一作</hi>熱<lb/>
<pb n="KR4h0034_SBCK_095-10b"/>
　　　　倚瑟行　鮑　溶<lb/>
　　　　　漢書曰文帝至霸陵慎夫人從帝指視新<lb/>
　　　　　豐道曰此走邯鄲道也使慎夫人鼓瑟帝<lb/>
　　　　　自倚瑟而歌意悽愴悲懷李奇曰聲氣依<lb/>
　　　　　倚瑟也顔師古曰慎夫人邯鄲人倚瑟即<lb/>
　　　　　今之以歌合曲也<lb/>
金輿傳警灞水涯龍旗參天行殿巍左文皇帝右慎姬<lb/>
北靣侍臣張釋之因髙知處邯鄲道夀陵已見生秋草<lb/>
萬世何人不此歸一言出口堪生老髙歌倚瑟揚清悲<lb/>
樂餘哀生知為誰臣驚謡歎不可放願賜一言釋名妄<lb/>
朙珠為日紅亭亭水銀為河玉為星泉宮一閉秦國喪<lb/>
<pb n="KR4h0034_SBCK_095-11a"/>
牧童弄火驪山上與世無情在速貧棄屍於野由斯葬<lb/>
生死茫茫不可知是不一姓君莫悲始皇有訓二世誓<lb/>
君獨何人至於斯灞陵一代無發毁儉風本自張廷尉<lb/>
　　　　江南别　羅　隱<lb/>
去年今夜江南别鴛鴦翅冷飛蓬熱今年今夜江北邊<lb/>
鯉魚腸斷音書絶男兒心事無了時出門上馬不自知<lb/>
樂府詩集巻第九十五<lb/>
　　　　　　　東呉毛晉訂正　男扆再訂<lb/>
<pb n="KR4h0034_SBCK_095-11b"/>
</p>
<p>
</p>
  </div>
</body>
</text>
</TEI>
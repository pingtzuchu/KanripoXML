<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_004-1a"/>
樂府詩集卷第四<lb/>
　　　　　　太原　郭茂倩　編次<lb/>
　　郊廟歌辭<lb/>
　　　周祀圜丘歌　庾　信<lb/>
　　　　　隋書樂志曰周祀圜丘樂降神奏昭夏皇<lb/>
　　　　　帝將入門奏皇夏俎入奠玉帛竝奏昭夏<lb/>
　　　　　皇帝升壇奏皇夏初獻及初獻配帝竝作<lb/>
　　　　　雲門之舞獻畢奏登歌飲福酒奏皇夏撤<lb/>
　　　　　奠奏雍樂帝就望燎位還便坐竝奏皇夏<lb/>
　　　　昭夏<lb/>
重陽禋祀大報天景午封壇肅且圜孤竹之管雲和弦<lb/>
<pb n="KR4h0034_SBCK_004-1b"/>
神光來下風肅然王城七里通天臺紫微斜照影徘徊<lb/>
連珠合璧重光來天䇿蹔轉鉤陳開<lb/>
　　　　皇夏<lb/>
旌廻外壝蹕静郊門千乘按轡萬騎雲屯藉茅無咎掃<lb/>
地惟尊揖讓展禮衡璜節歩星漢就列風雲相顧取法<lb/>
於天降　永祚<lb/>
　　　　昭夏<lb/>
日至大禮豐犧上辰牲牢脩牧繭栗毛純俎豆斯立陶<lb/>
匏以陳大報反命居陽兆日六變鼔錘三和琴瑟俎奇<lb/>
豆偶惟誠惟質<lb/>
　　　　昭夏<lb/>
<pb n="KR4h0034_SBCK_004-2a"/>
圜玉巳奠蒼幣斯陳瑞形成象璧氣含春禮從天數智<lb/>
總圜神爲祈爲祀至敬咸遵<lb/>
　　　　皇夏<lb/>
七星是仰八陛有憑就陽之位如日之升<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>䖍肅肅施<lb/>
敬繩繩祝史陳信玄象斯格惟類之典惟靈之澤幽顯<lb/>
對揚人神咫尺<lb/>
　　　　雲門舞<lb/>
獻以誠鬱以淸山罍舉沈齊傾惟尚饗洽皇情降景福<lb/>
通神朙<lb/>
　　　　雲門舞<lb/>
長丘遠歴大電遙源弓藏高隴鼎没寒門人生于祖物<lb/>
<pb n="KR4h0034_SBCK_004-2b"/>
本扵天尊神配德迄用康年<lb/>
　　　　登歌<lb/>
歲之祥國之陽蒼靈敬翠雲長象爲飾龍爲章乘長日<lb/>
坯蟄戸烈雲漢迎風雨六呂歌雲門舞省滌濯奠牲牷<lb/>
鬱金酒鳳凰尊廻天睠顧中原<lb/>
　　　　皇夏<lb/>
國命在禮君命在天陳誠惟肅飲福惟䖍洽斯百禮福<lb/>
以千年鉤陳掩映天駟徘徊彫禾飾斚翠羽承罍受斯<lb/>
茂祉從天之來<lb/>
　　　　雍樂<lb/>
禮將畢樂將闌廻日轡動天關翠鳳搖和鑾響五雲飛<lb/>
<pb n="KR4h0034_SBCK_004-3a"/>
三歩上風爲馭雷爲車無轍迹有煙霞暢皇情休靈命<lb/>
雨畱甘雲餘慶<lb/>
　　　　皇夏<lb/>
六典聨事九司咸則率由舊章於焉允塞掌禮移次燔<lb/>
柴在焉煙升玉帛氣歛牲牷休氣馨香膋芳昭晣翼翼<lb/>
䖍心朙朙上徹<lb/>
　　　　皇夏<lb/>
玉帛禮畢人神事分嚴承乃睠瞻仰廻雲輦路千門王<lb/>
城九軌式道移候司方廻指得一惟淸於萬斯寧受兹<lb/>
景命于天告成<lb/>
　　　周祀方澤歌　庾　信<lb/>
<pb n="KR4h0034_SBCK_004-3b"/>
　　　　　隋書樂志曰周祀方澤樂降神及奠玉帛<lb/>
　　　　　竝奏昭夏初獻奏登歌舞詞同圜丘望坎<lb/>
　　　　　位奏皇夏<lb/>
　　　　昭夏<lb/>
報功陰澤展禮玄郊平琮鎭瑞方鼎升庖調歌絲竹縮<lb/>
酒江茅聲舒鍾鼔器質陶匏列燿秀華凝芳都荔川澤<lb/>
茂祉丘陵容衛雲飾山罍蘭浮汎齊日至之禮歆兹大<lb/>
祭<lb/>
　　　　昭夏<lb/>
曰若厚載欽朙方澤敢以敬恭陳之玉帛德包含養功<lb/>
藏靈迹斯箱既千子孫則百<lb/>
<pb n="KR4h0034_SBCK_004-4a"/>
　　　　登歌<lb/>
質朙孝敬求陰順陽壇有四陛琮爲八方牲牷蕩滌蕭<lb/>
合馨香和鑾戾止振鷺來翔威儀簡簡鍾鼔喤喤聲和<lb/>
孤竹韻入空桑封中雲氣坎上神光下元之主功深葢<lb/>
藏<lb/>
　　　　皇夏<lb/>
司筵撤席掌禮移次廻顧封壇恭臨坎位瘞玉埋俎藏<lb/>
芬歛氣是曰就幽成斯地意<lb/>
　　　周祀五帝歌<lb/>
　　　　　隋書樂志曰周祀五帝奠玉帛及初獻竝<lb/>
　　　　　奏皇夏皇帝初獻五帝及初獻配帝竝奏<lb/>
<pb n="KR4h0034_SBCK_004-4b"/>
　　　　　雲門舞<lb/>
　　　　皇夏<lb/>
嘉玉惟芳嘉幣惟量成形依禮禀色隨方神班其次歲<lb/>
禮惟常威儀抑抑率由舊章<lb/>
　　　　皇夏<lb/>
惟令之月惟嘉之辰司壇㝛設掌史誠陳敢用朙禮言<lb/>
功上神鉤陳旦闢閶闔朝分旒垂象冕樂奏山雲將廻<lb/>
霆䇿蹔轉天文五運周環四時代序鱗次玉帛循廻樽<lb/>
俎神其降之介福斯許<lb/>
　　　　青帝雲門舞<lb/>
甲在日鳥中星禮東后奠蒼靈樹春旗命青史候雁還<lb/>
<pb n="KR4h0034_SBCK_004-5a"/>
東風起歌木德舞震宫泗濵石龍門桐孟之月陽之天<lb/>
億斯慶兆斯年<lb/>
　　　　配帝舞<lb/>
帝出於震蒼德於神其朙在日其位居春勞以定國功<lb/>
以施人言從配祀近取諸身<lb/>
　　　　赤帝雲門舞<lb/>
招搖指午對南宫日月相會實沈中離光布政動溫風<lb/>
純陽之月樂炎精赤雀丹書飛送迎朱絃絳鼔罄䖍誠<lb/>
萬物含養各長生<lb/>
　　　　配帝舞<lb/>
以炎爲政以火爲官位司南陸享配離壇三和實俎百<lb/>
<pb n="KR4h0034_SBCK_004-5b"/>
味浮蘭神其茂豫天歩艱難<lb/>
　　　　黄帝雲門舞<lb/>
三光儀表正四氣風雲同戊巳行初曆黄鍾始變宫平<lb/>
琮禮内鎮陰管奏司中齋壇芝曄曄淸野桂馮馮夕牢<lb/>
芬六鼎安歌韻八風神光乃超忽佳氣恒葱葱<lb/>
　　　　配帝舞<lb/>
四時咸一德五氣或同論猶吹鳳凰管尚對梧桐園器<lb/>
圜居土厚位總配神尊始知今奏樂還用我雲門<lb/>
　　　　白帝雲門舞<lb/>
肅靈兌景承配秋壇雲高火落露白蟬寒帝律登年金<lb/>
精行令瑞獸霜輝祥禽雪映司藏肅殺萬保<hi>■一作</hi>咸宜<lb/>
<pb n="KR4h0034_SBCK_004-6a"/>
厥田上上收功在斯<lb/>
　　　　配帝舞<lb/>
金行秋令白帝朱宣司正五雉歌庸九川執文之德對<lb/>
越彼天介以福祉君子萬年<lb/>
　　　　黑帝雲門舞<lb/>
北辰爲政玄壇北陸之祀員官㝛設玄圭浴蘭坎德陰<lb/>
風御寒次律將廻竆紀微陽欲動細泉管猶調於陰竹<lb/>
聲未入於春絃待歸餘於送曆方履慶於斯年<lb/>
　　　　配帝舞<lb/>
地始坼虹始藏服玄玉居玄堂沐蕙氣浴蘭湯匏器潔<lb/>
水泉香陟配彼福無疆君欣欣此樂康<lb/>
<pb n="KR4h0034_SBCK_004-6b"/>
　　　隋圜丘歌<lb/>
　　　　　隋書樂志曰仁壽元年詔牛弘桺顧言許<lb/>
　　　　　善心虞世基蔡徵等創製雅樂歌辭其祠<lb/>
　　　　　圜丘降神奏昭夏皇帝升壇奏皇夏次奏<lb/>
　　　　　登歌初獻奏諴夏既獻奏文舞飲福酒奏<lb/>
　　　　　需夏次奏武舞送神奏昭夏皇帝就燎位<lb/>
　　　　　還大次竝奏皇夏辭同升壇<lb/>
　　　　昭夏<lb/>
肅祭典協良辰具嘉薦俟皇臻禮方成樂巳變感靈心<lb/>
廻天睠闢華闕下乾宮乘精氣御祥風望爟火通田燭<lb/>
膺介圭受瑄玉神之臨慶陰隂烟衢洞宸路深善既福<lb/>
<pb n="KR4h0034_SBCK_004-7a"/>
德斯輔流鴻祚徧區㝢<lb/>
　　　　皇夏<lb/>
於穆我君昭朙有融道濟區域功格玄穹百神警衛萬<lb/>
國承風仁深德厚信洽義豐朙發<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>政勤憂在躬鴻基<lb/>
惟永福祚長隆<lb/>
　　　　登歌<lb/>
德深禮大道高饗穆就陽斯恭陟配惟肅血膋升氣冕<lb/>
裘標服誠感青玄信陳史祝祗承靈貺載膺多福<lb/>
　　　　諴夏<lb/>
肇禋崇祀大報尊靈因高盡敬掃地推誠六宗隨兆五<lb/>
緯陪營雲和發韻孤竹揚淸我粢既㓗我酌惟朙元神<lb/>
<pb n="KR4h0034_SBCK_004-7b"/>
是鑒百祿來成<lb/>
　　　　文舞<lb/>
皇矣上帝受命自天睿圖作極文教遐宣四方監觀萬<lb/>
品陶甄有苖斯格無得稱焉天地之經和樂具舉休徵<lb/>
咸萃要荒式序正位履端秋霜春雨<lb/>
　　　　需夏<lb/>
禮以恭事薦以饗時載淸玄酒僃㓗薌萁迥旒分爵<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>
媚軒墀惠均撤俎祥降受釐十倫以具百福斯滋克昌<lb/>
厥德永祚鴻基<lb/>
　　　　武舞<lb/>
御曆膺期乗乾表則成功戡亂順時經國兵暢五材武<lb/>
<pb n="KR4h0034_SBCK_004-8a"/>
弘七德憬彼遐裔化行充塞三道僃舉二儀交泰情發<lb/>
自中義均莫大祀敬恭肅鍾鼔繁會萬國斯歡兆人斯<lb/>
賴享兹介福康哉元首惠我無疆天長地久<lb/>
　　　　昭夏<lb/>
享序洽祀禮施神之駕嚴將馳奔精驅長離耀牲烟達<lb/>
㓗誠照騰日馭鼔電鞭辭下土升上玄瞻寥廓杳無際<lb/>
澹羣心畱餘惠<lb/>
　　　隋五郊歌<lb/>
　　　　　隋書樂志曰五郊歌辭青帝奏角音赤帝<lb/>
　　　　　奏徵音黄帝奏宫音白帝奏商音黑帝奏<lb/>
　　　　　羽音迎送神登歌與圜丘同<lb/>
<pb n="KR4h0034_SBCK_004-8b"/>
　　　　角音<lb/>
震宮初動木德惟仁龍精戒旦鳥曆司春陽光煦物溫<lb/>
風先導巖處載驚膏田巳冐犧牲豐㓗金石和聲懷柔<lb/>
僃禮朙德惟馨<lb/>
　　　　徵音<lb/>
長嬴開序炎上爲德執禮司萌持衡御國重離得位芒<lb/>
種在時含櫻薦實木槿垂𬎼慶賞既行高朙可處順時<lb/>
立祭事昭福舉<lb/>
　　　　宫音<lb/>
爰稼作土順位稱坤孕金成德履艮爲尊黄本内色宫<lb/>
實聲始萬物資生四時咸紀靈壇汛埽盛樂高張威儀<lb/>
<pb n="KR4h0034_SBCK_004-9a"/>
孔僃福履無疆<lb/>
　　　　商音<lb/>
西成肇節盛德在秋三農稍巳九榖行收金氣肅殺商<lb/>
威飂戾嚴風鼓莖繁霜殞蔕厲兵詰㬥敕法愼刑朙神<lb/>
降嘏國歩惟寧<lb/>
　　　　羽音<lb/>
玄英啓候冥陵初起虹藏於天雉化於水嚴關重閉星<lb/>
廻日窮黄鍾動律廣莫生風玄樽示本天産惟質恩覃<lb/>
外區福流京室<lb/>
　　　隋感帝歌<lb/>
　　　　　隋書樂志曰祀感帝奏諴夏迎送神登歌<lb/>
<pb n="KR4h0034_SBCK_004-9b"/>
　　　　　與圜丘同<lb/>
　　　　諴夏<lb/>
禘祖垂典郊天有章以春之孟於國之陽繭栗惟誠陶<lb/>
匏斯尚人神接禮朙幽交暢火靈降祚火曆載隆烝哉<lb/>
帝道赫矣皇風<lb/>
　　　隋雩祭歌<lb/>
　　　　　隋書樂志曰雩祭奏諴夏迎送神登歌與<lb/>
　　　　　圜丘同<lb/>
　　　　諴夏<lb/>
朱朙啓候時載陽肅若舊典延五方嘉薦以陳盛樂奏<lb/>
氣序和平資靈祐公田既雨私亦濡人殷俗富政化敷<lb/>
<pb n="KR4h0034_SBCK_004-10a"/>
　　　隋蜡祭歌<lb/>
　　　　　隋書樂志曰蜡祭奏諴夏迎送神登歌與<lb/>
　　　　　圜丘同<lb/>
　　　　諴夏<lb/>
四方有祀八蜡酬功收藏既畢榛葛送終使之必報祭<lb/>
之斯索三時告勞一日爲澤神祇必來鱗羽咸致惟義<lb/>
之盡惟仁之至年成物阜罷役息人皇恩巳洽靈慶無<lb/>
垠<lb/>
　　　隋朝日夕月歌<lb/>
　　　　　隋書樂志曰朝日夕月竝奏諴夏迎送神<lb/>
　　　　　登歌與圜丘同<lb/>
<pb n="KR4h0034_SBCK_004-10b"/>
　　　　朝日諴夏<lb/>
扶木上朝暾嵫山沈暮景寒來遊晷促暑至馳輝永時<lb/>
和合璧耀俗泰重輪朙執圭盡昭事服冕罄䖍誠<lb/>
　　　　夕月諴夏<lb/>
澄輝燭地域流耀鏡天儀曆草隨弦長珠胎逐望虧成<lb/>
形表蟾兔竊藥資王母西郊禮既成幽壇福惟厚<lb/>
　　　隋方丘歌<lb/>
　　　　　隋書樂志曰祭方丘迎神奏昭夏奠玉帛<lb/>
　　　　　奏登歌獻皇地祇奏諴夏送神奏昭夏餘<lb/>
　　　　　竝同圜丘<lb/>
　　　　昭夏<lb/>
<pb n="KR4h0034_SBCK_004-11a"/>
柔功暢陰德昭陳瘞典盛玄郊篚幕淸膋鬯馥皇情䖍<lb/>
具寮肅笙頌合鼔鼗會出桂旗屯孔葢敬如在肅有承<lb/>
神胥樂慶福膺<lb/>
　　　　登歌<lb/>
道惟生育器乃包藏報功稱範殷薦有常六瑚巳饋五<lb/>
齊流香貴誠尚質敬洽義章神祚惟永帝業增昌<lb/>
　　　　諴夏<lb/>
厚載垂德崐丘主神陰壇吉禮北至良辰鑒水呈㓗牲<lb/>
栗表純樽壺夕視幣玉朝陳羣望咸秩精靈畢臻祚流<lb/>
於國祉被於人<lb/>
　　　　昭夏<lb/>
<pb n="KR4h0034_SBCK_004-11b"/>
奠既徹獻已周竦靈駕逝遠遊洞四極帀九縣慶方流<lb/>
祉恒遍埋玉氣掩牲芬晣神理顯國文<lb/>
　　　隋神州歌<lb/>
　　　　　隋書樂志曰祭神州奏諴夏迎送神登歌<lb/>
　　　　　與方丘同<lb/>
　　　　諴夏<lb/>
四海之内一和之壤地曰神州物頼生長咸池既降泰<lb/>
折斯饗牲牷尚黑珪玉寔兩九㝢載寧神功克廣<lb/>
　　　隋社稷歌<lb/>
　　　　　隋書樂志曰祭社稷奏諴夏迎送神登歌<lb/>
　　　　　與方丘同<lb/>
<pb n="KR4h0034_SBCK_004-12a"/>
　　　　春祈社諴夏<lb/>
厚地開靈方壇崇祀達以風露樹之松梓句萌既申芟<lb/>
柞伊始恭祈粢盛載膺休祉<lb/>
　　　　春祈稷諴夏<lb/>
粒食興教播厥有先尊神致㓗報本惟䖍瞻榆束耒望<lb/>
杏開田方憑戩福佇詠豐年<lb/>
　　　　秋報社諴夏<lb/>
北墉申禮單出表誠豐犧入薦華樂在庭原隰既平泉<lb/>
流又淸如雲巳望高廪斯盈<lb/>
　　　　秋報稷諴夏<lb/>
人天務急農亦勤止或蓘或藨惟<graphic n="KR1666" url="https://raw.githubusercontent.com/kanripo/KR-Gaiji/master/images/KR1666.png" mimeType="image/png"/>惟芑凉風戒時嵗<lb/>
<pb n="KR4h0034_SBCK_004-12b"/>
云秋矣物成則報功施必祀<lb/>
　　　隋先農歌<lb/>
　　　　　隋書樂志曰享先農奏諴夏迎送神與方<lb/>
　　　　　丘同<lb/>
　　　　諴夏<lb/>
農祥晨晣土膏初起春原俶載青壇致祀歛蹕長阡廻<lb/>
旌外壝房俎飾薦山罍沈滓親事朱絃躬持黛耜恭神<lb/>
務穡受釐降祉<lb/>
　　　隋先聖先師歌<lb/>
　　　　諴夏<lb/>
經國立訓學重教先三墳肇冊五典畱篇開鑿理著陶<lb/>
<pb n="KR4h0034_SBCK_004-13a"/>
鑄功宣東膠西序春誦夏弦芳塵載仰祀典無騫<lb/>
　　　唐祀圜丘樂章<lb/>
　　　　　唐書樂志曰貞觀二年祖孝孫修定雅樂<lb/>
　　　　　取禮記云大樂與天地同和故製十二和<lb/>
　　　　　之樂祭天神奏豫和之樂祭地祇奏順和<lb/>
　　　　　祭宗廟奏永和登歌奠玉帛奏肅和皇帝<lb/>
　　　　　行及臨軒奏太和王公出入送文舞出迎<lb/>
　　　　　武舞入奏舒和皇帝食舉及飲酒奏休和<lb/>
　　　　　皇帝受朝奏正和皇太子軒懸出入奏承<lb/>
　　　　　和正至皇帝禮會登歌奏昭和郊廟俎入<lb/>
　　　　　奏雍和酌獻飲福酒奏壽和六年冬至祀<lb/>
<pb n="KR4h0034_SBCK_004-13b"/>
　　　　　昊天於圜丘樂章褚亮虞世南魏徵等作<lb/>
　　　　　大曆十四年攺豫和爲元和以避諱也按<lb/>
　　　　　唐初作十二和以法天數其後增造非一<lb/>
　　　　　頗無法度皆隨時制名云<lb/>
　　　　豫和<lb/>
上靈睠命膺會昌盛德殷薦叶辰良景福降兮聖德遠<lb/>
玄化穆兮天曆長<lb/>
　　　　太和<lb/>
穆穆我后道應千齡登三處大得一居貞禮唯崇德樂<lb/>
以和聲百神仰止天下文朙<lb/>
　　　　肅和<lb/>
<pb n="KR4h0034_SBCK_004-14a"/>
闓陽播氣甄曜垂朙有赫圜宰深仁曲成日麗蒼璧烟<lb/>
開紫營聿遵䖍享式降鴻禎<lb/>
　　　　雍和<lb/>
欽惟大帝載仰皇穹始命田燭爰啓郊宫雲門駭聽雷<lb/>
鼔鳴空神其介祀景祚斯融<lb/>
　　　　壽和<lb/>
八音斯奏三獻畢陳寶祚惟永暉光日新<lb/>
　　　　舒和<lb/>
疊璧凝影皇壇路編珠流彩帝郊前巳奏黄鍾歌大吕<lb/>
還符寶曆祚昌年<lb/>
　　　　凱安<lb/>
<pb n="KR4h0034_SBCK_004-14b"/>
　　　　　新唐書禮樂志曰貞勸初舞隋文舞曰治<lb/>
　　　　　康武舞曰凱安郊廟朝會同用之舞者各<lb/>
　　　　　六十四人文舞左籥右翟著委貌冠黑素<lb/>
　　　　　絳頷廣褏白絝革帶鳥皮履武舞左干右<lb/>
　　　　　戚服平冕餘同文舞朝㑹則武弁平巾幘<lb/>
　　　　　廣褏金甲豹文絝鳥皮鞾執干戚餘同郊<lb/>
廟凡初獻作文舞亞獻終獻作武舞太廟<lb/>
降神以文舞及高宗崩攺治康舞曰化康<lb/>
以避諱也舊書樂志曰凱安舞貞觀中造<lb/>
　　　　　凡有六變一變象龍興參野二變象尅靖<lb/>
　　　　　關中三變象東夷賓服四變象江淮寧謐<lb/>
<pb n="KR4h0034_SBCK_004-15a"/>
　　　　　五變象獫狁讋服六變復位以崇象兵還<lb/>
　　　　　振旅亦如周之大武六成樂止按貞觀禮<lb/>
　　　　　享郊廟日文舞奏豫和順和永和等樂麟<lb/>
　　　　　德二年十月文舞攺用功成慶善樂武舞<lb/>
　　　　　攺用神功破陣樂并攺器服後以慶善樂<lb/>
　　　　　不可降神破陣樂不入雅樂復以治康凱<lb/>
　　　　　安如故<lb/>
㫺在炎運終中華亂無象酆郊赤烏見邙山黑雲上大<lb/>
賚下周車禁㬥開殷網幽朙同叶贊鼎祚齊天壤<lb/>
　　　　豫和<lb/>
歌奏畢兮禮獻終六龍馭兮神將昇朙德感兮非黍稷<lb/>
<pb n="KR4h0034_SBCK_004-15b"/>
䧏福簡兮祚休徵<lb/>
　　　唐郊天樂章<lb/>
　　　　　唐書樂志曰太樂舊有郊天送神辭一章<lb/>
　　　　　不詳所起<lb/>
　　　　豫和<lb/>
蘋蘩禮著黍稷誠微音盈鳳管彩駐龍旂洪歆式就介<lb/>
福攸歸送樂有闋靈馭遄飛<lb/>
樂府詩集巻第四<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
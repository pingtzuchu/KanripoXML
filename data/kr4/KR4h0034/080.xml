<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_080-1a"/>
樂府詩集卷第八十<lb/>
　　　　　　　太原　郭茂倩　編次<lb/>
　　近代曲辭<lb/>
　　　　葢羅縫二首<lb/>
秦時朙月漢時關萬里征人尙未還但願龍庭神<hi>飛一作</hi>
將在不教胡馬渡陰山<lb/>
音書杜絕白狼西桃李無顔黃鳥啼寒雁春深歸去盡<lb/>
出門腸斷草萋萋<lb/>
　　　　雙帶子<lb/>
私言切語誰人會海鷰雙飛繞畫梁君學秋胡不相識<lb/>
妾亦無心去採桑<lb/>
<pb n="KR4h0034_SBCK_080-1b"/>
　　　　崑崙子<lb/>
揚子譚經去淮王載酒過醉來啼鳥喚<hi>换一作</hi>坐久落花<lb/>
多<lb/>
　　　　祓禊曲三首<lb/>
　　　　　王子年拾遺記曰周昭王溺於江漢二女<lb/>
　　　　　延娟延娛與王乗舟夾擁王身同没焉故<lb/>
　　　　　江漢之人到今思之至春上巳之日禊集<lb/>
　　　　　祠間或以時鮮甘味採蘭杜包裹以沉水<lb/>
　　　　　中或結五色紗囊盛食或用金鐵之器竝<lb/>
　　　　　沉水中言蛟龍畏五色金鐵則不侵此食<lb/>
　　　　　也後漢書禮儀志曰三月上巳官民皆絜<lb/>
<pb n="KR4h0034_SBCK_080-2a"/>
　　　　　於東流水上曰洗濯祓除去宿垢疢為大<lb/>
　　　　　絜絜者言陽氣布暢萬物訖出始絜之矣<lb/>
　　　　　注謂之禊也風俗通曰周禮女巫掌歲時<lb/>
　　　　　以祓除疾病禊者絜也春者蠢也蠢搖動<lb/>
　　　　　也尙書以殷仲春厥民析言人解析也蔡<lb/>
　　　　　邕曰論語莫春者春服旣成冠者五六人<lb/>
　　　　　童子六七人浴乎沂風乎舞雩詠而歸今<lb/>
　　　　　三月上巳祓禊於水濱葢出於此一說云後<lb/>
　　　　　漢有郭虞者三日上巳產二女二日中竝<lb/>
　　　　　不育俗以為大忌至此月日諱止家皆於<lb/>
　　　　　東流水上為祈禳自絜濯謂之禊祠引流<lb/>
<pb n="KR4h0034_SBCK_080-2b"/>
　　　　　行觴遂成曲水韓詩曰鄭國之俗三月上<lb/>
　　　　　巳之溱洧兩水之上招魂續魄秉蘭草祓<lb/>
　　　　　除不祥漢書八月祓灞水亦斯義也杜䔍<lb/>
　　　　　祓禊賦曰王侯公主曁于富商用事伊雒<lb/>
　　　　　帷幔玄黃本傳大將軍梁商亦歌泣於雒<lb/>
　　　　　禊也自魏不復用三日水宴者焉晉書曰<lb/>
　　　　　武帝嘗問摯虞三日曲水之義虞對曰漢<lb/>
　　　　　章帝時平原徐肇以三月初生三女至三<lb/>
　　　　　日俱亾人以為怪乃招攜之水濱洗祓遂<lb/>
　　　　　因水以汎觴其義起此束晢曰㫺周公城<lb/>
　　　　　洛邑因流水以汎酒故逸詩云羽觴随波<lb/>
<pb n="KR4h0034_SBCK_080-3a"/>
　　　　　又秦昭王以三日置酒河曲見金人奉水<lb/>
　　　　　心之劒曰令君制有西夏乃霸諸侯因此<lb/>
　　　　　立為曲水二漢相緣皆為盛集西京雜記<lb/>
　　　　　曰漢宮三月上巳張樂於流水是也晉宋<lb/>
　　　　　巳後皆因之至唐傳以為曲<lb/>
昨見春條綠那知秋葉黃蟬聲猶未斷寒<hi>塞一作</hi>雁已成<lb/>
行<lb/>
金谷園中桺春來巳<hi>自一作</hi>舞腰那堪好風景獨上洛陽<lb/>
橋<lb/>
何處堪愁思花間長樂宮君王不重客泣淚向春<hi>東一作</hi>
風<lb/>
<pb n="KR4h0034_SBCK_080-3b"/>
　　　　上已樂　張　祜<lb/>
猩猩血綵繫頭標天上齊聲舉畫橈卻是内人爭意切<lb/>
六宮羅袖一時招<lb/>
　　　　穆護砂<lb/>
　　　　　歴代歌辭曰穆護砂曲犯角<lb/>
玉管朝朝弄淸歌日日新折花當驛路寄與隴頭人<lb/>
　　　　思歸樂二首<lb/>
　　　　　樂苑曰思歸樂商調曲也後一曲犯角<lb/>
晩日催弦管春風入綺羅杏花如有意偏落舞衫多<lb/>
萬里春應盡三江雁亦稀連天漢水廣孤客未言歸<lb/>
　　　　金殿樂<lb/>
<pb n="KR4h0034_SBCK_080-4a"/>
入夜秋砧動千門起四隣不緣樓上月應為隴頭人<lb/>
　　　　胡渭州二首<lb/>
　　　　　樂苑曰胡渭州商調曲也<lb/>
亭亭孤月照行舟寂寂長江萬里流鄉國不知何處是<lb/>
雲山漫漫使人愁<lb/>
楊桺千尋色桃花一苑芳風吹入簾裏唯有惹衣香<lb/>
　　　　戎渾<lb/>
風勁角弓鳴將軍獵渭城草枯鷹眼疾雪盡馬蹄輕<lb/>
　　　　牆頭花二首<lb/>
蟋蟀鳴洞房梧桐落金井為君裁舞衣天寒翦刀冷<lb/>
妾有羅衣裳秦王在時作為舞春風多秋來不堪著<lb/>
<pb n="KR4h0034_SBCK_080-4b"/>
　　　　採桑<lb/>
　　　　　樂苑曰採桑羽調曲又有楊下採桑按採<lb/>
　　　　　桑本淸商西曲也<lb/>
自古多征戰由來尙甲兵長驅千里去一舉兩蕃平按<lb/>
劒從沙漠歌謠滿帝京寄言天下將須立武功名<lb/>
　　　　楊下採桑<lb/>
飛絲惹綠塵軟葉對孤輪今朝入園去物色彊看人<lb/>
　　　　破陣樂<lb/>
　　　　　歴代歌辭曰破陣樂小歌曲樂苑曰商調<lb/>
　　　　　曲也按破陣樂本舞曲唐太宗所造玄宗<lb/>
　　　　　又作小破陣樂亦舞曲也<lb/>
<pb n="KR4h0034_SBCK_080-5a"/>
秋來四面足風沙塞外征人暫别家千里不辭行路逺<lb/>
時光早晩到天涯<lb/>
　　　　同前二首　張　說<lb/>
漢兵出頓金微照日明光鐵衣百里火幡熖熖千行雲<lb/>
騎騑騑蹙踏遼河自竭鼓噪燕山可飛正屬四方朝賀<lb/>
端知萬舞皇威<lb/>
少年膽氣凌雲共許驍雄出羣匹馬城南挑戰單刀薊<lb/>
北從軍一鼓鮮卑送欵五餌單于解紛誓欲成名報國<lb/>
羞將開口論勲<lb/>
　　　　戰勝樂<lb/>
百戰得功名天兵意氣生三邊永不戰此是我皇英<lb/>
<pb n="KR4h0034_SBCK_080-5b"/>
　　　　劒南臣<lb/>
不分君恩斷觀妝視鏡中容華尙春日嬌愛巳秋風枕<lb/>
席臨窗曉屏帷對月空年年後庭樹芳悴在深宮<lb/>
　　　　征歩郎<lb/>
塞外虜塵飛頻年度磧西死生隨玉劒辛苦向金微<lb/>
　　　　歎疆場<lb/>
　　　　　樂苑曰歎疆場宮調曲也<lb/>
聞道行人至妝梳對鏡臺淚㾗猶尙在笑靨自然開<lb/>
　　　　塞姑<lb/>
昨日盧梅塞口整見諸人鎭守都護三年不歸折盡江<lb/>
邊楊桺<lb/>
<pb n="KR4h0034_SBCK_080-6a"/>
　　　　水鼓子<lb/>
雕弓白羽獵初囘薄夜牛羊復下來夢水河邊秋草合<lb/>
黑山峰外陣雲開<lb/>
　　　　婆羅門<lb/>
　　　　　樂苑曰婆羅門商調曲開元中西涼府節<lb/>
　　　　　度楊敬述進唐會要曰天寶十三載攺婆<lb/>
　　　　　羅門為霓裳羽衣<lb/>
廻樂峰前沙似雪受降城外月如霜不知何處吹蘆管<lb/>
一夜征人盡望鄉<lb/>
　　　　浣沙女二首<lb/>
南陌春風早東鄰去日斜千花開瑞錦香撲美人車<lb/>
<pb n="KR4h0034_SBCK_080-6b"/>
長樂靑門外宜春小苑東樓開萬戸上人向百花中<lb/>
　　　　鎭西二首<lb/>
天邊物色更無春祇有羊羣與馬羣誰家營裏吹羌笛<lb/>
哀怨教人不忍聞<lb/>
嵗去年來拜聖朝更無山闕對溪橋九門楊桺渾無半<lb/>
猶自千條與萬條<lb/>
　　　　囘紇<lb/>
　　　　　樂苑曰囘紇商調曲也<lb/>
曾聞瀚海使難通幽閨少婦罷裁縫緬想邊庭征戰苦<lb/>
誰能對鏡治愁容久戍人將老湏㬰變作白頭翁<lb/>
　　　　長命女<lb/>
<pb n="KR4h0034_SBCK_080-7a"/>
　　　　　樂苑曰長命西河女羽調曲也樂府雜錄<lb/>
　　　　　曰大曆中嘗有樂工自造一曲卽古曲長<lb/>
　　　　　命西河女也增損節奏頗有新聲<lb/>
雲送關西雨風傳渭北秋孤燈然客夢寒杵搗鄉愁<lb/>
　　　　醉公子<lb/>
昨日春園飮今朝倒接䍦誰人扶上馬不省下樓時<lb/>
　　　　一片子<lb/>
桺色靑山映梨花雪鳥藏綠窗桃李下閑坐歎春芳<lb/>
　　　　甘州<lb/>
　　　　　樂苑曰甘州羽調曲也<lb/>
欲使傳消息空書意不任寄君朙月鏡偏照故人心<lb/>
<pb n="KR4h0034_SBCK_080-7b"/>
　　　　濮陽女<lb/>
　　　　　樂苑曰濮陽女羽調曲也<lb/>
雁來書不至月照獨眠房賤妾多愁思不堪秋夜長<lb/>
　　　　相府蓮<lb/>
　　　　　古解題曰相府蓮者王儉為南齊相一時<lb/>
　　　　　所辟皆才名之士時人以入儉府為蓮花<lb/>
　　　　　池謂如紅蓮映綠水今號蓮幕者自儉始<lb/>
　　　　　其後語訛為想夫憐亦名之醜爾又有簇<lb/>
　　　　　拍相府蓮樂苑曰想夫憐羽調曲也白居<lb/>
　　　　　易詩曰玉管朱弦莫急催客聽歌送十分<lb/>
　　　　　杯長愛夫憐第二句倩君重唱夕陽開玉<lb/>
<pb n="KR4h0034_SBCK_080-8a"/>
　　　　　維右丞詞云秦川一半夕陽開是也<lb/>
夜聞鄰婦泣切切有餘哀卽問緣何事征人戰未<hi>骨一作</hi>
廻<lb/>
　　　　簇拍相府蓮<lb/>
莫以今時寵寧無舊日恩看花滿眼淚不共楚王言閨<lb/>
燭無人影羅屏有夢魂近來音耗絕終日望應門<lb/>
　　　　離别難<lb/>
　　　　　樂府雜錄曰離别難武后朝有一士人陷<lb/>
　　　　　冤獄籍其家妻配入掖庭善吹觱栗乃撰<lb/>
　　　　　此曲以寄情焉初名大郎神葢取良人第<lb/>
　　　　　行也旣畏人知遂三易其名曰悲切子終<lb/>
<pb n="KR4h0034_SBCK_080-8b"/>
　　　　　號怨囘鶻云<lb/>
此别難重陳花深復變人來時梅覆雪去日桺舍春物<lb/>
候催行客歸途淑氣新剡川今已遠魂夢暗相親<lb/>
　　　　同前　白居易<lb/>
綠楊陌上送行人馬去車囘一望塵不覺别時紅淚盡<lb/>
歸來無淚可霑巾<lb/>
　　　　山鷓鴣二首<lb/>
　　　　　歷代歌辭曰山鷓鴣羽調曲也<lb/>
玉關征戍乆空閨人獨愁寒露溼靑苔别來蓬鬢秋<lb/>
人坐靑樓晚鶯語百花時愁多人自老腸斷君不知<lb/>
　　　　鷓鴣詞　李　益<lb/>
<pb n="KR4h0034_SBCK_080-9a"/>
湘江班竹枝錦翼鷓鴣飛處處湘陰合郎從何處歸<lb/>
　　　　同前二首　李　渉<lb/>
湘江煙水深沙岸隔楓林何處鷓鴣飛日斜斑竹陰二<lb/>
女虚垂淚三閭枉自沈惟有鷓鴣啼獨傷行客心<lb/>
越岡連越井越鳥㪅南飛何處鷓鴣啼夕煙東嶺歸嶺<lb/>
頭行人少天涯北客稀鷓鴣啼别處相對淚沾衣<lb/>
　　　　樂世　白居易<lb/>
　　　　　一曰綠腰琵琶錄曰綠腰卽錄要也貞元<lb/>
　　　　　中樂工進曲德宗令錄出要者因以爲名<lb/>
　　　　　後語訛爲綠腰新唐書曰涼州胡渭錄要<lb/>
　　　　　雜曲是也樂府雜錄曰綠腰軟舞曲也康<lb/>
<pb n="KR4h0034_SBCK_080-9b"/>
　　　　　崑崙嘗於琵琶彈一曲卽新翻羽調綠腰<lb/>
　　　　　也樂苑曰樂世羽調曲又有急樂也<lb/>
管急絲繁拍漸稠綠腰宛轉曲終頭誠知樂世聲聲樂<lb/>
老病人聽未免愁<lb/>
　　　　急世樂　白居易<lb/>
正抽碧線繡紅羅忽聽黃鶯斂翠蛾秋思冬愁春恨望<lb/>
大都不得意時多<lb/>
　　　　何滿子　白居易<lb/>
　　　　　唐白居易曰何滿子開元中滄洲歌者臨<lb/>
　　　　　刑進此曲以贖死竟不得免杜陽雜編曰<lb/>
　　　　　文宗時宮人沈阿翹為帝舞何滿子調辭<lb/>
<pb n="KR4h0034_SBCK_080-10a"/>
　　　　　風態率皆宛暢然則亦舞曲也<lb/>
世傳滿子是人名臨就刑時曲始成一曲四詞歌八疊<lb/>
從頭便是斷腸聲<lb/>
　　　　同前　薛　逢<lb/>
繫馬宮槐老持杯店菊黃故交今不見流恨滿川光<lb/>
　　　　淸平調三首　李　白<lb/>
　　　　　松窗錄曰開元中禁中重木芍藥會花方<lb/>
　　　　　繁開帝乘照夜白太眞妃以歩輦從李龜<lb/>
　　　　　年以歌擅一時之名帝曰賞名花對妃子<lb/>
　　　　　焉用舊樂辭為遂命李白作淸平調辭三<lb/>
　　　　　章令梨園弟子略撫絲竹以促歌帝自調<lb/>
<pb n="KR4h0034_SBCK_080-10b"/>
　　　　　玉笛以倚曲唐書曰玄宗嘗自度曲欲造<lb/>
　　　　　樂府新辭亟召白白已醉臥於酒肆召入<lb/>
　　　　　以水灑面卽令秉筆頃之成十數章是也<lb/>
雲想衣裳花想容春風拂檻露蕐濃若非羣玉山頭見<lb/>
會向瑤臺月下逢<lb/>
一枝紅艷露凝香雲雨巫山枉斷腸借問漢宮誰得似<lb/>
可憐飛鷰倚新妝<lb/>
名花傾國兩相歡長得君王帶笑看解釋春風無限恨<lb/>
沈香亭北倚闌干<lb/>
　　　　囘波樂　李景伯<lb/>
　　　　　囘波樂商調曲唐中宗時造葢出於西水<lb/>
<pb n="KR4h0034_SBCK_080-11a"/>
　　　　　引流泛觴也本事詩曰中宗之世嘗因內<lb/>
　　　　　宴羣臣皆歌囘波樂撰辭起舞時沈佺期<lb/>
　　　　　以罪流嶺表恩還舊官而未復朱紱佺期<lb/>
　　　　　乃歌囘波樂辭以見意中宗卽以緋魚賜<lb/>
　　　　　之自是多求遷擢唐書曰景龍中中宗宴<lb/>
　　　　　侍臣酒酣令各為囘波樂衆皆為諂佞之<lb/>
　　　　　辭及自要榮位次至諫議大夫李景伯乃<lb/>
　　　　　歌此辭後亦為舞曲<lb/>
囘波爾時酒巵微臣職在箴規侍宴旣過三爵諠譁竊<lb/>
恐非儀<lb/>
　　　　聖朙樂三首　張仲素<lb/>
<pb n="KR4h0034_SBCK_080-11b"/>
　　　　　樂苑曰聖朙樂開元中太常樂工馬順兒<lb/>
　　　　　造又有大聖朙樂竝商調曲也隋書樂志<lb/>
　　　　　曰文帝開皇六年高昌獻聖朙樂曲帝令<lb/>
　　　　　知音者於館所聽之歸而肄習及客方獻<lb/>
　　　　　先於前奏之胡夷皆驚焉然則隋已有之<lb/>
　　　　　矣<lb/>
玉帛殊方至歌鍾比屋聞華夷今一貫同賀聖朙君<lb/>
海浪恬丹徼邉塵靖黑山從今萬里外不復鎭蕭關<lb/>
九陌祥煙合千春瑞月朙宮華將苑桺先發鳳凰城<lb/>
　　　　大酺樂<lb/>
　　　　　樂苑曰大酺樂商調曲唐張文收造<lb/>
<pb n="KR4h0034_SBCK_080-12a"/>
淚滴珠難盡容殘玉易銷儻隨朙月去莫道夢魂遥<lb/>
　　　　同前二首　杜審言<lb/>
聖后乘乾日皇朙御曆辰紫宮初啓坐蒼璧正臨春雷<lb/>
雨垂膏澤金錢賜下人詔酺歡<hi>歡一作</hi>賞徧交泰覩惟新<lb/>
毗陵震澤九州通士女歡娛萬國同伐鼓撞鍾驚海上<lb/>
新妝袨服照江東梅花落處疑殘雪桺葉開時任好風<lb/>
大德不官逢道泰天長地久屬年豐<lb/>
　　　　同前　張　祜<lb/>
車駕東來值太平大酺三日洛陽城小兒一伎竿頭絕<lb/>
天下傳呼萬歲聲<lb/>
紫陌酺歸日欲斜紅塵開路薛王家雙鬟前說樓前鼓<lb/>
<pb n="KR4h0034_SBCK_080-12b"/>
兩伎爭輪好結花<lb/>
　　　　千秋樂　張　祜<lb/>
　　　　　唐書曰開元十七年八月癸亥玄宗以降<lb/>
　　　　　誕日讌百僚於花蕚樓下百僚表請以每<lb/>
　　　　　年八月五日為千秋節王公巳下獻鏡及<lb/>
　　　　　承露囊天下請咸令讌樂仍著于令從之<lb/>
　　　　　千秋樂葢起於此<lb/>
八月平時花蕚樓萬方同樂奏千秋傾城人看長竿出<lb/>
一伎初成趙解愁<lb/>
　　　　火鳳辭　李百藥<lb/>
　　　　　樂苑曰火鳳羽調曲也又有眞火鳳唐會<lb/>
<pb n="KR4h0034_SBCK_080-13a"/>
　　　　　要曰貞觀中有裴神符者妙解琵琶初唯<lb/>
　　　　　作勝蠻奴火鳳傾杯樂三曲聲度淸美太<lb/>
　　　　　宗深愛之則火鳳葢貞觀巳前曲也<lb/>
歌聲扇裏出妝影扇中輕未能令掩笑何處欲鄣聲知<lb/>
音自不惑得念是分朙莫見雙嚬斂疑人含笑情<lb/>
佳人靚晚妝淸唱動蘭房影入含風扇聲飛照日梁嬌<lb/>
嚬睂際斂逸韻口中香自有橫陳分應憐秋夜長<lb/>
　　　　熱戲樂　張　祜<lb/>
　　　　　教坊記曰玄宗在藩邸有散樂一部及卽<lb/>
　　　　　位且羈縻之嘗於九曲閱太常樂卿姜晦<lb/>
　　　　　押樂以進凡戲輒分兩朋以判優劣人心<lb/>
<pb n="KR4h0034_SBCK_080-13b"/>
　　　　　競勇謂之熱戲乃詔寧王主藩邸樂以敵<lb/>
　　　　　之一伎戴百尺幢鼓舞而進太常所戴則<lb/>
　　　　　百餘尺比彼伎一出則往復矣長欲半之<lb/>
　　　　　疾乃兼倍太常羣樂方鼓譟上不說命內<lb/>
　　　　　養五六十人各執一物皆鐡馬鞭骨檛之<lb/>
　　　　　屬也潛匿袖中雜立於聲兒後候復鼓譟<lb/>
　　　　　當亂搖之左右初怪內養麏至竊見袖中<lb/>
　　　　　有物皆奪氣䘮魄而戴竿者方振搖其幢<lb/>
　　　　　南北不已上顧謂內人曰其竿卽當自折<lb/>
　　　　　斯須中斷上撫掌大笑內伎咸稱慶於是<lb/>
　　　　　罷遣<lb/>
<pb n="KR4h0034_SBCK_080-14a"/>
熱戲争心劇火燒銅槌暗執不相饒上皇失喜寧王笑<lb/>
百尺幢竿果動搖<lb/>
　　　　春鶯囀　張　祜<lb/>
　　　　　樂苑曰大春鶯囀唐虞世南及蔡亮作又<lb/>
　　　　　有小春鶯囀竝商調曲也教坊記曰高宗<lb/>
　　　　　曉聲律聞風葉鳥聲皆蹈以應節嘗晨坐<lb/>
　　　　　聞鶯聲命樂工白朙達寫之爲春鶯囀後<lb/>
　　　　　亦爲舞曲二說不同未知孰是<lb/>
興慶池南桺未開太眞先把一枝梅內人巳唱春鶯囀<lb/>
花下傞傞軟舞來<lb/>
　　　　達磨支　溫庭筠<lb/>
<pb n="KR4h0034_SBCK_080-14b"/>
　　　　　唐㑹要曰天寶十三載改達磨支為泛蘭<lb/>
　　　　　叢樂苑曰泛蘭叢羽調曲又有急泛蘭叢<lb/>
　　　　　樂府雜錄曰達磨支徤舞曲也<lb/>
擣麝成塵香不滅拗蓮作寸絲難絕紅淚支姬洛水春<lb/>
白頭蘇武天山雪君不見無愁高緯花漫漫漳浦宴餘<lb/>
淸露寒一旦臣僚共囚虜欲吹羌管先汍瀾舊臣頭鬢<lb/>
霜華<hi>雪一作</hi>早可惜雄心醉中老萬古春歸夢不歸鄴城<lb/>
風雨連天草<lb/>
　　　　如意娘<lb/>
　　　　　樂苑曰如意娘商調曲唐則天皇后所作<lb/>
　　　　　也<lb/>
<pb n="KR4h0034_SBCK_080-15a"/>
看朱成碧思紛紛憔悴支離為憶君不信比來長下淚<lb/>
開箱驗取石橊裙<lb/>
　　　　雨霖鈴　張　祜<lb/>
　　　　　朙皇别錄曰帝幸蜀南入斜谷屬霖雨彌<lb/>
　　　　　旬於棧道雨中聞鈴聲與山相應帝旣悼<lb/>
　　　　　念貴妃因採其聲為雨霖鈴曲以寄恨焉<lb/>
　　　　　時獨梨園善觱栗樂工張徽從至蜀帝以<lb/>
　　　　　其曲授之洎至德中復幸華淸宮從官嬪<lb/>
　　　　　御皆非舊人帝於望京樓命張徽奏雨霖<lb/>
　　　　　鈴曲不覺悽愴流涕其曲後入法部樂府<lb/>
　　　　　雜錄曰朙皇自蜀反正樂工製還京樂雨<lb/>
<pb n="KR4h0034_SBCK_080-15b"/>
　　　　　霖鈴二曲<lb/>
雨霖鈴夜卻歸秦猶是張徽一曲新長說上皇垂淚教<lb/>
月朙南內㪅無人<lb/>
　　　　桂華曲　白居易<lb/>
　　　　　桂華曲白居易蘇州所作蘇之東城古吳<lb/>
　　　　　都城也今為樵牧場有桂一株生於城下<lb/>
　　　　　惜其不得地而作曲音韻怨切聽輒動人<lb/>
　　　　　故其詩云桂華詞苦意丁寧唱到嫦娥醉<lb/>
　　　　　便醒此是世間腸斷曲莫教不得意人聽<lb/>
　　　　　又聽都子歌云都子新歌有性靈一聲格<lb/>
　　　　　轉巳堪聽㪅聽唱到嫦娥字猶有樊家舊<lb/>
<pb n="KR4h0034_SBCK_080-16a"/>
　　　　　典刑<lb/>
可憐天上桂花孤試問姮娥更要無月宮幸有閒田地<lb/>
何不中央種兩株<lb/>
　　　　渭城曲　王　維<lb/>
　　　　　渭城一曰陽關王維之所作也本送人使<lb/>
　　　　　安西詩後遂被於歌劉禹錫與歌者詩云<lb/>
　　　　　舊人唯有何戡在更與慇懃唱渭城白居<lb/>
　　　　　易對酒詩云相逢且莫推辭醉聽唱陽關<lb/>
　　　　　第四聲陽關第四聲卽勸君㪅盡一杯酒<lb/>
　　　　　西出陽關無故人也渭城陽關之名葢因<lb/>
　　　　　辭云<lb/>
<pb n="KR4h0034_SBCK_080-16b"/>
渭城朝雨浥輕塵客舍靑靑桺色春勸君㪅盡一杯酒<lb/>
西出陽關無故人<lb/>
樂府詩集卷第八十<lb/>
　　　　　　　東吳毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
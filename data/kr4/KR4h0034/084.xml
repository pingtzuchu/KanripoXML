<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_084-1a"/>
樂府詩集卷第八十四<lb/>
　　　　　　　太原　郭茂倩　編次<lb/>
　　雜歌謠辭<lb/>
　　　歌辭<lb/>
　　　　戚夫人歌<lb/>
　　　　　漢書外戚傳曰高祖得定陶戚姬愛幸生<lb/>
　　　　　趙隱王如意惠帝立呂后為皇太后廼令<lb/>
　　　　　永巷囚戚夫人髠鉗衣赭衣令舂戚夫人<lb/>
　　　　　舂且歌太后聞之大怒曰乃欲倚子邪召<lb/>
　　　　　趙王殺之戚夫人遂有人彘之禍<lb/>
子為王母為虜終日舂薄草常與死為伍相離三千里<lb/>
<pb n="KR4h0034_SBCK_084-1b"/>
當誰使告汝<lb/>
　　　　畫一歌<lb/>
　　　　　漢書曰惠帝時曹參代蕭何為相國初高<lb/>
　　　　　帝與何定天下法令旣朙具及參守職舉<lb/>
　　　　　事無所變㪅一遵何之約束於是百姓歌<lb/>
　　　　　之<lb/>
蕭何為法講若畫一曹參代之守而勿失載其淸静民<lb/>
以寧壹<lb/>
　　　　趙幽王歌<lb/>
　　　　　漢書曰趙幽王友高帝之子孝惠時友以<lb/>
　　　　　諸呂女為后不愛愛他姬諸呂女讒之於<lb/>
<pb n="KR4h0034_SBCK_084-2a"/>
　　　　　太后太后怒召趙王置邸令衛圍守之趙<lb/>
　　　　　王餓乃作歌遂幽死<lb/>
諸呂用事兮劉氏微迫脅王侯兮彊授我妃我妃旣妒<lb/>
兮誣我以惡讒女亂國兮上曾不寤我無忠臣兮何故<lb/>
棄國自快中野兮蒼天與直吁嗟不可悔兮寧早自賊<lb/>
為王餓死兮誰者憐之呂氏絕理兮託天報仇<lb/>
　　　　淮南王歌<lb/>
　　　　　漢書曰淮南厲王長高帝少子也長廢法<lb/>
　　　　　不軌文帝不忍置於法廼載以輜車處蜀<lb/>
　　　　　嚴道卭郵遣其子子母從居長不食而死<lb/>
　　　　　後民有作歌歌淮南王帝聞之廼追尊淮<lb/>
<pb n="KR4h0034_SBCK_084-2b"/>
　　　　　南王為厲王置園如諸侯儀<lb/>
一尺布尙可縫一斗粟尙可舂兄弟二人不相容<lb/>
　　　　京兆歌　陸　厥<lb/>
　　　　　通典曰京兆馮翊扶風皆古雍州之域秦<lb/>
　　　　　始皇以為內史漢景帝二年分置左右內<lb/>
　　　　　史武帝攺左內史為左馮翊右內史為右<lb/>
　　　　　扶風後與京兆號三輔故趙廣漢云亂吾<lb/>
　　　　　治者常二輔是也<lb/>
兔園夾池水脩竹復檀欒不如黃山苑儲胥與露寒邐<lb/>
迤傍無界岑崟欝上干上干入翠微下趾連長薄芳露<lb/>
浸紫莖秋風搖素蕚雁起宵未央雲間月將落照梁桂<lb/>
<pb n="KR4h0034_SBCK_084-3a"/>
兮影徘徊承露盤兮光照灼壽陵之街走狐<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>金巵玉<lb/>
盌會銷鑠願奉蒲萄花為君實羽爵<lb/>
　　　　左馮翊歌　陸　厥<lb/>
上林潏紫泉離宮赫千戸飛鳴亂鳧雁參差雜蘭杜比<lb/>
翼獨未羣連葉誰為伍一物或難致無云泣易覩<lb/>
　　　　扶風歌九首　劉　琨<lb/>
朝發廣莫門草㝛丹水山左手彎繁弱右手揮龍淵<lb/>
顧瞻望宮闕俯仰御飛軒據鞍長歎息淚下如流泉<lb/>
繫馬長松下發鞍高嶽頭冽冽悲風起泠泠澗水流<lb/>
揮手長相謝哽咽不能言浮雲為我結飛鳥為我旋<lb/>
去家日已逺安知存與亾慷慨窮林中抱膝獨摧藏<lb/>
<pb n="KR4h0034_SBCK_084-3b"/>
麋鹿遊我前猴猿戲我側資糧旣乏盡薇蕨安可食<lb/>
攬轡命徒侶吟嘯絕巖中君子道微矣夫子故有窮<lb/>
惟㫺李愆期寄在匈奴庭忠信反獲罪漢武不見朙<lb/>
我欲竟此曲此曲悲且長棄置勿重陳重陳令心傷<lb/>
　　　　同前　鮑　照<lb/>
昨辭金華殿今次雁門縣寢臥握秦戈棲息抱越箭忍<lb/>
悲别親知行泣隨征傳寒烟空徘徊朝日乍舒卷<lb/>
　　　　秋風辭　漢武帝<lb/>
　　　　　漢武帝故事曰帝行幸河東祠后土顧視<lb/>
　　　　　帝京忻然中流與羣臣飮讌帝歡甚乃自<lb/>
　　　　　作秋風辭<lb/>
<pb n="KR4h0034_SBCK_084-4a"/>
秋風起兮白雲飛草木黃落兮雁南歸蘭有秀兮菊有<lb/>
芳懷佳人兮不能忘汎樓船兮濟汾河橫中流兮揚素<lb/>
波簫鼓鳴兮發櫂歌歡樂極兮哀情多少壯幾時兮奈<lb/>
老何<lb/>
　　　　衛皇后歌<lb/>
　　　　　漢書曰衛子夫為皇后弟靑貴震天下天<lb/>
　　　　　下歌之按外戚傳衛子夫為平陽主謳者<lb/>
　　　　　武帝祓霸上還過平陽主旣飮謳者進帝<lb/>
　　　　　獨說子夫帝起㪅衣子夫侍尚衣軒中得<lb/>
　　　　　幸平陽主因奏子夫送入宮是為衛皇后<lb/>
生男無喜生女無怒獨不見衛子夫霸天下<lb/>
<pb n="KR4h0034_SBCK_084-4b"/>
　　　　李延年歌<lb/>
　　　　　漢書外戚傳曰李延年性知音善歌舞武<lb/>
　　　　　帝愛之嘗侍上起舞而歌延年後為協律<lb/>
　　　　　都尉<lb/>
北方有佳人絕世而獨立一顧傾人城再顧傾人國寧<lb/>
不知傾城與傾國佳人難再得<lb/>
　　　　李夫人歌　漢武帝<lb/>
　　　　　漢書外戚傳曰孝武李夫人本以倡進初<lb/>
　　　　　武帝愛其兄延年平陽主因言延年有女<lb/>
　　　　　弟帝乃召見之實妙麗善舞由是得幸夫<lb/>
　　　　　人少而蚤卒帝思念不已方士齊人少翁<lb/>
<pb n="KR4h0034_SBCK_084-5a"/>
　　　　　言能致其神廼夜張燈燭設帷帳陳酒肉<lb/>
　　　　　而令帝居他帳遙望見好女如李夫人之<lb/>
　　　　　貎還幄坐而步又不得就視帝愈益相思<lb/>
　　　　　悲感為作詩令樂府諸音家弦歌之<lb/>
是邪非邪立而望之偏何姗姗其來遲<lb/>
　　　　同前　李商隱<lb/>
一帶不結心兩股方安髻慙愧白茅人月没教星替<lb/>
剰結茱茰枝多擘秋蓮的獨自有波光綵囊盛不得<lb/>
蠻絲繫條脫□□和香屑夀宮不惜鑄南人柔腸早被<lb/>
秋波割淸澄有餘幽素香鰥魚渴鳳眞珠房不知瘦骨<lb/>
類冰井㪅許夜簾通曉霜土花漠碧雲忙忙黃河欲盡<lb/>
<pb n="KR4h0034_SBCK_084-5b"/>
天蒼黃<lb/>
　　　　同前　李　賀<lb/>
紫皇宮殿重重開夫人飛入瓊瑤臺綠香繡帳何時歇<lb/>
靑雲無光宮水咽翩聯桂花墜秋月孤鸞驚啼商絲發<lb/>
紅璧闌珊懸佩璫歌臺小妓遙相望玉蟾滴水雞人唱<lb/>
露華蘭葉參差光<lb/>
　　　　同前　鮑　溶<lb/>
璿閨羽帳華燭陳方士夜降夫人神葳蕤半露芙蓉色<lb/>
窈窕將期環珮身麗如三五月可望難親近嚬黛含犀<lb/>
竟不言春<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>秋怨誰能問欲求巧笑如生時歌塵在空<lb/>
瑟銜絲神來未及夢相見帝比初亾心㪅悲愛之欲其<lb/>
<pb n="KR4h0034_SBCK_084-6a"/>
生又死東流萬代無囘水宮漏丁丁夜向晨烟銷霧散<lb/>
愁方士<lb/>
　　　　同前　張　祜<lb/>
延年不語望三星莫說夫人上涕零争奈世間惆悵在<lb/>
甘泉宮夜看圖形<lb/>
　　　　李夫人及貴人歌　陸　厥<lb/>
屬車桂席塵豹尾香烟滅彤殿向蘼蕪靑蒲復萎絕坐<lb/>
萎絕對蘼蕪臨丹階泣椒塗寡鶴羈雌飛且止雕梁翠<lb/>
壁網蜘蛛洞房朙月夜對此淚如珠<lb/>
　　　　未央才人歌　庾肩吾<lb/>
從來守未央轉欲訝春芳朝風凌日色夜月奪燈光相<lb/>
<pb n="KR4h0034_SBCK_084-6b"/>
逢儻游豫暫為卷衣裳<lb/>
　　　　中山孺子妾歌二首　陸　厥<lb/>
　　　　　漢書曰詔賜中山靖王子噲及孺子妾冰<lb/>
　　　　　未央才人歌詩四篇如淳曰孺子㓜少稱<lb/>
　　　　　孺子妾宮人也顔師古曰孺子王妾之有<lb/>
　　　　　品號者妾王之衆妾也冰其名才人天子<lb/>
　　　　　內官按此謂以歌詩賜中山王及孺子妾<lb/>
　　　　　未央才人等爾累言之故云及也而陸厥<lb/>
　　　　　作歌乃謂之中山孺子妾失之遠矣藝文<lb/>
　　　　　志又曰臨江王及愁思節士歌詩四篇李<lb/>
　　　　　夫人及幸貴人歌詩三篇亦皆累辭也<lb/>
<pb n="KR4h0034_SBCK_084-7a"/>
未央才人中山孺子一笑傾城一顧傾市傾城不自美<lb/>
傾市復為容願把陵陽袖披雲望九重<lb/>
如姬寢臥內班婕<hi>妾一作</hi>坐同車洪波陪飲帳林光宴秦<lb/>
餘歲草寒飊及秋水落芙蕖子瑕矯後駕安陵泣前魚<lb/>
賤妾終已矣<hi>恩已畢一作賤妾</hi>君子定焉如<lb/>
　　　　同前　李　白<lb/>
中山孺子妾特以色見珍雖不如延年妹亦是當時絕<lb/>
世人桃李出深井花豔驚上春一貴復一賤關天豈由<lb/>
身芙蓉老秋霜團扇羞網塵戚姬髠翦入舂市萬古共<lb/>
悲辛<lb/>
　　　　臨江王節士歌　陸　厥<lb/>
<pb n="KR4h0034_SBCK_084-7b"/>
木葉下江波連秋月照浦雲歇山秋思不可裁復帶秋<lb/>
風來秋風來已寒白露驚羅紈節士慷慨髮衝冠彎弓<lb/>
挂若木長劒竦雲端<lb/>
　　　　同前　李　白<lb/>
洞庭白波木葉稀鷰鴻始入吳雲飛吳雲寒鷰鴻苦風<lb/>
號沙宿瀟湘浦節士感秋淚如雨白日當天心照之可<lb/>
以事朙主壯士憤雄風生安得倚天劒跨海斬長鯨<lb/>
　　　　行幸甘泉宮　梁簡文帝<lb/>
　　　　　漢書曰武帝太始三年正月行幸甘泉宮<lb/>
　　　　　成帝永始四年正月行幸甘泉揚雄甘泉<lb/>
　　　　　賦曰廼命羣僚曆吉日協靈辰星陳而天<lb/>
<pb n="KR4h0034_SBCK_084-8a"/>
　　　　　行乘輿登夫鳳凰兮而翳華芝駟蒼螭兮<lb/>
　　　　　六素虬劉歆甘泉宮賦曰軼陵陰之地室<lb/>
　　　　　過陽谷之秋城囘天門而鳳舉躡黃帝之<lb/>
　　　　　朙庭冠高山而為居乘崑崙而為宮王褒<lb/>
　　　　　甘泉宮頌曰甘泉山天下顯敞之名處也<lb/>
　　　　　前接大荆後臨北極左撫仁鄉右望素域<lb/>
　　　　　其為宮室也仍嶻嶭而為觀攘抗岸以為<lb/>
　　　　　階覽除閣之麗美覺堂殿之巍巍按梁劉<lb/>
　　　　　孝威歌辭云避暑甘泉宮葢與上之囘同<lb/>
　　　　　意云<lb/>
雉歸海水寂裘來重譯通吉行五十里隨處宿離宮鼓<lb/>
<pb n="KR4h0034_SBCK_084-8b"/>
聲恒入地塵飛上暗空赦書隨豹尾太史逐相風銅鳴<lb/>
周國旞旗曵楚雲虹倖臣射覆罷從騎新歌終董桃拜<lb/>
金紫賢妻侍禁中不羡神仙侶排烟逐駕鴻<lb/>
　　　　同前　劉孝威<lb/>
漢家迎夏畢避暑甘泉宮機車鳴里鼓駟馬駕相風校<lb/>
尉烏丸<hi>桓一作</hi>騎待制樓煩宫<hi>■一作</hi>後旌遊五柞前笳度<lb/>
九嵕才人豹尾內御酒屬車中輦囘百子閣扇動七輪<lb/>
風鳴鍾休衛士披圖召後宮材官促校獵秋來<hi>涼秋一作</hi>戲<lb/>
射熊<lb/>
　　　　烏孫公主歌<lb/>
　　　　　漢書西域傳曰武帝元封中遣江都王建<lb/>
<pb n="KR4h0034_SBCK_084-9a"/>
　　　　　女細君為公主以妻烏孫王昆莫公主至<lb/>
　　　　　其國自治宮室居歲時一再與昆莫會置<lb/>
　　　　　酒飮食昆莫年老言語不通公主悲乃自<lb/>
　　　　　作歌<lb/>
吾家嫁我兮天一方遠託異國兮烏孫王穹廬為室兮<lb/>
旃為牆以肉為食兮酪為漿居常土思兮心內傷願為<lb/>
黃鵠兮歸故鄉<lb/>
　　　　匈奴歌<lb/>
　　　　　十道志曰焉支祁連二山皆美水草匈奴<lb/>
　　　　　失之乃作此歌漢書曰元狩二年春霍去<lb/>
　　　　　病將萬騎出隴西討匈奴過焉支山千有<lb/>
<pb n="KR4h0034_SBCK_084-9b"/>
　　　　　餘里其夏又攻祁連山捕首虜甚多祁連<lb/>
　　　　　山卽天山匈奴呼天為祁連故曰祁連山<lb/>
　　　　　焉支山卽燕支山也<lb/>
失我焉支山令我婦女無顔色失我祁連山使我六畜<lb/>
不蕃息<lb/>
　　　　驪駒歌　古　辭<lb/>
　　　　　漢書儒林曰王式除為博士旣至舍中會<lb/>
　　　　　諸大夫共持酒肉勞式皆注意高仰之博<lb/>
　　　　　士江公心嫉式謂歌吹諸生曰歌驪駒式<lb/>
　　　　　曰聞之於師客歌驪駒主人歌客毋庸歸<lb/>
　　　　　今日諸君為主人日尚早未可也驪駒者<lb/>
<pb n="KR4h0034_SBCK_084-10a"/>
　　　　　客欲去歌之故式以爲言也<lb/>
驪駒在門僕夫具存驪駒在路僕夫整駕<lb/>
　　　　雜離歌<lb/>
晨行梓道中梓葉相切磨與君别交中繣如新縑羅裂<lb/>
之有餘絲吐之無還期<lb/>
　　　　瓠子歌二首　西漢武帝<lb/>
　　　　　史記河渠書曰漢武帝旣封禪乃使汲仁<lb/>
　　　　　郭昌發卒數萬人塞瓠子決河於是天子<lb/>
　　　　　已用事萬里沙還自臨決河沈白馬玉璧<lb/>
　　　　　令羣臣從官自將軍巳下皆負薪寘決河<lb/>
　　　　　是時東郡以故薪柴少而下淇園之竹以<lb/>
<pb n="KR4h0034_SBCK_084-10b"/>
　　　　　為楗天子旣臨河決悼功之不成乃作歌<lb/>
　　　　　二章於是卒塞瓠子築宮其上曰宣房宮<lb/>
瓠子決兮將奈何浩浩洋洋兮慮殫為河殫為河兮地<lb/>
不得寧功無巳時兮吾山平吾山平兮鉅野溢魚弗鬱<lb/>
兮柏冬日正道弛兮離常流蛟龍騁兮方遠遊歸舊川<lb/>
兮神哉沛不封禪兮安<hi>焉一作</hi>知外為我謂河伯兮何不<lb/>
仁泛濫不止兮愁吾人齧桑浮兮淮泗滿久不反兮水<lb/>
維緩<lb/>
河湯湯兮激潺湲北渡囘兮迅流難搴長茭兮湛美玉<lb/>
河伯許兮薪不屬薪不屬兮衛人罪燒蕭條兮噫乎何<lb/>
以禦水隤林竹兮楗石菑宣防塞兮萬福來<lb/>
<pb n="KR4h0034_SBCK_084-11a"/>
　　　　李陵歌<lb/>
　　　　　漢書曰昭帝卽位數年匈奴與漢和親漢<lb/>
　　　　　使求蘇武等單于許武還李陵置酒賀武<lb/>
　　　　　曰異域之人一别長絕因起舞而歌陵泣<lb/>
　　　　　下數行遂與武決<lb/>
徑萬里兮度沙漠為君將兮奮匈奴路窮絕兮矢刃摧<lb/>
士衆滅兮名已隤老母已死雖報恩將安歸<lb/>
　　　　廣川王歌二首<lb/>
　　　　　漢書曰廣川王去繆王齊太子也有幸姬<lb/>
　　　　　王昭平王地餘許以為后後皆殺之㪅立<lb/>
　　　　　陽城昭信為后幸姬陶望卿為脩靡夫人<lb/>
<pb n="KR4h0034_SBCK_084-11b"/>
　　　　　主繒帛崔脩成為朙貞夫人主永巷昭信<lb/>
　　　　　復譛望卿疑有姦去以故不愛望卿後與<lb/>
　　　　　昭信等飮諸婢皆侍去為望卿作歌曰背<lb/>
　　　　　尊章使美人相和歌之後昭信譖殺望卿<lb/>
　　　　　欲擅愛曰王使朙貞夫人主諸姬滛亂難<lb/>
　　　　　禁請閉諸姬舍門無令出敖使其大婢為<lb/>
　　　　　僕射主永巷盡封閉諸舍上籥於后非大<lb/>
　　　　　置酒召不得見去憐之為作歌曰愁莫愁<lb/>
　　　　　令昭信聲鼓為節以教諸姬歌之按西京<lb/>
　　　　　雜記作廣川王去疾<lb/>
背尊章嫖以忽謀屈竒起自絕行周流自生患諒非望<lb/>
<pb n="KR4h0034_SBCK_084-12a"/>
今誰怨<lb/>
愁莫愁生無聊心重結意不舒內弗欝憂哀積上不見<lb/>
天生何益日崔隤時不再願棄軀死無悔<lb/>
　　　　牢石歌<lb/>
　　　　　漢書佞幸傳曰元帝時石顯為中書令與<lb/>
　　　　　僕射牢梁少府五鹿充宗結為黨友諸附<lb/>
　　　　　倚者皆得寵位而民歌之言其兼官據勢<lb/>
　　　　　也<lb/>
牢邪石邪五鹿客邪印何纍纍綬若若邪<lb/>
　　　　黃鵠歌　漢昭帝<lb/>
　　　　　西京雜記曰始元元年黃鵠下太液池帝<lb/>
<pb n="KR4h0034_SBCK_084-12b"/>
　　　　　為此歌按淸商吳聲曲有黃鵠歌與此不<lb/>
　　　　　同<lb/>
黃鵠飛兮下建章羽肅肅兮行蹌蹌金為衣兮菊為裳<lb/>
唼喋荷荇出入蒹葮自顧菲薄愧爾嘉祥<lb/>
　　　　黃門倡歌<lb/>
　　　　　漢書禮樂志曰成帝時鄭聲尤甚黃門名<lb/>
　　　　　倡丙疆景武之屬富顯於世隋書樂志曰<lb/>
　　　　　漢樂有黃門鼓吹天子宴羣臣之所用也<lb/>
佳人俱絕世握手上春樓㸃黛方初月縫裙學石橊君<lb/>
王入朝罷爭競理衣裘<lb/>
樂府詩集卷第八十四　東吳毛晉訂正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_026-1a"/>
樂府詩集巻第二十六<lb/>
　　　　　　　太原　郭茂倩　編次<lb/>
　　相和歌辭<lb/>
　　　　　宋書樂志曰相和漢舊曲也絲竹更相和<lb/>
　　　　　執節者歌本一部魏朙帝分為二更遞夜<lb/>
　　　　　㝛本十七曲朱生宋識列和等復合之為<lb/>
　　　　　十三曲其後晉荀朂又採舊辭施用於世<lb/>
　　　　　謂之清商三調歌詩即沈約所謂因絃管<lb/>
　　　　　金石造歌以被之者也唐書樂志曰平調<lb/>
　　　　　清調瑟調皆周房中曲之遺聲漢世謂之<lb/>
　　　　　三調又有楚調側調楚調者漢房中樂也<lb/>
<pb n="KR4h0034_SBCK_026-1b"/>
　　　　　髙帝樂楚聲故房中樂皆楚聲也側調者<lb/>
　　　　　生於楚調與前三調總謂之相和調晉書<lb/>
　　　　　樂志曰凡樂章古辭之存者竝漢世街陌<lb/>
　　　　　謳謡江南可採蓮烏生十五子白頭吟之<lb/>
　　　　　屬其後漸被於絃管即相和諸曲是也魏<lb/>
　　　　　晉之世相承用之永嘉之亂五都淪覆中<lb/>
　　　　　朝舊音散落江左後魏孝文宣武用師淮<lb/>
　　　　　漢收其所獲南音謂之清商樂相和諸曲<lb/>
　　　　　亦皆在焉所謂清商正聲相和五調伎也<lb/>
　　　　　凡諸調歌辭竝以一章為一解古今樂録<lb/>
　　　　　曰傖歌以一句為一解中國以一章為一<lb/>
<pb n="KR4h0034_SBCK_026-2a"/>
　　　　　解王僧䖍啓云古曰章今曰解解有多少<lb/>
　　　　　當時先詩而後聲詩叙事聲成文必使志<lb/>
　　　　　盡於詩音盡扵曲是有作詩有豐約制解<lb/>
　　　　　有多少猶詩君子陽陽兩解南山有臺五<lb/>
　　　　　解之類也又諸調曲皆有辭有聲而大曲<lb/>
　　　　　又有豔有趨有亂辭者其歌詩也聲者若<lb/>
　　　　　羊吾夷伊那何之類也豔在曲之前趨與<lb/>
　　　　　亂在曲之後亦猶呉聲西曲前有和後有<lb/>
　　　　　送也又大曲十五曲沈約竝列於瑟調今<lb/>
　　　　　依張永元嘉正聲技録分於諸調又别叙<lb/>
　　　　　大曲於其後唯滿歌行一曲諸調不載故<lb/>
<pb n="KR4h0034_SBCK_026-2b"/>
　　　　　附見扵大曲之下其曲調先後亦凖技録<lb/>
　　　　　爲次云<lb/>
　　　相和六引<lb/>
　　　　　古今樂録曰張永技録相和有四引一曰<lb/>
　　　　　箜篌引二曰商引三曰徵引四曰羽引箜<lb/>
　　　　　篌引歌瑟調東阿王辭門有車馬客行置<lb/>
　　　　　酒篇竝晉宋齊奏之古有六引其宮引角<lb/>
　　　　　引二曲闕宋唯箜篌引有辭三引有歌聲<lb/>
　　　　　而辭不傳梁具五引有歌有辭凡相和其<lb/>
　　　　　器有笙笛節歌琴瑟琵琶筝七種<lb/>
　　　　箜篌引　李　賀<lb/>
<pb n="KR4h0034_SBCK_026-3a"/>
　　　　　一曰公無渡河崔豹古今注曰箜篌引者<lb/>
　　　　　朝鮮津卒霍里子髙妻麗玉所作也子髙<lb/>
　　　　　晨起刺船有一白首狂夫被髪提壺亂流<lb/>
　　　　　而渡其妻隨而止之不及遂墮河而死於<lb/>
　　　　　是援箜篌而歌曰公無渡河公竟渡河墮<lb/>
　　　　　河而死當奈公何聲甚悽慘<hi>愴一作</hi>曲終亦<lb/>
　　　　　投河而死子髙還以語麗玉麗玉傷之乃<lb/>
　　　　　引箜篌而寫其聲聞者莫不墮淚飲泣麗<lb/>
　　　　　玉以其曲傳鄰女麗容名曰箜篌引又有<lb/>
　　　　　箜篌謡不詳所起大略言結交當有終始<lb/>
　　　　　與此異也<lb/>
<pb n="KR4h0034_SBCK_026-3b"/>
公乎公乎提壺將焉如屈平沉湘不足慕徐衍入海誠<lb/>
為愚公乎公乎牀有菅席盤有魚北里有賢兄東隣有<lb/>
小姑隴畆油油黍與葫瓦甒濁醪蟻浮浮<hi>酒醪蟻浮一作瓦瓶濁</hi>
黍可食醪可飲公乎公乎其奈居被髪奔流竟何如賢<lb/>
兄小姑哭嗚嗚<lb/>
　　　　公無渡河　劉孝威<lb/>
請公無渡河河廣風威厲檣偃落金烏舟傾沒犀枻紺<lb/>
葢空嚴祀白馬徒牲祭衘石傷寡心崩城掩孀袂劒飛<lb/>
猶共水魂沉理俱逝君為川后臣妾作江妃娣<lb/>
　　　　同前　張正見<lb/>
金堤分錦纜白馬渡蓮舟風嚴歌響絶浪湧榜人愁棹<lb/>
<pb n="KR4h0034_SBCK_026-4a"/>
折桃花水帆横竹箭流何言沉璧處千載偶陽侯<lb/>
　　　　同前　李　白<lb/>
黄河西來決崑崙咆吼萬里觸龍門波滔天堯咨嗟大<lb/>
禹理百川兒啼不窺家殺湍湮洪水九州始蠶麻其害<lb/>
乃去茫然風沙被髪之叟狂而癡清晨徑流欲奚為旁<lb/>
人不惜妻止之公無渡河苦渡之虎可搏河難憑公果<lb/>
溺死流海湄有長鯨白齒若雪山公乎公乎挂骨於其<lb/>
間箜篌所悲竟不還<lb/>
　　　　同前　王　建<lb/>
渡頭惡天兩岸逺波濤塞川如疊坂幸無白刃驅向前<lb/>
何用將身自棄捐蛟龍嚙屍魚食血黄泥直下無青天<lb/>
<pb n="KR4h0034_SBCK_026-4b"/>
男兒縱輕婦人語惜君性命還湏取婦人無力挽斷衣<lb/>
舟沉身死悔難追公無渡河公自為<lb/>
　　　　同前　溫庭筠<lb/>
黄河怒浪連天來大響谹谹如殷雷龍伯驅風不敢上<lb/>
百川噴雪髙崔嵬二十五絃何太哀請公勿渡立徘徊<lb/>
下有狂蛟鋸為尾裂帆截棹磨霜齒神錐鑿石塞神潭<lb/>
白馬䟃𧽼赤塵起公乎躍馬揚玉鞭滅沒髙蹄日千里<lb/>
　　　　同前　王　叡<lb/>
濁波洋洋兮凝曉霧公無渡河兮公苦渡風號水激兮<lb/>
呼不聞提壺看入兮中流去浪擺衣裳兮隨歩沒沉屍<lb/>
深入兮蛟螭窟蛟螭盡醉兮君血乾推出黄沙兮泛君<lb/>
<pb n="KR4h0034_SBCK_026-5a"/>
骨當時君死妾何適遂就波瀾合魂魄願持精衛衘石<lb/>
心竆取河源塞泉脉<lb/>
　　　　宮引　沈　約<lb/>
　　　　　晉書樂志曰五聲宮為君宮之為言中也<lb/>
　　　　　中和之道無往而不理焉商為臣商之為<lb/>
　　　　　言彊也謂金性之堅彊也角為民角之為<lb/>
　　　　　言觸也謂象諸陽氣觸物而生也徵為事<lb/>
　　　　　徵之為言止也言物盛則止也羽為物羽<lb/>
　　　　　之為言舒也言陽氣將復萬物孳育而舒<lb/>
　　　　　生也是以聞宮聲使人溫良而寛大聞商<lb/>
　　　　　聲使人方廉而好義聞角聲使人惻隱而<lb/>
<pb n="KR4h0034_SBCK_026-5b"/>
　　　　　仁愛聞徵聲使人樂養而好施聞羽聲使<lb/>
　　　　　人恭儉而好禮隋書樂志曰梁有相和五<lb/>
　　　　　引三朝第一奏之陳氏因焉隋文帝開皇<lb/>
　　　　　中改五引為五音唯迎氣於五郊䧏神奏<lb/>
　　　　　之月令所謂孟春其音角也按古有清角<lb/>
　　　　　清徵之流此則當聲為曲即五音是也唐<lb/>
　　　　　書樂志曰五郊迎氣各以月律而奏其音<lb/>
　　　　　葢因隋舊制云<lb/>
八音資始君五聲興此和樂感百精優游律呂被咸英<lb/>
　　　　同前　蕭子雲<lb/>
宅中為君聲之始氣和而應律生子四宮既作隂陽理<lb/>
<pb n="KR4h0034_SBCK_026-6a"/>
　　　　商引　沈　約<lb/>
司秋紀兌奏西音激揚鍾石和瑟琴風流福被樂愔愔<lb/>
　　　　同前　蕭子雲<lb/>
君臣數九發凉風三弦夷則白藏通克諧候管和六同<lb/>
　　　　角引　沈　約<lb/>
萌生觸發嵗在春咸池始奏德尚仁惉懘以息和且均<lb/>
　　　　同前　蕭子雲<lb/>
蟄蟲始振音在斯五聲六律旋相為韶繼夏盡備咸池<lb/>
　　　　徵引　沈　約<lb/>
執衡司事宅離方滔滔夏日火德昌八音備舉樂無疆<lb/>
　　　　同前　蕭子雲<lb/>
<pb n="KR4h0034_SBCK_026-6b"/>
朱朙在離日長至候氣而動徵爲事六樂成文從之備<lb/>
　　　　羽引　沈　約<lb/>
玄英紀運冬冰折物爲音本和且悅竆髙測深長無絶<lb/>
　　　　同前　蕭子雲<lb/>
其音爲物登玄英制畱循短位濁清惟皇創則和且平<lb/>
　　　相和上<lb/>
　　　　　古今樂録曰張永元嘉技録相和有十五<lb/>
　　　　　曲一曰氣出唱二曰精列三曰江南四曰<lb/>
　　　　　度關山五曰東光六曰十五七曰薤露八<lb/>
　　　　　曰蒿里九曰覲歌十曰對酒十一曰雞鳴<lb/>
　　　　　十二曰烏生十三曰平陵東十四曰東門<lb/>
<pb n="KR4h0034_SBCK_026-7a"/>
　　　　　十五曰陌上桑十三曲有辭氣出唱精列<lb/>
　　　　　度關山薤露蒿里對酒竝魏武帝辭十五<lb/>
　　　　　文帝辭江南東光雞鳴烏生平陵東陌上<lb/>
　　　　　桑竝古辭是也二曲無辭覲歌東門是也<lb/>
　　　　　陌上桑歌瑟調古辭豔歌羅敷行日出東<lb/>
　　　　　南隅篇覲歌張録云無辭而武帝有往古<lb/>
　　　　　篇東門張録云無辭而武帝有陽春篇或<lb/>
　　　　　云歌瑟調古辭東門行入門悵欲悲也古<lb/>
　　　　　有十七曲其武陵鵾鷄二曲亾按宋書樂<lb/>
　　　　　志陌上桑又有文帝棄故鄉一曲亦在瑟<lb/>
　　　　　調東西門行及楚辭鈔今有人武帝駕虹<lb/>
<pb n="KR4h0034_SBCK_026-7b"/>
　　　　　蜺二曲皆張録所不載也<lb/>
　　　　氣出唱　魏武帝<lb/>
駕六龍乗風而行行四海外路下之八邦歴登髙山臨<lb/>
谿谷乗雲而行行四海外東到泰山仙人玉女下來遨<lb/>
遊驂駕六龍飲玉漿河水盡不東流解愁腹飲玉漿奉<lb/>
持行東到蓬萊山上至天之門玉闕下引見得入赤松<lb/>
相對四面顧望視正焜煌開玉心正興其氣百道至傳<lb/>
告無竆閉其口但當愛氣夀萬年東到海與天連神仙<lb/>
之道出窈入冥常當專之心恬澹無所愒欲閉門坐自<lb/>
守天與期氣願得神之人乗駕雲車驂駕白鹿上到天<lb/>
之門來賜神之藥跪受之敬神齊當如此道自來<lb/>
<pb n="KR4h0034_SBCK_026-8a"/>
蕐隂山自以為大髙百丈浮雲為之葢仙人欲來出隨<lb/>
風列之雨吹我洞簫鼓瑟琴何誾誾酒與歌戲今日相<lb/>
樂誠為樂玉女起起儛移數時鼓吹一何嘈嘈從西北<lb/>
來時仙道多駕烟乗雲駕龍欝何蓩蓩遨遊八極乃到<lb/>
崑崙之山西王母側神仙金止玉亭來者為誰赤松王<lb/>
喬乃德旋之門樂共飲食到黄昬多駕合坐萬嵗長宜<lb/>
子孫<lb/>
遊君山甚為眞磪䃬砟硌爾自為神乃到王母臺金階<lb/>
玉為堂芝草生殿㫄東西廂客滿堂主人當行觴坐者<lb/>
長夀遽何央長樂甫始宜孫子當<hi>常一作</hi>願主人増年與<lb/>
天相守<lb/>
<pb n="KR4h0034_SBCK_026-8b"/>
　　　　　　右三曲魏晉樂所奏<lb/>
　　　　精列　魏武帝<lb/>
厥初生造化之陶物莫不有終期莫不有終期聖賢不<lb/>
能免何為懷此憂願螭龍之駕<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>想崑崙居<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>想崑崙<lb/>
居見期於迂怪志意在蓬萊志意在蓬萊周孔聖徂落<lb/>
會稽以墳丘會稽以墳丘陶陶誰能度君子以弗憂年<lb/>
之暮奈何時過時來微<lb/>
　　　　　　右一曲魏晉樂所奏<lb/>
　　　　江南　古　辭<lb/>
　　　　　樂府解題曰江南古辭葢美芳晨麗景嬉<lb/>
　　　　　遊得時若梁簡文桂檝晚應旋唯歌遊戲<lb/>
<pb n="KR4h0034_SBCK_026-9a"/>
　　　　　也按梁武帝作江南弄以代西曲有採蓮<lb/>
　　　　　採菱葢出於此唐陸龜蒙又廣古辭為五<lb/>
　　　　　解云<lb/>
江南可採蓮蓮葉何田田魚戲蓮葉間魚戲蓮葉東魚<lb/>
戲蓮葉西魚戲蓮葉南魚戲蓮葉北<lb/>
　　　　　　右一曲魏晉樂所奏<lb/>
　　　　江南思　湯惠休<lb/>
幽客海隂路留戍淮陽津垂情向春草知是故鄉人<lb/>
　　　　同前　簡文帝<lb/>
桂檝晚應旋歷岸扣輕舷紫荷擎釣鯉銀筐挿短蓮人<lb/>
歸浦口暗那得久回船<lb/>
<pb n="KR4h0034_SBCK_026-9b"/>
江南有妙妓時則應璿樞月暈蘆灰缺秋還懸炭枯含<lb/>
丹和九轉芳樹䕃三株何辭天后誚終是到仙都<lb/>
　　　　江南曲　桺　惲<lb/>
汀洲採白蘋日落江南春洞庭有歸客瀟湘逢故人故<lb/>
人何不返春蕐復應晚不道新知樂只言行路逺<lb/>
　　　　同前　沈　約<lb/>
櫂歌發江潭採蓮渡湘南宜須閒隱處舟浦予自諳羅<lb/>
衣織成帶墮馬碧玉篸但令舟檝渡寧計路嵌嵌<lb/>
　　　　同前　宋之問<lb/>
妾住越城南離居不自堪採花驚曙鳥摘葉餧春蠶懶<lb/>
結茱茰帶愁安玳瑁篸侍臣消瘦盡日暮碧江潭<lb/>
<pb n="KR4h0034_SBCK_026-10a"/>
　　　　同前　劉眘虛<lb/>
美人何蕩漾湖上風月長玉手欲有贈徘徊雙鳴璫歌<lb/>
聲隨渌水怨色起朝陽日暮還家望雲波横洞房<lb/>
　　　　同前　丁仙芝<lb/>
長干斜路北近浦是兒家有意來相訪朙朝出浣沙發<lb/>
向横塘口船開值急流知郎舊時意且請攏船頭昨暝<lb/>
逗南陵風聲波浪阻入浦不逢人歸家誰信汝未曉已<lb/>
成粧乗潮去茫茫因從京口渡使報邵陵王始下芙蓉<lb/>
樓言發瑯琊岸急為打船開惡許傍人見<lb/>
　　　　同前八首　劉希夷<lb/>
暮㝛南洲草晨行北岸林日懸滄海濶水隔洞庭深烟<lb/>
<pb n="KR4h0034_SBCK_026-10b"/>
景無留意風波有異潯嵗遊難極目春戲易為心朝夕<lb/>
無榮遇芳菲已滿襟<lb/>
豔唱潮初落江花露未晞春洲驚翡翠朱服弄芳菲畫<lb/>
舫烟中淺青陽日際微錦帆衝浪溼羅袖拂行衣含情<lb/>
罷所採相歎惜流暉<lb/>
君為隴西客妾遇江南春朝遊含靈果夕採弄風蘋果<lb/>
氣時不歇蘋花日自新以此江南物持贈隴西人空盈<lb/>
萬里懷欲贈竟無因<lb/>
皓如楚江月靄若吳岫雲波中自皎鏡山上亦氛<hi>氤一作</hi>
氳朙月留照妾輕雲持贈君山川各離散光氣乃殊分<lb/>
天涯一為别江北自相聞<lb/>
<pb n="KR4h0034_SBCK_026-11a"/>
艤舟乗潮去風帆振草凉潮平見楚甸天際望維陽洄<lb/>
泝經千里烟波接兩鄉雲朙江嶼出日照海流長此中<lb/>
逢嵗晏浦樹落花芳<lb/>
暮春三月晴維陽呉楚城城臨大江汜廻映洞浦清晴<lb/>
雲曲金閣珠樓碧烟裏月朙芳樹羣鳥飛風過長林雜<lb/>
花起<hi>落一作</hi>可憐離别誰家子于此一至情何巳<lb/>
北堂紅草盛䒠茸南湖碧水照芙蓉朝遊暮起金花盡<lb/>
漸覺羅裳珠露濃自惜妍華三五嵗已歎關山千萬重<lb/>
人情一去無還日欲贈懷芳怨不逢<lb/>
憶㫺江南年盛時平生怨在長洲曲冠葢星繁湘<hi>江一作</hi>
水上衝風摽落洞庭渌落花舞袖紅紛紛朝霞髙閣洗<lb/>
<pb n="KR4h0034_SBCK_026-11b"/>
晴雲誰言此處嬋娟子珠玉為心以奉君<lb/>
　　　　同前　于　鵠<lb/>
偶向江邊採白蘋還隨女伴賽江神衆中不敢分朙語<lb/>
暗擲金錢卜逺人<lb/>
　　　　同前　李　益<lb/>
嫁得瞿塘賈朝朝誤妾期早知潮有信嫁與弄潮兒<lb/>
　　　　同前　李　賀<lb/>
汀洲白蘋草桺惲乗馬歸江頭樝樹香岸上蝴蝶飛酒<lb/>
盃若葉露玉軫蜀桐虚朱樓通水陌沙暖一雙魚<lb/>
　　　　同前　李商隱<lb/>
郎船安兩槳儂舸動雙橈掃黛開宮額裁裙約楚腰乖<lb/>
<pb n="KR4h0034_SBCK_026-12a"/>
期方積<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>臨醉欲拚嬌莫以採菱唱欲羡秦臺簫<lb/>
　　　　同前　韓　翃<lb/>
長樂花枝雨㸃銷江城日暮好相邀春樓不閉葳𬎼鏁<lb/>
緑水回通宛轉橋<lb/>
　　　　同前　溫庭筠<lb/>
妾家白蘋浦日上芙蓉檝軋軋揺槳聲移舟入茭葉溪<lb/>
長茭葉深作底難相尋避郎郎不見鸂鶒自浮沉拾萍<lb/>
萍無根採蓮蓮有子不作浮萍生寧作藕花死岸傍騎<lb/>
馬郎烏帽紫遊韁含愁復含笑回首問横塘妾住金陵<lb/>
歩門前朱雀航流蘇持作帳芙蓉持作梁出入金犢幰<lb/>
兄弟侍中郎前年學歌舞定得郎相許連娟睂繞山依<lb/>
<pb n="KR4h0034_SBCK_026-12b"/>
約腰如杵鳳管悲若咽鸞絃嬌欲語扇薄露紅鈆羅輕<lb/>
壓金縷朙月西南樓珠簾瑇瑁鈎横波巧能笑彎蛾不<lb/>
識愁花開子留樹草長根依土早聞金溝逺底事歸郎<lb/>
許不學楊白花朝朝淚如雨<lb/>
　　　　同前　張　籍<lb/>
江南人家多橘樹呉姬舟上織白紵土地卑溼饒蟲蛇<lb/>
連木為牌入江住江村亥日長為市落帆渡橋來浦裏<lb/>
青莎覆城竹為屋無井家家飲潮水長干午日沽春酒<lb/>
髙高酒旗懸江口倡樓兩岸懸水栅夜唱竹枝留北客<lb/>
江南風土歡樂多悠悠處處盡經過<lb/>
　　　　同前　羅　隱<lb/>
<pb n="KR4h0034_SBCK_026-13a"/>
江烟溼雨鮫綃軟漠漠逺山睂黛淺水國多愁又有情<lb/>
夜槽壓酒銀船滿綳絲採怨凝曉空呉王臺榭春夢中<lb/>
鴛鴦鸂鶒喚不起平鋪渌水眠東風西陵路邊月悄悄<lb/>
油壁輕車嫁蘇小<lb/>
　　　　同前　陸龜蒙<lb/>
為愛江南春渉江聊采蘋水深烟浩浩空對雙車輪車<lb/>
輪朙月團車葢浮雲盤雲月徒自好水中行路難遥遥<lb/>
洛陽道夾道生春草寄語棹船郎莫誇風浪好<lb/>
　　　　同前<lb/>
魚戲蓮葉間參差隱葉扇鵁鶄<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿窺㶑灎無因見<lb/>
魚戲蓮葉東初霞射紅尾傍臨謝山側恰值清風起<lb/>
<pb n="KR4h0034_SBCK_026-13b"/>
魚戲蓮葉西盤盤舞波急潛依曲岸凉正對斜光入<lb/>
魚戲蓮葉南欹危午烟疊光揺越鳥巢影亂呉娃檝<lb/>
魚戲蓮葉北澄陽動微漣回看帝子渚稍背鄂君船<lb/>
　　　　江南可採蓮　劉　緩<lb/>
　　　　　古江南辭曰江南可採蓮因以為題云<lb/>
春初北岸涸夏月南湖通巻荷舒欲倚芙蓉生卽紅檝<lb/>
小宜回逕船輕好入叢釵光逐影亂衣香隨逆風江南<lb/>
少許地年年情不窮<lb/>
樂府詩集巻第二十六<hi>終</hi>東吳毛晉訂正<lb/>
</p>
<p>
</p>
  </div>
</body>
</text>
</TEI>
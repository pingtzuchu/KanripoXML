<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_071-1a"/>
樂府詩集卷第七十一<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　行路難三首　李　白<lb/>
金罇淸酒斗十千玉盤珍羞直萬錢停杯投筯不能食<lb/>
拔劒四顧心茫然欲渡黄河冰塞川將登太行雪暗天<lb/>
閒來垂釣坐溪上忽復乘舟夢日邊行路難行路難多<lb/>
歧路今安在長風破浪㑹有時直挂雲帆濟滄海<lb/>
大道如靑天我獨不得出羞逐長安社中兒赤雞白狗<lb/>
<hi>雉一作</hi>賭梨栗彈劒作歌奏苦聲曵裾王門不稱情淮隂<lb/>
市井笑韓信漢朝公卿忌賈生君不見㫺時燕家重郭<lb/>
<pb n="KR4h0034_SBCK_071-1b"/>
隗擁篲折腰<hi>節一作</hi>無嫌猜劇辛樂毅感恩分輸肝剖膽<lb/>
効英才昭王白骨縈蔓草誰人㪅掃黄金臺行路難歸<lb/>
去来<lb/>
有耳莫洗潁川水有口莫食首陽蕨含光混世貴無名<lb/>
何用孤髙比雲月吾觀自古賢達人功成不退皆殞身<lb/>
子胥既棄吳江上屈原終投湘水濵陸機才多豈自保<lb/>
李斯税駕苦不早華亭鶴唳詎可聞上蔡蒼鷹何足道<lb/>
君不見呉中張翰稱<hi>眞一作</hi>達士秋風忽憶江東行且樂<lb/>
生前一杯酒何須身後千載名<lb/>
　　　　同前三首　顧　況<lb/>
君不見古來燒水銀變作北邙山上塵藕絲挂身在虛<lb/>
<pb n="KR4h0034_SBCK_071-2a"/>
空欲落不落愁殺人睢水英雄多血刃建章宫闕成灰<lb/>
燼淮王身死桂枝折徐氏一去音書絶行路難行路難<lb/>
生死皆由天秦皇漢武遭不脱汝獨何人學神仙<lb/>
君不見擔雪塞井徒用力炊砂作飯豈堪喫一生肝膽<lb/>
向人盡相識不如不相識冬靑樹上挂凌霄嵗宴花凋<lb/>
樹不彫凡物各自有根本種禾終不生豆苗行路難行<lb/>
路難何處是平道中心無事當富貴今日覺君顔色好<lb/>
君不見少年頭上如雲髪少壯如雲老如雪豈知灌頂<lb/>
有醍醐能使淸涼頭不熱吕梁之水挂飛流黿鼉蛟蜃<lb/>
不敢游少年恃險若平地獨倚長劒凌淸秋行路難行<lb/>
路難㫺少年今已老前朝竹帛事皆空日草牛羊古城<lb/>
<pb n="KR4h0034_SBCK_071-2b"/>
草<lb/>
　　　　同前　李　頎<lb/>
漢家名臣楊德祖四代五公享茅土父兄子弟綰銀黄<lb/>
躍馬鳴珂朝建章火浣單衣繡方領茱萸錦帶玉盤囊<lb/>
賓客塡街復滿座片言出口生輝光世人逐勢争奔走<lb/>
瀝膽隳肝唯恐後當時一顧生靑雲自謂生死長隨君<lb/>
一朝謝病還鄉里竆巷蒼茫絶知己秋風落葉閉重門<lb/>
昨日論交竟誰是薄俗嗟嗟難重陳深山麋鹿可爲隣<lb/>
魯連所以蹈滄海古往今来稱達人<lb/>
　　　　同前二首　高　適<lb/>
君不見富家翁㫺時貧賤誰比數一朝金多結豪貴萬<lb/>
<pb n="KR4h0034_SBCK_071-3a"/>
事勝人健如虎子孫成長滿眼前妻能管絃妾能舞自<lb/>
矜一朝忽如此郤笑傍人獨悲<hi>愁一作</hi>苦東隣少年安所<lb/>
如席門窮巷出無車有才不肯學干謁何用年年空讀<lb/>
書<lb/>
長安少年不少錢能騎駿馬鳴金鞭五侯相逢大道邊<lb/>
美人弦管争畱連黄金如斗不敢惜片言如山莫棄捐<lb/>
安知顦顇讀書者草㝛虚臺私自憐<lb/>
　　　　同前　張　籍<lb/>
湘東行人長歎息十年離家歸未得弊裘羸馬苦難行<lb/>
僮僕飢寒少筋力君不見牀頭黄金盡壯士無顔色龍<lb/>
蟠泥中未有雲不能生彼昇天翼<lb/>
<pb n="KR4h0034_SBCK_071-3b"/>
　　　　同前　聶夷中<lb/>
莫言行路難夷狄如中國謂言骨肉親中門如異域出<lb/>
處全在人路亦無通塞門前兩條轍何處去不得<lb/>
　　　　同前　韋應物<lb/>
荆山之白玉兮良工琱琢雙環連月蝕中央鏡心穿故<lb/>
人贈妾初相結恩在環中尋不絶人情厚薄苦須臾㫺<lb/>
似連環今似玦連環可碎不可離如何物在人自移上<lb/>
客勿遽歡聽妾歌路難傍人見環環可憐不知中有長<lb/>
恨端<lb/>
　　　　同前三首　桺宗元<lb/>
君不見夸父逐日窺虞淵跳踉北海超崑崙披霄決漢<lb/>
<pb n="KR4h0034_SBCK_071-4a"/>
出沆漭瞥裂左右遺星辰須臾力盡道渴死狐䑕蜂蟻<lb/>
争噬吞北方竫人長九寸開口抵掌㪅笑喧啾啾飲食<lb/>
滴與粒生死亦足終天年睢盱大志少成遂坐使兒女<lb/>
相悲憐<lb/>
虞衡斤斧羅千山工命採斫杙與椽深林土翦十取一<lb/>
百牛連鞅摧雙轅萬圍千尋妨道路東西蹶倒山火焚<lb/>
遺餘毫末不見<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>躝躒磵壑何當存羣材未成質已夭<lb/>
突兀<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>豁空嵒巒柏梁天災武庫火匠石狼顧相愁冤<lb/>
君不見南山棟梁益稀少愛材養育誰復論<lb/>
飛雪斷道冰成梁侯家熾炭雕玉房蟠龍吐耀虎喙張<lb/>
熊蹲豹躑争低昻攢巒藂崿射朱光丹霞翠霧飄竒香<lb/>
<pb n="KR4h0034_SBCK_071-4b"/>
美人四向廻朙璫雪山冰谷晞太陽星躔奔走不得止<lb/>
奄忽雙鷰棲虹梁風臺露榭生光飾死灰棄置參與商<lb/>
盛時一去貴反賤桃笙葵扇安可常<lb/>
　　　　同前　鮑　溶<lb/>
玉堂向夕如無人絲竹儼然宫商死細人何言入君耳<lb/>
塵生金樽酒如水君今不念嵗磋跎雁天朙朙凉露多<lb/>
華燈靑凝久照夜綵童窈窕虛垂羅入宫見妬君不察<lb/>
莫入此地出風波此時不樂早休息女顔易老君如何<lb/>
　　　　同前五首　僧貫休<lb/>
不㑹當時<hi>初一作</hi>作天地剛有多般愚與智到頭還用眞<lb/>
宰心何如上下皆淸氣大道冥冥不知處那堪頓得羲<lb/>
<pb n="KR4h0034_SBCK_071-5a"/>
和轡義不義兮仁不仁擬學長生㪅容易負心爲爐復<lb/>
爲火緣木求魚應且止君不見燒金煉石古帝王鬼火<lb/>
熒熒白楊裏<lb/>
君不見道傍廢井生古木本是驕奢貴人屋㡬度美人<lb/>
照影来素綆銀瓶濯纎玉雲飛雨散今如此繡闥雕甍<lb/>
作荒谷沸渭笙歌君莫誇不應長是西家哭休說遺編<lb/>
行者㡬至竟終須合天理敗他成此亦何功蘇張終作<lb/>
多言鬼行路難行路難不在羊腸裏<lb/>
九有茫茫共堯日浪死虚生亦非一淸浄玄音竟不聞<lb/>
花眼酒腸暗如漆或偶因片言隻字登第光二親又不<lb/>
能獻可替不航要津口談羲軒與周孔履行不及屠沽<lb/>
<pb n="KR4h0034_SBCK_071-5b"/>
人行路難行路難日草途遠空悲歎<lb/>
君不見道傍樹有寄生枝靑靑鬱鬱同榮衰無情之物<lb/>
尚如此爲人不及還堪悲父歸墳兮未朝夕已分黄金<lb/>
争田宅髙堂老母頭似霜心作數支淚常滴我聞忽如<lb/>
負芒刺不獨爲君空歎息古人尺布猶可縫潯陽義大<lb/>
令人憶寄言世上爲人子孝義團圓莫如此若如此不<lb/>
遄死兮㪅何俟<lb/>
君不見山髙海深人不測古往今来轉靑碧淺近輕浮<lb/>
莫與交池<hi>地一作</hi>卑只解生荆棘誰道黄金如糞土張耳<lb/>
陳餘斷消息行路難行難君自看<lb/>
　　　　同前二首　僧齊已<lb/>
<pb n="KR4h0034_SBCK_071-6a"/>
行路難君好看驚波不在黤黮間小人心裏藏崩湍七<lb/>
盤九折寒崷崪翻車倒葢猶堪出未似是非脣舌危闇<lb/>
中潛毁平人骨君不見楚靈均千古沉冤湘水濱又不<lb/>
見李太白一朝郤作江南客<lb/>
下浸與髙盤不爲行路難是非眞險惡翻覆作峰巒漆<lb/>
媿同時黑朱慚巧處丹令人畏相識欲畫白雲看<lb/>
　　　　同前　翁　綬<lb/>
行路艱難不復歌故人榮達我蹉跎雙輪晚上銅梁<hi>作一</hi>
<hi>臺</hi>雪一葉春浮瘴海波自古要津皆若此方今失路欲<lb/>
如何君看西漢翟丞相鳳沼朝辭草雀羅<lb/>
　　　　同前　嶭　能<lb/>
<pb n="KR4h0034_SBCK_071-6b"/>
何處力堪殫人心險萬端藏山難測度暗水自波瀾對<lb/>
面如千里廻腸似七盤已經吳坂困欲向雁門難南北<lb/>
誠須泣髙深不可干無因善行止車轍得平安<lb/>
　　　　從軍中行路難二首　駱賓王<lb/>
君不見封狐雄虺自成羣馮深負固結妖氛玉璽分别<lb/>
徵惡少金壇受律動將軍將軍擁旄宣廟略戰士横行<lb/>
静夷落長驅一息背銅梁直指三巴逾劒閣閣道岧嶤<lb/>
上戍樓劒門遥裔俯靈丘卭關九折無平路江水雙源<lb/>
有急流征役無期返他鄉歲華晚杳杳丘陵出蒼蒼林<lb/>
薄遠途危紫葢峰路澀靑泥坂去去指哀牢行行入不<lb/>
毛絶壁千里險連山四望髙中外分區宇夷夏殊風土<lb/>
<pb n="KR4h0034_SBCK_071-7a"/>
交趾枕南荒昆彌臨北户川源饒毒霧溪谷多淫雨行<lb/>
潦四時流崩查千嵗古漂梗飛蓬不自安捫藤引葛度<lb/>
危巒㫺時聞道從軍樂今日方知行路難蒼江綠水東<lb/>
流駛炎洲丹徼南中地南中南斗映星河秦川秦塞阻<lb/>
烟波三春邊地風光少五月瀘中瘴癘多朝驅疲斥候<lb/>
夕息倦誰何向月彎繁弱連星轉太阿重義輕生懐一<lb/>
顧東伐西征凡㡬度夜夜朝朝班鬢新年年嵗嵗戎衣<lb/>
故灞城隅滇池水天涯望轉積地際行無已徒覺炎涼<lb/>
節物非不知關山千萬里棄置勿重陳重陳多苦辛且<lb/>
悦淸笳楊桺曲詎憶芳園桃李人絳節朱旗分白羽丹<lb/>
心白刃酬朙主但令一技君王識誰憚三邊征戰苦行<lb/>
<pb n="KR4h0034_SBCK_071-7b"/>
路難行路難歧路㡬千端無復歸雲馮短翰望日想長<lb/>
安<lb/>
君不見玉關塵色暗邊亭銅鞮雜虜寇長城天子按劒<lb/>
徵餘勇將軍受脤事横行七德龍韜開玉帳千里鼉鼓<lb/>
疊金鉦陰山苦霧埋髙壘交河孤月照連營去去無窮<lb/>
極擁斾遥遥過絶國陣雲朝結晦天山寒沙夕漲迷疎<lb/>
勒龍鱗水上開魚貫馬首山前振鵰翼長驅萬里讋祁<lb/>
連分麾三命武功宣百發烏號遥碎桺七尺龍交廻照<lb/>
蓮春來秋去移灰琯蘭閨桺市芳塵斷雁門迢遞尺書<lb/>
稀鴛被相思雙帶緩行路難誓令氛祲静臯蘭但使封<lb/>
侯龍頟貴詎隨中婦鳳樓寒<lb/>
<pb n="KR4h0034_SBCK_071-8a"/>
　　　　變行路難　王昌齡<lb/>
向晚横吹悲風動馬嘶合前驅引旗<hi>旗一作</hi>節千里陣雲<lb/>
帀單于下陰山砂礫空颯颯封侯取一戰豈復念閨閤<lb/>
　　　　古别離　江　淹<lb/>
　　　　　楚辭曰悲莫悲兮生别離古詩曰行行重<lb/>
　　　　　行行與君生别離相去萬餘里各在天一<lb/>
　　　　　涯後蘇武使匈奴李陵與之詩曰良時不<lb/>
　　　　　可再離别在須臾故後人擬之爲古别離<lb/>
　　　　　梁簡文帝又爲生别離宋吳邁遠有長别<lb/>
　　　　　離唐李白有遠别離亦皆類此<lb/>
遠與君别者乃至雁門關黄雲蔽千里遊子何時還送<lb/>
<pb n="KR4h0034_SBCK_071-8b"/>
君如昨日簷前露已團不惜蕙草晚所悲道里寒君在<lb/>
天一涯妾身長别離願一見顏色不異瓊樹枝兔絲及<lb/>
水萍所寄終不移<lb/>
　　　　同前　沈佺期<lb/>
白水東悠悠中有西行舟舟行有返棹水去無還流奈<lb/>
何生别者戚戚懐遠遊遠遊誰當惜所悲㑹難收自君<lb/>
聞芳躧靑陽四五遒皓月掩蘭室光風虚蕙樓相思無<lb/>
朙晦長歎累冬秋離居分遲草高駕何淹畱<lb/>
　　　　同前　孟雲卿<lb/>
朝日上髙臺離人怨秋草但見萬里天不見萬里道君<lb/>
行本遥遠苦樂良難<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>㝛㫺夢同衾憂心夢顚倒含酸<lb/>
<pb n="KR4h0034_SBCK_071-9a"/>
欲誰訴轉轉傷懐抱結髪年已遲征行去何早寒暄有<lb/>
時謝顦顇難再好人皆算年壽死者何曽老少壯無見<lb/>
期水深風浩浩<lb/>
　　　　同前　李　益<lb/>
雙劒欲别風<hi>心一作</hi>悽然雌沉水底雄上天江廻漢轉兩<lb/>
不見雲交雨合知何年古來萬事皆由命何用臨涕苦<lb/>
相連<lb/>
　　　　同前二首　于　濆<lb/>
入室少情意出門多路歧黄鶴有歸日蕩子無還時人<lb/>
誰無分命妾身何太奇君爲東南風妾作西北枝靑樓<lb/>
隣里婦終年畫長睂自倚對良匹笑妾空羅幃<lb/>
<pb n="KR4h0034_SBCK_071-9b"/>
郎本東家兒妾本西家女對門中道間終謂無離阻豈<lb/>
知中道間遣作空閨主自是愛封侯非關備胡虜知子<lb/>
去從軍何處無良人<lb/>
　　　　同前二首　李　端<lb/>
水國葉黄時洞庭霜落夜行舟聞商估㝛在楓林下此<lb/>
地送君還茫茫似夢間後期知㡬日前路轉多山巫峽<lb/>
通湘浦迢迢隔雲雨天晴見海檣月落聞津鼓人老自<lb/>
多愁水深難急流淸宵歌一曲白首對汀洲<lb/>
與君桂陽别令君岳陽待後事忽差池前期日空在木<lb/>
落雁嗷嗷洞庭波浪髙遠山雲似葢極浦樹如毫朝發<lb/>
能㡬里草來風又起如何兩處愁皆在孤舟裏昨夜天<lb/>
<pb n="KR4h0034_SBCK_071-10a"/>
月朙長川寒且淸菊花開欲盡薺菜泊來生下江帆勢<lb/>
速五兩遥相逐欲問去時人知投何處㝛空令猿嘯時<lb/>
泣對湘潭竹<lb/>
　　　　同前　王　縉<lb/>
下階欲離别相對映蘭藂含辭未及吐淚落蘭藂中髙<lb/>
堂静秋日羅衣飄草風誰能待朙月廻首見牀空<lb/>
　　　　同前　僧皎然<lb/>
太湖三山口吳王在時道寂寞千載心無人見春草誰<lb/>
堪緘怨者持此傷懐抱孤舟畏狂風一㸃㝛烟島望所<lb/>
思兮若何月蕩漾兮空波雲離離兮北斷雁眇眇兮南<lb/>
多身去兮天畔心折兮湖岸春山胡爲兮塞路使我歸<lb/>
<pb n="KR4h0034_SBCK_071-10b"/>
夢兮撩亂<lb/>
　　　　同前　聶夷中<lb/>
欲別牽郎衣問郎遊何處不恨歸日遲莫向臨邛去<lb/>
　　　　同前二首　施肩吾<lb/>
古人謾歌西飛燕十年不見狂夫面三㪅風作切夢刀<lb/>
萬轉愁成繫腸線所嗟不及牛女星一年一度得相見<lb/>
老母別愛子少妻送征郎血流既四面乃亦斷二腸不<lb/>
愁寒無衣不怕飢無糧惟恐征戰不還鄉母化爲鬼妻<lb/>
爲孀<lb/>
　　　　同前　吳　融<lb/>
紫燕黄鵠雖別離一舉千里何難追猶聞啼風與叫月<lb/>
<pb n="KR4h0034_SBCK_071-11a"/>
流連斷續令人悲賦情㪅有深繾綣碧甃千尋尚爲淺<lb/>
蟾蜍正向淸夜流蛺蝶須教墮絲罥莫道斷絲不可續<lb/>
丹穴鳳凰膠不遠草草通流水不廻海上兩潮長自返<lb/>
樂府詩集卷第七十一<lb/>
　　　　　　　東呉毛晉訂正　男扆再訂<lb/>
<pb n="KR4h0034_SBCK_071-11b"/>
<pb n="KR4h0034_SBCK_071-11b"/>
</p>
<p>
</p>
  </div>
</body>
</text>
</TEI>
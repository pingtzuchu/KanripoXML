<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_099-1a"/>
樂府詩集巻第九十九<lb/>
　　　　　　　太原　郭茂倩　編次<lb/>
　　新樂府辭<lb/>
　　　新樂府　白居易<lb/>
　　　　八駿圖<lb/>
穆王八駿天馬駒後人愛之寫為圖背如龍兮頸如象<lb/>
骨竦筋髙脂肉壮日行萬里速如飛穆王獨乘何所之<lb/>
四荒八極踏欲遍三十二蹄無歇時屬車軸折趂不及<lb/>
黄屋草生棄若遺瑶池西赴王母宴七廟經年不親薦<lb/>
璧臺南與盛姬遊眀堂不復朝諸侯白雲黄竹歌聲動<lb/>
一人荒樂萬人愁周從后稷至文武積徳累功世勤苦<lb/>
<pb n="KR4h0034_SBCK_099-1b"/>
豈知纔及四代孫心輕王業如灰土由來尤物不在大<lb/>
能蕩君心則爲害文帝却之不肯乘千里馬去漢道興<lb/>
穆王得之不爲戒八駿駒來周室壊至今此物世稱珍<lb/>
不知房星之精下爲怪八駿圖君莫愛<lb/>
　　　　澗底松<lb/>
　　　　　左太沖詩曰鬱鬱澗底松離離山上苖以<lb/>
　　　　　彼徑寸莖䕃此百尺條世胄躡髙位英俊<lb/>
　　　　　沈下僚地勢使之然由來非一朝金張藉<lb/>
　　　　　舊業七葉珥漢貂馮公豈不偉白首不見<lb/>
　　　　　招澗底松葢取諸此<lb/>
有松百尺大十圍生在澗底寒且卑澗深山險人路絶<lb/>
<pb n="KR4h0034_SBCK_099-2a"/>
老死不逄工度之天子朙堂欠梁木<hi>楝一作</hi>此求彼有兩<lb/>
不知誰諭蒼蒼造物意但與之材不與地金張世禄原<lb/>
憲貧牛衣寒賤貂蟬貴貂蟬與牛衣髙下雖有殊髙者<lb/>
未必賢下者未必愚君不見沉沉海底生珊瑚歴歴天<lb/>
上種白榆<lb/>
　　　　牡丹芳<lb/>
牡丹芳牡丹芳黄金蘂綻紅玉房千片赤英霞爛爛百<lb/>
枝綘豔燈煌煌照地初開錦繡段當風不結蘭麝囊仙<lb/>
人琪樹白無色王母桃花小不香宿露輕盈汎紫豔朝<lb/>
陽照耀生紅光紅紫二色間深淺向背萬態隨低昂映<lb/>
葉多情隐羞面臥叢無力含醉妝低嬌笑容疑掩口凝<lb/>
<pb n="KR4h0034_SBCK_099-2b"/>
思怨人如斷腸穠姿貴彩信竒絶雜卉亂花無比方石<lb/>
竹金錢何細碎芙蓉芍藥苦尋常遂使王公與卿士遊<lb/>
花冠葢日相望輕車軟轝貴公主香衫細馬豪家郎衛<lb/>
公宅静閉東院西朙寺深開北廊戲蝶雙舞看人久<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>
鸎一聲春日長共愁日照芳難駐仍張帷幕垂隂涼花<lb/>
開花落二十日一城之人皆若狂三代以還文勝質人<lb/>
心重蕐不重實重蕐直至牡丹芳其來有漸非今日元<lb/>
和天子憂農桑䘏下動天天降祥去嵗嘉禾生九穂田<lb/>
中寂寞無人至今年瑞麥分兩岐君心獨喜無人知無<lb/>
人知可歎息我願暫求造化力減去牡丹妖豔色少回<lb/>
卿士愛花心同似吾君憂稼穡<lb/>
<pb n="KR4h0034_SBCK_099-3a"/>
　　　　紅線毯<lb/>
　　　　　白居易傳曰貞元中宣州進開様紅線毯<lb/>
紅線毯擇蠒繰絲清水煑揀絲練線紅藍染染為紅線<lb/>
紅於藍織作披香殿上毯披香殿廣十丈餘紅線織成<lb/>
可殿鋪綵絲茸茸香拂拂線軟花虚不勝物美人踏上<lb/>
歌舞來羅襪繡鞋隨步沒太原毯澀毳縷硬蜀都縟薄<lb/>
錦花冷不如此毯温且柔年年十月來宣州宣城太守<lb/>
加様織自謂為臣能竭力百夫同擔進宫中線厚絲多<lb/>
巻不得宣城太守知不知一丈毯千兩絲地不知寒人<lb/>
要暖少奪人衣作地衣<lb/>
　　　　杜陵叟<lb/>
<pb n="KR4h0034_SBCK_099-3b"/>
杜陵叟杜陵居嵗種薄田一頃餘三月無雨旱風起麥<lb/>
苖不秀多黄死九月降霜秋草寒禾穂未熟皆青乾長<lb/>
吏朙知不申破急斂㬥徴求考課典桑賣地納官租朙<lb/>
年衣食將何如剝我身上帛奪我口中粟虐人害物即<lb/>
豺狼何必鉤爪鋸牙食人肉不知何人奏皇帝帝心惻<lb/>
隱知人弊白<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>紙上書徳音京畿盡放今年稅昨日里<lb/>
胥方到門手持勅牒牓鄉村十家租稅九家畢虚受吾<lb/>
君蠲免恩<lb/>
　　　　繚綾<lb/>
繚綾繚綾何所似不似羅綃與紈綺應似天台山上月<lb/>
朙前四十五尺瀑布泉中有文章又竒絶地鋪白煙花<lb/>
<pb n="KR4h0034_SBCK_099-4a"/>
簇雪織者何人衣者誰越溪寒女漢宫姬去年中使宣<lb/>
口勅天上取樣人間織織爲雲外秋雁行染作江南春<lb/>
水色廣裁衫袖長製裙金斗熨波刀翦文異彩竒文相<lb/>
隐映轉側看花花不定昭陽舞人恩正深春衣一對直<lb/>
千金汗沾粉汚不再著曵土拕<hi>踏一作</hi>泥無惜心繚綾織<lb/>
成費功績莫比尋常繒與帛絲細繰多女手疼札札千<lb/>
聲不盈尺昭陽殿裏歌舞人若見織時應也惜<lb/>
　　　　賣炭翁<lb/>
賣炭翁伐薪燒炭南山中滿面塵灰煙火色兩鬢蒼蒼<lb/>
十指黑賣炭得錢何所營身上衣裳口中食可憐身上<lb/>
衣正單心憂炭賤願天寒夜來城外一尺雪曉駕炭車<lb/>
<pb n="KR4h0034_SBCK_099-4b"/>
輾氷轍牛困人飢日已髙市南門外泥中歇翩翩兩騎<lb/>
來是誰黄衣使者白衫兒手把文書口稱勅回車叱牛<lb/>
牽向北一車炭千餘斤宫使驅將惜不得半匹紅紗一<lb/>
丈綾繫向牛頭充炭直<lb/>
　　　　母别子<lb/>
母别子子别母白日無光哭聲苦闗西驃騎大將軍去<lb/>
年破虜新䇿勲勅賜金錢二百萬洛陽迎得如花人新<lb/>
人來舊人棄掌上蓮花眼中刺寵新棄舊未足悲悲在<lb/>
君家畱兩兒一始扶床一初坐坐啼行哭牽人衣以汝<lb/>
夫婦新嬿婉使我母子生别離不如林中鳥與鵲母不<lb/>
失鶵雄伴雌應似後園桃李樹花落隨風子在枝新人<lb/>
<pb n="KR4h0034_SBCK_099-5a"/>
新人聽我語洛陽無限紅樓女但願將軍重立功更有<lb/>
新人勝於汝<lb/>
　　　　隂山道<lb/>
隂山道隂山道紇邏敦肥水泉好每至戎人送馬時道<lb/>
傍千里無纎草草盡泉枯馬病羸飛龍但印骨與皮五<lb/>
十匹縑易一匹縑去馬來無了日養無所用去非宜每<lb/>
嵗死傷十六七縑絲不足女工苦疎織短截充匹數藕<lb/>
絲蛛網三丈餘回鶻訴稱無用處咸安公主號可敦遠<lb/>
為可汗頻奏論元和二年下新勅内出金帛酬馬直仍<lb/>
照江淮馬價縑從此不令疎短織合羅將軍呼萬嵗捧<lb/>
授金銀與縑綵誰知黠虜啓貪心朙年馬多來一倍縑<lb/>
<pb n="KR4h0034_SBCK_099-5b"/>
漸好馬漸多隂山虜奈爾何<lb/>
　　　　時世妝<lb/>
時世妝時世妝出自城中傳四方時世流行無逺近顋<lb/>
不施朱面無粉烏膏注<hi>膏一作</hi>脣脣似泥雙睂畫作八字<lb/>
低妍蚩黑白失夲態妝成盡似含悲啼圜鬟垂鬢椎髻<lb/>
樣斜紅不暈赭面狀㫺聞被髪伊川中辛有見之知有<lb/>
戎元和妝梳君記取髻椎面赭非蕐風<lb/>
　　　　李夫人<lb/>
漢武帝初哭<hi>喪一作</hi>李夫人夫人病時不肯别死後畱得<lb/>
生前恩君恩不盡念未已甘泉殿裏令寫真丹青畫出<lb/>
竟何益不言不笑愁殺人又令方士合靈藥玉釡煎錬<lb/>
<pb n="KR4h0034_SBCK_099-6a"/>
金爐焚九蕐帳中夜悄悄反魂香降夫人魂夫人之魂<lb/>
在何許香煙引到焚香處旣來何苦不須㬰縹緲悠揚<lb/>
還滅去去何速兮來何遲是耶非耶兩不知翠蛾髣髴<lb/>
平生貌不似昭陽寢疾時魂之不來君心苦魂之來兮<lb/>
君亦悲背燈隔帳不得語安用暫來還見為傷心不獨<lb/>
漢武帝自古及今皆若斯君不見穆王三日哭重璧臺<lb/>
前傷盛姬又不見泰陵一掬淚馬嵬路上念楊妃縱令<lb/>
妍姿豔質化為土此恨長在無銷期生亦惑死亦惑尤<lb/>
物惑人忘不得人非木石皆有情不如不遇傾城色<lb/>
　　　　陵園妾<lb/>
陵園妾顔色如花命如葉命如葉薄將奈何一奉寢宫<lb/>
<pb n="KR4h0034_SBCK_099-6b"/>
年月多年月多春愁秋思知何限青絲髮落藂鬢疎紅<lb/>
玉膚銷繫裙慢憶㫺宫中被妒猜因讒得罪配陵來老<lb/>
母啼呼趂車别中官監送鎖門回山宫一閉無開日未<lb/>
死此身不令出松門到曉月徘徊柏城盡日風蕭瑟松<lb/>
門柏城幽閉深聞蟬聽鷰感光隂眼看菊蘂重陽淚手<lb/>
把梨花寒食心把花掩淚無人見緑蕪牆遶青苔院四<lb/>
季徒支妝粉錢一朝不識君王面遙想六宫奉至尊宣<lb/>
徽雪夜浴堂春雨露之恩不及者猶聞不啻三千人三<lb/>
千人我爾君恩何厚薄願令輪轉直陵園三嵗一來均<lb/>
苦樂<lb/>
　　　　鹽商婦<lb/>
<pb n="KR4h0034_SBCK_099-7a"/>
鹽商婦多金帛不事田農與蠶績南北東西不失家風<lb/>
水為鄉船作宅本是揚州小家女嫁得西江大商客緑<lb/>
鬟富去金釵多皓腕肥來銀釧窄前呼蒼頭後叱婢問<lb/>
爾因何得如此壻作鹽商十五年不屬州縣屬天子每<lb/>
年鹽利入官時少入官家多入私官家利薄私家厚鹽<lb/>
鐡尚書逺不知何况江頭魚米賤紅鱠黄橙香稲飯飽<lb/>
食濃妝倚柂樓兩朶紅顋花欲綻鹽商婦有幸嫁鹽商<lb/>
終朝美飯食終嵗好衣裳好衣美食有來處亦須慙愧<lb/>
桑弘羊桑弘羊死已乆不獨漢時今亦有<lb/>
　　　　杏為梁<lb/>
杏為梁桂為柱何人堂室李開府碧砌紅軒色未乾去<lb/>
<pb n="KR4h0034_SBCK_099-7b"/>
年身殁今移主髙其牆大其門誰家第宅盧將軍素泥<lb/>
朱板光未滅今嵗官收别賜人開府之堂將軍宅造未<lb/>
成時頭已白逆旅重居逆旅中心是主人身是客更有<lb/>
愚夫念身後心雖甚長計非久窮奢極麗越規模付子<lb/>
傳孫令保守莫教門外過客聞撫掌迴頭笑殺君君不<lb/>
見馬家宅尚猶存宅門題作奉宸園<hi>誠園一作奉</hi>君不見魏<lb/>
家宅屬他人詔贖賜還五代孫儉存奢失今在目安用<lb/>
髙牆圍大屋<lb/>
　　　　井底引銀瓶<lb/>
井底引銀瓶銀瓶欲上絲繩絶石上磨玉簪玉簪欲成<lb/>
中央折瓶沉簪折知奈何似妾今朝與君别憶㫺在家<lb/>
<pb n="KR4h0034_SBCK_099-8a"/>
為女時人言舉動有殊姿嬋娟兩鬢秋蟬翼宛轉雙蛾<lb/>
遠山色笑隨戲伴後園中此時與君未相識妾弄青梅<lb/>
憑<hi>倚一作</hi>短墻君騎白馬傍垂楊墻頭馬上遙相顧一見<lb/>
知君即斷腸知君斷腸共君語君指南山松柏樹感君<lb/>
松柏化為心暗合雙鬟逐君去到君家舎五六年君家<lb/>
大人頻有言聘則為妻奔是妾不堪主祀奉蘋蘩終知<lb/>
君家不可住其奈出門無去處豈無父母在髙堂亦有<lb/>
親情滿故鄉潛來更不通消息今日悲羞歸不得為君<lb/>
一日恩悞妾百年身寄言癡小人家女慎勿將身輕許<lb/>
人<lb/>
　　　　官牛<lb/>
<pb n="KR4h0034_SBCK_099-8b"/>
官牛官牛駕官車滻水岸邉般載沙一石沙㡬斤重朝<lb/>
載草載將何用載向五門官道西緑槐隂下鋪沙堤昨<lb/>
來新拜右丞相恐怕泥塗汚馬蹄右丞相馬蹄踏沙雖<lb/>
浄㓗牛領牽車欲流血右丞相但能濟人治國調隂陽<lb/>
官牛領穿亦無妨<lb/>
　　　　紫毫筆<lb/>
紫毫筆尖如錐兮利如刀江南石上有老兔喫竹飲泉<lb/>
生紫毫宣城之人采為筆千萬毛中揀一毫毫雖輕功<lb/>
甚重管勒工名充嵗貢君兮臣兮勿輕用勿輕用將何<lb/>
如願賜東西府御史願頒左右臺起居搦管趨入黄金<lb/>
闕抽毫立在白玉除臣有姦邪正衙奏君有動言直筆<lb/>
<pb n="KR4h0034_SBCK_099-9a"/>
書起居郎侍御史爾知紫毫不易致每嵗宣城進筆時<lb/>
紫毫之價如金貴慎勿空將彈失儀慎勿空將録制詞<lb/>
　　　　隋堤桺<lb/>
　　　　　通典曰隋煬帝大業初發河南諸郡男女<lb/>
　　　　　百餘萬開通濟渠自西苑引榖洛水逹于<lb/>
　　　　　河又引河通于淮海大業拾遺記曰煬帝<lb/>
　　　　　將幸江都命雲屯將軍<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>祜謀濬黃河入<lb/>
　　　　　汴堤使勝巨艦所謂隋堤也<lb/>
隋堤桺嵗久年深盡衰朽風飄飄兮雨蕭蕭三株兩株<lb/>
汴河口老枝病葉愁殺人曾經大業年中春大業年中<lb/>
煬天子種桺成行夾流水西自黃河東至淮緑影一千<lb/>
<pb n="KR4h0034_SBCK_099-9b"/>
三百里大業末年春草月桺色如煙絮如雪南幸江都<lb/>
恣佚遊應將此桺繫龍舟紫髯郎將護錦纜青娥御史<lb/>
直迷樓海内財力此時竭舟中歌笑何日休上荒下困<lb/>
勢不久宗社之危如綴旒煬天子自言福祚長無窮豈<lb/>
知皇子封酅公龍舟未過彭城閣義旗已入長安宫蕭<lb/>
墻禍生人事變晏駕不得歸秦中土墳數尺何處塟吴<lb/>
公臺下多悲風二百年來汴河路沙草和煙朝復暮後<lb/>
王何以鑒前王請看隋堤亾國樹<lb/>
　　　　草茫茫<lb/>
草茫茫土蒼蒼蒼蒼茫茫在何處驪山脚下秦皇墓墓<lb/>
中下錮三重泉當時自以為深固下流水銀象江海上<lb/>
<pb n="KR4h0034_SBCK_099-10a"/>
綴珠光作烏兔别爲天地於其間擬將富貴隨身去一<lb/>
朝盗掘墳陵破龍椁神堂三月火可憐寳玉歸人間暫<lb/>
借泉中買身禍奢者狼籍儉者安一凶一吉在眼前憑<lb/>
君囘首向南望漢文塟在霸陵原<lb/>
　　　　古塜狐<lb/>
古塜狐妖且老化爲婦人顔色好頭變雲鬟面變妝大<lb/>
尾曵作長紅裳徐徐行傍荒村路日欲草時人静處或<lb/>
歌或舞或悲啼翠睂不動花顔低忽然一笑千萬態見<lb/>
者十人八九迷假色迷人猶若是眞色迷人應過此彼<lb/>
眞此假俱迷人人心惡假貴重眞狐假女妖害猶淺一<lb/>
朝一夕迷人眼女爲狐媚害即深日長月長溺人心何<lb/>
<pb n="KR4h0034_SBCK_099-10b"/>
况褒妲之色善蠱惑能喪人家覆人國君看為害淺深<lb/>
間豈將假色同真色<lb/>
　　　　黑潭龍<lb/>
黑潭水深色如墨傳有神龍人不識潭上架屋官立祠<lb/>
龍不能神人神之豐凶水旱與疾疫鄉里皆言龍所為<lb/>
家家養豚漉清酒朝祈草賽依巫口神之來兮風飄飄<lb/>
紙錢動兮錦傘揺神之去兮風亦静香火滅兮盃盤冷<lb/>
肉堆潭岸石酒潑廟前草不知龍神饗幾多林䑕山狐<lb/>
長醉飽狐何幸豚何辜年年殺豚將餧狐狐假龍神殺<lb/>
豚盡九重泉底龍知無<lb/>
　　　　天可度<lb/>
<pb n="KR4h0034_SBCK_099-11a"/>
天可度地可量唯有人心不可防但見丹誠赤如血誰<lb/>
知偽言巧似簧勸君掩鼻君莫掩使君夫婦為參商勸<lb/>
君掇蜂君莫掇使君父子成豺狼海底魚兮天上鳥髙<lb/>
可射兮深可釣唯有人心相對時咫尺之間不能料君<lb/>
不見李義府之輩笑欣欣笑中有刀潛殺人隂陽神變<lb/>
皆可測不測人間笑是瞋<lb/>
　　　　秦吉了<lb/>
　　　　　唐書樂志曰嶺南有鳥似鸜鵒而稍大乍<lb/>
　　　　　視之不相分辨籠養久則能言無不通南<lb/>
　　　　　人謂之吉了開元初廣州獻之聲音雄重<lb/>
　　　　　委曲識人情惠於鸚鵡逺矣漢書武帝夲<lb/>
<pb n="KR4h0034_SBCK_099-11b"/>
　　　　　紀書南越獻馴象能言鳥即吉了也<lb/>
秦吉了出南中彩毛青黑花頸紅耳聰心惠舌端巧鳥<lb/>
語人言無不通昨日長爪鳶今朝大觜鳥鳶梢乳鷰一<lb/>
窠覆烏啄母雞雙眼枯雞號墮地鷰驚去然後拾卵攫<lb/>
其鶵豈無鵰與鶚嗉中肉飽不肯搏亦有鸞鶴羣閒立<lb/>
颺高如不聞秦吉了人云爾是能言鳥豈不見雞鷰之<lb/>
寃苦吾聞鳯凰百鳥主爾竟不為鳯凰之前致一言安<lb/>
用噪噪閒言語<lb/>
　　　　鵶九劒<lb/>
歐冶子死千年後精靈暗授張鵶九鵶九鑄劒吴山中<lb/>
天與日時神借功金鐡騰精火翻焰踴躍求為鏌鎁劒<lb/>
<pb n="KR4h0034_SBCK_099-12a"/>
劒成未試十餘年有客持金買一觀誰知開匣長思用<lb/>
三尺青虵不肯蟠客有心劒無口客代劒言告鵶九君<lb/>
勿矜我玉可切君勿誇我鍾可刜不如持我決浮雲無令<lb/>
漫漫蔽白日為君使無私之光及萬物蟄蟲昭蘇萌草出<lb/>
　　　　采詩官<lb/>
　　　　　漢書藝文志曰哀樂之心感而歌詠之聲<lb/>
　　　　　發誦其言謂之詩詠其聲謂之歌故古有<lb/>
　　　　　采詩之官王者所以觀風俗知得失自考<lb/>
　　　　　政也食貨志曰孟春之月行人振木鐸徇<lb/>
　　　　　于路以采詩獻之大師比其音律以獻於<lb/>
　　　　　天子采詩謂采取怨刺之詩也<lb/>
<pb n="KR4h0034_SBCK_099-12b"/>
采詩官采詩聽謌導人言言者無罪聞者誡下流上通<lb/>
上下泰周滅秦興至隋氏十代采詩宫不置郊廟登歌<lb/>
讚君美樂府豔詞悅君意若求興諭規刺言萬句千章<lb/>
無一字不是章句無規刺漸及朝廷絶諷議諍臣杜口<lb/>
為冗員諫鼓髙懸作虚器一人負扆常端黙百辟入門<lb/>
兩自媚夕郎所賀皆徳音春官每奏唯祥瑞君之堂兮<lb/>
千里逺君之門兮九重閟君耳唯聞堂上言君眼不見<lb/>
門前事貪吏害民無所忌奸臣蔽君無所畏君不見厲<lb/>
王胡亥之末年羣臣有利君無利君兮君兮願聽此欲<lb/>
開壅蔽逺人情先向歌詩求諷刺<lb/>
樂府詩集巻第九十九<hi>終</hi>東呉毛晉訂正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_022-1a"/>
樂府詩集巻第二十二<lb/>
　　　　　　　太原　郭茂倩　編次<lb/>
　　横吹曲辭<lb/>
　　　漢横吹曲<lb/>
　　　　前出塞九首　杜　甫<lb/>
戚戚去故里悠悠赴交河公家有程期亾命嬰禍羅君<lb/>
已富土境開邊一何多棄絶父母恩吞聲行負戈<lb/>
出門日已遠不受徒旅欺骨肉恩豈斷男兒死無時走<lb/>
馬脱轡頭手中挑青絲捷下萬仭崗俯身試搴旗<lb/>
磨刀嗚咽水水赤刃傷手欲輕腸斷聲心緒亂已久丈<lb/>
夫誓許國憤惋復何有功名圗麒麟戰骨當速朽<lb/>
<pb n="KR4h0034_SBCK_022-1b"/>
送徒既有長遠戍亦有身生死向前去不勞吏怒嗔路<lb/>
逢相識人附書與六親哀哉兩决絶不復同苦辛<lb/>
迢迢萬餘里領我赴三軍軍中異苦樂主將寧盡聞隔<lb/>
河見胡騎倐忽數百羣我始為奴僕㡬時樹功勲<lb/>
挽弓當挽彊用箭當用長射人先射馬擒寇先擒王殺<lb/>
人亦有限列國自有疆苟能制侵陵豈在多殺傷<lb/>
驅馬天雨雪軍行入髙山逕危抱寒石指落曾冰間已<lb/>
去漢月遠何時築城還浮雲暮南征可望不可攀<lb/>
單于寇我壘百里風塵昬雄劒四五動彼軍為我奔虜<lb/>
其名王歸繫頸授轅門潛身備行列一勝何足論<lb/>
從軍十年餘能無分寸功衆人貴苟得欲語羞雷同中<lb/>
<pb n="KR4h0034_SBCK_022-2a"/>
原有鬭争况在狄與戎丈夫四方志安可辭固竆<lb/>
　　　　後出塞五首<lb/>
男兒生世間及壯當封侯戰伐有功業焉能守舊丘召<lb/>
募赴薊門軍動不可留千金買馬鞭<hi>鞍一作</hi>百金裝刀頭<lb/>
閭里送我行親戚擁道周班白居上列酒酣進庶羞少<lb/>
年别有贈含笑看呉鈎<lb/>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸朙月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
古人重守邊今人重髙勲豈知英雄主出師亘長雲六<lb/>
合已一家四夷且孤軍遂使貔虎士奮身勇所聞拔劒<lb/>
<pb n="KR4h0034_SBCK_022-2b"/>
擊大荒日牧<hi>收一作</hi>胡馬羣誓開玄冥北持以奉吾君<lb/>
獻凱日繼踵兩蕃静無虞漁陽豪俠地擊鼓吹笙竽雲<lb/>
帆轉遼海粳稻來東呉越羅與楚練照耀輿臺軀主將<lb/>
位益崇氣驕陵上都邊人不敢議議者死路衢<lb/>
我本良家子出師亦多門将驕益愁思身貴不足論躍<lb/>
馬二十年恐辜朙主恩坐見幽州騎長驅河洛昬中夜<lb/>
間道歸故里但空村惡名幸脱免竆老無兒孫<lb/>
　　　　出塞　皇甫冉<lb/>
吹角出塞門前瞻卽胡地三軍盡回首皆灑望鄉淚轉<lb/>
念關山長行看風景異由來征戍客各負輕生義<lb/>
　　　　同前　王之奐<lb/>
<pb n="KR4h0034_SBCK_022-3a"/>
黄砂直上白雲間一片孤城萬仭山羌笛何湏怨楊桺<lb/>
春光不度玉門關<lb/>
　　　　同前　耿　緯<lb/>
漢家邊事重竇憲出臨戎絶漠秋山在陽關舊路通列<lb/>
營依茂草吹角向髙風㪅就燕然石看銘破虜功<lb/>
　　　　同前　張　籍<lb/>
秋塞雪初下將軍逺出師分營長記火放馬不收旗月<lb/>
冷邊帳溼沙昬夜探遲征人皆白首誰見滅胡時<lb/>
　　　　同前　劉　駕<lb/>
胡風不開花四氣多作雪北人尚凍死况我本南越古<lb/>
來犬羊地廵狩無遺轍九土耕不盡武皇猶征伐中天<lb/>
<pb n="KR4h0034_SBCK_022-3b"/>
有髙閣圗畫何時歇坐恐塞上山低扵砂中骨<lb/>
　　　　出塞曲　劉　濟<lb/>
將軍在重圍音信絶不通羽書如流星飛入甘泉宮倚<lb/>
是并州兒少年心膽雄一朝隨召募百戰争王公去年<lb/>
桑乾北今年桑乾東死是征人死功是將軍功汗馬牧<lb/>
秋月疲兵臥霜風仍聞左賢王更欲圗雲中<lb/>
　　　　同前　于　鵠<lb/>
微雪將軍出吹笳天未朙觀兵登古戍斬將對雙旌分<lb/>
陣瞻山勢?軍制馬鳴如今新史上已有滅胡名<lb/>
單于驕愛獵放火到軍城待月調新弩防秋置逺營空<lb/>
山朱㦸影寒磧鐵衣聲逢著降胡說隂山有伏兵<lb/>
<pb n="KR4h0034_SBCK_022-4a"/>
　　　　同前　僧貫休<lb/>
掃盡狂胡跡回戈望故關相逢唯死鬭豈易得生還縱<lb/>
宴參胡樂收兵過雪山不封十萬户此事亦應閒<lb/>
玉帳將軍意慇懃把酒論功髙寧在我陣沒與招魂塞<lb/>
色干戈束軍容喜氣屯男兒今始是敢出玉關門<lb/>
囘首隴山頭連天草木秋聖君應入夢半路遣封侯水<lb/>
不擔隂雪柴令倒戍樓歸來麟閣上春色滿皇州<lb/>
　　　　入塞　王　襃<lb/>
戍久風塵色勲多意氣豪建章樓閣迥長安陵樹髙度<lb/>
冰傷馬骨經寒墜節旄行當見天子無假用錢刀<lb/>
　　　　同前　何　妥<lb/>
<pb n="KR4h0034_SBCK_022-4b"/>
桃林千里險候騎亂紛紛問此將何事嫖姚封冠軍囘<lb/>
旌引流電歸葢轉行雲待任蒼龍傑方當論次勲<lb/>
　　　　同前　劉希夷<lb/>
將軍䧟虜圍邊務息戎機霜雪交河盡旌旗入塞飛曉<lb/>
光隨馬度春色伴人歸課績朝朙主臨軒拜武威<lb/>
　　　　入塞曲　耿　緯<lb/>
将軍帶十圍重錦製戎衣猿臂銷弓力虬鬚長劒威首<lb/>
登平樂宴新破大宛歸樓上姝姬笑門前問客稀暮烽<lb/>
玄菟急秋草紫驑肥未奉君王詔髙槐晝掩扉<lb/>
　　　　同前　僧貫休<lb/>
單于烽火動都護去天涯别賜黄金甲親臨白玉墀塞<lb/>
<pb n="KR4h0034_SBCK_022-5a"/>
垣湏静謐師旅審安危定遠條支寵如今勝古時<lb/>
方見將軍貴分朙對冕旒聖恩如遠被狂虜不難收臣<lb/>
節唯期死功勲敢望侯終辭修里第從此出皇州<lb/>
百里精兵動參差便渡遼如何好白日亦照此天驕逺<lb/>
樹深疑賊驚蓬迥似鵰凱歌何日唱磧路共天遥<lb/>
　　　　同前　沈　彬<lb/>
欲爲皇王服逺戎萬人金甲鼓鼙中陣雲暗塞三邊黑<lb/>
兵血愁天一片紅半夜飜營旗攪月深秋防戍劒磨風<lb/>
謗書未及朙君爇臥骨將軍已殁功<lb/>
苦戰沙間臥箭痕戍樓閒上望星文生希國澤分偏將<lb/>
死奪河源答聖君鳶覷敗兵眠白草馬驚邊鬼哭隂雲<lb/>
<pb n="KR4h0034_SBCK_022-5b"/>
功多地遠無人紀漢閣笙歌日又曛<lb/>
　　　　折楊栁　梁元帝<lb/>
　　　　　唐書樂志曰梁樂府有胡吹歌云上馬不<lb/>
　　　　　捉鞭反拗楊桺枝下馬吹横笛愁殺行客<lb/>
　　　　　兒此歌辭元出北國即鼓角横吹曲折楊<lb/>
　　　　　桺是也宋書五行志曰晉太康末京洛為<lb/>
　　　　　折楊桺之歌其曲有兵革苦辛之辭按古<lb/>
　　　　　樂府又有小折楊桺相和大曲有折楊桺<lb/>
　　　　　行清商四曲有月節折楊桺歌十三曲與<lb/>
　　　　　此不同<lb/>
山髙巫峽長垂楊復垂楊同心且同折故人懷故鄉山<lb/>
<pb n="KR4h0034_SBCK_022-6a"/>
似蓮花艶流如朙月光寒夜猿聲徹遊子淚霑裳<lb/>
　　　　同前　桺　惲<lb/>
楊桺亂成絲攀折上春時葉宻鳥飛礙風輕花落遲城<lb/>
髙短簫發林空畫角悲曲中别無意併是為相思<lb/>
　　　　同前　劉　邈<lb/>
髙樓十載别楊桺濯絲枝摘葉驚開駚攀條恨久離年<lb/>
年阻音息月月減容儀春來誰不望相思君自知<lb/>
　　　　同前　陳後主<lb/>
楊桺動春情倡園妾屢驚入樓含粉色依風雜管聲武<lb/>
昌識新種官渡有殘生還將出塞曲仍共胡笳鳴<lb/>
長條黄復緑垂絲宻且繁花落幽人逕歩隱將軍屯谷<lb/>
<pb n="KR4h0034_SBCK_022-6b"/>
暗宵鉦響風髙夜笛喧聊持暫攀折空足憶中園<lb/>
　　　　同前　岑敬之<lb/>
将軍始見知細桺繞營垂懸絲拂城轉飛絮上宮吹塞<lb/>
門交度葉谷口暗還<hi>横一作</hi>枝曲城攀折處唯言怨别離<lb/>
　　　　同前　徐　陵<lb/>
嫋嫋河堤樹依依魏主營江陵有舊曲洛下作新聲妾<lb/>
對長楊苑君登髙桺城春還應共見蕩子太無情<lb/>
　　　　同前　張正見<lb/>
楊桺半垂空裊裊上春中枝疎董澤箭葉碎楚臣弓色<lb/>
映長河水花飛髙樹風莫言限宮掖不閉長楊宮<lb/>
　　　　同前　王　瑳<lb/>
<pb n="KR4h0034_SBCK_022-7a"/>
塞外無春色上林桺已黄枝影侵宮暗葉彩亂星光陌<lb/>
頭藏戲鳥樓上掩新妝攀折思爲贈心期别路長<lb/>
　　　　同前　江　總<lb/>
萬里音塵絶千條楊桺結不悟倡園花遥同天嶺雪春<lb/>
心自浩蕩春樹聊攀折共此依依情無奈年年别<lb/>
　　　　同前　盧照隣<lb/>
倡樓啓曙扉園桺正依依鳥鳴知嵗隔條變識春歸露<lb/>
葉疑啼臉風花亂舞衣攀折聊將寄軍中書信稀<lb/>
　　　　同前　沈佺期<lb/>
玉牕朝日映羅帳春風吹拭淚攀楊桺長條宛地垂白<lb/>
花飛歴亂黄鳥思參差妾自肝腸斷傍人那得知<lb/>
<pb n="KR4h0034_SBCK_022-7b"/>
　　　　同前　喬知之<lb/>
可憐濯濯春楊桺攀折將來就纎手妾容與此同盛衰<lb/>
何必君恩獨能久<lb/>
　　　　同前　劉　憲<lb/>
沙塞三河道金閨二月春碧烟楊桺色紅粉綺羅人露<lb/>
葉憐啼臉風花思舞巾攀持君不見為聽曲中新<lb/>
　　　　同前　崔　湜<lb/>
二月風光半三邊戍不還年蕐妾自惜楊桺為君攀落<lb/>
絮縁衫袖垂條拂髻鬟那堪音信斷流涕望陽關<lb/>
　　　　同前　韋承慶<lb/>
萬里邊城地三春楊桺節葉似鏡中睂花如關外雪征<lb/>
<pb n="KR4h0034_SBCK_022-8a"/>
人遠鄉思倡婦髙樓别不忍擲年蕐含情寄攀折<lb/>
　　　　同前　歐陽瑾<lb/>
垂桺拂妝臺葳蕤葉半開年蕐枝上見邊思曲中來嫩<lb/>
色宜新雨輕花伴落梅朝朝倦攀折征戍㡬時回<lb/>
　　　　同前　張　祜<lb/>
紅粉青樓曙垂楊仲月春懐君重攀折非妾妬腰身舞<lb/>
帶縈絲斷嬌娥向葉嚬横吹凡㡬曲獨自最愁人<lb/>
　　　　同前　張九齡<lb/>
纎纎折楊桺持此寄情人一枝何足貴憐是故園春遲<lb/>
景那能久流芳不及新更愁征戍客鬢老邊城塵<lb/>
　　　　同前　余延夀<lb/>
<pb n="KR4h0034_SBCK_022-8b"/>
天道連國門東西種楊桺葳𬎼君不見裊娜垂來久縁<lb/>
枝棲暝禽雄去雌獨吟餘花怨春盡微月起秋隂坐望<lb/>
牕中蝶起攀枝上葉好風吹長條婀娜如何妾妾見桺<lb/>
園新髙樓四五春莫吹胡塞<hi>笳一作</hi>曲愁殺隴頭人<lb/>
　　　　同前　李　白<lb/>
垂楊拂緑水揺豔<hi>豔裔一作</hi>東風年花朙玉關雪葉暖金窻<lb/>
烟羙人結長恨相對心悽然攀條折春色逺寄龍庭前<lb/>
<hi>沙邊一作龍</hi>
　　　　同前　孟　郊<lb/>
楊桺多短枝短枝多别離贈遠累攀折柔條安得垂青<lb/>
春有定節離别無定時但恐人别促不怨來遲遲莫言<lb/>
<pb n="KR4h0034_SBCK_022-9a"/>
短枝條中有長相思朱顔與緑楊併在别離期<lb/>
樓上春風過風前楊桺歌枝疎縁别苦曲怨為年多花<lb/>
驚燕地雪葉映楚池波誰堪别離此征戍在交河<lb/>
　　　　同前　李　端<lb/>
東城攀桺葉桺葉低著草少壯莫輕年輕年有人老桺<lb/>
發遍州崗登髙堪斷腸雨烟輕漠漠何樹近君鄉贈君<lb/>
折楊桺顔色豈能久上客莫沾巾佳人正回首新桺送<lb/>
君行古桺傷君情突兀臨荒渡婆娑出舊營隋家兩岸<lb/>
盡陶宅五株平日暮偏愁望春山有鳥聲<lb/>
　　　　同前　翁　綬<lb/>
紫陌金堤映綺羅遊人處處動離歌隂移古戍迷荒草<lb/>
<pb n="KR4h0034_SBCK_022-9b"/>
花帶殘陽落逺波臺上少年吹白雪樓中思婦斂青蛾<lb/>
殷勤攀折贈行客此去關山雨雪多<lb/>
樂府詩集巻第二十二<hi>終</hi>東吳毛晉訂正<lb/>
</p>
<p>
</p>
  </div>
</body>
</text>
</TEI>
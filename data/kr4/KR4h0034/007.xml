<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_007-1a"/>
樂府詩集巻第七<lb/>
　　　　　　　太原　郭茂倩　編次<lb/>
　　郊廟歌辭<lb/>
　　　唐祭汾陰樂章<lb/>
　　　　　唐書樂志曰玄宗開元十一年祭皇地祇<lb/>
　　　　　於汾陰迎神用順和八變皇帝行用太和<lb/>
　　　　　登歌奠玉用肅和迎俎用雍和酌獻飲福<lb/>
　　　　　用壽和送文舞出迎武舞入用舒和武舞<lb/>
　　　　　用凱安送神用順和<lb/>
　　　　順和　韓<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>復<lb/>
大樂和暢殷薦朙神一降通感八變必臻有求斯應無<lb/>
<pb n="KR4h0034_SBCK_007-1b"/>
德不親降靈醉止休徵萬人<lb/>
　　　　同前　盧從愿<lb/>
坤元載物陽樂發生播殖資始品彚咸享列俎棊布方<lb/>
壇砥平神歆禋祀后德惟朙<lb/>
　　　　同前　劉　晃<lb/>
大君出震有事郊禋齋戒既肅馨香畢陳樂和禮備候<lb/>
暖風春恭惟降福實頼朙神<lb/>
　　　　同前　韓　休<lb/>
於穆濬哲維清緝熙肅事昭配永言孝<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>滌濯静嘉馨<lb/>
香在兹神之聽之用受福釐<lb/>
　　　　太和　王　朘<lb/>
<pb n="KR4h0034_SBCK_007-2a"/>
於穆聖皇六葉重光太原刻頌后土疏塲寶鼎呈符歊<lb/>
雲孕祥禮樂備矣降福穰穰<lb/>
　　　　肅和　崔玄童<lb/>
聿脩嚴配展事禋宗祥符寶鼎禮備黄琮祝詞以信朙<lb/>
德惟聰介兹景福永永無窮<lb/>
　　　　雍和　賈　曾<lb/>
蠲我漸饎絜我膋薌有豆孔碩爲羞既臧至誠無昧精<lb/>
意惟芳神其醉止欣欣樂康<lb/>
　　　　壽和　蘇　頲<lb/>
禮物斯具樂章乃陳誰其作主皇考聖眞對越在天聖<lb/>
朙佐神窅然汾上厚澤如春<lb/>
<pb n="KR4h0034_SBCK_007-2b"/>
　　　　舒和　何　鸞<lb/>
樂奏云闋禮章載䖍禋宗于地昭假于天惟馨薦矣既<lb/>
醉歆焉神之降福永永萬年<lb/>
　　　　凱安　蔣　挺<lb/>
維嵗之吉維辰之良聖君紱冕肅事壇塲大禮巳備大<lb/>
樂斯張神其醉止降福無疆<lb/>
　　　　順和　源光裕<lb/>
方丘既膳嘉饗載謐齋敬畢誠陶匏貴質秀畢豐薦芳<lb/>
<hi>芬一作</hi>俎盈實永永福流其昇如曰<lb/>
　　　唐禪社首樂章<lb/>
　　　　　唐書樂志曰玄宗開元十三年禪社首山<lb/>
<pb n="KR4h0034_SBCK_007-3a"/>
　　　　　祭地祇樂迎神用順和皇帝行用太和登<lb/>
　　　　　歌奠玉帛用肅和迎俎入用雍和初獻用<lb/>
　　　　　壽和飲福用福和還宮用太和送神用靈<lb/>
　　　　　具醉以代順和<lb/>
　　　　順和　賀知章<lb/>
至哉含柔德萬物資以生常順稱厚載流謙通變盈聖<lb/>
心事能察增廣陳厥誠黄祇僾如在泰折俟咸亨<lb/>
　　　　太和<lb/>
肅我成命於昭黄祇裘冕而祀陟降在斯五音克備八<lb/>
變聿施緝熙肆靖厥心匪離<lb/>
　　　　肅和<lb/>
<pb n="KR4h0034_SBCK_007-3b"/>
黄祇是祗我其夙夜夤畏誠絜匪遑寧舍禮以琮玉薦<lb/>
厥茅藉念兹降康胡寧克暇<lb/>
　　　　雍和<lb/>
夙夜宥密不敢寧宴五齊既陳八音在縣粢盛以絜房<lb/>
俎斯薦惟德惟馨尚兹克徧<lb/>
　　　　壽和<lb/>
惟以朙發有懷載殷樂盈而反禮順其禋立淸以獻薦<lb/>
欲是親於穆不巳裒對斯臻<lb/>
　　　　福和<lb/>
穆穆天子告成岱宗大裘如濡執珽有顒樂以平志禮<lb/>
以和容上帝臨我云胡肅邕<lb/>
<pb n="KR4h0034_SBCK_007-4a"/>
　　　　太和<lb/>
昭昭有唐天俾萬國列祖應命四宗順則申錫無疆宗<lb/>
我同德曾孫繼緒享神配極<lb/>
　　　　靈具醉　源乾曜<lb/>
靈具醉杳熙熙靈將往眇禗禗顧朙德吐正辭爛遺光<lb/>
流禎祺<lb/>
　　　唐祭神州樂章<lb/>
　　　　　唐書樂志曰貞觀中祭神州于北郊迎神<lb/>
　　　　　用順和皇帝行用太和登歌奠玉帛用肅<lb/>
　　　　　和迎俎用雍和酌獻飲福用壽和送文舞<lb/>
　　　　　出迎武舞入用舒和武舞用凱安送神用<lb/>
<pb n="KR4h0034_SBCK_007-4b"/>
　　　　　順和順和詞同夏至方丘太和壽和凱安<lb/>
　　　　　詞同<hi>用一作</hi>冬至圜丘竝褚亮等作<lb/>
　　　　肅和<lb/>
大矣坤儀至哉神縣包含日域牢籠月竁露絜三淸風<lb/>
調六變皇祇届止式歆恭薦<lb/>
　　　　雍和<lb/>
泰折嚴享陰郊展敬禮以導神樂以和性黝牲在列黄<lb/>
琮俯暎九土既平萬邦貽慶<lb/>
　　　　舒和<lb/>
坤道降祥和庶品靈心載德厚羣生水土既調三極泰<lb/>
文武畢備九區平<lb/>
<pb n="KR4h0034_SBCK_007-5a"/>
　　　唐祭神州樂章<lb/>
　　　　　唐書樂章曰太樂舊有祭神州迎送神辭<lb/>
　　　　　二章不詳所起<lb/>
　　　　迎神<lb/>
黄輿厚載赤寰歸德含育九區保安萬國誠敬無怠禋<lb/>
祀有則樂以迎神其儀不忒<lb/>
　　　　送神<lb/>
神州陰祀洪恩廣濟草樹霑和飛沉沐惠禮脩鼎俎奠<lb/>
歆瑤幣送樂有章靈軒其逝<lb/>
　　　唐祭太社樂章<lb/>
　　　　　唐書樂志曰貞觀中祭太社樂迎神用順<lb/>
<pb n="KR4h0034_SBCK_007-5b"/>
　　　　　和皇帝行用太和登歌奠玉帛用肅和迎<lb/>
　　　　　俎用雍和酌獻飲福用壽和送文舞出迎<lb/>
　　　　　武舞入用舒和武舞用凱安送神用順和<lb/>
　　　　　順和詞同夏至方丘太和肅和凱安詞同<lb/>
　　　　　冬至圜丘竝禇亮等作<lb/>
　　　　肅和<lb/>
后土凝德神功協契九域底平兩儀交際戊期應序陰<lb/>
墉展幣靈車少畱俯歆樽桂<lb/>
　　　　雍和<lb/>
美報崇本嚴恭展事受露疏壇承風啓地絜粢登俎醇<lb/>
犧入饋介福遠流羣生畢遂<lb/>
<pb n="KR4h0034_SBCK_007-6a"/>
　　　　舒和<lb/>
神道發生敷九稼陰極乗仁暢八埏緯武經文隆景化<lb/>
登祥薦祉啓豐年<lb/>
　　　唐祭太社樂章<lb/>
　　　　　唐書樂志曰太樂舊有太社迎送神辭二<lb/>
　　　　　章不詳所起<lb/>
　　　　迎神<lb/>
烈山有子后土有臣播種百榖濟育兆人春官緝禮宗<lb/>
伯司禋戊爲吉日迎享兹辰<lb/>
　　　　送神<lb/>
吉祥式就酬功載畢親地尊天禮文經術貺徵令序福<lb/>
<pb n="KR4h0034_SBCK_007-6b"/>
流初日神馭爰歸祠官其出<lb/>
　　　唐享先農樂章<lb/>
　　　　　唐書樂志曰貞觀中享先農樂迎神用誠<lb/>
　　　　　和皇帝行用太和登歌奠玉帛用肅和迎<lb/>
　　　　　俎用雍和酌獻飲福用壽和送文舞出迎<lb/>
　　　　　武舞入用舒和武舞用凱安送神用誠和<lb/>
　　　　　其太和壽和凱安詞同冬至圜丘竝褚亮<lb/>
　　　　　等作<lb/>
　　　　誠和<lb/>
粒食伊始農之所先古今攸頼是曰人天耕斯帝籍播<lb/>
厥公田式崇朙祀神其福焉<lb/>
<pb n="KR4h0034_SBCK_007-7a"/>
　　　　肅和<lb/>
罇彜既列瑚簋方薦歌工載登幣禮斯奠肅肅享祀顒<lb/>
顒纓弁神之聽之福流寰縣<lb/>
　　　　雍和<lb/>
前夕視牲質朙奉俎沐芳整弁其儀式序盛禮畢陳嘉<lb/>
樂備舉歆我懿德非馨稷黍<lb/>
　　　　舒和<lb/>
羽籥低昻文綴巳干戚蹈厲武行初望嵗祈農神所聽<lb/>
延祥介福豈云虚<lb/>
　　　唐享先農樂章<lb/>
　　　　　唐書樂志曰太樂舊有享先農送神辭一<lb/>
<pb n="KR4h0034_SBCK_007-7b"/>
　　　　　章不詳所起<lb/>
　　　　誠和<lb/>
三推禮就萬庾祈凝夤賓志遠藨蓘惟興降歆肅薦垂<lb/>
祐祇膺送神有樂神其上昇<lb/>
　　　唐享先蠶樂章<lb/>
　　　　　唐書樂志曰朙慶中皇后親蠶內出享先<lb/>
　　　　　𧖟樂章迎神用永和亦曰頌德皇后升壇<lb/>
　　　　　用肅和登歌奠幣用展敬迎俎用絜誠飲<lb/>
　　　　　福送神用昭慶<lb/>
　　　　永和<lb/>
芳春開令序韶苑暢和風惟靈申廣祐利物表神功綺<lb/>
<pb n="KR4h0034_SBCK_007-8a"/>
會周天宇黼黻澡寰中庶㡬承慶節歆奠下帷宮<lb/>
　　　　肅和<lb/>
朙靈光至德深功掩百神祥源應節啓福緒逐年新萬<lb/>
㝢承恩覆七廟佇恭禋一兹申至懇方期遠慶臻<lb/>
　　　　展敬<lb/>
霞莊列寶衛雲集動和聲金巵薦綺席玉幣委芳庭因<lb/>
心罄丹欵先巳勵蒼生所冀延朙福於兹享至誠<lb/>
　　　　絜誠<lb/>
桂筵開玉俎蘭圃薦瓊芳八音調鳳律三獻奉鸞觴絜<lb/>
粢申大享庭㝢冀降祥神其覃有慶契福永無疆<lb/>
　　　　昭慶<lb/>
<pb n="KR4h0034_SBCK_007-8b"/>
仙壇禮既畢神駕儼將昇佇屬深祥啓方期庶績凝䖍<lb/>
誠資宇内務本朂黎蒸靈心昭備享率土洽休徵<lb/>
　　　　唐釋奠文宣王樂章<lb/>
　　　　　唐書樂志曰皇太子親釋奠迎神用誠和<lb/>
　　　　　亦曰宣和皇太子行用承和登歌奠幣用<lb/>
　　　　　肅和迎俎用雍和送文舞出迎武舞入用<lb/>
　　　　　舒和武舞用凱安詞同冬至圜丘送神用<lb/>
　　　　　誠和詞同迎神通典曰開元中又造三和<lb/>
　　　　　樂一曰裓和三公升降及行則奏之二曰<lb/>
　　　　　豐和享先農則奏之三曰宣和祭孔宣父<lb/>
　　　　　齊太公則奏之<lb/>
<pb n="KR4h0034_SBCK_007-9a"/>
　　　　誠和<lb/>
聖道日用神幾<hi>禨一作</hi>不測金石以陳絃歌載陟爰釋其<lb/>
菜匪馨于稷來顧來享是宗是極<lb/>
　　　　承和<lb/>
萬國以貞光上嗣三善茂德表重輪視膳寢門遵要道<lb/>
高闢崇賢引正人<lb/>
　　　　肅和<lb/>
粤惟上聖有縱自天傍周萬物俯應千年舊章允著嘉<lb/>
䞇孔䖍王化兹首儒風是宜<lb/>
　　　　雍和<lb/>
堂獻瑤篚庭敷璆縣禮備其容樂和其變肅肅觀享雍<lb/>
<pb n="KR4h0034_SBCK_007-9b"/>
雍執奠朙禮惟罄蘋蘩可薦<lb/>
　　　　舒和<lb/>
隼集龜開昭聖列龍蹲鳳跱肅神儀尊儒敬業宏圖闡<lb/>
緯武經文盛德施<lb/>
　　　唐享孔子廟樂章<lb/>
　　　　　唐書樂志曰太樂舊有享孔子廟迎送神<lb/>
　　　　　辭二章不詳所起<lb/>
　　　　迎神<lb/>
通呉表聖問老探眞三千弟子五百賢人億齡規法萬<lb/>
載祠禋絜誠以祭奏樂迎神<lb/>
　　　　送神<lb/>
<pb n="KR4h0034_SBCK_007-10a"/>
醴溢犧象羞陳俎豆魯壁類聞泗川如覯里校覃福胄<lb/>
筵承祐雅樂淸音送神其奏<lb/>
　　　唐釋奠武成王樂章　于　邵<lb/>
　　　　　唐釋奠武成王舊以文宣王樂章用之德<lb/>
　　　　　宗貞元中詔于邵補造<lb/>
　　　　迎神<lb/>
卜畋不從兆發非熊乃傾荒政爰佐一戎盛烈載垂命<lb/>
祀維崇日練上戊㝛嚴閟宮迎奏嘉至感而遂通<lb/>
　　　　奠幣登歌<lb/>
管磬升壇薌集上公進嘉幣執信以通僾如及恢帝功<lb/>
錫后邑四維張百度立綿億載邈難挹<lb/>
<pb n="KR4h0034_SBCK_007-10b"/>
　　　　迎俎酌獻<lb/>
五齊絜九牢碩梡橜循罍斚滌進具物揚鴻勣和奏發<lb/>
高靈寂䖍告終繁祉錫昭秩祀永無易<lb/>
　　　　亞獻終獻<lb/>
貳觴以獻三變其終顧此非馨尚達斯衷茅縮可致神<lb/>
歆載融始神翊周拯溺除凶時維降祐永絶興戎<lb/>
　　　　送神<lb/>
朙祀方終備樂斯闋黝纁就瘞豆籩告撤肹蠁尚餘光<lb/>
景云滅返歸虚極神心則悅<lb/>
　　　唐享龍池樂章<lb/>
　　　　　唐書樂志曰玄宗龍潛時宅隆慶坊宅南<lb/>
<pb n="KR4h0034_SBCK_007-11a"/>
　　　　　坊人所居忽變爲池望氣者異焉故中宗<lb/>
　　　　　季年汎舟池中玄宗正位以坊爲宮池水<lb/>
　　　　　逾大彌澷數里因爲龍池樂以歌其祥新<lb/>
　　　　　書禮樂志曰龍池樂舞者十二人冠芙蓉<lb/>
　　　　　冠攝履備用雅樂唯無鍾磬唐逸史曰玄<lb/>
　　　　　宗在東都晝寢夢一女子容豔異常梳交<lb/>
　　　　　心髻大袖寛衣帝曰汝何人曰妾凌波池<lb/>
　　　　　中龍女也衞宮護駕妾實有功今陛下洞<lb/>
　　　　　曉鈞天之樂願賜一曲以光族類帝於夢<lb/>
　　　　　中爲鼔胡琴倚歌爲凌波池之曲龍女拜<lb/>
　　　　　謝而去及寤盡記之命禁樂自御琶琵習<lb/>
<pb n="KR4h0034_SBCK_007-11b"/>
　　　　　而飜之因宴於凌波宮臨池奏新聲忽池<lb/>
　　　　　波湧起有神女出於波心乃夢中之女也<lb/>
　　　　　望拜御坐良久方沒因置祠池上每歲祀<lb/>
　　　　　之會要曰開元元年內出祭龍池樂章十<lb/>
　　　　　六年築壇於興慶宮以仲春月祭之<lb/>
　　　　第一章　姚　崇<lb/>
恭聞帝里生靈沼應報朙君鼎業新既協翠泉光寶命<lb/>
還符白水出眞人此時舜海潛龍躍此地堯河帶馬廵<lb/>
獨有前池一小雁叨承舊惠入天津<lb/>
　　　　第二章　蔡　孚<lb/>
帝宅王家大道邊神馬龍龜涌聖泉㫺日㫺時經此地<lb/>
<pb n="KR4h0034_SBCK_007-12a"/>
看來看去漸成川歌臺舞榭宜正月桺岸梅洲勝往年<lb/>
莫言波上春雲少秪爲從龍直上天<lb/>
　　　　第三章　沈佺期<lb/>
龍池躍龍龍巳飛龍德先天天不違池開天漢分皇<hi>作一</hi>
<hi>黄</hi>道龍向天門入紫微邸第樓臺多氣色君王鳧雁有<lb/>
光輝爲報寰中百川水來朝上地莫東歸<lb/>
　　　　第四章　盧懷慎<lb/>
代邸東南龍躍泉淸漪碧浪遠浮天樓臺影就波中出<lb/>
日月光疑鏡裏懸雁沼囘流成舜海龜書薦祉應堯年<lb/>
大川既濟慙爲檝報德空<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>奉細涓<lb/>
　　　　第五章　姜　皎<lb/>
<pb n="KR4h0034_SBCK_007-12b"/>
龍池初出此龍山常經此地謁龍顔曰月芙蓉生夏水<lb/>
年年楊柳變春灣堯壇寶匣餘煙霧舜海魚舟尚往還<lb/>
願以<hi>似一作</hi>飄颻五雲影從來從去九天間<lb/>
　　　　第六章　崔日用<lb/>
龍興白水漢興符聖主時乘運斗樞岸上丰葺五花樹<lb/>
波中的皪千金珠操環㫺聞迎夏啓發匣先來瑞有虞<lb/>
風色雲光隨隱見赤雲神化象江湖<lb/>
　　　　第七章　蘇　頲<lb/>
西京鳳邸躍龍泉佳氣休光鎭在天軒后霧圗今巳得<lb/>
秦王水劒㫺常傳恩魚不似昆朙釣瑞鶴長如太液仙<lb/>
願侍廵遊同舊里更聞簫鼔濟樓船<lb/>
<pb n="KR4h0034_SBCK_007-13a"/>
　　　　第八章　李　乂<lb/>
星分邑里四人居水洊源流萬頃餘魏國君王穪象處<lb/>
晉家藩邸化龍初青蒲暫似遊梁馬緑藻還疑宴鎬魚<lb/>
自有神靈滋液地年年雲物史官書<lb/>
　　　　第九章　姜　脪<lb/>
靈沼縈廻邸第前浴日涵天寫曙天如見龍臺昇鳳闕<lb/>
應如霄漢起神泉石匱渚傍還啓聖桃李初生更有仙<lb/>
欲化帝圖從此受正同河變一千年<lb/>
　　　　第十章　裴　璀<lb/>
乾坤啓聖吐龍泉泉水年年勝一年始看魚躍方成海<lb/>
即覩龍飛利在天洲渚遥將銀漢接樓臺直與紫微連<lb/>
<pb n="KR4h0034_SBCK_007-13b"/>
休氣榮光常不散懸知此地是神仙<lb/>
　　　梁郊祀樂章<lb/>
　　　　　五代㑹要曰梁開平二年正月太常奏定<lb/>
　　　　　郊廟樂曲南郊降神奏慶和之樂舞崇德<lb/>
　　　　　之舞皇帝行奏慶順奠玉帛登歌奏慶平<lb/>
　　　　　迎俎奏慶肅酌獻奏慶熙飲福酒奏慶隆<lb/>
　　　　　送文舞迎武舞奏慶融亞獻終獻奏慶休<lb/>
　　　　　送神奏慶和<lb/>
　　　　慶和樂　趙光逢<lb/>
就陽位昇圜丘佩雙玉御大裘膺天命擁神休萬靈感<lb/>
百祿遒<lb/>
<pb n="KR4h0034_SBCK_007-14a"/>
秉黃鉞建朱旗震八表淸二儀帝業顯王道夷受景命<lb/>
啓皇基<lb/>
開九門懷百神通肹蠁接氤氲朙粢薦廣樂陳奠嘉壁<lb/>
燎芳薪<lb/>
膺寶圖執左契德應天聖饗帝薦表衷荷靈惠壽萬年<lb/>
祚百世<lb/>
惟德動天有感必通秉兹一德禋於六宗欽夤寶命恭<lb/>
肅禮容來顧來饗永穆皇風<lb/>
天惟佑德辟乃奉天交感斯在昭事㒺愆嵗功巳就王<lb/>
道無偏於焉報本是用告䖍<lb/>
　　　　慶順<lb/>
<pb n="KR4h0034_SBCK_007-14b"/>
聖皇戾止天歩舒遲乾乾睿相穆穆皇儀進退必肅陟<lb/>
降是祇六變克協萬靈協隨<lb/>
　　　　慶平<lb/>
天命降鑒帝德惟馨享祀不忒禮容孔朙奠璧布幣薦<lb/>
純獻精神祐以荅敷錫永寧<lb/>
　　　　慶肅　張　衮<lb/>
籩豆簠簋黍稷非馨懿兹彞器厥德惟朙金石匏革以<lb/>
和以平由此無體期乎永寧<lb/>
　　　　慶熙<lb/>
哲后躬享㫖酒斯陳王恭無斁嚴祀惟寅皇祖以配大<lb/>
孝以振宜錫景福永休下民<lb/>
<pb n="KR4h0034_SBCK_007-15a"/>
　　　　慶隆<lb/>
恭祀上帝于國之陽爵醴是荷鴻基永昌<lb/>
　　　　慶融<lb/>
導和氣兮襲氤氳宣皇規兮彰聖神服遐裔兮敷質文<lb/>
格苖扈兮息烟塵<lb/>
　　　　慶休<lb/>
大業來四夷仁風和萬國白日體無私皇天輔有德七<lb/>
旬罪巳服六月師方克偉哉帝道隆終始常作則<lb/>
　　　　慶和<lb/>
烟燎昇禮容徹誠感達人神悅靈貺彰聖情結玉座寂<lb/>
金罏歇<lb/>
<pb n="KR4h0034_SBCK_007-15b"/>
　　　周郊祀樂章<lb/>
　　　　　五代史樂志曰太祖廣順元年邊蔚議改<lb/>
　　　　　漢十二成爲十二順之樂祭天神奏昭順<lb/>
　　　　　之樂祭地祇奏寧順之樂祭宗廟奏肅順<lb/>
　　　　　之樂登歌奠玉帛奏感順之樂皇帝行及<lb/>
　　　　　臨軒奏治順之樂王公出入送文舞迎武<lb/>
　　　　　舞奏忠順之樂皇帝食舉奏康順之樂皇<lb/>
　　　　　帝受朝皇后入宮奏雍順之樂皇太子軒<lb/>
　　　　　懸出入奏溫順之樂正至皇帝禮會登歌<lb/>
　　　　　奏禮順之樂郊廟俎入奏禋順之樂酌獻<lb/>
　　　　　飲福奏福順之樂祭孔宣父齊太公降神<lb/>
<pb n="KR4h0034_SBCK_007-16a"/>
　　　　　同用禮順之樂三公升降及行同用忠順<lb/>
　　　　　之樂享藉田同用寧順之樂<lb/>
　　　　昭順樂<lb/>
五兵勿用萬國咸安告功圜葢受命雲壇樂鳴鳳律禮<lb/>
備雞竿神光欲降衆目遐觀<lb/>
　　　　治順樂<lb/>
羽衛離丹闕金軒赴泰壇珠旗朙月色玉佩曉霜寒黼<lb/>
黻龍衣備琮<hi>■一作</hi>璜寶器完百神將受職宗社保長安<lb/>
　　　　感順樂<lb/>
朙君陳大禮展幣祀圜丘雅樂聲齊發祥雲色正浮<lb/>
　　　　禋順樂<lb/>
<pb n="KR4h0034_SBCK_007-16b"/>
黄彝將獻特牲預迎既脩昭事潛達誠<lb/>
　　　　福順樂<lb/>
相承五運取法三才大禮爰展率土咸來卿雲祕室甘<lb/>
泉寶臺象樽初酌受福不囘<lb/>
　　　　福順樂<lb/>
昊天成命邦國盛儀多士齊列六龍載馳壇升泰一樂<lb/>
奏咸池高朙祚德永致昌期<lb/>
　　　　福順樂<lb/>
上天垂景貺哲后舉鸞觴朙德今方祚邦家萬世昌<lb/>
　　　　忠順樂<lb/>
木鐸敷音<hi>■一作</hi>音文德昌朱干成列武功彰雷鼗鷺羽今<lb/>
<pb n="KR4h0034_SBCK_007-17a"/>
休用玉戚相叅正發揚<lb/>
　　　　武舞樂<lb/>
圭瓚方陳禮干旄乃象功成文非羽籥猛勢若羆熊<lb/>
　　　　昭順樂<lb/>
雲門孤竹蒼璧黄琮既祀天地克配祖宗䖍脩盛禮仰<lb/>
荅玄功神歸碧落福降無竆<lb/>
樂府詩集巻第七<lb/>
　　　　　　　東吳晉訂正　男扆再訂<lb/>
<pb n="KR4h0034_SBCK_007-17b"/>
<pb n="KR4h0034_SBCK_007-17b"/>
</p>
<p>
</p>
  </div>
</body>
</text>
</TEI>
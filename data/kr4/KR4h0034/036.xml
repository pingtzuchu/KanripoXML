<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_036-1a"/>
樂府詩集巻第三十六<lb/>
　　　　　　　太原　郭茂倩　編次<lb/>
　　相和歌辭<lb/>
　　　清調曲<lb/>
　　　　秋胡行四解　魏武帝<lb/>
　　　　　西京雜記曰魯人秋胡娶妻三月而逰宦<lb/>
　　　　　三年休還家其婦採桑於郊胡至郊而不<lb/>
　　　　　識其妻也見而悦之乃遺黃金一鎰妻曰<lb/>
　　　　　妾有夫逰宦不返幽閨獨處三年于兹未<lb/>
　　　　　有被辱於今日也採桑不顧胡慙而退至<lb/>
　　　　　家問妻何在曰行採桑於郊未返既歸還<lb/>
<pb n="KR4h0034_SBCK_036-1b"/>
　　　　　乃向所挑之婦也夫妻竝慙妻赴沂水而<lb/>
　　　　　死列女傳曰魯秋潔婦者魯秋胡之妻也<lb/>
　　　　　既納之五日去而宦於陳五年乃歸未至<lb/>
　　　　　其家見路傍有美婦人方採桑而說之下<lb/>
　　　　　車謂曰力田不如逢豐年力桑不如見國<lb/>
　　　　　卿今吾有金願以與夫人婦曰採桑力作<lb/>
　　　　　紡績織紝以供衣食奉二親養夫子已矣<lb/>
　　　　　不願人之金秋胡遂<hi>逐一作</hi>去歸至家奉金<lb/>
　　　　　遺母使人呼其婦婦至乃嚮採桑者也婦<lb/>
　　　　　汙其行去而東走自投於河而死樂府解<lb/>
　　　　　題曰後人哀而賦之為秋胡行若魏文帝<lb/>
<pb n="KR4h0034_SBCK_036-2a"/>
　　　　　辭云堯任舜禹當復何為亦題曰秋胡行<lb/>
　　　　　廣題曰曹植秋胡行但歌魏德而不取秋<lb/>
　　　　　胡事與文帝之辭同也<lb/>
晨上散關山此道當何難晨上散關山此道當何難牛<lb/>
頓不起車墮谷間坐盤石之上彈五弦之琴作為清角<lb/>
韻意中迷煩歌以言志晨上散關山<hi>解一</hi>有何三老公卒<lb/>
來在我傍有何三老公卒來在我傍負揜被裘似非恒<lb/>
人謂卿云何困苦以自怨徨徨所欲來到此間歌以言<lb/>
志有何三老公<hi>解二</hi>我居崑崙山所謂者真人我居崑崙<lb/>
山所謂者真人道深有可得名山歷觀遨遊八極枕石<lb/>
嗽流飲泉沉吟不決遂上升天歌以言志我居崑崙山<lb/>
<pb n="KR4h0034_SBCK_036-2b"/>
<hi>解三</hi>去去不可追長恨相牽攀去去不可追長恨相牽攀<lb/>
夜夜安得寐惆悵以自憐正而不譎辭賦依因經傳所<lb/>
過西來所傳歌以言志去去不可追<hi>解四</hi>
　　　　同前五解　武　帝<lb/>
願登泰華山神人共逺逰願登泰華山神人共逺逰經<lb/>
歴崑崙山到蓬萊飄颻八極與神人俱思得神藥萬嵗<lb/>
為期歌以言志願登泰華山<hi>解一</hi>天地何長久人道居之<lb/>
短天地何長久人道居之短世言伯陽殊不知老赤松<lb/>
王喬亦云得道得之未聞庶以夀考歌以言志天地何<lb/>
長久<hi>解二</hi>朙朙日月光何所不光昭朙朙日月光何所不<lb/>
光昭二儀合聖化貴者獨人不萬國率土莫非王臣仁<lb/>
<pb n="KR4h0034_SBCK_036-3a"/>
義為名禮樂為榮歌以言志朙朙日月光<hi>解三</hi>四時更逝<lb/>
去晝夜以成歲四時更逝去晝夜以成歲大人先天而<lb/>
天弗違不戚年往憂世不治存亡有命慮之為蚩歌以<lb/>
言志四時更逝去<hi>解四</hi>戚戚欲何念歡笑意所之戚戚欲<lb/>
何念歡笑意所之壯盛智恵殊不再來愛時進趣將以<lb/>
惠誰汎汎放逸亦同何為歌以言志戚戚欲何念<hi>解五</hi>
　　　　　　右二曲魏晋樂所奏<lb/>
　　　　同前三首　魏文帝<lb/>
堯任舜禹當復何為百獸率舞鳳凰來儀得人則安失<lb/>
人則危唯賢知賢人不易知歌以詠言誠不易移鳴條<lb/>
之役萬舉必全朙徳通靈降福自天<lb/>
<pb n="KR4h0034_SBCK_036-3b"/>
朝與佳人期日夕殊不來嘉肴不嘗㫖酒停杯寄言飛<lb/>
鳥告余不能俯折蘭黄仰結桂枝佳人不在結之何為<lb/>
從爾何所之乃在大海隅靈若道言貽爾朙珠企予望<lb/>
之歩立躊躇佳人不來何得何須<lb/>
汎汎渌池中有浮萍寄身流波隨風靡傾芙蓉含芳菡<lb/>
萏垂榮朝采其實夕佩其英采之遺誰所思在庭雙魚<lb/>
比目鴛鴦交頸有美一人婉如青揚知音識曲善為樂<lb/>
方<lb/>
　　　　同前二首　傅　玄<lb/>
秋胡子娶婦三日㑹行仕宦既享顯爵保兹徳音以禄<lb/>
頤親韞比黄金覩一好婦採桑路傍遂下黄金誘以逢<lb/>
<pb n="KR4h0034_SBCK_036-4a"/>
卿玊磨逾絜蘭動彌馨源流絜清水無濁波奈何秋胡<lb/>
中道懷邪羙此節婦髙行巍峩哀哉可愍自投長河<lb/>
秋胡納令室三日官他鄉皎皎絜婦姿冷冷守空房燕<lb/>
婉不終夕别如参與啇憂來猶四海易感難可防人言<lb/>
生日短愁者苦夜長百草揚春華攘腕採柔桑素手尋<lb/>
繁枝落葉不盈筐羅衣翳玊體回目流來車君子倦仕<lb/>
歸車馬如龍驤精誠馳萬里既至兩相忘行人悦令顔<lb/>
情<hi>借一作</hi>息此樹傍誘以逢卿喻遂下黄金裝烈烈貞女<lb/>
忿言辭厲秋霜長驅及居室奉金升北堂母立呼婦來<lb/>
歡情樂未央秋胡見此婦惕然懐探湯負心豈不慙永<lb/>
誓非所望清濁必異源鳧鳳不竝翔引身赴長流果哉<lb/>
<pb n="KR4h0034_SBCK_036-4b"/>
絜婦腸彼夫既不淑此婦亦太剛<lb/>
　　　　同前　陸　機<lb/>
道雖一致塗有萬端吉凶紛藹休咎之源人鮮知命命<lb/>
未易觀生亦何惜功名所勤<lb/>
　　　　同前七首　嵇　康<lb/>
富貴尊榮憂患諒獨多富貴尊榮憂患諒獨多古人所<lb/>
懼豐屋蔀家人害其上獸惡網羅惟有貧賤可以無它<lb/>
歌以言之富貴憂患多<lb/>
貧賤易居貴盛難為工貧賤易居貴盛難為工恥佞直<lb/>
言與禍相逢變故萬端俾吉作凶思牽黄犬其莫之從<lb/>
歌以言之貴盛難為工<lb/>
<pb n="KR4h0034_SBCK_036-5a"/>
勞謙有悔忠信可久安勞謙有悔忠信可久安天道害<lb/>
盈好勝者殘彊梁致災多招禍患欲得安樂獨有無愆<lb/>
歌以言之忠信可久安<lb/>
役神者弊極欲疾枯役神者弊極欲疾枯顔回短折不<lb/>
及童烏縱體滛恣莫不早徂酒色何物今自不辜歌以<lb/>
言之酒色令人枯<lb/>
絶智棄學逰心於玄黙絶智棄學逰心於玄黙過而悔<lb/>
當不自得垂釣一壑樂一國被髪行歌和者四塞歌以<lb/>
言之逰心於玄黙<lb/>
思與王喬乘雲逰八極思與王喬乗雲逰八極凌厲五<lb/>
岳忽行萬億授我神藥自生羽翼呼吸太和練形易色<lb/>
<pb n="KR4h0034_SBCK_036-5b"/>
歌以言之行逰八極<lb/>
徘徊鍾山息駕於層城徘徊鍾山息駕於層城上䕃華<lb/>
葢下采若英受道王母遂升紫庭逍遥天衢千載長生<lb/>
歌以言之徘徊於層城<lb/>
　　　　同前二首　謝恵連<lb/>
春色遲遲桑何萋萋紅桃含妖緑桺舒荑邂逅粲者㳺<lb/>
渚戲蹊華顔易改良願難諧<lb/>
係風捕影誠知不得念彼奔波意慮廻惑漢女倐忽洛<lb/>
神飄掦空勤交甫徒勞陳王<lb/>
　　　　同前九首　顔延之<lb/>
椅梧傾髙鳳寒谷待鳴律影響豈不懐自逺每相匹婉<lb/>
<pb n="KR4h0034_SBCK_036-6a"/>
彼幽閒女作嬪君子室峻節貫秋霜朙豔侔朝日嘉運<lb/>
既我從欣願自此畢<lb/>
燕居未及歡良人顧有違脱巾千里外結綬登王畿戒<lb/>
徒在昧旦左右來相依驅車出郊郭行路正威遲存為<lb/>
久别離沒為長不歸<lb/>
嗟余怨行役三陟窮晨暮嚴駕越風寒解鞍犯霜露原<lb/>
隰多悲凉廻飈巻髙樹離獸起荒蹊驚鳥縱横去悲哉<lb/>
游宦子勞此山川路<lb/>
迢遥行人逺宛轉年運徂良人<hi>時一作</hi>為此别日月方向<lb/>
除孰知寒暑積僶俛見榮枯歲草臨空房凉風起坐隅<lb/>
寢興日已寒白露生庭蕪<lb/>
<pb n="KR4h0034_SBCK_036-6b"/>
勤役從歸願反路遵山河㫺辭秋未素今也歲載華蠶<lb/>
月觀時暇桑野多經過佳人從所務窈窕援髙柯傾城<lb/>
誰不顧弭節停中阿<lb/>
年往誠思勞路逺濶音形雖為五載别相與昧平生捨<lb/>
車遵往路鳬藻馳目成南金豈不重聊自意所輕義心<lb/>
多苦調宻此金玊聲<lb/>
髙節難久淹朅來空復辭遲遲前途盡依依造門基上<lb/>
堂拜嘉慶入室問何之日草行采歸物色桑榆時美人<lb/>
望昬至慙歎前相持<lb/>
有懐誰能已聊用申苦難離居殊年載一别阻河關春<lb/>
來無時豫秋至恒早寒朙發動愁心閨中夜長歎惨悽<lb/>
<pb n="KR4h0034_SBCK_036-7a"/>
歲方晏日落逰子顔<lb/>
髙張生絶絃聲急由調起自㫺枉光塵結言固終始如<lb/>
何久為别百行愆諸已君子失朙義誰與偕沒齒愧彼<lb/>
行露詩甘之長川汜<lb/>
　　　　同前七首　王　融<lb/>
日月共為照松筠俱以貞佩分甘自逺結鏡待君朙且<lb/>
協金蘭好方愉琴瑟情佳人忽千里空閨積思生<lb/>
景落中軒坐悠悠望城闕髙樹生夕烟曽樓滿初月光<lb/>
隂非或異山川屢難越輟泣揜鈆姿搔首亂雲鬟<lb/>
傾魂屬徂火揺念待方秋凉氣承宇結朙熠傃堦流三<lb/>
星亦虛映四屋惨多愁思君如萱草一見乃忘憂<lb/>
<pb n="KR4h0034_SBCK_036-7b"/>
杼軸<hi>衿袖一作</hi>鬱不諧契濶迷新故朔風欄上發寒鳥林間<lb/>
度客逺乏衣裘歲晏饒霜露参差興别緒依遲<hi>違一作</hi>起<lb/>
離慕<lb/>
願言如可行信邁亦亡反睇景不告勞瞻途寧遽逺何<lb/>
以淹歸轍蠶妾事春晚送目亂前華馳心迷舊婉<lb/>
椒佩容有結振芳岐路隅黄金徒以賦白珪終不渝朙<lb/>
心良自皎安用久踟蹰遄車反枌巷流目下西虞<lb/>
披帷惕<hi>悵一作</hi>有望出門遲所欲彼美復來儀慙顔變欣<lb/>
矚蘭艾隔芳蕕涇渭分清濁去去夫人子請徇川之曲<lb/>
　　　　同前　髙　適<lb/>
妾本邯鄲未嫁時容華倚翠人未知一朝結髪從君子<lb/>
<pb n="KR4h0034_SBCK_036-8a"/>
將妾迢迢東路陲時逢大道無難阻君方逰宦從陳汝<lb/>
蕙樓獨臥頻度春彩落辭君幾徂暑三月垂楊蠶未眠<lb/>
攜籠結侣南陌邊道逢行子不相識贈妾黄金買少年<lb/>
妾家夫壻輕離久寸心誓與長相守願言行路莫多情<lb/>
送妾貞心在人口日暮蠶飢相命歸攜籠端飾來庭闈<lb/>
勞心苦力終無恨所冀君恩那可依聞説行人已歸止<lb/>
乃是向來贈金子相看顔色不復言相顧懷慙有何已<lb/>
從來自隠無疑背直為君情也相會如何咫尺仍有情<lb/>
況復迢迢千里外此時顧恩不顧身念君此日赴河津<lb/>
莫道向來不得意故欲畱規誡後人<lb/>
　　　瑟調曲<lb/>
<pb n="KR4h0034_SBCK_036-8b"/>
　　　　　古今樂録曰王僧䖍技録瑟調曲有善哉<lb/>
　　　　　行隴西行折楊桺行西門行東門行東西<lb/>
　　　　　門行却東西門行順東西門行飲馬行上<lb/>
　　　　　畱田行新城安樂宫行婦病行孤子生行<lb/>
　　　　　放歌行大牆上蒿行野田黄爵行釣竿行<lb/>
　　　　　臨髙臺行長安城西行武舍之中行雁門<lb/>
　　　　　太守行豔歌何嘗行艷歌福鍾行艷歌雙<lb/>
　　　　　鴻行煌煌京洛行帝王所居行門有車馬<lb/>
　　　　　客行牆上難用趨行日重光行蜀道難行<lb/>
　　　　　櫂歌行有所思行蒲坂行採梨橘行白楊<lb/>
　　　　　行胡無人行青龍行公無渡河行荀氏録<lb/>
<pb n="KR4h0034_SBCK_036-9a"/>
　　　　　所載十五曲傳者九曲武帝朝日自惜古<lb/>
　　　　　公文帝朝逰上山朙帝赫赫我徂古辭來<lb/>
　　　　　日竝善哉古辭羅敷艷歌行是也其六曲<lb/>
　　　　　今不傳五嶽善哉行武帝鴻雁却東西門<lb/>
　　　　　行長安長安城西行雙鴻福鍾竝艷歌行<lb/>
　　　　　牆上牆上難用趨行是也其器有笙笛節<lb/>
　　　　　琴瑟筝琵琶七種歌弦六部張永録云未<lb/>
　　　　　歌之前有七部弦又在弄後晋宋齊止四<lb/>
　　　　　器也<lb/>
　　　　善哉行六解　古　辭<lb/>
　　　　　樂府解題曰古辭云來日大難口燥脣乾<lb/>
<pb n="KR4h0034_SBCK_036-9b"/>
　　　　　言人命不可保當見親友且永長年術與<lb/>
　　　　　王喬八公逰焉又魏文帝詞云有美一人<lb/>
　　　　　婉如清揚言其妍麗知音識曲樂為樂方<lb/>
　　　　　令人忘憂此篇諸集所出不入樂志按魏<lb/>
　　　　　朙帝歩出夏門行曰善哉殊復善弦歌樂<lb/>
　　　　　我情然則善哉者葢歎美之辭也<lb/>
來日大難口燥脣亁今日相樂皆當喜歡<hi>解一</hi>經歴名山<lb/>
芝草飜飜仙人王喬奉藥一丸<hi>解二</hi>自惜袖短内手知寒<lb/>
慙無靈輙以報趙宣<hi>解三</hi>月沒参横北斗闌干親交在門<lb/>
飢不及飡<hi>解四</hi>歡日尚少戚日苦多以何忘憂彈筝酒歌<lb/>
<hi>解五</hi>淮南八公要道不煩参駕六龍逰戲雲端<hi>解六</hi>
<pb n="KR4h0034_SBCK_036-10a"/>
　　　　同前七解　魏武帝<lb/>
古公亶甫積徳垂仁思弘一道哲王於豳<hi>解一</hi>太伯仲雍<lb/>
王徳之仁行施百世斷髪文身<hi>解二</hi>伯夷叔齊古之遺賢<lb/>
讓國不用餓殂首山<hi>解三</hi>智哉山甫相彼宣王何用杜伯<lb/>
累我聖賢<hi>解四</hi>齊桓之霸頼得仲父後任豎刁蟲流出戶<lb/>
<hi>解五</hi>晏子平仲積徳兼仁與世沈德未必思命<hi>解六</hi>仲尼之<lb/>
世王國為君隨制飲酒揚波使官<hi>解七</hi>
　　　　同前六解　武　帝<lb/>
自惜身薄祜夙賤罹孤苦既無三徙教不聞過庭語<hi>解一</hi>
其窮如抽裂自以思所怙雖懐一介志是時其能與<hi>解二</hi>
守窮者貧賤惋歎淚如雨泣涕於悲夫乞活安能覩<hi>解三</hi>
<pb n="KR4h0034_SBCK_036-10b"/>
我願於天窮琅邪傾側左雖欲竭忠誠欣公歸其楚<hi>解四</hi>
快人由為歎抱情不得叙顯行天教人誰知莫不緒<hi>解五</hi>
我願何時隨此歎亦難處今我將何照於光曜釋銜不<lb/>
如雨<hi>解六</hi>
　　　　同前五解　武　帝<lb/>
朝日樂相樂酣飲不知醉悲弦激新聲長笛吹清氣<hi>解一</hi>
弦歌感人腸四坐皆歡悦寥寥髙堂上凉風入我室<hi>解二</hi>
持滿如不盈有徳者能卒君子多苦心所愁不但一<hi>解三</hi>
慊慊下白屋吐握不可失衆賓飽滿歸主人苦不悉<hi>解四</hi>
比翼翔雲漢羅者安所羇冲静得自然榮華何足為<hi>解五</hi>
　　　　同前六解　文　帝<lb/>
<pb n="KR4h0034_SBCK_036-11a"/>
上山採薇薄草苦飢溪谷多風霜露沾衣<hi>解一</hi>野雉羣雊<lb/>
猿猴相追還望故鄉鬱何壘壘<hi>解二</hi>髙山有崖林木有枝<lb/>
憂來無方人莫之知<hi>解三</hi>人生如寄多憂何為今我不樂<lb/>
歲月其馳<hi>解四</hi>湯湯川流中有行舟隨波轉薄有似客逰<lb/>
<hi>解五</hi>䇿我良馬被我輕裘載馳載驅聊以忘憂<hi>解六</hi>
　　　　同前五解　文　帝<lb/>
朝遊髙臺觀夕宴華池隂大酋奉甘醪狩人獻嘉禽<hi>解一</hi>
齊倡發東舞秦筝奏西音有客從南來為我彈清琴<hi>解二</hi>
五音紛繁會拊者激微吟淫魚乗波聽踴躍自浮沉<hi>解三</hi>
飛鳥飜翔舞悲鳴集北林樂極哀情來寥亮摧肝心<hi>解四</hi>
清角豈不妙徳薄所不任大哉子野言弭弦且自禁<hi>解五</hi>
<pb n="KR4h0034_SBCK_036-11b"/>
　　　　　　右六曲魏晋樂所奏<lb/>
　　　　同前　文　帝<lb/>
有美一人婉如清揚妍姿巧笑和媚心腸知音識曲善<lb/>
為樂方哀弦微妙清氣含芳流鄭激楚度宫中商感心<lb/>
動耳綺麗難忘離鳥夕宿在彼中洲延頸鼓翼悲鳴相<lb/>
求眷然顧之使我心愁嗟爾㫺人何以忘憂<lb/>
　　　　同前八解　魏朙帝<lb/>
我徂我征伐彼蠻虜練師簡卒爰正其旅<hi>解一</hi>輕舟竟川<lb/>
初鴻依浦桓桓猛毅如羆如虎<hi>解二</hi>發枹若雷吐氣成雨<lb/>
旄旍指麾進退應矩<hi>解三</hi>百馬齊轡御由造父休休六軍<lb/>
咸同斯武<hi>解四</hi>兼塗星邁亮兹行阻行行日逺西背京許<lb/>
<pb n="KR4h0034_SBCK_036-12a"/>
<hi>解五</hi>逰弗淹旬遂届揚土奔宼震懼莫敢當御<hi>解六</hi>虎臣烈<lb/>
將怫欝充怒淮泗肅清奮揚微所<hi>解七</hi>運徳曜威惟鎮惟<lb/>
撫反斾言歸斾入皇祖<hi>解八</hi>
　　　　同前四解　魏朙帝<lb/>
赫赫大魏王師徂征冒暑討亂振曜威靈<hi>解一</hi>汎舟黄河<lb/>
隨波潺湲通渠回越行路綿綿<hi>解二</hi>綵旄蔽日旌旒翳天<lb/>
淫魚瀺灂逰嬉深淵<hi>解三</hi>唯塘洎從如流不為單握揚楚<lb/>
心惆悵歌採薇心綿綿在淮肥願君速捷<hi>節一作</hi>早旋歸<lb/>
<hi>解四</hi>
　　　　　　右二曲魏晋樂所奏<lb/>
　　　　同前　謝靈運<lb/>
<pb n="KR4h0034_SBCK_036-12b"/>
陽谷躍升虞淵引落景曜東隅晼晚西薄三春燠叙九<lb/>
秋蕭索凉來温謝寒往暑却居徳斯頤積善嬉謔隂灌<lb/>
陽叢凋華墮蕚歡去易惨悲至難鑠激涕當歌對酒當<lb/>
酌鄙哉愚人戚戚懐瘼善哉達士滔滔處樂<lb/>
　　　　同前　江　淹<lb/>
置酒坐飛閣逍遥臨華池神飈自逺至左右芙蓉披緑<lb/>
竹夾清水秋蘭被幽崖月出照園中冠珮相追隨客從<lb/>
南楚來為我吹参差淵魚猶伏涌聽者未云罷髙文一<lb/>
何綺小儒安足為肅肅廣殿隂雀聲愁北林衆賓還城<lb/>
邑何用慰我心<lb/>
　　　　同前　僧貫休<lb/>
<pb n="KR4h0034_SBCK_036-13a"/>
有美一人兮婉如清揚識曲别音兮令姿煌煌繡袂捧<lb/>
琴兮登君子堂如彼萱草兮使我憂忘欲贈之以紫玉<lb/>
尺白銀璫久不見之兮湘水茫茫<lb/>
　　　　同前　僧齊已<lb/>
大鵬刷翮謝溟渤青雲萬層髙突出下視秋濤空渺瀰<lb/>
舊處魚龍皆細物人生在世何容易眼濁心昬信生死<lb/>
願除嗜慾待身輕攜手同尋列仙事<lb/>
　　　　來日大難　李　白<lb/>
來日一身攜糧負薪道長食盡苦口焦脣今日醉飽樂<lb/>
過千春仙人相存誘我逺學海凌三山陸憩五嶽乗龍<lb/>
上三天飛目瞻兩角授以神藥金丹滿握蟪蛄䝉恩深<lb/>
<pb n="KR4h0034_SBCK_036-13b"/>
愧短促思填東海彊銜一木道重天地軒師廣成蟬翼<lb/>
九五以求長生下士大笑如蒼蠅聲<lb/>
　　　　當來日大難　曹　植<lb/>
　　　　　樂府解題曰曹植擬善哉行為日苦短<lb/>
日苦短樂有餘乃置玉樽辦東厨廣情故心相於闔門<lb/>
置酒和樂欣欣逰馬後來袁車解輪今日同堂出門異<lb/>
鄉别易㑹難各盡杯觴<lb/>
　　　　同前　元　稹<lb/>
當來日大難行前有坂後有坈大梁側小梁傾兩軸相<lb/>
絞兩輪相撐大牛竪小牛横烏啄牛背足跌力獰當來<lb/>
日大難行太行雖險險可使平輪軸自撓牽制不停泥<lb/>
<pb n="KR4h0034_SBCK_036-14a"/>
潦漸久荆棘旋生行必不得不如不行<lb/>
樂府詩集卷第三十六<lb/>
　　　　　　　東呉毛晉訂正　男扆再訂<lb/>
<pb n="KR4h0034_SBCK_036-14b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_042-1a"/>
樂府詩集巻第四十二<lb/>
　　　　　　　太原　郭茂倩　編次<lb/>
　　相和歌辭<lb/>
　　　楚調曲<lb/>
　　　　怨詩二首　嶭奇童<lb/>
曰晚梧桐落微寒入禁垣月懸三雀觀霜度萬秋門艷<lb/>
舞矜新寵愁容泣舊恩不堪深殿裏簾外欲黄昬<lb/>
禁苑春風起流鶯遶合懽玉窓通日氣珠箔巻輕寒楊<lb/>
葉垂金<hi>陰一作</hi>砌䔧花入井欄君王好長袖新作舞衣寛<lb/>
　　　　同前　張　汯<lb/>
去年離别雁初歸今夜裁縫螢已飛征客去來音信斷<lb/>
<pb n="KR4h0034_SBCK_042-1b"/>
不知何處寄寒衣<lb/>
　　　　同前　劉元濟<lb/>
玉關芳信斷蘭閨錦字新愁來好自抑念切已含嚬虚<lb/>
牖風驚夢空牀月厭人歸期儻可促勿度桺園春<lb/>
　　　　同前三首　李　暇<lb/>
羅敷初總髻蕙芳正嬌小月落始歸船春眠恒著曉<lb/>
何處期郎逰小苑花臺間相憶不可見且復乘月還<lb/>
别來花照路别後露垂葉歌舞須及時如何坐悲妾<lb/>
　　　　同前二首　崔國輔<lb/>
樓前桃李疎池上芙蓉落織錦猶未成蟲聲入羅幕<lb/>
妾有羅衣裳秦王在時作爲舞春風多秋來不堪著<lb/>
<pb n="KR4h0034_SBCK_042-2a"/>
　　　　同前　孟　郊<lb/>
試妾與君淚兩處滴池水看取芙蓉花今年為誰死<lb/>
　　　　同前　劉　义<lb/>
君莫嫌醜婦醜婦死守貞山頭一怪石長作望夫名鳥<lb/>
有竝翼飛獸有比肩行丈夫不立義豈如鳥獸情<lb/>
　　　　同前　鮑　溶<lb/>
女蘿寄松栢緑蔓花綿綿三五定君婚結髪早移天肅<lb/>
肅羊雁禮泠泠琴瑟篇恭承采蘩祀敢效同居賢皎日<lb/>
不留景良時如逝川秋心還遺愛春貎無歸妍翠袖洗<lb/>
朱粉碧階封綺錢新人易如玉廢瑟難為弦寄羨蕣華<lb/>
木榮君香閤前豈無揺落苦貴與根蒂連希君舊光景<lb/>
<pb n="KR4h0034_SBCK_042-2b"/>
照妾薄草年<lb/>
　　　　同前　白居易<lb/>
奪寵心那慣尋<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>倚殿門不知移舊愛何處作新恩<lb/>
　　　　同前二首　姚氏月華<lb/>
春水悠悠春草綠對此<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>君淚相續羞將離恨向東風<lb/>
理盡秦筝不成曲<lb/>
與君形影分胡越玉枕終年對離别登臺北望烟雨深<lb/>
囘身泣向寥天月<lb/>
　　　　怨歌行　班婕妤<lb/>
新裂齊紈素鮮㓗如霜雪裁為合歡扇團團似朙月出<lb/>
入君懐袖動搖微風發常恐秋節至凉颷奪炎熱棄捐<lb/>
<pb n="KR4h0034_SBCK_042-3a"/>
篋笥中恩情中道絶<lb/>
　　　　同前　曹　植<lb/>
為君既不易為臣良獨難忠信事不顯乃有見疑患周<lb/>
公佐成王金縢功不刋推心輔王室二叔反流言待罪<lb/>
居東國泣涕當留連皇靈大動變震雷風且寒拔樹偃<lb/>
秋稼天威不可干素服開金縢感悟求其端公旦事既<lb/>
顯成王乃哀歎吾欲竟此曲此曲悲且長今日樂相樂<lb/>
别後莫相忘<lb/>
　　　　　　右一曲晉樂所奏<lb/>
　　　　怨歌行朝時篇　傅　玄<lb/>
昭昭朝時日皎皎最朙月十五入君門一别終華髮同<lb/>
<pb n="KR4h0034_SBCK_042-3b"/>
心勿異離曠如胡與越胡越有會時參辰遼且闊形影<lb/>
無髣髴音聲寂無達纖弦感促柱觸之哀聲發情思如<lb/>
循環憂來不可遏塗山有餘恨詩人詠采葛蜻蛚吟牀<lb/>
下囘風起幽闥春榮隨路落芙蓉生木末自傷命不遇<lb/>
良辰永乖别已爾可奈何譬如紈素裂孤雌翔故巢星<lb/>
流光景絶魂神馳萬里甘心要同穴<lb/>
　　　　怨歌行　梁簡文帝<lb/>
十五頗有餘日照杏梁初蛾睂本多嫉掩鼻特成虚持<lb/>
此傾城貌翻為不肖軀秋風吹海水寒霜依玉除月光<lb/>
臨戸駛荷花依浪舒望簷悲雙翼窺沼泣王餘苔生履<lb/>
處没草合行人疎裂紈傷不盡歸骨恨難袪早知長信<lb/>
<pb n="KR4h0034_SBCK_042-4a"/>
别不避後園輿<lb/>
　　　　同前　江　淹<lb/>
紈扇如團月出自機中素畫作秦王女乘鸞向煙霧彩<lb/>
色世所重雖新不代故竊悲凉風至吹我玉階樹君子<lb/>
恩未畢零落委中路<lb/>
　　　　同前　沈　約<lb/>
時屯寧易犯俗險信難羣坎<graphic n="KR4683" url="https://raw.githubusercontent.com/kanripo/KR-Gaiji/master/images/KR4683.png" mimeType="image/png"/>元淑賦頓挫敬通文遽<lb/>
淪班姫寵夙窆賈生墳短俗同如此長歎何足云<lb/>
　　　　同前　虞世南<lb/>
紫殿秋風冷雕甍白日沈裁紈悽斷曲織素别離心掖<lb/>
庭羞改畫長門不惜金寵移恩稍薄情疎恨轉深香銷<lb/>
<pb n="KR4h0034_SBCK_042-4b"/>
翠羽帳弦斷鳯凰琴鏡前紅粉歇堦上綠苔侵誰言掩<lb/>
歌扇翻作白頭吟<lb/>
　　　　同前　李　白<lb/>
十五入漢宫花顏咲春紅君王選玉色侍寢金<hi>錦一作</hi>幈<lb/>
中薦枕嬌夕月巻衣戀春<hi>香一作</hi>風寧知趙飛鷰奪寵恨<lb/>
無窮沈憂能傷人綠鬢成霜蓬一朝不得意世事徒為<lb/>
空鷫鸘換美酒舞衣罷鵰籠寒苦不忍言為君奏絲桐<lb/>
膓斷弦亦絶悲心夜忡忡<lb/>
　　　　同前　庾　信<lb/>
家住金陵縣前嫁得長干少年囘頭望鄉淚落不知何<lb/>
處天邊胡塵幾日應盡漢月何時更圜為君能歌此曲<lb/>
<pb n="KR4h0034_SBCK_042-5a"/>
不覺心隨斷弦<lb/>
　　　　同前<hi>有逸句此詩中</hi>吳少微<lb/>
城南有怨婦含怨倚蘭叢自謂二八時歌舞入漢宫皇<lb/>
恩弄幸玉堂中綠陌黄花催夜酒錦衣羅袂逐春風建<lb/>
章西宫煥若神燕趙美女二千人君王厭德不忘新況<lb/>
羣豔冶紛來陳是時别君不再見三十三春長信殿長<lb/>
信重門晝掩闗清房曉帳幽且閑綺窓蟲網氛塵色文<lb/>
軒鶯對桃李顏天王貴宫不貯老浩然淚隕今來還自<lb/>
憐轉晚草試逐佳遊芳草路小腰麗女奪人竒金鞍少<lb/>
年曽不顧歸來誰為夫請謝西家婦莫辭先醉解羅襦<lb/>
　　　　朙月照髙樓　梁武帝<lb/>
<pb n="KR4h0034_SBCK_042-5b"/>
圜魄當虚闥清光流<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>筵筵<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>照孤影悽怨還自憐臺<lb/>
鏡早生塵匣琴又無弦悲慕屢傷節離憂亟華年君如<lb/>
東扶景妾似西桺煙相去旣路迥朙晦亦殊懸願為銅<lb/>
鐵轡以感長樂前<lb/>
　　　　同前　雍　陶<lb/>
朗月何髙高樓中簾影寒一婦獨含歎四坐誰成歡時<lb/>
節屢已移遊旅杳不還滄溟儻未涸妾淚終不乾君若<lb/>
無定雲妾若不動山雲行出山易山逐雲去難願為邊<lb/>
塞塵因風委君顔君顔良洗多盪妾濁水間<lb/>
　　　　長門怨　桺　惲<lb/>
　　　　　漢武帝故事曰武帝為膠東王時長公主<lb/>
<pb n="KR4h0034_SBCK_042-6a"/>
　　　　　嫖有女欲與王婚景帝未許後長主還宫<lb/>
　　　　　膠東王數嵗長主抱置膝上問曰兒欲得<lb/>
　　　　　婦否長主指左右長御百餘人皆云不用<lb/>
　　　　　指其女問曰阿嬌好否咲對曰好若得阿<lb/>
　　　　　嬌作婦當作金屋貯之長主乃苦要帝遂<lb/>
　　　　　成㛰焉漢書曰孝武陳皇后長公主嫖女<lb/>
　　　　　也擅寵驕貴十餘年而無子聞衛子夫得<lb/>
　　　　　幸幾死者數焉元光五年廢居長門宫樂<lb/>
　　　　　府解題曰長門怨者為陳皇后作也后退<lb/>
　　　　　居長門宫愁悶悲<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>聞司馬相如工文章<lb/>
　　　　　奉黄金百斤令為解愁之辭相如為作長<lb/>
<pb n="KR4h0034_SBCK_042-6b"/>
　　　　　門賦帝見而傷之復得親幸後人因其賦<lb/>
　　　　　而為長門怨也<lb/>
玉壺夜愔愔應門重且深秋風動桂樹流月搖輕隂綺<lb/>
簷清露溽網戸<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>蟲吟歎息下蘭閤含愁奏雅琴何由<lb/>
鳴曉佩復得抱宵衾無復金屋念豈照長門心<lb/>
　　　　同前　費　昶<lb/>
向夕千愁起自悔何嗟及愁<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>且歸牀羅襦方掩泣絳<lb/>
樹搖風軟黄鳥弄聲急金屋貯嬌時不言君不入<lb/>
　　　　同前　徐賢妃<lb/>
舊愛柏梁臺新寵昭陽殿守分辭方輦含情泣團扇一<lb/>
朝歌舞榮夙㫺詩書賤穨恩誠已矣覆水難重薦<lb/>
<pb n="KR4h0034_SBCK_042-7a"/>
　　　　同前　沈佺期<lb/>
月皎風泠泠長門次<hi>次一作</hi>掖庭玉階聞墜葉羅幌見飛<lb/>
螢清露凝珠綴流塵下翠屏妾心君未察愁歎劇繁星<lb/>
　　　　同前　呉少微<lb/>
月出映層城孤圜上太清君王春愛歇枕席凉風生怨<lb/>
咽不能寢踟蹰歩前楹空階白露色百草寒蟲鳴念㫺<lb/>
金房裏猶嫌玉座輕如何嬌所悞長夜泣恩情<lb/>
　　　　同前　張脩之<lb/>
長門落景盡洞房秋月朙玉階草露積金屋網塵生妾<lb/>
妬今應改君恩㫺未平寄語臨邛客何時作賦成<lb/>
　　　　同前　裴交泰<lb/>
<pb n="KR4h0034_SBCK_042-7b"/>
自閉長門經幾秋羅衣溼盡淚還流一種蛾睂朙月夜<lb/>
南宫歌管北宫愁<lb/>
　　　　同前　劉　皁<lb/>
宫殿沈沈月欲分昭陽更漏不堪聞珊瑚枕上千行淚<lb/>
不是<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>君是恨君<lb/>
　　　　同前　袁　暉<lb/>
早知君愛歇本自無縈妬誰使恩情深今來反相悞愁<lb/>
眠羅帳曉泣坐金閨暮獨有夢中魂猶言意如故<lb/>
　　　　同前　劉言史<lb/>
獨坐爐邊結夜愁暫時恩去亦難留<hi>收一作</hi>手持金筯垂<lb/>
紅淚亂撥寒灰不舉頭<lb/>
<pb n="KR4h0034_SBCK_042-8a"/>
　　　　同前二首　李　白<lb/>
天囘北斗挂西樓金屋無人螢火流月光欲到長門殿<lb/>
别作深宫一段愁<lb/>
桂殿長愁不記春黄金四屋起秋塵夜懸朙鏡青天上<lb/>
獨照長門宫裏人<lb/>
　　　　同前　李　華<lb/>
弱體鴛鴦薦啼妝翡翠衾鵶鳴秋殿曉人静禁門深每<lb/>
憶椒房寵那堪永巷陰日驚羅帯緩非復舊來心<lb/>
　　　　同前　岑　參<lb/>
君王嫌妾妬閉妾在長門舞袖垂新寵愁睂結舊恩綠<lb/>
錢生履跡紅粉溼啼痕羞被桃花咲看春獨不言<lb/>
<pb n="KR4h0034_SBCK_042-8b"/>
　　　　同前　齊　澣<lb/>
焭焭孤<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>逼寂寂長門夕妾妬亦非深君恩那不惜攜<lb/>
琴就玉階調悲聲未諧將心託朙月流影入君懐<lb/>
　　　　同前　劉長卿<lb/>
何事長門閉珠簾只自垂月移深殿早春向後宫遲蕙<lb/>
草生閒地梨花發舊枝芳菲自恩幸看却被風吹<lb/>
　　　　同前　僧皎然<lb/>
春風日日閉長門搖蕩春心自夢魂若遣花開只笑妾<lb/>
不如桃李正無言<lb/>
　　　　同前　盧　綸<lb/>
空宫古廊殿寒月落斜暉臥聽未央曲滿箱歌舞衣<lb/>
<pb n="KR4h0034_SBCK_042-9a"/>
　　　　同前　戴叔倫<lb/>
自憶專房寵曾居第一流移恩向何處暫妬不容收夜<lb/>
久絲管絶月朙宫殿秋空將舊時意長望鳯凰樓<lb/>
　　　　同前　劉　駕<lb/>
御泉長繞鳯凰樓只是恩波别處流閒揲舞衣歸未得<lb/>
夜來砧杵六宫秋<lb/>
　　　　同前二首　髙　蟾<lb/>
天上何勞萬古春君前誰是百年人魂銷尚愧金爐燼<lb/>
<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>起猶慚玉輦塵煙翠薄情攀不得星茫浮艷採無因<lb/>
可憐朙鏡來相向何似恩光朝夕新<lb/>
天上鳯凰休寄夢人間鸚鵡舊堪悲平生心緒無人識<lb/>
<pb n="KR4h0034_SBCK_042-9b"/>
一隻金梭萬丈絲<lb/>
　　　　同前　張　祜<lb/>
日映宫墻桺色寒笙歌遙指碧雲端珠鈆滴盡無心語<lb/>
彊把花枝冷笑看<lb/>
　　　　同前二首　鄭　谷<lb/>
閑把羅衣泣鳯凰先朝曾教舞霓裳春來却羡庭花落<lb/>
得逐晴風出禁牆<lb/>
流水君恩共不回杏花争忍掃成堆殘春未必多煙雨<lb/>
淚滴閑堦長綠苔<lb/>
　　　　同前二首　劉氏媛<lb/>
雨滴梧桐秋夜長愁心和雨到昭陽淚痕不學君恩斷<lb/>
<pb n="KR4h0034_SBCK_042-10a"/>
拭却千行更萬行<lb/>
學畫蛾睂獨出羣當時人道便承恩經年不見君王面<lb/>
花落黄昬空掩門<lb/>
　　　　阿嬌怨　劉禹錫<lb/>
望見葳蕤舉翠華試開金屋掃庭花須臾宫女傳來信<lb/>
云<hi>言一作</hi>幸平陽公主家<lb/>
樂府詩集巻第四十二<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_042-10b"/>
</p>
<p>
</p>
  </div>
</body>
</text>
</TEI>
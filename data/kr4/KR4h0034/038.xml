<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_038-1a"/>
樂府詩集巻第三十八<lb/>
　　　　　　　太原　郭茂倩　編次<lb/>
　　相和歌辭<lb/>
　　　瑟調曲<lb/>
　　　　飲馬長城窟行　古　詞<lb/>
　　　　　一曰飲馬行長城秦所築以備胡者其下<lb/>
　　　　　有泉窟可以飲馬古辭云青青河畔草緜<lb/>
　　　　　緜思逺道言征戍之客至於長城而飲其<lb/>
　　　　　馬婦人思念其勤勞故作是曲也酈道元<lb/>
　　　　　水經注曰始皇二十四年使太子扶蘇與<lb/>
　　　　　䝉恬築長城起自臨洮至于碣石東暨遼<lb/>
<pb n="KR4h0034_SBCK_038-1b"/>
　　　　　海西竝隂山凡萬餘里民怨勞苦故楊泉<lb/>
　　　　　物理論曰秦築長城死者相屬民歌曰生<lb/>
　　　　　男慎勿舉生女哺用脯不見長城下尸骸<lb/>
　　　　　相支拄其寃痛如此今白道南谷口有長<lb/>
　　　　　城自城北出有髙坂傍有土穴出泉挹之<lb/>
　　　　　不窮歌録云飲馬長城窟信非虗言也樂<lb/>
　　　　　府觧題曰古詞傷良人逰蕩不歸或云蔡<lb/>
　　　　　邕之辭若魏陳琳辭云飲馬長城窟水寒<lb/>
　　　　　傷馬骨則言秦人苦長城之役也廣題曰<lb/>
　　　　　長城南有溪坂上有土窟窟中泉流漢時<lb/>
　　　　　將士征塞北皆飲馬此水也按趙武靈王<lb/>
<pb n="KR4h0034_SBCK_038-2a"/>
　　　　　旣襲胡服自代竝隂山下至髙闕爲塞山<lb/>
　　　　　下有長城武靈王之所築也其山中斷望<lb/>
　　　　　之若雙闕所謂髙闕者焉古今樂錄曰王<lb/>
　　　　　僧䖍技錄云飲馬行今不歌<lb/>
青青河畔草緜緜思逺道逺道不可思宿昔夢見之夢<lb/>
見在我傍忽覺在他鄉他鄉各異縣展轉不相見枯桑<lb/>
知天風海水知天寒入門各自媚誰肯相爲言客從逺<lb/>
方來遺我雙鯉魚呼兒烹鯉魚中有尺素書長跪讀素<lb/>
書書中竟何如上言加飡飯下言長相憶<lb/>
　　　　同前　魏文帝<lb/>
浮舟横大江討彼犯荆虜武將齊貫甲征人伐金鼓長<lb/>
<pb n="KR4h0034_SBCK_038-2b"/>
㦸十萬隊幽冀百石弩發機若雷電一發連四五<lb/>
　　　　同前　陳　琳<lb/>
飲馬長城窟水寒傷馬骨往謂長城吏慎莫稽畱太原<lb/>
卒官作自有程舉築諧汝聲男兒寧當格鬬死何能怫<lb/>
鬱築長城長城何連連連連三千里邉城多徤少内舎<lb/>
多寡婦作書與内舎便嫁莫畱住善事新姑嫜時時念<lb/>
我故夫子報書往邉地君今出語一何鄙身在禍難中<lb/>
何為稽畱他家子生男慎莫舉生女哺用脯君獨不見<lb/>
長城下死人骸骨相撑拄結髮行事君慊慊心意闗邉<lb/>
地苦賤妾何能乆自全<lb/>
　　　　同前　傅　玄<lb/>
<pb n="KR4h0034_SBCK_038-3a"/>
青青河邉草悠悠萬里道草生在春時逺道還有期春<lb/>
至草不生期盡歎無聲感物懐思心夢想發中情夢君<lb/>
如鴛鴦比翼雲間翔旣覺寂無見曠如參與商河洛自<lb/>
用固不如中岳安回流不及反浮雲往自還悲風動思<lb/>
心悠悠誰知者懸景無停居忽如馳駟馬傾耳懐音響<lb/>
轉目淚雙堕生存無㑹期要君黃泉下<lb/>
　　　　同前　陸　機<lb/>
驅馬陟隂山山髙<hi>隂一作</hi>馬不前往問隂山候勁虜在燕<lb/>
然戎車無停軌旌斾屢徂遷仰憑積雪巖俯渉堅冰川<lb/>
冬來秋未反去家邈以緜獫狁亮未夷征人豈徒旋末<lb/>
徳争先鳴凶器無兩全師克薄賞行軍沒微軀捐將遵<lb/>
<pb n="KR4h0034_SBCK_038-3b"/>
甘陳迹收功單于旃振旅勞歸士受爵槀街傳<lb/>
　　　　同前　沈　約<lb/>
介馬渡龍堆塗縈馬屢廻前訪昌海驛雜種宼輪臺旌<lb/>
幕巻烟雨徒御犯氷埃<lb/>
　　　　同前　陳後主<lb/>
征馬入他鄉山花此夜光離羣嘶向影因風屢動香月<lb/>
色含城暗秋聲雜塞長何以酬君子馬草報疆埸<lb/>
　　　　同前　張正見<lb/>
秋草朔風驚飲馬出長城羣驚還怯飲地險更冝行傷<lb/>
氷斂凍足畏冷急寒聲無因度吴坂方復入羌城<lb/>
　　　　同前　王　褒<lb/>
<pb n="KR4h0034_SBCK_038-4a"/>
北走長安道征騎每經過戰垣臨八陣旌門對兩和屯<lb/>
兵戍隴北飲馬傍城阿雪深無復道氷合不生波塵飛<lb/>
連陣聚沙平騎跡多昬昬隴坻月耿耿霧中河羽林猶<lb/>
角觝將軍尚雅歌臨戎常㧞劒蒙險屢提戈秋風鳴馬<lb/>
首薄暮欲如何<lb/>
　　　　同前　尚法師<lb/>
長城征馬度橫行且勞羣入氷穿凍水飲浪聚流文澄<lb/>
鞍如漬月照影若流雲别有長松氣自觧逐將軍<lb/>
　　　　同前　隋煬帝<lb/>
肅肅秋風起悠悠行萬里萬里何所行横漠築<hi>■一作</hi>長<lb/>
城豈台小子智先聖之所營樹兹萬世䇿安此億兆生<lb/>
<pb n="KR4h0034_SBCK_038-4b"/>
詎敢憚焦思高枕於上京北河秉武節千里巻戎旌山<lb/>
川互出没原野窮超忽摐金止行陣鳴鼓興士卒千乘<lb/>
萬騎動飲馬長城窟秋昬塞外雲霧暗關山月緣巖驛<lb/>
馬上乘空烽火發借問長安候單于入朝謁濁氣静天<lb/>
山晨光照髙關釋兵仍振旅要荒事方舉飲至告言旋<lb/>
功歸清廟前<lb/>
　　　　同前　唐太宗<lb/>
塞外悲風切交河水已結瀚海百重波隂山千里雪迥<lb/>
戍危烽火層巒引髙節悠悠巻斾旌飲馬出長城寒沙<lb/>
連騎迹朔吹斷邉聲胡塵清玉塞羌笛韻金鉦絶漠干<lb/>
戈戢車徒振原隰都尉反龍堆將軍旋馬邑揚麾氛霧<lb/>
<pb n="KR4h0034_SBCK_038-5a"/>
静紀石功名立荒裔一戎衣雲臺凱歌入<lb/>
　　　　同前　虞世南<lb/>
馳馬渡河干流深馬渡難前逄錦車使都䕶在樓蘭輕<lb/>
騎猶衘勒疑兵尚觧鞍温池<hi>■一作</hi>下絶澗棧道接危巒<lb/>
拓地勲未賞亾城律詎寛有月闗猶暗經春隴尚寒雲<lb/>
昬無復影氷合不聞湍懐君不可遇聊持報一飡<lb/>
　　　　同前　袁　朗<lb/>
朔風動秋草清蹕長安道長城連不窮所以隔華戎規<lb/>
模唯聖作荷負曉成功鳥庭已向内龍荒更鑿空玉闗<lb/>
塵巻静金微路已通湯征隨北怨舜詠起南風畫野功<lb/>
初立綏邉事云集朝服踐狼居凱歌旋馬邑山響傳鳯<lb/>
<pb n="KR4h0034_SBCK_038-5b"/>
吹霜華藻瓊鈒屬國擁節歸單于欵闗入日落寒雲起<lb/>
驚河被原隰零落葉已寒河流清且急四時徭役盡千<lb/>
載干戈戢太平今若斯汗馬竟無施唯當事筆硯歸去<lb/>
草封禪<lb/>
　　　　同前　王　瀚<lb/>
長安少年無遠圖一生惟羡執金吾騏驎前殿拜天子<lb/>
走馬為君西擊胡胡沙獵獵吹人面漢虜相逄不相見<lb/>
遥聞鼙鼓動地來傳道單于夜猶戰此時顧恩寧顧身<lb/>
為君一行摧萬人壯士揮戈回白日單于濺血染朱輪<lb/>
回來飲馬長城窟長城道傍多白骨問之耆老何代人<lb/>
云是秦王築城卒黃昬塞北無人烟鬼哭啾啾聲沸天<lb/>
<pb n="KR4h0034_SBCK_038-6a"/>
無罪見誅功不賞孤魂流落此城邉當昔秦王按劒起<lb/>
諸侯膝行不敢視富國彊兵二十年築怨興徭九千里<lb/>
秦王築城何太愚天寳亾秦非北胡一朝禍起蕭墻内<lb/>
渭水咸陽不復都<lb/>
　　　　同前　王　建<lb/>
長城窟長城窟邉多馬骨古來此地無井泉頼得秦家<lb/>
築城卒征人飲馬愁不回長城變作望鄉堆蹄跡未乾<lb/>
人去近續後馬來泥汙盡枕弓睡着待水生不見隂山<lb/>
在前陣馬蹄足脫裝馬頭徤兒戰死誰封侯<lb/>
　　　　同前　僧子蘭<lb/>
游客長城下飲馬長城窟馬嘶聞水腥為浸征人骨豈<lb/>
<pb n="KR4h0034_SBCK_038-6b"/>
不是流泉終不成潺湲洗盡骨上土不洗骨中寃骨若<lb/>
不流水四海有還魂空流嗚咽聲聲中疑是言<lb/>
　　　　青青河畔草　王　融<lb/>
容容寒烟起翹翹望行子行子殊未歸寤寐若容輝夜<lb/>
中心愛促覺後阻河曲河曲萬里餘情交襟袖疎珠露<lb/>
春華返璿霜秋照晚入室怨蛾睂情歸為誰婉<lb/>
　　　　同前　沈　約<lb/>
漠漠牀上塵心中憶故人故人不可憶中夜長歎息歎<lb/>
息想容儀不言長别離别離稍已久空牀寄酒杯<lb/>
　　　　同前　何　遜<lb/>
春蘭已應好折花望逺道秋夜苦復長抱枕向空牀吹<lb/>
<pb n="KR4h0034_SBCK_038-7a"/>
臺下促節不言於此别歌筵掩團扇何時一相見弦絶<lb/>
<hi>斷一作</hi>猶依軫葉落裁下枝即此雖云别方我未成離<lb/>
　　　　同前　梁武帝<lb/>
幕幕繡戸絲悠悠懐昔期昔期乆不歸鄉國曠音輝音<lb/>
輝空結遲半寢覺如至旣寤了無形與君隔平生月以<lb/>
雲掩光葉似霜摧老當途競自容莫肯為妾道<lb/>
　　　　同前　荀　昶<lb/>
熒熒山上火苕苕隔隴左隴左不可至精爽通寤寐寤<lb/>
寐衾幬同忽覺在他邦他邦各異邑相逐不相及迷墟<lb/>
在望烟木落知氷堅升朝各自進誰肯相攀牽客從北<lb/>
方來遺我端弋綈命僕開弋綈中有隐起珪長跪讀隐<lb/>
<pb n="KR4h0034_SBCK_038-7b"/>
珪辭苦聲亦悽上言各努力下言長相懐<lb/>
　　　　泛舟横大江　梁簡文帝<lb/>
　　　　　魏文帝飲馬長城窟行曰泛舟横大江因<lb/>
　　　　　以為題也<lb/>
滄波白日暉遊子出王畿㫄望重山轉前觀逺帆稀廣<lb/>
水浮雲吹江風引夜衣旅雁同洲宿寒鳧夾浦飛行客<lb/>
誰多病當念早旋歸<lb/>
　　　　同前　張正見<lb/>
大江脩且濶楊舲度回磯波中畫鷁涌帆上錦花飛舟<lb/>
移歴浦月櫂舉溼春衣王孫客若逺詎待送將歸<lb/>
　　　　上畱田行　魏文帝<lb/>
<pb n="KR4h0034_SBCK_038-8a"/>
　　　　　古今樂録曰王僧䖍技錄有上畱田行今<lb/>
　　　　　不歌崔豹古今注曰上畱田地名也人有<lb/>
　　　　　父母死不字其孤弟者隣人為其弟作悲<lb/>
　　　　　歌以風其兄注曰上畱田樂府廣題曰葢<lb/>
　　　　　漢世人也云里中有啼兒似類親父子回<lb/>
　　　　　車問啼兒慷慨不可止<lb/>
居世一何不同上畱田富人食稻與粱上畱田貧子食<lb/>
糟與糠上畱田貧賤亦何傷上畱田禄命懸在蒼天上<lb/>
畱田今爾歎息將欲誰怨上畱田<lb/>
　　　　同前　陸　機<lb/>
嗟行人之藹藹駿馬陟原風馳輕舟汎川雷邁寒往暑<lb/>
<pb n="KR4h0034_SBCK_038-8b"/>
來相尋零雪霏霏集宇悲風徘徊入襟嵗華冉冉方除<lb/>
我思纒綿未紓感時悼逝悽如<lb/>
　　　　同前　謝靈運<lb/>
薄遊出彼東道上畱田薄遊出彼東道上畱田循聽一<lb/>
何矗矗上畱田澄川一何皎皎上畱田悠哉逷矣征夫<lb/>
上畱田悠哉逷矣征夫上畱田兩服上阪電遊上畱田<lb/>
舫舟下遊颷驅上畱田此别旣久無適上畱田此别旣<lb/>
乆無適上畱田寸心繫在萬里上畱田尺素遵此千夕<lb/>
上畱田秋冬迭相去就上畱田秋冬迭相去就上畱田<lb/>
素雪紛紛鶴委上畱田清風颷颷入袖上畱田嵗云暮<lb/>
矣增憂上畱田嵗云暮矣增憂上畱田誠知運來詎抑<lb/>
<pb n="KR4h0034_SBCK_038-9a"/>
上畱田熟視年往莫畱上畱田<lb/>
　　　　同前　梁簡文帝<lb/>
正月土膏初欲發天馬照耀動農祥田家斗酒羣相勞<lb/>
為歌長安金鳯凰<lb/>
　　　　同前　李　白<lb/>
行至上畱田孤墳何峥嶸積此萬古恨春草不復生悲<lb/>
風四邉來腸斷白楊聲借問誰家地埋沒蒿里塋古老<lb/>
向余言言是上畱田蓬科馬鬛今已平昔之弟死兄不<lb/>
葬他人於此舉銘旌一鳥死百鳥鳴一獸走百獸驚恒<lb/>
山之禽别離苦欲去廻翔不能征田氏倉卒骨肉分青<lb/>
天白日摧紫荆交柯之木本同形東枝顦顇西枝榮無<lb/>
<pb n="KR4h0034_SBCK_038-9b"/>
心之物尚如此參啇胡乃尋天兵孤竹延陵讓國揚名<lb/>
髙風緬邈穨波激清尺布之謡塞耳不能聽<lb/>
　　　　同前　僧貫休<lb/>
父不父兄不兄上畱田蝥賊生徒陟崗淚峥嶸我欲使<lb/>
諸凡鳥雀盡變為鶺鴒我欲使諸凡草木盡變為田荆<lb/>
隣人歌隣人歌古風清清風生<lb/>
　　　　新城安樂宫　梁簡文帝<lb/>
　　　　　古今樂錄曰王僧䖍技録有新城安樂宫<lb/>
　　　　　行今不歌樂府觧題曰新城安樂宫行備<lb/>
　　　　　言雕飾刻斲之羙也<lb/>
遥看雲霧中刻桷映丹紅珠簾通晚日金華拂夜風欲<lb/>
<pb n="KR4h0034_SBCK_038-10a"/>
知歌管處來過安樂宫<lb/>
　　　　同前　隂　鏗<lb/>
新宫實壯哉雲裏望樓臺迢遞翔鵾仰聯翩賀燕來重<lb/>
寒露簷宿返景夏蓮開砌石披新錦花梁畫早梅欲知<lb/>
安樂盛歌管雜塵埃<lb/>
　　　　同前　陳子良<lb/>
春色照蘭宫秦女且牕中桺葉來睂上桃花落臉紅拂<lb/>
塵開扇匣巻帳却薫籠衫薄偏增日裙輕更畏風<lb/>
　　　　安樂宫　李　賀<lb/>
深<hi>漆一作</hi>井桐烏起尚復牽清水未盥邵陵王瓶中弄長<lb/>
翠新城安樂宫宫如鳯凰翅歌迴蠟板鳴大綰提壺使<lb/>
<pb n="KR4h0034_SBCK_038-10b"/>
<hi>提壺伎一作左綰</hi>綠繁悲水曲茱茰别秋子<lb/>
　　　　婦病行　古　辭<lb/>
婦病連年累嵗傳呼丈人前一言當言未及得言不知<lb/>
淚下一何翩翩屬累君兩三孤子莫我兒飢且寒有過<lb/>
慎莫笡笞行當折揺思復念之亂曰抱時無衣𥜗復無<lb/>
裏閉門塞牖舎孤兒到市道逢親交泣坐不能起從乞<lb/>
求與孤買餌對交啼泣淚不可止我欲不傷悲不能已<lb/>
探懐中錢持授交入門見孤兒啼索其母抱徘徊空舎<lb/>
中行復爾耳棄置勿復道<lb/>
　　　　同前　江　㹅<lb/>
窈窕懐貞室風流挾琴婦唯將角枕臥自影啼妝久羞<lb/>
<pb n="KR4h0034_SBCK_038-11a"/>
開翡翠帷嬾對蒲萄酒深悲在縑素託意忘箕箒夫婿<lb/>
府中趨誰能大垂手<lb/>
　　　　孤兒行　古　辭<lb/>
　　　　　孤子生行一曰孤兒行古辭言孤兒為兄<lb/>
　　　　　嫂所苦難與乆居也歌録曰孤子生行亦<lb/>
　　　　　曰放歌行樂府觧題曰鮑照放歌行云蓼<lb/>
　　　　　蟲避葵堇言朝廷方盛君上好才何為臨<lb/>
　　　　　歧相將去也<lb/>
孤兒生孤子遇生命獨當苦父母在時乘堅車駕駟馬<lb/>
父母已去兄嫂令我行賈南到九江東到齊與魯臘月<lb/>
來歸不敢自言苦頭多蟣虱面目多塵大兄言辦飯大<lb/>
<pb n="KR4h0034_SBCK_038-11b"/>
嫂言視馬上髙堂行取殿下堂孤兒淚下如雨使我朝<lb/>
行汲暮得水來歸手為錯足下無菲愴愴履霜中多蒺<lb/>
藜㧞斷蒺藜腸月中愴欲悲淚下渫渫清涕纍纍冬<lb/>
無複襦夏無單衣居生不樂不如早去下從地下黄泉<lb/>
春氣動草萌芽三月蠶桑六月收瓜將是瓜車來到還<lb/>
家瓜車反覆助我者少啗瓜者多願還我蔕兄與嫂嚴<lb/>
獨且急歸當興校計亂曰里中一何譊譊願欲寄尺書<lb/>
將與地下父母兄嫂難與久居<lb/>
　　　　放歌行　傅　玄<lb/>
靈龜有枯甲神龍有腐鱗人無千嵗壽存質空相因朝<lb/>
露尚移景促哉水上塵丘冡如履綦不識故與新髙樹<lb/>
<pb n="KR4h0034_SBCK_038-12a"/>
來悲風松栢垂威神曠野何蕭條顧望無生人但見孤<lb/>
狸迹虎豹自成羣孤雛攀樹鳴離鳥何繽紛愁子多哀<lb/>
心塞耳不忍聞長嘯淚雨下太息氣成雲<lb/>
　　　　同前　鮑　照<lb/>
蓼蟲避葵堇習苦不言非<hi>一作</hi>小人自齷齪安知曠士<lb/>
懐雞鳴洛城裏禁門平旦開冠葢縱横至車騎四方來<lb/>
素帶曵長飈華纓結逺埃日中安能止鍾鳴猶未歸夷<lb/>
世不可逢賢君信愛才朙慮自天斷不受外嫌猜一言<lb/>
分珪爵片善辭草莱豈伊白璧賜將起黃金臺今君有<lb/>
何疾臨路獨遲回<lb/>
　　　　同前　王昌齡<lb/>
<pb n="KR4h0034_SBCK_038-12b"/>
南渡洛陽津西望十二樓朙堂坐天子月朔朝諸侯清<lb/>
樂動干門皇風被九州慶雲從東來泱漭抱日流昇平<lb/>
貴論道文墨將何求有詔徴草澤微誠獻謀猷冠冕如<lb/>
星羅拜揖曹與周望塵非吾事入賦且遲畱幸䝉國士<lb/>
識因脫負薪裘今者放歌行以慰梁甫愁但營數斗禄<lb/>
奉養母豐羞若得金膏遂飛雲亦可儔<lb/>
樂府詩集巻第三十八<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
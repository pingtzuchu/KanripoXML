<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_033-1a"/>
樂府詩集巻第三十三<lb/>
　　　　　　　太原　郭茂倩　編次<lb/>
　　相和歌<lb/>
　　　平調曲<lb/>
　　　　從軍行二首　虞世南<lb/>
塗山烽候驚弭節度龍城冀馬樓蘭將燕犀上谷兵劒<lb/>
寒花不落弓曉月逾朙凛凛嚴霜節冰壯黄河絶蔽日<lb/>
卷征蓬浮天散飛雪全兵值月滿精騎乘膠折結髪早<lb/>
驅馳辛苦事旄麾馬凍重關冷輪摧九折危獨有西山<lb/>
將年年屬數竒<lb/>
爟<hi>烽一作</hi>火發金微連營出武威孤城寒雲起絶陣虜塵<lb/>
<pb n="KR4h0034_SBCK_033-1b"/>
飛俠客吸龍劒惡少縵胡衣朝摩骨都壘夜解谷蠡圍<lb/>
蕭闗逺無極蒲海廣難依沙鐙離旌斷晴川候馬歸交<lb/>
河梁已畢燕山斾欲飛方知萬里相侯服有光輝<lb/>
　　　　同前　駱賓王<lb/>
平生一顧念<hi>重一作</hi>意氣溢三軍野日分戈影天星合劒<lb/>
文弓弦抱漢月馬足踐胡塵不求生入塞唯當死報君<lb/>
　　　　同前　劉希夷<lb/>
秋來風瑟瑟羣胡馬行疾嚴城晝不開伏兵暗相失天<lb/>
子廟堂拜將軍玉門出紛紛伊洛間戎馬數千匹軍門<lb/>
壓黄河兵氣衝白日平生懷伏劒忼慨既投筆南登漢<lb/>
月孤北走燕雲密近取韓彭計早知孫吳術丈夫清萬<lb/>
<pb n="KR4h0034_SBCK_033-2a"/>
里誰能掃一室<lb/>
　　　　同前　喬知之<lb/>
南庭結白露北風掃黄葉此時鴻雁來驚鳴催思妾曲<lb/>
房理針線平砧擣文練鴛綺裁易成龍鄉信難見窈窕<lb/>
九重閨寂寞十年啼紗窻白雲㝛羅幌月光棲雲月曉<lb/>
微微愁思流黄機玉霜凍珠履金吹薄羅衣漢家已得<lb/>
地君去將何事宛轉結𧖟書寂寞無雁使生平賀恩信<lb/>
本為容華進況復落紅顔蟬聲催緑鬢<lb/>
　　　　同前　李　頎<lb/>
白日登山望烽火昏黄飲馬傍交河行人刁斗風砂暗<lb/>
公主琵琶幽怨多野雲萬里無城郭雨雪紛紛連大漠<lb/>
<pb n="KR4h0034_SBCK_033-2b"/>
胡雁哀鳴夜夜飛胡兒眼淚雙雙落聞道玉門猶被遮<lb/>
應將性命逐輕車年年戰骨埋荒外空見蒲萄入漢家<lb/>
　　　　同前三首　李　約<lb/>
看圖閑教陣畫地静論邉烏壘天西戍鷹姿塞上川路<lb/>
長須算日書逺每題年無復生還望翻思未别前<lb/>
栅髙三面鬭箭盡舉烽頻營桺和烟暮關榆帶雪春邉<lb/>
城多老將磧路少歸人㸃盡三河卒年年添塞塵<lb/>
候火起雕城塵砂擁戰聲逰軍藏漢幟降騎説蕃情霜<lb/>
降滮池淺秋深太白朙嫖姚方虎視不覺請添兵<lb/>
　　　　同前　戎　昱<lb/>
㫺從李都尉雙鞬照馬蹄擒生黒山北殺敵黄雲西太<lb/>
<pb n="KR4h0034_SBCK_033-3a"/>
白沈虜地邊草復萋萋歸來邯鄲市百尺青樓梯感激<lb/>
然諾重平生膽力齊芳筵草歌發艷粉輕鬟低半醉秋<lb/>
風起鐵騎門前嘶逺戍報烽火孤城嚴鼓鼙揮鞭望塵<lb/>
去少婦莫含啼<lb/>
　　　　同前　厲　玄<lb/>
邊草早不春劒花増濘塵廣場收驥尾清瀚怯龍鱗帆<lb/>
色已歸越松聲厭避秦幾時逢范蠡處處是通津<lb/>
　　　　同前二首　李　白<lb/>
從軍玉門道逐虜金微山笛奏梅花曲刀開朙月環鼓<lb/>
聲鳴海上兵氣擁雲間願斬單于首長驅静鐵關<lb/>
百戰沙塲碎鐵衣城南已合數重圍突營射殺呼延將<lb/>
<pb n="KR4h0034_SBCK_033-3b"/>
獨領殘兵千騎歸<lb/>
　　　　同前　王　維<lb/>
吹角動行人喧喧行人起笳鳴馬嘶亂争渡金河水日<lb/>
草沙漠垂戰聲烟塵裏盡繋名王頸歸來報天子<lb/>
　　　　同前　王昌齡<lb/>
向夕臨大荒朔風軫歸慮平沙萬里餘飛鳥㝛何處虜<lb/>
騎獵長原翩翩傍河去邊聲搖白草海氣生黄霧百戰<lb/>
苦風塵十年履霜露雖投定遠筆未坐將軍樹早知行<lb/>
路難悔不理章句<lb/>
烽火城西百尺樓黄昬獨上海風秋㪅吹横笛關山月<lb/>
誰解金閨萬里愁<lb/>
<pb n="KR4h0034_SBCK_033-4a"/>
琵琶起舞換新聲總是關山舊别情撩亂邊愁彈不盡<lb/>
髙髙秋月照長城<lb/>
青海長雲暗雪山孤城遥望雁<hi>玉一作</hi>門關黄沙百戰穿<lb/>
金甲不破樓蘭終不還<lb/>
　　　　同前　盧　綸<lb/>
二十抂邊城軍中得勇名巻旗收敗馬斷磧擁殘兵覆<lb/>
陣烏鳶起燒山草木朙<hi>鳴一作</hi>塞閒思逺獵師老厭分營<lb/>
雪嶺無人跡冰河足<hi>有一作</hi>雁聲李陵甘此没惆悵漢公<lb/>
卿<lb/>
　　　　同前六首　劉長卿<lb/>
廻看虜騎合城下漢兵稀白刃兩相向黄雲愁不飛手<lb/>
<pb n="KR4h0034_SBCK_033-4b"/>
中無尺鐵徒欲突重圍<lb/>
落日㪅蕭條北方動枯草將軍追虜騎夜失隂山道戰<lb/>
敗仍樹勲韓彭但空老<lb/>
草枯秋塞上望見漁陽郭胡馬嘶一聲漢兵淚雙落誰<lb/>
為吮癰者此事今人薄<lb/>
目極雁門道青青邊草春一身事征戰匹馬同辛勤末<lb/>
路成白首功歸天下人<lb/>
倚劒白日草望鄉登戍樓北風吹羌笛此夜關山愁廻<lb/>
首不無意滹河空自流<lb/>
黄沙一萬里白首無人憐報國劒已折歸鄉身幸全單<lb/>
于古臺下邊色寒蒼然<lb/>
<pb n="KR4h0034_SBCK_033-5a"/>
　　　　同前　杜　頠<lb/>
秋草馬蹄輕角弓持弦急去為龍城候正值胡兵襲軍<lb/>
氣横大荒戰酣日將入長風金鼓動白霧鐵衣溼四起<lb/>
愁邊聲南轅時佇立斷蓬孤自轉寒雁飛相及萬里雲<lb/>
沙漲路平氷䨷澁夜聞漢使歸獨向刀環泣<lb/>
　　　　同前　僧皎然<lb/>
候騎出紛紛元戎霍冠軍漢鞞秋聒地羌火晝燒雲萬<lb/>
里戎城合三邊羽檄分烏孫驅未盡肯顧遼陽勲<lb/>
漢斾拂丹霄漢軍新破遼紅塵驅鹵簿白羽擁嫖姚戰<lb/>
苦軍猶樂功髙將不驕至今丁令塞朔吹空蕭蕭<lb/>
百萬逐呼韓頻年不解鞍兵屯絶漠暗馬飲濁河亁破<lb/>
<pb n="KR4h0034_SBCK_033-5b"/>
虜功未録勞師力已殫須防肘腋下飛禍出無端<lb/>
飛將下天來竒謀閫外裁水心龍劒動地肺雁山開望<lb/>
氣燕師銳當鋒虜陣摧從今射鵰騎不敢過雲堆<lb/>
黄𥿄君王詔青泥校尉書誓師張虎落選將擐犀渠霧<lb/>
暗津浦失天寒塞桺疎横行十萬騎欲掃虜塵餘<lb/>
　　　　同前　王　建<lb/>
漢軍逐單于日没處河曲浮雲道傍起行子車下㝛槍<lb/>
城圍鼓角氊帳依山谷馬上懸壺漿刀頭分頓肉來時<lb/>
髙堂上父母親結束囘<hi>面一作</hi>首不見家風吹破衣服金<lb/>
瘡生肢節相與拔<hi>取一作</hi>箭鏃聞道西凉州家家婦人哭<lb/>
　　　　同前　張　祜<lb/>
<pb n="KR4h0034_SBCK_033-6a"/>
少年金紫就光輝直指邊城虎翼飛一巻旌<hi>旄一作</hi>收千<lb/>
騎虜萬全身出百重圍黄雲斷塞尋鷹去白草連天射<lb/>
雁歸白首漢廷刀筆吏丈夫功業本相依<lb/>
　　　　同前五首　令狐楚<lb/>
荒雞隔水啼汗馬逐風嘶終日隨旌斾何時罷鼓鼙<lb/>
孤心眠夜雪滿眼是秋沙萬里猶防塞三年不見家<lb/>
却望冰河濶前登雪嶺高征人幾多抂又擬戰臨洮<lb/>
胡風千里驚漢月五㪅朙縱有還家夢猶聞出塞身<hi>作一</hi>
<hi>聲</hi>
草雪連青海隂雲覆白山可憐班定逺出入玉門關<lb/>
　　　　同前三首　王　維<lb/>
<pb n="KR4h0034_SBCK_033-6b"/>
旌甲從軍乆風雲識陣難今朝韓信計日下斬成安<lb/>
燕頷多竒相狼頭敢犯邊寄言班定遠正是立功年<lb/>
旄頭夜落捷書飛來奏金門著賜衣白馬將軍頻破鏑<lb/>
黄龍戍卒幾時歸<lb/>
　　　　從軍五㪅轉五首　伏知道<lb/>
　　　　　樂苑曰五㪅轉商調曲按伏知道已有從<lb/>
　　　　　軍辭則五㪅轉葢陳已前曲也<lb/>
一㪅刁斗鳴校尉逴連城遥聞射鵰騎懸憚將軍名<lb/>
二㪅愁未央高城寒夜長試將弓學月聊持劒比霜<lb/>
三㪅夜警新横吹獨吟春彊聽梅花落誤憶桺園人<lb/>
四㪅星漢低落月與雲齊依稀北風裏胡笳雜馬嘶<lb/>
<pb n="KR4h0034_SBCK_033-7a"/>
五㪅催送籌曉色映山頭城烏初起堞㪅人悄<hi>笑一作</hi>下<lb/>
樓<lb/>
　　　　從軍有苦樂行　李　益<lb/>
　　　　　魏王粲從軍行曰從軍有苦樂但問所從<lb/>
　　　　　誰因以為題也<lb/>
勞者且勿歌我欲送君觴從軍有苦樂此曲樂未央僕<lb/>
本居<hi>起一作</hi>隴上隴水斷人腸東過秦宫路宫路入咸陽<lb/>
時逢漢帝出諌獵至長楊詎馳游俠窟非結少年場一<lb/>
旦承嘉惠輕命重恩光秉筆參帷帟從軍至朔方邊地<lb/>
多隂風草木自凄凉斷絶海雲去出没胡沙長參差引<lb/>
雁翼隠轔騰軍裝劒文夜如水馬汗凍成霜俠氣五都<lb/>
<pb n="KR4h0034_SBCK_033-7b"/>
少矜功六郡良山河起目前睚眦死路傍北逐驅獯虜<lb/>
西臨復舊疆㫺還賦餘資今岀乃嬴糧一矢致夏服我<lb/>
弓不再張寄言丈夫雄苦樂身自當<lb/>
　　　　苦哉逺征人　鮑　溶<lb/>
　　　　　晉陸機從軍行曰苦哉逺征人飄飄窮四<lb/>
　　　　　遐宋顔延年從軍行曰苦哉逺征人畢力<lb/>
　　　　　幹時艱葢苦天下征伐也又有苦哉行逺<lb/>
　　　　　征人皆出於從軍行也<lb/>
征人歌古曲攜手上河梁李陵死别處杳杳玄㝠鄉憶<lb/>
㫺從此路連年征鬼方久行迷漢曆三洗氊衣裳百戰<lb/>
身且抂微功信難忘逺承雲臺議非勢孰敢當落日弔<lb/>
<pb n="KR4h0034_SBCK_033-8a"/>
李廣白身過河陽閑弓失月影勞劒無龍光去日始束<lb/>
髪今來髪成霜虚名乃閒事生見父母鄉掩抑大風歌<lb/>
徘徊少年塲誠哉古人言鳥盡良弓藏<lb/>
　　　　苦哉行五首　戎　昱<lb/>
彼䑕侵我厨縱貍授粱肉鼠雖為君却貍食自須足冀<lb/>
雪大國耻翻是大國辱羶腥逼綺羅塼瓦雜珠玉登樓<lb/>
非騁望目笑是心哭何意天樂中至今奏胡曲<lb/>
官軍收洛陽家住洛陽里夫婿與兄弟目前見傷死吞<lb/>
聲不許哭還遣衣羅綺上馬隨匈奴數秋黄塵裏生為<lb/>
名家女死作塞垣鬼鄉國無還期天津哭流水<lb/>
登樓望天衢目極淚盈睫彊笑無笑容須妝舊花壓㫺<lb/>
<pb n="KR4h0034_SBCK_033-8b"/>
年買奴僕奴僕來碎葉豈意未死間自為匈奴妾一生<lb/>
忽至此萬事痛苦業得出塞垣飛不如彼蜂蝶<lb/>
妾家青河邊七葉承貂蟬身為最小女偏得渾家憐親<lb/>
戚不相識幽閨十五年有時最逺出祗到中門前前年<lb/>
狂胡來懼死翻生全今秋官軍至豈意遭戈鋋匈奴為<lb/>
先鋒長鼻黄髪拳彎弓獵生八百歩牛羊羶脱身落虎<lb/>
口不及歸黄泉苦哉難重陳暗哭蒼蒼天<lb/>
可汗奉親詔今月歸燕山忽如亂刀劒攬妾心腸間出<lb/>
戸望北荒迢迢玉門關生人為死别有去無時還漢月<lb/>
割妾心胡風凋妾顔去去斷絶魂呌天天不聞<lb/>
　　　　逺征人　王　襃<lb/>
<pb n="KR4h0034_SBCK_033-9a"/>
黄河流水急驅馬送征人谷望河陽縣橋渡小平津<lb/>
　　　　鞠歌行　陸　機<lb/>
　　　　　古今樂録曰王僧䖍技録平調又有鞠歌<lb/>
　　　　　行今無歌者陸機序曰按漢宫閤有含章<lb/>
　　　　　鞠室靈芝鞠室後漢馬防第宅卜臨道連<lb/>
　　　　　閤通池鞠城彌於街路鞠歌將謂此也又<lb/>
　　　　　東阿王詩連騎擊壤或謂䠞鞠乎三言七<lb/>
　　　　　言雖竒寶名器不遇知己終不見重願逢<lb/>
　　　　　知已以託意焉<lb/>
朝雲升應龍攀乘風逺遊騰雲端鼓鍾歇豈自歡急弦<lb/>
髙張思和彈時希值年夙愆循已雖易人知難王陽登<lb/>
<pb n="KR4h0034_SBCK_033-9b"/>
貢公歡罕生既没國子歎嗟千載豈虛言邈矣逺念情<lb/>
愾然<lb/>
　　　　同前　謝靈運<lb/>
德不孤兮必有鄰唱和之契冥相因譬如虯虎兮來風<lb/>
雲亦如形聲影響陳心歡賞兮嵗易淪隱玉藏彩疇識<lb/>
真叔牙顯夷吾親郢旣殁匠寢斤覽古籍信伊人永言<lb/>
知己感良辰<lb/>
　　　　同前　謝惠連<lb/>
翔馳騎伯樂不舉誰能知南荆璧萬金貲卞和不斵與<lb/>
石離年難畱時易隕厲志莫賞徒勞疲沮齊音溺趙吹<lb/>
匠石善運郢不危古綿眇理參差單心慷慨雙淚垂<lb/>
<pb n="KR4h0034_SBCK_033-10a"/>
　　　　同前　李　白<lb/>
玉不自言如桃李魚目笑之卞和耻楚國青蠅何太多<lb/>
連城白璧遭䜛毁荆山長號泣血人忠臣死為刖足鬼<lb/>
聽曲知寗戚夷吾因小妻秦穆五羊皮買死百里奚洗<lb/>
拂青雲上當時賤如泥朝歌鼓刀叟虎變蟠溪中一舉<lb/>
釣六合遂荒營丘東平生渭水曲誰識<hi>數一作</hi>此老翁奈<lb/>
何今之人雙目送征<hi>飛一作</hi>鴻<lb/>
　　　清調曲<lb/>
　　　　　古今樂録曰王僧䖍技録清調有六曲一<lb/>
　　　　　苦寒行二豫章行三董逃行四相逢狹路<lb/>
　　　　　間行五塘上行六秋胡行荀氏録所載九<lb/>
<pb n="KR4h0034_SBCK_033-10b"/>
　　　　　曲傳者五曲晉宋齊所歌今不歌武帝北<lb/>
　　　　　上苦寒行上謁董逃行蒲生上行晨上願<lb/>
　　　　　登竝秋胡行是也其四曲今不傳朙帝悠<lb/>
　　　　　悠苦寒行古辭白楊豫章行武帝白日董<lb/>
　　　　　逃行古辭相逢狹路間行是也其器有笙<lb/>
　　　　　笛下聲弄髙弄遊弄箎節琴瑟筝琵琶八<lb/>
　　　　　種歌弦四弦張永録云未歌之前有五部<lb/>
　　　　　弦又抂弄後晋宋齊止四器也<lb/>
　　　　苦寒行二首六解　魏文帝<lb/>
　　　　　樂府解題曰晋樂奏魏武帝北上篇備言<lb/>
　　　　　冰雪谿谷之苦其後或謂之北上行葢因<lb/>
<pb n="KR4h0034_SBCK_033-11a"/>
　　　　　武帝辭而擬之也<lb/>
北上太行山艱哉何巍巍太行山艱哉何巍巍羊腸坂<lb/>
詰屈車輪為之摧<hi>解一</hi>樹木何蕭瑟北風聲正悲何蕭瑟<lb/>
北風聲正悲熊羆對我蹲虎豹夾道啼<hi>解二</hi>谿谷少人民<lb/>
雪落何霏霏少人民雪落何霏霏延頸長歎息逺行多<lb/>
所懐<hi>解三</hi>我心何拂鬱思欲一東歸何拂鬱思欲一東歸<lb/>
水深橋梁絶中道正徘徊<hi>解四</hi>迷惑失徑路暝無所㝛棲<lb/>
失徑路瞑無所㝛棲行行日以逺人馬同時飢<hi>解五</hi>擔囊<lb/>
行取薪斧冰持作糜擔囊行取薪斧冰持作糜悲彼東<lb/>
山詩悠悠使我哀<hi>解六</hi>
　　　　　　右一曲晋樂所奏<lb/>
<pb n="KR4h0034_SBCK_033-11b"/>
北上太行山艱哉何巍巍羊腸坂詰屈車輪爲之摧樹<lb/>
木何蕭瑟北風聲正悲熊羆對我蹲虎豹夾路啼谿谷<lb/>
少人民雪落何霏霏延頸長歎息遠行多所懐我心何<lb/>
怫鬱思欲一東歸水深橋梁絶中路正徘徊迷惑失故<lb/>
路薄草無㝛棲行行日已逺人馬同時飢擔囊行取薪<lb/>
斧冰持作糜悲彼東山詩悠悠令我哀<lb/>
　　　　　　右一曲本辭<lb/>
　　　　苦寒行五解　魏朙帝<lb/>
悠悠發洛都茾我征東行悠悠發洛都茾我征東行征<lb/>
行彌二旬屯吹龍陂城<hi>解一</hi>顧觀故壘處皇祖之所營故<lb/>
壘處皇祖之所營屋室若平㫺棟宇無邪傾<hi>解二</hi>奈何我<lb/>
<pb n="KR4h0034_SBCK_033-12a"/>
皇祖潛徳隐聖形我皇祖潛德隱聖形雖没而不朽書<lb/>
貴垂休名<hi>解三</hi>光光我皇祖軒曜同其榮我皇祖軒曜同<lb/>
其榮遺化布四海八表以肅清<hi>解四</hi>雖有吳蜀宼春秋足<lb/>
耀兵徒悲我皇祖不永享百齡賦詩以寫懐伏軾淚霑<lb/>
纓<hi>解五</hi>
　　　　　　右一曲晉樂所奏<lb/>
　　　　同前　陸　機<lb/>
北逰幽朔城凉野多險艱俯入穹谷底仰陟髙山盤凝<lb/>
冰結重磵積雪被長巒隂雲興巖側悲風鳴樹端不覩<lb/>
白日影但聞寒鳥嚾猛虎憑林嘯玄猿臨岸歎夕㝛喬<lb/>
木下惨<hi>愴一作</hi>慘恒鮮歡渇飲堅冰漿饑待<hi>飢食一作</hi>零露餐<lb/>
<pb n="KR4h0034_SBCK_033-12b"/>
離思固已矣寤寐莫與言劇哉行役人慊慊恒苦寒<lb/>
　　　　同前　謝靈運<lb/>
歲歲曾冰食紛紛䨷雪落浮陽滅清暉寒禽呌悲壑飢<lb/>
㸑烟不興渴汲水枯涸<lb/>
　　　　前苦寒行二首　杜　甫<lb/>
漢時長安雪一丈牛馬毛寒縮如蝟楚江巫峽冰入懐<lb/>
虎豹哀號又堪記秦城老翁荆揚客慣習炎蒸歲絺綌<lb/>
玄冥祝融氣或交手持白羽未敢釋<lb/>
去年白帝雪抂山今年白帝雪抂地凍埋蛟龍南浦縮<lb/>
寒刮肌膚北風利楚人四時皆麻衣楚天萬里無晶輝<lb/>
三足之烏足恐斷羲和送將安所歸<lb/>
<pb n="KR4h0034_SBCK_033-13a"/>
　　　　後苦寒行二首　杜　甫<lb/>
南紀巫廬瘴不絶太古已來無尺雪蠻夷長老怨苦寒<lb/>
崑崙天關凍應折玄猿口噤不能嘯白鵠翅垂眼流血<lb/>
安得春泥補地裂<lb/>
晚來江門失大木猛風中夜吹白屋天兵斷斬青海戎<lb/>
殺氣南行動坤軸不爾苦寒何太酷巴東之峽生凌澌<lb/>
彼蒼廻軒人得知<hi>作梅海一</hi>
　　　　苦寒行　劉　駕<lb/>
嚴威動八荒䓶䓶無休時陽烏不自暖雪壓扶桑枝歲<lb/>
暮寒益壯青春安得歸朔雁到南海越禽何處飛誰言<lb/>
貧士歎不為身無衣<lb/>
<pb n="KR4h0034_SBCK_033-13b"/>
　　　　同前　僧貫休<lb/>
北風北風職何嚴毒摧壯士心縮金烏足凍雲囂囂礙<lb/>
雪一片下不得聲遶枯桑根抂沙塞黄河徹底頑直到<lb/>
海一氣搏束萬物無態唯有吾庭前杉松樹枝枝枝徤<lb/>
抂<lb/>
　　　　同前　僧齊已<lb/>
冰峰撑空寒矗矗雲凝水凍埋海陸殺物之性傷人之<lb/>
慾既不能斷絶蒺蔾荆棘之根株又不能展鳳凰麒麟<lb/>
之拳跼如此則何如為和煦為膏雨自然天下之榮枯<lb/>
融融於萬戸<lb/>
　　　　吁嗟篇　曹　植<lb/>
<pb n="KR4h0034_SBCK_033-14a"/>
　　　　　樂府解題曰曹植擬苦寒行為吁嗟<lb/>
吁嗟此轉篷居世何獨然長去本根逝夙夜無休閒東<lb/>
西經七陌南北越九千卒遇回風起吹我入雲間自謂<lb/>
終天路忽然下沉淵驚飈接我出故歸彼中田當南而<lb/>
㪅北謂東而反西宕宕當何依忽亾而復存飄颻周八<lb/>
澤連翩歷五山流轉無恒處誰知吾苦艱願為中林草<lb/>
秋隨野火燔麋滅豈不痛願與林葉連<lb/>
　　　　北上行　李　白<lb/>
北上何所苦北上縁太行磴道盤且峻巉巖凌穹蒼馬<lb/>
足蹶側石車輪摧高岡沙塵接幽州烽火連朔方殺氣<lb/>
毒劒㦸嚴風裂衣裳奔鯨夾黄河鑿齒屯洛陽前行無<lb/>
<pb n="KR4h0034_SBCK_033-14b"/>
歸日返顧思舊鄉慘戚冰雪裏悲號絶中膓尺布不掩<lb/>
體皮膚劇枯桑汲水澗谷阻採薪隴坂長猛虎又掉尾<lb/>
磨牙皓秋霜草木不可飡飢飲零露漿歎此北上苦停<lb/>
驂為之傷何日王道平開顔覩天光<lb/>
樂府詩集巻第三十三<hi>終</hi>東吳毛晉訂正<lb/>
</p>
<p>
</p>
  </div>
</body>
</text>
</TEI>
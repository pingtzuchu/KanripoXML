<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_098-1a"/>
樂府詩集巻第九十八<lb/>
　　　　　　　太原　郭茂倩　編次<lb/>
　　新樂府辭<lb/>
　　　新樂府　白居易<lb/>
　　　　司天臺<lb/>
司天臺仰觀俯察天人際羲和死來職事廢官不求賢<lb/>
空取藝昔聞西漢元成間上凌下替謫見天北辰微暗<lb/>
少光色四星煌煌如火赤耀芒動角射三台上台半滅<lb/>
中台坼是時非無太史官眼見心知不敢言朙朝趨入<lb/>
朙光殿唯奏慶雲壽星見天文時變兩如斯九重天子<lb/>
不得知不得知安用臺髙百尺為<lb/>
<pb n="KR4h0034_SBCK_098-1b"/>
　　　　捕蝗<lb/>
捕蝗捕蝗誰家子天熱日長飢欲死興元兵乆傷隂陽<lb/>
和氣蠱蠧化爲蝗始自兩河及三輔荐食如蠶飛似雨<lb/>
雨飛蠶食千里間不見青苖空赤土河南長吏言憂農<lb/>
課人晝夜捕蝗蟲是時粟斗錢三百蝗蟲之價與粟同<lb/>
捕蝗捕蝗竟何利徒使飢人重勞費一蟲雖死百蟲來<lb/>
豈將人力競天災我聞古之良吏有善政以政驅蝗蝗<lb/>
出境又聞貞觀之初道欲昌文皇仰天吞一蝗一人有<lb/>
慶兆民賴是嵗雖蝗不爲害<lb/>
　　　　昆朙春水滿<lb/>
　　　　　漢書武帝紀曰元狩三年秋發謫吏穿昆<lb/>
<pb n="KR4h0034_SBCK_098-2a"/>
　　　　　朙池西南夷傳曰越巂昆朙國有滇池方<lb/>
　　　　　三百里漢使求身毒國而為昆朙所閉欲<lb/>
　　　　　伐之故作昆朙池象之以習水戰在長安<lb/>
　　　　　西南周回四十里食貨志曰時越欲與漢<lb/>
　　　　　用船戰遂大修昆朙池白居易傳曰貞元<lb/>
　　　　　中始漲之<lb/>
昆朙春昆朙春春池岸古春流新影浸南山青滉瀁波<lb/>
沉西日紅奫淪往年因旱靈池竭龜尾曵塗魚喣沬詔<lb/>
開八水注恩波千介萬鱗同日活今來浄淥水照天游<lb/>
魚鱍鱍蓮田田洲香杜若抽心短沙暖鴛鴦鋪翅眠動<lb/>
植飛沉皆遂性皇澤如春無不被魚者仍豐網罟資貧<lb/>
<pb n="KR4h0034_SBCK_098-2b"/>
人又獲菰蒲利詔以昆朙近帝城官家不得收其征菰<lb/>
蒲無租魚無稅近水之人感君惠感君惠獨何人吾聞<lb/>
率土皆王民遠民何疎近何親願推此惠及天下無遠<lb/>
無近同欣欣呉興山中罷榷茗鄱陽坑裏休封銀天涯<lb/>
地角無禁利熙熙同似昆朙春<lb/>
　　　　城鹽州<lb/>
　　　　　通典曰鹽州春秋時戎狄之地秦漢屬北<lb/>
　　　　　地郡後魏置大興郡西魏改為五原後為<lb/>
　　　　　鹽州以北近鹽池因以為名唐為鹽州或<lb/>
　　　　　為五原郡白居易傳曰貞元八年特詔城<lb/>
　　　　　之<lb/>
<pb n="KR4h0034_SBCK_098-3a"/>
城鹽州城鹽州城在五原原上頭蕃東節度鉢闡布忽<lb/>
見新城當要路金鳥飛傳贊暜聞建牙傳箭集羣臣君<lb/>
臣赭面有憂色皆言勿謂唐無人自築鹽州十餘載左<lb/>
袵氈裘不犯塞晝牧牛羊夜捉生長去新城百里外諸<lb/>
邉急警勞戍人唯此一道無煙塵靈夏潛安誰復辨秦<lb/>
原暗通何處見鄜州驛路好馬來長安藥肆黄耆賤城<lb/>
鹽州鹽州未城天子憂徳宗按圖自定計非闗將略與<lb/>
廟謀吾聞髙宗中宗世北虜猖狂最難制韓公創築受<lb/>
降城三城鼎峙屯漢兵東西亘絶數千里耳冷不聞胡<lb/>
馬聲如今邉將非無䇿心笑韓公築城壁相看養宼為<lb/>
身謀各握彊兵固恩澤願分今日邉將恩褒贈韓公封<lb/>
<pb n="KR4h0034_SBCK_098-3b"/>
子孫誰能將此鹽州曲翻作歌詞聞至尊<lb/>
　　　　道州民<lb/>
道州民多侏儒長者不過三尺餘市作矮奴年進送號<lb/>
為道州任土貢任土貢寧若斯不聞使人生别離老翁<lb/>
哭孫母哭兒一自陽城來守郡不進矮奴頻詔問城云<lb/>
臣按六典書任土貢有不貢無道州水土所生者只有<lb/>
矮民無矮奴吾君感悟璽書下嵗貢矮奴宜悉罷道州<lb/>
民老者㓜者何欣欣父兄子弟始相保從此得作良人<lb/>
身道州民民到于君受其賜欲說使君先下淚仍恐兒<lb/>
孫㤀使君生男多以陽為字<lb/>
　　　　馴犀<lb/>
<pb n="KR4h0034_SBCK_098-4a"/>
馴犀馴犀通天犀軀貌駭人角駭雞海蠻聞有朙天子<lb/>
驅犀乘傳來萬里一朝得謁大朙宫歡呼拜舞自論功<lb/>
五年馴養始堪獻六譯語言方得通上嘉人獸俱來遠<lb/>
蠻舘四方犀入苑秣以瑶蒭鎻以金故鄉迢遞君門深<lb/>
海鳥不知鍾鼓樂池魚空結江湖心馴犀生處南方熱<lb/>
秋無白露冬無雪一入上林三四年又逢今嵗苦寒月<lb/>
飲冰臥霰苦踡跼角骨凍傷鱗甲縮馴犀死蠻兒啼向<lb/>
闕再三顔色低奏乞生歸夲國去恐身凍死似馴犀君<lb/>
不見建中初馴象生還放林邑君不見貞元末馴犀凍<lb/>
死蠻兒泣所嗟建中異真元象生犀死何足言<lb/>
　　　　五弦彈<lb/>
<pb n="KR4h0034_SBCK_098-4b"/>
五弦彈五弦彈聽者傾耳心寥寥趙壁知君入骨愛五<lb/>
弦一一為君調第一第二弦索索秋風拂松疎韻落第<lb/>
三第四弦泠泠夜鶴憶子籠中鳴第五弦聲最掩抑隴<lb/>
水凍咽流不得五弦竝奏君試聽淒淒切切復錚錚鐵<lb/>
擊珊瑚一兩曲水寫玉盤千萬聲殺聲入耳膚血寒慘<lb/>
氣中人肌骨酸曲終聲盡欲半日四座相對愁無言座<lb/>
中有一遠方士喞喞咨咨聲不已自歎今朝初得聞始<lb/>
知辜負平生耳唯憂趙壁白髮生老死人間無此聲遠<lb/>
方士爾聽五弦信為美吾聞正始之音不如是正始之<lb/>
音其若何朱弦疎越清廟歌一彈一唱再三歎曲淡節<lb/>
稀聲不多融融曵曵召元氣聴之不覺心平和人情重<lb/>
<pb n="KR4h0034_SBCK_098-5a"/>
今多賤古古琴有弦人不撫更從趙壁藝成來二十五<lb/>
弦不如五<lb/>
　　　　蠻子朝<lb/>
蠻子朝汎皮船兮渡繩橋來自巂州道路遙入界先經<lb/>
蜀川過蜀將收功先表賀臣聞雲南六詔蠻東連䍧牱<lb/>
西連蕃六詔星居初瑣碎合為一詔漸彊大開元皇帝<lb/>
雖聖神唯蠻倔彊不來賓鮮于仲通六萬卒征蠻一陣<lb/>
全軍沒至今西洱河岸邊箭孔刀㾗滿枯骨誰知今日<lb/>
慕蕐風不勞一人蠻自通誠由陛下休朙徳亦賴微臣<lb/>
誘諭功徳宗看<hi>省一作</hi>表知如此笑令中使迎蠻子蠻子<lb/>
導從者誰何摩挲俗羽雙隈伽清平官持赤藤杖大將<lb/>
<pb n="KR4h0034_SBCK_098-5b"/>
軍繫金呿嵯異牟尋勞尋閣勸持勅召對延英殿上心<lb/>
貴在懐逺蠻引臨玉座近天顔冕旒不垂親勞倈賜衣<lb/>
賜食移時對移時對不可得大臣相看有羡色可憐宰<lb/>
相拖紫佩金章朝日唯聞對一刻<lb/>
　　　　驃國樂<lb/>
驃國樂驃國樂出自大海西南角雍羌之子舒難陁來<lb/>
獻南音舉正朔徳宗立杖御紫庭黈纊不塞為爾聽玉<lb/>
螺一吹椎髻聳銅鼓千擊文身踴珠纓炫轉星宿搖花<lb/>
鬘斗藪龍虵動曲終王子啓聖人臣父願為唐外臣左<lb/>
右歡呼何翕習至尊徳廣之所及須㬰百辟詣閤門俯<lb/>
伏拜表賀至尊伏見驃人獻新樂請書國史傳子孫時<lb/>
<pb n="KR4h0034_SBCK_098-6a"/>
有擊壤老農父暗測君心閒獨語聞君政化甚聖朙欲<lb/>
感人心致太平感人在近不在遠太平由實非由聲觀<lb/>
身理國國可濟君如心兮民如體體生疾苦心憯悽民<lb/>
得和平君愷悌貞元之民若未安驃樂雖聞君不歡貞<lb/>
元之民苟無病驃樂不來君亦聖驃樂驃樂徒喧喧不<lb/>
如聞此芻蕘言<lb/>
　　　　縛戎人<lb/>
縛戎人縛戎人耳穿面破驅入秦天子矜憐不忍殺詔<lb/>
徙東南呉與越黄衣小使録姓名領出長安乘遞行身<lb/>
被金瘡面多瘠扶病徒行日一驛朝餐飢渴費盃盤夜<lb/>
卧腥臊汚床席忽逄江水憶交河垂手齊聲嗚咽歌其<lb/>
<pb n="KR4h0034_SBCK_098-6b"/>
中一虜語諸虜爾苦非多我苦多同伴行人因借問欲<lb/>
說喉中氣憤憤自云鄉貫<hi>管一作</hi>夲涼原大曆年中沒落<lb/>
蕃一落蕃中四十載遣著皮裘繫毛帶唯許正朝服漢<lb/>
儀斂衣整巾潛淚垂誓心密定歸鄉計不使蕃中妻子<lb/>
知暗思幸有殘䈥力更恐年衰歸不得蕃侯嚴兵鳥不<lb/>
飛脱身冒死奔逃歸晝伏宵行經大漠雲隂月黑風沙<lb/>
惡驚藏青塜寒草疎偷度黄河夜氷薄忽聞漢軍鼙鼓<lb/>
聲路傍走出再拜迎游騎不聽能漢語將軍遂縛作蕃<lb/>
生配向江南卑涇地豈無存䘏空防備念此吞聲仰訴<lb/>
天若為辛苦度<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>年涼原鄉井不得見胡地妻兒虚棄<lb/>
捐沒蕃被囚思漢土歸漢被劫為蕃虜早知如此悔歸<lb/>
<pb n="KR4h0034_SBCK_098-7a"/>
來兩地寧如一處苦縛戎人戎人之中我苦辛自古此<lb/>
寃應未有漢心漢語吐蕃身<lb/>
　　　　驪宫髙<lb/>
　　　　　唐㑹要曰開元十一年十月置温泉宫於<lb/>
　　　　　驪山舊書帝紀曰是年十月幸温泉宫自<lb/>
　　　　　是嵗數幸焉天寳六載十月改温泉宫爲<lb/>
　　　　　蕐清宫<lb/>
髙髙驪山上有宫朱樓紫殿三四重遲遲兮春日玉甃<lb/>
暖兮温泉溢溺溺兮秋風山蟬鳴兮宫樹紅翠蕐不來<lb/>
嵗月乆牆有衣兮瓦有松吾君在位已五載何不一幸<lb/>
乎其中西去都門幾多地吾君不遊有深意一人出兮<lb/>
<pb n="KR4h0034_SBCK_098-7b"/>
不容易六宫從兮百司備八十一車千萬騎朝有宴飫<lb/>
草有賜中人之産數百家未足充君一日費吾君修已<lb/>
人不知不自逸兮不自嬉吾君愛人人不識不傷財兮<lb/>
不傷力驪宫髙兮髙入雲君之來兮為一身君之不來<lb/>
兮為萬人<lb/>
　　　　百鍊鏡<lb/>
百鍊鏡鋊範非常規日辰處所靈且祗江心波上舟中<lb/>
鑄五月五日日午時瓊粉金膏磨瑩已化為一片秋潭<lb/>
水鏡成將獻蓬萊宫揚州長史手自封人間臣妾不合<lb/>
照背有九五飛天龍人人呼為天子鏡我有一言聞太<lb/>
宗太宗常以人為鏡鑒古鑒今不鑒容四海安危居掌<lb/>
<pb n="KR4h0034_SBCK_098-8a"/>
内百王治亂懸心中乃知天子别有鏡不是揚州百錬<lb/>
銅<lb/>
　　　　青石<lb/>
青石出自藍田山兼車運載來長安工人磨琢欲何用<lb/>
石不能言我代言不願作人家墓前神道碣墳土未乾<lb/>
名已滅不願作官家道㫄徳政碑不鑴實録鑴虚辭願<lb/>
為顔氏段氏碑雕鏤太尉與太師刻此兩片堅貞質狀<lb/>
彼二人忠烈姿義心若石屹不轉死節名流確不移如<lb/>
觀奮擊朱泚日似見叱呵希烈時各於其上題名諡一<lb/>
置髙山一沉水陵谷雖遷碑獨存骨化為塵名不死長<lb/>
使不忠不烈臣觀碑改節慕為人慕為人勸事君<lb/>
<pb n="KR4h0034_SBCK_098-8b"/>
　　　　兩朱閣<lb/>
兩朱閣南北相對起借問何人家貞元雙帝子帝子吹<lb/>
蕭雙得仙五雲飄颻飛上天第宅亭臺不得去化為佛<lb/>
寺在人間妝閣伎樓何寂静桺似舞腰池似鏡花落黄<lb/>
昬悄悄時不聞歌吹聞鍾磬寺門勅牓金字書尼院佛<lb/>
庭寛有餘青苔朙月多閒地比屋疲人無處居憶昨平<lb/>
陽宅初置吞并平人幾家地仙去雙雙作𣑽宫漸恐人<lb/>
間盡為寺<lb/>
　　　　西涼伎<lb/>
西涼伎西涼伎假面胡人假師子刻木為頭絲作尾金<lb/>
鍍眼睛銀帖齒奮迅毛衣擺雙耳如從流沙來萬里紫<lb/>
<pb n="KR4h0034_SBCK_098-9a"/>
髯深目兩胡兒鼓舞跳梁前致辭應似涼州未陷日安<lb/>
西都護進來時須臾云得新消息安西路絶歸不得泣<lb/>
向師子涕雙垂涼州陷沒知不知師子廻頭向西望哀<lb/>
吼一聲觀者悲貞元邊將愛此曲醉坐笑看看不足享<lb/>
賓犒士宴三軍師子胡兒長在目有一征夫年七十見<lb/>
弄涼州低面泣泣罷斂手白將軍主憂臣辱㫺所聞自<lb/>
從天寳兵戈起犬戎日夜吞西鄙涼州陷來四十年河<lb/>
隴侵將七千里平時安西萬里疆今日邉防在鳯翔縁<lb/>
邉空屯十萬卒飽食温衣閒過日遺民腸斷在涼州將<lb/>
卒相看無意收天子每思常痛惜將軍欲說合慙羞奈<lb/>
何仍看西涼伎取笑資歡無所愧縱無智力未能收忍<lb/>
<pb n="KR4h0034_SBCK_098-9b"/>
取西涼弄為戲<lb/>
樂府詩集巻第九十八<hi>終</hi>東呉毛晉訂正<lb/>
</p>
<p>
</p>
  </div>
</body>
</text>
</TEI>
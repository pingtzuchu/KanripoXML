<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_041-1a"/>
樂府詩集巻第四十一<lb/>
　　　　　　　太原　郭茂倩　編次<lb/>
　　相和歌辭<lb/>
　　　楚調曲<lb/>
　　　　　古今樂録曰王僧䖍技録楚調曲有白頭<lb/>
　　　　　吟行泰山吟行梁甫吟行東武琵琶吟行<lb/>
　　　　　怨詩行其器有笙笛弄節琴筝琵琶瑟七<lb/>
　　　　　種張永録云未歌之前有一部弦又在弄<lb/>
　　　　　後又有但曲七曲廣陵散黄老彈飛引大<lb/>
　　　　　胡笳鳴小胡笳鳴鵾雞游弦流楚窈窕竝<lb/>
　　　　　琴筝笙筑之曲王録所無也其廣陵散一<lb/>
<pb n="KR4h0034_SBCK_041-1b"/>
一　曲今不傳<lb/>
　　　　白頭吟二首五觧　古　辭<lb/>
　　　　　古今樂錄曰王僧䖍技錄曰白頭吟行歌<lb/>
　　　　　古皚如山上雪篇西京雜記曰司馬相如<lb/>
　　　　　將聘茂陵人女為妾卓文君作白頭吟以<lb/>
　　　　　自絶相如乃止樂府觧題曰古辭云皚如<lb/>
　　　　　山上雪皎若雲間月又云願得一心人白<lb/>
　　　　　頭不相離始言良人有兩意故來與之相<lb/>
　　　　　决絶次言别於溝水之上叙其本情終言<lb/>
　　　　　男兒重意氣何用於錢刀若宋鮑照直如<lb/>
　　　　　朱絲繩陳張正見平生懐直道唐虞世南<lb/>
<pb n="KR4h0034_SBCK_041-2a"/>
　　　　　氣如幽徑蘭皆自傷清直芬馥而遭鑠金<lb/>
　　　　　玷玉之謗君恩以薄與古文近焉一說云<lb/>
　　　　　白頭吟疾人相知以新間舊不能至於白<lb/>
　　　　　首故以為名唐元稹又有决絶詞亦出於<lb/>
　　　　　此<lb/>
皚如山上雪皎若雲間月聞君有雨意故來相决絶<hi>解一</hi>
平生共城中何嘗斗酒㑹今日斗酒㑹朙旦溝水頭蹀<lb/>
躞御溝上溝水東西流<hi>解二</hi>郭東亦有樵郭西亦有樵兩<lb/>
樵相推與無親爲誰驕<hi>解三</hi>淒淒重淒淒嫁娶亦不啼願<lb/>
得一心人白頭不相離<hi>解四</hi>竹竿何嫋嫋魚尾何離簁男<lb/>
兒欲相知何用錢刀為ခ如<hi>有五字如字下或</hi>馬噉萁川上髙<lb/>
<pb n="KR4h0034_SBCK_041-2b"/>
士嬉今日相對樂延年萬嵗期<hi>觧五</hi>
　　　　　　右一曲晉樂所奏<lb/>
皚如山上雪皎若雲間月聞君有兩意故來相决絶今<lb/>
日斗酒㑹朙旦溝水頭躞蹀御溝上溝水東西流淒淒<lb/>
復淒淒嫁娶不須啼願得一心人白頭不相離竹竿何<lb/>
嫋嫋魚尾何簁簁男兒重意氣何用錢刀為<lb/>
　　　　　　右一曲本辭<lb/>
　　　　白頭吟　鮑　照<lb/>
直如朱絲繩清如玉壺氷何慙宿昔意猜恨坐相仍人<lb/>
情賤恩舊世路逐衰興毫髮一為瑕丘山不可勝食苖<lb/>
實碩䑕㸃白信蒼蠅鳧鵠逺成羙薪芻前見凌申黜褒<lb/>
<pb n="KR4h0034_SBCK_041-3a"/>
女進班去趙姬升周王日淪惑漢帝益嗟稱心賞固難<lb/>
恃貌恭豈易憑古來共如此非君獨撫膺<lb/>
　　　　同前　張正見<lb/>
平生懐直道桂松比真風語黙妍蚩際沈浮毁譽中讒<lb/>
新恩易盡情去寵難終彈珠金市側抵玉舂山東含香<lb/>
老顏駟執㦸異揚雄惆悵崔亭伯幽憂馮敬通王嬙沒<lb/>
故塞班女棄深宫春苔封履跡秋葉奪妝紅顔如花落<lb/>
槿鬢似雪飄蓬此時積<hi>即一作</hi>長歎傷年誰復同<lb/>
　　　　同前　劉希夷<lb/>
洛陽城東桃李花飛來飛去落誰家洛陽女兒惜顔色<lb/>
行逢落花長歎息今年花落顔色改朙年花開復誰在<lb/>
<pb n="KR4h0034_SBCK_041-3b"/>
已見松柏摧為薪更聞桑田變成海古人無復洛城東<lb/>
今人還對洛花風年年歳嵗花相似嵗嵗年年人不同<lb/>
寄言全盛紅顔子須憐半死白頭翁此翁白頭真可憐<lb/>
伊昔紅顔羙少年公子王孫芳樹下清歌妙舞落花前<lb/>
光禄池臺文錦繡將軍樓閣畫神仙一朝臥病無人識<lb/>
三春行樂在誰邉宛轉蛾眉能幾時須臾白髮亂如絲<lb/>
但看舊來歌舞地唯有黄昬鳥雀悲<lb/>
　　　　同前二首　李　白<lb/>
錦水東北流波蕩雙鴛鴦雄巢漢宫樹雌弄秦草芳寧<lb/>
同萬死碎綺翼不忍雲間兩分張此時阿嬌正嬌妬獨<lb/>
坐長門愁日草但願君恩顧妾深豈惜黄金將買賦<hi>作一</hi>
<pb n="KR4h0034_SBCK_041-4a"/>
<hi>賦買詞</hi>相如作賦得黄金丈夫好新多異心一朝將聘茂<lb/>
陵女文君因贈<hi>賦一作</hi>白頭吟東流不作西歸水落花辭<lb/>
條歸故林兔絲固無情随風任顛倒誰使女蘿枝而來<lb/>
彊縈抱兩草猶一心人心不如草莫巻龍鬚席從他生<lb/>
網絲且㽞琥珀枕或有夢來時覆水再收豈滿杯棄妾<lb/>
已去難重回古時得意不相負祗今唯見青陵臺<lb/>
錦水東流碧波蕩雙鴛鴦雄巢漢宫樹雌弄秦草芳相<lb/>
如去蜀謁武帝赤車駟馬生輝光一朝再覽大人作萬<lb/>
乘忽欲凌雲翔聞道阿嬌失恩寵千金買賦要君王相<lb/>
如不憶貧賤日官髙金多聘私室茂陵姝子皆見求文<lb/>
君歡愛從此畢淚如雙泉水行堕紫羅襟五更雞三唱<lb/>
<pb n="KR4h0034_SBCK_041-4b"/>
清晨白頭吟長吁不整綠雲鬢仰訴青天哀怨深城崩<lb/>
杞梁妻誰道土無心東流不作西歸水落花辭枝羞故<lb/>
林頭上玉鷰釵是妾嫁時物贈君表相思羅䄂幸時拂<lb/>
莫巻龍鬚席從他生網絲且畱琥珀枕還有夢來時鷫<lb/>
鸘裘在錦屏上自君一挂無由披妾有秦樓鏡照心勝<lb/>
照井願持照新人雙對可憐影覆水却収不滿杯相如<lb/>
還謝文君回古來得意不相負祗今唯有青陵臺<lb/>
　　　　同前　張　籍<lb/>
請君膝上琴彈我白頭吟憶昔君前嬌笑語兩情宛轉<lb/>
如縈素宫中為我起髙樓更聞華池種芳樹春天百草<lb/>
秋始衰棄我不待白頭時羅襦玉珥色未暗今朝已道<lb/>
<pb n="KR4h0034_SBCK_041-5a"/>
不相宜揚州青銅作朙鏡暗中持照不見影人心囘互<lb/>
自無窮眼前好惡那能定君恩已去若再返菖蒲花生<lb/>
月長滿<lb/>
　　　　反白頭吟　白居易<lb/>
　　　　　鮑照作白頭吟白居易反其致為反白頭<lb/>
　　　　　吟<lb/>
炎炎者烈火營營者小蠅火不熱真玉蠅不㸃清氷此<lb/>
苟無所受彼莫能相仍乃知物性中各有能不能古稱<lb/>
怨報死則人有所懲懲淫或應可在道未為弘譬如蜩<lb/>
鷃徒啾啾啅龍鵬宜當委之去寥廓髙飛騰豈能泥塵<lb/>
下區區酬怨憎胡為坐自苦吞悲仍撫膺<lb/>
<pb n="KR4h0034_SBCK_041-5b"/>
　　　　决絶詞三首　元　稹<lb/>
乍可為天上牽牛織女星不願為庭前紅槿枝七月七<lb/>
日一相見故心終不移那能朝開草飛去一任東西南<lb/>
北吹分不兩相守恨不兩相思對靣且如此背靣當何<lb/>
知春風撩亂伯勞語此時抛去時握手苦相問竟不言<lb/>
後期君情旣决絶妾意已參差借如死生别安得長苦<lb/>
悲<lb/>
噫春氷之將泮何余懐之獨結有羙一人於焉曠絶一<lb/>
日不見比一日於三年况三年之曠别水得風兮小而<lb/>
已波筍在苞兮髙不見節矧桃李之當春競衆人之攀<lb/>
折我自顧悠悠而若雲又安能保君皓皓之如雪感破<lb/>
<pb n="KR4h0034_SBCK_041-6a"/>
鏡之分朙覩淚㾗之餘血幸他人之旣不我先又安能<lb/>
使他人之終不我奪已焉哉織女别黄姑一年一度暫<lb/>
相見彼此隔河何事無<lb/>
夜夜相抱眠幽懐尚沈結那堪一年事長遣一宵說但<lb/>
感久相思何暇暫相恱虹橋薄夜成龍駕侵晨列生憎<lb/>
野鵲往遲回死恨天雞識時節曙色漸曈曨華星次朙<lb/>
滅一去又一年一年何時<hi>可一作</hi>徹有此迢遞期不如生<lb/>
死别天公隔是妬相憐何不便敎相决絶<lb/>
　　　　泰山吟　陸　機<lb/>
　　　　　古今樂録曰王僧䖍技録有泰山吟行今<lb/>
　　　　　不歌樂府觧題曰泰山吟言人死精魄歸<lb/>
<pb n="KR4h0034_SBCK_041-6b"/>
　　　　　於泰山亦薤露蒿里之類也<lb/>
泰山一何髙迢迢造天庭峻極周已逺曾雲鬱冥冥梁<lb/>
甫亦有館蒿里亦有亭幽塗延萬鬼神房集百靈長吟<lb/>
太山側慷慨激楚聲<lb/>
　　　　同前　謝靈運<lb/>
岱宗秀維岳崔崒刺雲天岞崿旣嶮巇觸石輒千眠登<lb/>
封瘞崇壇降禪藏肅然石閭何晻藹朙堂祕靈篇<lb/>
　　　　梁甫吟　諸葛亮<lb/>
　　　　　古今樂録曰王僧䖍技録有梁甫吟行今<lb/>
　　　　　不歌謝希逸琴論曰諸葛亮作梁甫吟陳<lb/>
　　　　　武别傳曰武常騎驢牧羊諸家牧豎十數<lb/>
<pb n="KR4h0034_SBCK_041-7a"/>
　　　　　人或有知歌謡者武遂學太山梁甫吟幽<lb/>
　　　　　州馬客吟及行路難之屬蜀志曰諸葛亮<lb/>
　　　　　好為梁甫吟然則不起於亮矣李勉琴說<lb/>
　　　　　曰梁甫吟曾子撰琴操曰曾子耕太山之<lb/>
　　　　　下天雨雪凍旬月不得歸思其父母作梁<lb/>
　　　　　山歌蔡邕琴頌曰梁甫悲吟周公越裳按<lb/>
　　　　　梁甫山名在泰山下梁甫吟葢言人死葬<lb/>
　　　　　此山亦葬歌也又有泰山梁甫吟與此頗<lb/>
　　　　　同<lb/>
步出齊城門遥望蕩隂里里中有三墓累累正相似問<lb/>
是誰家墓田彊古冶子力能排南山文能絶地紀一朝<lb/>
<pb n="KR4h0034_SBCK_041-7b"/>
被讒言二桃殺三士誰能為此謀國相齊晏子<lb/>
　　　　同前　陸　機<lb/>
玉衡旣<hi>固一作</hi>已驂羲和若飛凌四運尋環轉寒暑自相<lb/>
懲冉冉年時草迢迢天路徴招揺東北指大火西南升<lb/>
悲風無絶響玄雲互相仍豐水憑川結霜露彌天凝年<lb/>
命時相逝慶雲鮮克乗履信多愆期思順焉足憑愾愾<lb/>
<hi>慷愾一作</hi>臨川響非此孰為興哀吟梁甫巔慷慨獨撫膺<lb/>
　　　　同前　沈　約<lb/>
龍駕有馳䇿日御不停隂星籥亟迴變氣化坐盈侵寒<lb/>
光稍眇眇秋塞日沉沉高窓灰餘火傾河駕騰參飈風<lb/>
折草草驚竿霣層林時雲靄空遠淵水結清深奔樞豈<lb/>
<pb n="KR4h0034_SBCK_041-8a"/>
易紐珠庭不可臨懐仁每多意履順孰能禁露清一唯<lb/>
促緩志且移心哀歌步梁甫歎絶有遺音<lb/>
　　　　同前　陸　瓊<lb/>
臨淄佳麗地年少習名倡似笑脣朱動非愁睂翠揚掩<lb/>
抑隨竿轉和柔㑹瑟張輕扇屢迴指飛塵亟繞梁寄言<lb/>
諸葛相此曲作難忘<lb/>
　　　　同前　李　白<lb/>
長嘯梁甫吟何時見陽春君不見朝歌屠叟辭棘津八<lb/>
十西來釣渭濱寧羞白髮照淥水逢時吐<hi>壮一作</hi>氣思經<lb/>
綸廣張三千六百鈞風雅暗與文王親大賢虎變愚不<lb/>
測當年頗似尋常人君不見髙陽酒徒起草中長揖山<lb/>
<pb n="KR4h0034_SBCK_041-8b"/>
東隆凖公入門不拜<hi>開說一作</hi>騁雄辯兩女輟洗來趨風東<lb/>
下齊城七十二指麾楚漢如旋蓬狂生落拓尚如此何<lb/>
况壯士當羣雄我欲攀龍見朙主雷公砰訇震天皷帝<lb/>
㫄投壺多玉女三時大笑開電光倐爍晦冥起風雨閶<lb/>
闔九門不可通以額叩闗閽者怒白日不照吾精誠杞<lb/>
國無事憂天傾猰㺄磨牙競人肉騶虞不折生草莖手<lb/>
接飛猱摶彫虎側足焦原未言苦智者可巻愚者豪世<lb/>
人見我輕鴻毛力排南山三壯士齊相殺之費二桃吴<lb/>
楚弄兵無劇孟亞夫咍爾為徒勞梁甫吟梁甫吟聲正<lb/>
悲張公兩龍劒神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>
屼當安之<lb/>
<pb n="KR4h0034_SBCK_041-9a"/>
　　　　泰山梁甫行　曹　植<lb/>
　　　　　樂府觧題曰曹植改泰山梁甫為八方<lb/>
八方各異氣千里殊風雨劇哉邉海民寄身於草墅妻<lb/>
子象禽獸行止依林阻柴門何蕭條狐兔翔我宇<lb/>
　　　　東武吟行　陸　機<lb/>
　　　　　古今樂録曰王僧䖍技録有東武吟行今<lb/>
　　　　　不歌樂府觧題曰鮑照云主人且勿喧沈<lb/>
　　　　　約云天徳深且曠傷時移事異榮華徂謝<lb/>
　　　　　也左思齊都賦注云東武太山皆齊之土<lb/>
　　　　　風弦歌謳吟之曲名也通典曰漢有東武<lb/>
　　　　　郡今髙密諸城縣是也<lb/>
<pb n="KR4h0034_SBCK_041-9b"/>
投跡短世間髙步長生闈濯髮冒雲冠洗身被羽衣飢<lb/>
從韓衆餐寒就佚女棲<lb/>
　　　　同前　鮑　照<lb/>
主人且勿諠賤子歌一言僕本寒鄉士出身䝉漢恩始<lb/>
随<hi>逄一作</hi>張校尉召募到河源後逐李輕車追虜出塞垣<lb/>
密途亘萬里寧嵗猶七奔肌力盡鞍甲心思歴凉温將<lb/>
軍旣下世部曲亦罕存時事一朝異孤績誰復論少壯<lb/>
辭家去窮老還入門腰鎌刈葵藿倚杖牧雞豚昔如韝<lb/>
上鷹今似檻中猿徒結千載恨空負百年怨棄席思君<lb/>
幄疲馬戀君軒願垂晉主恵不愧田子魂<lb/>
　　　　同前　沈　約<lb/>
<pb n="KR4h0034_SBCK_041-10a"/>
天徳深且曠人世賤而浮東枝裁拂景西壑已停輈逝<lb/>
辭金門寵去飲玉池流霄轡一永矣俗累從此休<lb/>
　　　　東武吟　李　白<lb/>
好古咲流俗素聞賢逹風方希佐朙主長揖辭成功白<lb/>
日在髙天囘光燭微躬恭承鳳凰詔歘起雲蘿中清切<lb/>
紫霄逥優游丹禁通君王賜顔色聲價凌煙虹乘輿擁<lb/>
翠葢扈從金城東寳馬麗絶景錦衣入新豐倚巖望松<lb/>
雪對酒鳴絲桐因學揚子雲獻賦甘泉宫天書羙片善<lb/>
清芬播無窮歸來入咸陽談笑皆王公一朝去金馬飄<lb/>
落成飛蓬賔友日疎散玉樽亦已空才力猶可倚<hi>待一作</hi>
不慙世上雄閒作東武吟曲盡情未終書此謝知己吾<lb/>
<pb n="KR4h0034_SBCK_041-10b"/>
尋黄綺翁<hi>尋釣翁一作扁舟</hi>
　　　　怨詩行　古　辭<lb/>
　　　　　古今樂録曰怨詩行歌東阿王朙月照髙<lb/>
　　　　　樓一篇王僧䖍技録曰荀録所載古為君<lb/>
　　　　　一篇今不傳琴操曰卞和得玉璞以獻楚<lb/>
　　　　　懐王王使樂正子治之曰非玉刖其右足<lb/>
　　　　　平王立復獻之又以為欺刖其左足平王<lb/>
　　　　　死子立復獻之乃抱玉而哭繼之以血荆<lb/>
　　　　　山為之崩王使剖之果有寳乃封和為陵<lb/>
　　　　　陽侯辭不受而作怨歌焉班媫妤怨詩行<lb/>
　　　　　序曰漢成帝班媫妤失寵求供養太后於<lb/>
<pb n="KR4h0034_SBCK_041-11a"/>
　　　　　長信宫乃作怨詩以自傷託辭於紈扇云<lb/>
　　　　　樂府觧題曰古詞云為君旣不易為臣良<lb/>
　　　　　獨難言周公推心輔政二叔流言致有雷<lb/>
　　　　　雨㧞木之變梁簡文十五頗有餘自言姝<lb/>
　　　　　豔以讒見毁又曰持此傾城貌翻為不肖<lb/>
　　　　　軀與古文意同而體異若傅休奕怨歌行<lb/>
　　　　　云昭昭朝時日皎皎最朙月葢傷十五入<lb/>
　　　　　君門一别終華髮不及偕老猶望死而同<lb/>
　　　　　穴也<lb/>
天徳悠且長人命一何促百年未幾時奄若風吹燭嘉<lb/>
賔難再遇人命不可續齊度遊四方各繫太山録人間<lb/>
<pb n="KR4h0034_SBCK_041-11b"/>
樂未央忽然歸東嶽當須盪中情遊心恣所欲<lb/>
　　　　同前二首七解　曹　植<lb/>
朙月照髙樓流光正徘徊上有愁思婦悲歎有餘哀<hi>觧一</hi>
借問歎者誰自云客子妻夫行踰十載賤妾常獨棲<hi>觧二</hi>
念君過於渴思君劇於飢君為髙山柏妾為濁水泥<hi>觧三</hi>
北風行蕭蕭烈烈入吾耳心中念故人淚堕不能止<hi>觧四</hi>
沈浮各異路㑹合當何諧願作東北風吹我入君懐<hi>觧五</hi>
君懐常不開賤妾當何依恩情中道絶流止任東西<hi>觧六</hi>
我欲竟此曲此曲悲且長今日樂相樂别後莫相忘<hi>觧七</hi>
　　　　　　右一曲晉樂所奏<lb/>
朙月照髙樓流光正徘徊上有愁思婦悲歎有餘哀借<lb/>
<pb n="KR4h0034_SBCK_041-12a"/>
問歎者誰言是客子妻君行踰十年孤妾常獨棲君若<lb/>
清路塵妾若濁水泥浮沈各異勢㑹合何時諧願為西<lb/>
南風長逝入君懐君懐時不開妾心當何依<lb/>
　　　　　　右一曲本辭<lb/>
　　　　同前　梅　陶<lb/>
庭植不材桺花育能鳴鶴鼓枝遊畦畝棲釣一丘壑最<lb/>
悅朝敷榮夕乗南音客畫立薄遊景暮宿漢隂魄庇身<lb/>
䕃王猷罷蹇反幻迹<lb/>
　　　　同前　僧孝休<lb/>
朙月照髙樓含君千里光巷中情思滿斷絶孤妾腸悲<lb/>
風盪帷帳瑶翠坐自傷妾心依天末思與浮雲長嘯歌<lb/>
<pb n="KR4h0034_SBCK_041-12b"/>
視秋草幽葉豈再揚草蘭不待嵗離華能㡬芳願作張<lb/>
女引流悲繞君堂君堂嚴且祕絶調徒飛揚<lb/>
　　　　怨詩　阮　瑀<lb/>
民生受天命漂若河中塵雖稱百齡壽孰能應此身猶<lb/>
獲嬰凶禍流落<hi>離一作</hi>恒苦辛<lb/>
　　　　同前　陶　潜<lb/>
天道幽且逺鬼神茫昧然結髮念善事僶俛五十<hi>六九一作</hi>
年弱冠逢世阻始室喪其偏炎火屢焚如螟蜮恣中田<lb/>
風雨縱横至収斂不盈廛夏日長抱飢寒夜無被眠造<lb/>
夕思雞鳴及晨願鳥遷在已亦何怨<hi>怨天一作何</hi>離憂悽目<lb/>
前吁嗟身後名於我若浮煙慷慨激<hi>獨一作</hi>悲歌鍾期信<lb/>
<pb n="KR4h0034_SBCK_041-13a"/>
為賢<lb/>
　　　　同前　梁簡文帝<lb/>
秋風與白團夲自不相安新人及故愛意氣豈能寛黄<lb/>
金肘後鈴白玉桉前盤誰堪空對此還成無嵗寒<lb/>
　　　　同前　劉孝威<lb/>
退寵辭金屋見譴斥甘泉枕席秋風起房櫳朙月懸燭<lb/>
避窓中影香廻爐上烟丹庭斜草逕素壁㸃苔錢歌起<lb/>
蒲生曲樂奏下山弦新聲昔廣宴餘杯今自傳王嬙向<lb/>
絶漠宗女入祁連雁書猶未返角馬無歸年昭臺省媵<lb/>
御曾坂無棄捐後薪隨復積前魚誰復憐<lb/>
　　　　同前　張正見<lb/>
<pb n="KR4h0034_SBCK_041-13b"/>
新豐妖冶地遊俠競嬌奢池臺間羅綺桃李雜煙霞葢<lb/>
影分連騎衣香合竝車艷粉驚飛蝶紅妝映落花舞衫<lb/>
飄冶袖歌扇掩團紗玉床珠帳巻金樓鏡月斜還疑蕭<lb/>
史鳳不及季倫家<lb/>
　　　　同前二首　江　總<lb/>
採桑歸路河流深憶昔相期柏樹林奈許新縑傷妾意<lb/>
無由故劒動君心<lb/>
新梅嫩桺未障羞情去思移那可畱團扇箧中言不分<lb/>
纎腰掌上詎勝愁<lb/>
樂府詩集巻第四十一　東呉毛晉訂正<lb/>
<pb n="KR4h0034_SBCK_041-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_096-1a"/>
樂府詩集巻第九十六<lb/>
　　　　　　　太原　郭茂倩　編次<lb/>
　　新樂府辭<lb/>
　　　系樂府十二首　唐元　結<lb/>
　　　　　元結序曰天寳中結將前世嘗可稱歎者<lb/>
　　　　　為詩十二篇引其義以名之總曰系樂府<lb/>
　　　　思太古<lb/>
東南三千里沅湘為太湖湖上山谷深有人多似愚嬰<lb/>
孩寄樹顛就水捕鰞鱸所歡同鳥獸身意復何拘吾行<lb/>
遍九州此風皆已無吁嗟聖賢教不覺久踟蹰<lb/>
　　　　隴上歎<lb/>
<pb n="KR4h0034_SBCK_096-1b"/>
援車登隴坂窮髙遂停駕延望戎狄鄉巡囘復悲吒滋<lb/>
移有情教草木猶可化聖賢禮讓風何不遍西夏父子<lb/>
忍猜害君臣敢欺詐所適今若斯悠悠欲安舍<lb/>
　　　　頌東夷<lb/>
嘗聞古天子朝㑹張新樂金石無全聲宫商亂清濁東<lb/>
驚且悲歎節變何煩數始知中國人躭此亡純朴爾為<lb/>
外方客何為獨能覺其音若或在蹈海吾將學<lb/>
　　　　賤士吟<lb/>
南風發天和和氣天下流能使萬物榮不能變羇愁為<lb/>
愁亦何爾自請説此由諂競實多路苟邪皆共求常聞<lb/>
古君子指以為深羞正方終莫可江海有滄洲<lb/>
<pb n="KR4h0034_SBCK_096-2a"/>
　　　　欵乃曲<lb/>
誰能聽欵乃欵乃感人恨不恨湘波深不怨湘水清所<lb/>
嗟豈敢道空羨江月朙昔聞扣斷舟引釣歌此聲始歌<lb/>
悲風起歌竟愁雲生遺曲今何在逸爲漁父行<lb/>
　　　　貧婦詞<lb/>
誰知苦貧夫家有愁怨妻請君聽其詞能不爲酸嘶所<lb/>
憐抱中兒不如山下麛空念庭前地化爲人吏蹊出門<lb/>
望山澤囘顧心復迷何時見府主長跪向之啼<lb/>
　　　　去鄉悲<lb/>
踟蹰古塞闗悲歌爲誰長日行見孤老羸弱相提將聞<lb/>
其呼怨聲聞聲問其方乃言無患苦豈棄父母鄉非不<lb/>
<pb n="KR4h0034_SBCK_096-2b"/>
見其心仁恵誠所望念之何可説獨立為悽傷<lb/>
　　　　夀翁興<lb/>
借問多夀翁何方自修育惟云順所然忘情學草木始<lb/>
知世上術勞苦化金玉不見充所求空聞恣耽欲清和<lb/>
存王母潛濩無亂黷誰正好長生此言堪佩服<lb/>
　　　　農臣怨<lb/>
農臣何所怨乃欲干人主不識天地心徒然怨風雨將<lb/>
論草木患欲説昆蟲苦巡囘宫闕㫄其意無由吐一朝<lb/>
哭都市淚盡歸田畆謠頌若採之此言當可取<lb/>
　　　　謝天龜<lb/>
客来自江漢云得雙天龜且言龜甚靈問我君何疑自<lb/>
<pb n="KR4h0034_SBCK_096-3a"/>
㫺保方正顧嘗無妄私順和固鄙分全守真常規行之<lb/>
恐不及此外將何為恵恩如可謝占問敢終辭<lb/>
　　　　古遺歎<lb/>
古㫺有遺歎所歎何所為有國遺賢臣萬世為寃悲所<lb/>
遺非遺望所遺非可遺所遺非遺用所遺在遺之嗟嗟<lb/>
山海客全獨竟何辭心非膏濡類安得無不遺<lb/>
　　　　下客謠<lb/>
下客無黄金豈思主人憐客言勝黄金主人然不然珠<lb/>
玉誠彩翠綺羅如嬋娟終恐見斯好有時去君前豈知<lb/>
保終信長使令徳全風聲與時茂歌頌萬千年<lb/>
　　　補樂歌十首　元　結<lb/>
<pb n="KR4h0034_SBCK_096-3b"/>
　　　　　元結序曰自伏羲至于殷凡十代樂歌有<lb/>
　　　　　其名亡其辭考之傳記義或存焉故採其<lb/>
　　　　　名義以補之凡十篇十八章各引其義以<lb/>
　　　　　序之命曰補樂歌<lb/>
　　　　網罟<lb/>
　　　　　伏羲氏之樂歌也其義葢稱伏羲能易人<lb/>
　　　　　取禽獸之勞<lb/>
吾人苦兮水深深網罟設兮水不深吾人苦兮山幽幽<lb/>
網罟設兮山不幽<lb/>
　　　　　　網罟二章章四句<lb/>
　　　　豐年<lb/>
<pb n="KR4h0034_SBCK_096-4a"/>
　　　　　神農氏之樂歌也其義葢稱神農教人種<lb/>
　　　　　植之功<lb/>
猗太帝兮其智如神分草實兮濟我生人猗太帝兮其<lb/>
功如天均四時兮成我豐年<lb/>
　　　　　　豐年二章章四句<lb/>
　　　　雲門<lb/>
　　　　　軒轅氏之樂歌也其義葢言雲之出潤益<lb/>
　　　　　萬物如帝之徳無所不施<lb/>
玄雲溟溟兮垂雨濛濛類我聖澤兮涵濡不窮玄雲漠<lb/>
漠兮含映逾光類我聖徳兮庥被無方<lb/>
　　　　　　雲門二章章四句<lb/>
<pb n="KR4h0034_SBCK_096-4b"/>
　　　　九淵<lb/>
　　　　　少昊氏之樂歌也其義葢稱少昊之徳淵<lb/>
　　　　　然深遠<lb/>
聖徳至深兮藴藴如淵生類娭娭兮孰知其然<lb/>
　　　　　　九淵一章四句<lb/>
　　　　五莖<lb/>
　　　　　顓頊氏之樂歌也其義葢稱顓頊得五徳<lb/>
　　　　　之根莖<lb/>
植植萬物兮滔滔根莖五徳涵柔兮渢渢而生其生如<lb/>
何兮袖袖天下皆自我君兮化成<lb/>
　　　　　　五莖一章七句<lb/>
<pb n="KR4h0034_SBCK_096-5a"/>
　　　　六英<lb/>
　　　　　髙辛氏之樂歌也其義葢稱帝嚳能總六<lb/>
　　　　　合之英華<lb/>
我有金石兮擊考崇崇與汝歌舞兮上帝之風由六合<lb/>
兮英華渢渢我有絲竹兮韻和泠泠與汝歌舞兮上帝<lb/>
之聲由六合兮根柢嬴嬴<lb/>
　　　　　　六英二章章六句<lb/>
　　　　咸池<lb/>
　　　　　陶唐氏之樂歌也其義葢稱堯徳至大無<lb/>
　　　　　不備全<lb/>
元化油油兮孰知其然至徳汨汨兮順之以先元化浘<lb/>
<pb n="KR4h0034_SBCK_096-5b"/>
浘兮孰知其然至道泱泱兮由之以全<lb/>
　　　　　　咸池二章章四句<lb/>
　　　　大韶<lb/>
　　　　　有虞氏之樂歌也其義葢稱舜能紹先聖<lb/>
　　　　　之徳<lb/>
森森羣象兮日見生成欲聞朕初兮玄封冥冥洋洋至<lb/>
化兮日見深柔欲聞大濩兮大淵油油<lb/>
　　　　　　大韶二章章四句<lb/>
　　　　大夏<lb/>
　　　　　有夏氏之樂歌也其義葢稱禹治水其功<lb/>
　　　　　能大中國<lb/>
<pb n="KR4h0034_SBCK_096-6a"/>
茫茫下土兮乃生九州山有長岑兮川有深流茫茫下<lb/>
土兮乃均四方有國安人兮野有封疆茫茫下土兮乃<lb/>
歌萬年上有茂功兮下戴人天<lb/>
　　　　　　大夏三章章四句<lb/>
　　　　大濩<lb/>
　　　　　有殷氏之樂歌也其義葢稱湯救天下濩<lb/>
　　　　　然得所<lb/>
萬姓苦兮怨且哭不有聖人兮誰濩育聖人生兮天下<lb/>
和萬姓熙熙兮舞且歌<lb/>
　　　　　　大濩二章章四句<lb/>
　　　補九夏歌九首　皮日休<lb/>
<pb n="KR4h0034_SBCK_096-6b"/>
　　　　　周禮曰鍾師掌金奏凡樂事以鍾鼓奏九<lb/>
　　　　　夏王夏肆夏昭夏納夏章夏齊夏族夏祴<lb/>
　　　　　夏驁夏鄭司農云夏大也樂之大歌有九<lb/>
　　　　　杜子春云王出入奏王夏尸出入奏肆夏<lb/>
　　　　　牲出入奏昭夏四方賓来奏納夏臣有功<lb/>
　　　　　奏章夏夫人祭奏齊夏族人侍奏族夏客<lb/>
　　　　　醉而出奏祴夏公出入奏驁夏鄭康成云<lb/>
　　　　　九夏皆詩篇名頌之類也此歌之大者載<lb/>
　　　　　在樂章樂崩亦從而亡祴與陔同皮日休<lb/>
　　　　　曰九夏亡者吾能頌之乃作補九夏歌<lb/>
　　　　王夏<lb/>
<pb n="KR4h0034_SBCK_096-7a"/>
爣爣皎日歘麗乎天厥朙御舒如王出焉爣爣皎日歘<lb/>
入於地厥晦厥貞如王入焉出有龍旂入有珩珮勿驅<lb/>
勿馳惟慎惟戒出有嘉謀入有内則繄彼臣庶欽王之<lb/>
式<lb/>
　　　　　　王夏四章章四句<lb/>
　　　　肆夏<lb/>
愔愔清廟儀儀衮服我尸出矣迎神之穀杳杳隂竹坎<lb/>
坎路鼓我尸入矣得神之祜<lb/>
　　　　　　肆夏二章章四句<lb/>
　　　　昭夏<lb/>
有鬱其鬯有儼其彞九變未作全乘来之既醑既酢爰<lb/>
<pb n="KR4h0034_SBCK_096-7b"/>
暢爰舞象物既降全乘之去<lb/>
　　　　　　昭夏二章章四句<lb/>
　　　　納夏<lb/>
麟之儀儀不縶不維樂徳而至如賔之嬉鳳之愉愉不<lb/>
篝不笯樂徳而至如賔之娱自筐及筥我有牢醑自筐<lb/>
及篚我有貨幣我牢不愆我貨不匱碩碩其才有樂而<lb/>
止<lb/>
　　　　　　納夏四章章四句<lb/>
　　　　章夏<lb/>
王有虎臣錫之鈇鉞征彼不憓一撲而滅王有虎臣錫<lb/>
之圭瓚征彼不享一烘而泮王有掌封遉爾疆理王有<lb/>
<pb n="KR4h0034_SBCK_096-8a"/>
掌客饋爾饔餼何以樂之金石九奏何以錫<hi>賜一作</hi>之龍<lb/>
旂九旒<lb/>
　　　　　　章夏四章章四句<lb/>
　　　　齊夏<lb/>
<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
                    <graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>衡笄翬衣褕翟自内而祭為君之則<lb/>
　　　　　　齊夏一章四句<lb/>
　　　　族夏<lb/>
洪源誰孕疏為江河大塊孰埏播為山阿厥流浩㳾厥<lb/>
勢嵯峨今君之酌慰我實多<lb/>
　　　　　　族夏二章章四句<lb/>
　　　　祴夏<lb/>
<pb n="KR4h0034_SBCK_096-8b"/>
禮酒既酌嘉賓既厚牘為之奏禮酒既竭嘉賓既悦應<lb/>
為之節禮酒既罄嘉賔既醒雅為之行<lb/>
　　　　　　祴夏一章三句<lb/>
　　　　驁夏<lb/>
桓桓其珪衮衮其衣出作二伯天下是毗桓桓其珪衮<lb/>
衮其服入作三孤國人是福<lb/>
　　　　　　驁夏二章章四句<lb/>
　　　新題樂府上　元　稹<lb/>
　　　　　元稹序曰李公垂作樂府新題二十篇稹<lb/>
　　　　　取其病時之尤急者列而和之葢十五而<lb/>
　　　　　已今所得纔十二篇又得八駿圗一篇總<lb/>
<pb n="KR4h0034_SBCK_096-9a"/>
　　　　　十三篇<lb/>
　　　　上陽白髪人<lb/>
　　　　　白居易傳曰天寳五載已後楊貴妃專寵<lb/>
　　　　　後宫無復進幸六宫有美色者輒置别所<lb/>
　　　　　上陽其一也貞元中尚存焉<lb/>
天寳年中花鳥使撩花鶤鳥含春思滿懐墨詔求嬪御<lb/>
走上髙樓半酣醉醉酣直入卿士家閨闈不得偷囘避<lb/>
良人顧望<hi>妾一作</hi>心死别小女呼爺血垂淚十中一得<hi>作一</hi>
<hi>有一十中</hi>預更衣九配深宫作宫婢御馬南奔胡馬蹙宫女<lb/>
三千合宫棄宫門一閉不復開上陽花草青苔地月夜<lb/>
閒聞洛水聲秋池暗度風荷氣日日長看提衆門終身<lb/>
<pb n="KR4h0034_SBCK_096-9b"/>
不見門前事近年又送數人来自言興慶南宫至我悲<lb/>
此曲將徹骨更想深寃復酸鼻此軰賤嬪何足言帝子<lb/>
天孫古稱貴諸王在閤四十年十宅六宫門户閉隋煬<lb/>
枝條襲封邑肅宗血胤無官位王無妃媵主無夫<hi>壻一作</hi>
陽亢陰淫結災累何如决壅順衆流女遣從夫男作吏<lb/>
　　　　華原磬<lb/>
　　　　　白居易傳曰天寳中始廢泗濱磬用華原<lb/>
　　　　　石代之磬人曰泗濵磬下調之不能和得<lb/>
　　　　　華原石考之乃和由是不改<lb/>
泗濵浮石裁為磬古樂疎音少人聽工師小賤牙曠稀<lb/>
不辨邪聲嫌雅正正聲不屈古調髙鍾律參差管弦病<lb/>
<pb n="KR4h0034_SBCK_096-10a"/>
鏗金戞瑟徒相雜投玉敲冰沓然零華原軟石易追琢<lb/>
高下隨人無雅鄭棄舊美新由樂胥自此黄鍾不能競<lb/>
玄宗愛樂愛新樂梨園弟子承恩横霓裳纔徹胡騎來<lb/>
雲門未得蒙親定我藏古磬藏在心有時激作南風詠<lb/>
伯夔曽撫野獸馴仲尼暫叩春雷盛何時得向筍簴懸<lb/>
為君一吼君心醒願君每聽念封疆不遣豺狼勦人命<lb/>
　　　　五弦彈<lb/>
　　　　　樂苑曰五弦未詳所起形如琵琶五弦四<lb/>
　　　　　隔孤柱一合散聲五隔聲二十柱聲一總<lb/>
　　　　　二十六聲隨調應律唐書樂志曰五弦琵<lb/>
　　　　　琶稍小葢北國所出樂府雜錄曰唐貞元<lb/>
<pb n="KR4h0034_SBCK_096-10b"/>
　　　　　中趙璧妙於此伎國史補曰趙璧彈五弦<lb/>
　　　　　人問其術曰吾之於五弦也始則心驅之<lb/>
　　　　　中則神遇之終則天隨之方吾洗然眼如<lb/>
　　　　　耳耳如鼻不知五弦之為璧璧之為五弦<lb/>
　　　　　也<lb/>
趙璧五弦彈徴調徴聲巉絶何清峭避<hi>辭一作</hi>雄皓鶴警<lb/>
露啼失子哀猿繞林嘯風入春松正凌亂鸎含曉舌憐<lb/>
嬌妙嗚嗚暗澑咽冰泉殺殺霜刃澀寒鞘促節頻催漸<lb/>
繁撥珠幢斗絶金鈴掉千靫鳴鏑發胡弓萬片清球擊<lb/>
虞廟衆樂雖同第一部徳宗皇帝常偏召旬休節假暫<lb/>
歸来一聲狂殺長安少主第侯家最難見挼歌接曲皆<lb/>
<pb n="KR4h0034_SBCK_096-11a"/>
承詔水精簾外教貴嬪瑇瑁筵心伴中要臣有五賢非<lb/>
此弦或在拘囚或屠釣一賢得進勝累百兩賢得進同<lb/>
周召三賢事漢滅暴彊四賢鎮嶽寧邉徼五賢竝用調<lb/>
五常五常既序三光耀趙璧五弦非此賢九九何勞設<lb/>
庭燎<lb/>
　　　　西涼伎<lb/>
吾聞㫺日西涼州人煙撲地桑柘稠蒲萄酒熟恣行樂<lb/>
紅豔青旗朱粉樓樓下當壚稱卓女樓頭伴客名莫愁<lb/>
鄉人不識離别苦更卒多為沈滯遊哥舒開府設髙晏<lb/>
八珍九醖當前頭前頭百戲競撩亂九劒跳躑霜雪浮<lb/>
師子搖光毛彩竪胡騰醉舞筋骨柔大宛来獻赤汗馬<lb/>
<pb n="KR4h0034_SBCK_096-11b"/>
贊暜亦奉翠茸裘一朝燕賊亂中國河湟沒盡空遺丘<lb/>
開逺門前萬里堠今來蹙到行原州去京五百而近何<lb/>
其逼天子縣内半沒為荒陬西涼之道爾阻脩連城邊<lb/>
將但髙㑹每聽此曲能不羞<lb/>
　　　　法曲<lb/>
　　　　　唐㑹要曰文宗開成三年改法曲為仙韶<lb/>
　　　　　曲按法曲起於唐謂之法部其曲之妙者<lb/>
　　　　　其破陣樂一戎大定樂長生樂赤白桃李<lb/>
　　　　　花餘曲有堂堂望瀛霓裳羽衣獻仙音獻<lb/>
　　　　　天花之類總名法曲白居易傳曰法曲雖<lb/>
　　　　　似失雅音葢諸夏之聲也故歷朝行焉太<lb/>
<pb n="KR4h0034_SBCK_096-12a"/>
　　　　　常丞宋沇傳漢中王舊説曰玄宗雖雅好<lb/>
　　　　　度曲然未嘗使蕃漢雜奏天寳十三載始<lb/>
　　　　　詔道調法曲與胡部新聲合作識者深異<lb/>
　　　　　之朙年冬而安祿山反<lb/>
吾聞黄帝鼓清角弭伏熊羆舞玄鶴舜持干羽苗革心<lb/>
堯用咸池鳳巢閣大夏濩武皆象功功多已訝玄功薄<lb/>
漢祖過沛亦有歌秦王破陣非無作作之宗廟見艱難<lb/>
作之軍旅傳糟粕朙皇度曲多新態宛轉侵搖易沈著<lb/>
赤白桃李取花名霓裳羽衣號天落雅弄雖云已變亂<lb/>
夷音未得相參錯自從胡騎起煙塵毛毳腥羶滿咸洛<lb/>
女爲胡婦學胡妝伎進胡音務胡樂火鳳聲沉多咽絶<lb/>
<pb n="KR4h0034_SBCK_096-12b"/>
春鸎囀罷長蕭索胡音胡騎與胡妝五十年来競紛泊<lb/>
　　　　馴犀<lb/>
　　　　　白居易傳曰貞元丙戌歳南海進馴犀詔<lb/>
　　　　　養苑中至十三年冬大寒而馴犀死<lb/>
建中之初放馴象逺歸林邑近交廣獸返深山鳥搆巢<lb/>
鷹鵰鷂鶻無羈鞅貞元之歳貢馴犀上林置圏官司養<lb/>
玉盆金棧非不珍虎啖狴牢魚食網渡江之橘踰汶貉<lb/>
反時易性安能長臘月北風霜雪深踡跼鱗身遂長往<lb/>
行地無疆費傳驛通天異物罹幽枉乃知養獸如養人<lb/>
不必人人自敦奬不擾則得之於理不奪有以多於賞<lb/>
脱衣推食衣食之不若男耕女令紡堯民不自知有堯<lb/>
<pb n="KR4h0034_SBCK_096-13a"/>
但見安閒聊擊壤前觀馴象後馴犀理國其如指諸掌<lb/>
　　　　立部伎<lb/>
　　　　　新唐書禮樂志曰太宗貞觀中始造讌樂<lb/>
　　　　　其後又分為立坐二部堂下立奏謂之立<lb/>
　　　　　部伎堂上坐奏謂之坐部伎李公垂傳曰<lb/>
　　　　　太常選坐部伎無性識者退入立部伎又<lb/>
　　　　　進立部伎無性識者退入雅樂部則雅樂<lb/>
　　　　　可知矣故作歌以諷焉<lb/>
胡部新聲錦筵坐中庭漢振髙音播太宗廟樂傳子孫<lb/>
取類羣凶陣初破戢戢攅槍霜雪耀騰騰擊鼓雲雷磨<lb/>
初疑遇敵身啟行終象由文士憲左昔日髙宗常立聽<lb/>
<pb n="KR4h0034_SBCK_096-13b"/>
曲終然後臨玉座如今節將一掉頭電巻風收盡摧挫<lb/>
宋音鄭女歌聲發滿堂㑹客齊喧和珊珊佩玉動腰身<lb/>
一一貫珠隨咳唾頃向圜丘見郊祀亦曾正旦親朝賀<lb/>
太常雅樂備宫懸九奏未終百寮惰惉滯難令季札辨<lb/>
遲回但恐文侯臥工師盡取聾昧人豈是先王作之過<lb/>
宋沇嘗傳天寳季法曲胡音忽相和朙年十月燕寇来<lb/>
九廟千門虜塵涴我聞此語歎復泣古来邪正將誰奈<lb/>
奸聲入耳佞入心侏儒飽飯夷齊餓<lb/>
樂府詩集巻第九十六<hi>終</hi>東呉毛晉訂正<lb/>
</p>
<p>
</p>
  </div>
</body>
</text>
</TEI>
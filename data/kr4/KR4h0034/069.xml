<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_069-1a"/>
樂府詩集卷第六十九<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　車遙遙　車　<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>
車遙遙兮馬洋洋追思君兮不可忘君安遊兮西入秦<lb/>
願將微影随君身君在陰兮影不見君仰日月妾所願<lb/>
　　　　同前　孟　郊<lb/>
路喜到江盡江上又通舟舟車兩無阻何處不得遊丈<lb/>
夫四方志女子安可畱郎自別日言無令生遠愁旅雁<lb/>
忽叫月斷猿寒啼秋此夕夢君夢君在百城樓寒淚無<lb/>
因波寄恨無因輈願爲馭者手與郎廻馬頭<lb/>
<pb n="KR4h0034_SBCK_069-1b"/>
　　　　同前　張　籍<lb/>
征人遙遙出古城雙輪齊動駟馬鳴山川無處無歸路<lb/>
念君長作萬里行野田人稀秋草綠日草放馬車中㝛<lb/>
驚麏遊兔在我傍獨唱鄉歌對僮僕君家大宅鳳城隅<lb/>
年年道上隨行車願爲玉鑾繫華軾終日有聲在君側<lb/>
門前舊轍久已平無由復得君消息<lb/>
　　　　同前　張　祜<lb/>
東方曨曨車軋軋地色不分新去轍閨門半掩牀半空<lb/>
班班枕花<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>淚紅君心若車千萬轉妾身如轍遺漸遠<lb/>
碧川樓樓山宛宛馬蹄在耳輪在眼桑門女兒情不淺<lb/>
莫道野蠶能作繭<lb/>
<pb n="KR4h0034_SBCK_069-2a"/>
　　　　同前　胡　曾<lb/>
自從車馬出門朝便入空房守寂寥玉枕夜<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>魚信絶<lb/>
金鈿秋盡雁書遙臉邊楚雨臨風落頭上春雲向日銷<lb/>
芳草又衰還不至碧天霜冷轉無憀<lb/>
　　　　自君之出矣　孝武帝<lb/>
　　　　　漢徐幹有室思詩五章其第三章曰自君<lb/>
　　　　　之出矣朙鏡暗不治思君如流水無有竆<lb/>
　　　　　已時自君之出矣葢起於此齊虞羲亦謂<lb/>
　　　　　之思君去時行<lb/>
自君之出矣金翠闇無精思君如日月囘還晝夜生<lb/>
　　　　同前　劉義恭<lb/>
<pb n="KR4h0034_SBCK_069-2b"/>
自君之出矣笥錦廢不開思君如淸風曉夜常徘徊<lb/>
　　　　同前　顏師伯<lb/>
自君之出矣芳帷低不舉思君如囘雪流亂無端緒<lb/>
　　　　同前　鮑令暉<lb/>
自君之出矣臨軒不解顏砧杵夜不發髙門晝恒關帷<lb/>
中流熠燿庭前華紫蘭物枯識節異鴻歸知客寒遊取<lb/>
草春盡餘思待君還<lb/>
　　　　同前二首　王　融<lb/>
自君之出矣芳藇絶瑤巵思君如形影寢興未曽離<lb/>
自君之出矣金鑪香不然思君如朙燭中宵空自煎<lb/>
　　　　同前　虞　羲<lb/>
<pb n="KR4h0034_SBCK_069-3a"/>
自君之出矣楊桺正依依君去無消息唯見黄鶴飛關<lb/>
山多險阻士馬少光輝流年無止極君去何時歸<lb/>
　　　　同前　范　雲<lb/>
自君之出矣羅帳咽秋風思君如蔓草連延不可竆<lb/>
　　　　同前六首　陳後主<lb/>
自君之出矣霜暉當夜朙思君若風影来去不曾停<lb/>
自君之出矣房空帷帳輕思君如晝燭懐心不見朙<lb/>
自君之出矣不分道無情思君若寒草零落故心生<lb/>
自君之出矣塵網暗羅帷思君如落日無有暫還時<lb/>
自君之出矣綠草遍階生思君如夜燭垂淚著雞鳴<lb/>
自君之出矣愁顔難復覩思君如蘖條夜夜只交苦<lb/>
<pb n="KR4h0034_SBCK_069-3b"/>
　　　　同前　賈馮吉<lb/>
自君之出矣紅顔轉憔悴思君如朙燭煎心且銜涙<lb/>
　　　　同前　陳叔達<lb/>
自君之出矣朙鏡罷紅妝思君如夜燭煎淚㡬千行<lb/>
　　　　同前　李康代<lb/>
自君之出矣梁塵静不飛思君如滿月夜夜減容暉<lb/>
　　　　同前　辛弘智<lb/>
自君之出矣絃吹絶無聲思君如百草撩亂逐春生<lb/>
　　　　同前　盧　仝<lb/>
自君之出矣壁上蜘蛛織近取見妾心夜夜無休息妾<lb/>
有雙玉環寄君表相憶環是妾之心玉是君之徳馳情<lb/>
<pb n="KR4h0034_SBCK_069-4a"/>
增悴容蓄思損精力玉簟寒悽悽延想心惻惻風含霜<lb/>
月朙水泛碧天色此水有盡時此情無終極<lb/>
　　　　同前　雍𥙿之<lb/>
自君之出矣寳鏡爲誰朙思君如隴水長聞嗚咽聲<lb/>
　　　　同前　張　祜<lb/>
自君之出矣萬物看成古千尋葶藶枝争奈長長苦<lb/>
　　　　長相思　呉邁遠<lb/>
　　　　　古詩曰客從遠方来遺我一書札上言長<lb/>
　　　　　相思下言久離别李陵詩曰行人難久畱<lb/>
　　　　　各言長相思蘇武詩曰生當復來歸死當<lb/>
　　　　　長相思長者久遠之辭言行人久戍寄書<lb/>
<pb n="KR4h0034_SBCK_069-4b"/>
　　　　　以遺所思也古詩又曰客從遠方來遺我<lb/>
　　　　　一端綺文綵雙鴛鴦裁爲合歡被著以長<lb/>
　　　　　相思緣以結不解謂被中著綿以致相思<lb/>
　　　　　緜緜之意故曰長相思也又有千里思與<lb/>
　　　　　此相類<lb/>
晨有行路客依依造門端人馬風塵色知從河塞還時<lb/>
我有同棲結宦遊邯鄲將不異客子分飢復共寒煩君<lb/>
尺帛書寸心從此殫遣妾長憔悴豈復歌笑顏簷隠千<lb/>
霜樹庭枯十載蘭經春不舉䄂秋落寧復看一見願道<lb/>
意君門已九關虞卿棄相印擔簦爲同歡閨陰欲早霜<lb/>
何事空盤桓<lb/>
<pb n="KR4h0034_SBCK_069-5a"/>
　　　　長相思　梁昭朙太子<lb/>
相思無終極長夜起嘆息徒見貎嬋<hi>㛹一作</hi>娟寜知心有<lb/>
憶寸心無以因願附歸飛翼<lb/>
　　　　同前二首　張　率<lb/>
長相思久離别美人之遠如雨絶獨延佇心中結望雲<lb/>
雲去遠望鳥鳥飛滅空望終若斯珠涙不能雪<lb/>
長相思久别離所思何在苦天垂鬱陶相望不得知玉<lb/>
階月夕映羅帷羅帷風夜吹長思不能寢坐望天河移<lb/>
　　　　同前二首　陳後主<lb/>
長相思久相憶關山征戍何時極望風雲絶音息上林<lb/>
書不歸廻紋徒自織羞將别後面還似初相識<lb/>
<pb n="KR4h0034_SBCK_069-5b"/>
長相思怨成悲蝶縈草樹連絲庭花飄散飛入帷帷中<lb/>
看隻影對鏡斂雙睂兩見同見月兩別共春時<lb/>
　　　　同前二首　徐　陵<lb/>
長相思望歸難傳聞奉詔戍臯蘭<hi>戍臯蘭一作傳制</hi>龍城遠雁<lb/>
門寒愁來瘦轉劇衣帶自然寛念君今不見<hi>念不見一作君今</hi>
誰爲抱腰看<lb/>
長相思好奉節夢裏恒啼悲不洩帳中起窗前髻桺絮<lb/>
飛還聚遊絲斷復結欲見洛陽花如君隴頭雪<lb/>
　　　　同前　蕭　淳<lb/>
長相思久離别新鷰參差條可結壺關遠雁書絕對雲<lb/>
恒憶陣看花復愁雪猶有望歸心流黄未剪截<lb/>
<pb n="KR4h0034_SBCK_069-6a"/>
　　　　同前　陸　瓊<lb/>
長相思久離別一罷鴛文綺薦絶鴻已去桺堪結室冷<lb/>
鏡疑冰庭幽花似雪容貎朝朝改書字看看滅<lb/>
　　　　同前　王　瑳<lb/>
長相思久離別兩心同憶不相徹悲風悽<hi>淒一作</hi>愁雲結<lb/>
桺葉睂上銷菱花鏡中滅雁封歸飛斷鯉素還流絕<lb/>
　　　　同前二首　江　總<lb/>
長相思久離别征夫去遠芳音滅湘水深隴頭咽紅羅<lb/>
斗帳裏綠綺淸弦絶逶迤百尺樓愁思三秋結<lb/>
長相思久别離春風送鷰入簷窺暗開脂粉弄花枝紅<lb/>
樓千愁色玉筯兩行垂心心不相照望望何由知<lb/>
<pb n="KR4h0034_SBCK_069-6b"/>
　　　　同前<lb/>
罷秋有餘慘還春不覺溫詎知玉筵側長挂銷愁人<lb/>
　　　　同前　郎大家宋氏<lb/>
長相思久離别關山阻風烟絶臺上鏡文銷袖中書字<lb/>
滅不見君形影何曽有懽悅<lb/>
　　　　同前　蘇　頲<lb/>
君不見天津橋下東流水東望龍門北朝市楊桺靑靑<lb/>
宛地垂桃紅李白花參差花參差桺堪結此時憶君心<lb/>
斷絶<lb/>
　　　　同前三首　李　白<lb/>
長相思在長安絡緯秋啼金井欄微霜淒淒簟色寒孤<lb/>
<pb n="KR4h0034_SBCK_069-7a"/>
燈不朙思欲絶卷帷望月空長歎美人如花隔雲端<hi>作一</hi>
<hi>隔雲端佳期迢迢</hi>上有靑冥之長天下有綠水之波瀾天長路<lb/>
遠魂飛苦夢魂不到關山難長相思摧心肝<lb/>
日色已盡花含烟月朙欲素愁不眠趙瑟初停鳳凰柱<lb/>
蜀琴欲奏鴛鴦絃此曲有意無人傳願随春風寄燕然<lb/>
憶君迢迢隔靑天㫺日横波目今成流淚泉不信妾腸<lb/>
斷歸來看取朙鏡前<lb/>
美人在時花滿堂美人去後空餘牀牀中繡被卷不寢<lb/>
至今三載猶聞香香亦竟不滅人亦竟不來相思黄葉<lb/>
落白露㸃靑苔<lb/>
　　　　同前　張　繼<lb/>
<pb n="KR4h0034_SBCK_069-7b"/>
遼陽望河縣白首無由<hi>人一作</hi>見海上珊瑚枝年年寄春<lb/>
鷰<lb/>
　　　　同前二首　令狐楚<lb/>
君行登隴上妾夢在閨中玉箸千行落銀牀一半空<lb/>
綺席春眠覺紗窗曉望迷朦朧<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>夢裏猶自在遼西<lb/>
　　　　同前　白居易<lb/>
九月西風興月冷霜<hi>露一作</hi>華凝<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>君秋夜長一夜魂九<lb/>
升二月東風来草坼花心開<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>君春日遲一夜腸九廻<lb/>
妾住洛橋北君住洛橋南十五即相識今年二十三有<lb/>
如女蘿草生在松之側蔓短枝苦髙縈廻上不得人言<lb/>
人有願願至天必成願作遠方獸歩歩比肩行願作深<lb/>
<pb n="KR4h0034_SBCK_069-8a"/>
山木枝枝連理生<lb/>
　　　　千里思　祖叔辨<lb/>
細君辭漢宇王嬙即虜衢寂寂人逕阻迢迢天路殊憂<lb/>
來似懸斾涙下若連珠無因上林雁但見邉城蕪<lb/>
　　　　同前　李　白<lb/>
李陵没胡沙蘇武還漢家迢迢五原關朔雪亂邊花<hi>作一</hi>
<hi>如花愁見雪</hi>一去隔絶域思歸但長嗟鴻雁向西北飛<hi>因一作</hi>
書報天涯<lb/>
　　　　同前　李　端<lb/>
涼州風月美遙望居延路泛泛下天雲靑靑緣寒樹燕<lb/>
山蘇武上海島田横住㪅是草生時行人出門去<lb/>
<pb n="KR4h0034_SBCK_069-8b"/>
</p>
<p>
樂府詩集卷第六十九<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_048-1a"/>
樂府詩集巻第四十八<lb/>
　　　　　　　太原　郭茂倩　編次<lb/>
　　清商曲辭<lb/>
　　　西曲歌中<lb/>
　　　　烏棲曲四首　梁簡文帝<lb/>
芙蓉作舩絲作䋏北斗横天月將落採蓮渡頭礙黄河<lb/>
郎今欲渡畏風波<lb/>
浮雲似帳月如鉤那能夜夜南陌頭宜城投泊今行熟<lb/>
停鞍繫馬暫棲㝛<lb/>
青牛丹轂七香車可憐今夜㝛倡家倡家高樹烏欲棲<lb/>
羅帷翠被任君低<lb/>
<pb n="KR4h0034_SBCK_048-1b"/>
織成屏風金屈膝朱脣玉面燈前出相看氣息望君憐<lb/>
誰能含羞不自前<lb/>
　　　　同前六首　梁元帝<lb/>
幄中清酒馬腦鍾裙邊雜佩琥珀龍虚持寄君心不惜<lb/>
共指三星今何夕<lb/>
濃黛輕紅㸃花色還欲令人不相識金壺夜水詎能多<lb/>
莫持奢用比懸河<lb/>
沙棠作舩桂為檝夜渡江南採蓮葉復值西施新浣沙<lb/>
共向江干眺月華<lb/>
月華似璧星如佩流影澄朙玉堂內邯鄲九技朝始成<lb/>
金巵玉椀共君傾<lb/>
<pb n="KR4h0034_SBCK_048-2a"/>
交龍成錦鬬鳳紋芙蓉為帶石榴裙日下城南兩相望<lb/>
月没參横掩羅帳<lb/>
七彩隨珠九華玉蛺蝶為歌朙星曲蘭房椒閤夜方開<lb/>
那知步步香風逐<lb/>
　　　　同前　蕭子顯<lb/>
芳樹歸飛聚儔匹猶有殘光半山日莫憚褰裳不相求<lb/>
漢臯遊女習風流<lb/>
　　　　同前二首　徐　陵<lb/>
卓女紅粉<hi>妝一作</hi>期此夜胡姬沽酒論論價風流荀令好<lb/>
兒郎偏能傅粉復薫香<lb/>
繡帳羅帷隱燈燭一夜千年猶不足唯憎無頼汝南雞<lb/>
<pb n="KR4h0034_SBCK_048-2b"/>
天河未落猶争啼<lb/>
　　　　同前　岑之敬<lb/>
總馬直去没浮雲河渡冰開兩岸分烏藏日暗行人息<lb/>
空棲隻影長相憶朙月二八照花新當壚十五晚留賓<lb/>
　　　　同前　李　白<lb/>
姑蘇臺上烏棲時吳王宮裏醉西施吳歌楚舞歡未畢<lb/>
青山猶銜半邊日銀箭金壺<hi>壺丁丁一作金</hi>漏水多起看秋月<lb/>
墜江波東方漸髙奈樂<hi>爾一作</hi>何<lb/>
　　　　同前　李　端<lb/>
白馬逐牛車黄昬入狹斜狹斜桺樹烏争㝛争枝未得<lb/>
飛上屋東房少婦壻從軍每聽烏啼知夜分<lb/>
<pb n="KR4h0034_SBCK_048-3a"/>
　　　　同前　王　建<lb/>
章華宮人夜上樓君王望月西山頭夜深宮殿門不鏁<lb/>
白露滿山山葉墮<lb/>
　　　　同前　張　籍<lb/>
西山作宫潮滿池宫鳥曉鳴茱茰枝吳姬自唱採蓮曲<lb/>
<hi>蓮自唱曲一作吳姬採</hi>君王昨夜舟中㝛<lb/>
　　　　棲烏曲三首　陳後主<lb/>
陌頭新花歷亂生葉裏春鳥送春情長安遊俠無數伴<lb/>
白馬驪珂路中滿<lb/>
金鞍向暝欲相連玉面俱要來帳前含態眼語懸相解<lb/>
翠帶羅裙入為解<lb/>
<pb n="KR4h0034_SBCK_048-3b"/>
合歡襦薫百和香牀中被織兩鴛鴦烏啼漢没天應曙<lb/>
只持懷抱送郎去<lb/>
　　　　同前　江　總<lb/>
桃花春水木蘭橈金羇翠葢聚河橋隴西上計應行去<lb/>
城南美人啼著曙<lb/>
　　　　同前二首　劉方平<lb/>
娥睂曼臉傾城國鳴環動佩新相識銀漢斜臨白玉堂<lb/>
芙蓉行障揜燈光<lb/>
畫舸雙艚錦為纜芙蓉花發蓮葉暗門前月色映横塘<lb/>
感郎中夜渡瀟湘<lb/>
　　　　莫愁樂<lb/>
<pb n="KR4h0034_SBCK_048-4a"/>
　　　　　唐書樂志曰莫愁樂者出於石城樂石城<lb/>
　　　　　有女子名莫愁善歌謠石城樂口中復有<lb/>
　　　　　㤀愁聲因有此歌古今樂錄曰莫愁樂亦<lb/>
　　　　　云蠻樂舊舞十六人梁八人樂府解題曰<lb/>
　　　　　古歌亦有莫愁洛陽女與此不同<lb/>
莫愁在何處莫愁石城西艇子打兩槳催送莫愁來<lb/>
聞懽下揚州相送楚山頭探手抱腰看江水斷不流<lb/>
　　　　　　右二曲<lb/>
　　　　莫愁樂　張　祐<lb/>
儂居石城下郎到石城遊自郎石城出長在石城頭<lb/>
　　　　莫愁曲　李　賀<lb/>
<pb n="KR4h0034_SBCK_048-4b"/>
莫生隴坂下鵶噪城堞頭何人此城裏城角栽石榴青<lb/>
絲繫五馬黄金絡雙牛白魚駕蓮船夜作十里遊歸來<lb/>
無人識暗上沈香舟羅牀倚瑤瑟殘月傾簾鉤今日槿<lb/>
花落朙朝梧樹秋若負平生意何名作莫愁<lb/>
　　　　估客樂　齊武帝<lb/>
　　　　　古今樂錄曰估客樂者齊武帝之所製也<lb/>
　　　　　帝布衣時嘗遊樊鄧登祚以後追憶往事<lb/>
　　　　　而作歌使樂府令劉瑤管絃被之教習卒<lb/>
　　　　　遂無成有人啓釋寶月善解音律帝使奏<lb/>
　　　　　之旬日之中便就諧合敇歌者常重為感<lb/>
　　　　　憶之聲猶行於世寶月又上兩曲帝數乘<lb/>
<pb n="KR4h0034_SBCK_048-5a"/>
　　　　　龍舟遊五城江中放觀以紅越布為帆綠<lb/>
　　　　　絲為帆繂鍮石為篙足篙㮄者悉著鬱林<lb/>
　　　　　布作淡黄袴列開使江中衣出五城殿猶<lb/>
　　　　　在齊舞十六人梁八人唐書樂志曰梁改<lb/>
　　　　　其名為商旅行<lb/>
㫺經樊鄧役徂潮梅根渚感憶追往事意滿辭不叙<lb/>
　　　　同前　釋寶月<lb/>
郎作十里行儂作九里送拔儂頭上釵與郎資路用<lb/>
有信數寄書無信心相憶莫作瓶落井一去無消息<lb/>
　　　　同前<lb/>
大艑珂峩頭何處發揚州借問艑上郎見儂所歡不<lb/>
<pb n="KR4h0034_SBCK_048-5b"/>
初發揚州時船出平津泊五兩如竹林何處相尋博<lb/>
　　　　　　右五曲<lb/>
　　　　同前　陳後主<lb/>
三江結儔侣萬里不辭遙恒隨鷁首舫屢逐雞鳴潮<lb/>
　　　　同前　李　白<lb/>
海客乘天風將船遠行役譬如雲中鳥一去無蹤跡<lb/>
　　　　同前　元　稹<lb/>
估客無住著有利身卽行出門求火伴入户辭父兄父<lb/>
兄相教示求利莫求名求名有所避求利無不營火伴<lb/>
相勒縛賣假莫賣誠交關少交假交假本生輕自兹相<lb/>
將去誓死意不㪅一解市頭語便無鄉里情鍮石打臂<lb/>
<pb n="KR4h0034_SBCK_048-6a"/>
釧糯米吹項瓔歸来村中賣𫾣作金玉聲村中田舍娘<lb/>
貴賤不敢争所費百錢本已得十倍嬴顔色轉光浄飲<lb/>
食亦甘馨子本頻蕃息貨賂日兼并求珠駕滄海採玉<lb/>
上荆衡北買党項馬西擒吐蕃鸚炎洲布火浣蜀地錦<lb/>
織成越婢脂肉滑奚僮睂眼朙通算衣食費不計遠近<lb/>
程經營天下徧却到長安城城中東西市聞客次第迎<lb/>
迎客兼說客多財為勢傾客心本朙黠聞語心已驚先<lb/>
問十常侍次求百公卿侯家與主弟㸃綴無不精歸來<lb/>
始安坐富與王家勍市卒酒肉臭縣胥家舍成豈唯絶<lb/>
言語奔走極使令大兒販材木巧識梁棟形小兒販鹽<lb/>
鹵不入州縣征一身偃市利突若截海鯨鉤距不敢下<lb/>
<pb n="KR4h0034_SBCK_048-6b"/>
下則牙齒横生爲估客樂判爾樂一生爾又生兩子錢<lb/>
刀何歲平<lb/>
　　　　賈客樂　張　籍<lb/>
金陵向西賈客多船中生長樂風波欲發移船近江口<lb/>
船頭祭神各澆酒停盃共說遠行期入蜀經蠻遠别離<lb/>
金多衆中爲上客夜夜算緡眠獨遲秋江初月猩猩語<lb/>
孤帆夜發滿湘渚水工持檝防暗灘直過山邊及前侣<lb/>
年年逐利西復東姓名不在縣籍中農夫稅多長辛苦<lb/>
棄業長爲販賣翁<hi>販寶一作</hi>
　　　　賈客詞　庾　信<lb/>
五兩開船頭長檣發新浦懸知岸上人遙振江中鼓<lb/>
<pb n="KR4h0034_SBCK_048-7a"/>
　　　　同前　劉禹錫<lb/>
賈客無定遊所遊唯利并眩俗雜良苦乘時知重輕心<lb/>
計析秋毫搖鈎侔懸衡錐刀既無棄轉化日已盈邀福<lb/>
禱波神施財遊化城妻約雕金釧女垂貫珠纓高貲比<lb/>
封君竒貨通倖卿趨時鷙鳥<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>藏鏹盤龍形大艑浮通<lb/>
川高樓次旗亭行止皆有樂關梁似無征農夫何為者<lb/>
辛苦事寒耕<lb/>
　　　　同前　劉　駕<lb/>
賈客燈下起猶言發已遲高山有疾路暗行終不疑宼<lb/>
盜伏其路猛獸來相追金玉四散去空嚢委路岐揚州<lb/>
有大宅白骨無地歸少婦當此日對鏡弄花枝<lb/>
<pb n="KR4h0034_SBCK_048-7b"/>
　　　　襄陽樂<lb/>
　　　　　古今樂錄曰襄陽樂者宋隨王誕之所作<lb/>
　　　　　也誕始為襄陽郡元嘉二十六年仍為雍<lb/>
　　　　　州刺史夜聞諸女歌謠因而作之所以歌<lb/>
　　　　　和中有襄陽來夜樂之語也舊舞十六人<lb/>
　　　　　梁八人又有大堤曲亦出於此簡文帝雍<lb/>
　　　　　州十曲有大堤南湖北渚等曲通典曰裴<lb/>
　　　　　子野宋略稱晉安侯劉道産為襄陽太守<lb/>
　　　　　有善政百姓樂業人户豐贍蠻夷順服悉<lb/>
　　　　　緣沔而居由此歌之號襄陽樂葢非此也<lb/>
朝發襄陽城草至大堤㝛大堤諸女兒花豔驚郎目<lb/>
<pb n="KR4h0034_SBCK_048-8a"/>
上水郎檐篙下水搖雙櫓四角龍子幡環環江當柱<lb/>
江陵三千三西塞陌中央但問相隨否何計道里長<lb/>
人言襄陽樂樂作非儂處乘星冐風流還儂揚州去<lb/>
爛漫女蘿草結曲繞長松三春雖同色歲寒非處儂<lb/>
黄鵠參天飛中道鬱徘徊腹中車輪轉歡今定憐誰<lb/>
揚州蒲鍜環百錢兩三叢不能買將還空手攬抱儂<lb/>
女蘿自微薄寄託長松表何惜負霜死貴得相纒繞<lb/>
惡見多情歡罷儂不相語莫作烏集林忽加提儂去<lb/>
　　　　　　右九曲<lb/>
　　　　同前　張　祐<lb/>
大堤花月夜長江春水流東風正上信春夜特來遊<hi>郎遊一作待</hi>
<pb n="KR4h0034_SBCK_048-8b"/>
　　　　襄陽曲二首　崔國輔<lb/>
蕙草嬌紅蕚時光舞碧雞城中美年少相見白銅鞮<lb/>
少年襄陽地來往襄陽城城中輕薄子知妾解秦筝<lb/>
　　　　同前　施肩吾<lb/>
大堤女兒郎莫尋三三五五結同心清晨對鏡冶容色<lb/>
意欲取郎千萬金<lb/>
　　　　同前　李　端<lb/>
襄陽堤路長草碧楊桺黄誰家女兒臨夜妝紅羅帳裏<lb/>
有燈光雀釵翠羽動朙璫欲出不出脂粉香同居女伴<lb/>
正衣裳中庭寒月白如霜賈生十八稱才子空得門前<lb/>
一斷腸<lb/>
<pb n="KR4h0034_SBCK_048-9a"/>
　　　　雍州曲三首　梁簡文帝<lb/>
　　　　　通典曰雍州襄陽也禹貢荆河州之南境<lb/>
　　　　　春秋時楚地魏武始置襄陽郡晉兼置荆<lb/>
　　　　　河州宋文帝割荆州置雍州號南雍魏晉<lb/>
　　　　　以來常為重鎮齊梁因之<lb/>
南湖荇葉浮復有佳期遊銀綸翡翠鉤玉舳芙蓉舟荷<lb/>
香亂衣麝橈聲送急流<lb/>
　　　　北渚<lb/>
岸隂垂桺葉平江含粉蝶好值城傍人多逢蕩舟妾綠<lb/>
水濺長袖浮苔染輕檝<lb/>
　　　　大堤<lb/>
<pb n="KR4h0034_SBCK_048-9b"/>
宜城斷中道行旅極留連出妻工織素妖姬慣數錢炊<lb/>
彫留吐客貰酒逐神仙<lb/>
　　　　大堤曲　張柬之<lb/>
南國多佳人莫若大堤女玉牀翠羽帳寶袜蓮花炬魂<lb/>
處自<hi>在一作</hi>目成色授開心許迢迢不可見日草空愁予<lb/>
　　　　同前　楊巨源<lb/>
二八嬋娟大堤女開壚相對依江渚待客登樓向水看<lb/>
邀郎巻幔臨花語細雨濛濛溼芰荷巴東商侶挂帆多<lb/>
自傳芳酒涴紅袖誰調妍妝廻翠娥珍簟華燈夕陽後<lb/>
當壚理瑟矜纎手月落星微五鼓聲春風搖蕩窗前桺<lb/>
歲歲逢迎沙岸間北人多識綠雲鬟無端嫁與五陵少<lb/>
<pb n="KR4h0034_SBCK_048-10a"/>
離别煙波傷玉顔<lb/>
　　　　同前　李　白<lb/>
漢水臨<hi>横一作</hi>襄陽花開大堤暖佳期大堤下淚向南雲<lb/>
滿春風復無情吹我夢魂斷不見眼中人天長音信斷<lb/>
　　　　同前　李　賀<lb/>
妾家住横塘紅沙滿桂香青雲教綰頭上髻朙月與作<lb/>
耳邊璫蓮風起江畔春大堤上留北人郎食鯉魚尾妾<lb/>
食猩猩脣莫指襄陽道綠浦歸帆少今日菖蒲花朙朝<lb/>
楓樹老<lb/>
　　　　大堤行　孟浩然<lb/>
大堤行樂處車馬相馳突歲歲春草生踏青二三月王<lb/>
<pb n="KR4h0034_SBCK_048-10b"/>
孫挾珠彈遊女矜羅襪攜手今莫同江花為誰發<lb/>
　　　　三洲歌<lb/>
　　　　　唐書樂志曰三洲商人歌也古今樂錄曰<lb/>
　　　　　三洲歌者商客數遊巴陵三江口往還因<lb/>
　　　　　共作此歌其舊辭云啼將别共來梁天監<lb/>
　　　　　十一年武帝於樂壽殿道義竟留十大德<lb/>
　　　　　法師設樂敕人人有問引經奉答次問法<lb/>
　　　　　雲聞法師善解音律此歌何如法雲奉答<lb/>
　　　　　天樂絶妙非膚淺所聞愚謂古辭過質未<lb/>
　　　　　審可改以不敕云如法師語音法雲曰應<lb/>
　　　　　歡㑹而有别離啼將别可改為歡將樂故<lb/>
<pb n="KR4h0034_SBCK_048-11a"/>
　　　　　歌歌和云三洲斷江口水從窈窕河傍流<lb/>
　　　　　歡將樂共來長相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>舊舞十六人梁八人<lb/>
送歡板橋彎相待三山頭遙見千幅帆知是逐風流<lb/>
風流不暫停三山隱行舟願作比目魚隨歡千里遊<lb/>
湘東酃醁酒廣州龍頭鐺玉樽金鏤椀與郎雙杯行<lb/>
　　　　　　右三曲<lb/>
　　　　同前　陳後主<lb/>
春江聊一望細草遍長洲沙汀時起伏畫舸屢淹留<lb/>
　　　　同前　溫庭筠<lb/>
團圓莫作波中月㓗白莫為枝上雪月隨波動碎潾潾<lb/>
雪似梅花不堪折李娘十六青絲髮畫帶雙花為君結<lb/>
<pb n="KR4h0034_SBCK_048-11b"/>
門前有路輕離别<hi>别離一作</hi>惟恐歸來舊香滅<lb/>
　　　　襄陽蹋銅蹄　梁武帝<lb/>
　　　　　隋書樂志曰梁武帝之在雍鎮有童謠云<lb/>
　　　　　襄陽白銅蹄反縛揚州兒識者言白銅蹄<lb/>
　　　　　謂金蹄為馬也白金色也及義師之興實<lb/>
　　　　　以鐵騎揚州之士皆面縛果如謠言故即<lb/>
　　　　　位之後更造新聲帝自為之詞三曲又令<lb/>
　　　　　沈約為三曲以被管絃古今樂錄曰襄陽<lb/>
　　　　　蹋銅蹄者梁武西下所製也沈約又作其<lb/>
　　　　　和云襄陽白銅蹄聖徳應乾來天監初舞<lb/>
　　　　　十六人後八人<lb/>
<pb n="KR4h0034_SBCK_048-12a"/>
陌頭征人去閨中女下機含情不能言送别沾羅衣<lb/>
草樹非一香花葉百種色寄語故情人知我心相憶<lb/>
龍門紫金鞍翠毦白玊羈照耀雙闕下知是襄陽兒<lb/>
　　　　同前　沈　約<lb/>
分手桃林岸望别峴山頭若欲寄音信漢水向東流<lb/>
生長宛水上從事襄陽城一朝遇神武奮翼起先鳴<lb/>
蹀鞚飛塵起左右自生光男兒得富貴何必在歸鄉<lb/>
　　　　　　右六曲<lb/>
　　　　採桑度<lb/>
　　　　　採桑度一曰採桑唐書樂志曰採桑因三<lb/>
　　　　　洲曲而生此聲苑也採桑度梁時作水經<lb/>
<pb n="KR4h0034_SBCK_048-12b"/>
　　　　　曰河水過屈縣西南為採桑津春秋僖公<lb/>
　　　　　八年晉里克敗狄于採桑是也梁簡文帝<lb/>
　　　　　烏棲曲曰採桑渡頭礙黄河郎今欲渡畏<lb/>
　　　　　風波古今樂錄曰採桑度舊舞十六人梁<lb/>
　　　　　八人即非梁時作矣<lb/>
蠶生春三月春桑正含綠女兒採春桑歌吹當初<hi>春一作</hi>
曲<lb/>
冶遊採桑女盡有芳春色姿容應春媚粉黛不加飾<lb/>
繫條採春桑採葉何紛紛採桑不裝鉤牽壞紫羅裙<lb/>
語歡稍養蠶一頭養百塸奈當黒瘦盡桑葉常不周<lb/>
春月採桑時林下與歡俱養蠶不滿百那得羅繡襦<lb/>
<pb n="KR4h0034_SBCK_048-13a"/>
採桑盛陽月綠葉何翩翩攀條上樹表牽壞紫羅裙<lb/>
偽蠶化作繭爛熳不成絲徒勞無所獲養蠶持底為<lb/>
　　　　　　右七曲<lb/>
樂府詩集巻第四十八<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_048-13b"/>
<pb n="KR4h0034_SBCK_048-13b"/>
</p>
<p>
</p>
  </div>
</body>
</text>
</TEI>
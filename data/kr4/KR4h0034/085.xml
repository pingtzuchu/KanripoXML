<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_085-1a"/>
樂府詩集卷第八十五<lb/>
　　　　　　　太原　郭茂倩　編次<lb/>
　　雜歌謠辭<lb/>
　　　歌辭<lb/>
　　　　五侯歌<lb/>
　　　　　漢書曰成帝河平二年悉封舅大將軍王<lb/>
　　　　　鳳庶弟譚為平阿侯商成都侯立紅陽侯<lb/>
　　　　　根曲陽侯逢時高平侯五人同日封故世<lb/>
　　　　　謂之五侯時五侯羣弟爭為奢侈後庭姬<lb/>
　　　　　妾各數十人羅鍾磬舞鄭女作優倡狗馬<lb/>
　　　　　馳逐大治第室起土山漸臺洞門高廊閣<lb/>
<pb n="KR4h0034_SBCK_085-1b"/>
　　　　　道連屬彌望百姓歌之言其奢僭如此按<lb/>
　　　　　傳稱成都侯穿長安城引內澧水注第中<lb/>
　　　　　大陂曲陽侯第園中土山漸臺類白虎殿<lb/>
　　　　　則穿城引水非曲陽與歌辭不同高都外<lb/>
　　　　　杜皆長安里名<lb/>
五侯初起曲陽最怒壞決高都連竟外杜土山漸臺西<lb/>
白虎<lb/>
　　　　上郡歌<lb/>
　　　　　漢書曰成帝時馮野王爲上郡太守其後<lb/>
　　　　　弟立亦自五原徙西河上郡立居職公廉<lb/>
　　　　　治行略與野王相似而多知有恩貸好爲<lb/>
<pb n="KR4h0034_SBCK_085-2a"/>
　　　　　條教吏民嘉美野王立相代為太守乃歌<lb/>
　　　　　之云<lb/>
大馮君小馮君兄弟繼踵相因循聰朙賢知惠吏民政<lb/>
如魯衛德化鈞周公康叔猶二君<lb/>
　　　　燕王歌<lb/>
　　　　　漢書曰燕剌王旦武帝第四子也昭帝時<lb/>
　　　　　謀事不成妖祥數見燕倉知其謀告之由<lb/>
　　　　　是發覺王憂懣置酒萬載宮會賔客羣臣<lb/>
　　　　　妃妾坐飮王自歌華容夫人起舞坐者皆<lb/>
　　　　　泣王遂自殺<lb/>
歸空城兮狗不吠雞不鳴橫術何廣廣兮固知國中之<lb/>
<pb n="KR4h0034_SBCK_085-2b"/>
無人<lb/>
　　　　華容夫人歌<lb/>
髮紛紛兮寘渠骨籍籍兮亾居母求死子兮妻求死夫<lb/>
裴囘兩渠間兮君子獨<hi>將一作</hi>安居<lb/>
　　　　廣陵王歌<lb/>
　　　　　漢書曰廣陵厲王胥武帝第五子也昭帝<lb/>
　　　　　時胥見帝年少無子有覬欲心迎女巫李<lb/>
　　　　　女須使下神祝詛宣帝卽位祝詛事發覺<lb/>
　　　　　胥置酒顯陽殿召太子霸及子女董訾胡<lb/>
　　　　　生等夜飮使所幸八子郭昭君家人子趙<lb/>
　　　　　左君等鼓瑟歌舞王自歌左右悉涕泣奏<lb/>
<pb n="KR4h0034_SBCK_085-3a"/>
　　　　　酒至雞鳴時罷<lb/>
欲久生兮無終長不樂兮安窮奉天期兮不得須臾千<lb/>
里馬兮駐待路黃泉下兮幽深人生要死何為苦心何<lb/>
用爲樂心所喜出入無悰為樂亟<hi>極一作</hi>蒿里召兮郭門<lb/>
閱死不得取代庸身自逝<lb/>
　　　　鮑司隸歌<lb/>
　　　　　樂府廣題曰列異傳云鮑宣宣子永永子<lb/>
　　　　　昱三世皆爲司隸而乘一驄馬京師人歌<lb/>
　　　　　之<lb/>
鮑氏驄三人司隸再入公馬雖瘦行步工<lb/>
　　　　五噫歌<lb/>
<pb n="KR4h0034_SBCK_085-3b"/>
　　　　　三輔決錄曰梁鴻東出關過京師作五噫<lb/>
　　　　　之歌肅宗聞而悲之求鴻不得<lb/>
陟彼北邙兮噫顧瞻帝京兮噫宮闕崔巍兮噫民之劬<lb/>
勞兮噫遼遼未央兮噫<lb/>
　　　　董少平歌<lb/>
　　　　　後漢書曰董宣字少平光武時爲洛陽令<lb/>
　　　　　搏擊豪彊京師號爲臥虎而歌之云<lb/>
枹鼓不鳴董少平<lb/>
　　　　張君歌<lb/>
　　　　　後漢書曰張堪爲漁陽太守捕擊姦猾賞<lb/>
　　　　　罰必信吏民皆樂爲用乃於狐奴開稻田<lb/>
<pb n="KR4h0034_SBCK_085-4a"/>
　　　　　八千餘頃勸民耕種以致殷富百姓歌之<lb/>
桑無附枝麥穗兩歧張君為政樂不可支<lb/>
　　　　廉叔度歌<lb/>
　　　　　後漢書曰廉范字叔度建初中為蜀郡太<lb/>
　　　　　守成都民物豐衍邑宇逼側舊制禁民夜<lb/>
　　　　　作以防火災而㪅相隱蔽燒者日屬范乃<lb/>
　　　　　毁削先令但嚴使儲水而已百姓為便乃<lb/>
　　　　　歌之云<lb/>
廉叔度來何草不禁火民安作平生無襦今五袴<lb/>
　　　　范史雲歌<lb/>
　　　　　後漢書曰范冉字史雲桓帝時為萊蕪長<lb/>
<pb n="KR4h0034_SBCK_085-4b"/>
　　　　　遭母喪不到官後於梁沛間徒行敝服賣<lb/>
　　　　　卜於市遭黨人禁錮遂推鹿車載妻子捃<lb/>
　　　　　拾自資或寓息客廬或依宿樹陰如此十<lb/>
　　　　　餘年乃治草堂而居焉所止單漏有時絕<lb/>
　　　　　粒閭里歌之及黨禁解為三府所辟乃應<lb/>
　　　　　司空命冉或作丹<lb/>
甑中生塵范史雲釜中生魚范萊蕪<lb/>
　　　　岑君歌<lb/>
　　　　　後漢書曰岑熙為魏郡太守招聘隱逸與<lb/>
　　　　　參政事無為而化視事二年輿人歌之<lb/>
我有枳棘岑君伐之我有蟊賊岑君遏之狗吠不驚足<lb/>
<pb n="KR4h0034_SBCK_085-5a"/>
下生氂含哺鼓腹焉知凶災我喜我生獨丁斯時美矣<lb/>
岑君於戲休兹<lb/>
　　　　皇甫嵩歌<lb/>
　　　　　後漢書曰皇甫嵩為冀州牧請冀州一年<lb/>
　　　　　田租以贍飢民百姓歌之<lb/>
天下大亂兮市為墟母不保子兮妻失夫賴得皇甫兮<lb/>
復安居<lb/>
　　　　郭喬卿歌<lb/>
　　　　　後漢書曰郭賀字喬卿建武中為尚書令<lb/>
　　　　　在職六年拜荆州刺史到官有殊政百姓<lb/>
　　　　　歌之顯宗廵狩到南陽特見嗟賞賜以三<lb/>
<pb n="KR4h0034_SBCK_085-5b"/>
　　　　　公之服敕行部去襜帷使百姓見其容服<lb/>
　　　　　以章有德<lb/>
厥德仁朙郭喬卿中正朝廷上下平<lb/>
　　　　賈父歌<lb/>
　　　　　後漢書曰中平元年交趾屯兵執刺史及<lb/>
　　　　　合浦太守自稱柱天將軍靈帝敕三府精<lb/>
　　　　　選能吏有司舉賈琮為交趾刺史琮到部<lb/>
　　　　　卽移書告示各使安其資業百姓為之歌<lb/>
賈父來晚使我先反今見淸平吏不敢飯<lb/>
　　　　朱暉歌<lb/>
　　　　　東觀漢記曰朱暉字文季再遷臨淮太守<lb/>
<pb n="KR4h0034_SBCK_085-6a"/>
　　　　　吏民畏愛而為之歌<lb/>
彊直自遂南陽朱季吏畏其威民懷其惠<lb/>
　　　　劉君歌<lb/>
　　　　　後漢書曰劉陶舉孝廉除順陽長縣多姦<lb/>
　　　　　猾陶到官按發若神以病免吏民思而歌<lb/>
　　　　　之<lb/>
邑然不樂思我劉君何時復來安此下民<lb/>
　　　　洛陽令歌<lb/>
　　　　　長沙耆舊傳曰祝良字石卿為洛陽令歲<lb/>
　　　　　時亢旱天子祈雨不得良乃㬥身階庭告<lb/>
　　　　　誠引罪自晨至中紫雲沓起甘雨登降人<lb/>
<pb n="KR4h0034_SBCK_085-6b"/>
　　　　　為之歌<lb/>
天久不雨蒸人失所天王自出祝令特苦精符感應滂<lb/>
沱下雨<lb/>
　　　　滎陽令歌<lb/>
　　　　　殷氏世傳曰殷褒為滎陽令廣築學館會<lb/>
　　　　　集朋徒民知禮讓乃歌之云<lb/>
滎陽令有異政脩立學校人易性令我子弟恥訟爭<lb/>
　　　　徐聖通歌<lb/>
　　　　　㑹稽典錄曰徐弘字聖通為汝陰令誅鉏<lb/>
　　　　　姦桀道不拾遺民乃歌之<lb/>
徐聖通政無雙平刑罰姦宄空<lb/>
<pb n="KR4h0034_SBCK_085-7a"/>
　　　　王世容歌<lb/>
　　　　　吳錄曰王鐔字世容為武城令民服德化<lb/>
　　　　　㝛惡奔迸父老歌之<lb/>
王世容政無雙省徭役盗賊空<lb/>
　　　　晉高祖歌<lb/>
　　　　　晉陽秋曰高祖伐公孫淵過故鄉賜牛酒<lb/>
　　　　　穀帛會父老故舊飮讌高祖作歌<lb/>
天地開闢日月重光遭逢際會奉辭遐方將掃逋穢還<lb/>
過故鄉肅淸萬里總齊八荒告誠歸老待罪武陽<lb/>
　　　　徐州歌<lb/>
　　　　　晉書曰王祥隠居廬江三十餘年不應州<lb/>
<pb n="KR4h0034_SBCK_085-7b"/>
　　　　　郡之命後徐州刺史呂䖍檄爲别駕固辭不<lb/>
　　　　　受弟覽爲具車牛䖍乃召祥委以州事于<lb/>
　　　　　時宼盜充斥祥率勵兵士頻討破之州界<lb/>
　　　　　淸靜政化大行時人歌之<lb/>
海沂之康實賴王祥邦國不空别駕之功<lb/>
　　　　束晳歌<lb/>
　　　　　晉書曰束晳陽平元城人太康中郡界大<lb/>
　　　　　旱晳爲邑人請雨三日而雨注衆謂晳誠<lb/>
　　　　　感而爲作歌<lb/>
束先生通神朙請天三日甘雨零我黍以育我稷以生<lb/>
何以疇之報束長生<lb/>
<pb n="KR4h0034_SBCK_085-8a"/>
　　　　豫州歌<lb/>
　　　　　晉書曰祖逖為豫州刺史躬自儉約督課<lb/>
　　　　　農桑克巳務施不畜資產子弟耕耘負擔<lb/>
　　　　　樵薪又收葬枯骨為之祭醊百姓感悅嘗<lb/>
　　　　　置酒大會耆老中坐流涕曰吾等老矣㪅<lb/>
　　　　　得父母死將何恨乃作此歌其得人心如<lb/>
　　　　　此<lb/>
幸哉遺黎免俘虜三辰旣朗遇慈父玄酒忘勞甘瓠脯<lb/>
何以詠思歌且舞<lb/>
　　　　應詹歌<lb/>
　　　　　晉書曰王澄為荆州牧應詹督南平天門<lb/>
<pb n="KR4h0034_SBCK_085-8b"/>
　　　　　武陵三郡軍事天下大亂詹境獨全百姓<lb/>
　　　　　歌之<lb/>
亂離旣暜殆爲灰朽僥倖之運賴兹應后歲寒不凋孤<lb/>
境獨守拯我塗炭惠隆丘阜潤同江海恩猶父母<lb/>
　　　　吳人歌<lb/>
　　　　　晉書曰鄧攸爲吳郡守載米之官俸祿無<lb/>
　　　　　所受唯飮吳水而已及去郡百姓數千人<lb/>
　　　　　畱牽攸船不得進乃以小舟夜中發去吳<lb/>
　　　　　人歌之<lb/>
紞如打五鼓雞鳴天欲曙鄧侯挽不來謝令推不去<lb/>
　　　　幷州歌<lb/>
<pb n="KR4h0034_SBCK_085-9a"/>
　　　　　樂府廣題曰晉汲桑力能扛鼎呼吸聞數<lb/>
　　　　　里殘忍少恩六月盛暑重裘累裀使人扇<lb/>
　　　　　之忽不淸涼便斬扇者幷州大姓田蘭薄<lb/>
　　　　　盛斬於平原士女慶賀奔走道路而歌之<lb/>
士爲將軍何可羞六月重茵披豹裘不識寒暑斷他頭<lb/>
雄兒田蘭爲報仇中夜斬首謝幷州<lb/>
　　　　隴上歌<lb/>
　　　　　晉書載記曰劉曜圍陳安于隴城安敗南<lb/>
　　　　　走陜中曜使將軍平先丘中伯率勁騎追<lb/>
　　　　　安安與壯士十餘騎於陜中格戰安左手<lb/>
　　　　　奮七尺大刀右手執丈八蛇矛近交則刀<lb/>
<pb n="KR4h0034_SBCK_085-9b"/>
　　　　　矛俱發輒<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>五六遠則雙帶鞬服左右馳<lb/>
　　　　　射而走平先亦壯徤絕人與安摶戰三交<lb/>
　　　　　奪其蛇矛而退遂追斬于澗曲安善於撫<lb/>
　　　　　接吉凶夷險與衆同之及其死隴上爲之<lb/>
　　　　　歌曜聞而嘉傷命樂府歌之<lb/>
隴上壯士<hi>徤兒一作</hi>有陳安軀幹雖小腹中寛愛養將士同<lb/>
心肝䯀驄父馬鐵瑖鞍七尺大刀奮如湍丈八蛇矛左<lb/>
右盤十盪十決無當前戰始三交失蛇矛棄我䯀驄竄<lb/>
巖幽爲我外援而懸頭西流之水東流河一去不還奈<lb/>
子何<lb/>
　　　　司馬將軍歌　李　白<lb/>
<pb n="KR4h0034_SBCK_085-10a"/>
　　　　　司馬將軍歌李白所作以代隴上徤兒陳<lb/>
　　　　　安<lb/>
狂風吹古月竊弄章華臺北落朙星動光彩南征猛將<lb/>
如雲雷手中電曵倚天劒直斬長鯨海水開我見樓船<lb/>
壯心目頗似龍驤下三蜀揚兵習戰張虎旗江中白浪<lb/>
如銀屋身居玉帳臨河魁紫髯若㦸冠崔嵬細桺開營<lb/>
揖天子始知灞上爲嬰孩羌笛橫吹阿嚲囘向月樓中<lb/>
吹落梅將軍自起舞長劒壯士呼聲動九垓功成獻凱<lb/>
見朙主丹靑畫像麒麟臺<lb/>
　　　　鄭櫻桃歌　李　頎<lb/>
　　　　　晉書載記曰石季龍勒之從子也性殘忍<lb/>
<pb n="KR4h0034_SBCK_085-10b"/>
　　　　　勒爲聘將軍郭榮之妹爲妻季龍寵惑優<lb/>
　　　　　僮鄭櫻桃而殺郭氏㪅納淸河崔氏櫻桃<lb/>
　　　　　又譖而殺之櫻桃美麗擅寵宮掖樂府由<lb/>
　　　　　是有鄭櫻桃歌<lb/>
石季龍僭天祿擅雄豪美人姓鄭名櫻桃櫻桃美顏香<lb/>
且澤娥娥侍寢專宮掖後庭卷衣三萬人翠睂淸鏡不<lb/>
得親官軍<hi>庫一作</hi>女騎一千匹繁花照耀漳河春織成花<lb/>
映紅綸巾紅旗掣曵鹵簿新鳴鼙走馬接飛鳥銅<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>琴<lb/>
瑟隨去塵鳳陽重門如意館百尺金梯倚銀漢自言富<lb/>
貴不可量女爲公主男爲王赤花雙簟珊瑚床盤龍斗<lb/>
帳琥珀光滛昬僞位神所惡滅石者陵終不誤鄴城蒼<lb/>
<pb n="KR4h0034_SBCK_085-11a"/>
蒼白露微世事飜覆黃雲飛<lb/>
　　　　襄陽童兒歌<lb/>
　　　　　晉書曰山簡永嘉中鎭襄陽時四方宼亂<lb/>
　　　　　朝野危懼簡優游卒歲唯酒是耽諸習氏<lb/>
　　　　　荆土豪族有佳園池簡每出嬉遊多之池<lb/>
　　　　　上置酒輒醉名之曰高陽池於是童兒皆<lb/>
　　　　　歌之有葛彊者簡之愛將家於幷州故歌<lb/>
　　　　　云舉鞭向葛彊何如幷州兒<lb/>
山公出何許往至高陽池日夕倒載歸酩酊無所知時<lb/>
時能騎馬倒著白接䍦舉鞭向葛彊何如幷州兒<lb/>
　　　　襄陽歌　李　白<lb/>
<pb n="KR4h0034_SBCK_085-11b"/>
落日欲没峴山西倒著接䍦花下迷襄陽小兒齊拍手<lb/>
攔街争唱白銅鞮傍人借問笑何事笑殺山公醉似泥<lb/>
鸕鷀杓鸚鵡杯百年三萬六千日一日須傾三百杯遙<lb/>
看漢水鴨頭綠恰似蒲萄初醱醅此江若變作春酒壘<lb/>
麴便築糟丘臺千金駿馬換少妾醉坐雕鞍歌落梅車<lb/>
傍側挂一壺酒鳳笙龍管行相催咸陽市上歎黃犬何<lb/>
如月下傾金罍君不見晉朝羊公一片石<hi>古碑材一作一片</hi>龜<lb/>
龍剝落生莓苔淚亦不能爲之墮心亦不能爲之哀誰<lb/>
能憂彼身後事金鳧銀鴨葬死灰淸風朗月不用一錢<lb/>
買玉山自倒非人推舒州杓力士鐺李白與爾同死生<lb/>
襄王雲雨今安在江水東流猿夜聲<lb/>
<pb n="KR4h0034_SBCK_085-12a"/>
　　　　襄陽曲四首　李　白<lb/>
襄陽行樂處歌舞白銅鞮江城囘淥水花月使人迷<lb/>
山公醉酒時酩酊襄陽下頭上白接䍦倒著還騎馬<lb/>
峴山臨漢江水淥沙如雪<hi>如霜雪一作水色</hi>上有墮淚碑靑苔<lb/>
久磨滅<lb/>
且醉習家池莫看墮淚碑山公欲上馬笑殺襄陽兒<lb/>
　　　　蘇小小歌　古　辭<lb/>
　　　　　一曰錢塘蘇小小歌樂府廣題曰蘇小小<lb/>
　　　　　錢塘名倡也葢南齊時人西陵在錢塘江<lb/>
　　　　　之西歌云西陵松柏下是也<lb/>
我乘油壁車郎乘靑驄馬何處結同心西陵松柏下<lb/>
<pb n="KR4h0034_SBCK_085-12b"/>
　　　　同前　李　賀<lb/>
幽蘭露如啼眼無物結同心烟花不堪翦草如茵松如<lb/>
葢風為裳水為佩油壁車久相待冷翠燭勞光彩西陵<lb/>
下風吹雨<lb/>
　　　　同前　溫庭筠<lb/>
買蓮莫破劵買酒莫解金酒裏春容抱離恨水中蓮子<lb/>
懷芳心吳宮女兒腰似束家在錢塘小江曲一自檀郎<lb/>
逐便風門前春水年年綠<lb/>
　　　　同前三首　張　祜<lb/>
車輪不可遮馬足不可絆長怨十字街使郎心四散<lb/>
新人千里去故人千里來翦刀横眼底方覺淚難裁<lb/>
<pb n="KR4h0034_SBCK_085-13a"/>
登山不愁峻渉海不愁深中擘庭前棗教郎見赤心<lb/>
　　　　河中之水歌　梁武帝<lb/>
河中之水向東流洛陽女兒名莫愁莫愁十三能織綺<lb/>
十四採桑南陌頭十五嫁為盧郎婦十六生兒似阿侯<lb/>
盧家蘭室桂為梁中有鬱金蘇合香頭上金釵十二行<lb/>
足下絲履五文章珊瑚挂鏡爛生光<hi>輝光一作生</hi>平頭奴子<lb/>
擎履箱人生富貴何所望恨不早嫁東家王<lb/>
樂府詩集卷第八十五<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_085-13b"/>
<pb n="KR4h0034_SBCK_085-13b"/>
</p>
<p>
</p>
  </div>
</body>
</text>
</TEI>
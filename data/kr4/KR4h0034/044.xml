<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_044-1a"/>
樂府詩集巻第四十四<lb/>
　　　　　　　太原　郭茂倩　編次<lb/>
　　清商曲辭<lb/>
　　　　　清商樂一曰清樂清樂者九代之遺聲其<lb/>
　　　　　始卽相和三調是也竝漢魏已來舊曲其<lb/>
　　　　　辭皆古調及魏三祖所作自晉朝播遷其<lb/>
　　　　　音分散苻堅滅凉得之傳於前後二秦及<lb/>
　　　　　宋武定關中因而入南不復存於内地自<lb/>
　　　　　時已後南朝文物號爲最盛民謠國俗亦<lb/>
　　　　　世有新聲故王僧䖍論三調歌曰今之清<lb/>
　　　　　商實由銅雀魏氏三祖風流可懷京洛相<lb/>
<pb n="KR4h0034_SBCK_044-1b"/>
　　　　　髙江左彌重而情變聽改稍復零落十數<lb/>
　　　　　年間亾者將半所以追餘操而長懐撫遺<lb/>
　　　　　器而太息者矣後魏孝文討淮漢宣武定<lb/>
　　　　　壽春收其聲伎得江左所傳中原舊曲朙<lb/>
　　　　　君聖主公莫白鳩之屬及江南呉歌荆楚<lb/>
　　　　　西聲總謂之清商樂至於殿庭饗宴則兼<lb/>
　　　　　奏之遭梁陳亾亂存者葢寡及隋平陳得<lb/>
　　　　　之文帝善其節奏曰此華夏正聲也乃微<lb/>
　　　　　更損益去其哀怨考而補之以新定律吕<lb/>
　　　　　更造樂器因於太常置清商署以管之謂<lb/>
　　　　　之清樂開皇初始置七部樂清商伎其一<lb/>
<pb n="KR4h0034_SBCK_044-2a"/>
　　　　　也大業中煬帝乃定清樂西凉等為九部<lb/>
　　　　　而清樂歌曲有楊伴舞曲有朙君并契樂<lb/>
　　　　　器有鍾磬琴瑟擊琴琵琶箜篌筑筝節鼓<lb/>
　　　　　笙笛簫箎塤等十五種為一部唐又増吹<lb/>
　　　　　葉而無塤隋室喪亂日益淪缺唐貞觀中<lb/>
　　　　　用十部樂清樂亦在焉至武后時猶有六<lb/>
　　　　　十三曲其後歌辭在者有白雪公莫巴渝<lb/>
　　　　　朙君鳯將雛朙之君鐸舞白鳩白紵子夜<lb/>
　　　　　呉聲四時歌前溪阿子及歡聞團扇懊憹<lb/>
　　　　　長史變丁督䕶讀曲烏夜啼石城莫愁襄<lb/>
　　　　　陽西烏夜飛估客楊伴雅歌驍壺常林歡<lb/>
<pb n="KR4h0034_SBCK_044-2b"/>
　　　　　三洲採桑春江花月夜玉樹後庭花堂堂<lb/>
　　　　　泛龍舟等三十二曲朙之君雅歌各二首<lb/>
　　　　　四時歌四首合三十七首又七曲有聲無<lb/>
　　　　　辭上柱鳯雛平調清調瑟調平折命嘯通<lb/>
　　　　　前為四十四曲存焉長安已後朝廷不重<lb/>
　　　　　古曲工伎寖缺能合於管弦者唯朙君楊<lb/>
　　　　　伴驍壺春歌秋歌白雪堂堂春江花月夜<lb/>
　　　　　等八曲自是樂章訛失與呉音轉逺開元<lb/>
　　　　　中劉貺以為宜取呉人使之傳習以問歌<lb/>
　　　　　工李郎子郎子北人學於江都人俞才生<lb/>
　　　　　時聲調已失唯雅歌曲辭辭典而音雅後<lb/>
<pb n="KR4h0034_SBCK_044-3a"/>
　　　　　郎子亾去清樂之歌遂闕自周隋已來管<lb/>
　　　　　弦雅曲將數百曲多用西凉樂鼓舞曲多<lb/>
　　　　　用龜兹樂唯琴工猶傳楚漢舊聲及清調<lb/>
　　　　　蔡邕五弄楚調四弄謂之九弄雅聲獨存<lb/>
　　　　　非朝廷郊廟所用故不載樂府解題曰蔡<lb/>
　　　　　邕云清商曲又有出郭西門陸地行車夾<lb/>
　　　　　鍾朱堂寢奉法等五曲其詞不足采著<lb/>
　　　呉聲歌曲<lb/>
　　　　　晉書樂志曰呉歌雜曲竝出江南東晉已<lb/>
　　　　　來稍有増廣其始皆徒歌既而被之管絃<lb/>
　　　　　蓋自永嘉渡江之後下及梁陳咸都建業<lb/>
<pb n="KR4h0034_SBCK_044-3b"/>
　　　　　呉聲歌曲起於此也古今樂録曰呉聲歌<lb/>
　　　　　舊器有箎箜篌琵琶今有笙筝其曲有命<lb/>
　　　　　嘯呉聲游曲半折六變八解命嘯十解存<lb/>
　　　　　者有烏噪林浮雲驅雁歸湖馬讓皆餘不<lb/>
　　　　　傳呉聲十曲一曰子夜二曰上柱三曰鳯<lb/>
　　　　　將雛四曰上聲五曰歡聞六曰歡聞變七<lb/>
　　　　　曰前溪八曰阿子九曰丁督護十曰團扇<lb/>
　　　　　郎竝梁所用曲鳳將雛已上三曲古有歌<lb/>
　　　　　自漢至梁不改今不傳上聲已下七曲內<lb/>
　　　　　人包朙月製舞前溪一曲餘竝王金珠所<lb/>
　　　　　製也游曲六曲子夜四時歌警歌變歌竝<lb/>
<pb n="KR4h0034_SBCK_044-4a"/>
　　　　　十曲中間游曲也半折六變八解漢世已<lb/>
　　　　　來有之八解者古彈上柱古彈鄭干新蔡<lb/>
　　　　　大治小治當男盛當梁太清中猶有得者<lb/>
　　　　　今不傳又有七日夜女歌長史變黄鵠碧<lb/>
　　　　　玉桃葉長樂佳歡好懊惱讀曲亦皆呉聲<lb/>
　　　　　歌曲也<lb/>
　　　　呉歌三首　鮑　照<lb/>
夏口樊城岸曹公却月戌但觀流水還識是儂流下<lb/>
夏口樊城岸曹公却月樓觀見流水還識是儂淚流<lb/>
人言荆江狹荆江定自闊五兩了無聞風聲那得逹<lb/>
　　　　子夜歌四十二首　晉宋齊辭<lb/>
<pb n="KR4h0034_SBCK_044-4b"/>
　　　　　唐書樂志曰子夜歌者晉曲也晉有女子<lb/>
　　　　　名子夜造此聲聲過哀苦宋書樂志曰晉<lb/>
　　　　　孝武太元中琅琊王軻之家有鬼歌子夜<lb/>
　　　　　殷允為豫章豫章僑人庾僧䖍家亦有鬼<lb/>
　　　　　歌子夜殷允為豫章亦是太元中則子夜<lb/>
　　　　　是此詩以前人也古今樂録曰凡歌曲終<lb/>
　　　　　皆有送聲子夜以持子送曲鳯將雛以澤<lb/>
　　　　　雉送曲樂府解題曰後人更為四時行樂<lb/>
　　　　　之詞謂之子夜四時歌又有大子夜歌子<lb/>
　　　　　夜警歌子夜變歌皆曲之變也<lb/>
落日出前門瞻矚見子度冶容多姿鬢芳香已盈路<lb/>
<pb n="KR4h0034_SBCK_044-5a"/>
芳是香所為冶容不敢當天不奪人願故使儂見郎<lb/>
㝛㫺不梳頭絲髪被兩肩婉伸郎膝上何處不可憐<lb/>
自從别歡來奩器了不開頭亂不敢理粉拂生黄衣<lb/>
﨑嶇相怨慕始獲風雲通玉林語石闕悲<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>兩心同<lb/>
見娘喜<hi>善一作</hi>容媚願得結金蘭空織無經緯求匹理自<lb/>
難<lb/>
始欲識郎時兩心望如一理絲入殘機何悟不成匹<lb/>
前絲斷纒<hi>成一作</hi>綿意欲結交情春蠶易感化絲子已復<lb/>
生<lb/>
今夕<hi>日一作</hi>已歡别合會抂何時朙燈照空局悠然未有<lb/>
期<lb/>
<pb n="KR4h0034_SBCK_044-5b"/>
自從别郎來何日不咨嗟黄蘖鬱成林當奈苦心多<lb/>
髙山種芙蓉復經黄蘖塢果得一蓮時流離嬰辛苦<lb/>
朝<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>出前門草<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>還後渚語咲向誰道腹中隂憶汝<lb/>
擥枕北窗臥郎來就儂嬉小喜多唐突相憐能幾時<lb/>
駐筯不能食蹇蹇歩闈裏投瓊著局上終日走博子<lb/>
郎為傍人取負儂非一事攡門不安横無復相關意<lb/>
年少當及時蹉跎日就老若不信儂語但看霜下草<lb/>
綠攬迮題錦雙裙今復開已許腰中帶誰共解羅衣<lb/>
常慮有貳意歡今果不齊枯魚就濁水長與清流乖<lb/>
歡愁儂亦慘郎咲我便喜不見連理樹異根同條起<lb/>
感歡初殷勤歎子後遼落打金側瑇瑁外豔裏懐薄<lb/>
<pb n="KR4h0034_SBCK_044-6a"/>
别後涕流連相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>情悲滿憶子腹糜爛肝腸尺寸斷<lb/>
道近不得數遂致盛寒違不見東流水何時復西歸<lb/>
誰能<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>不歌誰能飢不食日冥當戸倚惆悵底不憶<lb/>
擥裙未結帶約睂出前窗羅裳易飄颺小開罵春風<lb/>
舉酒待相勸酒還杯亦空願因微觴會心感色亦同<lb/>
夜覺百<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>纒憂歎涕流襟徒懷傾筐情郎誰朙儂心<lb/>
儂年不及時其於作乖離素不如浮萍轉動春風移<lb/>
夜長不得眠轉側聽㪅鼓無故歡相逢使儂肝腸苦<lb/>
歡從何處來端然有憂色三喚不一應有何比松柏<lb/>
念愛情慊慊傾倒無所惜重簾持自鄣誰知許厚薄<lb/>
氣清朙月朗夜與君共嬉郎歌妙意曲儂亦吐芳詞<lb/>
<pb n="KR4h0034_SBCK_044-6b"/>
驚風急素柯白日漸微濛郎懐幽閨性儂亦恃春容<lb/>
夜長不得眠朙月何灼灼想聞散喚聲虚應空中諾<lb/>
人各既疇匹我志獨乖違風吹冬簾起許時寒薄飛<lb/>
我念歡的的子行由豫情霧露隱芙蓉見蓮不分朙<lb/>
儂作北辰星千年無轉移歡行白日心朝東草還西<lb/>
憐歡好情懐移居作鄉里桐樹生門前出入見梧子<lb/>
遣信歡不來自往復不出金銅作芙蓉蓮子何能實<lb/>
初時非不密其後日不如囘頭批櫛脱轉覺薄志疎<lb/>
寢食不相忘同坐復俱起玉藕金芙蓉無稱我蓮子<lb/>
恃愛如欲進含羞未肯前口朱發豔歌玉指弄嬌弦<lb/>
朝日照綺錢光風動紈素巧笑舊兩犀美目揚雙蛾<lb/>
<pb n="KR4h0034_SBCK_044-7a"/>
　　　子夜四時歌七十五首　晉宋齊辭<lb/>
　　　　春歌二十首<lb/>
春風動春心流目矚山林山林多竒采陽鳥吐清音<lb/>
綠荑帶長路丹椒重紫莖流吹出郊外共歡弄春英<lb/>
光風流月初新林錦花舒情人戲春月窈窕曵羅裾<lb/>
妖冶顔蕩駘景色復多媚溫風入南牖織婦懐春意<lb/>
碧樓冥初月羅綺垂新風含春未及歌桂酒發清容<lb/>
杜鵑竹裏鳴梅花落滿道燕女遊春月羅裳曵芳草<lb/>
朱光照綠苑丹華粲羅星那能閨中繡獨無懐春情<lb/>
鮮雲媚朱景芳風散林花佳人歩春苑繡帶飛紛葩<lb/>
羅裳迮紅袖玉釵朙月璫冶遊歩春露艷覓同心郎<lb/>
<pb n="KR4h0034_SBCK_044-7b"/>
春林花多媚春鳥意多哀春風復多情吹我羅裳開<lb/>
新鷰弄初調杜䳌競晨鳴畫睂忘注口遊歩散春情<lb/>
梅花落已盡桺花隨風散歎我當春年無人相要喚<lb/>
㫺别雁集渚今還鷰巢梁敢辭嵗月久但使逢春陽<lb/>
春園花就黃陽池水方渌酌酒初滿杯調弦始終<hi>成一作</hi>
曲<lb/>
娉婷揚袖舞阿那曲身輕照灼蘭光在容冶春風生<lb/>
阿那曜姿舞逶迤唱新歌翠衣發華洛囘情一見過<lb/>
朙月照桂林初花錦繡色誰能不相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>獨在機中織<lb/>
﨑嶇與時競不復自顧慮春風振榮林常恐華落去<lb/>
<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>見春花月含咲當道路逢儂多欲擿可憐持自誤<lb/>
<pb n="KR4h0034_SBCK_044-8a"/>
自從别歡後歎<hi>■一作</hi>音不絶響黃蘖向春生苦心隨日<lb/>
長<lb/>
　　　　夏歌二十首<lb/>
高堂不作壁招取四面風吹歡羅裳開動儂含咲容<lb/>
反覆華簟上屏帳了不施郎君未可前待我整容儀<lb/>
開春初無歡秋冬更増淒共戲炎暑月還覺兩情諧<lb/>
春别猶春戀夏還情更久羅帳為誰褰雙枕何時有<lb/>
疊扇放牀上企想遠風來輕袖拂華妝窈窕豋髙臺<lb/>
含桃已中食郎贈合歡扇深感同心意蘭室期相見<lb/>
田蠶事已畢<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>婦猶苦身當暑理絺服持寄與行人<lb/>
朝豋凉臺上夕㝛蘭池裏乘月採芙蓉夜夜得蓮子<lb/>
<pb n="KR4h0034_SBCK_044-8b"/>
暑盛静無風夏雲薄草起攜手密葉下浮瓜沉朱李<lb/>
鬱蒸仲暑月長嘯出湖邊芙蓉始結葉花豔未成蓮<lb/>
適見戴青幡三春已復傾林鵲改初調林中夏蟬鳴<lb/>
春桃初發紅惜色恐儂擿朱夏花落去誰復相尋覓<lb/>
㫺别春風起今還夏雲浮路遙日月促非是我淹畱<lb/>
青荷葢渌水芙蓉葩紅鮮郎見欲採我我心欲懐蓮<lb/>
四周芙蓉池朱堂敞無壁珍簟鏤玉牀繾綣任懐適<lb/>
赫赫盛陽月無儂不握扇窈窕瑤臺女冶遊戲凉殿<lb/>
春傾桑葉盡夏開蠶務畢晝夜理機縛知欲早成匹<lb/>
情知三夏熱今日偏獨甚香巾拂玉席芙郎豋樓寢<lb/>
輕衣不重綵飈風故不凉三伏何時過許儂紅粉妝<lb/>
<pb n="KR4h0034_SBCK_044-9a"/>
盛暑非遊節百慮相纒綿汎舟芙蓉湖散<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>蓮子間<lb/>
　　　　秋歌十八首<lb/>
風清覺時凉朙月天色髙佳人理寒服萬結砧杵勞<lb/>
清露凝如玉凉風中夜發情人不還臥冶遊歩朙月<lb/>
鴻雁搴南去<hi>字闕一</hi>鷰指北飛征人難為<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>願逐秋風歸<lb/>
開窗秋<hi>取一作</hi>月光滅燭解羅裳含咲帷幌裏舉體蘭蕙<lb/>
香<lb/>
適憶三陽初今已九秋草追逐泰始樂不覺華年度<lb/>
飄飄初秋夕朙月耀秋輝握腕同遊戲庭含媚素歸<lb/>
秋夜凉風起天髙星月朙蘭房競妝飾綺帳待雙情<lb/>
凉秋<hi>風一作</hi>開窗寢斜月垂光照中宵無人語羅幌有雙<lb/>
<pb n="KR4h0034_SBCK_044-9b"/>
咲<lb/>
金風扇素節玉露凝成霜登髙去來雁惆悵客心傷<lb/>
草木不常<hi>長一作</hi>榮顦顇為秋霜今遇泰始世年逢九春<lb/>
陽<lb/>
自從别歡來何日不相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>常恐秋葉零無復蓮條時<lb/>
掘作九州池盡是大宅裏處處種芙蓉婉轉得蓮子<lb/>
初寒八九月獨纒自絡絲寒衣尚未了郎喚儂底為<lb/>
秋愛兩兩雁春感雙雙鷰蘭鷹接野雞雉落誰當見<lb/>
仰頭看桐樹桐花特可憐願天無霜雪梧子解千年<lb/>
白露朝夕生秋風凄長夜憶郎須寒服乘月擣白素<lb/>
秋夜入窗裏羅帳起飄颺仰頭看朙月寄情千里光<lb/>
<pb n="KR4h0034_SBCK_044-10a"/>
别在三陽初望還九秋草惡見東流水終年不西顧<lb/>
　　　　冬歌十七首<lb/>
淵冰厚三尺素雪覆千里我心如松柏君情復何似<lb/>
塗澀無人行冐寒往相覓若不信儂時但看雪上跡<lb/>
寒鳥依髙樹枯林鳴悲風為歡顦顇盡那得好顔容<lb/>
夜半冐霜來見我輒怨唱懷冰闇中倚已寒不蒙亮<lb/>
躡履歩荒林蕭索悲人情一唱泰始樂枯草銜花生<lb/>
㫺别春草綠今還墀雪盈誰知相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>老玄鬢白髪生<lb/>
寒雲浮天凝積雪冰川波連山結玉巖修庭振瓊柯<lb/>
炭爐却夜寒重抱坐疊褥與郎對華榻弦歌秉<hi>炳一作</hi>蘭<lb/>
燭<lb/>
<pb n="KR4h0034_SBCK_044-10b"/>
天寒嵗欲草朔風舞飛雪懷人重衾寢故有三夏熱<lb/>
冬林葉落盡逢春已復曜葵藿生谷底傾心不蒙照<lb/>
朔風灑霰雨綠池蓮水結願歡攘皓腕共弄初落雪<lb/>
嚴霜白草木寒風晝夜起感時為歡歎霜鬢不可視<lb/>
何處結同心西陵柏樹下晃蕩無四壁嚴霜凍殺我<lb/>
白雪停隂岡丹華耀陽林何必絲與竹山水有清音<lb/>
未嘗經辛苦無故彊相矜欲知千里寒但看井水冰<lb/>
果欲結金蘭但看松柏林經霜不墮<hi>墜一作</hi>地嵗寒無兾<lb/>
心<lb/>
適見三陽日寒蟬已復鳴感時為歡歎白髪綠鬢生<lb/>
　　　子夜四時歌七首　梁武帝<lb/>
<pb n="KR4h0034_SBCK_044-11a"/>
　　　　春歌<lb/>
蘭葉始滿地梅花已落枝持此可憐意摘以寄心知<lb/>
　　　　夏歌三首<lb/>
江南蓮花開紅光復碧水色同心復同藕異心無異<lb/>
閨中花如繡簾上露如珠欲知有所<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>停織復踟蹰<lb/>
含桃落花日黃鳥營飛時君住馬已<hi>欲一作</hi>疲妾去蠶已<lb/>
飢<lb/>
　　　　秋歌二首<lb/>
繡帶合歡結錦衣連理文懷情入夜月含笑出朝雲<lb/>
當信抱梁期莫聽囘風音鏡上兩人髻分朙無兩心<lb/>
　　　　冬歌<lb/>
<pb n="KR4h0034_SBCK_044-11b"/>
寒閨動黻帳密筵重錦席賣眼拂長袖含笑留上客<lb/>
　　　子夜四時歌八首　王金珠<lb/>
　　　　春歌三首<lb/>
朱日光素水黃華映白雪折梅待佳人共迎陽春月<lb/>
階上香入懐庭中花照眼春心鬱如此情來不可限<lb/>
吹漏不可停斷弦當更續俱作雙<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>引共奏同心曲<lb/>
　　　　夏歌二首<lb/>
玉盤貯朱李金杯盛白酒本欲持自親復恐不甘口<lb/>
垂簾倦煩熱巻幌乘清隂風吹合歡帳直動相<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>琴<lb/>
　　　　秋歌二首<lb/>
疊素蘭房中勞情桂杵側朱顔潤紅粉香汗光玉色<lb/>
<pb n="KR4h0034_SBCK_044-12a"/>
紫莖垂玉露綠葉落金櫻著錦如言重衣羅始覺輕<lb/>
　　　　冬歌<lb/>
寒閨周黼帳錦衣連理文懐情入夜月含咲出朝雲<lb/>
樂府詩集巻第四十四<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_044-12b"/>
</p>
<p>
</p>
  </div>
</body>
</text>
</TEI>
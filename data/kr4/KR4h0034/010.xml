<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_010-1a"/>
樂府詩集巻第十<lb/>
　　　　　　　太原　郭茂倩　編次<lb/>
　　郊廟歌辭<lb/>
　　　隋太廟歌<lb/>
　　　　　隋書樂志曰文帝開皇中詔牛弘姚察許<lb/>
　　　　　善心虞世基劉臻等詳定雅樂并撰歌辭<lb/>
　　　　　其太廟歌辭有迎神歌登歌俎入歌皇髙<lb/>
　　　　　祖太原府君皇曾祖康王皇祖獻王皇考<lb/>
　　　　　太祖武元皇帝四室歌飲福酒歌送神歌<lb/>
　　　　　其俎入歌飲福酒歌竝郊丘社廟同用<lb/>
　　　　迎神歌<lb/>
<pb n="KR4h0034_SBCK_010-1b"/>
務本興教尊神體國霜露感心享祀陳則官聯式序奔<lb/>
走在庭几筵結慕祼獻惟誠嘉樂載合神其降止永言<lb/>
保之錫以繁祉<lb/>
　　　　登歌<lb/>
孝熙嚴祖師象敬宗惟皇肅事<hi>肅一作</hi>有來雝雝雕梁霞<lb/>
複繡橑雲重觀德自感奉璋伊恭彝斚盡飾羽綴有容<lb/>
升歌發藻景福來從<lb/>
　　　　俎入歌<lb/>
祭本用初祀由功舉駿奔咸㑹供神有序朙酌盈樽豐<lb/>
犧實俎幽金既薦繢錯維旅享由朙徳香非稷黍載流<lb/>
嘉慶克固鴻緒<lb/>
<pb n="KR4h0034_SBCK_010-2a"/>
　　　　太原府君<lb/>
締基發祥肇源興慶廼仁廼哲克朙克令庸宣國圖善<lb/>
流人詠開我皇業七百同盛<lb/>
　　　　康王歌<lb/>
皇條俊茂帝系靈長豐功疊軌厚利重光福由善積代<lb/>
以徳彰嚴恭盡禮永錫無疆<lb/>
　　　　獻王歌<lb/>
盛才必達丕基增舊渉渭同符遷邠等構弘風邁徳義<lb/>
髙道冨神鑒孔昭王猷克懋<lb/>
　　　　太祖歌<lb/>
深仁冥著至道潛敷皇矣太祖耀名天衢翦商隆祚奄<lb/>
<pb n="KR4h0034_SBCK_010-2b"/>
宅隋區有命既集誕開靈符<lb/>
　　　　飲福酒歌<lb/>
神道正直祀事有融肅雝備禮莊敬在躬羞燔已具奠<lb/>
酹將終降祥惟永受福無窮<lb/>
　　　　送神歌<lb/>
饗禮具利事成佇旒冕肅簪纓金奏終玉俎撤盡孝敬<lb/>
竆嚴絜人祇分哀樂半降景福憑幽贊<lb/>
　　　唐享太廟樂章<lb/>
　　　　　唐書樂志曰貞觀中享大廟樂迎神用永<lb/>
　　　　　和九變詞同皇帝行用太和登歌酌鬯用<lb/>
　　　　　肅和迎俎用雍和獻皇祖宣簡公皇祖懿<lb/>
<pb n="KR4h0034_SBCK_010-3a"/>
　　　　　王同用長發之舞景皇帝用大基之舞元<lb/>
　　　　　皇帝用大成之舞髙祖用大朙之舞皇帝<lb/>
　　　　　飲福用夀和送文舞出迎武舞入用舒和<lb/>
　　　　　武舞用凱安撤俎用雍和送神用永和其<lb/>
　　　　　太和凱安詞同冬至圜丘並魏徵褚亮等<lb/>
　　　　　作<lb/>
　　　　永和<lb/>
於穆烈祖弘此丕基永言配命子孫保之百神既洽萬<lb/>
國在茲是用孝享神其格思<lb/>
　　　　肅和<lb/>
大哉至徳允茲朙聖格于上下聿遵誠敬嘉樂斯登鳴<lb/>
<pb n="KR4h0034_SBCK_010-3b"/>
球以詠神其降止式隆景命<lb/>
　　　　雍和<lb/>
崇兹享祀誠敬兼至樂以感靈禮以昭事粢盛咸絜牲<lb/>
牷孔備永言孝<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>庶㡬不匱<lb/>
　　　　長發舞<lb/>
　　　　　唐㑹要曰貞觀十四年詔用顔師古許敬<lb/>
　　　　　宗議皇祖宣簡公懿王廟竝奏長發之舞<lb/>
　　　　　取詩云濬哲惟商長發其祥也<lb/>
濬哲維唐長發其祥帝命斯祐王業克昌配天載徳就<lb/>
日重光本枝百代申錫無疆<lb/>
　　　　大基舞<lb/>
<pb n="KR4h0034_SBCK_010-4a"/>
猗與祖業皇矣帝先翦商德厚封唐慶延在姬猶稷方<lb/>
晉踰宣基我鼎運於萬斯年<lb/>
　　　　大成舞<lb/>
周稱王季晉美帝文朙朙盛徳穆穆齊芬藏用四履屈<lb/>
道參分鏗鏘鍾石載紀鴻勲<lb/>
　　　　大朙舞<lb/>
　　　　　唐㑹要曰貞觀十四年詔用顔師古等議<lb/>
　　　　　髙祖廟奏大朙之舞取易曰大朙終始六<lb/>
　　　　　位時成詩有大朙之篇稱文王有朙徳也<lb/>
五紀更運三正遞升勛蕐既沒禹湯勃興神武命代靈<lb/>
睠是膺望雲彰徳察緯告徵上紐天維下安地軸徵師<lb/>
<pb n="KR4h0034_SBCK_010-4b"/>
涿野萬國咸服偃伯靈臺九官允穆殊域委賮懷生介<lb/>
福大禮既飾大樂已和黑章擾囿赤字浮河功宣載籍<lb/>
徳被詠歌克昌厥後百禄是荷<lb/>
　　　　壽和<lb/>
八音斯奏三獻畢陳寶祚惟永暉光日新<lb/>
　　　　舒和<lb/>
聖敬通神光七廟靈心薦祚和萬方嚴禋克配鴻基逺<lb/>
朙徳惟馨鳳曆昌<lb/>
　　　　雍和<lb/>
於穆清廟聿修嚴祀四縣載陳三獻斯止籩豆撤薦人<lb/>
祇介祉神惟格思錫祚不已<lb/>
<pb n="KR4h0034_SBCK_010-5a"/>
　　　　永和<lb/>
肅肅清祀烝烝孝思薦享昭備䖍恭在茲雍歌撤俎祝<lb/>
嘏陳辭用光武志永固鴻基<lb/>
　　　唐享太廟樂章<lb/>
　　　　　唐書樂志曰髙宗永徽已後續造享太廟<lb/>
　　　　　樂章獻太宗用崇徳之舞髙宗用鈞天之<lb/>
　　　　　舞中宗用太和之舞睿宗用景雲之舞皇<lb/>
　　　　　祖宣皇帝用光大之舞舊樂章宣元二宮<lb/>
　　　　　同用長發其詞亦同開元十年始别造詞<lb/>
　　　　　而宣帝更用光大云<lb/>
　　　　崇德舞<lb/>
<pb n="KR4h0034_SBCK_010-5b"/>
五運改卜千齡啓聖彤雲曉聚黄星夜映葉闡珠囊基<lb/>
開玉鏡<hi>圖開後為</hi>下臨萬㝢上齊七政霧開三象塵清九服<lb/>
海溓星暉逺安邇肅天地交泰蕐夷輯睦翔泳歸仁中<lb/>
外禔<hi>綏一作</hi>福績踰黜夏勲髙翦商武陳七德刑設三章<lb/>
祥禽巢閣仁獸遊梁卜年惟永景福無疆<lb/>
　　　　鈞天舞<lb/>
承天撫籙纂聖登皇遐清萬寓仰協三光功成日用道<lb/>
濟時康琁圗載永寶曆斯昌日月揚暉烟雲爛色河嶽<lb/>
修貢神祇效職舜風攸偃堯曦先就睿感通寰孝思洽<lb/>
宙奉揚先德䖍遵曩狩展義天扃飛英雲岫化逸王表<lb/>
神凝帝先乗雲厭俗馭日登玄<lb/>
<pb n="KR4h0034_SBCK_010-6a"/>
　　　　太和舞<lb/>
廣樂既備嘉薦既新述先惟徳孝饗惟親七獻具舉五<lb/>
齊畢陳錫兹祚福於萬斯春<lb/>
　　　　景雲舞<lb/>
惟睿作聖惟聖登皇精感耀魄時膺㑹昌舜慙大孝堯<lb/>
推讓王能事斯極振古誰方文朙履運車書同軌巍巍<lb/>
赫赫盡善盡美衢室凝旒大庭端扆釋負之寄事光復<lb/>
子脱屣髙天登遐上玄龍湖超忽象野芊綿遊衣復道<lb/>
薦果初年新廟弈奕朙德配天<lb/>
　　　　光大舞<lb/>
大業龍祉徽音駿尊潛居皇德赫嗣天昆展儀宗祖重<lb/>
<pb n="KR4h0034_SBCK_010-6b"/>
誠孝孫春秋無極享奏存存<lb/>
　　　唐享太廟樂章<lb/>
　　　　　唐書樂志曰太樂舊有享太廟迎神次金<lb/>
　　　　　奏及送神辭三章不詳所起<lb/>
　　　　迎神<lb/>
七廟觀徳百靈攸仰俗荷財成物資含養道光執契化<lb/>
籠提象肅肅雍雍神其來饗<lb/>
　　　　金奏<lb/>
肅肅清廟巍巍盛唐配天立極累聖重光樂和管磬禮<lb/>
備烝嘗永惟來格降福無疆<lb/>
　　　　送神<lb/>
<pb n="KR4h0034_SBCK_010-7a"/>
五聲備奏三献終祠車移鳳輦斾轉紅旗禮周籩豆誠<lb/>
效䖍祇皇靈徙蹕簪紳拜辭<lb/>
　　　唐武后享清廟樂章<lb/>
　　　　第一<lb/>
建清廟贊玄功擇吉日展禋宗樂巳變禮方崇望神駕<lb/>
降仙宫<lb/>
　　　　第二<lb/>
隆周創業寳命惟新敬宗茂典爰表䖍禋聲朙巳備文<lb/>
物斯陳肅容<hi>■一作</hi>如在懇志方申<lb/>
　　　　第三登歌<lb/>
肅敷大禮上謁尊靈敬陳筐幣載表丹誠<lb/>
<pb n="KR4h0034_SBCK_010-7b"/>
　　　　第四迎神<lb/>
致奠蘋藻式罄䖍襟絜誠斯展停降靈歆<lb/>
　　　　第五飲福<lb/>
爰陳玉醴式奠瓊漿靈心有穆介福無疆<lb/>
　　　　第六送文舞<lb/>
帝圖草創主業初開功髙佐命業贊雲雷<lb/>
　　　　第七迎武舞<lb/>
赫赫玄功被穹壤皇皇至徳洽生靈開基撥亂祅氛廓<lb/>
佐命宣威海内清<lb/>
　　　　第八舞樂作<lb/>
荷㤙承顧託執契恭臨撫廟略靜邉荒天兵耀神武<lb/>
<pb n="KR4h0034_SBCK_010-8a"/>
　　　　第九撤爼<lb/>
登歌已闋献禮方周欽承景福肅奉鴻休<lb/>
　　　　第十送神<lb/>
大禮言畢仙衞將歸莫申丹懇空瞻紫微<lb/>
　　　唐享太廟樂章<lb/>
　　　　　唐書樂志曰中宗神龍元年享太廟樂迎<lb/>
　　　　　神用嚴和九變詞同皇帝行用昇和登歌<lb/>
　　　　　祼鬯用䖍和迎俎用歆和光皇帝酌献用<lb/>
　　　　　長發景皇帝酌献用大基元皇帝酌献用<lb/>
　　　　　大成髙祖酌献用大朙太宗酌献用崇徳<lb/>
　　　　　五室舞詞竝同貞觀髙宗酌献用鈞天舞<lb/>
<pb n="KR4h0034_SBCK_010-8b"/>
　　　　　詞同光宅孝敬皇帝酌献用承光皇帝飲<lb/>
　　　　　福用延和送文舞出迎武舞入用同和武<lb/>
　　　　　舞用寧和撤俎用恭和送神用通和皇后<lb/>
　　　　　助享皇后行用正和詞同貞觀中宫朝㑹<lb/>
　　　　　登歌奠鬯用昭和皇后酌献飲福用誠敬<lb/>
　　　　　撤俎用肅和送神用昭感<lb/>
　　　　嚴和<lb/>
肅肅清廟赫赫玄猷功髙萬古化奄十洲中興丕業上<lb/>
荷天休祗奉先構禮被懐柔<lb/>
　　　　昇和<lb/>
顧惟菲薄纂曆應期中外同軌夷狄来思樂用崇徳禮<lb/>
<pb n="KR4h0034_SBCK_010-9a"/>
以陳詞夕惕若厲欽奉宏基<lb/>
　　　　䖍和<lb/>
禮標薦鬯肅事詞庭敬申如在敢託非馨<lb/>
　　　　歆和<lb/>
崇禋已備粢盛聿脩絜誠斯展鍾石方遒<lb/>
　　　　承光舞<lb/>
金相載穆玉裕重輝養德青禁承光紫微乾宮候色震<lb/>
象增威監國方永賓天不歸孝友自衷温文性與龍樓<lb/>
正啓鶴駕斯舉丹扆流念鴻名式序中興考室永陳彞<lb/>
俎<lb/>
　　　　延和<lb/>
<pb n="KR4h0034_SBCK_010-9b"/>
巍巍累聖穆穆重光奄有區夏祚啓隆唐百蠻飲澤萬<lb/>
國來王本枝億載鼎祚逾長<lb/>
　　　　同和<lb/>
惟聖配天敷盛禮惟天為大闡洪名恭禋展敬光先徳<lb/>
蘋藻申䖍表至誠<lb/>
　　　　寧和<lb/>
炎馭失天<hi>王一作</hi>綱土徳承天命英猷被寰宇懿躅隆邦<lb/>
政七徳已綏邊九夷咸底定景化覃遐邇深仁洽翔泳<lb/>
　　　　恭和<lb/>
禮周三獻樂闋九成肅承靈福悚惕兼盈<lb/>
　　　　通和<lb/>
<pb n="KR4h0034_SBCK_010-10a"/>
祠容既畢仙座爰興停停鳳舉藹藹雲昇長隆寶運永<lb/>
錫休徵福覃貽厥恩被黎蒸<lb/>
　　　　昭和<lb/>
道洽二儀交泰時休四㝢和平環佩肅於庭實鍾石揚<lb/>
乎頌聲<lb/>
　　　　誠敬<lb/>
顧惟菲質忝位椒宮䖍奉蘋藻肅事神宗敢申誠絜庶<lb/>
罄深衷睟容有裕靈享無窮<lb/>
　　　　肅和<lb/>
月禮巳周雲和將變爰獻其醑載遷其奠朙徳逾隆非<lb/>
馨是薦澤霑動植仁覃㝢縣<lb/>
<pb n="KR4h0034_SBCK_010-10b"/>
　　　　昭感<lb/>
鏗鏘韶護肅穆神容洪規赫赫祠典雍雍已周三獻將<lb/>
乗六龍䖍誠有託懇志無從<lb/>
　　　唐享太廟樂章　張　說<lb/>
　　　　　唐書樂志曰玄宗開元七年享太廟樂迎<lb/>
　　　　　神用永和皇帝行用太和登歌酌瓚用肅<lb/>
　　　　　和迎俎用雍和皇帝酌醴齊用文舞獻宣<lb/>
　　　　　皇帝用光大舞光皇帝用長發舞景皇帝<lb/>
　　　　　用大政舞元皇帝用大成舞髙祖用大朙<lb/>
　　　　　舞太宗用崇徳舞髙宗用鈞天舞中宗用<lb/>
　　　　　大和舞睿宗用景雲舞皇帝飲福受脤用<lb/>
<pb n="KR4h0034_SBCK_010-11a"/>
　　　　　福和送文舞出迎武舞入用舒和亞獻終<lb/>
　　　　　獻行事武舞用凱安撤豆用登歌送神用<lb/>
　　　　　永和按景皇帝舊用大基至是改用大政<lb/>
　　　　　云<lb/>
　　　　永和三首<lb/>
肅九室諧八音歌皇慕動神心禮宿設樂妙尋聲朙備<lb/>
祼奠臨<lb/>
律迓氣音入玄依玉几御黼筵聆愾息僾周旋九韶遍<lb/>
百福傳<lb/>
信工祝永頌聲來祖考聴和平相百辟貢九瀛神休委<lb/>
帝孝成<lb/>
<pb n="KR4h0034_SBCK_010-11b"/>
　　　　大和<lb/>
時文聖后清廟肅邕致誠勤薦在貌<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>恭玉節肆夏金<lb/>
鏘五鍾繩繩雲歩穆穆天容<lb/>
　　　　肅和<lb/>
天子享孝工歌溥將射祼鬱鬯乃焚膋薌臭以達旨聲<lb/>
以求陽奉時烝嘗永代不忘<lb/>
　　　　雍和二首<lb/>
在滌嘉豢麗碑敬牲角握之牝色純之騂火傳陽燧水<lb/>
溉隂精太公胖俎傳說和羮<lb/>
俎豆有馥齎盛絜豐亦有和羮既戒既平鼓鍾管磬肅<lb/>
唱和鳴皇皇后祖我來<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>成<lb/>
<pb n="KR4h0034_SBCK_010-12a"/>
　　　　文舞<lb/>
聖謩九徳真言五千慶集昌胄符開帝先髙文杖鉞克<lb/>
配彼天三宗握鏡六合渙然帝其承祀率禮罔愆圖書<lb/>
霧出日月清懸舞形德類詠諗功傳黄龍蜿蟺彩雲蹁<lb/>
躚五行氣順八佾風宣介此百福於皇萬年<lb/>
　　　　光大舞<lb/>
肅肅㙯祖滔滔濬源有雄玉劒作鎮金門玄王貽緒后<lb/>
稷謀孫肇禋九廟四海來尊<lb/>
　　　　長發舞<lb/>
具禮崇徳備樂承風魏推幢主周贈司空不行而至無<lb/>
成有終神興王業天歸帝㓛<lb/>
<pb n="KR4h0034_SBCK_010-12b"/>
　　　　大政舞<lb/>
於赫元命權輿帝文天齊八柱地半三分宗廟觀徳笙<lb/>
鏞樂勲封唐之兆成天下君<lb/>
　　　　大成舞<lb/>
帝舞季歴龍聖生昌后歌有蟜胎炎孕黄天地合德日<lb/>
月齊光肅雍孝享祚我萬方<lb/>
　　　　大朙舞<lb/>
赤精亂徳四海困窮黄旗舉義三靈㑹同早望春雨雲<lb/>
披大風溥天來祭髙祖之㓛<lb/>
　　　　崇徳舞<lb/>
皇合一德朝宗百神削平天地大拯生人上帝配食單<lb/>
<pb n="KR4h0034_SBCK_010-13a"/>
于入臣戎歌陳舞曄曄震震<lb/>
　　　　鈞天舞<lb/>
髙皇邁道端拱無為化懷獯鬻兵賦勾驪禮尊封禪樂<lb/>
盛來儀合位媧后同稱伏羲<lb/>
　　　　大和舞<lb/>
退居江水鬱起丹陵禮物還舊朝章中興龍圗友及駿<lb/>
命恭膺鳴球香瓚大糦是承<lb/>
　　　　景雲舞<lb/>
景雲霏爛告我帝符噫帝冲徳與天為徒笙鏞遥逺爼<lb/>
豆虛無春秋孝獻廻復此都<lb/>
　　　　福和<lb/>
<pb n="KR4h0034_SBCK_010-13b"/>
備禮用樂崇親致尊誠通慈降敬徹愛存獻懷稱夀啐<lb/>
感承恩皇帝孝徳子孫千億大包天域長亘不極<lb/>
　　　　舒和<lb/>
六鍾翕協六變成八佾倘佯八風生樂九韶兮人神感<lb/>
美七徳兮天地清<lb/>
　　　　凱安四首<lb/>
瑟彼瑶爵亞維上公室如屏氣門不容躬禮殷其本樂<lb/>
執其中聖皇永慕天地幽通<lb/>
禮匝三獻樂遍九成降循軒陛仰欷皇情福與仁合德<lb/>
因孝朙百年神畏四海風行<lb/>
總總干戚填填鼓鍾奮揚增氣坐作為容離若鷙鳥合<lb/>
<pb n="KR4h0034_SBCK_010-14a"/>
如戰龍萬方觀徳肅肅邕邕<lb/>
烈祖順三靈文宗威四海黄鉞誅羣盜朱旗掃多罪戢<lb/>
兵天下安約法人心改大哉干羽意長見風雲在<lb/>
　　　　登歌<lb/>
止笙磬撤豆籩廓無響窅入玄主在室神在天情餘慕<lb/>
禮罔愆喜黍稷屢豐年<lb/>
　　　　永和<lb/>
眇嘉樂授靈爽感若來思如往休氣散廻風上返寂寞<lb/>
還惚恍懷靈駕結空想<lb/>
樂府詩集巻第十<lb/>
<pb n="KR4h0034_SBCK_010-14b"/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
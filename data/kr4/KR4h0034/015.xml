<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_015-1a"/>
樂府詩集巻第十五<lb/>
　　　　　　　太原　郭茂倩　編次<lb/>
　　燕射歌辭<lb/>
　　　周五聲調曲　庾　信<lb/>
　　　　　曲序曰元正饗㑹大禮賓至食舉稱觴薦<lb/>
　　　　　玉六律既從八風斯暢以歌大業以舞成<lb/>
　　　　　功<lb/>
　　　　宫調曲五首<lb/>
氣離清濁割元開天地分三才初辨正六位始成文繼<lb/>
天爰立長安民乃樹君其朙廣如日其澤厚如雲惟㫺<lb/>
我文祖撥亂拒謳歌三分未撫運八百不陵河禮敷天<lb/>
<pb n="KR4h0034_SBCK_015-1b"/>
下信樂正神人和風塵行息警江海欲無波<lb/>
我皇承下武革命在君臨膺圗當舜玉嗣徳受堯琴沈<lb/>
首多推運陽城有讓心就日先知逺觀淵早見深玄精<lb/>
實委御蒼正乃皆平履端朝萬國年祥<hi>期一作</hi>慶百靈玉<lb/>
帛咸觀禮華戎各在庭鳳響中夷則天文正玉衡皇基<lb/>
自天保萬物乃由庚<lb/>
握衡平地紀觀象正天樞褀祥鍾赤縣靈瑞炳皇都㪅<lb/>
受昭華玉還披蘭葉圗金波來白兔弱木下蒼烏玉斗<lb/>
調■協金沙富國租青丘還擾圃丹穴㪅巢梧安樂新<lb/>
咸慶長生百福符<lb/>
朙朙九族序穆穆四門賓隂陵朝北附蟠木引東臣澗<lb/>
<pb n="KR4h0034_SBCK_015-2a"/>
途求板築溪源取釣綸多士歸賢戚維城屬茂親貴位<lb/>
連南斗髙榮據北辰迎時乃推䇿司職且班神日月之<lb/>
所照霜露之所均永從文軌一長無外户人<lb/>
鬱盤舒棟宇峥嶸侔大壯拱木詔林衡全模徵梓匠千<lb/>
櫨綺翼浮百栱長虹抗北去邯鄲道南來偃師望龍首<lb/>
載文㮰雲<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>承武帳居者非求隘卑宮豈難尚壯麗天<lb/>
下觀是以從蕭相<lb/>
　　　　變宮調二首<lb/>
帝遊光出震君朙擅在離巖廊惟眷顧欽若尚無爲龍<lb/>
穴非難附鸞巢欲可窺具茨應不逺汾陽寧足隨烝民<lb/>
播殖重溝洫劬勞多桑林還注雨積石遂開河朙徵逢<lb/>
<pb n="KR4h0034_SBCK_015-2b"/>
永命平秩値年和㪅有薰風曲方聞晨露歌<lb/>
移風廣軒曆崇徳盛唐年成文興大雅出豫動鈞天黄<lb/>
鍾六律正閶闔八風宣孤竹調陽管空桑節雅絃舞林<lb/>
鸞㪅下歌山鳳欲前聞音能辨俗聽曲乃思賢感物觀<lb/>
治亂治心防未然君子得其道太平何有焉<lb/>
　　　　商調曲四首<lb/>
君以宮唱寛大而謨朙臣以商應聞義則可行有熊爲<lb/>
政訪道於容成殷湯受命委任於阿衡忠其敬事有罪<lb/>
不逃刑誦其箴諫言之無隱情有剛有斷四方可以寧<lb/>
既頌既雅天下乃升平專精一致金石爲之開動有<hi>作一</hi>
<hi>■</hi>兩心妻子恩情乖苟利社稷無有不盡懷昊天降祐<lb/>
<pb n="KR4h0034_SBCK_015-3a"/>
元首惟康哉<lb/>
百川俱㑹大海所以深羣材既聚故能成鄧林猛虎在<lb/>
山百獸莫敢侵忠臣處國天下無異心㫺我文祖執心<lb/>
且危慮驅剪豺狼經營此天歩今我受命又無敢逸豫<lb/>
惟爾弼諧各可知兢懼<lb/>
禮樂既正人神所以和玉帛有序志欲静干戈各分符<lb/>
瑞俱誓裂山河今日相樂對酒且當歌道徳以喻聽撞<lb/>
鐘之聲神姦不若觀鑄鼎之形酆宮既朝諸侯於是穆<lb/>
岐陽或狩淮夷自此平若渉大川言憑於舟檝如和鼎<lb/>
實有寄於鹽梅君臣一體可以静氛埃得人則治何世<lb/>
無奇才<lb/>
<pb n="KR4h0034_SBCK_015-3b"/>
風力是舉而台階序平重黎既登而天地位成功無與<lb/>
讓銘太常之旌世不失職受騂毛之盟輯瑞班瑞穆穆<lb/>
於堯門惟翰惟屏膴膴於周原功成而治定禮樂斯存<lb/>
復子而朙辟姬旦何言<lb/>
　　　　角調曲二首<lb/>
止戈見於絶轡之野稱伐聞於丹水之征信義俱存乃<lb/>
先㤀食五材竝用誰能去兵雖聖人之大寶曰位實天<lb/>
地之大德曰生涇渭同流清濁異能琴瑟竝御雅鄭殊<lb/>
聲擾擾烝人聲教不一茫茫禹跡車軌未并志在四海<lb/>
而尚恭儉心包宇宙而無驕盈言而無文行之不逺義<lb/>
而無立勤則無成惻隱其心訓以慈惠流宥其過哀矜<lb/>
<pb n="KR4h0034_SBCK_015-4a"/>
典刑<lb/>
匡贊之士或從漁釣雲雨之才乍歎幽谷尋芳者追深<lb/>
逕之蘭識韻者探竆山之竹克朙其徳貢以三事樹之<lb/>
風聲言于九牧協用五紀風若從時農用八政甘作其<lb/>
穀殊風共軌見之周南異畆同穎聞之康叔祁寒暑雨<lb/>
是無胥怨天覆雲油滋焉滲漉幸無謝上古之淳人庶<lb/>
可以封之於比屋<lb/>
　　　　徵調曲六首<lb/>
乾巛以含養覆載日月以貞朙照臨達人以四海爲務<lb/>
朙君以百姓爲心水波瀾者源必逺樹扶疎者根必深<lb/>
雲雨取施無不洽廊廟求才多所任<lb/>
<pb n="KR4h0034_SBCK_015-4b"/>
淳風布政常無欲至道防人能變俗求仁義急於水火<lb/>
用禮讓多於菽粟屈軼無佞人可指獬豸無繁刑可觸<lb/>
王道蕩蕩用無為天下四人誰不足<lb/>
聖人千年始一生黄河千年始一清攝提以之而從紀<lb/>
玉燭於是而文朙東南可以補地缺西北可以正天傾<lb/>
浮黿則東海可厲運鍤則南山可平衆仙就朝於瑶水<lb/>
羣帝受享於朙庭懷和則韎任竝奏功烈則鍾鼎俱銘<lb/>
三光以記物呈形四時以裁成正位雷風大山岳之響<lb/>
寒暑通隂陽之氣武功則六合攸同文教則二儀經緯<lb/>
有道則咸浴其徳好生則各繁其類白日經天中則移<lb/>
朙月横漢滿而虧能虧能缺既無爲雖盈雖滿則不危<lb/>
<pb n="KR4h0034_SBCK_015-5a"/>
開信義以爲苑囿立道徳以為城池周監二代所損益<lb/>
郁郁乎文其可知庖犧之親臨佃漁神農之躬秉耕稼<lb/>
湯則救旱而憂勤禹則正冠而無暇草上之風無不偃<lb/>
君子之甿知可化將欲比徳於三皇未始追蹤於五霸<lb/>
纎纎不絶林薄成涓涓不止江河生事之毫髪無謂輕<lb/>
慮逺防微乃不傾雲官乃垂拱大君鳳曆惟欽朙元首<lb/>
類上帝而禋六宗望山川而朝羣后地鏡則山澤俱開<lb/>
河圗則魚龍合負我之天綱莫不該閶闔九關天門開<lb/>
卿相則風雲玄感匡贊則星辰下來既興周室之三聖<lb/>
乃舉唐朝之八才莘臣參謀於左相大老教政於中台<lb/>
其宜作則於朙哲故無崇信於姦回<lb/>
<pb n="KR4h0034_SBCK_015-5b"/>
正陽和氣萬類繁君王道合天地尊黎人耕植於義圃<lb/>
君子翺翔於禮園落其實者思其樹飲其流者懷其源<lb/>
咎繇爲謀不仁逺士㑹爲政羣盗奔克寛則昆蟲内向<lb/>
彰信則殊俗宅心浮橋有月支抱馬上苑有烏孫學琴<lb/>
赤玉則南海輸賮白環則西山獻琛無勞鑿空於大夏<lb/>
不待蹶角於蹛林<lb/>
　　　　羽調曲五首<lb/>
樹君所以牧人立法所以静亂首惡既其南巢元凶於<lb/>
是北竄居休氣而四塞在光華而兩旦是以雨施作解<lb/>
是以風行惟渙周之文武洪基光宅天下文思千載克<lb/>
聖咸熙七百在我應期實昊天有成命惟四方其訓之<lb/>
<pb n="KR4h0034_SBCK_015-6a"/>
運平後親之俗時亂先疎之雄踰桂林而驅象濟弱水<lb/>
而承鴻既浮干呂之氣還吹入律之風錢則都内貫朽<lb/>
倉則常平粟紅火中乃寒乃暑年和一風一雨聽鍾磬<lb/>
念封疆聞笙竽<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>畜聚瑶琨篠蕩既從怪石鈆松即序<lb/>
長樂善馬成廐水衡黄金爲府<lb/>
百川乃宗巨海衆星是仰北辰九州攸同禹跡四海合<lb/>
德堯臣朝陽棲於鳴鳳靈畤牧於般麟雲玉葉而五色<lb/>
月金波而兩輪凉風迎時北狩小暑戒節南廵山無藏<lb/>
於紫玉地不受於黄銀雖南征而北怨實西略而東賓<lb/>
既永清於四海終有慶於一人<lb/>
定律零陵玉管調鍾始平銅尺龍門之下孤桐泗水之<lb/>
<pb n="KR4h0034_SBCK_015-6b"/>
濱鳴石河靈於是讓珪山精所以奉璧滌九川而賦稅<lb/>
栞三危而納錫北里之禾六穗江淮之茅三脊可以玉<lb/>
檢封禪可以金繩探册終永保扵鴻名足揚光扵載籍<lb/>
太上之有立徳其次之謂立言樹善滋於務本除惡窮<lb/>
於塞源沖深其智則厚昭朙其道乃尊仁義之財不匱<lb/>
忠信之禮無繁動天無有不届惟時無幽不徹作德心<lb/>
逸日休作僞心勞日拙自非剛克掩義無所離於勦絶<lb/>
　　　隋元㑹大饗歌<lb/>
　　　　　隋書樂志曰元㑹皇帝出入殿庭奏皇夏<lb/>
　　　　　郊丘社廟同用皇太子出入奏肆夏食舉<lb/>
　　　　　奏食舉歌上夀酒奏上夀歌<lb/>
<pb n="KR4h0034_SBCK_015-7a"/>
　　　　皇夏<lb/>
深哉皇度粹矣天儀司陛整蹕式道先馳八屯霧擁七<lb/>
萃雲披退揚進揖歩矩行規句陳乍轉華葢徐移羽旗<lb/>
照耀珪組陸離居髙念下處安<graphic n="KR0736" url="https://raw.githubusercontent.com/kanripo/KR-Gaiji/master/images/KR0736.png" mimeType="image/png"/>危照臨有度紀律無<lb/>
虧<lb/>
　　　　肆夏<lb/>
惟熙帝載式固王猷體乾建本是曰孟侯馳道美漢寢<lb/>
門稱周德心既廣道業惟優傅保斯導賢才與遊瑜玉<lb/>
發響畫輪停輈皇基方峻匕鬯恒休<lb/>
　　　　食舉歌八首<lb/>
燔黍設教禮之始五味相資火爲紀平心和徳在甘旨<lb/>
<pb n="KR4h0034_SBCK_015-7b"/>
牢羞既陳鍾石俟以斯而御揚盛軌<lb/>
養身必敬禮食昭時和嵗阜庻物饒鹽梅既濟鼎鉉調<lb/>
特以膚腊加臐膮威儀濟濟懋皇朝<lb/>
饔人進羞樂侑作川潛之膾雲飛臛甘酸有宜芬勺藥<lb/>
金敦玉豆盛交錯御鼓既聲安以樂<lb/>
玉食惟后膳必珍芳菰既絜重秬新是能安體又調神<lb/>
荆包畢至海貢陳用之有節德無垠<lb/>
嘉羞入饋猶化謐沃土名滋帝臺實陽華之菜雕陵栗<lb/>
鼎俎芬芳豆籩溢通幽致逺車書一<lb/>
道髙物備食多方山膚既善水豢良桓蒲在位簨業張<lb/>
加籩折俎爛成行恩風下濟道化光<lb/>
<pb n="KR4h0034_SBCK_015-8a"/>
禮以安國仁爲政具物必陳饔牢盛罝罘斤斧順時令<lb/>
懷生熙熙皆得性於兹宴喜流嘉慶<lb/>
皇道四達禮樂成臨朝日舉表時平甘芳既飫醑以清<lb/>
揚休玉巵正性情隆我帝載永朙朙<lb/>
　　　　上夀歌<lb/>
俗已乂時又良朝玉帛㑹衣裳基同北辰久夀共南山<lb/>
長黎元鼓腹樂未央<lb/>
　　　　隋宴羣臣登歌<lb/>
皇朙馭歷仁深海縣載擇良辰式陳髙宴顒顒卿士昻<lb/>
昻侯甸車旗煜爚衣纓蔥蒨樂正展懸司宮飾殿三揖<lb/>
稱禮九賔爲傳圎鼎臨碑方壺在面鹿鳴成曲嘉魚入<lb/>
<pb n="KR4h0034_SBCK_015-8b"/>
薦筐篚相輝獻酬交徧飲和飽徳恩風長扇<lb/>
　　　隋皇后房内歌<lb/>
　　　　　儀禮曰燕歌鄉樂周南關雎葛覃巻耳召<lb/>
　　　　　南鵲巢采蘩采蘋鄭康成云王后國君夫<lb/>
　　　　　人房中之樂歌也周南召南風化之本故<lb/>
　　　　　謂之鄉樂用之房中以及朝庭饗燕鄉射<lb/>
　　　　　飲酒也周官磬師掌教燕樂之鍾磬傳云<lb/>
　　　　　燕樂房中之樂所謂隂聲也詩傳曰國君<lb/>
　　　　　有房中之樂天子以周南諸侯以召南隋<lb/>
　　　　　書樂志曰髙祖龍潛時頗好音樂嘗倚琵<lb/>
　　　　　琶作歌二章名曰地厚天髙託言夫婦之<lb/>
<pb n="KR4h0034_SBCK_015-9a"/>
　　　　　義牛弘修皇后房内之樂因取之爲房内<lb/>
　　　　　曲命婦入并登歌上夀竝用之煬帝大業<lb/>
　　　　　初桺顧言議以爲房内樂者主爲王后弦<lb/>
　　　　　歌諷誦以事君子故以房室爲名其樂必<lb/>
　　　　　有鍾磬乃益歌鍾歌磬土革絲竹副之并<lb/>
　　　　　升歌下管總名房内之樂女奴肄習朝燕<lb/>
　　　　　用焉<lb/>
至順垂典正内弘風母儀萬國訓範六宮求賢啓化進<lb/>
善宣功家邦載序道業斯融<lb/>
　　　晉朝饗樂章<lb/>
　　　　　五代㑹要曰晉天福四年十二月太常奏<lb/>
<pb n="KR4h0034_SBCK_015-9b"/>
　　　　　正至王公上夀皇帝舉酒奏玄同之樂皇<lb/>
　　　　　帝三飲皆奏文同之樂食舉奏昭徳之舞<lb/>
　　　　　次奏成功之舞皇帝降坐奏大同之樂其<lb/>
　　　　　辭竝崔梲等造唐餘録曰天福五年十一<lb/>
　　　　　月冬至朝羣臣舉觴奏玄同三爵登歌奏<lb/>
　　　　　文同四爵登歌作羣臣飲宮懸樂作又奏<lb/>
　　　　　龜兹及霓裳法曲以須食畢於時衆聞龜<lb/>
　　　　　兹法曲雅鄭雜糅固已非之朙年正旦上<lb/>
　　　　　夀登歌發聲悲離煩慝如虞殯薤露之音<lb/>
　　　　　觀者以爲不祥<lb/>
　　　　初舉酒文同樂<lb/>
<pb n="KR4h0034_SBCK_015-10a"/>
赫矣昌運朙哉聖皇文興墜典禮復舊章鴛鸞濟濟鳥<lb/>
獸蹌蹌一人有慶萬福無疆<lb/>
　　　　舉酒<lb/>
大朙御宇至徳動天君臣慶㑹禮樂昭宣劒佩成列金<lb/>
石在縣椒觴再獻寶歴萬年<lb/>
　　　　再舉酒<lb/>
朝野無事寰瀛大康聖人有作盛禮重光萬國執玉千<lb/>
官奉觴南山永固地久天長<lb/>
　　　　四舉酒<lb/>
八表歡無事三秋賀有成照臨同日逺渥澤竝雲行河<lb/>
變千年色山呼萬嵗聲願修封岱禮方以稱文朙<lb/>
<pb n="KR4h0034_SBCK_015-10b"/>
　　　　羣臣酒行歌<lb/>
劒佩儼如林齊傾拱北心渥恩頒美禄咸護聽和音一<lb/>
德君臣合重瞳日月臨歌時兼樂聖唯待贊泥金<lb/>
萬國咸歸禹千官共祝堯拜恩瞻鳳扆傾耳聽雲韶運<lb/>
啓金行逺時和玉燭調酒酣齊抃舞同賀聖朙朝<lb/>
令節陳髙㑹羣臣侍御筵玉墀畱愛景金殿藹祥煙振<lb/>
鷺涵天澤靈禽下樂懸聖朝無一事何處讓堯年<lb/>
　　　周朝饗樂章<lb/>
　　　　　唐餘録曰周元正冬至朝饗樂公卿入奏<lb/>
　　　　　忠順皇帝坐奏治順羣臣上夀奏福順皇<lb/>
　　　　　帝舉夀酒登歌奏康順羣臣降階公卿出<lb/>
<pb n="KR4h0034_SBCK_015-11a"/>
　　　　　竝奏忠順<lb/>
　　　　忠順<lb/>
嵗迎㪅始節及朝元冕旒仰止冠劒相連八音合奏萬<lb/>
物齊言常陳盛禮願永千年<lb/>
　　　　忠順<lb/>
朙君當宁列辟奉觴雲容表瑞日影初長衣冠濟濟鍾<lb/>
磬洋洋令儀克盛嘉㑹有章<lb/>
　　　　治順<lb/>
庭陳大樂坐當太微凝旒負扆端拱垂衣鴛鸞成列簪<lb/>
組相輝御罏香散郁郁霏霏<lb/>
　　　　福順<lb/>
<pb n="KR4h0034_SBCK_015-11b"/>
聖皇端拱多士輸忠蠻觴共獻臣心畢同聲齊嵩嶽祝<lb/>
比華封千齡萬祀常保時雍<lb/>
　　　　康順<lb/>
鴻鈞廣運嘉節良辰列辟在位萬國來賓干旄屢舞金<lb/>
石咸陳禮容既備帝履長春<lb/>
　　　　忠順<lb/>
禮成三爵樂畢九成共離金戺復列彤庭<lb/>
　　　　忠順<lb/>
朙庭展禮爲龍爲光咸韶息韻鵷鷺歸行<lb/>
　　　隋大射登歌<lb/>
　　　　　周禮曰射人掌以射法治射儀王以騶虞<lb/>
<pb n="KR4h0034_SBCK_015-12a"/>
　　　　　九節諸侯以貍首七節大夫以采蘋士以<lb/>
　　　　　采蘩皆五<hi>■一作</hi>節射義曰騶虞者樂官備<lb/>
　　　　　也貍首者樂㑹時也采蘋者樂循法也采<lb/>
　　　　　蘩者樂不失職也是故天子以備官爲節<lb/>
　　　　　諸侯以時㑹天子爲節大夫以循法爲節<lb/>
　　　　　士以不失職爲節傳云騶虞采蘋采蘩皆<lb/>
　　　　　樂章名貍首逸唐書樂志曰大射皇帝奏<lb/>
　　　　　騶虞之曲皇太子奏貍首之曲㑹要曰王<lb/>
　　　　　公射亦奏貍首其設懸奏樂如元㑹之儀<lb/>
　　　　　按禮記載貍首詩曰曽孫侯氏四正具舉<lb/>
　　　　　大夫君子凡以庻士小大莫處御于君所<lb/>
<pb n="KR4h0034_SBCK_015-12b"/>
　　　　　以燕以射則燕則譽葢逸詩云<lb/>
道謐金科照時乂玉條朙優賢饗禮洽選徳射儀成鸞<lb/>
旗鬱雲動寶[車*犬]儼天行巾車整三乏司裘飾五正鳴球<lb/>
響髙殿華鐘震廣<hi>■一作</hi>庭烏號傳㫺美淇衛著前名揖<lb/>
讓皆時傑升降盡朝英附枝觀體定杯水覩心平豐觚<lb/>
既來去燔炙復從横欣看禮樂盛喜遇黄河清<lb/>
樂府詩集巻第十五<lb/>
　　　　　　　東呉毛晉訂正　男扆再訂<lb/>
</p>
<p>
</p>
  </div>
</body>
</text>
</TEI>
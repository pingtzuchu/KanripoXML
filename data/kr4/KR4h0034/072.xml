<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_072-1a"/>
樂府詩集巻第七十二<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　古離别　王　適<lb/>
㫺嵗驚楊桺高樓悲獨守今年芳樹枝孤棲怨別離珠<lb/>
簾晝不巻羅幔曉長垂苦調琴先覺愁容鏡獨知頻來<lb/>
雁度無消息罷去鴛文何用織夜還羅帳空有情春著<lb/>
裙腰自無力青軒桃李落紛紛紫庭蘭蕙日氛氲已能<lb/>
顦顇今如此㪅復含情一待君<lb/>
　　　　同前　常　理<lb/>
君御狐白裘妾居緗綺幬粟鈿金夾膝花䥘玉搔頭離<lb/>
<pb n="KR4h0034_SBCK_072-1b"/>
別生庭草征行斷戍樓蠨蛸網清曙菡蓞落紅秋小膽<lb/>
空房怯長睂滿鏡愁爲傳兒女意不用逺封侯<lb/>
　　　　同前　姚　係<lb/>
涼風已嫋嫋露重木蘭枝獨上高樓望行人逺不知輕<lb/>
寒入洞户朙月滿秋池鷰去鴻方至年年是別離<lb/>
　　　　同前二首　趙微朙<lb/>
離別無逺近事歡情亦悲不聞車輪聲後㑹將何時去<lb/>
日忘寄書來日乖前期縱知朙當還一夕千萬思<lb/>
違别未㡬日一日如三秋猶疑望可見日日上髙樓唯<lb/>
見分手處白蘋滿芳洲寸心寧死别不忍生離愁<lb/>
　　　　同前二首　孟　郊<lb/>
<pb n="KR4h0034_SBCK_072-2a"/>
松山雲繚繞萍路水分離雲去有歸日水分無合時春<lb/>
芳役雙眼春色柔四支楊桺織别愁千條萬條絲<lb/>
山川古今路縱横無斷絶來往天地間人皆有離別行<lb/>
衣未束帶中腸已先結不用看鏡中自知生白髮欲陳<lb/>
去畱意聲向言前咽愁結填心胸茫茫若為説荒郊煙<lb/>
莽蒼曠野風凄切處處得相隨人那不如月<lb/>
　　　　同前<lb/>
西江上風動麻姑嫁時浪西山為水水為塵不是人間<lb/>
離別人<lb/>
　　　　同前　僧貫休<lb/>
離恨如旨酒古今飲皆醉只恐長江水盡是兒女淚伊<lb/>
<pb n="KR4h0034_SBCK_072-2b"/>
余非此輩送人空把臂他日再相逢清風動天地<lb/>
　　　　同前　韋　莊<lb/>
晴煙漠漠桺毿毿不那離情酒半酣更把馬鞭雲外指<lb/>
斷腸春色抂江南<lb/>
　　　　生別離　梁簡文帝<lb/>
離別四弦聲相思雙笛引一去十三年復無好音信<lb/>
　　　　同前　孟雲卿<lb/>
結髮生别離相思復相<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>何知日已久五變庭中草眇<lb/>
眇天海途悠悠吳江島但恐不出門出門無逺道逺道<lb/>
行既難家貧衣服單嚴風吹積雪晨起鼻何酸人生各<lb/>
有戀<hi>志一作</hi>豈不懐所安分朙天上日生死誓同歡<lb/>
<pb n="KR4h0034_SBCK_072-3a"/>
　　　　同前　白居易<lb/>
食蘗不易食梅難蘖能苦兮梅能酸未如生別之為難<lb/>
苦抂心兮酸抂肝晨雞載鳴<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>月没征馬重<hi>連一作</hi>嘶行<lb/>
人出廻看骨肉哭一聲梅酸蘗苦甘如蜜黄河水白黄<lb/>
雲秋行人河邊相對愁天寒野曠何處㝛棠棃葉戰風<lb/>
颼颼生離别生離别憂從中來無斷絶憂積<hi>極一作</hi>心勞<lb/>
血氣衰未年三十生白髮<lb/>
　　　　長别離　吳邁逺<lb/>
生離不可聞況復長相思如何與君别當我少年時蕙<lb/>
華每揺蕩妾心長<hi>空一作</hi>自持榮乏草木懽悴極霜露悲<lb/>
富貴貌<hi>身一作</hi>難變貧賤顔易衰持此斷君腸君亦宜自<lb/>
<pb n="KR4h0034_SBCK_072-3b"/>
疑淮隂有逸將析羽不曽飛楚有扛鼎士出門不得歸<lb/>
正為隆凖公仗劒入紫微君才定何如白日下争暉<lb/>
　　　　逺别離　李　白<lb/>
逺別離古有黃英之二女乃抂洞庭之南瀟湘之浦海<lb/>
水直下萬里深誰人不言此離苦日慘慘兮雲冥冥猩<lb/>
猩啼煙兮鬼嘯雨我縱言之將何補皇穹竊恐不照余<lb/>
之忠誠雷馮馮兮欲吼怒堯舜當之亦禪禹君失臣兮<lb/>
龍為魚權歸臣兮鼠變虎或云堯幽囚舜野死九疑聨<lb/>
綿皆相似重瞳孤墳竟何是帝子泣兮綠雲間隨風波<lb/>
兮去無還慟哭兮逺望見蒼梧之深山蒼梧山崩湘水<lb/>
絶竹上之淚乃可滅<lb/>
<pb n="KR4h0034_SBCK_072-4a"/>
　　　　同前　張　籍<lb/>
蓮葉團團杏花折長江鯉魚鰭鱲赤念君少年棄親戚<lb/>
千里萬里獨為客誰言逺別心不易天星墜地能為石<lb/>
㡬時斷得城南陌勿使居人有行役<lb/>
　　　　同前二首　令狐楚<lb/>
楊桺黄金穗梧桐碧玉枝春來消息斷早晚是歸時<lb/>
玳織鴛鴦履金裝翡翠篸畏人相問著不擬到城南<lb/>
　　　　久别離　李　白<lb/>
别來幾春未還家玉窗五見櫻桃花況有錦字書開緘<lb/>
使人嗟至此腸斷彼心絶雲鬟綠鬢罷攬<hi>流一作</hi>結愁如<lb/>
廻飇亂白雪去年寄書報陽臺今年寄書重相催胡為<lb/>
<pb n="KR4h0034_SBCK_072-4b"/>
東風為我吹行雲使西來待來竟不來落花寂寂委青<lb/>
苔<lb/>
　　　　新别離　戴叔倫<lb/>
手把杏花枝未曾經別離黄昏掩閨後寂寞自心知<lb/>
　　　　今別離　崔國輔<lb/>
送別未能旋相望連水口船行欲映舟幾度急揺手<lb/>
　　　　暗別離　劉氏瑶<lb/>
槐花結子桐葉焦單飛越鳥啼青霄翠軒輾雲輕遥遥<lb/>
燕脂淚迸紅線條瑶草歇芳心耿耿玉珮無聲畫屏冷<lb/>
朱弦暗斷不見人風動花枝月中影青鸞脉脉西飛去<lb/>
海濶天髙不知處<lb/>
<pb n="KR4h0034_SBCK_072-5a"/>
　　　　潛别離　白居易<lb/>
不得哭潛別離不得語暗相思兩心之外無人知深籠<lb/>
夜鎖獨棲鳥利劍舂斷連理枝河水雖濁有清日烏頭<lb/>
雖黑有白時唯有潛離與暗別彼此甘心無後期<lb/>
　　　　别離曲　張　籍<lb/>
行人結束出門去馬蹄幾時踏門路憶㫺君初納綵時<lb/>
不言身屬邊陽戍早知今日當别離成君家計良為誰<lb/>
男兒生身自有役那得悞我少年時不如逐君征戰死<lb/>
誰能獨老空閨裏<lb/>
　　　　同前　陸龜蒙<lb/>
丈夫非無淚不灑離別間仗劍對樽酒恥為游子顔蝮<lb/>
<pb n="KR4h0034_SBCK_072-5b"/>
虵一螫手壯士疾解腕所思在功名離別何足歎<lb/>
　　　　西洲曲　古　辭<lb/>
憶梅下西洲折梅寄江北單衫杏子紅雙鬢鵶鶵色西<lb/>
洲抂何處兩槳橋頭渡日草伯勞飛風吹烏臼樹樹下<lb/>
即門前門中露翠鈿開門郞不至出門採紅蓮採蓮南<lb/>
塘秋蓮花過人頭低頭弄蓮子蓮子青如水置蓮懐袖<lb/>
中蓮心徹底紅憶郎郎不至仰首望飛鴻鴻飛滿西洲<lb/>
望郎上青樓樓高望不見盡日欄干頭欄干十二曲垂<lb/>
手朙如玉巻簾天自髙海水揺空綠海水夢悠悠君愁<lb/>
我亦愁南風知我意吹夢到西洲<lb/>
　　　　同前<hi>洲詞一作西</hi>温庭筠<lb/>
<pb n="KR4h0034_SBCK_072-6a"/>
悠悠復悠悠昨日下西洲西洲<hi>州一作</hi>風色好遥見武昌<lb/>
樓武昌何鬱鬱儂家定無匹小婦被流黄登樓撫瑶瑟<lb/>
朱弦繁復輕素手直淒清一彈三四解掩抑似含情南<lb/>
樓登且望西江廣復平艇子揺兩槳催過石頭城門前<lb/>
烏臼樹慘澹天將曙鵾鵊<hi>鸂鶒一作</hi>飛復還郎隨早帆去廻<lb/>
頭語同伴定復負情儂去帆不安幅作抵使西風他日<lb/>
相尋索莫作西洲客西洲人不歸春草年年碧<lb/>
　　　　荆州樂　宗　夬<lb/>
　　　　　荆州樂葢出於清商曲江陵樂荆州即江<lb/>
　　　　　陵也有紀南城抂江陵縣東梁簡文帝荆<lb/>
　　　　　州歌云紀城南里望朝雲雉飛麥熟妾思<lb/>
<pb n="KR4h0034_SBCK_072-6b"/>
　　　　　君是也又有紀南歌亦出於此<lb/>
迢遞樓雉懸參差臺觀雜城闕自相望雲霞紛颯㳫<lb/>
　　　　同前　李　白<lb/>
白帝城邊足風波瞿塘五月誰敢過荆州麥熟蠒成蛾<lb/>
繰絲憶君頭緒多撥榖飛鳴奈妾何<lb/>
　　　　同前二首　劉禹錫<lb/>
渚宫楊桺暗麥城朝雉飛可憐踏青伴乘暖著輕衣<lb/>
今日好南風商旅相催發沙頭檣竿上始見春江闊<lb/>
　　　　荆州泊　李　端<lb/>
南樓西下時月裏聞來棹桂水舳艫囘荆州津濟閙移<lb/>
帷望星漢引帶思容貌今夜一江人唯應妾身覺<lb/>
<pb n="KR4h0034_SBCK_072-7a"/>
　　　　紀南歌　劉禹錫<lb/>
　　　　　酈道元水經注曰楚之先僻處荆山後遷<lb/>
　　　　　紀郢即紀南城也十道志曰昭王十年吳<lb/>
　　　　　通漳水灌紀南城入赤湖郢城遂破杜預<lb/>
　　　　　左傳注曰今南郡江陵縣北紀南城故楚<lb/>
　　　　　國也<lb/>
風煙紀南城塵土荆門路天寒多獵騎走上樊姬墓<lb/>
　　　　宜城歌　劉禹錫<lb/>
　　　　　通典曰宜城楚之鄢都謂之郢有蠻水又<lb/>
　　　　　有漢宜城縣抂今縣南舊名率道天寳中<lb/>
　　　　　改焉十道志曰宜城漢縣宋孝武大朙元<lb/>
<pb n="KR4h0034_SBCK_072-7b"/>
　　　　　年以胡人流寓者立華山郡於大堤村古<lb/>
　　　　　名上供梁爲率道俗呼大堤其地出美酒<lb/>
　　　　　故曰宜城竹葉酒也<lb/>
野水遶空城行塵起孤驛花臺側生樹石碣陽鐫額靡<lb/>
靡度行人温風吹㝛麥<lb/>
　　　　南郡歌　陸　厥<lb/>
江南可採蓮蓮生荷已大旅雁向南飛浮雲復如葢望<lb/>
美積風露疎麻成襟帶雙珠惑漢臯蛾睂迷下蔡玉齒<lb/>
徒粲然誰與啓含貝<lb/>
　　　　長干曲　古　辭<lb/>
逆浪故相邀菱舟不怕揺妾家楊子住便弄廣陵潮<lb/>
<pb n="KR4h0034_SBCK_072-8a"/>
　　　　同前四首　崔　顥<lb/>
君家定何處妾住抂横塘停舟暫借問或恐是同鄉<lb/>
家臨九江水去來九江側同是長干人生小不相識<lb/>
下渚多風浪蓮舟漸覺稀那能不相待獨自逆潮歸<lb/>
三江潮水急五湖風浪湧由來花性輕莫畏蓮舟重<lb/>
　　　　長干行二首　李　白<lb/>
妾髪初覆額折花門前劇郎騎竹馬來遶牀弄青梅同<lb/>
居長干里兩小無嫌猜十四為君婦羞顔尚不<hi>未嘗一作</hi>開<lb/>
低頭向暗壁千喚不一廻十五始展睂願同塵與灰常<lb/>
存抱柱信豈<hi>恥一作</hi>上望夫臺十六君逺行瞿塘灩預堆<lb/>
五月不可觸猨鳴<hi>聲一作</hi>天上哀門前遲<hi>舊一作</hi>行跡一一<lb/>
<pb n="KR4h0034_SBCK_072-8b"/>
生綠<hi>蒼一作</hi>苔苔深不能掃落葉秋風早八月蝴蝶來雙<lb/>
飛西園草感此傷妾心坐愁紅顔老早晚下三巴預將<lb/>
書報家相迎不道逺直至長風沙<lb/>
憶妾<hi>㫺一作</hi>深閨裏煙塵不曽識嫁與長干人沙頭候風<lb/>
色五月南風興思君抂<hi>下一作</hi>巴陵八月西風起想君發<lb/>
楊子去來悲如何見少别離多湘潭幾日到妾夢越風<lb/>
波昨夜狂風度吹折江頭樹淼淼暗無邉行人抂何處<lb/>
北客真王公朱衣滿江中日草來投㝛數朝不肯東好<lb/>
乘浮雲驄佳期蘭渚東鴛鴦綠浦上翡翠錦屛中自憐<lb/>
十五餘顔色桃李紅那作商人婦愁水復愁風<lb/>
　　　　同前　張　潮<lb/>
<pb n="KR4h0034_SBCK_072-9a"/>
壻貧如珠玉壻富如埃塵貧時不忘舊富貴多寵新妾<lb/>
本富家女與君為偶匹惠好一何深中門不曽出妾有<lb/>
繡衣裳葳㽔金鏤光念君貧且賤易此從逺方逺方三<lb/>
千里發去悔不已日草情㪅來空望去時水孟夏麥始<lb/>
秀江上多南風商賈歸欲盡君今尚巴東巴東有巫山<lb/>
窈窕神女顔常恐遊此山果然不知還<lb/>
　　　　小長干曲　崔國輔<lb/>
月暗送湖風相尋路不通菱歌唱不輟知抂此塘中<lb/>
樂府詩集巻第七十二<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_072-9b"/>
</p>
<p>
</p>
  </div>
</body>
</text>
</TEI>
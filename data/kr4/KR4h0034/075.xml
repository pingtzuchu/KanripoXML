<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_075-1a"/>
樂府詩集巻第七十五<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　三臺二首　韋應物<lb/>
　　　　　後漢書曰蔡邕為侍御史又轉持書侍御<lb/>
　　　　　史遷尚書三日之間周歷三臺馮鑑續事<lb/>
　　　　　始曰樂府以邕曉音律製三臺曲以悦邕<lb/>
　　　　　希其厚遺劉禹錫嘉話錄曰三臺送酒葢<lb/>
　　　　　因此北齊高洋毁銅雀臺築三箇臺宫人<lb/>
　　　　　拍手呼上臺送酒因名其曲為三臺李氏<lb/>
　　　　　資暇曰三臺三十拍促曲名㫺鄴中有三<lb/>
<pb n="KR4h0034_SBCK_075-1b"/>
　　　　　臺石季龍常為宴遊之所樂工造此曲以<lb/>
　　　　　促飲未知孰是鄴都故事曰漢獻帝建安<lb/>
　　　　　五年曹操破袁紹於鄴十五年築銅雀臺<lb/>
　　　　　十八年作金虎臺十九年造冰井臺所謂<lb/>
　　　　　鄴中三臺也北史曰齊文宣天保中營三<lb/>
　　　　　臺於鄴因其舊基而高博之九年臺成改<lb/>
　　　　　銅爵曰金鳳金虎曰聖應冰井曰崇光云<lb/>
　　　　　按樂苑唐天寶中羽調曲有三臺又有急<lb/>
　　　　　三臺<lb/>
一年一年老去朙日後日花開未報長安平定萬國豈<lb/>
得銜杯冰泮寒塘始綠雨餘百草皆生朝來門閤無事<lb/>
<pb n="KR4h0034_SBCK_075-2a"/>
晚下髙齋有情<lb/>
　　　　上皇三臺<lb/>
不寐倦長㪅披衣出户行月寒秋竹冷風切夜牕聲<lb/>
　　　　突厥三臺<lb/>
雁門山上雁初飛馬邑欄中馬正肥日旰山西逢驛使<lb/>
慇懃南北送征衣<lb/>
　　　　宫中三臺二首　王　建<lb/>
魚藻池邉射鴨芙蓉園裏看花日色柘袍相似不著紅<lb/>
鸞扇遮<lb/>
池北池南草綠殿前殿後花紅天子千年萬嵗未央朙<lb/>
月清風<lb/>
<pb n="KR4h0034_SBCK_075-2b"/>
　　　　江南三臺四首　王　建<lb/>
楊州橋邉小婦長干市裏商人三年不得消息各自拜<lb/>
鬼求神<lb/>
青草湖邊草色飛猿嶺上猿聲萬里三湘客到有風有<lb/>
雨人行<lb/>
樹頭花落花開道上人去人來朝愁草愁即老百年幾<lb/>
度三臺<lb/>
聞身彊健且為<hi>康健早為一作聞身</hi>頭白齒落難追准擬百年千<lb/>
嵗能得幾許多時<lb/>
　　　　陵雲臺　謝　舉<lb/>
　　　　　魏志曰文帝黄初元年十二月初營洛陽<lb/>
<pb n="KR4h0034_SBCK_075-3a"/>
　　　　　宫戊午幸洛陽二年築陵雲臺劉義慶世<lb/>
　　　　　説曰陵雲臺樓觀精巧先秤衆木輕重然<lb/>
　　　　　後構造無錙銖相負揭臺髙峻恒隨風動<lb/>
　　　　　揺楊龍驤洛陽記曰陵雲臺髙二十三丈<lb/>
　　　　　登之見孟津也<lb/>
綺甍懸桂棟隐曖傍喬柯勢髙凌玉井臨迥度金波易<lb/>
覺涼風至早飛秋雁過髙臺相思<hi>相思一作</hi>曲望逺騷人歌<lb/>
幸屬<hi>矚一作</hi>此迢遞知承雲霧多<lb/>
　　　　同前　王　襃<lb/>
髙臺懸百尺中夕殊未窮北臨酸棗寺西眺朙光宫城<lb/>
㫄抵雙府林裏對相風書題鹿盧牓觀寫飛廉銅牕開<lb/>
<pb n="KR4h0034_SBCK_075-3b"/>
神女電梁映美人虹虞捐濫天寵鄭瞀特懐忠莊生垂<lb/>
翠釣昭儀抵鬭熊馳輪有盈缺人道亦汙隆還念西陵<lb/>
舞非復鄴城中<lb/>
　　　　建興苑　紀少瑜<lb/>
丹陵抱天邑紫淵㪅上林銀臺懸百仞玉樹起千尋水<lb/>
流冠葢影風揚歌吹音踟蹰憐拾翠顧歩惜遺簪日落<lb/>
庭光轉方幰屢移隂願言樂未極不道愛黄金<lb/>
　　　　曲池水　謝　朓<lb/>
緩歩遵莓渚披衿待蕙風芙蕖舞輕蔕苞笋出芳叢浮<lb/>
雲自西北江海思無窮鳥去能傳響見我測琴中<lb/>
　　　　築城曲　張　籍<lb/>
<pb n="KR4h0034_SBCK_075-4a"/>
　　　　　馬暠中華古今注曰秦始皇三十二年得<lb/>
　　　　　䜟書云亾秦者胡乃使蒙恬擊胡築長城<lb/>
　　　　　以僃之淮南子曰秦發卒五十萬築脩城<lb/>
　　　　　西屬流沙北繫遼水東結朝鮮中國内郡<lb/>
　　　　　輓車而餉之後因有築城曲言築長城以<lb/>
　　　　　限胡虜也又有築城睢陽曲與此不同古<lb/>
　　　　　今樂錄曰築城相杵者出自漢梁孝王孝<lb/>
　　　　　王築睢陽城方十二里造唱聲以小鼓爲<lb/>
　　　　　節築者下杵以和之後世謂此聲爲睢陽<lb/>
　　　　　曲晉太康地記曰今樂家睢陽曲是其遺<lb/>
　　　　　音唐書樂志曰睢陽操用舂牘是也按漢<lb/>
<pb n="KR4h0034_SBCK_075-4b"/>
　　　　　書曰梁孝王廣睢陽城七十二里而云十<lb/>
　　　　　二里未知孰是<lb/>
築城去千人萬人齊抱杵重重土堅試行錐軍吏執鞭<lb/>
催作遲來時一年深磧裏着盡短衣渴無水力盡不得<lb/>
抛<hi>休一作</hi>杵聲杵聲未定人皆死家家養男當門户今日<lb/>
作君城下土<lb/>
　　　　同前五解　元　稹<lb/>
年年塞下丁長作出塞兵自從冒頓彊官築遮虜城<hi>解一</hi>
築城須努力城髙遮得賊但恐賊路多有城遮不得<hi>解二</hi>
丁口傳父口莫問城堅不平城被虜圍漢斸城牆走<hi>解三</hi>
因茲虜請和<hi>休和一作請</hi>虜往騎來多半疑兼半信築城猶<lb/>
<pb n="KR4h0034_SBCK_075-5a"/>
嵯峨<hi>解四</hi>築城安敢煩願聽丁一言請築鴻臚寺兼愁虜<lb/>
出闗<hi>解五</hi>
　　　　同前　陸龜䝉<lb/>
城上一掊土手中千萬杵築城畏不堅堅城抂何處莫<lb/>
歎築城勞將軍要却敵城髙功亦髙爾命何處<hi>足一作</hi>惜<lb/>
　　　　大道曲　謝　尚<lb/>
　　　　　樂府廣題曰謝尚為鎮西將軍嘗著紫羅<lb/>
　　　　　襦據胡牀抂市中佛國門樓上彈琵琶作<lb/>
　　　　　大道曲市人不知是三公也<lb/>
青陽二三月桺青桃復紅車馬不相識音落黄埃中<lb/>
　　　　採荷調　江從簡<lb/>
<pb n="KR4h0034_SBCK_075-5b"/>
　　　　　樂府廣題曰梁太尉從事中郎江從簡年<lb/>
　　　　　十七有才思為採荷調以刺何敬容敬容<lb/>
　　　　　覽之不覺嗟賞愛其巧麗敬容時為宰相<lb/>
欲持荷作柱荷弱不勝梁欲持荷作鏡荷暗本無光<lb/>
　　　　湖隂曲　溫庭筠<lb/>
　　　　　溫庭筠曲序曰晉王敦舉兵至湖隂朙帝<lb/>
　　　　　微行視其營伍由是樂府有湖隂曲後其<lb/>
　　　　　辭亾因作而附之<lb/>
祖龍黄鬚珊瑚鞭鐵驄金面青連錢虎髯拔劒欲成夢<lb/>
日壓賊營如血鮮海旗風急驚眠起甲重光搖照湖水<lb/>
蒼黄追騎塵外歸森索妖星陣前死五陵愁碧春萋萋<lb/>
<pb n="KR4h0034_SBCK_075-6a"/>
灞川玉馬空中嘶羽書如電入青瑣雪腕如搥催畫鞞<lb/>
白虬天子金鍠鋩髙臨帝座廻龍章吳波不動楚山晚<lb/>
花壓闌干春晝長<lb/>
　　　　永朙樂十首　謝　眺<lb/>
　　　　　南齊書樂志曰永朙樂歌者竟陵王子良<lb/>
　　　　　與諸文士造奏之人為十曲道人釋寳月<lb/>
　　　　　辭頗美武帝常被之筦弦而不列於樂官<lb/>
　　　　　按此曲永朙中造故曰永朙樂<lb/>
帝圖閠九有皇風浮四溟永朙一為樂咸池無復靈<lb/>
民和禮樂富世清歌頌徽鴻名軼巻領稱首邁垂衣<lb/>
朱臺鬱相望青槐紛馳道秋雲湛甘露春風散芝草<lb/>
<pb n="KR4h0034_SBCK_075-6b"/>
龍樓日月照淄館風雲清儲光溫似玉藩度式如瓊<lb/>
化洽鯷海君恩變龍庭長西北騖環裘東南盡龜象<lb/>
出車長洲苑選旅朝夕川絡絡結雲騎弈弈泛戈船<lb/>
燕駟遊京洛趙服麗有輝清歌畱上客妙舞送將歸<lb/>
實相薄五禮妙花開六塵朙祥已玉燭寶瑞亦金輪<lb/>
生蔑　蘿性身與嘉惠隆飛纓入華殿屣步出重宫<lb/>
彩鳳鳴朝陽玄鶴舞清商瑞此永朙曲千載為金皇<lb/>
　　　　同前十首　王　融<lb/>
玄符昭景歷茂實偶英聲長為南山固永與朝日朙<lb/>
靈丘比翼棲芳林合條起兩代分憲章一朝㑹書軌<lb/>
二離金玉相三衮蘭蕙芳重儀文世子再奉東平王<lb/>
<pb n="KR4h0034_SBCK_075-7a"/>
空谷返逸驂隂山響鳴鶴振玉躧丹墀懐芳步青閣<lb/>
崇文晦已朙膠庠雜復整弱臺畱折巾沂川詠芳潁<lb/>
定林去喧俗鹿野出埃霞香風流梵琯澤雨散雲花<lb/>
楚望傾澠滌日館仰鑾鈴已晞五雲發方照兩河清<lb/>
幸哉朙盛世壯矣帝王居高門夜不柝飲帳曉長舒<lb/>
總棹金陵渚方駕玉山阿輕露炫珠翠初風揺綺羅<lb/>
西園抽蕙草北沼掇芳蓮生逄永朙樂死日生之年<lb/>
　　　　同前　沈　約<lb/>
聫翩貴遊子侈靡千金客華轂起飛塵珠履竟長陌<lb/>
　　　　永世樂　魏　收<lb/>
　　　　　隋書樂志曰後魏太武平河西得西涼樂<lb/>
<pb n="KR4h0034_SBCK_075-7b"/>
　　　　　其歌曲有永世樂<lb/>
綺牕斜影入上客酒須添翠羽方開美鈆華汗不霑關<lb/>
門今可下落珥不相嫌<lb/>
　　　　無愁果有愁曲　李商隱<lb/>
　　　　　隋書樂志曰北齊後主自能度曲嘗倚弦<lb/>
　　　　　而歌别採新聲為無愁曲自彈胡琵琶而<lb/>
　　　　　唱之音韻窈窕極於哀思使胡兒閹官輩<lb/>
　　　　　齊和之曲終樂闋莫不隕涕雖行幸道路<lb/>
　　　　　或時馬上奏之樂往哀來竟以亾國李商<lb/>
　　　　　隱曰無愁果有愁曲北齊歌也唐㑹要天<lb/>
　　　　　寶十三載改無愁為長歡<lb/>
<pb n="KR4h0034_SBCK_075-8a"/>
東有青龍西白虎中含福皇包世度玉壺渭水笑清潭<lb/>
鑿天不到牽牛處騏驎踏雲天馬獰牛山撼碎珊瑚聲<lb/>
秋娥㸃滴不成淚十二玉樓無故釘推煙唾月抛千里<lb/>
十番紅桐一行死白楊别屋鬼迷人空畱暗記如蠶𥿄<lb/>
日草向風牽短絲血凝血散今誰是<lb/>
　　　　起夜來　桺　惲<lb/>
　　　　　樂府解題曰起夜來其辭意猶念疇㫺思<lb/>
　　　　　君之來也唐聶夷中又有起夜半<lb/>
城南斷兵騎閣道覆青埃露華光翠網月影入蘭臺洞<lb/>
房且莫掩應門或復開颯颯秋桂響非君起夜來<lb/>
　　　　同前　施肩吾<lb/>
<pb n="KR4h0034_SBCK_075-8b"/>
香銷連理帶塵覆合歡杯嬾卧相思枕愁吟起夜來<lb/>
　　　　起夜半　聶夷中<lb/>
念逺心如燒不覺中夜起桃花帶露泛立抂月朙裏<lb/>
　　　　獨不見　桺　惲<lb/>
　　　　　樂府解題曰獨不見傷思而不得見也<lb/>
别島望雲臺天淵臨水殿芳草生未積春花落如䨷出<lb/>
從張公子還過趙飛鷰奉箒長信宫誰知獨不見<lb/>
　　　　同前　沈佺期<lb/>
盧家小婦鬱金堂海鷰雙栖玳瑁梁九月寒砧催下葉<lb/>
十年征戍憶遼陽白狼河北音書斷丹鳳城南秋夜長<lb/>
誰知含愁獨不見使妾朙月照流黄<lb/>
<pb n="KR4h0034_SBCK_075-9a"/>
　　　　同前　王　訓<lb/>
日晚宜春草風軟上林朝對酒近初節開樓蕩夜嬌石<lb/>
橋通小澗竹路上青霄持底誰見許長愁成細腰<lb/>
　　　　同前　楊巨源<lb/>
東風豔陽色桺綠花如䨷競理同心鬟争持合歡扇香<lb/>
傳賈娘手粉離何郎面最恨巻簾時含情獨不見<lb/>
　　　　同前　李　白<lb/>
白馬誰家子黄龍邉塞兒天山三丈雪豈是逺行時春<lb/>
蕙急秋草莎雞鳴曲池風催寒梭響月入霜閨悲憶與<lb/>
君别時種桃齊蛾睂桃今百餘尺花落成枯枝終然獨<lb/>
不見流淚空自知<lb/>
<pb n="KR4h0034_SBCK_075-9b"/>
　　　　同前　戴　倫<lb/>
前宫路非逺舊苑春將遍玉户看早梅雕梁數歸鷰身<lb/>
輕逐舞袖香暖傳歌扇自知秋風詞長待昭陽殿誰信<lb/>
後庭人年年獨不見<lb/>
　　　　同前　胡　曾<lb/>
玉關一自有氛埃年少從軍竟未囘門外塵凝張樂榭<lb/>
水邊香滅按歌臺牕<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>夜月人何處簾巻春風鷰復來<lb/>
萬里寂寥音信絶寸心争忍不成灰<lb/>
樂府詩集巻第七十五　東吳毛晉訂正<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_067-1a"/>
樂府詩集卷第六十七<lb/>
　　　　　　　太原　郭茂倩　編次<lb/>
　　雜曲歌辭<lb/>
　　　　輕薄篇　張　華<lb/>
　　　　　樂府解題曰輕薄篇言乘肥馬衣輕裘馳<lb/>
　　　　　逐經過爲樂與少年行同意何遜云城東<lb/>
　　　　　美少年張正見云洛陽美少年是也<lb/>
末世多輕薄驕或好浮華志意能<hi>既一作</hi>放逸貲財亦豐<lb/>
奢被服極纎麗肴膳盡柔嘉僮僕餘梁肉婢妾蹈綾羅<lb/>
文軒樹羽葢乘馬鳴玉珂横簪刻玳瑁長鞭䥘象牙足<lb/>
下金鑮履手中雙莫耶賓從煥絡繹侍御何芬葩朝與<lb/>
<pb n="KR4h0034_SBCK_067-1b"/>
金張期草㝛許史家甲第面長街朱門赫嵯峨蒼梧竹<lb/>
葉淸宜城九醖醝浮醪隨觴轉素蟻自跳波美女興齊<lb/>
趙妍唱出西巴一顧傾城國千金不足多北里獻竒舞<lb/>
大陵奏名歌新聲踰激楚妙妓絶陽阿玄鶴降浮雲鱏<lb/>
魚躍中河墨翟且停車展季猶咨嗟淳于前行酒雍門<lb/>
坐相和孟公結重關賓客不得蹉三雅來何遲耳熱眼<lb/>
中花盤桉互交䥘坐席咸諠譁簪珥或<hi>咸一作</hi>墮落冠冕<lb/>
皆傾邪酣飲終日夜朙燈繼朝霞絶纓尚不尤安能復<lb/>
顧他畱連彌信㝛此歡難可過人生若浮寄年時忽蹉<lb/>
跎促促朝露期榮樂遽幾何念此腸中悲涕下自滂沲<lb/>
但畏執法吏禮防且切磋<lb/>
<pb n="KR4h0034_SBCK_067-2a"/>
　　　　同前　何　遜<lb/>
城東<hi>長安一作</hi>美少年重身輕萬億柘彈隋珠丸白馬黄金<lb/>
飾長安九逵上青槐䕃道植轂擊晨已喧肩排暝不息<lb/>
走狗東西望牽牛向南直相期百戲傍去來三市側象<lb/>
牀沓繡被玉盤傳綺食大姉<hi>娼女一作</hi>掩扇歌小妹<hi>婦一作</hi>開<lb/>
簾織相看獨隱笑見人還斂色黄鶴悲故羣山枝詠新<lb/>
識烏飛過客盡雀聚行龍匿酌羽方厭厭此時歡未極<lb/>
　　　　同前　張正見<lb/>
洛陽美年少朝日正開霞細蹀連錢馬傍趨苜蓿花揚<lb/>
鞭還郤望春色滿東家井桃映水落門桺雜風斜綿蠻<lb/>
弄靑綺蛺蝶遶承華欲往飛廉館遙駐季倫車石橊傳<lb/>
<pb n="KR4h0034_SBCK_067-2b"/>
瑪瑙蘭肴奠象牙聊持自娯樂未是鬬豪奢莫嫌龍馭<lb/>
晚扶桑復浴鵶<lb/>
　　　　同前　李　益<lb/>
豪不必馳千騎雄不在垂雙鞬天生俊氣自相逐出與<lb/>
鵰鶚同飛翻朝行九衢不得意下鞭走馬城西原忽聞<lb/>
燕雁一聲去廻鞭挾彈平陵園歸來靑樓曲未半美人<lb/>
玉色當金罇淮隂少年不相下酒酣半笑倚市門安知<lb/>
我有不平色白日欲顧紅塵昬死生容易如反掌得意<lb/>
失意由一言少年但飲莫相問此中報讎亦報恩<lb/>
　　　　同前二首　僧貫休<lb/>
繡林錦野春態相壓誰家少年馬蹄蹋蹋鬬雞走狗夜<lb/>
<pb n="KR4h0034_SBCK_067-3a"/>
不歸一擲賭却如花妾唯云不顛不狂其名不彰悲夫<lb/>
木落蕭蕭蛩鳴唧唧不覺朱蔫臉紅霜劫鬢漆世途多<lb/>
事泣向秋日方吟少壯不努力老大徒傷悲如何<lb/>
　　　　輕薄行　僧齊已<lb/>
玉鞭金鐙驊騮蹄横睂吐氣如虹霓五陵春暖芳草齊<lb/>
笙歌到處花成泥日沉月上且鬭雞醉來莫問天髙低<lb/>
伯陽道徳何涕唾仲尼禮樂徒卑栖<lb/>
　　　　灞上輕薄行　孟　郊<lb/>
長安無緩歩況值天景草相逢灞滻間親戚不相顧自<lb/>
嘆方拙身忽随輕薄倫常恐失所避化爲車轍塵此中<lb/>
生白髪疾走亦未歇<lb/>
<pb n="KR4h0034_SBCK_067-3b"/>
　　　　遊俠篇　張　華<lb/>
　　　　　漢書遊俠傳曰戰國時列國公子魏有信<lb/>
　　　　　陵趙有平原齊有孟嘗楚有春申皆藉王<lb/>
　　　　　公之勢競爲遊俠以取重諸侯顯名天下<lb/>
　　　　　故後世稱遊俠者以四豪爲首焉漢興有<lb/>
　　　　　魯人朱家及劇孟郭解之徒馳騖於閭里<lb/>
　　　　　皆以俠聞其後長安熾盛街閭各有豪俠<lb/>
　　　　　時萬章在城西桺市號曰城西萬章酒市<lb/>
　　　　　有趙君都賈子光皆長安名豪報仇怨養<lb/>
　　　　　刺客者也魏志曰楊阿若後名豐字伯陽<lb/>
　　　　　少遊俠常以報仇解怨爲事故時人爲之<lb/>
<pb n="KR4h0034_SBCK_067-4a"/>
　　　　　號曰東市相斫楊阿若西市相斫楊阿若<lb/>
　　　　　後世遂有遊俠曲魏陳琳晉張華又有博<lb/>
　　　　　陵王宫俠曲<lb/>
翩翩四公子濁世稱賢朙龍虎方交争七國竝抗衡食<lb/>
客三千餘門下多豪英遊說朝夕至辯士自從横孟嘗<lb/>
出東關濟身由雞鳴信陵西反魏秦人不窺兵趙勝南<lb/>
詛楚乃與毛遂行黄歇北適秦太子還入荆美哉遊俠<lb/>
士何以尚四卿我則異於是好古師老彭<lb/>
　　　　同前　王　襃<lb/>
京洛出名謳豪俠競交遊河南朝四姓關西謁五侯鬭<lb/>
雞横大道走馬出長楸桑隂徙將夕槐路轉淹畱<lb/>
<pb n="KR4h0034_SBCK_067-4b"/>
　　　　同前　陳　良<lb/>
洛陽麗春色遊俠騁輕肥水逐車輪轉塵隨馬足飛雲<lb/>
影遙臨葢花氣近熏衣東郊鬬雞罷南皮射雉歸日草<lb/>
河橋上揚鞭惜晚暉<lb/>
　　　　同前　崔　顥<lb/>
少年負膽氣好勇復知機仗劒出門去孤城逢合圍殺<lb/>
人遼水上走馬漁陽歸䥘落金瑣甲蒙茸貂䑕衣還家<lb/>
行且獵弓矢速如飛地逈鷹犬疾草深狐兔肥腰間懸<lb/>
兩綬轉眄生光輝顧謂今日戰何如隨建威<lb/>
　　　　遊俠行　孟　郊<lb/>
壯士性剛決火中見石裂殺人不廻頭輕生如蹔别豈<lb/>
<pb n="KR4h0034_SBCK_067-5a"/>
知眼有淚肯白頭上髮平生無恩酬劒閒一百月<lb/>
　　　　俠客篇　王　筠<lb/>
俠客趨名利劒氣坐相矜黄金塗鞘尾白玉飾鉤膺晨<lb/>
馳逸廣陌日草返平陵舉鞭向趙李與君方代興<lb/>
　　　　俠客行　李　白<lb/>
趙客縵胡纓呉鉤霜雪朙銀鞍照白馬颯沓如流星十<lb/>
歩殺一人千里不畱行事了拂衣去深藏身與名閑過<lb/>
信陵飲脫劒膝前横將炙啖朱亥持觴勸侯嬴三杯吐<lb/>
然諾五嶽倒爲輕眼花耳熱後意氣素霓生救趙揮金<lb/>
槌邯鄲先震驚千秋二壯士烜赫大梁城縱死俠骨香<lb/>
不慙世上英誰能書閣下白首太玄經<lb/>
<pb n="KR4h0034_SBCK_067-5b"/>
　　　　同前　元　稹<lb/>
俠客不怕死怕在事不成事成不肯藏姓名我非竊賊<lb/>
誰夜行白日堂堂殺袁盎九衢草草人面靑此客此心<lb/>
師海鯨海鯨露背横滄溟海波分作兩處生海鯨分海<lb/>
減海力俠客有謀人莫測三尺鐵虵延二國<lb/>
　　　　同前　溫庭筠<lb/>
欲出鴻都門隂雲蔽城闕寳劒黯如水微紅溼餘血白<lb/>
馬夜頻嘶<hi>驚一作</hi>三更灞陵雪<lb/>
　　　　博陵王宫俠曲二首　張　華<lb/>
俠客樂幽險築室窮山隂獠獵野獸稀施網川無禽嵗<lb/>
草飢寒至慷慨頓足吟窮令壯士激安能懐苦心干將<lb/>
<pb n="KR4h0034_SBCK_067-6a"/>
坐自◮繁弱控餘音耕佃窮淵陂種粟著劒鐔收秋狹<lb/>
路間一擊重千金棲遲熊羆穴容與虎豹林身在法令<lb/>
外縱逸常不禁<lb/>
雄兒任氣俠聲葢少年埸借友行報怨殺人租市㫄吳<lb/>
刀鳴手中利劒嚴秋霜腰間义素㦸手持白頭鑲騰超<lb/>
如激電囘旋如流光奮擊當手决交屍自縱横寧爲殤<lb/>
鬼雄義不入圜墻生從命子遊死聞俠骨香身没心不<lb/>
懲勇氣加四方<lb/>
　　　　遊獵篇　張　華<lb/>
　　　　　樂府解題曰梁劉孝威遊獵篇云之罘講<lb/>
　　　　　射所上林娯獵場備言遊行射獵之事亦<lb/>
<pb n="KR4h0034_SBCK_067-6b"/>
　　　　　謂之行行遊且獵篇<lb/>
歲草凝霜結堅冰沍幽泉厲風蕩原隰浮雲蔽昊天玄<lb/>
雲晻　合素雪紛連翩鷹隼始擊鷙虞人獻時鮮嚴駕<lb/>
鳴儔侣攬轡過中田戎車方四牡文軒馭紫燕輿徒既<lb/>
整飭容服麗且妍武騎列重圍前驅抗脩旃倐忽似囘<lb/>
飈絡繹若浮煙鼓譟山淵動衝塵雲霧連輕繒拂素霓<lb/>
纎網蔭長川游魚未暇竄歸雁不得旋由基控繁弱公<lb/>
差操黄間機發應弦倒一縱連雙肩僵禽正狼籍落羽<lb/>
何翩翻積獲被山阜流血丹中原馳騁未及勌曜靈俄<lb/>
移晷結罝彌藪澤囂聲振四鄙鳥驚觸白刃獸駭掛流<lb/>
矢仰手接遊鴻舉足蹴犀兕如黄批狡兔靑骹撮飛雉<lb/>
<pb n="KR4h0034_SBCK_067-7a"/>
鵠鷺不盡收鳧鷖安足視日冥徒御勞賞勤課能否野<lb/>
饗㑹衆賓玄酒甘且旨燔炙播遺芳金觴浮素蟻珍羞<lb/>
墜歸雲纎肴出淥水四氣運不停年時何亹亹人生忽<lb/>
如寄居世遽能幾至人同禍福達士等生死榮辱渾一<lb/>
門安知惡與美遊放使心狂覆車難再履伯陽爲我誡<lb/>
撿跡投淸軌<lb/>
　　　　行行遊且獵篇　劉孝威<lb/>
之罘講射所上林娯獵場選徒驕楚客詔狩誇胡王䍑<lb/>
車已戒道風烏復啓行佽飛具罾繳材官命蹶張髙罝<lb/>
掩月兔勁矢射天狼蹠地不遑免排虚豈及翔日草鉤<lb/>
陳轉風淸鐃吹揚歸來宴平樂寧肯帶禽荒<lb/>
<pb n="KR4h0034_SBCK_067-7b"/>
　　　　同前　李　白<lb/>
邉城兒生年不讀一字書但知遊獵誇輕趫胡馬秋肥<lb/>
宜白草騎來躡影何矜驕<hi>憐驕一作可</hi>金鞭拂雲揮鳴鞘半<lb/>
酣呼鷹出遠郊弓彎滿月不虚發雙鶬逬落連飛<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>海<lb/>
邉觀者皆避易猛氣英風振沙磧儒生不及遊俠人白<lb/>
首下帷復何益<lb/>
　　　　遊子吟　孟　郊<lb/>
　　　　　漢蘇武詩曰幸有弦歌曲可以喻中懐請<lb/>
　　　　　爲遊子吟泠泠一何悲又有遊子移亦類<lb/>
　　　　　此也<lb/>
慈母手中線遊子身上衣臨行密密縫意恐遲遲歸誰<lb/>
<pb n="KR4h0034_SBCK_067-8a"/>
言寸草心報得三春暉<lb/>
　　　　同前　顧　況<lb/>
故櫪思疲馬故巢思迷禽浮雲蔽我鄉躑躅遊子吟遊<lb/>
子悲久滯浮雲鬱東岑客堂無絲桐落葉如秋霖艱哉<lb/>
遠游子所以悲滯滛一爲浮雲詞憤塞誰能禁馳暉百<lb/>
年内唯願展所欽胡爲不歸歟坐使年病侵未老霜遶<lb/>
鬢非狂火燒心太行何艱哉北斗不可斟夜晴星河出<lb/>
耿耿辰與参佳人夐靑天尺素重於金泬寥羣動異眇<lb/>
黙諸境森苔衣上閑堦蜻蛚催寒砧立身計幾悞道險<lb/>
無容針三年不還家萬里遺錦衾夢魂無重阻離憂因<lb/>
古今胡爲不歸歟孤負丘中琴腰下是何物牽纒曠登<lb/>
<pb n="KR4h0034_SBCK_067-8b"/>
尋朝與名山期夕㝛楚水陰楚水殊演漾名山杳嶇<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>
客從洞庭來婉孌瀟湘深橘柚在南國鴻雁遺秋音下<lb/>
有碧草洲上有靑橘林引燭窺洞穴凌波睥天琛蒲荷<lb/>
影参差鳧鶴雛淋涔浩歌惜芳杜散髮輕華簪胡爲不<lb/>
歸歟淚下沾衣襟鳶飛唳霄漢螻蟻制鱣鱏赫赫大聖<lb/>
朝日月光照臨聖主雖啓廸竒人分堙沈層城發雲韶<lb/>
玉府鏘球琳鹿鳴志豐草況復虞人箴<lb/>
　　　　同前　李　益<lb/>
女羞夫壻蕩客恥主人賤遭遇同衆流低囘愧相見君<lb/>
非靑銅鏡何事空照面莫以衣上塵不謂心如練人生<lb/>
當榮盛待士勿言倦君看白日馳何異弦上箭<lb/>
<pb n="KR4h0034_SBCK_067-9a"/>
　　　　遊子移　劉義恭<lb/>
三河遊蕩子麗顏邁荆寳攜持玉柱筝懐挾忘憂草綢<lb/>
繆甘泉中馳逐邯鄲道春服候時製秋紈迎涼造珍魄<lb/>
暉素腕玉迹滿襟抱常歎樂日晏恒悲歡不早揮吹傳<lb/>
舊美趨謠盡新好仲尼爲輟飡秦王足傾倒<lb/>
　　　　壯士篇　張　華<lb/>
　　　　　燕荆軻歌曰風蕭蕭兮易水寒壯士一去<lb/>
　　　　　兮不復還壯士篇葢出於此<lb/>
天地相震蕩囘薄不知竆人物禀常格有始必有終年<lb/>
時俛仰過功名宜速崇壯士懐憤激安能守虚沖乗我<lb/>
大宛馬撫我繁弱弓長劒横九野髙冠拂玄穹慷慨成<lb/>
<pb n="KR4h0034_SBCK_067-9b"/>
素霓嘯吒起淸風震響駭八荒奮威曜四戎濯鱗滄海<lb/>
畔馳騁大漠中獨歩聖朙世四海稱英雄<lb/>
　　　　壯士吟　賈　島<lb/>
壯士不曽悲悲即無囘期如何易水上未歌先淚垂<lb/>
　　　　壯士行　劉禹錫<lb/>
陰風振寒郊猛虎正咆哮徐行出燒地連吼入黄茆壯<lb/>
士走馬去鐙前彎玉弰叱之使人立一發如鈹交悍情<lb/>
忽星墜飛血濺林梢彪炳爲我席羶<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>充我庖里中欣<lb/>
害除賀酒紛號呶朙日長橋上傾城看斬蛟<lb/>
　　　　同前　鮑　溶<lb/>
西方太白髙壯士羞病死心知報恩處對酒歌易水砂<lb/>
<pb n="KR4h0034_SBCK_067-10a"/>
鴻嘷天末横劒别妻子蘇武執節歸班超束書起山河<lb/>
不足重重在遇知已<lb/>
　　　　同前　施肩吾<lb/>
一斗之膽撑臟腑如磥之筋礙臂骨有時悞入千人叢<lb/>
自覺一身横突兀當今四海無烟塵胸襟被壓不得伸<lb/>
凍梟殘蠆我不取汚我匣裏靑蛇鱗<lb/>
樂府詩集卷第六十七<lb/>
　　　　　　　東呉毛晉訂正　男扆再訂<lb/>
<pb n="KR4h0034_SBCK_067-10b"/>
</p>
<p>
</p>
  </div>
</body>
</text>
</TEI>
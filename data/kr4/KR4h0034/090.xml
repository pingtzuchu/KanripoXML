<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0034_SBCK_090-1a"/>
樂府詩集巻第九十<lb/>
　　　　　　　太原　郭茂倩　編次<lb/>
　　新樂府辭<lb/>
　　　　　樂府之名起於漢魏自孝惠帝時夏侯寛<lb/>
　　　　　為樂府令始以名官至武帝乃立樂府采<lb/>
　　　　　詩夜誦有趙代秦楚之謳則採歌謡被聲<lb/>
　　　　　樂其來葢亦逺矣凡樂府歌辭有因聲而<lb/>
　　　　　作歌者若魏之三調歌詩因弦管金石造<lb/>
　　　　　歌以被之是也有因歌而造聲者若清商<lb/>
　　　　　吳聲諸曲始皆徒歌既而被之弦管是也<lb/>
　　　　　有有聲有辭者若郊廟相知鐃歌横吹等<lb/>
<pb n="KR4h0034_SBCK_090-1b"/>
　　　　　曲是也有有辭無聲者若後人之所述作<lb/>
　　　　　未必盡被於金石是也新樂府者皆唐世<lb/>
　　　　　之新歌也以其辭實樂府而未常被於聲<lb/>
　　　　　故曰新樂府也元微之病後人㳂襲古題<lb/>
　　　　　唱和重複謂不如寓意古題刺美見事猶<lb/>
　　　　　有詩人引古以諷之義近代唯杜甫悲陳<lb/>
　　　　　陶哀江頭兵車麗人等歌行率皆即事名<lb/>
　　　　　篇無復倚㫄乃與白樂天李公垂輩謂是<lb/>
　　　　　為當遂不復㪅擬古題因劉猛李餘賦樂<lb/>
　　　　　府詩咸有新意乃作出門等行十餘篇其<lb/>
　　　　　有雖用古題全無古義則出門行不言離<lb/>
<pb n="KR4h0034_SBCK_090-2a"/>
　　　　　别将進酒特書列女其或頗同古義全創<lb/>
　　　　　新詞則田家止述軍輸捉捕請先螻蟻如<lb/>
　　　　　此之類皆名樂府由是觀之自風雅之作<lb/>
　　　　　以至于今莫非諷興當時之事以貽後世<lb/>
　　　　　之審音者儻採歌謡以被聲樂則新樂府<lb/>
　　　　　其庶幾焉<lb/>
　　　樂府雜題<lb/>
　　　　新曲　謝　偃<lb/>
青樓綺閣已含春凝妝豔粉復如神細細輕裾全漏影<lb/>
離離薄扇詎障塵樽中酒色恒宜滿曲裏歌聲不厭新<lb/>
紫燕欲飛先遶棟黄鸎始哢即嬌人撩亂絲垂昬桺陌<lb/>
<pb n="KR4h0034_SBCK_090-2b"/>
參差濃葉暗桑津上客莫畏斜光晚自有西園朙月輪<lb/>
　　　　同前二首　長孫無忌<lb/>
家住朝歌下早傳名結伴來遊淇水上舊長情玉佩金<lb/>
鈿隨步動雲羅霧縠逐風輕轉目機心懸自許何須更<lb/>
待聽琴聲<lb/>
廻雪淩波遊洛浦遇陳王婉約娉婷工語笑侍蘭房芙<lb/>
蓉綺帳還開揜翡翠珠被爛齊光長願今宵奉顔色不<lb/>
愛聞簫逐鳯凰<lb/>
　　　　湘川新曲二首　杜易簡<lb/>
昭潭深無底橘洲淺而浮本欲淩波去翻為目成畱願<lb/>
君稍弭檝無令賤妾羞<lb/>
<pb n="KR4h0034_SBCK_090-3a"/>
二八相招攜採菱渡前谿弱腕隨橈起纎腰向舸低自<lb/>
解看花笑憎聞染竹啼<lb/>
　　　　小曲新辭二首　白居易<lb/>
霽色鮮宮殿秋聲脆管弦聖朙千載樂嵗嵗似今年<lb/>
紅裾朙月夜碧簟早秋時好向昭陽㝛天源玉漏遲<lb/>
　　　　公子行　劉希夷<lb/>
天津橋下陽春水天津橋上繁華子馬聲迴合青雲外<lb/>
人影揺揚緑波裏緑波青迥玉為砂青雲離披錦作霞<lb/>
可憐楊桺傷心樹可憐桃李斷腸花此日遨遊邀美女<lb/>
此時歌舞入倡家倡家美女鬱金香飛去飛來公子傍<lb/>
的的珠簾白日映娥娥玉顔紅粉妝花際徘徊雙蛺蝶<lb/>
<pb n="KR4h0034_SBCK_090-3b"/>
池邊顧步兩鴛鴦傾國傾城漢武帝爲雲爲雨楚襄王<lb/>
古來容光人所羨況復今日遥相見願作輕羅著細腰<lb/>
願爲朙鏡分嬌面與君相向轉相親與君雙棲共一身<lb/>
願作貞松千歳古誰論芳槿一朝新百年同謝西山日<lb/>
千秋萬古北邙塵<lb/>
　　　　同前　陳　羽<lb/>
金羈白面郎何處踏青來馬嬌郎半醉躞蹀望樓臺似<lb/>
見樓上人玲瓏牕户開隔花聞一笑落日不知廻<lb/>
　　　　同前　韓　琮<lb/>
紫袖長衫色銀蟾半臂花帶裝盤水玉鞍繡坐雲霞别<lb/>
殿承恩澤飛龍賜渥洼控羅青裊轡鏤象碧重葩意氣<lb/>
<pb n="KR4h0034_SBCK_090-4a"/>
催歌舞闌珊走鈿車袖彰雲縹緲釵轉鳳欹斜珠巻迎<lb/>
歸箔紅籠晃醉紗唯無難夜日不得似仙家<lb/>
　　　　同前　顧　況<lb/>
輕薄兒白如玉紫陌春風纒馬足雙鐙懸金縷鶻飛長<lb/>
衫刺雪生犀束緑槐夾道隂初成珊瑚幾節敵流星紅<lb/>
肌拂拂酒光獰當街背拉金吾行朝遊鼕鼕鼓聲發草<lb/>
遊鼕鼕鼓聲絶入門不肯自昇堂美人扶踏金階月<lb/>
　　　　同前　聶夷中<lb/>
漢代多豪族恩深益嬌逸走<hi>■一作</hi>馬踏殺人街吏不敢<lb/>
詰紅樓宴青春數里望雲蔚金釭熖勝晝不畏落暉疾<lb/>
美人盡如月南威不敢匹芙蓉自天來不向水中出綺<lb/>
<pb n="KR4h0034_SBCK_090-4b"/>
席戞雲和碧簫吹鳳質唯限魯陽死無人駐白日<lb/>
花樹出牆頭花裏誰家樓一行書不讀身封萬户侯美<lb/>
人樓上歌不是古涼州<lb/>
　　　　同前　于　鵠<lb/>
少年初拜太常秋半醉垂鞭見列侯馬上抱雞三市鬬<lb/>
袖中攜劒五陵遊玉簫金管迎歸院錦袖紅妝擁上樓<lb/>
㪅向苑東新買宅碧波春水入門流<lb/>
　　　　同前　雍　陶<lb/>
公子風流輕錦繡新裁白紵作春衣金鞭畱當誰家酒<lb/>
拂桺穿花信馬歸<lb/>
　　　　同前二首　張　祜<lb/>
<pb n="KR4h0034_SBCK_090-5a"/>
玉堂前後畫簾垂立卻花驄待出時紅粉美人擎酒勸<lb/>
錦衣年少臂鷹隨輕将玉杖敲花片旋把金鞭約桺絲<lb/>
晴日獨遊三五騎等閒行傍曲江池<lb/>
春色滿城池杯盤看處移鐙金斜雁子鞍帕嫩鵞兒買<lb/>
笑欹桃李尋歌折桺枝可憐朙月夜長是管弦隨<lb/>
　　　　同前　孟賓于<lb/>
錦衣紅奪彩霞朙侵曉春逰向野庭不識農夫辛苦力<lb/>
驕驄踏爛麥青青<lb/>
　　　　將軍行　劉希夷<lb/>
將軍闢轅門耿介當風立諸將欲言事逡廵不敢入劒<lb/>
氣射雲天鼓聲振原隰黄塵塞路起走馬追兵急彎弓<lb/>
<pb n="KR4h0034_SBCK_090-5b"/>
從此去飛箭如雨集截圍一百重斬首五千級代馬流<lb/>
血死胡人抱鞍泣古來養甲兵有事常討襲乘我廟堂<lb/>
運坐使干戈戢獻凱歸京都軍容何翕習<lb/>
　　　　同前　張　籍<lb/>
彈筝峽東有胡塵天子擇日拜將軍蓬萊殿前賜六纛<lb/>
還領禁兵為部曲當朝受詔不辭家夜向咸陽原上㝛<lb/>
戰車彭彭旌旗動三十六軍齊上隴隴頭戰勝夜亦行<lb/>
分兵處處收舊城胡兒殺盡隂磧草擾擾唯有牛羊聲<lb/>
邊人親戚曽戰殁今逐官軍收舊骨磧西行見萬里空<lb/>
樂府獨奏將軍功<lb/>
　　　　老將行　王　維<lb/>
<pb n="KR4h0034_SBCK_090-6a"/>
少年十五二十時歩行奪得胡馬騎射殺山中白額虎<lb/>
肯數鄴下黄鬚兒一身轉戰三千里一劒曽當百萬師<lb/>
漢兵奮迅如霹靂虜騎崩騰畏蒺藜衛青不敗由天幸<lb/>
李廣無功縁數奇自從棄置便衰朽世事蹉跎成白首<lb/>
㫺時飛箭無全目今日垂楊生左肘路傍時買故侯瓜<lb/>
門前學種先生桺茫茫古木連窮巷寥落寒山對虛牖<lb/>
誓令疎勒出飛泉不似潁川空使酒賀蘭山下陣如雲<lb/>
羽檄交馳日夕聞節使三河募年少詔書五道出將軍<lb/>
試拂鐵衣如雪色聊持寶劒動星文願得燕弓射大將<lb/>
恥令越甲鳴吳軍莫嫌舊日雲中守猶堪一戰取功勲<lb/>
　　　　燕支行<lb/>
<pb n="KR4h0034_SBCK_090-6b"/>
漢家天將才且雄來時謁帝朙光宮萬乗親推雙闕下<lb/>
千官出餞五陵東誓辭甲第金門裏身作長城玉塞中<lb/>
衛霍才堪一騎將朝廷莫數貳師功趙魏燕韓多勁卒<lb/>
關西俠少何咆勃報讎只是聞嘗膽飲酒不曽妨刮骨<lb/>
畫㦸琱戈白日寒連旗大斾黄塵没疊鼓遥翻瀚海波<lb/>
鳴笳亂動關山月麒麟錦帶佩吳鉤颯沓青驪躍紫驑<lb/>
拔劒已斷天驕臂歸鞍共飲月支頭漢軍大呼一當百<lb/>
虜騎相看哭且愁教戰雖令赴湯火終知上將伐謀猷<lb/>
　　　　桃源行<lb/>
　　　　　宋陶潛桃花源記曰晉太元中武陵人㳂<lb/>
　　　　　溪捕魚忽<hi>■一作</hi>逢桃花林夾岸數百歩中<lb/>
<pb n="KR4h0034_SBCK_090-7a"/>
　　　　　無雜樹芳華鮮美落英繽紛漁人甚異之<lb/>
　　　　　復前行林盡水源得一山山有小口髣髴<lb/>
　　　　　有光乃捨船而入初纔通人行數十歩豁<lb/>
　　　　　然開朗土地平曠屋舍儼然有良田美池<lb/>
　　　　　桑竹之屬阡陌交通雞犬相聞其中往來<lb/>
　　　　　種作男女衣著悉如外人黄髮垂髫怡然<lb/>
　　　　　自樂見漁人大驚問所從來邀還家為設<lb/>
　　　　　酒殺雞自云先世避秦亂率妻子邑人來<lb/>
　　　　　此不復出遂與外人隔絶問今何世乃不<lb/>
　　　　　知有漢無論魏晉漁人為具言皆歎惋停<lb/>
　　　　　數日辭去曰此中人語不足為外人道也<lb/>
<pb n="KR4h0034_SBCK_090-7b"/>
　　　　　既出得船復由向路處處誌之其後欲往<lb/>
　　　　　迷不復得路云<lb/>
漁舟逐水愛山春兩岸桃花夾古津坐看紅樹不知逺<lb/>
行盡青溪忽值人山口潛行始隈隩山開曠望旋平陸<lb/>
遥看一處攢雲樹近入千家散花竹樵客初傳漢姓名<lb/>
居人未改秦衣服居人共住武陵源還從物外起田園<lb/>
月朙松下房櫳静日出雲中雞犬喧驚聞俗客争來集<lb/>
競引還家問都邑平朙閭巷掃花開薄草漁樵乘水入<lb/>
初因避地去人間㪅問神仙遂不還峽裏誰知有人事<lb/>
世中遥望空雲山不疑靈境難聞見塵心未盡思鄉縣<lb/>
出洞無論隔山水辭家終擬長遊衍自謂經過舊不迷<lb/>
<pb n="KR4h0034_SBCK_090-8a"/>
安知峯壑今來變常時只記入山深清溪幾度到雲林<lb/>
春來遍是桃花水不辨仙源何處尋<lb/>
　　　　同前　劉禹錫<lb/>
漁舟何招招浮抂武陵水拖綸擲餌信流去誤入桃源<lb/>
行數里清源尋盡花綿綿踏花覓徑至洞前洞門蒼黑<lb/>
烟霧生暗行數歩逢虛朙俗人毛骨驚仙子争來致詞<lb/>
何至此須臾皆破冰雪顔笑語<hi>言一作</hi>委曲問世間因嗟<lb/>
隱身來種玉不知人世如風燭筵羞石髄勸客飡鐙熱<lb/>
松脂畱客㝛雞聲犬聲遥相聞曉光蔥籠開五雲漁人<lb/>
振衣起出户滿庭無路花紛紛飜然恐迷鄉縣處一息<lb/>
不肯桃源住桃花滿溪水似鏡塵心如垢洗不去仙家<lb/>
<pb n="KR4h0034_SBCK_090-8b"/>
一出尋無蹤至今水流山重重<lb/>
　　　　春女行　劉希夷<lb/>
春女顔如玉怨歌陽春曲巫山春樹紅沅江春草緑自<lb/>
憐妖豔姿妝成獨見時愁心伴楊桺春盡亂如絲目極<lb/>
千里餘悠悠春江水遥望玉關人愁卧金閨裏尚言春<lb/>
花落不知秋風起嬌愛猶未終悲涼從此始憶㫺楚王<lb/>
宮玉樓妝粉紅纎腰弄朙月長袖拂春風容華委曲山<lb/>
光隂不可還桑林變東海富貴今何在寄言桃李容胡<lb/>
爲閨閤重但看楚王墓唯有數株松<lb/>
　　　　同前　王　翰<lb/>
紫臺穹跨連緑波紅軒鉿匝垂纎羅中有一人金作面<lb/>
<pb n="KR4h0034_SBCK_090-9a"/>
隔幌玲瓏遥可見忽聞黄鳥鳴且悲鏡邊含笑著春衣<lb/>
羅袖嬋娟似無力行拾落花比容色落花一度無再春<lb/>
人生作樂須及辰君不見楚王臺上紅顔子今日皆成<lb/>
狐兔塵<lb/>
　　　　洛陽女兒行　王　維<lb/>
洛陽女兒對門居纔可顔容十五餘良人玉勒乘驄馬<lb/>
侍女金盤膾鯉魚畫閣朱樓盡相望紅桃緑桺垂簷向<lb/>
羅幃送上七香車寶扇迎歸九華帳狂夫富貴抂青春<lb/>
意氣驕奢劇季倫自憐碧玉親教舞不惜珊瑚持與人<lb/>
春窗曙滅九微火九微片片飛花璅戲罷曽無理曲時<lb/>
妝成祇是薫香坐城中相識盡繁華日夜經過趙李家<lb/>
<pb n="KR4h0034_SBCK_090-9b"/>
誰憐越女顔如玉貧賤江頭自浣沙<lb/>
　　　　扶南曲五首<lb/>
翠羽流蘇帳春眠曙不開羞從面色起嬌逐語聲來早<lb/>
向昭陽殿君王中使催<lb/>
堂上清弦動堂前綺席陳齊歌盧女曲雙舞洛陽人傾<lb/>
國徒相看寧知心所親<lb/>
香氣傳空滿妝華影箔通歌聞天仗外舞出御筵中日<lb/>
草歸何處花間長樂宮<lb/>
宮女還金屋将眠復畏朙入春輕衣好半夜薄妝成拂<lb/>
曙朝前殿玉除多珮聲<lb/>
朝日照綺窗佳人坐臨鏡散黛恨猶輕挿釵嫌未正同<lb/>
<pb n="KR4h0034_SBCK_090-10a"/>
心勿遽遊幸得春妝竟<lb/>
　　　　笑歌行　李　白<lb/>
笑矣乎笑矣乎君不見曲如鈎古人知爾封公侯君不<lb/>
見直如弦古人知爾死道邊張儀所以只掉三寸舌蘇<lb/>
秦所以不墾二頃田笑矣乎笑矣乎君不見滄浪老人<lb/>
歌一曲還道滄浪濯吾足平生不解謀此身虛作離騷<lb/>
遣人讀笑矣乎笑矣乎趙有豫讓楚屈平賣身買得千<lb/>
年名巢由洗耳有何益夷齊餓死終無成君愛身後名<lb/>
我愛眼前酒飲酒眼前樂虛名何處有男兒窮通當有<lb/>
時曲腰向君君不知猛虎不看机上肉洪罏不鑄囊中<lb/>
錐笑矣乎笑矣乎寗武子朱買臣叩角行歌皆負薪今<lb/>
<pb n="KR4h0034_SBCK_090-10b"/>
日逢君君不識豈得不如佯狂人<lb/>
　　　　江夏行<lb/>
憶㫺嬌小姿春心亦自持為言嫁夫壻得免長相思誰<lb/>
知嫁商賈令人却愁苦自從為夫妻何曽抂鄉土去年<lb/>
下揚州相送黄鶴樓眼看帆去逺心逐江水流只言期<lb/>
一載誰為歴三秋使妾腸欲斷恨君情悠悠東家西舍<lb/>
同時發北去南來不逾月未知行李遊何方作箇音書<lb/>
能斷絶適來往南浦欲問西江船正見當壚女紅妝二<lb/>
八年一種為人妻獨自多悲悽對鏡便垂淚逢人只欲<lb/>
啼不如輕薄兒旦草長追隨悔作商人婦青春長别離<lb/>
如今正好同歡樂君去容華誰得知<lb/>
<pb n="KR4h0034_SBCK_090-11a"/>
　　　　横江詞六首<lb/>
人言横江好儂道横江惡一風一日吹倒山<hi>吹倒天門一作猛風</hi>
<hi>山</hi>白浪高於瓦官閣<lb/>
海潮南去過潯陽牛渚由來險馬當横江欲渡風波惡<lb/>
一水牽愁萬里長<lb/>
横江西望阻西秦漢水東流<hi>水東連一作楚</hi>揚子津白浪如山<lb/>
那可渡狂風愁殺峭帆人<lb/>
海神東<hi>來一作</hi>過惡風囘浪打天門石壁開浙江八月何<lb/>
如此濤似連山噴雪來<lb/>
横江館前津吏迎向余東指海雲生郎今欲渡縁何事<lb/>
如此風波不可行<lb/>
<pb n="KR4h0034_SBCK_090-11b"/>
日暈天風霧不開海鯨東蹙百川囘驚波一起三山動<lb/>
公無渡河歸去來<lb/>
　　　　静夜思<lb/>
牀前看月光疑是地上霜舉頭望山月低頭思故鄉<lb/>
　　　　黄葛篇<lb/>
黄葛生洛溪黄花自綿羃青烟蔓長條繚繞幾百尺閨<lb/>
人費素手採緝作絺綌縫為絶國衣逺寄日南客蒼梧<lb/>
大火落暑服莫輕擲此物雖過時是妾手中跡<lb/>
　　　　采葛行　鮑　溶<lb/>
春溪㡬囘葛花黃黃麝引子山山香蠻女不惜手足損<lb/>
鉤刀一一牽柔長葛絲茸茸春雪體深澗擇泉清處洗<lb/>
<pb n="KR4h0034_SBCK_090-12a"/>
殷勤十指蠶吐絲當窗嫋娜聲高機織成一尺無一兩<lb/>
供進天子五月衣水精夏殿開涼戸冰山繞座猶難御<lb/>
衣親玉體又何如杳然獨對秋風曙鏡湖女兒嫁鮫人<lb/>
鮫綃逼穴色不分吳中角簟泛清水揺曵勝被三素雲<lb/>
自茲貢薦無人惜那敢㪅争龍手跡蠻女將來海市頭<lb/>
賣與嶺南貧估客<lb/>
樂府詩集巻第九十<lb/>
　　　　　　　東吳毛晉訂正　男扆再訂<lb/>
<pb n="KR4h0034_SBCK_090-12b"/>
</p>
<p>
</p>
  </div>
</body>
</text>
</TEI>
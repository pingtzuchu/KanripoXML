<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0082_SBCK_001-1a"/>
皇元風雅卷之一<lb/>
　　　　　　　旴江梅谷傅習　說卿采集<lb/>
　　　　　　儒學學正孫存吾如山　編類<lb/>
　　　　　　奎章學士虞集　伯生　校選<lb/>
　〇劉静脩先生名因字夢吉保定人<lb/>
𥙿宗皇帝在青宫聞其賢以賛善大夫召至京師未幾<lb/>
　　以親老求歸養居数歲<lb/>
朝廷尊仰德義拜集賢學士又以疾辭踰年遂不起<lb/>
　　年纔四十有五縉紳惜之<lb/>
　　　　黄金臺<lb/>
燕山不改色易水無新聲誰知數尺䑓中有萬古情區<lb/>
區後丗人猶愛黄金名黄金亦何物能爲賢重輕德輝<lb/>
<pb n="KR4h0082_SBCK_001-1b"/>
照九仭鳯鳥纔一鳴伊誰腐䑕棄坐見飢鳶爭周道日<lb/>
東漸二老皆西行養民以致賢王業自此成黄金與山<lb/>
平不救兵縱横落日下荒䑓山水有餘清<lb/>
　　　　翟節婦<lb/>
兵塵浩無際烈士難自全婦人無九首志欲不二天燕<lb/>
山翟氏女旣嫁夫防邉一朝聞死事徤婦増慨然生有<lb/>
如此夫早寡非所憐求尸白刃中負土家山前事去哀<lb/>
益深義盡身可捐無兒欲何爲所依推黄泉郷鄰救引<lb/>
訣烈日丹衷懸誰辨節孝翁重賦睢陽賢我昨過其郷<lb/>
山水猶清妍聞風髪如竹飄䔥動踈煙千年吟詩䑓峩<lb/>
峩大寕巔爲招馮大師和我節婦篇<lb/>
　　　　有大如天地<lb/>
有大如天地日夜長乾乾有小如蝼蟻營營誰使然我<lb/>
<pb n="KR4h0082_SBCK_001-2a"/>
亦形蹟中豈得獨安間萬物相爲用錯綜盈两間如身<lb/>
百骸具少一爲不完有形無虚生豈予獨贅偏森然氣<lb/>
分内旣有不可鎸蝮蛇誰宥之生生亦能延安有人道<lb/>
尊堙㓕獨不傳乾乾以爲師餘者一聽天<lb/>
　　　　燕平斈仙䑓<lb/>
碣石來海際西南奄全燕中有斈仙䑓燕平欲昇天燕<lb/>
平骨巳朽遺䑓猶相傳雖復生青松嵗乆摧爲煙極目<lb/>
望海波不見三山巔三山巨鰲簮山人蟣蝨然使無不<lb/>
足論信有亦可憐大塊如洪罏金石能乆堅天地㑹有<lb/>
盡何物爲神仙空山無笙鶴落日下飢鳶今古非一䑓<lb/>
浩歎秋風前<lb/>
　　　　登武陽<lb/>
朝逰樊子舘晚上武陽城潮接滄溟近山從碣石生断<lb/>
<pb n="KR4h0082_SBCK_001-2b"/>
虹雲淡白返照雨踈明日暮悲吟發樵歌巳慘情<lb/>
　　　　易䑓<lb/>
望中孤鳥入銷沉雲帶離愁結暮隂萬國河山有燕趙<lb/>
百年風氣尚遼金物華暗與秋光老杯酒不隨人意深<lb/>
無限霜松動岩壑天教摇落助秋吟<lb/>
　　　　山家<lb/>
馬蹄踏水亂明霞醉䄂迎風受落花怪見溪童出門望<lb/>
鵲声先我到山家<lb/>
　〇伯顔丞相<lb/>
　　　　度梅関<lb/>
馬首經從庾嶺帰王師到處悉平夷擔頭不帶江南物<lb/>
只挿梅花一两枝<lb/>
　　　　鞭<lb/>
<pb n="KR4h0082_SBCK_001-3a"/>
一節髙兮一節低幾回敲鐙月中帰雖然三尺無鋒刃<lb/>
百万雄師属指揮<lb/>
　〇郝天挺<lb/>
　　　　麻姑山<lb/>
路入尋幽景便嘉石田瑶草帶煙霞注經洞古亡遺檢<lb/>
養薬炉存失舊砂青鳥空傳王母信綵鵉應到玉皇家<lb/>
岩扉不掩春長在老却碧桃无数花<lb/>
　○史紫㣲<lb/>
　　　　江南曲<lb/>
風凄露冷江南岸瑟瑟寒波秋練練採蓮歌断紅雲空<lb/>
蘋葉芦花結新怨鴛鴦鸂䳵俱可怜相呼相倚沙觜眠<lb/>
白頭漁子揺蒼烟一双飛上枯樹巔<lb/>
　　　　荒塜謡<lb/>
<pb n="KR4h0082_SBCK_001-3b"/>
荒岡断壠誰家墳經年无主蒿草繁土崩棺蝕漆灯㓕<lb/>
狐狸作巢生子孫牧童燒火山葉赤花磚迸裂松行根<lb/>
牯牛作群來砺角折碑尽是淚土痕夕陽未下燐火出<lb/>
隂風刺刺雲昏昏精靈月下相往来嚘嚶<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>歘如人言<lb/>
君不言昨日城中車馬客又来尋地為真宅<lb/>
　〇盧踈齋<lb/>
　　　　題太白墓<lb/>
大雅清風乆不聞一㭗聊為洗荒墳朱絃三嘆無今古<lb/>
說与江東日暮雲<lb/>
　　　　婺源縣齋書事<lb/>
竹樹映清曉坐聞山鳥鳴瓶花香病骨簷雨挾詩声客<lb/>
亦非餘予春無負此生明朝予問俗吟罷却湏睛<lb/>
　　　　書梓山堂經室<lb/>
<pb n="KR4h0082_SBCK_001-4a"/>
問俗來山郭携春到竹溪花香破禅寂林樾受鶯啼欲<lb/>
和觀音偈聊乗酔墨題閑雲若留客不肯為余西<lb/>
　　　　題子陵釣䑓<lb/>
雲山蒼蒼兮煙木稠石灘潺潺兮江水流故人兮冕旒<lb/>
先生兮羊裘使人皆先生兮誰其伊周使人不先生兮<lb/>
誰其巢由可仕止乆速兮舎聖人将焉求清風一絲兮<lb/>
豈爲名鈎焦黃荔丹兮香火千秋岸下幾篙兮榮辱之<lb/>
舟先生一笑兮白雲收<lb/>
　○貫酸齋<lb/>
　　　　白兆山桃花岩<lb/>
美人一别三千年思美人兮在我前桃花染雨入白兆<lb/>
信知塵丗逃神仙空山亭亭伴朝暮老樹悲啼發紅霧<lb/>
爲誰化作神仙區十丈風烟隔淮浦暖翠流香春自活<lb/>
<pb n="KR4h0082_SBCK_001-4b"/>
手撚殘霞皆細末幾回雲外落清嘨美人天上騎丹鶴<lb/>
神遊八極栖此山流水杳然心自閑觧劒長歌一壷外<lb/>
知有洞府无人間酒酣仰天呼太白眼空四海无纎物<lb/>
明月滿山招断魂春風何處求顔色<lb/>
　　　　美人篇<lb/>
任風彫雪玲瓏温呉姬剪月纎纎昏行雲𥙷髻翠光滑<lb/>
鳯凰呌落空山月手摘閑愁八字分青山恨重昼不伸<lb/>
肌膿汗膩朱粉勻背人揮淚粧无痕霜刀自製石榴裙<lb/>
閉門不識諸王孫緑烟薰煖藍田玉羅帶隨風換粧束<lb/>
飛鳥㗸怨過長門芳菲不忍韶華屋連環歩窄玉佩響<lb/>
霓裳䄂闊東風長釧鬆腕痩斍多情㪯指搔天天亦癢<lb/>
枕杳帳冷蘭灯沉落花不入芙蓉衾三山路杳銀河深<lb/>
彩鵉髙訴愁人心天与美人傾囯色不知更与美人節<lb/>
<pb n="KR4h0082_SBCK_001-5a"/>
夢裏梅花夢我身万古千年一明月<lb/>
　　　　君山行<lb/>
北溟魚背幾千里負我大薨遊弱水蓬萊隔眼不盈拳<lb/>
碧落香銷吹不起茜裙女兒懐逺遊逺人不帰明月羞<lb/>
宝釵綰髻翠欲流風鬟十二照暮秋女媧錬石𥙷天手<lb/>
手拙石開露天醜瓊楼玉宇亦人間直指示君君見否<lb/>
斯須魚去夢亦还白雲与我遊君山<lb/>
　　　　畫龍歌<lb/>
老墨糊天霹靂死手擘明珠換䏬子一潜渊澤乆不躍<lb/>
泥汚風鬚色深紫虬髯老子家燕城怒吹九龍无餘灯<lb/>
手提百尺隂山氷連雲塗作蒼龍形槎牙瓜角隨風升<lb/>
逆鱗射月于戈声人間仰視翫且听参辰散落天人驚<lb/>
瀟湘浮黛娥眉輕太行不譲蓬萊青烈風倒雪銀河傾<lb/>
<pb n="KR4h0082_SBCK_001-5b"/>
珊瑚盞闊斟不平吸來噴出東風迎春色万国生龍庭<lb/>
七年旱絶堯生靈九年澇漲舜不耕尓來化作爲霖福<lb/>
爲吾<lb/>
大元山海足<lb/>
　　　　觀日行<lb/>
　　　　　丁巳春三月余之所謂宝陀山顛有石曰<lb/>
　　　　　盤陀可觀之𥘉疑其大不可量旣帰宿作<lb/>
　　　　　方夜半之餘詩僧魯山同賦<lb/>
六龍受鞭海水热夜半金烏変顔色天河蘸電断鰲膞<lb/>
刀擊珊瑚碎流雪朔方野客隨雲閑乗風來遊海上山<lb/>
飛驤拖空渡香水地澼中原雜聖几壯鰲九尺觧霜鼔<lb/>
瘦紋巨犬自掀舞驚看月下墨花鮮欲作新詩受龍女<lb/>
人生行此丈夫囯天呉立濤欺地窄乾坤空際落春帆<lb/>
<pb n="KR4h0082_SBCK_001-6a"/>
身在東南憶西北<lb/>
　　　　采石歌<lb/>
采石山頭日頽色采石山下江流雪行客不過水无跡<lb/>
難以断魂柖太白我亦不留白玉堂京華酒淺湘雲長<lb/>
新亭風雨夜來夢千載相思各断腸<lb/>
　　　　别離情<lb/>
吁别离之苦兮蒼梧之野春草青黄陵廟前春水生日<lb/>
暮湘帬動輕翠脩竹亭亭染紅淚又聞垓下虞姬泣斗<lb/>
帳𥘉驚楚歌畢佳人閣淚棄英雄劒血不銷原草碧何<lb/>
物謂之別离情䏏腸剥剥如銅声不如斫其竹前其草<lb/>
免使人生爲情老<lb/>
　　　　題庐山太平宫<lb/>
山上清風山下塵碧沙流水淺如春不知松外誰敲月<lb/>
<pb n="KR4h0082_SBCK_001-6b"/>
驚動南華夢裏人<lb/>
　　　　芦花𬒳<lb/>
　　　　　僕過梁山泊有漁父以芦花爲𬒳僕尚其<lb/>
　　　　　清欲易之以紬者漁父曰君尚其清願以<lb/>
　　　　　詩輸之<lb/>
採得芦花不涴塵緑莎聊復籍爲䄄西風刮夢秋无際<lb/>
夜月生香雪滿身毛骨巳隨天地老声名不譲古今貧<lb/>
青綾莫爲鴛鴦妬欵乃声中別有春<lb/>
　　　　題陳此山扇五首<lb/>
秋鳴无数醉秦娥却把輕風惹扇羅明月碧澄天似水<lb/>
此山雲氣動纎波<lb/>
紅旭如鉛海上來蒼蒼煙霧小蓬萊東風昨夜醇如酒<lb/>
吹得桃花滿樹開<lb/>
<pb n="KR4h0082_SBCK_001-7a"/>
翠幙低垂護午隂碧瓶裏面水痕深東風截断人間热<lb/>
勾引清凉養道心<lb/>
一簾明月倚闌千宇宙尤宜就夜看飛上仙槎河漢近<lb/>
手招沆瀣海銅盤<lb/>
功成不用服丹砂笑指雲霞揔是家清曉山中三尺雪<lb/>
道人神氣似梅花<lb/>
　〇許魯齋<lb/>
　　　　趙氏南莊<lb/>
曉起北窓涼清談戢羽觴入簾花氣重落𥿄燕泥香夢<lb/>
裏青山好吟迯白日長秋風載書籍相對築茅堂<lb/>
　　　　和先生姚公<lb/>
去去迷途莫問津問來还恐不知真因時用舎固有命<lb/>
與道卷舒还在人百尺竿頭愁據險一庵林下楽為鄰<lb/>
<pb n="KR4h0082_SBCK_001-7b"/>
孰輕孰重何須問夢想故園桒柘春<lb/>
　　　　贈竇先生行二首<lb/>
西山山下覔幽村水竹隣居擬卜君豈意天書下白屋<lb/>
便收行李入青雲功名准自英雄立得失防因去就分<lb/>
万里風沙渺南北請帰消息幾時聞<lb/>
莫謝風沙老不禁斯民乆巳渴商霖願推往古明倫斈<lb/>
用沃吾君濟丗心甫治看将変長治呻吟亦復化謳吟<lb/>
千年際㑹真難得好要先生着意深<lb/>
　　　偶成<lb/>
万物備吾身身貧道未貧觀时見物理主敬得天真心<lb/>
爽星辰夜情新草木春自憐斵䘮後能作太平民<lb/>
　　　　病起<lb/>
花透香風入短櫺草抽新緑倚柴荆正憂多病作身累<lb/>
<pb n="KR4h0082_SBCK_001-8a"/>
且喜幽居見物情花爲可觀遭夭折草因无用得欣榮<lb/>
丗間巧拙都相半不許區區智力争<lb/>
　　　　謝梁安抚惠田<lb/>
晚來幽㒷入幽居擬即君侯置一區令德乆思親慷慨<lb/>
佳田今許乞膏腴太行西對千峰玉淇水東窺万斛珠<lb/>
幸着此身於此老願從楽正五人俱<lb/>
　〇張仲疇<lb/>
　　　　送許魯齋帰山<lb/>
諸相纍纍入省闈先生何事独西帰心隨道隱貧非病<lb/>
老得身閑古亦稀行色一杯燕市酒春風二月楚山薇<lb/>
到家巳及蚕生日布谷催耕隴麥肥<lb/>
　〇李道復<lb/>
　　　　偶成<lb/>
<pb n="KR4h0082_SBCK_001-8b"/>
日午山中道停骖進歩難鹻侵苔逕滑風入毳𫀆寒在<lb/>
囯終无𥙷全身尚未安一樽茅店酒強飲不成歡<lb/>
　　　　喜雨<lb/>
誰調元氣入淋漓枯槁回生只片時依舊野雲无着莫<lb/>
高天闊地任風吹<lb/>
　　　　寄東宫二首<lb/>
艱苦勤扈從俯仰尽周旋小試屠龍技翻成抱虎眠脫<lb/>
鈎魚從壑漏網鳥冲天万事從今始灰心未死前<lb/>
十年陪顧問一旦决安危自合成功去應慙識事遲長<lb/>
城徒自壞孤注莫相疑辟糓求仙者髙名百丗師<lb/>
　　　　𥘉科知貢㪯<lb/>
百年埸屋事𥘉行一夕文星聚帝京豹管敢窺天下士<lb/>
龍顔誰占日邊名寛容極口論時事衣𬒳終身荷聖情<lb/>
<pb n="KR4h0082_SBCK_001-9a"/>
願得真儒佐明主白頭應不負平生<lb/>
　　　　金陵懐古<lb/>
西風聒耳過黄芦万水東流草樹枯蟾窟一年秋色近<lb/>
鵲橋万里客心孤青山故囯新豐樹芳草王孫舊酒垆<lb/>
壯志未磨天地闊劒光夜夜照江湖<lb/>
　　虞伯生<lb/>
　　　　和李平章秋谷小車詩<lb/>
雪餘宫草隱晴沙相囯朝春試帝車班馬昼移温室樹<lb/>
鳴鵉晨度掖垣花搴帷每命賢俱載趣駕頻煩使至家<lb/>
此日龍門誰执御擁經正復侍金華<lb/>
　　　　和周待制朝回即事<lb/>
三十六竿吹鳯凰九重春色絢天光卿雲㣲動旌旗煖<lb/>
湛露𥘉琋草木香貝葉神師東渡嶺金輿馴象北浮洋<lb/>
<pb n="KR4h0082_SBCK_001-9b"/>
小臣聀在歌功德拜手陳詩對日長<lb/>
　　　　岡子原呈王斈士<lb/>
岡子原頭春色濃小車晨出看西風雨餘林潤人烏好<lb/>
日煖沙平我馬同西引峯峦來座上東觀楼觀起天中<lb/>
詠帰莫作匆匆晚倘觧相逢擊壌翁<lb/>
　　　　奎章閤讀進中卷<lb/>
玉堂䇿士詔儒臣<lb/>
御筆親題墨色新省樹坐移簷底日宫壷馳賜殿頭春<lb/>
虞廷制作䕫龍盛漢代文章賈董醇書閣暮年偏感遇<lb/>
但歌天宝播<lb/>
皇仁<lb/>
　　　　与趙子期趍閣雜賦<lb/>
日出風生太液波昼橋影裏彩船過橋頭栁色深如許<lb/>
<pb n="KR4h0082_SBCK_001-10a"/>
應是偏承雨露多<lb/>
雨浥輕塵道未乾朝回隨処借花看墻東千樹垂楊柳<lb/>
飛絮來時近馬鞍<lb/>
春雲冉冉度宫城楼雪𥘉融水未生行過御溝戍乆立<lb/>
起頭枝上有啼鸎<lb/>
屏風韋坐鬢毵毿絳蠟揺光照暮酣京囯多年情尽改<lb/>
忽听春雨億江南<lb/>
待漏宫門听鑰開䄂中進卷揔賢才奏名殿裏千花合<lb/>
傳詔堦前好雨來<lb/>
千花拂槛柳垂絲昼刻傳呼淑景遟<lb/>
聖主自看新進䇿侍臣簮筆立多時<lb/>
文章光𦦨過長虹來者无窮往者空頭白眼昏心力尽<lb/>
高堂深夜燭摇紅<lb/>
<pb n="KR4h0082_SBCK_001-10b"/>
　　　　送伯長待制扈駕之上都<lb/>
日色蒼凉映赭𫀆时廵无乃<lb/>
聖躬劳天連閣道晨留輦星散周廬夜属櫜白馬錦韀<lb/>
來騕褭紫駞銀甕出蒲萄徙宫車騎多如雨只有楊雄<lb/>
賦最髙<lb/>
　　　　寄池州司直同知<lb/>
使過池陽聞上日好懐浩蕩為君開江千維楫車馬集<lb/>
亭上持盃風雨來中夜魚龍听語競明年鴛鷺候朝回<lb/>
九華山色翠可食爲問謫仙安在哉<lb/>
　　　　寄張伯雨<lb/>
隱居聞道无人識麋鹿来依積海深毎従雲氣得芝术<lb/>
莫怪丹光穿樹林茅君自騎一虎下木客或与群猿吟<lb/>
知子此时正相憶遟余躡屩度千岑<lb/>
<pb n="KR4h0082_SBCK_001-11a"/>
　　　　送朱仁卿帰旰江<lb/>
羡子南帰旴水上過從為我問臨川幾家橘柚霜埀屋<lb/>
何処蒹葭月滿船應有交游怜逺道好從父老說豊年<lb/>
寒機早晚成春服一一平安报日邊<lb/>
　　　　興聖宫朝退次韻袁伯長見貽<lb/>
尊號於是日加上礼成告謝宗廟余東出赴齋宫<lb/>
翠盖重重宝扇斜從官穿柳散慈鴉過宫路逺紆天歩<lb/>
上夀杯深閣雨花玉貫两虹通象錦衣成五綵錬雲霞<lb/>
奉伺東出蓬萊道春水鳬鷖踏漢槎<lb/>
　　　　別成都<lb/>
我到成都纔九日駟馬橋下春水生渡江相送謝主意<lb/>
過郷不留非我情鸕鷀輕筏下溪足鸚鵡小䆫知客名<lb/>
幸得郫筒酒易醉夜深衝雨漢州城<lb/>
<pb n="KR4h0082_SBCK_001-11b"/>
　　　　卄五日即事呈閣老諸斈士<lb/>
松隂鵠立候宫車風送宫花着白鬚水影漸移廉側畔<lb/>
鶯声只在殿東隅近床擬進新琴操載笔難題古畫圗<lb/>
太液雨餘波浪動龍舟𥘉試散魚鳬<lb/>
　　　　贈星上人<lb/>
潭北湘南无影樹一花吹渡海門潮天香滿室定𥘉起<lb/>
雲氣上衣身欲飄宝月夜寒龍在鉢銀河秋近鵲來橋<lb/>
豈无一箇卭州竹與尓孤松伴寂寥<lb/>
　　　　送可無上人<lb/>
五公昔講時听者不起坐虚空悉銷殞何由見人我名<lb/>
字誰與安說義話巳墮尚自无亦无更問可不可不見<lb/>
天雨華誰能拾餘朶<lb/>
　　　　賦凝雲石<lb/>
<pb n="KR4h0082_SBCK_001-12a"/>
海石不盈握隤然如委雲危岑集逺思虚竇栖微薰天<lb/>
髙大華断日落香炉分几硯永清潤文章互氤氲潜雷<lb/>
起神谷震驚天上聞亟視恐無及化爲九龍文<lb/>
　　　　送兄德脩南還<lb/>
老兄五月來作客八年不見頭揔白五人兄弟四人在<lb/>
忽憶中郎淚沾臆我家蜀西忠孝門无田无宅惟書存<lb/>
兄雖筦庫实父䕃弟竊餘澤承<lb/>
君恩文章不如仲氏好叔氏最少今亦老五郎十歲未<lb/>
知斈嗟我胡爲長逺道諸兒讀書俱不多又不力耕知<lb/>
奈何憂來毎得二三友看花把酒臨風哦蜀山嵯峨帰<lb/>
未得盤盤仙壠臨川側碧梧翠竹手所移應與青松各<lb/>
千尺南風吹雪河始冰兄帰烏帽何煢煢明年乞身向<lb/>
天子共讀父書歌大平<lb/>
<pb n="KR4h0082_SBCK_001-12b"/>
　　　　澧州謝家通濟橋<lb/>
澧有蘭兮沅有芷相望㳙㳙隔秋水蛟龍廻夜隱波深<lb/>
虹霓乗晨駕空起千年石尉何西東天下有道津梁通<lb/>
朝祠東皇蒼雲中行人无忘懷謝公<lb/>
　　　　題南野亭<lb/>
門外輕塵接市扄坐中春色自幽亭雲横北極知天近<lb/>
日轉東華斍地靈前澗魚游留客釣上林鶯囀把杯傾<lb/>
莫誇韋曲花无頼獨擅東南雨後青<lb/>
　　　　題九歌圖<lb/>
太乙神君號東皇玉質要妙含和陽生生<graphic n="KR0587" url="https://raw.githubusercontent.com/kanripo/KR-Gaiji/master/images/KR0587.png" mimeType="image/png"/>始通微茫<lb/>
綿綿蒸空神中央浮英上羅文天章覆冒下滿谷与阬<lb/>
旁塞无間灵无方灵來乗柔往乗剛湘君夫人鎮相望<lb/>
清温静好非滛傷司命元老元氣昌手執藜杖色老蒼<lb/>
<pb n="KR4h0082_SBCK_001-13a"/>
歴刼壽命不可量少君之壽同其長离无異体合有常<lb/>
出入万化終不望晶明發晨上摶桒海天赫赫真金芒<lb/>
質錬不㓕長垂光河源混混流湯湯伯也坐視无迎将<lb/>
千古万古何堂堂彼幽為厉為強梁朝狸暮豹方鴟張<lb/>
精魂熠耀志意荒招之不反巫元良屈生作歌沉九湘<lb/>
丗人傳声罕尋詳祝融仙子調玄黄九神出圗百怪藏<lb/>
不信請視虞公章<lb/>
　　　　題趙子昻馬圗<lb/>
憶昔從公侍書殿天閑過目如飛電池邊侭有吮豪人<lb/>
神駿誰能誇独善今公騎鯨隘九州人間空復看驊騮<lb/>
惟應御氣何相逐黄竹雪深千万秋<lb/>
　　張野夫<lb/>
　　　　壽李秋谷<lb/>
<pb n="KR4h0082_SBCK_001-13b"/>
璿階曾共近清輝一旦雲鵬九万飛再入中書今亦有<lb/>
两封上囯古全稀霜侵吟䄂趍朝去香惹宫𫀆侍講帰<lb/>
同使斯文躋壽域且休回首北山薇<lb/>
　　元明善<lb/>
　　　　寄翰苑諸公<lb/>
蒼烟緑樹蒲汀沙負手行吟日又斜江水有时穷地脉<lb/>
海雲何処是天涯生前幾醉樽中酒夢裏曽來海上槎<lb/>
惆悵懐人重回首晚風吹尽紫薇花<lb/>
　　　　送湖南李直夫憲使<lb/>
君去湖南我上京思君欲見又羌城滄波留月能帰海<lb/>
江鴈拖雲不到衡一代豪華誰逺識百年驚畏護灵名<lb/>
好來不作男児事有水可漁山可耕<lb/>
　　　　送董慎齋左丞討賊<lb/>
<pb n="KR4h0082_SBCK_001-14a"/>
負劒光驅意氣閑也勝局蹐首儒冠古來每說從軍楽<lb/>
此去不辭行路難使節再临民志定兵鋒一㪯賊心寒<lb/>
書生奮力效馳逐要冩功名乆逺看<lb/>
　　　　題天冠山<lb/>
仙翁昔往天冠山夜呵鬼神衛炉丹丹成飛去杳不还<lb/>
薬池丹井猶山間翩翩斈子風佩環華欀鉅欐青雲端<lb/>
思玄尋躅果安訪鶴帰月落前溪湾<lb/>
　　　　䟦南嶽壽寕觀碑後<lb/>
朱陵灵䑓天柱巍太虚宝洞緑煙扉上舘赤帝朱鳥飛<lb/>
祝融宅南參爲旗羲娥两<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>愁蔽虧象緯冷逼嗟位迷<lb/>
四觀燕呉与秦斉恒嵩泰華孰崇卑五氣順布百志熈<lb/>
流祥阜物宣后祇雨風露雷豈其私惠尓下土尸者誰<lb/>
中有異人餐赤芝夜眠秋霞昼天倪衣以青雲裳白霓<lb/>
<pb n="KR4h0082_SBCK_001-14b"/>
風車八極驂两螭七十二峰足幽棲琳宫貝闕輝陸离<lb/>
潜光煉魄如嬰児大丹入咽无渴飢誰其思之呉宗師<lb/>
神変倐忽万張施冷然御風渺何之太君歳晏嘉予期<lb/>
千秋万歳受鴻釐<lb/>
皇圖景運永以丕手持芙容朝紫薇旋飈天闔此來帰<lb/>
彰灵荅貺逹尓垂磨崖䥴我瑶華辭<lb/>
　　鮮于伯機<lb/>
　　　　望嶧山<lb/>
東方巨鎮宗岱宗群仙列侍臣妾同西南崛起一萬仞<lb/>
却立不屈如争雄何年天星下天宫墜地化作青芙容<lb/>
外如刻削中空同閬風玄圃遥相通我昔東遊訪青童<lb/>
群仙招我遊中峰悔不絶粒巣雲松失身誤落塵網中<lb/>
如今可望不可到艤舟空羨冥飛鴻神仙可斈事亦脱<lb/>
<pb n="KR4h0082_SBCK_001-15a"/>
安用屑屑悲秋蓬吾聞嶧陽有孤桐鳯皇鳴処朝陽紅<lb/>
安得斵為宝琴獻<lb/>
天子為民觧愠歌南風<lb/>
　〇趙子昻<lb/>
　　　　送呉汀洲<lb/>
七閩南去路﨑嶇五馬承恩出帝都地氣喜聞今有雪<lb/>
民生寕似昔无𥜗山城酒羙傾鵎鵡旅舘春深所鷓鴣<lb/>
他日相思應恨恨離筵不思賦<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>駒<lb/>
　　　　采石<lb/>
天門日湧大江來牛渚風生万壑哀青眼故人携酒共<lb/>
双眉今日為君開蒼崖直下蛟龍吼白浪横空鶴鵲回<lb/>
南眺青山懷李田沙頭官渡苦相催<lb/>
　　　　過岳武穆王墓<lb/>
<pb n="KR4h0082_SBCK_001-15b"/>
鄂王墳上草離離秋色荒凉石獸危南渡君臣輕社稷<lb/>
中原父老望旌旗英雄巳死嗟何及天下中分遂不支<lb/>
莫向西湖歌此曲水光山色不勝悲<lb/>
　　　　即㒷<lb/>
春隂柳絮不能飛雨足蒲牙緑更肥政恐前呵驚白鷺<lb/>
独騎欵叚遶湖帰<lb/>
　　　　絶句三首<lb/>
庭槐風靜緑隂多睡起茶餘日影過自笑老來无復夢<lb/>
閑看行蟻上南柯<lb/>
橘子花開香四隣緑隂如染凈无塵幽齋独坐鳥声楽<lb/>
万累不于心地春<lb/>
自有天地有此溪泓澄百折凈无泥我家溪上无人到<lb/>
只疑身在青玻瓈<lb/>
<pb n="KR4h0082_SBCK_001-16a"/>
　　　　漫興四首<lb/>
竹色雨餘碧蝉声風際清方池貪緑水中有纎鱗行浮<lb/>
沉各異態亦足恱吾情坐乆不成起待得月華明<lb/>
露生夜將半澹然无所為草根虫鳴歇松梢螢度遟城<lb/>
市多塵雜令人心不怡兹丘亦可老巳与白雲期<lb/>
春晴浩元端野望忺有瞩山花眩桃李澗影㵼松竹鳴<lb/>
鶴聞九臯白駒在空谷好鳥何処来啼破林煙緑<lb/>
楊舲清河流開蓬素秋暁斕班𬒳岩花委蛇順流藻天<lb/>
晴去鴈髙野闊行人小故園帰有期客愁凈如掃<lb/>
　　　　和子俊感秋<lb/>
秋至忽十日天宇豁然清凉颷旦夕至林木發商声良<lb/>
夜不我与慨然心自驚古人乆巳逝念之動中情苦心<lb/>
嬰丗患只博身後名今我將无同聊復得此生<lb/>
<pb n="KR4h0082_SBCK_001-16b"/>
　　　　東郊<lb/>
晨㒷理孤榜薄言東郊遊清風吹我衣入袂凉颼二幽<lb/>
花媚时莭弱藻依塞流山髙碧雲歛日出白煙收曠野<lb/>
得我懷欣然消我憂中流望城郭怱怱佳氣浮人生亦<lb/>
巳繁惠養要湏周約身不願餘尚恐乏所求且當置勿<lb/>
念変化終帰休<lb/>
　　　　奉隆福召命赴都過德清别業<lb/>
驟暄氣侯変幽園卉物凄山雲石上起春鳥雨中啼牽<lb/>
衣憐穉子㪯　愧山妻苦𬒳虚名累未得遂高栖<lb/>
　　　　雪石同子俊遊何山次韻<lb/>
同是清閑客俱為放浪遊晴山依雪壮野水帶氷流風<lb/>
急松杉乱年登萕麥収生涯湏未老吾欲覔莵裘<lb/>
　　　　送耶律伯強得請帰東平侍父<lb/>
<pb n="KR4h0082_SBCK_001-17a"/>
麟鳯出瑞丗不受虞衡拘郊薮亦可遊豈必在軒除明<lb/>
时靡遺才治丗容隱居振衣斉魯間脫屣風露衢衆進<lb/>
我独退卓然君子儒西漢有芳躅東門祖两踈路人亦<lb/>
嗟<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>哀哉二大夫伊余独何幸乃得尾送車恨不生羽<lb/>
翰与子東南俱臨分无以贈善保千金躯<lb/>
　　　　贈别夾谷公二首<lb/>
驅馬原隰間經时不遑休昔来日在斗今去麥巳秋王<lb/>
事有禆益宴安非所求翩翩晨風翼一㪯逝莫留誰令<lb/>
麭瓜繫自懷离别憂<lb/>
青青蕙蘭花含英在中林春風一披拂胡能見幽心相<lb/>
去千餘里㑹合大江潯促席談今古知我亦何深此别<lb/>
雖非逺离思渺難任公其爱体素尚无金玉音<lb/>
　　　　春隂<lb/>
<pb n="KR4h0082_SBCK_001-17b"/>
日出晨景淡散髮歩中庭仰見濯濯柳春風暢人情兹<lb/>
晨豈不佳誰能念隂晴人生亦良晚疲勞竟何營万事<lb/>
可撥置舎道焉求成<lb/>
　　　　出都<lb/>
都邑何雄䴡車馬日夕喧雞鳴趍蘭省日夕不遑眠兹<lb/>
晨奉明詔馳驛東西奔雪積原野白路脩烟塵昏馬鳴<lb/>
朔風起吏士慘无声还顧望帝郷更斍勞心䰟我今无<lb/>
家客断蓬离本根願為双飛鶴奮飛入青雲<lb/>
　　　　張詹事遂𥘉亭<lb/>
青山遶神京佳氣溢芳間林亭去天尺万狀争自献年<lb/>
多嘉谷合春脕花自殿雕闌晋戯蝶昼梁語嬌燕退食<lb/>
鳴玉珂友于此終宴鍾鼔楽清时衣冠集群彦朝市塵<lb/>
易侵啚書味方逺紛華雖在眼道勝安用戦𥘉心良巳<lb/>
<pb n="KR4h0082_SBCK_001-18a"/>
遂雅志由此見何事江湖人山林未成願<lb/>
　　　　送夾谷分省陜西<lb/>
憶昔長楊獵于時始識公堂堂九尺幹落落萬夫雄𥙷<lb/>
衮弥縫宻能書點畫工劳謙延士類豈弟到兒童黄閤<lb/>
帰人望青雲有父風驅馳常扈從奏對每留中暫輟尚<lb/>
書履荣分陜右弓秦山依畫錦燕雪感飛蓬粉署趍承<lb/>
旧瀛洲沗竊同因公動鄉思飛夢到江東<lb/>
　　　　題商徳府所畫桃源春曉啚<lb/>
宿雲𥘉散青山濕落紅<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛溪水急桃花原裏得春多<lb/>
洞口輕烟摇緑蘿蘿蘿摇烟掛絶壁飛流直下三千尺<lb/>
瑶草离离蒲澗阿長松落落凌空碧雞鳴犬吠自成村<lb/>
居人至老不相識瀛洲仙客知仙路點染丹青寄輕素<lb/>
何処有山如此圖移家欲向山中住<lb/>
<pb n="KR4h0082_SBCK_001-18b"/>
　　　　題二喬啚<lb/>
長江東去水滔滔誰謂河廣不容刀中有喬家女児淚<lb/>
何意師昏隨二豪龍虎相争欲相啖鵉鳯鎩翮将安逃<lb/>
不見當时老諸葛独聘醜婦何其髙<lb/>
　　　　書事四首贈孫思順<lb/>
溪上東風吹柳花溪頭春色浄无沙白鷗有信忘機事<lb/>
玄鳥猶知有嵗華錦䌫牙檣非昨夢鳯笙龍𬋩是誰家<lb/>
令人長憶東陵子擬問田園斈種瓜<lb/>
天涯相遇兩相知對榻清談玉屑霏芳草謾隨愁共長<lb/>
青春不与客同帰薰風池舘蛙声老落日簾櫳燕子飛<lb/>
南浦它年重到日胡山應識謝玄暉<lb/>
露下碧捂秋滿天砧声不断思綿綿北来風俗猶存古<lb/>
南渡衣冠不及前首蓿緫肥宛騕䮍枇杷曽泣漢婵姢<lb/>
<pb n="KR4h0082_SBCK_001-19a"/>
人間俛仰成今古何待他年始惘然<lb/>
層顛官閣幾時脩槛外長江空自流白露巳零秋草緑<lb/>
斜陽雖好莫雲稠平南籌䇿張華得治内又才葛亮優<lb/>
景物未窮登覧㒷角声孤起甕城秋<lb/>
　　　感㒷<lb/>
三月江南鶯乱啼百花爛熳柳依依殘紅無数迷歌扇<lb/>
嫩緑多情妬舞衣宝鴨焚香川上瞑昼舡檛鼓月中帰<lb/>
只今零落秋風裏把酒无言對落腪<lb/>
　　　　題山堂<lb/>
手種青松一万栽山堂留得翠屏隈推䆫緑樹排檐入<lb/>
臨水紅桃對鏡開山雉雊迎朝日去瞑禽啼傍夕陽來<lb/>
山妻亦有幽棲志数日遟留不肯回<lb/>
　　　　過故廢苑<lb/>
<pb n="KR4h0082_SBCK_001-19b"/>
一片中原地紛紛幾戦争至今将不去留与後人耕<lb/>
　　　　題秋胡戯妻圖<lb/>
相逢桒下說黄金料得秋胡用計深不是別来渾未識<lb/>
黄金聊試別來心<lb/>
　　　　丙吉問牛<lb/>
博陽隂德澤堂廊民物周流鬢髪蒼尚爲呉犍駐車問<lb/>
諸公伹飽大官羊<lb/>
　　　　題陶母待賔手卷<lb/>
范逵誠孝廉陶侃固英特英特未可知門有孝廉客傷<lb/>
哉陶母貧剪髪易酒食此意固自佳此髪足可惜此髮<lb/>
足可惜兒心將奈何丈夫淡相與豈以酒食多平生郭<lb/>
林宗何如茅季偉<lb/>
　〇程雪楼<lb/>
<pb n="KR4h0082_SBCK_001-20a"/>
　　　　寄牧庵參政<lb/>
黄雀山頭楚觀鍾喚醒塵夢欠從容帰來坐听春林雨<lb/>
还憶簾前翠万重<lb/>
　〇閻静軒<lb/>
　　　　梅杖<lb/>
㨂遍西湖万玉珂春風入手重摩娑闘青竜竹能香不<lb/>
較品鳩藤奈俗何声破夢寒霜滿戸影隨詩瘦月横波<lb/>
只知功到調羮尽不道扶持力更多<lb/>
皇元風雅卷之一<lb/>
<pb n="KR4h0082_SBCK_001-20b"/>
<pb n="KR4h0082_SBCK_001-1a"/>
皇元風雅卷之一<lb/>
　　　　　　儒學斈正孫存吾如山編類<lb/>
　　　　　　奎章斈士虞集　伯生　校選<lb/>
　○鄧善之<lb/>
　　　贈墨士呉雪堂<lb/>
永寕賜筆丗安有易水良工今不傳了知膠漆用相得<lb/>
亦悟膏火明自煎昔從蒙荘觀副墨老帰芸閣窮太玄<lb/>
與子欲擬毛頴傳待我暇矣磨硯磗<lb/>
　○盧彦威<lb/>
　　　　送鄧善之提斈江浙<lb/>
北門古深嚴論思寄籌度自非鴻才丗訓誥何猶作夫<lb/>
君出巴蜀文采動京洛十年掌絲綸摛藻揚景鑠荆璞<lb/>
<pb n="KR4h0082_SBCK_001-1b"/>
抱瑾瑜龍渊淬鋒鍔肯獻上林賦寕居天禄閣即今觀<lb/>
浙江眷恋晞金雀黄圖欎紫氛絳莭生碧落依然難為<lb/>
情清霜養飛藿<lb/>
春秋嚴筆削凛若執玄鉞君獨抱遺經結髪飽剞劂明<lb/>
剖是非心㣲探義理窟下視群児愚争端王正月朅来<lb/>
奮直筆浩然心思竭王功与帝徳昭昭日月掲胡爲厭<lb/>
詞林擬欲觀𬈑渤榮華若浮煙汗簡青不㓕<lb/>
詞林冨声華幾人得精悍悠悠三百年篇翰孰氶纉夫<lb/>
君清廟器祼薦盛圭瓉五就惜繁緩九游載雲罕依依<lb/>
風向翔忽忽月新滿冷然时雨情短章不可断<lb/>
風雨妬芳華稂莠深嘉谷天地豈不仁盛德禀命独明<lb/>
廷萃群英四門延穆穆既卜渭水釣又起傳岩築声華<lb/>
何岌嶪衆輻輳一轂銮坡<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>清韻碩人歌在軸願言往<lb/>
<pb n="KR4h0082_SBCK_001-2a"/>
從之星駕命宜夙豈知彼玄鳥戢翼辭雲屋幸无素絲<lb/>
悲庶免窮途哭<lb/>
離離天星高皓皓雲月光候鴈過楚澤蟋蟀鳴中堂天<lb/>
時諒難測徒然多感傷念子去意逺沉爱結衷腸憶昔<lb/>
𥘉奉歡露白春蘭芳清樽罷新製妙趣深濠梁飛景急<lb/>
西匿川流浩蕩蕩玄髪凄歲晩木脫天雨霜蔓草豈容<lb/>
惜松栢在高岡<lb/>
翰林子元子武庫森戈矛英声迈千古逸韻撗九州与<lb/>
君契金蘭投分何綢繆清和謝夷惠典刑追韓歐坐令<lb/>
人文煥允塞昭王猷念君獨逺邁寥落行人愁木痩楚<lb/>
山曉風净寒江流何當駕飛車都宴崑崙丘塵埃滿腥<lb/>
腐朝莫同蝣蜉<lb/>
暘谷上寒日影射扶桒枝瞬息及中天流光迅難持人<lb/>
<pb n="KR4h0082_SBCK_001-2b"/>
生百年内昻昂何所施孤鴻東南征浮雲西北驰可怜<lb/>
万感身㑹合須臾期安得弄明月皎皎逺愛疑折花芙<lb/>
蓉浦蕩槳江漢涯優游以卒歲身名良不墮<lb/>
游雲蒼鱗穹閶闔不可呌徒令虎豹閑日月近輝耀濛<lb/>
濛八表塵隱隱万彚竅泯然一帰途伊誰執其要栖栖<lb/>
聖者徒礼楽懷窈眇閉門忍朝飢風雨深蓬蓼今年江<lb/>
海去光景短萤爝禾黍滿故墟閭巷餘返照揮絃送飛<lb/>
鴻今古入長嘨<lb/>
昔我適呉㑹日夕承歡顔髙堂楽起舞綵服何斒斕東<lb/>
潮洶波濤西湖翆煙鬟北帰餘十年謬跡通朝班家禍<lb/>
一朝集音容何可攀悲號蒼穹逈往亊思日艱命窮时<lb/>
亦迫志弱体自孱安得騰化術從君超人寰執手不忍<lb/>
訣臨風涕空潸<lb/>
<pb n="KR4h0082_SBCK_001-3a"/>
我晋君勿思君帰我當憶十年膠在漆一且各異城呉<lb/>
江激㣲波震澤起瞑色鵾鵬隔天地鴈鶩雜南北念我<lb/>
平生友愴恨摧胸臆獨看燕山雲歳暮日𥘉昃永言長<lb/>
風翔情寄南風翼<lb/>
　　　　九月十日接<lb/>
駕回因遊香山寺飲于西厓之上酒酣呈主人<lb/>
迎鵉北去迷風沙看山西來足煙霞蒼山朝含太古色<lb/>
長松百尺凌雲斜傑觀重楼炫金碧笑拍闌干倚天立<lb/>
出門却得望東山紅樹青杯乱秋色痛飲崩厓吸鯨川<lb/>
徑欲醉倒秋風前伹恨浮雲閉白日使我不得瞻青天<lb/>
忽忽今年負重九樹老山空復何有莫将身丗愧渊明<lb/>
縱有黄花無此酒<lb/>
　　　　奉和李秋谷平章宿西郊<lb/>
<pb n="KR4h0082_SBCK_001-3b"/>
春生騎吏飛塵外便斍髙情逺丗紛酒泛泉香清易列<lb/>
夢侵仙骨冷難曛珠生滄海还驚月鶴舞層霄不見雲<lb/>
无象太平今有象共欣良相遇明君<lb/>
　　王継斈<hi>叅政東平人</hi>
　　　　送華山隱帰西湖<lb/>
方士求仙入滄海十二城楼定何在金銅移盤露滿天<lb/>
琪樹離離人不采軒轅髙拱聖明居群仙真人左右趍<lb/>
青牛谷口迎紫氣白鶴洞中傳素書珊珊鳴珮星辰逺<lb/>
寂寂珠庭雲霧虚脩髯如漆古仙子玉林芙蓉染衣水<lb/>
九関高塞不可留帰去江湖種蘭芷山頭宫殿風玲瓏<lb/>
玄猱飛来千尺松間房誦經鍾磬響石壁題詩苔蘚封<lb/>
欲向君王乞祠禄安排杖屦来相從<lb/>
　　　　和馬伯庸見寄<lb/>
<pb n="KR4h0082_SBCK_001-4a"/>
待臣催講玉階西雲净觚稜曉色低天闢神州卑两漢<lb/>
地連竭石轉三齊含香晝永閑靑瑣視草堂深<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>紫泥<lb/>
㝡憶東山老松樹秋風應有鶴来棲<lb/>
長堤芳草遍滦河誰買扁舟繫樹槎金悵薰風生殿角<lb/>
昼楼晴霧宿詹阿万年枝上烏啼早九奏階前鳯舞多<lb/>
供奉老来文采尽詩壇昨夜又投戈<lb/>
　　　　送朱本𥘉住五隆<lb/>
官河新栁雪𥘉融仙客帰舟背楚鴻鉄杖昼間山似玉<lb/>
石搂人静水如空煑茶榻畔延徐孺燒薬炉邊覔葛洪<lb/>
天上雲多白鶴去子規何亊怨東風<lb/>
　○王儀伯<lb/>
　　　　和馬伯庸韻<lb/>
金馬門東畫省西千官花覆曙光低九莖芝盖雲衣合<lb/>
<pb n="KR4h0082_SBCK_001-4b"/>
百石銅盤露顆齊鹿柵巳營脩竹塢燕巢還𥙷落花泥<lb/>
上林伏日金桃熟鸚鵡來時不敢棲<lb/>
　○馬昻夫<hi>逹魯花赤</hi>
　　　　送僧<lb/>
逰遍囯廬紫翆峰片雲吹影浙江東曇華貝葉春三月<lb/>
布襪青鞋山萬重禅性若灰終有味機鋒掣電本來空<lb/>
問師此别知何處笑指天邊月正中<lb/>
　○曹子貞<hi>礼部尚書東平人</hi>
　　　　和趙子昻韻<lb/>
滦水橋邊御道西酒旗閒掛夕陽低春從緑樹隂中老<lb/>
雲𥙷蒼山缺處斉畫㦸遥臨青瑣闥紫騮觧惜錦障泥<lb/>
鵉皇自爲明時出冝傍上林髙處栖<lb/>
柳簇金溝蘸碧波雲深貝聞瞰重坡鳯凰曲奏鈞天樂<lb/>
<pb n="KR4h0082_SBCK_001-5a"/>
烏鵲橋通織女河萬井閭閻春浩蕩六街車馬曉坡陀<lb/>
山人素有林泉興奈此看明侍從何<lb/>
　○叚惟德<hi>㕘政河東人</hi>
　　　　登岳陽楼<lb/>
群江西來与天乎天壤巨浸開洞庭雄吞三湘隘七澤<lb/>
中蟠萬古君山青我行持節按廣海驛騎暫駐巴陵城<lb/>
巴陵城楼冠天下風軒月户雲霧屏平生夢想今始到<lb/>
危欄乍倚心魂驚𥘉疑太極渾未判日月往復凌空明<lb/>
又疑此丗墮物外弱水萬里環蓬瀛湖山得意有如此<lb/>
况乃佳客聮簮纓金盃浮動玉色酒滿懷清思春雲生<lb/>
魚龍掀舞怒濤起眼花落日揺青冥軒皇廣楽渺遺響<lb/>
芳洲宝瑟愁湘靈丹丘謫仙竟何許幾欲八表追遐齡<lb/>
孤心未了忠孝願敗念緑髪潜凋零聖神一視無逺迩<lb/>
<pb n="KR4h0082_SBCK_001-5b"/>
恩風化雨浹四溟尋常嘨聚大豕尓瘴烟一洗霜天清<lb/>
歸鞭咫尺覲慈母細語八千山水程孰能閑置若新婦<lb/>
正要磊落肝膽傾飲酣拂䄂下楼去忽听過鴈雲邊声<lb/>
　○李齊賢<hi>青州人</hi>
　　　　鳯不來韶州九成䑓作<lb/>
鳯不來遼東海髙䑓巳荒天未改當時别舜返崐丘如<lb/>
何一去三千載人間豈無青琅玕孤栖未必天霜寒致<lb/>
君堯舜我有術來儀好向宫庭間鳯兮鳯兮今當還<lb/>
　○張氷溪<hi>揔𬋩</hi>
　　　　贈醫士<lb/>
秘方肘後愈沉痾診脉端能継叔和更效叔㣲積隂徳<lb/>
不湏種否滿林多<lb/>
　○錢雪界<hi>萬戸</hi>
<pb n="KR4h0082_SBCK_001-6a"/>
　　　　寄隱空兼東詹景仁<lb/>
山間𥘉别記詩清笑我何癡老客情杜宇声中思去就<lb/>
蝸牛角上計輸嬴乆知丗慮非常道毎愧丹經未贖盟<lb/>
容我岩前助薪水也將琴劒掛神京<lb/>
　○叚天祐<hi>沐人</hi>
　　　　餞祝直清<lb/>
慷慨豪談髮指冠讀書不作腐儒酸類宫文斈多髙第<lb/>
祖道詞章盡逹官者述正宜登玉署敷陳長擬對金銮<lb/>
朔雲燕樹三千里淸夜思君嶺月團<lb/>
　○李兩山<hi>礼部侍郎番昜人</hi>
　　　　鬻孫謡<lb/>
白頣老翁髪垂領牽孫與客摩孫頂翁年八十死無恤<lb/>
怜汝孩童困飢饉去年雖旱猶未熱今年飛霜先殺菽<lb/>
<pb n="KR4h0082_SBCK_001-6b"/>
去年飢饉猶一粥今年飢饉無餘粟客謝老翁將孫去<lb/>
淚下如絲不能語零丁老病惟一身獨卧茅簷夜深雨<lb/>
夢回猶自誤呼孫縣吏催租正打門<lb/>
　　　　元日<lb/>
笋班玉立五雲階曾醉天家舞馬盃坐困庾楼分月乆<lb/>
明從堯殿帶春來洪鈞暖入官橋柳金鼎香傳驛使梅<lb/>
爆竹一声春夢曉沉香亭畔牡丹開<lb/>
　　　　上雷御史<lb/>
䑓上棲烏鸇曉寒朱簾雲静楚天寛星芒揺動龍阿劒<lb/>
霜氣横陳豸角冠苦透柏心風力勁清臨梅影雪痕乾<lb/>
渾源聞有傳家譜夜露心香借易看<lb/>
　　　　妙髙亭<lb/>
危亭新構客持觴雨浥䦨千面面凉煙外好山供水墨<lb/>
<pb n="KR4h0082_SBCK_001-7a"/>
風前老樹奏笙簧接天净緑秋江白着地<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>雲晚稻黄<lb/>
騕褭絲鞭歸興逸水晶宫殿桂花香<lb/>
　　　　次韻單徒提夆<lb/>
百蛮冠帶悉來庭九虎臨関萬雉城漢殿風馳十行詔<lb/>
唐藩雷動衆軍声海涵春育民膏澤雨施雲行天性情<lb/>
听得老癃扶杖語紫㣲垣畔泰階平<lb/>
　○呉養浩<hi>儒斈提㪯饒州人</hi>
　　　　象山山長岳仲逺美任<lb/>
象山天下秀中有陸公祠聖道開千載皇天粲二儀垣<lb/>
墻空草樹礼貌見尊彞雅有岳山長三年今在兹<lb/>
　○祝直清<hi>儒斈教授上饒人</hi>
　　　　和貫斈士月氐王頭飲器歌<lb/>
單于宝力寒映雪月氐髑髅飲冤血泥丸真人辝絳宫<lb/>
<pb n="KR4h0082_SBCK_001-7b"/>
麯生時能醉其骨閼氐夜悵浦萄香拍拍春霞灔秋月<lb/>
賢王起舞谷蠡歌傳動歡呼两耳熱燈前人影半闌殘<lb/>
燈後有燐巳明㓕持盃本爲澆嶙峋胡爲對此傷精魂<lb/>
弓蛇猶能致惑疾智瑶豈是無心人頭顱如許當速朽<lb/>
生擒誤入仇家手忍將鳴鏑射頭曼吁嗟降王尓何有<lb/>
後來漢使諾水東猶待留犁撓盟酒<hi>漢時冐頓造響箭</hi>
<hi>弑父頭曼又伐月氐王以頭骨爲飲器漢宣帝遣使以</hi>
<hi>留犂撓酒与胡王盟於諾水之東谷鹿蠡平</hi>
　　　　二畫<lb/>
断岸蒼煙喬木小橋野店村春一曲晚風樵唱翛然林<lb/>
下相逢<lb/>
曡嶂半空懸瀑平林隔岸層䑓風雨一川煙浪扁舟何<lb/>
処帰來<lb/>
<pb n="KR4h0082_SBCK_001-8a"/>
　○上官伯圭<hi>安仁人</hi>
　　　　上秦王伯顔太師右丞相<lb/>
今代麒麟苐一功勲王師相錫秦封作為霖雨三農望<lb/>
旋轉乾坤万囯宗龍虎䑓前春盎盎鳯皇池上日溶溶<lb/>
曵𥚑舊是王門客又侍金銮入九重<lb/>
　○祝元美<hi>上饒人</hi>
　　　　贄王從義御史<lb/>
志士身未逹端居若无為一朝立清要掃决浮雲披王<lb/>
君北方彦絢練丹鳯姿經綸有術業大莭能素持青騘<lb/>
入南䑓白東晨霜飛惟時揔六聀百聀不敢堕鷹鸇擊<lb/>
霄漢鴞獍安得窺苦心在庠序勉励廉有遺春秋嚴大<lb/>
祀礼数摧毫厘温然載言笑匪怒伊教之青青歌子衿<lb/>
荒穢乆不洽明公欲振廢恩乂當兼施吾儒貴𥙷报豈<lb/>
<pb n="KR4h0082_SBCK_001-8b"/>
直分寸禆胡爲往庶役猥吏令得欺以兹失生遂衣冠<lb/>
困塗泥何當復其徭庶使廻澆漓神駒一超越駑馬思<lb/>
驅馳芻蕘倘可問風俗期當移我生万山中耕鑿甘自<lb/>
恰奈何苦墮突雞犬不得栖遂令布衣士何由食山薇<lb/>
弹冠出岩壑逝拯斯民疲浩歌視行雲白日廻精輝明<lb/>
公一攬轡慷慨投兹詩<lb/>
　○周鈞山<lb/>
　　　　訪劉須溪<lb/>
西山一簾雨相對在雲邊取履今何代回頭恐是仙半<lb/>
生空四海一句可千年歸去龍須下桃花屋角煙<lb/>
　○李仲公<hi>安仁人</hi>
　　　　送洪教授<lb/>
忠宣盛澤餘孫子分教如今住柳州此心仞不異孔孟<lb/>
<pb n="KR4h0082_SBCK_001-9a"/>
何俗莫可回商周玉堂金馬自兹始九疑三湘因得遊<lb/>
蛮客舟車過如織安書時遣到蠙洲<lb/>
　　　　題呉間二齊老堂<lb/>
斉老斉老人斉老多少丗人斉不老史家父母昔斉老<lb/>
呉家父母今斉老當年落筆山岳光三百餘年帰此堂<lb/>
秋塵如煙隔精彩白髪眼明猶再拜<lb/>
　○梁彦中<hi>儒斈提夆</hi>
　　　　公餘<lb/>
山郭䔥踈似野居公餘經史足相娯雨声喧寂雲來往<lb/>
嵐色淺深煙有无畏酒乆閑頭上帽苦吟頻鑷鏡中鬚<lb/>
茅亭閑掩無人到卧听風簷鳥雀呼<lb/>
　　　　春晝<lb/>
溪水揺光動粉墻雲山倒影蘸吟觴一庭芳樹清隂薄<lb/>
<pb n="KR4h0082_SBCK_001-9b"/>
千尺遊絲白日長風細柳塘鶯語滑泥融花逕燕飛忙<lb/>
乾坤俯仰窺難盡花柳無情種種香<lb/>
　　　　龍門<lb/>
天險難非禹鑿功坤靈闢此一何雄翠鋒傍矗双棖峻<lb/>
白浪中穿一國通方馬奔崩路南北两鰲緾繞日西東<lb/>
神扄求壯三都勢逈壓崤亟百二重<lb/>
　　　　旅懷䢶孟昌道韻<lb/>
幽䔵凝露泫如啼獨爱寒香滿竹扉信口詩成寕見悮<lb/>
怏心事過漸知非故山路逺音書少小院荅深好客稀<lb/>
誰慰荒寒一尊酒滿城風雨送春歸<lb/>
　○夏誠中<hi>安仁人</hi>
　　　　元日<lb/>
天門啓曙翠煙寒遥想新年聖体安蛮貊來朝修貢職<lb/>
<pb n="KR4h0082_SBCK_001-10a"/>
臣僚入覲集衣冠香浮蓂砌風𥘉静仗對薇垣露欲乾<lb/>
獻賦何年趍近宻金閨通藉未應難<lb/>
　○王秋江　上饒人<lb/>
　　　　次韻周君和<lb/>
贔負終風拂老懷陽春那得一枝來睢鳩不見周南化<lb/>
豺虎徒興王粲哀背冷極思簷外日耳聋難听地中雷<lb/>
翻思飛雪清冷處二十年前共㪯盃<lb/>
　　　　秃筆<lb/>
𬒳褐深居未出林摧殘豈信有如今抜毛本欲利天下<lb/>
秃鬢方知負此心老死不歸刀吏守平生當得近臣簮<lb/>
斯文功在終難泯月裏東君有好吟<lb/>
　○王虚白　上饒人<lb/>
　　　　贈人<lb/>
<pb n="KR4h0082_SBCK_001-10b"/>
　　　　　邵武玉佩傳光甫之未有子也病疫將死<lb/>
　　　　　妻何嚙指瀝血請身代夫死以延其嗣翌<lb/>
　　　　　日何卒而光甫活今六十年其子好舌遵<lb/>
　　　　　治命迁何柩合葬<lb/>
淋漓血指疾呼天一篆才通涙徹泉厲鬼有靈當兩活<lb/>
史書無愧可千年龍津沈水劒重合頭破秦庭璧自全<lb/>
勿謂彼蒼无老眼書香一脉一氶傳<lb/>
　　　　贈地理人<lb/>
知君再丗挾囊青我亦能知造化倩好在主人方寸地<lb/>
渠家代代有公卿<lb/>
　○蔡九思　上饒人<lb/>
　　　　訪太玄天師<lb/>
飛車擁盖下三神曠視斉州九點塵黄石谷城千載意<lb/>
<pb n="KR4h0082_SBCK_001-11a"/>
翠壷蓬岳四時春嵩髙海阔丹書逺地闢天開紫氣新<lb/>
見說桃花紅万樹扁舟來问武陵津<lb/>
　　　　雜興<lb/>
欎欎桒与柘環圃俱凄凄采之楽蚕飢復見靑滿枝廣<lb/>
疇稻苗多種之恐遟遟蚕婦与老農何甞一觧眉芳春<lb/>
各載酒競覩羣葩竒錦衣与稻粱辛苦元不知<lb/>
鵉鵬与騏驥迹逺識者稀<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鶴与鷦鷯或亦摩天飛和<lb/>
鳴相上下惜无養由基閉門思古人玩物真何爲聖賢<lb/>
不我欺千載還相期<lb/>
　○張伯逺<lb/>
　　　　餞祝直清<lb/>
朝餐狙林橡夕飲虎窟泉幽棲豈不逸於道為未全是<lb/>
以少㣲星含輝麗中天雲蘿謝招隱冠帶趍興䝨魯生<lb/>
<pb n="KR4h0082_SBCK_001-11b"/>
賛制作啇老安疑然董子述徴験賈誼明經權盛徳有<lb/>
遭逢志士元棄捐長貧若忘丗一岀垂千年折枚楚山<lb/>
阿賦詩江水邊寂寞思古人中懷為君宣<lb/>
　　　　象山山長岳仲逺羙任帰浙<lb/>
石泉笙磬静微聞百尺蒼松立在門道斈宗風陸夫子<lb/>
故家遺澤岳王孫忠臣有後天心定治丗无爲聖教尊<lb/>
官序改迁従此上記曽師友渉渊源<lb/>
　○龔楚清<lb/>
　　　　送孟和卿平陽尋母<lb/>
杜羔念母心最苦豈意一朝逢澤潞母驚兒貌似乃翁<lb/>
兒抱母啼淚如雨五十孺慕朱夀昌刺血冩經毛髪蒼<lb/>
間関同州晚相見迎侍親興帰故郷人生百年一弹指<lb/>
母恩未報情曷已團栾樽前舞綵衣大勝丗間朱与紫<lb/>
<pb n="KR4h0082_SBCK_001-12a"/>
子行万里渉風沙誓不見母不還家兒今髪葉母應老<lb/>
道傍觀者還咨嗟臨川孟氏號雍睦家丗來此澶渊族<lb/>
婆娑老暮紫荆花料想春風依舊緑<lb/>
　○黄伯玉<hi>上饒人</hi>
　　　　贈相字<lb/>
倉頡紛紜巧思傳多君巧外更玄玄萬形一理推无尽<lb/>
試究庖義未畫前<lb/>
　○白仁壽<hi>上饒人</hi>
　　　　書亊<lb/>
大羮元无味大章夲希音音繁入人耳味美適人心是<lb/>
以保身難揣揣如臨深百戦苟一失勇氣未足欽今若<lb/>
不斈古後何法于今<lb/>
　○王子東<hi>上饒人</hi>
<pb n="KR4h0082_SBCK_001-12b"/>
　　　　採桒歌<lb/>
翻雲烏鴉影鬖髿颭風白燕双傞傞横波凝流歛螓蛾<lb/>
呉蚕飼餧飢則那十纎挽柔剪緑柯六幅暗露侵𥜗䋪<lb/>
饔飱驀誤晷隙過蚕飢葉稀寕不瘥千頭万緒豈敢吪<lb/>
終以暖亊期絲紽錦帷繍幌相婆娑人情好耕不厭多<lb/>
倚門刺紋來听歌載青載黄胡側頗樹間耳語慎勿哦<lb/>
万一出口他人訶纂纂桒葚如鳩何<lb/>
　　　　新春新月<lb/>
㪯頭見新月低頭過新年新年幾回新新月幾度貟錬<lb/>
石屑宝功難全娥能竊薬終孤眠夢中蝴蝶飛翩翩花<lb/>
草何意争春妍憂杞之憂逐夸顛无情有情怜不怜長<lb/>
星不飲酒宰牛不服田東風觧織千機錦要我來看在<lb/>
雨前<lb/>
<pb n="KR4h0082_SBCK_001-13a"/>
　　　　張洪崖神遊圗<lb/>
　　　　　洪崖即果老唐玄宗以玉真妃故洪崖去<lb/>
　　　　　之往來長安騎白騾名白雲携五童以酒<lb/>
　　　　　瓢詩卷書囊随之<lb/>
開元天子舊相知一笑曽縁降玉妃囊括無言玄自得<lb/>
瓢虚有酒醉同歸曉山殘夢清塵逺春圃靈苗白雪肥<lb/>
回首長安西日外神遊何處片雲飛<lb/>
　　　　和胡梅復白鷴<lb/>
若爲見月倍思家偶意名禽起句華拂羽增明聮縞袂<lb/>
綴冠合粲蹙嬌花朝尋暖草雲連谷夜擁寒坡雪載沙<lb/>
尺与鶴琴清作伴可能无夢繞烟霞<lb/>
　　　　中秋<lb/>
青天化作白玉盤棒出七宝玻瓈觴姮娥起舞太白醉<lb/>
<pb n="KR4h0082_SBCK_001-13b"/>
如此風流何可忘北斗酌取瓊河漿秋風製就芙蓉裳<lb/>
龍吟泓下虎嘨壑誰能着耳听嗁螿<lb/>
　○呉遜齋<hi>文譲龍溪縣尹</hi>
　　　　戊寅雪後和謝提斈韻<lb/>
鏞城正月雪𥘉霽賸得官閑吟嘨中萬國山河開夀域<lb/>
九霄風月播春融竹依柏樹増新翠梅與桃花间小紅<lb/>
王化盡无偏黨處故教冷暖揔相同<lb/>
　　　　新創暖閣謝小山韻<lb/>
未斈渊明去惟賢康節多人生貴眞正物育在中和待<lb/>
阙聽常選隨流創小窩静心无箇亊得趣付賡歌<lb/>
　○蔡舜謨<lb/>
　　　　呈鄧善之廵遊江東道<lb/>
白日千年天有定青冥萬里月无声相期逺大崇明徳<lb/>
<pb n="KR4h0082_SBCK_001-14a"/>
力賛雍熈荅聖明<lb/>
　　　　荅方漢杰<lb/>
雲舒黄道日光輝遺逸山林固未冝毎嘆劉蕡文字美<lb/>
獨怜徐楽䀻書遟艱難適足成吾亊叢挫何能䘮自期<lb/>
北極去天无咫尺滄溟到海有枝岐<lb/>
　○康秋山<lb/>
　　　　留别<lb/>
撥灰好共話冬闌莫歎无魚鋏便弹更爲梅花留半日<lb/>
勝如别後寄來看<lb/>
　○呉宜甫　文誼　内齋一所顔曰養正翰林<lb/>
　　　　斈士虞邵庵先生作記賦詩一首且夕自警<lb/>
養正深期徳日新詩書万卷友前人自脩巳是工程定<lb/>
熟讀方知意味真豹尚隠時文欲澤蠖於屈處義求伸<lb/>
<pb n="KR4h0082_SBCK_001-14b"/>
龜山屼屼千年在道脉綿綿一氣春<lb/>
　　　外齋一所顔曰斈思思斈進士張在中州判<lb/>
　　　　依記賦詩一首旦夕自警<lb/>
五典三綱與四維鳶飛魚躍貴真知霜前㰖实甘回味<lb/>
雪裏梅花不受緇家在先儒文獻里生逢<lb/>
天子聖明時惕然起立晴䆫下題作斈思思斈詩<lb/>
　　○方寒巖<lb/>
　　　　别館<lb/>
别館数孤路無聊謾坐窮長年人亊外求夕客懷中无<lb/>
酒睡難着有書貧不同衾寒起附火挑撥幾星紅<lb/>
　○楊原巖<lb/>
　　　　九日過大勝関宿黄陂小飲<lb/>
瘦藤髙樹欎荒寒细路懸崖重險艱征戦幾何餘白骨<lb/>
<pb n="KR4h0082_SBCK_001-15a"/>
郷関如此隔青山驛亭帶暝人争聚澤囯經秋鴈自还<lb/>
滿月黄花一盃洒人生何地不開顔<lb/>
　○姚江村<lb/>
　　　　大愚寺即亊<lb/>
雷公逐龍度松丫急雨横穿日脚斜開戸不知渠水滿<lb/>
一時浸倒玉簮花<lb/>
　○方景山<lb/>
　　　　雜詠十首<lb/>
反哺烏曰慈食母桒名惡如烏莫如桒人心當自斍<lb/>
馬舞睨禄山猴朝識朱温人豈不若獸変故輒負恩<lb/>
鵾鵬奮雲霄尺鷃棲野草物各適其夭夫豈論大小<lb/>
蜂房開户牖蟻穴有官守究竟物皆然夢幻君知否<lb/>
小哉蛮觸戦鄙甚蛙龜怒逹人能大觀夲以和平故<lb/>
<pb n="KR4h0082_SBCK_001-15b"/>
瑞丗鳯鳴陽司晨雞鳴丑呶呶取人憎亂蝉合緘口<lb/>
蚕蠒毎利人蛛網偏害物利害夐不同其間僅絲忽<lb/>
猿啼不窺䆫牛馴常露地伏虎与降尨此理元无二<lb/>
觧牛中肯綮相馬外<graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>黄従知得三昧意到形自忘<lb/>
蟻封罅隙地蛙井咫尺天那能致廣大此道誰為傳<lb/>
皇元風雅卷之一<lb/>
</p>
<p>
</p>
  </div>
</body>
</text>
</TEI>
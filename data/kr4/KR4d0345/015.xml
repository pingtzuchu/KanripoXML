<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十五</head>
    <p>
<pb n="KR4d0345_WYG_015-1a"/>
欽定四庫全書<lb/>
　文溪集巻十五　　　　　宋　李昴英　撰<lb/>
　　七言律詩<hi>上</hi>
　　　送高禮部不妄知嚴州<lb/>
從來直氣勁摩空又吐忠嘉忤九重指斥分明人所忌<lb/>
去留諄複上能容淸風慨慕桐江釣異渥新疏竹使筒<lb/>
熊軾一行聊復爾羽儀禁路要䕫龍<lb/>
　　　別陳霆<hi>并序</hi>
<pb n="KR4d0345_WYG_015-1b"/>
　　　　永福陳霆客鐵菴方公之館見謂淸謹予送<lb/>
　　　　公之喪至浴日亭下餞以小詩<lb/>
政喜論文子遽歸扶胥之口訪韓碑吟篇佳處南游得<lb/>
行李輕如始至時石友秉心終可托鐵翁具眼逺相期<lb/>
勉旃辦取蘭闈捷四六供官且放遲<lb/>
　　　羙廣帥趙平齋拓貢院<lb/>
圍棘千間手拓開帥幢元是箇中來前峰卓卓尖如筆<lb/>
正路堂堂穩踏槐自此鵠袍容萬士渾然龍化出倫魁<lb/>
<pb n="KR4d0345_WYG_015-2a"/>
南州盡説明年好依舊科名得上台<hi>癸丑菊坡翁登科</hi>
　　　送循倅黄必昌之官<lb/>
好風佳月説龍川人喜新來别乘賢才儘優為千里式<lb/>
學今有用四書全黄門祠下揮唫筆丞相嶺頭先着鞭<lb/>
莫但俛睂銜紙尾忍教田里苦顚連<lb/>
　　　白雲登閣<lb/>
白雲捧擁到危巓傑閣翬飛倚半天谷響頗疑吟木客<lb/>
潮囘坐見變桑田幾重山隔幾重海一日身閑一日僊<lb/>
<pb n="KR4d0345_WYG_015-2b"/>
眞樂無如㑹心處林花野鳥亦欣然<lb/>
　　　雲關觀月<lb/>
山間未晚先得月料想城中見較遲海吐銀蟾漸呈露<lb/>
林垂翠影早參差孤輪涵澗安禪處明鏡當空沉籟時<lb/>
夜半衰翁猶獨坐淸光吸盡入詩脾<lb/>
　　　登峽山疾風甚雨<lb/>
長風吹裂碧雲堆捲取銀河瀉下來雨攪犀潭千尺浪<lb/>
煙遮龍窟一聲雷松翁偃蓋巖隈立猿女穿蘿洞裏囘<lb/>
<pb n="KR4d0345_WYG_015-3a"/>
舊事蘭亭好拈出婆娑溪曲共流杯<lb/>
　　　峽山飛來殿<lb/>
龍門鑿破碧天池呈佛高峯插翠微對岸鐘聲猶隱耳<lb/>
御風簷角尚如翬二神擇地非着相雙錫騰空向上機<lb/>
此境世間如更有安知古殿不重飛<lb/>
　　　峽山全淸閣<lb/>
無塵明鏡太玲瓏匣向周遭紫翠中地有仙家雲母石<lb/>
天然上界水晶宫通宵如晝溪頭月盛夏囘秋竹罅風<lb/>
<pb n="KR4d0345_WYG_015-3b"/>
萬斛客愁都盪盡一杯聖酒畫欄東<lb/>
　　　同劉朔齋游白雲寺二首<lb/>
衝暑登高人所憚雲韓龍孟樂相從眼窮溟海九萬里<lb/>
身在蓬萊第一峯潮長嶼低帆勢急山廻路曲樹隂重<lb/>
日斜移席臨池飲戲掬淸泉解酒容<lb/>
　　　其二<lb/>
勘破禪家最上關掀髯朗笑響千山海門正湧冰輪出<lb/>
昏鼓先催玉節還獨上層巓風浩蕩歸沿小澗石孱顔<lb/>
<pb n="KR4d0345_WYG_015-4a"/>
尋幽本是閑人事聊復分君半日閑<lb/>
　　　送張子元班見<lb/>
笑掇巍科是管君等閑馬上换京官扶摇九萬從今易<lb/>
植立千年自古難多辦衣裘禦風雪𦂳操維柂過瀧灘<lb/>
中朝知舊如相問試把吟篇舉似看<lb/>
　　　和廣帥宋自牧勸駕韻<lb/>
天將造榜放秋晴南國新逢運㑹亨障礙洞開來試者<lb/>
計偕穩送上華京主人况是梅花宋寓客漸非日色程<lb/>
<pb n="KR4d0345_WYG_015-4b"/>
面見河南已分曉佇聆魁捷響仙城<lb/>
　　　西樵巖<lb/>
巨石巻阿駕半天樵山風景豈虛傳水簾不捲四時雨<lb/>
丹竈空凝萬古烟印石尚存烏利跡問誰曾識紫姑仙<lb/>
我來遊遍登雲谷更借山僧半榻眠<lb/>
　　　送都運陳煒以煩言去<lb/>
鐵漢從來去就輕當年烏府樹風聲福星臨分人安樂<lb/>
濁世如泥志㓗淸祠命忽傳姦吏賀歸裝絶少擔夫驚<lb/>
<pb n="KR4d0345_WYG_015-5a"/>
退菴本愜家林興父老攀轅却有情<lb/>
　　　碧霄<lb/>
未到白雲先碧霄瘦藤支我上山腰煙横逺樹醉眸豁<lb/>
竹引淸泉塵慮澆酒滴松根和露飲茶烹石鼎抱茅燒<lb/>
平生不被利名鎻半掩柴扉聽晩樵<lb/>
　　　送李尉興龍之海豐任<lb/>
書味無窮得屬厭待𤓰六載不辭淹乃心雅欲親諸老<lb/>
初筮惟知守一廉毋縱彎弓獵雞犬謹防暴客起魚鹽<lb/>
<pb n="KR4d0345_WYG_015-5b"/>
同鄉同姓鍾情處酌別中秋吸玉蟾<lb/>
　　　送舶使孫叔諧東歸<lb/>
蓴鱸高興趂新秋帆腹吞風湧去舟萬寳集登天子庫<lb/>
諸蠻遮泣海山樓世間顚倒是非夢達者逍遥得失侯<lb/>
歸到家林定重九團欒杯酒菊花浮<lb/>
　　　宴鳴珮亭和趙漕韻<lb/>
數尺飛泉漏隔城寒巖㘭處落琮琤懸知勝境無塵到<lb/>
却訝晴天作雨聲一歃不容貪者飲兩峰宜着醉翁行<lb/>
<pb n="KR4d0345_WYG_015-6a"/>
此泉千載因人重曾識光風霽月淸<lb/>
　　　送三舉人<hi>并序</hi>
　　　　已酉鄉貢鄰曲得三士甚為之喜玉帳鹿宴<lb/>
　　　　有詩已即席和二首歸而別成一首贈三傑<lb/>
　　　　之行<lb/>
銅蟾滴硯不曾晴命到通時文乃亨善射定知楊破的<lb/>
力耕必穫稼如京錦旗門巷誇聨薦椽筆春闈又中程<lb/>
擢第三人如下問定將四字語元城<lb/>
<pb n="KR4d0345_WYG_015-6b"/>
　　　贛學鄉飲禮成二首<lb/>
風化之原出泮芹飲循儀禮豆籩陳國中推擇爵齒徳<lb/>
堂上獻酧介僎賔主一敬存容自肅歌三樂備意相親<lb/>
粲然應接非觀美所望今人様古人<lb/>
　　　其二<lb/>
無譁觀者也深衣古典如迂效頗奇放出曦輪行事日<lb/>
飛來捷幟序賔時俎陽便覺春流暢拜爵潛教俗轉移<lb/>
此禮重行應易易邦人耳目熟威儀<lb/>
<pb n="KR4d0345_WYG_015-7a"/>
　　　送子先賢歸南海<lb/>
束書相伴到江西我尚濡留子遽歸輪角難生催別斚<lb/>
刀頭欲折為斑衣功名有分須如意學問無窮更造微<lb/>
若到家林遇奴輩先教拂拭釣魚磯<lb/>
　　　寄贈竹隱李聘君<lb/>
圓沙有此隱君子短褐枯笻自一邱安樂窩中寛宇宙<lb/>
逍遥游處眇公侯逢人皆喜一無忤於世何求百不憂<lb/>
種徳已深天必報大兒玉立最淸修<hi>翁長子春叟三薦於鄉名士也淸修</hi>
<pb n="KR4d0345_WYG_015-7b"/>
<hi>可敬</hi>
　　　　按通志聘君名用字叔大東莞人少孤侍母<lb/>
　　　　雖盛暑未嘗去巾襪徳器凝重造次必以規<lb/>
　　　　矩初業科舉及讀周程諸書即棄之杜門潛<lb/>
　　　　心理學者將三十年人稱竹隱先生公聞其<lb/>
　　　　賢就見與語出語人曰吾今乃見有道君子<lb/>
　　　　嘗著論語解究明伊洛奥㫖以遡洙泗之源<lb/>
　　　　學者傳習之公進其書於朝詔授校書郎不<lb/>
<pb n="KR4d0345_WYG_015-8a"/>
　　　　受遷承務郎以旌其高安貧樂道無求於世<lb/>
　　　　理宗御書竹隱精舍額賜之祠於邑學<lb/>
　　　同劉朔齋游蒲澗謁菊坡祠<lb/>
曉隨絲轡飯僧坊丞相祠堂一瓣香試問神仙蒲九節<lb/>
何如名德菊孤芳高山仰止堪模楷百世聞之尚激昂<lb/>
我輩此來深有意豈專泉石癖膏肓<lb/>
　　　蒲澗滴水巖觀瀑<lb/>
與可人游五四并快風吹面洗炎蒸鹿巡夾道千章木<lb/>
<pb n="KR4d0345_WYG_015-8b"/>
猿掛垂崖百尺藤石室横琴淸振玉壺瓢酌水冷調冰<lb/>
瀑簾雨後籠山濶不許塵埃俗耳聽<lb/>
　　　送鑒師住靈洲寺<lb/>
少年芹泮也儒冠底事緇袍染異端孤島一燈開佛屋<lb/>
長身七尺占僧單鐘鳴魚叩隨縁過棹舞鷗飛取次看<lb/>
亭下聽經黿在否石欄摇影碧波寒<lb/>
　　　贈海珠湛老<lb/>
也曾勘破到風幡坐得形枯鬢早斑神子指為眞鐵漢<lb/>
<pb n="KR4d0345_WYG_015-9a"/>
江神幻出小金山華亭浪急翻船入葱嶺雲深挈履還<lb/>
香燼未寒行道處蕭森翠竹䕶禪關<lb/>
　　　送廣東憲陳均二首<hi>并序</hi>
　　　　邱漕陳知章抑平民為猺且就刀鋸陳公伸<lb/>
　　　　其枉全活甚衆反為所誣遭劾而去<lb/>
十五年間再繡衣幡然一出浩然歸囹空但欲全人命<lb/>
網打誰能避禍機壬巧交攻邪害正丁錢奏免是成非<lb/>
離亭父老遮如堵莫駐春江去棹飛<lb/>
<pb n="KR4d0345_WYG_015-9b"/>
　　　其二<lb/>
我如越雪致狺狺此事牽連亦到君久矣浮名等蠻觸<lb/>
付之公論定蕕薰四知誰不推楊震三已何曾損子文<lb/>
甚欲一行陪祖帳萬山遥隔幾重雲<lb/>
　　　黄士奇㳂檄送其雙親歸閩以詩送之<lb/>
佳哉茂士頗圓機頻到蕭齋對塵揮官長見知因職業<lb/>
人生最樂有庭闈東山至寳身當惜伯玉中年力去非<lb/>
一事説來眞可敬來裝罄矣貸金歸<lb/>
<pb n="KR4d0345_WYG_015-10a"/>
　　　贈曾士倬用許廣文韻<lb/>
里閈如君苦績文幾年良玉困炎崑鶚書快甚催隨計<lb/>
鶴髪忻然慰倚門袍緑光華應分有汗青久逺要名存<lb/>
江頭目送西行棹驚起驪龍渴睡昏<lb/>
　　　送演姪三首<hi>并序</hi>
　　　　演姪自建來省侍寧化尉闕到將之官作詩<lb/>
　　　　警之<lb/>
少年政要識艱難受國恩深早一官着力莫孤先世望<lb/>
<pb n="KR4d0345_WYG_015-10b"/>
從頭細把四書看金蘭益友眞同志菽水慈親曲盡懽<lb/>
學取老夫窮意思免敎人指袴繻紈<lb/>
　　　其二<lb/>
五常百行異其名腔子源頭一箇誠數馬似愚寧過謹<lb/>
懸魚雖矯却眞清寛和愛衆衆同愛驕倨輕人人所輕<lb/>
詩好何如勳業好旂常元不載詩聲<lb/>
　　　其三<lb/>
一同休戚尉相關肉食那容職曠瘝驗視難眞防木刻<lb/>
<pb n="KR4d0345_WYG_015-11a"/>
追擒易誤戒弓彎千尋樹看萌芽始萬里行從跬步間<lb/>
大抵窮通皆定分炎門邪徑莫躋攀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十五<lb/>
</p>
<p>
</p>
  </div>
</body>
</text>
</TEI>
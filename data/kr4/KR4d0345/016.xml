<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十六</head>
    <p>
<pb n="KR4d0345_WYG_016-1a"/>
欽定四庫全書<lb/>
　文溪集巻十六　　　　　宋　李昴英　撰<lb/>
　　七言律詩<hi>下</hi>
　　　子先宗友試蘭省送以小詩<lb/>
毫端五色織成章皎皎淸標月照梁再戰文場推定霸<lb/>
一經書法首尊王鞭揚庾嶺梅花早梯上寒宫桂籍香<lb/>
師道自居吾豈敢所期竹帛逺流芳<lb/>
　　　北山證果寺<lb/>
<pb n="KR4d0345_WYG_016-1b"/>
久聞北寺最淸幽因看花田遂一游近國好山半煙雨<lb/>
參天喬木幾春秋香凝永晝添談柄風送長松爽茗甌<lb/>
此境今纔逢我輩不留詩去鶴猿羞<lb/>
　　　羅浮國醮<hi>并序</hi>
　　　　昔下元日朝廷遣使齎香建醮有五雲呈瑞<lb/>
霓氅蹁躚拜玉宸發揮道徳五千文步虛夜半千山月<lb/>
朝斗空中五色雲風雨若時昌國運乾坤齊夀祝吾君<lb/>
賢侯方寸精誠積散作豐湖叶氣薰<lb/>
<pb n="KR4d0345_WYG_016-2a"/>
　　　羅浮飛雲頂<lb/>
山行頗覺思悠然游遍仙家㡬洞天登見日亭風刮面<lb/>
立飛雲頂月齊肩稚川翁有燒丹竈景泰師留卓錫泉<lb/>
我得眞人金石訣無求自可享長年<lb/>
　　　羅浮峒長寳谷王寧素送藥瓢<lb/>
久矣深山煉鶴形聞呼峒長又逃名斷崖怪木人稀跡<lb/>
亂石奔泉澗有聲劔定通神收古匣棋聊供玩戲紋枰<lb/>
藥瓢解贈寧無意重到孤菴論養生<lb/>
<pb n="KR4d0345_WYG_016-2b"/>
　　　贈雲峰演菴主<lb/>
一菴移向白雲堆檜栢參天少日栽頗怪髪如金線様<lb/>
想曾眼見鐵橋來佛粘土壁煎茶供客對蒲團取芋煨<lb/>
却笑老盧懷鉢走只因説出鏡非臺<lb/>
　　　題羅浮冲虛觀化緣疏<lb/>
仙去千年重此山不禁風雨屋摧殘金能點化空談易<lb/>
錢欠通神着力難支厦終非一木了成裘未免衆毛攢<lb/>
洞天有分人人到輪奐峩嵯起筆端<hi>寳祐乙卯峒長黎道静住持冲虛觀</hi>
<pb n="KR4d0345_WYG_016-3a"/>
<hi>求詩化緣修造輪奐一新</hi>
　　　送湛師囘羅浮花首山<lb/>
翩然拂袖忽然囘帶得羅浮面目來乞食又還雙足蠒<lb/>
坐禪豈是寸心灰故依花首從三靖旋摘茶芽供一杯<lb/>
蘭若苦空君不厭可能為我掃蒼苔<lb/>
　　　秋試已近用韻勉兒輩<lb/>
鄴軸輪囷數世藏乃翁曾讀被龍光詩書有種芥拾紫<lb/>
科舉催人槐落黄學到自然名盛大文工更要理深長<lb/>
<pb n="KR4d0345_WYG_016-3b"/>
歲當酉戌吾家旺月府先敎竇桂香<lb/>
　　　送黄提幹赴班<lb/>
不枉金閨貯一賢唱名重見冕旒前省闈見説第三賦<lb/>
選調猶遲十八年據實語人南嶠事無多行李浙江船<lb/>
壺山羣彥官今緊直諒如今合茹連<lb/>
　　　送恩平潛使君還里二首<lb/>
風流太守作春遊到處恩波浩蕩流懷綬故鄉需上日<lb/>
移舟別浦趂中秋聲歌洋溢行人口書翰縱横健筆頭<lb/>
<pb n="KR4d0345_WYG_016-4a"/>
識面雖新心頗熟慇勤話別送歸舟<lb/>
　　　其二<lb/>
五載南州屈重名活人一段是歸程兩州曾喚兩蘇起<lb/>
孤節要師孤竹淸合有鋒車催赴闕不應畵㦸又專城<lb/>
閑身已决深山底千里猶能共月明<lb/>
　　　夀張新班<lb/>
喜氣稜稜肖紫巖向來石燕毓竒男九十<hi>平聲音旬</hi>入相今<lb/>
纔半七日為人恰後三<hi>正月十日生</hi>籍濕金閨穹地步椒香<lb/>
<pb n="KR4d0345_WYG_016-4b"/>
玉斚盎春酣赤松須待功名遂蒲澗淸泉墨菊潭<lb/>
　　　送次兒解試<lb/>
四度牋名達帝聰<hi>國子監中者一臺諫及者三</hi>布衣便有此遭逢吾<lb/>
家積慶為心印一戰收功在筆鋒舉子頭塲關薦鶚時<lb/>
文手段要屠龍庭前手植森森桂飛捷今秋好事重<lb/>
　　　紀事保林尉韻<hi>并序</hi>
　　　　保昌尉陳知章權廣倅捕南海平民為猺賊<lb/>
　　　　凡三十人獄將具余作劄子露香告於天而<lb/>
<pb n="KR4d0345_WYG_016-5a"/>
　　　　後達於帥閫不行其言又以公狀達於憲臺<lb/>
　　　　逺檄循倅潛君審之而後獄得少緩林尉汝<lb/>
　　　　沆有詩用其韻云<lb/>
淸晨風日闢群隂一紙三熏上帝臨或者貪功頻滑手<lb/>
毅然奮筆特誅心寃辭賴有由言折聖世難施漢法沉<lb/>
此舉豈謀身禍福秪憐無罪縶南音<lb/>
　　　聞禠閣職免新任之報二首<lb/>
逺民寃甚草菅芟抗論公庭出至諴且喜一方全性命<lb/>
<pb n="KR4d0345_WYG_016-5b"/>
何妨三字減頭銜機關平地藏深穽仕宦伶人視戲衫<lb/>
五遜州符今免矣幅巾藜杖可松杉<lb/>
　　　其二<lb/>
狂妄孤臣罪有餘三年三度掛丹書群兒過計愁郎罷<lb/>
外物浮名總子虛只是儒酸眞面目不題道號混樵漁<lb/>
親朋欲語澆敎醉休與時人定毁譽<lb/>
　　　送族子春叟游西廣<lb/>
鳯出丹山定九苞桂林要揀一枝巢久聞巖竇須幽討<lb/>
<pb n="KR4d0345_WYG_016-6a"/>
不是豪人莫汎交鶴髪頻將安問寄螢牕勤把舊書抄<lb/>
功名到底還堅志崛起新豐一草茅<lb/>
　　　後峒月溪寺<lb/>
森森杉檜鬱相繆散策何妨逐勝游梵宇莊嚴傳浙様<lb/>
碧池蕩漾納泉流將軍嬴得山林在衲子多因粥飯留<lb/>
眼界雖云欠軒豁晚凉宜酒且夷猶<lb/>
　　　送荃翁張端義之惠陽<hi>并序</hi>
　　　　張荃翁太湖人端平雷變上疏直言謫居曲<lb/>
<pb n="KR4d0345_WYG_016-6b"/>
　　　　江往來韶廣間後又以言忤當路者謫化州<lb/>
　　　　終焉<lb/>
吹面東風竪緑簔詩翁七十醉婆娑放懷自號天隨子<lb/>
知我無如春夢婆吟有小奚磨破硯臥看赤脚踏行窩<lb/>
太湖爭似黄灣濶高浪粘天獨笑過<lb/>
　　　即席和人韻送荃翁<lb/>
詩似油翁背注油知音世有幾荆州乍寒乍暖方榆火<lb/>
無米無錢只葉舟客况可堪今老大人生何必盡封侯<lb/>
<pb n="KR4d0345_WYG_016-7a"/>
津亭且莫匆匆去萬斛春醪任拍浮<lb/>
　　　送李路鈐萬入京<hi>有序</hi>
　　　　路鈐李萬建安人邱漕以梅州辟之不受<lb/>
運厄南州暴吏專鶡冠却有好官員捕猺怕損平人命<lb/>
製錦盡除常例錢枘鑿一言辭辟郡胷襟三略合籌邉<lb/>
景文匹馬長相過我愧才非玉局仙<lb/>
　　　和心字韻送林尉公琰校文<lb/>
鵠袍忙立老槐隂爭望文星早照臨稱物衡無高下手<lb/>
<pb n="KR4d0345_WYG_016-7b"/>
别形鑑有是非心品題豈逐朱衣轉沙汰何妨苦海沉<lb/>
將見賢書協輿論眞才到此遇知音<lb/>
　　　蒲澗和東坡韻<lb/>
四時冰柱濕風前絶頂飛來一泒泉瘦蔓相牽根太古<lb/>
蒼崖特立探長天竈荒孤鶴尋遺跡寺老幽禽闖坐禪<lb/>
閑日頻游歸復夢結廬曾許躡坡僊<lb/>
　　　蒲澗山行宿景泰呈諸友人<lb/>
蒲根採得汎金船滴水巖前且地僊造物添支閑歳月<lb/>
<pb n="KR4d0345_WYG_016-8a"/>
上恩不與好山川意行芳草迷丹竈旋摘新芽撥澗泉<lb/>
欲雨還晴便登覽更消一宿白雲巓<lb/>
　　　四月十五游僧寺<lb/>
今日快逢僧結夏不妨乘興扣禪扉山垂逺瀑溪聲急<lb/>
風捲痴雲雨脚稀嚢錦詩成僧借看紋楸棋落鳥驚飛<lb/>
此來莫訝凭欄久傑閣新成拂翠㣲<lb/>
　　　代送邱漕廸嚞<lb/>
假帥如公自古無邦人久矣望鋒車政聲難掩諸公説<lb/>
<pb n="KR4d0345_WYG_016-8b"/>
明主周知萬里餘豹尾雞翹那欠此蓴羔鱸鱠且歸歟<lb/>
江頭鼓動江船去喜氣歡聲動里閭<lb/>
　　　用人韻送梅糾梁現<lb/>
征鞍風軟踏香塵又送斯人南海瀕糾郡正資賔畫重<lb/>
洗寃須放筆頭春勉期聖處功夫到肯學世間兒女顰<lb/>
五瘴由心今一洗笑渠辟瘴嚼人頻<lb/>
　　　送舶使周申<lb/>
堂堂山立舊朝簪久屈清流督獻琛風趕連艘出獅國<lb/>
<pb n="KR4d0345_WYG_016-9a"/>
浪吹殘句到雞林平生不隔同年面中歲難禁惜別心<lb/>
歸見耆英定相問只言閉戸萬山深<lb/>
　　　贈宋省元巍薦經義<lb/>
　　　　宋秉孫廣帥慈之子也治周禮義<lb/>
傑作傳來見一班少年筆力老孱顏根源有學皆堪味<lb/>
首尾無瑕孰敢刪工要前篇人易取説須兩段意相關<lb/>
森森天骨晶光縹去必軒騰十二閑<lb/>
　　　八月驟寒<lb/>
<pb n="KR4d0345_WYG_016-9b"/>
秋欲中分暑更袢金風崛起便成寒桃笙夜展猶嫌執<lb/>
狐向朝披便怯單翻手炎凉眞可笑循環造化果無端<lb/>
老來一任添霜縷寒暑難磨只寸丹<lb/>
　　　中秋無月<lb/>
已孤前度一中秋滿望今宵月下游藥杵放閑靈兎懶<lb/>
鏡奩掩却素娥愁知誰有術擎梯取枉費當年弄斧修<lb/>
天靳清明毎如此樽前休恨翳雲浮<lb/>
　　　示兒用許廣文韻<lb/>
<pb n="KR4d0345_WYG_016-10a"/>
斐然狂簡不知非席㡌何時免誚譏官様詞章惟典雅<lb/>
心腔理義要深幾各隨鵬鷃高低適一笑雞蟲得失微<lb/>
偶未成名兒勿恨我方追悔蹈文闈<lb/>
　　　鑒空閣<lb/>
鑒空閣上賞僧軒祗樹深開不二門一水横流界平野<lb/>
數峯突起補前村舟來舟去人多事潮落潮生岸有痕<lb/>
鎭日長閒輸老衲倚笻獨坐古榕根<lb/>
　<lb/>
<pb n="KR4d0345_WYG_016-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集卷五</head>
    <p>
<pb n="KR4d0345_WYG_005-1a"/>
欽定四庫全書<lb/>
　文溪集卷五　　　　　　宋　李昴英　撰<lb/>
　　題跋<lb/>
　　　題潛守黄連傳<lb/>
雪巖潛君起傳黄連以其味苦而能愈疾猶言忠而能<lb/>
救缺遺也然苦易厭忠易踈古今同一病此佳傳可藥<lb/>
天下後世豈但體物游筆力而已哉予嘗謂黄連最甘<lb/>
舉世莫曉蓋不適口頃刻耳爲身已安非甘乎物之甜<lb/>
<pb n="KR4d0345_WYG_005-1b"/>
人其害有沉痼不可療者非苦乎日昃不暇食文亦勞<lb/>
止終與民皆歡樂元宗末年聲色豈不大快意卒不宴<lb/>
於蜀明驗可睹夫君心苦身苦學苦行苦其性黄連其<lb/>
氣味黄連寧自苦而欲遺世以至甘故言尤苦必有持<lb/>
是言進之上者國脉庶其有瘳乎唐博士嶺南貢蜜菓<lb/>
詩曰政恐無禆益所出非和平上林寧少此下箸安可<lb/>
輕在惠陽作也其忠愛深矣黄連傳惠陽所著二篇政<lb/>
堪作對<lb/>
<pb n="KR4d0345_WYG_005-2a"/>
　　　跋潛守治獄好生方<lb/>
治獄好生方雪巖潛起所製也方所主者一曰仁其用<lb/>
有三曰硏之實辨之白决之早余始讀之意其如世醫<lb/>
雖能處方未必有眞見定力能察脉投劑也南海値厄<lb/>
運漕邱廸嚞攝帥尉陳知章攝倅以殘虐爲能以多殺<lb/>
爲功時號大小屠伯虎噬蟒吞俘平民爲宼纍纍血刀<lb/>
杌繡衣陳公均久知君檄之詳訊凶人方煽威熖脅制<lb/>
同列或勸君引避可以免君奮然曰人命至重但平心<lb/>
<pb n="KR4d0345_WYG_005-2b"/>
睹是己之禍福利害在所不論乃躬審問具得情實頼<lb/>
以更生者十九與唐眉山序蕭師顔明興元獄非叛活<lb/>
數十人事頗相類人始服君有活人手能用此方矣既<lb/>
随試效不得不廣傳<lb/>
　　　書菊坡先生蒲澗生祠記後<lb/>
端平二年二月二日廣人奉菊坡先生像生祠之先生<lb/>
拒之峻不能止也衆屬參預宏毅齋游公佀秉記筆文<lb/>
絶竒偉先生戒毋刻尤力蓋謙不肯當吁先生騎箕尾<lb/>
<pb n="KR4d0345_WYG_005-3a"/>
去矣餫使劉公克莊始入記於石命其客鍾大鳴視工<lb/>
以淳祐之元中元後三日立先生所以惠其鄉國人所<lb/>
以尊其老來者有稽焉游公之文也抑劉公之力也菊<lb/>
坡祠二在蜀仙遊閣劉後溪贊之在南海之蒲澗劉後<lb/>
村碣之鋪敡大賢者盛德垂之無盡兩劉氏之意俱豐<lb/>
而後村慕前修於既往勤勤焉非利而行之此則過人<lb/>
逺甚邦人士謂宜識俾先生之門人李昴英書<lb/>
　　　書瀧水趙宰汝軏生祠後<lb/>
<pb n="KR4d0345_WYG_005-3b"/>
端平二年二月七日狂卒曾忠嘯衆突南海城余縋出<lb/>
行其壘且周曉以逆順禍福羣兇帖聽遁而西又四年<lb/>
讀瀧水民立趙令君生祠記而後知賊據古端日康之<lb/>
人大恐瀧境内鮀黎獠假防縣爲名鳴刃譟庭下令從<lb/>
容折以理即觧散去時菊坡公帥鄉部如此好漢惜郡<lb/>
將不以聞余方在幕府實負蔽賢媿趙君有靖百里功<lb/>
未嘗口㣲邑人載之碣殆不傳今士大夫幾大樹將軍<lb/>
矧宗室子君名汝軏敏才而力學所至有政可稱南海<lb/>
<pb n="KR4d0345_WYG_005-4a"/>
李昴英書<lb/>
　　　書士友張德明擁書樓<lb/>
余友張君諱允廸字德明奇偉士也自言出曲江文獻<lb/>
公派嘗都城共邸見其挾册竟晝夜吟不輟心甚敬之<lb/>
無何挈入璧流齋房就訪焉則壁横墨本二大字曰擁<lb/>
書蓋菊坡筆也謂余曰某不才辱鄉逹尊不鄙夷其敢<lb/>
暴棄而戰其藝南宫輙北俛就西廊試入前龜迄不肉<lb/>
食余來寳安登其藏書樓二大字宛其舊識而故人隔<lb/>
<pb n="KR4d0345_WYG_005-4b"/>
世久矣爲之愴然且仰歎大老先生樂與後進惜天不<lb/>
夀斯人少副所期也其三子斗文翼文光濟皆力學克<lb/>
支門戸皆與漕計自此能刻厲以成先志則德明猶不<lb/>
死也勉旃嘉熙二年六月二十二日<lb/>
　　　書胡侯竹巢七思集<lb/>
細誦胡侯大學七思之作迎駕謁殿之篇其綱領與君<lb/>
之仁所以教育我師之道所以作成我功與天地並蓋<lb/>
終身受其賜如之何勿思侯去璧水幾年而巻卷然形<lb/>
<pb n="KR4d0345_WYG_005-5a"/>
之聲詩視世之豢富貴而忘虀鹽者大逕庭矣兹牧千<lb/>
里將行夫子之言以澤天子之民推廣其所思則天下<lb/>
有溺者饑者皆在吾念慮中侯必勉之寳祐三年七月<lb/>
二十三日南海李昴英書<lb/>
　　　題劉潯州必成三分集<lb/>
嘉熈丁酉秋余被命衡文貢闈右科中得一奇士掲之<lb/>
觧首則劉君必成也明年君廷對魁其倫又十年以清<lb/>
潯使君寓南海始熟其標致論議競爽可人與其所爲<lb/>
<pb n="KR4d0345_WYG_005-5b"/>
文不異而吟尤工豪逸雅澹兼衆體題所編曰三分取<lb/>
東坡戱郭功甫語也謙退不自足如此進未易涯雖然<lb/>
世有擅八义之才而他無可書者器識先而文藝後也<lb/>
立身行已當如前輩所謂八九分人推以及物必寛之<lb/>
一分君所學所志蓋有余所期望者不但進於詩而已<lb/>
　　　題鄭宅心山居藁<lb/>
余乙酉與鄉老進書鄭君宅心由東廣漕闈舉名始聞<lb/>
未之靣也嗣歲識之於期集所邸寓又相隣日夜劇談<lb/>
<pb n="KR4d0345_WYG_005-6a"/>
不休蓋博物而多藝者又十年四月邂逅爛柯山喜其<lb/>
詩益工相與道舊留三日而别未幾以死聞同榜中如<lb/>
斯人豈易得哉君之弟宅仁收遺藁得數千首將板傳<lb/>
之可謂篤友于之義矣佳士不可作同年多凋謝拊巻<lb/>
悵然淳祐丙午<lb/>
　　　題危志仁恕齋詩藁<lb/>
四體具而爲人而夫子所謂成人異於是則知杜子美<lb/>
詩成泣鬼神之句非成章之謂謂功夫到成處也廬陵<lb/>
<pb n="KR4d0345_WYG_005-6b"/>
危容孫出家尊恕齋吟篇句而琢字而鍊興髙而味長<lb/>
一讀知爲老蒼輩庻幾於成者此足以成恕齋名矣奚<lb/>
必仕<lb/>
　　　題三衢陳大經詩巻<lb/>
陳君自號岫雲所以寄蕭閑之趣非以是狀其詩也而<lb/>
澹乎物表納宇宙之大於胷次吐之成韻自然清絶不<lb/>
塵君詩多態度藹藹春空雲必有賞音如昌黎翁者<lb/>
淳祐八年八月八日<lb/>
<pb n="KR4d0345_WYG_005-7a"/>
　　　題節推張端義荃翁集<lb/>
士行乎患難可以驗學力所至深淺茍聞道矣雖瀕於<lb/>
死不變有飽雞粥鼾睡以須者羈困旅逆又焉能動其<lb/>
心姑蘇張君端義以選人三上書帝閽最後書言最狂<lb/>
端平明禋雷雨時也天子戅之僅於韶以置乃得與監<lb/>
門俠謫所隣老矣落南依敗屋然破釡竹榻紙衿凄其<lb/>
誰堪而顔丹如氣虹如不作顦顇無聊狀其詩累篇骨<lb/>
處實眼處活峭奇而非怪含婉而不怒多從胸中書流<lb/>
<pb n="KR4d0345_WYG_005-7b"/>
出他日將與名相久逺而後知數年數千里外所以充<lb/>
充然自適而忘秋風蓴鱸之感者心寄於詩也或問離<lb/>
騷荃喻其王而君荃翁號何余應之曰荃香草也特寓<lb/>
焉以自别於薋葹輩耳周大君在上楚莫非臣是於義<lb/>
無嫌淳祐三年重九文溪李昴英書<lb/>
　　　題鄭南瑞礫銕集<lb/>
銕隨取而有人得而凡之然極其至精有天下至寳不<lb/>
能當者一劍而敵千金已珍矣一鼎而夀國且千祀誰<lb/>
<pb n="KR4d0345_WYG_005-8a"/>
得而價哉聞鄭君南瑞標所業曰礫銕自謂其文如銕<lb/>
藏沙礫中俟淘鍊之工而未遇也意則甚謙矣銕亦豈<lb/>
易方耶能堅其志剛其氣學成而器於時則腸焉宋廣<lb/>
平靣焉趙清獻可不朽百世彼錐以刺硯以磨徒欲資<lb/>
筆舌錚錚旦暮間君子不貴也返其行卷書以厲之若<lb/>
曰鑄人則予不敢淳祐三年十一月一十三日<lb/>
　　　題郭景舒梅埜百詠<lb/>
暗香踈影一聨出梅孤山和靖成三高蓋工之難豈多<lb/>
<pb n="KR4d0345_WYG_005-8b"/>
之貴耶郭君蜚卿頗有王謝家子弟風嗜於詩酷詩於<lb/>
梅獨富趣尚殊不塵然年盛氣鋭往往成之易出之早<lb/>
才性固自佳特未逢好師友砥礪礱磨耳歲月益宿推<lb/>
敲宜苦華收實在潦盡石見觀舊作當自知郭功甫自<lb/>
謂一世豪東坡於其詩纔許三分蜚卿能勉用力將不<lb/>
止此家數淳祐二年七月文溪李昴英俊明父書<lb/>
　　　題鄭宅仁詩藁<lb/>
詩詞雖寄興寫物必有學爲之骨有識爲之眼庻幾鳴<lb/>
<pb n="KR4d0345_WYG_005-9a"/>
當世落後世不然是土其形繪其容望之宛然若人也<lb/>
置雨中敗矣余識鄭君宅仁已數年今見其近作如此<lb/>
君同年之弟也愛而莫之助可乎淳祐六年三月朔<lb/>
　　　題趙公玉新昌紀詠<lb/>
澹庵謫仙人一䟽請尚方劒前後三十詠始落南荒公<lb/>
去新幾年仕宦新幾人傚其數而詩惟一趙公玉蓋勇<lb/>
於步趨前修者詩寓焉耳<lb/>
　　　題彭昌詩下車録<lb/>
<pb n="KR4d0345_WYG_005-9b"/>
下車而揖戴笠此布衣交富貴毋相忘之約耳若夫一<lb/>
言而善介卿下堂一字之工大尹駐馭前逹之賞識士<lb/>
不必舊嘗半靣也士有安窮閻而陋結駟寄飲市而傲<lb/>
召輪又曷嘗汲汲焉覬貴顯者之一顧盼哉窮逹不足<lb/>
以論士新故不足以論交所以意氣相與惟其人而已<lb/>
人如彭君昌詩所至誰不倒屣誰不下榻帙此以謁諸<lb/>
公庻幾他日一邂逅雖似乎贅視世俗所謂雲萍錄泛<lb/>
泛然紀載則大異矣余方耕釣文溪上效東坡雨笠曳<lb/>
<pb n="KR4d0345_WYG_005-10a"/>
屐則軒渠甚適乘車騖榮途者甚多矣君必欲頺然山<lb/>
夫筆其編甚矣其迂之過我也淳祐十年四月既望<lb/>
　　　題鄭寧行巻<lb/>
雲峯所爲文曾經眞魏宗工指教既數年矣筆力當益<lb/>
進必不止是編恨未盡見也<lb/>
　　　書趙經幹彦捍自鳴錄<lb/>
趙君禦賊龍川余方闔戸恤居不得耳顛末逆卒犯城<lb/>
以後事則身其間歴歴猶在眼也是時肉食者爭藏深<lb/>
<pb n="KR4d0345_WYG_005-10b"/>
遁逺宼退亟呈身從而論功者亦衆矣君入與毗富道<lb/>
兵偕自言泝韶溪趣之來援似權以濟事而心未暴白<lb/>
於人竟爲法受惡朝廷徐知其無他過賜之環訪余出<lb/>
一編曰將持此鳴其不平請爲我一語以證余生平不<lb/>
觧絶物而筆不逐世情君異時督捕誠有跋履之勞今<lb/>
自惠來此邦人士相唁問不絶於館亦必有人心未能<lb/>
忘者是則可錄嘉熈戊戌臈<lb/>
　　　書方右史請田知白作濓泉堂賔書後<hi>缺全文</hi>
<pb n="KR4d0345_WYG_005-11a"/>
是邦老成人無踰田知白者聞其壯即厭科舉專志理<lb/>
學使領䄂書生爲宜知白長余三十歲有疑必就質焉<lb/>
而不敢友也因從<hi>闕</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻五<lb/>
</p>
<p>
</p>
  </div>
</body>
</text>
</TEI>
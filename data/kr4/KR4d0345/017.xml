<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十七</head>
    <p>
<pb n="KR4d0345_WYG_017-1a"/>
欽定四庫全書<lb/>
　文溪集巻十七　　　　　宋　李昴英　撰<lb/>
　　七言絶句<lb/>
　　　建寧解歸寄雪峰因大夢<lb/>
行脚今朝又起單欣然歸去得安閑從前大夢難忘處<lb/>
上白雲山望雪山<lb/>
　　　弋陽鄭氏翠麓亭<lb/>
管領寒溪揖怪峰徑穿鉅竹綠隂濃幽人去後無猿鶴<lb/>
<pb n="KR4d0345_WYG_017-1b"/>
冷落亭臺濕蘚封<lb/>
　　　羅浮梁彌僊游爛柯山贈以曲笻方笠<lb/>
葛坡龍竹東坡笠合伴山人到洞天柯爛想應留斧在<lb/>
憑君試問石橋仙<lb/>
　　　過嚴子陵釣臺<lb/>
船重秪因將利去船輕又恐為名來如今羞見先生面<lb/>
夜半撑船過釣臺<lb/>
　　　勸梁靑霞歸羅浮舊隱<lb/>
<pb n="KR4d0345_WYG_017-2a"/>
逍遙八極片雲浮所過名山不久留依舊片雲歸石峒<lb/>
從今休更下山游<lb/>
　　　南華寺五首<lb/>
誦經聽得入從門壁上偷他四偈言畢竟單傳端的處<lb/>
賣薪供母是心源<lb/>
　　　其二<lb/>
西方骨董南方寳留鎭曹溪幾百年自是後人當不得<lb/>
有如翁者亦單傳<lb/>
<pb n="KR4d0345_WYG_017-2b"/>
　　　其三<lb/>
從前梵説墮虛空獨有壇經説不同體用圓明皆寳相<lb/>
一丁不識却心通<lb/>
　　　其四<lb/>
未叅五祖已開山合下全身此地安不是香煙忘故里<lb/>
衣留孔道要人看<lb/>
　　　其五<lb/>
淸者何曾飲盜泉僧盂底飯逆巢田此疑欲問師無語<lb/>
<pb n="KR4d0345_WYG_017-3a"/>
風撼長松嘯半天<lb/>
　　　雨行梅關二首<lb/>
濃風四合凍雲癡水墨連屏鬬崛奇衝雨此行風景別<lb/>
滿山翠滴水簾垂<lb/>
　　　其二<lb/>
通宵雨滴急催梅枝北枝南曉盡開多謝花神好看客<lb/>
隨車十里雪香來<lb/>
　　　雪封寺二首<lb/>
<pb n="KR4d0345_WYG_017-3b"/>
鑿通危石張文獻勘破禪關盧祖師奇事已堪誇北客<lb/>
梅花先暖亦南枝<lb/>
　　　其二<lb/>
征輿六月度梅關大地淸凉樹影班行客不須梅止渴<lb/>
流泉到耳冷潺潺<lb/>
　　　峽山詩<hi>并序</hi>
　　　　壬午仲冬逾至三日羊城進士李昴英西遊<lb/>
　　　　抵峽山舟距寺而維焉是夕也風壯浪號敺<lb/>
<pb n="KR4d0345_WYG_017-4a"/>
　　　　聲戰激蛟騰黿湧與舟盪摩垂丙而不寧枕<lb/>
　　　　翌日既望攝衣登寺覩其靈跡森然昭布不<lb/>
　　　　我誣也嗟乎是胡為而來哉境奇物勝千態<lb/>
　　　　萬狀神愛而兹來則士之假道乎是者亦必<lb/>
　　　　不凡矣行將掬山之靑歃水之綠與山水俱<lb/>
　　　　甲天下以實地靈人傑云於是乎書<lb/>
山通一水逕皇都多少英豪出此途傳我飛來元羽翼<lb/>
好風吹送過天衢<lb/>
<pb n="KR4d0345_WYG_017-4b"/>
　　　靈洲<lb/>
眼前無限往來舟射利干名不肯休少見人心如此寺<lb/>
屹然砥柱在中流<lb/>
　　　池州溪橋<lb/>
萬里長江吸一盃等閑袖劔九華來溪橋獨坐無人識<lb/>
又駕長風跨鶴囘<lb/>
　　　迎廣帥徐意一大叅五首<lb/>
桂林舊着繡衣來久矣餘波拍越臺自古直臣多牧廣<lb/>
<pb n="KR4d0345_WYG_017-5a"/>
廣平曾賦嶺頭梅<lb/>
　　　其二<lb/>
曉來竹馬躍兒曹次第牙幢壓近郊五老跨羊持色穗<lb/>
也應歡喜候前茅<lb/>
　　　其三<lb/>
別去丹山劃七春一[門@里]今日是滕民擬撑釣舸迎前路<lb/>
猿鶴從傍冷笑人<lb/>
　　　其四<lb/>
<pb n="KR4d0345_WYG_017-5b"/>
魚稻之鄉鴈鶩驕鯨鯢噴沬撼江潮明公自是威風手<lb/>
南土應無莠害苗<lb/>
　　　其五<lb/>
杜劉二子潁川居出處雖同語嘿殊勿謂寒蟬吾願學<lb/>
閉門自辦静工夫<lb/>
　　　送魁星與李子先<lb/>
金斗高跳鬼狀獰世傳此像是魁星祥光閃爍開先兆<lb/>
助子秋闈筆硯靈<lb/>
<pb n="KR4d0345_WYG_017-6a"/>
　　　司法曾子羙新第榮歸欲得余詩不敢效世俗<lb/>
　　　諛語二首<lb/>
里同淸獻久聞風耿耿胸中便不同一疏呌雲韋布日<lb/>
大廷對策想輸忠<lb/>
　　　其二<lb/>
舌似河懸筆水翻春官首疏見忠肝士須卓爾名當世<lb/>
好取前修節行看<lb/>
　　　表釋應端住興化寺以其説而勉之二首<lb/>
<pb n="KR4d0345_WYG_017-6b"/>
鉢中滴水也難消切莫貪他寺富饒留取大皮纒大樹<lb/>
腹圍緊緊篾三條<lb/>
　　　其二<lb/>
一般奇怪弄精魂猪蜆皆餐針戲吞未到空通渠地位<lb/>
只當齋戒作沙門<lb/>
　　　白雲獅子峰望羅浮<lb/>
　　　　白雲乃羅浮西麓<lb/>
不到羅浮瞥六年後期幾誤鐵橋仙逺雲不隔山眞面<lb/>
<pb n="KR4d0345_WYG_017-7a"/>
西麓原同第七天<lb/>
　　　羅浮桃源洞<lb/>
　　　　在山東北其峒幽邃人跡罕至<lb/>
靈符鎻盡穴中蛇深入千巖處士家峒戸隔雲呼不應<lb/>
時時流水出桃花<lb/>
　　　戲題羅浮梁彌仙寫眞<lb/>
八十童顏雙眼明浪游湖海一身輕莫將啖肉先生比<lb/>
箇是羅浮老樹精<lb/>
<pb n="KR4d0345_WYG_017-7b"/>
　　　和徐意一韻贈寳積中空山<lb/>
道是空山却有渠原來有有亦無無若能空到眞空處<lb/>
萬斛塵埃着碓夫<lb/>
　　　採陽軒<lb/>
看盡西園十里梅黄昏寒月趂人囘要圎一段淸游事<lb/>
更訪仙宫索茗杯<lb/>
　　　古成之仙箕<lb/>
翁來靈筆舞龍蛇翁去瑤壇鎻暮霞舊事欲談三百載<lb/>
<pb n="KR4d0345_WYG_017-8a"/>
五雲閣上望仙槎<lb/>
　　　書龍頭義約簿二首<hi>人鳩一千</hi>
桂菊風香造榜天門標捷幟地流錢筆端快便行年順<lb/>
騎鶴纏腰身兩全<lb/>
　　　其二<lb/>
鵰鶚聨翻二十名看看金榜是同盟河南人面分明見<lb/>
盡説龍頭䜟已成<lb/>
　　　重九日游南山峽覺海寺<lb/>
<pb n="KR4d0345_WYG_017-8b"/>
恰重陽日到南山小摘黄花供緑樽鐘叩一聲蕭寺晚<lb/>
移舟載月過前灣<lb/>
　　　夜夢漁父求詩覺能記其全書贈梁彌仙<lb/>
酒湖無盡春無限一葉江湖萬里天明月滿篷風荻響<lb/>
醉眠正在白鷗邉<lb/>
　　　衆建蓮社堂求疏語<lb/>
逺公鼻孔着蓮香引得喃喃閧幾場供佛建菴人更錯<lb/>
参機元不在西方<lb/>
<pb n="KR4d0345_WYG_017-9a"/>
　　贊銘<lb/>
　　　浄慈釋刺血寫經贊<lb/>
浮屠覺新在浄慈針血書楞嚴圓覺法華華嚴經兩年<lb/>
而後成錢塘劉植捐金植藏而匭之文溪居士李某為<lb/>
一轉語<lb/>
此經如筏寫之着相而刺血寫妄中之妄經諸佛説血<lb/>
父母生何浄何垢等為前塵末法闍棃沉酣入骨一毫<lb/>
且靳而况於血血猶可舍是知身幻大痛一囘直須臂<lb/>
<pb n="KR4d0345_WYG_017-9b"/>
斷<lb/>
　　　三十五代張天師贊<lb/>
冷面皎霜凝電光雙目峥生來元自别不但父書靈<lb/>
　　　鍾離仙贊<lb/>
衣兮木葉髯㦸面鐵所執何書願聞其説<lb/>
　　　吕洞賔贊<lb/>
碧其風巾皓其雲袍六合飛遨仙中之豪<lb/>
　　　維摩贊<lb/>
<pb n="KR4d0345_WYG_017-10a"/>
丈室着不得文殊衆香國裏薰教臭無端詐病却成喑<lb/>
只為從前多業口<hi>舊書頭批云文溪眞跡丈室作室中裏作上多業作業多</hi>
　　　自贊<lb/>
竛竮山癯搭颯野服煮茗松根煨芋巖曲且農且漁非<lb/>
仙非俗淇傍何有秋鶴霜竹<lb/>
　　　廣州天慶觀衆妙堂東坡井泉銘<lb/>
　　　　方右史取定林寺銕井欄䕶之<lb/>
老經云坡記成名非古堂遂輕兩翁像久晦㝠偉方公<lb/>
<pb n="KR4d0345_WYG_017-10b"/>
舊貫仍取彼欄䕶此泓新作葢環以銘遺千年飲淸泠<lb/>
續坡誰李昴英<lb/>
　　　行者了寛等題錢買度牒疏四章<lb/>
已辦僧心未圎僧相纔得方兄便成和尚<lb/>
　　　其二<lb/>
作佛何曾要裹纏頂門尚欠世間錢舍身者與舍佛者<lb/>
選佛場中化有縁<lb/>
　　　其三<lb/>
<pb n="KR4d0345_WYG_017-11a"/>
作佛本無相為僧却要錢豈無人割捨為結惡因縁<lb/>
　　　其四<lb/>
即心是佛見性成僧無奈世緣要二尺綾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_017-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十七<lb/>
</p>
<p>
</p>
  </div>
</body>
</text>
</TEI>
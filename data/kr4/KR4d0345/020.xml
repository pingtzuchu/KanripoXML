<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻二十</head>
    <p>
<pb n="KR4d0345_WYG_020-1a"/>
欽定四庫全書<lb/>
　文溪集巻二十　　　　　宋　李昴英　撰<lb/>
　　家書<lb/>
　　　丙戌科過省第一捷書<hi>三月十八日捷子到廣州二十日到石灘</hi>
某頓首百拜上覆大人朝議亞媽孺人某兹者荷先祖<lb/>
餘慶大人隂隲省試叨冒第三名自顧識淺才疎何足<lb/>
當此今因捷走報謹寫數字以實其信然鄉間前此無<lb/>
報三名前之例必有無厭之求亦宜權其輕重多不過<lb/>
<pb n="KR4d0345_WYG_020-1b"/>
為政首可也恐州縣有禮議大人可謀之親知諳識者<lb/>
隨時區處即此報知他冀精衛寢食以迓鴻祉某此來<lb/>
合受推官文林郎出身乃廟堂送闕亦候在外待榜者<lb/>
畢至方始唱名賜袍笏聖上御便殿以頒之仍舊例入<lb/>
局待注受畢日七月初必有歸期謹此拜覆伏乞尊覽<lb/>
某百拜上覆某煩一哥覆知大人門徑只宜依舊不必<lb/>
加粉飾遇某舊亦煩一哥呼名致謝<lb/>
　　　第二家書<lb/>
<pb n="KR4d0345_WYG_020-2a"/>
某頓首百拜上覆大人朝議媽媽恭人即辰季春恭惟<lb/>
尊候動止萬福某兹者叨冒正奏第三無非大人平日<lb/>
積徳之騐但開榜之後百費叢集租一屋在學前庶得<lb/>
王魁張魁亦在左側某所賃之屋一月二十劵捷人與<lb/>
諸人來賀亦五十劵受劄之始凡百物件皆是新置如<lb/>
買轎皂衫袍帶幞頭朝靴一身衣服轎畨四名毎月二<lb/>
十餘千書司㕔子二名毎月亦十五千已至借僕一日<lb/>
十餘人况某不諳此間新第事體只得挈張上舍徳明<lb/>
<pb n="KR4d0345_WYG_020-2b"/>
事與之商㩁庶得適宜日間供膳皆是已出出二元信<lb/>
費二十千未用一百餘劵自惟窘乏不能措只得轉假<lb/>
之鄉人候囘日償之有便可報陳宅必有錢助費但非<lb/>
親實人不容付之來也書鋪來呈丙辰科事例到五月<lb/>
中方唱名入局以至受闕并其他禮儀亦七月初方畢<lb/>
到冬方有拜侍之期所喜二狀元相處甚得有事必日<lb/>
來相報出入皆同行大魁台州人三十四歳榜眼亦台<lb/>
州人六十餘矣凡見主司及朝士皆與之同及見鄒尚<lb/>
<pb n="KR4d0345_WYG_020-3a"/>
書彼再三丁寧未要相見諸朝士某自此不出諸同年<lb/>
及鄉曲相識官員日間相見常一二十人只得奔走報<lb/>
謁不容已也某兹者本經出王太傅定房叅詳丁郎中<lb/>
黼知舉鄒尚書應龍論在林太博良顯䇿未知在誰房<lb/>
三塲未經改削未敢附去恐有人問但以試官所批示<lb/>
之某此囘例受推官已令人尋訪江西廣西諸處自揣<lb/>
疎於吏事亦須一年以上可也亦但言其槩已至兩處<lb/>
店主人書鋪亦須百以上千請兩人作四六亦須百千<lb/>
<pb n="KR4d0345_WYG_020-3b"/>
事體大槩始末非千劵不可鄉間風俗薄惡多言某受<lb/>
人繫着不可信某新得一第尚要前程久逺<lb/>
　　　第三書<lb/>
某伏以春律向盈韶光未減恭惟大人朝奉亞媽孺人<lb/>
尊候動止萬福某自得捷當夜即發家書與捷子又附<lb/>
一運司走文字人想皆到矣然潮州陳子諒必爭先但<lb/>
以家書為實犒捷之資必候潮廣兩處人俱齊方始酌<lb/>
其輕重不可作兩項支與某嘗㑹張魁渠云鄉曲捷人<lb/>
<pb n="KR4d0345_WYG_020-4a"/>
必待八九月自歸方始結付乃其鄉例也恐未有錢推<lb/>
以待某歸尤佳小人無厭驟多與之彼必求索無已更<lb/>
在斟酌輕重合數報人共二百上下可也某自歸榜後<lb/>
終日奔走及歸安下處則諸公來訪及同年諸友相見<lb/>
求入局者甚衆應酬無暇來見鄒先生丁寧勿出某恪<lb/>
守此戒然程中書陳中書皆遣人來請見不容不往以<lb/>
至某文字出渠房者皆往一見之然諸公以某逺方人<lb/>
忽在前列皆有願見之意凡所造見甚荷温接相見必<lb/>
<pb n="KR4d0345_WYG_020-4b"/>
問堂上及聞某具慶則歆羡不已又問大人之年某乙<lb/>
未對尤加羡焉其問娶否則以已綴親對書鋪呈甲辰<lb/>
例唱名在五月十二緣其年混補別來試所未閑今歳<lb/>
既無混補必須待出局及注差了畢必七月終方有歸<lb/>
期前日局中合干人來叅書吏<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>子虞候上名事官毎<lb/>
位三四十某不敢留使且待入局京城桂玉之地日費<lb/>
不貲王魁綴其同舍寧國府杜丈之女岳翁為之支遣<lb/>
張魁乃宰執侍從撰述文字人故諸公送饋良厚惟某<lb/>
<pb n="KR4d0345_WYG_020-5a"/>
乏素其接待禮數出入儀從只得勉强隨之鄉間義約<lb/>
錢一百劵帶來四小鋌梁幹又借去一笏雖鬻之笏猶<lb/>
有窘乏之憂不免就施丈假借渠又要歸還七百足更<lb/>
與渠商㩁如何勢亦只得就渠借也家亦不必附錢與<lb/>
之但龍涎香可買數兩素馨湯茶餅之類可買二三十<lb/>
瓶作人事戚家蘇合香丸感應丸亦買數兩來更白拂<lb/>
手數條云云<lb/>
　　　第四書<lb/>
<pb n="KR4d0345_WYG_020-5b"/>
某百拜上覆即辰清和在候恭惟大人朝奉亞媽宜人<lb/>
尊候起居萬福某伏自塵忝之後三附問安之書想已<lb/>
俱到後遇鄉間補試諸丈詢及家間動靜三月廿八日<lb/>
某人抵京復接家書深用慰浣某自箭橋移居學前非<lb/>
報謁官員不敢輕出凡事不敢輕舉張徳明以私試囘<lb/>
齋適惠州朱新恩篆至某遂校之同樓復留一房以待<lb/>
倫耀卿而四月初彼猶未至也日來諸㕔賀吏已撥剔<lb/>
稍定惟是同年之求入局者多挾朝貴或托相知頗為<lb/>
<pb n="KR4d0345_WYG_020-6a"/>
所撓只得隨輕重區處至於潮惠南雄諸同年既是一<lb/>
路不容不存之也唱名亦未有日子想只在五月初間<lb/>
矣所費浩繁已就施丈借五百劵家間亦不必寄錢來<lb/>
用若有所爭不多不必與較若大段相逺某做一道理<lb/>
此不足慮某前者已修劄達之陳宅不知彼曾來相賀<lb/>
否朱新恩篆文雅且賢與之相處甚得彼遂有續絃之<lb/>
意大人便問發與令往説之朱丈乙巳生可與為親邱<lb/>
丈亦知其五行若消耗之便中垂示有一劄達之廣平<lb/>
<pb n="KR4d0345_WYG_020-6b"/>
公少叙謝意人旋甚亟漕臺倉舶書未發尚需別進未<lb/>
由省侍伏乞倍加調䕶以介鼎來之祉某下情祈祝之<lb/>
至某百拜上覆大人朝奉亞媽宜人六叔朝奉<lb/>
　　　第五書<lb/>
某頓首百拜上覆即辰炎伏在候暑氣方殷恭惟大人<lb/>
朝請亞媽安人尊候起居萬福某偕璧英在此如常毋<lb/>
在留意念六月初二日陳全付至家書與陳宅書信皆<lb/>
到官劵五百貫已如數得訖十三日上御文徳殿移御<lb/>
<pb n="KR4d0345_WYG_020-7a"/>
榻臨軒引見前三甲人三名前作一班相去纔咫尺日<lb/>
表龍姿儼然在前餘四甲五甲人只在殿門之外不及<lb/>
見也禮畢三名前就幕次各賜食七品羅滿几案精美<lb/>
可挹累科所無也中貴快行衞士來索謝恩詩即時就<lb/>
換袍笏是時駕已入内但抱勑黄拜殿門而已三名先<lb/>
謝而出即重戴乘馬所喝迎導如毎科儀但未過太廟<lb/>
不審其儀也<lb/>
　　　附菊坡囘劄<lb/>
<pb n="KR4d0345_WYG_020-7b"/>
　　某惟時初夏氣清而和伏惟新恩朝議鄉兄稽古<lb/>
　　䇿勛有物作助台候動止萬福某屬厭徳聲久其<lb/>
　　日矣自西戍南歸謂有一見之便而抱病簡出披<lb/>
　　睹猶未見快兹聆擢雋南宫巋乎充選亶為盛事<lb/>
　　用壯老懷枌梓亦為之改色顧如天才甚頴月評<lb/>
　　所推文章有經世之宏模撫義得尊王之大體再<lb/>
　　鼓而氣益壯一呼而人皆驚因思士以得時而為<lb/>
　　難名者造物之所惜山川清淑之氣蘊蓄幾百年<lb/>
<pb n="KR4d0345_WYG_020-8a"/>
　　鍾此間出之奇况年不可及自守甚堅即其中之<lb/>
　　所存自此而充之逺到豈昜量似聞春風得意之<lb/>
　　初聲容光不露盛名之下謙以將之夫所養益厚<lb/>
　　則所受必大區區贊美正為是也某以疾丐閑幸<lb/>
　　得請屈伏牖下餘息厭厭忽聞捷音不知宿疴方<lb/>
　　圖致慶乃為故人所先三復不勝慰滿錦還諒在<lb/>
　　秋中初筮不必擇官擇地榮進素定兹為發軔指<lb/>
　　怏憊刋此見意膚帥不逮所施而情則眞矣尚希<lb/>
<pb n="KR4d0345_WYG_020-8b"/>
　　孚炤右謹具呈四月日<lb/>
　　煥章閣直學士中奉大夫提舉崇福宫崔某劄<lb/>
　<lb/>
　<lb/>
　<lb/>
　<lb/>
　<lb/>
　文溪集巻二十<lb/>
</p>
<p>
</p>
  </div>
</body>
</text>
</TEI>
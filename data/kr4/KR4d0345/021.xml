<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文溪集巻末</head> <lb/>
    <p>
<pb n="KR4d0345_WYG_021-1a"/>
欽定四庫全書<lb/>
　文溪集巻末<lb/>
　　附録<lb/>
　　　郡城忠簡祖祠堂記　　　　孫際明撰<lb/>
宋咸淳九年紳士請於郡祀先公與菊坡崔先生合祠<lb/>
元人因之明興敦勵名教崇尚徳賢祀事益謹嘉靖十<lb/>
五年丙申闔郡舉人倫諫梁津李鸞曽貫周懋徳黎民<lb/>
表等以合祠湫隘不足儼崇奉肅表章建言於僉憲李<lb/>
<pb n="KR4d0345_WYG_021-1b"/>
公黙曰忠簡公古今師表請特祠會城以示風厲都院<lb/>
錢公如京韙之卜基城西官巷付郡守鄒公守愚創之<lb/>
郡丞程公鐸成之按院王公徳溢書李忠簡祠扁於門<lb/>
學憲吳公鵬重修宋理宗御賜久逺堂南方間氣扁於<lb/>
堂有司春秋俱以丁後三日致祭與周濂溪陳白沙二<lb/>
先生同日舉行萬厯二十八年庚子中貴李鳳來吾廣<lb/>
𣙜税祠築為税廨士論不平布政督學袁公茂英二十<lb/>
九年三月備牌行府即喚李氏子孫推擇老成謹厚者<lb/>
<pb n="KR4d0345_WYG_021-2a"/>
親董其役於社學舊基自捐俸與贖鍰修復二十九年<lb/>
辛丑四月初三日始至三十年竣事首臺門次儀門兩<lb/>
廊由廊而進曰南方間氣堂中八楹左右共十楹背傍<lb/>
三面屏以板壁從板壁後入築砌甬道兩傍植柏二株<lb/>
為久逺堂先公像妥焉兩廂房為子姓書舍從廂房内<lb/>
進過一丹墀為誥書樓上閣下楹藏先公碑刻原像樓<lb/>
外餘室為奉祠者所居右傍隙地列構小房為子姓應<lb/>
試公館其前面舖屋則祠之香火所從給也祠坐坎向<lb/>
<pb n="KR4d0345_WYG_021-2b"/>
離背枕朝臺面臨珠海左控粤王故宫右引榕寺巍塔<lb/>
仙湖九曜隱映簷前穗石坡山輝騰檻外禺峰東峙苛<lb/>
苑西開誠足奉妥先靈矣顧自萬厯辛丑至今厯年僅<lb/>
五十兵燹之後無屋不摧祠遂無存茂草荒烟可勝歎<lb/>
哉<lb/>
　　　宋李忠簡公會城祠復賜田記<hi>琯朗採黄衷矩洲文集増入衷</hi>
　　　　<hi>南海人宏治進士終官兵部侍郎字子和</hi>
夫士之道惟徳與功國之報惟爵與禄後世之尊信而<lb/>
<pb n="KR4d0345_WYG_021-3a"/>
崇奉者惟祀事是故士非抗榮望於當時而能永尊信<lb/>
於後世者葢寡矣宋侍郎李忠簡公敬義以居其徳忠<lb/>
節以昌其氣文藝以發其奇立朝之正儲貳之論憸相<lb/>
之斥幸璫劾京尹引裾犯色擯落㒺䘏於汀之靖劇患<lb/>
於鄉之縋城弭亂於閩之捐俸以賑於贛之罷官酤置<lb/>
常平嚴保伍而民戴其惠峒酋安於導化而天下郡邑<lb/>
趨良吏之風親喪雖終猶居墓次累詔而不起為師清<lb/>
獻制心喪焉此其功徳之大都耳封番禺開國男凡食<lb/>
<pb n="KR4d0345_WYG_021-3b"/>
七邑賜田如千頃新安大奚山其一也迨我疆場吏政<lb/>
龎敝田没於豪右祠翳於海珠有位者若弗聞也嘉靖<lb/>
丙申闔郡舉人倫諫梁津李鸞曽貫周懋徳黎民表言<lb/>
於李僉憲黙曰忠簡公古今師表今海珠之祠鞠於榛<lb/>
莽將母以示憲請祠於會城風教可興矣李曰吾責也<lb/>
以付郡守鄒守愚曰吾責也即城西官巷之官地築堂<lb/>
三間拜亭閌域稱之督府錢公如京韙其舉郡貳程鐸<lb/>
任其成巡院王公徳溢大書揭於閌吳學憲鵬大書揭<lb/>
<pb n="KR4d0345_WYG_021-4a"/>
於堂役昉於丁酉八月迄已亥秋九月而落光儀儼然<lb/>
工制顔翰咸極精麗王仍括河南官渡之貲歳閏輸於<lb/>
祠預葺也時鄉豪有私大奚田者且自實於官窳吏曰<lb/>
官田也盍鬻諸公裔孫潯州太守翺比以禮部郎報政<lb/>
及家奉公遺囑暨邑籍可覆案者進白於王先世錫田<lb/>
不忍棄也敢固以請王曰義哉其割百畝以歸祠祭餘<lb/>
可計値而有耳王以憂去聽於清戎察院即今大巡陳<lb/>
公儲秀也業已報允然稍難於鉅値諸鄉大夫按司馬<lb/>
<pb n="KR4d0345_WYG_021-4b"/>
温公計康節遺宅故事寓書於陳舉人黄延年吳允裕<lb/>
趙鶴隨拜竟其詞陳曰義哉移於蕭大叅晚陳少叅世<lb/>
輔議再上於督府若大巡姚公虞乃汰其原値之半翺<lb/>
得罄槖以從事於是斯田悉登前籍之故矣姚復檄新<lb/>
安縣卜以兹山形勝特營祠竪坊以彰名跡扁曰錫田<lb/>
餘業庻村翁野竪歳時伏臘知䖍事云衷曰屬予服兹<lb/>
役也因廣其良知者四焉夫進徳脩業所以鳴世也吾<lb/>
是以知文溪髙爵重禄所以勸世也吾是以知宋治祠<lb/>
<pb n="KR4d0345_WYG_021-5a"/>
籌田畫往返累牘而不越乎義吾是以知秉彛翺也竭<lb/>
貲戮力纘舊緒以傳先羙盛徳之後必昌且賢吾是以<lb/>
知天道是為記<lb/>
　　　家廟成通省士夫祭文<lb/>
維大明嘉靖七年歳次戊子孟冬己亥朔越十三日辛<lb/>
酉同郡後學晚生黄褧區燦黄佐鍾善經梁廷振倫以<lb/>
諒方茂夫江宇吳允裕馮徽陳中誠招宗廣趙鶴隨費<lb/>
秉等敢昭告于宋龍圖閣待制尚書吏部侍郎兼翰林<lb/>
<pb n="KR4d0345_WYG_021-5b"/>
院學士監修國史番禺開國男食邑三百戸諡忠簡李<lb/>
公曰於維先生海邦鍾秀星耀垂祥生也非偶第及鼎<lb/>
魁文章之首立朝不隨律已無疚忠孝義勇聲光宇宙<lb/>
前修典型後學山斗嗟我秉彛瞻依良厚遺像豐碑子<lb/>
孫世守勒之贊詞手澤猶舊祠宇未奉孰執其咎三台<lb/>
髙岡奇峰延袤僉曰祠之庶幾妥侑主之者誰斯文領<lb/>
袖匪為其私實裨風教卜吉於兹聿新堂構樂奏希音<lb/>
禮稱𤣥酒如見精神降陟左右尚饗<lb/>
<pb n="KR4d0345_WYG_021-6a"/>
　　　郡城祠有司春秋祭文<lb/>
惟公豐功茂徳照耀史册流風餘韻啓我後人名教所<lb/>
關實切企仰今兹仲<hi>春秋</hi>謹以牲醴用申常祭公其鑒之<lb/>
　　　修復李忠簡公海珠祠像記<lb/>
賜進士出身翰林院編修文林郎兼經筵官同修國史<lb/>
增城湛若水撰文<lb/>
賜同進士出身廣東按察司僉事吳興顧應祥書丹<lb/>
賜進士及第翰林院國史編修南海倫以訓篆額<lb/>
<pb n="KR4d0345_WYG_021-6b"/>
正徳十有二年三月之朢庠生甘生劉生陳生拜進其<lb/>
言於憲副汪公曰學相朝紀時維小子㒺聞知嘗交於<lb/>
李忠簡公文溪之孫庠生達元獲講其世葢公世系在<lb/>
譜牒勛業在國史文藝在本集㒺敢有攸述仰惟公之<lb/>
懿徳大節發身鼎科立朝以正追斥安石乞正儲貳去<lb/>
嵩之奸引裾抗疏劾盧董二宦落職而不悔曰忠喪其<lb/>
親築室終制於墓若終其身累詔不起曰孝乞歸制服<lb/>
心清獻之喪立師傅之道曰義幕於汀奮身諭賊以其<lb/>
<pb n="KR4d0345_WYG_021-7a"/>
守免贊閫清獻縋城入諭賊壘出白刄下却摧鋒之變<lb/>
而逺之廣郊曰勇提舉於閩捐俸賑饑活人之命守贛<lb/>
置常平罷官酤嚴保伍以為民安曰恵屢進屢辭蚤能<lb/>
以其身退曰廉夫斯六行者君子之所以立身也忠簡<lb/>
備焉足為生人之表固宜里置血食焉以彰鄉先生之<lb/>
道况海珠公之築也而下帷之地也其寺田公之所置<lb/>
守也其祠置洪漕使從邦人之請公也乃反忘本而浮<lb/>
屠焉徒據甚非所以繼往而示來也仰惟明公風化是<lb/>
<pb n="KR4d0345_WYG_021-7b"/>
務復菊坡祠於南庠増飾文山祠於五坡學相朝紀等<lb/>
誠不揣冐昧以言惟明公其圖之公曰鋐職也何辭乃<lb/>
撤其居而新之肖其像而妥靈焉數百載之廢墜一朝<lb/>
而復於是陳侍御言扁顔之毛侍御鳳請典祀之黄僉<lb/>
憲昭申董之劉憲副伯秀資助之王僉憲大用設門役<lb/>
以守之魏太守廷楫先後贊襄之番禺王知縣澄經營<lb/>
之祠以地主寺以祠存復舊也汪公曰事已不可無記<lb/>
記必於湛子或謂觀吏部霍進士韜亦曰必於湛子若<lb/>
<pb n="KR4d0345_WYG_021-8a"/>
水曰義也吾不可辭郭太保總戎勛曰子其無辭焉吾<lb/>
謹有供麗牲之碑督市舶牛大監榮至則曰復舊以明<lb/>
義也因為加飾之嗚呼兹非忠簡公六美之實先得乎<lb/>
人心之同然而能起人心於百世之下不期同而同然<lb/>
者乎祠成公儼然臨之在上於是奸邪之臣觀之將愧<lb/>
其忠薄子觀之將愧其孝師友操戈者觀之將愧其義<lb/>
懦怯於難者觀之將愧其勇殘剥之吏觀之將愧其恵<lb/>
貪進而無恥者觀之將愧其廉而後之忍心於廢興者<lb/>
<pb n="KR4d0345_WYG_021-8b"/>
觀之將愧修復之諸君子也愧之何如修之而已然則<lb/>
是祠也其立教之本歟因為迎送神辭三章俾歳祀而<lb/>
被之樂歌鼓之舞之以盡神<lb/>
悵靈蹇兮多修服六美兮孰儔燦雲漢兮以為章招箕<lb/>
尾兮與同遊既容嫻兮多姱永貞則兮服休靈不來兮<lb/>
予愁悵獨立兮中洲<hi>右一</hi>
靈之來兮駕𤣥武乘北風兮下土先朱鳥兮前驅左蒼<lb/>
龍兮驂白虎薦溪毛兮𤣥尊明徳馨兮簋簠呼天吳兮<lb/>
<pb n="KR4d0345_WYG_021-9a"/>
總干紛江靈兮起舞<hi>右二</hi>
日窅窅兮西沉雲㝠㝠兮霾隂四無畔兮莫杭靈胡去<lb/>
兮駸駸悵獨立兮容與𦍑神往兮形存猗神往兮𤣥武<lb/>
服兩驂兮入寒門瞻雲錦兮怳象將天飛兮莫予遺言<lb/>
慨莫聞兮予顧馮夷鼓兮闐闐<hi>右三</hi>
　　右迎送神辭三章二章八句一章章十有二句<lb/>
皇明正徳十三年戊寅八月九日立<lb/>
　　　海珠祠像成闔郡大夫祭文　王漸逵撰<lb/>
<pb n="KR4d0345_WYG_021-9b"/>
嘗謂古今豪傑之士其名於世也雖其山川瑰奇跌宕<lb/>
之氣之所鍾而亦其進修精練藴藉之所至譬之層巒<lb/>
列巘峭昂削拔於數百里之區而其中之盤欝儲衍者<lb/>
未嘗不易也譬之長江大河湍激洄洑於一瀉百折之<lb/>
下而其中之淵澄停蓄者未嘗不止也仰惟先生稟岐<lb/>
嶷之資毓間世之氣早師事於菊坡知琢磨之有自其<lb/>
養之虛也雖鼎魁天下而不以為高食邑實封而不以<lb/>
為意其立之勇也雖四疏劾奸而不以為疑縋城諭賊<lb/>
<pb n="KR4d0345_WYG_021-10a"/>
而不以為異其守之介也雖逍遥於霜鶴秋竹之間而<lb/>
不以為孤徘徊於松根巖曲之際而不以為忌此先生<lb/>
名徳卓行之見於世而不可議如此而其詩文之發磊<lb/>
落竒崛屈詰聱牙而率流於胸次謂非山川跌宕之所<lb/>
鍾而學問進修之所深詣者耶<lb/>
　<lb/>
　<lb/>
　<lb/>
<pb n="KR4d0345_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻末<lb/>
</p>
<p>
</p>
  </div>
</body>
</text>
</TEI>
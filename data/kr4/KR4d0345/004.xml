<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻四</head>
    <p>
<pb n="KR4d0345_WYG_004-1a"/>
欽定四庫全書<lb/>
　文溪集巻四　　　　　　宋　李昴英　撰<lb/>
　　題䟦<lb/>
　　　書胡致堂叙古千文後<lb/>
文定胡公潛心春秋四十餘年而後徐出其説致堂其<lb/>
親傳故筆削皆有法叙古字凡千不重雖飲席間談笑<lb/>
成之而上下數千載闗繫大處包撮略盡興君昏主之<lb/>
理亂哲佐悖臣之功罪吾道異端之正偏一字森嚴百<lb/>
<pb n="KR4d0345_WYG_004-1b"/>
世確論不但可以習童稚而已古千文偎陋不倫乃盛<lb/>
行於世俗葢未知有此作也其書一經朱文公表掲遂<lb/>
傳廣帥宋公慈里兩翁之里學兩翁之學既梓之衡陽<lb/>
又梓之廣之泮宫自此流布天下人人得諷詠有功於<lb/>
人心多矣南嶽之高南海之深不泯不磨致堂之心淳<lb/>
祐十年月正元日後學李昴英書<lb/>
　　　題章公權進論藁<lb/>
金珠珍矣饑寒不可衣食則適用莫粟布若也雄深倔<lb/>
<pb n="KR4d0345_WYG_004-2a"/>
竒之文自鳴一家人爭寳之價誠金珠矣使非切於時<lb/>
無禆人之國亦徒可玩而已矣讀章衡之進論辭氣平<lb/>
暢若不求工於文者然論古成敗商今利害實可見之<lb/>
施行其日用之布粟歟世之舍金珠取布粟者幾人耶<lb/>
毋怪乎天下之未平治也<lb/>
　　　題鄭上舍玠大學䇿藁<lb/>
士試於有司曰時文志於得而已鄭君對策天子學乃極<lb/>
言天下事皆有闗於君德有禆於世道方鯁論崛起與<lb/>
<pb n="KR4d0345_WYG_004-2b"/>
國論爭鋒禍且不避寧得失計耶胸中所存定非尋常<lb/>
諸生拔尺寸比是真不負皇朝淑養之意衡文者拔其<lb/>
尤則公論猶未泯可爲斯文賀君其堅此志勿渝厚其<lb/>
養勿餒大建立於世垂聲名無窮毋使人曰此徒議論<lb/>
之士吾黨所望也嘉煕庚子四月<lb/>
　　　跋許廣文一鶚廷對<lb/>
士初試大廷多未脱時文氣讀許孟翀對藁體製全似<lb/>
奏䟽首排李清臣葉祖洽媒進阿世條陳切時病而言<lb/>
<pb n="KR4d0345_WYG_004-3a"/>
甚直雖屈第七視紹聖初力詆元祐諸老竊榜亞者相<lb/>
去霄壤均爲莆産氣禀自不同然歴國初以來三百年<lb/>
間名公鉅卿由第七人者絶少若有所待勳業與名節<lb/>
俱不朽深有望焉孟翀勉之<lb/>
　　　跋清獻崔公手墨<lb/>
嘉熙已亥某在著庭清獻崔公自南海寄書來别紙如<lb/>
此公拜集賢相天子遣中使踰嶺趣行且賜金二百兩<lb/>
治裝蒲輪日在門而公之病已深矣累䟽力辭始得請<lb/>
<pb n="KR4d0345_WYG_004-3b"/>
以金付武臣鄧祖禹護納内庫葢公帥鄉部時祖禹實<lb/>
爲事務官所以委之也此役他人所難而祖禹不憚勞<lb/>
費似知慕獨樂園之守園者亦可尚也偶閲公手澤俾<lb/>
模刻而藏之淳祐五年元日<lb/>
　　　題菊坡水調歌頭後<lb/>
清獻崔公劒閣賦長短句巻巻愛君憂國遑恤身計此<lb/>
意類出師表雅趣欲結茅庾嶺邉一琴一鶴繇湘桂歸<lb/>
南海竟不得踐緑隂青子約然幅巾藜杖徜徉老圃寒<lb/>
<pb n="KR4d0345_WYG_004-4a"/>
花間十有六年晏歲之樂不減洛中耆英也好事者掲<lb/>
此詞山中惜非公手跡某敬以所藏本授横浦校官頼<lb/>
君棟使刻之文獻張公始鑿嶺路而未有祠着公同龕<lb/>
爲宜此則地主事非過客所得專也淳祐六年三月既<lb/>
望門人李昴英<lb/>
　　附刻崔菊坡水調歌頭<lb/>
　萬里雲間戍立馬劒門闗亂山極目無際直北是長<lb/>
　安人苦百年塗炭鬼泣三邉鋒鏑天道久應還手寫<lb/>
<pb n="KR4d0345_WYG_004-4b"/>
　留屯奏烱烱照心丹　對青燈掻白髪漏聲殘老來<lb/>
　勲業未就妨却一身閑蒲澗清泉白石梅嶺緑隂青<lb/>
　子怪我舊盟寒烽火平安夜歸夢到家山<lb/>
　　　跋菊坡太學生時書藁<lb/>
此清獻公初入太學寄其友林介仲書也吾州去在所<lb/>
四千里水浮陸馳大約七十程士以補試雖登名猶未<lb/>
脱韋布也故稍有事力者猶勞且費之憚而尼其行寒<lb/>
士又可知矣公奮然間闗獨往一試預選隨取高第平<lb/>
<pb n="KR4d0345_WYG_004-5a"/>
生勛業名節實賢闗基之長短句有人世易老之歎必<lb/>
期三年成名而歸書所云云立志已卓然不凡至於述<lb/>
齋舍之費頗悉聞其入京參齋時皆朋友相資助故書<lb/>
報之詳貧者士之常公之貧有人不堪其憂者處之甚<lb/>
安所以富貴不能滛而清白照一世也林介仲名介增<lb/>
江老儒者生沒在公之前後人不能寳有此紙轉落士<lb/>
人之家某近始得之公以歲庚戌入在膠庠庚戌而此<lb/>
書出若有數然外姪陳某往試橋門持此授兒子守道<lb/>
<pb n="KR4d0345_WYG_004-5b"/>
守道亦就試且壻菊坡之門公手澤宜歸之淳祐十年<lb/>
二月朔<lb/>
　　　跋節愍王公行實<lb/>
舍生取義所欲有甚於生者平生講之熟故臨難處之<lb/>
雍容非猝然勉强能之敵之犯益也節愍王公翊以議<lb/>
官權宜肘制置使印収燼兵支孤城野戰不勝巷戰又<lb/>
不勝然後徐結纓而入於井此他人之責而身之不避<lb/>
壯矣哉先是菊坡崔公貽之書曰一段冰清萬仞壁立<lb/>
<pb n="KR4d0345_WYG_004-6a"/>
竊意公平生忠義自許惟菊坡深期之其子閶募死士<lb/>
赴難道遇兵且鬬且前創甚偶不死今爲東莞丞遂得<lb/>
見公行實與守城日記風節凜凜使人慨慕且三歎菊<lb/>
坡知人之明淳祐辛亥冬至文溪李昴英書<lb/>
　　　跋鄧運判柞行實<hi>始興人</hi>
予聞耆老言桂漕鄧公平難事英氣奥謀不在杜杞<lb/>
下老檜欲啖以美官使摧殘謫客則崖然正色拒之士<lb/>
志於立功少定力公則將之以學故能不爲勢利所移高<lb/>
<pb n="KR4d0345_WYG_004-6b"/>
廣於上書布衣中識㧞南方一傑可謂無遺才矣淳祐<lb/>
八年八月二十日<lb/>
　　　題循陽通守黄必昌大學中庸講義<lb/>
吾友黄京甫主濓堂日沃諸生胷次以大學中庸之味<lb/>
掲宏舉要闡邃析㣲探聖賢妙㫖於千百載之下取儒<lb/>
先緒論蔽之片言間體認真切處如良畫狀人物攷察<lb/>
精宻處如厯家步星氣於義理無少差葢淵源乎北溪<lb/>
而根柢乎考亭者爲後學之益多矣京甫循循修謹人<lb/>
<pb n="KR4d0345_WYG_004-7a"/>
一語不妄發意其於二書心之身之久不但工誦説而<lb/>
已然士之講學豈惟獨善要推以澤民利物與上官相<lb/>
可否毋有所恐懼見義必爲行之以勇又持此書判千<lb/>
里矣勉之哉淳祐九年六月二十五日<lb/>
　　　題諸葛珏北溪中庸大學序<lb/>
大學中庸之㣲㫖朱夫子發揮備矣北溪翁從之游久<lb/>
以所得鳴漳泉間泉之士有志者相帥延之往教翁指<lb/>
畫口授不求工於文彩務切當於理義諸生隨所聞筆<lb/>
<pb n="KR4d0345_WYG_004-7b"/>
之成帙韶别駕諸葛君當時席下士之一也廣其傳於<lb/>
梓嘉與後學共使之繇北溪之流遡紫陽之源而窺聖<lb/>
涯不徒口耳且必用力於實踐則曰希聖希賢功夫可<lb/>
循循而詣矣余過曲江得見所未見茅塞豁然尹番禺<lb/>
而始創黌舍者此諸葛君也珏其名淳祐五年三月朔<lb/>
　　　跋西山眞先生送李教桂高序<lb/>
士生遐陬學無名師誦無全書得於氣禀或秀而文職<lb/>
教者復不屑誨士習日䧏而庳豈顓士之咎哉莫逺於<lb/>
<pb n="KR4d0345_WYG_004-8a"/>
蒼梧有陳欽明左氏爲博士眡閩歐陽詹始舉進士且<lb/>
先數百年而恩人士至今湮晦其間豈無瑰奇不模不<lb/>
範無以玉而成也溫陵李君茂先繇膠庠登雋科以先<lb/>
正嘗教授於恩勇踐前志逹尊眞先生有言侈其行勉<lb/>
其以實理淑諸人以實學充諸已葢厚於其偏方之士<lb/>
而周於望當世之賢皆樂教英才盛心也茂先可爲師<lb/>
者而溫知不廢青衿叩請洪鐘應之學者能心契意領<lb/>
矩步規趨固無異登西山之堂而親承謦欬也異日卓<lb/>
<pb n="KR4d0345_WYG_004-8b"/>
然以道鳴世淵源葢有自來者番禺子弟逺從胡安定<lb/>
游恩之士坐聞長者之餘論幸矣亦可見先生之言之<lb/>
教所被者逺矣敬書詔後俟摳趨墻仞而質正焉<lb/>
　　　跋陳侯贈曹貢元士圭詩<lb/>
儒將雍容氣象與武夫不同孔明七擒孟獲而卒縱之<lb/>
非力不能殺不忍耳總管陳侯以文武兼材假右科發<lb/>
身䇿勲北垂浩然賦歸澹如也汀甿憑險裒兇天朝起<lb/>
侯付以外閫撲屯蜂蹂聚蟻叱咤頃耳尚欲招致而生<lb/>
<pb n="KR4d0345_WYG_004-9a"/>
之涵澄一意宇宙並量筆之詩章布宣盛徳視競病之<lb/>
句陋矣安得渤海觧刀張嬰面縳刃不血而功全此詩<lb/>
季將軍一諾也曹邱生善游揚之紹定己丑良月朔<lb/>
　　　跋第二首<lb/>
手劒要盟曹子也望轍眡旗亦曹子也磜宼阻兵曹君<lb/>
士圭請於郡身蹈狡窟曉以逆順禍福此舉甚誼而壯<lb/>
陳侯延之玉帳間從容札所爲詩以贈空巢成禽之句<lb/>
非戾拊柔之意葢不執安之之説而廢勝之之畫此正<lb/>
<pb n="KR4d0345_WYG_004-9b"/>
元戎高處萬一<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鼯怙終罔悛則兵其可已乎夫茍不<lb/>
可已也則曹君又將移其前日之憑軾口伐者而櫜鞬<lb/>
相從矣此詩㫖也<lb/>
　　　跋魏鶴山贈醫者曾貫詩<lb/>
宋清氏以子厚傳之聞姜大中以轉物翁詞之著二醫<lb/>
皆工已疾而不祈人之酬者也長洲曾君客五羊大書<lb/>
其門曰病且貧者診乎我藥施之是不忝鶴山贈句矣<lb/>
淳祐甲辰仲春<lb/>
<pb n="KR4d0345_WYG_004-10a"/>
　　　跋魏鶴山題尹商卿自信齋詩<lb/>
伊川先生曰孔孟之門人不敢信已而信其師之説朱<lb/>
文公曰信者眞知其理之如此而無毫髪之疑也尹君<lb/>
試思之<lb/>
　　　書杜去非所藏西山帖<lb/>
西山嘉與人士接遺墨落四方最多杜正甫所藏帖則<lb/>
許之深勉之力其人葢可想而知也<lb/>
　　　跋錄曹吳雍所藏鄒南谷書墨<lb/>
<pb n="KR4d0345_WYG_004-10b"/>
樞宻南谷鄒先生名徳穹博海内人士所宗垂五十年<lb/>
矣平日於一字之褒不輕與人春秋法也曩由夕郎拜<lb/>
帥西廣南海呉公純臣古君子人也以憲節同寅其子<lb/>
雍寳藏乃翁所得先生書所得褒語則清通仁厚而已<lb/>
辭甚不費而曲盡繡衣公平生所爲士大夫作時様書<lb/>
尺頌徳或纍百言觀此可少媿矣吳氏子資稟頴特於<lb/>
此四字克肖而齒方少里人李昴英爲先生門人輒發<lb/>
明言外之㫖曰清也通也厚也皆仁中有也宜益克己<lb/>
<pb n="KR4d0345_WYG_004-11a"/>
使人欲淨盡天理混融以全吾固有之仁所到豈易量<lb/>
哉先生聞舊同僚之有子必亦喜淳祐二年五月望<lb/>
　　　跋陳光庭所藏蔣實齋遺墨<lb/>
細數在世繇科級梯貴顯凡幾能全節始終有幾容容<lb/>
溫飽固不足算乖初心而謬末路良可憫惜方老奸擅<lb/>
權以區區官爵籠天下士鄙夫爭吞炭爲啞以媒進取<lb/>
一世習熟謂敢言爲狂實齋蔣公始召忽大聲長鳴於<lb/>
仗馬問聵者愕默者愧正論命脉頼以挽回其憂時愛<lb/>
<pb n="KR4d0345_WYG_004-11b"/>
主之忠甚至於病且死不渝也科目得如此士庶亦不<lb/>
沗陳君元實布衣時登其門最久而宻貯遺墨盈幅讀<lb/>
之凛凛猶有生氣元實今尉增江甚公甚亷甚恕使家<lb/>
稍抑之羣邑人叩臺府乞留非術驅利誘使然觀其字<lb/>
與公之名齋同益信端人端友平日相資講切皆實理<lb/>
也百里人心徳之不忘其實學功用小驗云嘉禧戊戌<lb/>
臈<lb/>
　　　跋吳都統所藏菊坡先生帖<lb/>
<pb n="KR4d0345_WYG_004-12a"/>
清獻崔公護坤維晩必自出伺烽火至報稍急輒通夕<lb/>
不寐思所以應乃心無頃刻忘邉憂也指縱諸將毎手<lb/>
筆驛以授情通如家人而人樂爲之用都統吳侯彦公<lb/>
所識擢薦之之詞曰宣力邉防輕財得士卒心介胄之<lb/>
士才且亷世不多得公以清勤身帥之驗也是時全蜀<lb/>
如金甌無少玷缺續貂以狗而貽禍遂至於不可救藥<lb/>
吳侯久已擯去流落天南邂逅共談西事慷慨憤激有<lb/>
老馬千里志歸斯人於鄉國使經理殘碎地豈不愈於<lb/>
<pb n="KR4d0345_WYG_004-12b"/>
用新進輩哉同時有李侯紳受知於公後以死節聞公知<lb/>
人之明類此故併識之淳祐三年良月<lb/>
　<lb/>
　<lb/>
　<lb/>
　<lb/>
　<lb/>
　文溪集巻四<lb/>
</p>
<p>
</p>
  </div>
</body>
</text>
</TEI>
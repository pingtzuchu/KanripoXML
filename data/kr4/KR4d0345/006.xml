<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻六</head>
    <p>
<pb n="KR4d0345_WYG_006-1a"/>
欽定四庫全書<lb/>
　文溪集巻六　　　　　　宋　李昴英　撰<lb/>
　　奏議<lb/>
　　　端平丙申召除太博賜金奏劄<lb/>
臣聞與治同道罔不興與亂同事罔不亡善覘國者惟<lb/>
觀諸此人主以其履之身措之天下質之理蔽之心焉<lb/>
道侔盛際庶幾同符事襲衰季將至合轍考古驗今斷<lb/>
斷不易有天下者宜知所决擇也恭惟皇帝陛下資不<lb/>
<pb n="KR4d0345_WYG_006-1b"/>
世出志大有為五三登閎一蹴可到然欲祈天永命而<lb/>
雨血告妖如晉承康識者有劉石之憂欲復恢境土而<lb/>
戎馬踐淮如宋元嘉江右凜荷擔之懼襄峴失而江陵<lb/>
孤三山潰而䕫門危祖宗區宇將半陸沉億萬生靈重<lb/>
罹塗炭大勢日蹙通國懼亡自去冬以来然矣陛下自<lb/>
視今為何時反觀行事果皆通治之道否耶夫勢之安<lb/>
危反掌易置理之當否亘古不移陛下儻若慨然於興<lb/>
王之規模惕然於亡國之龜鑑必蚤夜以思凡是理所<lb/>
<pb n="KR4d0345_WYG_006-2a"/>
安人心所同者皆治之基也則如趨康莊不可趦趄而<lb/>
進凡壊常戾正咈衆狥已者皆亂之階也則如避䧟穽<lb/>
惟恐詿誤其間聖賢明訓若掲科條設違其言罔不取<lb/>
敗臣謹昧死為陛下陳之酣嗜峻雕未或不亡此謹身<lb/>
之戒也陛下嘗因明禋之天變而撤樂嘗以誕節之震<lb/>
雷而輟宴葢深自警省矣是或抑畏於遇災之時恐易<lb/>
怠忽於已私之累縵立望幸之衆易至移人天錫飲量<lb/>
之洪寧免過度作無益則玩物䘮志營不急則宴安易<lb/>
<pb n="KR4d0345_WYG_006-2b"/>
懐錫賚之數無涯宫庭之費不㑹此衣布冠帛之時毋<lb/>
曰貴為天子不得一舉手足也此坐薪嘗膽之時毋曰<lb/>
惟辟福威玊食也陛下儻念三陲之民轉徙無依必不<lb/>
忍適一已之安逸儻思多難之際日不暇給必不肯汩<lb/>
聖躬之清明媿脱簪之諌周室所以中興堅覆觴之志<lb/>
晉元所以再造此豈甚髙難行之事哉無法家拂士者<lb/>
國常亡此用人之戒也陛下選拔言官多采直聲或俾<lb/>
再入間由外擢其寄耳目也重矣而切於救國者疑其<lb/>
<pb n="KR4d0345_WYG_006-3a"/>
矯激忠於報上者謂其好名絶江而歸無復諭留之虛<lb/>
文與郡以出似非優待之美意何以奬犯顔之直氣已<lb/>
頓殊導諌之初心年来人物凋謝存者幾何正當愛䕶<lb/>
豈堪頓挫不容過闕致抱没身之恨朝野悼嗟皆有殄<lb/>
瘁之憂守輔郡者人方喜其名而成命竟寢贊幕府者<lb/>
衆皆惜其去而列疏未俞聖主本無厭薄忠良之心中<lb/>
外竊有疎忌賢者之惑陛下儻念國所以存僅此一脉<lb/>
必使臺諫得以盡其言儻思强本折衝在乎衆正必使<lb/>
<pb n="KR4d0345_WYG_006-3b"/>
莊士得以伸其氣衛多君子國未可量汲黯在朝淮南<lb/>
寢謀豈無益於人之國哉亂其紀綱乃底滅亡此守法<lb/>
之戒也陛下非不恪遵先朝之成憲而干請為撓非不<lb/>
故使臣下之奉命而威令漸輕給舎繳建節之濫而終<lb/>
莫回大臣進除擬之目而不盡用近習乗間而宫府非<lb/>
一體旁蹊捷出而政事或多門宸札叮嚀鬬虎未分制<lb/>
書符移束閣弗顧賞罰無章功罪奚别法制不立軍伍<lb/>
豢驕朝廷之政本未清軍國之威權幾䙝自昔陵夷鮮<lb/>
<pb n="KR4d0345_WYG_006-4a"/>
不由此無紀綱而周之祚微有憑藉而唐之命永可不<lb/>
監哉四維不張國乃滅亡此厲俗之戒也陛下欲洗濯<lb/>
士心而意向未明欲旌崇節義而風厲未至權臣孽息<lb/>
褒榮加渥羣憸雖斥簡記弗㤀上之好惡或偏下之趨<lb/>
向必異昧進退之義者不恤人言倒善類之戈者勇犯<lb/>
不韙挾敵自固欺誕無忌求得欲縱躁競愈滋平居習<lb/>
為頑頓無恥之風臨難必無仗節死義之士國何利焉<lb/>
尚名節而東都之祚延賤名檢而典午之禍作可不懼<lb/>
<pb n="KR4d0345_WYG_006-4b"/>
哉閱興亡之大無出於四者安危之機當决於一心陛<lb/>
下以今之為合古之法跡其所以致治監其所以召亂<lb/>
者取舎殊途瞭然而易見也我高宗皇帝間闗六飛基<lb/>
圖萬載中興鴻業貽謀具存焦思先吾身之詩放宫嬪<lb/>
損服御之詔諌官所言多寡置簿以考靣對不及闕失<lb/>
降秩以懲大臣勒令内品責軍令狀而上為改容親筆<lb/>
戒以軍法而外閫震恐謟䛕之人不使厠身於班列振<lb/>
拔名節以起士氣之委靡宏規懿範最為切近陛下有<lb/>
<pb n="KR4d0345_WYG_006-5a"/>
志中興能循髙宗之治法則亦古之治法矣臣願陛下<lb/>
赫然發憤幡然改圖念祖宗土地不可尺寸與人厲披<lb/>
輿地圖之志毋使人有幾如是而不及郢之歎當如炎<lb/>
紹之初敵至必戰毋悠悠歲月而自誤於不可信之和<lb/>
也大臣開誠布公鞠躬盡瘁屏常程之碎務以澄心静<lb/>
慮移堂除於吏部而一意籌邉當如李綱以去就争天<lb/>
下大計毋徒曰鎮之静也士大夫當如宗澤所謂非臣<lb/>
子安居美食之時共攄主憂臣辱之忿各辦趨事赴功<lb/>
<pb n="KR4d0345_WYG_006-5b"/>
之心毋徒覩風景而感慨也邉臣當如劉錡所謂背城<lb/>
一戰於死中求生而併力拒敵毋徒靠撒花以為緩圍<lb/>
之䇿也君臣上下共惜分隂共商緊着日課其事月計<lb/>
其功常若勍敵之在前常若禍至之無日庶幾無秋髙<lb/>
塵起之倉皇而取襄葺蜀固淮之規模立矣臣區區憂<lb/>
國之心不識忌諱陛下裁赦取進止<lb/>
　公未奏劄子間上曰前此五羊之寇卿能縋城諭賊<lb/>
　可見膽略公奏云疎逺小臣辱陛下簡記豈勝感激<lb/>
<pb n="KR4d0345_WYG_006-6a"/>
　公奏第一劄讀至愧脫簪之諌周室所以中興上曰<lb/>
　多事之時正當以中興為法讀至贊幕府者人皆惜<lb/>
　其去而列疏未俞上曰日来士大夫多尚虛名而無<lb/>
　實用公奏云名者衆之所推予也亦宜留之以慰物<lb/>
　望與其使之在外不若使之在内讀至臨難必無仗<lb/>
　節死義之士上曰士大夫全少氣節公奏云亦在上<lb/>
　之激昂耳<lb/>
　　　嘉熙戊戌銜命勉諭崔相囬朝奏劄<lb/>
<pb n="KR4d0345_WYG_006-6b"/>
臣聞儲才宜預捜才宜博雖書生之常談實今日之急<lb/>
務也强敵挻禍浸淫累年去冬之變尤可痛心歩騎纔<lb/>
二千而潼益不支哨馬或數百而淮郡已震碎我城邑<lb/>
糜我赤子其来莫拒其去罔追非彼實强由我自弱國<lb/>
之無人甚矣臣嘗妄論洪水懐襄而伯禹能平之虎豹<lb/>
犀象而周公能驅之自古無不可為之事荆尸後勁而<lb/>
敗於鄢陵鄋瞞長狄而敗於宋魯自古亦未有不可制<lb/>
之敵茍得天下之竒才斯能就天下之偉績田單一逃<lb/>
<pb n="KR4d0345_WYG_006-7a"/>
難者耳守區區即墨而復齊七十餘城祖逖一司州主<lb/>
簿耳以千人廩募衆鑄兵而自河以南復為晉土非天<lb/>
下之竒才孰能辦此陛下近命臣韡兼制淮右布着已<lb/>
定機括已回沿邊將士前日之勃鬱者今吐氣諸寨豪<lb/>
勇前日之怨怒者今屬心臣韡亦當以單逖之功名自<lb/>
期求副陛下專委之隆江淮重寄體統漸有所歸列障<lb/>
廣莫分任須令可託代郡邊吏或當科𤨏翰孰可代先<lb/>
科其人洞開胷襟容納衆長以為輔車之助此大閫責<lb/>
<pb n="KR4d0345_WYG_006-7b"/>
也廣設網羅收拾羣豪以備重弓之需此朝廷事也淹<lb/>
恤百里猶晦鳯棲低回治中未展驥足州縣豈無遺才<lb/>
草廬卧龍深識時務褐衣捫虱劇談方略山林豈無遺<lb/>
才茍徒采取於目前不思蒐索於度外毋乃示人以狹<lb/>
乎臣願陛下明詔大臣於朝薦紳進人才之外申命諸<lb/>
路帥守監司各舉堪充沿邊任使者不拘限員明著其<lb/>
狀如先儒所謂某人能吏也嘗因某事以知其能之意<lb/>
博參公言精加考察或寘之殘破之地以觀其經理或<lb/>
<pb n="KR4d0345_WYG_006-8a"/>
處之風寒之衝以觀其禦防不以資格拘之不以繩束<lb/>
待之必有非常之才出建非常之功矣柳開以文士請<lb/>
兵果能制契丹之部落虞允文以儒者視師卒能成采<lb/>
石之駿勲安知今無若人乎惟陛下與大臣圖之取進<lb/>
止<lb/>
　讀至非天下之竒才孰能辦此上曰天下事有人才<lb/>
　便可為近日更張帥閫卿亦知否公奏云陛下區處<lb/>
　得宜切中事機讀奏劄畢上曰右相有來期否朕自<lb/>
<pb n="KR4d0345_WYG_006-8b"/>
　更化之初簡在朕心儀圖共治渇欲一見公奏云臣<lb/>
　崔與之遐方一老辱陛下殊常之遇但高年乆病而<lb/>
　又道逺恐未能上副陛下延佇之意上曰聞其年事<lb/>
　雖髙體力尚强可勉為朕一出公奏云崔與之居家<lb/>
　庭之間或可以勉强渉道路之遠恐難以驅馳上曰<lb/>
　卿近得書否公奏云此月初旬得二月十六日書云<lb/>
　云上曰可作書道朕切望之意勉其亟就道以共圖<lb/>
　匡濟之功公奏云謹當作書諭以聖意<lb/>
<pb n="KR4d0345_WYG_006-9a"/>
　　　嘉熙已亥著作郎奏劄<lb/>
臣聞天變狎至所以仁愛人君也人言交進所以忠愛<lb/>
人君也天惟不言故告戒寓於灾異臣當盡言故論諌<lb/>
出於憂危均為悟聖心之一機均欲扶國脉於一綫人<lb/>
主於此大惕懼而進徳不已廣聴受而改過不吝則積<lb/>
憂啓聖一言興邦未可量也不然天人方愛助之厪在<lb/>
已無畏警之實則上下之望孤而莫之救矣若曰天變<lb/>
不足畏人言不足恤此王安石所以誤先朝者在今日<lb/>
<pb n="KR4d0345_WYG_006-9b"/>
可不深戒哉恭惟皇帝陛下聰明生禀厯數躬膺聖學<lb/>
精微聖度恢廣將與盛帝顯王而比隆葢非中才庸主<lb/>
之可及皇穹眷命乆而彌篤羣下歸戴誰忍負之陛下<lb/>
亟思所以仰承天意而俯惬人心可也然自往歲以來<lb/>
飛㢘動威回禄扇熖雨雹流沴旱蝗為妖怒濤浸逼於<lb/>
都城列緯數愆於舎次一警之不悟而咎證疊見焉屢<lb/>
譴之不悟而大變異出焉是仁愛之已極且轉而為震<lb/>
怒矣畏天之威于時保之陛下所以應天者當何如哉<lb/>
<pb n="KR4d0345_WYG_006-10a"/>
敬天之圖未必見於躬行親禱降禮乃及期而遽飭醮<lb/>
祭之繁文若為感通竒衺之異教無乃瀆慢古人慮女<lb/>
謁之盛而剪爪自責庇勳舊之罪而席藁南郊於嚴恭<lb/>
之際未始狥虛文也陛下非無應天之念也然灾至而<lb/>
懼既乆而忘能保此念之常堅否乎諫紙来上邇臣直<lb/>
前輪班敷陳投匭徑逹上而規切於清躬下而枚列於<lb/>
缺政公論以為是則衆論無異詞前日以不用去而来<lb/>
者亦不敢嘿是忠愛之所激雖批鱗有所不顧矣人之<lb/>
<pb n="KR4d0345_WYG_006-10b"/>
多言亦可畏也陛下所以聴言者當何如哉拔山去佞<lb/>
猶或疑其心違如羮之和尚或議其貎厚邊臣輕視於<lb/>
朝廷言者凡㡬而玩䙝猶故宫掖不㑹於費用論者非<lb/>
一而節約未聞在昔御史條奏則宦寺亟歸於故郡一<lb/>
言感悟至謂髙廟神靈使之於聴納之際未始留難也<lb/>
陛下非無聴言之明也然顧問雖詳施行實少能保此<lb/>
明之常新否乎夫天人之際本無二致人君之心當主<lb/>
一忱積此忱以消變推此忱以受言上下感通悉本乎<lb/>
<pb n="KR4d0345_WYG_006-11a"/>
是今天下之勢亟矣吾國正憂元氣之壊强敵尚稽綏<lb/>
服之期兵弱財殫境蹙民散自非陛下發一悔心以感<lb/>
動彼蒼奮一勇心以主張公議將恐天下見異而魯以<lb/>
衰仗馬俱瘖而唐以亂豈不大可懼哉臣願陛下充此<lb/>
悔而持之以敬不容一息之怠荒民天民也念轉壑之<lb/>
可憂職天職也毋旁蹊之捷出陟降常在於左右戒懼<lb/>
如對於覩聞以吾之心合天之心庶可以轉禍而福矣<lb/>
充此勇而行之以公不容一毫之私意言及缺失不憚<lb/>
<pb n="KR4d0345_WYG_006-11b"/>
於改行言及貴近母過於回䕶以伸衆正之氣以杜羣<lb/>
枉之門即一人之心合千萬人之心庶可以易亂而治<lb/>
矣機括既回精神立起一念之烈旋乾轉坤猶之窮冬<lb/>
千林摇落一氣纔復何物不春力量大則功効速天下<lb/>
尚烏有不可為之事哉疎賤瞽言觸突睿聰惟陛下察<lb/>
而赦之<lb/>
　　　第二劄<lb/>
臣聞邪正之用舎國家之安危繫焉於君子不可以過<lb/>
<pb n="KR4d0345_WYG_006-12a"/>
疑於小人不可以偏信蓋君子直道以行骯髒難近而<lb/>
臨大節不可奪者斯人也小人詭遇求獲柔佞易親而<lb/>
誤天下國家者斯人也武帝不悦汲黯而黯能寢淮南<lb/>
之謀成帝雅厚張禹而禹竟稔西都之禍人主於用人<lb/>
之際可不鑒哉陛下無私如天地至明如日月臣下賢<lb/>
否如辨白黑可謂有知人之哲矣然於取舍不暇計也<lb/>
不然豈不容嘿之多後福何苦為是强聒哉陛下可以<lb/>
察其心矣以得罪公論去以不愜物望去僅一二耳或<lb/>
<pb n="KR4d0345_WYG_006-12b"/>
楥麟周章而穹班非據或城狐依憑而美職如攜竊意<lb/>
陛下不過信其無他腸耳信其無顯過耳彼之操心惟<lb/>
知貪冐於寵榮而已於人國無益也萬一利害怵乎其<lb/>
前安保其不易所守哉陛下亦可以察其心矣今正論<lb/>
稍伸正氣漸復政隂陽消長之機也臣願陛下公道宏<lb/>
開私意盡克收人望重朝廷以示聖徳之廣大逺庸邪<lb/>
清班列以彰聖斷之剛明則衆賢協和同心同徳共壯<lb/>
國脉共起治功尚何孤立之慮哉惟陛下留神<lb/>
<pb n="KR4d0345_WYG_006-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集卷十</head>
    <p>
<pb n="KR4d0345_WYG_010-1a"/>
欽定四庫全書<lb/>
　文溪集卷十　　　　　　宋　李昴英　撰<lb/>
　　書<lb/>
　　　上鄭丞相書<hi>戊申九月乞免知贑州</hi>
昴英楷題既襞不敢𤨏碎儀式恐貽溷瀆之譴首乞鈞<lb/>
照昴英疎遠之踪狂迂之性不識事體沙斥固宜自歸<lb/>
三逕杜門掃軌誦習故書求以克去氣質之偏獲逭謫<lb/>
徙已為萬幸安敢作榮進夢忽叨誤渥予郡起家聖天<lb/>
<pb n="KR4d0345_WYG_010-1b"/>
子乾坤同量不棄蝼蟻之微廟堂包荒不遺葑菲之賤<lb/>
得之如驚感深以愧自合奔走奉職少見寸尺以贖往<lb/>
愆實縁一春行役衝雨濕感風邪百疾交攻精力全衰<lb/>
偷安泉石間尚可以徐徐療治倘冒焉當繁劇之任必<lb/>
至敗缺不惟身計之誤而誤國之罪大矣心之精㣲盡<lb/>
在免牘謹録副申呈五羊去天四千里駛輩一往返動<lb/>
是三閲月而虎城重地宜亟選長才所以不避誅殛繳<lb/>
回省劄者蓋欲一時而遂所請非特為身計實為公爾<lb/>
<pb n="KR4d0345_WYG_010-2a"/>
計也欲望鈞慈為之宻啓於冕旒之前庶幾小臣真切<lb/>
之悃獲徹崇高之聴收回成命畀以叢祠使進退稍安<lb/>
不得罪於物議其榮過於二千石多矣此身未填溝壑<lb/>
他日尚能蹈刀鋸鼎鑊以報國恩干冒鈞嚴不勝戰惕<lb/>
之至<lb/>
　　　與秘書徐霖劄子<hi>戊申</hi>
某去臘束擔出六和塔朝士送者才四執事其一也相<lb/>
與促膝攅眉語至暮而後出别後忽十閱月懐賢耿耿<lb/>
<pb n="KR4d0345_WYG_010-2b"/>
一食息不能㤀也四千里跋渉春晏方抵弊廬杜門掃<lb/>
軌一字不敢出門故於畏友亦一例似疎絶邇者聳聞<lb/>
大聲疾呼之疏上拂衣徑歸天子灑翰大臣聨札清班<lb/>
追挽竟不能回天馬之馳向來首摇冰山已立羅浮四<lb/>
千丈之上此舉前無古人又在祝融峯九千丈之巔矣<lb/>
卓乎髙哉不可跂而及也已敬歎敬歎某婆娑三逕熟<lb/>
復故書麤得静味忽誤渥予郡起家乃與重名同一除<lb/>
書厠穢形於玉側頗覺羞愧聖天子天地其量超軼古<lb/>
<pb n="KR4d0345_WYG_010-3a"/>
昔恩寵殊常本不敢控辭私念平日受教菊坡公講明<lb/>
出處最不草草深懼得罪清議為先師辱故以真實之<lb/>
悃寫之免章切度公朝必見察可以遂所請凡可以開<lb/>
發者幸不鄙相去三千餘里無從握手傾倒倚風惘惘<lb/>
乞為偉器自愛不宣<lb/>
　　　與廣帥徐意一薦僧祖中書<lb/>
某數年不到羅浮夢寐見之近招寳積僧祖中來出缾<lb/>
中卓錫泉烹石樓新茗共談山中事清風忽起坐間飄<lb/>
<pb n="KR4d0345_WYG_010-3b"/>
飄然如行飛雲頂也某歳在甲辰兩遊羅浮至必住旬<lb/>
日山廣大深逺不可窮而山中人絶少道人則有王寧<lb/>
素年八十餘碧瞳炯然照人頭陀則有祖演年髙過之<lb/>
髪色如黄金僧可語者僅僅斯人耳此大夢徳因之子<lb/>
而克肖者也將辭歸中閣必欲識意一而後去渠無他<lb/>
求必有異乎人之求者風雨如許政齋閣焚香静坐時<lb/>
試延之前使呈露所藴必不能謾具眼得聞侍郎一聲<lb/>
歸山林作話柄竊度其所求不過如此而已進之退之<lb/>
<pb n="KR4d0345_WYG_010-4a"/>
惟所以命<lb/>
　　　與廣權帥邱廸嚞治盜書<lb/>
某晦藏林谷不敢與聞户外事每荷龐漢陽先候之厪<lb/>
且懼杜周甫寒蟬之誚有聞而不以告終愧於心民吾<lb/>
同胞也况父母之邦之民乎方此上下疑懼之時某儻<lb/>
以利害不切已而不知恤桑梓之人交責以義無以自<lb/>
立於父母之邦矣夫治盜固貴於嚴尤貴於審惟非盜<lb/>
或遭横戮而真盜未必能獲此賊盜所以滋多也前乎<lb/>
<pb n="KR4d0345_WYG_010-4b"/>
嘗聞途人之言曰某人以姓名同而捕某人以盜賊之<lb/>
親屬而捕幾人善良也亦皆捕未幾則某人臠矣某人<lb/>
梟矣某人截手足而死矣心甚悼之而悔不先以此聞<lb/>
徹足下伯仁由我而死之念至今不㤀日來所聞又有<lb/>
甚焉葢官司捉賊不容不倚辦於隅總而為隅總者類<lb/>
皆小人不識道理但知憑威勢為姦利安知人命之為<lb/>
重往往半公半私以快其所欲或宿怨之未償或厚需<lb/>
之未厭或黨與之所仇隂嗾使之甚其誣揑送於官彼<lb/>
<pb n="KR4d0345_WYG_010-5a"/>
覬厚賞者利於俘數之多略不分别躬自訊鞫窮極慘<lb/>
酷誰不承伏雖分麗諸獄然羣有司非卓然自立者未<lb/>
有不承望風㫖自為身謀何敢可否於其間足下以疾<lb/>
惡之心視已成之牘則皆死有餘罪有非其實情足下<lb/>
烏得而知之利歸於小人謗歸於足下使足下知之必<lb/>
不肯輕於筆矣自清遠兇徒日就擒獲則足下之功亦<lb/>
偉矣必不藉此區區數輩以張功狀非通徭而為通徭<lb/>
非賊而誣以賊豈足下之本心哉今士竊議於途什什<lb/>
<pb n="KR4d0345_WYG_010-5b"/>
伍伍顰蹙私語而某於朔旦固嘗面言其略既而聞用<lb/>
事者有遂非之意恐足下竟為憸巧轉移草菅斯民虧<lb/>
足下之盛徳某連日思之食不下咽寢不安席私念此<lb/>
身非僥倖一官家在城市安保此禍之不及也惟視人<lb/>
猶已之心噤不一語安乎故盛服焚香籲天而布此札<lb/>
稍有一毫私心天地鬼神其誅殛之惟足下是非之間<lb/>
審之又審謹之又謹與其殺不辜寧失不經使平民免<lb/>
於屠戮于門之隂徳豈易涯邪某狂妄之言至此極矣<lb/>
<pb n="KR4d0345_WYG_010-6a"/>
不敢復有言矣若足下不以為然而不加之意則是邦<lb/>
之民遭此厄㑹某抑末如之何也已惓惓愛助之心惟<lb/>
足下其察之<lb/>
　　狀<lb/>
　　　辭免知贑州狀<lb/>
照對某淳祐七年十二月初九日準當年十一月空日<lb/>
尚書省劄子備據某狀辭免繳回差知贑州省劄十一<lb/>
月三日三省同奉聖㫖不允并元省劄付某者殊渥仍<lb/>
<pb n="KR4d0345_WYG_010-6b"/>
頒微躬無措某切謂榮寵廼人情之同欲威令宜臣子<lb/>
之欽承矧閑廢而得州合馳驅而徇國伏念某最凉其<lb/>
分不競於才咸謂之迂非剸裁之敏手而有斯病由憂<lb/>
懼之熏心字對眼以如遮事轉頭而隨㤀曽是可當於<lb/>
劇任冒然繳納於除書雖不加以方命之誅猶例待以<lb/>
具文之遜量已莫禆於世用籲天更積於衷忱控告廟<lb/>
堂奏徹旒冕憫此栁蒲之脆質許其香火於真祠二千<lb/>
石起家之除不為棄物一再傴循墻之避庶附全人所<lb/>
<pb n="KR4d0345_WYG_010-7a"/>
有省劄二道寄留廣州軍資庫未敢祗受須至申聞者<lb/>
　　　辭免除福建提刑狀<lb/>
照㑹某淳祐八年正月二十二日準淳祐七年十二月<lb/>
二日三省同奉聖㫖李某依舊直秘閣除福建提刑劄<lb/>
付某者異恩㳫至小已若驚伏念某起自單寒最為綿<lb/>
薄樗櫟散材之無用豈適時宜草茅習氣之未除易與<lb/>
物忤内徒汙於班綴外何有於民庸僥榮頗越於分涯<lb/>
未老已成於衰証怔忡多忘視聴難真一障承流尚慮<lb/>
<pb n="KR4d0345_WYG_010-7b"/>
駑疲之弗稱列城折獄自憐鼯技以奚堪敢貪斧繡之<lb/>
榮懍有針氊之懼莫禆國事徒速官刑仰祈宰路之奏<lb/>
陳特畀祠庭之閑散倘必待其曠敗而後加汰斥孰若<lb/>
察其真切而早賜存全退處山林庶可療采薪之病稍<lb/>
遲嵗月不敢辭蹈刃之難所有省劄寄留廣州軍資庫<lb/>
未敢祗受須至申聞者<lb/>
　　　請諡李韶方大琮狀<lb/>
昴英竊惟端平更化當時言官皆上親擢修名直節翕<lb/>
<pb n="KR4d0345_WYG_010-8a"/>
然可稱今其存者悉已顯庸其殁者悉已節恵獨有内<lb/>
翰端明殿學士李公韶右史寳謨閣學士方公大琮節<lb/>
行立於朝功徳著於民乃聲實彰著人所共知者且其<lb/>
官品皆應命諡而既殁數年易名未舉非闕典歟昴英<lb/>
待罪奉常不敢自嘿竊見李公韶自為太學愽士已有<lb/>
直聲方公大琮早登髙科服勞州縣三十餘載耻及權<lb/>
門人知二公卓然有立迨䝉拔擢感激思奮聲猷相繼<lb/>
至今若存李公韶為臺諫侍從為詞臣出入數十年間<lb/>
<pb n="KR4d0345_WYG_010-8b"/>
彈擊姦孽呵斥近侍明辨和戎之非乞正首兵之罪權<lb/>
姦挾君柄國則援春秋世卿之法以攻之權姦服除予<lb/>
祠則帥從官合詞以奪之其辭召命率是經年其居要<lb/>
塗無非去日其知道州則葺元公故居録子孫於學提<lb/>
泉舶則盡郤兼司非額之宿例治臨漳則極言遣使秤<lb/>
楮之弊端其清名勁節終始不衰方公大琮居言路侍<lb/>
右螭兼詞掖不一二年首疏明綱常再疏正君心斥舊<lb/>
璫之蠱媚抑後宫之濫恩建明國本則乞立内學以重<lb/>
<pb n="KR4d0345_WYG_010-9a"/>
教養愛惜時望則力與給舎争辯是非奴才守邊者禠<lb/>
之重名器也揣摩得官者革之息邪説也其將漕福建<lb/>
舉行荒政賑糶有方寛弛鹽政與民均利移帥嶺隅首<lb/>
尾五載潔白自持恩威並著訂正釋奠禮則取淳熙新<lb/>
儀按其服器而一新之舉行鄉飲酒禮則沿中興舊典<lb/>
本之以儀禮而屢講之買田入濓溪書堂節用創備安<lb/>
四庫増補軍額而盜賊不敢犯境禁買南物而蕃賈至<lb/>
為立祠其英聲茂實内外如一嘗觀狀李公之行者曰<lb/>
<pb n="KR4d0345_WYG_010-9b"/>
忠厚純實平粹簡淡於人物無臧否而遇事敢言無所<lb/>
避忌而狀方公之行者亦曰謙和冲澹奉已約薄閒居<lb/>
不見喜怒之色至其立殿陛争是非凜不可犯始李公<lb/>
在臺端劾内侍女冠方公以言官請故相罪兩疏同時<lb/>
聞者聳動謂仁者之勇㑹明禋免相李公除權工部侍<lb/>
郎方公亦除起居舎人是其制行同志尚同出處進退<lb/>
皆同而其未及盡用也亦同昴英每念人才難得晩節<lb/>
難保若二公者生為名臣殁為全人稽之典禮宜得美<lb/>
<pb n="KR4d0345_WYG_010-10a"/>
諡以明公朝勸善之意是用轉聞於上<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集</head>
    <p>
<pb n="KR4d0345_WYG_000-1a"/>
欽定四庫全書　　　　　集部四<lb/>
　文溪集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案文溪集二十巻宋李昴英撰昴英<lb/>
　　　　字俊明畨禺人寳慶三年廷對第三淳祐初<lb/>
　　　　官至龍圖閣待制吏部侍郎致仕卒諡忠簡<lb/>
　　　　文溪其退居之地也張端義貴耳集載昴英<lb/>
　　　　初任臨汀推官陳孝嚴激軍變盡出家資撫<lb/>
<pb n="KR4d0345_WYG_000-1b"/>
　　　　定之曾冶鳯帥廣激曾忠之變崔菊坡臨城<lb/>
　　　　借用經畧使印撫諭李縋城入賊曉以禍福<lb/>
　　　　五羊城郭得全賊之肇慶就捕朝廷錄功名<lb/>
　　　　之首除榮王府教授力辭不供職但云素無<lb/>
　　　　學問難以移氣習士論韙之云云則昴英葢<lb/>
　　　　具幹濟之才而又能介然自守者其後劾史<lb/>
　　　　嵩之趙與□直聲動天下有自來也是集為<lb/>
　　　　元至元間其門人李春叟所輯凡奏稿雜文<lb/>
<pb n="KR4d0345_WYG_000-2a"/>
　　　　一百二十二篇詩詞一百二十五首明成化<lb/>
　　　　中重刻陳獻章為之序其文質實簡勁如其<lb/>
　　　　為人詩間有粗俗之語不離宋格而骨力猶<lb/>
　　　　健亦非靡靡之音葢言者心聲其剛直之氣<lb/>
　　　　有自然不掩者矣乾隆四十七年十月恭校<lb/>
　　　　上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總校官<hi>臣</hi>陸　費墀<lb/>
<pb n="KR4d0345_WYG_000-3a"/>
文溪集原序<lb/>
天地之精英人得之以為文可以黼黻朝廷芬芳宇宙<lb/>
存乎胸中必有浩然獨立乎萬物之表者此天地之正<lb/>
氣也故論人之文當先觀其人之所養先生昭代偉人<lb/>
年弱冠以雄文魁天下追風絶塵之資刷燕秣越其進<lb/>
也孰禦而居官守當言責則寧為國死寧以言去身與<lb/>
家不遑恤何官爵崇卑足計哉則其所養可知矣居官<lb/>
多惠政及民未易縷數姑以立其大者觀之初筮汀幕<lb/>
<pb n="KR4d0345_WYG_000-3b"/>
適有軍變郡侯束手就執僚屬䑕竄不暇公獨奮身直<lb/>
前諭以禍福脱郡侯於虎口不崇朝而大難立觧後數<lb/>
歳家食循陽戍卒倡衆直擣廣城震撼一道清獻崔公<lb/>
判鄉郡選幕下士諭賊人人相顧股栗公以廷紳贊閫<lb/>
畫毅然請行縋城詣賊壘言未竟聨事者已血刄頸儗<lb/>
刄向公恬不為動從容陳義以調伏其心賊為逡廵退<lb/>
却卒歛兵去城賴以完探虎穴料虎頭設不幸則男兒<lb/>
死耳豈全軀保妻子之為者真丈夫哉既而入烏府立<lb/>
<pb n="KR4d0345_WYG_000-4a"/>
朝若少屈意穹班可以一武至公方碎首玉階與天子<lb/>
争是非辯可否出袖中彈文對仗斥宰相借尚方劍斬<lb/>
佞臣茍利國家雖鼎鑊不避一言枘鑿拂衣徑歸視軒<lb/>
冕去來太虛一微塵耳孤忠突兀凜然與氷雪争嚴三<lb/>
學諸生送行詩有庾嶺梅花清似玉一畨香要一畨寒<lb/>
之句聞者壯之剛方正大之氣蟠鬱胷次泄而為文光<lb/>
芒自不可掩大者中圭瓚小者鏘珮環竒峭者如怪石<lb/>
之倚斷崖清麗者如明星之炯秋漢進而立朝則論奏<lb/>
<pb n="KR4d0345_WYG_000-4b"/>
丹青言言藥石皆足以裨主徳格君心而深衣獨樂則<lb/>
嬉笑怒罵字字箴規皆足以植民彛垂世範蓋忠義以<lb/>
為之骨學識以為之根故芬郁葩華爛熳宣吐不自知<lb/>
其為文也而文益工天收其聲山頽筆絶遺編散落浩<lb/>
不可收僕從先生游舊矣賜墻及肩未覩閫域方將擬<lb/>
集大成以俟識者世運中更衣冠禍烈主家十二樓竟<lb/>
墮昆明刼火中斯文何辜例坐此厄噫尚忍言哉先生<lb/>
有子五人今中峯獨存諸孫競爽追抱往恨皇皇乎赤<lb/>
<pb n="KR4d0345_WYG_000-5a"/>
水元珠之求春叟耄矣於師門無能為役大懼放失永<lb/>
負夙心於是勉收燼餘僅得奏藁雜文一百二十二篇<lb/>
詩詞一百二十五首編次成集命之曰文溪存藁巻飭<lb/>
而歸之羣玉府俾登諸梓以夀其傳嘗鼎一臠知味者<lb/>
有遺恨焉雖不幸而不得其全也猶幸斯文之未盡喪<lb/>
也杲日行天照映穹壤先生之節卓乎不可尚已先生<lb/>
之文泰華之毫芒耳所可傳者僅止此其所不傳者又<lb/>
孰得而窺其際哉掩涕濡毫撫巻長歎九原不可作吾<lb/>
<pb n="KR4d0345_WYG_000-5b"/>
誰與歸先生名昴英字俊明宋朝賜之諡曰忠簡文溪<lb/>
則其自號云峕至元三十一年甲午中元節門人李春<lb/>
叟百拜敬書<lb/>
士之生世當以氣節為主文章次之古今文人凡幾窮<lb/>
者涵蓄山林逹者顯著朝路然文之行世窮者恒多逹<lb/>
者氣節難全而易虧少虧則以其文俱廢矣文溪先生<lb/>
登丙戌科第三人聲名已赫赫初宦於汀州戍卒閧欲<lb/>
害守公以身翼蔽之守獲免及里居循戍卒叛回圍廣<lb/>
<pb n="KR4d0345_WYG_000-6a"/>
城公縋城出諭賊退城獲全威武不能屈如此初登言<lb/>
路以直諫去再持從槖亦以直諫去富貴不能淫如此<lb/>
樹立高則言辭偉故其文隆崛崔崒淵淪濆瀑千態萬<lb/>
狀皆氣節之所充也晩歳閒適無日不登臨無日不賦<lb/>
詠自騎鯨後六丁取將者不少大震初受公訓常撰杖<lb/>
屨惜不掇拾以富篋笥五十年間往來懐抱一日其孫<lb/>
憲文以文携存稿見示感愴乆之既喜二文之如姚珽<lb/>
又恨大震不如李漢也公號文溪以郡北諸山泉滙於<lb/>
<pb n="KR4d0345_WYG_000-6b"/>
所居後元有此名蓋地靈所鍾也噫溪以文顯不以愚<lb/>
辱山川亦有所遭云大徳戊戌夏門人陳大震書<lb/>
予嘗語李徳孚曰士從事於學功深力到華落實存乃<lb/>
浩然自得則不知天地之為大死生之為變而况於富<lb/>
貴貧賤功利得喪屈伸予奪之間哉今觀其先世文溪<lb/>
先生遺藁初渉其流𣺌瀰汪洋若江河之奔駛而又好<lb/>
為生語險怪百出讀者往往驚絶至或不能以句以為<lb/>
文溪直文耳徐考其實則見其重内輕外難進而易退<lb/>
<pb n="KR4d0345_WYG_000-7a"/>
蹈義如弗及畏利若懦夫卓乎有以自立不以物喜不<lb/>
以已悲蓋亦庶幾乎吾所謂浩然而自得者矣然後置<lb/>
書以歎曰嗟乎此文溪所以為文也亟讀而亟思之執<lb/>
巻務盡乃至目倦神疲欠伸欲起輒回顧屑屑焉不忍<lb/>
舎也夫因言以求其心攷跡以觀其用故人之深淺畢<lb/>
見愚不敢自謂有得於文溪之藴顧平昔所以告徳孚<lb/>
者乃區區願學而未能忽焉親諸簡册之中麤若㝠㑹<lb/>
雖不盡觧其説要其歸與此異者蓋寡矣則以之而嗟<lb/>
<pb n="KR4d0345_WYG_000-7b"/>
歎慕悦尚奚疑哉傳曰生乎百世之上百世之下聞者<lb/>
莫不興起此之謂也徳孚念先緒之落落遺稿僅存復<lb/>
多訛缺乃深自愳恧悉訪諸族之人得舊所刋本與所<lb/>
謄本叅校闕其所疑刻之家塾命嗣子昭董其事而俾<lb/>
予為序之於乎自予為兒時已聞文溪名而喜少長益<lb/>
嚮慕而獨恨未識其心胷氣象為何如比歲京師獲交<lb/>
徳孚亦嘗一閱其世譜今幸寄目於先生之文而知富<lb/>
貴果不足慕貧賤果不足羞功利得喪屈信予奪一切<lb/>
<pb n="KR4d0345_WYG_000-8a"/>
果皆不足為累天地之為大死生之為變自得者果不<lb/>
可得知而奮乎百世之上興起百世之下孟軻氏果不<lb/>
予誣其所恃者蓋有在也故士必志道然後足以語此<lb/>
徳孚好學老當益壯昭也尚亦有激於予之斯言也乎<lb/>
成化庚寅九月同郡陳獻章公甫書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻三</head>
    <p>
<pb n="KR4d0345_WYG_003-1a"/>
欽定四庫全書<lb/>
　文溪集巻三　　　　　　宋　李昴英　撰<lb/>
　　序<lb/>
　　　重修南海志序<lb/>
志州之土地風氣莫先於表其產之良以矜式生乎後<lb/>
之士此一書大綱領也唐賢相起炎方者三曰韶之張<lb/>
曰日南之姜最後得劉瞻於湟是時閩聚猶未有此然<lb/>
皆竒拔於支郡筦府以廣名甚大山偉海鉅秀靈鳩凝<lb/>
<pb n="KR4d0345_WYG_003-1b"/>
又遲三四百載菊坡翁始名在白麻臥龍蒲澗之阿勤<lb/>
天使走半萬里莫能致古未有命之相不屑者髙風全<lb/>
節可興百世是邦宜有紀載以俟太史氏而久焉猶缺<lb/>
帥方公大琮檄張君雷震曰邱聚不修且四十年矣郡<lb/>
文學爾職盍討論潤色之乃視故府延問老成人分授<lb/>
以凡例使各以其見聞述然後合而叅訂是正焉壅䟽<lb/>
漏袽誕去實存又布之衆使疵瑕咸以爲精當乃已南<lb/>
國一大典獲寓目其成何幸余何敢渉筆其間乎惟廣<lb/>
<pb n="KR4d0345_WYG_003-2a"/>
素號富饒年來浸不逮昔而文風彪然日以張雖蕉阜<lb/>
桄林之墟蠣田蠏窟之嶼皆渠渠齋廬幣良師以玉其<lb/>
子弟弦歌琤相聞挾藝待試上都者數甚嗇每連聨登<lb/>
名與中州等惜人士重於簦笈逺遊所以發其身秖鄉<lb/>
舉一途故仕進者鮮雖然中天地而立爲世所珍必有<lb/>
卓然殊於流俗者窮逹不論也匹夫匹婦以一行稱於<lb/>
鄉皆可書或高顯通貴而泯淪無聞幢節來南前後凡<lb/>
幾清名媺政照圖牒有幾人使仕此而州志之觀其孰<lb/>
<pb n="KR4d0345_WYG_003-2b"/>
無强爲善之心哉亦扶持世教一助也若曰山川之扁<lb/>
兵賦之額鳥獸草木之名而已耳焉用志淳祐七年四<lb/>
月朔職方氏李昴英序<lb/>
　　　方帥山判序<lb/>
吾儒本領在所學而發用在所筆心正則筆正矣平居<lb/>
辯經疑破衆史百氏誤以祛天下後世惑此筆也其至<lb/>
外服則鋤惡束姦䘏窶伸枉片言分兩造之曲直此筆<lb/>
也時有用舍用有内外而所學所志無不行方公藩嶠<lb/>
<pb n="KR4d0345_WYG_003-3a"/>
南晨出㕔事吏擁連牘牛腰然森立庭下次第而進不<lb/>
竟不已晏且暮不知也落筆絫千言原情據法必曲必<lb/>
盡雖刑之奪之無怨第一義則厚人倫羙風俗故道化<lb/>
孚暢所部大治一判出佐屬爭手抄久焉所編鉅廼彚<lb/>
分而梓於寄來者稽焉知學校兵防財計之本末與炎<lb/>
人之情僞習尚能推行其説流惠益逺矣公治廣之懿<lb/>
固不專在此而五年目力心思大槩聚於此泯沒可乎<lb/>
判可稱者唐香山我朝武溪然拘牽儷對或未能盡寫<lb/>
<pb n="KR4d0345_WYG_003-3b"/>
其意公之判斡旋頓挫隻字不茍眞可爲吏師世方纎<lb/>
巧詩詞新集㨗出在在有眞可醬瓿此刻皆及物實功<lb/>
不腐宜哉<lb/>
　　　西疇常言序<lb/>
孝以顯親爲大先訓之善而世無傳爲子安乎立言如<lb/>
河汾猶不免六籍奴婢之譏有福畤分宗辯類至今膾<lb/>
炙人口盱江何公坦憲嶺東折姦洗貪風力凛凛難犯<lb/>
余以廛民見則溫其和氣有古君子典刑既一紀過淩<lb/>
<pb n="KR4d0345_WYG_003-4a"/>
江涂之人多談郡糾賢葢其子鑄也捧公所著常言來<lb/>
試閲無艱深可怪語誠如所編其書者叅以聖賢儒先<lb/>
論議則愈讀愈有味學焉治焉此其紀綱於世教非全<lb/>
無禆不但可私藏家淑後而已糾曹睹手澤愴然謹布<lb/>
於刻昌其傳繇是心而充其公其㢘其勤必能率父道<lb/>
矣或謂韓筆獨歩有唐雖根銀之癡而書不坐是廢也<lb/>
噫千載所共師尊如昌黎代能幾士稍出其類平生學<lb/>
力豈盡無所得他人且歎雞肋矧必箕必裘而忍髙閣<lb/>
<pb n="KR4d0345_WYG_003-4b"/>
束之耶有是言西疇未必聞有是子西疇將不朽糾曹<lb/>
可謂能顯其親矣孝哉孝哉<lb/>
　　　游忠公鑑虛集序<hi>代</hi>
君子立言不獨以書傳也茍於世教無闗於人國無禆<lb/>
不過組篇鏤句落儒生口耳雖或可託姓名以不朽而<lb/>
萎然無復生意矣子雲邃於元不如更生攻外戚一䟽<lb/>
子厚雄於文不敵昌黎論佛骨一表葢其言用舍係當<lb/>
時安危千載下猶使忠臣誼士聞風而興起尚論古人<lb/>
<pb n="KR4d0345_WYG_003-5a"/>
大節爲先不專在言語文字間也果齋游公年少長負<lb/>
竒節在東西州爲名進士官幕府時騰書制總條列戎<lb/>
情民病自立已崖然孤高紹熈癸丑以小朝士言五事<lb/>
首曰隆孝德反覆推明天理冀感悟上心且謂退宰相<lb/>
不以禮給諌論駁不行姜特立不當召入陳源不可親<lb/>
信明年夏五籲天乞車駕省重華辭皆激切乞先以身<lb/>
膏鈇鉞踰月國有大故上下洶動公折簡忠定趙公趣<lb/>
斷大計寧皇以太后㫖履寳位人心始安多公力也然<lb/>
<pb n="KR4d0345_WYG_003-5b"/>
侂胄浸用事公屢諷忠定早爲計不能從朱文公去國<lb/>
復抗䟽乞留積爲權姦所忌忠定被逐公即丐郡歸言<lb/>
者指爲黨魁至誣以從㬰異圖將䧟竒禍幸秖罷免久<lb/>
之以薦得利路節逆曦包禍憚未敢發宻謀代之公聞<lb/>
亂髮植眦裂遣子若友約制閫諸人起義藐無有應者<lb/>
兵勢披猖人爲惴惴又不肯避吁其瀕於死者幾矣方<lb/>
忠定秉國最為雅故僅班六院且閲月十有九日不遷<lb/>
嘉定更化異時號僞黨者皆超擢不次公力請掛冠而<lb/>
<pb n="KR4d0345_WYG_003-6a"/>
得祠諸賢言狀纔進一秩夷攷其平生出處未嘗希進<lb/>
至於遇大事敢言臨大變不怵死生禍福不入胸次葢<lb/>
愛君愛國發於至誠無一毫邀譽之心諒乎其爲忠也<lb/>
余昔參滇蜀見公之子景仁期以逺器薦之力歸老海<lb/>
濵景仁時時相問如一日比走書來示以公遺文俾序<lb/>
其元余耄矣思涸筆枯恐不足以發潛幽張芳潤竊謂<lb/>
文以氣爲主猶林茂而影稠鐘巨而聲逈非可强而致<lb/>
公從諸老㳺學粹飬洪充之浩然可塞天地筆下流出<lb/>
<pb n="KR4d0345_WYG_003-6b"/>
自無軟腐語詩律尤老勁深詣理妙如世荒耽齊竿士<lb/>
弱同楚囚羣枉儻未杜誰正君心非靡靡工雕鏤何益<lb/>
眞儒事頑裏訂身三昧得䝉中飬正一心虛等語亦非<lb/>
顰呻敲推軰所能到也景仁紹定間以直言不合去再<lb/>
入論思愈峭拔不詭随忠公教忠之訓不孤矣王晉公<lb/>
謂吾不作兒子必作納君於善者有後豈誣也哉公字<lb/>
子正鑑虛其自號也<lb/>
　　　代李守作栁塘詩序<lb/>
<pb n="KR4d0345_WYG_003-7a"/>
士處沉鬱頓挫之極不能無酸楚憤激之辭三閭大夫<lb/>
醉濁一世長沙太傅溷視餘子豈惟貽媢流汙著此胸<lb/>
次適自累耳逹人大觀等是非於夢蝶悟禍福於塞馬<lb/>
行廢委之命公論付天下後世未始怨天尤人幽圄重<lb/>
爻圍厄絃歌浩如也故履患難而安栁塘陵君守興寧<lb/>
如子思罵賊如顔杲卿羈窮重困吐不平之氣於詩累<lb/>
累成集覔余着語余謂䧟圍中復棄官流落蜀湘間繫<lb/>
臺獄貶黄斥惠徙海外氣味略同然感時寫物之章則<lb/>
<pb n="KR4d0345_WYG_003-7b"/>
皆渾涵隐婉襟期軒閎可以遊造化狎宇宙毁譽榮辱<lb/>
𣺌不容滓高矣哉余敢以二賢之所飬廣栁塘之見<lb/>
　　　代李守作汀郡諸寨圖序<lb/>
閩宼根汀蔓邵禍於甿最烈至煩朝廷顓大閫調大兵<lb/>
余扈戎環其境則山獰劒鋩戰人睫湍怒㦸聲豗人耳<lb/>
雖激釁繇吏不良亦風土致然安平時猶有桀孽藪其<lb/>
間兩郡比壤舊各列巖卒籍虛援遥猝遇刼<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>莫能禦<lb/>
招捕陳公以邃猷竒略鏟凶滌穢一道晏澄必欲長杜<lb/>
<pb n="KR4d0345_WYG_003-8a"/>
亂萌廼探狡窟俯梟巢分築營堡而軍其壯悍者度地<lb/>
邇逺量屯多寡使氣勢連属相應如常山蛇樓鼓遞鳴<lb/>
鎧仗齊出䑕軰將無所容蹟慮亦永矣是役也清漳判<lb/>
佐陳君乘之庀其事觸熱履險不畏勞募士必好身手<lb/>
剏柵皆竒靣勢月閲三以竣事吿余得其圖觀之喟然<lb/>
曰賢者立大規模可利百世亦須强敏人任責乃克辦<lb/>
韓魏公招闗陜兵有屬官薛向乘傳料理今元戎傅君<lb/>
此行葢不下薛也吾郡䝉成實多喜而筆諸帙首<lb/>
<pb n="KR4d0345_WYG_003-8b"/>
　　　送潼川憲胡元琰序<lb/>
君所命臣所敬致其身而已矣士見理明而後臨事果<lb/>
惟知主恩重而身輕國事重而家輕名節重而禍福利<lb/>
害輕故犯可畏辦至難而安蜀之將壊也名家豪族槖<lb/>
百珍航千指下瞿唐惟恐臯不幸而蜀果殘親戚墳墓<lb/>
便如隔世始而悲漸而怠久而忘結屋訪田姑東南乎<lb/>
寓亦其勢然朝廷勤西顧徃徃擇才於其土使就經理<lb/>
自是無隻輪敢向難於上青天果然耶胡君景玉蜀於<lb/>
<pb n="KR4d0345_WYG_003-9a"/>
產栁於牧已脫產地久樂郊夫誰不懐其安乃逢人感<lb/>
慨有申包胥必復楚意天子壯之命繡衣仗斧使於潼<lb/>
即奮然杖而西豈計穴中虎子䝤儂桀横時余襄公帥<lb/>
桂奏曰賊在東而徙臣西詔經制廣西東盗賊即疾趨<lb/>
南海葢勇於赴鄉國之急者君是役略同而所遭艱余<lb/>
嘗一接論議爲人膽略必能負擔問之蜀士謂厥居孔<lb/>
道大敵幾過門皆相戒莫敢犯數千里瓦礫突然魯靈<lb/>
光德於人又可知西人望之如父母君視之猶子弟忠<lb/>
<pb n="KR4d0345_WYG_003-9b"/>
聲義槩豪傑作興必争出死力救井里折哨騎全蚕叢<lb/>
將有吉語聞孔明盛心處在開誠布公臨分特爲同志<lb/>
贈<lb/>
　　　送趙新班崇垓序<lb/>
我朝恩公族厚度越古先計偕寛其額科級升其名闕<lb/>
簿先其注至於薦狀登格而後易京秩則儕之庶姓何<lb/>
哉葢繇此等而上之外則郡守部刺史焉内則爲郎爲<lb/>
卿爲公無所不可者任益以重係生民休戚益以大故<lb/>
<pb n="KR4d0345_WYG_003-10a"/>
必嚴其所從入之途使自砥礪職業以求知於其長而<lb/>
恩不得施焉祖宗之意何其深長也宗室子落南海僅<lb/>
數十其英英者崇垓以唐身言書判選觀其人皆卓然<lb/>
優然第進士二十年始通金閨籍積其所至治最以得<lb/>
之非若世之假權力脅人以薦已者將西候班見余知<lb/>
其可與爲善也勉之曰富貴如浮雲俄頃變滅名節則<lb/>
日月也可千萬古光明漢宗盟有爲宰相者人雖齒牙<lb/>
之不得更生列九卿而諫䟽鯁鯁至今不朽吾子自此<lb/>
<pb n="KR4d0345_WYG_003-10b"/>
升矣請擇於斯二者<lb/>
　　　送陳公儲序<hi>名容所齋</hi>
孟子謂士之豪者異於凡民何謂豪浩然之氣之充也<lb/>
餒其中而放於禮法之外若晉之人是反中庸無忌憚<lb/>
也焉能豪陳君公儲才氣豪一世百家九流之説無不<lb/>
通古今天下事事物物必䆒極所以然長章巨篇傑壯<lb/>
竒詭酒酣氣張急取墨汁作千萬丈龍於尺素間雲蒸<lb/>
雨飛天垂海立騰驤夭矯幽怪潛見疑前身豢龍氏役<lb/>
<pb n="KR4d0345_WYG_003-11a"/>
風馭霆盡䕶角鱗之族故能逼眞如此所至相追隨多<lb/>
可人而學之所到心之所存人未必盡知之葢抱負偉<lb/>
而志未信政屈賈沉鬱無聊時方汗漫塵表有軒軒自<lb/>
得意胸中定力兹可騐矣詩焉畵焉託焉耳一日我知<lb/>
得與朝廷大論議䟽上累百不止即走筆作歌行手也<lb/>
其豪爲剛擁百萬重兵止旗鼔分合之鏖隂山之北纓<lb/>
單于頸凱還玉門闗即觧衣盤薄寫龍時意思也其豪<lb/>
爲勇豪之禆人國不細狂者進取聖人所予或以是歟<lb/>
<pb n="KR4d0345_WYG_003-11b"/>
余於斯人敬之深其將如京師而來别也語之曰君當<lb/>
蘧伯玉知非之年而克己功夫過之愛助何言惟勤飯<lb/>
以厚氣之豪踈飲以夀氣之豪<lb/>
　　　送周士元序<lb/>
貧無以飬由也傷之菽水盡歡子謂之孝士之身於貧<lb/>
甑釜塵簞瓢空安處而無求焉固也若夫半菽不充親<lb/>
無歡顔未免皇皇奔走以追斗升豈獲已哉余館清漳<lb/>
逆旅邂逅寧德周士元問其來愀然曰雙親耄矣缾無<lb/>
<pb n="KR4d0345_WYG_003-12a"/>
儲粟不遥千里將控諸誼人而未遭也樂歲聞之人仰<lb/>
事不足之歎不覺涕下執其手語之曰子處人所未嘗<lb/>
之貧而爲人所不能之孝因至貧而至孝著焉使子有<lb/>
二頃田侍兩安輿庖猩熊裘狐貉以順適其志則子之<lb/>
職盡而孝之名何有是如臨難捐軀而得忠義名非幸<lb/>
也夫孝者誠之發誠至則天通地感况人乎世固有擁<lb/>
厚資家垂白猶健以備甘㫖之奉者見子之來必忻然<lb/>
同志舉千金以賙子身羙官戱綵娛侍以遂禄養之志<lb/>
<pb n="KR4d0345_WYG_003-12b"/>
者見子之來必懽然錫類輟三釡之餘以贈子子姑持<lb/>
此誠以往必有誠於孝者應如膠漆如符契矣子其行<lb/>
紹定庚寅月正李昴英序<lb/>
　　　送循州余法掾仲宣之官序<lb/>
幼學壯行一命皆可及物三尺法係人死生忍背所學<lb/>
惟上官喜怒狥哉余少日游泮與余仲宣爲最宻友淵<lb/>
乎其蘊藉精乎其踐履眞可嚴敬短窻孤燈話到夜半<lb/>
每謂我輩得行所志必惠利生民爲先余仕媿前君後<lb/>
<pb n="KR4d0345_WYG_003-13a"/>
十年决科乂四年爲循陽法掾天將大其任故厚其飬<lb/>
如此余以著局歸班即扁舟送過靈洲臨分曰殘夏當<lb/>
之官子盍言余應之曰疇昔所講論仕以行其學當官<lb/>
奉法無高下其手有不平必争争不得則去是即他時<lb/>
定大議臨大事之推自諉官卑纔一事放過將終身悔<lb/>
其何追國朝嶺服人物秖説二公襄自君家好様菊坡<lb/>
逺業亦發軔於梅仲宣勉旃<lb/>
　　　送糾曹吳雍之官序<lb/>
<pb n="KR4d0345_WYG_003-13b"/>
自于公以治獄興其門世遂有故縱以覬覦後福者君<lb/>
子不可無辯也夫于公謂未嘗有所寃者曷嘗以有罪<lb/>
爲無罪哉特不以無罪爲有罪耳笞其當笞者墨其當<lb/>
墨者大辟其當辟者至盡得其情實而無枉雖戮其身<lb/>
而無怨事事皆然其爲隂德已不細有後宜哉故罪疑<lb/>
惟輕可也事白而出之爲惠姦宥過無大可也故犯而<lb/>
釋之爲黨惡存心過於寛固盛德事然殺人者獲免挺<lb/>
刃必交於途奪于貨者弗治剽攘必紛於市姑息於一<lb/>
<pb n="KR4d0345_WYG_003-14a"/>
二貽害已千百惡人多幸而善良懼如此而能昌其子<lb/>
孫天意殆不其然鄉大夫吳公純臣溫厚有古人風祥<lb/>
刑于嶺之西以恕稱子雍是似且甚秀爽來訪于文溪<lb/>
之上且别焉問之何官曰新糾曹又問賞之逐瘴之犯<lb/>
何也曰初心欲有所平反以成先志耳余嘉其志而贈<lb/>
以言曰吳氏父子視于氏父子官崇卑不盡同而再世<lb/>
俱典獄子惟清惟明惟平小大之獄本其情無以私意<lb/>
有所重輕必身享駟馬髙葢車之榮矣<lb/>
<pb n="KR4d0345_WYG_003-14b"/>
　　　送判縣楊侯汪中入京序<lb/>
公論消長與世道俱大道之行也夫人不失其是是非<lb/>
非之心之天豈惟大廷賢不肖若白黒閭閻之匹夫匹<lb/>
婦好善而惡惡皆斷以理之正不以一毫私意參其間<lb/>
汙世反是以大佞爲大忠以至貪爲至亷士窮逹有命<lb/>
焉寧以是休戚而闗於人之國大矣菊坡先生老於鄉<lb/>
余與楊侯日撰杖屨起居言動必見必聞縋城罵賊同<lb/>
部入幕侯清白於氷玉有闗西夫子風天知之先師知<lb/>
<pb n="KR4d0345_WYG_003-15a"/>
之宰廬陵之政若士若民安之平生壁立萬仞不稍下<lb/>
賣菜傭飛語蜂起或者竟投杼焉夷而跖之渭而涇之<lb/>
他人不能平侯謂官職儻來耳泰然不以蔕胸中所飬<lb/>
未易涯也貧驅復入京余送之江皐曰朝廷清明公論<lb/>
自定不疑之金必有能辨之者侯笑而已侯名汪中<lb/>
　　　吳蓽門杜詩九發序<lb/>
草堂詩名輩商評盡矣反覆備論爲一書者葢鮮莆田<lb/>
吳君涇思覃句中意索言外尋音響泝脉絡舉綱目工<lb/>
<pb n="KR4d0345_WYG_003-15b"/>
部胸襟氣象模寫曲盡皆前人所未到余味之雋永深<lb/>
歎其用工之精戸掾余君得藁維桑捐金鋟梓葢深於<lb/>
杜詩者謂是編不可無也足未萬里途不讀萬卷書莫<lb/>
讀杜詩信哉<lb/>
　<lb/>
　<lb/>
　<lb/>
　文溪集巻三<lb/>
</p>
<p>
</p>
  </div>
</body>
</text>
</TEI>
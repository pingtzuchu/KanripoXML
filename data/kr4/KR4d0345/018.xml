<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十八</head>
    <p>
<pb n="KR4d0345_WYG_018-1a"/>
欽定四庫全書<lb/>
　文溪集巻十八　　　　　宋　李昴英　撰<lb/>
　　詩餘<lb/>
　　　蘭陵王<lb/>
燕穿幕春在深深院落單衣試龍沬旋薰又怕東風曉<lb/>
寒薄别來情緒惡瘦得腰圍柳弱淸明近正似海棠怯<lb/>
雨芳踪任飄泊　釵留去年約恨易老嬌鸎多誤靈鵲<lb/>
碧雲杳渺天涯各望不斷芳草更迷香絮囘文强寫字<lb/>
<pb n="KR4d0345_WYG_018-1b"/>
屢錯淚欲注還閣　孤酌住春脚便彩局誰忺寳軫慵<lb/>
學堦除拾取飛花嚼是多少春恨等閑吞却闌干猛拍<lb/>
歎命薄悔舊諾<lb/>
　　　摸魚兒<lb/>
曉風癡繡簾低舞霏霏香碎紅雨燕忙鶯懶春無賴懶<lb/>
為好花遮䕶渾不顧費多少工夫做得芳菲聚休顰百<lb/>
五却自恨新年游疎醉少光景恁虛度　猊㷑瘦困起<lb/>
庭隂正午游絲飛絮無據千林濕翠須臾遍難綠鬢根<lb/>
<pb n="KR4d0345_WYG_018-2a"/>
霜縷愁絶處怎忍聽聲聲杜宇深深樹東君寄語道去<lb/>
也還來後期長在紫陌歲相遇<lb/>
　　　摸魚兒<lb/>
　　　　用古買陂塘旋栽楊柳韻<lb/>
敞茅堂茂林環翠苔磯低蘸烟浦靑簔混入漁家杜斜<lb/>
日斷橋船聚眞樂處坐芳草瓦樽滿酒頻頻注臯禽自<lb/>
舞慣松逕穿雲梅村踏雪朗笑自來去　車乗墜爭似<lb/>
修笻穩步前塵囘首俱誤安閑得在中年好抱甕尚堪<lb/>
<pb n="KR4d0345_WYG_018-2b"/>
蔬圃高眼覻算不識人間寵辱除巢許風篁解語應共<lb/>
笑羣狙無端喜怒三四計朝暮<lb/>
　　　摸魚兒<lb/>
　　　　五羊郡圃築壯猷堂落成<lb/>
遶西園粉籠千雉鏡池屏石天造主人意匠工收拾華<lb/>
屋落成聞早輪奐巧望縹緲五雲深處移蓬島油幢羽<lb/>
葆指貔虎長驅鯨鯤網取電走捷旗報　鐃吹發囘廡<lb/>
連屯飲犒海山波靜煙掃綸巾蕭散環珠履春滿綠楊<lb/>
<pb n="KR4d0345_WYG_018-3a"/>
芳草人境好是握穗五翁福地無塵到芝書在道便整<lb/>
頓乾坤經營萬宇棟國要元老<lb/>
　　　摸魚兒<lb/>
　　　　送王子文知太平州<lb/>
怪朝來片紅初瘦半分春事風雨丹山碧水含離恨有<lb/>
脚陽春難駐芳草渡似呌住東君滿樹黄鸝語無端杜<lb/>
宇報采石磯頭驚濤屋大寒色要春䕶　陽闗唱畵鷁<lb/>
徘徊東渚相逢知又何處摩娑老劔雄心在對酒細評<lb/>
<pb n="KR4d0345_WYG_018-3b"/>
今古君去此幾萬里東南隻手擎天柱長生夀母更穩<lb/>
步安輿三槐堂上好看綵衣舞<lb/>
　　　賀新郎<lb/>
　　　　陪廣帥方右史登越臺<lb/>
繡谷流明幟穩飛輿茵柔草碧葢欹松翠遨首意行窮<lb/>
絶頂綵榭千年勝地逺峰斷莽蒼烟水䕶日晴雲收午<lb/>
暑颯長風振葉生秋思籠霧炷彯霞袂　淸明官府歌<lb/>
棠芾且蕭閑事外下看玉城珠市山色驕人逢此客麈<lb/>
<pb n="KR4d0345_WYG_018-4a"/>
尾霏霏露碎一笑五羊銜新穗田野歡聲和氣合喚觥<lb/>
船猛為魚占喜誰㑹得醉翁意<lb/>
　　　賀新郎<lb/>
　　　　餞廣帥馬方山赴召<lb/>
世羡官高大又誰知幾多卿相身榮名壞我輩相逢無<lb/>
愧色彼此蒼顏健在又容易分携越海寫出陽關離別<lb/>
恨看一行鴈字斜飛界天下寳願自愛　白衣蒼狗須<lb/>
臾改久㝠心雞蟲得失鷃鵬遲快君帶貂蟬頭上立老<lb/>
<pb n="KR4d0345_WYG_018-4b"/>
我荷衣草帶肯此膝向人雅拜逺餞元非趨炎者二十<lb/>
年相與形骸外義金石更堅耐<lb/>
　　　賀新郎<lb/>
　　　　同年顧君景冲<hi>雲翼</hi>經屬官舍白蓮盛開招<lb/>
　　　　飲水亭<lb/>
誰種藍田玉碧雲深亭亭月上水明溪曲羞作時妝兒<lb/>
女態冷淡冰餐露沐出塵外風標幽獨除了留侯無此<lb/>
貌便何郎傅粉終麤俗意凝逺韻淸淑　凉臺向晚㣲<lb/>
<pb n="KR4d0345_WYG_018-5a"/>
風馥訝銀杯羽化折取戲浮醽醁安得梅花如許大天<lb/>
遣辟除暑溽渾不覺鷺翹鷗浴可恨妖妃汙太液只東<lb/>
林社友追遊熟宜夜看燦瑶燭<lb/>
　　　賀新郎<lb/>
　　　　賦菊<lb/>
細與黄花説是天教開遇重陽玉裁金屑老行要尋松<lb/>
竹伴雅愛山翁鬢雪任滿插追陪節物惟有淵明吾臭<lb/>
味傍東籬盤薄芳叢擷便無酒也淸絶　芒寒色正孤<lb/>
<pb n="KR4d0345_WYG_018-5b"/>
標㓗慣平生餐霜飲露倚風迎月不比芙蓉偏嫵媚不<lb/>
比茱萸太烈似隱者瀟閑巖穴至老枝頭猶健在笑紛<lb/>
紛紅紫塵沙汩香耐久看晚節<lb/>
　　　賀新郎<lb/>
　　　　餞廣東吳憲燧<hi>時持節憲江西</hi>
元日除書濕到而今西風老矣駕軺初入自是龍顏深<lb/>
注想孤鳯翔而後集久父老攀留原隰庾嶺經行梅亦<lb/>
喜小奚奴背底惟詩笈冰雪操又誰及　昨來容易風<lb/>
<pb n="KR4d0345_WYG_018-6a"/>
雲翕便三台兩地也只等閑如拾天馬不鳴凡馬喑百<lb/>
步何如五十况洶洶波濤方急此去一言囘天力着着<lb/>
高百尺竿頭立澆磊磈快鯨吸<lb/>
　　　賀新郎<lb/>
　　　　再用韻餞吳憲<lb/>
過雨璇空濕皓秋香光浮桂菊曉風吹入柳繫牙檣應<lb/>
小駐草草還成勝集又追趂牡車原隰照座玉人風骨<lb/>
聳想胷蟠蘂闕琳瑯笈眞作者世難及　逺山雲霧工<lb/>
<pb n="KR4d0345_WYG_018-6b"/>
開翕共朱闌徙倚總好錦嚢收拾老我秪今才思澁知<lb/>
二爭如知十戞金縷檀敲休急訪古夷猶行短境憶朝<lb/>
陽鳴鳯臺端立筆也醉硯池吸<lb/>
　　　賀新郎<lb/>
　　　　丙辰自夀游景泰小隱作<lb/>
天地中間大縱遨遊登山臨水散人一箇學易已來秋<lb/>
又六肯趂名韁利鎻得日日安閑笑過金馬玉堂也曾<lb/>
到儘不妨拍手溪頭坐風蒻笠月蘭舸　今朝記是初<lb/>
<pb n="KR4d0345_WYG_018-7a"/>
生我近小春黄菊猶葩早梅將朶拔宅危巓窮勝踐指<lb/>
點塵寰蟻磨看澗底飛泉珠顆松栢蒼蒼俱夀相更千<lb/>
年雪鶴鳴相和安期老舉盃賀<lb/>
　　　水龍吟<lb/>
　　　　癸丑江西持憲自夀<lb/>
唱㳟初意如何朅來五十三年矣犂鋤頗熟詩書麤解<lb/>
簪紳聊耳自信柴愚眞成汲戅却無劉膩向高秋初度<lb/>
同時有菊淡相對風霜裏　最癖登山臨水又何心蝸<lb/>
<pb n="KR4d0345_WYG_018-7b"/>
名蠅利俗緣未了强教肉食何曾知味無事微吟會心<lb/>
㣲笑逢場㣲醉把日生只恁安排領取百十二歳<lb/>
　　　水龍吟<lb/>
　　　　和吳憲韻且堅鬱孤同逰之約<lb/>
驛飛穩駕高秋迎人滿目淸新景秋還有色芙蓉照水<lb/>
晨妝對鏡雪捲寒蘆字横過鴈渡浮孤艇是騷人行處<lb/>
腔風調月香滿袖過梅嶺　斷岸烟收人靜雨聲乾桐<lb/>
疎楓冷掀髯獨笑仙翁起舞臥龍呼醒近小陽春為梅<lb/>
<pb n="KR4d0345_WYG_018-8a"/>
也合遲遲鞭影更鬱孤一笑追歡料得坡翁首肯<lb/>
　　　水龍吟<lb/>
　　　　觀競渡<lb/>
碧潭新漲浮花柳隂稠綠波痕膩一聲雷鼓半空雪浪<lb/>
雙龍驚起氣壓鯨鯢怒掀鱗鬛擘開烟水算戰爭蠻觸<lb/>
雌雄漢楚總皆一塲如此　點額許教借一得頭籌歡<lb/>
呼震地翻嗤浮世要津攙進奔波逐利鬬了還休倩渠<lb/>
銜寄三閭角黍會風雲快出為霖可但頷明珠睡<lb/>
<pb n="KR4d0345_WYG_018-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十八<lb/>
</p>
<p>
</p>
  </div>
</body>
</text>
</TEI>
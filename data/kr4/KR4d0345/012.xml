<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十二</head>
    <p>
<pb n="KR4d0345_WYG_012-1a"/>
欽定四庫全書<lb/>
　文溪集巻十二　　　　　宋　李昴英　撰<lb/>
　　祭文<lb/>
　　　祭許象州文<lb/>
維淳祐十年歳次庚戌二月朔越祭日門人朝散大夫<lb/>
李某謹以清酌告於近故判府朝議鈍齋許公先生鈍<lb/>
齋之學本源一誠文最近古誠之著形政先及物誠之<lb/>
流行問無不知惟誠故精事至能應惟誠故明誠則無<lb/>
<pb n="KR4d0345_WYG_012-1b"/>
欲氷蘗自清誠則無營軒冕甚輕師道自任南海横經<lb/>
曽入範模一一玉成士徳之深共祠之黌至今朔望羅<lb/>
拜於庭絃歌東筦課試始程亦崇厥祠書閣峥嶸菊坡<lb/>
西山皆極口稱才可經綸位不公卿既踰七袠乃僅雙<lb/>
旌輟俸廪士食續貢英藻飾泮宫百廢並興米入斛減<lb/>
鹽出衡増寧捐公家以寛遠氓曽未期月洋乎政聲老<lb/>
不廢巻細書如蠅斯文之厄泰山俄傾志未盡伸用未<lb/>
及宏夫人惜嗟而况諸生某少撰杖屨早䝉旦評誨猶<lb/>
<pb n="KR4d0345_WYG_012-2a"/>
藥石愛猶父兄猶記厦旃薦公姓名年貎幾何清問親<lb/>
聆未幾去國竟負師承靈輀来東酹灑涕凝返築未能<lb/>
何敢不銘伏惟尚饗<lb/>
　　　祭鍾子鴻文<lb/>
維年月日朝散大夫直秘閣李某敬奠於故友堂長秘<lb/>
校子鴻之靈潮號士區君名最早昻藏標度磊磈胷抱<lb/>
天文地理瞿曇莊老博識其書妙處精到桂湘閩浙江<lb/>
淮蜀道名山古迹窮極幽討文窺先秦詩軋郊島長章<lb/>
<pb n="KR4d0345_WYG_012-2b"/>
鉅篇奮筆一掃小奚蹇驢輕裘短㡌掀髯揮塵廣座傾<lb/>
倒所至交其豪傑諸老愛如至寳缾粟屢空充然養浩<lb/>
斗酒孤酌絲桐一操不屑意於科舉趣林泉而髙蹈樂<lb/>
窩之叟茹芝之皓喜方外之散侣對王公而睨傲逹觀<lb/>
大方齊物自號希年少一素無病惱臥纔數日遽以訃<lb/>
告幸有諸郎收拾遺藁某三十年間情篤交好日從吾<lb/>
游研索理奥益者亾矣可勝悲悼寸心惘惘一奠草草<lb/>
尚享<lb/>
<pb n="KR4d0345_WYG_012-3a"/>
　　　祭廣帥右史方鐡菴大琮公文<lb/>
厥今人望若晨星稀公老遠播天復奪之豈惟廣人之<lb/>
悲海内善類盖莫不歔欷也鳴呼公之學探聖門之㣲<lb/>
公之文根理窟而竒静者其性而敬以持暄日霽風接<lb/>
物怡怡見義勇為鐡石不移敢言動天無愧拾遺使部<lb/>
其鄉肯故人私葢海旂幢前誰五朞精神筋力畢竭於<lb/>
兹器古樂成幅巾深衣鄉飲凡三動中禮儀齋廬閎閎<lb/>
書閣巍巍玉女青衿賢哉帥師牘累千言判墨淋漓兩<lb/>
<pb n="KR4d0345_WYG_012-3b"/>
造息争曉之片辭雪軫爾寒荒恤爾饑手拊遐氓父母<lb/>
其慈崇堂大榭闢圃東西杖屨婆娑民共敖嬉突兀軍<lb/>
門雄視南維庫曰備安貯緡不貲為此州千年計而百<lb/>
廢必治子産之仁校人猶欺孝肅之明吏計得施人知<lb/>
公心如玉無疵大書連篇幾徳政碑萬人香火在在生<lb/>
祠葢信之乆徳之深不待其去而後思詔徙洪都將以<lb/>
公歸素無病惱一臥不支語音朗然易簀之時面貎如<lb/>
生卒襲之尸所養又可知也某疇昔甞寮今巢一枝肺<lb/>
<pb n="KR4d0345_WYG_012-4a"/>
肝不隔真切相規商評古今竟日塵揮公不可作何所<lb/>
質疑酒落涕俱世少子期<lb/>
　　　又路祭方右史文<lb/>
輀車東浮兮黄水之灣傾城挽送兮積涕回瀾魚龍泣<lb/>
䕶海山慘顔惡人多夀兮賢者不使之生還天不可問<lb/>
兮時事愈囏十年締交兮相照膽肝色笑若平生兮夢<lb/>
寐之間羅浮之約付渺茫兮冷月空山想像蒼蚪於炎<lb/>
洲兮一酹招魂<lb/>
<pb n="KR4d0345_WYG_012-4b"/>
　　墓誌銘<lb/>
　　　林隠君墓誌銘<lb/>
昔之以卓行名不必皆仕者也懿於一念竒於一節太<lb/>
史氏筆之則聞滅没無傳亦多矣南海林君鄉曲稱好<lb/>
人焉闓其名端甫其字訥然言頽然貎而所存踰人遠<lb/>
甚不心乎利名不色乎喜怒不耳乎人之過屋闤闠中<lb/>
惡其囂闢隙地於後窠花盆荷觀魚狎鶴寄意塵表或<lb/>
窮年不出户妖卒譟城下官委之登陴執戈為里閭先<lb/>
<pb n="KR4d0345_WYG_012-5a"/>
時窶民窘食指囷以給有述前古吉凶人明騐可為世<lb/>
勸戒者君模本散布費不貲不靳已樂善且欲夫人皆<lb/>
為善己不敢為惡且欲夫人皆不為惡用心類如此安<lb/>
然一生七十有一歲而終將以寳祐七年八月甲申窆<lb/>
之於番禺縣峩官山子一人名洪娶余女弟者拜且泣<lb/>
以銘請可書於其人不於其姻曰<lb/>
秉彛之真古之遺民茂其後昆此為種徳之根<lb/>
　　　學士林君墓誌銘<lb/>
<pb n="KR4d0345_WYG_012-5b"/>
君諱植字建之譜系古汴名閱也國朝南渡初乃先世<lb/>
著作郎佐郎俛始徙其族浮光絶復規莵裘遂定居於<lb/>
閩之長溪厥後簪纓代不乏人如家汴時迨君之曽大<lb/>
父坦隨季父宦遊南海遂之番禺家焉坦生君之王父<lb/>
清臣清臣生君之皇考申早聲場屋為庠序冠冕儷於<lb/>
扶風氏生君甫髫齡夐頴悟暨長娱色養必愉必婉以<lb/>
至於失怙恃哀瘠終喪無嘉容且終其身濡露履霜之<lb/>
思弗少替噫孝已夫孝為百行原宜乎君之行著於鄉<lb/>
<pb n="KR4d0345_WYG_012-6a"/>
咸曰義人也同胞五人有<graphic n="KR1799" url="https://raw.githubusercontent.com/kanripo/KR-Gaiji/master/images/KR1799.png" mimeType="image/png"/>原急難君屢蹈死弗顧親<lb/>
黨里閈有窶不自賑者有及期不能婚嫁者君罄所蓄<lb/>
賑之兹皆厚於事親故推其餘以往所薄者厚也亦宜<lb/>
使假君以年則强為善當益充惜也其數七七而止寳<lb/>
祐甲寅正月初五日殁於正寢易簀之際作數詩偈皆<lb/>
蜕生死語悲夫君室隴西氏子元申弱冠嗜績文婚於<lb/>
玉牒時漘之女女二人長適予之長孫亨寳次將笄戊<lb/>
午七月辛酉龜筮襲吉其孤泣血托槥竁於郡之永泰<lb/>
<pb n="KR4d0345_WYG_012-6b"/>
里虎欄之原祔先塋也余識其邱隴銘曰<lb/>
君義人孝天性世茂閥喜余慶宅大宵悶魂永檟栱兮<lb/>
後昆盛<lb/>
　　雜著<lb/>
　　　韶石説送曲江趙廣文<lb/>
韶盡善之樂也以名州嘉矣名之則昉於唐初去舜之<lb/>
時如此其遠也山有異狀石耆老相傳嘗於此九成焉<lb/>
故石之形肖之其説甚荒唐無稽粤嶺秦始通南廵狩<lb/>
<pb n="KR4d0345_WYG_012-7a"/>
故未必至此然聖人聲教之溥如日月所照霜露所墜<lb/>
粤當舜之世獨不在舜之天地中乎甚矣聖人之徳感<lb/>
人之深且乆矣後乎舜千有餘歲季札觀樂三歎不已<lb/>
夫子聞遺音肉食焉而不味至於今又千有餘歳而石<lb/>
其思廟其依常隠然在人心舜何以得此於州之人州<lb/>
之人何以不能㤀於舜也孰謂州之人非其遺民乎則<lb/>
此石特人心感觸之一機不必致疑可也教授趙君崇<lb/>
禋既模南海禮樂器以文丁奠且將樂於有虞氏之祠<lb/>
<pb n="KR4d0345_WYG_012-7b"/>
以實是州之名好古敏以求之者也舜何人也有為者<lb/>
亦若是此當求之於金石絲竹之外趙君淑諸生而古<lb/>
其心必有道矣淳祐八年二月朔<lb/>
　　　送邵淑<lb/>
肉食者得良客難尚矣象床之諫迹是而心差傾坐之<lb/>
琴人高而行穢欲避正堂夫誰能當况治獄官乎館尤<lb/>
難於客貧者因以貨愚者為所賣卓然自立之人事决<lb/>
之心揆之理得矣彼既無所容其欺假托焉於貨主人<lb/>
<pb n="KR4d0345_WYG_012-8a"/>
之公見偶與彼之私情暗合則人競趨之矣雖身賢而<lb/>
奚以白於人為累豈細哉余同年生顧君雲仕於時為<lb/>
郡理狴犴事亷平聲孚於吏民三年矣而未聞有客也<lb/>
一日邵君淑來訪銜袖有詩問奚自曰顧君館舎也語<lb/>
叩其隠其來纚纚心敬之不專章顧君賢究所自樹能<lb/>
不以一介輕取與節可尚也他日得其位行其志操守<lb/>
可知行窩將出領可無言以分一中造化心上經綸歸<lb/>
而求之家有餘師<lb/>
<pb n="KR4d0345_WYG_012-8b"/>
　　　贈懐集莫貢士<lb/>
不見莫君瑞應八年忽叩門訪小隠留之對荷花細酌<lb/>
因談懐集産水晶石瑩明特異惜吾邑無能攻治之者<lb/>
列之几案供拊玩清寒照人亦天成竒物也余曰君亦<lb/>
猶是夫一日遇良工具眼稍加琢磋即成美器矣時有<lb/>
龍舟躍至小溪君喜甚舉大白滿引淳祐十年夏五月<lb/>
朔<lb/>
　　　贈香山王公<lb/>
<pb n="KR4d0345_WYG_012-9a"/>
先人與香山王公為莫逆交余兒時撰杖屨侍左右見<lb/>
其情好親宻如兄弟先人下世今九年執友凋幾盡獨<lb/>
翁一箇在扁舟遠遠入城敘契闊余適有季弟之戚不<lb/>
能欵曲陪色笑而遽辭歸使人感慨不忍别翁六十有<lb/>
九強健不少衰許明年重來必不渝此盟也<lb/>
　　　贈傳神張森<lb/>
建張材叔以能模寫晦菴翁名江湖間藝工也而多從<lb/>
名公卿游氣象猶士也非若世之庸手但能看人顔面<lb/>
<pb n="KR4d0345_WYG_012-9b"/>
弄粉墨探理義之精微豈不有得於公之心也哉余曩<lb/>
使建將繪公像問孰能之者皆首稱材叔後致之果竒<lb/>
筆也别十餘年忽來訪山居技益老老益窮南山數千<lb/>
里逐食役役無寧歳蜀僧之靄傳神得妙栁仲塗謂其<lb/>
至藝天與纖無差忒寫太宗龍顔天為之笑寵榮冠一<lb/>
時品題連篇不止一仲塗而材叔至今不遇何耶遇不<lb/>
遇有命焉歸尋舊隠集西山數老宿褒字遺子孫足以<lb/>
不朽孰謂材叔不遇哉淳祐十年端午日<lb/>
<pb n="KR4d0345_WYG_012-10a"/>
　　　送相士朱杞<lb/>
士大夫贈相者之言多譽喜其美已也相者對士大夫<lb/>
之言多佞望其利已也彼此交相悦遂無是非之心俗<lb/>
之不古類如此或薦談相朱翁杞來曰此以其眼得品<lb/>
題於諸老者袖出復齋西山遺墨而信意其見必真守<lb/>
必固試歴指坐客使鑒别則多臧而少否乃心果無所<lb/>
利果無所隠乎忽以將東歸告不贈之覬而言之乞褒<lb/>
字之為恵不費吾何斬懼同乎流俗而不自抜也故不<lb/>
<pb n="KR4d0345_WYG_012-10b"/>
敢<lb/>
　　　從學者題名疏<lb/>
李子先經義知名湖海間尤長於論䇿訓經生固其本<lb/>
色賦友欲師其後場之文無不可者先疏來學者姓名<lb/>
豈若世之有求於人者哉蓋欲知其為如何人耳<hi>李子先春</hi>
<hi>叟字也</hi>
　　　諭鄉飲酒行禮者<lb/>
某承乏此邦愧無善狀惟於風教所闗不敢後已涓吉<lb/>
<pb n="KR4d0345_WYG_012-11a"/>
旦迎賔僎介於庠行鄉飲酒將與多士共興禮遜此葢<lb/>
以古風相期待也禮云禮云豈虛文之謂揖遜升降進<lb/>
退周旋亦可以驗其人平日之所存禮之有儀所主者<lb/>
敬儀之不肅斯焉取斯行禮之日執事者各供乃職在<lb/>
列者各謹威儀頭容必直手容必恭足容必重毋惰以<lb/>
羞於傍觀毋譁以亂我邊豆徳音孔昭視民不恌凡我<lb/>
同志敬之毋忽<lb/>
　　　諭鄉飲酒觀禮者<lb/>
<pb n="KR4d0345_WYG_012-11b"/>
某講行鄉飲率由古禮俾邦人皆得寓目焉政有望於<lb/>
相觀而善也動作有法容止可觀執事者固在所謹然<lb/>
觀者亦當整襟正視屏氣肅容攝以威儀共成嘉禮倘<lb/>
或跛倚謔笑是干大禮以自取輕此豈真好禮之士哉<lb/>
觀禮者固欲觀行禮者之敬忽而觀禮者之敬忽行禮<lb/>
者亦於是而觀焉<lb/>
　　　諭峒長文<lb/>
有子曰其為人也孝弟而好犯上者鮮矣不好犯上而<lb/>
<pb n="KR4d0345_WYG_012-12a"/>
好作亂者未之有也<lb/>
善事父母為孝善事兄長為弟犯上是干犯在上之人<lb/>
作亂是為争鬬悖逆之事蓋人能孝其父母敬其兄長<lb/>
便識道理知名分少有犯其上者既不犯上必不肯作<lb/>
亂大凡世間作犯上作亂底事即是不孝順父兄底人<lb/>
若是孝順父兄底人便不肯做犯上作亂底事有子之<lb/>
言最為親切然人雖至愚未有不可化者監司郡守纔<lb/>
見有一二梗化之人便一切待以非類加以刑戮他既<lb/>
<pb n="KR4d0345_WYG_012-12b"/>
㝠頑無知而長民者又無以開諭訓誨之使誤入於惡<lb/>
者終無自新之路良可憫也今進爾父老於庭諭以此<lb/>
言爾其歸告鄉黨子弟宜細思父母所生我者須當孝<lb/>
順兄長同胞而先我者須當敬遜則此心和順自不為<lb/>
惡汝等得與父母兄弟妻子同樂官司亦得與田里相<lb/>
安豈不甚美其有暴狠不率者則是孟子所謂禽獸而<lb/>
非有子所謂人也國有常刑後悔無及<lb/>
　文溪集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十一</head>
    <p>
<pb n="KR4d0345_WYG_011-1a"/>
欽定四庫全書<lb/>
　文溪集巻十一　　　　　宋　李昴英　撰<lb/>
　　判<lb/>
　　　太學果行齋學生蔡順孫等劄子乞差充鷺洲<lb/>
　　　書院學賔職事判<lb/>
太學生蔡君順孫舊識之於南海别去兩年矣忽偕其<lb/>
弟源來訪於贑亦太學生也文皆倔竒可觀而丰標灑<lb/>
落傾一座如雙璧相照映使人起敬問其衣何以墨則<lb/>
<pb n="KR4d0345_WYG_011-1b"/>
曰有母之喪也問其所以來則曰為貧所驅也昆季方<lb/>
淹恤而不憚遠役豈其得已哉且致辭曰鷺洲書院有<lb/>
學賔無限員監司帖差前此甚多願得此以餬口庶專<lb/>
心學問也昔范文正居憂嘗掌學事今欲為書院泛職<lb/>
於理無礙况書院之設政欲儲四方英俊相與講貫以<lb/>
上庠之士乃屑預籍其間亦可謂下喬矣不猶愈於其<lb/>
他濫吹者乎照所陳帖差充鷺洲書院學賔夫所謂賔<lb/>
者當以客禮待之每月錢米宜加優厚少俟服除即參<lb/>
<pb n="KR4d0345_WYG_011-2a"/>
太學亦非乆縻廩稍者也<lb/>
　　　蠲除受納官事例錢判<lb/>
朝廷置倉受納苖米所以給諸軍月請計民之産而取<lb/>
之甚非得已也民之輸官剜肉補瘡豈其所樂哉官員<lb/>
吏卒每石立為定數而誅求之不知作俑於何時沿襲<lb/>
既乆目為常例吏卒小人不足責也官員自有俸禄差<lb/>
充坐倉董納亦職分中事乃公然取受略無愧怍習以<lb/>
成風所在皆然而錢數未有如江西之多也故於未開<lb/>
<pb n="KR4d0345_WYG_011-2b"/>
倉之前争營求為受納官上官或委之私人明言照顧<lb/>
之葢有一年在倉而獲數千緡者此錢何從來哉皆民<lb/>
之膏血也當職起自閭閻乆知此事思欲一洗陋俗去<lb/>
臘承乏攝郡未欲便行改易姑止將苖倉事例錢自官<lb/>
員至吏卒痛加裁减雖所減之數若不多然積而計之<lb/>
民之䝉恵亦不細今年次第開倉所合先期告諭士自<lb/>
一命以上皆當以愛物存心臨財母茍得必義然後取<lb/>
士非吏卒比也上件錢既令甲所不載委是違法而諉<lb/>
<pb n="KR4d0345_WYG_011-3a"/>
曰有例受之安乎為士夫不自貴重乃下同於吏卒其<lb/>
人品亦可知矣今一時同官亦多端潔好修之士豈甘<lb/>
自汙下特前此未有人説破故為受納官者未能自拔<lb/>
於流俗之中耳今自開倉日為始監納官並不可接受<lb/>
分文事例州家每月自有添支錢㑹一十五貫文儘可<lb/>
以供入倉飲食之資若能洗手奉職革弊察欺自當剡<lb/>
薦以示旌異其吏卒等人且照去年榜文裁減數目不<lb/>
得過取分文仍不得故作邀阻因而索覔如招詞訴定<lb/>
<pb n="KR4d0345_WYG_011-3b"/>
行决配攬户仰照官司除去官員事例一項減價接攬<lb/>
不得欺瞞鄉民如違重作施行案只今備榜仍報提刑<lb/>
司遍牒本路軍州一體施行<lb/>
　　　發妓孫惜回南安軍判<lb/>
當官籍妓使終身不得復為良人非盛徳事也本司昨<lb/>
見阿鍾之詞葢念婦人無知一犯不韙則妓之是無以<lb/>
開自新之路此塗通判之擬未敢以本官施行為是此<lb/>
亦忠厚之論也今觀本軍所申則孫姓婦人元是路妓<lb/>
<pb n="KR4d0345_WYG_011-4a"/>
散樂因公吏盜官錢游其家事發係籍則其人先已為<lb/>
不籍之妓矣又非可以有專夫者並論籍之似不為過<lb/>
本軍以為此事有闗名分在本司何可固必雖然為路<lb/>
妓人則其身可以東西南北逐食為妓則老死於其土<lb/>
而不得釋如鳥之入樊籠魚之在盆盎見其他鱗羽翔<lb/>
泳於天寛海濶之鄉健羨而不可得仁人君子見之亦<lb/>
必惻然今從申將孫惜押回本軍留之縱之惟地主所<lb/>
命已照施行<lb/>
<pb n="KR4d0345_WYG_011-4b"/>
　　　革㩁酤弊判<lb/>
官釀則弊積於吏卒之侵欺難於遽革以漓薄强人飲<lb/>
而售其直官之取利奚安民之受害未艾税酒民甚便<lb/>
之而所收難以豫計則郡計有不足之慮至於城外拍<lb/>
户尤要區處得宜不然則前日之耗於吏卒之蠧者所<lb/>
失猶少而税酒之後耗於奸民之隠蔽者所失更多始<lb/>
謀要當謹重審詳不宜草草須是商量利害到底為一<lb/>
定而不可易之論方可見之施行不然則朝行夕改徒<lb/>
<pb n="KR4d0345_WYG_011-5a"/>
為紛擾觀陳事宜共一十八紙㑹計出入之數闗防内<lb/>
外之弊討論裨助之䇿亦可略備今專請塗通判集兩<lb/>
司僉廰商議取所陳切當者次苐之詳為規畫立定格<lb/>
式庶幾經乆可行而不可變此非止為一時計若行之<lb/>
而官民俱便則聞於朝乃百世之利也切望同寅留意<lb/>
早有成説<lb/>
　　行狀<lb/>
　　　崔清獻公行狀<lb/>
<pb n="KR4d0345_WYG_011-5b"/>
崔與之字正子増城人家貧力學自奮先廣士有當試<lb/>
成均者率憚遠不行公毅然勇往既中選朝夕肄業足<lb/>
跡未嘗至廛市禮部奏名廷䇿極言宫闈皆人所難言<lb/>
擢乙科廣人由胄監取第者自公始歴潯州司法淮西<lb/>
檢法官皆有守法持正之譽改秩宰建昌新城素號難<lb/>
治公始至歳適大歉民有强發廩者公折其手足以狥<lb/>
因請自劾守大異之開禧用兵軍需苛急公悉以縣帑<lb/>
收市一毫不取於民和糴令下公依時直躬自交受民<lb/>
<pb n="KR4d0345_WYG_011-6a"/>
自㮣不擾而辦為諸邑最趙漕使希懌令諸邑視以為<lb/>
法且特薦於朝他司相繼論薦時相欲留中公不就通<lb/>
判邕州薦者咸以為訝勉公使留公不可諸公申其請<lb/>
有㫖與在内陞擢差遣公抗章控避乞俟滿而後受從<lb/>
之邕守武人惟苛刻御禁卒無狀相率為亂公時攝賔<lb/>
陽聞變亟歸叛者將擁門拒之公疾馳以入執首亂者<lb/>
戮之縱其徒不問闔郡帖然擢守賔陽提點廣西刑獄<lb/>
甫建臺徧歴所部二十五州大率皆荒寂之地朱崖隔<lb/>
<pb n="KR4d0345_WYG_011-6b"/>
在海外異時未嘗識使者威儀公至父老駭異諸郡縣<lb/>
供帳之類一切不受兵吏不給劵携緡錢自随計日給<lb/>
之停車决遣無頃刻暇奬亷劾貪多所刺舉風采震動<lb/>
召除金部屬金人南奔邊聲震恐淮東宻邇故汴朝廷<lb/>
謀將帥難其人除公直寳謨閣知揚州安撫淮東公言<lb/>
邊釁已開相持六年凡所措置大抵虛文從事宜擇守<lb/>
將集民兵以固基業除公工部侍郎尋加煥章閣待制<lb/>
知成都府本路安撫使公言實邊斯可安邊益州為四<lb/>
<pb n="KR4d0345_WYG_011-7a"/>
路心腹惟恃錢榖厚於他郡軍興帑庾告匱宜厚儲積<lb/>
以壯邊陲拜疏即行初安丙檄西夏夾攻金人不克敵<lb/>
乗勝數入邊蜀大擾丙薨公便宜度劔以鎮闗表除公<lb/>
制置使盡䕶西蜀之師西北二國合從攻鳯翔叩鳯州<lb/>
借糧於我公條畫事宜宻授諸將隨宜酬答謄榜諭陜<lb/>
西五路遺黎俾築塢自固倚我軍為聲援建言成都灘<lb/>
瀬險遠艱於漕運立運米常格奏行之自是兵皆足食<lb/>
蜀賴以全五年丐歸除禮部尚書公輕舟出峽徑歸五<lb/>
<pb n="KR4d0345_WYG_011-7b"/>
羊自是不復出矣築室所居之西偏扁菊坡刻韓魏公<lb/>
老圃秋容淡黄花晩節香之句於門塾葢雅志也公之<lb/>
門無雜賔連帥部使者時候其門歳僅一再見未嘗一<lb/>
問外事端平乙未二月摧鋒叛兵自恵陽擁衆扣州城<lb/>
郡守曽治鳯宵遁官吏羣造里第請公登城公肩輿至<lb/>
開諭禍福又遣門人李昴英楊汪中縋城親諭之其徒<lb/>
俯伏聴命咸欲釋甲以歸而倡謀者黠甚以嘗害博羅<lb/>
令懼不免相率遁去入據古端州以自固俄有㫖依舊<lb/>
<pb n="KR4d0345_WYG_011-8a"/>
端明殿學士廣東經略安撫使兼知廣州公即家治事<lb/>
區處條畫揣摩調度動中事機召兵四集賊一戰不支<lb/>
聚其衆於苦竹嶺窮蹙乞降公命分𨽻降卒於諸軍而<lb/>
戮其桀黠者俄拜叅知政事八辭不受踰年拜右丞相<lb/>
上遣中使促召命守帥彭鉉勸請又命郎官李昴英銜<lb/>
命而至遜辭凡十三疏上知公志不可回詔即家條上<lb/>
時政公手疏數萬言上皆欣納家藏御札七通有文集<lb/>
若干巻其文明白謹嚴家大酉書其端曰東海北海天<lb/>
<pb n="KR4d0345_WYG_011-8b"/>
下老亦有盍歸西伯時白麻不能起南海千載一人非<lb/>
公誰公善知人平生薦引惟游侣洪咨䕫林畧魏了翁<lb/>
李性傳程公許後皆為公輔公嘗度劔閣留題詞蒲澗<lb/>
清泉白石怪我舊盟寒里人采其語立公生祠於其地<lb/>
及薨贈太師謚清獻初公持節廣右見於施行者維揚<lb/>
倅高惟肖鋟梓曰崔公嶺海便民榜珠崖之人又編次<lb/>
其罷行擾民之政曰崔公海外澄清録在蜀人繪公像<lb/>
於仙遊閣與張忠定詠趙清獻抃並祠號為三賢淳祐<lb/>
<pb n="KR4d0345_WYG_011-9a"/>
甲辰廣帥方大琮祠公與張文獻九齡於學號為二獻<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0345_WYG_011-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十一<lb/>
</p>
<p>
</p>
  </div>
</body>
</text>
</TEI>
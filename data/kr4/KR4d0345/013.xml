<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文溪集巻十三</head>
    <p>
<pb n="KR4d0345_WYG_013-1a"/>
欽定四庫全書<lb/>
　文溪集巻十三　　　　　宋　李昴英　撰<lb/>
　　詩<lb/>
　　五言古詩<lb/>
　　　送廣帥趙平齋汝暨觧印趨朝<lb/>
海瀕老同年五載依宇下春風舞簔笠愛日曝田舍喜<lb/>
無撞搪吏追逐欵段馬劇談許絛褐得趂公餘暇達官<lb/>
來三逕小隊隣翁詫明公傑俊人麟族稱大雅典刑様<lb/>
<pb n="KR4d0345_WYG_013-1b"/>
諸老胷次郁醞藉西𣲖溯其源境物入陶寫才高事無<lb/>
難隻手擘太華乘軺始踰嶺風采賢使者堂堂開大閫<lb/>
部屬肅鞾帕臺端有老蜮闖影含沙射孤忠冕旒知還<lb/>
許河内借鈴齋安獨處冷淡閑僧夏例錢推不受金貝<lb/>
視土苴首祠酌泉翁坐使饕俗化葭萌細摩拊生意被<lb/>
原野循良渤海遂平理潁川霸威風戢偷竊徳意銷詭<lb/>
詐能令颶毋伏黙禱雨師灑開倉散窮閭儉歳低粒價<lb/>
貢場宏敞拓芘士千間厦厯觀古賢牧美政公其亞䜛<lb/>
<pb n="KR4d0345_WYG_013-2a"/>
夫真枉了有識共唾罵君子竟何傷徽譽愈膾炙詔還<lb/>
九棘班明發不俟駕傾城送津亭牽纜不忍捨老夫前<lb/>
致辭再拜進離斚立朝要敢言切勿效喑啞此行衆所<lb/>
望磐石鞏宗社<lb/>
　　　送荆門王廣文之官<lb/>
京都士如雲一見知好修未嘗廣文飯已替肉食謀炎<lb/>
門恥曵裾漫郎肯從游驚座吐倔奇倚塵覺我羞窮邉<lb/>
人憚之長笑驅行舟逺烽亂夕烟戎馬驕高秋淸野空<lb/>
<pb n="KR4d0345_WYG_013-2b"/>
子衿叢棘荒半流此去欲何之幕府應㧞尤吾道豈空<lb/>
談取勝在一籌獻馘早歸來平步班瀛洲<lb/>
　　　久住白雲呈鎮長老<lb/>
桑下戒三宿我此尚留戀曹溪悟一宿我復無知見鎮<lb/>
公房遜客所須如執劵園丁曉供茹行者時灌硯飯奴<lb/>
更蒭馬紙帳費香篆主人眞好事應答色無倦欲歸興<lb/>
未闌欲住面有靦飛錫肯三逕亦有伊蒲饌<lb/>
　　　遊峽山和東坡韻<lb/>
<pb n="KR4d0345_WYG_013-3a"/>
雙虬挾泓玉奥入百轉灣向無長公詩草木今何顔此<lb/>
山二百年偃蹇客往還長風駕余舟老人急開關逢迎<lb/>
欠高僧喜有識面山平生癖幽壑便合茅三間君命何<lb/>
敢留歸棹隨賜還慚愧和光翁笑指靑童鬟<lb/>
　　　酌別張子元二首<hi>并序</hi>
　　　　子元已注今年班籍去臈余以言職免歸子<lb/>
　　　　元不待引見毅然相隨南還兹再入京送之<lb/>
　　　　至鑒空閣下用東坡韻酌別<lb/>
<pb n="KR4d0345_WYG_013-3b"/>
去冬初去國逆旅等順境禍機衆危之沙<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>伺人影拂<lb/>
衣肯同歸荒驛燈夜永幸脱妖蟇口黑月重磨鏡勤君<lb/>
再行役我愧心耿耿陛下皇明穹賢聚纖邪屏石渠盛<lb/>
此士豈復松㕔冷胷中貯竒策可以靖邊警平生羞轅<lb/>
駒看取囊露頴堂堂曲江翁芳躅在梅嶺<lb/>
　　　其二<lb/>
南士如君幾妙處方寸境撑腸五千巻落筆擅三影喜<lb/>
談狂朱雲恥作諛谷永憂時㸃髭雪未肯疎鑷鏡摩挲<lb/>
<pb n="KR4d0345_WYG_013-4a"/>
匣中龍起視斗牛耿毎同畫灰語寒夜僮僕屏吾儕期<lb/>
歳晏世俗任炎冷江亭揮别酒謔笑鬬機警景文兄弟<lb/>
情畝異禾同穎日邉多便驛頻書來越嶺<lb/>
　　　重九遊鬱孤臺和座客韻<lb/>
座上多俊人奇倔角拔犀追風飈館游鼉鳴玉龍嘶夕<lb/>
陽催歸鞭更酌樽重携懷開鉤鉤簾語合印印泥似與<lb/>
花神期拈出糕字題壯哉千尺臺虎踞譙之西枰中十<lb/>
萬家一目城市低乘風巾可橋取月箸可梯豪氣壓崆<lb/>
<pb n="KR4d0345_WYG_013-4b"/>
峒雙月照虹溪響山慨懷古妙句吾家雞邦人趂遨頭<lb/>
壺榼山之蹊最喜秋事成千畝黄雲齊<lb/>
　　　是日至馬祖巖和前韻<lb/>
九秋天地香贛産饒木犀登高詣其巓風健戲馬嘶偷<lb/>
得一日閑古錦奚奴携秋陽閣霏雨飛葢換障泥舉揚<lb/>
馬祖禪拂摩老坡題菊茰勸人飲猛吞玉東西凭䦨視<lb/>
九州莽蒼烟水低如何昌黎翁華嶺須縳梯野性淡無<lb/>
嗜所樂惟山溪毎羞名利區得失争蟲雞意行契真趣<lb/>
<pb n="KR4d0345_WYG_013-5a"/>
荒苔踏成蹊嘉辰且盡歡聚散或不齊<lb/>
　　　肇慶府倅王庚應平反廣府帥司寃獄詩以紀<lb/>
　　　其事<lb/>
人生天地間本是同胞出貴賤與賢愚分殊而理一上<lb/>
帝立君師朝廷設官職凡百有司存各欲盡其責一或<lb/>
無人心何以順天則廣南十四州官吏幾滿百公道孰<lb/>
扶持田野多菜色大桀作威福小桀肆蟊賊周興而爪<lb/>
牙郄超而賔客君禄君忍欺天民天弗恤貪饕事篚苞<lb/>
<pb n="KR4d0345_WYG_013-5b"/>
殘忍尚徽纆可憐田舍翁駢首膏斧鑕可憐富家兒鞭<lb/>
背遭黥墨怒氣劇炎火讒言易轉石恩門甘仰面墦間<lb/>
爭屈膝喑啞一世人天高雲霧黑豈無賢大夫留此一<lb/>
綫脉堂堂西蜀翁憤氣塡胸臆尚友周濓溪拙矣謀身<lb/>
策念我同胞人罹此操戈厄苦語為平反片言天可質<lb/>
細閲拙録篇事事皆隂隲孟子謂非人由其無隱惻此<lb/>
翁仁者勇姦諛誅以筆天道本昭昭彼巧竟何益吾皇<lb/>
本好生桁楊西列棘安得百于公落落參邦國<lb/>
<pb n="KR4d0345_WYG_013-6a"/>
　　　苦秋暑引<hi>并序</hi>
　　　　己酉歳廣漕邱迪嚞攝帥苛虐流毒朝廷劄<lb/>
　　　　趙倉汝塈兼攝帥漕其人刓忍不授印故作<lb/>
　　　　是詩<lb/>
商金久得柄老火未退舍甑中着寰宇赫酷甚於夏池<lb/>
湯頗殃魚田龜應害稼桃笙亦漿汗水國無凉榭扇揮<lb/>
腕欲脱忍渴畏杯斚樹間寂秋聲矩令何時下四序本<lb/>
循環寒暑相代謝炎炎推不去誰與詰造化人思濯淸<lb/>
<pb n="KR4d0345_WYG_013-6b"/>
泠風露願一借再拜祈蓐收西陸早命駕<lb/>
　　七言古詩<lb/>
　　　觀入試者<lb/>
鐘撼雞鳴萬家起月下紛紛白袍子提壺挈榼春遊閙<lb/>
擎箱擐篋誰家徙通衢隘塞行人絶露坐欠伸奴跛倚<lb/>
逺聞雷譟轟應答近亦洶洶殊聒耳軋然棘戸破曉色<lb/>
陣脚忽移去如蟻壯夫先入䕶几案儒雅雍容行且止<lb/>
垂髫趂閧未知苦戴白相持歎衰矣自從明詔到郡國<lb/>
<pb n="KR4d0345_WYG_013-7a"/>
士出深山集城市但能操筆不曳白秋榜人人都準擬<lb/>
分明結社戰所兵投合主司誰得髓昨科試人今或亡<lb/>
三年場屋能消幾功名信分置勿言身健頻來已堪喜<lb/>
槐黄早脱吾僥倖因送兒曹得觀視傍人休笑李秀才<lb/>
三十年前亦如此<lb/>
　　　再用觀入試韻<lb/>
涵育累朝士興起薄海絃歌爭教子籯金世守韋一經<lb/>
俎豆少成孟三徙盡從科舉梯進取鶴髮望深門日倚<lb/>
<pb n="KR4d0345_WYG_013-7b"/>
藝先徳後己非古心術乖違徒口耳天門髣髴馮為馬<lb/>
隂徳却關橋度蟻時來乳臭亦觀光潦倒英雄頻坎止<lb/>
棘闈投巻姑應之桂籍題名先定矣可憐數千困眊氉<lb/>
僅二十人誇利市近歲詞場尚剽拾文體腐陳難古擬<lb/>
倩人者幸耘人貪氣習陋汙淪骨髓主司頭腦易冬烘<lb/>
目色不迷世能幾所憂程文悞後學豈但升沉繫悲喜<lb/>
他人愛子亦如我何敢庸心秦越視願言通榜皆實才<lb/>
如已得之無彼此<lb/>
<pb n="KR4d0345_WYG_013-8a"/>
　　　送梁伯隆歸丹谷舊隱<lb/>
　　　　秋堂之客自建上來省擕以偕行<lb/>
昔人入山訪隱君毎恨見山不見人子持畵圖走踆踆<lb/>
人雖可即山非真自言谷中萬修筠泉鳴琮琤石嶙峋<lb/>
誰甘混跡麋鹿群雅意逺遊濶見聞飛笻遂過南海瀕<lb/>
翻海一洗征衣塵東望絶域天無垠藥洲風月蒲澗雲<lb/>
間出奇語頗自珍奚嚢十襲而三熏槿花猩血荔錦紋<lb/>
何如故圃桃李春江湖社友杯十分何如族聚情話親<lb/>
<pb n="KR4d0345_WYG_013-8b"/>
行路之難多酸辛還家火急埋車輪拂拭磯苔開徑榛<lb/>
畹蘭籬菊庭古椿贈篇滿篋不療貧幾人煉藥能輕身<lb/>
本分荷鋤驅犢西疇耘武夷山下擊壤為堯民<lb/>
　　　羅浮何君祐夫相訪惠詩又出所作水墨魚戲<lb/>
　　　題巻末<lb/>
山頭釣引千鈞魚鐵橋曾逢稚川奴風波平地誤㸃額<lb/>
戲取墨汁翻糢糊縱觀濠上契妙趣浩浩胷次涵江湖<lb/>
墨雲忽從硯池起撥剌跳出形模殊大魚騰驤撼風雨<lb/>
<pb n="KR4d0345_WYG_013-9a"/>
小魚𤨏碎游荇蒲技如元放幾許奇金盤一箇松江鱸<lb/>
試張亭前漲波影舂鋤飛下傍睢盱世間畫史少活筆<lb/>
描寫終類鮒肆枯文溪一灣浮釣徒欠得龍眠為嚴瀨<lb/>
羊裘圖<lb/>
　　　三山亭<lb/>
山中招提鼎足踞路如丁字分頭入逺看港汉紛長繩<lb/>
俯見阜邱纔小笠班荆坐僕縱之息爭解緑荷撮紅粒<lb/>
羣然飲澗忽喧噪石兀深叢疑虎立我起胡床劃孤嘯<lb/>
<pb n="KR4d0345_WYG_013-9b"/>
前峯響答松風急舉頭雲端尚天半搘竹扳蘿進千級<lb/>
　　　題石室木<lb/>
似屈纔伸蛇解蟄似斷還連龍蜕骨天河失却古槎橜<lb/>
落在人間撑突兀若非胷中磊塊灑澆出老死畫工無<lb/>
此筆<lb/>
　　　題東坡竹<lb/>
葉葉枝枝各標致密密疎疎總風味筆為化工壁為地<lb/>
頃刻種成此君子雖然月影水影寫眞似安得千年尚<lb/>
<pb n="KR4d0345_WYG_013-10a"/>
生意<lb/>
　　　河南掃松訪古勝寺不遇主僧<lb/>
主僧走城磨驢兒廊僧閉門縮頭龜長髪行者披鶉衣<lb/>
瀹我苦茗行相隨禪床破簟客自展急呼蒼頭揮大扇<lb/>
臥到夕陽暑力軟歸趂潮平柁流轉<lb/>
　<lb/>
　<lb/>
　<lb/>
<pb n="KR4d0345_WYG_013-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文溪集巻十三<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4h0010_SBCK_001-1a"/>
國秀集目錄上<lb/>
　　天官侍郎李嶠<hi>四首</hi>
　　考功貟外郎宋之問<hi>六首</hi>
　　膳部貟外郎杜審言<hi>五首</hi>
　　太子詹事沈佺期<hi>五首</hi>
　　右丞相張說<hi>五首</hi>
　　中書侍郎徐安貞<hi>六首</hi>
　　京兆張敬忠<hi>一首</hi>
　　祕書監賀知章<hi>二首</hi>
　太子賔客徐彦伯<hi>一首</hi>
<pb n="KR4h0010_SBCK_001-1b"/>
　　仙州别駕王翰<hi>二首</hi>
　　中書舎人董思恭<hi>一首</hi>
　　新安丞杜儼<hi>一首</hi>
　　殿中少監崔滌<hi>一首</hi>
　　太子洗馬沈宇<hi>一首</hi>
　　廣文進士劉希夷<hi>三首</hi>
　　左丞相張九齡<hi>三首</hi>
　　禮部尚書席豫<hi>二首</hi>
　　靈昌太守李邕<hi>一首</hi>
　　吏部貟外郎盧僎<hi>十三首</hi>
<pb n="KR4h0010_SBCK_001-2a"/>
　　司勲貟外張鼎<hi>二首</hi>
　　刑部侍郎孫逖<hi>六首</hi>
　　兵部貟外趙良噐<hi>一首</hi>
　　金部貟外郎黃麟<hi>一首</hi>
　　太子尉郭向<hi>一首</hi>
　凢二十四人詩七十四首<lb/>
　　　侍宴甘泉殿　李嶠<lb/>
月宇臨丹地雲牎網碧紗御筵陳桂醑天酒酌<lb/>
榴花水向浮橋直城連禁苑斜承恩恣歡賞歸<lb/>
路滿烟霞<lb/>
<pb n="KR4h0010_SBCK_001-2b"/>
　　　餞薛大夫護邊<lb/>
荒隅時未通副相下臨戎授律星芒動分兵月<lb/>
翬空犀皮擁青槖象齒飭彤弓決勝三河勇長<lb/>
驅六郡雄登山窺代北屈指討遼東佇見燕然<lb/>
上抽毫頌武功<lb/>
　　　送崔主簿赴滄州<lb/>
紫陌追隨日青門相見時宦遊從此去離别幾<lb/>
年期芳桂中罇酒幽蘭下調悲他鄕有明月千<lb/>
里照相思<lb/>
　　　送司馬先生<lb/>
<pb n="KR4h0010_SBCK_001-3a"/>
蓬閣桃源兩處分人間海上不相聞一朝琴裏<lb/>
悲黃鶴何日山頭望白雲<lb/>
　　　同姚給事寓直省中見贈　宋之問<lb/>
清論滿朝陽高才拜夕郎還從避馬路來接珥<lb/>
貂行寵就黃扉日威回白簡霜栢臺遷鳥茂蘭<lb/>
省得人芳禁靜鐘𥘉徹更踈漏漸長曉河低武<lb/>
庫流火度文昌寓直恩　重乗秋藻翰揚暗投<lb/>
空欲報調下不成章<lb/>
　　　九日登慈恩寺浮圖應制<lb/>
鳳刹尋雲半虹旌倚日邊散花多寳塔張樂布<lb/>
<pb n="KR4h0010_SBCK_001-3b"/>
金田時菊芳仙醒秋蘭動睿篇香街稍欲晚清<lb/>
蹕扈歸天<lb/>
　　　題大庾嶺一首<lb/>
陽月南飛雁傳聞到此回我行殊未巳何日復<lb/>
歸來江靜潮初落林昏瘴不𨳩明朝望郷處應<lb/>
見嶺頭梅<lb/>
　　　登揔持寺閣一首<lb/>
𣑽宇出三天登兹望八川開襟俯城闕揮手拂<lb/>
雲烟凾谷青山外昆池落日邊東京楊栁陌少<lb/>
别巳經年<lb/>
<pb n="KR4h0010_SBCK_001-4a"/>
　　　端州驛見杜審言王無競沈佺期閻朝<lb/>
　　　隱壁有題慨然成詠<lb/>
逐臣北地承嚴譴謂到南中每相見豈意南中<lb/>
𡵨路多千里萬里分鄕縣雲摇雨散各分飛海<lb/>
闊江長音信稀處處山川同瘴癘自憐能得幾<lb/>
人歸<lb/>
　　　登逍遥樓一首<lb/>
逍遥樓上望鄕關淥水泓澄雲霧間北去衡陽<lb/>
二千里無因雁足繫書還<lb/>
　　　春日江津遊望　杜審言<lb/>
<pb n="KR4h0010_SBCK_001-4b"/>
旅客搖邊思春江弄晚晴烟消垂桞弱霧卷落<lb/>
花輕飛棹乗空下回流向日平鳥啼移幾處蝶<lb/>
舞亂相迎忽歎人皆濁隄防水至清　常不<lb/>
譲深可戒中盈<lb/>
　　　秋夜宴臨津鄭明府宅<lb/>
行止皆無地招尋獨有君酒中堪累月身外即<lb/>
浮雲露白宵鐘徹風清曉漏聞坐携餘興往還<lb/>
似未離羣<lb/>
　　　夏日過鄭七山齋<lb/>
共有樽中好言尋谷口來薜蘿山徑入荷芰水<lb/>
<pb n="KR4h0010_SBCK_001-5a"/>
亭開日氣含<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>雨雲隂送晚雷洛陽鐘鼓至車<lb/>
馬繫遲回<lb/>
　　　九日宴江隂<lb/>
蟋蟀期歸晚茱茰節候新降霜青女月送酒白<lb/>
衣人高興要長壽卑棲隔近臣新沙即此地舊<lb/>
俗坐爲鄰<lb/>
　　　贈蘇綰書記<lb/>
知君書記本翩翩爲許從戎赴朔邊紅粉樓中<lb/>
應計日燕支山下莫經年<lb/>
　　　三日侍宴梨園　沈佺期<lb/>
<pb n="KR4h0010_SBCK_001-5b"/>
九門馳道出三巳禊堂開畫鷁中流動青龍上<lb/>
苑來野花飄御席河栁拂天杯日晚迎祥處笙<lb/>
鏞下帝臺<lb/>
　　　酬蘇貟外夏晚寓直省中見贈<lb/>
並命登仙閣分宵直禮闈太官供宿膳侍史護<lb/>
朝衣卷幔天河入開牎月露微小池<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>暑退高<lb/>
樹早凉歸冠劍無時釋軒車待漏飛明朝題漢<lb/>
柱三署有光輝<lb/>
　　　壽陽王花燭<lb/>
仙媛椉龍夕天孫捧雁來可憐桃李樹更遶鳳<lb/>
<pb n="KR4h0010_SBCK_001-6a"/>
凰臺燭送香車入花臨寳扇開莫令銀漏曉爲<lb/>
盡合歡杯<lb/>
　　　宿七盤嶺<lb/>
獨遊千里外高臥七盤西曉月臨床近天河入<lb/>
戸低芳春平仲緑清夜子規啼浮客空留聽褒<lb/>
城聞曙雞<lb/>
　　　遥同社五過庾嶺<lb/>
天長地闊嶺頭分去國憂家見白雲洛浦肝腸<lb/>
無用說崇山瘴疫不堪聞南浮漲海鳶何處北<lb/>
望衡陽雁幾羣兩地春風萬餘里何時重謁聖<lb/>
<pb n="KR4h0010_SBCK_001-6b"/>
明君<lb/>
　　　魏齊王元忠　張說<lb/>
齊公生人表逈天聞鶴唳清論早揣摩玄心晚<lb/>
超詣入相廊廟靜出軍沙漠霽見深吕祿憂舉<lb/>
後陳平計甘心除君惡足以報先帝<lb/>
　　　蘇許公瓌<lb/>
許公信國禎克美具瞻情百事資朝問三章廣<lb/>
丗程處高心不有臨節自爲名朱戸傳新㦸青<lb/>
松拱舊榮凄凉丞相府餘慶在玄成<lb/>
　　　李趙公嶠<lb/>
<pb n="KR4h0010_SBCK_001-7a"/>
李公寔神敏才華乃天授睦親何用心處貴不<lb/>
忘舊故事遵臺閣新詩冠宇宙在人忠所奉惡<lb/>
我誠將宥南浦去無歸嗟嗟蔑孫秀<lb/>
　　　郭代公元振<lb/>
代公舉鵬翼懸飛磨海霧志康天地屯適與雲<lb/>
雷遇興亡一言决安危萬心注大勲書王府窄<lb/>
命淪江路勢傾北夏門哀靡東平樹<lb/>
　　　趙耿公彦昭<lb/>
耿公山嶽靈才傑心亦妙<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>鳥峻標立哀玉扣<lb/>
清調叶賛休明啓恩華日月照何意瑶臺雲風<lb/>
<pb n="KR4h0010_SBCK_001-7b"/>
吹落江徼相流下潯陽灑淚一投吊<lb/>
　　　奉和聖制荅二相出雀䑕谷　徐安貞<lb/>
兩臣𥘉入夢二月扈廵邊澗北寒猶在山南春<lb/>
半傳頌聲先奉御辰象復回天雲日明千里旌<lb/>
旗照一川栁隂低輦路草色變新田還望汾陽<lb/>
近宸遊自窅然<lb/>
　　　從駕温泉宫<lb/>
神女調温掖年年待聖人試𨳩臨水殿來洗屬<lb/>
車塵暖氣隨明主恩波浹近臣靈威自無極從<lb/>
此獻千春<lb/>
<pb n="KR4h0010_SBCK_001-8a"/>
　　　畫殿侍宴<lb/>
校文常近日賜宴忽昇天酒正傳杯至饔人捧<lb/>
案前玉階鳴溜水清閣引歸烟共惜芸香暮春<lb/>
風度幾年<lb/>
　　　送王判官<lb/>
明月𨳩三硤花源出五溪城池青璧裏烟火緑<lb/>
林西不畏王程促唯愁仙路迷巴東下歸棹莫<lb/>
待夜猿啼<lb/>
　　　送吕向𥙷闕西岳勒碑<lb/>
聖作西山頌君其出使年勒碑懸日月驅傳接<lb/>
<pb n="KR4h0010_SBCK_001-8b"/>
雲烟寒盡凾關路春歸洛水邊别離能幾許朝<lb/>
暮玉墀前<lb/>
　　　送丹陽採訪<lb/>
郡縣分南國皇華出聖朝爲憐鄕棹近不道使<lb/>
車遥舊俗吳三讓遺風漢六條願言除疾苦天<lb/>
子聽謳謠<lb/>
　　　邊詞　張敬忠<lb/>
五原春色舊來遲二月垂楊未挂絲即今河畔<lb/>
氷開日正是長安花落時<lb/>
　　　送人之軍中　賀知章<lb/>
<pb n="KR4h0010_SBCK_001-9a"/>
常經絶脉塞復見斷腸流送子成今别令人起<lb/>
昔愁隴雲晴半雨邊草夏先秋萬里長城寄無<lb/>
貽漢國憂<lb/>
　　　偶遊主人園<lb/>
主人不相識偶坐爲林泉莫謾愁酤酒囊中自<lb/>
有錢<lb/>
　　　孤燭嘆　徐彦伯<lb/>
切切夜閨冷微微孤燭然玉盤紅淚滴金燼彩<lb/>
光圎暖手縫輕素嚬蛾續斷絃相思咽不語回<lb/>
向錦屏眠<lb/>
<pb n="KR4h0010_SBCK_001-9b"/>
　　　涼州詞二首　王翰<lb/>
蒲萄美酒夜光杯欲飮琵琶馬上催醉臥沙塲<lb/>
君莫笑古來征戰幾人回<lb/>
秦中花鳥巳應䦨塞外風沙猶自寒夜聽胡笳<lb/>
折楊栁教人氣盡憶長安<lb/>
　　　奉試昭君　董思恭<lb/>
琵琶馬上彈行路曲中難漢月正南逺燕山極<lb/>
北寒髻鬟風拂亂眉黛雪霑殘斟酌紅顔趣何<lb/>
勞握鏡看<lb/>
　　　客中作一首　杜儼<lb/>
<pb n="KR4h0010_SBCK_001-10a"/>
書劒催人不暫閑洛陽覉旅復秦關容顔歲歲<lb/>
愁邊改鄕國時時夢裏還<lb/>
　　　望韓公堆一首　崔滌<lb/>
韓公堆上望秦川渺渺關山西接連孤宦一身<lb/>
千里外未知歸日是何年<lb/>
　　　武陽送别　沈宇<lb/>
菊黃蘆白鴈𥘉飛羗笛胡琴淚滿衣送君腸斷<lb/>
秋江水一去東流何日歸<lb/>
　　　覽鏡　劉希夷<lb/>
青樓挂明鏡臨照不勝悲白髮今如此人生能<lb/>
<pb n="KR4h0010_SBCK_001-10b"/>
幾時秋風下山路明月上春期歎息君恩盡容<lb/>
顔不可思<lb/>
　　　晚春<lb/>
佳人眠洞房回首見垂楊寒盡鴛鴦𬒳春生玳<lb/>
瑁床庭隂幕青靄簾影散紅芳寄語同心伴迎<lb/>
春且薄粧<lb/>
　　　歸山<lb/>
歸去蒿山道煙花覆青草草綠山無塵山青楊<lb/>
栁春日暮松聲合空歌思殺人<lb/>
　　　奉詶宋大使鼎一首　張九齡<lb/>
<pb n="KR4h0010_SBCK_001-11a"/>
時來不息意宿昔繆鈞衡翊聖輔明主妨賢愧<lb/>
友生罷歸猶未識待罪尚南荆政是留棠舊風<lb/>
因繫組清軒車問疾苦黎庶荷仁明衰廢時將<lb/>
薄祗應僚舊情<lb/>
　　　奉和五司馬折梅寄京中兄弟<lb/>
離别念同嬉芬榮欲共持獨攀南國樹遙寄北<lb/>
風時林惜迎春早花愁去日遲仍聞折梅處更<lb/>
有棣華詩<lb/>
　　　春燕寄懷一首<lb/>
海燕何微眇乗春亦蹔來不知泥滓賤祗見玉<lb/>
<pb n="KR4h0010_SBCK_001-11b"/>
堂開繡戸時雙入雕梁日幾回無心與物競鷹<lb/>
隼莫相猜<lb/>
　　　蒲津迎駕　席豫<lb/>
回鸞下蒲坂飛斾指秦京雕上黃雲送關中紫<lb/>
氣迎霞朝看馬色月曉聽雞鳴防拒連山險長<lb/>
橋壓水平省方知化洽察俗覺時清天下長無<lb/>
事空餘襟帶名<lb/>
　　　奉和勑賜公主鏡<lb/>
令節頒龍鏡仙輝下鳳臺含靈萬象入寫照百<lb/>
花開色與皇明散光隨聖澤來妍蚩氷鑑裏從<lb/>
<pb n="KR4h0010_SBCK_001-12a"/>
此媿非才<lb/>
　　　詠雲　李邕<lb/>
綵雲驚歲晚繚繞孤山頭散作五般色凝爲一<lb/>
叚愁影雖沉澗底形在天際遊風動必飛去不<lb/>
應長此留<lb/>
　　　十月梅花書贈　盧僎<lb/>
君不見巴鄕冬候與華别年年十月梅花發上<lb/>
苑今應雪作花寧知此地花爲雪自從遷播落<lb/>
黔巴三見江上舞新花故園風光靈洛汭窮峽<lb/>
凝雲度歲華花情縱似河陽好客心倍傷邊候<lb/>
<pb n="KR4h0010_SBCK_001-12b"/>
早春候颯驚樓上梅霜威未落江潭草江水尋<lb/>
天去不還樓花覆簾空坐攀一向花前看白髪<lb/>
幾回夢裏憶紅顔紅顔白髪雲泥改何異桑田<lb/>
移碧海却想華年故園時唯有一片空心在空<lb/>
心吊影向誰陳雲臺仙閣舊遊人儻知巴樹連<lb/>
冬發應憐南國氣長春<lb/>
　　　稍秋曉坐閣遇舟東下揚州即事寄上<lb/>
　　　族父江陽令<lb/>
虎嘯山城晚猿鳴江樹秋紅林架落照青峽送<lb/>
歸流歸流赴淮海征㠶下揚州族父江陽令盛<lb/>
<pb n="KR4h0010_SBCK_001-13a"/>
業繼前修文掩崔亭伯德齊陳太丘時哉惜未<lb/>
與千載且爲儔憶昔山陽會長懷東上遊稱觴<lb/>
阮林下雪賦謝庭幽道濃禮自畧氣舒文轉遒<lb/>
高情薄雲漢酣態坐芳洲接席復連軫出入陪<lb/>
華輈獨善與兼濟語黙奉良籌歲月歡無已風<lb/>
雨暗颼颼掌憲時持節爲邦邈海頭子人惠雖<lb/>
樹蒼生望且留微躬趍直道神甸忝清猷仙臺<lb/>
適西歩蠻徼忽南浮宇内皆安樂天涯獨逺投<lb/>
忠信徒堅仗神明豈黜詶觀生海漫漫稽命天<lb/>
悠悠雲昏巴子峽月逺吳王樓懷昔明不寐悲<lb/>
<pb n="KR4h0010_SBCK_001-13b"/>
今歲屬周喟無排雲翮暫得抒離憂空灑霑江<lb/>
淚萬里逐行舟<lb/>
　　　𥘉出京邑有懷舊林<lb/>
賦生期獨得素業守微班外忝文學知鴻漸鴛<lb/>
鴦間内傾水木趣築室依近山晨趍天日宴夕<lb/>
臥江海閑松風生坐隅仙禽舞亭灣曙雲林下<lb/>
客霽月池上顔雖曰坐郊園靜黙非人寰時歩<lb/>
蒼龍　寧異白雲關語濟豈時顧黙善忘世攀<lb/>
世網余何觸天涯謫南蠻回首思洛陽喟然悲<lb/>
貞艱舊林日夜逺孤雲何時還<lb/>
<pb n="KR4h0010_SBCK_001-14a"/>
　　　上幸皇太子新院應制<lb/>
佳氣曉葱葱乾行入震宫前星迎北極少海𬒳<lb/>
南風視膳銅樓下吹笙玉座中訓深家以正義<lb/>
舉俗爲公父子成釗合君臣禹啓同仰天歌聖<lb/>
道猶愧乏雕蟲<lb/>
　　　奉和李令扈從温泉宫賜遊驪山韋侍<lb/>
　　　郎别業<lb/>
風后軒皇佐雲峰謝客居承恩來翠嶺締賞出<lb/>
丹除飛蓋松溪寂清笳玉洞虚窺巖詳霧豹過<lb/>
水略泉魚鄕入無何有時還上古𥘉伊臯羞過<lb/>
<pb n="KR4h0010_SBCK_001-14b"/>
狹魏邴服麤踈白雪緣情降青霞落卷舒多慙<lb/>
郎署在輕繼國風餘<lb/>
　　　送蘇八給事出牧徐州相國請出同芳<lb/>
　　　韻<lb/>
金鼎屬元方璅闈連季常畏盈聊出守分命乃<lb/>
維良曉騎辭朝逺春㠶向楚長賢哉謙自牧天<lb/>
下詠餘芳<lb/>
　　　季冬送戸部郎中使黔府選𥙷<lb/>
握鏡均荒服分衡得大同徴賢一臺上𥙷吏五<lb/>
溪中雨露將天澤文章播國風漢庭睽直諒楚<lb/>
<pb n="KR4h0010_SBCK_001-15a"/>
峽望清通馬逐霜鴻漸㠶㳂曉月空還期鳳池<lb/>
拜照耀列星宫<lb/>
　　　讓帝挽歌詞<lb/>
泰伯玄風逺延州德讓行闔棺追大節樹羽冊<lb/>
鴻名地戸迎天仗皇階失帝兄還聞漢明主遺<lb/>
劒泣陳平<lb/>
朝天馳馬絶冊帝　宫祖恍惚陵廟新蕭條池館古<lb/>
萬化一朝空哀樂此路同西園有明月修竹韻悲風<lb/>
　　　題殿前桂葉<lb/>
桂樹生南海芳香隔楚山今朝天上見疑是月<lb/>
<pb n="KR4h0010_SBCK_001-15b"/>
中攀<lb/>
　　　歲晚還京臺望城闕成口號先贈交親<lb/>
紫陌𨳩行樹朱城出晚霞猶憐慣去國疑是夢<lb/>
還家風弱知催栁林青覺待花交親望歸騎幾<lb/>
處擁年華<lb/>
　　　南樓望<lb/>
去國三巴逺登樓萬里春傷心江上客不是故<lb/>
鄕人<lb/>
　　　臨川送別<lb/>
秋郊日半隱野樹煙𥘉映風水正蕭條那堪動<lb/>
<pb n="KR4h0010_SBCK_001-16a"/>
離詠<lb/>
　　　江南遇雨一首　張鼎<lb/>
江天寒意少冬半雨仍飛出戸愁爲聽從風灑<lb/>
客衣旅魂驚處斷鄕信意中微幾日應晴去孤<lb/>
舟且欲歸<lb/>
　　　送趙　護邊　孫逖<lb/>
外域分都護中臺命職方欲傳清廟略先取劇<lb/>
曹郎巳佩登臺印猶懷伏奏香百壺𨳩詔餞四<lb/>
牡誡戎裝青海連西掖黃河帶北凉關山瞻漢<lb/>
月戈劒宿胡霜體國才先著論兵䇿復長果持<lb/>
<pb n="KR4h0010_SBCK_001-16b"/>
文武術還繼杜當陽<lb/>
　　　張丞相燕公挽歌詞二首<lb/>
海内文章伯朝端禮樂英一言興寳運三入濟<lb/>
羣生命與才相偶年將位不并台星忽巳坼流<lb/>
慟軫皇情<lb/>
甲第三重㦸高門四列侯巳成冠蓋里更有鳳凰樓<lb/>
人丗方爲樂生涯遽若休空餘掌綸地傳慶千秋<lb/>
　　　送張環攝御史監南選<lb/>
漢使得張綱威名攝逺方恩霑柱下史榮比選<lb/>
曹郎江帶黔中闊山連峽水長莫愁炎暑地秋<lb/>
<pb n="KR4h0010_SBCK_001-17a"/>
至有嚴霜<lb/>
　　　春日留别<lb/>
春路逶迤花栁前孤舟晚泊就人烟東山白雲<lb/>
不可見西陵江月夜㳙㳙春江夜盡潮聲度征<lb/>
㠶遥從此中去越國山川看漸無可憐愁思江<lb/>
南樹<lb/>
　　　途中口號<lb/>
鄴城東北望陵臺珠翠繁華去不回無復新粧<lb/>
艶紅粉空餘故壟滿青苔<lb/>
　　　三月三日曲江錫宴　趙良器<lb/>
<pb n="KR4h0010_SBCK_001-17b"/>
聖祖發神謀靈符叶帝求一人光錫命萬國荷<lb/>
時休雷解圜丘畢雲需曲水遊㟁花迎歩輦仙<lb/>
仗擁行舟睿藻天中降恩波海外流小臣同品<lb/>
物陪此樂皇猷<lb/>
　　　鄭國夫人挽歌詞<lb/>
淑德延公胄冝家接帝姻桂宫男掌僕蘭殿女<lb/>
昇嬪恩澤昭前命盈虚變此辰百年今巳矣彤<lb/>
管列何人<lb/>
　　　郡中客舎　黃麟<lb/>
蟲響亂啾啾更人正數籌魂歸洞庭夜霜臥洛<lb/>
<pb n="KR4h0010_SBCK_001-18a"/>
陽秋微月有時隱長河到曉流起來還囑鴈鄕<lb/>
信在吳洲<lb/>
　　　途中口號　郭向<lb/>
抱玉三朝楚懷書十上秦年年洛陽陌花鳥弄<lb/>
歸人<lb/>
國秀集卷上<lb/>
<pb n="KR4h0010_SBCK_001-18b"/>
</p>
<p>
</p>
  </div>
<div> <lb/>
    <p>
<pb n="KR4h0010_SBCK_002-1a"/>
國秀集卷中<lb/>
　　金部貟外郭良<hi>二首</hi>
　　考功貟外蔣洌<hi>二首</hi>
　　西河長史劉廷琦<hi>三首</hi>
　　安定太守王喬<hi>一首</hi>
　　陳王掾張諤<hi>五首</hi>
　　司勲貟外鄭審<hi>一首</hi>
　　大理司直薛奇童<hi>三首</hi>
　　太僕寺丞崔顥<hi>七首</hi>
　　河隂尉徐九皐<hi>五首</hi>
<pb n="KR4h0010_SBCK_002-1b"/>
　　醴泉尉閻寛<hi>五首</hi>
　　河隂令康定之<hi>一首</hi>
　　尚書右丞王維<hi>七首</hi>
　　崑山令萬齊融<hi>二首</hi>
　　進士樓頴<hi>五首</hi>
　　左𥙷闕崔國輔<hi>六首</hi>
　　右武衞錄事李嶷<hi>二首</hi>
　　校書郎王泠然<hi>一首</hi>
　　右武衛錄事李收<hi>二首</hi>
　　會稽尉賀朝<hi>一首</hi>
<pb n="KR4h0010_SBCK_002-2a"/>
　　進士楊重玄<hi>一首</hi>
　　前進士常建<hi>一首</hi>
　　處士孟浩然<hi>七首</hi>
　　進士程彌綸<hi>一首</hi>
　　餘杭尉丁仙芝<hi>一首</hi>
　凢二十四人詩七十三首<lb/>
　　　題李將軍山亭　郭良<lb/>
鳳轄將軍位龍門司隷家衣冠爲隱逸山水作<lb/>
繁華徑出重林草池揺兩岸花誰知貴公第亭<lb/>
院有烟霞<lb/>
<pb n="KR4h0010_SBCK_002-2b"/>
　　　早行<lb/>
早行星尚在數里未天明不辨雲林色空聞風<lb/>
水聲月從山上落河入斗間橫漸至重門外依<lb/>
稀見洛城<lb/>
　　　南溪別業　蔣洌<lb/>
結宇依青嶂開軒對綠疇樹交花兩色溪合水<lb/>
同流竹徑春來掃蘭樽夜不收逍遥自得意鼔<lb/>
腹醉中遊<lb/>
　　　古意<lb/>
冉冉紅羅帳開君玉樓上畫作同心鳥衘花兩<lb/>
<pb n="KR4h0010_SBCK_002-3a"/>
心向春風正可憐吹映緑窓前妾意空相感君<lb/>
心何處邊<lb/>
　　　從軍　劉庭琦<lb/>
朔風吹寒塞胡沙千萬里陣雲出岱山孤月生<lb/>
海水次勝方求敵銜恩本輕死蕭蕭牧馬鳴中<lb/>
夜㧞劒起<lb/>
　　　詠木槿樹題武進文明府㕔<lb/>
物情良可見人事不勝悲莫恃朝榮好君看暮<lb/>
落時<lb/>
　　　過故人舊宅　王喬<lb/>
<pb n="KR4h0010_SBCK_002-3b"/>
故人軒騎罷歸來舊宅園林閑不開唯餘挾瑟<lb/>
婦哭向平生歌舞臺<lb/>
　　　東封山下宴羣臣　張諤<lb/>
萬里扈封巒羣公遇此歡幔城連夜靜霜仗滿<lb/>
空寒輦路宵煙合旌門曉月<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>明朝陪聖主山<lb/>
下禮圎壇<lb/>
　　　𡵨王美人<lb/>
半額畫雙蛾盈盈燭下歌玉杯寒意少金屋夜<lb/>
情多香艶王分帖裙嬌勑賜羅平陽莫漫妬喚<lb/>
出不如他<lb/>
<pb n="KR4h0010_SBCK_002-4a"/>
　　　贈吏部孫貟外濟一首<lb/>
天子愛賢才星郎入拜來明光朝半下建禮直<lb/>
初回名帶含香發文隨綺幕𨳩披雲自有鏡從<lb/>
此照仙臺<lb/>
　　　𡵨王山亭<lb/>
王家傍緑池春色正相宜豈有樓臺好兼看草<lb/>
樹竒石榴天上葉椰子日南枝出入千門裏年<lb/>
年樂未移<lb/>
　　　九日宴一首<lb/>
秋葉風吹黃颯颯晴雲日照白鱗鱗歸來得問<lb/>
<pb n="KR4h0010_SBCK_002-4b"/>
茱茰女今日登高醉幾人<lb/>
　　　酒席賦得匏瓢　鄭審<lb/>
華閣與賢𨳩仙瓢自逺來幽林常伴許陋巷亦<lb/>
隨回挂影憐紅壁傾心向綠杯何曾斟酌處不<lb/>
使玉山頽<lb/>
　　　擬古　薛竒章<lb/>
沙塵朝蔽日失道還相遇寒影波上雲秋聲月<lb/>
前樹川氣生曉夕野隂乍烟霧沉沉滮池水人<lb/>
馬不敢度吮癰世所薄挾纊恩難顧不見古時<lb/>
人中宵淚橫注<lb/>
<pb n="KR4h0010_SBCK_002-5a"/>
　　　和李起居秋夜之作<lb/>
過庭聞禮日趨侍記言回獨臥玉窓前卷簾殘<lb/>
雨來高秋南斗轉凉夜北堂𨳩水影入朱戸螢<lb/>
光生緑苔簡成良史筆年是洛陽才莫重白雲<lb/>
意時人許上台<lb/>
　　　吳聲子夜歌<lb/>
淨掃黃金堦飛霜皓如雪下簾彈箜<graphic n="KR1283" url="https://raw.githubusercontent.com/kanripo/KR-Gaiji/master/images/KR1283.png" mimeType="image/png"/>不忍見<lb/>
秋月<lb/>
　　　古遊俠　崔顥<lb/>
少壯有膽氣好勇復知機杖劔出門去孤城逢<lb/>
<pb n="KR4h0010_SBCK_002-5b"/>
合圍殺人遼水上走馬漁陽歸錯落金瑣甲蒙<lb/>
茸貂䑕衣還家行且獵弓矢速如飛地逈鷹犬<lb/>
疾草深狐兔肥腰間帶两綬轉盻生光輝顧謂<lb/>
今日戰何如隨建威<lb/>
　　　結定襄獄効陶體<lb/>
我在河東時使至定襄里定襄黜小兒爭訟紛<lb/>
城市長老莫敢言太守不能理謗書盈几案文<lb/>
墨相塡委牽引市井翁追呼田家子我來折此<lb/>
獄五聽辨疑似小大必以情未嘗施鞭捶是時<lb/>
三月暮遍野農耕起里巷鳴春鳩田園引流水<lb/>
<pb n="KR4h0010_SBCK_002-6a"/>
此鄕多雜俗戎夏殊音㫖顧問邊塞人勞情曷<lb/>
云巳<lb/>
　　　贈輕車<lb/>
悠悠逺行歸經春渉長道幽冀桑始青洛陽𧖟<lb/>
巳老憶昨戎馬地別時心草草烽火從北來邊<lb/>
城閑當早平生少相遇未得展懷抱今日杯酒<lb/>
中見君交情好<lb/>
　　　歧王席觀妓<lb/>
二月春來半王家日漸長栁垂金屋暖花覆玉<lb/>
樓香拂匣先臨鏡調笙更灸簧長將歌舞態只<lb/>
<pb n="KR4h0010_SBCK_002-6b"/>
擬奉君王<lb/>
　　　題沈隱侯八詠樓<lb/>
梁日東陽守爲樓望越中綠窓明月在青史古<lb/>
人空江靜聞山狖川長數塞鴻登臨白雲晚留<lb/>
恨此遺風<lb/>
　　　贈梁州張都督<lb/>
聞君爲漢將虜騎不南侵出塞清沙漠還家拜<lb/>
羽林風霜臣節苦歲月主恩深爲語西河使知<lb/>
余報國心<lb/>
　　　題黃鶴樓<lb/>
<pb n="KR4h0010_SBCK_002-7a"/>
昔人己乗白雲去兹地空餘黃鶴樓黃鶴一去<lb/>
不復返白雲千里空悠悠晴川歷歷漢陽樹春<lb/>
草青青鸚鵡洲日暮鄕關何處是煙波江上使<lb/>
人愁<lb/>
　　　關山月　徐九臯<lb/>
玉塞抵長城金徽映高闕遥心萬餘里直望三<lb/>
邊月霜静影逾懸露稀光漸没思君不可見空<lb/>
歎將焉歇<lb/>
　　　戰城南<lb/>
塞北狂胡旅城南敵漢圍巉嵒一鼔氣㧞利五<lb/>
<pb n="KR4h0010_SBCK_002-7b"/>
兵威虜騎瞻山哭王師拓地飛不應須寵戰當<lb/>
遂勒金徽<lb/>
　　　詠史<lb/>
亡國秦韓代榮身劉項年金槌撃政後玉斗碎<lb/>
增前聖主稱三傑明離保四賢巳申黃石祭方<lb/>
慕赤松仙<lb/>
　　　途中覽鏡<lb/>
四海遊長倦百年愁半侵頼窺明鏡裏時見丈<lb/>
夫心<lb/>
　　　送部四鎭人往單于別知故<lb/>
<pb n="KR4h0010_SBCK_002-8a"/>
天下今無事雲中獨未寧忝驅更戍卒方逺送<lb/>
邊庭馬飲長城水軍占太白星國恩行可報何<lb/>
必守經營<lb/>
　　　松滋江北阻風　閻寛<lb/>
江風乆未歇山雨復相仍巨浪天涯起餘寒川<lb/>
上凝憂人勞夕惕鄕事憊晨興逺聽知音駭誠<lb/>
哉不可陵<lb/>
　　　曉入宜都渚<lb/>
問俗周楚甸川行眇江潯興隨曉光發道會春<lb/>
言深回眺佳氣象逺懷得山林佇應舟楫用曷<lb/>
<pb n="KR4h0010_SBCK_002-8b"/>
務歸閑心<lb/>
　　　古意<lb/>
庭樹發華滋瑤草復葳㽔好鳥飛相從愁人深<lb/>
此時天中有靈匹日夕嚬蛾眉願逐飄風花千<lb/>
里入遥帷心逝愛不見空歌悲莫悲<lb/>
　　　春宵覽月<lb/>
月生東荒外天雲收夕隂愛見澄清景象吾虚<lb/>
白心耳目靜無譁神迢道性深乗興得至樂寓<lb/>
言因永吟<lb/>
　　　秋懷<lb/>
<pb n="KR4h0010_SBCK_002-9a"/>
下帷長日盡虚舘早凉生芳草猶未薦如何蜻<lb/>
蛚鳴秋風巳振衣客土何時歸爲問當途者寧<lb/>
知心有違<lb/>
　　　詠月　康定之<lb/>
天使下西樓光含萬里愁臺前疑挂鏡簾外佀<lb/>
懸鈎張尹將眉學班姬取扇儔佳期應借問爲<lb/>
報在刀頭<lb/>
　　　河上送趙仙舟　王維<lb/>
相逢方一笑相送還成泣祖席巳傷離荒城復<lb/>
愁入天寒逺山靜日暮長河急解纜君巳遥望<lb/>
<pb n="KR4h0010_SBCK_002-9b"/>
君空佇立<lb/>
　　　初至山中<lb/>
中歲頗好道晚家南山垂興來每獨往勝事秪<lb/>
自知行到水窮處坐看雲起時偶然見林叟談<lb/>
笑滯還期<lb/>
　　　途中口號<lb/>
廣武城邊逢暮春汶陽歸客淚霑巾落花寂寂<lb/>
啼山鳥楊栁青青渡水人<lb/>
　　　成文學<lb/>
寳劒千金装登君白玉堂身爲平原客家有邯<lb/>
<pb n="KR4h0010_SBCK_002-10a"/>
鄲娼使氣公卿坐論心遊俠場中年不得意謝<lb/>
病客遊梁<lb/>
　　　扶南曲<lb/>
怪來粧閤■朝下不相迎揔在春園裏花間語<lb/>
笑聲<lb/>
　　　息僞怨<lb/>
莫以今時寵能忘昔日恩看花滿眼淚不共楚<lb/>
王言<lb/>
　　　送殷四葬<lb/>
送君返葬石樓山松栢蒼蒼賔馭還埋骨白雲<lb/>
<pb n="KR4h0010_SBCK_002-10b"/>
長已矣空餘流水向人間<lb/>
　　　贈别江　萬齊融<lb/>
東南飛鳥處言是故鄕天江上風花晚君行定<lb/>
幾千計程頻破月數別屢𨳩年明歲潯陽水相<lb/>
思寄採蓮<lb/>
　　　送陳七還廣陵<lb/>
風流誰氏子雖有舊無雙歡酒言相■愁弦意<lb/>
不降落花馥河道垂楊拂水窓海潮與春夢朝<lb/>
夕廣陵江<lb/>
　　　伊水門　樓頴<lb/>
<pb n="KR4h0010_SBCK_002-11a"/>
朝陟伊水門伊水入門流愜心乃成興澹然况<lb/>
孤舟霏微傍青靄容與隨白鷗竹隂交前浦栁<lb/>
花媚中洲日落隂雲生彌覺兹路幽聊以恣所<lb/>
適此外知何求<lb/>
　　　東郊納凉億左威衛李録事<hi>收昆季太原崔叅軍</hi>
<hi>三首并序</hi>
僕三伏於通化門東北數里避暑之地地即故<lb/>
倅天官顧公之舊林今貳冡宰君李公之別業<lb/>
右扺禁籞斜界沁園空水相暉歩虹橋而下視<lb/>
竹木交映弄仙棹而傍窺足滌煩襟陶蒸暑獨<lb/>
<pb n="KR4h0010_SBCK_002-11b"/>
往成興恨不與數公共之率然有作因以見意<lb/>
水竹誰家宅幽庭向苑門今知季倫沼舊是辟<lb/>
彊園飢鷺窺魚静鳴鵶帶子喧興成祗自適欲<lb/>
自反忘言<lb/>
納凉每選地近得青門東林與繚垣接池將沁<lb/>
水通枝交帝女樹橋映美人虹想是忘機者悠<lb/>
悠在興中<lb/>
林間求適意池上得清颷稍稍斜回檝時時一<lb/>
度橋水光壁際動山影浪中搖不見李元禮神<lb/>
仙何處要<lb/>
<pb n="KR4h0010_SBCK_002-12a"/>
　　　西施石<lb/>
西施昔日浣沙津石上青苔思殺人一去姑蘇<lb/>
不復返岸傍桃李爲誰春<lb/>
　　　杭州北郭戴氏荷池送侯愉　崔國輔<lb/>
秋近萬物肅况當臨水時折花贈歸客離緒斷<lb/>
荷絲誰謂江國永故人感在兹道存過北郭情<lb/>
極望東菑喬木故園意鳴蟬窮巷悲扁舟竟何<lb/>
待中路每遲遲<lb/>
　　　宿法華寺<lb/>
松雨時復滴寺門清且涼此心竟誰證回憇支<lb/>
<pb n="KR4h0010_SBCK_002-12b"/>
公牀壁畫感靈跡龕經傳異香獨遊寄象外忽<lb/>
忽歸南昌<lb/>
　　　送韓十四𬒳魯王推逓往濟南府<lb/>
西候情何極南冠怨有餘梁王雖好士不察獄<lb/>
中書<lb/>
　　　少年行<lb/>
遺却珊瑚鞭白馬驕不行章臺折楊栁春日路<lb/>
傍情<lb/>
　　　古意<lb/>
紅荷楚水曲彪炳爍晨霞未得兩回摘秋風吹<lb/>
<pb n="KR4h0010_SBCK_002-13a"/>
却花時芳不待妾玉佩無處誇悔不盛年時嫁<lb/>
與青樓家<lb/>
　　　渭水西别季崙<lb/>
隴外長亭候山深古塞秋不知嗚咽水何事向<lb/>
西流<lb/>
　　　讀前漢外戚傳　李嶷<lb/>
人録尚書事家臨御路傍鑿池通渭水避暑借<lb/>
明光印綬妻封邑軒車子拜郞寵因宫掖裏勢<lb/>
極必先亡<lb/>
　　　遊俠<lb/>
<pb n="KR4h0010_SBCK_002-13b"/>
玉劒膝旁橫金杯馬上傾朝遊茂陵道夜宿鳳<lb/>
凰城豪傑多猜忌無勞問姓名<lb/>
　　　淮南寄舎弟　王泠然<lb/>
昔子從不調經歲旅淮源念爾長相失何時返<lb/>
故園寄書迷處所分𬒮隔凉温逺道俱爲客他<lb/>
鄕共在原歸情春伴鴈秋泣夜隨猿愧見高堂<lb/>
上朝朝獨倚門<lb/>
　　　和中書侍郎院壁畫雲　李收<lb/>
粉壁畫雲成如能上太清影從霄漢發光照掖<lb/>
垣明映篠多幽趣臨軒得野情獨思作霖雨流<lb/>
<pb n="KR4h0010_SBCK_002-14a"/>
潤及生靈<lb/>
　　　幽情<lb/>
幽人惜春暮潭上折芳草佳期何時還欲寄千<lb/>
里道<lb/>
　　　宿香山閣　賀朝<lb/>
暝上春山閣梯雲宿半空軒牎閉潮海枕席拂<lb/>
煙虹朱網防棲鴿紗燈護夕蟲一聞雞唱曉巳<lb/>
見日曈曈<lb/>
　　　贈酒店胡妃<lb/>
胡妃春酒店絃管夜鏘鏘紅㲩鋪新月貂裘坐<lb/>
<pb n="KR4h0010_SBCK_002-14b"/>
薄霜玉盤𥘉膾鯉金鼎正烹羊上客無勞散聽<lb/>
歌樂世娘<lb/>
　　　孤興<lb/>
晴日暖珠箔夭桃色正新紅粉清鏡中姢媚可<lb/>
憐嚬君子在遐險蕙心誰見珍羅幕空掩晝玉<lb/>
顔暗移春江瑟語幽獨再三情未申黃鵠千里<lb/>
翅芳音遲所因<lb/>
　　　正朝上左相張燕公　楊重玄<lb/>
歲去愁終在春還命不來長吁問丞相東閣幾<lb/>
時開<lb/>
<pb n="KR4h0010_SBCK_002-15a"/>
　　　戲題湖上　常建<lb/>
湖上老人坐島頭湖裏桃花水却流竹竿嫋嫋<lb/>
白波際不知何者呑吾鈎<lb/>
　　　夏日宴衛明府宅遇北使　孟浩然<lb/>
言避一時暑池亭五日𨳩喜逢金馬客同飲玉<lb/>
人杯舞鶴乗軒至游魚擁釣來座中殊未起簫<lb/>
管莫相催<lb/>
　　　題榮二山池<lb/>
甲第𨳩金穴榮期樂自多櫪嘶支遁馬池養右<lb/>
軍鵝竹引携琴入花邀載酒過山公來取醉時<lb/>
<pb n="KR4h0010_SBCK_002-15b"/>
唱接䍦歌<lb/>
　　　江上思歸<lb/>
木落鴈南度北風江上寒我家襄水曲遥隔楚<lb/>
山端鄕淚客中盡歸㠶天外看迷津欲有問平<lb/>
海夕漫漫<lb/>
　　　過陳大水亭<lb/>
水亭凉氣多閑棹晚來過澗影見藤竹潭香聞<lb/>
芰荷野童扶醉舞山鳥助酣歌幽賞未云遍煙<lb/>
花柰夕何<lb/>
　　　渡浙江<lb/>
<pb n="KR4h0010_SBCK_002-16a"/>
潮落江平未有風歸舟共濟與君同時時引領<lb/>
望天末何處青山是越中<lb/>
　　　長樂宫<lb/>
秦城舊來稱窈窕漢家更衣應不少紅粉邀君<lb/>
在何處青樓苦夜長難曉長樂宫中鐘暗來可<lb/>
憐歌舞慣相催歡娛此事今寂寞唯有年年陵<lb/>
樹哀<lb/>
　　　渡楊子江<lb/>
桂檝中流望京江兩畔明林開揚子驛山出潤<lb/>
州城海盡邊隂靜江寒朔吹生更聞楓葉下淅<lb/>
<pb n="KR4h0010_SBCK_002-16b"/>
瀝度秋聲<lb/>
　　　懷魯　程彌綸<lb/>
曲阜國尼丘山周公邈難問夫子猶啓關履風<lb/>
雩兮若見游夏興兮魯顔天孫天孫何爲今兮<lb/>
學且難負星明而東遊閑閑<lb/>
　　　京中守歲　丁仙芝<lb/>
守歲多然燭通宵莫掩扉客愁當暗漏春色向<lb/>
明歸玉斗廵𥘉匝銀河落漸微𨳩正獻歲酒千<lb/>
里間庭闈<lb/>
國秀集卷中<lb/>
</p>
<p>
</p>
  </div>
<div> <lb/>
    <p>
<pb n="KR4h0010_SBCK_003-1a"/>
國秀集卷下<lb/>
　　進士范朝<hi>二首</hi>
　　魯郡録事徐晶<hi>三首</hi>
　　執㦸梁鍠<hi>二首</hi>
　　千牛兵曹屈同仙<hi>二首</hi>
　　前崇玄生豆盧復<hi>二首</hi>
　　進士丘爲<hi>二首</hi>
　　校書郎荆冬倩<hi>一首</hi>
　　晉陵尉張子容<hi>二首</hi>
　　新鄕尉李頎<hi>四首</hi>
<pb n="KR4h0010_SBCK_003-1b"/>
　　進士禇朝陽<hi>二首</hi>
　　河内尉崔曙<hi>五首</hi>
　　校書郎王昌齡<hi>五首</hi>
　　進士梁洽<hi>一首</hi>
　　左拾遺蘇綰<hi>一首</hi>
　　進士嚴維<hi>一首</hi>
　　右𥙷闕盧象<hi>二首</hi>
　　處士朱斌<hi>一首</hi>
　　永樂丞楊諌<hi>一首</hi>
　　右𥙷闕王諲<hi>二首</hi>
<pb n="KR4h0010_SBCK_003-2a"/>
　　進士張萬頃<hi>二首</hi>
　　四門助教梁德𥙿<hi>二首</hi>
　　無錫尉沈頌<hi>二首</hi>
　　進士芮挺章<hi>二首</hi>
　　大理司直包融<hi>二首</hi>
　　西河尉常非月<hi>二首</hi>
　　長安尉張良璞<hi>一首</hi>
　　前進士樊晃<hi>一首</hi>
　　王之渙<hi>三首</hi>
　　薛維翰<hi>一首</hi>
<pb n="KR4h0010_SBCK_003-2b"/>
　　絳郡長史高適<hi>一首</hi>
　　孫欣<hi>一首</hi>
　　進士萬楚<hi>二首</hi>
　　王羡門<hi>一首</hi>
　　侍御史于季子<hi>一首</hi>
　　洛陽尉王灣<hi>一首</hi>
　　武進尉鄭紹<hi>一首</hi>
　　校書郎吕令問<hi>一首</hi>
　　校書郎敬括<hi>二首</hi>
　　鑒察卸史韋承慶<hi>一首</hi>
<pb n="KR4h0010_SBCK_003-3a"/>
　　進士祖詠<hi>二首</hi>
　凢四十人詩七十三首<lb/>
　　　寧王山池　范朝<lb/>
水勢臨階轉峰形對路𨳩槎從天上得石是海<lb/>
邊來瑞草分叢種祥花間色栽舊傳詞賦客唯<lb/>
見有鄒枚<lb/>
　　　題古瓮寺<lb/>
勝境宜長望遲春好散愁關連四塞起河帶八<lb/>
川流複磴承香閣重巖映彩樓爲臨温液近偏<lb/>
美聖君遊<lb/>
<pb n="KR4h0010_SBCK_003-3b"/>
　　　贈温駙馬汝陽王　徐晶<lb/>
疇昔承餘論文章幸濫推夜陪銀漢賞朝奉桂<lb/>
山詞梁邸調歌日秦樓按舞時登高頻作賦體<lb/>
物屢爲詩連騎長楸下浮觴曲水湄北堂留上<lb/>
客南陌送佳期憶作陪臨汎于今阻宴私再看<lb/>
冬雪滿三見夏花滋都尉朝青閤淮王侍紫墀<lb/>
寧知倦遊者華髮老京師<lb/>
　　　蔡起居山亭<lb/>
文史歸休日棲閑臥草亭薔薇一架紫石竹數<lb/>
重青垂露和仙藥燒香誦道經莫將山水弄持<lb/>
<pb n="KR4h0010_SBCK_003-4a"/>
與世人聽<lb/>
　　　送友人尉蜀中<lb/>
故友漢中尉請爲西蜀吟人家多種橘風土愛<lb/>
彈琴水向昆明闊山連大夏深理閑無別事時<lb/>
寄一登臨<lb/>
　　　觀美人臥　梁鍠<lb/>
妾家巫峽腸羅帳寢銀牀曉日臨䆫乆春風引<lb/>
夢長落釵猶罥鬢微汗欲銷黃縱使朦朧覺魂<lb/>
猶逐楚王<lb/>
　　　贈李中華一首<lb/>
<pb n="KR4h0010_SBCK_003-4b"/>
莫向嵩山去神仙多誤人不如朝魏闕天子重<lb/>
賢臣<lb/>
　　　燕歌行　屈同仙<lb/>
君不見漁陽八月塞草腓征人相對併思歸雲<lb/>
和朔氣連天黒蓬雜驚沙散野飛是時天地隂<lb/>
埃遍瀚海龍城皆習戰兩軍鼓角暗相聞四靣<lb/>
旌旗看不見昭君逺嫁已年多戎狄無厭不復<lb/>
和漢兵候月秋防塞胡騎乗氷夜渡河河塞東<lb/>
西萬餘里地與京華不相似燕支山下少春輝<lb/>
黃沙磧裏無流水金戈玉劒十年征紅粉青樓<lb/>
<pb n="KR4h0010_SBCK_003-5a"/>
多怨情厭向殊鄕乆離别秋來愁聽擣衣聲<hi>搜玉</hi>
<hi>有但云屈同少仙字習戰作血戰不復和作尚不和春輝作光輝厭向作厭得愁听作但听冝</hi>
<hi>各從長也</hi>
　　　烏江女<lb/>
越豔誰家女朝遊江岸傍靑春猶未嫁紅粉舊<lb/>
來娼錦䄂盛朱橘銀鈎摘紫房見人羞不語回<lb/>
艇入溪藏<lb/>
　　　昌年公之作　豆盧復<lb/>
但有離宫處君王每不居旗門芳草合輦路小<lb/>
槐踈殿閉山烟滿牎凝野靄虚豐年多望幸春<lb/>
<pb n="KR4h0010_SBCK_003-5b"/>
色待鑾轝<lb/>
　　　落第歸鄕留别長安主人<lb/>
客裏愁多不記春聞鶯始歎柳條新年年下第<lb/>
東歸去羞見長安舊主人<lb/>
　　　山行尋隱者不遇　丘爲<lb/>
絶頂一茅茨直上三十里扣関無僮僕窺室唯<lb/>
案几旣非巾柴車應是釣秋水蹉跎不相見黽<lb/>
勉空仰止草色新雨中松聲晚窓裏雖無賔主<lb/>
意頗得淸浄理興盡方下山何必見夫子<lb/>
　　　題農廬舎<lb/>
<pb n="KR4h0010_SBCK_003-6a"/>
東風何時至巳緑湖上山湖上春旣早田家日<lb/>
不閑溝堘流水處耒耜平蕪間薄暮飯牛罷歸<lb/>
來還閉關<lb/>
　　　奉試詠青　荆冬倩<lb/>
路闢天光逺春還月道臨草濃河畔色槐結路<lb/>
邊隂未映君王史先標胄子襟經明如可拾自<lb/>
有致雲心<lb/>
　　　除夜宿樂城逢孟浩然　張子容<lb/>
逺客襄陽郡來過海畔家樽開栢葉酒燈發九<lb/>
枝花妙曲逢盧女高才得孟嘉東山行樂意非<lb/>
<pb n="KR4h0010_SBCK_003-6b"/>
是競奢華<lb/>
　　　永嘉作<lb/>
拙宦從江左投荒更海邊山將孤嶼近水共惡<lb/>
溪連地濕梅多雨潭蒸竹起烟未應悲晚髪炎<lb/>
瘴苦華年<lb/>
　　　望秦川　李頎<lb/>
秦川朝望<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>日出正東峰逺近山河淨逶迤城<lb/>
闕重秋聲萬戸竹寒色五陵松客有歸歟歎淒<lb/>
其霜露濃<lb/>
　　　塞下曲<lb/>
<pb n="KR4h0010_SBCK_003-7a"/>
黃雲鴈門郡日暮風沙裏千騎黒貂裘皆稱羽<lb/>
林子金笳吹朔雪鐡馬嘶雲水帳下飲蒲萄平<lb/>
生寸心是<lb/>
　　　遇劉五<lb/>
落陽一別梨花新黃鳥飛飛逢故人携手當年<lb/>
共爲樂無驚蕙草借殘春<lb/>
　　　白花原<lb/>
白花原頭望京師黃河流水無已時秋天曠野<lb/>
人行絶馬首西來知是誰<lb/>
　　　登少室山寺　禇朝陽<lb/>
<pb n="KR4h0010_SBCK_003-7b"/>
飛閣青雲裏先秋獨早涼天花映牎近月桂拂<lb/>
簷香華岳三峰小黃雲一帶長空間指歸路煙<lb/>
處有垂楊<lb/>
　　　奉上徐中書<lb/>
中禁仙池越鳳凰池邊詞客紫微郎旣能作頌<lb/>
雄風起何不時吹蘭蕙香<lb/>
　　　登河陽斗門見張貞期題黃河詩因以<lb/>
　　　感寄　崔曙<lb/>
吾友東南美昔聞登此樓人從川上去書在壁<lb/>
中留嚴子好眞隱謝公耽逺遊清風𥘉作興夏<lb/>
<pb n="KR4h0010_SBCK_003-8a"/>
日復銷愁詩與文字古迹隨山水幽巳辜蒼生<lb/>
望空見黄河流榮樂春將晚悲涼物似秋天高<lb/>
不可問掩泣赴行舟<lb/>
　　　奉試明堂火珠詩<lb/>
正位𨳩重屋凌空出火珠夜來雙月滿曙後一<lb/>
星孤天淨光難㓕雲生望欲無遥知太平代國<lb/>
寳枉名都<lb/>
　　　對雨送鄭陵<lb/>
別愁復兼雨別淚還如霰寄心海上雲千里長<lb/>
相見<lb/>
<pb n="KR4h0010_SBCK_003-8b"/>
　　　九日登望仙臺仍呈劉明府容<lb/>
漢文皇帝有高臺此日登臨曙色𨳩三晉雲山<lb/>
皆北向二陵風雨自東來關門令尹誰能識河<lb/>
上仙公去不回我欲近尋彭澤宰陶然共醉菊<lb/>
花杯<lb/>
　　　嵩山尋馮錬師不遇<lb/>
青溪訪道凌煙曙王子仙成巳飛去更值空山<lb/>
雷雨時雲林薄暮歸何處<lb/>
　　　趙十四兄見尋　王昌齡<lb/>
客來舒長簟𨳩閣乗涼風但有無絃琴共君盡<lb/>
<pb n="KR4h0010_SBCK_003-9a"/>
尊中晚來常讀易頃者欲還嵩世事何須道黃<lb/>
精且養蒙嵇康殊寡識張翰獨知終忽憶鱸魚<lb/>
膾扁舟往　東<lb/>
　　　望臨洮<lb/>
飲馬度秋水水寒風似刀平沙日未没黯黯見<lb/>
臨洮當日長城戰咸言意氣高黃塵足今古白<lb/>
骨亂蓬蒿<lb/>
　　　塞下曲<lb/>
蟬鳴空桑林八月蕭關道出塞復入塞處處黃<lb/>
蘆草從來幽并客皆向沙場老莫作遊俠兒矜<lb/>
<pb n="KR4h0010_SBCK_003-9b"/>
誇紫騮好<lb/>
　　　從軍古意<lb/>
青海長雲暗雪山孤城遥望五門關黃沙百戰<lb/>
穿金甲不破樓蘭終不還<lb/>
　　　古意<lb/>
桃花四靣發桃葉一枝開欲暮黃鸝轉偒心玉<lb/>
鏡臺清筝向明月半夜春風來<lb/>
　　　觀漢水　梁洽<lb/>
發源自嶓冡東注經襄陽一道入溟渤別流爲<lb/>
滄浪求思詠游女投弔悲昭王水濵不可問日<lb/>
<pb n="KR4h0010_SBCK_003-10a"/>
暮空湯湯<lb/>
　　　遊越溪　鄭紹<lb/>
溪水碧悠悠猿聲斷客愁漁潭逢釣楫月浦值<lb/>
孤舟訪泊隨煙火迷途視斗牛今宵越鄕意還<lb/>
取醉忘憂<lb/>
　　　贈別東陽客　嚴維<lb/>
明月雙溪水春風八詠樓少年爲客處今日送<lb/>
君遊<lb/>
　　　遊㶚陵山<lb/>
入山未盡意勝跡聊獨尋方士去在昔藥堂留<lb/>
<pb n="KR4h0010_SBCK_003-10b"/>
至今四隅白雲閑一路青溪深芳秀愜春目高<lb/>
閑宜逺心潭分化丹水　昇仙林此道人不<lb/>
悟坐鳴松下琴<lb/>
　　　入唐溪<lb/>
嘯終萬籟起吹去當溪雲環嶼或明昧逺峰尚<lb/>
氛氲雨新翠葉發夜早玄象分金澗流不盡入<lb/>
山深更聞<lb/>
　　　登樓　朱斌<lb/>
白日依山盡黃河入海流欲窮千里目更上一<lb/>
重樓<lb/>
<pb n="KR4h0010_SBCK_003-11a"/>
　　　奉和姚令駕幸温湯喜雪應制　蘇綰<lb/>
漢主新豐邑周王尚父師雲符沛憧唱雪應海<lb/>
神期株變驚春早山明訝夕遲況逢温液沛恩<lb/>
重御裘詩<lb/>
　　　閨情　王諲<lb/>
日暮裁縫歇深嫌氣力微纔能收篋笥懶起下<lb/>
簾帷怨坐空然燭愁眠不解衣昨來頻夢見夫<lb/>
婿莫應知<lb/>
　　　夜日看搊筝<lb/>
調筝夜坐燈光裏却挂羅帷露纎指朱絃一一<lb/>
<pb n="KR4h0010_SBCK_003-11b"/>
聲不同玉柱連連影相似不知何處學新聲曲<lb/>
曲彈來未覩名應是石家金谷裏流傳未滿洛<lb/>
陽城<lb/>
　　　駕幸温泉　盧象<lb/>
傳聞聖主幸新豐清蹕鳴鸞出禁中住　終朝<lb/>
隨歩輦垂楊幾處遶行宫千官扈從驪山北萬<lb/>
國來朝渭水東此日小臣徒獻賦漢家誰復重<lb/>
楊雄<lb/>
　　　贈廣川馬先生<lb/>
經書滿腹中吾識廣川翁年老甘無位家貧懶<lb/>
<pb n="KR4h0010_SBCK_003-12a"/>
發蒙人歸洙泗學歌盛舞雩風願接諸生禮三<lb/>
年事馬融<lb/>
　　　感寓　梁德𥙿<lb/>
彩雲呈瑞質五色發人寰獨作龍武狀孤飛天<lb/>
地間隱隱臨北極峩峩象南山恨在帝鄕外不<lb/>
逢枝葉攀<lb/>
　　　又<lb/>
幽澗生蕙若幽渚老江籬榮落人不見芳香徒<lb/>
爾爲不及綠萍草生君紅蓮池左右美人弄朝<lb/>
夕春風吹葉洗玉泉水珠清湛露滋心亦願如<lb/>
<pb n="KR4h0010_SBCK_003-12b"/>
此託君君不知<lb/>
　　　長孫十一東山春夜見贈　楊諌<lb/>
故人謝城闕揮手碧雲期谿月照隱處松風生<lb/>
興時舊林日云暮芳草歲空滋甘與子成夢請<lb/>
君同所思<lb/>
　　　江南弄　芮挺章<lb/>
春江可憐事最在美人家鸚鵡能言鳥芙蓉巧<lb/>
笑花地銜金作埒水抱玉爲砂薄晚青絲騎長<lb/>
鞭赴狹斜<lb/>
　　　少年行<lb/>
<pb n="KR4h0010_SBCK_003-13a"/>
任氣稱張放衘思在少年玉階朝就日金屋夜<lb/>
昇天軒騎青雲際笙歌綠水邊建章明月好留<lb/>
醉伴風煙<lb/>
　　　東溪待蘇戸曹不至　張萬頃<lb/>
洛陽城東伊水西千花萬竹使人迷臺上栁枝<lb/>
臨岸低門前荷葉與橋齊日暮待君君不見長<lb/>
風吹雨過青溪<lb/>
　　　登天目山下作<lb/>
去歲離秦望今冬使楚關淚添天目水髮變海<lb/>
頭山別母烏南逝辭兄鴈北還宦遊偏不樂長<lb/>
<pb n="KR4h0010_SBCK_003-13b"/>
爲憶慈顔<lb/>
　　　詠談容娘　常非月<lb/>
舉手整花鈿翻身舞錦筵馬圍行處匝人壓看<lb/>
塲圓歌要齊聲和情敎細語傳不知心大小容<lb/>
得許多憐<lb/>
　　　旅次㶚亭　沈頌<lb/>
閑琴開旅思清夜有愁心圎月正當戸微風猶<lb/>
在林滄茫孤亭上歷亂多秋音言念待明發東<lb/>
山幽意深<lb/>
　　　春旦歌<lb/>
<pb n="KR4h0010_SBCK_003-14a"/>
常聞嬴女玉簫臺奏曲情深彩鳳來欲登北地<lb/>
銷歸恨却羡雙飛去不回<lb/>
　　　南中感懷　樊晃<lb/>
南路蹉跎客未回常嗟物候暗相催四時不變<lb/>
江頭草十月先𨳩嶺上梅<lb/>
　　　和崔會稽詠王兵曹㕔前湧泉勢成中<lb/>
　　　字　包融<lb/>
茂德來微應流泉入詠歌舎靈符上善作字表<lb/>
中和有草恒垂露無風欲偃波爲看人共水清<lb/>
白定誰多<hi>垂露偃波皆是形容字畫之意</hi>
<pb n="KR4h0010_SBCK_003-14b"/>
　　　賦得岸花臨水發<lb/>
笑笑傍溪花叢叢逐岸斜朝𨳩川上日夜發浦<lb/>
中霞照灼如臨鏡䒠茸勝浣沙春來武陵道幾<lb/>
樹落仙家<lb/>
　　　怨歌　薛維翰<lb/>
百尺珠樓臨狹斜新粧能唱美人車皆言賤妾<lb/>
紅顔好要自狂夫不憶家<lb/>
　　　覽史　張良璞<lb/>
享年八十巳歷數窮蒼生七虎門源上咆哮關<lb/>
内鳴建都用鶉宿設險因金城舜曲煙火起汾<lb/>
<pb n="KR4h0010_SBCK_003-15a"/>
河珠翠明海雲引天仗朔雪留邊兵作孽人怨<lb/>
乆其亡鬼信盈素靈感劉李白馬從子嬰昏虐<lb/>
不務德百代無芳聲<lb/>
　　　奉試冷井詩　孫欣<lb/>
仙闈井初鑿靈液沁成泉色湛青苔裏寒凝紫<lb/>
綆邊銅瓶向影落玉甃抱虚圓永願調神鼎堯<lb/>
時泰萬年<lb/>
　　　涼州詞　王之渙<lb/>
一片孤城萬仞山黃河直上白雲間羗笛何須<lb/>
怨楊栁春光不度玉門關<lb/>
<pb n="KR4h0010_SBCK_003-15b"/>
單于北望拂雲堆殺馬登壇祭幾回漢家天子<lb/>
今神武不肎和親歸去來<lb/>
　　　宴詞<lb/>
長堤春水綠悠悠畎入漳河一道流莫聽聲聲<lb/>
催去棹桃花淺處不勝舟<lb/>
　　　都中閑居　王羡門<lb/>
君王廵海内北闕下明臺雲物<hi>一作鶴</hi>天中少煙<lb/>
花歲後來河從御苑出山向國門𨳩寂寞東京<lb/>
裏空留賈誼才<lb/>
　　　和王七度玉門關上吹笛　高適<lb/>
<pb n="KR4h0010_SBCK_003-16a"/>
胡人吹笛戍樓間樓上蕭條海月閑借問落梅<lb/>
凡幾曲從風一夜滿關山<lb/>
　　　次北固山下作　王灣<lb/>
客路青山外行舟綠水前潮平兩岸闊風正一<lb/>
㠶懸海日生殘夜江春入舊年鄕書何處逹歸<lb/>
鴈洛陽邊<lb/>
　　　題江潮莊壁　萬楚<lb/>
田家喜秋熟歲晏林葉稀禾黍積塲圃樝梨垂<lb/>
戸扉野閑犬時吠日暮牛自歸時復落花酒茅<lb/>
齋堪解衣<lb/>
<pb n="KR4h0010_SBCK_003-16b"/>
　　　茱茰女<lb/>
山隂栁家女九日採茱茰復得東隣伴雙爲陌<lb/>
上妹挿枝著高髻結子致長𥚑作性常遲緩非<lb/>
關託丈夫平生折林樾日入返城隅賈客要羅<lb/>
䄂行人挑短書蛾眉自有主年少莫踟蹰<lb/>
　　　詠簾<lb/>
玳瑁昔稱華玲瓏薄絳紗鈎銜門勢曲節亂水<lb/>
紋斜日弄長飛鳥風搖不卷花自當分内外非<lb/>
是爲驕奢<lb/>
　　　南行別第　于季子<lb/>
<pb n="KR4h0010_SBCK_003-17a"/>
萬里人南去三春鴈北飛不知何歲月得共爾<lb/>
同歸<lb/>
　　　葪門别業　祖詠<lb/>
別業在幽處到來生隱心南山當戸牖灃水在<lb/>
園林竹覆經冬雪庭昏未夕隂寥寥人境外閑<lb/>
坐聽春禽<lb/>
　　　望葪門<lb/>
燕臺一望客心驚簫鼔喧喧漢將營萬里寒光<lb/>
生積雪三邊曙色動危旌沙場烽火侵胡月海<lb/>
畔雲山擁葪城少小雖非投筆■論功還欲請<lb/>
<pb n="KR4h0010_SBCK_003-17b"/>
長纓<lb/>
國秀集卷下<lb/>
<pb n="KR4h0010_SBCK_003-18a"/>
國秀集三卷唐人詩緫二百二十篇天寳三載<lb/>
國子生芮挺章撰樓頴序之其詩之次自天官<lb/>
侍郎李嶠至進士祖詠凢九十人挺章二篇頴<lb/>
五篇亦在其間内王灣一篇有海日生殘夜江<lb/>
春入舊年之句題曰次北固山下作而殷璠所<lb/>
撰河嶽英靈集作於天寳十一載歳月稍後然<lb/>
挺章編選非璠之比覽者自得之此集唐書藝<lb/>
文志洎本朝崇文總目皆闕而不錄殆三舘所<lb/>
無浚儀劉景文頃歲得之鬻古書者元祐戊辰<lb/>
孟秋從景文借本錄之因識于後龍溪曾彦和<lb/>
<pb n="KR4h0010_SBCK_003-18b"/>
題大觀戊子冬賀方回傳於曾氏名欠一士而<lb/>
詩增一篇<lb/>
<pb n="KR4h0010_SBCK_003-19a"/>
</p>
<p>
</p>
  </div></body>
</text>\m</TEI>
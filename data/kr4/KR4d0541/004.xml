<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羽庭集卷四</head>
    <p>
<pb n="KR4d0541_WYG_004-1a"/>
欽定四庫全書<lb/>
　羽庭集卷四　　　　　　元　劉仁本　撰<lb/>
　　七言律詩<lb/>
　　　送四明録事陳子上歸鄉<lb/>
青燈夜雨幾論文别後江湖每憶君捷奏南宫新進士<lb/>
喜趨東郡作參軍蓬瀛滄海生塵霧雁蕩天台隔片雲<lb/>
薄宦不如歸去好邊城烽火正紛紜<lb/>
　　　龍山水竹居<lb/>
<pb n="KR4d0541_WYG_004-1b"/>
愛此幽居水竹成玲瓏樓閣繞蓬瀛琅玕影浸玻璃碧<lb/>
鸞鳳飛來玉雪清煮茗不勞僧汲井截筒還有客吹笙<lb/>
我來倚檻題詩處萬籟風生月正明<lb/>
　　　餘姚州汝仇湖履畝授田<lb/>
百頃仇湖接土塍扁舟獨泛雨冥冥前年戍海身曽到<lb/>
今日分田手自經逺近沙洲連水白高低麥壠入山青<lb/>
櫂歌一曲歸來晚林外旌旗駐馬聽<lb/>
　　　寄金防禦令子文石<lb/>
<pb n="KR4d0541_WYG_004-2a"/>
叨陪防禦談戎事聞説成均令子材白璧一雙懐美器<lb/>
黄金千仞築髙臺片雲載雨江南去孤雁傳書海上來<lb/>
準擬明年二三月桃花浪暖聽春雷<lb/>
　　　在錢塘夢作遊湖山詩<lb/>
羅浮春色染丹砂暫醉西湖處士家萬里長風吹短笛<lb/>
一鈎新月掛枯槎緑么翠鳳來瓊島銀闕珠宫散玉華<lb/>
但見飛僊飛縞帶不知是雪是梅花<lb/>
　　　題大慈寺史丞相墓<lb/>
<pb n="KR4d0541_WYG_004-2b"/>
山行十里亂峯迴相國墳塋紫翠堆石馬秋風兩翁仲<lb/>
杜鵑春雨㡬亭臺慈雲塔下蒼苔滿旌徳觀前紅杏開<lb/>
為憶當年蓴菜美短篷蘋末過湖來<lb/>
　　　攸寧庵為茹孟徳賦<lb/>
結屋南山孰相攸竹苞松茂白雲幽纍纍先塜牛眠地<lb/>
濯濯諸孫燕翼謀緑水園池重結構黄花杖策更優游<lb/>
傳家自有詩書舊茹美流芳在世修<lb/>
　　　金鳳花為陳員外賦<lb/>
<pb n="KR4d0541_WYG_004-3a"/>
九苞異種來丹穴又見鶴林開鳳花雨露生成王者瑞<lb/>
雲霞變幻道人家梧桐竹實還相並朱草芝莖漫自誇<lb/>
政恨杜鵑啼血淚東風特為殿韶華<lb/>
　　　荅徐季章學正見寄韻<lb/>
聞君早習南華隱愧我來持使者麾嶺上白雲堪自悦<lb/>
袖中明月忽相遺時危總佩摧姦劎事定難磨詠史詩<lb/>
何日清颷斂黄霧衡茅風雨共棲遲<lb/>
　　　送姪元法學正任滿<lb/>
<pb n="KR4d0541_WYG_004-3b"/>
我官分署浙江東咸姪隨行勝阿戎坐對芹宫聽夜雨<lb/>
夢回栗里動秋風青氊尚喜家兒在白髪遙憐吾弟同<lb/>
大父遲歸應已久諸孫惟汝愛偏隆<lb/>
　　　雪篷為陳元昭賦<lb/>
道人錬得雪無瑕編竹為篷户不遮一曲清溪回剡棹<lb/>
半規明月浸蘆花候爐夜氣流丹蜃虚室神光飛白鵶<lb/>
我有冰田三萬頃共君何日泛靈槎<lb/>
　　　題紅白梅花畫<lb/>
<pb n="KR4d0541_WYG_004-4a"/>
誰探海底珊瑚樹斜倚玉龍披玉鱗香影總沈寒水月<lb/>
色身分受艶陽春湖頭放鶴林和靖雪裏燒丹梅子真<lb/>
南國風光慨回首紅紅白白競精神<lb/>
　　　送篤彦誠赴南臺照磨任<lb/>
三策當年覲聖顔聨翩鵷鷺立清班纔持霜簡湖南去<lb/>
又駕雲帆海上還御史行臺開幕府蓬萊髙閣近家山<lb/>
姚江城下逢君别客路梅花不可攀<lb/>
　　　具慶堂為樞宻架閣李思冉賦<lb/>
<pb n="KR4d0541_WYG_004-4b"/>
八十慈親八十翁齊年髙壽未龍鍾疑行鳩杖雙扶出<lb/>
同拜鸞臺七品封有子綵衣供菽水居官翠幙泛芙蓉<lb/>
華堂具慶持春酒此樂人間不易逢<lb/>
　　　癸卯新正次盛熙明見寄韻二首<lb/>
屢歲調軍戰闘酣新年還復視廬菴中興業見車書一<lb/>
太極陽回象畫三瀚海鬼魂收白骨洞庭春色釀黄柑<lb/>
洛陽漫聽鵑聲急地氣由來自北南<lb/>
戰策功名夢已酣退休疑共結茆菴乾坤補報百無一<lb/>
<pb n="KR4d0541_WYG_004-5a"/>
歲月推移五十三文氣誰能催視草聖恩遙想賜傳柑<lb/>
白雲只在空明洞千里思親憶斗南<lb/>
　　　餘姚白水宫瀑布二首<lb/>
白水真仙騎白龍何年蛻骨此山中化為玉蝀垂千尺<lb/>
翻却銀河落半空鶴夢曉遺明月帳鮫人夜掣水晶宫<lb/>
天台有客詩難就歸興瓊臺雙闕東<lb/>
中天飛瀑下瑤臺素練髙懸亦怪哉織女投機收不得<lb/>
姮娥剪水巧為裁光連雙闕星河動響挾千山風雨來<lb/>
<pb n="KR4d0541_WYG_004-5b"/>
祠宇洞前看未足又隨明月過天台<lb/>
　　　上虞鳳鳴山仙洞飛泉<lb/>
真人洞口白雲深一𣲖飛泉掛壑隂不見丹臺威鳳下<lb/>
還開鐵筆老龍吟雷聲隱轉千鈞石雨意常含六月霖<lb/>
疑是棄遺鉛汞水化為氷雪洒人心<lb/>
　　　題義貍卷<hi>原註四明胡用和生檻二貍其一逸去復來齧檻似援其不得共去者用</hi>
　　　<hi>和嘉其義遂兩釋之進士胡世佐為之傳人咸賦焉</hi>
胡儂羅置兩山貍一黠偷生脱穽圍患難既同難獨免<lb/>
<pb n="KR4d0541_WYG_004-6a"/>
義恩有感得雙歸夜深月黑狼狐走秋後霜晴柿栗肥<lb/>
好向林間髙遁去更休貪着踏虞機<lb/>
　　　孫蓍室講易<lb/>
世季文衰易已東乾坤幾息道屯蒙人從既役形骸後<lb/>
物蔽初生天地中三十六宫春氣轉百年萬數範圍同<lb/>
老仙獨坐神蓍室妙契當年太極翁<lb/>
　　　寒碧亭為曇半雲上人題<lb/>
寒碧涵虚曙色分半溪流水半溪雲門前緑樹相轇轕<lb/>
<pb n="KR4d0541_WYG_004-6b"/>
屋上青山亂糾紛龍雨欲來崖削鐵蘋風微起浪成文<lb/>
老僧盥濯幽亭下獨坐心清香自薰<lb/>
　　　宴荷亭<lb/>
新秋水木散清華倪氏池亭小似槎賓客倚欄看芡藕<lb/>
主人隔竹喚茶<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>百壺酒盡烏紗墮四坐詩成白雪誇<lb/>
喜有山僧來入社逺公遺愛在蓮花<lb/>
　　　釣魚軒為龍子髙賦<lb/>
溪山勝處卜居幽百頃滄浪一釣鈎換酒呼童将錦鯉<lb/>
<pb n="KR4d0541_WYG_004-7a"/>
放歌展席對沙鷗羊裘髙隱桐江上熊兆應懷渭水頭<lb/>
好共任公垂巨犗六鼇風雨海天秋<lb/>
　　　題環溪孫元質松風軒<lb/>
環溪風撼萬松林似奏鈞天廣樂音翠節翩翻笙鶴下<lb/>
蒼雲撩亂水龍吟月生隂壑同靈籟人坐幽軒罷素琴<lb/>
我亦披襟來濯髪翛然激烈歲寒心<lb/>
　　　題問月軒<lb/>
圓缺隂晴竟若何幽軒把酒問嫦娥天時皎潔光輝少<lb/>
<pb n="KR4d0541_WYG_004-7b"/>
人事參差感慨多闗塞連年窺白骨蓬瀛萬里接銀河<lb/>
欲求蟾兎長生訣須泛靈槎斗畔過<lb/>
　　　題秋月軒<lb/>
髙秋夜色淨如銀坐對幽軒看月輪多少隂晴圓缺恨<lb/>
消磨天地古今人屋頭仰見明河落鏡裏愁添白髪新<lb/>
欲泛靈槎覔靈藥要將風露洗風塵<lb/>
　　　至日西樓宴客<lb/>
律轉黄鍾玉燭調初陽纔動覺隂消誰能候氣如葭琯<lb/>
<pb n="KR4d0541_WYG_004-8a"/>
客有可人吹洞簫北信漫傳烏鵲喜東風獨放海棠嬌<lb/>
惜無魯觀書雲物空注丹心望闕遙<lb/>
　　　十一月二十四日<hi>原註國典凡慶賀值雨雪即不具公服行禮</hi>
旌旄拜舞千秋節遙祝儲宫憶帝畿萬里乾坤空在眼<lb/>
一時雨雪正霑衣龍樓問寢移仙仗毳㡌函香滿禁闈<lb/>
闗陜尚憐兵氣結西風望斷鴈南飛<lb/>
　　五言排律<lb/>
　　　咏雪十八韻<lb/>
<pb n="KR4d0541_WYG_004-8b"/>
獻歲先三日豐年驗屢臻混元歸太素大塊夐無垠頃<lb/>
刻糢糊遍纎毫幻化匀瑰竒齊炫燿琱琢競精神十二<lb/>
珠宫燦三千縞袂純閭閻皆賈瑞山澤總呈珍傅粉誇<lb/>
光寵堆藍阨後塵青尖藏馬耳白戰蛻龍鱗樓閣移清<lb/>
觀瓊瑤衒大鈞冰凝詩硯鐵水瀉瓦溝銀孤鴈嗷求侣<lb/>
飢鷹攫近人清池鵝影亂恠石虎形踆詠絮才堪擬觀<lb/>
梅韻逼真微吟動東閣清夢隔南閩閉户從髙卧映書<lb/>
寧厭貧仁風回坱圠元氣返氤氲意思窻前學肧胎地<lb/>
<pb n="KR4d0541_WYG_004-9a"/>
底春詩成語田父喜色動津津<lb/>
　　　建寧北元噉山造茶是日天大雷雨髙奉御至<lb/>
建溪三十里北苑擅茶名地聳嵓巒秀川迴瀧瀨縈溪<lb/>
山元藴瑞草木亦敷榮逺土職修貢官曹任𣙜征君恩<lb/>
濡澤降天助震雷轟鼓譟千軍勇喧豗萬蟄驚仙靈煩<lb/>
酒醴使者引旗旌白玉堂前客紅雲島内行靈根連夜<lb/>
發凡草感春生漸覺龍芽吐先期鳳觜萌邏巡分堠卒<lb/>
掇拾課山丁紫筍和煙採金筐帶露盛槍旂俄錯落粟<lb/>
<pb n="KR4d0541_WYG_004-9b"/>
粒迸輕盈散亂碧濤影玲瓏玉杵聲雪香金碾碎雲冷<lb/>
石泉泓軒翥鸞凰瑞參差圭璧呈團團明月起隱隱翠<lb/>
蛟嶸包匭殊科第封函致潔精薦新誇絶品馳貢入神<lb/>
京上為君王壽下攄民物情武夷同譜牒禹貢孰稽程<lb/>
陸羽千年夢盧仝兩腋清廟堂真燮理黍稷享精誠賦<lb/>
羨無遺物科徵念逺氓彤雲閟山谷絢日隔蓬瀛願以<lb/>
陽春徳千秋奉聖明<lb/>
　　　代虞江宴别詩隂字韻<lb/>
<pb n="KR4d0541_WYG_004-10a"/>
行役方趨陛朋從喜盍簮自憐循宦轍及命掌詞林報<lb/>
國丹心在頻年白髪侵金鑾還召對玉節尚遙臨東壁<lb/>
星纒瑞南溟海氣深靈槎須犯斗閶闔啟層隂<lb/>
　　　贈姪郭元亮<lb/>
郭氏承劉𦙍汾陽續沛豐舅甥因好合氣脈始相通𤓰<lb/>
瓞同曽祖螟蛉自我翁事殊三世後居隔片雲中深慮<lb/>
婚姻雜遂謀祠祭同尚懷髙魏族不愧鶴山風我去家<lb/>
鄉久汝來恩意隆分雖存伯姪服已殺朞功自匪親兼<lb/>
<pb n="KR4d0541_WYG_004-10b"/>
義誰能逺即戎既然情懇懇胡乃别匆匆愛爾雙瞳漆<lb/>
悲余兩鬢蓬家聲當振勵學力貴優充盃酒殷勤敘行<lb/>
囊遺贈空作詩聊勉誨極目送歸鴻<lb/>
　　七言排律<lb/>
　　　汀漳平寇回軍至福州建黄籙大齋醮于東嶽<lb/>
　　　帝之行宫賦二十二韻<lb/>
老君臺上清光近壇壝崇嚴翼泰山道化𤣥微沖漠際<lb/>
天人交㑹感通間雷霆叱咤神官集河漢昭回星曜環<lb/>
<pb n="KR4d0541_WYG_004-11a"/>
五色寳光浮紺碧三台華蓋擁朱殷指揮剡剡旛旟矗<lb/>
扈衞森森劍㦸閒一念精誠祈陟降百靈竦息制邪姦<lb/>
太清聖境金銀闕上界仙曹玉筍班明月笙簫鸞舞下<lb/>
冷風環珮鶴飛還蛟龍並出扶雙輦虎豹齊驅闢九闗<lb/>
瑞結靄煙飄旖旎輝騰奎壁絢斑爛緑章封進雲霞篆<lb/>
黄道重開日月闤絳節徘徊齊接引朱宫縹緲獨躋攀<lb/>
鳳翬麟趾承丹扆寳衱珠瓔侍翠鬟飛步魁罡旋斗口<lb/>
肅趨殿陛拜天顔齋薰肅蕆清修事感格殊深惠澤頒<lb/>
<pb n="KR4d0541_WYG_004-11b"/>
矯矯帥臣親奉檄桓桓師旅出征蠻痛兹禍孽塵氛惡<lb/>
啓我戎行甲胄擐殞命捐軀哀士卒戮尸暴骨愍兇頑<lb/>
漫漫長夜幽㝠隔慘慘昏霾風雨澘仰迓泰階霑福祉<lb/>
同躋壽域罔恫瘝協和坐致隂陽理康濟應思民物艱<lb/>
遂勑伊祈司下土靄然春盎滿塵寰<lb/>
　　　杭州南山水樂洞<lb/>
石屋寺前一徑通南山秀色開雲封谽谺石洞藏幽恠<lb/>
的皪銀河當要衝萬竅風煙如斧鑿五音水樂鳴琤琮<lb/>
<pb n="KR4d0541_WYG_004-12a"/>
軒轅不秘鬼神泣律吕相宣日夜舂崖骨淋漓生凍蘚<lb/>
土花剥蝕縁枯松雲邊樓閣逢僧指眼底風雷盪我胷<lb/>
為嘱奚奴毋飲馬應知此地有眠龍窮觀更陟煙霞嶺<lb/>
一嘯攀摩象鼻峯<lb/>
　　　題南唐惠崇逺景畫卷<lb/>
惠崇毫素出天機貎得瀟湘景物歸極目滄洲生逺趣<lb/>
平川秋思淡晴暉寒煙斷岸巴陵曲野水枯槎黄鶴磯<lb/>
渚鳥沙禽來簇簇江蓮葆羽浄依依鵁鶄属玉爭羣聚<lb/>
<pb n="KR4d0541_WYG_004-12b"/>
鸂鶒鳬鷖散漫飛隨意迴翔隨飲啄或相親近或依違<lb/>
浪花浩蕩鷗波闊叢葦蕭踈鴈陣圍亂植蒲篁迷浦漵<lb/>
列行汀樹鎖煙霏枝頭倦翼風還静石角滋芳露欲晞<lb/>
睥睨閒情齊物化胚胎元氣幹𤣥微想當意匠經營際<lb/>
妙奪神工取次揮曽是江南夸品絶忽驚眼底見來稀<lb/>
摹臨不羨雙鈎筆盤礴何當一解衣添却武陵漁艇子<lb/>
桃花流水鱖魚肥<lb/>
　　五言絶句<lb/>
<pb n="KR4d0541_WYG_004-13a"/>
　　　題羅稚川小景畫四首<lb/>
白鷺聨拳静蒼松並榦齊桃花無數發疑是武陵溪<lb/>
出水新蒲短和煙翠柳深一雙黄鳥並斷岸聚文禽<lb/>
紅葉迷煙樹黄蘆間白蘋江南秋色裏還有鴈來賓<lb/>
恠石蹲鹽虎枯槎掛玉龍飢烏相並立無處啄寒蛬<lb/>
　　　雙松圖<lb/>
風雨生巖壑冰霜耐歳寒終為棟梁具莫作畫圖看<lb/>
　　　洗馬<lb/>
<pb n="KR4d0541_WYG_004-13b"/>
䓗嶺來呈瑞昆明已息波將軍回玉鞚壯士挽天河<lb/>
　　　逸馬<lb/>
玉花出御榻飄逸如飛鳳奚官試錦韉神驚不受控<lb/>
　　　飲馬<lb/>
琨池飲寒玉照眼雪花明聞説長城窟年年水亦清<hi>原註</hi>
<hi>飲馬處澗名水清故云</hi>
　　　明妃曲四首<lb/>
和親誠上計安用漢將軍粉黛無顔色丹青有策勲<lb/>
<pb n="KR4d0541_WYG_004-14a"/>
辭别君王去邉中要結親只愁渠眼大不見漢宫人<lb/>
一曲琵琶淚金鞍細馬䭾休言妾命薄不及漢恩多<lb/>
未坐邉塵帳猶懐漢守宫君恩儻可續妾貎自無同<lb/>
　　　來鶴亭<lb/>
結構萬松頂悠然一小亭月明雙白羽飛下秋冥冥<lb/>
　　　奉林道院<lb/>
仙人劉奉林騎鶴上天去何年有祠宇雲蘿鎮蒼翠<lb/>
　　　劉彦芳畫像<lb/>
<pb n="KR4d0541_WYG_004-14b"/>
寄傲林泉客逍遙自在身山童白羽扇流水石橋春<lb/>
　　　新塋<lb/>
北顧行𤣥武平原下飛鳳我營霜露宅僻近仙人洞<lb/>
　　　文獻書院<lb/>
文翁宗道學清獻有詩傳禮樂存千古祠庭拜二賢<lb/>
　　　老馬<lb/>
天寒苜蓿短病骨怯西風先帝親征日曽多汗血功<lb/>
　　　西江<lb/>
<pb n="KR4d0541_WYG_004-15a"/>
長江流不盡盤曲繞山西潮生復潮落漁舟繋柳堤<lb/>
　　　水墨梅花七首<lb/>
杖藜冰雪底清興與誰同好約林和靖來尋陸放翁<lb/>
踈花三兩㸃老骨一枝斜明月西湖上清風處士家<lb/>
一枝斜蘸水淡月正黄昏為問西湖上誰招處士魂<lb/>
西湖人放鶴東閣客吟詩冰雪生清興梅花只自知<lb/>
閲歴冰霜久山顛共水涯東風吹畫角奈此老槎牙<lb/>
䥫榦踈花淡緑毛么鳳雙道人清夢斷明月下寒牕<lb/>
<pb n="KR4d0541_WYG_004-15b"/>
冰霜和雪月何處看枯槎載得林和靖題詩湖水涯<lb/>
　　七言絶句<lb/>
　　　建上四景<lb/>
白鶴峯朝五鳳樓紅塵隔斷水東流通仙橋上多車馬<lb/>
二月游人出建州<lb/>
丹青閣上紫芝峯十里長橋似卧龍水隔城南多少寺<lb/>
樓臺煙雨鎖重重<lb/>
玉青洞口緑楊堤雲滿沙堤水滿溪有客泛舟明月下<lb/>
<pb n="KR4d0541_WYG_004-16a"/>
何人横笛畫橋西<lb/>
緑樹隂濃鎖幔亭北來流水䕶重城紫霞洲上神仙宅<lb/>
時有月明笙鶴聲<lb/>
　　　漁翁<lb/>
魚穿柳葉來沽酒櫂入蘆花不繋船兩岸江山誰是主<lb/>
一蓑煙雨對鷗眠<lb/>
　　　題萱草竹圖<lb/>
幽幽萱草樹堂隂慈竹堂中慈母心漫為忘憂永相託<lb/>
<pb n="KR4d0541_WYG_004-16b"/>
倚門欲聽鳳凰吟<lb/>
　　　梅<lb/>
姑射仙人氷雪姿翛然對客愛吟詩月明寄得江南信<lb/>
還憶西湖放鶴時<lb/>
　　　題枯木竹石<lb/>
老樹槎牙枝葉乾幽篁新長小琅玕頽然一片堅真石<lb/>
好共先生耐歳寒<lb/>
枯形秃髪亂毿毿山中喚作木瞿曇石逕無人秋月白<lb/>
<pb n="KR4d0541_WYG_004-17a"/>
一枝笻竹倚江南<lb/>
　　　贈白雲上人住龍泉寺<lb/>
餘姚城下水漣漣萬鍤深壕古寺邊一片白雲㽞不住<lb/>
曉來將雨過龍泉<lb/>
餘姚城下萬軍屯一曲江流兩岸分好是陽生長至日<lb/>
龍泉山頂看書雲<lb/>
　　　題梅花卷<lb/>
玉龍一曲動江城萬斛珠璣照眼明羅浮道人清不寐<lb/>
<pb n="KR4d0541_WYG_004-17b"/>
梅花枝上月三更<lb/>
　　　題水墨折枝梅<lb/>
頷下神珠照眼明老蛟蛻骨月華清夢回鐵石心腸事<lb/>
還寫梅花憶廣平<lb/>
　　　題畫繁梅<lb/>
晴昊繁花開遍時畫工淡墨寫離披如何不㑹冰霜意<lb/>
亂作南枝與北枝<lb/>
　　　寄梅圖<lb/>
<pb n="KR4d0541_WYG_004-18a"/>
萬木凋零霜雪摧孤芳昨夜領春回驛頭消息慿誰寄<lb/>
須待緑毛么鳳來<lb/>
　　　題袁安道梅花卷<lb/>
綵筆生春奪化工東風不得夀陽宫冰肌玉骨精神處<lb/>
絶似袁郎卧雪中<lb/>
　　　題青山白雲畫<lb/>
天際青山千萬重磎頭緑樹夏隂濃白雲却在羣峯外<lb/>
隱約飛泉挂玉龍<lb/>
<pb n="KR4d0541_WYG_004-18b"/>
　　　題孟浩然騎驢畫<lb/>
賈島苦吟衝大尹淮陰䭾醉謫神仙雪中一段清竒事<lb/>
輸與襄陽孟浩然<lb/>
　　　雙松閣<lb/>
石峽中間兩怪松蟠枝直幹翠重重山人别後多風雨<lb/>
他日歸來已化龍<lb/>
　　　贈鐫字李顯中<lb/>
昭代幸無朋黨籍磨崖還有中興碑李生一寸豳州鐵<lb/>
<pb n="KR4d0541_WYG_004-19a"/>
好為元勛勒鼎彛<lb/>
　　　題棠梨三禽圖<lb/>
棠梨小樹飛山鵲荆棘横枝兩白頭卉木羽毛同造化<lb/>
春風樂意自相酬<lb/>
　　　雙鵲圖<lb/>
畫圖雙鵲立枝髙日日相看慰寂寥好在堂前頻報喜<lb/>
不愁天上役成橋<lb/>
　　　題春樹暮雲圖<lb/>
<pb n="KR4d0541_WYG_004-19b"/>
春深渭北題詩處雲壓江東載酒船一夜相思人不見<lb/>
屋梁落月共嬋娟<lb/>
　　　題冬景山水<lb/>
屋頭崖壑懸冰練雪後峯巒似削銀何許幽人清興足<lb/>
抱琴來看玉璘珣<lb/>
　　　題書隱圖<lb/>
屋頭流水溪頭樹山外白雲橋外村何處讀書開竹檻<lb/>
有人載酒過柴門<lb/>
<pb n="KR4d0541_WYG_004-20a"/>
　　　題嚴瀨風煙圖<lb/>
太史眼中星斗動先生脚下水雲寛漢家二百中興業<lb/>
只在桐江一釣竿<lb/>
　　　題息齋枯木竹石圖<lb/>
葆羽玲瓏集鳳阿修然蒼節倚枯槎玉堂仙子清如許<lb/>
寫得瀟湘秋思多<lb/>
　　　題青山寺書樓畫壁二首<lb/>
雙逕行來五朶峯白雲深處梵王宫何縁圖在書樓上<lb/>
<pb n="KR4d0541_WYG_004-20b"/>
秪為曽㽞古鼎翁<lb/>
湖上青山山上樓老僧獨坐白雲幽何人收拾筆鋒裏<lb/>
散作淋漓元氣浮<lb/>
　　　送顔右丞赴都<lb/>
别酒醺醺雨作晴故人心共海霞明雲帆駕得天風健<lb/>
萬里扶搖上玉京<lb/>
　　　題宋祖蹴踘圖<lb/>
曽見忠言論撃毬轉圜從諫喜如流誰知蹴踘俳優戲<lb/>
<pb n="KR4d0541_WYG_004-21a"/>
踢動乾坤四百州<lb/>
　　　襍詠三首<lb/>
海島癡雲紅作陣山林漲雨緑成圍閉門東郭憂不出<lb/>
松江主人何日歸<lb/>
潑墨濃雲徹大隂沈沈閶闔九重深憂天每作杞人夢<lb/>
填海空懐精衞心<lb/>
東南漲海風波惡西北天傾雨露寛我亦未能明此理<lb/>
出門仰視雪成團<lb/>
<pb n="KR4d0541_WYG_004-21b"/>
　　　次經畧使李治書遊空明洞天韻<lb/>
夜宿空明道士家煉臺丹炁濕青霞步虚聲響隨明月<lb/>
來向天壇作散花<lb/>
香燒明月淡秋雲方石亭前坐夜分見説洞深瀛海近<lb/>
昔年曽有櫓聲聞<lb/>
　　　過茶洋驛次李憲副詠飛雪亭韻二首<lb/>
老僧曽弄銀河水愛此飛泉便作亭料是九天收不住<lb/>
故將氷雪洒南溟<lb/>
<pb n="KR4d0541_WYG_004-22a"/>
何處月明風雨急泉聲一𣲖掛槎川奔流直入劒津去<lb/>
驚起雙龍夜不眠<lb/>
　　　感事<lb/>
西風一夜到林巒無數秋聲在樹間獨有啼烏栖不定<lb/>
踏翻明月滿空山<lb/>
　　　題趙子昻馬圖<lb/>
番奴毳㡌赭衣新萬里牽來覆錦裀華萼樓前呈御榻<lb/>
翻身曽見衮邊塵<hi>原註寕王為明皇帝畫六馬滚塵圖扵華萼樓壁上</hi>
<pb n="KR4d0541_WYG_004-22b"/>
　　　題曹録判所藏將軍霸馬圖<lb/>
尾撒流星首渴烏靈源神草㡬番枯一從飛入瑤池去<lb/>
化作君家獨駿圖<lb/>
　　　題支遁與許詢王逸少看馬圖<lb/>
山僧愛馬非愛馬奈此天機神駿何空忝許詢同一顧<lb/>
還似蘭亭喜弄鵞<lb/>
　　　題劉商觀奕圖<lb/>
當年曽過柯山下石洞棊枰苔蘚班仙子不知何處去<lb/>
<pb n="KR4d0541_WYG_004-23a"/>
空傳遺跡在人間<lb/>
　　　延平驛二首<lb/>
劒潭千頃淨無垠岸曲樓臺架水雲半夜風雷吼神物<lb/>
三川星斗印天文<lb/>
延平驛畔古鐔津繞郭青山亂糾紛㡬度官舟泊沙尾<lb/>
鷓鴣不忍隔江聞<lb/>
　　　題扇面贈李司儀回京<lb/>
落花零亂燕呢喃萬里修程一短驂好向五雲深處去<lb/>
<pb n="KR4d0541_WYG_004-23b"/>
玉簫吹徹望江南<lb/>
　　　題扇面送友人回京三首<lb/>
兩年為客㽞南海一日歸家上北船白髪故人相見好<lb/>
黄金臺上九重天<lb/>
五月南風送客舟水雲萬里接蓬丘道人不唱凌波曲<lb/>
飛上瓊瑤十二樓<lb/>
中原草木已成隂萬里江南一寸心後夜相思何處月<lb/>
黄河泰華極髙深<lb/>
<pb n="KR4d0541_WYG_004-24a"/>
　　　帥閫夜直<lb/>
官栁青青鎖署門官中無事又黄昏銅壺漏箭傳三刻<lb/>
月浸芙蓉玉一痕<lb/>
　　　題馬易之觀光行卷雲林圖<lb/>
雲山歴厯畫圖開老樹蒼蒼梁棟材無限江南春意思<lb/>
越中詩客帶將來<lb/>
　　　括蒼省覲二首<lb/>
曽向三山跨鶴回又尋處士括蒼來白雲只在好溪上<lb/>
<pb n="KR4d0541_WYG_004-24b"/>
引出青蓮萬葉開<lb/>
一葉扁舟上括蒼石門洞口月昏黄青田野鶴歸來晚<lb/>
七十二灘煙水長<lb/>
　　　荅趙徳純馬藺花<lb/>
山中水竹愛深居長日幽人自讀書案上小花名馬藺<lb/>
相親喜得兩相如<lb/>
　　　題松石道人像<lb/>
片石堅貞氷玉操長松偃蹇歳寒心道人自得幽閒趣<lb/>
<pb n="KR4d0541_WYG_004-25a"/>
石上松間把素琴<lb/>
　　　題陸放翁齊安墨迹<hi>原註俛仰宇宙茫茫陳迹前修不可見矣猶因其遺</hi>
　　　<hi>墨而可想其丰儀者寧不重有感乎</hi>
越上曽過陸氏莊風煙月露水雲鄉今朝忽睹題詩迹<lb/>
重憶坡仙舊雪堂<lb/>
　　　題慈湖楊先生墨迹<lb/>
慈湖春水發淵源仰止先生道徳尊手澤有人藏翰墨<lb/>
片言隻字尚堪論<lb/>
<pb n="KR4d0541_WYG_004-25b"/>
　　　題畫<lb/>
重重巖壑白雲門上有仙人禮斗壇俯瞰洞庭聨左蠡<lb/>
長風萬里起波瀾<lb/>
江上春光照眼眀神仙樓觀出丹青武夷九曲差相似<lb/>
若箇中間大隱屏<lb/>
兩岸青山遮古道一篙春水棹孤舟蒼煙暝色歸鴉晚<lb/>
猶有行人立渡頭<lb/>
　　　夏日村中<lb/>
<pb n="KR4d0541_WYG_004-26a"/>
芳樹依依鎻翠烟小池荷葉綠鋪錢醉人曉起朦朧眼<lb/>
錯認榴花作杜鵑<lb/>
　　　題温日觀畫葡萄<lb/>
日觀山頭有老僧葡萄幻出墨稜層維摩不坐真珠帳<lb/>
引得狐禪語葛藤<lb/>
　　　書便面贈禪寂寺一𤣥上人<lb/>
山僧野客共襟期對榻吟詩夜漏遲萬竹庭前秋雨過<lb/>
紫微花下月明時<hi>原註寺多竹紫嶶花甚茂</hi>
<pb n="KR4d0541_WYG_004-26b"/>
　　　水西寺訪空上人<lb/>
溪虚雲静雨初收松竹涓涓翠欲流窻外落花春已莫<lb/>
一聲啼鴂隔沙洲<lb/>
　　　小箬站二首<lb/>
小箬渡頭潮水來西風嫋嫋片㠶開篙師為我輕移槳<lb/>
莫使前灘鷗鷺猜<lb/>
昨夜扁舟水口灣今朝驛路擬盤桓却貪兩岸峯巒好<lb/>
不憚撑篙逆上灘<lb/>
<pb n="KR4d0541_WYG_004-27a"/>
　　　陪建寧太守宴水南樓索贈歌者二首<lb/>
兩岸垂楊鎖翠樓玉人歌舞錦纒頭海棠枝上東風軟<lb/>
銀燭燒殘月半鈎<lb/>
寳篆香燒酒欲醒一聲歌徹綵雲凝朱轓五馬樓前月<lb/>
人在重雲第幾層<lb/>
　　　再陪宴用前韻<lb/>
夜月春風燕子樓佳人撃碎玉搔頭天涯芳草無消息<lb/>
塵滿朱簾懶上鈎<lb/>
<pb n="KR4d0541_WYG_004-27b"/>
香醺宿酒未全醒坐對冰壺玉露凝月落翠消人散後<lb/>
綵鸞飛上最髙層<lb/>
　　　贈陳雲舟<lb/>
一片飛來壓柁樓有人撃楫坐中流無心去作他山雨<lb/>
滿載江南萬斛秋<lb/>
　　　平江迎詔<lb/>
玉京春信阻佳期十月江南歸鴈遲天上暗滋新雨露<lb/>
吳中重覩舊官儀<lb/>
<pb n="KR4d0541_WYG_004-28a"/>
　　　題十牛圖<lb/>
或行柳外或陂陀度水相呼或寢訛春草幽幽春雨足<lb/>
何人更唱短衣歌<lb/>
　　　木芙蓉畫<lb/>
光浮仙掌露華濃香滴丹砂暈玉紅太液池邊秋月白<lb/>
參差霞佩倚西風<lb/>
　　　寄題永樂寺<lb/>
永樂寺前江水深隔江遙見白雲岑梅花帳底僧未起<lb/>
<pb n="KR4d0541_WYG_004-28b"/>
官舟㠶影月初沈<lb/>
永樂寺前江水横潮落五更殘月明詩人每負山僧約<lb/>
不來亭上看雲生<lb/>
　　　九月十一日遣内還家為子畢姻二首<lb/>
博山香透近簾櫳阿母青鸞信息通風定銀床秋夜静<lb/>
夢回涼月在梧桐<lb/>
大父年髙載受封阿孫授室翠幃重山妻兒女團欒處<lb/>
老我家鄉夢裏逢<lb/>
<pb n="KR4d0541_WYG_004-29a"/>
　　　簡葛錬師<lb/>
月明一陣過雲雨夜半凉生枕簟風起坐石闌無箇事<lb/>
翛然秋信下梧桐<lb/>
　　　贈羽士周敬存<lb/>
道士今非丁令威一林烟雨自吟詩午炊不作青精飯<lb/>
㽞客同參玉版師<lb/>
　　　贈北髙峰趺坐道人<lb/>
梅花紙帳小蒲團好在髙峰頂上安夜半忽聞孤鶴唳<lb/>
<pb n="KR4d0541_WYG_004-29b"/>
一輪明月寳光寒<lb/>
　　　題天囦上人扇面<lb/>
竹院相尋秋意多道人無奈月明何不騎白鶴須黄犢<lb/>
却寫黄庭換曰鵞<lb/>
　　　宫詞<lb/>
宫樹風微玉簟凉錦衣小隊過川廊曲闌干外梧桐月<lb/>
照見銀篝曉夜香<lb/>
舞靴輕轉玉階前憶昔承恩已十年記得當時供奉曲<lb/>
<pb n="KR4d0541_WYG_004-30a"/>
上皇親自月宫傳<lb/>
恩從内殿賜茶還剰得龍團月半彎手挹瑤瓶注溝水<lb/>
香分涓滴到人間<lb/>
内賜回來隨例恩芙蓉葉上月黄昏銀燈雙引氊車過<lb/>
擁入紅雲第二門<lb/>
　　　慈溪東皋茶亭詩<lb/>
試問東臯老萬迴道傍築室為誰開登程客已喫茶去<lb/>
渡水人從彼岸來<lb/>
<pb n="KR4d0541_WYG_004-30b"/>
　　　題寧溪圖用毛儀仲韻七首<lb/>
寧溪巖壑古風煙舊住人家不記年隔岸小山三四㸃<lb/>
娥眉終日浄娟娟<lb/>
萬壑風煙撥不開宛然雙闕對瓊臺吹笙子晉今何在<lb/>
石橋流水似天台<lb/>
桂子花開水滿堤青山兩岸與樓齊有客醉歸明月下<lb/>
十里天香送馬蹄<lb/>
蒼煙落日小漁舟溪北溪南載我遊遊到王家逺庵下<lb/>
<pb n="KR4d0541_WYG_004-31a"/>
白雲深鎖舊梧楸<lb/>
一丘一壑水雲間欲作淵明歸去難五馬雙魚相對好<lb/>
秋風寫入畫圖看<lb/>
溪流一曲遶村莊溪山十里野花香溪畔飲牛人度水<lb/>
溪頭女子採柔桑<lb/>
溪人種竹滿溪頭載酒吟詩溪上遊寄語溪居王少府<lb/>
何人得似渭川侯<lb/>
　　　登福州南臺廟三首<hi>原註廟乃無諸氏生嘗以步騎從番君助漢滅秦死</hi>
<pb n="KR4d0541_WYG_004-31b"/>
　　　<hi>後廟食焉</hi>
把酒髙歌閩越臺暴秦炎漢總成灰至今猶見屠龍處<lb/>
山挾江頭風雨來<lb/>
釣龍臺上幾登臨閩粤江山無古今啼鳥落花春事静<lb/>
滿城荔子緑隂隂<lb/>
釣龍臺下水平堤荔子樓前繋馬嘶不見無諸宫苑舊<lb/>
空林還有鷓鴣啼<lb/>
　　　次韻寄盛熙明<lb/>
<pb n="KR4d0541_WYG_004-32a"/>
藥苗芝草淨纎纎酒熟黄精石蜜甜紫府靈丹通火候<lb/>
紅爐飛雪白於鹽<lb/>
流水潺潺泛落花誤因採藥到僊家歸來㡬換人間世<lb/>
回首雲深路已賖<lb/>
　　　跋余忠宣公詩<lb/>
余公髙誼薄青雲激烈成吟贈隱君十載淮西能死節<lb/>
看詩欲作誄忠文<lb/>
　　　過髙起文幽居<lb/>
<pb n="KR4d0541_WYG_004-32b"/>
粉蝶羣飛入菜花柔金碎玉亂交加天然富貴春風裏<lb/>
属在長城野老家<lb/>
　　　山居<lb/>
修竹柴門閉不開山中無事少人來一樽魯醖堪㽞月<lb/>
數首新詩總為梅<lb/>
　　　鄞江送别<lb/>
兩岸青山照眼明風林行李别離情絶憐舟子來催發<lb/>
報道江頭潮已生<lb/>
<pb n="KR4d0541_WYG_004-33a"/>
　　　嚴瀨圖<lb/>
百頃風煙一釣絲雙松挺挺歲寒期嚴陵只在桐江上<lb/>
千古難描嵒壑姿<lb/>
　　　折桂枝<lb/>
仙子翩翩環珮輕廣寒宫殿月華清桂林折得一枝下<lb/>
好對昆山片玉明<lb/>
　　　塞下曲<lb/>
錦㡌貂裘小隊分蒲萄馬上醉昭君銀箏夜坐彈明月<lb/>
<pb n="KR4d0541_WYG_004-33b"/>
玉帳秋髙獵陣雲<lb/>
帳壓寒雲雪未消羽林圍獵試弓刁滿斟白湩燒黄鼠<lb/>
仰看青天射黑鵰<lb/>
　　　閩中女四首<hi>原註閩之人汎海入番十餘年不歸其妻訴之述其言為賦</hi>
閩中女兒顔色嬌雙雙鸞鳳織鮫綃織成欲寄番船去<lb/>
日日江頭來候潮<lb/>
海南番舶盡回鄉不見儂家薄倖郎欲向船頭問消息<lb/>
荔枝樹下買檳榔<lb/>
<pb n="KR4d0541_WYG_004-34a"/>
當時郎着淺番衣淺番路近便回歸誰知却入深番去<lb/>
浪逐鴛鴦逺水飛<lb/>
象犀珠翠海南香萬里歸來水路長薄倖又從何處去<lb/>
十年海外不思鄉<lb/>
</p>
<p>
</p>
  </div>
</body>
</text>
</TEI>
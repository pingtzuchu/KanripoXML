<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0541_WYG_000-1a"/>
欽定四庫全書　　　　　集部五<lb/>
　提要<lb/>
　　羽庭集六卷　　　　　别集類四<hi>元</hi>
　　　　臣等謹案羽庭集六卷元劉仁本撰本字徳<lb/>
　　　　元天台人以進士乙科歴官温州路總管江<lb/>
　　　　浙行省左右司郎中時方國珍據有温台諸<lb/>
　　　　郡招延士大夫仁本入其幕中叅預謀議國<lb/>
　　　　珍嵗治海舟輸江淮之粟於大都仁本實司<lb/>
<pb n="KR4d0541_WYG_000-1b"/>
　　　　其事其所署者郎官盖即元所授故集中諸<lb/>
　　　　作大都感慨阽危眷懷王室其従國珍盖欲<lb/>
　　　　借其力以有為徐圖興復亦如羅隠之仕吳<lb/>
　　　　越實心不忘唐觀其贈李員外自集慶回河<lb/>
　　　　南詩云漢兵早已定中華孫述猶鳴井底蛙<lb/>
　　　　於明祖顯然指斥其志可知厥後國珍兵敗<lb/>
　　　　仁本就擒抗節不撓至鞭背潰爛而死則仁<lb/>
　　　　本終始元人未嘗一日入明永樂大典題曰<lb/>
<pb n="KR4d0541_WYG_000-2a"/>
　　　　國朝劉仁本非其實也仁本學問淹雅工於<lb/>
　　　　吟詠多與趙俶謝理朱右等倡和嘗治兵餘<lb/>
　　　　姚作雩詠亭於龍泉左麓仿彿蘭亭景物集<lb/>
　　　　一時文士修禊賦詩自為之序其文雖不見<lb/>
　　　　於集中而石刻今日猶存文采風流可以想<lb/>
　　　　見故所作皆清雋絶俗不染塵氛其序記諸<lb/>
　　　　篇述方國珍與察罕通使及嵗漕大都諸事<lb/>
　　　　多記所不載亦可補史闕原本乆佚謹就永<lb/>
<pb n="KR4d0541_WYG_000-2b"/>
　　　　樂大典所載以類編次釐為詩四卷文二卷<lb/>
　　　　仍改題曰元劉仁本以存真焉乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4d0541_WYG_000-3a"/>
原序<lb/>
天台之山下盡東海者曰黄巖其别峯走曠原而秀者<lb/>
曰委羽委羽山之人有曰劉徳𤣥者頎然而清黝然而<lb/>
𤣥飄然有遺世之念自壯時愛讀揚子書所為文徃徃<lb/>
有類而或過之後涉艱棘履險阨而作又益進其雄篇<lb/>
也浩浩焉不可端倪其小章也幽幽焉又不可破裂噫<lb/>
非𤣥微之理存扵心其所發者能如是歟余嘗即其人<lb/>
與之語矣因疑其山川之氣清淑者盡萃其身而又能<lb/>
<pb n="KR4d0541_WYG_000-3b"/>
養之全守之固而益充故其山立而水行雲興而霆擊<lb/>
星辰之布列雨露霜雪之滋悴鬼神之㝠顯人物之昭<lb/>
煥有若天地之所以化生萬彚而非人力之可及文之<lb/>
𤣥果若是否乎𤣥之理在其身有非他人之測識者或<lb/>
謂揚子雲行有所不逮然其文又非後進所能擬是則<lb/>
所著太𤣥經果𤣥乎果非𤣥乎徳𤣥果知之乎余豈得<lb/>
而議之今輯所為文號曰亦𤣥孰曰不可不然後世有<lb/>
劉徳𤣥者必好之矣軒轅彌眀自衡山來愛其文也故<lb/>
<pb n="KR4d0541_WYG_000-4a"/>
馮物而序之重為歌曰悠悠太虚孰可馮我欲馮之氣<lb/>
所乘坎壈窒盭紛不成精明純白道自寧天台半落黄<lb/>
山青山中老人劉羽庭吟詩作賦如建瓴軒轅道士來<lb/>
相迎袖中出我亦𤣥經起伏萬狀不得名為歌此曲山<lb/>
月明宋無逸序<lb/>
<pb n="KR4d0541_WYG_000-5a"/>
自序<lb/>
至正癸夘之冬十月余被戎事過上虞主胡師徳氏有<lb/>
栁生泰者謁求栁莊詩遂口占授之既而朱君伯賢曰<lb/>
生能致鬼神為文詞多奇詭即挾入宻室請賦白雲巢<lb/>
篇余方與客詹國器陳惟敬劉坦之僧震雷隠昱大明<lb/>
及胡生璉立談頃伯賢亟出曰若有降靈馮于物者自<lb/>
稱為韓愈氏即軒轅彌明書諸几曰聞羽度公能文章<lb/>
敢請見敎邀余及衆客入室余辭以無與似者大明取<lb/>
<pb n="KR4d0541_WYG_000-5b"/>
余近製守拙齋記一篇質諸神神使誦之若有聽焉既<lb/>
終誦乃書曰善則善矣獨中間熙字誤此吾淮西碑中<lb/>
語也當作嬉衆皆驚愕又書曰羽庭公近著亦𤣥集吾<lb/>
請為之序可乎凝神入思頃刻附筆立就辭語絶類韓<lb/>
子體製因憶向在庚子正月間夢偕士友論文俄而見<lb/>
巍冠博帶者馮虚陟降謂余曰吾昌黎韓愈也授以片<lb/>
楮楮中有云文以載道道有顯晦文亦為之低昻道在<lb/>
日用間文貴平暢則道自然明白文猶製衣也挈其領<lb/>
<pb n="KR4d0541_WYG_000-6a"/>
而褫之理斯順矣覺而記憶嘗以語卓君習之宋君無<lb/>
逸今序中乃曰吾嘗即其人而語之矣斯言似有脗合<lb/>
乎前者噫蘇文忠公作昌黎潮州廟碑謂公之神在天<lb/>
下如水之在地中無所往而不在又謂不依形而立不<lb/>
恃力而行不待生而存不隨死而亡者誠哉言也豈余<lb/>
亦嘗信之深思之至焄蒿悽愴若或見之邪故不得遺<lb/>
置輒録諸編左以備觀覽幸毋訝其迂誕焉是年月既<lb/>
望天台劉仁本書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>羽庭集卷五</head>
    <p>
<pb n="KR4d0541_WYG_005-1a"/>
欽定四庫全書<lb/>
　羽庭集卷五　　　　　　元　劉仁本　撰<lb/>
　　序<lb/>
　　　樂節婦詩序<lb/>
定海邑浹港里樂氏女静年二十歸為鄉人後海士族<lb/>
戴徳潤婦既六年生二女而徳潤蚤世樂慟絶者㡬既<lb/>
治䘮盡禮及葬之日欲身與柩俱窆其姻戚强持之不<lb/>
得遂而止廼廬墓側日抱二孤女以號指天以誓治絲<lb/>
<pb n="KR4d0541_WYG_005-1b"/>
枲以自給人不敢以非禮語及之者霜露晏如寡居二<lb/>
十有五載今齒五旬矣且能教其庶子從明師向學讀<lb/>
書不墜先緒有司上其事旌之鄉之為士者咸歌詩以<lb/>
美之徵言於天台劉仁本曰鳴呼夫婦人之於夫也一<lb/>
與之醮終身不改者以禮與義行乎其間也即不幸而<lb/>
夫死又有聖人為之法制存焉婦能守制而行則為賢<lb/>
矣豈必以同死為得哉且聖人曷嘗教人以夫亡而婦<lb/>
必死也亦日未亡人而已今樂氏臨其穴欲以身殉情<lb/>
<pb n="KR4d0541_WYG_005-2a"/>
則厚矣親戚止之而止其亦止乎禮義者止乎禮義而<lb/>
不謂之能守制可乎前史官程君稱其誦孝經小學書<lb/>
列女傳論語孟子皆通大義父兄有隱徳若婦者誠有<lb/>
得於詩書之教父兄之訓乎余往嵗見危太史傳婦叔<lb/>
樂夀孫妻哭得夫屍於海濤中葬之終身不改事嘗為<lb/>
賦詩何樂氏婦人之多賢也於是喜為之叙而又詩曰<lb/>
海岸愁生雲黯黯柏舟誓死淚漣漣夫今蚤世悲長往<lb/>
妾未亡人漫自憐二十五年幽夢隔一雙孤女夜燈前<lb/>
<pb n="KR4d0541_WYG_005-2b"/>
樂家門表多賢婦一度題詩一悵然<lb/>
　　　送河南省員外郎梁子晉使還序<lb/>
自海内驛騷國家用武先忠襄獻武王爰整義師奉辭<lb/>
致討既覆賊巢于汴尋定燕趙齊魯時乃勇臣驍將智<lb/>
謀多士赴功名之㑹者飈馳雲集有若河南行省員外<lb/>
郎子晉梁君起身經學備文武才實佐戎行所以賛忠<lb/>
襄集大勛者凡選徒調兵發縱指示與夫供給士馬之<lb/>
需攻守備禦之略奉周旋明典則言無不中策無不行<lb/>
<pb n="KR4d0541_WYG_005-3a"/>
數載之間三軍之政厥有頼焉乃至正二十有二年夏<lb/>
五月司徒江浙行省平章政事方公統舟師駐四明聞<lb/>
忠襄舉兵益都聲援相接遣使乗桴浮海致書幣于營<lb/>
道軍旅之情請期約之令以遂夾輔之謀比至則忠襄<lb/>
甍而令子太尉公襲職總戎矣使者奠告於繐帷復白<lb/>
太尉太尉視諸館穀於禮特優于時益都未下山東未<lb/>
定議復報使實難其人既而曰莫子若也子晉舊為我<lb/>
先王倚重知我先王之心諗我先王之勞可以暴白于<lb/>
<pb n="KR4d0541_WYG_005-3b"/>
四方者其子晉乎於是命之南行仍侑諸别使者泛舶<lb/>
而來其年冬十有一月至自海上見司徒公于分署司<lb/>
徒與之坐而問焉其答也如響其儀也可度於是先忠<lb/>
襄與今太尉之情孚暢于前而軍行之務師克之期刺<lb/>
刺唯諾間使乎使乎未㡬益都之捷報至山東之能事<lb/>
畢君子謂子晉可與訂盟也矣信宿稍久而得以觀夫<lb/>
南越山川之控制水陸兵旅之聲容瞭然心目司徒復<lb/>
以江南事機閫庭謀略託諸子晉以復于太尉而俟其<lb/>
<pb n="KR4d0541_WYG_005-4a"/>
報命之重來也子晉旋矣凡在餞席為詩歌以壮之謹<lb/>
書鄙言于簡首<lb/>
　　　送中書兵部員外郎富察君使還序<lb/>
朝廷以興兵討賊之事屬諸中書平章令忠襄獻武王<lb/>
則為之開分部于外以賛武功曠古所無斯兵部郎官<lb/>
富察伯貞氏所以列署行營也夫兵部者即古周禮大<lb/>
司馬之職掌以九伐之法制軍詰禁以糾邦國今則兵<lb/>
籍軍器鎮戍廐牧驛程通道郡邑圖志阻險危塞之事<lb/>
<pb n="KR4d0541_WYG_005-4b"/>
悉𨽻之固宜其分天子六曹以佐王師矣至正二十又<lb/>
二年夏忠襄既定兩河南北復取山東駐兵益都而未<lb/>
下于時司徒江浙平章方公出師鄞海遣使贄禮往問<lb/>
兵政㑹王薨在殮使者既白事于王之嗣子太尉公已<lb/>
而将還太尉議報使且曰吾行在外所以致先王及我<lb/>
之情悃者吾有吾幕職梁子晉在焉夫欲致朝廷措置<lb/>
之宜與責任之重者非朝廷人不可也矧有如行兵部<lb/>
員外郎富察伯貞之賢足任使事乎宜遣之以逹朝廷<lb/>
<pb n="KR4d0541_WYG_005-5a"/>
責任先王及俾我襲職總戎之意伯貞與子晉遂並使<lb/>
浮海而來既至左右専對唯諾惟謹使命之禮軍旅之<lb/>
議交懽之情懌如也伯貞世惟金源氏貴族其先多忠<lb/>
貞寅亮而伯貞雍容儀度進退可觀於戯自四方有事<lb/>
吾閲奉使者多矣或将命或交際或集事期㑹率皆倉<lb/>
皇膚略未有如伯貞之委曲周旋能盡所職也且盤桓<lb/>
乎甌越台鄞之境於地理圖志山川形勢封疆限域軍<lb/>
旅事機備有識焉可謂得皇華咨謀詢度之義矣今而<lb/>
<pb n="KR4d0541_WYG_005-5b"/>
還復於太尉復於朝廷者又豈有扞格而假辭令之云<lb/>
乎哉伯貞請贈言輙書為之序<lb/>
　　　白沙聨句序<lb/>
白沙聯句餞尚書貢公也公以至正十九年冬董漕事<lb/>
于南海道由錢塘經越絶浮鄞舶入閩廣門生故舊散<lb/>
處外方者凡若而人胥㑹尋盟鄞海上祖于白沙之滸<lb/>
酒闌情洽不能舍去因宿留舟楫間各出肺腑語聯句<lb/>
以餞别余觀聯句起于唐人自韓孟以文字締構或其<lb/>
<pb n="KR4d0541_WYG_005-6a"/>
情辭之交暢或其才力之匹偶逓相磨淬鍜鍊險恠組<lb/>
織瑰竒聨絡以成句錯雜以成篇世之人罕為之者顧<lb/>
筆力有不贍耳至若㑹合之篇則昌黎南遷召還為國<lb/>
子博士與孟郊張籍張徹四人者㑹于京師時作暌違<lb/>
合并情歡辭洽不能自己今此白沙之集其揆一歟盖<lb/>
公以文章之胄世掌詞林延納四方士子故學者多出<lb/>
其門離合攀戀之頃著乎情文之美有若此者公嘗自<lb/>
信他日復遲予於東海之上握手道舊把酒臨風又見<lb/>
<pb n="KR4d0541_WYG_005-6b"/>
吾黨交誼噫方今國家文章槖鑰虚席以待公歸公且<lb/>
北還又安得不有如昌黎㑹合之作者乎余惜不與前<lb/>
時白沙之㑹尚想他日為都門之迎候也季章徐君以<lb/>
鏤本示余請叙故輒為之引言云<lb/>
　　　送浙東憲史陳道長考滿序<lb/>
風紀之司用吏馭法必求諸儒故其額員叅以鄉貢進<lb/>
士及諸學校官之在選需次者盖儒者持誠意正心之<lb/>
學舉而措之禮樂刑政皆光明正大之道有非刀筆鈎<lb/>
<pb n="KR4d0541_WYG_005-7a"/>
距缿筩之所知也矧風紀為百司儀表亦有不善抨擊<lb/>
糾治不少貸吏持三尺牘以較是非黜陟不有挾儒術<lb/>
者濟以光明正大之道而獨任刻深文法又可乎憲掾<lb/>
陳道長簡齋先生之胄䂓行矩步之儒盖學守其家學<lb/>
而亷則守其家法者也凡三歴學院正長而得嘉禾郡<lb/>
博士皆以文學亷慎見稱故豸冠争羅致之頃當離亂<lb/>
又能集武事領義卒治城郭樓櫓以禦冦攝職司縣勾<lb/>
稽出納積算絲縷芻粟以餉士馬厥功茂矣暨持憲牘<lb/>
<pb n="KR4d0541_WYG_005-7b"/>
則盡用儒者術飭已治人皆申周公孔子之訓而著光<lb/>
明正大之道上官不敢視諸鴈鶩行屬吏服其麟趾騶<lb/>
虞之懿余佐分省來東浙屢接論於幕底甚加敬焉今<lb/>
書考奏滿將謁選于京故為祖道效古人贈言述其梗<lb/>
概表其實學以徵諸搢紳文獻當敉寧圖治之日政崇<lb/>
儒用士之秋庶㡬信於朋友而獲乎上者吾見道長之<lb/>
登庸也必矣書為序<lb/>
　　　送楊敬修赴都序<lb/>
<pb n="KR4d0541_WYG_005-8a"/>
京都集四方衣冠禮樂人物文獻之懿大而文武風雲<lb/>
之際遇小而一善一藝之不遺故凡君子有志當世者<lb/>
悉置身輦下以備采擢以利邦家暨登庸則不計位之<lb/>
崇卑不擇時之利鈍不顧身之安危惟務行道以濟世<lb/>
而已彼或事機有不合吾道不可行亦豈與世浮沉與<lb/>
時升降而徒為齷齪以䘮吾之抱負哉金陵楊敬修氏<lb/>
江左文獻也尚志讀書氣岸逼人嘗逰京師出入天府<lb/>
名重搢紳間禮樂衣冠文物之習日接乎耳目而議論<lb/>
<pb n="KR4d0541_WYG_005-8b"/>
風生儀形表著至正十八年當天下多事㑹廷命䑓臣<lb/>
奉使經畧江南持循國家故典以寧敉圖功選敬修掌<lb/>
掾事時道途阨塞乗海舶而來駕風濤之險挾蕭曹之<lb/>
牘分殿陛之憂于浙于閩于江左将周歴按治既而軍<lb/>
旅政刑芻粟之計與向所預定者稍迕若罔攸濟然山<lb/>
川形勢版圖内外人民土壤之宜則固瞭然識察于胸<lb/>
中矣比使者返命敬修已先辭謝留諸四明日與大夫<lb/>
士盤桓正言讜論激烈慷慨不能鬱鬱久居又浮海而<lb/>
<pb n="KR4d0541_WYG_005-9a"/>
還凡所與交為歌詩張之來徵余言余因與之道時務<lb/>
如今者兩河既収山東既復王師過淮醜孽不足殄也<lb/>
須平定之後措置設施修明周官紀綱法度由宰相行<lb/>
之亦在臺諫執議聞前經畧使者復居諫府凡所以敉<lb/>
寧之圖治安之策敬修往見顧不以前日所論者為江<lb/>
南痛言之乎吾知其志氣之激揚勲業之立就也必矣<lb/>
若夫旅進退取資班慮得失以為功名富貴地者吾不<lb/>
敢為敬修發焉<lb/>
<pb n="KR4d0541_WYG_005-9b"/>
　　　河朔訪古記序<lb/>
今翰林國史院編修官果囉羅氏納新易之自其先世<lb/>
徙居鄞越則既為南方之學者矣而其逺逰壯志常落<lb/>
落于懷將以馳騁也乃至正五年挈行李出浙度淮遡<lb/>
大河而濟厯齊魯陳蔡晉魏燕趙之墟弔古山川城郭<lb/>
丘陵宫室王霸人物衣冠文獻陳迹故事暨近代金宋<lb/>
戰争疆場更變者或得于圖經地志或聞諸故老舊家<lb/>
流風遺俗一皆考訂夜還旅邸筆之於書又以其感觸<lb/>
<pb n="KR4d0541_WYG_005-10a"/>
興懷慷慨激烈成詩歌者繼之總而名曰河朔訪古記<lb/>
凡一十六卷其博雅哉徴序於搢紳先生若許安陽黄<lb/>
金華危臨川余武威諸公者論説盡矣復以示余余南<lb/>
産也於河朔古今巨蹟曽未之見間有所聞而又未為<lb/>
之得不敢妄有指摘然獨愛其於人京都國家之典禮<lb/>
宫署城池廟廷祭享朝班鹵簿聖徳臣功文武士庶一<lb/>
代威儀制作尤加詳備非惟後日可應史氏採摭將百<lb/>
世損益殆有所據焉於戯吾諗其㳺覽之時乃歸之日<lb/>
<pb n="KR4d0541_WYG_005-10b"/>
黄河南北已有賈魯畚鍤之擾而民俗稍為搔動矣然<lb/>
其所載則皆追述盛時之事不以少變而廢也昔太史<lb/>
公周㳺天下厯覽名山大川紬金匱石室之藏故其文<lb/>
章雄深竒偉今觀易之之作庶幾有焉其膺館閣之召<lb/>
而為史官也不亦宜乎至正二十有三禩昭陽單閼之<lb/>
嵗蕤賔節日奉直大夫温州路總管管内勸農防禦事<lb/>
天台劉仁本序<lb/>
　　　送吴仲明赴廣東帥閫經歴序<lb/>
<pb n="KR4d0541_WYG_005-11a"/>
廣海在南服萬里為天子外府聨属島夷聚落作大藩<lb/>
鎮賈舶所輳象犀珍珠翡翠玳瑁委積如山人罔市利<lb/>
則商民雜處故禮讓之風少而趨競之日滋我朝置帥<lb/>
閫旬宣得人則易治而樂被聲教之中在承平時選任<lb/>
之法以道逺人難朝廷率遣官往授若職更相為治有<lb/>
人民焉有軍旅焉政事無大小悉綜于大府受約束奉<lb/>
期㑹故大府之任為難宣帥而下為幕職幕職之長為<lb/>
經厯則經厯者承上接下咽喉管轄視諸職為尤難也<lb/>
<pb n="KR4d0541_WYG_005-11b"/>
矧今多故山海弗靖水陸之運閉澁不通間有竊發人<lb/>
民軍旅為之煩擾聲教或梗耳目弗周遣官往授之法<lb/>
不行則朝廷署吏又斷斷乎難於得人也已今大梁吴<lb/>
君仲明奉命出為帥閫經厯諗得人矣仲明讀書尚義<lb/>
當荆襄有變嘗為海北帥閫從事以勞受賞秩後來江<lb/>
浙丞相開府承制遣諭平江既集事署為富州貳守需<lb/>
次僑諸四明余在戎馬間識其為人聰明俊爽議論多<lb/>
合時宜而今司徒平章方公尤所愛重將航海以赴廣<lb/>
<pb n="KR4d0541_WYG_005-12a"/>
東任凡所與㳺者作為歌詩且來徵序於戯仲明年甚<lb/>
茂學甚充數十年間厯練事機從容政務有不待言而<lb/>
諭其人于人民軍旅盖所優為而象犀寳貨力役之征<lb/>
亦在所不論矣入其境幸為問貪泉之酌近有如君家<lb/>
隱之者否乎又復有如區冊輩能過海而來談詩書仁<lb/>
義者否乎明年風舶南來庶㡬有以教我乎書為序<lb/>
　　　平益都詩序<lb/>
國家承平将百年寛以御衆仁以行法文恬武熙弛張<lb/>
<pb n="KR4d0541_WYG_005-12b"/>
之道息而姦宄愒玩之心生循至冦亂蜂起毒害生靈<lb/>
民物墊溺天實厭之下有文武長材間氣所鍾為國佐<lb/>
命撥亂反正膺任大事上下豪傑匡扶社稷者不足以<lb/>
成不世之伐功故忠襄獻武王始由義起欽承天子明<lb/>
命錫之節鉞握爾重兵二三年間奉辭攻討有征無戰<lb/>
招降受疑從宜制勝首取汴梁定兩河南址繼下山東<lb/>
連百十城獨益都負固不悛元惡大憝逋逃逆命顧乃<lb/>
待以至仁示以不殺遲以嵗月俟其順化自拔來歸孰<lb/>
<pb n="KR4d0541_WYG_005-13a"/>
謂田豐王士成蠢兹醜類既已送降蔑視恩威怙終復<lb/>
叛出諸不意倉卒間王薨于外宵旰貽憂天人齊怒憤<lb/>
生遐邇既而王之令子今太尉中書平章詹事樞密公<lb/>
縗墨從事偏禆用命戍卒齊呼同心戮力復君父讎廷<lb/>
議褒崇舉行盛禮仍奨世勲命公襲爵總戎不數月間<lb/>
遂平益都田豐士成梟首碎屍臡醢以禡餘冦馘滅或<lb/>
割裂以徇或檻送京師弔其人民宥其詿誤散其積聚<lb/>
賑恤賚功於是人咸曰忠襄有後惟西平之有子矣嗚<lb/>
<pb n="KR4d0541_WYG_005-13b"/>
呼天之祐人主也當大運否塞得一賢將足以安邦定<lb/>
國固為難矣而况於兩賢繼出聨蟬接武惟忠與孝萃<lb/>
于一門而又英雄豪傑智勇相成同功共濟豈偶然哉<lb/>
昔周室中興生甫及申維申及甫維周之翰四國于蕃<lb/>
四方于宣而下又有如召虎之平淮夷方叔之伐荆蠻<lb/>
者焉故宣王能興衰撥亂復文武之境土定東州之大<lb/>
業今而元戎世勲重臣宿将不使甫申叔虎専美于前<lb/>
則夫淮冦既定四夷畢來而大江東西湖湘南北為不<lb/>
<pb n="KR4d0541_WYG_005-14a"/>
足以當俘馘矣抑聞公尊儒重道樂取諸人以為善凡<lb/>
疏附奔走先後禦侮者卒用忠襄所培植與夫廟算成<lb/>
策皆謙讓不遑必曰某之謀某之功而不自有焉偉哉<lb/>
甚矣宜其克集大勲也虞書曰汝惟不矜天下莫與汝<lb/>
争能汝惟不伐天下莫與汝争功其公之謂歟先是公<lb/>
嘗遣官浮海東來報司徒方公之使及兹言旋鄞人引<lb/>
領壺漿迎望王師之至者作為詩歌因之以獻且來命<lb/>
序余不敏輒為綜其端云至正癸卯之嵗二月望日天<lb/>
<pb n="KR4d0541_WYG_005-14b"/>
台劉仁本序<lb/>
　　　送浙西憲府譯史徐子信序<lb/>
世皇既握符啟運尚文華之治廼命國師帕克斯巴創為<lb/>
國字以著一代之令典所貴乎别號令新耳目而逹四<lb/>
方之音譯也上則王言制命綸綍渙汗符章篆刻下而<lb/>
官府案牘之防閑絲縷斗升之出内政刑兵戎之調發<lb/>
悉用其字書以著標目稽考焉故為之建學官俾天下<lb/>
人人習之以備選試然於習學中而精者為難得四明<lb/>
<pb n="KR4d0541_WYG_005-15a"/>
徐子信氏英年妙質讀書有聲以南方之士而能紬繹<lb/>
其辭語馳騁其字書受辟浙西憲府為譯文書史凡時<lb/>
之亷問史者愛其文華資其唯諾而又雍容和緩禮貌<lb/>
盎然見者莫不歎羡至正二十三年夏奉<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>過浙東而<lb/>
伯氏子仁又為浙東憲史治在其鄉昆季聨蟬金玊輝<lb/>
映鄉人榮之惜其旋也為歌詩以餞問序於仁本夫君<lb/>
子之觀人當夷考其行而後視其才猷自余來四明於<lb/>
人之言行才識多所臧否而子信久行在外不得與有<lb/>
<pb n="KR4d0541_WYG_005-15b"/>
知焉然嘗聞其居家孝於親而恭於兄兄弟怡怡上堂<lb/>
奉滫瀡歡然悦懌及為吏而能亷介慎恃安於其分得<lb/>
禄雖薄悉為親夀人無間言此其孝悌之行卓然可敬<lb/>
者孔子云視其所以觀其所由察其所安人焉廋哉余<lb/>
又嘗見其賦詩俊楚染翰清新信多才多藝者惜位未<lb/>
足充其學耳功業勲名深有望於後日焉始為之序<lb/>
　　　虞江宴别詩序<lb/>
至正二十有一年秋九月有㫖以中憲大夫袐書卿召<lb/>
<pb n="KR4d0541_WYG_005-16a"/>
前户部尚書貢師泰還時尚書奉使出閩廣䂓治漕粟<lb/>
曠日已久盖上方宵旰簡文武僚圖理中外思得儒臣<lb/>
掌祕府事故有是命值閩有難稍阻未克進越明年七<lb/>
月始發行次四明将浮海以逹㑹丞相開府更欲得公<lb/>
參决大政遣吏候察<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>迎之公曰禮君命召不俟駕吾<lb/>
行已遲矧重違乎然丞相以便宜從事掌持方面進退<lb/>
百官義不得不往謁乃别具舟取道餘姚江上往抵錢<lb/>
塘凡在門生故舊合鄞越士咸樂公至叙間闊接慇懃<lb/>
<pb n="KR4d0541_WYG_005-16b"/>
語孚情洽不能舍去遂扳戀出百里外泊虞公小港憩<lb/>
永樂僧坊酌醴為餞或有進於公曰昔公居館閣與遷<lb/>
外任率罄誠盡職暨登户部為國治賦遭時艱經營漕<lb/>
事奔走風濤瘴沴不知疲勞似非所宜今歸領祕閣圖<lb/>
書東觀清淨無事乃得閒暇優㳺安佚養性一何幸也<lb/>
請為公慶余曰不然祕書天子御府也公實宿儒耆徳<lb/>
世掌絲綸為國老成祕府所儲上而天文日月星宿之<lb/>
占歩推術數之驗古今帝王紀録禮樂律厯政刑所起<lb/>
<pb n="KR4d0541_WYG_005-17a"/>
與夫寶謨大訓丹書誓冊河洛圖書皇極疇範䜟緯靈<lb/>
瑞禎祥災異之符下而地理典籍版圖刻志山河民社<lb/>
華夷疆域職方所掌經畫沿革金匱石室之藏牙籖錦<lb/>
軸朱墨校讎世運通塞之所係簡閲奏進政有資於今<lb/>
日之治道所以備顧問徹清覽動聖聴執持縷㭊箴規<lb/>
辯說於上前者非公能之而誰歟而謂公可扵此暇逸<lb/>
自安歟必如若言非所以處公也又豈國家所以責任<lb/>
之意哉維是援天禄石渠之典據瀛洲羣玊之府遡奎<lb/>
<pb n="KR4d0541_WYG_005-17b"/>
躔東壁之輝穆穆迓衡以近天子之光者公志也亦衆<lb/>
所属望於公也公應之曰諾某雖老矣敢不思所報稱<lb/>
於是驩然相與劇飲取前人詩為韻各出情思分賦得<lb/>
二十篇篇十二句裒為宴别之什仍引鄙言以冠諸篇<lb/>
端為叙是月望日天台劉仁本書<lb/>
　　　樵吟藁序<lb/>
鄮之佳山水萃于東湖人物多秀抜儁偉在唐宋時逹<lb/>
宦顯仕冠盖相望尤盛于宋季更化以來率隱徳弗耀<lb/>
<pb n="KR4d0541_WYG_005-18a"/>
然猶事詩書以淑其身以及其後學子弟地有書院一<lb/>
區祀徽國文公而缺主領余嘗為屈編修馬君易之攝<lb/>
行祠事其鄉之負重望者為髙先生岳盖宋武烈王瓊<lb/>
之裔美髯秀目儀觀丰采有若神仙一日易之持其詩<lb/>
數百首詣余曰此吾師也蚤年嘗假館授讀同業者多<lb/>
擢科躋仕師今老矣年踰八袠尚能書鍾王<graphic n="KR1537" url="https://raw.githubusercontent.com/kanripo/KR-Gaiji/master/images/KR1537.png" mimeType="image/png"/>楷以授<lb/>
學徒積所作成帙命求子叙余觀其賦善鋪綴五言敷<lb/>
膄而實七言質而不靡長句悠揚潔鬯無事彫琢皆有<lb/>
<pb n="KR4d0541_WYG_005-18b"/>
唐宋風度富哉言乎然易之以善詩得譽足可傳世所<lb/>
得者果領悟于先王之授受果馳騁于先生之軌轍則<lb/>
當推而奨之以尊所聞行所學顧乃有請于鄙陋以發<lb/>
揮其藴何哉嗚呼氷生于水青出于藍固有不得置擬<lb/>
議形容于其間者然亦豈邴原所論登山采玉而謂不<lb/>
如海之深入海探珠而謂不如山之髙耶毋恠乎徵序<lb/>
于余也易之起謝曰有以夫遂書以遺之庶㡬有信于<lb/>
來者故序<lb/>
<pb n="KR4d0541_WYG_005-19a"/>
　　　送韓致用之福建謁先廟序<lb/>
至正二十又二年余拜永嘉郡守之命及祗事大懼學<lb/>
官廢弛人材散逸干戈暴横俎豆弗修青青子衿挑逹<lb/>
城闕坐皐比者率藉威武以進而章甫縫掖塵氛蓬虆<lb/>
實有憂之既而廷署㑹稽韓君致用來為博士君故宋<lb/>
魏國忠獻王十世孫也詩禮成家讀書有志且能辭章<lb/>
又多内交海内文士為搢紳先生王公大人所愛重今<lb/>
典郡庠克膺教事而余何有前日之憂矣方與之上下<lb/>
<pb n="KR4d0541_WYG_005-19b"/>
議論商略古今収拾人材以備作養則余與爾其殆庶<lb/>
㡬未間忽請曰永嘉去閩為甚邇温陵與建安二郡有<lb/>
吾忠獻王與中書令公廟在焉盖忠獻實生於令公守<lb/>
温陵時令公有恵政人徳之後以諌議大夫召還道建<lb/>
而卒於建陽驛以故温今有祠宇暨忠獻秉國鈞澤及<lb/>
南服温陵人謂其毓秀之地又并祠之後有從孫徽猷<lb/>
直閣似齋大理主簿詢齋二公俱受道學於建延諸先<lb/>
生殁亦得從祀于學廟凡此者皆吾先之懿今將展謁<lb/>
<pb n="KR4d0541_WYG_005-20a"/>
祠下行有日矣敢請以言於戯宋之衣冠文獻自渡江<lb/>
以來南北播越道里懸隔陵谷變遷松楸蕪穢盖有不<lb/>
能省其丘墓者矣然而子孫欲致其愾焉愀焉之思盡<lb/>
夫雨露雪霜之情獨以仕宦江南恵澤在民民懷弗忘<lb/>
祠而祝之者在焉或因之可得而追慕也余往試吏南<lb/>
閩時嘗讀梁公克家劉公克莊所述韓中令忠獻二祠<lb/>
記并見其石刻遺像起敬起慕而弗果進登乎堂至今<lb/>
為歉則於君之往寧不有盡然於中乎竊聞忠獻王當<lb/>
<pb n="KR4d0541_WYG_005-20b"/>
宋盛時兩朝顧命三世元臣出将入相徳業勲烈著在<lb/>
簡冊然麾節所至如西京京兆秦鳯太原真定維揚定<lb/>
武相台皆有祠廟或于學于鄉于社于佛寺于道觀一<lb/>
一具瞻而晝錦醉白二堂及塋阡之在相者尤為表著<lb/>
其間嵗月頽謝風雨震圮或罹世變而文翰詞章光儀<lb/>
典刑落落不冺頎然可考彼泉南遺迹特一二耳子歸<lb/>
而求之秦趙晉魏之間不既多乎又聞嚮者子之曽叔<lb/>
祖立道先生及子之兄致寧君皆嘗一往安陽省謁先<lb/>
<pb n="KR4d0541_WYG_005-21a"/>
塋見諸父老子弟靡不涕洟咸謂其崇徳象賢文獻足<lb/>
徵搢紳至今譽之矧子之才之美温然儒雅可繩其祖<lb/>
武哉九原可作孝孫有慶子之朂之毋陋余言<lb/>
　　　說叟叙<lb/>
說叟者括人王宗海氏也樂易和平為鄉善士見而無<lb/>
不説之者謂其長老故稱之為説叟云浙省左轄番昜<lb/>
周君伯温篆其扁來徵辭天台劉仁本曰説喜意也凡<lb/>
樂皆由説而後得説在心樂在外自非得真樂者不足<lb/>
<pb n="KR4d0541_WYG_005-21b"/>
以為説也叟平昔在子孝在兄友在朋友信在吏寛而<lb/>
亷在學勤而實其事上也敬其使下也慈其為人謀也<lb/>
忠樂善不倦見義必為雖横逆之來遣排以理無愠色<lb/>
怒意不忮不求不願乎外若此者則足自悦於心矣既<lb/>
飽歴世故即暮年倦於俯仰逢迎乃謀菟裘置身閒暇<lb/>
優㳺里閈逸樂林泉怡顔豫色以與山翁野老几杖杯<lb/>
盂或吟詩或歌嘯子弟陪從殆牧兒髫豎亦或相與徜<lb/>
徉其間暢然自得豈不真樂哉號之説叟也固宜又克<lb/>
<pb n="KR4d0541_WYG_005-22a"/>
教子子名時為壺金子者敦慤慎厚讀書能文章今省<lb/>
檄署為學校官嘗與内交因觀諸橋梓而可信焉雖然<lb/>
易兌之彖曰兊説也剛中柔外説以利貞順乎天而應<lb/>
乎人説以先民民忘其勞説以犯難民忘其死此王公<lb/>
大人之事吾不得為叟言之孔子云君子易事而難説<lb/>
説之不以道不説也小人難事而易説説之雖不以道<lb/>
説也天理人欲之辨君子小人之分請以為叟語惟叟<lb/>
其審擇諸至正癸卯閏月立夏日書為叙<lb/>
<pb n="KR4d0541_WYG_005-22b"/>
　　　送謝玉成都事進表序<lb/>
朝覲廵狩之禮作而天子之適諸侯諸侯之朝天子率<lb/>
用符瑞以合信所以辨上下别誠偽也自符瑞之禮既<lb/>
輟而凡上之有事于下者必遣使下之報其上者必表<lb/>
疏以逹其情漢唐因之迨今而不可改也其在外服重<lb/>
譯以來職奉持者驛騎以進是故嵗時朝貢㑹同慶成<lb/>
皆稱賀而頒號賜爵大賚錫予皆稱謝焉上下之分以<lb/>
定君臣之禮以明誠敬之道以著逺近之情以逹甚盛<lb/>
<pb n="KR4d0541_WYG_005-23a"/>
典也國家承平有年廼者中原不靖亦惟二三大臣出<lb/>
居外輔蕃宣屏翰而朝貢㑹同賜賚褒嘉之禮未嘗少<lb/>
置至正二十一年秋九月上進江浙行中書省平章政<lb/>
事臣國珍爵司徒并賜署字玉璞惟司徒為古掌教之<lb/>
官而賜玉則古者錫瑞之義命既下司徒百拜舞蹈對<lb/>
揚王休北面而稱萬嵗者三即又熏沐浣滌召諸籖史<lb/>
述為進謝表章一朱墨校讎精潔函匭鞠躬百拜稽首<lb/>
遥瞻天陛激切屏營傴而言曰臣國珍不避鈇鉞昧死<lb/>
<pb n="KR4d0541_WYG_005-23b"/>
謹遣本省都事臣玊成百拜上遂以表授玉成玉成謹<lb/>
再拜受兢兢業業航海以進時則本謹告于使者玉成<lb/>
曰聖天子神武明睿念東南藩輔勲勞賜之爵賜之玊<lb/>
徳至渥也藩輔之臣夙夜是遑慄慄危懼不敢暇逸以<lb/>
辱天子賜惟是君臣之懿上下之情萬里之外邊鄙之<lb/>
諶惟一介使者之命是肅可不敬歟可不慎歟矧玊成<lb/>
出自詩書之裔禮義之門莊以莅官而選以充使顧不<lb/>
偉哉將見九重閶闔俞音之下而皇皇者華歸有榮矣<lb/>
<pb n="KR4d0541_WYG_005-24a"/>
玉成曰敬受教請書簡以遺某于是乎叙<lb/>
　　　送江淛行省檢校官章君彦復序<lb/>
國朝署檢校官為省属者誠以檢詳法度飭勵紀綱且<lb/>
匡翼宰輔大臣所不逮也資班僅七品而關繫甚重視<lb/>
御史特少黜陟之柄耳凡選舉期㑹錢穀絲縷刑名賦<lb/>
役軍旅大小庶務悉從糾正執朱墨較是非以與宰相<lb/>
爭利害則憸者正繆者繩過者抑之稽滯者董之顛倒<lb/>
錯亂者釐而治之檢校之職斯盡矣今家國多故兵革<lb/>
<pb n="KR4d0541_WYG_005-24b"/>
四出所急者餽餉糧儲以足師旅軍國之用餘則振紀<lb/>
綱明法度肅官府之政令以挈人心而已鄱陽章彦復<lb/>
氏儒林之翹楚者也舊為淛省掾持史牘多所規畧至<lb/>
正二十有二年春奉命駕海舶督糧運蹈鯨鯢險阻出<lb/>
没風濤萬里趨京為國家廣儲蓄值倭夷冦海能挾弓<lb/>
矢力却無虞奏功庾氏扵是宰臣稱善獲進于上上嘉<lb/>
之視其人則端恪謹愿足任使令遂授以檢校官遣還<lb/>
諸省靖共迺職書曰徳懋懋官功懋懋賞其君之謂歟<lb/>
<pb n="KR4d0541_WYG_005-25a"/>
始君來四明登舟時余嘗領文武士祖張之固期其能<lb/>
陟巨鼇拜閶闔九重不避鈇鉞獻納殿陛以攄東南民<lb/>
物之疚以竭尺天寸土之忠矣今而果然得賞爵以歸<lb/>
且俾盡振明紀綱法度之職抑何余言之驗也故為之<lb/>
悦懌再率能詩者歌以送之庶㡬所以匡翼大臣輔成<lb/>
方面者君其勉乎哉<lb/>
　　　餞長信寺經歴曹徳輔序<lb/>
自中原亂起滋蔓淮浙轍環既梗郵傳尼而不行凡京<lb/>
<pb n="KR4d0541_WYG_005-25b"/>
師信史下江南者率由海上浮桴以逹若徵漕運若責<lb/>
賞貢若治兵戎若親謀方面若咨詢於宥密若將命於<lb/>
相府若持大賚以賞邊勲動則駢肩接踵悉㑹於鄞轉<lb/>
而他之求其敏事識機温恭謹恪介然不辱命者間得<lb/>
一二人焉若長信寺經歴曹君其一也君以至正十九<lb/>
年冬奉命來趣漕粟并頒上所優江浙分省平章方公<lb/>
異數既宣布㫖意俾治舟轉粟未㡬丁内艱衰絰苫塊<lb/>
於松江之僑舍盖母夫人避地所也有若尚書伯公曹<lb/>
<pb n="KR4d0541_WYG_005-26a"/>
公二人者又各以漕事至越明年夏得粟若干石轉輸<lb/>
於海舶省臣謂始曹君之來也有王命焉爾雖在制中<lb/>
敢不共効力乎當起之以相與從事乃<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>再三義不得<lb/>
辭時余亦在奔走列見君蓬纍慘戚舍於炎風烈日之<lb/>
下君復還居䘮次讀禮足不出户暨今免服從吉將復<lb/>
命於廷浙之父老與舊嘗所與遊者惜其去不忍别來<lb/>
徵余言為餞余曰士大夫行已立身惟忠與孝而已昔<lb/>
端木賜問士於孔子以使於四方不辱君命為對又以<lb/>
<pb n="KR4d0541_WYG_005-26b"/>
宗族稱孝鄉黨稱弟為士之次夫事君盡職謂之忠事<lb/>
親盡禮謂之孝曹君使出而遭母之䘮泣血三年極哀<lb/>
戚之情於亂離之頃又能勤勞使事以復王命忠孝之<lb/>
道盖兩得矣視彼匍匐而至冒黷以還與夫低顔屈意<lb/>
從諛佞苟且以成事者不可同日而語余舊聞君居維<lb/>
揚讀書仗義敬賢尚徳能延納四方士類故南北往來<lb/>
多譽之後辟丞相掾出入政府又優於吏牘詩云淑人<lb/>
君子其儀不忒遂因其行樂道其善書以勸於後之來<lb/>
<pb n="KR4d0541_WYG_005-27a"/>
者至正二十二年春三月上澣天台劉仁本序<lb/>
　　　餞定海縣尹汪以敬詩序<lb/>
定海邑當鄞海口東接三韓倭夷島嶼南通閩廣畨舶<lb/>
商賈之往來編氓竈丁衣食雜居自昔為重鎮人慣風<lb/>
濤從事舟楫逐漁鹽什一微利少知禮讓詩書之教田<lb/>
多鹵下而劣耕非惰農斂獲常嗇不足民于庸功非所<lb/>
習則棄本逐末者衆非其才之罪亦風氣地勢使然爾<lb/>
在承平時撫字者猶曰難其任矧擾攘之餘瘡痍尚未<lb/>
<pb n="KR4d0541_WYG_005-27b"/>
易以甦而强梗者復怙其驕烈氣燄從而熏灼之由是<lb/>
善類不得以自植而惡者日益暴矣至正十九年省垣<lb/>
分署鄞郡念其民之□瘵知進士馬君元徳之賢擢尹<lb/>
兹邑馭若衆寛若賦理若事不抑以苛細不畏彼强禦<lb/>
馴而擾之三年而政成政成而陞為奉化州牧則繼馬<lb/>
君後者斷斷乎難其人矣惟是省府復遴擇因得浙東<lb/>
帥閫都事汪君以敬代之君睦人也習儒書而敏于吏<lb/>
事舊嘗宰其鄉邑有政聲又能輯古訓格言著山居四<lb/>
<pb n="KR4d0541_WYG_005-28a"/>
要教其民利用厚生飲食起居以自全及為帥属攝職<lb/>
委積㑹計出内間雖毫末謹飭不妄今而往為定海邑<lb/>
則視其俗少禮讓必能教以詩書視其土田之瘠必能<lb/>
薄其賦斂而又剛不吐柔不茹則視前令尹馬尹之政<lb/>
為何有君行矣鄞士率為詩歌以張之來徵叙不得辭<lb/>
故為之言然至正二十二年夏五天台劉仁本叙<lb/>
　　　餞将作院使曲有誠公序<lb/>
至正十有四年淮海漕粟不繼進於京庾廟堂有憂之<lb/>
<pb n="KR4d0541_WYG_005-28b"/>
廼今将作院使曲公任兵部郎中以明年三月奉制署<lb/>
海道防禦官于東浙事具親率其徒旅䕶漕舶千餘艘<lb/>
轉粟數百萬斛以歸上嘉奨之陟公侍郎而畀防禦為<lb/>
萬夫長錫虎符章篆尋以海道漕事盡付之後遂至領<lb/>
節鉞開藩閫原其始之經營調發措置規度一皆出自<lb/>
公胸臆時中原殘廢已甚禍延兩淛雖丞相擁大兵制<lb/>
以便宜從事微戰艦舟師掎角控扼則亦未能降屈由<lb/>
是漕運數年不輟且就桴筏為驛傳者惟公開海道防<lb/>
<pb n="KR4d0541_WYG_005-29a"/>
禦故以誠心結知之力也二十年公復自吏部尚書持<lb/>
憲節出為江南浙西道肅政亷訪使盖廷論以公先平<lb/>
章公舊嘗居此官恵澤在民久而弗忘又海邦日益慕<lb/>
嚮故有是命公既浮海而至道出四明詣藩閫相慰勞<lb/>
懇劬劬不翅如前日及視事耆老皆感嘆想見先公丰<lb/>
儀令徳至有泣下者以故民心悦之士卒畏之官若吏<lb/>
憚之丞相開府愛而敬之期月而庶務稍復諸舊簡在<lb/>
帝心二十一年秋有㫖以今職召公且命就董海漕還<lb/>
<pb n="KR4d0541_WYG_005-29b"/>
實由公能威輯舟師而敏于事機也予嘗以公之進止<lb/>
卜事機之㑹五六年一再往來于兩浙海道以通境土<lb/>
以奠邊政以和軍民以睦方面以寧東南之事思過半<lb/>
矣今而趨覲将廟堂之上萬幾之理天下四海之計大<lb/>
有所倚重歟公去矣海濱隱恤孰為亷問嚮之誠心結<lb/>
知者孰為恵迪苟去矣而利於邦家則殿陛之咨詢可<lb/>
否之獻替寧獨無一語一言及于此乎矧今懷徠江右<lb/>
事将就緒又寧無竒謀駿策足為東南計乎即東南之<lb/>
<pb n="KR4d0541_WYG_005-30a"/>
望于公者有素而攀戀之情轍轅之下不能自己故特<lb/>
推鄙信以進于公惟公其諒納之敢請至正二十二年<lb/>
春三月上澣天台劉仁本序<lb/>
　　　西溪湖題詠序<lb/>
西溪湖當虞邑之西南鄙環堤以里計之盖四十有五<lb/>
焉水利之奪於豪者既復田賦之輕重徧負者既適均<lb/>
溝塍<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>閘與夫矩度之防範者既周以密余嘗為紀泳<lb/>
澤亭以著民情之忻懌不忘矣乃至正二十有二年春<lb/>
<pb n="KR4d0541_WYG_005-30b"/>
正月其鄉老有章志安率若干人持繪帙踵門而告曰<lb/>
西溪湖之利病殆將百年弗治今一旦得參政方公檄<lb/>
韓伊上下詢謀悉心匡濟俾吾農民利其利而樂其樂<lb/>
誠有如子記言春而耕歌於斯秋而斂歌於斯者不徒<lb/>
曰感嘆而已盖即吾溪湖勝景有八焉昔放翁陸先生<lb/>
嘗標題之今将極其想像擬諸形容協諸情辭見諸謳<lb/>
詠使有引考猶覩河洛而思禹功也敢請序諸卷首按<lb/>
圖湖之東有長者山山麓新作祠堂旁為泳澤亭仙人<lb/>
<pb n="KR4d0541_WYG_005-31a"/>
魏伯陽金罍丹井在山後湖光晴嵐氤氲轇轕相為盪<lb/>
摩然以水之朝㑹於此築版閘時其滀洩西陲則瑞山<lb/>
屏遏回巒疉巘當夕曛返照蔚乎紫翠稍南為周嵒雄<lb/>
踞若獅子状秋月揚輝倒影浮光湧躍金璧又南則坤<lb/>
峯特出嚴冬積雪圭璋交炫融入湖間澤瑩潭潔自西<lb/>
而北匯塘巨浸水源春發揚波激浪散入溝塍以灌以<lb/>
溉鳬鷖之翔集鱗鰭之㳺泳藻荇蒲菰箐箐旆旆又防<lb/>
其淫溢更别為石閘以限之而湖心二培塿委曲蛇蜒<lb/>
<pb n="KR4d0541_WYG_005-31b"/>
斷隄連橋烟柳濯濯春和可掬凡此者四時之景不同<lb/>
而皆足為湖之助也至若樵唱咿嗚牛羊蒸薪出没乎<lb/>
雙溪之上漁歌欵乃鳴榔往來于任剡兩徑十二里塘<lb/>
之滸其樂概無盡也噫往者湖墮為穽而民受其害兹<lb/>
當擾攘艱阻之際而能披蒙薙蠧均田薄斂克集庸功<lb/>
先憂其憂而樂其樂特貽永久若然者人人所喜聞而<lb/>
飫道故嘉其請而為之述且以勵於後之長牧焉童氏<lb/>
家業儒七世居溪湖上盖始終湖事而孚信於其鄉人<lb/>
<pb n="KR4d0541_WYG_005-32a"/>
者也<lb/>
　　　送馬侯元徳任奉化州序<lb/>
鄞為東浙甲郡馭二州四縣之衆於今為難治者在縣<lb/>
惟定海而州則奉化是也兩地界乎山海犬牙錯入遭<lb/>
時艱虞民與兵雜處驍獷之徒樂占赤籍得逞暴横以<lb/>
凌轢蹂躪為事善類無所容則負逃深匿山谷而居斥<lb/>
鹵者悉為馬御海豎怙勢挾威叱咤呵殿孩視州邑而<lb/>
託為侮禦奔走求能安田里出粟縷以事其上者盖亦<lb/>
<pb n="KR4d0541_WYG_005-32b"/>
寡矣朝廷重守令必選得若人而往撫治之於奉化得<lb/>
李侯元中為守於定海馬侯元徳為令馬侯世居燕山<lb/>
登進士第嘗辟江南御史臺掾耿介亷慎學道愛人故<lb/>
得選為定海其始至也民疑之侯能抑强扶弱鋤梗擿<lb/>
姦均而征徭寛而賦斂周恤其隱事有牽制即躬白于<lb/>
省故行不得弛而止不得昵一年而民信之又一年而<lb/>
民頌之三年而民惟恐其去則日赴訴而願留之乃今<lb/>
年春㑹宥府以幕職辟舉李侯州之為庶為士為農者<lb/>
<pb n="KR4d0541_WYG_005-33a"/>
從其父老趨詣省署曰吾州昔軫凋敝李侯甦之而未<lb/>
盡復侯今往矣将孰為守願得如馬定海者庶其撫我<lb/>
毋俾我讎於是省議舉馬侯往攝者從民欲也嗚呼古<lb/>
之賢哲不擇地而仕能與時而行民吾民也事吾事也<lb/>
盡心焉而已故有政績之著如龔遂治渤海化佩刀劔<lb/>
者賣而買犢鄧攸為吴郡去日百姓數千人依舟不欲<lb/>
返二君之事著在簡冊吾今於馬侯見之矣且定海去<lb/>
奉化僅百里餘民相若也俗相近也土田賦斂相髙下<lb/>
<pb n="KR4d0541_WYG_005-33b"/>
也絲縷力役之征無甚相逺也矧侯之善政聲聞又先<lb/>
入於民也即其治定海者治奉化将不必三載而功成<lb/>
考最其所書者殆又不徒曰撫字心勞催科政拙而已<lb/>
若曰吾治已足吾譽已彰而或怠於宦成者非吾所敢<lb/>
知也大夫士為歌詩且餞者若干人推余綜辭輙書諸<lb/>
卷右云至正二十有二年夏天台劉仁本序<lb/>
　　　送户部尚書徹公通理趣漕回京序<lb/>
經國之制莫漕運為重自漢唐以來暨于我朝雖損益<lb/>
<pb n="KR4d0541_WYG_005-34a"/>
時宜實未有如今海舶之便利捷徑也故嵗當漕東南<lb/>
粟粒以實京師初由河渠轉達頗涉煩勞既而即河入<lb/>
江逡廵淺海為程稍易尋又訪得捷法駕大艘入洪濤<lb/>
巨浪度青黒二海水占春夏風候浹旬日間可逕逹京<lb/>
庾於是海道之便利雖罹變故而不可改也然而上供<lb/>
之數始於六七萬石漸加數十萬至甚贏羡三百五十<lb/>
萬而止亦惟驗嵗豐歉及約州縣委積因為制其多寡<lb/>
未嘗取必於定數倍蓰什百千萬也計其均科傍賦而<lb/>
<pb n="KR4d0541_WYG_005-34b"/>
吴地郡縣實當十之七八故又摠括其事於平江㑹府<lb/>
俾官若吏監臨之著為定制積有年矣邇者淮夷難興<lb/>
海島竊發漕運廢閣者四載朝廷既行宥典懐徠稍復<lb/>
乃至正十九年秋遣尚書來治漕事顧痼瘵未盡甦止<lb/>
三十分取一以一十一萬石進示開端肇始不廹而足<lb/>
也越明年尚書王公又至得粟一十三萬石竒視前則<lb/>
寖益矣二十一年秋九月有㫖賦粟百萬石於平江以<lb/>
户部尚書徹公將命公以科第起身光明㑺偉頎然特<lb/>
<pb n="KR4d0541_WYG_005-35a"/>
逹将不辱命既至即頒命及賜而太尉方且以士馬供<lb/>
億辭不能如數公正色抗言議論不阿力折不撓取必<lb/>
於足憤激莫渝太尉嚴憚瘖無荅語乃懇切於丞相以<lb/>
便宜從事得與尚書謝罪惟是丞相俯於調伏周旋曲<lb/>
折祈辭瀝命請姑進止如前年之數且伺後期輸償所<lb/>
負遂以粟三十萬石竒登於海舶行将北上衆徴言為<lb/>
餞余曰尚書古之納言為王喉舌出納王命職在機密<lb/>
未始輕以使是也今貢賦錢穀絲縷稽㑹悉𨽻户部由<lb/>
<pb n="KR4d0541_WYG_005-35b"/>
是國漕運出審得理矣然較所輸所得之毫末不翅太<lb/>
倉稊米耳一介下士遣之可也矧彼尚書是瀆哉矧今<lb/>
所輸所得迄無少益於前事時則彼自規為常數已即<lb/>
明年有征雖片檄可集政又不必一介下士之遣也諉<lb/>
諸相府足矣苟中原既定外版咸歸百萬王師破竹南<lb/>
下彼将匍匐奔命之不暇陳紅積腐又詎得自私連檣<lb/>
大艦亦不待我之責貢區區軍國鄙論誠有望出於此<lb/>
故因衆言及之尚幸告於執事者至正二十二年仲夏<lb/>
<pb n="KR4d0541_WYG_005-36a"/>
天台劉仁本序<lb/>
　　　送户部侍郎韓君汝舟督漕還京序<lb/>
飛輓之法起於秦轉負海郡縣以輸河北厥惟艱矣漢<lb/>
都關中用婁敬議定河渭漕輓足以東制諸侯法稍加<lb/>
密故常漕粟東南餉給京都其始之用儉僅二十萬石<lb/>
而有餘迨久事弊益之數百萬而不足涉艱越阻所得<lb/>
不償率用斗錢以運斗粟雖甚勞煩而不可廢更歴世<lb/>
代而不可改劉晏於江淮作大艘艘輓千石者四百可<lb/>
<pb n="KR4d0541_WYG_005-36b"/>
致粟四十萬即淮舟不可以涉汴汴不可以河河又不<lb/>
可以渭乃各自便其操舟委折動經嵗年新故連續以<lb/>
逹固未聞有海道捷急之法也咸通間因戍嶺南行營<lb/>
廣州浙人陳蟠石始言海道饋餉自浙而閩可一月而<lb/>
至彼或宜之足免湖湘泝運之艱耳又未聞有涉大海<lb/>
而逺致南北者也惟我國家經營漕事始亦河運頗間<lb/>
闗勞役不數年而轉致諸鉅海有自來矣計大江以南<lb/>
治萬斛之艘涉千仭之淵歴青黒二水波濤掀簸幽怪<lb/>
<pb n="KR4d0541_WYG_005-37a"/>
叵測凡執役集事之吏與夫篙師舟子揚颿捩拖魚龍<lb/>
鼓舞出没瞬息南薰迅駃無旬日半月間逹諸京庾盖<lb/>
竣事於春夏之交而返櫂於季秋之候用力寡約而成<lb/>
效居多較諸難易萬萬懸絶偉哉盛矣頃以盜發汝潁<lb/>
陸途梗塞淮浙島嶼亦或震驚漕運㡬廢輟而尋復者<lb/>
将又三載至正二十有一年秋九月廷命户部侍郎韓<lb/>
楫趣官舶於鄞以轉漕又更别命官董粟百萬石於吴<lb/>
中期以明年春抵京師惟君以濟川之才器而又温其<lb/>
<pb n="KR4d0541_WYG_005-37b"/>
如玉動止威儀栗然可度山君海王靡不敬畏故度用<lb/>
舶艘若干悉如其數聨檣鼔櫂罔敢或怠及抵吴而粟<lb/>
則僅得一十三萬石有竒耳君曰噫嘻舟師之不戒則<lb/>
維我之愆彼粟粒之不齊我實非所咎吾竭吾力挾吾<lb/>
舟以濟肅将唯謹而已遂登於舶亟程以進揖别而去<lb/>
諸君出而祖諸海上盼睞之間奮迅風雲低回河漢拜<lb/>
閶闔九重而能吐鯁攄忠盡東南民物之隱豈謂在斗<lb/>
斛之末有足云者哉屬余叙言於是乎書<lb/>
<pb n="KR4d0541_WYG_005-38a"/>
　　　筆海集序<lb/>
鄉郡學録孟君長文既没七年子士穎袖其平昔文藁<lb/>
徵序且曰先子篤志學業作為文辭積有年矣多散落<lb/>
他處穎不才所録者雖不全将鋟梓以行願有發揮余<lb/>
少時讀書城府侍古堂陳先生坐不習舉子業不及識<lb/>
鄉有孟君能文章既長出為閩海吏又不得與孟君㳺<lb/>
今而安得議論其間然觀諸墓誌曰凡所著論序碑銘<lb/>
詩歌若干卷名筆海藏于家及諦觀文藁則藻麗如詞<lb/>
<pb n="KR4d0541_WYG_005-38b"/>
賦典實如記序整飭如碑銘皆文字從容義理明暢援<lb/>
經析傳足以掇科取進而卒不遂何耶盖士之窮逹通<lb/>
塞命也然行業假文章以傳終不可泯者君子不謂命<lb/>
焉而既沒之後厥子能讀父書克紹箕裘桮棬手澤之<lb/>
存於此藁見矣又况於文字之可傳乎君黄巖邑人生<lb/>
而悟發頎然俊偉有志欲以文行振拔起家是以徙居<lb/>
郡城得在學校作養造就者四十年上焉州牧侯伯來<lb/>
往逰宦之子弟下焉凡民之俊秀與及門講授者衆故<lb/>
<pb n="KR4d0541_WYG_005-39a"/>
文字散落他處居多此編特其一二耳寧有不傳也哉<lb/>
至正二十三年春王正月同邑劉仁本序<lb/>
　　　送台州儒學教授陳子章之任序<lb/>
始余讀書郡庠主外家王氏郡之録事判官陳君謹之<lb/>
時來謁見外大父公温恭端確持禮甚嚴及退請其故<lb/>
大父曰是郡前别駕鄉先生勿庵公令子也今藉䕃補<lb/>
此官以先公與我宿交篤不忘遺命父交子往之義故<lb/>
時來相慰勞余曰見今鄉之人得為鄉長吏鮮不負其<lb/>
<pb n="KR4d0541_WYG_005-39b"/>
矜莊而誇侈於其鄉者詎肯低屈下意時見鄉人之父<lb/>
兄長老話言而盡古人桑梓之恭乎今覩若人私竊敬<lb/>
而慕之因問其家世大父又曰昔勿庵先生嘗進大一<lb/>
統賦以文字受知世皇即命出使海外萬里夷國來歸<lb/>
遂入掌帝制代天子言後有姦臣搆誣謂翰林太常兩<lb/>
院議順廟成廟諡號弗稱擠之将加譴諸學士員公獨<lb/>
神色不變長跪奏曰周有成王漢有順帝皆為時賢君<lb/>
議諡者何非上大悦即抵罪而賚公及諸學士又嘗被<lb/>
<pb n="KR4d0541_WYG_005-40a"/>
顧問多所稱㫖嘉其敏對将老告歸除衢州别駕尋改<lb/>
台州余聞是語膾炙服膺至今弗忘暨後判官君提舉<lb/>
浙江儒學余出寓錢塘屢得親炙論議而想見其先公<lb/>
光儀判官君既沒之十有五年余佐分省署鄞君從子<lb/>
子章由教官辟浙右肅政亷訪掾以事來覿雍和謙退<lb/>
質直有守持憲不阿為上官所敬信諗能守其家法因<lb/>
又念夫提學君之如在也去年冬秩滿銓衡復署台州<lb/>
教授台鄉郡也昔之牧守者以得典鄉郡為榮盖郡官<lb/>
<pb n="KR4d0541_WYG_005-40b"/>
甚重有二上焉司牧民命所繫下焉司教風化人才之<lb/>
橐鑰今子章三世皆仕於其鄉政教休戚往者既熟聞<lb/>
樂道則來者方有望其優為豈直閭里之榮而已哉於<lb/>
其行闔諸餞者來徵贈言余告之曰台鄉禮義之邦大<lb/>
夫士淵藪人才如爾祖爾父者彬彬輩出衣冠文獻詩<lb/>
書典刑他鄉所取則子章久行在外今而歸掌鄉校見<lb/>
諸耆老成人則皆吾祖之友吾父之執所當敬也見其<lb/>
子弟俊髦則皆吾鄉之彦吾黨之徒所當作養造就也<lb/>
<pb n="KR4d0541_WYG_005-41a"/>
矧今時艱文弊四郊多壘而吾鄉之俎豆司存尚然鄒<lb/>
魯坐臯比進諸生論道講經當益力而弗懈怠也舍是<lb/>
三者余無以為言矣将見贊中興成禮樂獨不有頼於<lb/>
斯者歟子慎朂之毋廢余言至正二十有二年夏六月<lb/>
初吉同郡劉仁本書<lb/>
　　　送物元阜上人序<lb/>
至正二十有二年春江浙省大丞相領宣政院事檄舊<lb/>
住錢塘西林物元阜上人主越之圓通寺時上人在靈<lb/>
<pb n="KR4d0541_WYG_005-41b"/>
源山中適余過餘姚方外交朱景純來徵言曰物元赴<lb/>
命幸公作一轉語以啓行李又曰物元精於梵書甚明<lb/>
宗㫖學出於息菴兹公又出於方嵒則公當時領袖爰<lb/>
有湛堂澄公者究竟宗乗為時宿徳四方來學者衆叢<lb/>
林中尤所畏服而物元多參受印者故其祖息菴以物<lb/>
元有得於湛堂之底藴乃命為之嗣若其後來出世振<lb/>
揚祖教惟物元為得湛堂正傳而不下於無極源繼絶<lb/>
宗者也噫余嘗至正二十年夏督旅道經明真寺訪支<lb/>
<pb n="KR4d0541_WYG_005-42a"/>
許舊迹寺西偏林壑尤美傑閣挺然松筠之表牙籖錦<lb/>
軸雜然前陳儒釋之典積萬餘卷有偉一僧具足十相<lb/>
方坐觀室寂乎不動五時八教心迹俱空無有滯礙退<lb/>
而與客作禮焚香瀹茗花隂竹影行雲流水灑然空翠<lb/>
間客亦坐忘及問詰而知其為物元也因示其所作五<lb/>
言詩多清適古淡得陶靖節體又出山中十一詠因俾<lb/>
余其二既去後則又來赴余續蘭亭之㑹于袐圖湖上<lb/>
尋益交往不輟盖其由儒逃墨而不忘乎儒亦豈昌黎<lb/>
<pb n="KR4d0541_WYG_005-42b"/>
所謂聰明識道理者而與余夙有支許之舊文字之契<lb/>
乎今而為圓通領袖圓通奉東海大士傳天台衣鉢為<lb/>
越上教首物元之主兹席也凡宗門之演説教乗之闡<lb/>
揚踞獅子坐一揮塵尾而户外之屨常滿者物元盖優<lb/>
為之余復奚言獨惜夫時世孔艱斯道方晦彼邪魔妖<lb/>
障紛拏雜出㡬何而不淪於惡趣者必有假於外䕶物<lb/>
元其審諸世法矣然在我者既虚明寂定則夫塵埃渣<lb/>
滓亦将隨化而遷抑又何尤是年夏四月初吉天台劉<lb/>
<pb n="KR4d0541_WYG_005-43a"/>
仁本序<lb/>
　　　送大璞玘上人序<lb/>
佛宗有三曰禪曰教曰律禪尚虚寂律嚴戒行而教則<lb/>
通經釋典作其筌蹄者也自入中國歴代以來三宗之<lb/>
傳齊驅並駕至我朝世皇因嘉木楊喇勒智来希㫖陞<lb/>
教居禪之右别賜茜衣以旌異之實予其能講説義文<lb/>
修明宗㫖也始天台顗法師判釋迦如來四十九年説<lb/>
法以五時八教罄其𤣥妙施化弟子循循誘進由教而<lb/>
<pb n="KR4d0541_WYG_005-43b"/>
入故今宗門以教為重往嵗絶宗繼公法師承緒天台<lb/>
座下三弟子曰玘大璞曰乗大車曰焴大明皆甚深妙<lb/>
義而造最上乗者大明大車俱應世出又能與其徒振<lb/>
作宗風獨大璞屢辟不就屢屈不起盖其胸中灼有所<lb/>
見曰吾斯之未能信而出處非可苟也乃今至正二十<lb/>
有二年奉丞相檄文主越之雍熙席雍熙為雲門六寺<lb/>
之一地有若耶溪長松樹斑斑古仙佛蹟為越中最勝<lb/>
刹或曰雍熙自罹兵燹以來鄉者青鞋布襪之具悉為<lb/>
<pb n="KR4d0541_WYG_005-44a"/>
瓦礫煨燼之餘大璞不於往日具眼乃獨當離亂末刼<lb/>
而一出何耶噫是孰知大璞之志哉夫佛法流入東土<lb/>
當承平富庶之時無盲風疾雨嵗年豐樂蓮社盛行人<lb/>
人有見佛之念而在在為彼岸之皈大璞於此時出世<lb/>
則亦混乎衆人耳不有盤錯不成利器不有久屈不能<lb/>
大伸故三年不飛鳴者必将驚人而冲天矧今䘮亂之<lb/>
餘奔崩之際佛法陵遲刹塵凋落耆師宿徳間一二栖<lb/>
息於干戈風塵之表喑嗚鉗黙僅足自免求能以提倡<lb/>
<pb n="KR4d0541_WYG_005-44b"/>
表率後進作成來學不可多得大璞故於此時而一出<lb/>
盖閔夫宗緒之将墜吾道之不行思有以振起之所謂<lb/>
存什一於千百而拯毫芒於炎烈者也若夫炫境界之<lb/>
荘嚴夸金碧之焜燿從事土木以侈觀瞻以駭世俗以<lb/>
成外物而不究竟夫三昧宗㫖十六觀法華嚴塵苑方<lb/>
等般若法華與夫頓漸袐密藏通别圓之義漫為演説<lb/>
者非大璞所知也騎牛野人趙徳純來求余序固識大<lb/>
璞嘗為作明白閣詩知其人矣故書以餞之天台劉仁<lb/>
<pb n="KR4d0541_WYG_005-45a"/>
本序<lb/>
　　　送陸徳陽攝東湖書院序<lb/>
由鄞城東行四十里為東錢湖湖之山水清妍人物秀<lb/>
朗有精舍一區始陸氏建以祀考亭朱夫子者也未得<lb/>
請額於朝姑因其地望表為東湖書院自舊為詩書禮<lb/>
樂之鄉文獻衣冠之萃人有士君子之行故陸氏之先<lb/>
慕道樂義割田置廟奉祀設教以其未得命而祠官之<lb/>
位虚率以他職來攝故其間有賢有愚或乆或暫不能<lb/>
<pb n="KR4d0541_WYG_005-45b"/>
以稱厥事焉至正壬寅南陽馬君易之以翰林國史院<lb/>
編修官需次於家起攝書院事既逾年而北上於是院<lb/>
之主領者又闕矣時則郡侯丘君彦村諗於郡庠曰今<lb/>
攝東湖者宜得慎修敬事老成之士莫錢唐陸君徳陽<lb/>
若也徳陽才華富茂踐履敦篤使其居攝庶其有成衆<lb/>
論韙之遂屈以往徳陽行矣天台劉仁本相之曰昔易<lb/>
之在攝余聞其能為書院振勵如創光進思始二祠招<lb/>
諸生擇訓廸嚴釋菜禮皆忠厚於其事者也盖人能𢎞<lb/>
<pb n="KR4d0541_WYG_005-46a"/>
道非道𢎞人矧君以明經貢士嘗歴西湖書院及教授<lb/>
餘姚此皆以學行著聞為時儀表而賢過之故不逃乎<lb/>
論薦而斯文之典刑在兹學校之教養有托矣君行其<lb/>
已驗之規往率方來之士吾見東湖之人習詩書申孝<lb/>
悌經明行修振策天府者必曰先生之教云衆咸歌詩<lb/>
以餞余并賦之<lb/>
</p>
<p>
</p>
  </div>
</body>
</text>
</TEI>
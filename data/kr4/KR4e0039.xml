<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>大全集巻一</head> <lb/>
    <p>
<pb n="KR4e0039_WYG_001-1a"/>
欽定四庫全書<lb/>
　大全集巻一<lb/>
　　　　　　　　　　　　　明　髙啓　撰<lb/>
　　古樂府<lb/>
　　　上之回<lb/>
聖主重行幸六虯法乾旋北巡初避暑東祠已祈年羣<lb/>
官從清塵粲若星麗天前揚豹尾竿左靡魚須旃瀚海<lb/>
通漢月蕭闗絶塞煙願奉千齡樂皇躬長㤗然<lb/>
<pb n="KR4e0039_WYG_001-1b"/>
　　　君子有所思行<lb/>
騁望京輔地金城千里餘峩峩松柏陵靄靄桑柘墟明<lb/>
堂表青陽飛觀切紫虚况有戚里第髙樓夾清渠愛妾<lb/>
舞羅縠嬖奴鳴珮琚東園賜祕器上林乘副車𤣥運有<lb/>
恒旋盛時無久居勿嗤城南巷寂寞揚雄廬<lb/>
　　　李夫人歌<lb/>
延年罷歌少翁望蘭芬凄凄銷複帳臨殁最難忘欷歔<lb/>
不相嚮陳杯觴列燈火是耶非幄中坐新宫漏殘星欲<lb/>
<pb n="KR4e0039_WYG_001-2a"/>
墮<lb/>
　　　古别離<lb/>
他人豈不别所别諒有由嗟君今何營輕薄好逺遊遙<lb/>
遙京洛車汎汎江漢舟君身非賈胡所至自輙留徽音<lb/>
已冥邈思懷尚綢繆露滋紅蘭春霜變綠桂秋此時望<lb/>
歸來含情上高樓川途本無限君去焉得休願令中斷<lb/>
阻化彼山與丘<lb/>
　　　燕歌行<lb/>
<pb n="KR4e0039_WYG_001-2b"/>
清商變節朱火違嚴霜塗庭卉木腓邊城早寒未授衣<lb/>
念君遐征不能歸凉風時來動中闈蠨蛸在户熠燿飛<lb/>
賤妾宵興歎無依簪珥不施減容輝欲寫憂思撫瑤徽<lb/>
君今不在聽者稀啓明未出燈已微愛而不見徒歔欷<lb/>
　　　吳趨行<lb/>
僕本吳鄉士請歌吳趨行吳中實豪都勝麗古所名五<lb/>
湖洶巨澤八門洞高城飛觀被山起游艦沸川横土物<lb/>
旣繁雄民風亦和平泰伯德讓在言游文學成長沙啓<lb/>
<pb n="KR4e0039_WYG_001-3a"/>
霸基異夢表休禎舊閥凡幾家奕代産才英遭時各建<lb/>
事徇義或騰聲財賦甲南州詞華竝西京兹邦信多美<lb/>
粗舉難備稱願君聽此曲此曲匪誇盈<lb/>
　　　南山有鳥<lb/>
南山有鳥北山羅兩地一失驚風波哀鳴獨宿心靡他<lb/>
竟抱幽恨歸山阿不及山上松纒綿同女蘿君歸來聽<lb/>
妾歌相思感君情意多贈君明珠淚滂沱死生茫茫終<lb/>
奈何<lb/>
<pb n="KR4e0039_WYG_001-3b"/>
　　　玉波冷雙蓮<lb/>
金風暮剪雙頭蘂啼臉辭秋嫣血紫宫女三千罷笑喧<lb/>
錦雲障冷鴛鴦死滿江煙玉流古香尋魂弔影愁茫茫<lb/>
吳天墜露衰紅溼一夜波凉小龍泣<lb/>
　　　蘂秀葯華<lb/>
春香上羅襦暗引蘭橈渡蝶散掩紅房王孫歸已暮斜<lb/>
條拂蛾眉采擷同芳杜脈脈雨煙濃江臯斷腸路<lb/>
　　　吳鈎行<lb/>
<pb n="KR4e0039_WYG_001-4a"/>
吳鈎若霜雪吳人重遊俠罇前含笑看上有仇家血<lb/>
　　　短歌行<lb/>
置酒髙臺樂極哀來人生處世能幾何哉日西月東百<lb/>
齡易終可嗟仲尼不見周公鼓絲拊石以永今日歡以<lb/>
别虧憂因㑹釋燕鴻載鳴蘭無故榮子如不樂白髪其<lb/>
盈執子之手以酌我酒式咏短歌爰祝長夀<lb/>
　　　白馬篇<lb/>
白馬銀鏤鞍流光皎如練龍沙積雪裏一去誰曾見昨<lb/>
<pb n="KR4e0039_WYG_001-4b"/>
日羽林兒獨拜建章殿天子親賜與騎向交河戰疾驅<lb/>
不辭家恐獲逗遛譴萬里倐若飛神速虜難變前收日<lb/>
逐屯右斷康居援事定入闗來箙中有餘箭<lb/>
　　　宛轉行<lb/>
宛轉復宛轉宛轉日幾迴君腸轆轤斷我腸車輪摧<lb/>
　　　長門怨<lb/>
憎寵一時心塵生舊屋金苔滋銷履迹花逺度鑾音暮<lb/>
雀重門迥秋螢别殿隂君明猶不察妒極是情深<lb/>
<pb n="KR4e0039_WYG_001-5a"/>
　　　班婕妤<lb/>
微誠雖可守妙舞却難工已别增成舍初來長信宫扇<lb/>
歸秋篋裏燭滅夜帷中莫忌爭新寵曾辭玉輦同<lb/>
　　　閶闔篇<lb/>
天門迎旭開紫霞八表洞達春無涯閣道縈迴度鸞車<lb/>
羽旗揚彩鐘鼓撾後宫三千人秀色掩盡世上花宸遊<lb/>
時過廣成家瑤觴再夀盛露華一仁興萬福加何須慕<lb/>
神仙辛勤煉丹砂小臣微詞欲拜獻帝德自大非為誇<lb/>
<pb n="KR4e0039_WYG_001-5b"/>
　　　塞下曲<lb/>
日落五原塞蕭條亭堠空漢家討狂虜籍役滿山東去<lb/>
年出飛狐今年出雲中得地不足耕殺人以為功登髙<lb/>
望衰草感歎意何窮<lb/>
　　　折楊柳歌詞<lb/>
高枝拂翠幰低枝垂綺筵春風千萬樹此樹妾門前<lb/>
　　　其二<lb/>
江頭横吹悲北客休南去聞道武昌門愁人無别樹<lb/>
<pb n="KR4e0039_WYG_001-6a"/>
　　　箜篌引<lb/>
濁流赴海東若傾津卒刺船朝不行公乎提壺徑欲渡<lb/>
大聲呼公公不顧饑鯨饞蛟肆啖吞竟以深淵作高墳<lb/>
貪生惡死誰不有公獨不然果狂叟二十五絃彈且歌<lb/>
公今渡河將奈何公今渡河將奈何<lb/>
　　　將進酒<lb/>
君不見陳孟公一生愛酒稱豪雄君不見揚子雲三世<lb/>
執㦸徒工文得失如今兩何有勸君相逢且相夀試看<lb/>
<pb n="KR4e0039_WYG_001-6b"/>
六印盡垂腰何似一巵長在手莫惜黄金醉青春幾人<lb/>
不飲身亦貧酒中有趣世不識但好富貴亡其真便須<lb/>
吐車茵莫畏丞相嗔桃花滿谿口笑殺醒遊人絲繩玉<lb/>
缸釀初熟搖蕩春光若波綠前無御史可盡歡倒著錦<lb/>
袍舞鸜鵒愛妾已去曲池平此時欲飲焉能傾地下應<lb/>
無酒壚處何苦寂寞孤平生一杯一曲我歌君續明月<lb/>
自來不須秉燭五岳旣逺三山亦空欲求神仙在杯酒<lb/>
中<lb/>
<pb n="KR4e0039_WYG_001-7a"/>
　　　雨雪<lb/>
雨雪暗桑乾深愁没馬鞍臨闗將月認覆磧作沙看不<lb/>
阻藩兒獵聊供漢使餐春風消不得三月戍袍寒<lb/>
　　　其二<lb/>
雨雪暗龍沙愁隂入漢家恨迷青冡草驚見黑山花夜<lb/>
積氊廬重朝隨羽斾斜空思鳷鵲觀柳色變年華<lb/>
　　　羅敷行<lb/>
陌上三月時柔桑多綠枝攜筐行采葉日暮畏蠶饑君<lb/>
<pb n="KR4e0039_WYG_001-7b"/>
來駐車馬相逢在桑下漫説同心言不是知音者君貴<lb/>
多輝光妾賤無紅妝自信田間婦難從天上郎長安畵<lb/>
樓宇無限如花女使君當早歸莫共羅敷語<lb/>
　　　當壚曲<lb/>
光豔動春朝妝成暎洛橋錢多自解數箏澀未能調花<lb/>
如秦苑好酒比蜀都饒深謝諸年少來沽不待要<lb/>
　　　遊俠篇<lb/>
遊俠向何處蕩蕩長安城城中暮塵起殺人無主名所<lb/>
<pb n="KR4e0039_WYG_001-8a"/>
殺豈私讎激烈為不平新削安陵刀光奪衆目明不畏<lb/>
赤棒吏里閭自横行灌夫託為友袁盎事以兄負氣不<lb/>
負勢傾身復傾情笑顧少年輩瑣瑣真可輕<lb/>
　　　關山月<lb/>
月出遼海東朔雲捲塞風纔升榆塞逺復照柳城空影<lb/>
滿雕弧外光沉金柝中思家舉頭望今夜一軍同<lb/>
　　　鞠歌行<lb/>
玉藴彩劒閟鋒牛鐸之音混黄鐘俾神奇作妄庸揚微<lb/>
<pb n="KR4e0039_WYG_001-8b"/>
察陋世罕逢物有合勢必從如魚得水雲與龍夷吾囚<lb/>
伊尹農二主舉之享萬鍾嗟古人孰繼蹤女子猶為悦<lb/>
己容<lb/>
　　　古詞<lb/>
妾刀不斷機郎行當早歸還將機中錦作郎身上衣<lb/>
　　　王昭君<lb/>
都門塵拂春風面臨别看花淚如霰君王惆悵惜蛾眉<lb/>
不似前時畵中見白髪呼韓感漢恩寧甘謾號閼支尊<lb/>
<pb n="KR4e0039_WYG_001-9a"/>
氊裘肉食本異俗不如但嫁巫山村黄沙白雪無城闕<lb/>
手冷鵾弦夜彈歇相隨萬里到穹廬只有長門舊時月<lb/>
妾語還憑歸使傳妾身没虜不須憐願君莫殺毛延夀<lb/>
留畵商巖夢裏賢<lb/>
　　　烏夜啼<lb/>
啼烏驚多棲未久半起疎桐上高柳燈下佳人顰淺眉<lb/>
機中少婦停纎手月入空閨夜欲深數聲猶似聽君琴<lb/>
　　　行路難<lb/>
<pb n="KR4e0039_WYG_001-9b"/>
君不見盤中鯉暫失風濤登爼几君不見枝上蜩纔出<lb/>
糞壤凌雲霄推移變化詎可測勿謂明日同今朝出乘<lb/>
高車入大馬半是當年徒歩者范叔曾逃客溺餘衛青<lb/>
亦在人笞下悠悠行路莫相欺為雌為雄未可知<lb/>
　　　其二<lb/>
危莫若編虎須險莫若觸鯨牙行路之難復過此前有<lb/>
瞿塘後褒斜杯酒朝驩矛刃夕加恩仇反覆間楚漢生<lb/>
一家釣弋死雲陽鴟夷棄江沙所以賢達人高飛不下<lb/>
<pb n="KR4e0039_WYG_001-10a"/>
避罔罝行路難堪歎嗟<lb/>
　　　其三<lb/>
雕牀玉案刺繡茵宜城酒多光照春坐留北方之上客<lb/>
歌侑南國之佳人盛時徂流若川水榮貴長存竟誰是<lb/>
魏帝高臺碧瓦空梁王故苑黄塵起世人傾奪首未迴<lb/>
可憐不飲冢纍纍<lb/>
　　　劉生<lb/>
結客諸陵下平生好排難鵜瑩白楊刀鵲驚黄柘彈投<lb/>
<pb n="KR4e0039_WYG_001-10b"/>
瓊逺邸夜擊筑高樓旦念無可報恩空椎車壁歎<lb/>
　　　怨歌行<lb/>
妾始充下陳嬌容常自持上宫三千妓一一妒蛾眉絃<lb/>
急有斷聲鏡暗無妍姿遂令開時花遽作落後枝昨夕<lb/>
歌吹歡今夕蛩語悲從來班婕妤不勝趙昭儀<lb/>
　　　雉子班<lb/>
雉子班雊朝陽低飛蓬蒿隱文章十歩一啄于彼山梁<lb/>
爭雄決鬬憤氣張好勇守介性之良安能受馴畜斂翼<lb/>
<pb n="KR4e0039_WYG_001-11a"/>
自摧傷<lb/>
　　　蒿里歌<lb/>
素驂駕廣柳蕭蕭出城闉𤣥廬儼象設猶恐死有神古<lb/>
原閉愁寃荒草不得春一作泉下客長違室中親昔興<lb/>
毎待旦今卧焉知晨斂衣已成灰含貝仍作塵家門諒<lb/>
不逺欲歸竟何因平生所愛物娛玩由他人哀哉此里<lb/>
中同逝壯老均聖賢亦豈免聞道庶可珍<lb/>
　　　薊門行<lb/>
<pb n="KR4e0039_WYG_001-11b"/>
行行光祿塞望望單于臺天寒水草盡萬里孤軍來中<lb/>
國多荒土窮邊何用開<lb/>
　　　巫山髙<lb/>
巴江西上巫峽深奇峰十二江之隂陽雲髙臺不可尋<lb/>
但見丹楓碧樹攢幽林昔聞瑤姬在其下月為環玦風<lb/>
為襟空山久獨居偶感襄王心楚宫閟秋夢彷彿來同<lb/>
衾神仙㑹遇當有道豈效世俗成荒淫千秋遺賦應多<lb/>
恨暮雨蕭蕭猨自吟<lb/>
<pb n="KR4e0039_WYG_001-12a"/>
　　　上留田<lb/>
有弟兄不見憐上留田行泣念彼先人上留田弟寒衣<lb/>
不蔽身上留田兄富出乘華軒上留田死而棺槨不全<lb/>
上留田他人為葬古原上留田我行見此孤墳上留田<lb/>
白楊一何翻翻上留田人生孰無弟昆上留田爾獨大<lb/>
義不敦上留田鄰人之歌悲不可聞上留田<lb/>
　　　董逃行<lb/>
史侯稱臣董侯立山東義師烽火急羌兒夾輦奉西遷<lb/>
<pb n="KR4e0039_WYG_001-12b"/>
百姓驅隨棄村邑罼圭苑中髙作營千里不復聞雞鳴<lb/>
舊宫焚燒無片瓦黄金盡出諸陵下長安城頭日欲晡<lb/>
董逃歌殘歌布乎<lb/>
　　　碧玉歌<lb/>
碧玉小家女初無珠翠妝感郎相顧重朽質自生光<lb/>
　　　堂上歌行<lb/>
堂上歌歌南山主人為歡仰客顔翠帷夜巻出兩鬟移<lb/>
尊更飲花樹間花樹間有明月客不醉歌不歇<lb/>
<pb n="KR4e0039_WYG_001-13a"/>
　　　隴頭水<lb/>
人間何處無流水偏到隴頭愁入耳夜雜羌歌明月中<lb/>
秋驚漢夢空山裏隴坂﨑嶇九迴折聲隨到處長嗚咽<lb/>
欲照愁顔畏水渾前軍曾洗金創血回頭千里是長安<lb/>
征人涙枯流不乾<lb/>
　　　少年行<lb/>
官侍長楊拜夕郎况憑内寵在椒房賜金十萬身無用<lb/>
乞作燕姬一日妝<lb/>
<pb n="KR4e0039_WYG_001-13b"/>
　　　其二<lb/>
下直平明出禁門笑提博局伴王孫寳刀不敢將輸却<lb/>
明日沙塲欲報恩<lb/>
　　　芳樹<lb/>
葳蕤映華闥窈窕臨清沼風姿巧弄春露氣微含曉埀<lb/>
條拂過騎翳葉留歸鳥忽憶共攀人徘徊行獨遶<lb/>
　　　放歌行<lb/>
泰山玉檢書成功芝房正奏甘泉宫漢家五葉號全盛<lb/>
<pb n="KR4e0039_WYG_001-14a"/>
有似白日初當中雄雞天上啼清曙春滿咸陽萬家樹<lb/>
諸侯客子盡西來只道明時苦難遇褐衣不脱見至尊<lb/>
立談一刻皆承恩賡詩已上柏梁殿獻賦還過金馬門<lb/>
大道易登平若砥始信青雲纔尺咫共喜嚴徐得寵榮<lb/>
未容絳灌生讒毁丹詔仍聞訪草萊皇心務欲攬羣材<lb/>
嗟君猶在新豐邸日暮空歌歸去來<lb/>
　　　空城雀<lb/>
空城雀何局促城頭飛城下宿百匝得一枝千啄逢一<lb/>
<pb n="KR4e0039_WYG_001-14b"/>
粟衆雛隨啾啁所欲各易足不須羨彼珍羽禽翩翩高<lb/>
集珠樹林一朝身陷虞羅裏回首空城不如爾<lb/>
　　　相逢行<lb/>
沽酒渭橋邊平陵俠少年相逢各有贈寳劒與金鞍<lb/>
　　　妾薄命<lb/>
寂寞復寂寞秋風吹羅幕玉階有微霜桂樹花已落昔<lb/>
為巻衣女承歡在瑤閣棄魚感淚多當熊慙力弱寧知<lb/>
色易老難求黄金藥宫深去天逺憂思將何託君恩非<lb/>
<pb n="KR4e0039_WYG_001-15a"/>
不深妾命自輕薄微軀願有報和親死沙漠<lb/>
　　　神仙曲<lb/>
上清真人古仙子保神鍊魄從無始眉上霜毫如髪長<lb/>
幾見金烏日中死東遊不肯居蓬萊滄海頃刻飛黄埃<lb/>
金輿玉座儼何處蔚藍天上彌羅臺碧桃落盡花無數<lb/>
一笑虚空巻煙霧鳥篆𤣥文世莫窺茂陵還掩蓬科露<lb/>
　　　結客少年塲行<lb/>
結客須結遊俠兒借身報仇心不疑千金買得利匕首<lb/>
<pb n="KR4e0039_WYG_001-15b"/>
摩挲誓許酬相知白馬縵胡纓行行人盡止朝遊洛北<lb/>
門暮醉秦東市感君在一言不惜為君死朱家曾脱季<lb/>
將軍田光終酬燕太子君不見魏其盛時客滿門自言<lb/>
一一俱銜恩魏其旣罷誰復見養士堂中塵網遍始知<lb/>
結客難徒言意氣傾南山食君之祿有弗報何况區區<lb/>
杯酒間結客不必皆薦紳緩急叩門誰可親屠沽往往<lb/>
有竒士慎勿相輕閭里人<lb/>
　　　長相思<lb/>
<pb n="KR4e0039_WYG_001-16a"/>
長相思思何長愁如天絲逺悠揚搖風曳日不可量未<lb/>
能絆去足唯解結離腸闗山碧雲看欲暮空幃坐掩荃<lb/>
蘭香長相思思何長<lb/>
　　　君馬黄<lb/>
君馬黄我馬𤣥君馬金匼匝我馬錦連乾兩馬喜遇皆<lb/>
嘶鳴何異主人相見情長安大道可竝轡莫誇得意爭<lb/>
先行搖鞭共踏落花去燕姬酒壚在何處<lb/>
　　　團扇郎<lb/>
<pb n="KR4e0039_WYG_001-16b"/>
團扇團且潔人言似明月明月豈得如長圓不曾闕<lb/>
　　　楊白花<lb/>
楊白花太輕薄不向宫中飛却度江南落美人踏踏連<lb/>
臂歌山長水濶奈爾何奈爾何春欲晚何不飛去仍飛<lb/>
返洛陽樹多啼鴉愁殺人楊白花<lb/>
　　　門有車馬客行<lb/>
門有車馬客乃是故鄉士昔别各壯顔今見不相似上<lb/>
堂敘情親拜跪出妻子對案未能食歴歴問桑梓當時<lb/>
<pb n="KR4e0039_WYG_001-17a"/>
同遊人十有八九死松栢長新墳荆棘生故址歡言方<lb/>
未終悲感還復始因思興謝端歎息不能止<lb/>
　　　估客詞<lb/>
上客荆州商小婦揚州娼金多隨處樂不是不思鄉<lb/>
　　　櫂歌行<lb/>
溶漾漢潭清搴荷趂浪平船輕知體弱簪滑見鬟傾落<lb/>
日懸江思浮雲結浦情去從千葉隱歸愛一花迎吳歈<lb/>
并子夜誰似棹歌聲<lb/>
<pb n="KR4e0039_WYG_001-17b"/>
　　　鷄鳴歌<lb/>
北斗城頭北斗低萬家夢破一聲雞馬啼踏踏車轆轆<lb/>
闕下連趨市中逐雄雞安得噤爾聲利名少息世上爭<lb/>
漫漫夜長人不驚<lb/>
　　　華山畿<lb/>
華山畿牛車止不同生可同死棺開棺開與郎去來<lb/>
　　　長安有狹斜行<lb/>
長安有狹斜狹斜僅容騎路逢兩俠童迴鞭問君第君<lb/>
<pb n="KR4e0039_WYG_001-18a"/>
第渭橋西易覓難復迷長子侍温室次子籍金閨少子<lb/>
備宿衛光耀與兄齊三子毎來返雜沓擁輪蹄大婦彈<lb/>
鵾雞中婦舞前溪小婦勸杯酒能唱白銅鞮丈人莫遽<lb/>
起庭樹未烏棲<lb/>
　　　雙桐生空井<lb/>
交生碧玉樹竝覆黄金井根通夕潤深葉帶朝光冷應<lb/>
有感秋人時來鑑愁影<lb/>
　　　征婦怨<lb/>
<pb n="KR4e0039_WYG_001-18b"/>
良人不願封侯印虎符逺發當番陣幾夜春閨惡夢多<lb/>
竟得將軍軍覆信身没猶存舊戰衣東家火伴為收歸<lb/>
妾生不識邊庭路尋骨何由到武威紙幡剪得招魂去<lb/>
只向當時送行處<lb/>
　　　襄陽樂<lb/>
門前黄柳鴉雛宿羅幌低垂婢擎燭懸璫結珮略妝成<lb/>
日暮相邀漢江曲水靜花寒月小明舟中樓上鬭歌聲<lb/>
腸斷年年大堤路南商行過北商行<lb/>
<pb n="KR4e0039_WYG_001-19a"/>
　　　飲酒樂<lb/>
七絃五絃角奏一觴兩觴羽行且樂眼中人聚莫憂頭<lb/>
上天傾<lb/>
　　　鳯臺曲<lb/>
飛裙織霧秋痕薄星漢低宫花漠漠瓊臺夜寒閉嬴女<lb/>
鵞管參差隔煙語瑤京舊侣招逺遊人間帳冷鴛鴦愁<lb/>
海影無塵月如夢仙骨不欺鸞背重衰蘭泣露空秦苑<lb/>
叢玉聲微彩霞逺<lb/>
<pb n="KR4e0039_WYG_001-19b"/>
　　　美女篇<lb/>
美女婉清揚白晳纎且長艶色照上國不殊古姬姜巧<lb/>
笑發令姿芳詞吐柔腸耀首有何物黄金作釵梁珥懸<lb/>
磥砢珠褘帶藿蒳香新服製羅紈光輝麗青陽上袂繡<lb/>
蛺蝶下裙織鴛鴦姗姗歩春風乍見驚欲翔雖有楚大<lb/>
夫善賦焉能詳豈徒騁妍媚况乃持貞良家居闢髙門<lb/>
宛在城中央過者共傾慕日晏停上襄借問誰氏子無<lb/>
非金與張蹇修豈不勤通辭重珪璋中懷非所託鴈幣<lb/>
<pb n="KR4e0039_WYG_001-20a"/>
徒相將永宵歎遲回起倚東西廂君子茍未得年徂諒<lb/>
何傷<lb/>
　　　將軍行<lb/>
將軍結髪從鞍馬新領前軍號横野面謾不數屠狗兒<lb/>
負勇曾擒射鵰者狼星掃天芒角斜大旗獵獵吹風沙<lb/>
黄金傾盡養部曲匈奴未滅何為家前日賢王五千騎<lb/>
直入朝那殺邊吏天子初聞怒赫然出師誓奪河南地<lb/>
五營材官元自多詔書未須徵七科已御明堂推畵轂<lb/>
<pb n="KR4e0039_WYG_001-20b"/>
還開武庫授彫戈灞陵原頭軍晚發北出雲中與高闕<lb/>
單于一夜六騾逃大漠無人唯漢月塞下從兹烽火稀<lb/>
朝臣共賀震皇威人生寧似功成樂白日長安鼔吹歸<lb/>
　　　長安道<lb/>
長樂鐘聲動平津樹色開中郎長㦸衛丞相小車來新<lb/>
成賜將第更築候神臺誰念公車客空懷作賦才<lb/>
　　　洛陽陌<lb/>
九陌看春光紅塵起相接白玉車中郎綠珠樓上妾柳<lb/>
<pb n="KR4e0039_WYG_001-21a"/>
迷臨水影花暎當壚頰日暮過銅駝相逢盡豪俠<lb/>
　　　悲歌<lb/>
征途險巇人乏馬饑貧少不如富老美遊不如惡歸浮<lb/>
雲隨風零亂四野仰天悲歌泣數行下<lb/>
　　　邯鄲郭公歌<lb/>
郭公舞郭公舞天子無愁亦無苦醉後君臣一笑看鄴<lb/>
宫長夜鼕鼕鼔郭公郭公爾莫舞不解平城圍竟作長<lb/>
安虜高山摧為一抔土<lb/>
<pb n="KR4e0039_WYG_001-21b"/>
　　　車遙遙<lb/>
鵾雞啼霜海城白征夫趣裝牛上軛天生兩轂轉長途<lb/>
那得令君不為客出門已逺第一程耳中鳴鐸漸無聲<lb/>
房户寧嗟寂寞守山川唯念苦辛行欲車不行願車覆<lb/>
還愁損我車中玉安得身如芳草多相隨千里車前綠<lb/>
　　　楚妃歎<lb/>
章華臺前楚江水月色墮煙烏欲起六宫不敢解羅衣<lb/>
獵火照山君未歸<lb/>
<pb n="KR4e0039_WYG_001-22a"/>
　　　神絃曲<lb/>
秋燈畵壁熏煙埃石馬汗流神下來花衫娑娑絃切切<lb/>
旋風吹幡愁百結雌狐學拜戴髑髏鬼箭射創血灑秋<lb/>
老鴉飛散巫嫗泣苦篁嘯雨溪幽幽<lb/>
　　　白紵詞<lb/>
白紵出自吳女工著來色與素體同舞時偏向江渚宫<lb/>
長袖拂起微有風觴催管促四座中攬裾徘徊慘曲終<lb/>
玉階夜寒零露濃<lb/>
<pb n="KR4e0039_WYG_001-22b"/>
　　　其二<lb/>
出後閤臨前楹舞衣皎皎潔且輕飄如白雲向空行迴<lb/>
腰流目君已傾華燈吐燄欺月明喧譁不聞遺珮聲茱<lb/>
茰實紅蘭葉紫千秋歡樂長如此妾身得向君前死<lb/>
　　　阿那瓌<lb/>
牛羊草漫野大帳天山下十萬控弦兒聞箛齊上馬<lb/>
　　　江南思<lb/>
妾本南國姝父母愛如珠貌豈慙明鏡身纔稱短襦學<lb/>
<pb n="KR4e0039_WYG_001-23a"/>
成采蓮唱曉出横塘上舟小復身輕隨風兩搖蕩歸時<lb/>
曲岸傍恰見貴遊郎輟歌欲轉棹花淺不堪藏將嗔却<lb/>
成哂相問那能隱雖憐郎意深終嫌妾家近回首各盈<lb/>
盈南湖月又生煙波三十里都是斷腸情<lb/>
　　　銅雀妓<lb/>
鄴宫已罷幸歌舞尚如期誰知看月夜却是望陵時薌<lb/>
澤銷羅薦松風吹繐帷妾身未得死寧當憂色衰<lb/>
　　　猛虎行<lb/>
<pb n="KR4e0039_WYG_001-23b"/>
隂風吹林烏鵲悲猛虎欲出人先知目光瞳瞳當路坐<lb/>
將軍一見弧矢墮幾家挿棘髙作門未到日没收猪豚<lb/>
猛虎雖猛猶可喜横行只在深山裏<lb/>
　　　湘中絃<lb/>
凉風嫋嫋月粼粼竹色蘭香秋水濵一夜猿聲流淚盡<lb/>
黄陵祠下泊舟人<lb/>
　　　獨不見<lb/>
白日沉大荒北風下天霜羅幃猶苦冷何况戍遼陽别<lb/>
<pb n="KR4e0039_WYG_001-24a"/>
時秦槐青今復胡草黄紅淚常自滋非因效啼妝鴛機<lb/>
促夜響龍鏡掩晨光相思獨不見時久愈難忘<lb/>
　　　豔曲<lb/>
日莫淇水上折花行見歡鴛鴦蘇合彈騕褭鏤衢鞍<lb/>
　　　其二<lb/>
當時贈芍藥今日歎蘼蕪少年不相顧唯愛執金吾<lb/>
　　　羽林郎<lb/>
十五能挽弓入衛葡萄宫武皇深假借父有没邊功秃<lb/>
<pb n="KR4e0039_WYG_001-24b"/>
衿繡襦短馬逸雙銜斷纔出鬬雞坊還過射熊館笑擲<lb/>
朱提銀娼樓爛醉春歸時衝市過辟易九衢人横行自<lb/>
無避司𨽻休相忌明日浚稽山為君遮鐡騎<lb/>
　　　燕燕于飛<lb/>
燕燕何處飛相見江南路薲香細雨春柳色芳煙暮纔<lb/>
從箔外歸復向舟前渡莫入未央宫身輕有人妒<lb/>
　　　浮游花<lb/>
宛宛庭中花狂風忽吹去無涯上入逍遙之雲天下没<lb/>
<pb n="KR4e0039_WYG_001-25a"/>
慘淡之泥沙開落本同何足歎升沉偶異自堪嗟<lb/>
　　　野田行<lb/>
白楊樹下誰家墳火燒野草碑無文路傍尚卧雙石馬<lb/>
行人指是故將軍當時發卒開隂宅千車送葬城東陌<lb/>
子孫今去野人來高處牧羊低種麥平生意氣安在哉<lb/>
棘叢暮雨棠梨開百年富貴何足恃雍門之琴良可哀<lb/>
　　　壯士行<lb/>
無險非髙山無勇非壯士半夜殺風來劒寒燈欲死<lb/>
<pb n="KR4e0039_WYG_001-25b"/>
　　　邯鄲才人嫁為厮養卒婦<lb/>
妾能擫趙瑟舊得君王眷更衣直夜房侍酒登春殿出<lb/>
宫非故顔里婦猶相羡叢臺罷往夢破屋流螢見末路<lb/>
多若斯紛紛貴成賤<lb/>
　　　秋風引<lb/>
嗟爾秋風胡為來哉奏商律兮瑟䫻而悲哀叩喬柯而<lb/>
隕葉掃廣路以清埃入班姬之永巷過襄王之高臺瑤<lb/>
琴自鳴羅幃齊開馬蕭蕭而嘶起鴻嗷嗷以翔迴使崩<lb/>
<pb n="KR4e0039_WYG_001-26a"/>
雲駭浪振蕩於白日兮忽欲去而徘徊客有懷鄉失職<lb/>
而對此者恨盈襟而難裁但欲變天地之搖落不知感<lb/>
節序之摧頽秋風生歸去來<lb/>
　　　凉州詞<lb/>
蓬婆城下淨無花慘慘黄雲漠漠沙巻葉誰將番曲奏<lb/>
白頭都䕶亦思家<lb/>
　　　其二<lb/>
闗外垂楊早換秋行人落日斾悠悠隴頭高處愁西望<lb/>
<pb n="KR4e0039_WYG_001-26b"/>
只有黄河入海流<lb/>
　　　虞美人曲<lb/>
明月帳中泣悲風營外歌彷徨夜驚起何事楚人多迴<lb/>
燈擁綠髻向劒蹙青蛾效命自無恨君王其奈何<lb/>
　　　築城詞<lb/>
去年築城卒霜壓城下骨今年築城人汗灑城下塵大<lb/>
家舉杵莫住手城髙不用官軍守<lb/>
　　　永嘉行<lb/>
<pb n="KR4e0039_WYG_001-27a"/>
帝衣濺血忠臣死五部初興屠各子宣陽門外曉吹笳<lb/>
持㦸誰為衛宫士滿城草綠代馬嘶内家㪚作軍中妻<lb/>
六璽相隨渡河去月明歸夢遂成迷萬里中原非典午<lb/>
至今人説王夷甫<lb/>
　　　神女宛轉歌<lb/>
駐君舟相見盡綢繆已遣大姬傾鑿落復令小婢進箜<lb/>
篌歌宛轉宛轉意何長願為灰與火同泛玉爐香<lb/>
　　　其二<lb/>
<pb n="KR4e0039_WYG_001-27b"/>
解妾珮相貽慰離異愁逐朝霞天際生歡隨秋水江頭<lb/>
逝歌宛轉宛轉情相續願為絃與軫共奏瑤琴曲<lb/>
　　　東門行<lb/>
出東門暮歸來入室四壁空突中無煙甑生埃弱妻蓬<lb/>
頭稚子瘦使我心下忽有哀安能學東方生空抱國士<lb/>
才身長七尺齒編具索米不得取笑咍雞鳴東門早欲<lb/>
開仗劒當逺去不乘駟馬不復迴妻前挽衣言君可棄<lb/>
妾奈此呱呱孩君莫憂無糧田中已生䅘君莫憂無裳<lb/>
<pb n="KR4e0039_WYG_001-28a"/>
機中布成尚可裁不須苦慕富貴富貴多有害菑賤妾<lb/>
與君生同居死即共作山下灰吾欲行為徘徊仰視蒼<lb/>
天重咄哉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0039_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻一<lb/>
</p>
<p>
</p>
  </div>
<div>
<head>大全集巻二</head> <lb/>
    <p>
<pb n="KR4e0039_WYG_002-1a"/>
欽定四庫全書<lb/>
　大全集巻二<lb/>
　　　　　　　　　　　　　明　髙啓　撰<lb/>
　　樂府<lb/>
　　　愛妾換馬曲<lb/>
出帷掩紅袂離廐結青絲我取躡雲足君憐羞月姿惟<lb/>
當樹功業詎必戀恩私回首各已逺春山將暮時<lb/>
　　　美人磨鏡詞<lb/>
<pb n="KR4e0039_WYG_002-1b"/>
匣中舊鏡龍蟠背昏盡如同月逢晦尋得街頭負局翁<lb/>
粉鉛和汞拭青銅須㬰瑩徹無纎翳試整朝來暗梳髻<lb/>
光明還在只如新悔向塵埃久相棄明日照儂自畵眉<lb/>
不須問郎宜不宜<lb/>
　　　朝鮮兒歌<lb/>
朝鮮兒髪綠初剪齊雙眉芳筵夜出對歌舞木綿裘軟<lb/>
銅鐶垂輕身回旋細喉囀蕩月搖花醉中見夷語何須<lb/>
問譯人深情知訴離鄉怨曲終拳足拜客前烏啼井樹<lb/>
<pb n="KR4e0039_WYG_002-2a"/>
蠟燈然共訝𤣥菟隔雲海兒今到此是何緣主人為言<lb/>
曾逺使萬里好風三日至鹿走荒宫亂寇過雞鳴廢館<lb/>
行人次四月王城麥熟稀兒行道路苦啼饑黄金擲買<lb/>
傾裝得白飲分餐趂舶歸我憶東藩内臣日納女椒房<lb/>
被褘翟敎坊此曲亦應傳特奉宸遊樂朝夕中國年來<lb/>
亂未鋤頓令貢使入朝無儲皇尚説居靈武丞相方謀<lb/>
卜許都金水河邊幾株柳依舊春風無恙否小臣撫事<lb/>
憶昇平尊前淚瀉多於酒<lb/>
<pb n="KR4e0039_WYG_002-2b"/>
　　　野老行送陳大尹<lb/>
桑扈初鳴麥花落大家小家蠶滿箔村中無吏夜捉人<lb/>
老身醉歸行失脚自從明府一下車短衣糲飯即有餘<lb/>
姓名免籍弓弩手新婦辟纑兒讀書縣門前頭柳飛絮<lb/>
春風又隨官馬去雞鳴相送拜道邊願公受取一大錢<lb/>
　　　秋江曲送顧使君<lb/>
秋江月滿秋潮大江上行人待潮過别離休説渡江難<lb/>
半日順風船穩坐楚江茫茫葭菼平使君來時雄雉鳴<lb/>
<pb n="KR4e0039_WYG_002-3a"/>
子弟從軍隔江去幾家猶住夕陽城水田雖荒飯常足<lb/>
芡米夜舂二十斛誰道繁華不及前户無征税官無獄<lb/>
渡江渡江君莫留江北樂似江南秋<lb/>
　　　湖州歌送陳太守<lb/>
草茫茫水汨汨上田蕪下田没中田有麥牛尾稀種成<lb/>
未足輸官物侯來桑下搖玉珂聽儂試唱湖州歌湖州<lb/>
歌悄終闋幾家愁苦荒村月<lb/>
　　　秦箏曲<lb/>
<pb n="KR4e0039_WYG_002-3b"/>
嬌絃細語發砑羅臂動玉釧鳴相和闗雲隴月愁思多<lb/>
愁思多聽此曲停蜀琴罷燕筑<lb/>
　　　從軍行<lb/>
闗中惡少年召募去防邊匈奴入寇塞將軍下自天揚<lb/>
旌三道出列格五營連龍城望兵氣馬邑斷人煙星攢<lb/>
烽夜舉月偃陣朝圓渴飲疏勒水饑餐屬國氊名勇單<lb/>
于憚功多天子憐寧令竇車騎獨擅勒燕然<lb/>
　　　大梁行<lb/>
<pb n="KR4e0039_WYG_002-4a"/>
大梁四面平如砥西去咸陽一千里魏王此地昔為都<lb/>
宫闕中天碧雲起車聲䡘䡘夜未休帶甲十萬名蒼頭<lb/>
撞鐘列鼎宴上客奉金走幣連諸侯信陵真是賢公子<lb/>
富貴不驕天下士已訪侯嬴到里門復迎朱亥經屠市<lb/>
傾身折節世莫同緩急竟賴斯人功邯鄲秦軍一椎破<lb/>
七國震動聞英風古城重過為搔首幾度秋風落楊柳<lb/>
沼上應無鴻鴈來苑中只有狐狸走立馬塵沙日欲昏<lb/>
悲歌感慨向夷門豪華多少同銷歇獨有髙名今尚存<lb/>
<pb n="KR4e0039_WYG_002-4b"/>
　　　東飛伯勞歌<lb/>
前飛蜻蜓後飛蝶桃葉楊枝毎相接誰家季女弄春妍<lb/>
披煙暎日窗户前金雀雙釵翠羽扇纈屏黼帳文羅薦<lb/>
嬌羞年幾十五多將呈復隱奈愁何流暉倐没百花暝<lb/>
空持可憐誰作竝<lb/>
　　　春江花月夜<lb/>
皓月金波滿奇花玉樹新浮輝與流艷併弄一江春還<lb/>
持誰可比結綺閣中人<lb/>
<pb n="KR4e0039_WYG_002-5a"/>
　　　踏歌行<lb/>
香塵和露踏成泥花下風寒鬢脚低夜靜髙樓有人聽<lb/>
起頭一句唱敎齊<lb/>
　　　子夜四時歌<lb/>
白白復朱朱芳條罥繡襦摘來隨女伴賽鬬不曾輸紅<lb/>
妝何草草晚出南湖道不忍便回舟荷花似郎好堂上<lb/>
織流黄堂前看月光羞見天孫度低頭入洞房空幃擁<lb/>
爐坐夜冷微紅滅郎意似殘灰無因得重熱<lb/>
<pb n="KR4e0039_WYG_002-5b"/>
　　　迎送神曲<lb/>
薦芳兮奠醑斲氷為梁兮葺荷以為宇神不來兮孰與<lb/>
處空山愀兮暮多雨渺吾望兮瀟湘雲冥冥兮水茫茫<lb/>
有美人兮在堂盍歸來兮故鄉<lb/>
導赤鯉兮從𤣥鼉冷風回兮水驚波儼靈旗兮來下巫<lb/>
撫節兮安歌安歌兮未急倐迴輈兮山之側南有淵兮<lb/>
北有湫神不留兮我心憂願歳來兮惠我秋<lb/>
　　　有所思<lb/>
<pb n="KR4e0039_WYG_002-6a"/>
有所思今安在煙霞迢迢隔南海昔年遺我翡翠裘篋<lb/>
中久閉銷光彩宛如神仙在瀛州乗濤欲至風引舟同<lb/>
心之人乃離阻嗟我處此將何求<lb/>
　　　吁嗟篇<lb/>
惻惻抱深隱靡靡踰崇丘凛凛歳欲徂役役車未休不<lb/>
辭車未休但傷歳莫留窮隂蔽九野徒旅同時憂豺虎<lb/>
當路啼猿猱出林遊我饑雪作糧我寒又無裘徒思陽<lb/>
春日誰返羲和輈天時自有常淚下還復收<lb/>
<pb n="KR4e0039_WYG_002-6b"/>
　　　擊筑吟贈張贊軍<lb/>
擊筑上君堂君心不可忘哀聲流易水憤氣激咸陽不<lb/>
向諸侯座寧來刺客塲今朝特前奏為我一停觴<lb/>
　　　苦哉逺征人<lb/>
悠悠荷戈子謫發事逺征逺征無窮期千里萬里程瞻<lb/>
斗知鄉逺覽物悟歳更霜露鑠肌膚弊鎧蟣虱生况兹<lb/>
三邊虜驕黠未易平聞笳已心摧赴刃仍骨驚軍興有<lb/>
嚴誅賤命顧自輕區區在行間敢望竹帛名奈何久不<lb/>
<pb n="KR4e0039_WYG_002-7a"/>
還主將功未成誰憐城南室思婦感鵲聲<lb/>
　　　鑿渠謠<lb/>
鑿渠深一十尋鑿渠廣八十丈鑿渠未苦莫嗟吁黄河<lb/>
曾開千丈餘君不見賈尚書<lb/>
　　　荆門壯士歌<lb/>
水洶洶氷差差荆門葉黄杪秋時上有騰攫之猿猱下<lb/>
有饞嚼之蛟螭悲哉此路難孰敢徑渡之三撫髀壯士<lb/>
起劒風騷勞髪上指仰天長歌不見星哀鴻夕叫雲冥<lb/>
<pb n="KR4e0039_WYG_002-7b"/>
冥<lb/>
　　　城虎詞<lb/>
候潮門開啼早鴉有虎忽入居人家母兒畏竄雞犬伏<lb/>
排籬突戸誰能遮獰風動樹初哮吼驚起東營捉生手<lb/>
怒拔長戈試一摏目光落地倀魂走南山藜藿深冥冥<lb/>
白日横行誰敢攖胡為離窟來城市牙爪雖全不能恃<lb/>
君不見壯士遭急縛失路窮時亦如此<lb/>
　　　寒夜吟<lb/>
<pb n="KR4e0039_WYG_002-8a"/>
月下凍痕生綠井隔簾霜片飛無影樹枝風息轉凝寒<lb/>
愁人如烏棲未安夜短夜長應獨覺熒熒殘燭嗚嗚角<lb/>
　　　戍婦詞<lb/>
妾在當奉姑郎行當報君男女各有役死生從此分<lb/>
　　　羈旅行<lb/>
馬頭北風吹地白手冷時驚墮鞭䇿隻堠欲來雙堠過<lb/>
客程不盡闗山多狐狸縱横古城壞旗折官亭無酒賣<lb/>
土風處處殊故園鄉音只聞僮僕言天涯歳晚無相識<lb/>
<pb n="KR4e0039_WYG_002-8b"/>
囊金已空歸不得暝投人家自炊黍土屋青燈鴈啼雨<lb/>
此時暫解羈旅憂夢與家人夜深語人生出門即苦辛<lb/>
何况長為萬里身逺遊縱得功名好不如貧賤鄉中老<lb/>
　　　小長干曲<lb/>
郎采菱葉尖妾采荷葉圓石城愁日暮各自撥歸船<lb/>
　　　春江行<lb/>
春江南北疑無岸綠草綠波連不斷一女紅妝出浣紗<lb/>
恰如鏡裏見桃花裌衣猶冷過寒食雲度春隂半江黑<lb/>
<pb n="KR4e0039_WYG_002-9a"/>
浦口風多潮正深輕舟搖蕩似人心鷓鴣暮啼歸路逺<lb/>
飛絮茫茫楚王苑<lb/>
　　　寄衣曲<lb/>
郎寒甚妾寒持衣向燈泣不是手縫遲綿多針線澀<lb/>
　　　其二<lb/>
賜袍非不煖妾製稱郎身寄去龍堆逺端愁到已春<lb/>
　　　廢宅行<lb/>
鳴珂坊裏將軍第列㦸齊收朱戸閉里媪逢人説舊時<lb/>
<pb n="KR4e0039_WYG_002-9b"/>
有廬被奪廣園池今年没入官為主㪚盡堂中義宅兒<lb/>
廚煙久斷無梁肉羣鼠饑來入鄰屋官封未與别人居<lb/>
日日閒苔雨添綠曲閣深沉接後房畵屏生色暗無光<lb/>
尋常不敢偷窺處守卒時來拾墜璫春風多少竒花樹<lb/>
又有豪家移得去<lb/>
　　　青樓怨<lb/>
浴金熏爐鏤玉奩蘭香今夜為君添烏棲黄昏烏起曙<lb/>
纔見道來還道去<lb/>
<pb n="KR4e0039_WYG_002-10a"/>
　　　聞角吟<lb/>
驚起黄榆塞下鴻一聲鳴軋戍樓空此時吹動闗山意<lb/>
十萬征人歸夢中玉帳彎弓夜初起月白不知霜似水<lb/>
餘聲㪚作滿天愁風吹不入單于壘<lb/>
　　　刺促行<lb/>
刺促復刺促天高白日速黄鵠長苦饑烏鳶飛食肉促<lb/>
刺復促刺長途多荆棘但見今人行不逢古人跡<lb/>
　　　牧牛詞<lb/>
<pb n="KR4e0039_WYG_002-10b"/>
爾牛角彎環我牛尾秃速共拈短笛與長鞭南隴東岡<lb/>
去相逐日斜草逺牛行遲牛勞牛饑惟我知牛上唱歌<lb/>
牛下坐夜歸還向牛邊卧長年牧牛百不憂但恐輸租<lb/>
賣我牛<lb/>
　　　捕魚詞<lb/>
後網初沉前網起夫婦生來業淘水忽驚網重力難牽<lb/>
打得長魚滿船喜不敎持賣去南津且向江頭祭水神<lb/>
願得年年神作主無事全家卧煙雨不論城中魚貴賤<lb/>
<pb n="KR4e0039_WYG_002-11a"/>
換得酒歸儂不怨<lb/>
　　　養蠶詞<lb/>
東家西家罷來往晴日深窗風雨響二眠蠶起食葉多<lb/>
陌頭桑樹空枝柯新婦守箔女執筐頭髪不梳一月忙<lb/>
三姑祭後今年好滿簇如雲繭成早檐前繰車急作絲<lb/>
又是夏税相催時<lb/>
　　　射鴨詞<lb/>
射鴨去清江曙射鴨返迴塘晚秋菱葉爛煙雨晴鴨羣<lb/>
<pb n="KR4e0039_WYG_002-11b"/>
未下媒先鳴草翳低遮竹弓彀水冷田空鴨多瘦行舟<lb/>
莫來使鴨驚得食忘猜正相鬬觜唼唼毛褷褷潛機一<lb/>
發那得知<lb/>
　　　伐木詞<lb/>
竹擔挑多兩肩赤礪斧時尋澗邊石老夫氣力秋漸衰<lb/>
易斫喜有枯林枝白雲無人暗空谷逺聲丁丁如啄木<lb/>
暮歸待伴不獨行前途虎多荆棘生長年不曾到城府<lb/>
聞比山中路尤阻<lb/>
<pb n="KR4e0039_WYG_002-12a"/>
　　　打麥詞<lb/>
雉雛髙飛夏風煖行割黄雲隨手斷疎莖短若牛尾垂<lb/>
去冬無雪不相宜場頭負歸日色白穗落連枷聲拍拍<lb/>
呼兒打曬當及晴雨來怕有飛蛾生卧驅烏雀非愛惜<lb/>
明年好收從爾食<lb/>
　　　采茶詞<lb/>
雷過溪山碧雲煖幽叢半吐槍旗短銀釵女兒相應歌<lb/>
筐中摘得誰最多歸來清香猶在手高品先將呈太守<lb/>
<pb n="KR4e0039_WYG_002-12b"/>
竹爐新焙未得嘗籠盛販與湖南商山家不解種禾黍<lb/>
衣食年年在春雨<lb/>
　　　賣花詞<lb/>
綠盆小樹枝枝好花比人家别開早陌頭擔得春風行<lb/>
美人出簾聞叫聲移去莫愁花不活賣與還傳種花訣<lb/>
餘香滿路日暮歸猶有蜂蝶相隨飛買花朱門幾迴改<lb/>
不如擔上花長在<lb/>
　　　洞房曲<lb/>
<pb n="KR4e0039_WYG_002-13a"/>
洞房香吐合昏花月轉勾䦨啼乳鴉今宵有酒留君醉<lb/>
不信娼家勝妾家<lb/>
　　　待月詞<lb/>
漏板敲愁夜驚冷露井桃花溼無影海風吹星銷碧煙<lb/>
羿妃妝遲鏡未懸素鸞不來桂香死雲外紫篁呼夢起<lb/>
瓊樓欲開天半紅徘徊望拜娥池東蘭閨未返燈寒後<lb/>
恰似前宵待郎久<lb/>
　　　惜花歎<lb/>
<pb n="KR4e0039_WYG_002-13b"/>
惜花不是愛花嬌賴得花開伴寂寥樹樹長懸鈴索䕶<lb/>
叢叢頻引轆轤澆幾回欲折花枝嗅心恐花傷復停手<lb/>
毎來花下毎題詩不到花前不持酒準擬看花直盡春<lb/>
春今未盡已愁人纔留片萼依前砌全落千英過别鄰<lb/>
懊惱園中妒花女畵旛不禁狂風雨流水殘香一夜空<lb/>
黄鸝魂斷渾無語縱有星星在蘚衣拾來已覺損光輝<lb/>
只應獨背東窗卧夢裏相隨高下飛<lb/>
　　　照鏡詞<lb/>
<pb n="KR4e0039_WYG_002-14a"/>
君家青銅鏡價重比黄金空持照人面不持照人心<lb/>
　　　田家行<lb/>
草茫茫水汨汨上田蕪下田没中田有禾穗不長狼籍<lb/>
只供鳬鴈糧雨中摘歸半生溼新婦舂炊兒夜泣<lb/>
　　　憶逺曲<lb/>
揚子津頭風色起郎帆一開三百里江橋水栅多酒壚<lb/>
女兒解歌山鷓鴣武昌西上巴陵道聞郎處處經過好<lb/>
櫻桃熟時郎不歸客中誰為縫春衣陌頭空問琵琶卜<lb/>
<pb n="KR4e0039_WYG_002-14b"/>
欲歸不歸在郎足郎心重利輕風波在家日少行路多<lb/>
妾今能使烏頭白不能使郎休作客<lb/>
　　　金井怨<lb/>
照水羞見影汲水嫌手冷閒立梧桐隂烏啼秋夜永<lb/>
　　　送客曲<lb/>
送客車在門勸客杯在手明日長安花今夜宜城酒願<lb/>
客飲此勿復辭我無黄金為客夀人生無處無弟兄鄉<lb/>
里刺促誰知名賣書買得百金劒有身須向闗山行馬<lb/>
<pb n="KR4e0039_WYG_002-15a"/>
四蹄車兩轂行人欲發休躑躅嘐嘐雞鳴赤日旭<lb/>
　　　里巫行<lb/>
里人有病不飲藥神君一來疫鬼却走迎老巫夜降神<lb/>
白羊赤鯉縱横陳男女殷勤案前拜家貧無殽神勿怪<lb/>
老巫擊鼓舞且歌紙錢索索隂風多巫言汝夀當止此<lb/>
神念汝䖍賖汝死送神上馬巫出門家人登屋啼招魂<lb/>
　　　主客行<lb/>
主人楚歌客楚舞落日黄雲鴈聲苦笑拂腰間寳劒光<lb/>
<pb n="KR4e0039_WYG_002-15b"/>
美人滿堂色如土大兒北海人中奇小兒能讀曹娥碑<lb/>
相逢且莫歎貧賤但願有酒無别離君不見平原墓上<lb/>
生秋草國士無窮道傍老<lb/>
　　　春夜詞<lb/>
杏煙溼鬢鞦韆下銀蠟光寒曲屏畫數漏閒過毎睡時<lb/>
月明微見墮游絲欲歸自踏娉婷影風動玉釵花亦冷<lb/>
屋貯嬌愁鎖幔紗青絲嘶騎醉誰家管絃不動空臺榭<lb/>
夢與烏衣語中夜<lb/>
<pb n="KR4e0039_WYG_002-16a"/>
　　　新絃曲<lb/>
舊絃解新絃張氷絲牽愁六尺長寛急頻從指邊聽金<lb/>
鴈參差移不定新絃響髙調易促不如舊絃彈已熟憐<lb/>
新厭舊妾恨深為君試奏白頭吟他日愁如舊絃棄泣<lb/>
向羅裙帶頭繫<lb/>
　　　竹枝歌<lb/>
蜀山消雪蜀江深郎來妾去鬬歌吟峽中自古多情地<lb/>
楚王神女在山隂<lb/>
<pb n="KR4e0039_WYG_002-16b"/>
　　　其二<lb/>
魚復浦上石纍纍恰似儂心無轉迴船歸莫道上灘惡<lb/>
自牽百丈取郎來<lb/>
　　　其三<lb/>
江水出峽過夔州長流直到海東頭郎行若有思家日<lb/>
應敎江水復西流<lb/>
　　　其四<lb/>
躑躅花紅鵯鵊飛黄牛廟下見郎稀大艑攤錢賣鹽去<lb/>
<pb n="KR4e0039_WYG_002-17a"/>
短釵簪葉負薪歸<lb/>
　　　其五<lb/>
妾愛看花下渚宫郎思沽酒醉臨卭春衣未織機中錦<lb/>
只是長絲那得縫<lb/>
　　　其六<lb/>
楓林樹樹有猿啼若箇聽來不慘悽今夜郎舟宿何處<lb/>
巴東不在定巴西<lb/>
　　　轉應詞<lb/>
<pb n="KR4e0039_WYG_002-17b"/>
雙燕雙燕去歳今年相見往來東舍西家銜得泥中落<lb/>
花花落花落人在暮寒池閣<lb/>
　　　其二<lb/>
疎雨疎雨綠滿蘼蕪洲渚江南相憶故人逺水遙山暮<lb/>
春春暮春暮風急畵船難渡<lb/>
　　　五雜組<lb/>
五雜組駝背韉往復還渡口船不獲已非少年<lb/>
　　　其二<lb/>
<pb n="KR4e0039_WYG_002-18a"/>
五雜組錦繡旗往復還更戍兒不獲已遭亂離<lb/>
　　　五噫歌<hi>弔梁伯鸞墓</hi>
顧瞻亭臯兮噫丘墳有蒿兮噫鬻舂亦勞兮噫危邦可<lb/>
逃兮噫先生何髙兮噫<lb/>
　　　疊韻吳宫詞<lb/>
筵前憐嬋娟醉媚睡翠被精兵驚升城棄避愧墜淚<lb/>
　　　鶴媒歌<lb/>
鶴媒獨歩荒陂水仰望雲間不飛起逺看過鳥下南汀<lb/>
<pb n="KR4e0039_WYG_002-18b"/>
鼓翼相迎似相喜共為羽族生水鄉暫從飲啄無猜防<lb/>
草盾俄開中潛弩弋師歡笑媒矜舞嗟爾髙潔非凡禽<lb/>
胡為徇食移此心受人馴養忘逺舉好陷同類機腸深<lb/>
嗚呼世間幾人號君子得利相傾亦如此<lb/>
　　　牛宫詞<lb/>
豕豢于苙雞棲于塒嗟爾烏犍何所止斯歳聿云暮雨<lb/>
霜以風乃築環堵以為爾宫旣用爾力宜恤爾寒庇處<lb/>
密固我心孔安<lb/>
<pb n="KR4e0039_WYG_002-19a"/>
　　　照田蠶詞<lb/>
東村西村作除夕髙炬千竿照田赤老人笑祝小兒歌<lb/>
願得宜蠶又宜麥明星影亂棲烏驚火光辟寒春已生<lb/>
夜深然罷歸白屋共説豐年真可卜<lb/>
　　琴操<lb/>
　　　風樹操<hi>予自傷早失恃怙而作</hi>
朝風之飄飄兮維樹之搖搖兮吾思親之翹翹兮夕風<lb/>
之烈烈兮維樹之揭揭兮吾思親之惙惙兮樹之有風<lb/>
<pb n="KR4e0039_WYG_002-19b"/>
猶可息兮吾之無親終不可復得兮<lb/>
　　　之荆操<hi>予思泰伯之德而作</hi>
粤我有土岐山之下孰是營之維我考祖今我于邁自<lb/>
岐徂荆豈不懷歸念我弟兄民勿我思我斯安只國已<lb/>
有後先君季子<lb/>
　　　登丘操<hi>登青丘有懷而作</hi>
驅車兮與馬蹇君行兮胡為乎在中野登彼兮崇丘下<lb/>
茫茫兮九州思君子兮不得與駕以遊山有出雲兮木<lb/>
<pb n="KR4e0039_WYG_002-20a"/>
亦有柯我將歸兮憂之如何<lb/>
　　　望歸操<hi>哀周復子死於虎而作</hi>
兒旦而出于山之麓兮兒夕不歸在虎之腹兮我往無<lb/>
所榛蒙籠被谷兮嗟爾耽耽弗食我豕犢兮穴亦有子<lb/>
胡寧使我獨兮<lb/>
　　辭<lb/>
　　　望虞山辭<lb/>
虞山峩峩兮出雲油油胡斂其施兮弗雨九州下有蛟<lb/>
<pb n="KR4e0039_WYG_002-20b"/>
龍兮海波横流誰使子來兮從伯氏以遊朝于隮兮望<lb/>
岐周國有祀兮又何求唐虞逝兮道阻修慚德興兮干<lb/>
戈日休我思夫人兮心焉孔憂<lb/>
　　　放鶴辭<hi>登支遁放鶴亭而作</hi>
放鶴去當髙飛啄莫爭雞鶩食遊莫近虞羅機雲山海<lb/>
嶠堪來往明月千秋待爾歸<lb/>
　　　弔伍子胥辭<lb/>
覽勾吳之故墟兮灌莽鬱其蘢蔥館娃廢而為沼兮巋<lb/>
<pb n="KR4e0039_WYG_002-21a"/>
伍胥之遺宫奚千祀而勿毁兮繄若人之死忠昔窮逋<lb/>
而渡江兮奮孤跡於羈旅旣入郢而雪恥兮又棲越而<lb/>
攘侮使彼吳之强大兮非夫子而孰為何夫差之自喜<lb/>
兮遽忽戒而荒娭陳昌言之悃欵兮實不忍視國之阽<lb/>
危衆以子為叵信兮肆讒辭之詆欺夫豈不能全身逺<lb/>
適以自庇兮顧先王之舊德卒待隕而何言兮恨終不<lb/>
能悟君之嬖惑載鴟夷兮浮游魂惸惸兮在中流江神<lb/>
念子兮哀憤鼔洪濤於髙秋嗟君子之出輔兮孰不願<lb/>
<pb n="KR4e0039_WYG_002-21b"/>
為伊臯使言從而志行兮致雍熙之陶陶何齟齬而多<lb/>
患兮惟重華之不可以屢遭鄂侯諍而就醢兮龍逢諫<lb/>
而見屠蓋自古而有之兮匪夫子獨罹乎此辜身雖殁<lb/>
而義安兮又舍是將焉適彼循黙而茍容兮寧獲免乎<lb/>
泚額想子猶念夫故都兮或乗雲而來歸顧荆棘之多<lb/>
露兮應攬涕而歔欷余亦何為而感慨兮懼直道之墜<lb/>
也聊陳詞而表烈兮亦邦人之志也<lb/>
　　三言<lb/>
<pb n="KR4e0039_WYG_002-22a"/>
　　　梧桐園<lb/>
桐花香桐葉冷生宫園覆宫井雨滴夜風驚秋鳯不來<lb/>
君王愁<lb/>
　　三四言<lb/>
　　　王伯敬歌<lb/>
舟初維琴始薦驛亭邊夜相見歌宛轉情綢繆解環珮<lb/>
彈箜篌歌易䦨情難歇江波寒墮明月綠壺再傾芳音<lb/>
欲違譬彼林鳥逢晨各飛羅衣沾霜城烏忽起明日相<lb/>
<pb n="KR4e0039_WYG_002-22b"/>
思孤棹千里<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻二<lb/>
</p>
<p>
</p>
  </div>
<div>
<head>大全集巻三</head> <lb/>
    <p>
<pb n="KR4e0039_WYG_003-1a"/>
欽定四庫全書<lb/>
　大全集巻三<lb/>
　　　　　　　　　　　　　明　髙啓　撰<lb/>
　　五言古詩<lb/>
　　　擬古<hi>十二首</hi>
纂纂牆下李芃芃陂中麥浩浩望逺塗悠悠思行客客<lb/>
行歳已盈紆鬱傷我情始知失羣鴻不若求友鸎登山<lb/>
知天髙臨流識川阻不遣懷同心那知别離苦别離不<lb/>
<pb n="KR4e0039_WYG_003-1b"/>
可久寂寞不可守自傷紅顔子相思成皓首朝日如不<lb/>
晚行人㑹當返<lb/>
　　　其二<lb/>
嵯峨雲間樓俯視層城隂綺戸相洞開清飇拂羅襟上<lb/>
有離居婦哀歌撫弦琴不知中怨誰掩抑一何深初為<lb/>
郢中唱再奏邯鄲吟不惜努力歌寫作絶代音風吹落<lb/>
君耳萬里知愁心曲盡思寂寥青天日西沈安得化彩<lb/>
鳯飛去巫山岑<lb/>
<pb n="KR4e0039_WYG_003-2a"/>
　　　其三<lb/>
出郭見丘墓纍纍滿山阿四海能幾人逝者何其多封<lb/>
樹日蕭條狐狸走蓬科英靈無人弔牧兒暮來歌浮華<lb/>
一世中倐若飛鳥過生時不肯飲死没將如何<lb/>
　　　其四<lb/>
離離白雲翔悠悠清川逝天地如傳郵閲人以為世良<lb/>
時難再得游樂咸陽中咸陽名都㑹衣冠集王公南山<lb/>
對魏闕嘉樹何蘢蔥九衢十二城逶迆迥相通衛霍開<lb/>
<pb n="KR4e0039_WYG_003-2b"/>
上第車馬爭春風娛意勿自惜當至百年終<lb/>
　　　其五<lb/>
東井不可飲威弧孰能張虛名竟何用千古同悲傷與<lb/>
君初結歡金石比中腸恩情忽乖分相望阻川梁閨門<lb/>
尚難越况彼道路長不如雲中鴈迴飛自隨陽<lb/>
　　　其六<lb/>
促織何嘖嘖空庭寒露白蘭蕙辭故芳高梧銷華澤閨<lb/>
中覽物變感歎當此夕引領望逺人天河西南隔舟行<lb/>
<pb n="KR4e0039_WYG_003-3a"/>
詎離水針運恒依石君雖有棄捐妾心誓無易<lb/>
　　　其七<lb/>
置酒北堂上歡言宴嘉賔嘉賔復為誰相過盡朱輪中<lb/>
庖炙肥牛登俎悉異珍左右燕趙姝羅綺驕上春清謳<lb/>
雜哀吹響激迴高旻主勸客復酬中抱各以伸盛年易<lb/>
傾謝為樂願及辰請看舊同遊半作泉下人無為苦刺<lb/>
促長憂賤與貧<lb/>
　　　其八<lb/>
<pb n="KR4e0039_WYG_003-3b"/>
美人一相見遺我白玉環上有雙雕龍游戲在雲間持<lb/>
此感深意佩結無時閒玉以比貞潔環以明不絶雲龍<lb/>
永相從誰能使離别<lb/>
　　　其九<lb/>
秋至衆芳歇芙蓉獨鮮妍朱華照綠水日暮凉風前采<lb/>
折難逺贈相看自嬋娟孤艶豈足賞後彫良可憐<lb/>
　　　其十<lb/>
明星爛東方北斗亦已旋獨宿悲夜徂空牀藉蘭荃雞<lb/>
<pb n="KR4e0039_WYG_003-4a"/>
鳴整環珮思奉君子筵君子行未歸新妝為誰妍意疎<lb/>
覺去遙咫尺越與燕含情乏彤管何以寫中悁君如綆<lb/>
上瓶妾若井底泉不垂汲引惠澄瑩徒終年<lb/>
　　　其十一<lb/>
人生一漚水所欲乃無涯志意苦未畢容華忽然衰天<lb/>
地有終壞誰能待其期聊為一日歡勿作千載悲神仙<lb/>
俱好飲得醉復何疑<lb/>
　　　其十二<lb/>
<pb n="KR4e0039_WYG_003-4b"/>
黄鳥鳴春陽流芳滿西園攀條日已暮悵惋不能言禦<lb/>
寒必重裘渉道須雙轅離居非君子何以解憂煩煩憂<lb/>
日已積佳期日已失思君如蓬萊可望不可即區區儻<lb/>
見察憔悴甘自畢<lb/>
　　　寓感<hi>二十首</hi>
天旋海水運日月馳奔輝不知此往來伊誰斡其機諒<lb/>
由任元氣推遷不能違人生處宇内行止無定依唯當<lb/>
乗大化逍遙隨所歸<lb/>
<pb n="KR4e0039_WYG_003-5a"/>
　　　其二<lb/>
雞鳴一警旦陽烏已東昇羣動紛自起各欲赴其生饑<lb/>
蠖土中出棲禽林外驚蒼蠅一何微翾薨亦飛鳴人生<lb/>
信多故安得免營營<lb/>
　　　其三<lb/>
盛衰迭乗運天道果誰親自古爭中原白骨遍荆榛乾<lb/>
坤動殺機流禍及蒸民生聚亦已艱一朝忽胥淪陽和<lb/>
旣代序嚴霜變肅晨大運有自然彼蒼非不仁咄咄堪<lb/>
<pb n="KR4e0039_WYG_003-5b"/>
歎嗟滄溟亦沙塵<lb/>
　　　其四<lb/>
美女生貧家光艶人未識遠聘入楚宫揚蛾欲傾國朝<lb/>
遊瓊臺上夕侍金輿側奉歡擬千齡秋風失顔色銜恩<lb/>
歸永巷貞意徒寂黙高高天上星墮作水底石人事盡<lb/>
如斯推移歎何極<lb/>
　　　其五<lb/>
叢蘭生路隅馥馥有奇香路隅多行人采掇成摧傷深<lb/>
<pb n="KR4e0039_WYG_003-6a"/>
林雖幽獨秋至靄餘芳托根在得所君子蹈其常<lb/>
　　　其六<lb/>
蚩蚩此羣氓幾人出其儔誰云抱智慮乃足資勞憂晨<lb/>
秣思遠騁宵披務窮搜懷古復慨今百念紛相投膠擾<lb/>
得䘮間若與方寸仇安知廣成子冥卧崑崙丘無營亦<lb/>
無想八表獨神遊<lb/>
　　　其七<lb/>
大道本夷直末路生險巇杯酒出肺肝須㬰起相疑田<lb/>
<pb n="KR4e0039_WYG_003-6b"/>
蚡排竇嬰趙高誣李斯傾擠不少假權寵實菑基鑿井<lb/>
當得泉種桑㑹成絲禍福皆自致天道信難欺出亡無<lb/>
所舍千載使人悲<lb/>
　　　其八<lb/>
志士徇功業貪夫詫輕肥亦有逃羣子矯矯與時違彼<lb/>
此更共笑不知誰是非達人體自然出處兩忘機浮雲<lb/>
遊天表舒巻有餘輝<lb/>
　　　其九<lb/>
<pb n="KR4e0039_WYG_003-7a"/>
攬轡登太行遙望洛北州崤圅正西峙黄河復東流百<lb/>
城無遺堵雲煙莽相繆朝作冠蓋塲暮為狐兔丘昔人<lb/>
爭此地干戈迭相讐當其得意時連陌擁鳴騶百年奄<lb/>
忽盡魂魄空來游曷見采芝叟冥栖無所求<lb/>
　　　其十<lb/>
桃李初不語鳯凰豈長喧末俗矜辯議窮口禍之源所<lb/>
以國武子殺身由盡言妙哉無為訓黙黙道斯存<lb/>
　　　其十一<lb/>
<pb n="KR4e0039_WYG_003-7b"/>
人言異草木不若松柏夀欲於百年間辛苦圖不朽形<lb/>
質天所畀名姓吾自取形名兩未立悲我竟何有不能<lb/>
知我先奚暇恤我後遺臭與流芳冥然付杯酒<lb/>
　　　其十二<lb/>
裋褐乗蓽輅狐裘駕文車西門與北宫窮達一何殊彼<lb/>
達矜已智此窮媿身愚東郭發至言兩惑各以袪厚薄<lb/>
有定命巧拙果誰歟歸卧掩蓬室道存何所吁<lb/>
　　　其十三<lb/>
<pb n="KR4e0039_WYG_003-8a"/>
駑馬放田野志本在豐草偶遇執䇿人驅上千里道顧<lb/>
非乘黄姿豈足辱君皁負重力不任哀鳴望穹昊奈何<lb/>
相逢者猶羡羈絡好<lb/>
　　　其十四<lb/>
頹陽在川上𤣥蟬夕鳴悲嫋嫋風起波翻翻葉辭枝曠<lb/>
望天宇内泬寥此何時朱火已盈謝清商屆其期覽鏡<lb/>
忽自嗟綠鬢生素絲萬物有榮悴造化豈吾私<lb/>
　　　其十五<lb/>
<pb n="KR4e0039_WYG_003-8b"/>
躑躅逺遊子驅車上高山高山多隴坂悲哉路何艱其<lb/>
顛摩蒼穹欲上不可攀日暮牛力疲前征未能閒雙輪<lb/>
忽中摧一墮深谷間引領望黄鵠失路何當還<lb/>
　　　其十六<lb/>
蜀琴有奇紋本是枯桐枝一彈舞鸞鶴再彈下靈祗曾<lb/>
持薦黄帝雲中奏咸池棄置久不調流塵被朱絲終焉<lb/>
含妙響未始有成虧<lb/>
　　　其十七<lb/>
<pb n="KR4e0039_WYG_003-9a"/>
達人貴全生外物等秋草顧此七尺軀即為萬金寳昧<lb/>
者營所嗜棄捐不待老豈無室中資他人是來保何如<lb/>
餌金液長令鬢顔好<lb/>
　　　其十八<lb/>
千秋取丞相一語悟君衷長孺多讜言白頭擯居東人<lb/>
命有通塞主聽無違從失如魚去波得若雲遇龍會合<lb/>
感冥相佳期諒難逢卞生未聞道無事涕沾胷<lb/>
　　　其十九<lb/>
<pb n="KR4e0039_WYG_003-9b"/>
南山多浮雲北山有髙樹因風暫來依風回復飛去兄<lb/>
弟滿四海幾人此相遇握手交百歡分襟滋千慮蹤跡<lb/>
不可常無為嗟去住<lb/>
　　　其二十<lb/>
鴻鵠横四海鷦鷯戀蓬榛長松凌風煙小草亦自春各<lb/>
稟造化育逍遙適其真無將赫赫者下比棲棲人<lb/>
　　　詠隱逸<hi>十六首</hi>
　　　向長<lb/>
<pb n="KR4e0039_WYG_003-10a"/>
子平謝累辟雅志在隱居家貧或有饋取足反其餘讀<lb/>
易深自悟謂賤貴不如敕言嫁娶畢家事無闗余同好<lb/>
有禽生肆意相與娛茫茫五嶽去孰得回其車<lb/>
　　　周黨<lb/>
世祖初厭武開觀在東都使者遍巖藪旌帛召賢儒伯<lb/>
况亦暫起綃頭詣尚書引見伏自陳始願不敢渝周興<lb/>
有恥食堯禪或羞汙士固有本志聖主焉能拘范生乃<lb/>
見毁咄爾何其愚<lb/>
<pb n="KR4e0039_WYG_003-10b"/>
　　　王霸<lb/>
儒仲有清節始一應徵命造廷抗髙辭不肯臣萬乗歸<lb/>
來自耕野蓬藋掩門逕翩翩故人子相過容服盛一念<lb/>
兒曹羞客去卧如病賴有賢婦言不失初守正嘉遯遂<lb/>
終身清輝兩相暎<lb/>
　　　梁鴻<lb/>
伯鸞古賢人乃在杵臼間夫婦共守志逃名入深山凄<lb/>
凉五噫歌東出過帝闗齊魯復荆吳長往遂不還為傭<lb/>
<pb n="KR4e0039_WYG_003-11a"/>
豈無勞顧已少外患終葬烈士旁高風邈誰攀<lb/>
　　　法真<lb/>
高卿闗西儒好學賤榮祿閉門不交世弟子相誦讀太<lb/>
守者何人欲以吏見錄誓在南山南胡肯勞案牘連徵<lb/>
終不就皦皦離垢俗郭子有頌詞𤣥德久愈暴<lb/>
　　　韓休<lb/>
伯休始賣藥志將晦當時如何不二名乃為女子知𤣥<lb/>
纁强見聘使至焉得辭凌晨自先發不駕安車馳亭長<lb/>
<pb n="KR4e0039_WYG_003-11b"/>
逺迎候未識徵君誰修道奪其牛解與不復疑中途遂<lb/>
長遁蹤跡竟莫追乃知超雲驥塵轡何由羈<lb/>
　　　陳留老父<lb/>
漢衰黨獄起朝柄在刑餘皇皇外黄令去官返鄉閭班<lb/>
草逢故人涕泣語路隅邦危德無援忠良恐遭誅有叟<lb/>
過其旁植杖為踟蹰睠之歎且言何悲二大夫鸞鳯不<lb/>
隱羽安能免罝罦欲問不肯顧飄然邁長途賢哉此老<lb/>
翁嗟嗟乃誰歟<lb/>
<pb n="KR4e0039_WYG_003-12a"/>
　　　龎公<lb/>
南陽有龍鳯乗時各飛翻鴻鵠獨深棲不肯居籠樊皤<lb/>
皤隴上耕逺辱刺史軒豈不念子孫遺安乃名言采藥<lb/>
不復返亭亭空鹿門<lb/>
　　　漢濵老父<lb/>
漢濵有老翁初不語鄉里天子雲夢㳺盼望臨沔水居<lb/>
人悉縱觀翁獨耕不已郎官下道問答言野人耳借問<lb/>
世立君豈將使為理奈何從㳺佚勞人奉諸已尚忍令<lb/>
<pb n="KR4e0039_WYG_003-12b"/>
人觀吾實為子恥忽如驚鴻鶱孰能躡其軌名姓且莫<lb/>
知超哉隱君子<lb/>
　　　王績<lb/>
無功始亦仕季代遘亂屯投劾乃徑歸不作嬰網鱗結<lb/>
廬河渚北喜與瘖士鄰相逢雖多言不若無語真種黍<lb/>
飬鳬雁逍遥度秋春乗牛過酒家留連或經旬嗜飲豈<lb/>
沉湎醉鄉可逃身北門與樂署暫屈誠此因賢哉焦史<lb/>
妻相饋不厭勤酣歌自遺世嵇阮其能倫<lb/>
<pb n="KR4e0039_WYG_003-13a"/>
　　　朱桃椎<lb/>
祭酒絶俗者曳索復披裘自匿林莽間不入成都㳺織<lb/>
屩易米茗於人又何求偲偲高長史延見禮甚修瞪視<lb/>
雖不言黙教意已周欲使如曹參無事治一州忽去返<lb/>
山谷避寢安可留<lb/>
　　　武攸緒<lb/>
孽后移寶鼎同姓咸析珪獨去謝親寵龍門事冥棲澹<lb/>
泊如素嘗衣褐復茹藜賜器不肯御牀頭委塵泥族人<lb/>
<pb n="KR4e0039_WYG_003-13b"/>
豈不華回首已粉虀苟榮禍必集達識乃弗迷蟬蛻衆<lb/>
濁中名與嵩高齊<lb/>
　　　盧鴻<lb/>
顥然守泰一高卧在幽壌開元始求治賢哲勞夢想詔<lb/>
書赴巖扃宸意勤挹仰入京遽還山敦得縻以鞅天子<lb/>
遂其高營室致安飬爵祿不可加貪士應泚顙<lb/>
　　　秦系<lb/>
公緒避時亂不駕戎府車南安大松間卜築聊可居穴<lb/>
<pb n="KR4e0039_WYG_003-14a"/>
石為巨硯坐衍老氏書刺史致羊酒嵗時造其廬不拒<lb/>
亦不謝偃息毎自如懷道誠可稱工詩乃其餘<lb/>
　　　陸龜䝉<lb/>
魯望好任散心與太古期俗夫晨叩門不肯一見之下<lb/>
田與江通終嵗恒苦饑茠刺不告勞常師禹胼胝酒酣<lb/>
發長歌猶有憤亂悲寜不念枯槁行哉豈其時<lb/>
　　　張志和<lb/>
超超𤣥真子游浪煙水中敝舟以為家來往無定蹤自<lb/>
<pb n="KR4e0039_WYG_003-14b"/>
言處太虛四海長相從奴婢兩夫婦耕織粗可供天子<lb/>
不得見丹青繪其容漁歌復識聞山水邈其重<lb/>
　　　吳越紀遊<hi>十五首</hi>
　　　始發南門晚行道中<lb/>
歳暮寒亦行征人有常期辭我家鄉樂適彼道路危酒<lb/>
闌别賔親驅車出郊岐我馬力未痡已越山與陂回頭<lb/>
望高城落日雲樹滋遭亂旣少安謀生復多饑途逢往<lb/>
來人孰不為此驅逺遊亦吾志去矣何勞悲<lb/>
<pb n="KR4e0039_WYG_003-15a"/>
　　　渡浙江宿西興民家<lb/>
挂帆無天風到岸日已夕捨舟理輕裝欲問古鎮驛渢<lb/>
渢灘聲迴莽莽山氣積僕夫夜畏虎告我勿逺適望林<lb/>
投人家炊黍旋敲石寒眠多虚警我體若畏席誰云别<lb/>
家遙數日已在客今宵始驚歎東西大江隔<lb/>
　　　早過蕭山歴白鶴柯亭諸郵<lb/>
客起何太早村荒絶雞鳴况時江雨晦不得見啓明凌<lb/>
兢度髙闗山空縣無城隔林聞人呼已有先我行側身<lb/>
<pb n="KR4e0039_WYG_003-15b"/>
避徑滑聚足防厓傾衣寒復多風<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>
                    <graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>逺水聲千峰霧<lb/>
中過不識狀與名嵐開見前郵始覺歴數程越禽啼楓<lb/>
篁冷日傍午晴煙生沙墟寂葉落澗寺清登臨亦可悦<lb/>
但恨時非平<lb/>
　　　次錢清江謁劉寵廟<lb/>
亭亭樹間祠落日小江口停舟拜孤像開慢蒼鼠走憶<lb/>
公治邦時德感山谷叟臨行謝其饋清風在兹久我方<lb/>
東征急不得奠杯酒惆悵出煙扉殘邨夜聞狗<lb/>
<pb n="KR4e0039_WYG_003-16a"/>
　　　登蓬萊閣望雲門秦望諸山<lb/>
旅思曠然釋置身蒼林杪羣山為誰來歴歴㪚清曉竒<lb/>
姿脱霧雨奮首爭欲矯氣通海煙長色帶州郭小曲疑<lb/>
藏啼猿横恐截歸鳥流暉互蕩激下有湖壑繞佳處未<lb/>
遍經一覽心頗了秦皇遺跡泯晉士流風杳願探金匱<lb/>
篇振袂翔塵表<lb/>
　　　聞長槍兵至出越城夜投龕山<lb/>
列藩遏戎亂駐鉞實此州如何殺大將王師自相讎我<lb/>
<pb n="KR4e0039_WYG_003-16b"/>
來亂始定城郭氣尚愁又聞有鄰兵倉卒豈敢留促還<lb/>
出西門天寒絶行輈古戍暗雨雪旌旗暮悠悠野屋閉<lb/>
不守澤田棄誰收居人且奔逃游子安得休逶迤蒼山<lb/>
去泱漭𤣥雲浮人虎爭夜行風榛嘯巖幽我徒戒相親<lb/>
一失未易求饑拾谷口栗寒燒澗中槱神迷路多迂再<lb/>
宿達海陬雖嘗登頓勞幸免迫辱憂聖尼畏於匡嗟我<lb/>
敢有尤但慙去越早不遂名山遊<lb/>
　　　夜抵江上候船至曉始行<lb/>
<pb n="KR4e0039_WYG_003-17a"/>
夜辭西陵館霜谷猿叫歇津卒未具舟天險不可越漁<lb/>
商雜候渡寒立沙上月蒼煙隱遙汀益覺潮漲闊開橈<lb/>
㪚驚鳬海色曙初發曨曨前山來稍稍後嶺没中流聞<lb/>
鼓角隔岸見城闕客路得竒觀臨風悶俱豁<lb/>
　　　登鳯凰山尋故宫遺跡<lb/>
兹山勢將飛宫殿壓其上江潮正東來朝夕似奔嚮當<lb/>
時結搆意欲敵汴都壯我來百年後紫氣愁不王烏啼<lb/>
壁門空落葉滿隂障風悲度遺樂樹古羅嚴仗行人悼<lb/>
<pb n="KR4e0039_WYG_003-17b"/>
降王故老怨奸相蒼天何悠悠未得問興䘮世運今復<lb/>
衰凄凉一回望<lb/>
　　　宿湯氏江樓夜起觀潮<lb/>
舟師夜驚呼隔浦亂燈集潮聲若萬騎怒奪海門入初<lb/>
來聽猶逺忽過顧無及震搖高山動噴灑明月溼霜風<lb/>
助翻江蛟龍苦難蟄應知隂陽氣來往此呼吸登樓覺<lb/>
神壯憑險方迥立何處望靈旗煙中去波急<lb/>
　　　過奉口戰場<lb/>
<pb n="KR4e0039_WYG_003-18a"/>
路迴荒山開如出古塞門驚沙四邊起寒日慘欲昏上<lb/>
有饑鳶聲下有枯蓬根白骨横馬前貴賤寧復論不知<lb/>
將軍誰此地昔戰奔我欲問路人前行盡空邨登髙望<lb/>
廢壘鬼結愁雲屯當時十萬師覆没能幾存應有獨老<lb/>
翁來此哭子孫年來未休兵强弱事并吞功名竟誰成<lb/>
殺人遍乾坤媿無拯亂術佇立空傷魂<lb/>
　　　泊德清縣前望金鵞玉麈二峰<lb/>
歸逺行不緩頗失眺山水獨憐兹峰秀欲去舟且檥層<lb/>
<pb n="KR4e0039_WYG_003-18b"/>
巒迴長谿日落蒼霧起寒城動遙炊晚渡罷孤市豈唯<lb/>
地景幽况乃民俗美牛羊㪚樹下曖曖舊墟里田腴收<lb/>
穫富縣靜爭訟止畏途遇樂境我意方一喜嘯歌逐漁<lb/>
翁暫宿浦煙裏篠疎風翛翛月偃波瀰瀰旅顔在塵中<lb/>
逢人固多恥安得託此居長年息行李<lb/>
　　　舟次敢山阻風累日登近岸荒岡僧舍<lb/>
高岸鳴枯桑湖隂北風厲寒濤洶我前幾日不得濟孤<lb/>
舟恐漂蕩石根暮牢繫憂來厭閒卧近寺聊獨詣雀饑<lb/>
<pb n="KR4e0039_WYG_003-19a"/>
殘林空人倦危磴細年荒無居僧樹死石門閉神傷却<lb/>
欲返微霰灑征袂窮冬已崢嶸故國尚迢遞仰看浮雲<lb/>
馳東路阻歸計長歎復何言吾生信多滯<lb/>
　　　過硤石<lb/>
硤石頗竒壯長河出連山絶壁兩岸開行舟過其間髙<lb/>
處誰解登隂藤裊難攀旁垂雨痕古仰露天光慳不知<lb/>
真宰意隨地設險艱一夫據蜀閣二世憑秦闗賴此非<lb/>
要區爭奪得少閒徘徊佇望久日暮飛雲還<lb/>
<pb n="KR4e0039_WYG_003-19b"/>
　　　謁雙廟<lb/>
維昔天寳末君王寵奸虜雄邊委强兵遺患同養虎叛<lb/>
聞遽西幸骨肉棄榛莽河北二十州義士誰禦侮兩公<lb/>
起誓衆慟哭告𤣥祖横身遏其衝江淮保安土孤城無<lb/>
全堞百戰霜月苦力窮援不來囓齒罵益怒殘兵日饑<lb/>
疲秋風仆旗鼔男兒不生降一死冠今古故鄉有遺廟<lb/>
俗祭巫屢舞丹青網塵中爽氣猶可覩嗟今屬䘮亂戎<lb/>
馬正旁午臨危肯捐軀如公未多數獨立為悲傷斜陽<lb/>
<pb n="KR4e0039_WYG_003-20a"/>
下寒楚<lb/>
　　　登海昌城樓望海<lb/>
百川浩皆東元氣流不息混茫自太古於此見容德積<lb/>
隂漲𤣥濤萬里失空色鴻鵠去不窮魚龍變莫測朝登<lb/>
兹樓望動盪豁胷臆始知滄溟大外絡九州域日出水<lb/>
底宫煙生島中國寛疑浸天爛怒欲吹地昃常時烈風<lb/>
興海若不受職長堤此宵潰頻勞負薪塞况今艱危際<lb/>
民苦在墊溺有地不可居澒洞風塵黑安得擊水遊圖<lb/>
<pb n="KR4e0039_WYG_003-20b"/>
南附鵬翼<lb/>
　　　春日懷十友詩<lb/>
　　　余司馬堯臣<lb/>
列㦸衛嚴闗應無休沐暇羣英罷追遊餘香掩空榭飛<lb/>
花北郭晚華月南園夜清景不能同蹉跎恐年謝<lb/>
　　　張校理羽<lb/>
端居養恬素獨詠聖人篇夕景臨池酌春寒掩閣眠芳<lb/>
藥初翻雨新篠稍披煙累日虧幽訪慙余塵務牽<lb/>
<pb n="KR4e0039_WYG_003-21a"/>
　　　楊署令基<lb/>
詞苑擅髙歩早嵗許追隨屢枉瑤華句長依瓊樹姿齋<lb/>
居積冲抱園賞過芳時暫闕今朝㑹勞人耿耿思<lb/>
　　　王隱君行<lb/>
共此一里居誰令阻良覿惆悵歩芳園山櫻還獨摘風<lb/>
含駐花意雨散流池跡尊酒不來同兹晨端可惜<lb/>
　　　吕道士敏<lb/>
同謂在塵境獨能依道門園齋坐永日庭綠靄初繁觀<lb/>
<pb n="KR4e0039_WYG_003-21b"/>
妙夙有契悟靜自無煩晨䇿思頻往聆君超世言<lb/>
　　　宋軍咨克<lb/>
看花西澗寺憶子昔同行蘭入華觴氣波汎綠琴聲兹<lb/>
歡隨節逝離恨坐相嬰安得重聨騎射雉出東城<lb/>
　　　徐記室賁<lb/>
晨興理櫛罷禽聲悦清旭雨餘嘉樹新色暎春塘綠閲<lb/>
景感幽悰歩隂思往躅攜手此逍遙須君慰心曲<lb/>
　　　陳孝亷則<lb/>
<pb n="KR4e0039_WYG_003-22a"/>
徂春易為感復此棲孤寂鶯啼逺林雨悵望鄉園隔客<lb/>
舍換衣晨僧齋聽鐘夕知君思正紛雜英共如積<lb/>
　　　僧道衍<lb/>
楞伽曾往問緣澗冐嵐深殘雪寒山暮幽扉閉竹林欲<lb/>
寄棲禪跡尚違捐俗心别後空遙念迢迢雙樹隂<lb/>
　　　王徵士彞<lb/>
逺客歎留滯對雨卧閒房江上歸舟阻蘼蕪春自芳微<lb/>
疴偶見侵勝賞坐成妨斯章亦何取持擬釋離腸<lb/>
<pb n="KR4e0039_WYG_003-22b"/>
　　　秋懷<hi>十首</hi>
少時志氣壯不識秋氣悲呼儔射鳴鴈深鶩東山陂中<lb/>
年漸多懷惻惻當此時登髙望原陸不見車馬馳思我<lb/>
平生歡髙墳鬱纍纍世人非羡門誰能久華滋惟有盈<lb/>
觴酒可以持自怡<lb/>
　　　其二<lb/>
明月出逺林流輝鑒牀幃促促草下蟲催我索故衣起<lb/>
歎秋夜長欲取鳴琴揮掩抑不成弄中心復乖違有懷<lb/>
<pb n="KR4e0039_WYG_003-23a"/>
難自宣勿謂知音稀<lb/>
　　　其三<lb/>
搴荷荷已老采蘭蘭亦摧無由翫芳物悵望江之隈木<lb/>
落山更空猿聲有餘哀所思去我逺佳期邈悠哉被垢<lb/>
尚可澣抹漆猶難開我愁亦可念當秋鬱難裁棄置勿<lb/>
歎息多愁損顔衰<lb/>
　　　其四<lb/>
志士憂歳晚羈人感秋早騷騷鬢絲垂索索枯葉槁誰<lb/>
<pb n="KR4e0039_WYG_003-23b"/>
言衆芳歇時菊正鮮好日暮餐其英聊開我懷抱貧賤<lb/>
難久居欲去恐違道時命恐未通徜徉以終老<lb/>
　　　其五<lb/>
秋風夜颼颼秋色日瀟灑歡人亦心驚况乃居愁者塊<lb/>
處厭空宇命駕聊適野征鴻暮相呼牛羊亦同下我居<lb/>
久離羣憂襟向誰冩<lb/>
　　　其六<lb/>
凉風動幽幔髙堂夜空虚明燈無與語聊讀古人書古<lb/>
<pb n="KR4e0039_WYG_003-24a"/>
人亦何人使我不得如棄巻輒還卧終宵自欷歔<lb/>
　　　其七<lb/>
鳴蟲入我戶落葉覆我井何無四方志戀此一室靜問<lb/>
途欲晨征畏踐霜露泠濁醪幸方熟夕飲燭可炳勿憂<lb/>
去日多但願來日永不知苦驅馳孰若長酩酊<lb/>
　　　其八<lb/>
弱齡弄篇翰出門結羣賢俛仰幾何時已有好新年歡<lb/>
晤雖常逢憂患亦屢牽世故逐人老髪鬢能久𤣥沉思<lb/>
<pb n="KR4e0039_WYG_003-24b"/>
復何為省我旣往愆問道行已歇中途曷歸旋<lb/>
　　　其九<lb/>
朝遊荒岡陲暮行空潭側我非楚大夫何有憔悴色良<lb/>
辰思逺騁周道廣且直我馬力不前回駕任偃息踟蹰<lb/>
阻修程日夕睇西北苟安非予志所懼時未識<lb/>
　　　其十<lb/>
弭棹望江涘日落青楓林驚波駛且廣蕩漾浮雲隂靡<lb/>
靡臯蘭衰嗈嗈渚鴻吟顧此凛節謝憂來忽傷心宋子<lb/>
<pb n="KR4e0039_WYG_003-25a"/>
悲已多潘生歎彌深自古有此愁誰云獨吾今<lb/>
　　　出郊抵東屯<lb/>
故鄉一區田自我先人遺頼此容我懶不耕坐待炊霜<lb/>
露被寒野屬當斂穫時言來徵薄入稅駕宿東陂今年<lb/>
雖未豐亦足療我饑萬鍾知難稱保此復何辭<lb/>
　　　其二<lb/>
喌喌雞登場秋稼稍狼藉疎榆䕃門巷景暗煙火夕田<lb/>
家雖作苦於世寡憂戚况當收穫景斗酒復可適所以<lb/>
<pb n="KR4e0039_WYG_003-25b"/>
沮溺徒躬耕不辭劇<lb/>
　　　其三<lb/>
我本東臯氓偶徃往州城兹來卧農舍頓愜田野情如<lb/>
魚反故淵悠然樂其生臨去謝主媼重來自藜羮我非<lb/>
催租吏叩門勿相驚<lb/>
　　　其四<lb/>
朝服久已解儼然山澤臞欲狎林野人相歡混賢愚朝<lb/>
來此水濵髙歌歩踟蹰忽逢一田父舍耕拜路隅疑我<lb/>
<pb n="KR4e0039_WYG_003-26a"/>
是長官怪我體貌殊我已忘所有彼我未忘歟不能使<lb/>
爭席心媿禦寇徒<lb/>
　　　其五<lb/>
坐久體不適巻書出柴闗臨流偶西望正見秦餘山野<lb/>
淨寒木疎川長暝禽還此中忽有得怡然散襟顔遂同<lb/>
樵牧歸歌笑落日間<lb/>
　<lb/>
　<lb/>
<pb n="KR4e0039_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻三<lb/>
</p>
<p>
</p>
  </div>
<div>
<head>大全集巻四</head> <lb/>
    <p>
<pb n="KR4e0039_WYG_004-1a"/>
欽定四庫全書<lb/>
　大全集巻四<lb/>
　　　　　　　　　　　　　明　髙啓　撰<lb/>
　　五言古詩<lb/>
　　　感舊詶宋軍咨見寄<lb/>
我酒且緩傾聼君放歌行君歌意何苦慷慨陳平生少<lb/>
為鬬雞兒鮮裘奪春明走馬岀飛彈撇捩誇身輕氣服<lb/>
諸俠徒不倚父與兄落花錦坊南美人理妝迎緑雲晚<lb/>
<pb n="KR4e0039_WYG_004-1b"/>
不度樓上鳴瑶箏酒酣迸五木脱帽呼輸贏及壯家已<lb/>
破狂遊恥無成太白犯紫微三辰晦光精金鏡偶淪照<lb/>
干戈起紛争中原未失鹿東海方横鯨遂尋鬼谷師從<lb/>
之學言兵石室得隂符龍虎隨權衡業成事燕將逺戍<lb/>
三闗營巖谷雨雪霏哀獸常夜鳴撫劍起流涕軍中未<lb/>
知名竒勲竟難圖廻臨石頭城石頭何壯哉山盤大江<lb/>
横黄旗想王氣玉樹沉歌聲晚登臨滄觀惻愴懐古情<lb/>
覽時識禍機不因憶蓴羮飄然别戎府溧水還東征裸<lb/>
<pb n="KR4e0039_WYG_004-2a"/>
衣佐刺船臨危釋猜萌歸來訪鄉閭亂餘掩蓬荆舊宅人已<lb/>
改荒池泉尚清瘦妻倚寒機正歎伊威盈相迎不相笑伏雉<lb/>
為重烹從兹謝行役閒園事躬耕昔同徒步人十年擁麾旌<lb/>
鴻毛獨未順蹭蹬違霄程知音竟為誰四海嗟惸惸齊竽不<lb/>
解奏楚璞何由呈懶求薦辟書傲然揖公卿衰蕙弔蟋蟀柔<lb/>
桑喚鸝鶊閉門節屢變壯魄空潛驚顧予雖腐儒當年亦崢<lb/>
嶸小將說諸侯捧槃定從盟大欲干萬乗獻䇿登蓬瀛洪瀾<lb/>
阻川途浮雲蔽天京終焉困澤畔日暮吟蘺蘅賤貧此時居<lb/>
<pb n="KR4e0039_WYG_004-2b"/>
復與喪亂并何殊九月中嚴霜折枯莖頗聞君子心道窮貴<lb/>
益貞己志未獲施安用軒裳榮所以不苟出出則時當平今<lb/>
晨喜逢君有壺對前楹風日初澹沲櫻桃作繁英適意不一<lb/>
醉屑屑徒悲縈達人若相遇大笑絶冠纓<lb/>
　　　蕭鍊師鷹窠絶頂丹房<lb/>
人間不可住混濁同腐腥一落三十年塵夢無由醒稍<lb/>
聞方士說恍惚通仙靈羨門與偓佺相期餌芝苓自顧<lb/>
真病鶴秋風墮疎翎碧海不得渡煙霧愁冥冥師從天<lb/>
<pb n="KR4e0039_WYG_004-3a"/>
姥来身佩豁落經不邀五利寵深棲鍊神形東觀鷹窠<lb/>
峯中天挿孤青其下吐浴日其髙罣飛星昔有學道侶<lb/>
井臼遺巖扃愛兹絶俗地遂爾留軒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>太鼎生紫煙丹<lb/>
成衞天丁金骨坐可蛻騎龍駕風霆積水浮方壺東望<lb/>
類㸃萍紫臺白玉榜中有真人庭飛遊願從師往讀新<lb/>
宫銘<lb/>
　　　隨月圗<lb/>
空齋無短檠愁度新凉夜青天素娥出餘輝獨堪借達<lb/>
<pb n="KR4e0039_WYG_004-3b"/>
曙願徘徊莫逐秋河下<lb/>
　　　映雪圗<lb/>
簷雪不能掃留映寒窓白書字細如蠅坐看還厯厯華<lb/>
燈照歌帳誰似南鄰客<lb/>
　　　顧榮廟<lb/>
　　　晉侍中顧彦先有墓并祠在長洲之東乆而廢<lb/>
　　　為淫祀縣令周君復之為賦是詩<lb/>
軍司吳國秀機神夙超朗弱冠遊洛師已䝉南金賞﨑<lb/>
<pb n="KR4e0039_WYG_004-4a"/>
嶇諸王幕沉酒務遵養中罹廣陵艱計服匪誠枉風雲<lb/>
一揮扇義旅臻同響事成恥言勲飄然理歸鞅晉社始<lb/>
東遷羣賢悉収奬道謁真感㑹矯翼丹霄上德聞一代<lb/>
稱跡冺千齡往時屯乏良佐英謨益堪想墳祠托荒郊<lb/>
蕭條並榛莽蕘童侵雨隧淫巫闖塵幌大夫過停轅式<lb/>
瞻為含愴衣冠復故貌筵几陳新享寡劣忝鄉人因歌<lb/>
表遐仰<lb/>
　　　停君白玉巵<lb/>
<pb n="KR4e0039_WYG_004-4b"/>
停君白玉巵聽我前致辭家本吳門市英風慕要離少<lb/>
年貧無行鄉里不相推喜過毛公舎懶下董子帷偶從<lb/>
岸頭侯跨鞍赴邉陲欲邀深入勲終然計無竒歸来冠<lb/>
側注始學窺詩書稍通鄒魯生盡謝燕趙兒焉知事益<lb/>
謬空言竟難施布衣走路旁但為衆所嗤廷中忌賈誼<lb/>
門下誣張儀二子豈不辯未能免讒疑嗚呼今之人孰<lb/>
解容不羈我將棄浮名埀釣東海湄長笑調魯連髙歌<lb/>
酌安期素心儻有合豈要餘子知<lb/>
<pb n="KR4e0039_WYG_004-5a"/>
　　　讀史<lb/>
周衰禮樂廢大道成榛菅嬴秦任商君王制欲盡刪厚<lb/>
賦山澤空亟戰原野殷頽波自兹靡千秋去無還誰云<lb/>
重華駕邈矣難仰攀於焉誦其書如造揖讓班安得鳳<lb/>
凰鳥飛下浮雲間<lb/>
　　　雜詩<lb/>
朝臨髙臺上俯視崇岡下春暉何悠悠清川自東瀉陽<lb/>
和發卉物時澤均播灑如何及芳辰蕭條但空野願言<lb/>
<pb n="KR4e0039_WYG_004-5b"/>
釋拘局登髙騁吾馬曠途不見人憂心何由寫興謝固<lb/>
其常吾將尤誰者<lb/>
　　　池上鴈<lb/>
野性不受畜逍遥戀江渚冥飛惜未髙偶為弋者取幸<lb/>
来君園中華沼得遊處雖䝉惠養意飽飼貸庖煮終焉<lb/>
懷慙驚不復少容與耿耿宵光遲摵摵寒響聚風露秋<lb/>
叢隂孤宿斂殘羽豈無鳬與鶩相顧非舊侣朔漠饒燕<lb/>
雲夢澤多楚雨遐鄉萬里外哀鳴每延佇猶懷主㤙深<lb/>
<pb n="KR4e0039_WYG_004-6a"/>
未忍輕逺舉儻令寄邊音申報聊自許<lb/>
　　　題緑綺軒<lb/>
幽抱時欲寫帷中有鳴弦一彈落一葉庭樹坐蕭然寂<lb/>
寂山水夜迢迢河漢天憶聽烏啼起南軒人未眠<lb/>
　　　答張山人憲<lb/>
聽君辛苦詞感我艱難情百年自有為安用文章名雞<lb/>
鳴海光動車馬塵滿城相逢無新舊言合意自傾奉觴<lb/>
置君前長歌發哀聲時乎茍未得飲此全其生<lb/>
<pb n="KR4e0039_WYG_004-6b"/>
　　　澄景閣夜宴<lb/>
王孫喜留宴開閣望明河是夕月㣲暈凉風池上多棲<lb/>
禽翻暗叢駭魚動圓波清景厭絲竹雅咏答髙歌尊酌<lb/>
願勿間良宵易蹉跎預憂别在旦車馬層城阿<lb/>
　　　贈馬冠軍<lb/>
一騎東方来相逢新豐市自言讀父書出身良家子名<lb/>
在佽飛籍蘭纓懸鹿盧曽為魏其客不作平陽奴欲行<lb/>
渡狼河直擒射鵰將壯志忽蹉跎秋風卧孤帳解裝出<lb/>
<pb n="KR4e0039_WYG_004-7a"/>
我筑歌作變徴聲壚頭落日在歌罷酒再行相君本鳶<lb/>
肩豈是沉淪者我亦方薄遊低頭向人下有志事竟成<lb/>
古人不欺余留將一白羽待射魯連書<lb/>
　　　送劉明府<lb/>
賤士寡諧世放居江海邊朋儔漸乖睽憔悴不自姸顧<lb/>
影鮮歡趣惡離倍當年他人亦以悲况復如子賢荒途<lb/>
風霜交歳晏増慨然亂雀噪叢棘驚鴻逝長天斗酒豈<lb/>
足陳薄意聊以宣出處道既殊不得長周旋誰謂非遐<lb/>
<pb n="KR4e0039_WYG_004-7b"/>
方浮雲阻山川何以慰渇飢令名期可傳<lb/>
　　　暮歸<lb/>
朝出雞始啼暮歸烏欲棲我身本無役胡為亦東西徒<lb/>
歩二十年風埃面空黧入門聞鄰杵秋氣凜以凄芙蓉<lb/>
墜古沼絡緯鳴中閨有無了不問歌吟夜燈低冨貴固<lb/>
有日我志焉能迷笑向細君道勿為翁子妻<lb/>
　　　澹室為吳君賦<lb/>
素士脱紈綺澹然怡道心窮廬車馬絶寒鳥下庭隂酒<lb/>
<pb n="KR4e0039_WYG_004-8a"/>
外寡真趣琴中多古音閉門三日卧風雪滿城深<lb/>
　　　空明道人詩<lb/>
我聞赤城東仙嶠名委羽煙霞閉深洞絶壁飛玉䑕空<lb/>
明中有天日月照瓊宇昔人鍊丹成自駕黄鶴舉陳翁<lb/>
夙慕道棲此求真侣𤣥文夜長披靈藥朝每茹石室人<lb/>
不来閒眠青蘿雨於今定非死飛遊去何許海上幾秋<lb/>
風誰傳令威語<lb/>
　　　九日無酒歩至西汀閒眺<lb/>
<pb n="KR4e0039_WYG_004-8b"/>
髙天無游氛秋氣自激肅離居時節變霜降未授服蕭<lb/>
條野田間晨歩聊逺矚悠悠寒川駛靡靡晴巒矗菊叢<lb/>
有清香木葉無故緑親朋去我逺登髙且連躅孤懐誰<lb/>
知音惆悵臨水曲名酒不可尋歸来掩茅屋<lb/>
　　　題倪雲林所畫義興山水圗<lb/>
嘗啜陽羨茗不遊陽羨山銅官結秀色都在畫圖間樊<lb/>
川醉遊處水榭依沙樹雲入縣城来谿流太湖去我愛<lb/>
雲林生髙歌無俗情石庭梅欲發須放酒船行<lb/>
<pb n="KR4e0039_WYG_004-9a"/>
　　　錢孝子廬墓<hi>錢呉越忠孝王之後也</hi>
颯颯黄竹嶺蕭蕭白楊村行人亦悲哀何况父母恩不<lb/>
忍返華屋結廬傍孤墳啼猿應哭聲日暮空山昏無鄰<lb/>
與誰語獨宿傷精神仰聞松柏吟俛見狐兔奔淚灑墓<lb/>
前草當春死芳根至性有如斯不媿忠孝門<lb/>
　　　送蜀山人歸吳興兼簡菁山靜者<lb/>
南浦無碧草征鴻晨稍飛何當杪秋節臨水送將歸既<lb/>
来不能淹君心應好違惻惻袂始判遥遥㠶已微天髙<lb/>
<pb n="KR4e0039_WYG_004-9b"/>
桂樹落人在山中稀還尋同袍者更製薜蘿衣<lb/>
　　　幼文約余與止仲同宿士明鶴瓢山房為試茶<lb/>
　　　之㑹余既入郭而幼文已歸山中士明亦往海<lb/>
　　　上止仲復以事不赴士明姪元脩留余夜話因<lb/>
　　　賦是詩以書耿耿<lb/>
道人出未歸髙士来復去試茗失幽期寒齋成獨住冰<lb/>
生洗藥池風動懸瓢樹賴有阿咸賢𤣥談到天曙<lb/>
　　　晚憩靈鷲院池上<lb/>
<pb n="KR4e0039_WYG_004-10a"/>
微雨過祗樹寺齋凉已多臨池一就盥揺動滿池荷風<lb/>
後扇力輕煙中爐氣和慙非許𤣥度吟卧每来過<lb/>
　　　贈談鬼谷數瞽師金松隠<lb/>
我聞鬼谷子乃是古仙真避世青谿中不汙戰國塵著<lb/>
書十三章當年授儀秦二子不善用竟皆殺其身瞽師<lb/>
得異傳相去逾千春不為從衡説談數妙入神往年客<lb/>
南都蓬門集朱輪下簾論𤣥理驚動金陵人歸来隠虞<lb/>
山繞廬樹松筠誰言目無覩内照靈光新緬思大化根<lb/>
<pb n="KR4e0039_WYG_004-10b"/>
生此下土民起滅千萬途孰能究其因或愚騁結駟或<lb/>
賢被懸鶉命也可奈何天道誰疎親世事慎守常毋使<lb/>
徒紛綸<lb/>
　　　贈惠山醫僧東山<lb/>
九峯聚錫麓一水回梁谿之子脩凈業長年此幽棲曲<lb/>
彈白雪妙詩吟碧雲低况有醫龍方丹成重刀圭採藥<lb/>
夜歸院蘿月照澗西扁舟欲相訪愁作武陵迷<lb/>
　　　媯蜼太史自海上入郭因得追遊以叙舊好今<lb/>
<pb n="KR4e0039_WYG_004-11a"/>
　　　日風雨偶闕晤言樓居早寒懐人尤甚想孤寓<lb/>
　　　僧林同此岑寂也賦是以寄瞻戀之意<lb/>
良人曠清晤窮年秉離憂倐来自海壖諧我心所求不<lb/>
殊雲中雁和鳴得其儔宴閣既連席行塘復同舟坐聆金玉篇<lb/>
鄙拙何以酬風雨戒兹旦居然阻從㳺祗園念孤寓㣲瘵苦未<lb/>
瘳落葉驚早寒誰當慰淹留朋來不我館顧已良有由徒兹睇<lb/>
停雲夕倚城南樓在逺分難親居近彌使愁信彼詩中言一日如三秋<lb/>
　　　　送徐七山人往蜀山書舎<lb/>
<pb n="KR4e0039_WYG_004-11b"/>
結客抱狂志傾身通侠交東將觀渤澥西欲踰函崤奔<lb/>
蹄脱驚轡墮翮連飛鑣酒具載車出兵法篝燈鈔從軍<lb/>
願奮立學儒恥譏嘲寧期憂事集頓使芳年抛塵衣曉<lb/>
城陌雪㡌寒江郊客堂感蟋蟀婦室悲蠨蛸自笑失水<lb/>
鮒空慚得雲蛟獲君乃瑚璉顧我猶斗筲髙懐矯衰薄<lb/>
雅音變哇咬談詩辨六義讀易窮諸爻情親豈殊意氣<lb/>
合真同胞因依像輪輻暢和諧塤匏妓席夜留宴僧扉<lb/>
晝攜敲循花縱歩屧映栁持鳴鞘塘行月灔灔林卧風<lb/>
<pb n="KR4e0039_WYG_004-12a"/>
梢梢要渺送謳唱瀾翻雜詼啁匕滑炊野飯盤香薦山<lb/>
肴遭時雖齟齬處俗不混淆曩遊既相挈兹離竟誰教<lb/>
浮湖理去榜祖道移中庖遐方未罷戍近日猶被抄鹿<lb/>
驚互奔併虎鬬仍咆哮荒墟少砧杵逺壘多笳鐃問徃<lb/>
何土里答云此巖嶅人安地有阻歳稔田無墝牛羊可<lb/>
放牧鵞鴨供燖炮湍長磯磑激石古窪樽坳樵斤聽伐<lb/>
木獵火看除茆雨紅爛秋實露紫舒夏苞谿晴鴈拍拍<lb/>
村曙雞膠膠書聲隠篁竹棹響穿蒲茭聊將偶沮溺誰<lb/>
<pb n="KR4e0039_WYG_004-12b"/>
敢儕夷巢末事誠瑣瑣大言匪嘐嘐世險路生穽名浮<lb/>
浪吹泡耰耡擬共把干戚行俱包社餔飲烹狗臘祀歌<lb/>
迎猫慎勿厭寂寞長當謝紛嘵<lb/>
　　　㑹宿城西客樓送王太史<lb/>
君来歡不足君去憂何遽共聽楓橋鐘留連恐將曙蛩<lb/>
鳴故苑草鳥起髙城樹明日獨登樓歸㠶渺何處<lb/>
　　　題林居圖兼簡盧公武<lb/>
竹梧翳苔石知是幽人居林間鳥鳴後亭空賔散餘聞<lb/>
<pb n="KR4e0039_WYG_004-13a"/>
有盧鴻隱長年留著書<lb/>
　　　鴻山書舎圖為黄君伯淵賦<lb/>
伯鸞鬻舂地井臼有遺跡之子學幽棲托踪在林石清<lb/>
風竹林曉片月蘿逕夕遥想一齋空圖書滿牀積<lb/>
　　　詠三良<lb/>
殉葬古所禁秦國固戎風穆公臨棄朝要此三臣從三<lb/>
臣百夫良不與親暱同一旦使俱斃無人國將空捐生<lb/>
豈不難忠義感素衷長恐先朝露無由奉君終遺命凜<lb/>
<pb n="KR4e0039_WYG_004-13b"/>
在耳焉能惜微躬但懼嗣主孤誰當共成功髙墳荆棘<lb/>
間𤣥雲閉幽宫壯魄同此歸冥冥路安通國人痛莫贖<lb/>
灑淚呼彼穹傷哉黄鳥詩流哀竟無窮<lb/>
　　　詠荆軻<lb/>
劫盟非義舉書沫已可羞燕丹一何愚區區祖遺謀千<lb/>
金養荆卿誓將報强讎奉圖使入闗心知絶回輈賔客<lb/>
盡白衣相送易水頭酒酣涕難落筑聲和悲謳猛氣激<lb/>
蒼旻長虹為西流行行造秦庭陛㦸衞甚周臨機失始<lb/>
<pb n="KR4e0039_WYG_004-14a"/>
圗利鋒竟虚投豪主一按劒社稷倐已丘先王禮樂生<lb/>
破齊震諸侯茍能得此賢伯業猶可修胡為任輕易自<lb/>
趣亡滅憂徒令後世人歎惋餘千秋<lb/>
　　　魏使君見示吕忠肅公舊贈詩因賦<lb/>
公昔隠江夏巖棲避兵革逺挹戴叔鸞清風灑泉石有<lb/>
時歌梁甫慷慨人未識左丞中朝彥仗節任方伯北還<lb/>
駐嚴程造廬問籌䇿知非山澤儒期是廊廟客磯石繫<lb/>
官舫猿叫月初夕秉燭題贈詩蒲圻掩孤驛欣欣得賢<lb/>
<pb n="KR4e0039_WYG_004-14b"/>
喜耿耿憂國戚短章寄深情相投重珪壁邇来復幾年<lb/>
淪落已陳迹公起佐興運身名正輝赫侍誦肅春闈専<lb/>
城森畫㦸緬懐舊知己永歎泉壤隔難縣延陵劒空聴<lb/>
山陽笛遺篇箧中藏每誦如再覿真能重友道未易薄<lb/>
俗易一言不忍忘况乃膺寵錫小大固可知令人義肝<lb/>
激<lb/>
　　　題秋林髙士圗<lb/>
二仲有𤣥賞相攜在中林遐景延㢠歩㣲言諧素襟天<lb/>
<pb n="KR4e0039_WYG_004-15a"/>
秋谷響哀日暝川光隂風駛多委葉山空少歸禽威遲<lb/>
臨長岡迢遞指逺岑諒非羇離客詎用愁登臨<lb/>
　　　春草軒雨中懷王太史<lb/>
西軒罷琴坐凉思欺白苧颯颯樹聲繁秋風滿池雨蓮<lb/>
衰少暗馥禽靜多幽語對此闕良儔當歡反傷緒<lb/>
　　　始遷西齋<lb/>
乍懸南樓榻始布西齋筵西齋非吾廬幽靜亦可憐風<lb/>
牖竹裊裊露庭菊鮮鮮圖史左右陳永日坐一氊婉孌<lb/>
<pb n="KR4e0039_WYG_004-15b"/>
數童子哦誦當我前為爾竟寂寂低回欲窮年讀書將<lb/>
何為乃與始志愆進無適時材退乏負郭田我生非匏<lb/>
𤓰謀食有道焉茍得隨羣趨顧此不稍賢飲餘解衣卧<lb/>
毋嘲腹便便<lb/>
　　　次徐山人與倪雲林贈答詩韻<lb/>
昔遊紫藤塢空山鶴鳴秋相望隠人居興闌竟回舟邇<lb/>
来獲晤賞𤣥談劇風流每欲開南軒招我共偃休天寒<lb/>
鴻鴈鳴芰荷落長洲豈無一釣船訪子谿水頭終慚文<lb/>
<pb n="KR4e0039_WYG_004-16a"/>
墨牽咫尺成阻脩聴雨掩閣卧觀泉上巖遊朝覽贈答<lb/>
篇詞藻誇兩優我本丘壑人猿鶴肯見留擬結歳晏期<lb/>
壺觴展綢繆况聆西澗濵禪宫閟清幽夜看太湖月遲<lb/>
我同登樓<lb/>
　　　因病不飲<lb/>
我昔無所求但愁酒杯空引滿先四座醉豪壓春風年<lb/>
来病稍侵積憂復相攻舉觴不能吞若有物梗胷嵗晏<lb/>
風雨多擁爐坐窗中酒徒散去盡歡呼與誰同三杯即<lb/>
<pb n="KR4e0039_WYG_004-16b"/>
頽然憔顔映燈紅後老當奈何即今已如翁斯味禹所<lb/>
惡攝生笑無功從此便可止賦詩繼陶公<lb/>
　　　三鳥<lb/>
三鳥生異林相逢偶同飛各矜好毛羽吟弄朝陽輝驚<lb/>
風動地至羣飛各乖違一翔入雲天一落陷虞機一止<lb/>
野田間蓬蒿鬱相依啄啄有餘粟嵗晏諒不飢猶懼雪<lb/>
霜侵啁啾獨鳴悲我行見此鳥相對發歎歔當知皇天<lb/>
仁偏恤爾陋微視陷宜省畏瞻髙勿貪希田間適本性<lb/>
<pb n="KR4e0039_WYG_004-17a"/>
舎此欲何歸<lb/>
　　　題陳生畫<lb/>
前邨夕陽明後嶺秋嵐積葉落露山亭潮来沒江石遥<lb/>
遥射鴈子慘慘聴猿客何事下征㠶西陵渡頭驛<lb/>
　　　青丘道中<lb/>
霖雨江暴溢奔流絶津涯茫茫野田白何由見春華居<lb/>
人乆已亡流萍滿其家昔我過此土極目桑與麻故道<lb/>
不可尋舟行但蒹葭嵗凶豈宜客四顧空長嗟<lb/>
<pb n="KR4e0039_WYG_004-17b"/>
　　　送李用和提舉<lb/>
髯君孤直士與世頗異儔不交金張家而獨與我遊我<lb/>
居在君里衡門閉深幽十年誦詩書進取拙自謀名藩<lb/>
多英豪光彩溢道周朝逢將軍車暮避刺史騶皆云意<lb/>
氣盛官髙富春秋良辰競為樂廣席羅珍羞君獨日暮<lb/>
歸貧乃與我侔雪畦寒蔬茁冰盎春蛆浮髙堂可燃燭<lb/>
談詠相賡酬中間阻清歡離别良有由我尋江干宅君<lb/>
赴海上州老馬從瘦童人皆識賢侯今年見歸旌一笑<lb/>
<pb n="KR4e0039_WYG_004-18a"/>
忘積憂那知逺方賈復此待撫柔雞鳴城東門不得送<lb/>
去舟颶風常晝驚洪濤極天流雖能征重貨可失咨嘉<lb/>
猷君子且在傍願言毋乆留<lb/>
　　　贈銅臺李壯士<lb/>
我祖昔都鄴神武為世雄至今銅臺下子弟習其風問<lb/>
君家何方紫陌遥相通雖云此相遇情與鄉里同君有<lb/>
力振虎勇氣聞山東匹馬輕俠遊刀環綴纓紅正當兵<lb/>
塵起思立尺寸功不從董健兒欲縛蕭老公凌厲越宋<lb/>
<pb n="KR4e0039_WYG_004-18b"/>
土逶迤出齊中時人不相顧棄之若秋蓬我豈白面郎<lb/>
少年亦困窮起為壯士歌迅商薄髙穹初飲五斗盡再<lb/>
飲一石空與君豈樂禍西方見妖虹莫謂著鞭晚艱難<lb/>
殊未終<lb/>
　　　題春江送别圖送王使君<lb/>
歌徹小秦王愁深第幾觴飛花蕩春影江水不勝長日<lb/>
暮東風急離㠶且緩張<lb/>
　　　蘭室為袁首郎賦<lb/>
<pb n="KR4e0039_WYG_004-19a"/>
湘臯春水深澧浦秋風早如何庭户間芳蕤獨妍好不<lb/>
有君子心憔悴同芳草<lb/>
　　　我愁<lb/>
我愁何從来秋至忽見之欲言竟難名冺然聊自知汲<lb/>
汲豈畏老棲棲詎嗟卑既非貧士歎寧是遷客悲謂在<lb/>
念歸日故鄉未曾離謂當送别處親愛元無睽初將比<lb/>
蔓草夕露不可萎又將比煙霧秋風未能披藹然心目<lb/>
間来速去苦遲借問有此愁于今幾何時昔宅西澗濵<lb/>
<pb n="KR4e0039_WYG_004-19b"/>
尚樂山水竒兹還東園中重歎草木衰閒居誰我顧惟<lb/>
有愁相隨世人多自歡遊晏方未疲而我獨懐此徘徊<lb/>
自何為<lb/>
　　　賦得法華雨送惠上人歸江上<lb/>
慈雲起靈山虚空寳花雨遥從天女手零亂飄春曙香<lb/>
滋淨沼蓮影拂秪園樹髙僧結習銷衣上留不住唯隨<lb/>
一葦風飛渡江南去<lb/>
　　　秋風<lb/>
<pb n="KR4e0039_WYG_004-20a"/>
秋風屋外来落葉紛我傍不出門幾日我樹如此黄但<lb/>
覺成嬾性焉知逝頽光朝餐止一盂夕卧惟一床仲尼<lb/>
欲行道轍迹環四方而我何為者不與世相忘<lb/>
　　　秋雨<lb/>
秋雨亂我竹堂上中夜驚昏昏起復卧䇿䇿止且鳴未<lb/>
分醉夢狀寧辨竹雨聲初欣似張樂終懼如聞兵既覺<lb/>
兩皆非古檠耿自明悟彼事亦然胡為勞我生<lb/>
　　　題曹氏春江雲舎<lb/>
<pb n="KR4e0039_WYG_004-20b"/>
遥波靄微雲寒禽少相語君家在空闊欲徃迷洲渚紛<lb/>
紛樹離霧稍稍花消雨日暮坐相思江東𣺌何許<lb/>
　　　燕客次蔡參軍韻<lb/>
林旦未昇旭巖深稍祛霏夙興達仙曙在公遑告腓良<lb/>
儔信可懷彌月曠容微偶兹解華轡沽酒酬芳巵鈴騶<lb/>
儼衞齋妓樂出房帷放吏命決漏留賔教闔扉談笑竹<lb/>
下麈賭墅花間棊歡罄展宿好言長蠲積思佳辰子所<lb/>
惜髙誼子攸希時難賸睽阻能此嗟為誰願各保太和<lb/>
<pb n="KR4e0039_WYG_004-21a"/>
長年樂施施飛佩儻可接東方候安期<lb/>
　　　退思齋為蔡叅軍賦<lb/>
難鳴起趨府事至紛善惑應兹茍弗推在理寧免忒歸<lb/>
来坐深念恒恐有慚徳缺政何以裨厚責何以塞豈徒<lb/>
省厥躬庶用匡爾國昔聞獨樂叟中夜忘寢息願君守<lb/>
勿渝明明此遺則<lb/>
　　　遊師子林次倪雲林韻<lb/>
吟䇿頻入院道人知我閒尋幽到深處鳥語竹班班林<lb/>
<pb n="KR4e0039_WYG_004-21b"/>
下不逢客城中俄見山牀敷有餘地鐘動莫催還<lb/>
　　　尹明府所藏徐熈嘉蔬圖<lb/>
少賤習圃事種蔬每盈疇深根閟𤣥冬老葉凌素秋採<lb/>
擷風露餘山庖足嘉羞故園經亂後蔓草日已稠野水<lb/>
流畦間蟲聲暮啁啾披圖似見之惻愴起我愁食肉豈<lb/>
無人斯世誰與謀君多恤民意毋忽歳饉憂<lb/>
　　　来鴻軒<lb/>
髙鴻本冥飛不墮虞羅裏朝度雲中闗夕遊瀟湘水驚<lb/>
<pb n="KR4e0039_WYG_004-22a"/>
風吹行斷儔侣忽萬里哀鳴將何依荒澤難獨止集君<lb/>
華池側粱稻豐自美響度風翛翛影沉波瀰瀰充庖知<lb/>
不忍善惠念終始願君儀天朝修翰共騫起<lb/>
　　　蘿徑<lb/>
幽谿入蘿蔦幾曲到巖扉夏鳥深啼處隂隂花墜稀知<lb/>
當煙暝後從此荷樵歸<lb/>
　　　茶軒<lb/>
摘芳試新泉手滌林下器一榻鬢絲傍輕煙散遥吹不<lb/>
<pb n="KR4e0039_WYG_004-22b"/>
用醒吟魂幽人自無睡<lb/>
　　　讀書<lb/>
世物寡所嗜雅情竹素間憑案理殘帙樂此終日閒爰<lb/>
觀自周衰盛治不可還淫辨相擠傾大道成榛菅巧詐<lb/>
足眩世茍得不顧患嬴秦任商君王制欲盡刪厚賦山<lb/>
澤空亟戰原野殘流風自斯降誅求困孤孱是非千萬<lb/>
途欲辨亦已艱賴兹聖册存足啟昏與頑誰云古哲駕<lb/>
邈矣難仰攀於焉誦其言如造揖讓班寄語向俗子幸<lb/>
<pb n="KR4e0039_WYG_004-23a"/>
勿叩我闗何暇從爾談方對孔與顔<lb/>
　　　過立公房<lb/>
空院閉深竹幽花有孤妍春深鳥語寂風磬時冷然非<lb/>
兹絶塵地何以寄髙禪<lb/>
　　　賦得桃塢送别<lb/>
何地芳菲滿吳趨曲陌西藏金非漢壘種樹似秦谿未<lb/>
曙忽霞起過春猶雪迷葉聞渡江唱花憶映門題折時<lb/>
或傍水遊處每成蹊偶来因送客腸斷有鶯啼<lb/>
<pb n="KR4e0039_WYG_004-23b"/>
　　　東園種蔬<lb/>
我非適世材學圃乃所宜種蔬居東園鋤灌敢告疲夏<lb/>
来風露繁衆緑俱紛披朝餐摘我菘暮餐芼我葵此味<lb/>
賤所嗜蔓草勿害之慨彼主父言鼎食何其危<lb/>
　　　聞張著作值雨宿陳山人園因寄<lb/>
芳月抱深惻佳遊闕追攀聞君獨命駕逺造幽人闗春<lb/>
園花絮稀啼鳥池上閒留連宿煙閣尊酌解離顔遥想<lb/>
清夜徂鳴弦竹林間非因雨成滯興惬自忘還<lb/>
<pb n="KR4e0039_WYG_004-24a"/>
　　　鄭隠君秀野軒圖<lb/>
江晚洲渚交雨晴草非菲前山靄欲闇罟師渡水歸望<lb/>
煙知君家花竹隠半扉已休田中耒猶響林下機此鄉<lb/>
即桃源亂後世應稀開圖若身到不知塵境非<lb/>
　　　與諸公飲緑茗園<lb/>
金塘環勝墅緹綺㑹芳時雀乳依桐葉魚翻罥芰絲詩<lb/>
流洛下詠歌艷郢中詞一念交歡厚觴至詎能辭<lb/>
　　　送上海石明府<lb/>
<pb n="KR4e0039_WYG_004-24b"/>
三月熟桑椹四月落棗花布穀樹下飛塘轉邨路斜東<lb/>
塍撃耕鼓西林擲繰車但言此地樂不聞此地嗟雖無<lb/>
夕烽驚尚苦秋賦加煩君始到日為我問田家<lb/>
　　　逢雲巖僧元實將赴湖上賦以送之<lb/>
早懐塵外想每訪林間蹤空齋哦夜雪共聴雲巖鐘西<lb/>
澗已乆别東城忽相逢還當布袈裟去坐湖上峯喧寂<lb/>
既殊調無因復追從倚閣一遥送秋山紅樹重<lb/>
　　　舟歸雨中<lb/>
<pb n="KR4e0039_WYG_004-25a"/>
猿鳴楚雨急江岸孤舟次前山到非逺已見煙中寺寒<lb/>
景暮蒼然歸人獨愁思<lb/>
　　　秋夜㑹飲送劉别駕得星字<lb/>
征馬已歸皁哀鴻方過庭何期當别夜還得聚寒廰客<lb/>
醉誦明月僕興瞻落星光銷帷中燭響動車前鈴留連<lb/>
豈有極之子不遑寧<lb/>
　　　送陳博士歸番禺葬親<lb/>
北風海欲冰凛此窮隂時問君歸何亟親葬不可遲遥<lb/>
<pb n="KR4e0039_WYG_004-25b"/>
遥望郭門慘慘投山陂僧房拜遺柩瓦燈照塵帷還當<lb/>
卜𤣥宫逺托瘴水湄日夕既封樹慟哭行繞之雨来青<lb/>
楓林猿鳥吟相悲化者茍得安萬事無足為奈何割裾<lb/>
子尚忍生違離<lb/>
　　　渡吳松江<lb/>
稍離城郭喧逺適滄洲趣乘潮動旅榜霧散寒江曙蒼<lb/>
蒹靡靡出白鳥翻翻去不識野人邨舟中望髙樹遭時<lb/>
歎有棘拯物慚無具不向此鄉居飄零復何䖏<lb/>
<pb n="KR4e0039_WYG_004-26a"/>
　　　無言上人丈室逢李道士<lb/>
竹間失舊蹊落葉紛已積閒来繙經院户掩諸蟲寂本<lb/>
尋釋門子偶值仙家客景清林意秋慮淡池光夕相對<lb/>
總忘言誰云累名跡<lb/>
　　　贈陶篷先生<lb/>
魯連豈趙客子房非漢臣出處誠莫測自是神仙人中<lb/>
解龍虎鬬飄然去難親夫子古鬚眉恍惚乃後身長安<lb/>
昔縱酒叩閣通平津豈為慕珪組但欲陳經綸白璧棄<lb/>
<pb n="KR4e0039_WYG_004-26b"/>
路旁舉世不見珍歸来棹扁舟煙波復誰馴豈無一杯<lb/>
水為君灑風塵空將釣國手老坐東海濵逢余向滄洲<lb/>
笑落頭上巾謂余有僊契泥滓非乆淪花源罷通世煙<lb/>
霞閉千春便從夫子歸雞黍㑹四鄰持謝漁舟子休談<lb/>
晉與秦<lb/>
　　　孤鶴篇<lb/>
凉風吹廣澤日暮多浮埃中有失侣鶴孤鳴迥且哀修<lb/>
翮既摧殘一飛四徘徊矯首望靈嶠雲路何遼哉渚田<lb/>
<pb n="KR4e0039_WYG_004-27a"/>
有遺粟欲下羣鴻猜豈不懐苦飢懼彼羅網災翩翩浮<lb/>
丘伯朝從東海来相呼與之歸謂是仙驥材䕃之長林<lb/>
下濯之清澗隈圓吭發髙唳華月中宵開誓從臨𤣥景<lb/>
永戲崑丘臺<lb/>
　　　雜詩<lb/>
結髪好逺遊出門覽山川誰云帝闕逺有路不在天我<lb/>
車大且遲日暮牛領穿忽逢悲歌士論心涕潸然今日<lb/>
不得志明日非少年<lb/>
<pb n="KR4e0039_WYG_004-27b"/>
　　　白水冒我田<lb/>
白水冒我田風雨無休時午鳩屋上鳴貧家起何遲溝<lb/>
壑知不免順受胡可辭有酒我自斟有粟妻自炊且盡<lb/>
今日歡勿顧明日悲商歌出金石愧無聖人師<lb/>
　　　送韓司馬赴邉郡<lb/>
淮隂將家子讀書負竒氣十年役一箠身從李都尉此<lb/>
行把旌麾無愧國士知邊風吹白草正是馬驕時鳴笳<lb/>
引前部落日城西路上客贈吳鈎征人唱都䕶近役非<lb/>
<pb n="KR4e0039_WYG_004-28a"/>
臨洮君行莫辭勞欲問封侯日秋来太白髙<lb/>
　　　醉贈王卿<lb/>
持身無可許閭里任浮沉不奉諸侯檄曽辭公子金斗<lb/>
酒豈辭醉感君知我深誰無旦暮急相周惟季心<lb/>
　　　送賈二文學北㳺<lb/>
窮年自多惑况復送良儔落日河上别慷慨發秦謳風<lb/>
塵阻闗山撫劍不得遊願逐髙飛翼相與出九州嗟彼<lb/>
行路子栖栖何所求<lb/>
<pb n="KR4e0039_WYG_004-28b"/>
　　　送海昌守李使君遷海虞<lb/>
兩為海上州州民定何如彼遮使君馬此迎使君車但<lb/>
令人買牛不受客饋魚我知使君賢讀律又讀書<lb/>
　　　端居懐兩王孝㢘<lb/>
寡劣時所棄獨卧無與親蕭然閉齋閣左右圖史陳風<lb/>
雨摧衆芳令人怨徂春豈無尊中酒坐念兩故人日從<lb/>
賢豪遊雜遝車馬塵焉知離居客積抱難自伸<lb/>
　　　送芭上人東歸<lb/>
<pb n="KR4e0039_WYG_004-29a"/>
浮雲與飛鳥相聚安可常偶来雲巖寺幾日共徜徉我<lb/>
去師亦歸澗房欲荒凉池卧孤塔影庭棲雙桂香重過<lb/>
應未期悵然山水長<lb/>
　　　大水<lb/>
吾鄉水為國自昔稱漏天今年尤苦霖冒此上下田老<lb/>
農愁相告無有二十年東江入門流比屋如敗船夜卧<lb/>
牀屢移晨炊釡常懸凉風吹蒲稗羣鵝鳴我前茫茫失<lb/>
川途出行竟回邅斯民欲昏墊天意豈不憐隂陽致乖<lb/>
<pb n="KR4e0039_WYG_004-29b"/>
沴孰能究其然嵗飢尚勿憂黽勉當食鮮<lb/>
　　　送黄主簿之歸安<lb/>
我歌栁惲詩送子南汀發山城逢社雨緑樹啼鶯歇留<lb/>
連孤艇遲怊悵雙壺竭髙士尚為簿休慚府中謁無事<lb/>
坐閒<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>彈琴看明月<lb/>
　　　送王推官赴譙陽<lb/>
乆治亂所伏國家失其防初如决洪流拱手徧四方頻<lb/>
年勞訏謨欲補千百瘡子為京師客忠憤何慨慷濯冠<lb/>
<pb n="KR4e0039_WYG_004-30a"/>
捧書圅平明獻朝堂上言固大業下言振頽綱且謂有<lb/>
萬死聖明察臣狂臣言儻獲施立能致時康宸居豈遥<lb/>
逺咫尺天中央雞鳴列仙仗九門洞開張謂宜即召見<lb/>
拜起隨班行上殿笏畫地論奏盡敷詳如何竟報聞不<lb/>
得瞻清光一官非所願欲令赴蠻荒徘徊出都門風雨<lb/>
濕曉裝行行過吳洲木葉秋始黄逢予解鞍飲激烈椎<lb/>
酒牀平生憂時心辛苦不自忘頗聞到官所此去路尚<lb/>
長紅日出霧遲孤城海茫茫遺民似猿鹿山谷多驚藏<lb/>
<pb n="KR4e0039_WYG_004-30b"/>
繁英艶躑躅瑣實推㯽榔瘴癘况時作投老恐子傷何<lb/>
不且少留共騖豪華鄉子笑不我顧翩然决南翔明朝<lb/>
指鯨波髙㠶若雲揚去矣各異國有憶徒相望<lb/>
　<lb/>
　<lb/>
　<lb/>
　<lb/>
　大全集巻四<lb/>
</p>
<p>
</p>
  </div>
<div>
<head>大全集卷五</head> <lb/>
    <p>
<pb n="KR4e0039_WYG_005-1a"/>
欽定四庫全書<lb/>
　大全集卷五<lb/>
　　　　　　　　　　　　　明　高啓　撰<lb/>
　　五言古詩<lb/>
　　　吳王郊臺<lb/>
周綱昔隳頓禮樂由諸侯吳子乏代德居然祀圜丘燔<lb/>
燎升紫壇青紘暎𤣥裘靈明豈來歆幣玉空旅羞國南<lb/>
見遺壝蕭條委山陬雲和罷九奏草樹鳴颼飂從來跋<lb/>
<pb n="KR4e0039_WYG_005-1b"/>
扈徒幾人效其尤魯郊失禮始聖筆書春秋<lb/>
　　　長洲苑<lb/>
中國久無伯闔閭思騁功講蒐開别苑訓武出離宫宰<lb/>
嚭應驂乘巫臣實御戎鼗鳴深谷應罝掩廣場空逺曳<lb/>
捎雲斾髙彎射月弓三驅儀已畢七伐步還同甲騎從<lb/>
輿後蛾眉侍幄中煮胎須紫豹胹掌得𤣥熊樂事方難<lb/>
極英圖忽易窮城迷歌黍客地屬采蕘童輦道崩秋雨<lb/>
旗門失晚風犬亡㕙肆狡人去雉争雄草樹迎蕭索湖<lb/>
<pb n="KR4e0039_WYG_005-2a"/>
山罷鬱葱猶疑見獵火寒燒夜深紅<lb/>
　　　甪里邨<lb/>
髙皇本壯士提劍定四方晚為兒女情悲歌起彷徨愛<lb/>
子欲建儲寵姬方侍側顧驚四老人謂已成羽翼大臣<lb/>
豈不諫孰能斡天機彼翁何為者足見人心歸始潛避<lb/>
秦君終出安漢嗣世羅焉能羈舒巻聊自肆我來甪里<lb/>
邨如入商顔山紫芝日已老黄鵠何時還斯人神仙徒<lb/>
千載形不滅猶想蒼巖中白頭卧松雪<lb/>
<pb n="KR4e0039_WYG_005-2b"/>
　　　死亭灣<lb/>
貧賤衆所棄豈惟愚婦人珪組何重輕能令變交親翁<lb/>
子昔未達妻去恥負薪五十非晚貴不能待終晨一旦<lb/>
謁帝閽還家繡衣新邸吏驚赤綬邦人候朱輪無顔見<lb/>
故夫自殺此水濵誰知孟德耀元在爾東鄰<lb/>
　　　毛公壇<lb/>
欲觀漢壇符東上縹緲峰葛花墜寒露夕飲清心胷月<lb/>
出太湖水鶴鳴空磵松真境久寂寥蒼苔閟靈蹤嘗聞<lb/>
<pb n="KR4e0039_WYG_005-3a"/>
緑毛叟變化猶神龍世人豈得見偶許樵夫逢攀險力<lb/>
易疲探𤣥志難從歸出白雲外空聞仙觀鐘<lb/>
　　　稚兒塔<lb/>
黄土但埋骨豈能埋性靈昔聞宿草間曽吐蓮花青身<lb/>
卧長夜臺口誦西方經尋跡殊窅窅聞聲每泠泠寒燈<lb/>
照空塔時有山僧聽應使鄰冡魂沉迷盡皆醒<lb/>
　　　三賢堂<lb/>
吾邦古名藩出守皆時賢有唐三使君風流最能傳韋<lb/>
<pb n="KR4e0039_WYG_005-3b"/>
公既前蹈劉白乃後連政成屬時康民瘵各已痊良辰<lb/>
極游㑹消搖若神仙畫㦸衞髙館彩舟漾平川晨移閒<lb/>
齋檜夕賞華池蓮逸韻邁羣流豈將文墨牽至今郡中<lb/>
人猶想布治年時事屢變易遺祠委榛烟湖山少清氣<lb/>
草木空餘妍嗟我生苦遲無由厠賔筵殷勤展夙慕載<lb/>
詠西樓篇<lb/>
　　　干將墓<lb/>
干將善鑄劒劒成終殺身吳伯亦遂亡神物豈不神始<lb/>
<pb n="KR4e0039_WYG_005-4a"/>
知服諸侯威武不及仁徒勞冶金鐵精光動星辰莫邪<lb/>
應同埋荒草千古春青蛇塚間出猶欲恐耕人<lb/>
　　　吳桓王墓<lb/>
朝出南郭門髙墳鬱蒼蒼借問𦵏者誰乃是長沙王黄<lb/>
腸豈不錮盜發取所藏金環出世間封樹無暉光緬想<lb/>
衰炎際當塗逞奸強英雄失所據虎視誰敢當王初奮<lb/>
穉孤英風凛飛霜談笑定江東賢豪歘來翔少假須臾<lb/>
年足見伯道昌胡為困仇奴輕獵不自防天意豈佑魏<lb/>
<pb n="KR4e0039_WYG_005-4b"/>
遽使斯人亡因觀感徃事喟焉令人傷<lb/>
　　　虎丘次清逺道士詩韻<lb/>
神仙不可羈乗螭躡雲漢豈將避嬴劉荒山事窮竄何<lb/>
年東觀海一至此峰翫悠悠清詩傳窅窅遺跡漫我來<lb/>
繼登臨長嘯幘初岸既秋烟蘿疎欲雨風竹亂夜深空<lb/>
潭黑月吐石壁半龍驚汲僧來鳥喜遊客散閣掩林下<lb/>
夕鐘鳴巖中旦勝賞誰能窮今古付篇翰飛騰子何之<lb/>
汨沒余可歎安得契真期超然豁靈贊<lb/>
<pb n="KR4e0039_WYG_005-5a"/>
　　　天平山<lb/>
入山旭光迎出山月明送十里松杉風吹醒塵土夢兹<lb/>
山凡幾到題字遍巖洞陽崖樹冬榮隂谷泉夏凍怪石<lb/>
立誰扶靈草生豈種白雲蓊然來諸峰欲浮動髙鶻有<lb/>
危棲幽禽無俗哢凌蘚知履滑披嵐覺裘重嘗登最上<lb/>
顛逺見湖影空漁樵度谿孤鳥雀歸邨衆還尋老僧居<lb/>
隔竹聽清誦慰我躋攀勞為設茶筍供幾年厯憂歡造<lb/>
物若揶弄迷途逺山林遲暮堪自訟難追謝公遊空發<lb/>
<pb n="KR4e0039_WYG_005-5b"/>
阮生慟身今解組紱明時愧無用閒持九節笻尋訪事<lb/>
狂縱石屋秋可眠山猿許分共<lb/>
　　　讀書所為錫山朱隠君子敬賦<lb/>
髙士寡所嗜雅情竹素間北窻夏隂敷散帙欣燕閒汎<lb/>
觀古始來治忽儼未刪重華去已逺鳴鳳何時還微言<lb/>
雖能尋徃躅那可攀當感既拊懷遇得亦解顔詠歌南<lb/>
風前至樂孰與班方爾對聖賢俗子毋扣關<lb/>
　　　丁山人清越軒<lb/>
<pb n="KR4e0039_WYG_005-6a"/>
夏雨濯髙緑氤氲冒兹軒㣲凉灑林表沉色泛谿源羨<lb/>
子耽獨賞慙予嬰衆喧披襟一蕭散憶在郭西園<lb/>
　　　西齋池上芙蓉<lb/>
池荷已衰颯孤艷仍獨在滄洲逺夢違風露妍姿改窈<lb/>
窕徒自媚寂寞還誰待此地托根偏非無美人採<lb/>
　　　贈張主簿<lb/>
離離平臯禾纂纂横林棗客行愛樂土秋晚華亭道停<lb/>
燭春紡遲鳴榜潭漁早借問何能然年來縣官好<lb/>
<pb n="KR4e0039_WYG_005-6b"/>
　　　客有不樂者<lb/>
客有不樂者黙坐空堂幽明燈照孤影對酒不能酬風<lb/>
雨忽夜至單衣颯驚秋葉隕已摵摵蟲鳴尚悠悠於當<lb/>
屬有念苦願羣聲收讀書仰千古命駕志九州孰云吾<lb/>
多智有已不解謀㝠飛既難攀茍得亦可羞守道固寂<lb/>
寞寂寞諒誰尤<lb/>
　　　送張文學之檇李<lb/>
回川帶緑樹窈窕有鳴禽江郭去非逺傷離空滿襟林<lb/>
<pb n="KR4e0039_WYG_005-7a"/>
中古殿靜池上髙齋隂應想彈琴士杏花春雨深<lb/>
　　　贈羣上人<lb/>
湖雨洗秋碧西南見諸峰中有楞伽僧迥閟超世蹤髙<lb/>
風搖飛泉落日帶逺松欲徃已知處烟蘿鳴飯鐘<lb/>
　　　送李别駕赴越<lb/>
常别豈不感此别尤可嗟一别一去逺魂斷秋無涯我<lb/>
何恨别君君猶别其家霜露滿故園不待菊有花越禽<lb/>
啼楓林路盡秋日斜到郡且足樂聞有山水嘉<lb/>
<pb n="KR4e0039_WYG_005-7b"/>
　　　龍門<lb/>
龍門何崢嶸此地表竒蹟山分兩崖青天豁一罅白知<lb/>
非禹功鑿想是鬼手劈長為風雨關開闔自朝夕深含<lb/>
未吐雲對峙不崩石日光寒易傾苔色隂更積只疑過<lb/>
此内便與人境隔始窺已幽深漸入尤險窄暗中把危<lb/>
藤蜿蜒欲驚魄僧留看古刻敲火照絶壁晚聞松竹號<lb/>
洶若波浪激不知神魚飛到此誰㸃額我嘗謁真龍天<lb/>
門謬通籍何必更區區求為李膺客<lb/>
<pb n="KR4e0039_WYG_005-8a"/>
　　　太湖<lb/>
長谿如白虹分走荆霅派具區納羣流襟帶三郡界太<lb/>
虚混鴻濛元氣流沆瀣初疑溟渤寛稍覺雲夢隘茫茫<lb/>
鴈飛遲颯颯帆度快雨來鼉報鳴風起鷗驚邁神龍作<lb/>
淵都豈復數鱗介珠光照水府不受白日曬朝看礟車雲<lb/>
雲浪動澎湃聲吹地將浮勢擊山欲壞黄頭雖輕生捩<lb/>
柁不敢懈有時湛明鏡峰吐青幾塊烟中樹若莎波上<lb/>
舟如芥漁就沙岸炊客來水祠拜震澤思禹功夫椒記<lb/>
<pb n="KR4e0039_WYG_005-8b"/>
吳敗白魚逢夏出黄柑待秋賣我性好遊觀夙負雲水<lb/>
債欲尋鴟夷舸不顧涉險戒人生亦何為世故自拘械<lb/>
萬事風飄花百年露埀䪥何當叩林屋秉炬訪仙怪試<lb/>
探不死方為人起痾瘵<lb/>
　　　天池<lb/>
靈峰可度難昔聞枕中書天池在其巔每出青芙蕖湛<lb/>
如玉女盆雲影含夕虛人靜時飲鹿水寒不生魚我來<lb/>
屬始春石壁烟霞舒灧灧月出後泠泠雪銷餘再汎知<lb/>
<pb n="KR4e0039_WYG_005-9a"/>
神清一酌欣慮除何當逐流花遂造仙人居<lb/>
　　　劒池<lb/>
干將欲飛出巖石裂蒼礦中間得深泉探測費修綆一<lb/>
穴海通源雙崖樹交影山中多居僧終歲不飲井殺氣<lb/>
凛猶在棲禽夜頻警月來照潭空雲起嘘壁冷蒼龍已<lb/>
化去遺我清絶境聴轉轆轤聲時來試新茗<lb/>
　　　練瀆<lb/>
吳越水為國行師利舟戰夫差開此河艅艎試親練十<lb/>
<pb n="KR4e0039_WYG_005-9b"/>
萬凌潮兒材比佽飛健鼓棹激風濤揚舲逐雷電當時<lb/>
意氣盈謂已無勾踐鷗避去沙洲龍愁閉淵殿恃強非<lb/>
伯圖倏忽市朝變臺上失嬌姿泉間掩慚面至今西山<lb/>
月恨浸秋一片猶有網魚人時時得沉箭<lb/>
　　　明月灣<lb/>
木葉秋乍脱霜鴻夜猶飛扁舟弄明月逺度青山磯明<lb/>
月處處有此處月偏好天濶星漢低波寒芰荷老舟去<lb/>
月始出舟廽月將沉莫照種種髪但照耿耿心把酒酹<lb/>
<pb n="KR4e0039_WYG_005-10a"/>
水僊容我宿湖裏醉後失清輝西巖曉猿起<lb/>
　　　越來溪<lb/>
溪上山不改溪邊臺已傾越兵來處路流水尚哀聲昨<lb/>
日荷花生今朝菱葉死亡國不知誰空令怨溪水<lb/>
　　　採蓮涇<lb/>
青房戢多子採得儂心喜今夜水風凉君王宿船裏行<lb/>
處緑雲迷歌聲一道齊回頭調越女何似若耶溪<lb/>
　　　顧辟疆園<lb/>
<pb n="KR4e0039_WYG_005-10b"/>
江左風流逺園中池館平賔客久寂寞狐兔自縱横秋<lb/>
草猶故緑春花非昔榮市朝亦屢改髙臺能不傾<lb/>
　　　松江亭<lb/>
泊舟登危亭江風墜輕幘空明入逺眺天水如不隔日<lb/>
落震澤浦潮來松陵驛緜緜洲溆平莽莽葭菼積凭欄<lb/>
不敢唾下有龍窟宅帆歸雲外秋鳥下煙中夕欲炊菰<lb/>
米飯待月出海白喚起弄珠君閒吟第三笛<lb/>
　　　南峰寺<lb/>
<pb n="KR4e0039_WYG_005-11a"/>
樵歸衆山昏天峰尚餘景欲投石門宿更度西南嶺逺<lb/>
聞雲間鐘蘿逕入寺永懸燈照靜室一禮支公影鳥鳴<lb/>
澗壑空泉響窻户冷對此問山僧何如沃州境<lb/>
　　　楞伽寺<lb/>
夕陽西下嶂返照東湖水來尋古寺遊楓葉秋幾里叩<lb/>
門山猿驚維馬林鳥起鐘聲出煙去半落漁舟裏楞伽<lb/>
義未曉塵累方自恥欲打塔銘碑從僧乞山紙<lb/>
　　　慧聚寺<lb/>
<pb n="KR4e0039_WYG_005-11b"/>
鳴鐘警迷方枯僧兀趺牀石姿生寒稜松子落古香殿<lb/>
鎖山雨氣樓迎海暾光遙望蒼蒼城愁是車馬場<lb/>
　　　寒泉<lb/>
逺落叢峰間平流盤石上月照欲成潭風吹不生浪聲<lb/>
兼寒葉下色映秋苔漲野客照羸顔曽來倚笻杖<lb/>
　　　乗魚橋<lb/>
橋上西遊人橋下東流水遊人如水流朝暮何時已誰<lb/>
知有飛仙赤脚踏神鯉波驚風蕭蕭渡海秋萬里左招<lb/>
<pb n="KR4e0039_WYG_005-12a"/>
騎龍君右攜乗鸞子笑餐紫雲英同詠珠宫裏歸來舊<lb/>
城郭千載一日耳下看橋上人還隨鷄鳴起去者已如<lb/>
灰來者猶似螘不解養谷神紛紛自生死<lb/>
　　　支遁菴<lb/>
閒登待月嶺逺扣棲雲關石室閉千載髙僧猶未還殘<lb/>
燈黄葉下古座青苔間不見跏趺影鶴鳴空此山<lb/>
　　　鬭鴨篇<lb/>
春波漾羣鳬戱鬭每堪翫宛轉迴翠吭䙰褷振文翰聲<lb/>
<pb n="KR4e0039_WYG_005-12b"/>
兼江雨喧影逐浦雲亂唼喋隊初交紛披勢將散持敵<lb/>
忽同沉呼儔更相喚時陳水檻側或聚湖亭畔長鳴若<lb/>
賈勇逺奮如追竄荷葉觸俱翻菱絲罥齊斷魚駭沒中<lb/>
流鷗驚起前岸心踰隴雉驕氣壓場雞悍海客朝自驅<lb/>
溪娃晚猶看稍欲礙行舟渾忘避流彈苦爭應為食幸<lb/>
勝非因算㣲鳥昧全軀臨川獨成歎<lb/>
　　　言公井<lb/>
寥寥武城宰遺井虞山隂千載汲未竭九仞功應深蓺<lb/>
<pb n="KR4e0039_WYG_005-13a"/>
囿自可灌道源誰復尋絃歌聴已歇瓶綆看還沉無為<lb/>
渫弗食惻惻起歎音一瓢樂未改庶幾回也心<lb/>
　　　弔幽獨君<lb/>
君本何代人姓名復為誰何年棄人間長眠此山陲荆<lb/>
榛鬱䝉蘢孤墳上無碑游魂久未化哽咽還能詩人殁<lb/>
乃歸滅憂樂豈復知君何獨煩寃猶有親愛思一死衆<lb/>
所同已矣焉足悲陳辭為相弔此理君當推<lb/>
　　　靈巖寺響屧廊<lb/>
<pb n="KR4e0039_WYG_005-13b"/>
君王厭絲竹鳴屧時清耳獨歩六宫春香塵不能起那<lb/>
知未旋踵麋鹿遊遺址響沉明月中跡泯荒苔裏此夕<lb/>
意誰過空廊有僧履<lb/>
　　　陪臨川公遊天池三十韻<lb/>
羣山瞰笠澤勝覽兼曠奥曩遊務窮蒐甲乙誌曽到兹<lb/>
峰最靈竒獨失有遺懊我公仙署居休沐偶得告林壑<lb/>
軫逺情招攜誓同造出郭縱鞍輿入谷屏牙纛時當寒<lb/>
冬晨嵐霧恣披冒幽幽霜泉㣲巻巻風葉燥尋溪見人<lb/>
<pb n="KR4e0039_WYG_005-14a"/>
煙問嶺知佛號意行恐迷誤逺托樵子導居僧作蠻音<lb/>
揖杖喜迎勞客來豈先知定有山鬼報始至已愜心塵<lb/>
念為除埽壁穹冠𤣥雲池古貯清潦長松挂其顛美竹<lb/>
䕃其隩浮暉蕩空明萬影鏡中倒嶙峋江頭石突起類<lb/>
爭暴緬懷融結初天巧亦多耗探深識後返升險戒前<lb/>
躁逺梅苦相邀飛雪糝衣帽谷猨晚應饑澗鳥寒不噪<lb/>
欲歸更留憩禪榻近茶竈詩歌叢桂篇琴奏猗蘭操我<lb/>
起前壽公樂哉此髙蹈及春幸重來芹藻應可芼何湏<lb/>
<pb n="KR4e0039_WYG_005-14b"/>
效羊公登峴發嗟悼世事舟陸行有力孰羿奡富貴不<lb/>
可求盍亦從所好斯理茍未宜山水解相傲㣲言儻或<lb/>
然勿為俗士道<lb/>
　　　夜飲余左司宅得細字<lb/>
春㑹非有期春愁本無際焉知君子堂此夕相與詣燈<lb/>
銷月窺欄角警霜委砌舞影憐鶴長吟聲笑蠅細鄰雞<lb/>
易催旦共歡休復寐喪亂得兹歡疇云匪良計<lb/>
　　　劉凝之騎牛圖<lb/>
<pb n="KR4e0039_WYG_005-15a"/>
夫子初亦仕絃歌潁之湄園廬忽在念解綬言歸期方<lb/>
春養孤犢既耕亦以騎春風草茫茫出遊徧山陂田家<lb/>
有美酒輙醉不復疑當昔天聖間實號休明時豈無理<lb/>
人術終懼塵鞅縻嗟今屬喪亂懷䇿競欲施清芬逺莫<lb/>
挹載誦廬山詩<lb/>
　　　贈兒醫吳氏昆季<lb/>
洗菊夜潭月斸苓秋塢雲偶因念殤者來此市人羣問<lb/>
術或禽戲觀書皆鳥文誰知仙籍裏元有兩吳君<lb/>
<pb n="KR4e0039_WYG_005-15b"/>
　　　京口張氏世夀堂<lb/>
天與下民夀各有百歳期行年不能滿人自傷折之雞<lb/>
鳴晨闗開衆車起交馳茫茫欲海中神化那能知醲鮮<lb/>
薦廣席妖妍貯深帷白日未及終紅英忽先萎春風北<lb/>
邙原青草塜纍纍借問其下人得老還與誰翁家鶴谿<lb/>
陽先朝業書詩一門四葉來俱聞享期頤世夀何獨能<lb/>
世徳尤不虧翁今眉生毫益以道自怡浮雲等飛煙昏<lb/>
旦從變移不嚥華池漿寧餐古柏脂澄觀息内想心閒<lb/>
<pb n="KR4e0039_WYG_005-16a"/>
自難衰一牀坐松隂風巾夕披披埀魚立侍側亦有白<lb/>
髪兒嗟我生甚晚况復值亂離故老不復親猶及翁在<lb/>
兹願言拜堂下聴説承平時<lb/>
　　　剡原九曲<lb/>
　　　其一<lb/>
欲知溪流長百轉來越嶠舟行安能極嵐路入斜照清<lb/>
景不足娛昔人豈辭詔石硯久難磨空林閉遺廟<lb/>
　　　其二<lb/>
<pb n="KR4e0039_WYG_005-16b"/>
殿中初未仕髙節振衰謝讀書在兹丘蕭然竹間舍王<lb/>
來有深言留宿山水夜誰云南陽翁獨枉將軍駕<lb/>
　　　其三<lb/>
山折水暫旋山開水仍徃東陂匯初成秋色瀰然廣碧<lb/>
蘿花茸茸月映石壁上何時試沿洄一理煙中舫<lb/>
　　　其四<lb/>
密篠覆碕岸石穴黝而深居人負薪歸駐聴風水音回<lb/>
看蓮花峰靄靄生夕隂不有僧鐘來髙路誰能尋<lb/>
<pb n="KR4e0039_WYG_005-17a"/>
　　　其五<lb/>
石洞篝火入石室敷牀居白雲開層巔上有丹霞書神<lb/>
仙不逺人但使粗穢除何必瀛洲外茫茫問飈車<lb/>
　　　其六<lb/>
危梁渡清瀨逶迤入前渚犬鳴樹䝉蘢煙景暗墟聚雨<lb/>
中耕叟歌月下歸人語欲尋仙尉蹤凄凉一茅宇<lb/>
　　　其七<lb/>
清暉汎悠悠東與前溪合菱葉間荷花風來秋颯颯久<lb/>
<pb n="KR4e0039_WYG_005-17b"/>
行愁寂寞忽有人煙雜我欲發棹謳漁郎肯相答<lb/>
　　　其八<lb/>
俗駕不可到有地㠗中小迴迴别澗通宛宛連岡繞人<lb/>
家林谷暗不見旭光曉東作起炊藜惟應候啼鳥<lb/>
　　　其九<lb/>
入江水稍決霜降未可涉頗聞徃來人出門即舟楫前<lb/>
飛驚鷺逺下飲埀猱捷何處問興公風吹赤棠葉<lb/>
　　　詠殘燈<lb/>
<pb n="KR4e0039_WYG_005-18a"/>
凝寒結重暈逼曙零孤朶膏空逐漏水焰在同爐火戀<lb/>
影未成眠更就餘光坐<lb/>
　　　驅瘧<lb/>
我生東海壖氣濕素善支方暑忽遘痁未旬愧消羸俄<lb/>
頃水火爭寒氷繼炎曦楚纊甫謝挾齊紈遽尋持戰如<lb/>
恐墜陷燒若當遭炊向夕勢漸消臨風與清池既去謂<lb/>
遂息明午復如期俯仰天地寛無地竄眇軀思我到貧<lb/>
病由是生笑<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>豈伊水帝子遺威肆相欺會當濯滯昏<lb/>
<pb n="KR4e0039_WYG_005-18b"/>
靈藥雜進施里閭習巫風柏鼠勸禳驅韓子蓋有托誰<lb/>
能辨其詩<lb/>
　　　早過南湖<lb/>
湖黒月未出蒹葭露凄凄榜人識浦漵不畏荒煙迷殘<lb/>
夢詎可續舟搖櫓聲齊開篷望天邊斗柄插水低津遙<lb/>
未見樹邨近纔聞雞自嗟逺遊人中宵走東西不如沙<lb/>
頭鴈宛頸猶安捿<lb/>
　　　春日言懷<lb/>
<pb n="KR4e0039_WYG_005-19a"/>
芳樹何靡靡鳴禽亦喈喈時物豈不好人事誠多乖憂<lb/>
來卧閒房語笑孰與偕天道諒不昧薄願終能諧惟當<lb/>
守貞靜有酒陶中懷<lb/>
　　　題晚節堂<lb/>
人生百年夀六十未為晚胡為鑿𤣥扄結亭此山阪周<lb/>
圍松櫟髙可翫不可挽日暮春雨晴黄鳥啼睍睆東家<lb/>
鶴髪翁方置萬金産貽謀非不佳竟為識者莞君能超<lb/>
物理生死若徃返一笑步松隂青山在吾眼<lb/>
<pb n="KR4e0039_WYG_005-19b"/>
　　　與客攜樂遊寳積山遂泛石湖<lb/>
雲山擁春郭煙花漲晴川看花入山中諸峰恣攀縁客<lb/>
吹玉管笙合以金柱絃清隂度碧嶂松風助冷然宛若<lb/>
鸞鳯吟杳眇入紫煙行人盡矯首響遏雲中仙下山興<lb/>
未闌相攜更登船虹收嶺外雨鳥沒湖中天嵐翠破夕<lb/>
陽樓閣影倒懸酒傾緑脂膩鱠斫瓊絲鮮獨恨無紅妝<lb/>
清波寫嬋娟㣲風吹帆緩欲使歸途延衆賔起歡呼船<lb/>
遡水漫舷回櫓掠寺過楊栁山門前此地有離宫美人<lb/>
<pb n="KR4e0039_WYG_005-20a"/>
艷當年羅裙罷春舞草色餘芊綿况我昔此遊冠葢十<lb/>
里連重來復誰在新知滿中筵人事既若斯今古俱可<lb/>
憐能遊即稱達何須問愚賢我欲叫馮夷捧月出海邊<lb/>
醉後不歸去相照船中眠<lb/>
　　　謝陳卿惠冠<lb/>
佳木産異域質理密且堅斲為野夫冠峩然著我顛故<lb/>
人逺貽贈皎若瓊瑰鮮覽鏡見雅宜鄙姿忽成妍持報<lb/>
乏金玉殷勤在斯篇<lb/>
<pb n="KR4e0039_WYG_005-20b"/>
　　　獨步登西丘<lb/>
幽卧意不適出門聊獨行惻惻田野中斜徑多不平逶<lb/>
迤登逺丘迢遞望髙城風交二麥動煙迥孤花明偶逢<lb/>
植杖翁疑是古耦耕欲問恐相誚歸來悵中情<lb/>
　　　袁氏髙節樓<lb/>
海上有髙樓朱甍煥晨光清風自逺至吹動羅衣裳樓<lb/>
中單棲人憂思起彷徨良匹已久歿自誓不再行欲取<lb/>
哀琴彈仰見孤鴻翔孤鴻去何極撫景空歎息感傷嬋<lb/>
<pb n="KR4e0039_WYG_005-21a"/>
娟容思作憔悴色憔悴非一時黄泉以為期含情不能<lb/>
道聊詠兩髦詩<lb/>
　　　閒理篋中得諸友詩存歿感懷悵然成詠<lb/>
閒理亂帙中乃得故友篇顔色見遺翰瓊華尚清妍憶<lb/>
昨遊名都結交此羣賢日枉貽贈詞情文藹相宣俛仰<lb/>
未十周飄零若雲煙生者應白首死者俱黄泉屈指俱<lb/>
别離羈愁獨江邊舊懷誰能識灑涕東風前<lb/>
　　　栁絮<lb/>
<pb n="KR4e0039_WYG_005-21b"/>
輕盈易飄泊思逐春雲亂已拂武昌門還縈灞陵岸沙<lb/>
頭雀啄墮水面魚吹散官樹曉茫茫哀歌腸欲斷<lb/>
　　　徐博士愛日堂<lb/>
曜靈趣頹運忽去不待人壯者亦恐衰况乃頭白親心<lb/>
長景苦短何由盡歡忻當朝遂慮夕在夜俄驚晨無繩<lb/>
繫飛烏使之少逡巡置酒上髙堂為樂且及辰此日誠<lb/>
可惜此意良難伸安得延年術為親保長春<lb/>
　　　答衍師見贈<lb/>
<pb n="KR4e0039_WYG_005-22a"/>
衍師本儒生眉骨甚疎峭軒然出人羣快若擊霜鷂早<lb/>
嘗埀長紳挾冊誦周邵欲陳興壞端徃應乞言詔乾綱<lb/>
㑹中頽四海起攘剽仰頭望天扄氛祲匿羲曜藩邦日<lb/>
尋兵纁玉罷朝頫木顛豈繩維長徃遂淪耀披緇别家<lb/>
人欲挽首屢掉超哉休逺徒髙躅願追紹初來北城刹<lb/>
駐錫問宗要相逢共宵哦篝火樹間照篇成出叩鉢鋒<lb/>
疾驚楚僄我或勸之冠不答但長笑留連忽中離名山<lb/>
赴佳召頗知此行樂夙志酬厯眺吳峰戴襆登楚水投<lb/>
<pb n="KR4e0039_WYG_005-22b"/>
文弔江秋雨鳴瀨海曙霞發嶠靈竒務窮蒐不憚躡遐<lb/>
徼東歸始安禪幽谷斬蓬藋坐敷雲中衾薜屋一澗繚<lb/>
前年逐戎旃野出事田獠是時隂飈作山黒捲狂燒不<lb/>
畏猛虎過車宿傍楓廟聞師隔煙嶺無寐聴猿呌晨興<lb/>
雪滿壑衣濕寒未燎空林斷樵蹤兀兀見來轎相邀至<lb/>
巖扉杉木穿䆗窱深房煮山藥乾葉燄風銚頓釋行旅<lb/>
顔瓢緑欣飲釂促還不能淹喧寂嘆殊調邇來竟何成<lb/>
三十匪年少恨無闗弧力結束從嫖姚閒坊借書披危<lb/>
<pb n="KR4e0039_WYG_005-23a"/>
坐似持釣行憂釡見奪謁恐冠遭溺逢人戒談時澀縮<lb/>
刀在鞘軍<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>五月急市粟無錢糶壯氣漸欲磨妻孥困<lb/>
纒繞堂筵賔履疎暑夕行熠燿師來贈長句有譽無鄙<lb/>
誚組章眩芬旉金奏聆要眇據梧起豪誦心疢渾可療<lb/>
回顧平生吟真咽蚯蚓竅上天宰𤣥化亂治方叵料性<lb/>
命如窮鱗儻獲脱罾<graphic n="KR3348" url="https://raw.githubusercontent.com/kanripo/KR-Gaiji/master/images/KR3348.png" mimeType="image/png"/>卜居計已決不待龜灼燋過湖<lb/>
就稻蟹靜處容不肖安能效羣女倚市鬭妍妙泳風或<lb/>
鳴橈耕月還荷蓧師當重見尋東臯一舒嘯<lb/>
<pb n="KR4e0039_WYG_005-23b"/>
　　　謝周架閣移送菊花<lb/>
杪秋始授衣我歸視南園荒逕久廢鉏舊菊今不蕃節<lb/>
臨乏采翫何以慰憂煩東鄰幸分致離離擢深根幽馥<lb/>
辭别圃佳色羅前軒愧無樹灌勞獲此英翹繁日出寒<lb/>
衣祛孤蝶來飛翻我亦愛其芳繞叢詠㣲言安得與君<lb/>
子飲泛同一樽霜露懼遄殞歳宴空籬藩<lb/>
　　　送蕭隠君自句曲經吳歸維揚<lb/>
適從江東來復作江北去來去逐江雲蕭蕭舊巾履身<lb/>
<pb n="KR4e0039_WYG_005-24a"/>
帶煙蘿雨初下大茅峰孤帆拂楚樹遙聴廣陵鐘去家<lb/>
忽來歸憐君似黄鶴日暮渺相思淮南桂花落<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0039_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻五<lb/>
</p>
<p>
</p>
  </div>
<div>
<head>大全集巻六</head> <lb/>
    <p>
<pb n="KR4e0039_WYG_006-1a"/>
欽定四庫全書<lb/>
　大全集巻六<lb/>
　　　　　　　　　　　　　明　髙啟　撰<lb/>
　　五言古詩<lb/>
　　　賦得眞娘墓送蟾上人之虎丘<lb/>
色相終壞滅佳人能乆妍斷碑山寺裏小塚竹林邊蘭<lb/>
葉春風帶苔花暮雨鈿情畱吳苑客夢逐楚臺仙物外<lb/>
全真念人間斷俗緣高僧方宴坐身在散花天<lb/>
<pb n="KR4e0039_WYG_006-1b"/>
　　　友竹軒<lb/>
世人務結託車馬紛交馳言笑雖强歡衷懷詎相知中<lb/>
林有君子淡然夙與期虛心兩無阻榮悴焉可移朝尋<lb/>
披煙逕暮對褰風帷非此君為偶誰共歲宴時<lb/>
　　　遷婁江寓館<lb/>
寓形百年内行止固無端我生甫三九東西宜未闌去<lb/>
年宅山陲今年徙江干野性崇儉陋經營唯茍完閒窗<lb/>
俯平疇幽扉臨逺湍豈忘大厦居弗稱非所安披榛始<lb/>
<pb n="KR4e0039_WYG_006-2a"/>
來兹霜露凄以寒誰云逺親愛弟子相與歡室中有名<lb/>
酒歲暮聊盤桓<lb/>
　　　雪夜懷周著作<lb/>
燈照竹林雪寢齋寨更空窻間成獨坐遙想故人同不<lb/>
有孤吟興寧度此宵中<lb/>
　　　登西城門<lb/>
登城望神州風塵暗淮楚江山帶睥睨烽火接樓櫓并<lb/>
吞何時休百骨易寸土向來禾麥地雨露長榛莽不見<lb/>
<pb n="KR4e0039_WYG_006-2b"/>
征戰場那知邊人苦馬驚西風笳鳥散落日鼓嗚嗚城<lb/>
下水流恨自千古<lb/>
　　　期家兄宿東湖民家不至<lb/>
東湖欲上月寒鳥已棲煙何處相期宿柴門汀樹邊未<lb/>
嘗新漉酒猶望逺來船誰信姜肱被今宵還獨眠<lb/>
　　　送陶兵曹之越<lb/>
髙齋掩林雪獨卧𤣥景暮夫君定何聞此日勞我顧清<lb/>
言一歡然孰云昧平素方期締深約幽抱終以布胡爲<lb/>
<pb n="KR4e0039_WYG_006-3a"/>
遽嚴裝明發首東路手持三公檄新辟當逺赴薄禄豈<lb/>
足羈知君為親故况兹句踐邦山水夙所慕湖明夕棹<lb/>
來谷迥寒鐘度留滯自成悲無因共遊騖<lb/>
　　　豐城余君夢彩堂<lb/>
楚客身未歸悠悠念庭闈濤江雖云廣莫阻魂夜飛秋<lb/>
陰天無星猿呌楓樹稀家山倏已到不失舊路㣲宛然<lb/>
在髙堂獻笑試舞衣焉知空館曙鐘動殘燈輝難追夢<lb/>
中歡益發覺後唏誰能傅爾翼逺去成相依<lb/>
<pb n="KR4e0039_WYG_006-3b"/>
　　　過束氏廢園<lb/>
人間樂事變池上髙臺傾歌堂杏梁壞射圃菜畦成不<lb/>
見妓釵影詎聞賔履聲來斯欲攄抱念昔反傷情<lb/>
　　　送倪雅<lb/>
交游結深歡離别生逺念聊持毛子檄暫脱劉生劔南<lb/>
風栁下亭杯動江色灧山遙馬嘶驛日落蟬鳴店此去<lb/>
漸成名馳驅君勿厭<lb/>
　　　同徐山人賁過妙蓮佛舎訪王主簿<lb/>
<pb n="KR4e0039_WYG_006-4a"/>
逸人如髙僧傲吏同隱尉閒房對清夏共挹池荷氣煙<lb/>
帷棲鴿馴風鐸驚禽畏明日雨還來山櫻當熟未<lb/>
　　　題帶經漂麥二圖<lb/>
朝鋤東臯上暮鋤西陂側釋耒讀遺經欣然此休息因<lb/>
觀舜稷事耕稼寧辭力<lb/>
田中刈麥罷把巻忘其疲風雨忽云至千穗漂無遺於<lb/>
書茍有得歲晏何憂饑<lb/>
　　　秋日山中<lb/>
<pb n="KR4e0039_WYG_006-4b"/>
山澤含霧雨偶來若居夷我無逺遊志何與親愛離暑<lb/>
退初可喜秋來轉堪悲壯顏豈草木憔悴同此時中心<lb/>
與百憂日暮如有期悄悄出空宇悠悠適荒陂阨窮勿<lb/>
復歎天欲昌吾詩<lb/>
　　　宿幻住棲雲堂<lb/>
窗白鳥聲曉殘鐘度谿水此時幽夢廻獨在空山裏松<lb/>
巖留佛燈葉地響僧履余心方湛寂無使羣動起<lb/>
　　　送賈鳯進士<lb/>
<pb n="KR4e0039_WYG_006-5a"/>
新逄洛陽客握手共遊般如何異鄉土乃得此交歡相<lb/>
逢旣不易相違亦良難驅馬夕云返北風野多寒登髙<lb/>
望山川浮雲杳漫漫羣獸相號呼哀音摧心肝遊子念<lb/>
髙堂歲晚身得安人生如蓬萍飄流無定端重合諒有<lb/>
日長歌聊自寛<lb/>
　　　寄王七孝廉乞猫<lb/>
䑕類固甚繁家有偏狡獪厥質亦陋微朋聚工造怪舞<lb/>
庭欲呈妖憑社期免敗饞同善飯頗暴比横行噲倉偷<lb/>
<pb n="KR4e0039_WYG_006-5b"/>
自詫肥穴竄寧辭隘唯思淮南舉不悟河東戒嗟余守<lb/>
窮僻有屋如敝廨公然肆相欺逺告來别界嘐嘐鳴橐<lb/>
頻窣窣緣幙快伺暗忌燈然聞腥喜餐餲空牀印凝塵<lb/>
高壁隤墮塊核遺槃果亡汁覆罌齏壞轟霆駭怒鬭急雨<lb/>
疑流嘬書殘費補妝裀涴煩烘曬入厠客驚吁守舎奴<lb/>
憂誡豈無老烏圓昔壯今何憊不修司捕職垂頭象瘖<lb/>
瞶難求許邁符莫具張湯械尋蹊漫設機薰隧徒吹韛<lb/>
遂令不眠人中夜長抑噫君家産銜蟬許贈不以賣願得<lb/>
<pb n="KR4e0039_WYG_006-6a"/>
縱驅擒淨若刈菅蒯盡殺豈匪仁去害容少懈髙枕幸<lb/>
無苦君惠當再拜<lb/>
　　　送客之海上得誠字<lb/>
卧廏困田子抱關老侯生豈無一時辱終有千載名子<lb/>
亦屈身者薄祿非所榮結歡誰云淺一杯吐衷誠艱難<lb/>
我何托所托在友朋平生不傷離此離骨為驚白日川<lb/>
上没歌作變徵聲明朝欲觀海浩蕩逐東征<lb/>
　　　冬至夜坐懷周記室<lb/>
<pb n="KR4e0039_WYG_006-6b"/>
夜聞驚鴻來一室寒且靜明朝日長至夜漏方最永凄<lb/>
凄霜塗階皎皎冰入井故人昔同宿杯酒笑相領年運<lb/>
方重周歡事忽盡屏别離孰無有爾獨限殊境逹曙恨<lb/>
難裁殘燈兀孤影<lb/>
　　　賦永上人紙帳<lb/>
剡藤裁素幬坐使諸塵隔冬室自生温寒窻屢驚白不<lb/>
隨直省被長覆棲禪簀思曾雪夜時宿伴山中客<lb/>
　　　初開北窗晚酌<hi>時寓江上外舅周隐君宅</hi>
<pb n="KR4e0039_WYG_006-7a"/>
春暄罷凄風朝始開北牖青山入吾座不異延故友自<lb/>
掃榻上塵琴册列左右悠然坐其間傲兀醉杯酒况當<lb/>
江花落微雨斜日後逺見帆度川髙聞鳥鳴栁孰云非<lb/>
吾廬居止亦可乆人生處一席累榭復何有幽懷悟澹<lb/>
泊末事辭紛揉更擬長夏眠風期結陶叟<lb/>
　　　夏日與髙廉遊無量佛院還憩王隱君池上<lb/>
乆卧困炎燠煩抱思一浣霽雨留暫凉言出欣子伴悠<lb/>
悠去景得稍稍來迹斷已尋名僧廬復謁髙士館蒲荷<lb/>
<pb n="KR4e0039_WYG_006-7b"/>
共含風池上新葉滿歩陰覺衣輕汲冷嫌綆短幸無塵<lb/>
中役樂此林下欵鳴蜩嘒斜陽歸駕猶可緩<lb/>
　　　曉起春望<lb/>
今朝有春意原野晴始綠疎花未破煙新禽稍鳴旭物<lb/>
情各欣榮客意胡刺促居閒厭寂寞從仕愁羈束兩事<lb/>
不可齊人生苦難足安得長放歌花開酒醅熟<lb/>
　　　陳氏秋容軒<lb/>
西郊莽迢遞川樹凝煙景雨過落紅蕖斜陽半江冷蟬<lb/>
<pb n="KR4e0039_WYG_006-8a"/>
鳴山欲暗鴈去天逾永孤客對蕭條應嗟鏡中影<lb/>
　　　瞻木軒<lb/>
　　　道士李𤣥修所居庭有凌霄花依樹而生近樹<lb/>
　　　伐而凌霄獨存因以名室求予賦詩<lb/>
凌霄託髙樹引蔓日已長纒綿共春榮幽花藹敷芳髙<lb/>
樹忽見伐無依向風霜亭亭還自持柔姿喜能强君子<lb/>
貴獨立倚附非端良覽物成感歎為君賦新章<lb/>
　　　雨中遣興<lb/>
<pb n="KR4e0039_WYG_006-8b"/>
積雨坐無悶端由便寂寞好鳥不頻啼閒花自遲落行<lb/>
園每度徑望岫時登閣只此可終期何當有樽酌<lb/>
　　　題方厓師聽秋軒<lb/>
西澗獨趺處凉颷度虛閣秋從夜深來流音滿林壑初<lb/>
嗚忽澎湃稍定還蕭索月下暗禽翻牕間危葉落上人<lb/>
習靜定談籟笑南郭喧寂兩無聞星河在寥廓<lb/>
　　　與内兄周思齊思義同過僧浩西齋夜酌<lb/>
雨過月在花疎鐘閉襌舍幽僧與逸人對酌明燈下園<lb/>
<pb n="KR4e0039_WYG_006-9a"/>
樹稍辭春池蛙正鳴夜嘉㑹莫蹉跎流年易傾謝<lb/>
　　　萱草<lb/>
不見堂上親空樹堂下草夏來風雨繁離披數叢老日<lb/>
暮欲忘憂搴芳轉傷抱<lb/>
　　　月林清影<lb/>
疎林逗明月散亂成清影流藻舞波寒驚虯翔壑冷雲<lb/>
來稍欲翳風動紛難整圓魄忽西傾愁看墮空境<lb/>
　　　春草堂<lb/>
<pb n="KR4e0039_WYG_006-9b"/>
靡靡堂廡草託根近華楹膏露旣灌芳惠風亦揚馨匪<lb/>
蒙陽和力孰使微物榮中天駛景流青節坐易盈但憂<lb/>
德澤違豈惜憔悴并願言相蔓結遮彼春逝程寸心雖<lb/>
難報㧞去還當生<lb/>
　　　次韻内弟周思敬秋夜同飲白蓮寺池上<lb/>
月出露已白荷花香滿池髙僧愛清夜留客坐題詩竹<lb/>
動鳥驚夢草凉蟲語悲閒齋一瓢酒應不負幽期<lb/>
　　　聞鐘<lb/>
<pb n="KR4e0039_WYG_006-10a"/>
迢迢煙際發隱隱巖中應初來覺寺遙乍歇看山暝惆<lb/>
悵未眠人空齋幾廻聽<lb/>
　　　詠雨酬張進士羽見寄<lb/>
珠碎復絲輕飇廻乍拂楹望中來曉峽愁裏度秋城莎<lb/>
溼蛩應冷荷響鷺還驚聽絃知瑟潤卧簟覺幃清一覽<lb/>
停雲句離抱轉難平<lb/>
　　　徐隱君陋居<lb/>
修途息往駕環堵老所依蕭條窮巷中故人亦來稀交<lb/>
<pb n="KR4e0039_WYG_006-10b"/>
交風雨侵翳翳蓬藋圍局促不茍厭暫出復來歸名都<lb/>
列飛甍煥燿朝日輝爽塏豈不慕終憂蹈危機心舒體<lb/>
自適道在願無違兹焉樂飲水回賢良可希<lb/>
　　　西園曉霽<lb/>
積雨淹夏半始晴園景饒髙林上初日逺水泛廻飇餘<lb/>
情萱際蝶新響樹間蜩詎必勞觴詠煩憂坐已銷<lb/>
　　　題畵鷹得嘯字<lb/>
髙風動古壁竦立見蒼鷂軒然欲飛揚嗟此粉墨妙秋<lb/>
<pb n="KR4e0039_WYG_006-11a"/>
筋束老骨天寒勢逾矯腦枯草中兔氣盡櫪上驃健鶻<lb/>
雖百餘凡材豈同調乾坤正肅殺怒氣號萬竅大野開<lb/>
平蕪悲臺落殘照荒城有妖狐夜作猛虎嘯為君試一<lb/>
擊壯士慙勇剽安能飽拳肉側翅隨年少<lb/>
　　　哭王隅<lb/>
車行一輪摧鳥奮一翼傷人生失輔友誰當共提將相<lb/>
逄豈無人不獲如子良朝遊羣彥林夕棄萬鬼鄉春風<lb/>
吹南原百草萋以長呼君不歸魂割我欲斷腸豈不悟<lb/>
<pb n="KR4e0039_WYG_006-11b"/>
生滅情至諒難忘<lb/>
　　　池上晚<lb/>
春晚思悠悠閣前池水流新蒲風葉響如對野塘秋野<lb/>
塘前歲路已隔歸舟度鳥下獨回頭青山香然暮<lb/>
　　　醉歸夜醒聞雨<lb/>
覺來聞雨聲燈輝耿殘夜窗間有危葉暗助瀟瀟下不<lb/>
記醉歸時寢齋如客舎<lb/>
　　　夏夜起行西園<lb/>
<pb n="KR4e0039_WYG_006-12a"/>
夜熱不能寐起歩中庭前舉頭望髙旻離離衆星躔欲<lb/>
推理亂象天道幽且𤣥長歌來凉飇驚烏北林顛此時<lb/>
層城閉悄悄萬室眠誰復相與娛淡月孤光懸<lb/>
　　　師子林池上觀魚<lb/>
穿蒲尾獨掉唼薲口羣仰波平没見痕池靜跳聞響漁<lb/>
罛已免捕僧盂每分養落日意無驚識我臨流賞<lb/>
　　　和張羽懷吳興舊遊之作效其體<lb/>
城貫綠川長朱閣暎飛梁鶯嬌山唱度蓮豔水嬉張花<lb/>
<pb n="KR4e0039_WYG_006-12b"/>
童搦翠管桑婦挈銀筐箬谿酒脂碧顧渚茗旗香擇勝<lb/>
事未厭驚亂意俄傷回看舊逰地秋草變淒凉<lb/>
　　　送沈徵士鉉歸海上<lb/>
我友張國士短若婁君卿家無一金産所結皆豪英去<lb/>
年東方來向我道爾名相逢真甚都座客為之傾髙標<lb/>
華月出雄辨流泉崩時方尚權謀處士皆振纓諸侯致<lb/>
幣聘公子將車迎爾獨念滄洲扁舟問歸程翩翩冥飛<lb/>
鴻影過海上城儻見魯連子殷勤煩寄聲<lb/>
<pb n="KR4e0039_WYG_006-13a"/>
　　　重午書事<lb/>
采蒲臨綠波團扇送凉過越客爭標渡荆巫弭節歌家<lb/>
醑憐浮玉宮衣憶賜羅今年兵氣惡朱符佩更多<lb/>
　　　東白軒<lb/>
昔宿東峰顛長夜何曼曼起㸔𤣥景晦冰雪積未泮翻<lb/>
翻驚濤瀾黝黝失星漢悲風吹木石澎湃而凌亂太陽<lb/>
淪朱光陰火吐微煥山精與罔象乗暗出遊翫前巖挂<lb/>
㺅猱後嶺起鴉鸛一時互號呌哀厲客腸斷芒芒禹九<lb/>
<pb n="KR4e0039_WYG_006-13b"/>
州下視莫能判如身墮幽都渉水濟無畔金烏在地底<lb/>
其出疑可喚雄雞棲髙樹凍噤不振翰君家有層軒不<lb/>
異泰山觀扶桑拂檐楹咫尺海東岸酒醒四鼓發暘谷<lb/>
已昇半紛紛物象出稍稍凉暄換如盲得復明毫末皆<lb/>
可看山中舊所聞寂黙應屏竄何當此借榻夙興不待<lb/>
盥共賔羲和車一觀天下旦<lb/>
　　　賦得姑蘇臺送賈文學麒<lb/>
城上聞啼鴉臺前見遊鹿悠悠畵簾影薄暮澄潭曲雲<lb/>
<pb n="KR4e0039_WYG_006-14a"/>
隨歌舞散日與興亡促美人不歸來湖水春更綠思君<lb/>
别後登應盡天涯目<lb/>
　　　聞晚鶯<hi>時在圍城中</hi>
昨歲聞孤囀綠陰山院行今朝寢齋雨重聽獨含情西<lb/>
澗多喬木何為亦到城<lb/>
　　　西齋池上三詠<lb/>
　　　葵花<lb/>
豔發朱光裏叢依綠蔭邊夕同山蕣落午竝海榴燃幽<lb/>
<pb n="KR4e0039_WYG_006-14b"/>
馥流珍簟鮮輝照藻筵羣芳已謝賞孤植轉成憐<lb/>
　　　荷葉<lb/>
楚服新裁得吳筩舊製成圓應間荇菜密欲翳蓮莖聲<lb/>
中亂雨至陰下一魚行桂棹還思折江南日暮情<lb/>
　　　桐樹<lb/>
晴粉朝英墜凉瓊夏葉舒鳥啼髙樹早蟾轉薄疏虛朱<lb/>
弦未薦曲彤管屢題詩坐恐銷華澤商吹起前除<lb/>
　　　遊城西得艷字<lb/>
<pb n="KR4e0039_WYG_006-15a"/>
軍旗表山柵商鼓喚津店稻黄雲有香楓赤火無焰賞<lb/>
懷誓飲償眺目擬窮占思畋已檠弨欲賦更横槧煙開<lb/>
象極泮波溢類洪墊壞宫茨被垣棄壘葑漫塹晨唳鵾<lb/>
鴻多秋腥鱸蟹贍吼鯨報僧粥卧獸衞官窆揖道訛語<lb/>
談暎籬陋妝覘池開沐女盆石㧞鬭夫劔竿危閙鈴響<lb/>
紗古羃燈艷時艱遊總稀歲稔酤饒釅探囊出竒蒐抨<lb/>
弩脱浮念一覽一興嗟再到再忘厭吟將嘯猨賡歸用<lb/>
棲鶻驗壑虛哀商叩嶺豁初魄閃窅窅聽鳴鐘翩翩戒<lb/>
<pb n="KR4e0039_WYG_006-15b"/>
還韂興清逼林凄醉纈眩湖灧顧標山已違入郭塵復<lb/>
染幽景慮遂逋拙詞紀姑僭<lb/>
　　　卞將軍墓<lb/>
代馬飲洛川皇輿寓江左宰輔失良圖國門屢興禍惡<lb/>
木不可植猛獸終難馴冠軍歴陽來白日飛黄塵兵叩<lb/>
西陵闗火焚大桁口虎旅方敗奔六宫竟誰守卞公仗<lb/>
戎鉞勇氣超常倫立朝素正色臨難仍捐身落日百戰<lb/>
餘裹創領殘卒父子誓除兇一朝共淪殁當年尚浮虛<lb/>
<pb n="KR4e0039_WYG_006-16a"/>
風俗變縉紳誰知効節者不在清談人石頭義旗來天<lb/>
狼夜流血册贈極哀榮千秋表忠烈六朝卿相塜無數<lb/>
青山根至今行人過但拜將軍墳馬鬛封未平龍泉氣<lb/>
猶發惆悵望松楸一杯奠寒月<lb/>
　　　綠水園宴集<lb/>
平居寡良㑹艱哉况兹時幸逢金閨英中筵接光儀名<lb/>
園過修禊景麗春陽熈綠芷榮曲沼朱華敷廣墀情宣<lb/>
寄髙文憂襟為之披觴來不敢訴慮此朋歡虧何以淹<lb/>
<pb n="KR4e0039_WYG_006-16b"/>
返斾頹光願遲遲<lb/>
　　　荅宋南宫見寄<hi>時寓江上</hi>
棲寓豈髙遁偶家南渚濵雖欣逺物累終悲寡交親拏<lb/>
舟近入郭言欲訪故人叩門子不在思懷竟難伸歸來<lb/>
掩蓬廬幽卧屬始春風暄栁意動雪霽禽聲新孤遊盼<lb/>
芳物尊酌孰與陳念昔文翰場弱蹤繼清塵鳴絃東閣<lb/>
夜飛蓋西園晨兹歡與年徂憔悴兩未振朝蒙枉瓊藻<lb/>
慰我佇慕勤深情寄妍詞不殊握中珍居屯在守志養<lb/>
<pb n="KR4e0039_WYG_006-17a"/>
素豈辭貧裁章以少答此道願無淪<lb/>
　　　夢梅堂<lb/>
寢齋掩殘雪幽幔燈微皎不知南澗濵魂與春縈繞初<lb/>
迷月入樹忽斷風驚篠餘馥悵難尋空山鶴鳴曉<lb/>
　　　送程校理遊江上<lb/>
風亭裊離管草緑江水暮送此南浦人孤帆雨中渡别<lb/>
傷足自緩前驛花滿路春叢戀山鸎晚絮迷汀鷺我今<lb/>
獨愁居芳月誰與度佇立望遙波相思積煙霧<lb/>
<pb n="KR4e0039_WYG_006-17b"/>
　　　僧齋聞雨<lb/>
寂寂初罷語悠悠未成眠髙齋有春雨夜半落燈前已<lb/>
傷花委樹復念水盈田老衲獨無聽繩牀方坐禪<lb/>
　　　懷徐七<lb/>
哀鴻已鳴渚落葉初覆陌故園當授衣却思逺行客客<lb/>
行日已逺我思日已積東南望歸棹鳥去煙波夕憂來<lb/>
不成言滿抱空戚戚豈無一尊酒黄花為誰摘<lb/>
　　　四柏<lb/>
<pb n="KR4e0039_WYG_006-18a"/>
堂前四小柏羅立二尺長始栽附南墀逺移自東岡春<lb/>
夏衆草芳翳没成乆荒低枝網蟲縣暗葉螻蟻藏不沾<lb/>
夕露氣每隔朝陽光我病廢芟理覽之屢彷徨𤣥冬戒<lb/>
嚴候迅風激飛霜蕪穢忽自除鬱然露蒼蒼恍若羣梟<lb/>
散鵷雛得翺翔乃知受命正雖弱自可强循歩賞勁色<lb/>
撫攀挹微香幸得依我居勿令縱牛羊他年培養成凌<lb/>
雲孰能量後彫誠足貴早厄庸何傷<lb/>
　　　西臺慟哭詩<lb/>
<pb n="KR4e0039_WYG_006-18b"/>
　　　越人謝翺嘗為宋丞相文山公之客公死之十<lb/>
　　　二年登釣臺祭公以哭自為文識其哀曰西臺<lb/>
　　　慟哭記東陽張兼持示求詩僕感其誼遂賦一<lb/>
　　　首<lb/>
峩峩子陵臺其下大江奔何人此登髙慟哭白日昏哀<lb/>
哉宋遺臣舊客丞相門丞相旣死節有身恥空存北望<lb/>
萬里天再拜奠酒尊陰雲暮飛來恍如載忠魂所哭豈<lb/>
窮途中抱千古寃上悲宗周隕下念國士恩凄凉當世<lb/>
<pb n="KR4e0039_WYG_006-19a"/>
事感慨平生言空山誰知哀惟有㺅與猿豈不畏衆驚<lb/>
聲發不忍吞人言天有耳此哭寧不聞願因長風還吹<lb/>
此血淚痕徃墮燕山隅一灑宿草根田横去已逺兹道<lb/>
不復論作歌悼徃事庶使薄俗敦<lb/>
　　　見耕者<lb/>
兹晨有佳興挈杖行逺墟春犁稍已出土脉向暖舒嚶<lb/>
嚶鳥囀谷瀏瀏泉鳴渠歲功自兹始為農亦良劬而我<lb/>
惰四體偃息在敝廬飢匱固當爾無為歎踟蹰<lb/>
<pb n="KR4e0039_WYG_006-19b"/>
　　　雨中書湖上漁家壁<lb/>
漁舎煙不起瀟瀟雨初暝孤客與羣鷗寒依葦間聽山<lb/>
昏望易失波動愁難定歸思滿蒼茫空憐去帆迥<lb/>
　　　同杜二進士晚登潘氏樓<lb/>
靄靄川樹暝夕陽忽然收林間一鐘來隴上衆耒休維<lb/>
榜漁石邊尋我棲寓儔本期散憂懷攜手登此樓那知<lb/>
見逺色蒼茫轉成愁幸兹有尊酌雖晚為君留<lb/>
　　　送家兄西遷<lb/>
<pb n="KR4e0039_WYG_006-20a"/>
昔别歸有期此别去何極西遷屬事變咎責非已得家<lb/>
貧無行資空橐辭故國匆匆逐徒旅宛宛謝親識牽攀<lb/>
不能留慟哭野水側離鴻為廻翔浮雲暮愁色别時雖<lb/>
云苦未若别後憶願行勿憂家養親自我職殊方氣候<lb/>
異炎霧秋未息委命毋怨尤長年强餐食<lb/>
　　　至蓮邨<lb/>
昔愛兹里幽誓將搆蓬廬孰云墮世網重到十載餘喪<lb/>
亂喜獨完煙火靄舊墟柴門在深巷落日榆栁疎鄰翁<lb/>
<pb n="KR4e0039_WYG_006-20b"/>
念契闊㩦筐饋雙魚苦問客何事顔色與昔殊焉知渉<lb/>
艱難多戚長少娛貧賤非所恥中情在閒居願翁勿相<lb/>
誚終當遂吾初<lb/>
　　　雨中登白蓮閣望故園<lb/>
亭亭髙閣上𣺌𣺌清川曲日暮靄羈愁蘺蘅雨中緑聞<lb/>
鐘僧已返荷笠人猶牧歸棹獨難尋江南望雲木<lb/>
　　　尋照公<lb/>
逺尋林下僧不識林下路隔雲孤磬響因到繙經處相<lb/>
<pb n="KR4e0039_WYG_006-21a"/>
對竟忘言夕陽在祗樹<lb/>
　　　江上過丁校書宅留飲<lb/>
迂櫂入浦汭言尋故人扉雞鳴邨樹煙寒旭景尚微子<lb/>
起罷理髮相延闢中闈雅詞旣云宣濁醑亦以揮幸兹<lb/>
竟日歡一浣積慮非尚慙有羈牽暫㑹復逺違臨流送<lb/>
我還廻飇夕吹衣亂來人情改髙誼似子希儻不終憚<lb/>
煩卜鄰遂相依<lb/>
　　　遊靈巖賦得越來谿<lb/>
<pb n="KR4e0039_WYG_006-21b"/>
越女遊未去越兵嗟已來青山舊谿上無復見樓臺過<lb/>
客空惆悵荷花秋自開<lb/>
　　　立春前一日喜雪<lb/>
一冬纔見瑞三白詎須頻未嫌遲送臘唯憐預占春積<lb/>
砌猶殘凍妝苑已芳辰留更明朝落梅花欲鬭新<lb/>
　　　移家江上别城東故居<lb/>
人情戀故鄉誰樂逺為客我行豈得已實為喪亂廹凄<lb/>
凄顧丘隴悄悄别親戚不去畏憂虞欲去念離隔雖有<lb/>
<pb n="KR4e0039_WYG_006-22a"/>
妻子從我恨終不釋出門未忍發惆悵至日夕<lb/>
　　　雨中客僧舎<lb/>
客夢方暫適竹間風雨驚起登林端閣迢遞望層城景<lb/>
寒川樹疎野晦原煙平不邀釋子語何以緩羈情<lb/>
　　　見花憶亡女<lb/>
中女我所憐六歲自抱持懷中看哺果膝上教誦詩晨<lb/>
起學姊妝鏡臺强臨窺稍知愛羅綺家貧未能為嗟我<lb/>
乆失意雨雪走路岐暮歸見歡迎憂懷每成怡如何屬<lb/>
<pb n="KR4e0039_WYG_006-22b"/>
疾朝復値事變時聞驚遽沈殞藥餌不得施倉皇具薄<lb/>
棺哭送向逺陂茫茫已難尋惻惻猶苦悲却思去年春<lb/>
花開舊園池牽我樹下行令我折好枝今年花復開客<lb/>
居逺江湄家全爾獨殁看花淚空埀一觴不自慰夕幔<lb/>
風凄其<lb/>
　　　東陂路上阻水<lb/>
不覺去邨逺瀟瀟栁間歩江雨夜來多春流稍侵路褰<lb/>
裳自可渉不待漁舟渡<lb/>
<pb n="KR4e0039_WYG_006-23a"/>
　　　獨酌<lb/>
白日下逺川寒風振髙柯蕭條掩闗卧暮雀忽已過我<lb/>
有羈旅愁鬱如抱沉痾起坐呼清尊獨飲還獨歌一斟<lb/>
解物累再酌廻天和數觴竟復醺翻恨愁無多所以古<lb/>
逹士但飲不顧他回頭向婦笑戚戚終如何<lb/>
　　　同杜徵士寅過南渚赴朱七丈招飲<lb/>
五月燕雛飛絲成桑葉稀相逢總羈旅白苧未縫衣扁<lb/>
舟喜同載晚渡滄洲外樹失潮氣昏沙喧雨聲大將迷<lb/>
<pb n="KR4e0039_WYG_006-23b"/>
路却通窈窕復蒙蘢果熟皆梅子禽啼盡郭公兵戈苦<lb/>
未息莫歎猶為客此去醉誰家江邊主人宅<lb/>
　　　始聞夏蟬<lb/>
翾翾纔得蛻咽咽未成喧翳葉誰能見南風緑繞軒乍<lb/>
驚變節物還念别郊園何待當秋聽方令羈思繁<lb/>
　　　贈斸苓者<lb/>
山田不生苖零雨空漑之歲宴窮谷中何以療我飢青<lb/>
青萬丈松兔絲絡其枝不知何樹下乃有千年脂朝行<lb/>
<pb n="KR4e0039_WYG_006-24a"/>
西澗濵暮行東岡陲荷鍤偶逺樵言尋亦良疲鑿彼土<lb/>
石間得此瓊瑤姿香因清飇發色藉𤣥泉滋嘗讀炎帝<lb/>
編徵功實多竒天和滌煩滯靈味扶殘衰詎必勞悲歌<lb/>
去采商顔芝歸來拾荆薪炊之作晨糜八珍豈不美素<lb/>
餐懼可嗤服斯待輕舉徃與仙人期<lb/>
　　　我昔<lb/>
我昔在家日有樂不自知及兹出門遊始復思徃時貧<lb/>
賤為客難寢食不獲宜異鄉寡儔侣童僕相擁持天性<lb/>
<pb n="KR4e0039_WYG_006-24b"/>
本至慵强使賦載馳發言恐有忤蹈足慮近危人生貴<lb/>
安逸壯遊亦奚為何當謝斯役歸守東岡陂<lb/>
　　　將徃海上舟行值雨投僧舎<lb/>
沙響聞雨來中途生旅愁遙尋晚林磬暫駐寒塘舟窗<lb/>
下一僧老竹間諸鳥幽誰言阻逺去翻使得佳遊<lb/>
　　　暫歸鳴珂里舊宅<lb/>
故廬在東里乆出喜偶旋景物亂後非行觀一悽然荒<lb/>
榛塞園逕流塵蔽堂筵念兹經營初勤苦唯我先蕪壞<lb/>
<pb n="KR4e0039_WYG_006-25a"/>
棄弗守顧已誠有愆雖懷首丘願未絶遊方縁是主乃<lb/>
如客暫來靡留連日暮復逺去哀抱將何宣<lb/>
　　　江上晚晴<lb/>
江虹斷雨脚反景明墟里宿鳥亂歸邨幽人獨臨水漁<lb/>
舟隔浦飯煙火蘆中起閒吟望逺岑緩歩尋芳芷此夕<lb/>
遇新晴憂懷偶然喜<lb/>
　　　與王隱君宿寧真道館<lb/>
松下禮真罷鶴鳴暮壇空偶來古仙居欣與靜者同𤣥<lb/>
<pb n="KR4e0039_WYG_006-25b"/>
言不知還遂宿琳館中蒸菌沃芳露焚蘭度微風山瓢<lb/>
瀉未盡月出秋林東語化衆妙歸探元萬縁窮不與至<lb/>
道俱何以超妄蒙願從希夷遊稽首青牛翁<lb/>
　　　送珪上人<lb/>
曽來看江雨同倚香臺上師今西去遙還上香臺望淮<lb/>
山暮鐘起楚水春帆漾來去本隨縁分攜莫惆悵<lb/>
　　　冐雨暮歸過白沙湖<lb/>
天寒滿湖雨獨棹東歸急遙望水邊邨蕭條暮煙溼家<lb/>
<pb n="KR4e0039_WYG_006-26a"/>
人應候我深暎柴扃立<lb/>
　　　送袁憲史由湖廣調福建<lb/>
只謂逺遊苦寧知逺遊樂君今萬里歸顔色殊不惡自<lb/>
言楚帆開初别鳯凰臺采石月下過匡廬天際來試沽<lb/>
彭澤酒憔悴陶家栁最愛小姑妍臨行復回首逺逐繡<lb/>
衣遊閒登黄鶴樓千峰漢陽晚一鴈洞庭秋西上荆門<lb/>
渚銀釵見巴女歌斷竹枝詞江陵夜風雨看盡幾多山<lb/>
今朝始得還秋風吹驛騎又欲度閩闗閩闗聞更好瘴<lb/>
<pb n="KR4e0039_WYG_006-26b"/>
霧晨收早椰子美如漿蘭花多似草嗟余戀故鄉不肯<lb/>
渉津梁把酒看君去相思空斷腸<lb/>
　　　宴顧使君東亭隔簾觀竹下舞妓<lb/>
美人竹下舞醉看隔簾櫳彷彿瑤臺子遊戲緑雲中玉<lb/>
鈎正蕩月羅袖忽驚風莫逐青鸞去尊前樂未終<lb/>
　　　夢遊仙<lb/>
夢騎蒼麒麟手持白玉鞭長風八萬里夜入通明天正<lb/>
逢絳闕開謁帝陪羣仙飄颻紫霞珮杳靄青霓旃命與<lb/>
<pb n="KR4e0039_WYG_006-27a"/>
衞叔卿共讀金蘂篇𤣥文不可識謫歸一千年驚寤忽<lb/>
長歎虚空但雲煙<lb/>
　　　獨遊白蓮寺池上看雨<lb/>
輕衣忽變冷池雨來清夏圓文細細生密響翛翛下荷<lb/>
披魚躍起樹靜禽鳴罷賞淡自忘還非因與僧話<lb/>
　　　贈薛相士<hi>至正辛丑嘉禾薛月鑑過予求詩因贈</hi>
我少喜功名輕事勇且狂顧影每自竒磊落七尺長要<lb/>
將二三策為君致時康公卿可俯拾豈數尚書郎回頭<lb/>
<pb n="KR4e0039_WYG_006-27b"/>
幾何年突兀漸老蒼始圖竟無成艱險嗟備嘗歸來省<lb/>
昨非我耕婦自桑擊木野田間高歌誦虞唐薛生逺拏<lb/>
舟訪我南渚旁自言解相人視予難乆藏腦後骨已隆<lb/>
睂間氣初黄我起前謝生弛弓懶復張請看近時人躍<lb/>
馬富貴場非才冒權寵湏臾竟披猖鼎食復鼎烹主父<lb/>
世共傷安居保常分為計豈不良願生毋多言妄念吾<lb/>
已忘<lb/>
　大全集巻六<lb/>
</p>
<p>
</p>
  </div>
<div>
<head>大全集巻七</head> <lb/>
    <p>
<pb n="KR4e0039_WYG_007-1a"/>
欽定四庫全書<lb/>
　大全集巻七<lb/>
　　　　　　　　　　　　　明　髙啟　撰<lb/>
　　五言古詩<lb/>
　　　曉卧丁校書西軒<lb/>
窻月淡欲失曨曨逼初曙屋外鳥聲多應知有嘉樹殘<lb/>
香掩幽寢末事澄紛慮頗似宿東巖僧齋竹深處<lb/>
　　　水上盥手<lb/>
<pb n="KR4e0039_WYG_007-1b"/>
盥手愛春水水香手應緑沄沄細浪起杳杳驚魚伏怊<lb/>
悵坐沙邊流花去難掬<lb/>
　　　贈漫客<lb/>
畸人誠逹生聱叟亦曠士漫客乃其徒放意在雲水有<lb/>
山即漫游有竹仍漫止漫吟不求工漫飲不須美與物<lb/>
無留情所適皆漫爾人生本漫寄何事紛戚喜與子作<lb/>
漫交逍遥論兹理<lb/>
　　　晝睡甚適覺而有作<lb/>
<pb n="KR4e0039_WYG_007-2a"/>
閒居况懶拙盡日無營爲掩室聊自眠一榻委四肢向<lb/>
暄思益昏南窻滿晴曦吾神誰能縶八表從所之殷憂<lb/>
常苦縈兹焉忽如遺有身不自省此外安得知覺來鄰<lb/>
雞鳴已過亭午時如遊鈞天還至樂不可追我意在有<lb/>
適寧顧朽木嗤猶勝夸毗子塵中爭走馳<lb/>
　　　秋日端居<lb/>
秋意日蕭索郊園霜露餘岀遊無山水聊復守吾廬巷<lb/>
轍久已斷山瓢仍屢虛非甘寂寞者誰樂此閒居<lb/>
<pb n="KR4e0039_WYG_007-2b"/>
　　　夢鍾離兩兄<lb/>
淮水去不極淮山與偕馳鍾離兩遷客路逺歸何期孰<lb/>
云歸無期此夕乃見之握手説辛苦杯觴復同持須臾<lb/>
忽驚别我夢方自知雖夢亦足喜况乃歸來時<lb/>
　　　雨中留徐七賁<lb/>
江寒宿雨在落葉滿村溼留君繫君艇莫犯風潮急試<lb/>
問欲歸城誰家借簔笠<lb/>
　　　看刈禾<lb/>
<pb n="KR4e0039_WYG_007-3a"/>
農工亦云勞此日始告成往穫安可後相催及秋晴父<lb/>
子俱在田札札䥥有聲黄雲漸收盡曠望空郊平日入<lb/>
負擔歸謳歌道中行鳥雀亦羣喜下啄飛且鳴今年幸<lb/>
稍豐私廩各已盈如何有貧婦拾穗猶惸惸<lb/>
　　　晚歩遊禇家竹潭<lb/>
落日猶半野閒來潭上遊非因戀幽賞聊欲散煩憂澄<lb/>
波魚噞夕荒竹鳥吟秋不是愚溪上胡為吾久留<lb/>
　　　召修元史將赴京師别内<lb/>
<pb n="KR4e0039_WYG_007-3b"/>
承詔趣嚴駕晨當赴京師佳徴豈不榮獨念與子辭子<lb/>
自歸我家貧賤久共之閨門藹情懽寵德不以姿天寒<lb/>
室仍罄何忍逺去兹王明待紬文不暇顧我私悤悤愧<lb/>
子勤為我烹伏雌攜㓜送我泣問我旋軫時行路亦已<lb/>
遥浮雲蔽川坻宴安聖所戒胡為守蓬茨我志願禆國<lb/>
有遂幸在斯加餐待後晤勿作悄悄思<lb/>
　　　早發土橋<lb/>
空山逺無驛逆旅聊可宿懷征候鳴雞燃帶續我燭僕<lb/>
<pb n="KR4e0039_WYG_007-4a"/>
夫昨行苦爛漫睡正熟呼之愧悤悤推車出茅屋髙巖<lb/>
尚懸斗深谷未升旭欲亟去反遲怪石暗屢觸思當在<lb/>
家樂日晏始舒足胡為此行邁霜露勞局促王事靡敢<lb/>
辭非闗徇微禄<lb/>
　　　車過八岡<lb/>
上岡如登天下岡如決川勞哉挽車夫呀喘當我前兩<lb/>
轅鬭欲摧土石厲且堅我行憫其憊時下息彼肩雖非<lb/>
古羊腸實懼覆與顛如何道路子車來競連連白日已<lb/>
<pb n="KR4e0039_WYG_007-4b"/>
傾仄我行尚廻邅安得駕逸足平野超飛煙<lb/>
　　　寓天界寺雨中登西閣<lb/>
片雲出鍾山陰滿江東曉幽人閣上寒風雨啼鸎少紅<lb/>
塵禁陌淨緑樹層城繞不為怨春徂離懷自憂悄<lb/>
　　　送陳四秀才還吳<lb/>
君是故鄉人同作他鄉住同來不同返惆悵臨分處手<lb/>
把長干花回望長洲樹恐起憶家心愁題送君句<lb/>
　　　送聨書記東歸<lb/>
<pb n="KR4e0039_WYG_007-5a"/>
旅寓古寺間得與名僧居時因簡牘暇共諦楞伽書倚<lb/>
閣山暝後歩廊月生初屢聞真詮妙一使羈悰舒兹晨<lb/>
别同袍言旋舊精廬飛雲自無滯愧我焉能如東浦秋<lb/>
正遥西齋夜應虛傷離固知妄相送聊踟躕<lb/>
　　　送禮部傅侍郎赴浙西按察<lb/>
聖主想賢哲夫君歘來東姓名簡睿聽召對明廷中彷<lb/>
彿似其先夢寐相感通秉綸坐西掖曳履遊南宫復輟<lb/>
要近居往試澄清功糾郡握使節炎天凛霜風顧余謬<lb/>
<pb n="KR4e0039_WYG_007-5b"/>
珥筆言笑獲屢同無端此分袂離抱何忡忡<lb/>
　　　對園桞<lb/>
依依客園桞來時未堪折今看夏條長上有新蟬咽芳<lb/>
序惜推遷佳人念離别秋風莫遽起旅思方騷屑<lb/>
　　　僕至得二女消息<lb/>
我僕持尺書來自我故鄉讀書意未了呼僕問彼詳云<lb/>
我兩小女别來稍已長大女手摻摻窗前學縫裳小女<lb/>
啼啞啞走索瓜果嘗喜爺有使歸迎門各踉蹌我坐聽<lb/>
<pb n="KR4e0039_WYG_007-6a"/>
此言欲慰意反傷稍近尚爾思更逺何能忘<lb/>
　　　菊鄰<lb/>
菊本君子花幽姿可相親清秋發孤艷似避東風塵采<lb/>
采霜露餘繁英正鮮新車馬不過賞相看但幽人幽人<lb/>
苦愛菊自是柴桑倫閒園誰與語叢栽四為鄰入徑朝<lb/>
摘逺循籬暮觀頻一壺每對酌折花挿盈巾殊勝處俗<lb/>
里歌呼醉遭嗔<lb/>
　　　岀城東見古松流水坐憩久之<lb/>
<pb n="KR4e0039_WYG_007-6b"/>
空潭寒無藻瑩淨涵青天長松百餘株扶疎繞潭邊我<lb/>
行值幽境坐賞忘歸旋清風似相娛西來忽漻然水動<lb/>
松亦鳴紛披復淪漣羣鷗盡驚矯疑是龍吟淵微瀾蕩<lb/>
餘暉流響散逺煙靜聽意已消何須撫徽絃安得卜此<lb/>
居一謝塵中緣朝來潭上坐暮向松間眠<lb/>
　　　夜坐天界西軒<lb/>
明月出東閣照我坐前軒諸僧夜已定寂寞與誰言煙<lb/>
漫螢微度風條蟬罷喧清景雖堪悦終嗟非故園<lb/>
<pb n="KR4e0039_WYG_007-7a"/>
　　　京師嘗吳粳<lb/>
新秔粲如玉逺漕來中吳初嘗愛精糳想岀官田租我<lb/>
本東臯民少年習耕鉏霜天萬穗熟恣啄從飢烏日暮<lb/>
刈穫歸妻孥共歡呼茅屋夜舂急風雨江村孤晨炊滿<lb/>
家香薦以岀網鱸如今幸䝉恩遨遊在南都門前半區<lb/>
田别來想已蕪長年盗寸廪補報一事無投匕忽歎息<lb/>
飽食慙農夫<lb/>
　　　為因師題松梢飛瀑圖<lb/>
<pb n="KR4e0039_WYG_007-7b"/>
松風散飛瀑夜作濤聲急棲鶻起空山如驚鬼神入定<lb/>
僧寂無聽任灑袈裟溼<lb/>
　　　送周四孝亷後酒醒夜聞鴈聲<lb/>
别時酒忽醒客去唯空舍風雪鴈聲來寒生石城夜遙<lb/>
憶渡江船正泊楓林下<lb/>
　　　答内寄<lb/>
落月入曉閨相思不須啼我非秋胡子君豈蘇秦妻風<lb/>
從故鄉來吹詩逹京縣讀之見君心寧徒見君靣㧞草<lb/>
<pb n="KR4e0039_WYG_007-8a"/>
不易絶割水終難開行雲會有時飛下巫陽臺莫信長<lb/>
安道花枝滿樓好白馬繫春風離愁坐將老<lb/>
　　　真氏女<lb/>
　　　余在史館日談次有言姚文公承㫖翰林時嘗<lb/>
　　　飲玉堂有侍妓閩語者詢之乃真文忠公裔孫<lb/>
　　　也父為筦庫負縣官錢鬻之以償遂流於娼家<lb/>
　　　公愍之白於執政落其籍以嫁院吏黄逮逮後<lb/>
　　　至顯官同館之士聞之多賦詩者余亦為作一<lb/>
<pb n="KR4e0039_WYG_007-8b"/>
　　　首<lb/>
妾恨非緹縈上書動天子自鬻償縣官幸得脱父死誰<lb/>
知故相家失身居狹斜遂令園中柏翻作道傍花當筵<lb/>
唱金縷朔客驚閩語相問忽相憐開籠放鸚鵡棄置舞<lb/>
衣裳新理嫁時裝良人身作吏不是販茶商花釵暎羅<lb/>
扇初與郎相見貴賤古難常妾心那敢怨願郎去作官<lb/>
莫掌官錢穀生子但生男家門免多辱<lb/>
　　　送李架閣赴山西行省<lb/>
<pb n="KR4e0039_WYG_007-9a"/>
日暮踰大河北望古晉疆萬里饒風沙地接戎與羌翩<lb/>
翩并州兒躍馬能挽强古來事爭奪百戰在此場聖皇<lb/>
剗羣雄撫劒定八荒睠兹形勝都建侯樹藩方披榛開<lb/>
幙府賔從皆才良所期偃甲兵民物自此康山河罷阻<lb/>
險沃野多耕桑君行願努力逺别庸何傷<lb/>
　　　送王哲判官之上黨<lb/>
羣材萃京師有若奔海川盍簪向華館唯君最韶年忽<lb/>
行佐名邦輟理金匱編朝辭紫闕下暮宿黄河壖馬上<lb/>
<pb n="KR4e0039_WYG_007-9b"/>
看太行日落萬里煙峩峩天井闗髙城鬱相連遺氓得<lb/>
少安時清罷戈鋋亟行勿憚逺聖意煩承宣<lb/>
　　　登句容僧伽塔望茅山<lb/>
髙登大士塔遥望仙人峰兹峰夫何如玉削三芙蓉雲<lb/>
深句曲樹日落華陽鐘長君昔飛昇駕挾雙白龍至今<lb/>
學道處洞府留靈蹤丹泉夜吐光瑶草春含茸仙應笑<lb/>
我愚塵世茍自容胡不鍊爾形歸來䕃長松望仙咫尺<lb/>
間不隔雲海重真訣儻肯授執鞭願相從<lb/>
<pb n="KR4e0039_WYG_007-10a"/>
　　　贈楊滎陽<lb/>
嘉陵美山水亦復富文彥楊君産其邦材㧞性髙狷布<lb/>
衣走名都早入藝林選客屈稷下談王邀鄴中宴岀門<lb/>
得名聲不假新舊援匣劒未久埋囊錐已先見吐詞實<lb/>
瑰竒讀者心欲顫刀鳴鬭夫勇花妥笑女倩如觀廣場<lb/>
中百戲張曼衍平生眼無人遇我獨相善陌頭每竝岀<lb/>
兩騎無後先喜從免園遊慙受狗監薦君歌我固服我<lb/>
賦君亦羡墮筵吟㡌烏踏席舞裙茜醉中共笑語往徃<lb/>
<pb n="KR4e0039_WYG_007-10b"/>
雜諧諺有時岀城西山水恣攀踐巖眠曙猿驚澗飲夏<lb/>
鶯囀吳宫妓去榭蕭寺僧開殿龍門剝隂苔髙什記題<lb/>
徧歡遊正相酣世事忽驚變朋儔半生死一往如激電<lb/>
我棹返江潯君車赴淮甸旋聞逐流人居濠又移汴一<lb/>
身去何賫空槖唯破硯危塗晚行疲欲進足如罥狼來<lb/>
樹杪避蝎走燈下見渡河自撐篙水急船斷牽及至秋<lb/>
已深舊褐風裂片難尋髙陽飲空弔鄢陵戰聖恩忽加<lb/>
憐收拔佐山縣卑曹敢云辭執版謁府掾官庖盡炊藜<lb/>
<pb n="KR4e0039_WYG_007-11a"/>
民賦半輸絹低飛蓬蒿間不異雉帶箭有親寓京師年<lb/>
老闕供饌欲奉朝夕歡去職胡敢擅晨上宰相書得歸<lb/>
遂微願上堂具珍鮭呼婦賣釵釧我時别君久問訊愧<lb/>
無便空題憶君詩細字書滿巻今春被詔起前史預編<lb/>
撰始來長干門楊桞正飛燕逢君風塵餘不改舊顔靣<lb/>
握手話苦辛悲喜雜慶唁客中雖無錢自寫賖酒劵邀<lb/>
來卧東閣月岀初鎻院君言渉艱難壯志今已倦回頭<lb/>
悟前非更名慕蘧瑗<hi>君近改名去非</hi>我聞棠谿金不畏經百鍊<lb/>
<pb n="KR4e0039_WYG_007-11b"/>
胡為暫失路遽欲老貧賤吾皇奮神武四海始安奠棧<lb/>
通諭夷文驛走徵士傳時廵抗霓旌肆覲冠星弁功成<lb/>
萬瑞集禮欲議封禪君才適時需正若當暑扇手持照<lb/>
國珠胸岀補衮線便應上金鑾立對被天眷嗟余沗載<lb/>
筆䑕璞難自衒幸兹際昌辰魏闕寧不戀但憂誤䝉恩<lb/>
不稱終冐譴秋風楚潮滿歸舸帆欲轉君若念故交殷<lb/>
勤一相餞<lb/>
　　　寺中早秋<lb/>
<pb n="KR4e0039_WYG_007-12a"/>
秋風入寺早孤客驚離索斜日數蟲懸槐花雨餘落砧<lb/>
聲起廢苑簟色凄髙閣獨憐明鏡中𤣥鬢猶如昨<lb/>
　　　天界翫月<lb/>
　　　洪武二年八月十三日元史成中書表進詔賜<lb/>
　　　纂修之士一十八人銀幣且引對奬諭擢授庶<lb/>
　　　職老病者則賜歸于鄉閲二日中秋諸君以史<lb/>
　　　事甫成而佳節適至又樂上賜之優渥而惜同<lb/>
　　　局之將違也乃即所寓天界佛寺之中庭置酒<lb/>
<pb n="KR4e0039_WYG_007-12b"/>
　　　為翫月之賞分韻賦詩以紀其事啟得衢字云<lb/>
聖主念前鑒述作徵名儒羣來髙館間厠跡愧我愚孰<lb/>
謂此責輕毫端有褒誅書成進丹陛召對共拜趨去留<lb/>
雖不同雨露均沾濡已淹三時勞可廢一夕娛况逢端<lb/>
正月當空照睂鬚流光滿金界境與人間殊廣庭布長<lb/>
筵嘉肴薦芳腴豈唯多士集亦有名僧俱興酣貴形忘<lb/>
諧笑不復拘觴行豈辭勤仰看轉斗樞明晨即分袂此<lb/>
樂誠須臾人生四海間相見皆友于不知誰使令流蕩<lb/>
<pb n="KR4e0039_WYG_007-13a"/>
無根株忽然此相遇旋復成天隅願各崇令名逍遥歩<lb/>
亨衢明年重見月相憶當長吁<lb/>
　　　寄題鄞縣青山寺鍾秀樓<lb/>
東湖秀可攬造化夙所聚聞有釋子居雲中搆層宇刹<lb/>
出辨逺岑帆廻識修渚鳥外月上海虹邊樹含雨願言<lb/>
此登眺去作逃禪侣西崦暮鐘時憑闌共僧語<lb/>
　　　曉岀趨朝<lb/>
正冠岀門早杳杳鐘初歇嘶騎踏嚴霜驚鴉起殘月逶<lb/>
<pb n="KR4e0039_WYG_007-13b"/>
迤度九陌窈窕瞻雙闕長卿本疎慢深愧陪朝謁<lb/>
　　　送顧式歸吳<lb/>
顧君野王孫與我生共縣故鄉未曽識却在他鄉見留<lb/>
連忽東還長揖袖詩巻自言吳中好稻熟湖蠏賤欲卧<lb/>
煙雨舟醉讀三髙傳余方謬通籍講帷近清殿故園豈<lb/>
不懷君恩正深戀逺欲謝鄉人殷勤附君便<lb/>
　　　御溝觀鵞<lb/>
白雪泛金塘羣翻動曙光危棲翹獨趾亂唼引修吭池<lb/>
<pb n="KR4e0039_WYG_007-14a"/>
中鵠可竝廷内鷺難行自憐觀詠者江湖興未忘<lb/>
　　　夢姊<lb/>
我家白頭姊逺在婁水曲昨夜夢見之千里地誰縮不<lb/>
知别巳久尚作别時哭覺來旅齋空風雪灑窻竹田家<lb/>
有弟妹終歳喜相逐我非王事縻胡忍離骨肉城東先<lb/>
人廬尚有書可讀何當乞身還親為姊煮粥<lb/>
　　　答定水寺芑公<lb/>
日晏初出院閒齋一蕭然忽枉名僧書始知在清泉憶<lb/>
<pb n="KR4e0039_WYG_007-14b"/>
昔雲巖居共締林中緣夏隂繞澗吟秋霽開閣眠睽合<lb/>
苦難常别來歲頻遷趣同貴道在跡異慙名牽明月岀<lb/>
東海想照空山禪無因荷衣襆往禮髙峰前<lb/>
　　　詶謝翰林留别<lb/>
　　　啟與同郡謝君徽同徵又同官翰林洪武三年<lb/>
　　　七月廿八日上御闕樓召對擢啟户部侍郎謝<lb/>
　　　吏部郎中俱以踰冒辭即䝉俞允賜内帑白金<lb/>
　　　放歸於鄉<lb/>
<pb n="KR4e0039_WYG_007-15a"/>
江左稱謝家奕葉多名人君今復秀發瓊枝邁風塵顧<lb/>
余忝鄉里才華敢論美丹詔偶見徵雲蘿歘同起謁帝<lb/>
入九闗咫尺瞻天顔從兹謬通籍接武諸公間朝侍青<lb/>
坊讀夜陪玉堂宿講罷分御羮吟成刻官燭出入在兩<lb/>
宫與君無不同自慙本鷗鷺亦得隨鵷鴻朝朝禁門下<lb/>
聽鷄共騎馬上國多故人情親似君寡竝命超列卿寵<lb/>
極翻憂驚我叨掌國計君佐持銓衡偕辭向明主叩天<lb/>
聽天語勅賚内帑金東還特相許拜賜出皇都人言似<lb/>
<pb n="KR4e0039_WYG_007-15b"/>
兩疏月明照宫錦同棹入中吳吳中故鄉道雨歇秋光<lb/>
好青山度水迎喜我歸來早落日下長洲分攜忽解舟<lb/>
如何到家喜却有别君愁别君去還邇只隔吳江水離<lb/>
思與秋長蘆花三十里來徃片帆通相期作釣翁髙歌<lb/>
雖鄙野猶可贊王風<lb/>
　　　過白鶴溪<lb/>
昨發白鷺洲今過白鶴溪溪流幾廻轉只在晉陵西月<lb/>
出女猶浣雲深猨自啼茅峰雖咫尺無計躡丹梯<lb/>
<pb n="KR4e0039_WYG_007-16a"/>
　　　至吳松江<lb/>
江淨涵素空髙帆漾天風澄波三百里歸興與無窮心<lb/>
期弄雲月迢逓辭金闕晚色海霞銷秋芳渚蓮歇久别<lb/>
釣魚磯今朝始拂衣忘機舊鷗鳥相見莫驚飛<lb/>
　　　始歸田園<lb/>
辭秩還故里永言遂遐心豈欲事髙鶱居崇自難任清<lb/>
晨問田廬荒蹊尚能尋秋蟲語左右翳翳桑麻深别來<lb/>
幾何時舊竹巳成林父老喜我歸攜榼來共斟聞知天<lb/>
<pb n="KR4e0039_WYG_007-16b"/>
子聖歡然散顔襟相期畢租稅歲暮同謳吟<lb/>
　　　其二<lb/>
白露蕪草木荒園掩窮秋歸來一芟理始覺吾廬幽髙<lb/>
栁䕃巷疎清川暎門流落日望禾黍離離滿西疇乍歸<lb/>
意自欣䇿杖頻覽遊名宦誠足貴猥承懼愆尤早退非<lb/>
引年皇恩未能酬相逢勿稱隱不是東陵侯<lb/>
　　　睡覺<lb/>
爐熏靄宿潤秋滿牀屏裏曙色透窻來幽人眠未起風<lb/>
<pb n="KR4e0039_WYG_007-17a"/>
驚露樹怯日出煙禽喜却憶候東華朝衣寒似水<lb/>
　　　與王徵士訪李鍊師遂同過師林尋因公<lb/>
𤣥館啟真境紺園閟清香兹晨兩地遊乍出囂煩鄉鳥<lb/>
鳴桂花落澗户秋風凉開士演金偈羽人薦瑶觴亦有<lb/>
詞苑英清芬吐華章愧我自徵起束帶忝周行山林久<lb/>
在念那期復來翔睽合固知妄去來亦何常誰言道各<lb/>
異妙契宜相忘<lb/>
　　　效樂天<lb/>
<pb n="KR4e0039_WYG_007-17b"/>
誰言我久賤明時巳叨禄誰言我苦貧空倉尚餘粟辭<lb/>
闕是引退還鄉豈遷逐舊宅一架書荒園數叢菊俗縁<lb/>
任妻子家事煩童僕性懶宜早閒何須暮年促猶著朝<lb/>
士冠新裁野人服杯深午醉重被煖朝眠熟旁人笑寂<lb/>
寞寂寞吾所欲終老亦何求但懼無此福功名如羙味<lb/>
染指已云足何待厭飽餘腸胃生疢毒請看留侯退逺<lb/>
勝主父族我師老子言知足故不辱<lb/>
　　　新春飲王七孝亷家<lb/>
<pb n="KR4e0039_WYG_007-18a"/>
凍雨靄江郭寒姿變春華鳥欣巳交音梅慘尚閉花此<lb/>
時髙堂上晨起獨感嗟歲換固有常時清樂無涯蕭蕭<lb/>
風吹巾竹外度逺沙相過偶一醉今夕憐酒家<lb/>
　　　詠軒<lb/>
肅肅布華榻冷冷罷朱絃臨楹一流睇幽事忽滿前池<lb/>
草方依微庭柯正蔥芊偶爾發孤詠聊兹寫中悁景融<lb/>
理自得詎辨媸與妍猶慙至妙意寂寞非言宣<lb/>
　　　施君眠雲堂<hi>君字可堂眠雲其號也</hi>
<pb n="KR4e0039_WYG_007-18b"/>
古弁一髙士白雲與之儔性懶復好眠招雲宿林丘下<lb/>
雲作簟席上雲作衾裯雲去稍舒膝雲來正䝉頭平生<lb/>
無心夢雨雲兩悠悠自言眠雲樂世無一可侔浩然身<lb/>
欲飄若乗無倪舟朝至乎帝鄉夕返乎仙洲寧知日月<lb/>
旋但覺乾坤浮天雞呌不醒窅窅空巖幽我觀山川氣<lb/>
出入不可求或逐鸞鶴翔或從蛟龍遊或為風伯驅狼<lb/>
藉不得收或遭雨師怒奔走無能休小生膚寸間大覆<lb/>
遍九州變化實多狀欲筭苦費籌奈何一室中爾獨解<lb/>
<pb n="KR4e0039_WYG_007-19a"/>
使留我行塵務區願岀久未由舉足常防危開眼即見<lb/>
愁不如閉户眠徃尋孔與周愧無山巾縁雲肯相從不<lb/>
惟當去從爾一夢三千秋<lb/>
　　　卧東館簡諸友生<lb/>
抱疾卧東城文墨成久荒翔鴻乍流響時菊忽殞芳繁<lb/>
隂盡不舒何殊懷積傷良儔秉髙誼寡昧豈見忘車馬<lb/>
限泥潦無由接華觴平居歡固難况乃時非康何以度<lb/>
兹運相朂蹈其常<lb/>
<pb n="KR4e0039_WYG_007-19b"/>
　　　答張院長雨中見懷<lb/>
林園寢扉掩閒坐道心生山藥翻寒色塘漪含曉清乍<lb/>
違枉芳札逺憶愧深情此日知同寂梧窗聽雨聲<lb/>
　　　暮途書見<lb/>
暮歸東市門道路聞悲啼駐馬一借問答云征人妻征<lb/>
人新戰歿飲恨沉黄泥有兒在哺下飢來食無糜誓將<lb/>
割兹愛棄去從東西我看巢中燕雛長隨母飛皇天仁<lb/>
萬物兼照理弗違此獨何竒偶不能與之齊躊躇去復<lb/>
<pb n="KR4e0039_WYG_007-20a"/>
顧使我心肝摧<lb/>
　　　施澤阻風<lb/>
客行阻風濤捨舟歩江側荒村經戰餘草木盡愁色夜<lb/>
投土屋中月出林半黑燃薪燎我衣炊黍作我食夜長<lb/>
闗塞寒歸夢何由得遥想倚閭親中宵淚横臆<lb/>
　　　送張隱君歸耕西山<lb/>
山中久無人秋風桂枝衰朝逢還山客言趂白雲期人<lb/>
出君乃遁嗟哉此何時東岡有良田負耒當自治四體<lb/>
<pb n="KR4e0039_WYG_007-20b"/>
雖云勞歲晏可免飢而來未能返驅車竟何之<lb/>
　　　過峽石<lb/>
青山夾長溪溪上有魚市土門閉落日野氣白於水虎<lb/>
行車迹外鳥起鐘聲裏吳語問居人到州還㡬里<lb/>
　　　送劉使君<lb/>
去年送使君路逺已海湄今年送使君路逺復過之路<lb/>
逺豈足言人逺自可悲夕宴鮮共歡晝出乏竝馳君懷<lb/>
孰可語予過疇能規此行剖竹符東方撫惸嫠王事正<lb/>
<pb n="KR4e0039_WYG_007-21a"/>
靡盬奚暇及爾私但令中弗遷庶以慰所思<lb/>
　　　送周將軍請老歸耕<lb/>
鞍馬息戎役筋力喜尚全買牛西岡埀聊復治廢田零<lb/>
雨何濛濛決流亦涓涓良苖及時新人情一欣然甘此<lb/>
耕耘勞忘彼富貴妍心同老農夫閔閔望有年家廪儻<lb/>
得髙尚願輸資邊<lb/>
　　　夜登南樓觀月<lb/>
迢迢海上樓月出嘗先見吐嶺乍分規臨波已澄練蒼<lb/>
<pb n="KR4e0039_WYG_007-21b"/>
茫城闕閉歴落星河轉毋違中夜歡皓景應難戀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集卷七<lb/>
</p>
<p>
</p>
  </div>
<div>
<head>大全集巻八</head> <lb/>
    <p>
<pb n="KR4e0039_WYG_008-1a"/>
欽定四庫全書<lb/>
　大全集巻八<lb/>
　　　　　　　　　　　　　明　髙啟　撰<lb/>
　　七言古詩<lb/>
　　　唐昭宗賜錢武肅王鐵劵歌<lb/>
妖兒初下含元殿天子仍居少陽院諸藩從此擁連城<lb/>
朝貢皆停事攻戰岐王已去梁王來長安宫闕生蒿萊<lb/>
天目山前異人出金戈雙舉風煙開羅平惡鳥啼初起<lb/>
<pb n="KR4e0039_WYG_008-1b"/>
犀弩三千射潮水歸來父老拜旌旗釃酒搥牛宴鄉里<lb/>
打毬駿馬驕春風錦袍玉帯真英雄詔書特賜誓終始<lb/>
黄金鏤字旌殊功虎符龍節彤弓矢後嗣猶令赦三死<lb/>
盡言恩寵冠當時天府丹書未踰此摩挲舊物四百年<lb/>
古色滿面凝蒼烟天祐宰相署名在尋文再讀心茫然<lb/>
古來保族須忠節受此幾人還覆滅王家勲業至今傳<lb/>
不在區區一方鐵人生富貴知幾時泰山作礪徒相期<lb/>
行人曽過表忠觀風雨斷蘚埋殘碑<lb/>
<pb n="KR4e0039_WYG_008-2a"/>
　　　太白三章<lb/>
太白初升北斗落行人早起車鳴鐸豈願身離父母邦<lb/>
山川路逺非不惡貧賤未知生處樂<lb/>
太白正髙北斗低行人出關雞亂啼他鄉無人是知已<lb/>
欲歸未歸東復西弊裘愧見家中妻<lb/>
太白猶懸北斗沒行人衣上霜拂拂下馬飲酒歌苦聲<lb/>
新豐主人莫相忽人奴亦有封侯骨<lb/>
　　　江上看花<lb/>
<pb n="KR4e0039_WYG_008-2b"/>
兩年京師不見花青衫白馬驅塵沙今年江邊偶無事<lb/>
狂醉爛漫尋春華遊蜂飛蝶日妍暖紅紫正發紛交加<lb/>
穿蹊每入鄰媪圃叩門或到山僧家漸老都無少年樂<lb/>
底用簫鼓隨行車攀條繞樹對吟詠不忍歸去至日斜<lb/>
花應得我相慰賞似笑欲舞爭矜誇我如無花亦寂寞<lb/>
閉戸有酒誰能賖夜來茅屋卧聞雨曉起走看成咨嗟<lb/>
飄英墮萼不可綴餘豔只似銷殘霞明知春色不久住<lb/>
豈料便去難留遮野鶯啼罷一回首恨與芳草盈天涯<lb/>
<pb n="KR4e0039_WYG_008-3a"/>
　　　中秋翫月張校理宅得南字<lb/>
八月望夜天如藍海色巻霧山收嵐玉盤元沈龍窟底<lb/>
忽起萬丈誰能探初來空中光尚溼孀娥寒髩風䰐鬖<lb/>
人言一年此最好金精水氣秋相涵小星盡去大星在<lb/>
芒角欲吐敢與㕘天將洗眼照下土啖食肯縱妖蟇貪<lb/>
穿深窺暗不遺隙魍魎忌影逃巖嵌前年客中憶見之<lb/>
家人怨别方喃喃荒山不知佳節至埀首凭案尋書蟫<lb/>
但怪流輝入敗戸油燈失燄留孤龕起行隂林不用炬<lb/>
<pb n="KR4e0039_WYG_008-3b"/>
剥啄獨叩峯西菴虬蛇亂踏心膽悸怪影走石皆楓楠<lb/>
即呼道人共載酒放舟直下芙蓉潭翻翻驚鶻落樹杪<lb/>
吹笛正和烏飛南今年在舍反寂寞暗室困卧如僵蠶<lb/>
乾愁無端負良夜月固不言我則慚人無賢愚競翫賞<lb/>
况我清景性所眈忽憶諸君隔河水持被就宿聆髙談<lb/>
為呼老婢掃庭宇一席盤飣梨與柑江城重閉萬家寂<lb/>
樓鼓近聽纔撾三空堦凄其覺露泫虚牖窈窕疑煙含<lb/>
婆娑欲留月伴影素鸞西下煩停驂明宵復出已難似<lb/>
<pb n="KR4e0039_WYG_008-4a"/>
動别經嵗嗟何堪尊前此月又此客世所難遇心應諳<lb/>
關山幾處未解兵擊柝不寐愁丁男南鄰歌舞北鄰哭<lb/>
月雖同照異苦甘何人為我揮天戈乾坤多難俱平戡<lb/>
行者得還居者樂清光所及恩皆覃懸知此願未易遂<lb/>
憂來舉盞從沈酣須臾衆散曉蟲急古桂吹落青毿毿<lb/>
　　　送王太守遷雲間<lb/>
男屠猪羊女釃酒共禱神祠留太守太守今年遷大州<lb/>
除書已下誰能留兩州相去無百里失君應愁得君喜<lb/>
<pb n="KR4e0039_WYG_008-4b"/>
安得如君數十人一時盡福東南民<lb/>
　　　謝陳山人贈其故弟長司所畫山水<lb/>
大髯袖中有廬霍嵐氣噴人寒色薄出贈生綃一幅圖<lb/>
云是小髯之所作我嘗遊君伯仲間仲今已沒空見山<lb/>
畫中無限䃲礴意使我坐看愁滿顔重厓複澗迷樵路<lb/>
煙蘿㝠㝠晝如暮溪閣風生醉客眠野橋月出歸僧度<lb/>
櫪林蒙密楓林髙深處似有猩鼯號滿空雲凍動秋思<lb/>
飛泉落日何蕭騷揮毫若此難再得白鶴何時返鄉國<lb/>
<pb n="KR4e0039_WYG_008-5a"/>
良工自古多苦心留賞人間頼遺墨南宫北苑皆已仙<lb/>
此圖與之當並傳坐嗟存歿意難報作歌愧匪瓊瑶篇<lb/>
　　　書夢贈徐髙士<lb/>
真人髙居紫霞房靈津夜灌通桃康其神不彫駐景光<lb/>
名籍早入丹臺藏道成驂虯面虚皇凌攝梵炁遨穹蒼<lb/>
下視羣生墮迷方倐忽起滅更喜傷我嘗夢遊至其傍<lb/>
廣庭淨發衆妙香仙媛神官儼成行坐考雲笈披琳琅<lb/>
稽首歸依大醫王願憫濁世同淪亡龍根珍脯不可嘗<lb/>
<pb n="KR4e0039_WYG_008-5b"/>
但覺凡火燒肌腸身心俱病孰為攘至言授我何敢忘<lb/>
空山無人覺在牀海月未落天蒼茫佐卿化鶴來吾鄉<lb/>
朱冠縞衣頎而長篋中活人何所將苓參术芎枳桂薑<lb/>
學仙曽聞道非常幸賜大藥和隂陽誓參飛裾上翺翔<lb/>
人間徧施甘露漿掃除熱惱俱清涼疾苦不生夀無量<lb/>
　　　劉松年畫<lb/>
樵青刺篙勝揺槳船頭分流水聲響青山渺渺波漾漾<lb/>
白鷗飛過時一兩載書百巻酒十壺日斜出遊女兒湖<lb/>
<pb n="KR4e0039_WYG_008-6a"/>
鄰舟買得巨口鱸醉拍銅斗歌嗚嗚此樂除却江南無<lb/>
　　　題武昌魏槃所藏畫<lb/>
楚山逺吐參差碧虚閣開臨繫船石沙樹凋時鄂渚秋<lb/>
江鷗沒處湘潭夕閣中幽人坐讀書書聲入水驚龍魚<lb/>
欲吹短笛相尋去黄鶴磯頭好待予<lb/>
　　　送葉卿東遊<lb/>
聞君辭家今幾年布衣綫斷芒屨穿江湖夢迴燈火夜<lb/>
聽雨每憶山中田兵戈忽斷故鄉路雖有兩足歸無縁<lb/>
<pb n="KR4e0039_WYG_008-6b"/>
上書願雪父兄恥畫地聚米籌山川居然無成困逆旅<lb/>
白日但看孤雲眠時人不容禰生傲坐客豈信毛公賢<lb/>
黄金已盡酒徒散壯士反為兒女憐飢吟倚壁氣未餒<lb/>
有似病鶻棲荒煙却欲南遊探禹穴僕夫整駕雞鳴前<lb/>
波濤翻江畏飢鰐霧雨連海愁飛鳶相逢誰肯問憔悴<lb/>
山水自為窮人妍乾坤無家去何止飄泊不異迴風船<lb/>
區區願君自愛惜今古遇合無非天亂離貧賤何足歎<lb/>
王孫亦在道路邊我今豈少四方志讀書坐破牀頭氊<lb/>
<pb n="KR4e0039_WYG_008-7a"/>
恩讐兩無欲誰報送子空歌寶劒篇<lb/>
　　　題韓長司所藏山水圖<lb/>
參卿昔在西安幕騎馬看山時出郭終南泰華勢最髙<lb/>
横作秋雲掃寥廓秦川漢苑萬里開酒醒望逺登荒臺<lb/>
日斜渭上歸人渡岳暗關中飛雨來此處竒觀絶天下<lb/>
何事歸來猶看畫畫中小景似江南黄葉漁村見煙舍<lb/>
莫戀江南真故鄉蓴鱸炊熟酒船香美人不是滄洲客<lb/>
去去宜登白玉堂<lb/>
<pb n="KR4e0039_WYG_008-7b"/>
　　　煮石山房為金華葉山人賦<lb/>
山人不飯粳稻香笑指白石為餱糧金華之石猶可食<lb/>
元是舊牧初平羊荆榛拾歸夜深煮自言久服能輕舉<lb/>
但令隨處有雲根不問青天早無雨我生無力耕西疇<lb/>
硯田欲枯抱飢憂便當從君學此術絶勝乞米監河侯<lb/>
　　　九日與客登虎丘至夕放舟過天平山<lb/>
昨日風雨今日晴天意令人作重九登髙未用憶龍山<lb/>
弔古竟須尋虎阜秋清人稀葉滿寺屐齒無聲石苔厚<lb/>
<pb n="KR4e0039_WYG_008-8a"/>
我來但欲問前王不知伯氣銷沈久下穿山骨葬弓劒<lb/>
銀海夜寒空不朽樓臺荆棘今幾變英雄誰似青山夀<lb/>
十年自歎在塵土雞鳴起逐途人走兹遊喜出世網外<lb/>
相攜況是同心友盤梯共上峰頂塔欲觀東海攀北斗<lb/>
中原不見鴻鴈來浮雲萬里空回首鐘聲催送晚出寺<lb/>
棲鴉已滿祠前栁秋風吹林客醉時夕陽下嶺僧歸後<lb/>
山留好月續清景乘興夜過漁村口放船不覺露沾衣<lb/>
滅燭始看星在罶金陵酒熟來謫仙赤壁歌殘泣嫠婦<lb/>
<pb n="KR4e0039_WYG_008-8b"/>
人生此樂信難得夢幻功名有時有他年何必問誰健<lb/>
但令不負持螯手詩成底用刻山石為寄龍門說空叟<lb/>
明朝來借白雲泉凈洗從前千劫垢<lb/>
　　　夜發錢清<lb/>
錢清渡頭船夜開黄茅苦竹聞猿哀客官釃酒水神廟<lb/>
風雨滿江潮正來蒸飯炊魚坐蓬底不覺舟行兩山裏<lb/>
棹歌早過越王城東方未白啼鴉起<lb/>
　　　草書歌贈張宣<lb/>
<pb n="KR4e0039_WYG_008-9a"/>
昔聞汝祖東吳精醉傳草聖醒而精汝今能飲不滿杓<lb/>
逸氣欲與相崢嶸髙堂把筆若把槊長綃一拂悲風生<lb/>
隂埀大澤雷雨過響破巨峽波濤傾颺颺遊絲罥晴晝<lb/>
落落髙斗回寒更飲猿連臂深澗絶飢鶻捩翅荒煙横<lb/>
自言静裏觀萬物故能變化窮其情嗟余少本好劒舞<lb/>
學書晚方從父兄終焉懶惰不得就塵滿硯田長廢耕<lb/>
覽時撫事每有感胸次矹硉何由平空齋往往出怪語<lb/>
吟聲相應飢腸鳴篇成請君為我寫墨瀋灑壁從奔崩<lb/>
<pb n="KR4e0039_WYG_008-9b"/>
是時黄雲閉嵗暮返照忽出寒江明手隨意到不留阻<lb/>
正似突騎隂山行令嚴不聞戈甲響一夜下盡名王城<lb/>
安得師行亦如此頃刻坐見乾坤清鳴呼作歌聊贈汝<lb/>
愈使流淚沾衣纓<lb/>
　　　獨遊雲巖寄周砥<lb/>
城西諸山非不竒我遊獨與兹山宜紅櫻春開山後寺<lb/>
白水夏滿山前陂幽居況與山不逺鐘鼓每到空齋帷<lb/>
雨餘煙中落日下曵杖往讀頭陀碑兩厓蒼蒼石色古<lb/>
<pb n="KR4e0039_WYG_008-10a"/>
枇杷樹髙隂滿池殿燈欲昬上羣鼠塔鈴巳静蹲孤鴟<lb/>
興來即遊興盡返迎送豈要山僧知困窮喪亂豈無感<lb/>
正頼此境忘吾悲嗟君何為乃自苦破韀短䇿塵中馳<lb/>
挂帆能來亦未晚浦口三日南風吹<lb/>
　　　練圻老人農隠<lb/>
我生不願六國印但願耕種二頃田田中讀書慕堯舜<lb/>
坐待四海昇平年却愁為農亦良苦近嵗征役相煩煎<lb/>
養蠶唯堪了官稅賣犢未足輸丁錢虬鬚縣吏叩門戸<lb/>
<pb n="KR4e0039_WYG_008-10b"/>
鄰犬夜吠頻驚眠雨中投泥東鑿塹冰上渡水西防邊<lb/>
幾家逃亡閉白屋荒村古木空寒煙君獨胡為有此樂<lb/>
無乃地邇秦溪仙門前流水野橋斷不過車馬唯通船<lb/>
秧風初涼近芒種戴勝曉鳴桑樹顛短衣行隴自課作<lb/>
兒子饁後妻耘前白頭雖復勞四體若比我輩寜非賢<lb/>
旅遊三十不稱意年登未具粥與饘便投筆硯把耒耜<lb/>
從子共賦豳風篇<lb/>
　　　嘗蒲萄酒歌<lb/>
<pb n="KR4e0039_WYG_008-11a"/>
西域幾年歸使隔漢宫遺種秋蕭瑟誰將馬乳壓瑶漿<lb/>
逺餉江南渴吟客赤霞流髓濃無聲初疑豹血淋銀甖<lb/>
吳都不數黄柑釀隋殿虚傳玉薤名聞道輪臺千里雪<lb/>
獵騎弓弦凍皆折試唱羌歌勸一觴氈房夜半天迴熱<lb/>
絶味今朝喜得嘗猶含風露萬珠香牀頭如能有五斗<lb/>
不將輕博涼州守<lb/>
　　　送髙二文學遊錢塘<hi>君梁人與余異譜</hi>
我家本出渤海王子孫散落來南方只今遥承幾世後<lb/>
<pb n="KR4e0039_WYG_008-11b"/>
坐棄戰陳談文章嗟君渡江此相遇知有逺族猶居梁<lb/>
嘗聞四海盡兄弟況我同姓能相忘十年近舍道南宅<lb/>
嵗時拜父登髙堂君年雖少志則壯不肯與世相低昻<lb/>
讀書閉閣人罕識明月夜照聲琅琅欲將古道共推挽<lb/>
豈顧薄俗譏迂狂君來不欲是王式我行或止非臧倉<lb/>
亂離正賴相慰藉何事逺别遊錢塘錢塘舊國我所到<lb/>
江山自存人已亡鴈鶩長雲暮陂澹牛羊落照秋陵荒<lb/>
繁華銷盡莽蒼出君行見此能無傷西風吹塵扇難障<lb/>
<pb n="KR4e0039_WYG_008-12a"/>
不如歸卧須時康一飢小事何足道故國尚有霜英黄<lb/>
　　　贈李外史<lb/>
仙人飄飄若雲風來去倐忽誰能窮豈唯上界足官府<lb/>
往往亦在塵埃中我欲尋真向五岳亂後舊路迷榛蓬<lb/>
天雞未明夜谷暗海鶴已去秋壇空丹厓碧澗瑶草歇<lb/>
洞府一閟無由通陌頭驚逢李道士自說柱史為吾翁<lb/>
傍人相傳解起死袖裏有丹如日紅我聞安期古䇿士<lb/>
親見楚漢爭雌雄終然濁世不肯住渡海竟去先飛鴻<lb/>
<pb n="KR4e0039_WYG_008-12b"/>
𤣥洲東望纔咫尺彩霞幻結金銀宫何當共赴食棗約<lb/>
三花醉折春濛濛迴看城郭煙霧杳大笑下士真沙蟲<lb/>
　　　聽教坊舊妓郭芳卿弟子陳氏歌<hi>時至正已亥歳作</hi>
文皇在御昇平日上苑宸遊駕頻出仗中樂部五千人<lb/>
能唱新聲誰第一燕國佳人號順時姿容歌舞總能竒<lb/>
中官奉㫖時宣喚立馬門前催畫眉建章宫裏長生殿<lb/>
芍藥初開勅張宴龍笙罷奏鳳絃停共聽嬌喉一鸎囀<lb/>
遏雲妙響發朱脣不讓開元許永新繡陛花驚飄豔雪<lb/>
<pb n="KR4e0039_WYG_008-13a"/>
文梁風動委芳塵翰林才子山東李每進新詞䝉上喜<lb/>
當筵按罷謝天恩捧賜纒頭蜀都綺晚出銀臺酒未消<lb/>
侯家主第强相邀寶釵珠袖尊前賞占斷春風夜復朝<lb/>
回頭樂事浮雲改瘞玉埋香今幾載世間遺譜竟誰傳<lb/>
弟子猶憐一人在曽記霓裳學得成朝元隊裏藝初呈<lb/>
九天聲落千人聽丹鳳樓前月正明狹斜貴客迴車馬<lb/>
不信芳名在師下風塵一旦禁城荒誰是花前聽歌者<lb/>
從此飄零出教坊逺辭京國客殊方閉門春盡無人問<lb/>
<pb n="KR4e0039_WYG_008-13b"/>
白髪青裙不理妝相逢為把雙蛾蹙水調梁州歌續續<lb/>
江南年少未曽聞元是當時供奉曲朝使今年海上歸<lb/>
繁華休說亂來非棃園散盡宫槐落天子愁多内宴稀<lb/>
始知歡樂生憂患恨殺韓休老無諌傷心不見昔人歌<lb/>
汾水秋風有飛鴈此日西園把一巵感時懐舊盡成悲<lb/>
含情欲為秋娘賦愧我才非杜牧之<lb/>
　　　牀屏山水圖歌<lb/>
畫工知余愛青山久墮塵網無由還故將列岫寫屏障<lb/>
<pb n="KR4e0039_WYG_008-14a"/>
使我卧起於其間從此長如宿清境枕上分明見峰嶺<lb/>
爐煙曉入帳中飛擁被驚和白雲冷丹崖碧樹層層開<lb/>
江雨逺逐孤帆來就中樓閣是何處彷彿神女巫陽臺<lb/>
楚山修竹瀟湘水似有清猿忽啼起江南千里夢遊歸<lb/>
半牀落月髙堂裏<lb/>
　　　方隠君山園<lb/>
吴興城南山水勝竹樹參差萬家暎幽深誰似隠君園<lb/>
車馬不來雞犬静兩溪迴通栁港曲一峯立對柴門正<lb/>
<pb n="KR4e0039_WYG_008-14b"/>
東西别墅憐更好孤棹往來隨晚興總令種菜不種桃<lb/>
新製長鑱木為柄家童不解候天時鄰叟還能論地性<lb/>
交交林路翳復開活活野泉流不定清晨聞鳥欣獨往<lb/>
濃緑潑晴畦色淨老葉埀根孤蚓號殘英綴梗羣蜂競<lb/>
乍縈新蔓喜籬長欲迸晚芽嫌土硬此時採擷自足飽<lb/>
肯為食肝煩縣令古來名園悉可數金谷辟疆誇獨盛<lb/>
鑿石圓開弄月池買花深作行春徑愛妾宵陪秉燭宴<lb/>
狎朋晝接流觴詠長年歡樂豈知極迴首芳菲屬他姓<lb/>
<pb n="KR4e0039_WYG_008-15a"/>
只今誰解問遺蹤斷甓摧垣無一剩乃知厚業要徳守<lb/>
那得衰榮但言命君能勤儉遺子孫應有佳名書郡乘<lb/>
　　　觀顧蕃所藏宋賜進士絲鞭歌<lb/>
臚傳殿下呼名士進士新充探花使内人綰結綵鞭成<lb/>
恩與宫袍一時賜不用頻將栁下揮馬蹄得意自如飛<lb/>
影裊夕陽何處去曲江園裏宴初歸天街直拂花枝過<lb/>
擇壻髙樓彩毬墮令人把玩憶當時零落春風幾縷絲<lb/>
　　　憶昨行寄吴中諸故人<lb/>
<pb n="KR4e0039_WYG_008-15b"/>
憶昨結交豪俠客意氣相傾無促戚十年離亂如不知<lb/>
日費黄金出遊劇狐裘䝉茸欺北風霹靂應手鳴雕弓<lb/>
桓王墓下沙草白彷彿地似遼城東馬行雪中四蹄熱<lb/>
流影欲追飛隼滅歸來笑學曹景宗生擊黄獐飲其血<lb/>
臯橋泰娘雙翠蛾喚來尊前為我歌白日欲沒奈愁何<lb/>
迴潭水緑春始波此中夜遊樂更多月出東山白雲裏<lb/>
照見船中笛聲起驚鷗飛過片片輕有似梅花落江水<lb/>
天峰最髙明日登手接飛鳥攀危藤龍門路黒不可上<lb/>
<pb n="KR4e0039_WYG_008-16a"/>
松風吹滅巖中燈衆客欲歸我不能更度前嶺縁崚嶒<lb/>
逺攜茗器下相候喜有白首楞伽僧館娃離宫已為寺<lb/>
香徑無人欲愁思醉題髙壁墨如鴉一半欹斜不成字<lb/>
夫差城南天下稀狂遊累日忘却歸座中爭起勸我酒<lb/>
但道飲此無相違自從飄零各江海故舊如今幾人在<lb/>
荒煙落日野烏啼寂寞青山顔亦改須知少年樂事偏<lb/>
當飲豈得言無錢我今自筭雖未老豪健巳覺難如前<lb/>
去日已去不可止來日方來猶可喜古來達士有名言<lb/>
<pb n="KR4e0039_WYG_008-16b"/>
只說人生行樂耳<lb/>
　　　明皇秉燭夜遊圖<lb/>
華萼樓頭日初墮紫衣催上宫門鎖大家今夕燕西園<lb/>
髙爇銀盤百枝火海棠欲睡不得成紅妝照見殊分明<lb/>
滿庭紫燄作春霧不知有月空中行新譜霓裳試初按<lb/>
内使頻呼燒燭換知更宫女報銅籖歌舞休催夜方半<lb/>
共言醉飲終此宵明日且免羣臣朝只憂風露漸欲冷<lb/>
妃子衣薄愁成嬌琵琶羯鼓相追續白日君心歡不足<lb/>
<pb n="KR4e0039_WYG_008-17a"/>
此時何暇化光明去照逃亡小家屋姑蘇臺上長夜歌<lb/>
江都宫裏飛螢多一般行樂未知極烽火忽至將如何<lb/>
可憐蜀道歸來客南内凄涼頭盡白孤燈不照返魂人<lb/>
梧桐夜雨秋蕭瑟<lb/>
　　　黒河秋雨引賦趙王孫家琵琶蓋其名也<lb/>
朔天夜裂天埀泣雲壓鷹低翻翅溼髯王醉影抱寒驚<lb/>
氊殿嘈嘈箭鳴急紅冰淚落清燈下倒巻河流入絃瀉<lb/>
瘦駝卧磧歇鈴車撲朔隂沙鬼行野漢魂私語髩風淒<lb/>
<pb n="KR4e0039_WYG_008-17b"/>
都䕶營荒咽凍鼙蘭山木葉連愁起散入塞門三萬里<lb/>
夢斷金蟾隔煙小青塜埋聲秋不曉<lb/>
　　　期張校理王著作徐記室遊虎阜<lb/>
前身似是雲水僧餘習愛覔名山登最憐虎阜在平地<lb/>
一丘勢敵千崚嶒缺厓深深翳密葉欹石兀兀纒危藤<lb/>
昔年無事恣幽賞拄杖叩門來屢曽風廊聽竹移廣簟<lb/>
雪屋煨芋明髙燈禪堂素壁醉題滿老衲喜客無嗔憎<lb/>
别來三載困塵土散落略盡同遊朋谷猿清呌烟霧隔<lb/>
<pb n="KR4e0039_WYG_008-18a"/>
宵夢欲往天瞢瞢幽懐鬱抱不得寫一月雨聲眠枕肱<lb/>
相親尚有北郭友材盡齊楚慙曹滕張君名駒禀神駿<lb/>
王子快鶻生鋒稜並淹客館校遺籍雲路萬里違騫騰<lb/>
徐卿亦是瑚璉器逺役又欲行擔簦明朝山鵲定鳴霽<lb/>
跬歩可遊何不能一林一澗幽景在遥想與昔無虧増<lb/>
朱櫻緑筍雖已過正愛夏木隂層層欲營此行況甚易<lb/>
婦有藏酒魚新罾出城不必借車馬已辦布韈青行縢<lb/>
吾儕雖窮自有樂相聚豈比蟲<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>亂離撥棄且勿道<lb/>
<pb n="KR4e0039_WYG_008-18b"/>
願賦妙語留傳謄<lb/>
　　　廣陵孫孝子愛日堂<lb/>
昔自中原兵甲動志士憂時久心痛千村殺戮雞犬無<lb/>
骨肉誰家保相共揚州受禍聞最深徒恃堅城鐵為甕<lb/>
城中義丁一百萬坐委溝谿不成用至今草長髑髏臺<lb/>
月黒精靈尚哀慟君時負親獨竄匿何異網魚逢脱縱<lb/>
逺道秋風舊橐空長江暮雨孤帆重朅來吾鄉今十年<lb/>
孝友爭傳比張仲雖嗟故里未能歸却喜新堂還可奉<lb/>
<pb n="KR4e0039_WYG_008-19a"/>
盡歡惟啜小人羮致養寜須大官俸只愁老景苦駸駸<lb/>
羲馭西馳疾飛鞚晝看花影願遲移晚聽角聲驚早弄<lb/>
長繩未解繫飛烏每計餘年憂且恐嗟余少已失庭闈<lb/>
宰木亂來無地種欲娱朝夕難再得誰惜流光去如夢<lb/>
自慚不及君慶多灑淚蓼莪空廢誦寸心猶願時早平<lb/>
重為河清作歌頌萬國同看化日長生能養親死能送<lb/>
　　　贈胡校書奎<lb/>
我初遇子東海濵苧衫席㡌凌風塵登城觀濤共歎息<lb/>
<pb n="KR4e0039_WYG_008-19b"/>
見者不識何如人歸時憶近看燈節孤舟夜過黄岡雪<lb/>
書來書往道加餐幾日相逢五年别再㑹之計何悠哉<lb/>
我未及去君能來秋風吹殘太湖水乗興上得吳王臺<lb/>
吳王臺前白楊栁西施去後吴娃醜四海同為此地人<lb/>
百壺獨買誰家酒更尋豪客作夜遊簸弄明月琵琶洲<lb/>
有愁為君亦蕩滌何況我輩元無愁醉中狂談君可恕<lb/>
且共周旋莫歸去秋光已筭逼重陽好為黄花三日住<lb/>
　　　温陵節婦行<lb/>
<pb n="KR4e0039_WYG_008-20a"/>
　　　泉州陳氏婦夫泛海溺死守志<lb/>
妾家温陵近南浦嫁得良人業為賈良人長年愛逺遊<lb/>
不敢新妝映門戸販寶遥聞去百蠻朝朝海上望青山<lb/>
不仁無那蛟龍横漂沒孤舟不得還君非渡河老狂父<lb/>
波濤如山何不顧尋屍便欲赴窮淵膝下嬌兒誰與哺<lb/>
十載空闈守寸心滄溟水淺恨情深願身不化山頭石<lb/>
化作孤飛精衛禽<lb/>
　　　答余左司沈别駕元夕㑹飲城南之作時在圍<lb/>
<pb n="KR4e0039_WYG_008-20b"/>
　　　中<lb/>
青帝行春氣初播雲沍餘隂苦難破江頭碧草生未長<lb/>
戰馬寒嘶齕殘莝炊煙冷落雨中溼鄰屋時聞有啼餓<lb/>
我愁鬱鬱但欲眠肯以案書勤自課却思去嵗屬無虞<lb/>
元夕共歡人幾箇髙堂細聽落梅歌手擘黄柑香噴座<lb/>
客酬主勸總忘曉看盡繁燈逐星墮秪今照市但羣烽<lb/>
樂事淒涼誰復作故人念我有二子省内郎官府中佐<lb/>
别離兩月不相逢身佩弓刀從戍邏欲尋舊賞慰勞役<lb/>
<pb n="KR4e0039_WYG_008-21a"/>
笑拂尊前且安坐老兵折簡走相呼謂我閉門無乃懦<lb/>
黄昬逺就向城南敢惜春衫凍泥涴軍中有㑹異尋常<lb/>
牛肉麤肥酒巵大胡奴帳下出琵琶復拊銀筆與相和<lb/>
燭殘未聽荒雞號絃斷忽驚哀鴈過須臾顔熱起叫噱<lb/>
不記亂離仍轗軻更聲析析繞旗門劒匣搘頭容醉卧<lb/>
歸來又辱寄新詩錦水煎腸珠落唾豪吟自欲繼燕歌<lb/>
悲調豈將同楚些覽之幾度感深情曲髙和難非懶惰<lb/>
我生無力本何用衣食自來供馬磨雖䝉鄉曲假虚名<lb/>
<pb n="KR4e0039_WYG_008-21b"/>
正似南箕不堪簸君才於世俱可珍周賈東遊抱竒貨<lb/>
艱危壯氣喜彌激利器未施寜忍挫頗聞原野多殺傷<lb/>
風雪呻吟苦無那吾儕斯樂豈易得應愧皇天恩獨荷<lb/>
明年此夕㑹昇平把酒相邀更相賀<lb/>
　　　江上晚過鄰䲧看花因憶南園舊遊<lb/>
去年看花在城郭今年看花在村落花開依舊自芳菲<lb/>
客思居然成寂寞亂後城南花已空廢園門鎖鳥聲中<lb/>
翻憐此地春風在映水穿籬發幾叢年時遊伴俱何處<lb/>
<pb n="KR4e0039_WYG_008-22a"/>
秪有閒蜂隨繞樹欲慰春愁無酒家殘香細雨空歸去<lb/>
　　　兵後逢張孝廉醇<lb/>
前年逺别君父子遭亂相傳皆已死今朝南陌忽逢君<lb/>
為識人中語音似君言從親渡海濤欲避兵禍辭官曹<lb/>
間關僅得返鄉里脫命羅網真秋毫問我胡為亦憔悴<lb/>
十月孤城陷圍内囏難兩地得俱全政荷皇天憐我輩<lb/>
相看握手非偶然痛飲豈得愁無錢城中故舊散欲盡<lb/>
君來使我忘憂悁還思當年事未改車馬紅塵浩如海<lb/>
<pb n="KR4e0039_WYG_008-22b"/>
等閒列第化秦灰試問主人誰復在請君看此應感吁<lb/>
世間富貴皆空虚客遊且莫更彈鋏讀書歸卧先人廬<lb/>
　　　夜飲丁二侃宅聽琵琶<lb/>
江月未出明星懸主人飲客夜不眠坐呼伶兒撥四絃<lb/>
龍頭髙撚玉軫圓轉關未奏濩索先勞嘈咽切斷復連<lb/>
澀如清澗溜凍泉細若碧樹吟秋蟬忽然繁急何轟闐<lb/>
風沙滿把撒四筵鴈行驚起飛不聨浮雲落葉俱綿綿<lb/>
一聲抹斷萬里烟夢入紫塞愁胡天問渠怨恨有幾千<lb/>
<pb n="KR4e0039_WYG_008-23a"/>
口不能說指為傳令人帳望思往年梁園楚榭長周旋<lb/>
帷中曲宴羅綺鮮夜遣飛騎迎蟬娟低鬟出拜絳燭前<lb/>
文絲香絛搭左肩曲項紫鳳抱半偏楓香一調妙入𤣥<lb/>
好手正可羞紅蓮座間豪客皆詞仙舉盃邀我賦長篇<lb/>
贈之醉寫蜀錦牋可當十萬纒頭錢如今逺客江海邊<lb/>
欲聞絲音久無縁故人已散陵谷遷生死流落俱堪憐<lb/>
今宵聽此真偶然顧影憔悴非昔妍長河欲曙落逺川<lb/>
暫當歡娱反憂煎向隅無言涕淚漣此身如在潯陽船<lb/>
<pb n="KR4e0039_WYG_008-23b"/>
　　　曉睡<lb/>
野夫性慵朝不出弊簀蕭然掩間室村深無客早敲門<lb/>
睡覺長歌半簷日林聲寂寂鳥鳴少窓影交交樹横密<lb/>
此時欹枕意方恬一任牀風亂書帙昔年霜街踏官鼓<lb/>
欲與羣兒走爭疾如今只戀布衾温悟從前計應多失<lb/>
厨中黍熟呼未起妻子嗔嘲竟誰恤天能容老此江邊<lb/>
無事長眠吾願畢<lb/>
　　　東池看芙蓉<lb/>
<pb n="KR4e0039_WYG_008-24a"/>
江天揺落逢秋杪滿目殘荷與枯蓼東家喜有木芙蓉<lb/>
幾樹繁開依緑沼穠豔低將流水映寒香逺逐迴風裊<lb/>
半愁霜露倚蒹葭老去徐娘猶窈窕天公似厭秋冷淡<lb/>
故發芳叢媚清曉莫嗟不及見陽春車馬塵埃相汙少<lb/>
吳王宫廢斷行客湘女祠空掩啼鳥何如此地獨來尋<lb/>
静對嬋娟散憂悄蘭舟雖無美人採日暮孤吟自行繞<lb/>
明朝重到恐消魂零落紅雲波渺渺<lb/>
　　　謝廬山宋隠君寄恵所製墨<lb/>
<pb n="KR4e0039_WYG_008-24b"/>
瓦篝自掃煙埃溼風雨空山杵聲急香爐峰前五粒松<lb/>
燒成片玉𤣥香濃寄我團團未磨缺有如蝕盡天邊月<lb/>
陶泓日暖水滿池雲氣忽起秋淋漓茅屋光寒客心懼<lb/>
上有蛟龍欲飛去便思寫檄驚天驕夜磨楯鼻冰不鎖<lb/>
又思作賦獻天子曉出洛陽價増紙我今年少多不才<lb/>
兩事未能如墨何但學顛狂如醉旭頭髪可濡秋未秃<lb/>
　　　美人撲蝶圖<lb/>
花枝揚揚蝶宛宛風多力薄飛難逺美人一見空傷情<lb/>
<pb n="KR4e0039_WYG_008-25a"/>
舞衣春來繡不成乍過簾前尋不見却入深叢避鶯燕<lb/>
一雙撲得和花落金粉香痕滿羅扇笑看獨向園中歸<lb/>
東家西家休亂飛<lb/>
　　　次韻周誼秀才對月見寄<lb/>
空林鶴鳴草堂静桂影亭亭月初正憐君幽卧對中秋<lb/>
尊酒無人起相命夜深詩成遣寄我自訴窮愁兼疾病<lb/>
嗟余比君愁更多舊感新憂來每併前年看月緑茗園<lb/>
賔客當筵一時盛自吹横笛倚清歌痛飲不知瓶屢罄<lb/>
<pb n="KR4e0039_WYG_008-25b"/>
去年園中在北郭何異孤豚落深穽登樓强欲攬清輝<lb/>
刁斗連營不堪聴今年旅寓向江渚暫喜東南亂初定<lb/>
閒來未厭户張羅貧去唯愁室懸磬牧兒耕叟共來往<lb/>
那得衣冠解相敬久居村野坐自鄙銷盡豪懐與狂興<lb/>
風塵無復舊時顔愧見相逢問名姓朋友凋零江海空<lb/>
弟兄離隔關山迥良宵佳月雖可賞羸影窓間竟誰並<lb/>
迢迢河轉漏初長摵摵葉鳴風稍勁此時倚壁自孤吟<lb/>
只有蛩聲與相應初疑此月定非月應是人間照愁鏡<lb/>
<pb n="KR4e0039_WYG_008-26a"/>
還思人愁月豈知何苦多憂損情性一生能幾見此月<lb/>
盛年若去尤難更明宵圓景未便虧落盡芙蓉江色淨<lb/>
君能强起從我歡共入空明恣游泳直期枕藉向舟中<lb/>
不管遥天埀斗柄<lb/>
　<lb/>
　<lb/>
　<lb/>
　<lb/>
<pb n="KR4e0039_WYG_008-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻八<lb/>
</p>
<p>
</p>
  </div>
<div>
<head>大全集巻九</head> <lb/>
    <p>
<pb n="KR4e0039_WYG_009-1a"/>
欽定四庫全書<lb/>
　大全集巻九<lb/>
　　　　　　　　　　　　　明　髙啟　撰<lb/>
　　七言古詩<lb/>
　　　姑蘇臺<lb/>
金椎夜築西山土催作髙臺貯歌舞文身澤國構王基<lb/>
却笑先人獨何苦銅溝玉檻成繁華幻出峯頭一片霞<lb/>
望處直窮三百里役時應發幾千家蟠空曲路迷仙仗<lb/>
<pb n="KR4e0039_WYG_009-1b"/>
攀盡瑶梯纔到上外繞雕龍宛轉欄中施繡鳳葳蕤帳<lb/>
熏爐長爇鬰金香共道千齡樂未央茂苑月來秋佩冷<lb/>
洞庭雨過夏綃涼當窓衆妓如仙女揚袂迎風欲輕舉<lb/>
人從天上見經過鳥向雲間驚笑語日暮横塘花盡開<lb/>
捲簾臺上望王來宴舟初自觀魚返獵騎還從射鹿迴<lb/>
從登不用持鈹隊自列紅妝侍髙㑹香傳羅帕進黄柑<lb/>
縷切鸞刀供玉鱠燭光逺落太湖波驚起魚龍出沒多<lb/>
城上烏啼河漢轉此時誰問夜如何管絃嘈嘈聒人耳<lb/>
<pb n="KR4e0039_WYG_009-2a"/>
不聞兵來渡谿水欲攜西子走登舟醉倚畫欄嬌不起<lb/>
瞑目無因到甬東可憐一炬綺羅空獻楣竟墮讎人計<lb/>
賜劍應辜諫士忠客來試問遺宫路物色荒涼總非故<lb/>
攐衣始信不虛言滿地荆榛見零露當年争奪苦勞機<lb/>
却把江山付落暉聞説越王臺殿上如今亦有鷓鴣飛<lb/>
　　　百花洲<lb/>
吴王在時百花開畫船載樂洲邊來吴王去後百花落<lb/>
歌吹無聞洲寂寞花開花落年年春前後看花應幾人<lb/>
<pb n="KR4e0039_WYG_009-2b"/>
但見枝枝映流水不知片片墮行塵年年風雨荒臺畔<lb/>
日暮黄鸝腸欲斷豈惟世少看花人縱來此地無花看<lb/>
　　　香水谿<lb/>
粉痕凝水春溶溶煖香流出銅溝宫月明曽照美人浴<lb/>
影與荷花相間紅玉肌羞露誰能見只有鴛鴦窺半面<lb/>
絳綃圍掩怯新涼歸卧芙蓉池上殿空洗鉛華不洗妖<lb/>
坐傾人國幾良宵驪山更有湯泉在千古愁魂一種銷<lb/>
　　　太湖石<lb/>
<pb n="KR4e0039_WYG_009-3a"/>
沒人采石山根淵投身下試飢蛟涎馮夷不解護潛寶<lb/>
幾片捧出如青蓮寒姿本是湖水骨波濤潄擊應千年<lb/>
初疑鬼怪離洞府珊瑚鐵網相鈎連㠌空突兀多異態<lb/>
雲吐夏浦芝生田龍麟含雨晚猶潤豹質隠霧朝常鮮<lb/>
清音叩罷磬韻逺微靨洗出珠窩圓坐移各岫置庭砌<lb/>
日照彷彿生紫烟三峯削成泰華掌一穴透入仇池天<lb/>
醉中時到倚蒼蘚秋風冷逼吟詩肩洛陽園墅汴宫苑<lb/>
當時駢列誇竒妍黄羅封蓋素氊裹萬里貢獻勞車船<lb/>
<pb n="KR4e0039_WYG_009-3b"/>
奢游事歇家園廢盡仆荆棘荒池邊人生嗜此亦可笑<lb/>
有身豈得如石堅百年零落竟誰在空品甲乙煩題鐫<lb/>
又嗟此石何獻巧自召鑿取虧天全不如頑礦世所棄<lb/>
滿山長作牛羊眠<lb/>
　　　洞庭山<lb/>
朝登西巖望太湖青天在水飛雲孤洞庭縹緲兩峯出<lb/>
正似碧海浮方壺嘗聞此山古靈壤蛇虎絶跡歡樵夫<lb/>
濤聲半夜恐魂夢石氣五月寒肌膚居人彷彿武陵客<lb/>
<pb n="KR4e0039_WYG_009-4a"/>
户種橘柚收為租髙風欲起沙鳥避明月未出霜猿呼<lb/>
中有林屋仙所都銀房石室開金鋪羅浮峨嵋互通達<lb/>
别有路徃非人途天后每降龍埀胡神鉦忽響驚棲鼯<lb/>
自懸日月照洞内古木隂蔽空朝晡風吹白芝曉易老<lb/>
雲帯紫泉秋不枯靈威丈人亦仙徒深入探得圅中符<lb/>
𤣥衣使者不暇惜欲使出拯蒼生蘇後來好事多繼往<lb/>
石壁篆刻猶堪摹千年玉鼠化蝙蝠下撲炬火如飛烏<lb/>
𤣥關拒閉誰復到似怪衣上腥塵汙勿言神仙事恍惚<lb/>
<pb n="KR4e0039_WYG_009-4b"/>
靈蹟具在良非誣我生擾擾胡為乎坐見白髮生頭顱<lb/>
久欲尋真未能去拘束世故縁妻孥何當臨湖借魚艇<lb/>
拍浪徑度先雙鳬獨攀幽險不用扶身佩五岳真形圖<lb/>
夜登天壇掃落葉自取薪水供丹爐此身願作仙家奴<lb/>
不知仙人肯許無狂語醉發應盧胡<lb/>
　　　聖姑廟<lb/>
湖心湧出黿頭山白波翠島非人寰清虚宜作水仙府<lb/>
鱗堂荷屋居其間淵都羣靈孰為主煙鬢翛然一神女<lb/>
<pb n="KR4e0039_WYG_009-5a"/>
柔姿誰敢狎相親笑叱鼉龍起雷雨玉骨蟬輕蛻幾秋<lb/>
世縁已斷信無愁采蘭每約湘濵㑹拾翠時陪漢上游<lb/>
水禽翔鳴衛芝蓋長在蒼茫杳㝠外鮫人獻綃裁作衣<lb/>
螺女供珠綴為佩花落閒祠謝古春蕙幃瑶席掩香塵<lb/>
空山夜夜星河逺芳渚年年蘅杜新霞舒霧捲凝光彩<lb/>
笑語無聞復誰待冷風幾度引舟迴宛似蓬萊隔煙海<lb/>
猿叫楓林魚躍波桂旗翻翠暮寒多女巫佇望飛裠度<lb/>
獨奏箜篌引曼歌椒觴奠罷沈𤣥壁鳥沒遥天湛空碧<lb/>
<pb n="KR4e0039_WYG_009-5b"/>
遺情不結楚臺雲世人何處尋踪跡<lb/>
　　　蔡經宅<lb/>
昆侖主者王方平身騎黄麟朝紫京舉手長辭漢公卿<lb/>
得道不願世上名往來隠𤣥與朱明洞中各有白玉城<lb/>
絳衣游空擁幢旌三山五嶽自按行冷風吹動天樂鳴<lb/>
璚簫琅璈和鸞笙羽衛蹴踏山海崩龍車鶴馭紛相迎<lb/>
嘯呼神官走吏兵魑魅魍魎號且驚暫來經家駐雲程<lb/>
人馬不見但有聲虎頭鞶囊佩蒼精神光赫然照軒楹<lb/>
<pb n="KR4e0039_WYG_009-6a"/>
授以至言可長生凡骨已作蟬蛻輕麻姑來㑹尋仙盟<lb/>
芳姿娉婷似飛瓊言從昔年宴蓬瀛又見弱水三淺清<lb/>
爪可爬背念始萌仙意已識遭笞榜餘杭阿姥酒罷傾<lb/>
攝景忽去煙雲横家人悲望空<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>
                    <graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>桑田迴首幾變更<lb/>
神仙在世每自呈凡夫不識等瞽盲丹元有田不解耕<lb/>
但愛狗茍還蠅營榮華未滿咎責盈忽化腐鬼歸荒塋<lb/>
金丹可學道可成木鑽石盤貴精誠誰能自拔水火坑<lb/>
飛游往來瑶樹英千載或有歸來情<lb/>
<pb n="KR4e0039_WYG_009-6b"/>
　　　石崇墓<lb/>
虯鬚欲怒珊瑚折步障圍春錦雲熱真珠換妾勝驚鴻<lb/>
笑踏香塵如踏空酒闌金谷鶯花醉家逐樓前舞裙墜<lb/>
財多買得東市愁羅綺散盡餘荒丘猶憐白首同歸者<lb/>
坐伴遊魂楓樹下<lb/>
　　　初入京寓天界寺西閣對辛夷花懐徐七記室<lb/>
去年寺裏開辛夷君來憶我曽題詩今年我來君已去<lb/>
思君還對花開時欲尋花下君行迹日暮空庭古苔碧<lb/>
<pb n="KR4e0039_WYG_009-7a"/>
殷勤把酒問花枝看過春風幾行客<lb/>
　　　答余新鄭<lb/>
前年吴門初解兵君别故國當西行有司臨門暮驅發<lb/>
道路風雨啼孩嬰倉皇不敢送出郭執手暫立懐憂驚<lb/>
我時雖幸脫鋒鏑亂後生事無堪營移家江上託地主<lb/>
閒園借得親鉏耕春朝起沐日照屋野卉雜發鳴鸝鶊<lb/>
思君萬里不可見對此涕淚如盆傾有壺當軒忍自酌<lb/>
有句在巻邀誰評走投北郭問消息一客為我言分明<lb/>
<pb n="KR4e0039_WYG_009-7b"/>
君初隨例詣闕下有㫖謫徙鍾離城賫無囊金從無僕<lb/>
棄家獨去何惸惸長淮粘天趣前渡牙眼怖客浮鼉鯨<lb/>
到州鞠躬謁太守脫去官籍儕編氓城荒無屋寓來客<lb/>
旋乞廢地誅蓬荆異鄉何人恤同患喜有楊子兼徐卿<lb/>
日髙破竈煙未起閉戸不絶哦詩聲去年聖恩念逐客<lb/>
特賜拂拭加朝纓勑君赴汴聽銓擢路筭舊驛猶千程<lb/>
沙河無雨夏雲熱茅葦夾岸多蚊蝱舟中感癘得下泄<lb/>
刃攪腸腹聞咿嚶荒途無藥相救療伏枕兩旬幾殞生<lb/>
<pb n="KR4e0039_WYG_009-8a"/>
終藉神明佑吉士疾勢漸脫身强輕一官署作新鄭簿<lb/>
捧檄已去詢田更我雖歴歴聽客語虛實未察憂難平<lb/>
初春天子下明詔欲纂前史羅儒英菲才亦辱使者召<lb/>
辭謝不得來南京日斜出局訪君舍草滿陋巷春泥晴<lb/>
入門小女識父友延拜學訴艱難情且云父意念家逺<lb/>
新遣兩卒來相迎須臾出君寄我札上有秀句如瑰瓊<lb/>
自陳前事頗一一與客舊說無虧盈讀終呼卒問彼土<lb/>
卒言幾年經戰爭河山蕭條縣雖小民少奸詐多淳誠<lb/>
<pb n="KR4e0039_WYG_009-8b"/>
春秋古稱鄶子國溱洧水活魴魚赬雌兔咻咻草間走<lb/>
雄雉角角桑顛鳴谷深稀逢種田者時有射戸棲山棚<lb/>
霜天赤棗收幾觓剥食可當江南粇官來撫民務無事<lb/>
鞭挂壁上無敲接寒㕔吏散獨坐嘯逺對嵩少當檐楹<lb/>
聞之離抱頓舒豁如吸清露醒朝醒便因卒還寄君語<lb/>
此邑小鮮聊試烹幸逢昌朝勿自棄願更努力修嘉名<lb/>
吾皇親手擁髙篲洒掃六合氛塵清海内夷筐已入貢<lb/>
隴外戸版初來呈大開明堂議禮樂學士濟濟登蓬瀛<lb/>
<pb n="KR4e0039_WYG_009-9a"/>
太廟冬烝薦朱瑟千畝春藉埀青紘用材不肯略疏賤<lb/>
銖寸盡上天官衡況君磊落抱竒器不異一鶚秋空横<lb/>
豈容久屈簿領下天道始塞終當亨文章期君歸黼黻<lb/>
借問報政何時成<lb/>
　　　送林謨秀才東歸謁松江守<lb/>
江城秋隂朝不暉落葉古巷人來稀林生何求乃過我<lb/>
敗屐躡雨投閒扉自言少習澤宫射思侣聚士登王畿<lb/>
風塵失路因漂轉我豈無志時其違欲充材官挽强弩<lb/>
<pb n="KR4e0039_WYG_009-9b"/>
關塞莫解窮城圍將從隠者服短褐霜露難采荒山薇<lb/>
長年旅舍破氊冷坐厭蟋蟀愁伊威諸侯得意盡輕客<lb/>
顧影竟傍何門依南津昨夜砧杵動風來燭前驚攬衣<lb/>
家人倚户望應久宿舂未辦悲慙歸今朝江帆偶東轉<lb/>
願借子語為光輝嗟余亦坐窮作祟讀書不出遭罵譏<lb/>
士無賢否貧者鄙此言信矣誰云非囊乏黄金可揮贈<lb/>
有詩豈救君腸飢雲間使君本儒者貴顯尚肯矜寒微<lb/>
儻開深池養病鵠翼成待看摩天飛<lb/>
<pb n="KR4e0039_WYG_009-10a"/>
　　　題髙彦敬雲山圖<lb/>
尚書生長燕臺下慣識風沙草漫野何由得見山水鄉<lb/>
煙嶺雲林逺能寫平時四海作宦遊髙興最愛江南秋<lb/>
霅谿清曉剡谿晚閒解狂轡尋扁舟此中謝屐曽經處<lb/>
半是啼鴉棲宿樹斷橋旗下問農歸逺寺鐘邊訪僧去<lb/>
風流一沒嵗未遥坐覽遺迹成前朝何當遍覽畫中景<lb/>
聖恩已許從漁樵<lb/>
　　　美人摘阮圖歌<lb/>
<pb n="KR4e0039_WYG_009-10b"/>
圓槽象月修寒玉暗貯宫商滿空腹美人和恨抱秋風<lb/>
偷寫琴中舞鸞曲傾鬟低黛幾娉婷夢約湘娥倚竹聽<lb/>
滴盡冰盤老蛟淚阿咸帳底醉初醒梧桐落翠萎蘭紫<lb/>
仙澗流雲含玉子甲屛難障夜深寒恐踏驚鴻忽飛起<lb/>
不識人間出塞聲瑶臺别有斷腸情調終人去哀絃歇<lb/>
桂樹烏啼滿山月<lb/>
　　　贈丘老師<lb/>
長春之孫自仙骨袖有蟠桃食遺核平生不學燒汞方<lb/>
<pb n="KR4e0039_WYG_009-11a"/>
唾視黄金等何物滿城誰識舊庚桑白髮人中似鶴長<lb/>
時上髙樓惟獨醉榴皮書破壁塵香<lb/>
　　　𤣥武門觀虎圈<lb/>
目光燑燑卧深圈羽林獵士初擒獻腥風一嘯猶辟人<lb/>
況在空山道中見莫憶横行藜藿間且隨𤣥豹守天關<lb/>
埀頭食肉嗟何補漢家將軍乃真虎<lb/>
　　　送許先生歸越<lb/>
天子下詔徵賢良多士競逐風雲翔先生亦隨使者起<lb/>
<pb n="KR4e0039_WYG_009-11b"/>
闕下再拜陳封章自稱前朝老進士白髪巳短材非長<lb/>
羣龍在廷翊昌運疲蹇豈足追騰驤乞還山林養餘齒<lb/>
歌頌聖徳傳無疆近臣上殿為陳請天語特許歸其鄉<lb/>
是時海國風雨涼道士莊下初栽秧故山農事不可緩<lb/>
歸興倐與髙帆揚從容進退遂所願帝恩甚大誰能量<lb/>
嗟余相逢恨苦晚忽去未免私心傷明朝相憶望於越<lb/>
江水東逝何洋洋<lb/>
　　　送證上人住持道塲<lb/>
<pb n="KR4e0039_WYG_009-12a"/>
訢公昔年住寶坊龍象蹴踏騰毫芒袈裟曾侍玉座傍<lb/>
萬衆闤聽講仁王弟子如雲來四方朝鐘暮鼓鳴髙堂<lb/>
西歸葱嶺今幾霜鉢傳曇師道彌昌叢林主教遇聖皇<lb/>
紫衣朝闕隨班行上人繼吐三葉芳衲中長繫摩尼蒼<lb/>
人間萬念俱已忘獨好遊戲談文章我來京師寄禪房<lb/>
每邀看月開修廊手横蠅拂坐繩牀竹間風吹煑茗香<lb/>
侍僮觸屏睡欲僵髙殿宿鳥驚琅璫詩成金磬韻尚揚<lb/>
清才未必慙支湯有時夜剪園韭嘗燈懸西齋雨浪浪<lb/>
<pb n="KR4e0039_WYG_009-12b"/>
人生聚散不可常翩然東遊主道場道塲乃在雲水鄉<lb/>
碧瀾堂前去路長江湖寒縮蛟蜃藏楓桕正赤橙柑黄<lb/>
煙銷日出聞漁榔洲渚宛轉山低昻蕭然瓶錫隨經囊<lb/>
留宿肯戀林中桑兵餘莫嗟梵宇荒勝景未逐樓臺亡<lb/>
寺門無人閉夕陽芋栗收作山中糧好說千偈恢禪綱<lb/>
麾斥佛祖誰敢當我方無用縻太倉叨逐劒佩趨明光<lb/>
醉歌欲覔𤣥真狂懐恩未得尋歸航明朝舉首空相望<lb/>
雲飛笠澤天茫茫<lb/>
<pb n="KR4e0039_WYG_009-13a"/>
　　　送王孝廉至京省其父待制後歸金華<lb/>
君來金陵自金華逺道犖确驅行車空山北風正多雪<lb/>
嵗晚何事穿泥沙君言省覲敢辭苦況是日下非天涯<lb/>
問安已畢起稱夀白門酒香還可賖明燈客窓共夜語<lb/>
便覺春意迴寒槎予亦叨恩在京國早踏街鼓聞初撾<lb/>
日斜歸來就空廨索寞不異投林鴉家人千里望未至<lb/>
虚聴檐鵲鳴喳喳羡君父子此相見頓起歡笑忘咨嗟<lb/>
異鄉逢人即可樂況爾骨肉誰能加汝翁文章擅當世<lb/>
<pb n="KR4e0039_WYG_009-13b"/>
片語落紙爭傳誇身登昌朝列侍從日曵珮玉趨南衙<lb/>
捧圅當殿曉進史秉燭鎖院宵書麻觀君才氣已畧似<lb/>
青海異種多騮騧絲綸便可令世掌胡為趣别東還家<lb/>
阿婆在堂待調膳計日敢使歸期差往來兩地慰親念<lb/>
如君孝意誠堪嘉勞勞亭下冬日短江冰未解魚難义<lb/>
送君揖手忽已逺烏巾獵獵風中斜重闈歸拜想無恙<lb/>
故園正見開梅花<lb/>
　　　穆陵行<lb/>
<pb n="KR4e0039_WYG_009-14a"/>
　　　永穆陵宋理宗陵也在㑹稽元至元初西僧楊<lb/>
　　　發輦真住請發宋諸陵許之既取其殉寶復以<lb/>
　　　理宗頂骨為飲器後籍入官以賜帝師天兵克<lb/>
　　　元詔求得之命有司歸葬焉<lb/>
樓船載骨沉海水金槌晝入三泉裏空中玉馬不聞嘶<lb/>
日落寢園秋色起魚燈夜滅隧戸開弓劒已出空幽臺<lb/>
髠胡暗識寶氣盡六陵松柏悲風來玉顱深注酡酥酒<lb/>
誤比戎王月支首百年帝魄泣穹廬醉骨飲寃愁不朽<lb/>
<pb n="KR4e0039_WYG_009-14b"/>
幸逢中國真龍飛一函雨露江南歸環珮重遊故山月<lb/>
冬青樹死遺民非<hi>世傳有士嘗竊諸帝骨埋屛處樹冬青為識</hi>千秋誰解錮<lb/>
南山世運興亡覆掌閒起輦谷前馬蹄散白草無人澆<lb/>
麥飯<lb/>
　　　獨遊山中憶周記室砥<lb/>
借居水北鄰雲巖醒遊醉卧月滿山空山孤愁似放逐<lb/>
踐蛇衝虎窮幽探縁梯上窺萬仞壁埀綆下汲千丈潭<lb/>
幽蘿翳壑變朝晦怪卉發澗留春酣青山識我豈生客<lb/>
<pb n="KR4e0039_WYG_009-15a"/>
曽與周子來聨驂是時秋髙鶴聲厲霜降兩崦纔收柑<lb/>
飯餘洗足上堂坐手揮談麈風<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>如今故人亦逺去<lb/>
帆葉暮落吴江南斷崖蒼蘚漫舊刻往夢追想情何堪<lb/>
巴僧不厭客屢至篝燈夜禪同一龕風迴忽灑石門雨<lb/>
日出盡消溪市嵐乃知山水有深趣天意獨許窮人諳<lb/>
我今豈是慕髙隠非才濫進能無慙業縁種種去畧盡<lb/>
惟有佳句猶相耽便求安心向佛祖不待㛰嫁女與男<lb/>
　　　贈墨翁沈䝉泉<lb/>
<pb n="KR4e0039_WYG_009-15b"/>
南朝墨法稱奚家相國謬費盈連車堆金欲沽世已少<lb/>
至今好事成咨嗟潘生後出亦竒絶峨嵋仙子嘗相誇<lb/>
紫殿曽供寫飛白玉堂每用書官麻人間留藏敢輕試<lb/>
傳玩正比雲龍茶沈翁逺得二子妙珙璧自美誰能瑕<lb/>
徂徠老節燒欲盡萬杵夜搗𤣥霜華錦囊贈我忽在几<lb/>
光怪迸屋驚早鴉一餅團團未磨缺似月食盡逢妖蟇<lb/>
此物宜歸大手筆濡染竹帛埀無涯上當紀頌聖功徳<lb/>
下可論載臣忠邪我今才薄況病退破硯久棄塵生窪<lb/>
<pb n="KR4e0039_WYG_009-16a"/>
一朝得此復何用慚注魚豕箋蟲鰕摩挲忽動揮灑興<lb/>
聊吟險句追島叉髙堂淋漓為君掃醉汙舊賜宫袍花<lb/>
　　　淮南張架閣家舊有樓在儀鑾江上經兵燹已<lb/>
　　　廢與予㑹吴中乞追賦之<lb/>
秋風嘗歌逺遊篇樓中舉手招飛仙山奔海瀉盡供覽<lb/>
逸思每出孤鴻前雕欄一别應非昨幾度淮南桂花落<lb/>
酒酣却作望鄉人那得東歸似黄鶴風景如今總厭看<lb/>
客愁何處更凭欄欲問日邊知逺近浮雲迴首蔽長安<lb/>
<pb n="KR4e0039_WYG_009-16b"/>
　　　題朱元暉雲山圖<lb/>
海岳老仙非畫工自有丘壑藏胸中大兒揮灑亦莫比<lb/>
妙趣政足傳家風敷文閣下書幃淨夢入空山覺衣冷<lb/>
起拈綵筆寫幽蹤一片飛來楚雲影彷彿三相與九嶷<lb/>
翠峯猶抹二娥眉水生江上鴻歸後樹暗沙頭春去時<lb/>
蒼蒼逺渡連平麓煙火參差幾家屋林深谷靜斷行人<lb/>
唯有禽聲啄枯木偶向髙齋玩此圖斷縑猶費千金沽<lb/>
自縁絶壁人間少如此雲山何處無<lb/>
<pb n="KR4e0039_WYG_009-17a"/>
　　　題朱氏梅雪軒<lb/>
石城山居梅萬塢冒雪曽來扣僧戸爛然如見㑹羣妃<lb/>
白鳳繽紛下瑶圃數片輕吹著鬢華乍看是雪又疑花<lb/>
迷魂亂眼春如海那辨南枝映竹斜獨披鶴氅穿林去<lb/>
凍壓寒梢應幾樹聽響方知夜灑時聞香始識繁開處<lb/>
回首春風憶舊遊夢尋歸路隔羅浮年來驢背無詩思<lb/>
醉踏塵埃空自愁聞道君家谿上下玉蘂瓊英巧相亞<lb/>
履跡誰來東郭朝笛聲不起南樓夜翠羽驚啼莫怨猜<lb/>
<pb n="KR4e0039_WYG_009-17b"/>
破寒宜共一樽開雪晴花發須相記我亦扁舟乘興來<lb/>
　　　和衍上人觀梅<lb/>
籃輿偶出青山郭寒雨初晴凍雲薄梅花一路幾千株<lb/>
半發園林半邨落夜窓轉曙雞欲驚寒谷回春蝶應覺<lb/>
浩蕩才迷醉客魂嬋娟更伴幽人樂我來如蝶東西飛<lb/>
不敢題詩慙筆閣歸來落月照書屋重覔餘馨夢難托<lb/>
髙僧巳澄法眼觀也愛一枝供寂寞便拖藜杖敲竹扉<lb/>
遮莫人嗔賔客惡風雨休嗟已亂飄世間何物長如昨<lb/>
<pb n="KR4e0039_WYG_009-18a"/>
　　　題李徳新中宗射鹿圖<lb/>
赭袍玉帯虬髯怒人如真龍馬如虎英風猶似天可汗<lb/>
肯信昬孱困韋武上林草緑聞呦呦飛鞚霹靂梢長楸<lb/>
畫旗圍合晚猶獵後庭雙陸誰行籌追遊不記房陵辱<lb/>
五王謫來勢猶獨空誇大羽發無虚不射妖狐射生鹿<lb/>
畫圖令人生感嗟天寶回首飄胡沙神孫早解習祖藝<lb/>
不遣銜出宫中花<lb/>
　　　題趙希逺宋杭京萬松金闕圖<lb/>
<pb n="KR4e0039_WYG_009-18b"/>
長松掀髯若羣龍下繞宫闕雲千重鳯凰山頭望前殿<lb/>
翠濤正涌金芙蓉海門日出潮初上白鶴飛來近仙掌<lb/>
百官候綴紫宸班露滴朝衣氣森爽漢宫揚栁唐宫花<lb/>
容易零落空繁華何如可獻至尊夀茯苓美似安期𤓰<lb/>
鑾輿因戀湖山好樓閣清隂勝蓬島不知風雨汴陵前<lb/>
騎卒新樵幾株倒當日榻前初進圖黄金趣賜聞傳呼<lb/>
何年流落在人世父老猶看思舊都客行近過吳山下<lb/>
落葉空林惟敗瓦豈無畫史似前人秋色淒涼不堪寫<lb/>
<pb n="KR4e0039_WYG_009-19a"/>
　　　芥舟詩<lb/>
估客海上誇乘風大艑逺戛龍魚宫㠶如乘雲落天外<lb/>
不假羽翼行虚空驚濤拍山撼難動安卧每到扶桑紅<lb/>
回頭却笑埀釣子斷溝老葑留孤篷烏知達人解物表<lb/>
坐視大塊舟航同風輪晝夜不停轉元氣下載浮鴻濛<lb/>
泰山亦與一塵等何以巨細論雌雄君今齋居那苦小<lb/>
自比置芥坳堂中將身便欲入無間險語乍出驚愚䝉<lb/>
我聞懸珠納萬象此事尚覺勞神功萬千毫髮盡非有<lb/>
<pb n="KR4e0039_WYG_009-19b"/>
幻相欲别誰能窮君行莫鼓萬里舵天游閉戸隨西東<lb/>
何須更待積水厚區區往問南華翁<lb/>
　　　題周遜學天香深處巻<lb/>
仙芬染骨濃無跡秋入畫堂簾不隔夢尋老蟾煙霧迷<lb/>
碎落金蟲夜愁寂素娥舊栽無兩叢萬古散吹秋滿空<lb/>
熏爐不爇象籠火人倚畫欄清影中蕙蘭暗泣幽馨歇<lb/>
只有瑶芳占涼月<lb/>
　　　象<lb/>
<pb n="KR4e0039_WYG_009-20a"/>
海山巨獸堪乘戰番使前年逺來獻寶纓纒絡錦䄡埀<lb/>
拜舞如人向金殿仙仗時巡出鳳城車輿頻駕不曽驚<lb/>
有牙莫畏焚軀禍天子深仁愛爾生<lb/>
　　　題茅叟夏山過雨圖<lb/>
前山㝠㝠雲欲開後山隠隠猶聞雷江南六月風雨過<lb/>
樹暗不見巫陽臺奔湍衝斷石橋路下瀉谷口相喧豗<lb/>
隂開林壑鬼神去氣溼古洞蛟龍回人家出門看新霽<lb/>
泥封墜果多楊梅漁樵欲歸謂已暝返照石壁蟬鳴哀<lb/>
<pb n="KR4e0039_WYG_009-20b"/>
山中此景誰解寫茅翁素有丹青才新圖一片似海岳<lb/>
髙堂未展涼先來嗟余久逐揮汗客蓆帽障日趨黄埃<lb/>
問翁幾欲東遊去如此畫圖安在哉<lb/>
　　　偃松行<hi>松在天平山獅子巖下</hi>
龍門西岡魏公祠祠前有松多古枝長身蜿蜒横數畝<lb/>
巨石作枕相撐搘春泥半封朽死骨凍蘚盡裂皴生皮<lb/>
無心昻聳上霄漢偃仰獨向荒山陲蟄雷破嶽撼不動<lb/>
千載一夢醒何遲政如卧龍未起日深意有待風雲期<lb/>
<pb n="KR4e0039_WYG_009-21a"/>
太湖月出照夜魄天峯雪積埋寒姿濤聲時吼若鼾息<lb/>
野老驚起山僧疑左伸右屈多異態天自出巧非人為<lb/>
畫師安能把筆寫樵子豈敢操斤窺杜陵枯柟已憔悴<lb/>
蜀相老柏非瑰竒何如此樹怪且夀呵衛定想煩靈祗<lb/>
不知已閱幾人代游客過盡今存誰明堂屢興不見取<lb/>
得全正愛同支離我嘗來觀忍遽返醉坐其上髙吟詩<lb/>
葛陂笻竹亦騰化神物終去可久羈何當一叱使飛起<lb/>
載我萬里遊天池他年還訪舊城郭正是白鶴歸來時<lb/>
<pb n="KR4e0039_WYG_009-21b"/>
　　　白馬澗<lb/>
白馬何不居天閑乃在古寺長松間竒姿不受世羈絡<lb/>
逺自竺國䭾經還澗邊飲罷寒雲起恍惚化龍跳入水<lb/>
空山夜雨不聞嘶埋沒蹄痕紫苔裏髙僧一去今幾年<lb/>
世上神駿還誰憐莫令老逐風塵子憔悴哀鳴途路邊<lb/>
　　　贈治冠梁生乞作髙子羔舊様<lb/>
野人散髪秋半稀小冠宜著稱短衣清時無能恥恩澤<lb/>
朝簪乍脫歸田扉進賢峩峩在頭上此物須當付卿相<lb/>
<pb n="KR4e0039_WYG_009-22a"/>
閉門方欲誦詩書煩君為製依我樣<lb/>
　　　賦得烏衣巷送趙丞子將<lb/>
差差舞羽多光彩鄉國初辭度雲海江南門巷有題名<lb/>
識得當年故巢在春風三月滿京華肯入尋常百姓家<lb/>
隨鶯已度龍池栁引蝶還穿鳳苑花緑蕪芳草長干渚<lb/>
樓閣初晴社前雨江邊今日有離筵留人看上檣頭語<lb/>
　　　宿蔡邨夜起<lb/>
四更雞叫七星爛獨起開門候天旦月掛愁邊人影低<lb/>
<pb n="KR4e0039_WYG_009-22b"/>
風驚夢裏烏羣散孤舟嫠婦寒自泣破屋老農貧屢歎<lb/>
早餐欲發未遑安客路飄零正多難<lb/>
　　　天閑青驄赤驃二馬歌<lb/>
漢家諸將開經濟列宿儲精降人世天遣同成一代功<lb/>
亦有房星化騏驥青驄剪鬉髙作花赤驃灑汗微成霞<lb/>
人間何處得竒種恍惚西至踰流沙年來百戰從天子<lb/>
曽逐烏騅到江死不慙飽食玉山禾天廏時清少鞭使<lb/>
周王八駿去不來唐帝六馬應凡材何如二龍總超絶<lb/>
<pb n="KR4e0039_WYG_009-23a"/>
蹴踏四海荆榛開圉官雙鞚頻迴顧萬里長楸恐驚騖<lb/>
嘶處秋生閶闔風浴時曉動昆明霧一匹前牽一匹騎<lb/>
馳道每出隨龍旗態閒步穏識上意不敢揺頓黄金羈<lb/>
昨看巡狩還都邑鐃吹聲催移仗急羽林萬騎從如雲<lb/>
追逐飛塵豈能及嗟哉此馬不異人乗時際遇蓋有神<lb/>
請看埀耳鹽車者那得昻藏八尺身<lb/>
　　　同謝國史遊鍾山逢鐵冠先生<lb/>
日日城中望鍾山孤塔縹緲峯孱顔山靈嘲我不一到<lb/>
<pb n="KR4e0039_WYG_009-23b"/>
但命俗駕趨塵闤聖恩今朝許休沐得與謝客同躋攀<lb/>
出郭未至景已好松風一𣲖連清灣空林無人遇釋子<lb/>
知有曲徑通禪關舉頭見寺去尚逺鐘磬響落浮雲間<lb/>
登髙不知已幾里但怪力盡愁辛艱衆山雜沓總在下<lb/>
如擁劒珮趨朝班時當嚴冬雪始霽古木寒瘦泉流慳<lb/>
梁僧遺墓卧殘碣宋帝廢墠埋深管六朝陳蹟不可問<lb/>
但見石老莓苔頑豪華歇盡形勝在刼火幾度燒空殷<lb/>
鐵冠先生有道者往往人見騎黄斑相迎為指幽絶處<lb/>
<pb n="KR4e0039_WYG_009-24a"/>
瀹茗留坐聽潺湲莫嫌癡客暮未返日墮江水鴉飛還<lb/>
欲營一遊豈易得長來不比山僧閒<lb/>
　　　喜家人至京<lb/>
家人逺來如我歸骨肉已是鄉園非妻羸女病想行苦<lb/>
塵土覆面風吹衣裝車日暮解牛軛呼燭買酒敲鄰扉<lb/>
客懐乍見不得語一室相對情依依憶昨初䝉使者徵<lb/>
逺别田舍來京畿小臣微賤等蟣蝨召對上殿瞻天威<lb/>
詔從太史校金匱每旦珥筆趨彤闈春遊禁苑侍鶴駕<lb/>
<pb n="KR4e0039_WYG_009-24b"/>
冬祀泰畤隨龍旂有時青坊坐陪講宫壼滿賜霑恩輝<lb/>
草茅被寵已踰分不才寜免誚與譏海鳥那知享鐘鼓<lb/>
野馬終懼遭籠鞿江湖浩蕩故山逺歸夢每逐鴻南飛<lb/>
常時出院就空館僮僕愁對語者稀知君在舍亦岑寂<lb/>
嵗暮雨雪吟蛜蝛今宵得見信可樂如獲美饌飽我飢<lb/>
但憂兄姊尚逺隔言笑未了仍歔欷何當乞還棄手版<lb/>
重理吴榜尋漁磯門前親種一頃稻婢供井臼妻鳴機<lb/>
秋來租稅送縣畢邨酒可醉雞豚肥誰言此願未易遂<lb/>
<pb n="KR4e0039_WYG_009-25a"/>
聖澤甚沛寜終違<lb/>
　　　北山觀猿<lb/>
黒衣公子何嫋娜飛挂枯梢不愁墮幾迴呼下白雲間<lb/>
抛賜曽嘗内園果家鄉何處是巴西囘首煙蘿望欲迷<lb/>
料得孤舟江上客月明少聽一聲啼<lb/>
　　　客舍雨中聽江卿吹簫<lb/>
客中久不聞絲竹此夕逢君吹紫玉斷猿哀鴈總驚啼<lb/>
我亦無端淚相續數聲嫋嫋復嗚嗚散入寒雲細欲無<lb/>
<pb n="KR4e0039_WYG_009-25b"/>
愁望洞庭空落木夢遊秦苑總荒蕪曲中只訴君心苦<lb/>
不道人聽更淒楚關山燈下歎羈臣江浦舟中泣嫠婦<lb/>
憶昨閶門費酒貲玉人邀坐弄參差彩霞深院花開處<lb/>
明月髙樓鶴去時如今忽在他鄉外風雨寒窓兩憔悴<lb/>
恨無百斛金陵春同上鳳凰臺上醉始知嶰谷枯篁枝<lb/>
中有人間無限悲願君袖歸挂髙壁莫更相逢容易吹<lb/>
　　　謝友人恵兜羅被歌<lb/>
蠻工細擘冰蠶繭織得長衾謝縫剪䝉茸栁絮不愁吹<lb/>
<pb n="KR4e0039_WYG_009-26a"/>
鋪壓髙牀夜香軟朔風入關凋白榆塞寒此物時當須<lb/>
明燈熾炭夕宴罷薦寢宜共紅氍毹海客揚帆遊萬里<lb/>
得自崑崙國中市歸來遺我見逺情重似鴛鴦合歡綺<lb/>
詩人鶴骨欺霜稜曽直禁署眠青綾自從身退合閒卧<lb/>
只愛擁紙同山僧今朝得此何竒絶展覆不憂兒踏裂<lb/>
便思清夢伴梅花静掩寒窓聽風雪越羅蜀錦安可常<lb/>
洞房美女謾熏香誰知一幅春雲暖即是温柔堪老鄉<lb/>
　　　㑹宿成均汲玉兔泉煮茗諸君聨句不就因戲<lb/>
<pb n="KR4e0039_WYG_009-26b"/>
　　　呈宋學士<lb/>
白兔如嫌桂宫冷走入杏花壇下井嫦娥無伴每相尋<lb/>
水底亭亭落孤影曽搗秋風玉臼霜至今泉味帯天香<lb/>
玉堂仙翁欲飲客轆轤夜半響空廊齋燈明滅茶煙裏<lb/>
醉魂忽醒松風起只愁詩就失彌明殘雪滿庭寒似水<lb/>
　<lb/>
　<lb/>
　大全集巻九<lb/>
</p>
<p>
</p>
  </div>
<div>
<head>大全集巻十</head> <lb/>
    <p>
<pb n="KR4e0039_WYG_010-1a"/>
欽定四庫全書<lb/>
　大全集巻十<lb/>
　　　　　　　　　　　　　明　高啟　撰<lb/>
　　七言古詩<lb/>
　　　題美人對鏡圖<lb/>
曉院轆轤鳴露井玉人夢斷梨雲冷起開妝閤笑窺奩<lb/>
月裏分明見娥影自對猶憐況主家春風一面斷腸花<lb/>
何由鑄入青銅内不遣秋霜換蛾翠<lb/>
<pb n="KR4e0039_WYG_010-1b"/>
　　　送曹生歸新安山中<lb/>
黄山西來九華連巖洞翕忽通雲煙白鵞嶺下煉丹處<lb/>
瑶草獨秀今千年三十六峯在青天仰面歴數舉馬鞭<lb/>
高林雜樹多未識風雨一過俱蔥芈山深何物尤可憐<lb/>
秋禽幽鳴巧如絃路迴澗阻似無地中有蒔藥千家田<lb/>
雲間雞犬隔流水居人彷彿皆神仙我欲窮遊久無緣<lb/>
羨君忽去尋歸船猿聲兩岸谿幾曲白沙明月相洄沿<lb/>
到時西峯草堂前應有攜酒來華巔山人不喜説朝市<lb/>
<pb n="KR4e0039_WYG_010-2a"/>
但説久别情依然塵埃舊褐便可脱濯費十斛山中泉<lb/>
為予淨掃石上葉早晚有意來高眠<lb/>
　　　曉出城東門聞櫓聲<lb/>
城門朝開路臨水人語煙中近魚市誰揺飛櫓入蒼茫<lb/>
帶夢驚鳬柳邊起過處寒波動拍沙逺聞嘔軋復咿啞<lb/>
征夫車轉山頭阪工女機鳴竹外家我身本是江湖客<lb/>
偶墮黄塵曉行役此聲空憶舊曽聽舟中酒醒東方白<lb/>
　　　詠苑中秦吉了<lb/>
<pb n="KR4e0039_WYG_010-2b"/>
不獨能言異凡鳥最愛佳名呼吉了雕籠幾度學雞鳴<lb/>
驚起煙花六宫曉駕來别院未知迎先聽遥呼萬嵗聲<lb/>
願把春風一杯酒從今莫聽上林鶯<lb/>
　　　夏珪風雪歸莊圖<lb/>
江雲粘波晚糢糊青山忽失如亡逋乾坤瑩淨冰作壺<lb/>
春意散入千林枯野橋古渡行人無清響瑟索鳴殘蘆<lb/>
江天萬里一老夫短蓑如蝟舟如鳬魚寒入泥不上罛<lb/>
歸來逺識漁邨孤柴門夜扣聞犬呼逕竹壓折誰相扶<lb/>
<pb n="KR4e0039_WYG_010-3a"/>
山妻自炊稚子沽不羨炙肉圍紅爐嗟予客遊嵗屢徂<lb/>
詩囊隨驢走髯奴長安何處覓酒徒飛花樸頭帽不烏<lb/>
旅舎無夢還江湖慙對風雪歸莊圖<lb/>
　　　始歸江上夜聞吳生歌因憶前嵗别時<lb/>
前年月夜聞君唱秋滿蘆花此江上一聲離思水茫然<lb/>
雲逐孤帆共揺颺驚魚噴浪棲鶻飛木葉散落風吹衣<lb/>
蓮歌盡歇松陵浦漁笛還沈笠澤磯停杯數到臨終拍<lb/>
露下無聲斜漢白滿船相送盡悽然況我當為逺行客<lb/>
<pb n="KR4e0039_WYG_010-3b"/>
解紱今年别紫宸歸舟江上又逢君一尊重聽當年曲<lb/>
相對渾疑夢裏聞東方欲曙餘聲絶悲喜盈襟竟誰説<lb/>
願長把酒聽君歌從此天涯少離别<lb/>
　　　題董元卧沙龍圖<lb/>
人間滴罷天瓢水歸䕶𤣥珠卧沙裏空潭白日不聞雷<lb/>
雲霧俄隨轉身起誰言北苑筆意精頭角破屋將飛騰<lb/>
細看圖畫何須恐曽謁真龍遊太清<lb/>
　　　松隠居為戴叔能賦<lb/>
<pb n="KR4e0039_WYG_010-4a"/>
江邊柳樹谿邊花晉處士宅秦人家秋風忽來春雨過<lb/>
坐看衰落俱堪嗟山中相依嵗年久羨君獨結蒼髯叟<lb/>
短褐長鑱不解耕茯苓作食花為酒我今身似浮雲閒<lb/>
正合著在長林間明朝儻許同棲泊便擬飛隨白鶴還<lb/>
　　　蕭山尹明府吳越兩山亭<lb/>
憶昔看山吳越遊酒酣鼓棹江中流左招舞鳳來百里<lb/>
右顧卧龍横半州崢嶸兩勢不相下氛翳凈掃當高秋<lb/>
文身烏喙昔分處有國本是名諸侯區區仁暴固無異<lb/>
<pb n="KR4e0039_WYG_010-4b"/>
朝吞暮幷山應羞不知千載竟誰主伯氣倐與飛煙收<lb/>
邇來此地有兵甲風景頗似當年愁黄雲蔽天道路逺<lb/>
我欲再尋應莫由聞君作亭壓此境坐獲衆勝非窮搜<lb/>
江長不隔飛鳥渡峯多欲障斜陽畱廢興自古屬造化<lb/>
登臨未須生百憂但當矯首望東海一杯笑舉邀浮丘<lb/>
　　　贈賣墨陶叟<lb/>
龍井老人稱墨仙有家近在荆谿邊鐵臼秋鳴竹屋雨<lb/>
瓦溝春掃桐窗煙𤣥玉初成敢輕用萬里豹囊曽入貢<lb/>
<pb n="KR4e0039_WYG_010-5a"/>
日長小殿試烏絲光迸驪珠欲浮動世間潘李今已無<lb/>
黄金滿篋爭來沽詞臣供寫上林賦畫史藉作瀛洲圖<lb/>
文物年來頗凋弊喪亂誰言少知貴便須從子乞雙螺<lb/>
醉草檄書磨楯鼻<lb/>
　　　虎丘行次朱賞靜見寄韻<lb/>
我謀我隠西郭西讀書坐覺長身低出門到寺纔數里<lb/>
野水沙竹生秋輝恨無酒航漾落日百錢行自懸青藜<lb/>
時危未卜人安宅幸遇勝地須扳躋山中況逢暑雨過<lb/>
<pb n="KR4e0039_WYG_010-5b"/>
枇杷樹高隂滿地興來即遊興盡返迎送豈要山僧知<lb/>
兩崖石根下插水綠藤倒拂風生漪空堂朝鼓起龍蟄<lb/>
高塔夜鈴驚鶻棲人生在世本為客隨意且畱何必歸<lb/>
丘陵莫歎今日異城郭更恐他年非蒼茫萬事孰可問<lb/>
孤鳥已沒空煙霏念君不遊何所為作字寄我如張芝<lb/>
真娘有靈應大笑把酒豈不延題詩秋風今朝動江浦<lb/>
掛席正是當年期與君一弔興廢迹荒臺古樹聞烏啼<lb/>
　　　鳳臺二逸圖<lb/>
<pb n="KR4e0039_WYG_010-6a"/>
　　　元集賢院待制馮海粟公自號瀛洲客嘗被斥<lb/>
　　　遊金陵鳳凰臺作詩弔李謫仙好事者為作鳳<lb/>
　　　凰臺遊圖近有詩示求題賦此塞之<lb/>
謫仙昔作供奉臣詩語不合妃子嗔鑾坡無地容侍直<lb/>
錦袍來醉金陵春金陵臺高鳳凰去西望長安竟何處<lb/>
江聲空打石城潮山色猶横歴陽樹騎鯨一去五百秋<lb/>
花草滿逕埋春愁瀛洲老客綠玉杖笑領賔客還來遊<lb/>
才氣風流頗同調曽入金門待明詔當年流落不自悲<lb/>
<pb n="KR4e0039_WYG_010-6b"/>
却問前人欲相弔可憐二子遭清時放逐江海空題詩<lb/>
賴有高名足難朽何用粉墨他年埀夕陽欄檻登臨後<lb/>
誰復來遊酹杯酒屐痕寂寞隠蒼苔棲烏啼滿臺前柳<lb/>
　　　送張員外從軍越上<lb/>
鵾雞啼霜海城白誰掃行車出南陌刀頭裝得願酬恩<lb/>
知是狂遊廣州客擊筑悲歌斗酒前又從飛將去臨邊<lb/>
幕中草檄風生筆馬上吟詩月在韀秋聲萬里隨征鴈<lb/>
南北長江竟誰限明朝若上越王臺應有中原陸沈歎<lb/>
<pb n="KR4e0039_WYG_010-7a"/>
　　　題陳節婦<lb/>
　　　節婦姓孫郡人陳已久之妻也已久客死節婦<lb/>
　　　守志其孫彦遜求題賦此<lb/>
嬌兒笑語羅幃暮銀燭揺光夜香度狂風忽起海東頭<lb/>
吹斷蘭州去時路去時豈惜千金軀煙濤竟沒珊瑚樹<lb/>
精衛寃深水更深身小天高向誰訴寂寞塵奩掩鏡光<lb/>
可憐不復照晨妝階前莫剪青青草生死終身不下堂<lb/>
堂中素幔空時祭賴有孤兒拜虚位白日哀思眼不乾<lb/>
<pb n="KR4e0039_WYG_010-7b"/>
夜枕還流夢中淚妾本孤桐斷作琴一絃只作一絃音<lb/>
逢人不奏鳳凰曲别鶴離鸞夜夜心<lb/>
　　　晚步西郊見鴐鵞羣飛<lb/>
平煙漠漠天蒼蒼牛羊不牧野草黄鴐鵞東來高作行<lb/>
晴空忽墮數㸃霜紫塞碧海遥相望下視鳬鴨愁陂塘<lb/>
書生見此心欲狂便思呼鶻上馬馳鷫鸘之裘自倒披<lb/>
箭聲脱弦鳴餓鴟逺翮正落雙參差仰空拍手誇絶竒<lb/>
豪氣服殺幷州兒也勝閉門坐詠詩<lb/>
<pb n="KR4e0039_WYG_010-8a"/>
　　　次韻楊孟載早春見寄<lb/>
雪後西園韭初剪流澌晚動春塘淺閉門有客抱深愁<lb/>
久不題詩硯生蘚風塵健兒誇得意獨坐寂寥誰所遣<lb/>
應緣少學與時違不習弓刀誦文典城中物貴市門靜<lb/>
好事猶能具盃臠琴堂朝夕共清歡舉白頻浮不容免<lb/>
鈴騶已遊賔客醉深夜垣扉罷扃鍵一燈畱照對牀談<lb/>
沸鼎松聲烹綠荈五更上馬子先去擁被獨眠窗日晛<lb/>
起聞啼鳥忽興發欲往江邊雲隔巘人家舊燕盡巢林<lb/>
<pb n="KR4e0039_WYG_010-8b"/>
草滿長洲絶遊輦春耕咫尺阻歸計野水自流閒澮畎<lb/>
吾鄉繁華天下稀花柳邨邨隨步轉久聞離亂今始見<lb/>
煙火高低變峰燹登臨吹笛散羣羌此事空嗟千古鮮<lb/>
朝來風雨況淒黯雨溼城頭旗不展鄰里銜泥備役夫<lb/>
縣官不肯憐疲喘安居且復俟時寜出豈無能非退巻<lb/>
范莊紅杏幾株在好待開時同折撚對花憂患不須言<lb/>
剩喚一杯供脚軟<lb/>
　　　鹿<lb/>
<pb n="KR4e0039_WYG_010-9a"/>
日煖呦呦草際鳴養馴未省見人驚雲山别却銜芝侣<lb/>
來向朱欄花下行舊毛雪白新茸綠曽在宜春苑中畜<lb/>
幾人逐走向中原輸與吾皇稱疾足<lb/>
　　　詠雪禁體次徐文學韻<lb/>
邊城雪埋深沒簳風旋餘花吹酒盌幾人遮虜渡冰河<lb/>
直指彎弓不能滿我方高枕聽蕭瑟却喜今年瘴全浣<lb/>
寒添柳院覺春遲明透竹窗驚夜短未成豪飲圍翠袖<lb/>
且辦清吟呵象管鋪庭擁路掃難開三日不消知待伴<lb/>
<pb n="KR4e0039_WYG_010-9b"/>
翻疑塞北雲正冷可信江南地先煖愁封小窟僵蟄蟲<lb/>
驚折危柯殞巢卵林中樵絶暮無煙野外獵來晨有疃<lb/>
趙女依稀舞態斜郢人寂寞歌聲斷此時自歎少清歡<lb/>
月下閑門誰解欵山隂老客雖苦病放曠猶能類中散<lb/>
長須踏雪送詩筒白戰令嚴烏敢緩開簾尚恨不同賞<lb/>
醉看帽欹仍裼袒秖期明日有晴暾逺訪梅花須勿懶<lb/>
　　　思夫山<lb/>
江上曽看望夫石湖中望見憶夫山夫君好采山中藥<lb/>
<pb n="KR4e0039_WYG_010-10a"/>
獨得長生竟不還不似蕭郎與秦女乘鸞同去彩雲間<lb/>
　　　題陶生兼寄周記室<lb/>
馬頭交語臨長陌我手持杯君揖䇿官槐風起咽秋蟬<lb/>
日暮偏傷逺行客故鄉故人離别多過江相見問如何<lb/>
軍中莫笑書生怯還有能當曳落河<lb/>
　　　倒挂<lb/>
綠衣小鳳啼愁罷瘦影翻懸桂枝下芙蓉帳裏篆消時<lb/>
解斂餘香散中夜鐘鼓迢迢鎖禁門宵衣未得奉明恩<lb/>
<pb n="KR4e0039_WYG_010-10b"/>
五更香冷羅浮月相憶梅花應斷魂<lb/>
　　　苦寒書江上主人壁間<lb/>
慘節欲盡郊原空北風五日吹沙蓬客子東遊骨肉逺<lb/>
主人賴有江邊翁青燈白酒同傾瀉醉擁布衾茅屋下<lb/>
中宵不敢愁苦寒猶有窮年逺行者<lb/>
　　　菜邁為余唐卿賦<lb/>
柱桐里中君始歸菜花滿園黄蝶飛桔橰倚樹長不用<lb/>
江南雨多山土肥方畦獨遶看新綠晚食何須尚思肉<lb/>
<pb n="KR4e0039_WYG_010-11a"/>
翠縷登盤春薤香金釵出盎冬葅熟我家亦在尊菰鄉<lb/>
秋風便應歸共嘗潮州司馬成何事回首空愁足萬羊<lb/>
　　　送張貢士㑹試<lb/>
國家文治今百年多士孰賚皆知天南宫坐試二三䇿<lb/>
能使海内無遺賢院門晨開官燭爛白袍鵠立人三千<lb/>
上談禮樂祖姬孔下議制度輕讎𤣥臨軒曽看宰相賀<lb/>
雲瑞盡見當臚傳看花或騎太僕馬錫宴每給司農錢<lb/>
登朝出牧知幾輩冠佩劒舄紛相聨邇來國運屬中圯<lb/>
<pb n="KR4e0039_WYG_010-11b"/>
爭慕死節羞生全潯陽老守血灑地甬東大將魂沉淵迺知儒<lb/>
術王政本至此尚頼扶傾顛諸生區區抱遺籍草萊竄亡亦可憐<lb/>
南方上公境獨治鹿鳴更欲興賓筵張君幾年客夜雨古檠空案<lb/>
親韋編逢時頗欲見行事豈但持作求魚筌入塲叉手萬言就衆<lb/>
目一葉驚先穿嚴裝又隨計吏發京城逺瞻北斗連秋風吹雲别<lb/>
酒冷枯楊淺水閶門邉君行勿亟我有語落日尚在車衡縣竊<lb/>
聞天子正側席此去為拜彤庭前揮毫休奏醴泉頌給札莫賦<lb/>
凌雲篇但當開口論世事號令次第宜何先坐令王綱復大振<lb/>
<pb n="KR4e0039_WYG_010-12a"/>
乾樞共仰天中旋我今有志未能往矯首萬里雲茫然<lb/>
　　　明月舟<lb/>
　　　秦郵吕彦行題所寓室曰明月舟蓋取甓社湖<lb/>
　　　中有明月之句也<lb/>
明月非月舟非舟問君乘之何所遊風多浪高徧處有<lb/>
日暮欲渡令人愁此鄉偶似淮南住醉客每來歌白苧<lb/>
夜深天黒夢神光幾箇驚烏落高樹君才照國不照車<lb/>
何用高隠江湖居嗟予未識青藜杖願借舟中卧讀書<lb/>
<pb n="KR4e0039_WYG_010-12b"/>
　　　聽南康陳協律彈楚歌<lb/>
我聞楚客彈楚聲初絃一揮邊馬驚嗚咽哀音動寒月<lb/>
正如歌發漢軍營營中一曲還漸理想見彷徨帳中起<lb/>
美人掩泣壯士悲寶劒無光黯秋水淒涼叠弄悄欲終<lb/>
應憐歸騎阻江東蓋世英雄竟如此遺調空畱感人耳<lb/>
四座相逢今夜聽霜風忽來庭樹零無言有愁俱酒醒<lb/>
　　　京師苦寒<lb/>
北風忽發浮雲昏積隂慘慘愁乾坤龍蛇蟄泥獸入穴<lb/>
<pb n="KR4e0039_WYG_010-13a"/>
怪石凍裂生皴痕臨滄觀下飛雪滿横江渡口驚濤奔<lb/>
空山萬木盡立死未覺陽氣回深根茅檐老父坐無褐<lb/>
舉首但望開朝暾苦寒如此豈宜客嗟我嵗晚飄羈魂<lb/>
尋常在舍信可樂牀頭每有松醪存山中炭賤地爐煖<lb/>
兒女環坐忘卑尊鳥飛亦斷況來友十日不敢開衡門<lb/>
朅來京師每晨出强逐車馬朝天閽歸時顔色黯如土<lb/>
破屋暝作飢鳶蹲陌頭酒價雖苦貴一斗三百誰能論<lb/>
急呼取醉徑高卧布被絮薄終難溫却思健兒戍西北<lb/>
<pb n="KR4e0039_WYG_010-13b"/>
千里積雪連崑崙河冰踏碎馬蹄熱夜斫堅壘收羌渾<lb/>
書生只解弄口頰無力可報朝廷恩不如早上乞身疏<lb/>
一蓑歸釣江南邨<lb/>
　　　約諸君遊范園看杏花<lb/>
去年春色近清明萬匝煙花夾曉城西苑相逢車馬問<lb/>
何人不是踏春行今年人迷去年道風雨不來花自掃<lb/>
僧寺庭空半紫苔侯家宅廢皆青草縱然無主一株存<lb/>
憔悴塵沙不可論野外日斜啼鳥散消愁無處却消魂<lb/>
<pb n="KR4e0039_WYG_010-14a"/>
魏公園林芳塢下聞有柔枝正堪把休言亂後少花看<lb/>
得到花前人亦寡明日尋君君莫違共隨遊蝶弄晴暉<lb/>
閉門夢斷江南晚忍見迢迢春自歸<lb/>
　　　南州野人為吳邑曽令賦<lb/>
南州沃壤非泥塗清泉流渠嵗不枯若人抱耒蘄水上<lb/>
始志自比躬耕徒幸逢堯舜可在野起綰墨綬來東吳<lb/>
一鞭不驅雨後犢兩舄已化空中鳬郭西春朝布穀語<lb/>
柔桑綠雲連太湖下車殷勤問父老勸耕為汝犂先扶<lb/>
<pb n="KR4e0039_WYG_010-14b"/>
我本野人偶叨祿向汝未忍施鞭蒲五風十雨和氣應<lb/>
勿遣寸土生蒿蕪太平邨落雞犬靜社飲自足歡妻孥<lb/>
但當相率了官務莫勞縣吏來催租民言此令善教我<lb/>
斗酒相壽歌嗚嗚共問野人竟誰是堂中鳴琴賢大夫<lb/>
　　　欲訪李孝廉至婁江遇風而囘<lb/>
船頭曉日浮江面東望青山是婁縣尋君此去愛潮平<lb/>
出浦那知風色變雲煙翕忽波浪湧咫尺漁邨已難見<lb/>
高樹巢傾鸛鶻愁深潭窟陟鼉龍戰舟師捩舵苦無力<lb/>
<pb n="KR4e0039_WYG_010-15a"/>
帆勢如蓬幾飄轉中流不進却歸來握手何由遂初願<lb/>
人生㑹合應有時天意茫茫吾敢怨<lb/>
　　　夜泛湖至東舍<lb/>
漁邨港頭初月上鵞鴨不收菰荻響隔湖煙寺逺鐘來<lb/>
居人盡歸吾獨往寒風蕭蕭寒浪生舟中欠載酒壺行<lb/>
東家未宿如相待黄葉青燈機杼鳴<lb/>
　　　午日有懷彥正幼文<lb/>
去年歸鄉過重午柳雨莎風滿南浦白蓮閣上與君吟<lb/>
<pb n="KR4e0039_WYG_010-15b"/>
遥憶徐君隔淮楚今年風雨又端陽却在秦淮憶故鄉<lb/>
徐君已歸若相見應言前事一淒涼客愁欲斷翻長笑<lb/>
人事推遷古難料明年未省又何之一杯且聽江南調<lb/>
　　　鷗捕魚<lb/>
秋江水冷無人渡羣鷗忍飢愁日暮白頭來往似漁翁<lb/>
心思捕魚江水中眼明見魚深出水復恐魚驚隠蘆葦<lb/>
須臾銜得上平沙鱗鬛半吞猶見尾江魚食盡身不肥<lb/>
平生求飽苦多飢却猜人少忘機者海上相逢不飛下<lb/>
<pb n="KR4e0039_WYG_010-16a"/>
　　　泉南兩義士歌<lb/>
泉南兩士陳與孫少小相約為弟昆合疎成戚契誼重<lb/>
異木纒結如同根升堂握手出肺腑交拜二母開罍樽<lb/>
具舟期賈海外域欲度夷僰窮崑崙滄溟東望浸天爛<lb/>
颶風怒攪波濤渾天吳恍惚出怖客掀舞鮫鰐飛鵬鵾<lb/>
孫言陳宗惟子在逺涉巨險吾宜奔汝親頭白倚門切<lb/>
慎勿輕去違晨昏相讓不得乃更往挂席遥指扶桑暾<lb/>
望山行覓島中國卉服通譯侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>言尋煙暮投薜荔屋<lb/>
<pb n="KR4e0039_WYG_010-16b"/>
趂墟晝集桄榔邨踰年還家喜得寶木難火齊并瑶琨<lb/>
探囊用取兩不較屑屑彼我誰復論急難相援誓終始<lb/>
嵗時燕慶烹羔豚義風久已動殊俗椎結相見知欽尊<lb/>
我聞同氣有爭利䦧牆往往隳家門又看結交許嵗晚<lb/>
盟盤未撤渝情恩管鮑居貧乃共濟餘耳得勢終相吞<lb/>
若兹二子古亦少簡牘可使他年存作歌為繼王子傳<lb/>
薄俗視此應堪敦<lb/>
　　　節婦吟<lb/>
<pb n="KR4e0039_WYG_010-17a"/>
城頭黒雲如破屋車走爭門折千軸姚家新婦亦東逃<lb/>
舅姑驚惶兒女嘷自知數口難俱免欲渡前谿舟尚逺<lb/>
囑夫棄妾當奉親獨赴清流不愛身此日誰能問南史<lb/>
如婦曽書幾人死<lb/>
　　　立秋前三日過周南飲雷雨大作醉後走筆書<lb/>
　　　壁間<lb/>
周郎乃是同鄉友亂後相逢驚老醜日斜邀我話舊游<lb/>
為喚金陵白門酒一杯乍解羈旅顔兩杯漸沃粘吟口<lb/>
<pb n="KR4e0039_WYG_010-17b"/>
三杯不覺已陶然此身竟到無何有青天俄忽震霹靂<lb/>
白浪翻江怒蛟吼急雨爭鳴池上荷狂風已折門前柳<lb/>
醉中相對正坐忘匕箸何須驚落手家人喧呼水入户<lb/>
顛倒屋茅隨地走牀牀避漏且莫歎旱氣方除賀田叟<lb/>
蓐收預到三日前淨掃炎氛去如帚黄昏泥潦歸未得<lb/>
呼燭相留卧東牖夜深酒醒起獨行雲散城頭見星斗<lb/>
乃知天變只須臾人在艱難豈云久<lb/>
　　　送張倅之雲間<lb/>
<pb n="KR4e0039_WYG_010-18a"/>
鱸鄉亭前楓葉稀讀書堆下征鴈飛孤城迢遞秋色裏<lb/>
作官自好休思歸扁舟晚待潮東去琴鶴由來是家具<lb/>
别意方留江上杯離心已挂雲間樹如此風流一使君<lb/>
文章政事更何云絶憐退食兼榮養不向山頭望白雲<lb/>
　　　送王孝廉遊京歸錢塘<lb/>
江南草長蝴蝶飛玉缸碧酒流春輝相逢上客同買醉<lb/>
白馬新自燕山歸燕山歸來不堪説易水寒風薊門雪<lb/>
朝邸空隨使者車帝閽不受書生謁笳聲杳渺歌苦辛<lb/>
<pb n="KR4e0039_WYG_010-18b"/>
短衣笑拂京華塵不留東閣觀竒士還覓西湖别故人<lb/>
此行莫歎知音寡曽到黄金舊臺下荒臺遺址今已平<lb/>
更有何人致賢者<lb/>
　　　望月臺<lb/>
臺前夜半烏啼時起望明月彈商絲月來照見臺上影<lb/>
松桂滿山風露冷<lb/>
　　　愛竹軒為陳維寅賦<lb/>
匡山老客何清真自繞園屋栽蒼筠年來無肉雖苦瘦<lb/>
<pb n="KR4e0039_WYG_010-19a"/>
家有萬玉誰言貧一竿䕶惜不忍剪何以持釣横江鱗<lb/>
僮來掃葉自可喜客至踏筍長遭嗔軥輈啼罷結逺夢<lb/>
碧雲忽墮湘南春涼隂翛翛潤琴硯落翠冉冉沾衣巾<lb/>
詩成時向節下寫醉墨㸃破煙痕新風來清嘯與相答<lb/>
若聽金奏怡我神知無顔色媚兒女自古相愛惟幽人<lb/>
洛陽陌上花易過歌鐘競賞勞車輪何如此君最耐久<lb/>
嵗晚結托同情親亂聲朝送簾外雨疎影夜拂窗前塵<lb/>
我嘗種此欲免俗亂後伐盡惟荆榛故園咫尺未能去<lb/>
<pb n="KR4e0039_WYG_010-19b"/>
移家幸得為子鄰往來儻許如二仲敲門借看毋嫌頻<lb/>
　　　釣雪灘<lb/>
江流欲澌魚不起一蓑猶釣寒蘆裏漁邨茫茫煙火微<lb/>
雪滿晚篷人獨歸<lb/>
　　　幻住精舍尋梅<lb/>
郭西雪後尋僧院短竹穿沙水如練梅花有待我來催<lb/>
十日春寒未開遍忽思前日渡江水夜解征帆宿山縣<lb/>
偶逢一樹在官廨為寫新詩冰滿硯關山夢别今五年<lb/>
<pb n="KR4e0039_WYG_010-20a"/>
縞袂誰家月中見自慙喪亂尚飄泊淚眼如看故人面<lb/>
黄昏酒醒逐寒影繞樹千迴意無倦南枝北枝亂如雪<lb/>
未許東風吹一片名園桃李盡荆榛空谷獨開君莫怨<lb/>
重來省視兩何如惆悵歸時有餘戀<lb/>
　　　北郭秋夜喜徐卿逺來兼送南㳺<lb/>
東海徐君我同里日共周旋接冠履斯人自是真可人<lb/>
不見心憂見之喜豈容逺别關山岳兩嵗僅收書一紙<lb/>
頗聞微祿不自養霧雨南方疫時起誰能忽送千里來<lb/>
<pb n="KR4e0039_WYG_010-20b"/>
應有飛鴻渡江水蟲聲今夜空館涼秉燭相看疑夢裏<lb/>
瓊枝何以失舊色客路風塵亦勞矣我今不解出門行<lb/>
病眼流眵肉生髀與奪得喪未足較惟有一貧聊復爾<lb/>
暫來即去何使然撫琴東西覓知已當時結交豈不多<lb/>
下車相揖今無幾願君窮達存此心勿使千年笑餘耳<lb/>
　　　次韻答朱冠軍遊城西之作<lb/>
前年城西作冶遊柳條拂蓋花迷舟笑看明月問狂客<lb/>
我舉大白君當浮去年城西復偶住酒伴家家邀即去<lb/>
<pb n="KR4e0039_WYG_010-21a"/>
東鄰寺裏花正開半醉半醒遊幾度今年有花愁獨尋<lb/>
閉門三日卧春隂將軍小隊遊何處日暮空聽車馬音<lb/>
臯橋泰娘殊窈窕為我喚來歌水調客愁草草不易除<lb/>
世事茫茫本難料玉壺一雙秋露傾唯此可以忘吾情<lb/>
醉歸共射草中石笑擘弓弦霹靂鳴<lb/>
　　　贈步錬師禱雨<lb/>
白頭道士騎一鶴手把青蓮下寥廓人間又見海田枯<lb/>
十丈黄塵沒城郭昔年服事茅長君能役鬼神呼風雲<lb/>
<pb n="KR4e0039_WYG_010-21b"/>
下為羣生掃旱沴雨工驅起如羊羣隂雷填填天欲怒<lb/>
靈飇吹旗紫壇暮書入重關虎豹開璧沈古井蛟龍䕶<lb/>
須臾甘澍何滂沱十日不雨應無禾祠官空為大雩舞<lb/>
覡女羞作迎神歌明朝師歸定何許雲裏懸珠赤如黍<lb/>
更煩夜起把天瓢翻作東南洗兵雨<lb/>
　　　題朱澤民荆南舊業圖<lb/>
睢陽醉磨一斗墨夢落荆南寫秋色大隂埀雨尚淋漓<lb/>
哀壑回風更蕭瑟楓林思入煙霧清湖水愁翻浪波白<lb/>
<pb n="KR4e0039_WYG_010-22a"/>
谿上初逢野老航山中逺見先生宅秫田半頃連芋區<lb/>
茅屋三間倚蘿薜僧來看竹乘小輿客去尋苓借高屐<lb/>
任公臺下石可坐周侯廟前路曽識虎迹時留暮苔紫<lb/>
蛟氣或化秋雲黒城郭當年别已久風塵此日歸不得<lb/>
落日書齋半壁明圖畫卧對空相憶<lb/>
　　　月支王頭飲器歌<lb/>
磧中萬騎驕嘶雪頭挂金鞍敵初滅歸來漆作太白盃<lb/>
杯酒寒凝色如血故國無塋歸夢迷朽骨飲恨空如泥<lb/>
<pb n="KR4e0039_WYG_010-22b"/>
琵琶聲中鬼語雜酥燈照夜風淒淒崑崙倒瀉黄河入<lb/>
袍汗淋漓疑淚溼部落誰酧國士恩尊前一夜無聲泣<lb/>
烏孫降王猶疾首起奉單于千萬壽<lb/>
　　　海石為張記室賦<lb/>
大星墮水聲若吼祖龍夜叱神羊走誰將五色補天餘<lb/>
屹障狂瀾嵗時久空憐山頭精衛鳥身墮風波銜不了<lb/>
媧皇去後幾桑田鼇背靈峯一拳小<lb/>
　　　張中丞廟<lb/>
<pb n="KR4e0039_WYG_010-23a"/>
延秋門上烏啼霜羯奴曉登天子牀江頭老臣淚暗滴<lb/>
萬乘西去關山長公卿相率作降虜草間拜泣如羣羊<lb/>
當時不識顔平原豈復知有張睢陽孤城落日百戰後<lb/>
瘦馬食盡人裹瘡男兒竟為忠義死碧血滿地嗟誰藏<lb/>
賀蘭不斬上方劍英雄有恨何時忘千年海上見祠廟<lb/>
古苔叢木秋風荒摩挲畫壁塵網裏勇氣燁燁虬髯張<lb/>
巫歌大招客酹酒忠魂或能來故鄉<lb/>
　　　靈巖琴臺<lb/>
<pb n="KR4e0039_WYG_010-23b"/>
美人玉琴何處㳺遺譜寫入風泉秋落葉無人登舊榭<lb/>
滿山明月烏啼夜<lb/>
　　　送劉將軍<lb/>
朔風吹沙復吹雪笑解吳鈎初欲别酒酣擊筑和悲歌<lb/>
將軍出關車騎多<lb/>
　<lb/>
　<lb/>
　大全集巻十<lb/>
</p>
<p>
</p>
  </div>
<div>
<head>大全集巻十一</head> <lb/>
    <p>
<pb n="KR4e0039_WYG_011-1a"/>
欽定四庫全書<lb/>
　大全集巻十一<lb/>
　　　　　　　　　　　　　明　髙啟　撰<lb/>
　　長短句體<lb/>
　　　青丘子歌<lb/>
　　　江上有青丘予徙家其南因自號青丘子閒居<lb/>
　　　無事終日苦吟間作青丘子歌言其意以解詩<lb/>
　　　滛之嘲<lb/>
<pb n="KR4e0039_WYG_011-1b"/>
青丘子臞而清本是五雲閣下之仙卿何年降謫在世<lb/>
間向人不道姓與名躡屩厭逺遊荷鋤懶躬耕有劒任<lb/>
繡澀有書任縱横不肯折腰為五斗米不肯掉舌下七<lb/>
十城但好覔詩句自吟自酬賡田間曳杖復帯索傍人<lb/>
不識笑且輕謂是魯迂儒楚狂生青丘子聞之不介意<lb/>
吟聲出吻不絶咿咿鳴朝吟忘其饑暮吟散不平當其<lb/>
苦吟時兀兀如被酲頭髮不暇櫛家事不及營兒啼不<lb/>
知憐客至不果迎不憂回也空不慕猗氏盈不慙被寛<lb/>
<pb n="KR4e0039_WYG_011-2a"/>
褐不羡埀華纓不問龍虎苦戰鬬不管烏兔忙奔傾向<lb/>
水際獨坐林中獨行斲元氣搜元精造化萬物難隱情<lb/>
冥茫八極逰心兵坐令無象作有聲㣲如破懸蝨壯若<lb/>
屠長鯨清同吸沆瀣險比排崢嶸靄靄晴雲披軋軋凍<lb/>
草萌髙攀天根探月窟犀照牛渚萬怪呈妙意俄同鬼<lb/>
神㑹佳景毎與江山爭星虹助光氣煙露滋華英聴音<lb/>
諧韶樂咀味得太羮世間無物為我娛自出金石相轟<lb/>
鏗江邉茅屋風雨晴閉門睡足詩初成叩壺自髙歌不<lb/>
<pb n="KR4e0039_WYG_011-2b"/>
顧俗耳驚欲呼君山老父攜諸仙所弄之長笛和我此<lb/>
歌吹月明但愁歘忽波浪起鳥獸駭叫山揺崩天帝聞<lb/>
之怒下遣白鶴迎不容在世作狡獪復結飛珮還瑶京<lb/>
　　　登陽山絶頂<lb/>
我登此山巔不知此山髙但覺羣山總在下坐撫其頂<lb/>
同兒曹又見太湖動我前洶湧三十萬頃煙波濤長風<lb/>
吹人度層嶂不用仙翁赤城杖峰迴秋礙海鶻飛日出<lb/>
夜聴天雞唱中有一泉長不枯乃是蜿蜒神物之所都<lb/>
<pb n="KR4e0039_WYG_011-3a"/>
老藤隂森洞府黒樹上不敢留棲烏常年禱雨車來此<lb/>
投金符靈旗風轉白日晦馬鬛一滴霑三吳巖巒蒼蒼<lb/>
境多異樵子尋常不曽至探幽歴險未得歸忽聴鐘來<lb/>
澗西寺此時望青冥脱略塵世情白雲冉冉足下起如<lb/>
欲載我昇天行古來名賢總何有只有此山長不朽欲<lb/>
呼明月海上來照把長生一瓢酒浮丘醉枕肱洪崖笑<lb/>
開口秋風吹落浩歌聲地上行人盡回首<lb/>
　　　張節婦詞<lb/>
<pb n="KR4e0039_WYG_011-3b"/>
　　　靈壽張明府嫡母早寡守志<lb/>
誰言妾有夫中路棄妾身先殂誰言妾無子側室生兒<lb/>
與夫似兒讀書妾辟纑空房夜夜聞啼烏兒能成名妾<lb/>
不嫁良人瞑目黄泉下<lb/>
　　　與客飲西園花下<lb/>
一壺酒正滿一樹花仍新傾壺對花樹日暮西園春不<lb/>
愛枝上花愛此花下人相逢莫學花無賴明日分飛隨<lb/>
路塵<lb/>
<pb n="KR4e0039_WYG_011-4a"/>
　　　吳中逢王才隨朝京使赴燕南歸<lb/>
江南草長蝴蝶飛白馬新自燕山歸燕山歸不堪説易<lb/>
水寒風薊門雪朝邸空隨使者車禁閽不受書生謁一<lb/>
杯勸君歌莫哀歸時應過黄金臺不見荒基秋來土花<lb/>
紫伯圖已歇昭王死千載無人延國士<lb/>
　　　白雲泉<lb/>
白雲不為雨散在清泉流泉氣復成雲山中同一秋巖<lb/>
前石竇幽寒處雲自長浮泉自注潛龍未起出深泓渴<lb/>
<pb n="KR4e0039_WYG_011-4b"/>
鳥時來下髙樹雲應無心飛上天泉亦不肯隨奔川老<lb/>
僧愛此不復下山去卧雲飲泉終嵗年<lb/>
　　　戎王追彘圖<lb/>
前騎脱兔奔後騎驚鴻急火燒秋草獵場空一彘窮追<lb/>
勢難及大小當戸左右賢單于勇鋭閼支妍雕戈白羽<lb/>
謾争發衆中得雋知誰先君不見天䇿將真天子馳一<lb/>
馬殪四豕<lb/>
　　　茅山陳道士卧雲所<lb/>
<pb n="KR4e0039_WYG_011-5a"/>
不逐雲渡海寧隨雲出山但邀雲共宿日夕三峰間絪<lb/>
緼枕席潤晻靄房櫳閒聴松閣前風滿耳吹盡白雲應<lb/>
睡起<lb/>
　　　贈醉樵<lb/>
川釣已遭獵野耕終改圖不如山中樵醉卧誰得呼采<lb/>
山不采松松花可為酒酒熟誰共斟木客為我友木客<lb/>
已去空石牀舉杯向月邀吳剛借汝快斧斫大桂要令<lb/>
四海増清光林風吹髮寒擁耳獨枕空尊碧巖裏此時<lb/>
<pb n="KR4e0039_WYG_011-5b"/>
忘却負薪歸猛虎一聲驚不起世間萬事如浮煙看棊<lb/>
何必逢神仙青松化石鶴未返酒醒又是三千年<lb/>
　　　雷雨䕶嬰圖<lb/>
兒衣寒母衣濕風雨蒼黄歸意急雷忽鳴兒忽驚抱兒<lb/>
與兒同死生樹聲吹迴水聲注田家尚遥無避處看圖<lb/>
誰念亂離人白日青天棄兒去<lb/>
　　　南園<lb/>
君不見平樂館古城何處寒雲滿君不見奉誠園荒臺<lb/>
<pb n="KR4e0039_WYG_011-6a"/>
無蹤秋草繁白日沈山水歸海寒暑頻催陵谷改皇天<lb/>
大運有推移富貴於人豈長在請看當年廣陵王雙旌<lb/>
六纛何輝光幸逢中國久多故一家割據誇雄強園中<lb/>
歡㳺恐遲暮美人能歌客能賦車馬春風日日來楊花<lb/>
吹滿城南路疊石為山引泉為池辟疆舊園何足竒經<lb/>
營三十年欲令子孫永保之不知回首今㡬時繁華掃<lb/>
地無復遺門掩愁鴟嘯風雨種菜老翁來作主空餘怪<lb/>
石卧池邊欲問興亡不能語春已去人不來一樹兩樹<lb/>
<pb n="KR4e0039_WYG_011-6b"/>
桃花開射堂踘圃俱青苔何須雍門琴但令對此便可<lb/>
哀人生不飲胡為哉人生不飲何為哉<lb/>
　　　滄浪亭<lb/>
滄浪平無風波之驚滄浪廣有風月之賞吳興長史舊<lb/>
遷謫買得此水自號滄浪客乗釣在北渚榜船臨西洲<lb/>
白鷗不來往遣興誰同逰發清歌弄清景醉入荷花夢<lb/>
魂冷天念儒臣去國寃故與無塵水雲境斯人去已逺<lb/>
我來空復情滄浪水雖在不似昔年清躊躇燭過亭前<lb/>
<pb n="KR4e0039_WYG_011-7a"/>
路疎葦寒煙沙鳥鳴<lb/>
　　　石射堋<lb/>
石射堋張石城石鼔響或發石騎勢欲行彷彿古戰場<lb/>
上有愁雲生餓鴟嘯寒風砉若箭鏃鳴何人作此留山<lb/>
中鳥獸欲過膽盡驚疑是神禹治水時來教鬼神降妖<lb/>
精至今風雨夕猶聴人馬聲嘗聞父老言鼔鳴則有兵<lb/>
方今瘡痍民脱命見太平我願碎其鼔隳其堋人安四<lb/>
海清自此萬年無戰爭<lb/>
<pb n="KR4e0039_WYG_011-7b"/>
　　　走狗塘<lb/>
春堤長春草淺此地吳王曽走犬獵場四面圍畫旗紅<lb/>
炬照輦還宫遲割鮮夕宴誰共食臺上妃子非樊姬春<lb/>
苑年來草仍緑韓盧已去多麋鹿君不見漢皇縱狗殊<lb/>
有功逐兔直到烏江東<lb/>
　　　清冷閣<lb/>
臨清池敞華閣明月入綺疏㣲風颭羅幙白波連逺洲<lb/>
竹冷芙蓉愁客聴秋聲起魚驚星影流冰絃彈罷鵾雞<lb/>
<pb n="KR4e0039_WYG_011-8a"/>
曲天河墮水凉宵促試問西園閣上遊何如南浦舟中<lb/>
宿<lb/>
　　　烏夜邨<lb/>
荒邨烏夜棲忽繞月明啼生得東家女身為萬乘妻至<lb/>
今種髙樹不遣烏飛去居人凡㡬家愛聽啼啞啞啼啞<lb/>
啞勿驚怪婦開門向烏拜<lb/>
　　　醉贈宋卿<lb/>
勸君歸來休莫作澹蕩逰黄雲已蔽燕國晚白露正滿<lb/>
<pb n="KR4e0039_WYG_011-8b"/>
梁園秋千石酒萬户侯請君論此誰當優吳門日出花<lb/>
滿樓小婦喚客不解羞君留緑綺琴我脱紫綺裘今朝<lb/>
春好能飲否東風吹散江南愁<lb/>
　　　潘隱君月樓歌<lb/>
樓髙髙月皓皓容月多得月早朝看西墮江夕見東生<lb/>
島我歌烏飛向穹昊樓中之人須醉倒人長閒月長好<lb/>
月中藥成人不老<lb/>
　　　約諸君看范園杏花不果後偶獨逰而杏已盡<lb/>
<pb n="KR4e0039_WYG_011-9a"/>
　　　落惟桃數樹盛開感而有賦因寄諸君<lb/>
乆欲與君往那期成獨來參差二月暮過却杏花開杏<lb/>
花雖好今無在只有桃花笑相待杏白桃紅何淺深春<lb/>
還不負看花心看花心君更劇胡為不來空歎息世間<lb/>
萬事盡如花著意相尋應不得<lb/>
　　　番人移帳圖<lb/>
懸爾弧韜我弓拔帳何徙榆林東顧語勿驅日暮中野<lb/>
兒未十嵗不能騎馬<lb/>
<pb n="KR4e0039_WYG_011-9b"/>
　　　夜聞謝太史誦李杜詩<lb/>
前歌蜀道難後歌偪仄行商聲激烈出破屋林鳥夜起<lb/>
鄰人驚我愁寂寞正欲眠聽此起坐心茫然髙歌隔舍<lb/>
與相和雙淚逬落青燈前李供奉杜拾遺當時流落俱<lb/>
堪悲嚴公欲殺力士怒白首江海長憂饑二子髙才且<lb/>
如此君今與我將何為<lb/>
　　　贈金華隱者<lb/>
我聞名山洞府三十六一一靈蹤紀真籙金華秀出向<lb/>
<pb n="KR4e0039_WYG_011-10a"/>
東南逺勝陽明與句曲樓臺縹緲開煙霞天帝賜與神<lb/>
仙家靈源有路不可入但見幾片流出雲中花子房之<lb/>
師赤松子三千年前亦居此飛行恍惚誰解尋漫説至<lb/>
今猶不死松花酒熟何處逰瑶草自緑春巖幽羣羊卧<lb/>
地散如石老鹿耕田馴似牛聞有隠君子乃是學仙者<lb/>
自從入山中不曽到山下世人莫知其姓名以山呼之<lb/>
不敢輕樵夫忽見苦未識只疑便是黄初平嗟我胡為<lb/>
在塵網逺望髙峰若天壤茯苓夜煮儻許餐鐵杖來敲<lb/>
<pb n="KR4e0039_WYG_011-10b"/>
石門響<lb/>
　　　春初來<lb/>
春初來栁條欲舒花未開曉日忩前鳥聲喜似報春來<lb/>
喚人起東風吹暖入煙痕緑遍江南幾千里去年春去<lb/>
憶愁人倐忽今年又見春但欲逢春醉杯酒不管相思<lb/>
成白首<lb/>
　　　題黄大癡天池石壁圖<lb/>
黄大癡滑稽玩世人不知疑是阿母傍再謫偷桃兒平<lb/>
<pb n="KR4e0039_WYG_011-11a"/>
生好飲復好畫醉後灑墨秋淋漓嘗為弟子李少翁貌<lb/>
得華山絶頂之天池乃知别有縮地術坐移勝景來書<lb/>
帷身騎黄鵠去來逺縞素飄落流塵緇潁川公子欣得<lb/>
之手持示我請賦詩我聞此中可度難玉枕秘記傳自<lb/>
青牛師池生碧蓮花千葉光陸離服食可騰化遊空駕<lb/>
雲螭奈何靈蹟久閉蔵荒竹滿野啼猩狸尋真羽客不<lb/>
肯一相顧却借釋子營茅茨我昔來逰早春時雪殘衆<lb/>
壑銷寒姿磴滑不敢騎馬上青鞵自䇿桃笻枝上有煙<lb/>
<pb n="KR4e0039_WYG_011-11b"/>
蘿披拂之翠壁下有沙石蕩漾之清漪晴天倒影落明<lb/>
鏡正似玉女曉沐髙鬟埀飲猿忽下藤裊裊浴鶴乍立<lb/>
風澌澌匡廬有地我未到未省與此誰當竒掃石坐其<lb/>
涯沿洄引流巵醉來自照影俯笑知為誰落梅撲香滿<lb/>
接籬暮出東澗鐘鳴遲歸來城郭中復受塵土欺十年<lb/>
勝賞難再得恍若清夢一斷無由追朝來觀此圖惻愴<lb/>
使我悲當時同逰已少在我今未老形先疲人生擾擾<lb/>
嗟何為不達但為髙人嗤漢南已老司馬樹峴首已仆<lb/>
<pb n="KR4e0039_WYG_011-12a"/>
羊公碑惟應學道悟真訣不與陵谷同遷移仙巖洞府<lb/>
孰最好東有地肺西峩嵋髙崖鐵鎖不可攀援以逕上<lb/>
仰望白雲樓觀空峩巍此山易上何乃遺便與猿鶴秋<lb/>
相期欲借太乙舟夜卧浩蕩隨風吹洞簫呼起千古月<lb/>
照我白髮涼絲絲傾玉醪薦瑶芝招君來逰慎勿辭無<lb/>
為漫對圖畫日夕遥相思<lb/>
　　　書夢中<lb/>
夢行塞下沙無水無蒹葭牧羊人歸霜草短平地雁羣<lb/>
<pb n="KR4e0039_WYG_011-12b"/>
棲不煖騎馬茫茫入逺煙一行衝起上秋天我夢驚回<lb/>
雁飛去角聲吹斷江城曙<lb/>
　　　媯蜼子歌<hi>為友王常宗作蓋其號也</hi>
媯蜼子乃是軒轅之裔虞鰥之孫混沌旣死一萬年獨<lb/>
抱大樸存竊伏在草野冥心究皇墳蚤逢三光五嶽之<lb/>
氣乍分裂天狼下地䑛血流渾渾鹿走秦中原蛇鬬鄭<lb/>
國門俎豆棄草莽干戈歘崩奔媯蜼子便欲東逰渡弱<lb/>
水沐髮滄海朝陽盆又欲西行泝河漢踰崑崙山横川<lb/>
<pb n="KR4e0039_WYG_011-13a"/>
阻兩地俱不可以往兮歸來掩戸卧旦昏蒔黍一區注<lb/>
醪一樽妻給井臼兒收雞豚不詰曲以媚俗不偃蹇而<lb/>
凌尊作為古文詞言髙氣醇温手提數寸管欲發義理<lb/>
根上探孔孟心下弔屈賈魂其質耀金石其芳吐蘭蓀<lb/>
叩虚答有響斲險成無痕陸珍雜水怪變狀弗可論㡬<lb/>
年兀兀不肯出坐待真主應運九五開乾坤鶴書自天<lb/>
來幽隱初見拔使者逺造廬雞鳴起膏轄興纂金匱編<lb/>
尚書為給劄奸魂泣幽塚下恐遭誅殺書成一代進紫<lb/>
<pb n="KR4e0039_WYG_011-13b"/>
宸鸞旗羽衛夾陛陳閤門導謁稱小臣麻衣不脱拜聖<lb/>
人捧圅近前殿龍顔喜回春勅賚内帑之金與綺段其<lb/>
文織作銀麒麟䝉恩乞還家以奉白髮親戴古弁埀長<lb/>
紳自號山澤之臞民媯蜼子幸際明良時無為寂黙坐<lb/>
老東海湄青丘有客鈍且癡與汝欲結同襟期左鼓清<lb/>
瑟右吹鳴箎作歌共祝天子夀五風十雨萬國赤子同<lb/>
熙熙<lb/>
　　　贈劉生歌<hi>生善鍜為李錬師製三隅鐵剉藥刀求歌贈之</hi>
<pb n="KR4e0039_WYG_011-14a"/>
君不見歐冶子金鑄魚腸照吳市君不見徐夫人藥淬<lb/>
匕首驚圅秦竒鋒當年非不利氣奪秋雲愁白帝伯圖<lb/>
恃此竟無成良冶徒為殺人器何如劉生獨煉昆吾鋼<lb/>
大爐夜鍛騰虹光神鍼妙刃兩如水提出二豎皆奔蔵<lb/>
利器之功有如此特為醫仙起人死囊中長得伴刀圭<lb/>
海上何須剸犀兕我看十年太白西方明銅山尋鑿兵<lb/>
縱横幸逢聖人生干戈戢四海清願生但制此器勿制<lb/>
兵民無疫癘樂太平<lb/>
<pb n="KR4e0039_WYG_011-14b"/>
　　　登金陵雨花臺望大江<lb/>
大江來從萬山中山勢盡與江流東鍾山如龍獨西上<lb/>
欲破巨浪乗長風江山相雄不相讓形勝争誇天下壯<lb/>
秦皇空此瘞黄金佳氣蔥蔥至今王我懷鬱塞何由開<lb/>
酒酣走上城南臺坐覺蒼茫萬古意逺自荒煙落日之<lb/>
中來石頭城下濤聲怒武騎千羣誰敢渡黄旗入洛竟<lb/>
何祥鐵鎖横江未為固前三國後六朝草生宫闕何蕭<lb/>
蕭英雄來時務割據幾度戰血流寒潮我生幸逢聖人<lb/>
<pb n="KR4e0039_WYG_011-15a"/>
起南國禍亂初平事休息從今四海永為家不用長江<lb/>
限南北<lb/>
　　　春日客園無花偶感<lb/>
荒園多青草而無一樹花東風吹春來只向何人家南<lb/>
池舊日花滿煙美人夜彈蜀國絃亂枝迷眼歸不得醉<lb/>
帯月露花隂眠無花雖足歎無酒更可悲如今但得一<lb/>
壺滿何用紛紛紅紫為<lb/>
　　　白下送錢判官岳<lb/>
<pb n="KR4e0039_WYG_011-15b"/>
白門有埀楊復有春酒香此地逢君誰乃是錢少陽相<lb/>
逢旣沽白門酒相送還攀白門栁不向公車更上書却<lb/>
趨官署初埀綬日落淮水頭送君去悠悠梁王苑裏花<lb/>
飛盡明日相思過汴州<lb/>
　　　贈錢文則琴呈良夫<lb/>
古樂久不聞古器亦殘缺惟有朱絃琴韻與筝瑟逈殊<lb/>
别此夜聴君彈四座寂不喧古人有遺恨似向絃中言<lb/>
初調乍冲融再弄忽悽惋秋猿春鳥相間啼夢遶瀟湘<lb/>
<pb n="KR4e0039_WYG_011-16a"/>
碧雲遠怒濤勢出峽鬬石轟奔雷漫流入滄海悠然去<lb/>
無回銅瓶一墮井汲引不可上離車軋軋曉出闗欲行<lb/>
未行苦惆悵夜深庭樹風雨驚恍疑鬼神入蒲城須臾<lb/>
響静月照席玉壺凍破冰崢嶸我心正如水萬籟不到<lb/>
耳無端聽此聲雙淚逬落百感生起請且莫彈胡笳文<lb/>
姬思家意咨嗟請莫彈履霜孝子在野愁徬徨願君拂<lb/>
拭登髙堂先彈南風後文王美哉大雅聲洋洋使我坐<lb/>
聴憂俱忘<lb/>
<pb n="KR4e0039_WYG_011-16b"/>
　　　雪齋為述上人賦<lb/>
君不見韓刺史疲馬度闗愁欲死君不見党將軍美人<lb/>
擁帳飲正醺憔悴豪華兩何有世人徒勞競奔走雪深<lb/>
三尺坐寒龕誰似西齋衲衣叟開門一笑定起遲虛空<lb/>
大地皆春熙松梢一片忽墮響夜静山空人不知此地<lb/>
應憐無熱惱尋梅莫若尋詩好便穿蠟屐踏瓊瑶曉徑從<lb/>
埋不須掃<lb/>
　　　燕覆巢<lb/>
<pb n="KR4e0039_WYG_011-17a"/>
雙燕生五雛怡怡向髙屋雛饑母出風雨來新作深巢<lb/>
竟傾覆主人念雛不解飛移之别壘待母歸雛雖得壘<lb/>
燕勿喜相逢主人亦偶爾明年作巢當更好須信安居<lb/>
最難保<lb/>
　　　五禽言和張水部<lb/>
泥滑滑啼空山行人愁道路難髙天浮雲自多雨人不<lb/>
知還空怨汝<lb/>
提壺盧趣沽酒杏花邨中媪家有君如不飲過却春此<lb/>
<pb n="KR4e0039_WYG_011-17b"/>
鳥枝頭應笑人<lb/>
郭公郭公天寒水空朝飛暮棲蒹葦中蒹葦中啼不息<lb/>
千載魂應怨亡國<lb/>
婆餅焦婆去餉孫田隴遥隴頭小麥穂已揺但願好收<lb/>
食自饒爾莫憂婆餅焦<lb/>
脱却破袴脱却破袴谿深無船須涉渡亦思脱舊復換<lb/>
新春機已空愁殺人<lb/>
　　　約王孝亷看梅<lb/>
<pb n="KR4e0039_WYG_011-18a"/>
君莫憶東閣吟我莫憶西湖見兩地年來信不通塵埃<lb/>
正滿春風面不知山中三日雪掩扃修竹斜倚愁娉婷<lb/>
讀書屋空滿梁月夢㫁冷落留餘馨相尋定有迎船鶴<lb/>
煙霧籠寒縞衣薄一樽好共煖花魂明日關山笛中落<lb/>
　　　題滕用衡所蔵山水圖<lb/>
滕君興在煙霞間逺逰十年今始還畫圖示我有層嶂<lb/>
竟似何處之名山君言我初適東越酒船横渡鏡湖月<lb/>
醉詠謫仙天姥吟海光欲曙清猿歇瑶草春已生便入<lb/>
<pb n="KR4e0039_WYG_011-18b"/>
金華行道逢牧羊兒疑是黄初平從此西逰楚江水大<lb/>
帆如雲掛空裏柁樓釃酒喚長風一日看山一千里不<lb/>
聞東林鐘但見香爐峰波迷洞庭濶樹隔瀟湘重白沙<lb/>
翠壁經過好就中幾度曽幽討麻姑壇上掃落花堯女<lb/>
祠前薦芳藻晚客湖南逢雁回登臨長上楚王臺天從<lb/>
朱鳥峰頭轉江自黄牛峽外來蒐竒厯險今應倦黙坐<lb/>
舊逰空數遍時向明忩看此圖好山一一皆重見我聞<lb/>
君言自歎嗟身如處女愁離家閉門讀書無半車髀肉<lb/>
<pb n="KR4e0039_WYG_011-19a"/>
漸生空鬢華牀前塵土蔽雙屐何不踏之踐苔石幸逢<lb/>
盛世道路平五嶽尋真皆可適便當住抱緑綺彈松風<lb/>
行盡萬壑千巖中仙書探得金匱空歸來誇君重相逢<lb/>
握手一笑吳門東<lb/>
　　　余未有嗣海雪道人以張仙畫像見贈盖蘓老<lb/>
　　　泉嘗禱而得二子者予感其意因賦詩以謝<lb/>
我年已及壯吉夢未兆熊雖有三女兒豈足慰乃公毎<lb/>
聞鄰家子夜雨誦經史起坐秋燈前顧影長嗟不能止<lb/>
<pb n="KR4e0039_WYG_011-19b"/>
道人念我書無傳畫圖巻贈成都仙云昔蘓夫子建之<lb/>
玉局禱甚䖍乃生五色兩鳯鵷和鳴上下遂與夫子相<lb/>
聨翩勸我勤禮之當有明珠出深淵我感道人意捧觴<lb/>
拜其前君不見東家翁力耕積多田平生辛苦立門户<lb/>
兩兒棄擲如浮煙惡兒亦何須願得一子賢上以承吾<lb/>
宗下以與吾𤣥仙乎有驗看明年請君更賦懸弧篇<lb/>
　<lb/>
　大全集巻十一<lb/>
</p>
<p>
</p>
  </div>
<div>
<head>大全集巻十二</head> <lb/>
    <p>
<pb n="KR4e0039_WYG_012-1a"/>
欽定四庫全書<lb/>
　大全集巻十二<lb/>
　　　　　　　　　　　　　明　髙啟　撰<lb/>
　　五言律詩<lb/>
　　　草堂夜集<lb/>
山家具雞黍夜與故人期暫喜逢歡會都忘在亂離火<lb/>
寒移坐宻燭盡得詩遲莫聴髙城角明朝别又悲<lb/>
　　　過胡博士郊居<hi>胡善筮</hi>
<pb n="KR4e0039_WYG_012-1b"/>
頭白蘭陵客幽居共一邨老來吟力退貧去告身存夕<lb/>
吹鳴梨葉秋泉注稻根時因來問筮獨叩樹間門<lb/>
　　　送茅侯<lb/>
欲知離别意孤棹去還停候吏分遥邇離人雜醉醒城<lb/>
臨秋水渡樹帯夕陽亭後夜看吟燭憐君宿郡㕔<lb/>
　　　孤雁<lb/>
衡陽初失伴歸路逺飛單度隴將書怯排空作陣難呼<lb/>
羣雲外急弔影月中殘不共鳬鷖宿蒹葭夜夜寒<lb/>
<pb n="KR4e0039_WYG_012-2a"/>
　　　曉步園池<lb/>
髮隨秋葉落心共曉雲舒稍改新題句渾忘舊讀書林<lb/>
争移樹鳥池響食萍魚無限悠然意凉天獨步餘<lb/>
　　　次韻過建平縣<lb/>
縣雖三户小地僻罷兵防茶市逢山客楓祠祭石郎雲<lb/>
埋鳴澗斧沙膠度谿航應愛青山好經過駐旅裝<lb/>
　　　鵲軒<lb/>
　　　金華朱少府生時有鵲集於庭後樹每嵗生日<lb/>
<pb n="KR4e0039_WYG_012-2b"/>
　　　輙一來其母將死鵲悲鳴久之而去因以名軒<lb/>
　　　識其思母之意云<lb/>
神鵲曉鳴枝飛來自有期門前懸矢日堂上捧樽時詎<lb/>
信塡河事寜歌繞樹詩只憐君望㫁風木助餘悲<lb/>
　　　寄杜二進士<lb/>
花開寄别離花落正相思交誼多年見鄉愁近日知我<lb/>
方淹上國君豈老明時試問江干閣同登復共誰<lb/>
　　　雨篷<lb/>
<pb n="KR4e0039_WYG_012-3a"/>
楚雨滿汀洲瀟瀟灑客舟夢驚孤枕夜愁掩一篷秋葦<lb/>
葉寒相戰灘聲暗共流此時湘浦上同聴只沙鷗<lb/>
　　　聴秋軒<lb/>
西澗秋聲起凉風助振號數禽翻樹裏萬葉下亭臯初<lb/>
訝來山雨還疑捲浪濤老僧方入定終夜任蕭騷<lb/>
　　　杏花飛燕圖<lb/>
雙飛如鬬捷終日幾西東尾拂花梢露身翻栁絮風入<lb/>
簾時趁蝶歸壘每銜蟲何處長相見佳人院落中<lb/>
<pb n="KR4e0039_WYG_012-3b"/>
　　　扇<lb/>
皎皎復團團何人剪素紈驅蠅臨几席撲蝶近䦨干似<lb/>
月驚朝見生風變夏寒時移當日棄莫怨繪乘鸞<lb/>
　　　新荷<lb/>
如蓋復如鈿初生雨後天葉低浮水上莖弱裊風前乍<lb/>
覆逰魚戲難蔵宿鷺眠佳人休便折畱䕃採蓮船<lb/>
　　　鷺<lb/>
雪羽獨修修閒情戀逺洲聲沈煙浦晚影度月灘秋避<lb/>
<pb n="KR4e0039_WYG_012-4a"/>
棹驚時起窺魚立未休蒹葭同夜宿應只許沙鷗<lb/>
　　　馬<lb/>
名駒産渥洼牽出萬人誇逸足輕千里髙鬉散五花城<lb/>
南逰紫陌塞上踏黄沙不受蠻奴䇿驕嘶向日斜<lb/>
　　　梧桐<lb/>
井邊雙玉樹髙結自生凉影散秋雲薄聲喧夜雨長疎<lb/>
英飄碧簟亂葉響銀牀緑綺誰能斲持將奏鳯凰<lb/>
　　　圍棊<lb/>
<pb n="KR4e0039_WYG_012-4b"/>
偶與消閒客圍棊向竹林聲敲驚鶴夢局罷轉桐隂對<lb/>
坐忘言久相攻運意深此間元有樂何用橘中尋<lb/>
　　　池上晚酌<lb/>
夕陽初雨過團扇送凉過竹裏方歸鳥沙邊尚浴鵞脱<lb/>
巾懸峭壁流斚逐回波六逸當年樂何如此處多<lb/>
　　　簟<lb/>
蠻藤巧織成乍展覺凉生紋蹙寒波細光揺夜月明坐<lb/>
令葵扇棄眠稱石牀平須信南軒下炎天夢亦清<lb/>
<pb n="KR4e0039_WYG_012-5a"/>
　　　射栁<lb/>
風煖畫旗張將軍集射場馬驕嫌轡急人勇喜弓強但<lb/>
見青條折那知白羽翔三軍歡笑處巧中勝穿楊<lb/>
　　　流螢<lb/>
熠燿復青熒流光不自停暗飛如避月逺墮欲隨星穿<lb/>
樹臨幽檻縁莎集小庭莫將羅扇撲囊取照遺經<lb/>
　　　水殿圖<lb/>
波影繞䦨干清虚似廣寒荷香臨檻挹月色捲簾看夜<lb/>
<pb n="KR4e0039_WYG_012-5b"/>
静聞清吹凉多却素紈冥酣思薦鱠銀縷簇金盤<lb/>
　　　新蟬<lb/>
翾翾乍離脱咽咽試初鳴隔葉棲身穩移柯忽意驚亂<lb/>
催忩日墮㣲喚浦風生何待當秋聴今朝已感情<lb/>
　　　林間避暑<lb/>
自愛蠻藤滑閒舒卧石苔松風催暑去竹月送凉來石<lb/>
氣生琴薦泉香入茗杯却憐行路子愁暍向黄埃<lb/>
　　　送劉省郎出佐邊郡<lb/>
<pb n="KR4e0039_WYG_012-6a"/>
符劵前軍重衣冠上客才地圖連異壤星次出中台暮<lb/>
雨車投峽秋風扇却埃省中梧樹在鳴鳯會重來<lb/>
　　　湓浦琵琶圖<lb/>
秋夜相逢處閨愁雜宦情四絃風共拂兩棹月同明司<lb/>
馬青衫濕佳人白髮生至今湓浦上楓葉尚哀聲<lb/>
　　　金人馬圖<lb/>
名王愛逰獵初試射鵰弓白草秋原曠黄沙晚塞空琵<lb/>
琶應漢女騕褭是蕃驄歸醉葡萄緑穹廬在月中<lb/>
<pb n="KR4e0039_WYG_012-6b"/>
　　　夜訪芑蟾二釋子因宿西澗聽琴<lb/>
清夜獨幽尋巖扉落葉深許攜陶令酒來聴穎師琴人<lb/>
醉月沈閣烏啼風滿林應畱西澗水千載寫餘音<lb/>
　　　錢塘送馬使君之吳中<lb/>
樟亭離席散遥發畫幡車飛雉新阡麥啼鸎故苑花望<lb/>
山登郡閣行水到田家莫道凝香句前人獨可誇<lb/>
　　　與劉將軍杜文學晚登西城<lb/>
木落悲南國城髙見北辰飄零猶有客經濟豈無人鳥<lb/>
<pb n="KR4e0039_WYG_012-7a"/>
過風生翼龍歸雨在鱗相期俱努力天地正烽塵<lb/>
　　　和周山人見寄寒夜客懐之作<lb/>
亂世難為客流年易作翁百憂尋嵗暮孤夢怯山空門<lb/>
掩雲峰裏燈明雪竹中無因乗夜訪相慰一尊同<lb/>
　　　哭臨川公<lb/>
身用已時危衰殘况病欺竟成黄犬歎莫遂白鷗期東<lb/>
閣圖書散西園草露埀無因奠江上應負十年知<lb/>
　　　一忩秋影<lb/>
<pb n="KR4e0039_WYG_012-7b"/>
修竹與疎桐秋隂接桂叢竝生金井側同映綺疏中隱<lb/>
匿纔籠霧交横忽颭風不須懐故館月落并成空<lb/>
　　　早春侍皇太子逰東苑池上呈青坊諸公<lb/>
銅輦出紆徐春宫晝講餘㦸煩郎將衛簡授大夫書草<lb/>
長園鳴鹿冰開沼躍魚從逰伴商皓忝竊愧何如<lb/>
　　　題谿山小隱<lb/>
何處谿山隱衡門對野橋晚風攜鶴子春雨種魚苗小<lb/>
徑斜通竹疎籬曲䕶蕉人生閒自足不問楚辭招<lb/>
<pb n="KR4e0039_WYG_012-8a"/>
　　　城西客舍送周著作砥<lb/>
客中寒食後惆悵送君違花隱歸城斾風吹渡水衣夜<lb/>
忩炊黍散春苑鬬茶稀誰念西齋雨相思獨掩扉<lb/>
　　　兵後出郭<lb/>
俯仰興亡異青山落照中民歸鄰樹在兵去壘煙空城<lb/>
角猶悲奏江帆始逺通昔年荆棘露又滿闔閭宫<lb/>
　　　謝賜衣<lb/>
臚呼遥捧賜服拜望蓬萊香帯爐烟下光迎扇月開竒<lb/>
<pb n="KR4e0039_WYG_012-8b"/>
紋天女織新様内工裁被澤徒深厚慚無奪錦才<lb/>
　　　西清對雨<lb/>
楚臺雲起逺漢苑雨來㣲曉濕宫城斾寒霑陛楯衣溝<lb/>
中隨葉墮爐畔帯烟飛坐詠西清暇君王召對稀<lb/>
　　　夜宿太廟齋宮<lb/>
鳥散廟堧空清香肅閟宮太常齋禁宻列祖享儀崇井<lb/>
叩銅瓶月墀鳴玉佩風聴鐘候車駕庭燎已燑燑<lb/>
　　　送秦主客遷侍儀使<lb/>
<pb n="KR4e0039_WYG_012-9a"/>
蕃客來曽識衣冠上國風承恩趨北闕罷直出南宫導<lb/>
駕爐煙裏催班漏㸃中時清多奏頌還向閤門通<lb/>
　　　春日退直呈禁署諸公<lb/>
待詔直東華歸休毎日斜職連詞客苑俸入酒胡家檐<lb/>
網長縈絮庭磚欲過花知君未出院應草侍中麻<lb/>
　　　送張司勲赴寳慶同知<lb/>
乍出司勲幙還乘别駕車按圖猶漢地輸布盡蠻家山<lb/>
熱蛇懸樹江晴鶴浴沙郡樓回首處北斗近京華<lb/>
<pb n="KR4e0039_WYG_012-9b"/>
　　　寓天界寺<lb/>
雨過帝城頭香凝佛界幽果園春乳雀花殿午鳴鳩萬<lb/>
履隨鐘集千燈入鏡流禪居容旅跡不覺久淹留<lb/>
　　　送前進士夏尚之歸宜春<lb/>
淒涼庾開府老去復如何故國歸鴻少新朝振鷺多菊<lb/>
荒應自歎麥秀竟誰歌相送堪愁思瀟瀟楚水波<lb/>
　　　早出鍾山門未開立候久之<lb/>
關吏收魚鑰趨朝阻向晨忘鳴雞睡熟倦立馬嘶頻柝<lb/>
<pb n="KR4e0039_WYG_012-10a"/>
靜霜飛堞鐘來月墮津可憐同候者多是未閒人<lb/>
　　　雪夜宿翰林院呈危宋二院長<lb/>
偶伴王摩詰寒宵宿禁林院鈴風外静宮漏雪中沈絳<lb/>
蠟銷吟燭青綾擁賜衾明朝陪賀瑞銀闕曉光深<lb/>
　　　自天界寺移寓鍾山里<lb/>
移寓鍾山里開軒見翠㣲寺僧違乍逺鄰父識猶稀愛<lb/>
讀明開牖防偷固設扉誰言新舍好畢竟未如歸<lb/>
　　　夜逢故郡賀冬至使胡浦二博士同宿<lb/>
<pb n="KR4e0039_WYG_012-10b"/>
㑹宿本無期忻逢兩舊知問年驚别久候曉畏朝遲寒<lb/>
澀髙城漏陽迴上苑枝明朝使事畢歸騎又天涯<lb/>
　　　至日夜坐客館<lb/>
久客漸忘家今宵忽感嗟旅蹤猶泊梗陽氣又吹葭巷<lb/>
屋門封雪鄉闗路遶沙閨中想逢節也解憶京華<lb/>
　　　送鮑翰林遷官陜右<lb/>
鑾坡初罷直西去惜離羣載筆唐供奉褰帷漢使君濁<lb/>
流河驛雨髙樹嶽祠雲公暇應懐古登臨賦夕曛<lb/>
<pb n="KR4e0039_WYG_012-11a"/>
　　　送姚架閣<lb/>
芳塵悵别筵新栁驛亭前客散春城酒人登暮雨船江<lb/>
樓先見日郡界逺臨邊别後安民俗應知從事賢<lb/>
　　　送曽主簿之平樂<lb/>
路出桂江東鄉音想未通蛇飛山苦霧鵬運海多風木<lb/>
魁長欺客花蠻少學農縣廳何處在椰葉晚隂中<lb/>
　　　桓簡公廟<lb/>
荒林慘淡中石馬欲嘶風功在山留碣威存廟挂弓饑<lb/>
<pb n="KR4e0039_WYG_012-11b"/>
鴉迎祭客走鼠駭巫童千載宣城道人憐内史忠<lb/>
　　　送陳則<lb/>
挾䇿去誰親侯門不禮賔愁邊長夜雨夢裏少年春樹<lb/>
引離鄉路花驕失意人一杯歌短調相送欲沾巾<lb/>
　　　暮春送陳郎中出守擕李<lb/>
出幙方為郡行車動畫輪圖書歸省吏風俗問州人塘<lb/>
水龍鱗細城槐兔目新莫言花已盡君到自陽春<lb/>
　　　送楊從事從軍<lb/>
<pb n="KR4e0039_WYG_012-12a"/>
南風動燕麥送子悵如何迢遞戎車役淒涼横笛歌天<lb/>
籠平野迥山繞古闗多莫笑書生怯能當曳落河<lb/>
　　　送王員外遷崇教<lb/>
能書晉公子清宦稱髙情海樹潮帆逺江風夏服輕官<lb/>
從三省去僧出萬山迎誰説簪纓累名林得按行<lb/>
　　　吳中送顧生歸海陵<lb/>
涼風初變栁歸興片帆孤家向三秋到田經㡬嵗蕪舊<lb/>
音猶帯楚新夢未離吳明日江南北相思有雁無<lb/>
<pb n="KR4e0039_WYG_012-12b"/>
　　　園中<lb/>
席煖林中憩衣凉水上歸腐瓜蟲食徧空樹鶴巢稀邂<lb/>
逅尋幽得參差薄願違喜無來往者秋草没園扉<lb/>
　　　送前國子王助教歸臨川<lb/>
去國獨依依羇臣淚滿衣夢中燕月逺望裏楚山㣲世<lb/>
變人驚老身全詔許歸舟前楓葉落應到故園扉<lb/>
　　　送潘巡檢之閩中<lb/>
京師到閩海秋色㡬程餘莎柵山兵守榕林島戸居曉<lb/>
<pb n="KR4e0039_WYG_012-13a"/>
衙雞應鼓晚邏騎隨車清世元無盗將軍好讀書<lb/>
　　　送思上人<lb/>
名林雖盡廢南去只隨縁野飯晨留鉢城鐘夜到船虎<lb/>
馴應畏法鳥喚不驚禪他日期相見髙峰舊塔前<lb/>
　　　宴王將軍第<lb/>
流水通侯第行雲傍妓臺雨催牙仗散風引羽觴來曲<lb/>
學移聲按詩隨得韻裁莫令逰宴歇次第過花開<lb/>
　　　送朱從事之吳興<lb/>
<pb n="KR4e0039_WYG_012-13b"/>
釋褐方從宦青山故郡鄰草深湖帯雨花暗驛蔵春鼓<lb/>
聚祈蠶女舟逢射鴨人幙中應待久徒此惜離辰<lb/>
　　　和友人過采石<lb/>
山暝斷磯頭猿聲兩岸愁栁間娼女酒月下估人舟擒<lb/>
虎嗟横渡騎鯨憶醉逰停橈正懐古風急葦花秋<lb/>
　　　謔栁<lb/>
何恨苦長顰纎姿嫵媚春慣愁行路客羞比舞筵人亂<lb/>
葉斜斜雨狂花袞袞塵殘蟬來噪日應落漢潭濵<lb/>
<pb n="KR4e0039_WYG_012-14a"/>
　　　無題<lb/>
顧影出中堂長眉學内妝本為戚里婦不是狹斜娼扇<lb/>
撲園中蝶筝彈陌上桑相逢不敢笑只恐斷君腸<lb/>
　　　京師寓廨三首<lb/>
誰言舊隱非静里且相依緑樹城通苑青山寺對扉官<lb/>
閒休直早客久夢還稀是物春來典唯存舊賜衣<lb/>
　　　其二<lb/>
幾夜頻聽雨經春不見花蘼蕪青渚燕楊栁白門鴉拙<lb/>
<pb n="KR4e0039_WYG_012-14b"/>
宦危機逺工吟僻性加閒坊車馬少不似住京華<lb/>
　　其三<lb/>
寂寞過芳時幽懷只自知袖無投相刺篋有寄僧詩䑕<lb/>
跡塵凝帳蛙聲雨到池疎慵堪置散不敢怨名卑<lb/>
　　　送舒徵士考禮畢歸四明<lb/>
寄語闗門吏休輕尚布衣叔孫聊應召周黨竟辭歸赤<lb/>
曰京塵逺蒼煙海樹㣲送君還自歎老却故山薇<lb/>
　　　陪客登陶丘<lb/>
<pb n="KR4e0039_WYG_012-15a"/>
相逢俱失意此地偶同逰獨樹邀人去斜陽為客留依<lb/>
邨煙景夕近水竹聲秋漫有歸歟歎何山是故丘<lb/>
　　　王公子宅五月菊<lb/>
秋英忽夏發宛在阿戎家細認驚初見髙吟喜共誇不<lb/>
依寒竹雨欲映午橊霞我㫖甘遲暮尊前有此花<lb/>
　　　送周復秀才賦行李中一物得紈扇<lb/>
不畫乘鸞女應憐素質新霜機驚落早風麈讓揮頻席<lb/>
上曽歌怨忩間或掩顰何如為君子逺路障埃塵<lb/>
<pb n="KR4e0039_WYG_012-15b"/>
　　　送流人<lb/>
漢條應偶觸蠻俗未能諳海近風多颶山昏瘴似嵐行<lb/>
衝哀甸虎食畏蠱家蠶鄉國何年返懸知老日南<lb/>
　　　贈張省郎<lb/>
漢署早為郎長逰鳯沼傍雞知壺水候馬識火城光毎<lb/>
載趨朝筆時熏直省香邊書無一羽冠蓋得翺翔<lb/>
　　　送瀚公住靈巖<lb/>
離宮逰路絶名寺道場開我昔題詩去師今説法來茱<lb/>
<pb n="KR4e0039_WYG_012-16a"/>
萸埀澗户䓿萏發池臺興壞俱空幻登臨不用哀<lb/>
　　　送宿衛將出守鄧州<lb/>
中郎身領仗宿衛在承明舊射雙鵰落新乘五馬行紅<lb/>
雲遥魏闕白水近穰城好勸諸年少春來賣劒耕<lb/>
　　　甘露寺<lb/>
勝地江山壯名林嵗月遥刹蔵京口樹鐘送海門潮月<lb/>
黒龍光發天清蜃氣銷何當尋狠石閒坐話前朝<lb/>
　　　送張羽後夜坐西齋<lb/>
<pb n="KR4e0039_WYG_012-16b"/>
閒齋聴鐘坐憂緒悵多端鳴雁雨中急離人江上寒秋<lb/>
燈下木葉夜艇隔風湍别後情蕭索方知舊㑹歡<lb/>
　　　徐山人别墅<lb/>
茶香孤墅發竹色四鄰分掃地侵蟲字開忩散鳥羣樹<lb/>
涼池過雨苔潤石生雲我出無車馬偏宜訪隱君<lb/>
　　　客館秋懐<lb/>
獨卧愁空館牆隂野豆開暑將潮氣斂秋與竹聲來身<lb/>
賊多違志時清少棄才慚非張仲蔚門户有蒿萊<lb/>
<pb n="KR4e0039_WYG_012-17a"/>
　　　秋夜宿周記室草堂送王才<lb/>
相别還相戀秋宵暫對牀人情貧後見客况醉中忘池<lb/>
栁疎含吹江雲薄䕶霜離舟侍明發愁思劇茫茫<lb/>
　　　江上雨<lb/>
冥冥衆樹昏浩浩一江渾急有迴風韻輕無入霧痕鳥<lb/>
啼叢竹嶺人卧落花邨門巷春泥滑誰來共酒尊<lb/>
　　　送賈二進士歸省<lb/>
年少擅詞華曽看手八叉晨裝歸路雨春酒别筵花馬<lb/>
<pb n="KR4e0039_WYG_012-17b"/>
帯雲過嶺人同燕到家罷官趨覲好不是謫長沙<lb/>
　　　贈演師<lb/>
石橋尋禮罷歸住白雲層法悟經慵讀年衰塔倦登青<lb/>
苔生砌錫黄葉翳龕燈我欲相依老前身恐是僧<lb/>
　　　送錢氏兩甥度嶺<lb/>
吏送投荒去應歸下瀨營一家十口散萬里兩身行洞<lb/>
獠欺商市山魈喚客名江邊南望泣不盡渭陽情<lb/>
　　　送客歸閩省覲<lb/>
<pb n="KR4e0039_WYG_012-18a"/>
秋城聞暮砧歸思忽盈襟客久依人遍親衰念子深青<lb/>
山分嶺路紅荔到鄉林菽水還堪樂何須季子金<lb/>
　　　圓明佛舍訪呂山人<lb/>
憐君不出院結夏與僧同隂竹行廊逺香花掩殿空飯<lb/>
分齋鉢裏書寄蔵圅中茶宴歸來晚西林一磬風<lb/>
　　　荅宗人廉夜飲王氏池亭見懐<lb/>
遥聞池上酌涼夜失炎天酒碧傾當竹衣香坐近蓮沿<lb/>
波人弄月翻樹鳥鳴煙座上誰相憶惟應是恵連<lb/>
<pb n="KR4e0039_WYG_012-18b"/>
　　　賦得蟬送别<lb/>
疎槐細栁中涼占一枝風蜕出形猶弱驚飛響未終雨<lb/>
來林館静日下驛門空離管尊前發淒凉調正同<lb/>
　　　何隱君小墅<lb/>
移家營别墅一逕竹扉開泉滿疏渠放花多借地栽壁<lb/>
間田器挂忩裏浦帆來自戀幽居樂誰言是棄材<lb/>
　　　贈張明府<lb/>
聞道彈琴處門前栁帯沙海珍通估市湖税減漁家暮<lb/>
<pb n="KR4e0039_WYG_012-19a"/>
港迷荷葉秋田間豆花亂來無此地君政亦堪誇<lb/>
　　　送唐博士肅移家檇李<lb/>
楊栁發初齊春隂廢院西故人乘醉别新鳥傍愁啼舟<lb/>
重全家去詩多一路題杏花開北郭誰復共招提<lb/>
　　　贈妓<lb/>
樂籍小名收侯家舊主謳笑能撩客喜醉肯逐人畱蝶<lb/>
識薫香氣鶯慚度曲喉更憐諳酒令少日住揚州<lb/>
　　　送顧倅之錢塘<lb/>
<pb n="KR4e0039_WYG_012-19b"/>
之官即勝逰送别漫多愁草色荒宫燕槐隂逺驛騶湖<lb/>
通朝汲井潮動夜眠樓早向臨平過荷花已欲秋<lb/>
　　　荅髙廉同飲後見寄<lb/>
竹林清暑宴客散獨歸時愁寄歡餘别醒慚醉後詩蟬<lb/>
催斜景急鳥度廣川遲何事聞鐘處勞君尚逺思<lb/>
　　　沈徵士鉉野亭<lb/>
清時猶在野獨卧見髙情移艇聞煙唱鉤簾看雨耕江<lb/>
晴雙鸛下樹晚一牛鳴回首徒相憶柴車不入城<lb/>
<pb n="KR4e0039_WYG_012-20a"/>
　　　題醫師王隱君墓表後<lb/>
孤舟别楚水客鬢已蒼蒼竟賦招魂些虚傳續命方悲<lb/>
風柏隴小積雨藥園荒生滅雖能悟看碑亦感傷<lb/>
　　　贈朱山人<lb/>
老來嫌衆累依澗獨開房積雨苔生桁迴風葉滿牀學<lb/>
僧持淨律避客録竒方若問塵中事無聞不是忘<lb/>
　　　谿上<lb/>
秋色共谿長逰人語笑凉萍開天倒影蓮墮水流香魚<lb/>
<pb n="KR4e0039_WYG_012-20b"/>
罶和星漉禽罝帯雨張從今揺桂棹不必問瀟湘<lb/>
　　　次韻楊儀曹雨中<lb/>
雨中池閣曉清簟薦文漪隂恐晴期逺寒疑暑候遲荷<lb/>
髙擎欲折栁重舞難欹應阻陪髙詠開簾看散絲<lb/>
　　　寄錢塘諸故人<lb/>
年少客名都狂逰毎共呼荷深筝在舫竹静矢鳴壺明<lb/>
月潮千里殘陽雨半湖故人能念否歡意近來無<lb/>
　　　送烏程馮明府<lb/>
<pb n="KR4e0039_WYG_012-21a"/>
青山若下南一騎入晴嵐縣治琴聲古泉香酒味甘竹<lb/>
欄春䕶鴨葦箔夏分蠶大小馮君後傳家爾最堪<lb/>
　　　喜了上人見過<lb/>
幾時西澗别忽喜過家園澹泊林間供虛空世外言豆<lb/>
花零晚架瓜蔓絡秋垣莫厭頻相過衡門久息喧<lb/>
　　　病目<lb/>
閉目洗黄連深忩坐兀然未忘聽鳥興暫絶看花縁問<lb/>
女知檐日嗔奴畏竈煙願因無見處得證定心禪<lb/>
<pb n="KR4e0039_WYG_012-21b"/>
　　　病目不飲<lb/>
患目未全明醫敎謝麴生暫從彭澤止恐學左丘盲壁<lb/>
下蘭尊掩林間藥臼鳴坐聴連日雨何物慰閒情<lb/>
　　　賦得蟹送人之官<lb/>
吐沫亂珠流無腸豈識愁香宜橙實晚肥過稻花秋出<lb/>
籪來深浦隨燈聚遠洲郡齋初退食可怕有監州<lb/>
　　　江上早發<lb/>
蒼蒼汀霧起何處望髙城㳺子曉初發居人寒未耕犬<lb/>
<pb n="KR4e0039_WYG_012-22a"/>
鳴林月落魚躍浦風生已有先行者煙中聞棹聲<lb/>
　　　客舍喜姪庸至<lb/>
客裏逢人喜相過况阿宜逺逰驚嵗晚多難惜門衰帆<lb/>
落江橋近鐘來野店遲一杯燈下語渾似在家時<lb/>
　　　哭周記室<lb/>
萬里一羇臣悲歌楚水春漫期重會面竟作永傷神主<lb/>
祭唯孤姪收詩有故人獨揮聞笛淚斜日下西鄰<lb/>
　　　過永定廢寺<lb/>
<pb n="KR4e0039_WYG_012-22b"/>
亂後僧何去門閒落葉時畫昏秋蠧老齋㫁午禽饑罷<lb/>
説傳心法猶看賜額碑不知興壞理來此豈無悲<lb/>
　　　楓橋送丁鳯<lb/>
紅葉寺前橋停君晚去橈醉應忘世難歸不計程遥山<lb/>
隱初沈日風催欲上潮離魂來此處還似灞陵銷<lb/>
　　　盗發漢侍中許戫墓<lb/>
古冢竟誰穿虛傳錮最堅玉魚宵已出石獸曉猶眠長<lb/>
夜俄看日幽臺不掩泉須知摸金者亦到漢陵前<lb/>
<pb n="KR4e0039_WYG_012-23a"/>
　　　過海昌贈李侯<lb/>
閒廰晝下簾秋色滿疎髯久戍殘兵老兵貧長吏亷隂<lb/>
風潮動郭晴日地生鹽三老相逢説年來户賸添<lb/>
　　　送易從事祖飲南渚<lb/>
疎楊映老荷别處最秋多送客年年路愁人日日波霞<lb/>
明添醉色風急㫁離歌莫為官程促青山易看過<lb/>
　　　題張静居畫<lb/>
楚客寫荆岑秋雲隔浦隂人家連橘塢水廟映楓林亂<lb/>
<pb n="KR4e0039_WYG_012-23b"/>
後清逰歇愁邊逺色深相看休向晚怕有峽猿吟<lb/>
　　　夜懷王校書<lb/>
燈暗獨吟餘疎桐月滿除蟲寒初入戸䑕餓欲侵書河<lb/>
漢三更望江湖兩地居相思無去夢今夜恨何如<lb/>
　　　荅陳則見寄<lb/>
何由慰逺思獨詠寄來詩行路方難日清秋欲盡時江<lb/>
多驚雁火樹少宿烏枝早晚如相見應憐有鬢絲<lb/>
　　　煮藥<lb/>
<pb n="KR4e0039_WYG_012-24a"/>
葉燥井泉清山忩藥在鐺燈前看火候枕上聴潮聲味<lb/>
熟吟方就香來病已輕何時采芝朮養得羽翰成<lb/>
　　　夜投西寺<lb/>
江月上秋衣來敲逺寺扉栖禽驚客至睡僕訝僧歸鐘<lb/>
度行廊盡燈畱浴院㣲非無招旅館禪寂願相依<lb/>
　　　送石明府之崑山<lb/>
茂苑行春罷攜琴又向東潮聲數里外山色半城中帆<lb/>
帯桃花雨衣翻栁葉風島夷聞善政為有舶船通<lb/>
<pb n="KR4e0039_WYG_012-24b"/>
　　　過城西廢塢<lb/>
亂前逰最熟亂後問都迷園散栽花户林荒采菊蹊廢<lb/>
泉流圃淺斜日下城低惟有煙中鳥迎人似舊啼<lb/>
　　　送范架閣赴嘉禾兼簡李使君<lb/>
陸相祠前路孤舟欲上時空江難晚别荒郡易秋悲月<lb/>
送潮生早雲隨雁去遲幙中知有子太守只題詩<lb/>
　　　喜呂山人見過江館<lb/>
非君憐夙契誰肯顧柴門日短清江路風髙大樹村交<lb/>
<pb n="KR4e0039_WYG_012-25a"/>
呈新著稿同發舊蔵尊莫便尋歸棹心懐未盡論<lb/>
　　　贈鄰友<lb/>
同居一塢中只隔水西東林近書燈露溪迴酒舫通放<lb/>
鳬長合隊移竹每分叢只恐君徵起難期作兩翁<lb/>
　　　雨中就陳卿飲酒醉歸聞丁二卧病客樓賦此<lb/>
　　　慰之<lb/>
我醉聴歌後君愁卧病中山雲秋郭暗江雨夜樓空短<lb/>
燭知頻剪清樽恨不同題詩非檄手那得愈頭風<lb/>
<pb n="KR4e0039_WYG_012-25b"/>
　　　送醫士宋君之江上<lb/>
詩瓢與藥囊此去即行裝跡隱名猶在交親意未忘剔<lb/>
芸繙舊帙嘗草識新方春水孤舟起還來問竹房<lb/>
　　　屏居<lb/>
飲水依道者心清無衆喧幽花落半樹疎雨過荒園看<lb/>
山易云夕尋澗偶窮源欲喻静中趣居然忘我言<lb/>
　　　立秋日<lb/>
碧天收夏色節氣變清商暑自今宵伏風從此日涼金<lb/>
<pb n="KR4e0039_WYG_012-26a"/>
莖初有露玉氣未成霜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>日并淒雨潛催草木黄<lb/>
　　　效唐人贈邊將<lb/>
翩翩越騎將負勇出山西射虜誇猿臂封侯賭馬蹄候<lb/>
烽河外暗伏幟草中低欲雪憑陵恥須禽左谷蠡<lb/>
　　　送董湖州<lb/>
五馬貴専城花兼赤綬明政條民乍識賦籍吏初呈山<lb/>
籠輸茶至溪船摘芰行非將苕霅水誰比使君清<lb/>
　　　晚次西陵館<lb/>
<pb n="KR4e0039_WYG_012-26b"/>
匹馬倦嘶風蕭蕭逐轉蓬地經兵亂後嵗盡客愁中晚<lb/>
渡隨潮急寒山舊驛空可憐今夜月相照宿江東<lb/>
　　　送顧别駕之邊郡<lb/>
故人雖盡别相去獨君賖縁路雲千堠臨邊樹一家渡<lb/>
江船載馬到館燭驚鴉莫歎孤城廢春來尚有花<lb/>
　　　送僧恬歸靈隱<lb/>
逰方應未久栁色變新年在路逢春雪還山訪冷泉鐘<lb/>
催投寺錫燈照泊江船法意休多問無言即是禪<lb/>
<pb n="KR4e0039_WYG_012-27a"/>
　　　江上寄王校書行<lb/>
寥落舊歡㑹江邊獨掩扉鄰家聞暮笛客舍試春衣宿<lb/>
鳥歸山亂行人渡水稀相思比花絮斜日繞城飛<lb/>
　　　送越將罷鎮<lb/>
楚客佩吳鴻臨邊最有功讀書圍壁裏賭酒射堂中斾<lb/>
出莎城雨笳吹栁浦風越人相感意應與暮潮東<lb/>
　　　送王稹赴大都<lb/>
王郎歌莫哀且酌姑蘓臺獨客自傷别諸侯誰愛才闗<lb/>
<pb n="KR4e0039_WYG_012-27b"/>
河千里去宮闕五門開未肯輕齊虜新從下土來<lb/>
　　　送孫主簿之徳清<hi>孫善琴</hi>
山水匝秋城君行思已清道逢迎吏拜田雜戍人耕地<lb/>
逺知邊信家貧稱縣名應攜一琴去相和長官鳴<lb/>
　　　畱别李侯<lb/>
梅發津亭北春隨使節迴線多逰子服酒滿故人杯鐘<lb/>
送横江雨車盤出峽雷平生感知已臨别更徘徊<lb/>
　　　寄熹公<lb/>
<pb n="KR4e0039_WYG_012-28a"/>
禪居紫閣隂欲去問安心野岸隨流曲山門隱樹深千<lb/>
燈燃雨塔一磬出風林想見跏趺處雲多不可尋<lb/>
　　　送王才歸錢塘<lb/>
南歸猶落魄北上已蹉跎草草官亭酒勞勞客路歌親<lb/>
知今日少山水故鄉多匕首空畱在酬恩竟若何<lb/>
　　　送長洲周丞陞吳縣令<lb/>
青山隔苑橋改邑去非遥官食新添俸民傳舊布條稻<lb/>
花迎午散荷葉待秋凋寂寞長洲路空聞五袴謡<lb/>
<pb n="KR4e0039_WYG_012-28b"/>
　　　冬至夜喜逢徐七<lb/>
君來同客館把酒夜相看動是經年别能辭盡夕歡雪<lb/>
明忩促曙陽復座銷寒世路今如此懸知後會難<lb/>
　　　送史丞之海門<hi>史淮東人</hi>
黄茅連霧雨此地久荒凉日出嵎夷邇江通渤澥長改<lb/>
官非謫宦到邑是還鄉海上遥聞説歸人已裹糧<lb/>
　　　夜雨<lb/>
砌冷一蛩急忩虚諸葉稀蕭條風雨夜幽卧掩牀幃鄰<lb/>
<pb n="KR4e0039_WYG_012-29a"/>
杵聴初歇齋燈看尚㣲忽憂嵗暮事聊食故山薇<lb/>
　　　師山周君客濠上思歸未得因畫舊隱圖求余<lb/>
　　　賦詩<lb/>
幾年留客舍千里念家山得向圖中見猶勝夢裏還菊<lb/>
畦經雨廢薜屋帯雲闗楚奏無窮意相忘頼此間<lb/>
　　　㣲恙江館夜作<lb/>
寒燈坐江館愁逼嵗䦨珊苦恨應催老㣲疴似忌閒雞<lb/>
前星列屋雁外月臨灣明日將求藥身猶懶入闗<lb/>
<pb n="KR4e0039_WYG_012-29b"/>
　　　逢李止冰道人<lb/>
吹簫月滿舟何處昔頻逰后土瓊花觀仙人黄鶴樓别<lb/>
來應未老道在復何求相見俄還去江城楓葉秋<lb/>
　　　冬至夜雨感懐<lb/>
節序闗何事徒令百感生升沈當世事存殁故人情寒<lb/>
壯㣲陽氣風疎緩漏聲他年説今夜聴雨宿南城<lb/>
　　　過戴居士宅<lb/>
江邊戴顒宅地好惬幽尋髙樹蔵卑屋新篁補舊林鳥<lb/>
<pb n="KR4e0039_WYG_012-30a"/>
成畱客語雲作䕶花隂不負滄洲約重來論夙心<lb/>
　　　歸鴉<lb/>
啞啞噪夕輝争宿不爭飛未逐冥鴻去長先野鶴歸荒<lb/>
村流水逺古戍淡煙㣲借問寒林樹何枝最可依<lb/>
　　　晚坐南齋寫懐<lb/>
雁過南齋暮魂消黙坐中賤貧長作客愁病欲成翁忩<lb/>
灑侵燈雨庭翻走葉風山妻猶解事未遣酒樽空<lb/>
　　　其二<lb/>
<pb n="KR4e0039_WYG_012-30b"/>
嵗景看埀暮羇踪歎屢遷有身能去俗無術但論天菊<lb/>
老江城酒牀寒客舍氊愁中還一笑兒女滿燈前<lb/>
　　　廿四日雨中夜坐<lb/>
不興貧後歎每動醉中吟涉難知天意居閒長道心雁<lb/>
聲隨雨到鬢色與年侵獨想平生事蕭然坐夜深<lb/>
　　　其二<lb/>
身退惟宜静謀疎且任真樓空三日雨書亂一牀塵丘<lb/>
隴多良友江湖獨放臣莫嗟年景暮轉眼是新春<lb/>
<pb n="KR4e0039_WYG_012-31a"/>
　　　書曹谷才世訓詩後為其子季常作<lb/>
緑野髙人第清門舊相家篇章存月露翰墨走龍蛇作<lb/>
戒言惟切詒謀嵗已賖過庭雖有訓得與共傳誇<lb/>
　　　題畫為僧賦<lb/>
行負貝多書青山别舊廬亂尋安土避貧借破菴居吟<lb/>
苦非愁裏禪癯似病餘思歸休看畫來去盡空虚<lb/>
　　　題華氏塋芝檜圖<lb/>
誰指牛眠處江山地最靈氣鍾孤檜碧祥表五芝青影<lb/>
<pb n="KR4e0039_WYG_012-31b"/>
動春雲亂香敷曉露零知君家種徳曽讀墓前銘<lb/>
　　　樵<lb/>
山中朝佩斧逺路入煙蘿伐木驚禽起穿雲畏虎過石<lb/>
根供倦憩谷口應髙歌莫看仙人奕歸來恐爛柯<lb/>
　　　牧<lb/>
自誇黄犢健登壠共揮鞭笛弄將斜日蓑披欲㫁煙歸<lb/>
鴉流水外疎樹舊莊前應笑侯門客騎驢走嵗年<lb/>
　　　賦得銅人贈醫士<lb/>
<pb n="KR4e0039_WYG_012-32a"/>
舊鑄明堂像新圖太史書體成金冶内穴試石砭餘摩<lb/>
狄年空老求仙事亦虚君懷濟人意為此竟何如<lb/>
　　　夏景園廬<lb/>
門掩一齋空幽懐獨坐中本同趨府客偶似灌園翁魚<lb/>
闖萍溪雨蟬嘶栁巷風未須論夙志聊復去樊籠<lb/>
　　　寄題崇明學宮天心水卣軒<lb/>
夜氣虚明際齋宮息衆喧詠餘風度瑟坐久月當軒雲<lb/>
盡無畱翳池清有活源心知此時意欲論竟何言<lb/>
<pb n="KR4e0039_WYG_012-32b"/>
　　　送柔上人得船字<lb/>
叢林初結夏東去又飄然罷説天台講行參雪竇禪殘<lb/>
經松下几逺磬月中船不用空悲别師今絶妄縁<lb/>
　　　中秋琵琶洲宴集得紅字<lb/>
香霧夕濛濛孤髙桂樹東影疎林際月涼近水邊風重<lb/>
露流盃緑繁星亂燭紅明年江海上髙會與誰同<lb/>
　　　悼女<lb/>
保養常多闕艱難愧我貧悽悽臨歿語的的在生親遺<lb/>
<pb n="KR4e0039_WYG_012-33a"/>
佩寒江月殘燈夜室塵中郎他日藁畱付與何人<lb/>
　　　亂後經婁江舊館<lb/>
此地昔相依重來事已非新年芳草遍舊里熟人稀逺<lb/>
燕皆巢樹閒花自落磯遺蹤竟難覔愁步夕陽歸<lb/>
　　　悼故顧宜人<lb/>
避亂應千里悲離復幾年塵埃初嫁鏡雨雪未歸船有<lb/>
子隨行旐無人與葬錢束芻何處弔衰草暮江邊<lb/>
　　　過劉山人園<lb/>
<pb n="KR4e0039_WYG_012-33b"/>
欲問幽棲處花蹊逐澗迴夕煙羅幙巻春雨藥房開野<lb/>
鶴知琴意山蜂給酒材城中少閒客誰解引車來<lb/>
　　　次韻楊禮曹移疾之作<lb/>
養疾深扉掩還應謝俗交鳥多風和語葵晚雨緘苞印<lb/>
向閒廰鎖鐘聞近寺敲相思愁暮靄髙樹古城坳<lb/>
　　　送周履道入郭<lb/>
離羣方感愴况復與君違花隱歸城斾風吹渡水衣須<lb/>
知喧寂異莫訝往來稀今夜空齋雨誰憐獨掩扉<lb/>
<pb n="KR4e0039_WYG_012-34a"/>
　　　雨齋獨坐寫寄友<lb/>
動與世相妨端居學坐忘雨來池上樹煙起竹間房屋<lb/>
鳥非晴弄闌花是晚芳尋山期已阻遥望奈蒼蒼<lb/>
　　　次韻酬西園公<lb/>
林驚縁樹䑕池響食萍魚月戸雙砧落風亭一簟舒體<lb/>
便清夏健髮映早秋疎本自無愁事何須酒破除<lb/>
　　　聞鄰家琵琶有感<lb/>
清唱合琵琶當年碧玉家弄殘催酒急抱重向燈斜久<lb/>
<pb n="KR4e0039_WYG_012-34b"/>
别愁江樹重聴隔院花淚多思舊事不是客天涯<lb/>
　　　書王生扇<lb/>
素質粉藤光蒲葵詎可方當懐驚抱月灑面怯沾霜宜<lb/>
助驅蠅用羞隨走馬狂過時甘自棄不怨井梧黄<lb/>
　　　送胡鉉逰會稽<lb/>
山水獨行遍苕溪仍剡溪衣逢新火減舟渡雜花迷黄<lb/>
絹尋碑讀紅裙賭墅攜清逰不能共腸斷聴猿啼<lb/>
　　　送陳少府赴嘉定<lb/>
<pb n="KR4e0039_WYG_012-35a"/>
雨歇桑隂路爭迎紺幰車湖多田水滿城小井煙疎夜<lb/>
户猶聞犬春濤欲上魚期君布新政去卜海濵居<lb/>
　　　報恩寺逢蔣主簿就送還如臯<lb/>
貪語酒寒頻新年見故人别時煙寺晚歸路雪江春造<lb/>
次燈前面蒼茫舶上身明朝楚花發莫歎縣廚貧<lb/>
　　　贈姚東曹<lb/>
爐氣拂春衣分曹直省闈相門旄節重郎舍簡書稀夜<lb/>
直聽鐘度晨朝䇿馬飛共憐王掾少粉署有光輝<lb/>
<pb n="KR4e0039_WYG_012-35b"/>
　　　鍾山雪霽圖<lb/>
山勢識龍蟠香臺擁翠巒草堂猿嘯晚蕙帳鶴驚寒雲<lb/>
擁梁僧塔苔封宋帝壇昔年逰歴處今向畫中看<lb/>
　　　白蓮寺池上<lb/>
月岀露已白荷花香滿池髙僧愛清夜畱客坐題詩竹<lb/>
動鳥驚夢草凉蟲語悲閒齋一瓢酒應不負幽期<lb/>
　<lb/>
　大全集巻十二<lb/>
</p>
<p>
</p>
  </div>
<div>
<head>大全集巻十三</head> <lb/>
    <p>
<pb n="KR4e0039_WYG_013-1a"/>
欽定四庫全書<lb/>
　大全集巻十三<lb/>
　　　　　　　　　　　　　明　髙啟　撰<lb/>
　　五言律詩<lb/>
　　　送吳縣令遷松陵<lb/>
山縣彈琴罷江城露冕初夏霖湖更濶朝日市長虚栁<lb/>
下催耕鼓桑間問俗車秋風莫思去客館有鱸魚<lb/>
　　　寄沈校理<lb/>
<pb n="KR4e0039_WYG_013-1b"/>
風雨清明後春寒未裌衣閉門聽鳥盡入寺看花稀獨<lb/>
酌愁難去相思夢欲飛艱難宜數見何事却長違<lb/>
　　　贈呂醫<lb/>
藥院閉閒朝煙生積劵燒求真逰嶽遍訪病出城遥收<lb/>
穀寜煩僕尋苓或遇樵世方多内熱一匕儻能消<lb/>
　　　次韻陳畱公見貽湖上行屯之作<lb/>
湖隂巡壘罷緩服上仙舟景好看宜晚詩清賦為秋葉<lb/>
應隨鳥散山欲趂波流亦有東逰興空憐未得酬<lb/>
<pb n="KR4e0039_WYG_013-2a"/>
　　　雨後飲西園偶然亭<lb/>
晚酌櫻桃下歡來不奈春那知醉後客猶是亂中人雨<lb/>
霽飄還細花寒破未匀江臯舊逰處回首莫沾巾<lb/>
　　　鄰家桃花<lb/>
春色東家出相窺似有心曲垣遮自短别院閉還深影<lb/>
動疑人折香揺妒蝶尋好風時解意吹片拂羅襟<lb/>
　　　和王校理夜坐<lb/>
池暝花如霧蒼蒼月照開梁空雙燕睡簾暗一螢來兵<lb/>
<pb n="KR4e0039_WYG_013-2b"/>
散誰家笛人違此夜杯如何對清景愁思却相催<lb/>
　　　答陳校書客懐<lb/>
同患君尤甚時難覺意真愁邊長夜雨夢裏少年春逰<lb/>
逺荒家業交疎困露塵一杯歌短調誰聴不沾巾<lb/>
　　　酬余左司<lb/>
門巷接埀楊同鄰忘異鄉兒親欣見熟僕立厭言長讀<lb/>
借風牀簡炊分雨碓粱亂來成久别能不為情傷<lb/>
　　　宿道王蘭若<lb/>
<pb n="KR4e0039_WYG_013-3a"/>
借榻到僧扉雖安未是歸暝禽愁雪意夜篠助風威燈<lb/>
盡思燃帯衾寒起覆衣不知孤棹去明夕更何依<lb/>
　　　與詩客七人會飲余司馬園亭<hi>居皆在北郭</hi>
情與酒兼和園亭駐晚珂家同榆社近人比竹林多短<lb/>
景催長宴醒吟雜醉歌亂離歡易失無厭數相過<lb/>
　　　登西澗小閣<lb/>
層檻構雲牢清寒灑客袍石稜添澗險閣勢借峰髙風<lb/>
竹驚棲鳥霜藤縋飲猱欲題因境勝不敢易揮毫<lb/>
<pb n="KR4e0039_WYG_013-3b"/>
　　　江上答徐卿見贈<lb/>
煙樹近松陵扁舟晚獨乘江黄連渚霧野白滿田冰往<lb/>
事愁人問虚名畏客稱無才任蕭散敢望鶴書徵<lb/>
　　　除夕客中與家兄守嵗<lb/>
雨雪逺村中猿鳴旅館空守爐銷夜漏停燭待春風有<lb/>
恨能催老無文解送窮却憐今夕酒還得弟兄同<lb/>
　　　南溪晚歸<lb/>
流水出雲根遥通古寺門山深僧少俗人静市如村馬<lb/>
<pb n="KR4e0039_WYG_013-4a"/>
渡知長淺魚行見不渾多情溪上月歸路照黄昏<lb/>
　　　丁孝亷恵冠巾<lb/>
知試山人服冠巾逺寄重佳名因子夏舊製學林宗裹<lb/>
映秋吟鬢欹宜晚醉容朝簪今已解期上華陽峰<lb/>
　　　西園閒興<lb/>
看到竹過鄰園林獨卧身鳥聲閒似野人意倦如春殘<lb/>
雨驚池樹斜陽照隙塵如何堂上客不及燕來頻<lb/>
　　　其二<lb/>
<pb n="KR4e0039_WYG_013-4b"/>
當路闕追攀端居自掩闗聴鐘知近寺看畫憶登山曉<lb/>
櫛風林下宵吟雨閣間天應憐我懶獨與少年閒<lb/>
　　　送謝恭<lb/>
凉風起江海萬樹盡秋聲揺落豈堪别躊躇空復情帆<lb/>
過京口渡砧響石頭城為客歸宜早髙堂白髮生<lb/>
　　　步至東臯<lb/>
斜日半川明幽人毎獨行愁懷逢暮慘詩意入林清鳥<lb/>
啄枯楊碎蟲懸落葉輕如何得歸後猶似客中情<lb/>
<pb n="KR4e0039_WYG_013-5a"/>
　　　郊墅雜賦<lb/>
江水舎西東鄰家是釣翁路痕深草沒井脉暗潮通籬<lb/>
隔蔬邊雨門開竹下風不因時賣畚何事入城中<lb/>
　　　其二<lb/>
此鄉堪避地亂後户翻増俗美嫌欺客年豐愛施僧帯<lb/>
星耕處軛照雪紡時燈且作求田計元龍豈我能<lb/>
　　　其三<lb/>
幽事向誰誇孤吟對晚沙浣衣江動月繫艇岸埀花行<lb/>
<pb n="KR4e0039_WYG_013-5b"/>
蟻如知路歸鳬自識家一尊茅屋底隨意答春華<lb/>
　　　其四<lb/>
春泥桑下路孤䇿自扶行身賤知農事心閒見物情鳥<lb/>
鳴風欲起牛飯月初生漸喜無人識何煩易姓名<lb/>
　　　其五<lb/>
移家到渚濵沙鳥便相親地僻偏容懶村荒却稱貧犬<lb/>
隨春饁女雞喚曉耕人願得無愁事閒眠老此身<lb/>
　　　其六<lb/>
<pb n="KR4e0039_WYG_013-6a"/>
紛紛謝人役寂寂戀吾居細雨春雩後斜陽社飲餘岸<lb/>
花飛趂蝶池葉墮驚魚好了公家事休令吏到廬<lb/>
　　　其七<lb/>
路迂橋斷處門静犢眠時孤墅蔵羣栁諸田灌一陂僮<lb/>
閒春作少婦懶午炊遲誰道花源好還令太守知<lb/>
　　　其八<lb/>
虚閣近鳴湍應宜把一竿雨傷春麥爛風折晚蒲乾抱<lb/>
甕臨江汲攜書入寺看自慚何獨幸世難此偷安<lb/>
<pb n="KR4e0039_WYG_013-6b"/>
　　　其九<lb/>
亂渚交交白平蕪漫漫青賣薪沙店逺祈穀水祠靈宻<lb/>
雨侵蓑重㣲風過網腥江邊多酒伴春去不曽醒<lb/>
　　　其十<lb/>
入夜潮侵户經秋雨壞垣里人淳少訟田父醉多言稻<lb/>
蟹燈前聚莎蟲機下喧自應耽野趣不是戀鄉園<lb/>
　　　其十一<lb/>
欲沽嗟市逺煙火隔江波客到寒齋少人歸晚渡多汙<lb/>
<pb n="KR4e0039_WYG_013-7a"/>
書燈燼落驚枕櫓聲過豈敢愁荒寂時危免負戈<lb/>
　　　其十二<lb/>
野色迥蒼蒼開門葉滿塘僧來雙屐雨漁卧一船霜静<lb/>
裏修香傳閒中録酒方平生當世意到此坐成忘<lb/>
　　　其十三<lb/>
紅樹南江近青山北郭遥江清目渺渺林冷髮蕭蕭食<lb/>
鱠知晨釣聴歌識暮樵尋常送歸客不過水西橋<lb/>
　　　其十四<lb/>
<pb n="KR4e0039_WYG_013-7b"/>
何處可徘徊林間共水隈夜歸家犬識春睡野禽催有<lb/>
地唯栽藥無村不見梅興來慙獨飲時喚老農陪<lb/>
　　　其十五<lb/>
狂多愛出逰日日問江頭小草皆春意遥山自晚愁酒<lb/>
中時有得物外復何求不詠騷人調蘼蕪任滿洲<lb/>
　　　其十六<lb/>
居似臨卭宅耕非鄠杜田已償輸税米未覔賣文錢把<lb/>
巻憐長日看花愧少年翛然閉門處楊栁桔橰邊<lb/>
<pb n="KR4e0039_WYG_013-8a"/>
　　　采香逕<lb/>
晨妝出采芳零露濕紅裳種徙山中品熏傳海外方抱<lb/>
筐歸蕙逕焚鼎薦蘭堂未足娛君寢西施體自香<lb/>
　　　響屧廊<lb/>
廊虚應屧鳴響細識腰輕誰道吳強國唯消舉足傾苔<lb/>
間滅古跡月下歇餘聲此夕人空聽山僧曳履行<lb/>
　　　臨頓里<lb/>
聞説橋東地髙人舊隱居養生應有道覔舉絶無書愛<lb/>
<pb n="KR4e0039_WYG_013-8b"/>
救粘絲蝶嗔驚出水魚時尋戴顒宅自駕短轅車<lb/>
　　　其二<lb/>
應愛山齋好秋風不捲茅鑿渠侵螘穴移樹帯禽巢人<lb/>
世真浮梗吾生豈繫匏不逢皮從事誰結歲寒交<lb/>
　　　其三<lb/>
載酒攜山榼安琴製石牀鳬眠皆傍母蜂去自從王穀<lb/>
雨收茶早梅天曬藥忙不扶靈夀杖筋力老能強<lb/>
　　　其四<lb/>
<pb n="KR4e0039_WYG_013-9a"/>
自少圖名意誰言世不知僧求開寺記客送買山資細<lb/>
雨魚生子斜陽燕哺兒平生無事迫心苦為尋詩<lb/>
　　　其五<lb/>
斬伐憑樵斧經綸在釣車薄雲還露月小雨不妨花酒<lb/>
債應多處詩名自一家虚煩時主召懶脱故衣麻<lb/>
　　　其六<lb/>
長物元無有何勞犬䕶扉借看髙士傳學製道人衣忩<lb/>
破容螢入船空載鶴歸定縁幽事繞不是宦情㣲<lb/>
<pb n="KR4e0039_WYG_013-9b"/>
　　　其七<lb/>
澹泊心情在蕭疎鬢影殘引泉規作沼留笋待成竿自<lb/>
洗沾泥屐誰收掛壁冠毛公新有約月夜禮天壇<lb/>
　　　其八<lb/>
沐罷便輕幘消揺詠晚天清風蘓病鶴驟雨集鳴蟬舊<lb/>
史堆緗素新經録洞𤣥誰知城郭裏别自有林泉<lb/>
　　　其九<lb/>
汨汨泉通圃蕭蕭栁映門折花揺樹影踏藕損蓮根饑<lb/>
<pb n="KR4e0039_WYG_013-10a"/>
鴨呼歸艦新蠶試浴盆屋前髙石在知是鬱林孫<lb/>
　　　其十<lb/>
茶租催未得菊餌服還能行古時人笑文工造化憎貧<lb/>
畱漁艇載老謝鶴書徵誰識先生樂悠然卧枕肱<lb/>
　　　春中君廟<lb/>
封吳開巨壤相楚服強鄰名重三公子謀疎一婦人畫<lb/>
幃留古像珠履絶遺塵簫鼓時迎祭還憐舊邑民<lb/>
　　　呉女墳<lb/>
<pb n="KR4e0039_WYG_013-10b"/>
魚燈照艷魄夜冷珠衣薄白玉土中埋紅蘭霜後落不<lb/>
乗臺上鳯空舞橋邊鶴韓重未歸來泉宫秋寂寞<lb/>
　　　真孃墓<lb/>
金釵𦵏小墳楊栁寺前村已㫁花間信空歸月下魂山<lb/>
鶯留曲韻草露帯啼痕車馬逢寒食還來酹酒樽<lb/>
　　　鱸鄉亭<lb/>
獨上鱸鄉亭秋風南浦生載送黄花句遥思張步兵天<lb/>
空白水逺日墮赤楓明我亦東歸客一壺宜醉傾<lb/>
<pb n="KR4e0039_WYG_013-11a"/>
　　　堯峰院<lb/>
堯帝何年到名猶在此峰巖畱千尺井寺廢兩時鐘僧<lb/>
出因尋菌人來為看松白雲深洞裏聞有聴經龍<lb/>
　　　慧聚寺次張祐韻<lb/>
煙歛城初出潮來野欲吞危樵縁磴角倦衲憩松根刹<lb/>
表蔵林寺鐘聞隔水村畫龍飛去久空掩殿堂門<lb/>
　　　石屋<lb/>
雙崖立幽闗一洞開深宇青嶂近為鄰白雲閒作主不<lb/>
<pb n="KR4e0039_WYG_013-11b"/>
受杜陵風可避河朔暑華棟㡬回新渠渠獨千古<lb/>
　　　贈竹里子<lb/>
弭楫望迷林閒為淇澳吟君家不可見但聴煙中禽日<lb/>
落浦雲逺雨餘江水深非同抱清節嵗晏復誰尋<lb/>
　　　送金判官之吳江<lb/>
送客常苦愁送君愁最劇地為江上縣近我鄉中宅霜<lb/>
晴橘熟秋水冷楓飄夕難逐去帆東京華坐㣲役<lb/>
　　　漁<lb/>
<pb n="KR4e0039_WYG_013-12a"/>
泛泛滄波裏全家寄一船曽來屈澤畔或到杏壇邊蓑<lb/>
帯春江雨榔鳴晚浦煙得魚尋水店換酒不論錢<lb/>
　　　樵<lb/>
慣識山中路崎嶇每獨尋穿雲衝過虎伐樹起棲禽斧<lb/>
礪溪邊石衣懸谷口林逢仙休看奕甲子易駸駸<lb/>
　　　耕<lb/>
江臯聞布谷荷耜出柴門春暖烏犍快朝晴緑樹繁深<lb/>
耕行别隴待饁望前村自得龎公計遺安與子孫<lb/>
<pb n="KR4e0039_WYG_013-12b"/>
　　　牧<lb/>
一笛去茫茫平郊緑草長但知牛背稳應笑馬蹄忙度<lb/>
隴衝朝雨歸村帯夕陽相逢休挾䇿回首恐忘羊<lb/>
　　　夜起觀月<lb/>
一春夜多雨今宵初月明忩間幽夢覺起憶故園行露<lb/>
下花微委煙中烏忽鳴誰同賞清景惆悵倚前楹<lb/>
　　　贈劉醫師<lb/>
君有抱樸意髙齋長晏如壺中仙姥酒案上神農書蒸<lb/>
<pb n="KR4e0039_WYG_013-13a"/>
朮曉煙裏斸苓春雨餘起疾多傳妙慚予才自疎<lb/>
　　　舟中早行<lb/>
隆隆津鼓動江火畱餘閃人家未起耕近水寒扉掩船<lb/>
開鳬鴨散樹吐煙霏歛東郭去方遥青山見孤㸃<lb/>
　　　春日懐諸親舊<lb/>
楊栁燕差差鄰家換火時春寒添客思夜雨減花枝涉<lb/>
世悠悠夢懐人的的思出逰無舊侣空館獨題詩<lb/>
　　　江上見逃民家<lb/>
<pb n="KR4e0039_WYG_013-13b"/>
清時無虐政何事竟抛家鄰叟收饑犬途人折好花林<lb/>
空煙不起門掩日將斜四海今安在歸來早種麻<lb/>
　　　晚晴東臯步眺<lb/>
江明片雨收樹暗一村幽籬落疎麻長田畦曲水流禽<lb/>
聲初變夏麥氣欲成秋閒步看時物今朝散旅憂<lb/>
　　　賦得㦸門送陳博士<lb/>
聖廟儼王宫重闗盛衛同儒冠趨内外武仗列西東乍<lb/>
啟鳴鐘始將扃徹俎終莫言牆九仞還有此能通<lb/>
<pb n="KR4e0039_WYG_013-14a"/>
　　　櫻桃<lb/>
宻緑暎圓紅枝頭的的同熟迎梅實雨落值栁花風美<lb/>
女名偏稱流鶯啄未空憶曽春薦後捧賜出深宫<lb/>
　　　金進士葵軒<lb/>
幽園夏雨歇葵緑乍翻風獨向羣芳後閒依萱草叢敷<lb/>
榮午簟側流馥夜忩中應有傾陽意將君心正同<lb/>
　　　次倪雲林韻<lb/>
雲林已白頭猶有晉風流愛寫滄州趣閒來𤣥館逰茶<lb/>
<pb n="KR4e0039_WYG_013-14b"/>
煙秋淡淡竹雨暮修修欲向南池水長流青翰舟<lb/>
　　　登南樓看雨有懐<lb/>
清曉看江雨獨登江上樓人煙與草樹蕭瑟滿城秋砧<lb/>
響寒稍急鴻聲哀更流故人隔楚塞西望忽成愁<lb/>
　　　晚霞獨酌南樓<lb/>
倦客豈遷客故鄉非異鄉鱸肥蓴菜紫雁到栁條黄湖<lb/>
濶已秋雨樓髙猶夕陽登臨何必賦把酒據胡牀<lb/>
　　　耕<lb/>
<pb n="KR4e0039_WYG_013-15a"/>
春郊起東作耒耜出柴荆栁下烏犍健桑間布穀鳴家<lb/>
人供逺餉刺史勸深耕已卜豐年候朝來好雨晴<lb/>
　　　追挽恭孝先生二首<lb/>
閩洛遺風在河汾舊業傳書攻蔵簡後易究出圖先曉<lb/>
禁辭持橐寒廰戀坐氊臨危誰復似身與勅俱全<lb/>
　　　其二<lb/>
北闕書空上東川教自陳可當衰亂日復䘮老成人堂<lb/>
静懸魚絶墳荒下馬頻傳家欣有子執筆際昌辰<lb/>
<pb n="KR4e0039_WYG_013-15b"/>
　　　漁<lb/>
浮生何處好只在水雲鄉榔起鳴秋月綸收向夕陽箬<lb/>
篷幽夢熟銅斗醉歌長不是煙波樂那能與世忘<lb/>
　　　題宋迪晚煙歸舍圖<lb/>
落日下嵐嶺行人逢已稀隔煙望田舍映水掩荆扉鳥<lb/>
亂夕林暗草多秋逕㣲家人應候我賣畚郭中歸<lb/>
　　　贈東菴道者<lb/>
雙樹夾成户一溪流繞家掃林畱逬筍汲水帯浮花經<lb/>
<pb n="KR4e0039_WYG_013-16a"/>
勸里人讀藥從仙客賖已無喧寂念黙坐對鳴蛙<lb/>
　　五言排律<lb/>
　　　月夜逰太湖<lb/>
欲尋林屋隱還過洞庭逰逺水初涵夜長天盡作秋湖<lb/>
如青草濶月似白蓮浮萬壑風傳笛三更斗挂舟葉應<lb/>
隨鳥散山欲趂波流浩蕩吾何適鴟夷不可求<lb/>
　　　詠夏冰<lb/>
寒收凝凍井晚薦納凉宫抱潔存天質銷炎奪化工氣<lb/>
<pb n="KR4e0039_WYG_013-16b"/>
蒸金盌潤色暎玉盤空弱藻含猶在纎塵隔未通非山<lb/>
寜可倚是水復當融照夜何須月驚秋詎待風製屏應<lb/>
不穩作珮定難攻容貌清誰竝仙肌瑩自同宜涵筠簟<lb/>
素愁逼桂爐紅願解行人渴分貽道路中<lb/>
　　　題黄鶴山人畫<lb/>
何處畫相同湘南與峽東江來落日外山出杪秋中緑<lb/>
桂騷人宅青蓮釋子宫鐘鳴樵谷暗船散市橋空風樹<lb/>
驚猿落煙蕪去鳥通平生逰楚興對此轉無窮<lb/>
<pb n="KR4e0039_WYG_013-17a"/>
　　　賦得履送衍上人<lb/>
穩稱遊方脚新編楚岸蒲滑欺峰頂石危怯世間途輕<lb/>
曳愁妨蟻髙飛笑化鳬上堂聲每衆度嶺影還孤著處<lb/>
朝行道抛時夜結趺空山欲相訪落葉去踪無<lb/>
　　　聞蛙<lb/>
何處多啼蛤荒園暑潦天股跳泥活活形蔽草芊芊野<lb/>
逺呼相應窪深樂自専斜陽魚罩外細雨客燈前莫問<lb/>
官私地聊占水旱年晴思蒲葉渚涼憶稻花田髙士聴<lb/>
<pb n="KR4e0039_WYG_013-17b"/>
空愛遷人食未便灑灰誰解去安我夜忩眠<lb/>
　　　聖夀節早朝<lb/>
天啟聖圖昌流虹叶夢祥飛龍起江左戰馬放山陽御<lb/>
栁埀閶闔仙桃熟建章逺人陳貢篚近侍浥爐香金鏡<lb/>
千秋録瑶池萬嵗觴小臣歌拜手堯日正舒長<lb/>
　　　洪武二年十月甘露降後庭柏樹上出示侍從<lb/>
　　　臣啟獲預觀嘉瑞因賦詩頌之<lb/>
和氣融為液中宵墜碧天光漙髙柏上瑞發内庭前見<lb/>
<pb n="KR4e0039_WYG_013-18a"/>
日朝還泫經風晚盡堅芳穠蜂蜜滑的皪蚌珠圓厚澤<lb/>
歌難喻沈疴飲易痊願言同聖徳濡沃遍周埏<lb/>
　　　冬至車駕南郊<lb/>
駕動百靈呵齋宫午夜過禮行因日至樂奏合雲和配<lb/>
祖崇周典祈年陋漢歌璧陳孤月滿燎發衆星羅秩秩<lb/>
威儀盛穰穰福祉多慶成應預喜四海沐恩波<lb/>
　　　禁中雪<lb/>
君王元尚儉臺殿忽瓊瑶環素凝宫沼飛花綴苑條坊<lb/>
<pb n="KR4e0039_WYG_013-18b"/>
雞驚曙早仗馬喜寒驕金扇開時看丹墀掃後朝台司<lb/>
呈賀表樂部奏仙謡須信陽光近都先别處消<lb/>
　　　封建親王賜百官宴<lb/>
漢運初興日周藩竝建年辨方分社土當陛列宫縣上<lb/>
相傳金冊中官闢綺筵誓期山作礪恩瀉酒如川仙李<lb/>
千枝茂天潢㡬派連百僚咸醉喜拜舞赤墀前<lb/>
　　　送安南使者杜舜鄉還國應制<lb/>
　　　安南初入貢朝廷遣翰林學士張以寜齎詔冊<lb/>
<pb n="KR4e0039_WYG_013-19a"/>
　　　其主為王及境而薨其世子遣舜卿來告哀且<lb/>
　　　請命及還命朝臣賦詩送之<lb/>
南粤知文化來庭喜最先地書通漢日貢紀入周年號<lb/>
冊纔臨境容衣忽掩泉使䝉天語唁嗣許國封傳曉闕<lb/>
晴飛鳯炎溪晚墮鳶往來時物異存殁聖恩全詔去開<lb/>
蠻霧帆歸望海天但修忠順節世業自綿延<lb/>
　　　送髙麗賀正旦使張子温還國<lb/>
丹鳳雲中闕𤣥莬海外城新陽初獻嵗逺使盡朝京卉<lb/>
<pb n="KR4e0039_WYG_013-19b"/>
服充王貢珠旒仰聖明花飛辭上國日出指歸程車餞<lb/>
都亭曉帆開島嶼晴莫辭頻入賀寶厯萬年盈<lb/>
　　　送鮑修撰出官關中<lb/>
辭朝西入陜車發動征塵小麥行時熟啼鶯别處頻闗<lb/>
前周故尹灞上漢遺民直院青綾舊臨川赤組新山連<lb/>
樂逰苑樹繞富平津君去方年少還能論過秦<lb/>
　　　送恩公還江心寺<lb/>
上人居寳地勝處似金山樓閣開天界波濤隔世寰鐘<lb/>
<pb n="KR4e0039_WYG_013-20a"/>
聞孤嶼外刹出亂雲間螺女晨修饌龍君夜叩闗逰方<lb/>
來暫會辭闕去難攀舊業菱生沼離城栁暎灣衣霑爐<lb/>
氣出船載磬聲還施貝來江估持經化島蠻諸縁除未<lb/>
早半偈悟猶艱安得如康樂登臨此共閒<lb/>
　　　喜楊滎陽赴召至京過宿寓館<lb/>
忽作天涯會渾銷歲暮哀髙城三鼓動虚館一尊開鄰<lb/>
馬嘶空櫪江鴻過廢臺飲餘寒色退談絶雨聲來涉患<lb/>
功名倦忘歸故舊猜闕前新應召須讓子雲才<lb/>
<pb n="KR4e0039_WYG_013-20b"/>
　　　戲嬰圖<lb/>
芍藥風欄側梧桐露井傍嬌嬰争晚戲少婦鬭春妝共<lb/>
詫珠生蚌還憐玉産岡半披文錦褓斜佩紫羅囊額髮<lb/>
葳蕤短胸胞細膩光庭前王氏子陌上衛家郎弱草身<lb/>
眠軟芳英手弄香隨人貪作劇避伴學迷蔵莫撲花蝴<lb/>
蝶宜為蠟鳯凰塗添雲母粉浴試水沈湯麟送徐卿宅<lb/>
蘭生謝傅堂愛均看總好年竝比誰長驥種雖難匹鵷<lb/>
雛已作行欣君得此畫真是夢熊祥<lb/>
<pb n="KR4e0039_WYG_013-21a"/>
　　　翫花池<lb/>
桃枝兼杏枝春色繞宫池正愛紅繁處還憐緑淨時花<lb/>
香泛幽沚媚影照清漪埀條看妓折墮萼見魚吹盃涵<lb/>
明月瀉舟逐彩霞移水流花落盡君王醉不知<lb/>
　　　送髙麗貢使還國<lb/>
鳯闕層霄上菟城積水東大君方啟運絶域盡朝宗錫<lb/>
命分青土趨班列紫宫船歸瞻出日帆掛候西風雨露<lb/>
何沾渥華夷已混同聖心非悦貢惟念逺人忠<lb/>
<pb n="KR4e0039_WYG_013-21b"/>
　　　韓蘄王墓<lb/>
宋室中興日將軍武略優功宜超賈鄧名恥竝張劉白<lb/>
馬空南渡黄龍竟北㳺誓臣諸部長還報兩宫仇朝使<lb/>
頒金冊邊人識錦裘躍戈衝野陣横棹截江流殘敵廻<lb/>
舸走中原指掌收未終藩閫寄已惑廟堂謀坐喪三河<lb/>
氣甘貽九廟羞和戎詞易屈復漢志難酬闕聳吳山曉<lb/>
陵荒鞏樹秋㢘頗歸未老郭令罷誰畱折檻言徒切蔵<lb/>
弓勢可憂俄看星隕壘永使陸沈州感慨思前代淒涼<lb/>
<pb n="KR4e0039_WYG_013-22a"/>
弔古丘劒花埋虎氣碑蘚剥螭頭石騎嘶風雨山僧䕶<lb/>
檟楸鼔旗何寂寂簡冊漫悠悠父老悲猶在英雄事已<lb/>
休棲霞嶺前墓聞説更堪愁<lb/>
　　　石井泉<lb/>
清源生石脉冷逼煮茶亭浄映銀牀色明開玉鑑形分<lb/>
秋歸客鼎汲月貯僧瓶樹影沈泓碧苔文漬壁青熱中<lb/>
嘗可滌醉後漱堪醒品第宜居首誰修舊水經<lb/>
　　　焚香<lb/>
<pb n="KR4e0039_WYG_013-22b"/>
艾蒳山中品都夷海外芬龍洲傳舊採燕室試初焚奩<lb/>
印灰縈字爐呈玉鏤文乍飄猶掩冉將斷更氤氲薄散<lb/>
春江霧輕飛曉峽雲銷遲憑宿火度逺託㣲薫著物元<lb/>
無跡㳺空忽有紋天絲埀裊裊池浪動沄沄異馥來千<lb/>
和祥霏却衆葷嵐光風巻碎花氣日蒸醺燈灺宵同歇<lb/>
茶煙午共紛褰帷嫌放早引匕記添勤梧影吟成見鳩<lb/>
聲夢覺聞方傳媚寢法靈著辟邪勲小閣清秋雨低簾<lb/>
薄晚曛情慙韓掾染恩記魏王分宴客畱鵷侣招仙降<lb/>
<pb n="KR4e0039_WYG_013-23a"/>
鶴羣曽攜朝罷袖尚浥舞時裙囊稱縫羅佩篝宜覆錦<lb/>
熏畫堂空搗桂素壁漫塗芸本欲叅童子何須學令君<lb/>
忘言深坐處端此謝塵氛<lb/>
　　　詠夢<lb/>
的的縁愁得濛濛與醉和輕隨雲浩蕩暗越嶺嵯峨夜<lb/>
店嗟偏短春閨想最多闗山歸識路江渚去凌波梁落<lb/>
中宵月樓横欲曙河隔簾休警鵲近燭任飛蛾遊逺寜<lb/>
煩載穿深豈畏訶寒驚瑶作障暖戀錦成窩蝴蝶誰家<lb/>
<pb n="KR4e0039_WYG_013-23b"/>
信鴛鴦别浦歌静嫌風動竹閙怯雨鳴荷寂歴忩扃紙<lb/>
低遲帳捲羅知情唯枕共送恨忽鐘過縞袂香猶在朱<lb/>
絃字不磨記來還彷彿尋去已蹉跎宿燼芬餘麝殘妝<lb/>
暈淺螺憂歡情總幻離合事皆訛池上吟芳草庭前覔<lb/>
舊柯既因思是種復念睡為魔易斷俄如此難憑竟若<lb/>
何陽臺莫重問千古笑巫娥<lb/>
　　　答胡博士畱别二十韻<lb/>
世緒名臣後聲華俊士前棘場曽中的芹水舊鳴絃逺<lb/>
<pb n="KR4e0039_WYG_013-24a"/>
道秋風褐空齋夜雨氊倦逰驚齒暮多難喜身全孤客<lb/>
愁王粲諸生老鄭𤣥未應心戚戚還是腹便便杜曲無<lb/>
歸業成都有卜錢我方辭闕下君尚隱江邊久話燈催<lb/>
剪頻過榻解懸擇鄰欣得地結友愧忘年牧逕依門轉<lb/>
漁梁近渡連舊盟尋白鳥餘俸買烏犍流水空塘樹疎<lb/>
林破屋煙詎憂窮作祟但欲醉成仙政爾交歡宻俄然<lb/>
别恨牽湖山入苑路雞犬載家船離索方堪歎分攜益<lb/>
可憐殊鄉難託主薄俗易輕賢寒浦通潮處春城罷雪<lb/>
<pb n="KR4e0039_WYG_013-24b"/>
天梅花未宜折持送只詩篇<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻十三<lb/>
</p>
<p>
</p>
  </div>
<div>
<head>大全集巻十四</head> <lb/>
    <p>
<pb n="KR4e0039_WYG_014-1a"/>
欽定四庫全書<lb/>
　大全集巻十四<lb/>
　　　　　　　　　　　　　明　髙啓　撰<lb/>
　　聯句<lb/>
　　　舞劒聨句<lb/>
　　　與會稽張憲夜飲觀銅臺季壯士舞劒而作<lb/>
晚陌息鳴鑣<hi>憲</hi>秋城起嚴柝登堂欣有會<hi>啓</hi>顧座歎無<lb/>
樂豪賔奉觴夀<hi>憲</hi>壯士掉箾作韻生飈拂鐔<hi>啓</hi>文綴星<lb/>
<pb n="KR4e0039_WYG_014-1b"/>
輝鍔拭土色纔動<hi>憲</hi>暎火光轉爍寒瀉走澗泉<hi>啓</hi>明懸<lb/>
溜簷凙徒誇刀瑩膏<hi>憲</hi>漫詫匕淬藥腥疑人血乾<hi>啓</hi>威<lb/>
攝鬼踪鑠雄聞莊子説<hi>憲</hi>醉想王郎斫聨翩倐鴻鶱<hi>啓</hi>
奮迅仍雀躍來如龍出淵<hi>憲</hi>去若蛇赴壑疾驚雷破山<lb/>
<hi>啟</hi>怒訝風捲漠初馳帆縱張<hi>憲</hi>忽注弩弛彍隂陽變開<lb/>
闔啓潮汐隨進却髙步赴節同<hi>憲</hi>竒形分狀各斜廻象<lb/>
翼蔽<hi>啓</hi>曲踊肖拏攫歘驚西方帝<hi>憲</hi>凜怖東海若屋翻<lb/>
影紛綸<hi>啓</hi>地殷勢揮霍亂思突騎奔<hi>憲</hi>低見饑隼掠旁<lb/>
<pb n="KR4e0039_WYG_014-2a"/>
分萬矢斷<hi>啓</hi>前拉千槍拓出堪劫齊壇<hi>憲</hi>立可當蜀閣<lb/>
澤聞蛇嫗啼<hi>啓</hi>路遇猿翁搏斬關豁然判<hi>憲</hi>擊柱鑑爾<lb/>
著陸疑濤涌牀<hi>啓</hi>宵駭虹闖幕驚棲已翻翻<hi>憲</hi>墜槁俄<lb/>
索索顛旭曾悟書<hi>啓</hi>俠軻記爭博目花匪酒湎<hi>憲</hi>膚粟<lb/>
似裘簿忠義氣盡張<hi>啓</hi>奸邪膽俱落不從玉玦計<hi>憲</hi>欲<lb/>
定銅槃約未數大娘强<hi>啓</hi>終勝處女弱季路袖手欽<hi>憲</hi>
裴旻汗顔怍疾視誰敢當<hi>啓</hi>不成我慙學勇夫怒生癭<lb/>
<hi>憲</hi>恐僕戰成瘧功收刺虎竒<hi>啓</hi>志感聞雞惡暫停月徘<lb/>
<pb n="KR4e0039_WYG_014-2b"/>
徊<hi>憲</hi>既罷天寂寞崆峒詎必倚<hi>啓</hi>氛祲行可廓馘妖正<lb/>
思今<hi>憲</hi>斷佞猶慕昨會合固有期<hi>啓</hi>死生良欲託寜憂<lb/>
武庫災<hi>憲</hi>但俟凶門鑿慷慨勿悲歌<hi>啓/</hi>淋漓且酣酌<hi>憲</hi>
　　　劒池聨句<lb/>
　　　與張憲金起王隅同賦<lb/>
飛梁上當空<hi>憲</hi>直壁下插水兩樹交古隂<hi>啓</hi>孤亭倒清<lb/>
泚初至意已愜<hi>憲</hi>再陟神亦靡氣銷淵龍藏<hi>起</hi>骨朽山<lb/>
鬼死蒼崖出仙詩<hi>隅</hi>金藏閟僧史伯圖渺何在<hi>憲</hi>世事<lb/>
<pb n="KR4e0039_WYG_014-3a"/>
倐如此佳逰信難遭<hi>啓</hi>壯志良未已凭欄瞰神州<hi>起</hi>樹<lb/>
羽訝軍壘未覩煙塵清<hi>隅</hi>且耽林壑美臨風揮一觥<hi>憲</hi>
憩石脱雙履鸎啄朱果殘<hi>啓</hi>蜂抱黃英委琴咽斜陽蟬<lb/>
<hi>憲</hi>棋戰欲雨蟻溽暑避松箑<hi>啓</hi>輕凉透藤椅瞑目思黑<lb/>
甜<hi>憲</hi>潛心翫𤣥旨籟響破虚寂<hi>啓</hi>香飄聞旖旎飲鐘隔<lb/>
煙來<hi>憲</hi>樵笛呼月起整轡戒僕夫<hi>啓</hi>揖鞭謝釋子厖聲<lb/>
吠喧呵<hi>起</hi>騎影歸迤邐餘戀尚眷然<hi>隅</hi>重來那復爾明<lb/>
發抗塵容何由繼芳趾<hi>憲</hi>
<pb n="KR4e0039_WYG_014-3b"/>
　　　病柏聨句<lb/>
　　　與青城杜寅郯郡徐賁逰白蓮寺見病柏而作<lb/>
抱質雖輪菌託根何坎坷<hi>寅</hi>死色見已深生意存猶頗<lb/>
<hi>啓</hi>老枿焦半身餘葉秃偏鬐<hi>賁</hi>恩謝漢陵春災非陸渾<lb/>
火<hi>寅</hi>柯傾痺待扶節漏瘡思裹<hi>啓</hi>下窽封蚍蜉上穴綴<lb/>
螺羸<hi>賁</hi>風起聲告哀雨冒汗憎顆<hi>寅</hi>蟄空虺喜容攀脆<lb/>
猿愁墮<hi>啓</hi>將斲豈中梁欲刳詎宜舸<hi>賁</hi>蓋瘁缺青蔥梢<lb/>
枯辭猗儺<hi>寅</hi>乏子供爐焚無隂庇牀坐<hi>啓</hi>蠧盡啄鳥飢<lb/>
<pb n="KR4e0039_WYG_014-4a"/>
巢傾躓雛跛<hi>賁</hi>臞形慘若尫突腹腫如果<hi>寅</hi>藤纒偶假<lb/>
妝蘚剝每慙裸<hi>啓</hi>主惜覬匠顧樵窺避僧邏<hi>賁</hi>土瘠力<lb/>
易衰巖危勢難妥<hi>寅</hi>殺懼苦霜仍醫期甘露可<hi>啓</hi>成器<lb/>
未為福不材反逃禍<hi>賁</hi>依林尚支撐亞石猶磊砢<hi>寅</hi>閱<lb/>
歳失貞姿承陽愧纖朶<hi>啓</hi>掠辜孔語稱名負杜吟播<hi>賁</hi>
敢要秦樹封孰效禹梅鎖<hi>寅</hi>蟠深漫欲踞架重寜堪荷<lb/>
<hi>啓</hi>氣同生固均數異測誠叵<hi>賁</hi>膏乾燃不明屑墜埽還<lb/>
夥<hi>寅</hi>客憐弔賦悲童棄培功惰<hi>啓</hi>終䕶竟煩誰今看幸<lb/>
<pb n="KR4e0039_WYG_014-4b"/>
遭我<hi>賁</hi>
　　　風雨聨句<lb/>
　　　與會稽張憲在報恩佛寺遇風雨而作<lb/>
盲風簸天興<hi>憲</hi>凍雨翻海瀉魚鰕落半空<hi>啓</hi>蛟龍鬬中<lb/>
野勢吞九河黃<hi>憲</hi>功潤千里頳怒疑決沙囊<hi>啓</hi>振訝摧<lb/>
屋瓦橫行天兵駃<hi>憲</hi>大笑電母哆乾坤發生多<hi>啓</hi>道路<lb/>
暍死寡潦漲濤涌川<hi>憲</hi>旱去煙滅冶谷號竟誰嘘<hi>啓</hi>木<lb/>
撼不自把神靈真恍惚<hi>憲</hi>造化非茍且初占月離畢<hi>啓</hi>
<pb n="KR4e0039_WYG_014-5a"/>
又駭泗没社必變其聖乎<hi>憲</hi>弗迷唯舜也隂岑氣如炊<lb/>
<hi>啓</hi>髙葉聲若打陽烏韜不見<hi>憲</hi>乾鵲噤皆啞重翳晦復<lb/>
明<hi>啓</hi>餘㸃歇還灑雖悦灌園人<hi>憲</hi>應愁渡江者侍王笑<lb/>
楚賦<hi>啓</hi>及我慙周雅避思泰山顛<hi>憲</hi>戰憶昆陽下雄夫<lb/>
匕易失<hi>啓</hi>吝士葢難假既霑想大田<hi>憲</hi>廣庇思巨厦桔<lb/>
橰向晚停<hi>啓</hi>紈扇未秋捨亂號官私蛙<hi>憲</hi>莫辨來去馬<lb/>
卧驚浪喧耳<hi>啓</hi>歸恐泥沒踝勿憂巻茅屋<hi>憲</hi>且喜憩蘭<lb/>
若民期歳有登<hi>啓</hi>國荷天錫嘏沛澤宜載歌<hi>憲</hi>新篇試<lb/>
<pb n="KR4e0039_WYG_014-5b"/>
姑寫<hi>啓</hi>
　　　虎丘聨句<lb/>
　　　與潯陽張羽太原王行郯郡徐賁逰虎阜用壁<lb/>
　　　間顔魯公韻作<lb/>
山逰期屢阻風雨過今春<hi>羽</hi>偶遂林泉賞仍同里閈親<lb/>
<hi>行</hi>樹重迷卓午花盡謝芳辰<hi>啓</hi>事往非前代僧逢是故<lb/>
人<hi>賁</hi>金精銷虎氣寶藏衛龍神<hi>羽</hi>妖魄憐埋玉仙詩看<lb/>
勒珉<hi>行</hi>年登廚有供村逺寺無鄰<hi>啓</hi>池古寒泉定林暄<lb/>
<pb n="KR4e0039_WYG_014-6a"/>
夏果新<hi>賁</hi>井名猶記羽樓姓尚題陳<hi>羽</hi>步策方循澗廻<lb/>
橈已待津<hi>行</hi>縁雖喧寂異妄本去來均<hi>啓</hi>摩壁追髙韻<lb/>
應慙繼後塵<hi>賁</hi>
　　　蓮房聨句<lb/>
　　　與金華宋璲張孟兼作<lb/>
露冷鏡湖秋<hi>璲</hi>波凉練塘曉盤翻緑雲稠<hi>兼</hi>錦破朱霞<lb/>
少新苞顆㣲綻<hi>啓</hi>餘葩莖尚嫋瘦繭綴寒蠶<hi>璲</hi>尖喙啄<lb/>
青鳥下惟玉龍眠<hi>兼</hi>中有瓊絲裊擎重柄欲折<hi>啓</hi>含深<lb/>
<pb n="KR4e0039_WYG_014-6b"/>
睛尚窅<hi>璲</hi>孤懸類覆杯<hi>兼/</hi>雙立疑擢表<hi>啓</hi>初成欣雨滋<lb/>
<hi>兼</hi>漸老怯風掉<hi>啓/</hi>多子同根榮<hi>啓/</hi>獨婦専房悄<hi>璲</hi>妝卸<lb/>
失娉婷<hi>啓</hi>歌來逢窈窕<hi>璲/</hi>剖心效諫忠<hi>兼</hi>竝頭呈瑞兆<lb/>
<hi>啓</hi>褭蹄宻竅剜<hi>璲/</hi>魚目㣲光皎<hi>啓/</hi>珠珥落槃多<hi>啓</hi>瑶軫<lb/>
貯囊小<hi>璲</hi>空實外莫辨甘苦中自了剥殘星滿地采盡<lb/>
香餘沼<hi>啓</hi>雕筵飣戢戢玉蟲攢擾擾送看出小艇薦喜<lb/>
對清醥<hi>兼</hi>新嘗勝江芡逺覓迷水蓼褰芳想夏初<hi>啓</hi>感<lb/>
物傷秋杪聊兹發吳詠<hi>啓</hi>一覽煙水渺<hi>璲</hi>
<pb n="KR4e0039_WYG_014-7a"/>
　　六言律詩<lb/>
　　　夫差女瓊姬墓<lb/>
夢别芙蓉殿頭墮釵零落誰收土昏清鏡忘曉月冷珠<lb/>
襦恨秋麋鹿昔年廢苑牛羊今上荒丘香䰟若怨亡國<lb/>
莫與西施共逰<lb/>
　　　江村樂<lb/>
荷浦張弓射鴨栁塘持燭又魚天隨子宅同里陶朱公<lb/>
祠近居<lb/>
<pb n="KR4e0039_WYG_014-7b"/>
　　　其二<lb/>
一犬行隨餉榼羣蛾飛繞繰車江邊女去摘芡城裏人<lb/>
來賣茶<lb/>
　　　其三<lb/>
罾掛漁郎舍外船維酒媪橋邊煙波五湖朝渡風雨孤<lb/>
村晝眠<lb/>
　　　其四<lb/>
日斜深塢牛臥潮落平沙蟹行秋社未開緑醖夜炊初<lb/>
<pb n="KR4e0039_WYG_014-8a"/>
碓紅秔<lb/>
　　　甫里即事<lb/>
長橋短橋楊栁前浦後浦荷花人看旗出酒市鷗送船<lb/>
歸釣家風波欲起未起煙日將斜未斜絶勝苕中剡曲<lb/>
金虀玉鱠堪誇<lb/>
　　　讀道旁舊冢碣上題曰宋黃澹翁先生之墓<lb/>
古路斜陽廢城斷碑荒草殘塋莫嗔童竪樵牧不識先<lb/>
生姓名<lb/>
<pb n="KR4e0039_WYG_014-8b"/>
　　　楊氏山莊<lb/>
斜陽流水幾里啼鳥空林一家客去詩題柿葉僧來供<lb/>
煮藤花<lb/>
　　　陶秘書廣陵送别圖<lb/>
暮雨潮生瓜步春山樹繞蕪城惆悵離舟欲發江南煙<lb/>
寺鐘聲<lb/>
　　七言律詩<lb/>
　　　大駕親祀方丘選射齋宮奉次御製韻<lb/>
<pb n="KR4e0039_WYG_014-9a"/>
奠璧方壇曉祝釐豹竿風動從靈祇獻符多士歌昌運<lb/>
扈蹕諸蕃覩盛儀郊射貫侯初復古汾祠獲鼎未云竒<lb/>
山川效順年多榖神答皇心定有期<lb/>
　　　奉迎車駕享大廟還宮<lb/>
鳴蹕聲中曉仗廻錦裝馴象踏紅埃半空雲影看旗動<lb/>
滿道天香識駕來漢酎祭餘清廟閉舜衣垂處紫宮開<lb/>
禮成海内人皆慶獻頌應慚自乏才<lb/>
　　　晚登南岡望都邑宫闕<lb/>
<pb n="KR4e0039_WYG_014-9b"/>
落日登髙望帝畿龍蟠山下見龍飛雲霄雙闕開黃道<lb/>
煙樹三宮接翠㣲沙苑馬閒秋獵罷天街車鬬晚朝歸<lb/>
明朝欲獻昇平頌還逐仙班入瑣闈<lb/>
　　　其二<lb/>
秦金不厭氣佳哉紫葢黃旗此日開殘雪已銷鳷鵲觀<lb/>
浮雲不隱鳳凰臺山如洛下層層出江自巴中渺渺來<lb/>
六代衣冠總塵土幸逢昌運莫興哀<lb/>
　　　奉天殿進元史<lb/>
<pb n="KR4e0039_WYG_014-10a"/>
詔預編摩辱主知布衣亦得拜龍墀書成一代存殷鑒<lb/>
朝列千官備漢儀漏盡秋城催仗早燭光曉殿巻簾遲<lb/>
時清機務應多暇閣下從容幸一披<lb/>
　　　九日陪諸閣老食賜糕次謝授經韻<lb/>
叨陪講席按詞曹曉禁霜花㸃素袍院貯圖書西掖靜<lb/>
雲連宮殿北山髙故園莫憶黄花酒内府初嘗赤棗糕<lb/>
最愛鳳毛今復見便令池上一揮毫<lb/>
　　　送沈左司從汪參政分省陜西汪由御史中丞<lb/>
<pb n="KR4e0039_WYG_014-10b"/>
　　　出<lb/>
重臣分陜去臺端賔從威儀盡漢官四塞河山歸版籍<lb/>
百年父老見衣冠函闗月落聽雞度華岳雲開立馬看<lb/>
知爾西行定回首如今江左是長安<lb/>
　　　吳僧日章講師赴召修蔣山普度佛事既罷東<lb/>
　　　歸送别<lb/>
萬人擁坐聽潮音寶刹曾迂玉駕臨佛法曉敷三藏秘<lb/>
帝恩春及九原深鐘山坐處花頻雨練浦歸時樹欲隂<lb/>
<pb n="KR4e0039_WYG_014-11a"/>
擬問楞伽嗟已别楚江飛錫暮沉沉<lb/>
　　　其二<lb/>
故鄉未解識清容却在金陵闕下逢中禁曾分齋鉢飯<lb/>
上方時叩講筵鐘一帆細雨迢迢浦半塔斜陽靄靄峰<lb/>
相送師歸忽多感飛雲亦戀舊依松<lb/>
　　　清明呈館中諸公<lb/>
新煙着栁禁垣斜杏酪分香俗共誇白下有山皆繞郭<lb/>
清明無客不思家卞侯墓上迷芳草盧女門前暎落花<lb/>
<pb n="KR4e0039_WYG_014-11b"/>
喜得故人同待詔擬沽春酒醉京華<lb/>
　　　金陵喜逢董卿併送還武昌<lb/>
兵後匆匆記别離兩年音問不相知武昌樓下初來日<lb/>
幙府山前忽見時上國花開同醉少大江潮落獨歸遲<lb/>
莫嗟握手還分手此會從前豈有期<lb/>
　　　送易左司分省廣西<lb/>
朝廷特念逺氓深畫省分官出桂林油幕乍開依漢節<lb/>
卉衣時到貢蠻金四時花發山多暖半日嵐開市尚隂<lb/>
<pb n="KR4e0039_WYG_014-12a"/>
虞帝祠前黃竹裏相思莫聽鷓鴣吟<lb/>
　　　送王檢校錡赴北平<lb/>
半年同舍客京華看遍龍河寺裏花纔進史書朝日下<lb/>
便紆官綬去天涯平蕪逺塞秋驅騎衰栁遺宮晚噪鴉<lb/>
莫道窮邊成久别待君歸草玉堂麻<lb/>
　　　京師秋興次謝太史韻<lb/>
栁外秋風起御河京華客子意如何伎同北郭知應濫<lb/>
俸比東方愧已多梁寺鐘來殘月落漢宮砧斷早鴻過<lb/>
<pb n="KR4e0039_WYG_014-12b"/>
不材幸得同趨闕幾度珊珊候曉珂<lb/>
　　　送祠江瀆使者<lb/>
源發岷峨萬里通函香迢遞問齋宫神馳白馬靈光近<lb/>
祝奉𤣥牲禮秩宗驛下換船潮湧日廟前沉璧水廻風<lb/>
重煩使者徼多福南國無疵黍稌豐<lb/>
　　　送葉判官赴髙唐時使安南還<lb/>
銅柱崖前使節過貢隨歸騎入京多一官暫遣陪成瑨<lb/>
片語曾煩下趙佗曉拜賜衣辭絳闕秋催征棹渡黃河<lb/>
<pb n="KR4e0039_WYG_014-13a"/>
政餘好賦登臨詠聞説州人最善歌<lb/>
　　　衍師見訪鍾山里第<lb/>
風雨孤舟寄一僧逺煩相覓到金陵青山愧逐塵中馬<lb/>
白拂看麾座上蠅事去南朝猶有恨夢歸北郭已無憑<lb/>
文章何用虚叨祿只合從師問上乘<lb/>
　　　寄題安慶城樓<lb/>
層構初成百戰終憑髙應喜楚氛空山隨粉堞連雲起<lb/>
江引清淮與海通逺客帆檣秋水外殘兵鼓角夕陽中<lb/>
<pb n="KR4e0039_WYG_014-13b"/>
時清莫問英雄事回首長煙滅去鴻<lb/>
　　　送鄭都司赴大將軍行營<lb/>
上公承詔出蓬萊立馬風煙萬里開賜履已分無棣逺<lb/>
舞干還見有苗來牙前部曲多收績幙下賔僚更倚才<lb/>
後夜軍門知子到郎星應是近三台<lb/>
　　　送朱謝二博士進賀冬至表赴京師聽宣諭畢<lb/>
　　　還吳<lb/>
驛騎雙馳捧綠章都門逢舊喜洋洋小儒方幸瞻天近<lb/>
<pb n="KR4e0039_WYG_014-14a"/>
逺使初來賀日長仗下丹墀晴雪盡朝回紫陌曉塵香<lb/>
承宣歸去難留駐乞報平安到故鄉<lb/>
　　　送丕上人還四明育王寺<lb/>
解夏還尋舊寺棲滿船黃葉過長溪袈裟影入秋山逺<lb/>
舍利光懸夜塔低鵞識講時常繞聽猿知定後不驚啼<lb/>
却慚擾擾城中客覺路如今去尚迷<lb/>
　　　送吳生赴汴省其父指揮<lb/>
都亭槐雨淨朝埃彩服逢秋試剪裁定逺未歸雙節在<lb/>
<pb n="KR4e0039_WYG_014-14b"/>
孝廉初去一船開城依梁苑煙中閉河繞隋堤樹裏來<lb/>
家慶拜餘尋舊跡夕陽騎馬過繁臺<lb/>
　　　客舍夜坐<lb/>
樓角聲殘鎖禁城燈花半落夜寒生啼鴉井上驚風散<lb/>
殘雪窗前助月明清世莫嗟人寂寞中年漸怯歳崢嶸<lb/>
酒杯詩巻吾家物客裏相親倍有情<lb/>
　　　送鄭山人聽宣諭後歸東陽<lb/>
闔門傳詔山人拜清曉蓬萊望彩霞布褐朝天纔赴闕<lb/>
<pb n="KR4e0039_WYG_014-15a"/>
蒲帆帶雨又還家沈侯詠罷樓沉月婺女妝殘廟掩花<lb/>
無限朝廷仁恤意殷勤歸向老農誇<lb/>
　　　春來<lb/>
客愁擬向春來減春到愁翻倍舊時走馬已無年少樂<lb/>
聽鶯空有故園思日光皛皛濃熏草風力颺颺緩墮絲<lb/>
辟歴溝南酒家路共誰來往問花枝<lb/>
　　　送賈文學以郡薦赴禮部試畢歸吳<lb/>
匹馬都門候曉開吳公新薦賈生來郡中方待傳經業<lb/>
<pb n="KR4e0039_WYG_014-15b"/>
闕下先稱射策才寒食杏花江店雨春衣栁絮驛程埃<lb/>
慚予東掖叨陪講難把長干送别杯<lb/>
　　　休沐日期衍公逰北山不果獨卧齋中<lb/>
休沐欣逢一日閒擬邀禪客共登山兩笻未許尋蘿逕<lb/>
孤枕應須掩竹闗歴歴逺峰塵土外蕭蕭深屋草萊間<lb/>
安眠却勝清逰樂覺看斜陽燕子還<lb/>
　　　送内兄周誼還江上<lb/>
憶奉綸音趣赴朝曾煩逺送過楓橋雲山方恨成暌阻<lb/>
<pb n="KR4e0039_WYG_014-16a"/>
雪夜俄來伴寂寥吳苑疎鐘沉晚樹楚江歸榜逐寒潮<lb/>
情親海内如君少敢惜離䰟為一銷<lb/>
　　　夜聞吳女誦經<lb/>
雲窗月帳散花多閒讀金經夜若何嬌舌乍彈鶯學語<lb/>
芳心已定井銷波尼師曾敎青蓮偈女伴徒為白苧歌<lb/>
聽處若迷空色相應須愁殺病維摩<lb/>
　　　送趙使君致仕歸别業<lb/>
久仕江湖白髪長今年得許乞身章吏收封印朝辭郡<lb/>
<pb n="KR4e0039_WYG_014-16b"/>
人賀懸車晚在鄉家篋已添新著稿官衫未歇舊熏香<lb/>
南風别墅初歸處應坐肩輿看種秧<lb/>
　　　逰南峰寺有支遁放鶴亭<lb/>
每向人間望碧峰石門今得問幽踪路縁風磴泠泠策<lb/>
寺隔煙蘿杳杳鐘窗下鳥來多墜果亭前鶴去只髙松<lb/>
一龕願借依香火莫道詩人非戴顒<lb/>
　　　送鄰僧淡雲歸笠澤<lb/>
往來海上獨離羣雅稱身名是淡雲經院葉深秋講散<lb/>
<pb n="KR4e0039_WYG_014-17a"/>
香臺鳥下午齋分坐間山偈曾同説别後鄰鐘不共聞<lb/>
笠澤到時尋舊業菱池漠漠雨紛紛<lb/>
　　　次韻楊孟載署令雨中臥疾<lb/>
雙桐分䕃曉池清乍喜新晴覺病輕蛛曳林風吹欲斷<lb/>
鷺經沙雨洗偏明吟多稍怯臨窗寫卧久渾忘出市行<lb/>
不道春歸踰一月起聞歌鳥尚疑鶯<lb/>
　　　送呂秀才入道<lb/>
學禮茅君便入山黃冠初著稱清顔杏園不羨龍頭貴<lb/>
<pb n="KR4e0039_WYG_014-17b"/>
蓬島應思鶴背閒窗下棄檠辭婦去壇前受籙拜師還<lb/>
白雲知勝青雲好揮手從今謝世間<lb/>
　　　送胡簿之陽朔<lb/>
幾年桂管去人稀白髪憐君獨逺違過海定尋廻估舶<lb/>
出京纔脱舊儒衣祠羞荔子傳巫語縣閉榕隂放吏歸<lb/>
亦欲移居嗟未得漫看鴻鵠向南飛<lb/>
　　　謁甫里祠<lb/>
衣冠寂寞半塵絲想見江湖獨卧時遁跡虛煩明主詔<lb/>
<pb n="KR4e0039_WYG_014-18a"/>
感懷猶賦散人詩釣魚船去雲迷浦鬬鴨闌空草滿池<lb/>
芳藻一杯誰為奠鼔聲只到水神祠<lb/>
　　　送恩禪師弟子勤歸開元寺<hi>寺有二石佛自海上浮至</hi>
山衲經寒補雜繒白雲髙寺遍尋登法身已見浮來佛<lb/>
宗旨曾傳化去僧歸過江城誰施飯定依舊院自懸燈<lb/>
明朝應恨千峰阻欲問楞伽已不能<lb/>
　　　送何記室逰湖州<lb/>
暮雨關城獨去遲少年心事劒相知故人當路輕貧賤<lb/>
<pb n="KR4e0039_WYG_014-18b"/>
倦客逢秋惡别離疎栁一旗江上酒亂山孤棹道中詩<lb/>
水嬉散後湖亭廢此去煩君弔牧之<lb/>
　　　江上寄丁校理昆季<lb/>
望裏煙生是子家草堂應近鶺鴒沙江汀每恨無舟渡<lb/>
野墅空憐有酒賖半雨暮成風外雪孤梅春動臘中花<lb/>
相思尚隔前村逺獨倚柴門數去鴉<lb/>
　　　送顧軍咨歸梁溪<lb/>
新栁休攀短短條離愁似雪未能銷春廻廢苑還芳草<lb/>
<pb n="KR4e0039_WYG_014-19a"/>
人渡空江正落潮徳曜宅前今獨去平津門下舊相招<lb/>
重來莫在花開後擬聽狂歌醉幾朝<lb/>
　　　白蓮寺次韻杜進士喜余見過話舊之作<lb/>
不辭鳴棹逺相尋欲向江齋伴旅吟百事未成年已長<lb/>
幾時纔别夏將深萱留倦蝶連池緑樹帶殘鶯滿寺隂<lb/>
恐被老僧嫌滯礙舊逰休説更傷心<lb/>
　　　期徐七逰雲巖<lb/>
憶與青山别幾時雲松應恨鶴歸遲少知學道貧非病<lb/>
<pb n="KR4e0039_WYG_014-19b"/>
閒愛談禪偈是詩女浣曉江煙淼淼人行暮苑麥離離<lb/>
明朝風雨還同往恐負髙僧石上期<lb/>
　　　賦得寒山寺送别<lb/>
楓橋西望碧山㣲寺對寒江獨掩扉船裏鐘催行客起<lb/>
塔中燈照逺僧歸漁村寂寂孤煙近官路蕭蕭衆葉稀<lb/>
須記姑蘇城外泊烏啼時節送君違<lb/>
　　　聞朱將軍戰歿<lb/>
江浦戈船赤幟稀孤軍落日陷重圍鏡中蛇墮占應驗<lb/>
<pb n="KR4e0039_WYG_014-20a"/>
牙上梟鳴事已非殘卒自隨新將去老親空見舊奴歸<lb/>
聞雞此夜誰同舞西望秋雲淚灑衣<lb/>
　　　送何明府之秦郵<hi>何淮東人已三為縣令</hi>
馬前風葉助離聲楚驛都荒不計程一令尚淹三縣事<lb/>
幾家曾見十年兵夕陽逺樹煙生戍秋雨殘荷水繞城<lb/>
父老不須重歎息君來應有故鄉情<lb/>
　　　過野寺次韻徐廉使琰舊題<lb/>
使節城東按部廻曾將從吏到香臺秋林數騎蕭蕭去<lb/>
<pb n="KR4e0039_WYG_014-20b"/>
晚澤孤鴻噭噭來蘿雨濕衣溪路轉栢風吹燭殿門開<lb/>
當年物色雖留與題壁慚無子美才<lb/>
　　　送滎陽公行邊<lb/>
風巻雙旌雪覆韉逺騎白馬出行邊兵馳空壁三千幟<lb/>
客宴髙堂十萬錢屏裏舊圖魚復陣燈前新著豹韜篇<lb/>
功成他日論諸將只有荀郎最少年<lb/>
　　　登涵空閣<lb/>
滚滚波濤漠漠天曲欄髙棟此山顛置身直在浮雲上<lb/>
<pb n="KR4e0039_WYG_014-21a"/>
縱目長過去鳥前數杵秋聲荒苑樹一帆暝色太湖船<lb/>
老僧不識興亡恨只向逰人説往年<lb/>
　　　婁江寓舍喜王七隅見過却送還郭<lb/>
送君只過孝廉橋不似君來訪我遥路未同歸鴻杳杳<lb/>
門方孤掩竹蕭蕭逺愁忽與鐘聲至殘醉㣲兼燭燼銷<lb/>
莫道扁舟難重過寒江日日有廻潮<lb/>
　　　送葉卿還隴西公幙兼簡周軍咨<lb/>
落日闗城動鼓笳逺逰憐汝尚無涯壯身謾託三公府<lb/>
<pb n="KR4e0039_WYG_014-21b"/>
歸夢難尋萬里家投驛暮山燈照葉待潮秋渡棹粘沙<lb/>
軍中記室如相問只説愁吟對菊花<lb/>
　　　范文正公祠<lb/>
開閣陳書對御筵共言天子得時賢才陪上相趨廷内<lb/>
遽撫豪羌出塞邊松柏自依先隴廟稻禾猶滿義庄田<lb/>
古來直道難終合何必深歎慶厯年<lb/>
　　　丁令威宅<lb/>
令威作仙上天去舊宅留在青山阿千年宅廢但遺井<lb/>
<pb n="KR4e0039_WYG_014-22a"/>
何處更聞華表歌南陌黃塵足去客東流碧海絶廻波<lb/>
鶴歸重覽應惆悵地上丘墳今又多<lb/>
　　　辭户部後東還始出都門有作<lb/>
詔貳民曹出禁林陳辭因得解朝簪臣材自信元難稱<lb/>
聖澤誰言尚未深逺水江花秋艇去長河宮樹曉鐘沉<lb/>
還鄉何事行猶緩為有區區戀闕心<lb/>
　　　寄余左司<lb/>
何處吹愁角一聲大江東岸呂蒙營天隨流水茫茫去<lb/>
<pb n="KR4e0039_WYG_014-22b"/>
月共長庚耿耿明敵意有圖秋暫息客䰟無定夜還驚<lb/>
欲陪釃酒樓船座借問風潮早晚平<lb/>
　　　聞家兄謫夀州<lb/>
别來未省去何投書到方知謫夀州覽俗自堪傷逺客<lb/>
聽音誰解釋羈憂長淮波浪應愁渡故國江山只夢逰<lb/>
未有萬回飛往術䰟銷空望楚雲秋<lb/>
　　　吳城感舊<lb/>
城苑秋風蔓草深豪華都向此銷沉趙佗空有稱尊計<lb/>
<pb n="KR4e0039_WYG_014-23a"/>
劉表初無弭亂心半夜危樓俄縱火十年髙塢漫藏金<lb/>
廢興一夢誰能問回首青山落日隂<lb/>
　　　喜幼文北歸<lb/>
風塵萬里損光輝舊面相逢却訝非在路定留經處詠<lb/>
還家猶著去時衣久留逺土蟲蛇雜忽解髙羅鴈鵠飛<lb/>
尚念梁園三二客與君同去不同歸<lb/>
　　　送宋君南康𦵏親<lb/>
長揮客淚楚雲東故國江山百戰中遺柩十年嗟未掩<lb/>
<pb n="KR4e0039_WYG_014-23b"/>
歸舟千里喜纔通逺途敢避風濤惡舊隴應知草樹空<lb/>
料得南岡廬宿處夜深猿鳥泣西風<lb/>
　　　送王孝廉逰京回錢塘<lb/>
客逰南北再逢春幾驛煙花一騎塵觀國舊逢朝闕使<lb/>
還家今作渡江人雪迎酒氣消應早栁逐歌聲發更新<lb/>
此日腰間垂赤組不須猶愧故鄉親<lb/>
　　　感懷次蔡叅軍韻<lb/>
擊筑無人識漸離客依孤館獨凄其著書未解成新語<lb/>
<pb n="KR4e0039_WYG_014-24a"/>
把酒聊因覓舊知燕塞風多寒水急梁園雪早凍雲癡<lb/>
年來只念江東去下馬碑隂看色絲<lb/>
　　　寄錢塘方員外<lb/>
尋常此别事難同不意音書得再通君病尚留多難後<lb/>
我吟方向亂愁中殘煙廢郭山猶在落日空城歳欲窮<lb/>
借問西湖舊梅樹如今還剩幾多叢<lb/>
　　　秋日江館詠懷<lb/>
十年世事漸多更自歎而今豈復生未有佳兒書漫讀<lb/>
<pb n="KR4e0039_WYG_014-24b"/>
既無俗客酒頻傾煙生逺塢聞雞唱潮落平沙見蟹行<lb/>
秋後思歸凡幾度夕陽江上望髙城<lb/>
　　　得亡友周記室在繫所詩次韻<lb/>
擬出罝羅再卜鄰死生俄判兩吟身百年豈料逢今日<lb/>
四海何由見此人吳地有園花已盡楚山無塚草空新<lb/>
一篇幽憤時時讀風雨寒燈夜獨親<lb/>
　　　答吕山人見寄<lb/>
一罷僧房看竹期行吟何處復相隨煙波逺渚難尋路<lb/>
<pb n="KR4e0039_WYG_014-25a"/>
風雨幽窗忽送詩故舊誰非嗟别者鄉園同是憶歸時<lb/>
莫愁孤館春寥落且向江干避亂離<lb/>
　　　送殷孝章赴咸陽敎諭<lb/>
獨抱遺經出董幃秋風送騎入闗遲用儒幸際千年會<lb/>
造士欣為一縣師鴻鴈雲低秦壘角牛羊草沒漢陵碑<lb/>
宦逰兼得觀形勝莫向尊前歎别離<lb/>
　　　送僧希載赴天界<lb/>
水郭春寒壓栁絲扁舟遥送道林支日邊金界曾逰地<lb/>
<pb n="KR4e0039_WYG_014-25b"/>
雪後滄江欲渡時座近爐香朝聽法窗傳鉢韻夜談詩<lb/>
龍河舊日棲禪侶想拂雲牀正待師<lb/>
　　　寄永寜丁明府兼簡逹君先生永寜屬洛陽丁近布<lb/>
　　　平盜浚渠之功逹君前進士寓其邑<lb/>
政成百里自材優莫厭青袍映白頭盜散山棚城少閉<lb/>
渠通田澮水多流陸渾莊上雞鳴午緱嶺祠前鶴去秋<lb/>
沽酒更須煩縣令洛中時伴玉川逰<lb/>
　　　江山晚眺圖<lb/>
<pb n="KR4e0039_WYG_014-26a"/>
一髪青山斷鴈邊渚宮樓閣暮雲連煙波彷彿江南意<lb/>
風栁依稀峽外天釣艇歸時風動葦僧鐘起處日沉煙<lb/>
觀圖忽起滄洲想身墮黄塵又幾年<lb/>
　　　江上春日遣懷<lb/>
江上逢春已兩囘客中時序苦相催蛛營户網蟲初出<lb/>
雀借簷巢燕未來年少即閒真信拙詩成雖好可言才<lb/>
如今欲向南鄰叟旋乞垂楊繞舍栽<lb/>
　　　别江上故居<lb/>
<pb n="KR4e0039_WYG_014-26b"/>
家具初移借釣船臨行魚鳥亦悽然城南徙舍惟三里<lb/>
渚北閒居已二年花墅回看春水外草堂留掩夕陽邊<lb/>
多慚父老相留意來去聊隨大化遷<lb/>
　　　永樂禪寺<lb/>
鬢隨鶴羽總秋零幾日江行思渺冥夜卧客舟聞詠史<lb/>
朝過僧榻共談經沙洲雨足蓴初紫林塢霜遲橘尚青<lb/>
後欲尋公曾到處留詩應共竹間亭<lb/>
　大全集巻十四<lb/>
</p>
<p>
</p>
  </div>
<div>
<head>大全集巻十五</head> <lb/>
    <p>
<pb n="KR4e0039_WYG_015-1a"/>
欽定四庫全書<lb/>
　大全集巻十五<lb/>
　　　　　　　　　　　　　明　髙啓　撰<lb/>
　　七言律詩<lb/>
　　　送人出鎮<lb/>
家出山西負勇名擁旌方見去専城風生曉帳旌旗動<lb/>
月落寒譙鼔角清麟閣封侯初受任鴈門擒敵舊功成<lb/>
如今四海無征戰雅詠投壺樂太平<lb/>
<pb n="KR4e0039_WYG_015-1b"/>
　　　送周省郎之海虞判官<lb/>
黄茅連野邑城荒佐邑初煩舊省郎鴈起海風吹暮角<lb/>
雞鳴闗月照晨裝讀書臺下逢人少濡墨㕔中憶尉狂<lb/>
君到官曹無事日一尊為我酹斜陽<lb/>
　　　次張子宜園居<lb/>
見山岡下竹蒙蘢亂後池塘野水通身影歩隨花影日<lb/>
髩絲吹傍釣絲風已知處世愁無益更覺全生醉有功<lb/>
誰道閒官貧去甚春來未典舊焦桐<lb/>
<pb n="KR4e0039_WYG_015-2a"/>
　　　其二<lb/>
早回髙步謝天衢應戀閒園景趣殊養鶴堦除長得伴<lb/>
種魚池沼不輸租官曹自古皆詩客家世當年本釣徒<lb/>
苦欲相尋阻泥潦滿林煙雨聽啼鴣<lb/>
　　　遷城南新居<lb/>
辛苦中年未有廬東西長寄一嚢書未能避俗還依俗<lb/>
堪信移居更索居葉滿鄰園煙羃羃竹連僧舍雨疎疎<lb/>
何須許伯長安第此屋翛然已有餘<lb/>
<pb n="KR4e0039_WYG_015-2b"/>
　　　贈醫師王立方<lb/>
醫得河間第五傳尋師曾上海門船龍方試後應多驗<lb/>
鶴骨癯來已欲仙渡澗斸苓朝帶雪隔林蒸朮午生煙<lb/>
詩人亦有相如渴願乞丹砂舊井泉<lb/>
　　　吳縣庠訓導徐君善醫常起人疾求詩贈之<lb/>
解榻髙齋晝日遲坐談周孔雜軒岐仙人方在應蔵枕<lb/>
博士經橫每下帷池上採芹風起處階前晒藥雨收時<lb/>
病痊不使人栽杏只要新題滿巻詩<lb/>
<pb n="KR4e0039_WYG_015-3a"/>
　　　挽瞿隱君<lb/>
壯志蹉跎為亂離蒼天不肯見清時樓前鶴去飛雲逺<lb/>
墓上人來宿草衰親老還揮思子淚弟愁長詠哭兄詩<lb/>
兩年頻送交逰死不似夫君最可悲<lb/>
　　　次韻靈隱復見心長老見寄兼簡泐禪師<lb/>
髙堂鐘鼓毒龍驚曾布袈裟海上城廬嶽禪師傳法印<lb/>
道園學士許詩名幾趨北闕瞻天近獨坐南屏對月明<lb/>
書到喜聞雙徑老雨華新散滿瑶京<lb/>
<pb n="KR4e0039_WYG_015-3b"/>
　　　稚齋為陳山人賦<lb/>
華屋雖存忍獨居愁瞻松柏漫踟蹰夕陽馬下髙人墓<lb/>
夜雨烏啼孝子廬地掩衣冠魂去後家留圖籍手編餘<lb/>
元方應有無窮意陌上何年重駕車<lb/>
　　　追次唐人韻<lb/>
任俠平生慕灌夫每思鳴劒起伊吾歌調錦瑟初移柱<lb/>
笑擲金盤已作盧買妾競誇燕地女求官不事霍家奴<lb/>
灞陵獵騎歸衝雪笑殺詩人撚凍鬚<lb/>
<pb n="KR4e0039_WYG_015-4a"/>
　　　喜聞王師下蜀<lb/>
蜀國兵銷太白低將軍新拜漢征西浮橋已毁通江鷁<lb/>
進鼔初鳴突水犀不假五丁開道逺俄看萬甲積山齊<lb/>
從今險阻無人恃夷貢南來盡五溪<lb/>
　　　送倪賢良歸吳門<lb/>
數千里外久相違十八灘頭偶獨歸自説病來辭幙府<lb/>
只因愁絶念庭闈吳歌重把還鄉酒蠻布猶穿過嶺衣<lb/>
話盡三年逰歴事滿庭風雨送斜暉<lb/>
<pb n="KR4e0039_WYG_015-4b"/>
　　　贈林泉民張夢辰次張貞居韻<lb/>
雨船幾度載狂客詩巻平生隨老翁林下自成麋鹿友<lb/>
世間相去馬牛風曉窗炊熟露葵紫秋寺寫殘霜葉紅<lb/>
他日誰修耆舊傳著君應在隱淪中<lb/>
　　　倚樓<lb/>
西館樓前見鴈行桂花初白栁枝黄凭欄有客迎秋思<lb/>
捲箔誰家出晚妝未放離魂尋楚雨已看歸鬢㸃吳霜<lb/>
自憐對酒還惆悵不及分司御史狂<lb/>
<pb n="KR4e0039_WYG_015-5a"/>
　　　其二<lb/>
漠漠疎煙丹樹開火經城苑減樓臺雨初過處千山出<lb/>
人正愁時一鴈來秋色自隨砧杵動夕陽又被鼔鐘催<lb/>
詩成未盡登臨意獨向蒼茫首重回<lb/>
　　　闔閭墓<lb/>
水銀為海接黃泉一穴曾勞萬卒穿謾説深機防盜賊<lb/>
難令朽骨化神仙空山虎去秋風後廢榭烏啼夜月邊<lb/>
地下應知無敵國何須深𦵏劒三千<lb/>
<pb n="KR4e0039_WYG_015-5b"/>
　　　西塢<lb/>
空山啄木聲敲鏗花落水流縱復橫松風吹壁鶴翎墮<lb/>
梅雨過溪魚子生尚有人家機杼逺更無塵土衣裳輕<lb/>
斜陽已沒月未出樵子歸時吾獨行<lb/>
　　　過海雲院贈及長老<lb/>
衲擁寒雲老一丘逰方無夢轉悠悠茶香吹過前林晚<lb/>
菜葉流來别澗秋舊拂講餘懸壁上殘經定後落牀頭<lb/>
紫藤塢裏歸逢雪煨芋曾煩慰客愁<lb/>
<pb n="KR4e0039_WYG_015-6a"/>
　　　送錢塘守<lb/>
繁華莫歎異昇平到郡初煩露冕行幙下吏書催署字<lb/>
湖中妓舫歇歌聲潮來兩渡皆侵岸日落諸山半入城<lb/>
休沐南屏煩一到松間尋我舊題名<lb/>
　　　張山人見訪留宿草堂<lb/>
夕陽欲沒静沙虛喜子能來慰索居生事蕭條慚客裏<lb/>
交情契濶歎兵餘買魚急喚臨江艇炊黍深開暎竹厨<lb/>
屈指故人能幾在莫辭同醉臥田廬<lb/>
<pb n="KR4e0039_WYG_015-6b"/>
　　　陪臨川公逰天池<lb/>
騎馬尋幽度嶺遲老僧不識使君誰門開紅葉林間寺<lb/>
泉浸青山石上池殘果已收猿食少枯松欲折鶴巢危<lb/>
壁間不用題名字無限蒼苔沒舊碑<lb/>
　　　客舍歳暮<lb/>
空江寒雨送凄凉離舍無多即異鄊井臼尚勤慚徳曜<lb/>
音書未至憶平陽心輕别歳憑年少夢喜還家及夜長<lb/>
自笑病來詞賦拙懶從枚叟客逰梁<lb/>
<pb n="KR4e0039_WYG_015-7a"/>
　　　江上晚眺懷王著作<lb/>
渡頭西望足離情晚水寒山雪後清鷗立斷冰流漸逺<lb/>
鴉隨殘照去還明漁人笛過風生浦估客帆廻樹繞城<lb/>
范蠡祠前春意動思君欲放酒船行<lb/>
　　　答徐七記室病中作<lb/>
空齋孤枕積書間清瘦憐君變舊顔累少亦憂今日亂<lb/>
病多應賴此身閒朝辭鄰友看花去晚候家僮買藥還<lb/>
知是苦吟猶未廢水邊深樹掩柴闗<lb/>
<pb n="KR4e0039_WYG_015-7b"/>
　　　逰雲巖值雨<lb/>
深殿幽廊暎竹開鳥聲忽斷雨聲催蘚生偏上題詩壁<lb/>
花落還臨説法臺林下聞鐘諸客散磵邊汲水一僧來<lb/>
晚晴更好看山色西閣憑闌獨未廻<lb/>
　　　送張徴君南逰<lb/>
故人多去不堪留况復看君更逺逰流落正逢揺落景<lb/>
亂離還值别離愁夕陽亭上匆匆酒寒雨江邊渺渺舟<lb/>
此後衡門應獨掩詩篇寂寞有誰酬<lb/>
<pb n="KR4e0039_WYG_015-8a"/>
　　　宿張氏江館<lb/>
極浦荒雲一棹行逺投江館駐宵程客中得酒銜悲喜<lb/>
亂後逢人説死生木葉未空寒鳥聚海潮欲上曙雞鳴<lb/>
政憐此地無驚擾歸夢如何又入城<lb/>
　　　再逰南峰<lb/>
放鶴亭前落葉重吟身獨上夕陽峰逺村近浦分諸樹<lb/>
後嶺前山應一鐘髙閣倚殘歸鳥過空林行盡老僧逢<lb/>
支公駿馬嗟何處石上莓苔沒舊蹤<lb/>
<pb n="KR4e0039_WYG_015-8b"/>
　　　送李使君鎮海昌<hi>州有雙廟</hi>
海風千里捲雙旌按轡初聞屬部清人雜島夷爭午市<lb/>
潮隨山雨入秋城鳴狐不近睢陽廟突騎猶屯廣利營<lb/>
肯埽帳中容我醉夜深燃燭卧談兵<lb/>
　　　賦得惠山泉送客逰越<lb/>
雲液流甘潄石牙潤通錫麓樹增華汲來曉冷和山雨<lb/>
飲處春香帶澗花合契老僧煩每䕶修經幽客記曾誇<lb/>
送行一斛還堪贈往試雲門日注茶<lb/>
<pb n="KR4e0039_WYG_015-9a"/>
　　　寄題張著作青山隱居<lb/>
霞映青山似赤城歸棲聞已謝時名半湖殘雨收虹影<lb/>
幾樹斜陽帶鳥聲竹下逢僧投杖揖蘿間候客抱琴行<lb/>
平生應笑王夷甫末路方言少宦情<lb/>
　　　送胡孝廉布東逰<lb/>
春色偏傷楚客心日斜芳草鷓鴣吟山遮故國千重影<lb/>
雲度長江一片隂少婦自挑燈下錦諸侯誰贈橐中金<lb/>
送行只恨華觴淺不似同袍别意深<lb/>
<pb n="KR4e0039_WYG_015-9b"/>
　　　夜雨不寐<lb/>
雨窗燭盡漏迢迢秋滿牀幃酒易消蟋蟀催寒輸絡緯<lb/>
梧桐閙雨勝芭蕉漸知老去非前日豈信愁來是此宵<lb/>
莫聽曉鐘聊穩睡久居閒退罷趨朝<lb/>
　　　煮雪齋為貢文學賦禁言茶<lb/>
自埽瓊瑶試曉烹石爐松火兩同清旋渦尚作飛花舞<lb/>
沸響還疑灑竹鳴不信秦山經歳積俄驚蜀浪向春生<lb/>
一甌細啜真天味卻笑中泠妄得名<lb/>
<pb n="KR4e0039_WYG_015-10a"/>
　　　晚香軒<lb/>
不畏風霜向晚欺獨開衆卉已凋時地荒老圃苔三徑<lb/>
節過重陽雨一籬秋色蒼茫人少醉寒香落漠蝶先知<lb/>
山翁獨念同衰晚坐對幽軒每賦詩<lb/>
　　　次韻倪雲林見寄<lb/>
老來詩陣尚堂堂過宿曾留讓大牀病驥可堪迷逺道<lb/>
孤松只合在髙岡蕭蕭塵鬢驚寒色渺渺雲山斂夕光<lb/>
莫道欲歸無好處便尋勾漏與華陽<lb/>
<pb n="KR4e0039_WYG_015-10b"/>
　　　其二<lb/>
草滿當年食客堂一身投老寄僧牀秋風吟怨哀蘭浦<lb/>
暮雨行愁苦竹岡任曠豈能諧薄俗養和且為駐頹光<lb/>
酒錢十萬今誰送獨嗅黃花對夕陽<lb/>
　　　答韓長司用韻見贈并柬滕用衡<lb/>
昔年載橐侍明堂每見論邊近御牀入幕乍叅飛騎將<lb/>
還家新卜臥龍岡秦山暮隔關雲逺吳樹秋涵海日光<lb/>
共語東西宦逰事里中今喜有南陽<lb/>
<pb n="KR4e0039_WYG_015-11a"/>
　　　答張文伯用韻見贈<lb/>
早年説法已升堂夜雨長連聽雨牀珥筆便堪趨禁省<lb/>
振衣何必上重岡半簾藥氣疎煙退滿屋書聲落月光<lb/>
愧我飄零荒舊學酒徒相逐醉髙陽<lb/>
　　　喜逢賀叔庸送還錢塘<lb/>
暫來還去獨翩翩賀監清狂已欲仙三日小樓延解榻<lb/>
幾人還浦送回船鴈呼舊侶投雲外梅試初花在雪前<lb/>
歸去西湖栁邊宅定娛鶴髮慶新年<lb/>
<pb n="KR4e0039_WYG_015-11b"/>
　　　子祖授生<lb/>
他日愚賢未可知眼前聊復慰衰遲人間豚犬應誰子<lb/>
天上麒麟豈我兒夢兆先占神媪送啼聲還得使君竒<lb/>
樂天從是休長歎已有人傳柏匱詩<lb/>
　　　喜張太常謁告歸途見訪雨中留宿話舊<lb/>
長嗟逺别望京城忽喜相逢駐驛程問舍求田慙我鄙<lb/>
還家上冢羨君榮寒㕔聨句圍爐坐晚陌趨朝竝轡行<lb/>
舊事重談真若夢江湖夜雨一明燈<lb/>
<pb n="KR4e0039_WYG_015-12a"/>
　　　御溝<lb/>
春含禁栁緑相和縈貫天津若絳河派出宫牆流葉斷<lb/>
源通靈沼躍魚多曲迂月下龍舟轉清照雲間雉扇過<lb/>
行客何須問深淺長流不盡似恩波<lb/>
　　　雲巖訪蟾公值雨留宿次周記室壁間韻<lb/>
日暮松間兩屐過懶殘不出近如何鐘聞下界歸人少<lb/>
燈照空林落葉多别後有思還是妄定中無想不成魔<lb/>
山靈盡意相留客暗雨斜風滿薜蘿<lb/>
<pb n="KR4e0039_WYG_015-12b"/>
　　　送任兵曹赴邊<lb/>
少年恥着惠文冠幙下時時把劒看官燭未銷雞送曉<lb/>
軍笳忽動馬嘶寒闗連雲樹征途迥塞接霜蕪戰地寛<lb/>
見説長平門下客竒材唯有一任安<lb/>
　　　吳下逢梁賔客子天爵復送還會稽<lb/>
識君京國暫相從别去堪憐此再逢共把一盃官市酒<lb/>
初聞半夜客船鐘吳洲鴈落潮痕淺越嶠猿啼樹影重<lb/>
曾作尊翁舊僚屬臨分離恨倍人濃<lb/>
<pb n="KR4e0039_WYG_015-13a"/>
　　　次韻俞士平見寄<lb/>
一棹滄浪兩髩絲豫章老客苦相思作歌幾日空招隱<lb/>
載酒何人為問竒吳苑舊逰山色在楚江歸夢月明知<lb/>
莫言别後音塵絶長倚東樓憶紫芝<lb/>
　　　登天界寺鐘樓望京邑<lb/>
朝罷登樓賞晚晴三山二水總分明人間地湧黃金界<lb/>
天上雲開白玉城宮樹逺連江樹色寺鐘㣲答禁鐘聲<lb/>
憑髙空此觀形勝深愧無才賦帝京<lb/>
<pb n="KR4e0039_WYG_015-13b"/>
　　　十二月十九日雪中<lb/>
舟絶寒江凍不潮縈沙拂栁影翛翛纔從漁浦磯邊積<lb/>
還向樵村竹外飄撲馬憶從年少樂㸃袍曾逐侍臣朝<lb/>
如今獨坐吟詩句茅屋茶煙冷未消<lb/>
　　　過僧舍訪呂敏<lb/>
幾欲相尋與願違今朝始得過禪扉磬聲穿竹山房逺<lb/>
屐齒粘苔石徑㣲幽鳥每同馴鴿下髙人閒與老僧依<lb/>
談詩説偈俱堪喜坐覺茶香上薜衣<lb/>
<pb n="KR4e0039_WYG_015-14a"/>
　　　新篁<lb/>
南池雨後見新篁裊裊煙梢漸出牆風度亂翻交籜響<lb/>
露垂㣲挹粉痕香簾前嫩色初含暝琴畔疎隂已送涼<lb/>
野飯休燒林下筍留添碧玉數竿長<lb/>
　　　初夏江村<lb/>
輕衣軟履歩江沙樹暗前村定幾家水滿乳鳬翻藕葉<lb/>
風疎飛燕拂桐花渡頭正見橫漁艇林外時聞響緯車<lb/>
最是黄梅時節近雨餘歸路有鳴蛙<lb/>
<pb n="KR4e0039_WYG_015-14b"/>
　　　江村<lb/>
南囿薰風吹葛衣汀花未露岸花稀水神廟下莎侵路<lb/>
江叟門前栁映磯犢卧已知耕耒歇鷗驚長見釣船歸<lb/>
天隨宅畔吾曾住留得閒罾掛夕暉<lb/>
　　　田園書事<lb/>
西園春去緑隂成已覺南窗枕簟清簾捲斜陽歸燕入<lb/>
池生芳草亂蛙鳴桑過榖雨花猶在衣近梅天潤易生<lb/>
獨坐正知閒晝永吟餘消盡篆煙輕<lb/>
<pb n="KR4e0039_WYG_015-15a"/>
　　　梅雨<lb/>
江南煙雨苦㝠濛梅實黄時正滿空灑竹暗連湘女廟<lb/>
隨雲逺渡楚王宮窗寒頓使抛紈扇衣濕頻催換火籠<lb/>
幾度欲晴還復暝簾前不放夕陽紅<lb/>
　　　送衍師還相川<lb/>
江樹湖波繞相川南風巾舄去翩翩村中乞米晨留鉢<lb/>
城外聞鐘夜泊船昔向名林曾説法今歸舊院定安禪<lb/>
道心深悟俱浮幻不奈詩名滿世傳<lb/>
<pb n="KR4e0039_WYG_015-15b"/>
　　　萱草<lb/>
幽華獨殿衆芳紅臨砌亭亭發幾叢亂葉離披經宿雨<lb/>
纖莖窈窕擢薰風佳人作佩頻朝採倦蝶尋香幾處通<lb/>
最愛看來憂盡解不須更讓酒多功<lb/>
　　　雨過舟中看山<lb/>
風雨山前暗荔蘿滿蓬凉思入滄波沙鳴正厭秋聲急<lb/>
峰出還憐秀色多溪上雲收開逺樹田中水滿發新禾<lb/>
舟人不用催歸速卧看青巒次第過<lb/>
<pb n="KR4e0039_WYG_015-16a"/>
　　　齊雲樓<lb/>
境臨煙樹萬家迷勢壓樓臺衆寺低斗柄正垂髙棟北<lb/>
山形都聚曲欄西半空曾落佳人唱千載猶傳醉守題<lb/>
劫火重經化平地野烏飛上女垣啼<lb/>
　　　靈巖寺<lb/>
閒上香臺望下方漁村樵塢盡蒼蒼傾城人逺苔生逕<lb/>
歸寺僧稀葉滿廊雲散池邊留㙮影雨來閣外失湖光<lb/>
廢興皆幻何須問獨自吟詩送夕陽<lb/>
<pb n="KR4e0039_WYG_015-16b"/>
　　　孤園寺<lb/>
欲問南朝常侍宅已為西域化人宮山僧歸帶漁舟雨<lb/>
湖鳥來聞粥鼓風橘柚垂簷秋殿暗波濤驚座夜堂空<lb/>
給孤長者誰曾見應在烟雲杳靄中<lb/>
　　　開元寺石鉢<lb/>
寶石當年琢帝青浮波不異木盃輕傳靈已歴乾陀國<lb/>
乞食曾來舍衛城漁父得時初洗獻法王在日每擎行<lb/>
寺僧見客休頻出恐有蔵龍此内驚<lb/>
<pb n="KR4e0039_WYG_015-17a"/>
　　　垂虹橋<lb/>
行人脚㡳響波濤驅石神鞭是孰操影落蛟龍朝窟暗<lb/>
形垂螮蝀暮天髙煙中去憶鴟夷逺月下吟誇長史豪<lb/>
幾度憑欄賞秋色鱸魚新買繫歸舠<lb/>
　　　聞潮州遷客消息<lb/>
瀧吏相迎渡惡灘到時應是幾旬間猿啼嶺下梅花白<lb/>
鱷去祠前荔子斑名姓未看兵籍落音書忽附估船還<lb/>
莫言久作炎荒客會逐陽和返故山<lb/>
<pb n="KR4e0039_WYG_015-17b"/>
　　　秋日江居寫懷<lb/>
每看揺落即成悲况在漂零與别離為客偶當鱸美處<lb/>
思兄正值鴈來時天邊暝為秋隂早江上寒因歳閏遲<lb/>
莫把丰姿比楊栁愁多蕭颯恐先衰<lb/>
　　　其二<lb/>
葭菼連秋渺渺長歸舟猶歎滯江鄉客衣欲冷鄰機急<lb/>
農事初成野飯香千里斷雲隨鴈鶩半村殘照送牛羊<lb/>
有愁不解登髙賦空使頻廻宋玉腸<lb/>
<pb n="KR4e0039_WYG_015-18a"/>
　　　其三<lb/>
舌在休誇術未窮且將蹤跡託漁翁芙蓉澤國瀰漫雨<lb/>
禾黍田疇奄冉風身計未成先業廢心懷欲説舊交空<lb/>
楚雲吳樹無窮恨都在蕭條隱几中<lb/>
　　　其四<lb/>
風塵零落舊衣冠獨客江邊自少歡門巷有人催税到<lb/>
鄰家無處借書看野蟲送響天將夕籬豆垂花雨稍寒<lb/>
終卧此鄉應不憾只憂飄泊尚難安<lb/>
<pb n="KR4e0039_WYG_015-18b"/>
　　　其五<lb/>
桑苧翁家次近居人煙沙竹自成墟移門欲就山當榻<lb/>
補屋唯防雨濕書貧為湖田長半沒拙因世事本多疎<lb/>
當時亦有求名意自喜年來漸已除<lb/>
　　　其六<lb/>
喪亂將家幸得全客中長恥受人憐妻能守道同王霸<lb/>
婢不知詩異鄭𤣥借得種蔬傍舍地分來灌菊别池泉<lb/>
却欣逺跡無相問一棹秋風笠澤邊<lb/>
<pb n="KR4e0039_WYG_015-19a"/>
　　　其七<lb/>
秋塘門掩竹穿沙為客鄰酤未易賖閒裏壯年慙白日<lb/>
愁中佳節負黃花漁村靄靄縁江暗農徑蕭蕭入圃斜<lb/>
薄俗相輕吾敢怨魯人猶自笑東家<lb/>
　　　漫成<lb/>
柴門藥圃小江邊早得閒居是偶然兩岸晚風黃鳥樹<lb/>
一陂春水白鷗天悠悠往事空書巻碌碌浮生只釣船<lb/>
猶記京華為客日幾回聽雨憶歸田<lb/>
<pb n="KR4e0039_WYG_015-19b"/>
　　　其二<lb/>
已分棲遲不自疑江邊林下儘幽期病惟好懶寜須藥<lb/>
心未忘機偶對碁閒館雨聲花落夜深塘草色燕飛時<lb/>
春來頗喜囊中富添得新成幾首詩<lb/>
　　　喜徐山人與浩師見過<lb/>
逺煩支許問棲遲正是山家橘熟時為吏得閒非是隱<lb/>
學禪有解只能詩潮聲驚客江三里秋色留人菊一枝<lb/>
莫怪相逢情倍喜碧雲紅樹久相思<lb/>
<pb n="KR4e0039_WYG_015-20a"/>
　　　端陽寫懷<lb/>
去嵗端陽直禁闈新題帖子進彤扉大官供饌分蒲醑<lb/>
中使傳宣賜葛衣黃繖回廊朝旭淡玉爐當殿午薰㣲<lb/>
今朝寂寞江邊卧閒看逰船競渡歸<lb/>
　　　寄倪隱君元鎮<lb/>
名落人間四十年緑蓑細雨自江天寒池蕉雪詩人畫<lb/>
午榻茶煙病叟禪四面荒山髙閣外兩株疎栁舊庄前<lb/>
相思不及鷗飛去空恨風波滯酒船<lb/>
<pb n="KR4e0039_WYG_015-20b"/>
　　　與杜進士寅登白蓮閣對雨<lb/>
逺愁髙樹共離離風送潮聲上浦遲海客市中煙起處<lb/>
江僧閣外雨來時船歸杳靄唯聞㯭店隱蒼茫不見旗<lb/>
回首南朝今幾寺可堪重詠牧之詩<lb/>
　　　喜宋山人見過<lb/>
攜琴逺趂渡江船煩覓幽蹤浦樹邊别久忽看梅又發<lb/>
話長應讓鴈先眠一冬多煖天無雪半夜初寒月有煙<lb/>
回首舊逰君莫念歸來好共種吳田<lb/>
<pb n="KR4e0039_WYG_015-21a"/>
　　　與姪常逰東菴<lb/>
水樹圍菴緑幾層隂中敲户晝登登十年重到猶為客<lb/>
半日纔閒且訪僧舊履塵生趺後席亂幡風颭供餘燈<lb/>
髙齋對作忘言坐此事堪憐汝亦能<lb/>
　　　謝周四秀才送酒<lb/>
不忍醒愁只欲眠幾時花發自江邊欲沽百錢未易得<lb/>
忽送一壺真可憐梳頭好鳥語窗下洗盞流水到門前<lb/>
今朝得醉已無恨不使春光空一年<lb/>
<pb n="KR4e0039_WYG_015-21b"/>
　　　上已有懷<lb/>
春寒渾未減征衣愁對佳辰坐掩扉江上琴書留滯久<lb/>
水邊車馬祓除稀閒園細雨梨花落廢苑平蕪燕子飛<lb/>
欲覓蘭亭會中友幾人遷謫未能歸<lb/>
　　　徐記室賁北歸見訪南渚復送還城<lb/>
初辭楚澤到吳村訪舊嗟君古道存欲治匆匆歸後計<lb/>
難留欵欵坐中論雪遲似讓梅先白月早如愁樹已昏<lb/>
此别終非前别逺孤舟江上莫銷䰟<lb/>
<pb n="KR4e0039_WYG_015-22a"/>
　　　被召將赴京師留别親友<lb/>
長送逰人作逺行今朝還自别鄉城北山恐起移文誚<lb/>
東觀慙叨議論名路去幾程天欲近春來十日水初生<lb/>
只愁使者頻催發不盡江頭話别情<lb/>
　　　過故將軍第<lb/>
甲第如雲紫陌東當年得意負邊功美人笑客登樓上<lb/>
假子將兵衛閣中深計謾誇三窟固逰䰟難返九原空<lb/>
門前車馬今誰到零落槐花向晚風<lb/>
<pb n="KR4e0039_WYG_015-22b"/>
　　　雨中寄劉沈二别駕<lb/>
漠漠春寒水繞城誰家可作看花行一盃不得三人共<lb/>
二月都能幾日晴夢逐鶯聲風外斷愁兼草色雨中生<lb/>
畫船載妓南湖上不似年時放浪情<lb/>
　　　丁校書見招晚酌<lb/>
正坐羈愁不自聊逺煩舟檝暮相邀江懸落日猶三尺<lb/>
風折埀楊定幾條流水入花村杳杳幽人對酒屋翛翛<lb/>
此鄉不得君同客應是春來更寂寥<lb/>
<pb n="KR4e0039_WYG_015-23a"/>
　　　杜二年四十鬚已多白戲作是詩<lb/>
覽鏡憐君感歎深年來頷下忽霜侵未衰自計方强仕<lb/>
早白應縁只苦吟雖失家中嬌婢喜還招座上逺朋欽<lb/>
到頭此物須當見好染虚消買藥金<lb/>
　　　愛姬祠<lb/>
錦雲陣陣落紅衣波泠雙蓮慘夕暉故國草侵金輦跡<lb/>
荒祠塵掩畫羅幃共哀艷質軍前歿誰見香䰟月下歸<lb/>
惆悵無人來酹酒緑楊惟有暮鴉飛<lb/>
<pb n="KR4e0039_WYG_015-23b"/>
　　　雲山樓閣圖為朱守愚賦<lb/>
白雲窈窕楚天隂半露樓臺出逺林簾幙捲時秋雨歇<lb/>
鼔鐘鳴處夕陽沉鶴從遼海天邊下猿隔巴山樹裏吟<lb/>
為問仙家在何處欲穿謝屐一登臨<lb/>
　　　夏夜<lb/>
銀河欲轉漏聲稀坐詠閒齋夜掩扉鵲影頻翻窗竹起<lb/>
螢光毎拂逕莎飛風生漸抖齊紈扇露下猶沾楚葛衣<lb/>
自據胡牀相待月為憐池上夜涼㣲<lb/>
<pb n="KR4e0039_WYG_015-24a"/>
　　　池亭晝卧<lb/>
曲闌虚幔映滄浪長日宜眠夢蝶牀波影細揺侵簟影<lb/>
荷香逺遞雜爐香不知道路方愁暑只愛池亭可納凉<lb/>
何處鳴蟬驚睡起髙槐隂外未斜陽<lb/>
　　　姑蘇懷古<lb/>
麋鹿來逰客過稀消沉伯業在斜暉逰帆自向湖邊落<lb/>
鳴屧誰聞月下歸烏喙計成楣柵至娥睂舞罷綺羅非<lb/>
如今始悟牽衣諫荆棘遺宮淚滿衣<lb/>
<pb n="KR4e0039_WYG_015-24b"/>
　　　宿山寺<lb/>
蓮宫借榻喜凉生疑到天台近赤城風度回廊秋欲動<lb/>
河窺髙閣曙初明泉聲正與松聲合僧夢頻同鶴夢驚<lb/>
最喜此宵無熱惱莫敎月落又鐘鳴<lb/>
　　　泛舟西湖觀荷<lb/>
雨晴南浦錦雲稠晚待波平蕩槳㳺狂客興多唯載酒<lb/>
小娃歌逺不驚鷗半湖月色偏宜夜十里荷香已欲秋<lb/>
為愛前沙好凉景滿身風露未回舟<lb/>
<pb n="KR4e0039_WYG_015-25a"/>
　　　馬麟春宵圖<lb/>
燕睡簾前夜未深羅衣應怯嫩寒侵風傳漏板還堪數<lb/>
月混梨花不易尋翠管紅樓猶裊裊華燈繡闥正沉沉<lb/>
畫中一片春宵景寫出閨人悵望心<lb/>
　　　曉凉<lb/>
驕陽未出曉凉生滿櫛春風細髪輕荷上露華翻曲沼<lb/>
樹頭河影落髙城自舒清簟臨忩坐又聴疎鐘隔寺鳴<lb/>
却喜閒身無事役不須早逐市人行<lb/>
<pb n="KR4e0039_WYG_015-25b"/>
　　　蘆花簾<lb/>
菼茸織出緯蕭機未許蝦鬚獨衒竒寒雪照庭晴不捲<lb/>
白雲當户晝長埀恍疑栁絮風穿早不管梨花月到遲<lb/>
自是楚江秋一片移來不使白鷗知<lb/>
　　　雨中<lb/>
二月水長折磯頭茅屋恐隨江夜流雨聲鳴瀬稍欲歇<lb/>
雲氣出峽未能收鸕鷀鸂鶒晚爭喜楊栁杏花春自愁<lb/>
幾日鄰家斷來徃出門應恨少扁舟<lb/>
<pb n="KR4e0039_WYG_015-26a"/>
　　　王徴士東里草堂<lb/>
久客因為東里人年來移竹有僧鄰時名頗患縁詩得<lb/>
野性惟知向酒新林下煙生門掩夕園中雪罷鳥鳴春<lb/>
相期嵗晚為同社隔屋歌呼定不嗔<lb/>
　　　客舍寒食次周著作見寄韻<lb/>
寒食江頭客未還獨臨流水見愁顔故園芳草斜陽外<lb/>
空館疎華細雨間亂世求田雖自笑少年當路竟誰攀<lb/>
主人莫折門前栁多病無書倦入闗<lb/>
<pb n="KR4e0039_WYG_015-26b"/>
　　　新春次余左司韻<lb/>
雪晴稍稍見花枝書閣朝眠日影移酒到好懷傾輒盡<lb/>
詩逢髙韻和應遲今朝閒豈尋春得前夜愁因送客知<lb/>
走馬南園芳草緑憑君莫問少年時<lb/>
　　　次韻楊禮曹秋日見贈<lb/>
殘雨翛翛映彩虹憐君獨詠楚臺風逺江帆影秋蕪外<lb/>
故苑砧聲晚樹中壯歳漸如辭幙燕閒身猶作蠧書蟲<lb/>
雅音自古無能好莫向人誇瑟最工<lb/>
<pb n="KR4e0039_WYG_015-27a"/>
　　　次韻西園公詠梅<lb/>
如何天與出塵姿不得芳名入楚辭春後春前曾獨採<lb/>
江南江北每相思微雲淡月迷千樹流水空山見一枝<lb/>
擬折贈君供寂寞東風無那欲殘時<lb/>
　　　其二<lb/>
雪中無伴只孤芳倚竹元非翠袖妝馬上忽逢臨水驛<lb/>
鶴邊俄見向山房春愁寂寞天應老夜色朦朧月亦香<lb/>
此地一尊聊自戀揚州回首已凄凉<lb/>
<pb n="KR4e0039_WYG_015-27b"/>
　　　過吳淞江風雨不可渡晚覓漁舟抵松陵官館<lb/>
風雨方知客路難飛鴻相逐渡江湍港收漁市舟歸晚<lb/>
門掩官廳燭對寒此地昔年曾逺宿何人今夕共清歡<lb/>
枕邊不為江聲急夢寐憂時未得安<lb/>
　　　次韻酬張院長見貽太湖中秋翫月之作<lb/>
洞簫聞處似黃州月色惟過一半秋兔闕何年丹桂種<lb/>
龍宮今夜白蓮浮露沾席上縱橫醉天落舟前浩蕩逰<lb/>
若上洞庭看玉鏡兩山應是勝三洲<lb/>
<pb n="KR4e0039_WYG_015-28a"/>
　　　暫宿行營舟中<lb/>
蒹葭霜露泠侵船落鴈驚烏總未眠戍卒獨明髙柵火<lb/>
居人同宿廢村煙醉中逺夢欺長夜亂裏窮愁折壯年<lb/>
莫問身閒何到此久思提劒學防邊<lb/>
　　　其二<lb/>
角聲未起大星低夜静寒營獨馬嘶樹葉蕭蕭霜後堞<lb/>
河流汨汨露中堤一軍睡枕誰能穩數里歸舟自欲迷<lb/>
起望此時憂更切邊烽不隔逺峰西<lb/>
<pb n="KR4e0039_WYG_015-28b"/>
　　　首春感懷<lb/>
初春風日自妍華客意登臨只感嗟陌上驚塵隨去馬<lb/>
城邊遺柳斷棲鴉亂來未覓無兵地愁在空思有酒家<lb/>
咫尺苑西誰解問早梅還發去年花<lb/>
　　　次韻楊禮曹雨中卧疾<lb/>
堦前曝藥雨來收寒似人情戀故裘壯歳間闗元屬命<lb/>
荒城蕭索不因秋憶君我最相憐病問汝誰能獨免愁<lb/>
清坐自能消鬱結古方休向篋中求<lb/>
<pb n="KR4e0039_WYG_015-29a"/>
　　　其二<lb/>
門前問疾幾人車曲巷深深樹影斜每愛積書縁有子<lb/>
不愁聽雨為無花亂來官俸猶支粟睡起僧書忽寄茶<lb/>
何事一春頻謁告只應來辨酒中蛇<lb/>
　　　次韻王孝廉過澄照寺<lb/>
汝向山中住十日題詩幾度見經過彈琴只向寺前石<lb/>
放棹每逰湖上波空林雨過虎跡大古屋雲生龍氣多<lb/>
山僧好客未容去落日更聽樵牧歌<lb/>
<pb n="KR4e0039_WYG_015-29b"/>
　　　次韻王七隅仙興<lb/>
不從道士覓鵞羣薰沐清朝謁老君龍氣雙騰含景劒<lb/>
蠧魚三食内篇文山中石髓青如鐵海上琪花白似雲<lb/>
知子從來有仙骨吹笙擬共接飛裙<lb/>
　　　岳王墓<lb/>
大樹無枝向北風千年遺恨泣英雄班師詔已來三殿<lb/>
射敵書猶説兩宮每憶上方誰請劒空嗟髙廟自蔵弓<lb/>
棲霞嶺上今回首不見諸陵白露中<lb/>
<pb n="KR4e0039_WYG_015-30a"/>
　　　早春寄王行<lb/>
江水江花只自春不知容易解愁人山川寂寞衣冠淚<lb/>
今古銷沉簡冊塵草草逢人空識面匆匆為客莫容身<lb/>
十年憂患誰相慰賴得君家是近鄰<lb/>
　　　暮春次韻僧懷徳見貽<lb/>
風雨兼愁過盡春愧煩問訊社中人牀頭氊與青山舊<lb/>
門外車隨白日新説法空林三竺士誦詩清夜五臺賔<lb/>
相思雖覺鐘聲近猶隔城東十丈塵<lb/>
<pb n="KR4e0039_WYG_015-30b"/>
　　　寄海昌李使君<lb/>
海上波濤夜不驚使君雖老尚能兵荒煙白鹵家家竈<lb/>
落日黄岡處處營人雜島夷爭小市潮隨山雨入孤城<lb/>
明朝硤石山頭路我欲停車聽頌聲<lb/>
　　　次韻金文學送弟往海上<lb/>
小陸賢如大陸賢亂離為客最堪憐橫金海上知虚席<lb/>
打鼔津頭看發船麥氣曉晴田雉鬬懷香春暖野鵞眠<lb/>
明朝夢斷生芳草風雨孤舟過練川<lb/>
<pb n="KR4e0039_WYG_015-31a"/>
　　　過海昌贈使君李兼鎮禦<lb/>
海上觀風逐使車將軍雙廟有遺墟已看田父迎貓虎<lb/>
未遣溪人射鱷魚日出鹽生沙地白潮來波動縣城虚<lb/>
故人相識登樓意不是懷歸畏簡書<lb/>
　　　送黄僧母入道<lb/>
江夏千年有故家至今喬木哺慈鴉里聞賢子初名憲<lb/>
世説仙姑舊姓麻夀酒淋漓傾墮露舞衣零亂拂飛霞<lb/>
不須三釜稱榮食自有金盤棗似𤓰<lb/>
<pb n="KR4e0039_WYG_015-31b"/>
　　　答薊丘聶才子<lb/>
聞道詩狂復酒狂少年鞍馬鬬輕妝百金已醉名姬館<lb/>
一劒還登俠士堂烏起夜啼吳苑月鴈來秋帶薊門霜<lb/>
亂餘零落無人識慷慨相逢向路傍<lb/>
　　　廉上人水竹居<lb/>
水西分土一袈裟拄杖敲門竹滿家埽石安禪無落葉<lb/>
過溪送客有浮槎龍吟夜應潮生海鳥過寒驚月在沙<lb/>
林下本來參玉板不須更煮趙州茶<lb/>
<pb n="KR4e0039_WYG_015-32a"/>
　　　梅花九首<lb/>
瓊姿只合在瑶臺誰向江南處處栽雪滿山中髙士臥<lb/>
月明林下美人來寒依疎影蕭蕭竹春掩殘香漠漠苔<lb/>
自去何郎無好詠東風愁寂幾回開<lb/>
　　　其二<lb/>
縞袂相逢半是仙平生水竹有深縁將疎尚宻㣲經雨<lb/>
似暗還明逺在煙薄暝山家松樹下嫩寒江店杏花前<lb/>
秦人若解當時種不引漁郎入洞天<lb/>
<pb n="KR4e0039_WYG_015-32b"/>
　　　其三<lb/>
翠羽驚飛别樹頭冷香狼藉倩誰收騎驢客醉風吹帽<lb/>
放鶴人歸雪滿舟淡月微雲皆似夢空山流水獨成愁<lb/>
幾看孤影低徊處只道花神夜出逰<lb/>
　　　其四<lb/>
淡淡霜華濕粉痕誰施綃帳䕶香温詩隨十里尋春路<lb/>
愁在三更掛月村飛去只憂雲作伴銷來肯信玉為䰟<lb/>
一尊欲訪羅浮客落葉空山正掩門<lb/>
<pb n="KR4e0039_WYG_015-33a"/>
　　　其五<lb/>
雲霧為屏雪作宮塵埃無路可能通春風未動枝先覺<lb/>
夜月初來樹欲空翠袖佳人依竹下白衣宰相住山中<lb/>
寂寥此地君休怨回首名園盡棘叢<lb/>
　　　其六<lb/>
夢斷揚州閣掩塵幽期猶自屬詩人立殘孤影長過夜<lb/>
看到餘芳不是春雲暖空山栽玉徧月寒深浦泣珠頻<lb/>
掀篷圖裏當時見錯愛横斜却未真<lb/>
<pb n="KR4e0039_WYG_015-33b"/>
　　　其七<lb/>
獨開無那只依依肯為愁多減玉輝簾外鐘來初月上<lb/>
燈前角斷忽霜飛行人水驛春全早啼鳥山塘晚半稀<lb/>
愧我素衣今已化相逢逺自洛陽歸<lb/>
　　　其八<lb/>
最愛寒多最得陽仙逰長在白雲鄉春愁寂寞天應老<lb/>
夜色朦朧月亦香楚客不吟江路寂吳王已醉苑臺荒<lb/>
枝頭誰見花驚處嫋嫋㣲風簌簌霜<lb/>
<pb n="KR4e0039_WYG_015-34a"/>
　　　其九<lb/>
斷魂只有月明知無限春愁在一枝不共人言唯獨笑<lb/>
忽疑君到正相思歌殘别院燒燈夜妝罷深宮覽鏡時<lb/>
舊夢已隨流水逺山窗聊復伴題詩<lb/>
　　　歸吳至楓橋<hi>舊有塔今廢</hi>
遥看城郭尚疑非不見青山舊塔㣲官秩加身應謬得<lb/>
鄉音到耳是真歸夕陽寺掩啼烏在秋水橋空乳鴨飛<lb/>
寄語里閻休復羨錦衣今已作荷衣<lb/>
<pb n="KR4e0039_WYG_015-34b"/>
　　　送徐山人還蜀山兼寄張靜居<lb/>
我因解紱逺辭京君為修琴暫入城偶爾相逢春酒熟<lb/>
飄然忽去暮煙生山頭學嘯猶聞響世上留詩不寫名<lb/>
西磵煩詢張静者年來註易幾爻成<lb/>
　　　了髻峰<lb/>
雙綰雲鬟作髻髽小姑當日嫁誰家雲滋細草頭梳髮<lb/>
風動竒芳髩插花鸞鏡夜憑松掛月鳳釵春待竹生芽<lb/>
行人莫起陽臺念雲雨無情路更賖<lb/>
<pb n="KR4e0039_WYG_015-35a"/>
　　　石牛<lb/>
一拳怪石老山巔頭角崢嶸幾百年毛長紫苔春夜雨<lb/>
身藏青草夕陽天中宵望月何曾喘盡日看雲自在眠<lb/>
惱殺牧童呼不起數聲長笛思悠然<lb/>
　　　飲陳山人園次能翁韻<lb/>
桃花梨花已狼籍躑躅花開如火炎時過上已和而暢<lb/>
人比杜陵清且廉園中雨流水遶砌林下鳥鳴風滿簾<lb/>
把酒亦知君意好醉多謬語莫相嫌<lb/>
<pb n="KR4e0039_WYG_015-35b"/>
　　　寄題内弟周思敬野人居<lb/>
野人何處是幽棲聞在天隨舊宅西半屋圖書春落蠧<lb/>
一村花栁晝鳴雞分泉自給烹茶水待雨惟耕種藥畦<lb/>
日暮扁舟欲相訪恐驚鷗鳥過前溪<lb/>
　　　弔伍子胥<lb/>
地老天荒伯業空曾於青史見遺功鞭屍楚墓生前孝<lb/>
抉目吳門死後忠魂壓怒濤翻白浪劒埋冤血起腥風<lb/>
我來無限傷心事盡在越山煙雨中<lb/>
<pb n="KR4e0039_WYG_015-36a"/>
　　　弔七姬塚<lb/>
疊玉連珠棄草根仙逰應逐墜樓魂孤墳掩夜香初泠<lb/>
幾帳留春被尚温佳麗總傷身薄命艱危未負主多恩<lb/>
爭妍無復呈歌舞寂寂蒼苔鎖院門<lb/>
　　　郡治上梁<lb/>
郡治新還舊觀雄文梁髙舉跨晴空南山久養干雲器<lb/>
東海初生貫日虹欲與龍庭宣化逺還開燕寢賦詩工<lb/>
大材今作黄堂用民庶多歸廣庇中<lb/>
<pb n="KR4e0039_WYG_015-36b"/>
　　　萬木堂為毘陵卞公禮賦<lb/>
林隱髙堂萬木青森然玉立勢亭亭春風送暖花連砌<lb/>
秋雨生凉葉滿庭坐愛繁隂簾半捲卧聽靈籟户深扃<lb/>
斧斤未許來樵採要養長材獻大廷<lb/>
　　　鶴瓢<lb/>
産自靈苖勝羽胎何須去作鳳匏來壺公本解飛騰術<lb/>
丁令寜為濩落材直上青天身恐繫倒傾碧海腹初開<lb/>
生成自是神仙器肯逐纍纍向草萊<lb/>
<pb n="KR4e0039_WYG_015-37a"/>
　　　其二<lb/>
逺隨仙客下青城瘦骨肥來見盡驚藜杖夜懸翻露影<lb/>
竹尊春瀉飲泉聲園中幾歳形容變海上何時羽翼成<lb/>
醉聽樹頭風歴歴還疑秋傍九臯鳴<lb/>
　　　次韻楊禮曹雨中養疴<lb/>
午晴書閣暫令開又聽鳴鳩竹外催身到逺山屏乍展<lb/>
手持明月扇初裁緑芳消砌風前蕙朱果封泥雨後梅<lb/>
曲巷掩闗人寂寂今朝問疾有誰來<lb/>
<pb n="KR4e0039_WYG_015-37b"/>
　　　咏梅次衍師韻<lb/>
水郭山村路半交春晴依約見芳苞吳妃舞竟珠鈿委<lb/>
漢女逰歸玉珮抛愁亂雪來朝片片夢驚風過夜梢梢<lb/>
人間何處無開落吹<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>何須怨老蛟<lb/>
　　　其二<lb/>
壓枝何處斷人腸欲問黃家第四娘雞早每驚煙際色<lb/>
蝶遲那識雪中香林昏有霧籠綃帳江浄無塵染素裳<lb/>
此地一尊聊自慰揚州回首月荒凉<lb/>
<pb n="KR4e0039_WYG_015-38a"/>
　　　其三<lb/>
海天寒徹玉人衣宻雨疎煙晚漸披春後春前曾獨看<lb/>
江南江北每相思猿啼古驛征帆宿馬立荒郊酒斾埀<lb/>
擬折一枝供寂寞東風無那欲殘時<lb/>
　　　其四<lb/>
招得清魂句自工長洲春到雪波融未逢人寄千山外<lb/>
忽訝君來一夜中縱隱荒榛猶的皪若穿深竹更玲瓏<lb/>
酒空客去愁多處蓛蓛繁霜嫋嫋風<lb/>
<pb n="KR4e0039_WYG_015-38b"/>
　　　其五<lb/>
莫學新妝入漢宫春風多處易枝空遙情尚憶僧房裏<lb/>
忽見偏憐客路中淡月㣲雲應萬樹荒山流水只孤叢<lb/>
夢回一笑僊人逺碧海青天沒斷鴻<lb/>
　<lb/>
　<lb/>
　<lb/>
　大全集巻十五<lb/>
</p>
<p>
</p>
  </div>
<div>
<head>大全集巻十六</head> <lb/>
    <p>
<pb n="KR4e0039_WYG_016-1a"/>
欽定四庫全書<lb/>
　大全集巻十六<lb/>
　　　　　　　　　　　　　明　髙啟　撰<lb/>
　　五言絶句<lb/>
　　　觀軍裝十詠<lb/>
　　　胄<lb/>
黄金冒虎頭乍免走豪酋還有從容處綸巾按壘遊<lb/>
　　　鎧<lb/>
<pb n="KR4e0039_WYG_016-1b"/>
細丳鏤文銀髙城日照鱗擐來曽攪陣一鏃不傷身<lb/>
　　　纛<lb/>
髮亂野牛驚神專大將營師行當禡祭壇下戮番生<lb/>
　　　刀<lb/>
大食購千金妖精泣太隂燈前開匣看無限許君心<lb/>
　　　弓<lb/>
燕角號良材樓煩擘未開秋風懸臂出何處一鶬來<lb/>
　　　箭<lb/>
<pb n="KR4e0039_WYG_016-2a"/>
流星逐飛羽鏃利能穿札三發定邊歸箙中休滿揷<lb/>
　　　麾<lb/>
彩帛曳長虹悠悠巻塞風三軍齊陷陣應在一揮中<lb/>
　　　矛<lb/>
畫榦似蛇長誰論半段鎗日斜親鬬罷髙宴卓沙場<lb/>
　　　袍<lb/>
雕錦剪花團三邊總認看尋常不肯著風雪念兵寒<lb/>
　　　馬<lb/>
<pb n="KR4e0039_WYG_016-2b"/>
羅帕覆春風連鞍賜有功蹄髙騎得稱身出萬軍中<lb/>
　　　獅子林十二詠<lb/>
　　　獅子峯<lb/>
風生百獸低欲吼空山夜疑是天目巖飛來此山下<lb/>
　　　含暉峯<lb/>
演漾弄清暉江山秋斂霏我吟康樂句日暮澹忘歸<lb/>
　　　吐月峯<lb/>
四更棲鳥驚山白初上月起開東閣看正在雲峰缺<lb/>
<pb n="KR4e0039_WYG_016-3a"/>
　　　立雪堂<lb/>
堂前參未退立到雪深時一夜山中冷無人秖自知<lb/>
　　　卧雲室<lb/>
夕卧白雲合朝起白雲開惟有心長在不隨雲去來<lb/>
　　　問梅閣<lb/>
問春何處來春來在何許月墮花不言幽禽自相語<lb/>
　　　指柏軒<lb/>
清隂䕶燕几中有忘言客人來問不應笑指庭前柏<lb/>
<pb n="KR4e0039_WYG_016-3b"/>
　　　玊鑑池<lb/>
一鏡寒光定微風吹不波更除荷芰影放取月明多<lb/>
　　　冰壺井<lb/>
圎甃夏生冰光涵數星冷窓有定中僧休牽轆轤綆<lb/>
　　　脩竹谷<lb/>
翠雨落經牀林鳩午鳴後筍出恐人來編籬遮谷口<lb/>
　　　小飛虹<lb/>
初看卧波影應恐雨崇朝過澗尋師去端知度石橋<lb/>
<pb n="KR4e0039_WYG_016-4a"/>
　　　大石屋<lb/>
混沌復輪囷全無斧鑿紋門臨五湖水坐納四山雲<lb/>
　　　題雜畫<lb/>
空山萬株木靄靄秋多晦屋在白雲中人歸白雲外<lb/>
　　　其二<lb/>
欲尋江寺僧渡口孤帆發落日浦風生不畏春潮濶<lb/>
　　　其三<lb/>
叢蒲亂石間水急魚難罩欲去尚殘陽看山一停棹<lb/>
<pb n="KR4e0039_WYG_016-4b"/>
　　　其四<lb/>
風急楚江波佳人罷采荷離舟孤宿處淚少夜猿多<lb/>
　　　其五<lb/>
孤栁影婆娑路入秋溪暮誰家繫榜來應待歸人渡<lb/>
　　　其六<lb/>
驢影夕陽催空山不見梅愁腸如客路一日幾縈迴<lb/>
　　　其七<lb/>
夕陽數峰逺靄靄江南思煙外有鐘聲山僧獨歸寺<lb/>
<pb n="KR4e0039_WYG_016-5a"/>
　　　其八<lb/>
橋迴綠水斜春樹隔煙霞隠處誰云淺千峰只一家<lb/>
　　　其九<lb/>
日出溪霧黄風迴不成雨何處趁墟人侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>竝沙語<lb/>
　　　其十<lb/>
逺岫浹煙光斜陽在釣航衆漁歸已盡獨自過寒塘<lb/>
　　　其十一<lb/>
栁葉散空塘菊花明廢苑日暮問垞南舟行何近逺<lb/>
<pb n="KR4e0039_WYG_016-5b"/>
　　　其十二<lb/>
山禽欲定棲竹風苦難靜殘雪墮驚梢翛翛一窓冷<lb/>
　　　和楊禮曹刺客三詠<lb/>
　　　椎<lb/>
袖藏出屠市一揮報公子誰言上將雄不異孤豚死<lb/>
　　　匕首<lb/>
購自徐夫人欲揕秦皇帝銅柱火光飛竒鋒非不利<lb/>
　　　筑<lb/>
<pb n="KR4e0039_WYG_016-6a"/>
王醉不知音亭前殺聲起勿輕無目人能為有心鬼<lb/>
　　　得家兄在逺消息<lb/>
家將逺人信復報逺人知世亂書難得開緘勝見時<lb/>
　　　其二<lb/>
幾日看回鴈今朝尺素開應知在天末亦望弟書來<lb/>
　　　其三<lb/>
嵗晚各離家憐兄去路賖書來約歸近同看故園花<lb/>
　　　其四<lb/>
<pb n="KR4e0039_WYG_016-6b"/>
江上有歸舟傳兄在石頭知安雖暫喜念逺更成愁<lb/>
　　　為外舅周隠君題雜畫<lb/>
斜陽傍釣船秋色滿江天彷彿吾家近沙村落鴈邊<lb/>
　　　其二<lb/>
白鶴忽飛還松杉靄然暝明月出溪橋照見支笻影<lb/>
　　　其三<lb/>
風雨過蒼嶠秋色渺江海白鷗期不來沙上人相待<lb/>
　　　其四<lb/>
<pb n="KR4e0039_WYG_016-7a"/>
落葉帶回吹荒筠冒幽石池上鳥鳴時閒齋掩秋夕<lb/>
　　　其五<lb/>
山深嵐氣寒髙齋掩窓卧林間踏葉聲知有樵人過<lb/>
　　　效隂常侍<lb/>
滿江煙水綠幾里到巴州音書不堪寄一寄一沈浮<lb/>
　　　歎牆下草<lb/>
青青牆下草經霜未枯槁雖是見春遲還免逢秋早<lb/>
　　　草堂梵僧<lb/>
<pb n="KR4e0039_WYG_016-7b"/>
禮塔老番僧唐言已漸能夜無還國夢石室坐懸燈<lb/>
　　　新月<lb/>
纎纎掛栁西斜影低窺閣黄昏難久看初生是將落<lb/>
　　　尋胡隠君<lb/>
渡水復渡水看花還看花春風江上路不覺到君家<lb/>
　　　西寺晚歸<lb/>
逺寺别僧歸隨鐘出煙嶺犬吠竹林間斜陽見人影<lb/>
　　　淵源堂夜飲<lb/>
<pb n="KR4e0039_WYG_016-8a"/>
懸燈照清夜葉落堂下雨客醉已無言秋蛩自相語<lb/>
　　　和陳左司夜泊桐江<lb/>
月出釣臺樹長灘秋更喧渾如宿巫峽唯少一聲猿<lb/>
　　　過獅子林<lb/>
雨餘鳥語凉斜陽竹深見頻來非看花借讀髙僧傳<lb/>
　　　薔薇露盥手<lb/>
蠻估海帆迴銀甖玉汞開盥餘香滿手恰似折花來<lb/>
　　　西陂<lb/>
<pb n="KR4e0039_WYG_016-8b"/>
芳草水東西春風路欲迷歸時不覺晚山與夕陽低<lb/>
　　　園中梨花唯開一枝<lb/>
䦨外見春遲朝來雪一枝不知初發處誤道已殘時<lb/>
　　　江上酒家<lb/>
門户映埀楊春槽酒聲瀉幾度望髙帘歸帆雨中下<lb/>
　　　過舊送别處<lb/>
前時送畫船西港栁株邊别處愁猶在鴛鴦不肯眠<lb/>
　　　懷陳寅山人時居西山昭明寺<lb/>
<pb n="KR4e0039_WYG_016-9a"/>
聞看西澗月秋閣與僧開正是相思夜鐘聲若處來<lb/>
　　　畧上人房竹<lb/>
幽篠半梢横山窓颭月明上人禪定乆不怕有秋聲<lb/>
　　　聞鴈<lb/>
江寒月黒夜定宿蒹葭裏呌呌過燈前却是誰驚起<lb/>
　　　晚坐水上<lb/>
潭島去何深斜陽樹半隂偶來臨水坐非有羨魚心<lb/>
　　　聞謝恭夜詠詩<lb/>
<pb n="KR4e0039_WYG_016-9b"/>
我非李太白君是謝楊兒夜半江樓雨髙眠聞詠詩<lb/>
　　　題馬逺畫酴醿<lb/>
池冷畫䦨幽芙蓉伴晚愁金盤承露重彷彿漢宫秋<lb/>
　　　黄葵<lb/>
春晚獨餘芳風回帶酒香美人偏愛看因似御衣黄<lb/>
　　　余客雲陳山人居西山相望因有懷寄贈<lb/>
深竹晝鳴鳩微凉滿寺秋老僧雖不在風雨自相留<lb/>
　　　睡足<lb/>
<pb n="KR4e0039_WYG_016-10a"/>
風雨落梅村鳩啼正掩門今朝無事役睡足亦君恩<lb/>
　　　題雲林小景<lb/>
歸人渡水少空林掩煙舍獨立望秋山鐘鳴夕陽下<lb/>
　　　題芭蕉<lb/>
叢蕉倚孤石綠映閒庭宇客意不驚秋瀟瀟任風雨<lb/>
　　　春溪獨釣圖<lb/>
春水鱖魚肥埀綸坐斷磯羊裘人易識好著舊蓑衣<lb/>
　　　池亭<lb/>
<pb n="KR4e0039_WYG_016-10b"/>
虚檻枕池波閒凭看浴鵞秋荷知幾葉添得雨聲多<lb/>
　　　聞鐘<lb/>
日暮逺鐘鳴山窓宿鳥驚楓橋孤泊處曽聽到船聲<lb/>
　　　桂花<lb/>
風露浥清香清隂别院凉誰能呼白鳯花下舞霓裳<lb/>
　　　鴈<lb/>
初到别胡沙樓頭度影斜江南秋月好隨意宿蒹葭<lb/>
　　　紅葉<lb/>
<pb n="KR4e0039_WYG_016-11a"/>
霜染滿林紅蕭疎夕照中曽供寫秋怨流出未央宫<lb/>
　　　秋雨<lb/>
瑟瑟復蕭蕭燈前滴此宵秋聲自難聽况復在芭蕉<lb/>
　　　月夜飲酒<lb/>
月照綠樽深清歌桂樹隂嫦娥留伴我莫向畫樓沈<lb/>
　　　遊山<lb/>
自著林間屐來聽石上琴老僧留客久西嶺日將沈<lb/>
　　　聞笛<lb/>
<pb n="KR4e0039_WYG_016-11b"/>
横吹發哀聲江樓月正明伊州不堪聽都是故園情<lb/>
　　　秋聲<lb/>
砧韻雜鳴蛩梧邊雨帶風千聲秋作意都入夜窓空<lb/>
　　　秋夜宿僧院<lb/>
竹動鵲頻驚秋河閣外横談禪貪坐乆莫遣曙雞鳴<lb/>
　　　登樓望虎丘<lb/>
秋霽倚層樓孤峯是虎丘香臺紅樹裏佳處記曽遊<lb/>
　　　外舅周隠君齋竹<lb/>
<pb n="KR4e0039_WYG_016-12a"/>
秋思與秋聲閒齋對夕清幽人夢回處煙鳥月中鳴<lb/>
　　　寧真道館夜觀茅隠君畫<lb/>
看山如見君君家在山下仙館憶君時明燈對圖畫<lb/>
　　　竹林髙士圖<lb/>
竹深斜日在獨鶴見扉開誰顧閒居者惟應二仲來<lb/>
　　　詠水邊桃花<lb/>
一片欲隨流殘妝照影愁誰來唱桃葉風雨送離舟<lb/>
　　　芭蕉美人圖<lb/>
<pb n="KR4e0039_WYG_016-12b"/>
琴罷詠春朝餘酲吸露銷詩成無落葉聊為寫芭蕉<lb/>
　　　王主簿小園<lb/>
夏葉風苖長秋𤓰雨蔓新誰言趨府客却似灌園人<lb/>
　　　晚尋呂山人<lb/>
小艇載琴行松花落晚晴君家最可認隔樹有書聲<lb/>
　　　黄氏延綠軒<lb/>
葱葱溪樹暗靡靡江蕪濕雨過曉開簾一時放春入<lb/>
　　　喜從兄逺歸<lb/>
<pb n="KR4e0039_WYG_016-13a"/>
聞汝歸舟到相迎只恐遲方當見時喜還憶别時悲<lb/>
　　　送人遊湘中<lb/>
離恨挂帆檣隨君逺入湘飛花蕩春影江水不勝長<lb/>
　　　訪丁校書不至<lb/>
獨坐無與語出門聊訪君空回轉惆悵芳草日將曛<lb/>
　　　荅陳山人<lb/>
賣畚君當返修琴君已歸無為嫌寂寞世事意多違<lb/>
　　　杏園<lb/>
<pb n="KR4e0039_WYG_016-13b"/>
春紅雨後繁孤墅啼鶯曉聞道曲江園遊人近來少<lb/>
　　　𤓰圃<lb/>
傷𤓰莫傷蔓傷蔓子生稀留待經霜露盈筐採得歸<lb/>
　　　菊蹊<lb/>
獨行林下路望望南山暮無酒掇英甞寒香已零露<lb/>
　　　梅塢<lb/>
春暗雲如雪難招落漠魂空林酒醒處月墮客敲門<lb/>
　　　題許瀾伯畫<lb/>
<pb n="KR4e0039_WYG_016-14a"/>
望秋倚髙閣隔江望層巘不見度僧歸烟深暮鐘逺<lb/>
　　　除夕客中憶女<lb/>
别家非願乆回首已徂年今夜寒齋雪何人聽折絃<lb/>
　　　嵗暮<lb/>
已嗟求道晚復省濟時難碌碌成何事天涯又嵗䦨<lb/>
　　　題攜琴訪友圖<lb/>
孤騎復孤琴披嵐入澗隂逺尋君莫訝城市少知音<lb/>
　　　鴛鴦<lb/>
<pb n="KR4e0039_WYG_016-14b"/>
兩兩蓮池上看如在錦機應知越女妒不敢近船飛<lb/>
　　　題張校理畫<lb/>
寒色初凝野秋聲忽在林遥山不能見祇為晚烟深<lb/>
　　　題湘南雨意圖<lb/>
南禽暮啼起門掩湘祠裏脈脈半江隂春雲與春水<lb/>
　　　題扇上竹枝<lb/>
寒梢雖數葉髙節傲霜風寧肯隨團扇秋來怨篋中<lb/>
　　　題李迪畫犬<lb/>
<pb n="KR4e0039_WYG_016-15a"/>
䕶兒偏吠客花下卧晴莎莫出東原獵春來兔乳多<lb/>
　　　天平山五丈石<lb/>
勢危撐月墮影瘦倚雲平彷彿峰頭井蓮花一半生<lb/>
　　　别呂隠君<lb/>
孤舟晚溪口欲去重回首不忍别青山况此山中友<lb/>
　　　林下<lb/>
樹凉山意秋雲澹川光夕林下不逢人幽芳共誰摘<lb/>
　　　不寐懷徐記室<lb/>
<pb n="KR4e0039_WYG_016-15b"/>
齋寒掩孤燭城逺沈雙杵憶爾忽長吟驚散牀頭䑕<lb/>
　　　雪中自雲巖晚歸西村客舍<lb/>
乍與諸僧别還依一叟鄰柴門閉風雪誰候暮歸人<lb/>
　　　其二<lb/>
隔浦煙墟逺侵沙雪樹稀行人緣底事不及鳥先歸<lb/>
　　　立春前十日寄㑹稽周軍咨<lb/>
的的玩芳樹依依懷逺人千山雖隔郡十日共逢春<lb/>
　　　栁燕圖<lb/>
<pb n="KR4e0039_WYG_016-16a"/>
栁上銜蟲立春風似有情和枝吹裊裊方覺爾身輕<lb/>
　　　隔簾聞歌<lb/>
葉逐散聲飛湘雲隔妓衣誰能偷巻看認是小叢非<lb/>
　　　訪張司馬不值書園亭壁<lb/>
亭午鸛鳴雨果園花已稀偶來因忘去非待主人歸<lb/>
　　　壺中揷緋碧桃花既而碧桃先落<lb/>
白嫩倚紅嬌朝看訝獨飄應緣霞氣暖烘得雪先銷<lb/>
　　　優人李州僑乞米<lb/>
<pb n="KR4e0039_WYG_016-16b"/>
曽稱富貴客粉墨尊前面憔悴立窮途渾非舊時見<lb/>
　　　其二<lb/>
戲場鼓笛靜人無太平樂爾莫怨飢寒梨園亦零落<lb/>
　　　綵索<lb/>
臂頭長命縷百結更雙蟠怕有痕生肉教依玉釧寛<lb/>
　　　釵符<lb/>
靈篆貯紗囊薫風綠鬢傍從今能鎮膽不怯睡空房<lb/>
　　　燒筍<lb/>
<pb n="KR4e0039_WYG_016-17a"/>
幽人嗜燒筍出土不容長林下孤煙起風吹似竹香<lb/>
　　　江寺雨中訪杜二<lb/>
幾日纜歸舟同君野寺遊舊懷言未盡不是雨相留<lb/>
　　　寒夜與家人坐語憶客中時<lb/>
茶屋夜燈青竹庭寒雪白不對室中人依然去年客<lb/>
　　　題楞伽山寺壁<lb/>
惆悵空山裏寒梅應自開雪中何處覔須待雪晴來<lb/>
　　　贈僧本空<lb/>
<pb n="KR4e0039_WYG_016-17b"/>
了性本來空遊方不復東月明秋澗靜趺坐一山中<lb/>
　　　聞霰<lb/>
初訝驚沙過復疑疎葉落寒霰夜聞時窓空人寂寞<lb/>
　　　江上漫成<lb/>
春色到江濵江花樹樹新行吟憔悴客誰道亦逢春<lb/>
　　　雨中過玉遮山<lb/>
松頭急風迴飛雨不到面何處豁清愁千山一人見<lb/>
　　　其二<lb/>
<pb n="KR4e0039_WYG_016-18a"/>
尋鐘入蒼茫一澗復一崦落葉去方深山扉雨中掩<lb/>
　　　畫花鳥<lb/>
語倦立還敧花埀裊裊枝美人妝閣靜斜日下簾時<lb/>
　　　種𤓰<lb/>
緜緜花蔓縈颯颯風煙灑秋來子正多不似黄臺下<lb/>
　　　摘瓠<lb/>
輪囷卧霜露秋曉摘初歸自笑詩人骨何由似爾肥<lb/>
　　　懷蜀山人<lb/>
<pb n="KR4e0039_WYG_016-18b"/>
靄靄衆山暝秋禽鳴澗竹知君髙詠餘聽鐘掩窓宿<lb/>
　　　諸君㑹宿鶴瓢山房題畫賦詩予將赴召不得<lb/>
　　　預明日補題其上<lb/>
偶趨蘭省召不預竹林歡山水圖中景明朝在路看<lb/>
　　　山中夜行<lb/>
登隴日已沈出谷月初上夜行畏虎聞無奈車聲響<lb/>
　　　赴京道中逢還鄉友<lb/>
我去君却歸相逢立途次欲寄故鄉言先詢上京事<lb/>
<pb n="KR4e0039_WYG_016-19a"/>
　　　泐禪師室中晚坐<lb/>
綠隂欲滿寺禽鳴春雨餘聊因簡牘暇窓下閲僧書<lb/>
　　　白葵花<lb/>
素彩發庭隂凉滋玉露深誰憐白衣者亦有向陽心<lb/>
　　　馬氏東軒<lb/>
陽和受最多爽氣看應少晞髪此窓前雞鳴海天曉<lb/>
　　　得家書<lb/>
未讀書中語憂懷已覺寛燈前看封篋題字有平安<lb/>
<pb n="KR4e0039_WYG_016-19b"/>
　　　期陳則不至聞宿清隠蘭若<lb/>
幽禽雨中響門掩春塘綠思君暮不來應伴山僧宿<lb/>
　　　碧筩飲<lb/>
綠觴巻髙葉醉吸清香度酒瀉正何如風傾曉盤露<lb/>
　　　曉發山驛<lb/>
風殘杏花曉馬上聞啼鳥茅店未開門山多住人少<lb/>
　　　焚香<lb/>
斜霏動逺吹暗馥留微火心事共成灰窓間一翁坐<lb/>
<pb n="KR4e0039_WYG_016-20a"/>
　　　榴花<lb/>
日炙態常醺香生若自焚夜來端午宴淡却美人裙<lb/>
　　　階前苔<lb/>
莫掃雨餘綠任滿閒階路留藉落來花春泥免相汙<lb/>
　　　僧舍訪呂隠君為學上人題墨竹<lb/>
山房竹雨過簾影靄春雲得與幽人㑹何殊見此君<lb/>
　　　題孫卿家小畫<lb/>
髙嶺冒層嵐疎林逗殘照何處覔孫登雲間聽長嘯<lb/>
<pb n="KR4e0039_WYG_016-20b"/>
　　　其二<lb/>
前林逺杵歇别院疎鐘起行人與居人同在秋雲裏<lb/>
　　　久别幼文偶見其畫遂題<lb/>
幾疊蜀山雲秋林半夕曛畫中藜杖者相見只疑君<lb/>
　　　題榮悴竹圖<lb/>
嫩葉與殘枝相依暮雨時莫將榮悴看節在不曽移<lb/>
　　　叢竹圖贈内弟周思敬就題<lb/>
窈窕復䝉茸千山萬竹中幽人夜驚起秋雨共秋風<lb/>
<pb n="KR4e0039_WYG_016-21a"/>
　　　題張來儀畫贈張伯醇<lb/>
風起澗聲亂景寒雲氣深山人歸卧晚詩意滿秋林<lb/>
　　　次韻及禪師懷王水曹<lb/>
千峰一寺逺雲滿跏趺處無客伴孤禪懸燈照深樹<lb/>
　　　其二<lb/>
鐘動雲壑冷鶴歸人不歸應思躡金策同向海天飛<lb/>
　　　夜聞雨<lb/>
窓燭冷殘夜聞蛩更聞雨秋館總多愁猶勝在羇旅<lb/>
<pb n="KR4e0039_WYG_016-21b"/>
　　　大癡小畫<lb/>
溪水雖多曲舟行不憚賖山山秋樹赤猶復似桃花<lb/>
　　　呉仲圭枯木竹石<lb/>
叢篠倚喬柯秋隂雨尚多風霜莫揺落留䕃石邊莎<lb/>
　　　題倪雲林畫贈因師<lb/>
含暉峰下路樹石盡垂藤欲認莓苔迹相尋行道僧<lb/>
　　　題徐山人畫贈内弟周思恭<lb/>
複澗兼重嶺雲嵐處處生君家還可認為有讀書聲<lb/>
<pb n="KR4e0039_WYG_016-22a"/>
　　　訪因師而師適詣余兩不相值<lb/>
我去尋幽院師來訪小園休言不相見相見本無言<lb/>
　　　題畫贈别<lb/>
扁舟暮歸去别路江南樹愁指楚山遥明朝望君處<lb/>
　　　龍門飛來峰<lb/>
風吹峨嵋雲東依此山住我來不敢登只恐還飛去<lb/>
　　　待渡<lb/>
渡子未迴舟立傍沙頭樹天寒雪欲來莫滯人歸去<lb/>
<pb n="KR4e0039_WYG_016-22b"/>
　　　西澗訪衍上人<lb/>
日暮冒餘雪望烟西澗隂不因師住逺何事到山深<lb/>
　　　蔡村田家<lb/>
田中耒聲歇煙火西林起獨立候歸人柴門夕陽裏<lb/>
　　　夢中作<lb/>
悠悠衆擾去寂寂孤吟歇雨過滿窓凉髙林上明月<lb/>
　　　要離墓<lb/>
弱夫殺壯士誰敢嬰餘怒今日古城邊畊人肆侵墓<lb/>
<pb n="KR4e0039_WYG_016-23a"/>
　　　顧野王墓<lb/>
南朝舊碑倒墓近樵蘓道應與讀書堆離離總秋草<lb/>
　　　卓筆峰<lb/>
雲來初似墨鴈過還成字千載只書空山靈恨何事<lb/>
　　　硯池<lb/>
山骨誰鑿破一泓自深黝醉後欲濡毫蜿蜒見蝌蚪<lb/>
　　　千人石<lb/>
池上盤陀石千人列坐曽如今趺夜月唯有一山僧<lb/>
<pb n="KR4e0039_WYG_016-23b"/>
　　　五塢山<lb/>
　　　飛泉塢<lb/>
山空響更逺雨過流還急餘沫灑迴風一林紅樹濕<lb/>
　　　修竹塢<lb/>
色映溪沉沉秋雲生夕隂無限楚山意鶴鳴風滿林<lb/>
　　　丹霞塢<lb/>
遥聞丹霞塢中有餐霞者絳彩發朝朝還同赤城下<lb/>
　　　白雲塢<lb/>
<pb n="KR4e0039_WYG_016-24a"/>
雲開見山家雲合失山路聞語知有人欲尋已迷悞<lb/>
　　　芳桂塢<lb/>
欲攀淮南樹人去山寂寞嫋嫋凉風生疎花月中落<lb/>
　　　芹<lb/>
飯煮憶青泥羮炊思碧澗無路獻君門對案増三歎<lb/>
　　　蓴菜<lb/>
紫絲浮半滑波上老秋風憶共香菰薦呉江葉艇中<lb/>
　　　芭蕉<lb/>
<pb n="KR4e0039_WYG_016-24b"/>
靜掩綠隂行閒聽雨聲卧還有感秋詩窓前書葉破<lb/>
　　　中秋<lb/>
此夕月華流應分一半秋誰能尋庾亮吹笛上南樓<lb/>
　　　九日<lb/>
攜壺還采菊惆悵獨登髙憶在詞林日華筵食賜餻<lb/>
　　　題畫贈許瀾伯<lb/>
泠泠風中絃渺渺雲間鴻秋懷不可寫日暮青山空<lb/>
　　　病酒<lb/>
<pb n="KR4e0039_WYG_016-25a"/>
日髙頭未櫛困卧對山花暫謝髙陽侶窓間獨飲茶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0039_WYG_016-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻十六<lb/>
</p>
<p>
</p>
  </div>
<div>
<head>大全集巻十七</head> <lb/>
    <p>
<pb n="KR4e0039_WYG_017-1a"/>
欽定四庫全書<lb/>
　大全集巻十七<lb/>
　　　　　　　　　　　　　明　髙啟　撰<lb/>
　　七言絶句<lb/>
　　　馬周見太宗圖<lb/>
封事朝聞夕拜官新豐無復客衣寒書生未有鳶肩相<lb/>
只説君臣際㑹難<lb/>
　　　聞舊教坊人歌<lb/>
<pb n="KR4e0039_WYG_017-1b"/>
渭城歌罷獨凄然不及新聲世共憐今日岐王賔客盡<lb/>
江南誰識李龜年<lb/>
　　　山中别寧公歸西塢<lb/>
一上香臺看落暉沙村孤樹晚依微老僧不出青山寺<lb/>
只有鐘聲送客歸<lb/>
　　　秋栁<lb/>
欲挽長條已不堪都門無復舊毿毿此時愁殺桓司馬<lb/>
暮雨秋風滿漢南<lb/>
<pb n="KR4e0039_WYG_017-2a"/>
　　　送賈麟歸江上<lb/>
别淚紛紛逐斷猿貧交無贈只多言離愁正似蘼蕪草<lb/>
一路隨君到故園<lb/>
　　　秋夜同周著作宿婁浦<lb/>
小廨寒依竹浦雲酒䦨相對説離羣一聲新鴈誰先聽<lb/>
今夜江南我共君<lb/>
　　　方崖師畫<lb/>
畫圖忽見白雲峰茶屋香臺樹幾重身若在師行道處<lb/>
<pb n="KR4e0039_WYG_017-2b"/>
晚來唯訝不聞鐘<lb/>
　　　送陳秀才歸沙上省墓<lb/>
滿衣血淚與塵埃亂後還鄉亦可哀風雨梨花寒食過<lb/>
幾家墳上子孫來<lb/>
　　　送呂卿<lb/>
逺汀斜日思悠悠花拂離觴栁拂舟江北江南芳草遍<lb/>
送君併得送春愁<lb/>
　　　荅陳校理尋花已落之作<lb/>
<pb n="KR4e0039_WYG_017-3a"/>
君來春去不相期空有新愁繞舊枝總得花看能幾日<lb/>
最難留惜是芳時<lb/>
　　　與諸君飲呉别駕園<lb/>
春來幾度醉無涯不似今朝向汝家四海弟兄俱在座<lb/>
好風吹出棣棠花<lb/>
　　　舟中聞歌<lb/>
水柵孤燈照客舟江南誰解唱甘州尋常醉賞尊前曲<lb/>
何事今朝聽得愁<lb/>
<pb n="KR4e0039_WYG_017-3b"/>
　　　題雨竹畫<lb/>
巫峽雲連湘水低行人路滑畏深泥不見朝陽鳴鳯至<lb/>
春隂日日鷓鴣啼<lb/>
　　　挽楊隠君<lb/>
纔歌招隠又招魂故老于今有幾存他日我來應下拜<lb/>
寒山流水竹間墳<lb/>
　　　春思<lb/>
愁兼楊栁一絲絲客舍江南暮雨時自入春來才思減<lb/>
<pb n="KR4e0039_WYG_017-4a"/>
杏花開過不題詩<lb/>
　　　入郭過南湖望報恩浮圖<lb/>
雨過春陂栁浪香布帆歸緩怕斜陽漁人為指江城近<lb/>
一塔船頭看漸長<lb/>
　　　廢宅芍藥<lb/>
昔年花發要人催今日無人花自開猶有園丁憐國色<lb/>
時容閒客借看來<lb/>
　　　登江閣逺懷徐記室與杜進士同賦<lb/>
<pb n="KR4e0039_WYG_017-4b"/>
憑䦨兩客怨斜曛此日同吟只欠君江閣雖髙猶不見<lb/>
幾重山水幾重雲<lb/>
　　　夏夜宿西園酒醒聞雨<lb/>
飛蟲繞燭夢迴遲荷葉齊鳴雨一池不為素紈猶在手<lb/>
定疑秋夜乍寒時<lb/>
　　　其二<lb/>
人睡蕭蕭院落空未秋愁已怯梧桐夜長猶幸西軒雨<lb/>
一半聽時在醉中<lb/>
<pb n="KR4e0039_WYG_017-5a"/>
　　　倦繡圖<lb/>
翠絲盤葉碧玲瓏小萼花鋪茜縷紅夢裏鴛鴦留不得<lb/>
分明却在繡牀中<lb/>
　　　聞笛<lb/>
横吹纔聽淚已流寒燈照雨宿江頭憑君莫作闗山曲<lb/>
亂世人人易得愁<lb/>
　　　慰周著作悼亡<lb/>
笑披紗扇憶當年只有卿卿最得憐今日料應花不住<lb/>
<pb n="KR4e0039_WYG_017-5b"/>
夜燈相伴室中禪<lb/>
　　　山寺冒雨還西郭<lb/>
粟葉翻翻滿寺秋出門風雨未全收自慙騎馬非閒客<lb/>
可是山僧不解留<lb/>
　　　蘇李泣别圖<lb/>
丁零海上節毛稀幾望南鴻近塞飛泣盡白頭相别淚<lb/>
少卿留北子卿歸<lb/>
　　　江上偶見<lb/>
<pb n="KR4e0039_WYG_017-6a"/>
阿姬不畏晚寒多綠舫紅衣栁下過滿浦秋荷已零落<lb/>
如何猶唱采蓮歌<lb/>
　　　過保聖寺<lb/>
隔江煙霧隠樓臺逺逐鐘聲放艇來亂後不知僧已去<lb/>
幾堆紅葉寺門開<lb/>
　　　王七招飲余遊紫藤塢值雪失期<lb/>
孤舟山水雪晴時看到梅花幾萬枝東崦題詩西崦醉<lb/>
等閒忘却故人期<lb/>
<pb n="KR4e0039_WYG_017-6b"/>
　　　江上送客<lb/>
春風江上蕩舟過埀栁垂楊拂浪波惆悵今年頻送客<lb/>
長條欲折已無多<lb/>
　　　期諸友看范園杏花風雨不果<lb/>
欲尋春去怕春休又值春隂不得遊寂寞西園風雨裏<lb/>
杏花比客更多愁<lb/>
　　　宫女圖<lb/>
女奴扶醉踏蒼苔明月西園侍宴迴小犬隔花空吠影<lb/>
<pb n="KR4e0039_WYG_017-7a"/>
夜深宫禁有誰來<lb/>
　　　逢張架閣<lb/>
花落江南酒市春逢君歸騎帶京塵一盃相屬成知已<lb/>
何必平生是故人<lb/>
　　　山中春曉聽鳥聲<lb/>
子規啼罷百舌鳴東窓卧聽無數聲山空人靜響更切<lb/>
月落杏花天未明<lb/>
　　　與親舊飲散出抵城西客舍賦寄<lb/>
<pb n="KR4e0039_WYG_017-7b"/>
呉王廢苑草青青一騎今朝發野亭誰道别君行路逺<lb/>
去時人醉到時醒<lb/>
　　　過山家<lb/>
流水聲中響緯車板橋春暗樹無花風前何處香來近<lb/>
隔崦人家午焙茶<lb/>
　　　雲山樓閣圖<lb/>
碧樹香臺錦繡連畫師應見亂離前如今風景那堪寫<lb/>
廢寺空山鎖暮烟<lb/>
<pb n="KR4e0039_WYG_017-8a"/>
　　　始自西山移寓江渚夜聞雨有作<lb/>
客身移宿浦雲東孤館殘燈與舊同夜靜空江無落葉<lb/>
雨聲驚不似山中<lb/>
　　　晚過浦西橋<lb/>
春水何長春日短沙鴨交眠綠莎暖晚過橋西不見人<lb/>
野梅零落江雲斷<lb/>
　　　歎庭樹<lb/>
偶移弱質傍庭臯風露離離已便髙翻笑園中栽樹者<lb/>
<pb n="KR4e0039_WYG_017-8b"/>
十年猶未出蓬蒿<lb/>
　　　雨中春望<hi>時在圍中</hi>
郡樓髙望見江頭油壁行春事已休落盡棠梨寒食雨<lb/>
只應啼鳥不知愁<lb/>
　　　夜齋見螢火<lb/>
拂竹緣莎復㸃苔夜窓無月見飛來舊書亂後都抛却<lb/>
懶就微光更展開<lb/>
　　　湖上見月憶家兄<lb/>
<pb n="KR4e0039_WYG_017-9a"/>
望月思兄意轉迷孤帆應宿楚雲西夜深愁向湖邊立<lb/>
為有寒鴻相竝棲<lb/>
　　　逢呉秀才復送歸江上<lb/>
江上停舟問客蹤亂前相别亂餘逢暫時握手還分手<lb/>
暮雨南陵水寺鐘<lb/>
　　　十宫詞<lb/>
　　　呉宫<lb/>
芙蓉水殿屧廊東白苧秋來不耐風教得君王長夜醉<lb/>
<pb n="KR4e0039_WYG_017-9b"/>
月明歌舞在舟中<lb/>
　　　楚宫<lb/>
雨去雲來十二峯渚宫樓閣暮重重細腰無限空相妒<lb/>
不覺瑶姬夢裏逢<lb/>
　　　秦宫<lb/>
宫閉驪山靜管絃翠華巡狩去經年掖庭無用恩難報<lb/>
願上蓬萊采藥船<lb/>
　　　漢宫<lb/>
<pb n="KR4e0039_WYG_017-10a"/>
酒醒金屋曙河流願賜銅盤一滴秋他日君王作仙去<lb/>
瑶池猶幸得同遊<lb/>
　　　魏宫<lb/>
翡翠明珠入貢頻承恩長占鄴宫春至尊莫信陳王賦<lb/>
那得人間有洛神<lb/>
　　　晉宫<lb/>
盡日南風永巷開羊車去後玉堦苔誰知天上無塵地<lb/>
亦有城南小吏來<lb/>
<pb n="KR4e0039_WYG_017-10b"/>
　　　齊宫<lb/>
帖地黄金襯襪羅苑中市罷合笙歌有人解誦西京賦<lb/>
添得樓臺火後多<lb/>
　　　陳宫<lb/>
春風臺閣繡參差狎客爭陳璧月詞幾度醉濃嬌不起<lb/>
景陽樓上曉鐘時<lb/>
　　　隋宫<lb/>
五斛青螺一日銷迷樓深貯萬妖嬈衆中誰解留車駕<lb/>
<pb n="KR4e0039_WYG_017-11a"/>
風浪如山莫渡遼<lb/>
　　　唐宫<lb/>
玉笛聲殘禁漏長雲屏月帳醉焚香五王宴罷皆歸院<lb/>
大被空閒一夜凉<lb/>
　　　次韻春日謾興四首奉酬外舅達翁<lb/>
老去風情似樂天恨無張態抹朱絃一春酒病稀遊賞<lb/>
啼鳥鶯花共悵然<lb/>
　　　其二<lb/>
<pb n="KR4e0039_WYG_017-11b"/>
水邊簾幙逺籠花遊女時時出浣紗記得横塘沽酒處<lb/>
畫船明月載琶琶<lb/>
　　　其三<lb/>
雨多池館草毿毿酒色寒銷舊舞衫燕子似憐花落地<lb/>
殷勤長帶軟泥銜<lb/>
　　　其四<lb/>
菖蒲葉老芷花新池暖鴛鴦䕶水紋不上髙樓無逺恨<lb/>
江南春盡草如雲<lb/>
<pb n="KR4e0039_WYG_017-12a"/>
　　　回文<lb/>
風簾一燭對殘花薄霧寒籠翠袖紗空院别愁驚破夢<lb/>
東䦨井樹夜啼鴉<lb/>
　　　春日懷江上<lb/>
一川流水半村花舊屋南鄰是釣家長記歸篷載春醉<lb/>
雲籠殘照雨鳴沙<lb/>
　　　其二<lb/>
新蒲正綠乳鳬鳴水沒魚梁宿雨晴看近清明沈種日<lb/>
<pb n="KR4e0039_WYG_017-12b"/>
野人何事不歸耕<lb/>
　　　醉仙圖<lb/>
酒滿長生癭木瓢花開仙館宴春宵飛瓊何事堅辭飲<lb/>
應恐清都誤早朝<lb/>
　　　觀奕圖<lb/>
錯向山中立看棊家人日暮待薪炊如何一局成千載<lb/>
應是仙翁下子遲<lb/>
　　　江村即事<lb/>
<pb n="KR4e0039_WYG_017-13a"/>
野岸江村雨熟梅水平風軟燕飛回小舟送餉荷包飯<lb/>
逺斾招沽竹醖醅<lb/>
　　　偶睡<lb/>
竹間門掩似僧居白豆花疎片雨餘一榻茶煙成偶睡<lb/>
覺來猶把讀殘書<lb/>
　　　舟歸江上過斜塘<lb/>
漫漫村塘水沒沙清明初過已無花春寒欲雨歸心急<lb/>
嬾駐扁舟問酒家<lb/>
<pb n="KR4e0039_WYG_017-13b"/>
　　　西齋庭前海棠<lb/>
寂寥銀燭與金盤睡足簾前怯曉寒不是詩人賞幽獨<lb/>
雨中深院有誰看<lb/>
　　　次韻張仲和春日漫興<lb/>
蘓小墳前栁似煙鞦韆人靜夕陽天獨騎欵段尋詩去<lb/>
嬾逐看花衆少年<lb/>
　　　與内弟周思敬晚過鴈蕩僧舍<lb/>
同過溪橋日欲晡逺林殘葉似栖烏照公院裏堪留宿<lb/>
<pb n="KR4e0039_WYG_017-14a"/>
已有梅花有酒無<lb/>
　　　白傅湓浦圖<lb/>
相逢淪落總天涯舟泊湓江近荻花逐客青衫自多淚<lb/>
傷心不用怨琵琶<lb/>
　　　陶榖驛亭圖<lb/>
酒䦨使騎趣歸時羞殺江南一曲詞借問驛亭相見者<lb/>
風流何似党家兒<lb/>
　　　客夜聞女病<lb/>
<pb n="KR4e0039_WYG_017-14b"/>
嵗盡歸期尚杳然不知汝病復誰憐隔鄰兒女燈前笑<lb/>
客舍愁中正獨眠<lb/>
　　　秋江晚渡圖<lb/>
鷓鴣飛盡一洲蘋帆帶秋雲度逺津底事愁看畫中景<lb/>
昨朝曽送渡江人<lb/>
　　　夜中有感<lb/>
少壯無歡似老時身窮寧坐苦吟詩卧思三十年來事<lb/>
一半間闗在亂離<lb/>
<pb n="KR4e0039_WYG_017-15a"/>
　　　其二<lb/>
倦僕厨中睡已安吹燈呼起冒霜寒酒醒無限悲歌意<lb/>
不覔書看覔劍看<lb/>
　　　徐記室謫鍾離歸後同登東丘亭<lb/>
同上髙亭一賦詩喜逢君是謫歸時不然此日登臨處<lb/>
應望天涯有逺思<lb/>
　　　將赴金陵始出閶門夜泊<lb/>
烏啼霜月夜寥寥回首離城尚未遥正是思家起頭夜<lb/>
<pb n="KR4e0039_WYG_017-15b"/>
逺鐘孤棹宿楓橋<lb/>
　　　其二<lb/>
煙月籠沙客未眠歌聲燈火酒家前如何纔出閶門宿<lb/>
已似秦淮夜泊船<lb/>
　　　舟次丹陽驛<lb/>
沽酒來尋水驛門鄰船燈火語黄昏今朝始覺離鄉逺<lb/>
身在丹陽郭外村<lb/>
　　　正月十六日夜至京師觀燈<lb/>
<pb n="KR4e0039_WYG_017-16a"/>
天街爭唱落梅歌絳闕珠燈萬樹羅莫笑遊人來較晚<lb/>
春風還似昨宵多<lb/>
　　　夜聞雨聲憶故園花<lb/>
帝城春雨送春殘雨夜愁聽客枕寒莫入鄉園使花落<lb/>
一枝留待我歸看<lb/>
　　　早至闕下候朝<lb/>
月明立傍御溝橋半啓宫門未放朝騶吏忽傳丞相至<lb/>
火城如晝曉寒銷<lb/>
<pb n="KR4e0039_WYG_017-16b"/>
　　　春日寄張祠部<lb/>
烏衣巷口燕來時楊栁風多颭酒旗逺客金陵遊伴少<lb/>
看花慙比去年遲<lb/>
　　　左掖作<lb/>
小殿珠簾散栁絲東宫初退講筵時不材未敢修封事<lb/>
把筆閒題應教詩<lb/>
　　　雨中登天界西閣<lb/>
青山樓閣楚江東身在蒼茫晚色中故國自遥難望見<lb/>
<pb n="KR4e0039_WYG_017-17a"/>
不闗春樹雨溟濛<lb/>
　　　呉中親舊逺寄新酒<lb/>
雙壺逺寄碧香新酒内情多易醉人上國豈無千日釀<lb/>
獨憐此是故鄉春<lb/>
　　　其二<lb/>
為念春來客思悲欲教一醉對花枝那知飲量新來減<lb/>
不似江亭看妓時<lb/>
　　　宿圓明寺早起<lb/>
<pb n="KR4e0039_WYG_017-17b"/>
客起燈前夢尚迷滿城殘月䁱峰西應知野寺非山店<lb/>
只聽鐘聲不聽雞<lb/>
　　　送葛省郎東歸<lb/>
金陵女兒踏春陽金陵客子正思鄉一盃况復送君去<lb/>
目斷飛花江水長<lb/>
　　　其二<lb/>
桃葉渡頭聞唱歌孤帆欲發奈愁何君歸是我來時路<lb/>
山水無多離思多<lb/>
<pb n="KR4e0039_WYG_017-18a"/>
　　　四月朔日休沐雨中<lb/>
送春風雨苦潺潺得告今朝免綴班卧聽鳩啼花落盡<lb/>
此身如在故園閒<lb/>
　　　戴叔鸞入江夏山圖<lb/>
歸隠初辭薦辟章西風黄葉滿車箱青牛只識山中路<lb/>
不是無心向洛陽<lb/>
　　　送哲明府之新滏<lb/>
花落春衫試剪裁石頭城下楚帆開憑誰為報清江吏<lb/>
<pb n="KR4e0039_WYG_017-18b"/>
麥雉鳴時縣令來<lb/>
　　　逆旅逢鄉人<lb/>
客中皆念客中身唯汝相逢意更親不向燈前聽呉語<lb/>
何由知是故鄉人<lb/>
　　　寄丁二侃<lb/>
江頭斜日草初曛目斷歸鴻隔楚雲舊宅因君相近住<lb/>
每思家處即思君<lb/>
　　　題虞文靖公書所賦鶴巢詩後<lb/>
<pb n="KR4e0039_WYG_017-19a"/>
玉堂罷直鬢如絲華蓋岡頭戴笠時丁令去來滄海變<lb/>
人間零落鶴巢詩<lb/>
　　　客中憶二女<lb/>
每憶門前兩候歸客中長夜夢魂飛料應此際猶依母<lb/>
燈下看縫寄我衣<lb/>
　　　晚晴逺眺<lb/>
楚天無物不堪詩登眺唯愁動逺思秋樹江山人别後<lb/>
夕陽樓閣雨晴時<lb/>
<pb n="KR4e0039_WYG_017-19b"/>
　　　寄徐記室<hi>徐乆客京師余至已束還</hi>
惆悵江東日暮雲我來君去苦離羣不知此日君思我<lb/>
還似當時我憶君<lb/>
　　　寄家書<hi>時客越城</hi>
底事鄉書累自修路長唯恐有沈浮還憂得到家添憶<lb/>
不敢多言客裏愁<lb/>
　　　期袁卿見過因出失值寄詩謝之<lb/>
非闗逺出負幽期自是江邊枉棹遲誰道空迴君恨切<lb/>
<pb n="KR4e0039_WYG_017-20a"/>
未應如我到家時<lb/>
　　　宿蟾公房<lb/>
一禽不鳴深樹煙明月下照髙僧禪獨開西閣詠清夜<lb/>
秋河欲墮山蒼然<lb/>
　　　陌上見梅<lb/>
陌頭一樹帶風沙零落寒香日欲斜車馬紛紛誰暇看<lb/>
當年只合種山家<lb/>
　　　東歸至楓橋<lb/>
<pb n="KR4e0039_WYG_017-20b"/>
故人當日送登畿此地停舟醉落暉慙愧臨河舊攀栁<lb/>
尚留青眼看人歸<lb/>
　　　江行<lb/>
家家魚網映迴橋春水初生沒樹腰客路江南烟雨裏<lb/>
緣蕪芳草恨迢迢<lb/>
　　　戲和徐七見寄卧聞鄰槽酒聲之作<lb/>
春瀉鄰槽入夜聞逺疑泉響隔松雲題詩為問醒眠客<lb/>
幾滴還能醉得君<lb/>
<pb n="KR4e0039_WYG_017-21a"/>
　　　見燕至<lb/>
初來如報社前春好宿茅簷伴客身莫入江南舊庭院<lb/>
杏花風雨總無人<lb/>
　　　背面美人圖<lb/>
欲呼回首不知名背立東風幾許情莫道畫師元不見<lb/>
傾城雖見畫難成<lb/>
　　　對梨花<lb/>
素香寂寞野亭空不似鞦韆院落中卧對一枝愁病酒<lb/>
<pb n="KR4e0039_WYG_017-21b"/>
清明今日雨兼風<lb/>
　　　和楊余諸君在謫中憶往年西園聽歌<lb/>
花落名園罷醉遊故人無復舊風流異鄉莫歎無歌聽<lb/>
若使聞歌意更愁<lb/>
　　　重過南寺尋悟公不值<lb/>
我是鈞天夢覺人憶來松下似前身老僧何去袈裟在<lb/>
落葉斜陽滿室塵<lb/>
　　　過流通院<lb/>
<pb n="KR4e0039_WYG_017-22a"/>
僧懶開門見客遲空林流水日斜時欲留詩句知曽過<lb/>
我後來看竟是誰<lb/>
　　　其二<lb/>
橘柚林中薜荔垣幽尋幾度入秋園雖然老衲無聞見<lb/>
猶勝相逢俗客言<lb/>
　　　聞人唱呉歌<lb/>
楚人不解聽呉歌我獨燈前感慨多記得通波亭下路<lb/>
畫船歸去雨鳴荷<lb/>
<pb n="KR4e0039_WYG_017-22b"/>
　　　雨中過山<lb/>
春雲晻靄澗奔渾風雨行人過一村不似山家深竹裏<lb/>
乳鳩啼午未開門<lb/>
　　　讀史<lb/>
　　　晏嬰<lb/>
一裘身著乆經年祿米分炊幾户烟盡説大夫能養士<lb/>
却于尼叟惜封田<lb/>
　　　商鞅<lb/>
<pb n="KR4e0039_WYG_017-23a"/>
徒誇闟㦸衛華軒渭水何能洗衆寃想到出亡無舍日<lb/>
應思不用趙良言口<lb/>
　　　儀秦<lb/>
二子全操七國權朝談從合暮衡連天如早為生民計<lb/>
各與城南二頃田<lb/>
　　　藺相如<lb/>
危計難成五步間置君虎口幸全還世人莫笑三閭懦<lb/>
不勸懷王㑹武闗<lb/>
<pb n="KR4e0039_WYG_017-23b"/>
　　　平原君<lb/>
朝歌長夜館娃春總為妖姬戮諫臣何事邯鄲貴公子<lb/>
能因躄者殺佳人<lb/>
　　　范雎<lb/>
紛紛傾奪苦多謀得勢還懷失勢憂丞相不須嗔蔡澤<lb/>
此時當問老穰侯<lb/>
　　　范増<lb/>
不識興王自有真尊前示玦謾勞神當時誰道翁多智<lb/>
<pb n="KR4e0039_WYG_017-24a"/>
不及王家老婦人<lb/>
　　　張子房<lb/>
不握兵權只坐籌苦辭萬户乞封留縱令不早尋仙去<lb/>
天子終無賜醢謀<lb/>
　　　賈誼<lb/>
凶吉何由鵩鳥知才髙暫謫未須悲秋風不灑梁園淚<lb/>
宣室寧無再見時<lb/>
　　　董仲舒<lb/>
<pb n="KR4e0039_WYG_017-24b"/>
早奏文章直殿廬茂陵還復訪遺書寂寥猶抱春秋傳<lb/>
誰問江都老仲舒<lb/>
　　　李廣<lb/>
猿臂將軍本自賢灞陵醉尉竟難全不聞當日王孫貴<lb/>
重到淮隂賞少年<lb/>
　　　田千秋<lb/>
功名何必任才謀遇合逢時便可收髙寢郎官頭已白<lb/>
一言悟主即封侯<lb/>
<pb n="KR4e0039_WYG_017-25a"/>
　　　王章<lb/>
外家勢重直言稀京兆書陳蹈禍機合浦老妻須莫怨<lb/>
絶勝卧病死牛衣<lb/>
　　　揚雄<lb/>
執㦸三朝老從臣從來無意據通津如何晚把𤣥經筆<lb/>
却為新都著劇秦<lb/>
　　　馬援<lb/>
浪泊歸時憶少遊炎蒸終復困壺頭漢庭豈少英年將<lb/>
<pb n="KR4e0039_WYG_017-25b"/>
衰老南征苦自求<lb/>
　　　袁安<lb/>
洛下人家懶去干閉門僵卧雪漫漫立朝不附薫天勢<lb/>
應為平生耐得寒<lb/>
　　　荀彧<lb/>
晚惜彤弓勢已難空期魏武作齊桓猶緣死沮奸雄意<lb/>
竊鼎遷延到五官<lb/>
　　　孔明<lb/>
<pb n="KR4e0039_WYG_017-26a"/>
莫恨流星墮渭濵出師未捷已沾巾天應留取生司馬<lb/>
歸作他年取魏人<lb/>
　　　張昭<lb/>
長史難忘昔受遺塞門投老苦憂時孝㢘猶有當年意<lb/>
不遣真從介子推<lb/>
　　　王猛<lb/>
軍門被褐異隆中抱策歸秦竟事戎猶喜遺言真有識<lb/>
不教飲馬向江東<lb/>
<pb n="KR4e0039_WYG_017-26b"/>
　　　謝安<lb/>
談笑新亭鼎不移坐籌强虜在枰棋平生事業從容得<lb/>
莫道無心屐折遲<lb/>
　　　韓子<lb/>
自古南荒竄逐過佞臣元少直臣多官來瀧吏休相誚<lb/>
天要潮人識孟軻<lb/>
　　　題宋徽廟畫眉百合圖<lb/>
百合無殘六合塵汴宫啼鳥怨無人不知風雪龍沙地<lb/>
<pb n="KR4e0039_WYG_017-27a"/>
還有圖中此様春<lb/>
　　　題湘君圖<lb/>
祠前脩竹楚山青風珮時來過洞庭月夜莫彈瑶瑟怨<lb/>
夫君不見有誰聽<lb/>
　　　題洛神圖<lb/>
晚步芳洲拾翠歸不愁風浪濕仙衣彩雲一滅無尋處<lb/>
應逐陳王去馬飛<lb/>
　　　二喬觀兵書圖<lb/>
<pb n="KR4e0039_WYG_017-27b"/>
共憑花几倦新妝𤣥女隂符讀幾行銅雀那能鎖春色<lb/>
解將竒策教周郎<lb/>
　　　風雨早朝<lb/>
漏屋雞鳴起濕烟蹇驢難借强朝天却思春水江南岸<lb/>
閒聽篷聲卧釣船<lb/>
　　　雨中曉卧<lb/>
井桁烏啼破曙烟輕寒薄被落花天閒人晴日猶無事<lb/>
風雨今朝正合眠<lb/>
<pb n="KR4e0039_WYG_017-28a"/>
　　　其二<lb/>
香斷牀幃冷未開雨窓寥落滿櫺苔休輕一枕江邊睡<lb/>
抛却腰金換得來<lb/>
　　　久雨<lb/>
水長已到折磯頭江天雨來殊未休鸕鷀鸂鶒曉爭喜<lb/>
楊栁杏花春自愁<lb/>
　　　閏三月<lb/>
不須愁寫送春詩花比常年落最遲添得一分春色在<lb/>
<pb n="KR4e0039_WYG_017-28b"/>
天應憐我惜芳時<lb/>
　　　晚立西浦渡<lb/>
髩絲微映釣絲輕水葉驚風細浪生誰見晚凉人立處<lb/>
數株楊栁一蟬鳴<lb/>
　　　題孟浩然騎驢吟雪圖<lb/>
西風驢背倚吟魂只到龎公舊隠村何事能詩杜陵老<lb/>
也頻騎叩富兒門<lb/>
　　　江上雨中<lb/>
<pb n="KR4e0039_WYG_017-29a"/>
江漲隨漚欲到門濕雲依樹易黄昏幽居常日無來客<lb/>
何况瀟瀟雨滿林<lb/>
　　　客館夜見亮師畫上有余呂二山人詩<lb/>
上人圖畫故人詩相見燈前夜雨時無限雲山與烟樹<lb/>
總含秋色是相思<lb/>
　　　海上逢王常宗雨夜同宿陳氏西軒<lb/>
故人散盡獨君存風雨相逢海上村尊酒飲䦨言不盡<lb/>
更留餘燭照黄昏<lb/>
<pb n="KR4e0039_WYG_017-29b"/>
　　　過北莊訪友<lb/>
淺水平沙凍鴨眠秋聲吹過石橋邊尋君兼得尋詩興<lb/>
野樹江雲欲雪天<lb/>
　　　題畫<lb/>
落日青山影在沙鏡湖波淨遍荷花雲間樹底參差屋<lb/>
借問誰家是賀家<lb/>
　　　得故人書知未入京因寄<lb/>
曽約春深到鳯臺君今不到只書來滿緘離恨牀頭放<lb/>
<pb n="KR4e0039_WYG_017-30a"/>
一度相思一展開<lb/>
　　　題王翰林所藏畫蘭<lb/>
春到懷王舊渚宫沙棠舟去水煙空孤叢不有幽香發<lb/>
應沒江邊百草中<lb/>
　　　不見花<lb/>
看花無計作閒身塵土餘杭暗度春不見花開莫惆悵<lb/>
花飛還得免愁人<lb/>
　　　錦帆涇<lb/>
<pb n="KR4e0039_WYG_017-30b"/>
水繞荒城栁半枯錦帆去後故宫蕪窮奢畢竟輸漁父<lb/>
長保秋風一幅蒲<lb/>
　　　楓橋<lb/>
畫橋三百映江城詩裏楓橋獨有名幾度經過憶張繼<lb/>
烏啼月落又鐘聲<lb/>
　　　烏鵲橋<lb/>
烏鵲南飛月自明恨通銀漢水盈盈夜來橋上呉娃過<lb/>
只道天邊織女行<lb/>
<pb n="KR4e0039_WYG_017-31a"/>
　　　兩妓<lb/>
李姢張態兩嬌姿傳得香名在白詩當日罇前漫歌舞<lb/>
使君家自有楊枝<lb/>
　　　短簿祠<lb/>
下馬空林問廟扉衣冠寂寞掩塵幃不能復使桓公怒<lb/>
莫怪年來祭客稀<lb/>
　　　聞王翰林使蕃<lb/>
碎葉城邊積雪明彈箏峽水逺人行已聞贊普知臣順<lb/>
<pb n="KR4e0039_WYG_017-31b"/>
不似前朝作舅甥<lb/>
　<lb/>
　<lb/>
　<lb/>
　<lb/>
　<lb/>
　<lb/>
　大全集巻十七<lb/>
</p>
<p>
</p>
  </div>
<div>
<head>大全集巻十八</head> <lb/>
    <p>
<pb n="KR4e0039_WYG_018-1a"/>
欽定四庫全書<lb/>
　大全集巻十八<lb/>
　　　　　　　　　　　　　明　髙啟　撰<lb/>
　　七言絶句<lb/>
　　　寄雲間朱國史嘗同宿左掖約至江上見訪<lb/>
風雪京華憶舊逢候朝同聽鳯樓鐘還鄉何事翻離阻<lb/>
春樹春雲隔九峯<lb/>
　　　其二<lb/>
<pb n="KR4e0039_WYG_018-1b"/>
曽期訪舊到江沙惆悵參差過落花大樹村中休重問<lb/>
野人求食已移家<lb/>
　　　宣和所題畫<lb/>
御翰親題賞畫工疎枝野鳥怨秋風那知回首宣和殿<lb/>
物色凄凉與畫同<lb/>
　　　題張太常金華白玉山房圖<lb/>
石氣春生化白雲滿林瓊草卧羊羣太常他日歸來日<lb/>
身老應同萬石君<lb/>
<pb n="KR4e0039_WYG_018-2a"/>
　　　次韻遜菴春日漫興<lb/>
春事匆匆過海棠只愁春去欲顛狂雜英滿地憑誰拾<lb/>
合作熏爐百和香<lb/>
　　　送徐山人浩師還郭<lb/>
欲共歸舟懶入城再三難判别時情聊題詩巻投君袖<lb/>
相伴秋江此日行<lb/>
　　　其二<lb/>
客巾僧衲影翩翩同逐秋風上别船賴得江帆無樹隠<lb/>
<pb n="KR4e0039_WYG_018-2b"/>
相望直到暮城邊<lb/>
　　　和遜菴尋舊偶不直效香奩體<lb/>
揚州夢斷十三年底事猶存未了緣不見擁鬟簾下立<lb/>
斷腸騎馬過門前<lb/>
　　　其二<lb/>
曽看梳頭傍玉臺後堂春曉翠屏開重尋未省雙文去<lb/>
只道羞郎不出來<lb/>
　　　東丘蘭若見枇杷<lb/>
<pb n="KR4e0039_WYG_018-3a"/>
落葉空林忽有香疎花吹雪過東牆居僧記取南風後<lb/>
留箇金丸待我甞<lb/>
　　　夜雨<lb/>
不是羇人是木腸怕愁不敢易思鄉醉來獨滅青燈卧<lb/>
風雨從教滴夜長<lb/>
　　　題畫<lb/>
滿壑春隂滿澗苔茶煙起處薜帷開山童頻報敲門客<lb/>
總為催詩索畫來<lb/>
<pb n="KR4e0039_WYG_018-3b"/>
　　　紅梅<lb/>
春暈冰綃倚竹低羅浮却似武陵溪詩人從此來相覔<lb/>
雪滿空山不復迷<lb/>
　　　瓶梅<lb/>
竹外相逢見素花手攜數朶喜還家雨窓今夜無明月<lb/>
暫託寒燈照影斜<lb/>
　　　池亭對竹<lb/>
秋隂弄色䕶池亭羣玉山横翡翠屏鳴鶴迎風時一唳<lb/>
<pb n="KR4e0039_WYG_018-4a"/>
先生髙枕夢初醒<lb/>
　　　題三香圖<lb/>
羅浮洛浦與瀟湘三處離魂一本香夢斷月明秋渺渺<lb/>
縞衣何似翠裙長<lb/>
　　　西山幻住期看梅花雨雪不果<lb/>
詩人本似道人閒偶負幽期不出山只有梨花舊時夢<lb/>
夜隨明月到林間<lb/>
　　　其二<lb/>
<pb n="KR4e0039_WYG_018-4b"/>
梅花宜向雪中看屐滑翻愁雪未乾惆悵山房深竹裏<lb/>
一樽誰與破春寒<lb/>
　　　其三<lb/>
翠竹休啼怨不來滿林風雪滿身苔此花不是繁華種<lb/>
只合空山獨自開<lb/>
　　　題桂花美人<lb/>
桂花庭院月紛紛按罷霓裳酒半醺折得一枝攜滿袖<lb/>
羅衣今夜不須熏<lb/>
<pb n="KR4e0039_WYG_018-5a"/>
　　　雪中喜劉户曹見過<lb/>
滿城春雪禁花開愁對寒窓欠酒盃喜子逺能來慰我<lb/>
扁舟不肯過門回<lb/>
　　　春暮西園<lb/>
綠池芳草滿晴波春色都從雨裏過知是人家花落盡<lb/>
菜畦今日蝶來多<lb/>
　　　雨中閒卧<lb/>
牀隠屏風竹几斜卧看新燕到貧家閒居心上渾無事<lb/>
<pb n="KR4e0039_WYG_018-5b"/>
聽雨唯憂損杏花<lb/>
　　　其二<lb/>
青氊素榻小窓空慙愧安眠感歎窮多少人愁泥滑滑<lb/>
曉衝風雨客途中<lb/>
　　　晚陪張水部過西橋隔城望見諸山<lb/>
晚上西橋送客行隔城遥見衆山晴望山還恐山相笑<lb/>
坐守書幃不出城<lb/>
　　　送李丞之歸安<lb/>
<pb n="KR4e0039_WYG_018-6a"/>
苕花㣲雨落秋汀一路青山棹幾停預喜哦詩無俗吏<lb/>
兩松相對縣丞㕔<lb/>
　　　春日憶江上<lb/>
栁下春潮沒舊磯草堂猶在掩荆扉如今歸夢休為蝶<lb/>
化作輕鷗度水飛<lb/>
　　　金徴士留宿江館阻雨連夕<lb/>
落花風急野無舟喜為茅齋幾日留却愧江邊春酒薄<lb/>
不能慰子客中愁<lb/>
<pb n="KR4e0039_WYG_018-6b"/>
　　　其二<lb/>
莫辭同宿掩書幃兵後蕭條故舊稀預恐明朝風雨歇<lb/>
滿江春水送君歸<lb/>
　　　江館夜雨<lb/>
尋常夜雨睡𠖇𠖇底事今宵只自醒一枕蕭騷孤獨暗<lb/>
此聲元在客中聽<lb/>
　　　田舍夜舂<lb/>
新婦舂糧獨睡遲夜寒茅屋雨來時燈前每囑兒休哭<lb/>
<pb n="KR4e0039_WYG_018-7a"/>
明日行人要早炊<lb/>
　　　畫犬<lb/>
獨兒初長尾茸茸行響金鈴細草中莫向瑶堦吠人影<lb/>
羊車半夜出深宫<lb/>
　　　登白蓮閣貽幼文<lb/>
思君曽此望西州誰信歸來得共遊只是當時舊山水<lb/>
如何重看不勝愁<lb/>
　　　讀周記室荆南集<lb/>
<pb n="KR4e0039_WYG_018-7b"/>
生别猶疑不再逢楚天雲樹隔重重愁來讀盡荆南藁<lb/>
風雨空齋掩暮鐘<lb/>
　　　贈真上人<lb/>
花下攜琴見此僧自言開法在金陵十年江海遊應遍<lb/>
老去空山對一燈<lb/>
　　　寄沈侯乞猫<lb/>
許贈狸奴白雪毛花隂猶卧日初髙將軍内閣元無用<lb/>
自有牀頭却䑕刀<lb/>
<pb n="KR4e0039_WYG_018-8a"/>
　　　青城先生戴笠圖<lb/>
暫脫朝冠白髮輕南村羣犬莫相驚行吟不覺逢山雨<lb/>
但聽瀟瀟葉上聲<lb/>
　　　夢歸<lb/>
何事頻頻夢裏歸只緣未慣客天涯覺來不見家人面<lb/>
恰似前朝始别時<lb/>
　　　其二<lb/>
忽夢還家上楚船來時舊路只依然家人不識闗山逺<lb/>
<pb n="KR4e0039_WYG_018-8b"/>
有夢何因到我邊<lb/>
　　　蜀山書舍圖<lb/>
山月蒼蒼照烟樹碧浪湖頭放船去隔林夜半見孤燈<lb/>
知是幽人讀書處<lb/>
　　　寒夜逢徐七<lb/>
松下柴門密雪封故人驚喜夜相逢明朝歸棹還當别<lb/>
莫聽楓橋寺裏鐘<lb/>
　　　題虞文靖公墨蹟後<lb/>
<pb n="KR4e0039_WYG_018-9a"/>
清朝文雅孰稱雄我已生年後此公今日亂離江海上<lb/>
獨看遺墨涕秋風<lb/>
　　　虎丘<lb/>
望月登樓海氣昏劍池無底鎮雲根老僧只恐山移去<lb/>
日落先教鎖寺門<lb/>
　　　逢故人子<lb/>
道傍忽見為躊躇流落饑寒喪亂餘乆客無人解相念<lb/>
傷心思廣絶交書<lb/>
<pb n="KR4e0039_WYG_018-9b"/>
　　　題道上人畫梅<lb/>
笛裏寒梢蕊自開幾年風雨不生苔山窓夜半禪初定<lb/>
應喜無香觸鼻來<lb/>
　　　衍師以懷幼文詩見寄因次其韻<lb/>
題詩為我謝湯休莫作人間逺客愁未報歸期須記取<lb/>
松陵江上鱠鱸秋<lb/>
　　　題遜菴墨菊<lb/>
獨留鐵面傲霜遲秋蝶來尋莫自疑須信陶翁醉歸後<lb/>
<pb n="KR4e0039_WYG_018-10a"/>
西風塵土滿東籬<lb/>
　　　丁孝㢘約中秋泛舟予過婁東竟留飲孫卿池<lb/>
　　　上<lb/>
擬向江潭夜放舟却成騎馬習池遊但逢有酒皆堪醉<lb/>
月色初無兩漾秋<lb/>
　　　春日次北郭故人寄韻<lb/>
風多舟小滯歸人飛絮茫茫暗晚津酒滿壚頭花滿店<lb/>
今年不見洛陽春<lb/>
<pb n="KR4e0039_WYG_018-10b"/>
　　　讀半山絶句有感因效其作<lb/>
寺裏園中總倦行閒眠看得燕巢成豈無酒伴同騎馬<lb/>
落日風吹花滿城<lb/>
　　　立春試筆<lb/>
九十日春今日始春盤春勝巧同新從今日日尋春去<lb/>
似我閒人有幾人<lb/>
　　　薔薇花<lb/>
花葉林中絳蘂開窮隂不道艷陽回空房雨裏看如笑<lb/>
<pb n="KR4e0039_WYG_018-11a"/>
應喜今朝有客來<lb/>
　　　元夕聞城中放燈寄諸友<lb/>
江邊殘雪閉寒扉坐戀梅花未解衣却憶今宵滿城月<lb/>
看燈人醉踏歌歸<lb/>
　　　次杜二彦正韻<lb/>
孤榜逍遥欲入城栁風莎雨暗江程煩君别後殷勤記<lb/>
莫更逢人道我名<lb/>
　　　得袁卿書知赴湖廣<lb/>
<pb n="KR4e0039_WYG_018-11b"/>
聞君去嵗客昇州近得書來却倍愁自説去程今又逺<lb/>
望鄉應上武昌樓<lb/>
　　　過保聖寺贈隆上人<lb/>
湯公寺子陸公鄰杞菊畦荒夜雨頻莫訝相過偏不厭<lb/>
白頭禪客是詩人<lb/>
　　　讀徐七北郭集<lb/>
一巻忻看故友詩詩留人去喜還悲西窓夜雨燈前讀<lb/>
不似連牀對咏時<lb/>
<pb n="KR4e0039_WYG_018-12a"/>
　　　題理髮美人圖<lb/>
桐風朝動内園枝吹亂花前髮幾絲石後理梳羞未出<lb/>
怕人猜是倦妝時<lb/>
　　　託流人寄書家兄<lb/>
不遇流徒謫戍邊家書那得去人傳今朝信發何時到<lb/>
路隔鴒原有幾千<lb/>
　　　和婁秀才看梅<lb/>
聞將瘦影伴吟身水際黄昏竹外春莫訝此翁偏賞戀<lb/>
<pb n="KR4e0039_WYG_018-12b"/>
愛梅自古屬幽人<lb/>
　　　行樂<lb/>
冠觸花梢露濕衣曉因行樂到南圻日髙霧散春江曲<lb/>
綠滿平田雉子飛<lb/>
　　　寒食逢杜賢良飲<lb/>
楊栁無煙江水長鄰家風雨杏餳香逢君共把金陵酒<lb/>
忘却今朝在異鄉<lb/>
　　　晚過清溪史言隋人殺張麗華於此<lb/>
<pb n="KR4e0039_WYG_018-13a"/>
王謝池臺兩岸空水禽爭哢夕陽中麗華妖血流難盡<lb/>
化作荷花别樣紅<lb/>
　　　黄荃子母兔<lb/>
陽坡日暖眼迷離芳草春眠對兩兒誰道姮娥曽作伴<lb/>
廣寒孤宿己多時<lb/>
　　　呉别駕宅聞老妓陳氏歌<lb/>
白髮相邀出後㕔莫辭為唱雨霖鈴如今人盡憐年少<lb/>
誰肯同來特地聽<lb/>
<pb n="KR4e0039_WYG_018-13b"/>
　　　出郭舟行避雨樹下<lb/>
一片春雲雨滿川漁蓑欲借苦無緣多情水廟門前樹<lb/>
遮我孤舟半日眠<lb/>
　　　過湖舟中望寺<lb/>
出浦平波忽逺開隔湖煙樹有樓臺歸舟未得尋僧去<lb/>
空聽鐘聲寺裏來<lb/>
　　　江上晚歸<lb/>
渺渺雙鳬落晚沙一江秋色艷明霞逢人不用停舟問<lb/>
<pb n="KR4e0039_WYG_018-14a"/>
大樹村中即我家<lb/>
　　　題瀑布泉<lb/>
千山雲項一泉飛仰面時驚雨濕衣彷彿香爐峰下看<lb/>
滿溪紅葉訪僧歸<lb/>
　　　美人圖<lb/>
鞦韆庭院閉青春背立誰曽見得真莫道不言思憶事<lb/>
欲言還説與何人<lb/>
　　　春暮<lb/>
<pb n="KR4e0039_WYG_018-14b"/>
春寒樓上下簾齊鶗鴂偏臨客耳啼淡月殘燈天欲曉<lb/>
故園歸路夢中迷<lb/>
　　　深院<lb/>
風細桐花落井攔池荷新長大如盤閉門無客揺鈴索<lb/>
半篋閒詩讀易殘<lb/>
　　　春睡圖<lb/>
妝殘嬌睡帶餘酲鸚鵡當窓不敢驚誰信上陽宫内女<lb/>
一春愁絶夢難成<lb/>
<pb n="KR4e0039_WYG_018-15a"/>
　　　題芭蕉士女<lb/>
秋宫睡起試生羅閒向芭蕉石畔過怪底早凉欺匣扇<lb/>
夜來葉上雨聲多<lb/>
　　　題董卿圖<lb/>
花落呉王故苑西客亭風雨聽鶯啼今年又負行春約<lb/>
畫裏看山不忍題<lb/>
　　　題趙魏公馬圖<lb/>
校尉當年執䇿迎千金逺購貳師城一歸天廐嗟空老<lb/>
<pb n="KR4e0039_WYG_018-15b"/>
立仗元來不用鳴<lb/>
　　　題妓像<lb/>
不見秋娘今幾年楚雲湘雨思悠然月明樓外天如水<lb/>
猶憶梁州第二篇<lb/>
　　　和王畊雲與愚菴倡和詩<lb/>
灌花移石不辭勤苔潤流泉雨後新一塢綠楊雞犬靜<lb/>
老來欣作太平人<lb/>
　　　其二<lb/>
<pb n="KR4e0039_WYG_018-16a"/>
欲望城西禮白雲數峰蒼翠晚嶙嶙誰知邂逅東歸客<lb/>
亦是香山社裏人<lb/>
　　　夢余唐卿<lb/>
路隔城臯萬里闗何由得見故人還燈前夢裏匆匆見<lb/>
猿叫楓林月在山<lb/>
　　　離江館一月有感<lb/>
憶得離家一月期天邊明月半圓時遥知此夜閨中望<lb/>
比著他宵分外悲<lb/>
<pb n="KR4e0039_WYG_018-16b"/>
　　　過湖南舟中卧作<lb/>
野客分攜水店前浪平舟穏稱酣眠午雞啼處前村近<lb/>
過盡平湖幾曲天<lb/>
　　　疎竹三禽圖<lb/>
棘枝疎瘦竹枝低三鳥寒多每並棲月落山忩秋夢斷<lb/>
不知誰箇最先啼<lb/>
　　　見花憶故園<lb/>
春色先從天上來花枝盡發鳯凰臺不知别後鄉園樹<lb/>
<pb n="KR4e0039_WYG_018-17a"/>
寂寞書窓開未開<lb/>
　　　贈杜進士兒端<lb/>
骨琢清冰目剪波生兒若此豈須多杜郎還作真男子<lb/>
愧我無才為作歌<lb/>
　　　其二<lb/>
不貪梨栗自相親識是君家舊友人更待十年應長大<lb/>
功名當見太平春<lb/>
　　　城南謾興<lb/>
<pb n="KR4e0039_WYG_018-17b"/>
春冷園林未到鶯初晴稍稍綻山櫻懶夫不負東風意<lb/>
也起尋芳郭外行<lb/>
　　　其二<lb/>
錢墅韓園處處池盡多芳草少花枝眼看新第皆蕪沒<lb/>
何况將軍出許時<lb/>
　　　題張雲門畫竹<lb/>
臨池書罷換鵞文餘墨猶堪寫此君一叚湘娥廟前意<lb/>
淋漓秋雨共秋雲<lb/>
<pb n="KR4e0039_WYG_018-18a"/>
　　　題松雪翁臨祐陵草蟲<lb/>
宣和遺墨畫難工唯有王孫筆意同莫問呉宫與梁苑<lb/>
一般草露覆秋蟲<lb/>
　　　巨然小景<lb/>
隔溪山閣映秋開坐乆鐘聲度水來遥指石橋村樹杪<lb/>
一僧歸處是天台<lb/>
　　　中秋無月無酒<lb/>
桂樹香寒掩畫樓江雲黯淡蔽中秋道人莫喚嫦娥出<lb/>
<pb n="KR4e0039_WYG_018-18b"/>
照見空樽却轉愁<lb/>
　　　茆翁畫雙竹<lb/>
不學篔簹滿谷栽兩竿斜拂楚烟開應緣茆叟吹横玊<lb/>
喚得雙飛碧鳯來<lb/>
　　　卧病夜聞鄰兒讀書<lb/>
月淡梧桐雨後天伊吾聲在北窓前誰知鄰館無兒客<lb/>
病裏聽來轉不眠<lb/>
　　　題紅拂妓<lb/>
<pb n="KR4e0039_WYG_018-19a"/>
化枝不鎖後堂春夜半長安旅邸貧棄去老奴從此客<lb/>
可憐小妓亦知人<lb/>
　　　栁塘飛燕<lb/>
身輕不奈晚多風春盡迴塘落絮空楊栁隂迷三十里<lb/>
畫樓何處捲簾櫳<lb/>
　　　滚塵馬圖<lb/>
千里歸來苜蓿春五花和汗滚香塵青絲暫解從天性<lb/>
多謝黄門老圉人<lb/>
<pb n="KR4e0039_WYG_018-19b"/>
　　　仙山樓觀圖<lb/>
霧閣宵閒脈望飛月明露重濕銖衣仙人莫入芙蓉館<lb/>
花暗迷人不得歸<lb/>
　　　春隂<lb/>
風雨將殘雪又來春隂二月未能開紅花白蕊都妨却<lb/>
只有青青一院苔<lb/>
　　　送僧震赴京省師<lb/>
孤雲飛傍五雲遥京國尋師去興饒明日春寒江上路<lb/>
<pb n="KR4e0039_WYG_018-20a"/>
雪花應雜雨花飄<lb/>
　　　題徐熈三蟲圖<lb/>
粉蝶黄蜂各冶心逐香窺艷競相尋南園雨過紅芳歇<lb/>
輸與鳴蜩占綠隂<lb/>
　　　題荔枝練帶<lb/>
雨後蠻枝錦果肥華清貢罷驛塵稀山禽自繞枝頭啄<lb/>
疑是宫中舊雪衣<lb/>
　　　題陸掾<lb/>
<pb n="KR4e0039_WYG_018-20b"/>
風送書聲出晚林始知隠士在雲深抱琴入谷那辭逺<lb/>
欲覔幽人一賞音<lb/>
　　　題許瀾伯三蟲圖<lb/>
蜜脾未滿報衙頻蠧化初成傅粉新誰道爭花羣隊裏<lb/>
長吟還有獨清人<lb/>
　　　閶門舟中逢白範<lb/>
十載長嗟故舊分半歸黄土半青雲扁舟此日楓橋畔<lb/>
一褐秋風忽見君<lb/>
<pb n="KR4e0039_WYG_018-21a"/>
　　　田家慶夀圖<lb/>
花滿茅堂映彩衣開門曉放鶴雛飛鄰翁夀畢共扶醉<lb/>
恰似春來社飲歸<lb/>
　　　春晚過茶磨西崦<lb/>
一塢茶煙隠翠㣲漁樵來慣客來稀溪頭樹暗飛花盡<lb/>
初聽人家響杼璣<lb/>
　　　十二月十七日夜偶成<lb/>
一牀詩思繞梅花月墮西窓欲起鴉可是年來無逺志<lb/>
<pb n="KR4e0039_WYG_018-21b"/>
夢魂中夜不離家<lb/>
　　　聞諸友遊城北女冠院看杏花<lb/>
聞踏春晴覔彩霞鳯笙吹向女仙家劉郎醉後殷勤看<lb/>
不是𤣥都觀裏花<lb/>
　　　雨夜偶讀王待制詩<lb/>
客窓疎竹雨凄凄把巻燈前讀舊題此日殷勤如㑹面<lb/>
不知君在夜郎西<lb/>
　　　池上納凉<lb/>
<pb n="KR4e0039_WYG_018-22a"/>
畫欄斜度水螢光荷葉荷花各有香團扇不揺風露下<lb/>
秋應先借一宵凉<lb/>
　　　客舍春暮<lb/>
酒醒閒寫送春詩細雨殘花尚一枝莫向天涯望芳草<lb/>
客愁多似去年時<lb/>
　　　四皓圖<lb/>
髙山深谷自悠哉何事猶思太子來擬向秋風歌一曲<lb/>
紫芝黄鵠總堪哀<lb/>
<pb n="KR4e0039_WYG_018-22b"/>
　　　題湘君圖<lb/>
悵望南巡竟不還淚和湘雨暮斑斑須知竹死愁方盡<lb/>
莫恨秦人便赭山<lb/>
　　　倪元鎮墨竹<lb/>
倪君好畫復耽詩瘦骨秋來似竹枝前夜夢回如得見<lb/>
紙窓斜影月低時<lb/>
　　　王架閣家畫馬<lb/>
草草髯奴紺綠衣王家好馬詫新肥解鞍閒立斜陽裏<lb/>
<pb n="KR4e0039_WYG_018-23a"/>
應是城南賭射歸<lb/>
　　　己酉初度<hi>時年三十四</hi>
風雨空齋誦蓼莪今年初度客中過人生七十尋常夀<lb/>
未過還憐一半多<lb/>
　　　過北塘道中<lb/>
未得看春愁不禁此日聊復試幽尋行人入村花宛宛<lb/>
吠犬隔水樹深深<lb/>
　　　其二<lb/>
<pb n="KR4e0039_WYG_018-23b"/>
春水滿田如一湖入田放艇看鵞雛女郎祠下野花雜<lb/>
老子門前沙樹孤<lb/>
　　　其三<lb/>
苦欲看春春色稀亂後何處有芳菲晚鶯啼歇野寂寂<lb/>
雙樹家邊人獨歸<lb/>
　　　其四<lb/>
渺渺一逕兩陂間楊栁初發水潺湲驚魚忽散人影近<lb/>
啼鳥來時春意閒<lb/>
<pb n="KR4e0039_WYG_018-24a"/>
　　　夜雨江館寫懷<lb/>
愁解尋人不得辭小窓疎竹雨來時江湖今夜全家客<lb/>
猶勝飄零兩處思<lb/>
　　　其二<lb/>
漠漠春寒水遶村有愁無酒不開門青燈畵角黄昏雨<lb/>
客共梅花併斷魂<lb/>
　　　讀韋蘓州詩<lb/>
掃閣焚香晝巻帷綠槐疎雨夏初時客憂何物能消遣<lb/>
<pb n="KR4e0039_WYG_018-24b"/>
一帙蘓州刺史詩<lb/>
　　　送丁孝亷之錢塘就簡張著作方貟外<lb/>
江邊同客亂離餘逺客那堪近嵗除若見故人詢旅况<lb/>
知君解説不煩書<lb/>
　　　金徴士玟雨中見過留宿<lb/>
夜窓同聽雨中猿風物凄凉異故園舊事堪愁今懶説<lb/>
相看不是解忘言<lb/>
　　　東臯林下<lb/>
<pb n="KR4e0039_WYG_018-25a"/>
荒徑空林落葉平尋常唯有野人行如何授簡梁園客<lb/>
詩句時來此處成<lb/>
　　　遊幻住精舍<lb/>
寒扉斜向竹間推此日重來是幾迴行遍空林僧不見<lb/>
慰人憐有一枝梅<lb/>
　　　效香奩<lb/>
青瑣初空别恨長繡茸留得唾痕香簾前月出無人拜<lb/>
只有鞦韆影過牆<lb/>
<pb n="KR4e0039_WYG_018-25b"/>
　　　其二<lb/>
開過東窓百葉桃琵琶塵滿縷金槽欲呼小字敲妝閣<lb/>
誰出相迎放剪刀<lb/>
　　　江上逢舊妓李氏見過<lb/>
玉箏紅燭艷春羅慣向髙堂聽汝歌今夕相逢為重唱<lb/>
孤舟江冷月明多<lb/>
　　　其二<lb/>
多謝停舟共一巵石州歌罷各低眉南園舊日同聽客<lb/>
<pb n="KR4e0039_WYG_018-26a"/>
零落如今剩有誰<lb/>
　　　其三<lb/>
誰識能歌舊散聲愁中聽處尚分明玲瓏酒罷休催去<lb/>
月落江潮尚未平<lb/>
　　　其四<lb/>
平常歌舞不能閒多在青春甲第間借問年來還到否<lb/>
朱門風雨幾家闗<lb/>
　　　九月八日對菊<lb/>
<pb n="KR4e0039_WYG_018-26b"/>
預向籬邊把一盃黄花多意已能開不憂風雨明朝阻<lb/>
懶逐時人鬬折來<lb/>
　　　舟行晚過張林<lb/>
望山幾欲去尋幽此日雖來不暇遊一棹黄昏過山下<lb/>
疎燈絡緯滿林秋<lb/>
　　　送葉山人<lb/>
嵗晚麻衣冒雪寒髙歌欲去醉長安山瓢行負知何有<lb/>
半是詩丸半藥丸<lb/>
<pb n="KR4e0039_WYG_018-27a"/>
　　　冬盡無雪連日大風苦寒<lb/>
枯桑鳴曉北風乾舊厯闌珊欲罷看幾日凍眠猶望雪<lb/>
野人憂麥敢憂寒<lb/>
　　　慰徐參軍喪子<lb/>
天上麒麟去莫羇千秋亭上夕風悲勸君不用情鍾甚<lb/>
即是當年未有時<lb/>
　　　醉後贈張架閣歸自京師<lb/>
燕山雪灑虎皮韀萬里歸來動隔年莫説中原成敗事<lb/>
<pb n="KR4e0039_WYG_018-27b"/>
相逢且共酒家眠<lb/>
　　　看梅漫成<lb/>
江草初生江水流便覺春色惱人愁雪晴家家叩門去<lb/>
不見梅花應不休<lb/>
　　　其二<lb/>
江邊寺裏一梅樹幾度勞人相候開無情今日未肯發<lb/>
有興明朝還看來<lb/>
　　　其三<lb/>
<pb n="KR4e0039_WYG_018-28a"/>
野人不省愛梅好棄在荒籬荆棘邊細雨東風欲零落<lb/>
我來相見一澘然<lb/>
　　　夜至陽城田家<lb/>
東津渡頭初月輝南陵寺裏逺鐘微主人入夜門未掩<lb/>
蒲響滿塘鵞鴨歸<lb/>
　　　送林生徃海上<lb/>
藥囊詩巻又辭親風雨孤舟渡晚津此日逺游君莫怨<lb/>
亂離無限别家人<lb/>
<pb n="KR4e0039_WYG_018-28b"/>
　　　贈醫師徐亨甫<lb/>
錄得龍君舊獻方杏花春雨閉山房病家幾度來相覔<lb/>
林下遥聞煮术香<lb/>
　　　慰人悼亡<lb/>
朱字箜篌委網塵月明不見理絲人鏡臺窓下櫻桃樹<lb/>
應是當時折剩春<lb/>
　　　杏園圖為沈日新先生題<lb/>
絳雪紛紛滿翠條扣門都是病家邀如今不用施方藥<lb/>
<pb n="KR4e0039_WYG_018-29a"/>
聞得花香疾自消<lb/>
　　　閏三月有感<lb/>
非闗騎馬踏塵埃病眼昏昏自懶開江上酒徒應共笑<lb/>
經春不作看花來<lb/>
　　　其二<lb/>
綠樹殘鶯偶一鳴聽來方解憶山行今年不是逢餘閏<lb/>
己過春光半日程<lb/>
　　　癸卯九日<lb/>
<pb n="KR4e0039_WYG_018-29b"/>
酒熟如何菊未開小園荒徑獨徘徊不隨賔客登髙去<lb/>
只恐愁因望逺來<lb/>
　　　題畫送人歸覲<lb/>
相望益逺益傷神落葉浮雲暗度津底事過江柔櫓急<lb/>
故鄉知有倚門人<lb/>
　　　雲巖東院<lb/>
古寺閒窓映竹開雨聲初斷鳥聲來春風似念無花看<lb/>
逺送飛紅到硯臺<lb/>
<pb n="KR4e0039_WYG_018-30a"/>
　　　管夫人墨竹<lb/>
晨開妝鏡有青鸞寫得當年舞影看零落綵雲何處夢<lb/>
鷗波亭上正春寒<lb/>
　　　荅王仲㢘<lb/>
我遊山寺未能迴君卧園廬不肯來惆悵款冬花樹下<lb/>
一樽今日共誰開<lb/>
　　　呉王井<lb/>
曽聞鑑影照宫娃玉手牽絲帶露華今日空山僧自汲<lb/>
<pb n="KR4e0039_WYG_018-30b"/>
一缾寒供佛前花<lb/>
　　　消夏灣<lb/>
凉生白苧水浮空湖上曽開避暑宫清簟疎簾人去後<lb/>
漁舟占盡栁隂風<lb/>
　　　雞陂<lb/>
呉王不解報朝盈空養鳴雞滿别城畢竟餘杭西走日<lb/>
五更誰唱出闗聲<lb/>
　　　古酒城<lb/>
<pb n="KR4e0039_WYG_018-31a"/>
酒城應與酒泉通長夜君王在醉中兵入館娃猶未醒<lb/>
越人宜賞驤夫功<lb/>
　　　三髙祠<hi>祀范蠡張翰陸龜蒙</hi>
功名不戀上將軍一舸歸遊笠澤雲載去西施豈無意<lb/>
恐留傾國更迷君<lb/>
　　　其二<lb/>
洛陽忽憶膾鱸肥便趁秋風問釣磯猶恨季鷹歸未早<lb/>
不邀二陸共船歸<lb/>
<pb n="KR4e0039_WYG_018-31b"/>
　　　其三<lb/>
鴨羣無食水田荒風雨孤篷載筆牀猶有新詩驚太守<lb/>
醉中揮翰木蘭堂<lb/>
　　　織女廟<lb/>
農祭頻來水廟扉銀河東望失星輝天孫秋夜應相憶<lb/>
一去人間竟不歸<lb/>
　<lb/>
　大全集巻十八<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李太白文集</head>
    <p>
<pb n="KR4c0012_WYG_000-1a"/>
欽定四庫全書　　　　　集部二<lb/>
　李太白文集　　　　　　别集類一<hi>唐</hi>
　　提要<lb/>
　　　　<hi>臣</hi>等謹案李太白文集三十巻唐李白撰舊<lb/>
　　　　唐書白傳稱山東人新唐書則作隴西成紀<lb/>
　　　　人考杜甫作崔端薛復筵醉歌有近來海内<lb/>
　　　　為長句汝與山東李白好句楊慎丹鉛録據<lb/>
　　　　魏顥李翰林集序有世號為李東山之文謂<lb/>
<pb n="KR4c0012_WYG_000-1b"/>
　　　　杜集傳寫誤倒其字似乎有理然元稹作杜<lb/>
　　　　甫墓誌亦稱與山東人李白其文鑿然如倒<lb/>
　　　　之作東山人則語不成文又不得以魏序為<lb/>
　　　　解檢白集寄東魯二子詩有我家寄東魯句<lb/>
　　　　顥序亦稱合於魯一婦人生子曰頗黎蓋居<lb/>
　　　　山東頗久故人亦以是稱之實則非其本籍<lb/>
　　　　劉昫等誤也至於隴西成紀乃唐時李氏以<lb/>
　　　　郡望通稱故劉知幾史通因習篇自注曰近<lb/>
<pb n="KR4c0012_WYG_000-2a"/>
　　　　代史為王氏傳曰瑯邪臨沂人為李氏傳曰<lb/>
　　　　隴西成紀人非惟王李二族久離本郡亦自<lb/>
　　　　當時無此郡縣皆是魏晉以前舊名今勘驗<lb/>
　　　　唐書地理志果如所説則陽冰局於習俗宋<lb/>
　　　　祁等又襲舊文亦不足據惟李陽冰為白族<lb/>
　　　　人魏顥為白好友陽冰序稱凉武昭王暠之<lb/>
　　　　後謫居條支神龍之始逃歸於蜀復指李樹<lb/>
　　　　而生伯陽驚姜之夕長庚入夢云云顥序稱<lb/>
<pb n="KR4c0012_WYG_000-2b"/>
　　　　白本隴西後家於綿身既生蜀云云則白為<lb/>
　　　　蜀人具有確證二史所書皆非其實也陽冰<lb/>
　　　　草堂集序不言巻數新唐書藝文志則曰草<lb/>
　　　　堂集二十巻李陽冰編按宋敏求後序曰唐<lb/>
　　　　李陽冰序李白草堂集十巻咸平中樂史别<lb/>
　　　　得白歌詩十巻合為李翰林集二十巻史又<lb/>
　　　　纂雜著為别集十巻然則草堂集原本十巻<lb/>
　　　　唐志以陽冰所編為二十巻者殊失之不考<lb/>
<pb n="KR4c0012_WYG_000-3a"/>
　　　　今草堂集不傳樂史所編亦罕見此本乃宋<lb/>
　　　　敏求得王溥及唐魏顥本又裒集唐類詩諸<lb/>
　　　　編洎石刻所傳輯為一集曽鞏又考其先後<lb/>
　　　　而次第之為三十巻首巻惟載諸序碑記二<lb/>
　　　　巻以下乃為歌詩二十三巻襍著六巻其本<lb/>
　　　　流傳頗少<lb/>
　　　國朝康熙中吳縣繆曰芑始重刋之後有曰芑<lb/>
　　　　跋云得臨川晏氏宋本重加校正較坊本頗<lb/>
<pb n="KR4c0012_WYG_000-3b"/>
　　　　為近古然陳氏書録解題晁氏讀書志馬氏<lb/>
　　　　經籍考並題李翰林集而此乃曰太白全集<lb/>
　　　　未審為宋本所改曰芑所改是則稍稍可疑<lb/>
　　　　耳今仍以歌詩為首而以諸序碑記等録於<lb/>
　　　　末巻以符全書體例焉乾隆四十四年二月<lb/>
　　　　恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
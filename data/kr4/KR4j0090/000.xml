<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>中原音韻</head>
    <p>
<pb n="KR4j0090_WYG_000-1a"/>
欽定四庫全書　　　　　集部十<lb/>
　中原音韻　　　　　　　詞曲類五<hi>南北曲之屬</hi>
　　提要<lb/>
　　　　<hi>臣</hi>等謹案中原音韻二巻元周德清撰德清<lb/>
　　　　字挺齋髙安人是書成於泰定甲子原不分<lb/>
　　　　巻帙考其中原音韻起例以下即列諸部字<lb/>
　　　　數正語作詞起例以下即列作詞諸法盖前<lb/>
　　　　為韻書後為附論畛域顯然今據此釐為二<lb/>
<pb n="KR4j0090_WYG_000-1b"/>
　　　　巻以便省覽其音韻之例以平聲分為隂陽<lb/>
　　　　以入聲配𨽻三聲分為十九部一曰東鐘二<lb/>
　　　　曰江陽三曰支思四曰齊㣲五曰魚模六曰<lb/>
　　　　皆來七曰真文八曰寒山九曰桓歡十曰先<lb/>
　　　　天十一曰蕭豪十二曰歌戈十三曰家麻十<lb/>
　　　　四曰車遮十五曰庚青十六曰尤侯十七曰<lb/>
　　　　侵尋十八曰鹽咸十九曰亷纎盖全為北曲<lb/>
　　　　而作考齊梁以前平上去無别至唐時如元<lb/>
<pb n="KR4j0090_WYG_000-2a"/>
　　　　稹諸人作長律尚有遺風惟入聲則各自為<lb/>
　　　　部不叶三聲然如檀弓稱君辱與彌牟之弟<lb/>
　　　　逰注謂文子名目緩讀之則為彌牟又古樂<lb/>
　　　　府江南曲以魚戲蓮葉北韻魚戲蓮葉西注<lb/>
　　　　亦稱北讀為悲是以入叶平已蒙於古又春<lb/>
　　　　秋盟於蔑榖梁作盟於昧春秋定姒卒公羊<lb/>
　　　　作定弋卒是亦方言相近故上去入可以轉<lb/>
　　　　通也北音舒長遲重不能作收藏短促之聲<lb/>
<pb n="KR4j0090_WYG_000-2b"/>
　　　　凡入聲皆讀入三聲自其風氣使然樂府既<lb/>
　　　　為北調自應歌以北音德清此譜盖亦因其<lb/>
　　　　自然之節所以作北曲者沿用至今言各有<lb/>
　　　　當此之謂也至於因而掊擊古音則拘於一<lb/>
　　　　偏主持太過夫語言各有方域時代遞有變<lb/>
　　　　遷文章亦各有體裁三百篇中東陽不叶而<lb/>
　　　　孔子象傳以中韻當老子道經以聾韻盲此<lb/>
　　　　叅用方音者也楚騷之音異於風雅漢魏之<lb/>
<pb n="KR4j0090_WYG_000-3a"/>
　　　　音異於屈宋此隨時變轉者也左思作三都<lb/>
　　　　賦純用古體則純用古音及其作白髪賦與<lb/>
　　　　詠史招隱諸詩純用晉代之體則亦純用晉<lb/>
　　　　代之音沈約詩賦皆用四聲至於冠子祝文<lb/>
　　　　則化字乃作平讀又文章用韻各因體裁之<lb/>
　　　　明鏡也詞曲本里巷之樂不可律以正聲其<lb/>
　　　　體創於唐然無詞韻凡詞韻與詩皆同唐初<lb/>
　　　　回波諸篇唐末花間一集可復按也其法宻<lb/>
<pb n="KR4j0090_WYG_000-3b"/>
　　　　於宋漸有以入代平以上代平諸例而三百<lb/>
　　　　年作者如雲亦無詞韻間或叅以方音但取<lb/>
　　　　歌者順吻聽者悦耳而已矣一則去古未逺<lb/>
　　　　方音猶與韻合故無所出入一則去古漸逺<lb/>
　　　　知其不合古音而又諸方各隨其口語不可<lb/>
　　　　定以一格故均無書也至元而中原一綂北<lb/>
　　　　曲盛行既已别立専門自宜各為一譜此亦<lb/>
　　　　理勢之自然德清乃以後來變例據一時以<lb/>
<pb n="KR4j0090_WYG_000-4a"/>
　　　　排千古其傎殊甚觀其瑟注音史塞註音死<lb/>
　　　　今日四海之内寧有此音不又將執此以排<lb/>
　　　　德清哉然德清輕詆古書所見雖謬而所定<lb/>
　　　　之譜則至今為北曲之準繩或以變亂古法<lb/>
　　　　詆之是又不知樂府之韻本於韻外别行矣<lb/>
　　　　故今録存其書以備一代之學而併論其源<lb/>
　　　　流得失如右乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4j0090_WYG_000-4b"/>
　　　　　　　總　校　官　<hi>臣</hi>　陸　費　墀<lb/>
<pb n="KR4j0090_WYG_000-5a"/>
中原音韻原序<lb/>
樂府作而聲律盛自漢以来然矣魏晉隋唐體製不一<lb/>
音調亦異往往於文雖上於律則弊宋代作者如蘇子<lb/>
瞻變化不測之才猶不免製詞如詩之誚若周邦彦姜<lb/>
堯章軰自製譜曲稍稱通律而詞氣又不無卑弱之憾<lb/>
辛㓜安自北而南元裕之在金末國初雖詞多慷慨而<lb/>
音節則為中州之正學者取之我朝混一以来朔南暨<lb/>
聲教士大夫歌詠必求正聲凡所製作皆足以鳴國家<lb/>
<pb n="KR4j0090_WYG_000-5b"/>
氣化之盛自是北樂府出一洗東南習俗之陋大抵雅<lb/>
樂之不作聲音之學不傳也乆矣五方言語又復不類<lb/>
吴楚傷於輕浮燕冀失於重濁秦隴去聲為入梁益平<lb/>
聲似去河北河東取韻尤逺吴人呼饒為堯讀武為姥<lb/>
說如近魚切珍為丁心之類正音豈不誤哉髙安周徳<lb/>
清工樂府善音律自製中原音韻一帙分若干部以為<lb/>
正語之本變雅之端其法以聲之清濁定字為隂陽如<lb/>
髙聲從陽低聲從隂使用字者隨聲髙下措字為詞各<lb/>
<pb n="KR4j0090_WYG_000-6a"/>
有攸當則清濁得宜而無凌犯之患矣以聲之上下分<lb/>
韻為平仄如入聲直促難諧音調成韻之入聲悉𣲖三<lb/>
聲誌以黒白使用韻者隨字隂陽置韻成文各有所協<lb/>
則上下中律而無拘拗之病矣是書既行於樂府之士<lb/>
豈無補哉又自製樂府若干調隨時體製不失法度屬<lb/>
律必嚴比事必切審律必當擇字必精是以和於工商<lb/>
合於節奏而無宿昔聲律之弊矣余昔在朝以文字為<lb/>
軄樂律之事毎與聞之嘗恨世之儒者薄其事而不究<lb/>
<pb n="KR4j0090_WYG_000-6b"/>
心俗工執其藝而不知理由是文律二者不能兼美毎<lb/>
朝㑹大合樂樂署必以其譜来翰苑請樂章唯吴興趙<lb/>
公承㫖時以屬官所撰不協自撰以進并言其故為延<lb/>
祐天子嘉賞焉及余偹員亦稍為櫽括終為樂工所哂<lb/>
不能如吴興時也當是時茍得徳清之為人引之禁林<lb/>
相與討論斯事豈無一日起予之助乎惜哉余還山中<lb/>
眊且廢矣徳清留滯江南又無有賞其音者方今天下<lb/>
治平朝廷將必有大製作興樂府以協律如漢武宣之<lb/>
<pb n="KR4j0090_WYG_000-7a"/>
世然則頌清廟歌郊祀攄和平正大之音以揄揚今日<lb/>
之盛者其不在於諸君子乎徳清勉之前奎章閣侍書<lb/>
學士虞集書<lb/>
<pb n="KR4j0090_WYG_000-8a"/>
中原音韻起例<lb/>
青原蕭存存博學工於文詞毎病今之樂府有遵音調<lb/>
作者有增襯字作者有陽春白雪集徳勝令花影壓重<lb/>
簷沉烟裊繡簾人去青鸞杳春嬌酒病懨眉尖常鎻傷<lb/>
春怨忺忺忺的来不待忺綉唱為羞與怨字同押者有<lb/>
同集殿前歡白雪窩二叚俱八句白字不能歌者有板<lb/>
行逢雙不對襯字尤多文律俱謬而指時賢作者有韻<lb/>
脚用平上去不一一云也唱得者有句中用入聲不能<lb/>
<pb n="KR4j0090_WYG_000-8b"/>
歌者有歌其字音非其字者令人無所守泰定甲子存<lb/>
存托其友張漢英以其說問作詞之法於予予曰言語<lb/>
一科欲作樂府必正言語必宗中原之音樂府之盛之<lb/>
府之盛之偹之難莫如今時其盛則自搢紳及閭閻歌<lb/>
咏者衆其偹則自關鄭白馬一新製作韻共守自然之<lb/>
音字能通天下之語字暢語俊韻促音調觀其所述曰<lb/>
忠曰孝有補於世其難則有六字三韻忽聼一聲猛驚<lb/>
是也諸公已矣後學莫及何也葢其不悟聲分平仄字别<lb/>
<pb n="KR4j0090_WYG_000-9a"/>
隂陽夫聲分平仄者謂無入聲以入聲𣲖入平上去三<lb/>
聲也作平者最為𦂳切施之句中不可不謹𣲖入三聲<lb/>
者廣其韻耳有才者本韻自足矣字别隂陽者隂陽字<lb/>
平聲有之上去俱無上去各止一聲平上去有三聲有<lb/>
上平聲有下平聲上平聲非指一東至二十八山而言<lb/>
下平聲非指一先至二十七咸而言前輩為廣韻平聲<lb/>
多分為上下巻非分其音也殊不知平聲字字俱有上<lb/>
平下平之分但有有音無字之别非一東至山皆上平<lb/>
<pb n="KR4j0090_WYG_000-9b"/>
一先至咸皆下平聲也如東紅二字之類東字下平聲<lb/>
屬隂紅字上平聲屬陽隂者即下平聲陽者即上平聲<lb/>
試以東字調平仄又以紅字調平仄便可知平聲隂陽<lb/>
字音又可知上去二聲各止一聲俱無隂陽之别矣且<lb/>
上去二聲施於句中施於韻脚無用隂陽惟慢詞中僅<lb/>
可曳其聲爾此自然之理也妙處在此初學者何由知<lb/>
之乃作詞之膏肓用字之骨髓皆不傳之妙獨予知之<lb/>
嘗屢揣其聲病於桃花扇影而得之也吁考其詞音者<lb/>
<pb n="KR4j0090_WYG_000-10a"/>
人人能之究其詞之平仄隂陽者則無有也彼之能遵<lb/>
音調而有協音俊語可與前軰頡頏所謂成文章曰樂<lb/>
府也不遵而增襯字名樂府者自名之也徳勝令綉字<lb/>
怨字殿前歡八句白字者若以綉字是珠字誤看則烟<lb/>
字唱作去聲為沉宴裊珠簾皆非也呵呵忺忺者何等<lb/>
語句未聞有如此平仄如此開合韻脚徳勝令亦未聞<lb/>
有八句殿前歡此自已字之開合平仄句之對偶短長<lb/>
俱不知而又妄編他人之語奚足以知其妍媸歟嗚呼<lb/>
<pb n="KR4j0090_WYG_000-10b"/>
言語可不究乎以板行謬語而指時賢作者皆自為之<lb/>
詞將正其已之是影其已之非務取媚於市井之徒不<lb/>
求知於髙明之士能不受其惑者幾人哉使真時賢所<lb/>
作亦不足為法取之者之罪非公噐也韻脚用三聲何<lb/>
者為是不思前軰某字某韻必用某聲却云也唱得乃<lb/>
文過之詞非作者之言也平而仄仄而平上去而去上<lb/>
去上而上去者諺云鈕折嗓子是也其如歌姬之喉咽<lb/>
何入聲於句中不能歌者不知入聲作平聲也歌其字<lb/>
<pb n="KR4j0090_WYG_000-11a"/>
音非其字者合用隂而陽陽而隂也此皆用盡自已心<lb/>
徒快一時意不能久傳深可哂哉深可憐哉惜無有以<lb/>
訓之者予甚欲為訂砭之文以正其語便其作而使成<lb/>
樂府恐起争端矧為人之學乎因重張之請遂分平聲<lb/>
隂陽及撮其三聲同音兼以入聲𣲖入三聲如碑字次<lb/>
本聲後葺成一帙分為十九名之曰中原音韻并起例<lb/>
以遺之可與識者道秋九日髙安挺齋周徳清書<lb/>
</p>
<p>
</p>
  </div>
</body>
</text>
</TEI>
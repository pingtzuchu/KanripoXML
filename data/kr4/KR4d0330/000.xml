<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>履齋遺稿</head>
    <p>
<pb n="KR4d0330_WYG_000-1a"/>
欽定四庫全書　　　　　集部四<lb/>
　履齋遺稿　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案履齋遺稿四巻宋呉潛撰潛字毅<lb/>
　　　　夫宣州寧國人嘉定十年進士第一官至叅<lb/>
　　　　知政事右丞相兼樞宻使進左丞相封許國<lb/>
　　　　公後謫化州團練使安置循州卒事迹具宋<lb/>
　　　　史本傳是集為明末宣城梅鼎祚所編凡詩<lb/>
<pb n="KR4d0330_WYG_000-1b"/>
　　　　一巻詩餘一巻襍文二巻葢裒輯而成非其<lb/>
　　　　原本如詩餘中有和吕居仁侍郎一首居仁<lb/>
　　　　即吕本中字吕好問之子也為江西派中舊<lb/>
　　　　人在南北宋之間寳祐四年潛論鄂渚被兵<lb/>
　　　　事稱年將七十則其生當在孝宗之末何由<lb/>
　　　　見本中而和之則捃拾殘賸不免濫入他人<lb/>
　　　　之作本傳載遷尚右郎官時上都城大火疏<lb/>
　　　　又有豫畜人材疏端平元年有陳九事疏為<lb/>
<pb n="KR4d0330_WYG_000-2a"/>
　　　　江西轉運副使時有奏造斗斛等十五事疏<lb/>
　　　　知太平州時有論急救襄陽疏請分路取士<lb/>
　　　疏知鎮江府時有言邊儲防禦十五事疏為<lb/>
　　　浙西制置使時有申論防拓江海疏為吏部<lb/>
　　　尚書時有乞遴選近習疏為左丞相時有令<lb/>
　　　朝臣各陳所見疏論鄂州被兵疏劾丁大全<lb/>
　　　等疏今皆不見集中則其散佚者尚多又如<lb/>
　　　　題金陵烏衣園滿江紅詞天一笑滿園羅綺<lb/>
<pb n="KR4d0330_WYG_000-2b"/>
　　　　滿城簫笛句乃用杜甫每逢天一笑復似物<lb/>
　　　　皆春語甫則用神異經玉女投壺天為之笑<lb/>
　　　事本非僻書而鼎祚乃注天疑作添則其校<lb/>
　　　讐亦多妄改然潛原集既佚則收拾放失以<lb/>
　　　　存梗概鼎祚亦不為無功矣潛詩頗平衍兼<lb/>
　　　　多拙句求如送何錫汝五言律詩之通體渾<lb/>
　　　　成者殆不多見其詩餘則激昻悽動兼而有<lb/>
　　　　之在南宋最為高手雜文雖所存不多其中<lb/>
<pb n="KR4d0330_WYG_000-3a"/>
　　　　如與史彌逺諸書論辨明晳猶想見嶽嶽不<lb/>
　　　撓之槩是固不但其人品足重矣乾隆四十<lb/>
　　　六年九月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費墀<lb/>
<pb n="KR4d0330_WYG_000-4a"/>
履齋遺稿本傳<lb/>
吳濳字毅夫宣州寜國人祕閣修撰柔勝之季子嘉定<lb/>
十年進士第一授承事郎簽鎮東軍節度判官改簽廣<lb/>
徳軍判官丁父憂服除授祕書省正字遷校書郎添差<lb/>
通判嘉興府權發遣嘉興府事轉朝散郎尚書金部員<lb/>
外郎紹定四年遷尚右郎官都城大火潛上疏論致災<lb/>
之由願陛下齋戒修省恐懼對越菲衣惡食必使國人<lb/>
信之毋徒減膳而已疎損聲色必使天下孚之毋徒徹<lb/>
<pb n="KR4d0330_WYG_000-4b"/>
樂而已閹官之竊弄威福者勿親女寵之根萌禍患者<lb/>
勿昵以暗室屋漏為尊嚴之區而必敬必戒以恒舞酣<lb/>
歌為亂亡之宅而不淫不泆使皇天后土知陛下有畏<lb/>
之之心使三軍百姓知陛下有憂之之心然後明詔二<lb/>
三大臣和衷竭慮力改絃轍收召賢哲選用忠良貪殘<lb/>
者屏回衺者斥懐姦黨賊者誅賈怨誤國者黜毋並進<lb/>
君子小人以為包荒毋兼容衺説正論以為皇極以培<lb/>
國家一綫之脉以救生民一旦之命庶幾天意可回天<lb/>
<pb n="KR4d0330_WYG_000-5a"/>
災可息弭災為祥易亂為治又言重地要區當豫畜人<lb/>
才以備患論大順之理貫通天人當以此為致治之本<lb/>
又貽書丞相史彌逺論事一曰格君心二曰節奉給三<lb/>
曰振恤都民四曰用老成亷潔之人五曰用良將以禦<lb/>
外患六曰革吏弊以新治道授直寳章閣浙東提舉常<lb/>
平辭不赴改吏部員外郎兼國史編修實録檢討遷太<lb/>
府少卿淮西總領又告執政論用兵復河南不可輕易<lb/>
以為金人既滅與比為隣法當以和為形以守為實以<lb/>
<pb n="KR4d0330_WYG_000-5b"/>
戰為應自荆襄首納空城合兵攻蔡兵事一開調度寖<lb/>
廣百姓狼狽死者枕籍使生靈肝腦塗地得城不過荆<lb/>
榛之區獲俘不過曖昧之骨而吾之内地荼毒如此邊<lb/>
臣誤國之罪不待言矣聞有進恢復之畫者其筭可謂<lb/>
俊傑然取之若易守之實難征行之具何所取資民窮<lb/>
不堪激而為變内郡率為盜賊矣今日之事豈容輕議<lb/>
自後興師入洛潰敗失亡不貲潛之言率驗遷大府卿<lb/>
兼權沿江制置知建康府江東安撫留守上疏論保蜀<lb/>
<pb n="KR4d0330_WYG_000-6a"/>
之方䕶襄之䇿防江之筭備海之宜進取有甚難者三<lb/>
事端平元年詔求直言潛所陳九事一曰顧天命以新<lb/>
立國之意二曰植國本以廣傳家之慶三曰篤人倫以<lb/>
為綱常之宗主四曰正學術以還斯文之氣脉五曰廣<lb/>
畜人才以待乏絶六曰實恤民力以致寛舒七曰邊事<lb/>
當鑒前轍以圖新功八曰楮幣當權新制以解後憂九<lb/>
曰盜賊當探禍端而圖長策以直論忤時相罷奉千秋<lb/>
鴻禧祠改祕閣修撰權江西轉運副使兼知隆興府主<lb/>
<pb n="KR4d0330_WYG_000-6b"/>
管江西安撫司擢太常少卿奏造斛斗輸諸郡租寛恤<lb/>
人户培植根本凡十五事進右文殿修撰集英殿修撰<lb/>
樞密都承㫖督府叅謀官兼知太平州五辭不允又言<lb/>
和戰成敗大計宜急救襄陽等事貽書執政論京西既<lb/>
失當招收京淮丁壯為精兵以保江西權工部侍郎知<lb/>
江州辭不赴請養宗子以係國本以鎮人心改權兵部<lb/>
侍郎兼檢正論士大夫私意之弊以為襄漢潰決興沔<lb/>
破亡兩淮俶擾三川陷没欲望陛下念大業將傾士習<lb/>
<pb n="KR4d0330_WYG_000-7a"/>
已壊以靜専察羣情以剛明消衆慝警於有位各勵至<lb/>
公毋以術數相髙而以事功相勉毋以隂謀相訐而以<lb/>
識見相先協謀并智戮力一心則危者尚可安而衰證<lb/>
尚可起也又請分路取士以收淮襄之人物試工部侍<lb/>
郎知慶元府兼沿海制置使改知平江府條具財計凋<lb/>
敝本末以寛郡民與轉運使王埜爭論利害授寶謨閣<lb/>
待制提舉太平興國宫改玉隆萬夀宫試戸部侍郎淮<lb/>
東總領兼知鎮江府言邊儲防禦等十有五事改寶謨<lb/>
<pb n="KR4d0330_WYG_000-7b"/>
閣直學士兼浙西都大提㸃坑冶權兵部尚書浙西制<lb/>
置使申論防拓江海團結措置等事進工部尚書改吏<lb/>
部尚書兼知臨安府乃論艱屯蹇困之時非反身修徳<lb/>
無以求亨通之理乞遴選近族以係人心而俟太子之<lb/>
生帝嘉納兼侍讀經筵以臺臣徐榮叟論列授寶謨閣<lb/>
學士知紹興府浙東安撫使辭提舉南京鴻慶宫遂請<lb/>
致仕授華文閣學士知建寧府辭丁母憂服除轉中大<lb/>
夫試兵部尚書兼侍讀轉翰林學士知制誥兼侍讀改<lb/>
<pb n="KR4d0330_WYG_000-8a"/>
端明殿學士簽書樞密院事進封金陵郡侯以亢旱乞<lb/>
罷免改資政殿學士提舉洞霄宫改知福州兼本路安<lb/>
撫使徙知紹興府浙東安撫使召同知樞密院兼㕘知<lb/>
政事入對言國家之不能無敝猶人之不能無病今日<lb/>
之病不但倉扁望之而驚庸醫亦望而驚矣願陛下篤<lb/>
任元老以為醫師博采衆益以為醫工使臣輩得以效<lb/>
牛溲馬勃之助以不辱陛下知人之明淳祐十一年入<lb/>
為㕘知政事拜右丞相兼樞密使明年以水災乞解機<lb/>
<pb n="KR4d0330_WYG_000-8b"/>
政以觀文殿大學士提舉洞霄宫又四年授沿海制置<lb/>
大使判慶元府至官條具軍民久逺之計告於政府奏<lb/>
皆行之又積錢百四十七萬三千八百有竒代民輸帛<lb/>
前後所蠲五百四十九萬一千七百有竒以久任丏祠<lb/>
且累章乞歸田里進封崇國公判寜國府還家以醴泉<lb/>
觀使兼侍讀召入對論畏天命結民心進賢才通下情<lb/>
帝嘉納拜特進左丞相進封慶國公奏乞令在朝之臣<lb/>
各陳所見以決處置之宜改封許國公大元兵渡江攻<lb/>
<pb n="KR4d0330_WYG_000-9a"/>
鄂州别將由大理下交阯破廣西湖南諸郡潛奏今鄂<lb/>
渚被兵湖南擾動推原禍根良由近年姦臣憸士設為<lb/>
虚議迷國誤軍其禍一二年而愈酷附和逢迎媕阿諂<lb/>
媚積至於大不靖臣年將七十捐軀致命所不敢辭所<lb/>
深痛者臣交任之日上流之兵已踰黄漢廣右之兵已<lb/>
蹈賓栁謂臣壊天下之事亦可哀已又論國家安危治<lb/>
亂之原蓋自近年公道晦蝕私意横流仁賢空虚名節<lb/>
喪敗忠嘉絶響諛佞成風天怒而陛下不知人怨而陛<lb/>
<pb n="KR4d0330_WYG_000-9b"/>
下不察稔成兵戈之禍積為宗社之憂章鑑高鑄嘗與<lb/>
丁大全同官傾心附麗躐躋要途蕭泰來等羣小噂沓<lb/>
國事日非浸淫至於今日陛下稍垂日月之明毋使小<lb/>
人翕聚以貽善類之禍沈炎實趙與□之腹心爪牙而<lb/>
任臺臣甘為之搏擊姦黨盤據血脈貫穿以欺陛下致<lb/>
危亂者皆此等小人為之又乞令大全致仕炎等與祠<lb/>
髙鑄羇管州軍不報屬將立度宗為太子潛密奏云臣<lb/>
無彌逺之材忠王無陛下之福帝怒潛卒以炎論劾落<lb/>
<pb n="KR4d0330_WYG_000-10a"/>
職命下中書舍人洪芹繳還詞頭不報謫建昌軍尋徙<lb/>
潮州責授化州團練使循州安置潛預知死日語人曰<lb/>
吾將逝矣夜必雷風大作已而果然四鼔開霽撰遺表<lb/>
作詩頌端坐而逝時景定三年五月也循人聞之咨嗟<lb/>
悲慟徳祐元年追復元官仍還執政恩數明年以太府<lb/>
卿栁岳請贈諡特贈少師<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李北海集巻五</head>
    <p>
<pb n="KR4c0010_WYG_005-1a"/>
欽定四庫全書<lb/>
　李北海集巻五　　　　　　唐　李邕　撰<lb/>
　　神道碑<lb/>
　　　唐贈太子少保劉知柔神道碑<lb/>
邕聞古之常銓今之大寶或藉地因勢或經徳自身或<lb/>
經綸國工或詞學時秀或貴盛終吉或等祀老成或廣<lb/>
孝聞家或納忠刑國有一於是則百斯慶書於牘大其<lb/>
聞矧乃總集髙曽備致昆弟悉數以周稱同原而合流<lb/>
<pb n="KR4c0010_WYG_005-1b"/>
息女擇於賢夫𦙍子訓於良冶首止光寵出入震耀若<lb/>
此表裏者矣府君姓劉氏諱知柔字某彭城人也其先<lb/>
府君母弟銀青光禄大夫左常侍崇文館學士修國史<lb/>
子𤣥按史諜推之楚孝王囂之後粤若伯豫談經景瑜<lb/>
志學令言頴邁王喬名理迴仁之撫接内使之節義是<lb/>
以嗣前人食舊徳笙簧史傳柱石邦家其來逺矣髙祖<lb/>
魏驃騎大將軍北州刺史禕府君諡曰懿曽祖齊散騎<lb/>
常侍文林館學士岷府君祖朝散大夫陳留縣長𤣥邃<lb/>
<pb n="KR4c0010_WYG_005-2a"/>
府君考宋州司馬贈徐州刺史藏器府君莫不都雅忠<lb/>
方簡質貞亮業行優絶政理殊尤府君穉節一成立年<lb/>
博達典學為海懿文為林鎮重為山幽静為谷情淡事<lb/>
約言遣理深謙常後身儉不逼下至若儀刑碩偉風神<lb/>
散逸立若尸祭坐若肅賓認金不爭闕馬引罪公庭絶<lb/>
於私議虚室造於𤣥門逺遺之觀物得名顔子之聞一<lb/>
知十無以過也嘗以為權略多亹皦察不詳和令乃私<lb/>
静勝而立言莫神怨行莫人誅固能陳無兵火無爇變<lb/>
<pb n="KR4c0010_WYG_005-2b"/>
奪物姓延集福根然後至精啓純全徳居厚崇化務俗<lb/>
樹徳垂聲可也識者以為張華茂才荀彧逺略雖曰王<lb/>
佐則無天年今府君二者兼之一言得矣觀藝知巧覩<lb/>
葉知秋吉禄大來夀考休佑吾無間然矣逮計考甲科<lb/>
薄逰異迹宅憂殆滅有命從師辭爵廬墳受錫表闕黨<lb/>
錮光復佐職艱貞歴荆府司馬史氏詳矣自皇運啓聖<lb/>
清途授徳典國胄司人曹拜司業兼侍讀漸也府君雅<lb/>
仗忠公固拒權寵恥或趨貴哲不易方出荆府長史復<lb/>
<pb n="KR4c0010_WYG_005-3a"/>
户部徙同宋二州揚益二府一淮南亷察再山東巡撫<lb/>
加銀青光禄大夫進爵彭城侯大府有四公居其三要<lb/>
轄有三公提其兩冡卿有九公自屬國二年尚書有六<lb/>
公以司空十載分爵有五公當侯伯之榮居守有一公<lb/>
兼宗祏之寄巡使有十公兼東土之俗凝輔有三公首<lb/>
儲宫之傅至於仁以養之義以行之慎憲以恤人闢土<lb/>
以祈穀制曰黄霸之奉法循理錫以髙車郭賀之惠化<lb/>
仁明加其冕服至於發貯賑施書板賦財巳繫單于且<lb/>
<pb n="KR4c0010_WYG_005-3b"/>
平水土制曰出膺賢守則郡國循良入侯名臣則衣冠<lb/>
準的俾遷榮於北斗宜作範於南宫夫如是有足以論<lb/>
道經邦助天開化増河海之渥澤近日月之景光府君<lb/>
止足發衷辭滿得地終讓八座還忌三旌聖上録徳序<lb/>
功養老懐舊就成頥攝留連閒曠制曰乃建儲貳聿求<lb/>
賓客允兹懋官惟爾崇徳府君固乞骸骨退守田園恩<lb/>
命如第尚給全禄嗚呼日有昃嵗有除澤藏山風振海<lb/>
矧伊人也矧伊人也春秋七十有五以開元十一年六<lb/>
<pb n="KR4c0010_WYG_005-4a"/>
月十五日遇疾薨於東都康俗里之私第皇情震悼追<lb/>
褒薦及制曰簪纓舊徳楨榦通才清以立身儉而率下<lb/>
出入三署綢繆兩宫曾不慗遺奄然喪逝言念遺老惻<lb/>
悼於懐宜寵贈章式旌泉壤可贈太子少保物二百段<lb/>
米粟各二百石𦵏日官供幔幕手力等太常考行諡曰<lb/>
文以某年月日𦵏於河南緱氏縣景文山原禮也府君<lb/>
昔在平日深戒厚𦵏祖載服用子壻黄門侍郎宗子暠<lb/>
所營奉祠子某官某等追惟先志臨穴長號謹以焚之<lb/>
<pb n="KR4c0010_WYG_005-4b"/>
殆無遺者尚曰史册者揚乎名碑版者紀於迹今願抒<lb/>
哀敬却樵蘇發頌聲彰末嗣邕曰唯唯敢不十一千百<lb/>
焉其詞曰<lb/>
漢起沛楚封徐代則九慶寔餘惟英秀閲卓犖惣文史<lb/>
張禮樂諌而尊道而勝集百禄延周稱貴自取樂可榮<lb/>
弟紫紱壻黄門始孝思後忠烈歴中外備名節嵗彌長<lb/>
聲更揚典屬國老文昌懐逺圗忌太盛謝人爵委天命<lb/>
月有虧日有昃皇恩動物情惻猗孝子奉惟訓服用薄<lb/>
<pb n="KR4c0010_WYG_005-5a"/>
哀榮順布史簡繼碑石名教開幽明激<lb/>
　　　左羽林大將軍臧公神道碑<lb/>
夫兵者天之威將者人之命非武功不足以遏虐非智<lb/>
勣不足以視師故四朝簡才三邊受略百姓拉之如朽<lb/>
五變轉之若丸横大漢而左迴出髙闕而右去狄虜惟<lb/>
勷以納質匈奴辟易以破膽數騎深偵解鞍却敵入陣<lb/>
周迾揺扇坐謀矧乃大誰羽林擁衞宸極蓄志堅石誓<lb/>
心渥丹捧日廓於九霄戴天旋於四孟千年聖主幸而<lb/>
<pb n="KR4c0010_WYG_005-5b"/>
逢之一代勲臣鮮哉稀矣公諱某字時明東筦莒人也<lb/>
其先派於后稷演於周公洎魯孝公臧因而為氏昔僖<lb/>
伯諫隠觀魚哀伯諫桓納鼎魯多君子視履考祥是以<lb/>
知其有後矣降自璋漢城陽王太傅暉蜀郡太守混晉<lb/>
東海内史曾祖滿府君隋銀青光禄大夫海州總管東<lb/>
海公祖寵府君皇朝請大夫靈州長史襲東海公考徳<lb/>
府君皇朝散大夫原州司馬贈銀州刺史上柱國莫不<lb/>
納忠詞光訓彞則大乃嗣種徳在人子孫並於昌時圭<lb/>
<pb n="KR4c0010_WYG_005-6a"/>
組疊於榮問公濬發卓犖雄舉倜儻風雨之氣凛凛出<lb/>
徒金玉之聲鏘鏘激物問家以廣孝形國以盡忠朋執<lb/>
義之昆弟友之雖文忠老成而壯武特立自左衞勲應<lb/>
穿葉附枝舉登科授左玉鈐翊府長史始足下也尋以<lb/>
天驕送死勝府纒兵占幕出奇衝突包敵遷鴻州長道<lb/>
府左果毅仍長上恩奬充平狄軍都虞候總管轉左衞<lb/>
陜西華州望府左果毅長上屬雜虜侵别將犄角横戈<lb/>
掉戰匹馬飛行拜游擊將軍本府折衝都尉仍長上公<lb/>
<pb n="KR4c0010_WYG_005-6b"/>
自任邊事每讀兵書山川之形不勞聚米戰陣之勢有<lb/>
以成圖驟施交賢博文求巳習明已至用𢎞畧以壯猷<lb/>
故兵部尚書同中書門下三品平章事韓國公張府君<lb/>
年位不侔志業相許引之入幕辟以論兵抗禮肅庭握<lb/>
手密坐嘗謂人曰此子才經文武氣盖華夷逸翮將搏<lb/>
巨鱗必縱雖趙有李牧漢有衞青練彼朔方勦於獯虜<lb/>
無以居其右也繇是聲聞于天威震于朔凡欲追討皆<lb/>
藉率先洎單于紹親間道畧地絶沙漠冰河公乃連馬<lb/>
<pb n="KR4c0010_WYG_005-7a"/>
拽柴多旗具火詐示遶撃為出分軍虜以表裏驚疑沮<lb/>
衂奔散轉懐州南陽府折衝都尉仍長上朝議以元功<lb/>
未塞後命載加遷寧逺將軍左領軍衞懐州景福府折<lb/>
衝仍長上充大武軍遊奕副使除定逺將軍大衞雍州<lb/>
通樂府折衝仍長上充大武軍慶加明威將軍本衞左<lb/>
郎仍充東受降城副使公以虜騎應來備預宜速出敵<lb/>
不意惟我有謀乃毒以井泉焚以草莽中休㒺以秣馬<lb/>
夕炊㒺以汲人虜嘆曰可北而不可以南可望而不可<lb/>
<pb n="KR4c0010_WYG_005-7b"/>
以至公之謀也累加宣威將軍使仍舊載遷忠武將軍<lb/>
左郎將兼安北副都䕶匃奴以地闕援孤士寡糧絶蟻<lb/>
附城下雨射城中公乃偃旄麾匿金皷懸門不發衿甲<lb/>
不陳匃奴旦夕却軍遲明出塞以功遷單于都䕶借紫<lb/>
金魚袋公以北鄙禦冦中道扼喉生門以攜之死地以<lb/>
誘之覘其西也將驚其前察其東也將襲其後匈奴進<lb/>
退岐地迴旋二年議者以為約之不以長繩固之不以<lb/>
陷阱非公用智全勝按甲養兵安能預於此恩制加銀<lb/>
<pb n="KR4c0010_WYG_005-8a"/>
青光禄大夫單于副大都䕶兼朔方軍副大總管上蔡<lb/>
縣開國男公理兵戒嚴撫下勤至感恩挾纊攝威蹈火<lb/>
匈奴不南牧職公之故也拜靈州都督兼安軍經略大<lb/>
使兼朔方軍大總管上蔡縣開國子匈奴利於馬牛指<lb/>
於靈夏嘗以三城分守上將專征議雖畫於河南身竟<lb/>
潛於漢北轉繕州都督兼河原軍經畧使營田大使上<lb/>
蔡縣開國伯公曰且耕且戰足食足兵古制也於是闢<lb/>
屯積穀髙壘止戈轉輸郊勞校卒加勸公之經也恩加<lb/>
<pb n="KR4c0010_WYG_005-8b"/>
雲麾將軍左武威衞將軍經略營田大使隴西節度副<lb/>
大使上蔡縣開國侯吐蕃恃衆無名嗇禍有素逺掠邇<lb/>
牧横掉我軍公乃下以單師張以厚陣惑之以聚散分<lb/>
之以從横左右夾攻首尾盡殪日公當西守虜蕃南侵<lb/>
獲其跡人審其陰計咸以投艱在將解控惟材復以本<lb/>
官兼都督東受降城大使營田大使兼朔方軍大總管<lb/>
上蔡縣開國公㑹六州九胡洊凶階亂倉卒起於懐袖<lb/>
雜沓混於賓主虜接塞聨馬肥弓勁甚駭人也公分於<lb/>
<pb n="KR4c0010_WYG_005-9a"/>
二蕃制於散地持必攻之郡計必死之兇上竒兵以四<lb/>
征保危堞以内備雖諸軍合勢而殊效特髙恩拜右武<lb/>
衞大將軍賜物三百段餘如故自頃牧胡殘孽留匿傍<lb/>
山或求食奪攘或逃死嘯聚猖狂三窟澶漫數州關隴<lb/>
震驚道路危阻復拜公朔川軍副大使節度河東道諸<lb/>
軍州兵馬圖是冦也公以教騎雙絶誠難必擒夷險五<lb/>
岳非使不尅乃傍山釋馬依林去弓接之以銛戈扼之<lb/>
以武技襲其所短連其所長凶逆鞠窮旬月底定以功<lb/>
<pb n="KR4c0010_WYG_005-9b"/>
最拜羽林衞大將軍復以本官兼安東大都䕶府都督<lb/>
攝御史中丞平盧軍節度使支度營田海運大使往者<lb/>
奚霫諸蕃之詭信也西屬匈奴南冦幽薊乗間每鈔無<lb/>
虞亟和公以兵數寔多藉用尤費輕舉則外患不解大<lb/>
舉則内攻更深是以傳隂符移間諜飛言以誤其使重<lb/>
賞以賣其鄰既伐碩交且斷右臂所謂以武闢武以夷<lb/>
攻夷雖賈誼計然晁錯䇿得無以尚也朝廷多之拜冠<lb/>
軍大將軍復本任東筦郡開國公及武神告天有成登<lb/>
<pb n="KR4c0010_WYG_005-10a"/>
岳展禮白羽日野朱旗霞山臨之以天儀列之以地陣<lb/>
公以驟奔走驅熊羆智勞促來風疾孔亟詔使累降御<lb/>
醫洊臻舊疴有痊後命遄拜復起前任無何以本官致<lb/>
仕聖上以公節不可奪故信臣禁兵畧不可謀故臨遣<lb/>
武事入為心膂出作爪牙非夫至公如貔如虎焉可逺<lb/>
符夜拜雅仗邊秋萬里為城四鎮為岳澄北海之濤水<lb/>
掃西沙之風昏者哉及乎暮律田園庄座枕席壯心不<lb/>
已餘興未并宿昔㶚陵意將軍之夜獵屏營細栁冀天<lb/>
<pb n="KR4c0010_WYG_005-10b"/>
子之幸臨去鷰悲鳴疲驂跼顧賓御太息覽對永懐嗚<lb/>
呼日也者飄入於泉山者也藏歸於澤人謂之遊神謂<lb/>
之遷其可若何以開元十七年八月二十二日薨于京<lb/>
師平康里之私第春秋六十有八主上感悼邊人掩泣<lb/>
羊祜罷市耿恭劈面見於此矣明年秋七月日𦵏於白<lb/>
鹿原禮也長子敬亷定逺將軍前撿挍左監門衞中郎<lb/>
將上柱國次子希莊中大夫前安北都䕶上柱國三子<lb/>
敬之前左金吾衞中侯賜緋魚袋上柱國四子奉忠前<lb/>
<pb n="KR4c0010_WYG_005-11a"/>
左司禦率府長史賜緋魚袋上柱國五子敬泚前殿中<lb/>
省進馬上柱國並淳孝濟義昭武懿文撿崇讓以後身<lb/>
率周仁以集事光備慈訓逺追先塋雖史簡可傳而碑<lb/>
板尚闕顧予以舊執詢予以小才博殷而札翰未宣體<lb/>
大而褒揚不際將竭虛薄曾深其詞云爾<lb/>
惟至聖兮内外無憂任英武兮出入孔休揔戎幕兮四<lb/>
紀率羽林兮六周樹元勲兮特立隠殿國兮鮮儔救河<lb/>
曲兮走朔方解遼海兮振漁陽一生一死兮鞍甲卧沙<lb/>
<pb n="KR4c0010_WYG_005-11b"/>
雪兮疆場横匹馬兮飛將起萬里兮邊防忠則極兮智<lb/>
亦苦年且髙兮疾不愈事枕席兮忘家瞻日月兮戀主<lb/>
情遝遲兮怛化魂恍惚兮破虜志何深兮命何促時不<lb/>
與兮才不贖碑一代兮人英征九原兮鬼籙嘉孝忠兮<lb/>
題紀貽永載兮陵谷<lb/>
　<lb/>
　<lb/>
　李北海集巻五<lb/>
</p>
<p>
</p>
  </div>
</body>
</text>
</TEI>
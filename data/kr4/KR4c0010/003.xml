<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李北海集巻三</head>
    <p>
<pb n="KR4c0010_WYG_003-1a"/>
欽定四庫全書<lb/>
　李北海集巻三　　　　　　唐　李邕　撰<lb/>
　　碑<lb/>
　　　兖州曲阜縣孔子廟碑<lb/>
嘗觀元化隂藏上帝𤣥造雖道逺不際而運行有符揚<lb/>
𣙜大抵宣考神用逮人統之可復補天秩之將頽其揆<lb/>
一也昔蚩尤怙賊厥弟驕兵巨力朋徒合緒連禍則黃<lb/>
帝興聖首出羣龍推下濟以君人儆勤畧以戡亂逮至<lb/>
<pb n="KR4c0010_WYG_003-1b"/>
橫流方割包山其咨轉死為魚鱻食不粒則堯禹並跡<lb/>
振㧞殷憂導百川康四國粤若殷禮缺周徳微宋公用<lb/>
鄫楚子問鼎則夫子卓立燦然成章闢邦家之正門播<lb/>
今昔之彛憲此天所以不言而成化聖所以有開而必<lb/>
先其若是者乎故夫子之道消息乎兩儀夫子之道經<lb/>
營乎三代豈徒小説葢有異聞夫亭之者莫如天藉之<lb/>
者莫如地敎之者莫如夫子且沐其亭而不識其道則<lb/>
不如勿生荷其藉而不由其徳則不如勿運故曰消息<lb/>
<pb n="KR4c0010_WYG_003-2a"/>
乎兩儀者也夫博之者莫如文約之者莫如禮行之者<lb/>
莫如夫子且㑹其文而不揚其業則不如勿傳經其禮<lb/>
而不啟其敎則不如勿學上代有以焯序中代有以宗<lb/>
師後代有以丕訓故曰經營乎三代者也噫唐虞之美<lb/>
不必至是贊而大者進聖君也夏桀之惡不必至是擠<lb/>
而毁者激庸主也伊尹之忠不必至是演而數者勉誠<lb/>
節也趙盾之逆不必至是抑而書者誅賊臣也至若論<lb/>
慈廣孝輔仁寵義職此之由於是君臣之位序父子之<lb/>
<pb n="KR4c0010_WYG_003-2b"/>
道明朋友之事興夫婦之倫得雖朗日開覺膏雨潤澤<lb/>
和風清扇安足喻哉借如九皇繼統而政醇七聖同年<lb/>
而道合雖事業廣運而理濟一時未有薄遊大夫僻居<lb/>
下國徳敎既往言滿方來廟食列邦不假手於後續君<lb/>
長萬乘必歸心於素王若此之盛是以騰跨百辟孤絶<lb/>
一人曷成名而可稱葢取興而為大者也我國家儒敎<lb/>
浹宇文思啟天伸吏曹以追尊建禮官而崇祀侯褒聖<lb/>
於人爵尸奠享於國庠是用大起學流錫類孝行敦悅<lb/>
<pb n="KR4c0010_WYG_003-3a"/>
施於方國光覆彌於𦙍宗三十五代孫嗣褒聖侯璲芝<lb/>
字藏暉洎族賢元亨等或專門碩學罔墜於緒或餘波<lb/>
明哲載揚厥聲乃相與合謀曰夫墟墓之地禮曰自哀<lb/>
聴訟之樹詩云勿剪一則遇事遺愛一則感物允懷矧<lb/>
乎大聖烈風吾祖鴻美故國封井舊居川岳歟宜其悚<lb/>
神馳魄膝行膜拜陳齋祭奠嚴祠樹繚垣以設防刋豐<lb/>
石以為表兖州牧京兆韋君元珪王國周親人才懿徳<lb/>
明啟風績休有政敎長史源晉賔字光國賢操孤興清<lb/>
<pb n="KR4c0010_WYG_003-3b"/>
節特逺納人以禮成俗於師司馬天水狄光昭字子亮<lb/>
相門開祥雅道踵武聞義必立從事可行録事參軍東<lb/>
海徐仲連功曹成陽葢寡疑倉曹太原王道淳𢎞農楊<lb/>
萬石戸曹博陵崔少連𢎞農楊履𤣥兵曹太原王光超<lb/>
范陽張博望法曹安定皇甫佺東海徐光彦士曹榮陽<lb/>
鄭璋參軍扶風竇光訓及曲阜縣令鴈門田思昭主簿<lb/>
吴興施文蔚清河晏𢎞楷等宦緒通徳儒林秀士升堂<lb/>
覩奥遊聖欽風僉同演成乃共經始其銘曰元天隂隲<lb/>
<pb n="KR4c0010_WYG_003-4a"/>
大明靈<hi>一作虛</hi>鏡神不利淫物將與正凡曰投艱在此逢<lb/>
聖吞沙薦虐軒皇底定襄陵兆災夏禹文命周道失序<lb/>
夫子應聘刪詩述史盛禮張樂雅頌穆清訓詞昭灼片<lb/>
言一字勸善懲惡誘進後人啟明先覺六順勃興四敎<lb/>
皆作元功濟古至道維來首出列聖席巻羣才大名震<lb/>
耀廣學天開蒸嘗匝㝢誦習窮垓帝念居室以光夀宫<lb/>
建侯于嗣環封厥中孫謀不冺祖徳斯崇乃刋聖烈用<lb/>
廣休風<lb/>
<pb n="KR4c0010_WYG_003-4b"/>
　　　嵩岳寺碑<lb/>
凡人以塔廟者敬田也執於有為禪寂者慧門也得於<lb/>
無物今之作者居然異乎至若智常不生玅用不動心<lb/>
滅法滅性空色空喻是化城竟非住處所以平等之觀<lb/>
一洗於有無自在之心大通於權實導師假其方便法<lb/>
雨任其根莖流水盡納於海壖聚沙俱成於佛道大矣<lb/>
廣矣不可得而談也嵩岳寺者後魏孝明帝之離宫也<lb/>
正光元年牓閑居士廣大佛刹殫極國財濟濟僧徒彌<lb/>
<pb n="KR4c0010_WYG_003-5a"/>
七百衆落落堂宇踰一千間藩戚近臣逝將依止碩徳<lb/>
圓戒作為宗師及後周不祥正法無緒宣皇悔禍道叶<lb/>
中興明詔兩京光復二所議以此寺為觀古塔為壇八<lb/>
部扶持一時靈變物將未可事故獲全隋開皇五年𨽻<lb/>
僧三百人仁夀載改題嵩岳寺又度僧一百五十人逮<lb/>
豺狼恣睢龍象凋落天宫墜構刼火潜燒唯寺主明藏<lb/>
等八人莫敢為尸不暇匡輔且王充西拒蟻聚洛師文<lb/>
武東遷鳯翔巖邑風承羽檄先應義旗輓粟供軍悉心事主<lb/>
<pb n="KR4c0010_WYG_003-5b"/>
及傅奕進計以元嵩為師凡曰僧坊盡為除削獨兹寶<lb/>
地尤見褒崇實典殊科明勅洊及不依廢省有録勲庸<lb/>
特賜田碾四所代有都維那惠果等勤宣法要大壯<lb/>
經行追思前人髣髴舊貫十五層塔者後魏之所立也<lb/>
發地四舖而聳陵空八相而圓方丈十二户牖數百加<lb/>
之六代禪祖同示法牙重寶玅莊就成偉麗豈徒帝力<lb/>
固以化開其東七佛殿者亦曩時之鳯陽殿也其西定<lb/>
光佛堂者瑞像之戾止昔有石像故現應身浮於河達<lb/>
<pb n="KR4c0010_WYG_003-6a"/>
於洛離京轂也萬軰延請天柱不迴惟此寺也一僧香<lb/>
花日輪俄轉其南古塔者隋仁夀二年置舍利於羣<lb/>
岳以撫天下兹為極焉其始也亭亭孤興規制一絶今<lb/>
兹也巖巖對出形影雙美後有無量夀殿者諸師禮懴<lb/>
誦念之塲也則天太后䕶送鎮國金銅像置焉今知福<lb/>
利所資演成其廣珠幡寶帳當陽之舖有三金絡花鬘<lb/>
備物之儀不一皆光滿秋月色陵渥丹窮海縣之國工<lb/>
得人天之神玅逍遥樓者魏主之所構也引流挿竹上<lb/>
<pb n="KR4c0010_WYG_003-6b"/>
激登樓菱鏡漾於玉池金虹飛於布水食堂前古鐵鐘者<lb/>
重千斤函二十石正光年中寺僧之所造也昔兵戎孔<lb/>
殷㓂攘偕作私邑竊而為寳公府論而作仇後有都維<lb/>
那惠登發夕通夢遲明獨往以一巳之力抗分衆之徒<lb/>
轉戰而行踰晷而止雖神靈役鬼風雨移山莫之㨗也<lb/>
西方禪院者魏八極殿之餘趾也時有逺禪師座必居<lb/>
山行不出俗四國是仰百福攸歸明凖帝庸光啟象設<lb/>
南有輔山者古之靈臺也中宗孝和皇帝詔於其頂追<lb/>
<pb n="KR4c0010_WYG_003-7a"/>
為大通秀禪師造十三級浮圖及有提靈廟極地之峻<lb/>
因山之雄華夷聞傳時序瞻仰每至獻春仲月諱日齋<lb/>
辰鴈陣長空雲臨層嶺委鬱貞栢掩映天榆迢進寶階<lb/>
騰乘星閣作禮者便登師子圍繞者更攝蜂王其所内<lb/>
焉所以然矣若昔以達摩菩薩傳法於可可付於璨璨<lb/>
受於信信恣於忍忍遺於秀秀鍾於今和尚寂皆宴坐<lb/>
林間福潤㝢内其枕倚也隂陽所啟居四岳之宗其津<lb/>
梁也宻意所傳稱十方之首莫不佛前受記法中出家<lb/>
<pb n="KR4c0010_WYG_003-7b"/>
湛然觀心了然見性學無學自有證明因非因本末清<lb/>
淨開頓漸者欲依其根設戒律者將攝乎亂然後微玅<lb/>
之義深入一如廣大之功遍滿三界則知和雅所訓皆<lb/>
荷法乘慈悲所加盡為佛子是以無言之敎響之若山<lb/>
不舍之檀列之如市則有和尚姪寺主堅意者憑信之<lb/>
力統僧之綱崇現前之因鴻最後之施相與上座崇泰<lb/>
都維那曇慶等至矣廣矣經之營之身田底平福河流<lb/>
注今昔紛擾雜事夥多是以功累四朝法崇七代感化<lb/>
<pb n="KR4c0010_WYG_003-8a"/>
可以函靈應緣起所以廣𤣥成故得尊容赫曦光聮日<lb/>
月厦屋𢎞敞勢蹙山川回向有足度四生鐘重有足安<lb/>
萬國豈伊一丘一壑之異一水一石之奇禪林玲瓏曽<lb/>
深隠見祥河皎潔丹雘澄明而巳哉咸以為表於代者<lb/>
業以成形藏於宻者法亦無相非文曷以陳大畧非石<lb/>
曷以示將來乃命道奐禪師千里求䝉一言書事專積<lb/>
每極臨紙屢空媿迷津之未悟期法主之可通其詞曰<lb/>
西域傳耆闍山世尊成道于其間南部洲嵩岳寺達摩<lb/>
<pb n="KR4c0010_WYG_003-8b"/>
傳法於兹地天之柱帝之宫赫奕奕兮飛九空禪之門<lb/>
覺之徑宻微微兮通衆聖鎮四國定有力開十方惠有<lb/>
功立豐碑之隠隠表大福之穰穰<lb/>
　　　五臺山清涼寺碑<lb/>
上尊王之分䕶大千也甘露以洒之慈雲以覆之香風<lb/>
以熏之惠日以暖之忽恍乎無相之體通洞乎有形之<lb/>
類演正法降毒龍在清涼之山苑經行之地其山也左<lb/>
溟渤右孟津恒岳揭其前隂山屋其後五峯對聳四望<lb/>
<pb n="KR4c0010_WYG_003-9a"/>
崇崇蓄隂陽之神秀含造化之奇特每至丹霄出日俯<lb/>
拍雲霞清漢無波下㸔星月可以侔鷲嶺可以闢蓮宫<lb/>
在炎漢時卜中箭領用肇造我清涼寺在北齊時以八<lb/>
州租稅食我緇徒焉歴代帝王莫不崇飾洎我唐開元<lb/>
天寳聖文神武應道皇帝丕𢎞玅敎大闡𤣥宗渥澤浸<lb/>
而恒河流景福承而鐵山固仍復舊號祇苑以修先是<lb/>
長安年中勅國師徳威供以幡花文殊應見于代具大<lb/>
神變法大光明儼兮似或存倐兮無處所凡稽首咸懷<lb/>
<pb n="KR4c0010_WYG_003-9b"/>
欣懌傍顧此身盡在光影其畢棄咎乃罔不休示立諸<lb/>
相而無所立廣度羣生而無所度非大聖至神覆䕶其<lb/>
孰能如此者歟夫其清涼之為狀也壯矣麗矣高矣博<lb/>
矣靡可得而詳矣赫奕奕而燭地萃巍巍而翊天寒暑<lb/>
隔閡於簷楣雷風擊薄於軒牖星樓月殿憑林跨谷香<lb/>
窟花堂枕峯臥嶺尊顔有睟像設無聲觀之者發惠而<lb/>
興敬居之者應如而合道天花覆地積雪交輝梵響乘<lb/>
虛逺山相答珍木靈草仰施而紛榮神種異香降祥而<lb/>
<pb n="KR4c0010_WYG_003-10a"/>
聞聴凄風烈烈詎辨冬春奔溜潺潺不知晨暮經所謂<lb/>
吉祥之宅豈虛也哉開元二十有八載帝之元女曰永<lb/>
穆公主銀漢炳靈瓊娥耀質發我上願歸乎大雄爰捨<lb/>
金錢聿崇玅力奉為皇帝恭造淨土諸像欽鑄銅鐘一<lb/>
駢之以七寳合之以三金影搖安樂之界聲振閻浮之<lb/>
國足以滌除煩惱足以開鑒聾盲二沙門清白懷忠置<lb/>
陳于禪林之院樹法幢以供之聲梵樂以安之惟時孟<lb/>
秋月望慶雲出山西北圓光五百餘丈有萬菩薩同見<lb/>
<pb n="KR4c0010_WYG_003-10b"/>
其間前後感應不遽數意者其福我聖君乎天寶七載<lb/>
貴妃兄銀青光禄大夫𢎞農縣開國男上柱國鴻臚卿<lb/>
楊銛奉為聖主寫一切五千四十八巻般若四敎天台<lb/>
疏論二千巻俾鎮寺焉海墨樹筆竹紙花書宻藏玅輪<lb/>
千重萬品置之以寶案盛之以玉箱上禠祐于君親下<lb/>
澤潤于黔庶善夫上座曇財寺主神慶都維那智詵入<lb/>
玅覺海登大空山大徳忠翰智空曇開如岸玉寶先覺<lb/>
蓮花不染高僧清超淨法雲光庭觀谷䕃禪枝巖栖戒<lb/>
<pb n="KR4c0010_WYG_003-11a"/>
葉並鸞鳯比徳龍象叶心豈即舊而増修亦惟新而起<lb/>
構備致靈應昭彰邑郡以為智徳斯遺靡籌稱謂句偈<lb/>
不忘式圖刋勒敢承前短强述斯文銘曰<lb/>
天作五山兮實曰五臺山上出泉兮有龍為災大聖喣<lb/>
嫗兮戢毒徘徊西南其刹赫赫枚枚翠微之上兮崒崫<lb/>
崔嵬金容月滿兮寶座蓮開祈我聖皇兮其至矣哉以<lb/>
感為通兮為祉為福前際後際兮無去無來<lb/>
　　　泗州臨淮縣普光王寺碑<lb/>
<pb n="KR4c0010_WYG_003-11b"/>
嘻代人以塔廟者即有象也儀像者非有相也邕嘗論<lb/>
之未始諒矣其或執之於我安住為千刼之塲什之於<lb/>
空循捨得一如之智皆所以頌其願酌其心必於無作<lb/>
之時敷𢎞正法之故俾或禮或見能超因因之緣若我<lb/>
若人盡登果果之業則曷為不應曷道不行豈空寂之<lb/>
門獨階證入事相之地遂阻圓明者哉普光王寺者僧<lb/>
伽和尚之所經始焉和尚之姓何何國人得眼入地龍<lb/>
朔初忽乎西來飄然東化獨步三界遍遊十方烏飛於<lb/>
<pb n="KR4c0010_WYG_003-12a"/>
空月見於水泥鍵鐵鎻降伏貢高長者錦書散除文字<lb/>
深以慾為苦器道實法鈞消一無於大常越諸有於真<lb/>
際豈徒福河貫頂慈雲覆身舉手而安喻四因動足而<lb/>
興復三見或以沉香作炭有枉言者則誘而進之沙末<lb/>
求珠不知其量也則呵而責之香象之行雖極水底神<lb/>
龜之出亦兼陸道因如法如自得定力有作無作冀是<lb/>
福田嘗縱觀臨淮發念置寺以慈悲眼目信義方寸興<lb/>
廣濟心儀普照佛光相纔現瞻仰巳多逺近簮裾往來<lb/>
<pb n="KR4c0010_WYG_003-12b"/>
舟楫一歸聖像再謁真僧作禮祈祥焚香㧞苦觸塵者<lb/>
庇如來之影牽師子之威信施駢羅建置周布繚垣雲<lb/>
矗正殿霞開層樓敞其三門飛閣通其兩舖舍利之塔<lb/>
七寶齊山淨土之堂三光奪景於製造也未綴於手猗<lb/>
徳名也巳聞於天中宗孝和皇帝逺降綸言特加禮數<lb/>
延入別殿近益重𤣥徳水五瓶霑濡紫極甘露一斗福<lb/>
潤蒼生乃請寺名仍依佛號中宗皇帝以照言犯諱光<lb/>
字從權親覩御書寵題寳額垂露落于天上飛翰傳于<lb/>
<pb n="KR4c0010_WYG_003-13a"/>
國中其來也廣内慶齊其至也連城歡迓扇憑筆貴獨<lb/>
屬右軍寺為額高更因天子每名晨大衆瞻禮嬉遊上<lb/>
昇門臺直視川野巒阜嶾嶙而屏合淮水逶迤而帶長<lb/>
邑屋助其雄商旅増其大兹為勝也曷以加焉和尚口<lb/>
雖勿稱緣乃有以知變易之道迴軒少留衆生可悲菩<lb/>
薩亦病示滅同盡唯識永在嗚呼以景龍三年三月三<lb/>
日端坐棄代於京薦福寺跡也孝和皇帝申弟子之禮<lb/>
悼大師之情敬漆色身謹將法供仍造福度門人七僧<lb/>
<pb n="KR4c0010_WYG_003-13b"/>
賜絹三百疋勅有司造靈輿給傳遞百官四部哀送國<lb/>
門以五日還至本處當是時也佛像流汗風雨變容鳥<lb/>
悲於林獸號於野矧伊慈子降及路人乎過去僧惠儼<lb/>
等主僧道堅弟子木義等並持床有義失劍無追施法<lb/>
立齋知時明物罔墜舊業克嗣前修攀係儀形建崇塔<lb/>
院植婆羅樹表蓮花臺宛然坐而不言歘爾感而皆應<lb/>
懴則殃滅求則福生雖日月巳綿而靈變如在歸依有<lb/>
衆檀施孔多鯨鐘萬斤震覺六種講筵七架開導四生<lb/>
<pb n="KR4c0010_WYG_003-14a"/>
清淨之身更疏浴室湼盤之飯别構食堂可謂能事畢<lb/>
矣喜願并矣宜八部之宅以致諸天迴首自然樹懸宻<lb/>
語印文地現五風轉柔潤之音千燈焰光明之色構之<lb/>
者罪花彫落信之者福種萌生雷響發其六牙珠彩澄<lb/>
其二水州牧杜公惟孝其直如箭其潔如水地壓淮上<lb/>
城遷泗中民勦於勞物集其利長史宋公司馬盧公或<lb/>
清節首公文雅形國或禮容虛己堅操動時臨淮宰薛<lb/>
欽行等或主諾條流庭無置對或子人簡徳邑有歡康<lb/>
<pb n="KR4c0010_WYG_003-14b"/>
並竪位天車正信超士興二道之敎發一師之音相與<lb/>
累贊經身長懸覺道樹不朽之徳𢎞未來之功是刻豐<lb/>
碑以光盛美其詞曰<lb/>
惟普照之大身兮仗菩薩之右臂粤靈瑞之可聞兮固<lb/>
昭成之難值期一㑹之來思雄萬軰之善施𢎞住持之<lb/>
信受廣事相之該備豁川陸之雲龍雄城邑之頳雉辟<lb/>
天師於九重補人主於十利嘉寺榜之立名寵聖札之<lb/>
題字追巳滅之化身了見在之文義貯儀形於空塔存<lb/>
<pb n="KR4c0010_WYG_003-15a"/>
詞偈於金地災無纎而不除福何求而不致副真僧之<lb/>
貞寶接羣公之雅器播永日於山河刻巨石於淮泗<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0010_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李北海集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李北海集巻四</head>
    <p>
<pb n="KR4c0010_WYG_004-1a"/>
欽定四庫全書<lb/>
　李北海集巻四　　　　　　唐　李邕　撰<lb/>
　　碑<lb/>
　　　大相國寺碑<lb/>
夫聖不徒作作必有因化不徒開開必有攝故大事所<lb/>
㑹一法所傳若天若人或賢或達雖萬牙出地而三獸<lb/>
渡河使不聞者聞未悟者悟豈虚也哉此寺伽藍古廢<lb/>
建國有濮州之像自安業而來及逝將復歸堅守常住<lb/>
<pb n="KR4c0010_WYG_004-1b"/>
人至萬且千飛聲殷雷用壯敵國坐如清泰安如須彌<lb/>
有若部人郭賓者生心起謗雙目失明有若部人陳振<lb/>
者興言誑徒㗋腫及舌皆追悔自昔痊平在今或没身<lb/>
為奴或鑄鐘依佛延和初載奉詔改為大相國寺復置<lb/>
額焉先天中内府降財御書題額睿宗通夢靈應肇發<lb/>
臨遣碩徳僧真諦載馳載驅乃慰乃止昭宣渥命寵錫<lb/>
神幡吏人候迎法侣圍繞豁㕓里羅郊原者不可勝計<lb/>
夫以金仙聖容之表先主感之代邸嘉名之舊先主摽<lb/>
<pb n="KR4c0010_WYG_004-2a"/>
之筆精池水之玅先主躬之故能鍾乾坤激日月景光<lb/>
遐燭徳㝢𢎞覆曷云比也我開元神武皇帝受天元禧<lb/>
祚國傳寶睦九族叶萬邦功濟而業成道光而孝理惠<lb/>
康父子義結華戎寰瀛之濱大輿之上顒顒而戴欣欣<lb/>
而懐逮識路于兹寓目于兹者莫不瞻大明欽聖禮仰<lb/>
天性而泣遺澤荷慈氏而歎堅林形力者㒺告勞檀施<lb/>
者㒺辭費莊嚴不獨於示相功徳何止於無為碁布黄<lb/>
金圖擬碧絡雲廓八景雨散四花國土威神塔廟崇麗<lb/>
<pb n="KR4c0010_WYG_004-2b"/>
此其極也雖五香紫府大息芳馨千燈赤城永懐昭灼<lb/>
人門天上物外異鄉固可得而言也上座知隠寺主元<lb/>
深都維那上智儼皆玅覺圓常對境亡境彌入後地因<lb/>
如得如合之不離混以相濟咸以為他方所至廣法界<lb/>
惟三虚空所至𢎞度門惟一况乎實相感通之應聖跡<lb/>
飛動之神安可黙頌聲闕題紀者巳乃作頌曰<lb/>
佛法住持正教𢎞益真容見寺先帝書額藩邸鴻名建<lb/>
國前跡我皇孝理我人光澤日月明明家邦赫赫觀玅<lb/>
<pb n="KR4c0010_WYG_004-3a"/>
追逺懐恩惟昔八部莊嚴四天感激以式永代是紀豐<lb/>
石<lb/>
　　　大雲寺禪院碑<lb/>
天也地也攝生之謂𤣥造日也月也容光之謂神功然<lb/>
亭育之仁可斡終滅昭明之力未焯昬霾故熱惱積薪<lb/>
劫燒難鑠驚波巨海沃焦自淵獨有導師空王禪那宴<lb/>
寂一念首安住之域加行證無為之階密教内修莊嚴<lb/>
外度雙引相應並照兩忘然後生無生浄名不去照無<lb/>
<pb n="KR4c0010_WYG_004-3b"/>
照了義能覺爇菩提之炬則枳棘滌除楫般若之航則<lb/>
横流既濟湛四體於中道超三有以上征精舎攸隮度<lb/>
門斯盛其此之謂矣粤自有寺之艮背山之前臨有確<lb/>
師禪房者武徳八年邦守蕭公諱顗護法之所建也周目<lb/>
環郭澄心際海亦既一味寔無衆生夫憑其髙宅其勝<lb/>
曽近俗諦或乗法流且水出於冰凡作於聖雖曰醜地<lb/>
猶是道場矧乃玅有孤標寶相靈變入我室觀我形者<lb/>
哉施及貞觀嵗有等觀禪師繼前心承後問分之則别<lb/>
<pb n="KR4c0010_WYG_004-4a"/>
位二事合之則同列大空坐於斯竟於斯嗚戲四益風<lb/>
驅百為大滅棟宇崩落象設傾低先天中有慧藏禪師<lb/>
聞之斯行居而不住玅齡彊植勁節老成被甲律儀下<lb/>
帷經藏方丈之室時歴十年簞瓢之飡日常一食信為<lb/>
法本悟實如宗簡珠圓明紅蓮清淨剃髮結落亡境受<lb/>
除生起了於身縁覺被於物是以興補舊塔建置尊容<lb/>
彌陀當其陽菩薩侍其側四大海水慧眼啓明五須彌<lb/>
山毫相崇絶有若稽義摭實㳂名討因都極樂之大郊<lb/>
<pb n="KR4c0010_WYG_004-4b"/>
夀無量之景命借如昔者稱贊觀厥音聲克濟斯艱乃<lb/>
復於逺則有階地超越自在神通發𢎞願心得大勢用<lb/>
皆所以濡火宅軔劔輪投地者結業坐開入影者苦趣<lb/>
以息粤若殫財竭力刻桷雕題積三四年模造化意寶<lb/>
殿蔚以雲構金山煥其日臨豈徒然哉夫壯麗者將以<lb/>
重威神儀形者將以攝歸止或離性解脱或見作隨縁<lb/>
藥草寓其根莖雲雷感其方類即説非説若通不通惟<lb/>
三獸之渡河庶一子之來學禪師以為黙則絶教言則<lb/>
<pb n="KR4c0010_WYG_004-5a"/>
牽文茍心事於化人豈迹留於捨法㑹議斵石僉允圓<lb/>
功邕來守是邦偶聞兹事依僧依佛何日忘之在家出<lb/>
家惟其常矣頃者下檄湖海申明捕殺鱗羽咸若災疫<lb/>
以寧救蟻雖尚於沙彌涸魚每憂於釋種祁寒則怨童<lb/>
子何知率三省於短懐寄一塵於寶地别駕𢎞農楊公<lb/>
守堅字越石本支鼎貴胄𦙍岳靈直道守公智印觀法<lb/>
司馬瑯邪王公元朂字固禮髙闈襲吉皇士令名資位<lb/>
升聞玅意融朗盛矣美矣左之右之時有新羅通禪師<lb/>
<pb n="KR4c0010_WYG_004-5b"/>
五力上乗一門深入利行攝俗徳水浮天贊而演成恭<lb/>
而有述其詞曰<lb/>
覆燾之奬始生終滅昭回之明内昬外徹陰入不斷心<lb/>
起難折靈海慾深洪爐火爇倬彼大師超然正覺亡境<lb/>
息想示法流渥絶生死岸破煩惱殻度門光啓住地𤣥<lb/>
邈傳燈三葉分座一義象設儀形莊嚴地位有為不染<lb/>
無相能離茍曰法乗莫非種智古者豐石抗之髙山紀<lb/>
事標社銘勲列班廣兹玅有運彼𤣥闗則百伊昔粤吾<lb/>
<pb n="KR4c0010_WYG_004-6a"/>
無間<lb/>
　　　鄭州大雲寺碑<lb/>
恭惟黄屋者异唐堯之大雅精舍者曷釋迦之廣乗將<lb/>
以示崇髙𢎞誘進俾夫壯麗加於四海瞻仰攝於羣情<lb/>
酌言永圖即理一貫矣大雲寺者鄭國慈縁之所建也<lb/>
觀其肇允枚卜爰適底居所感彌多光靈滋茂固以星<lb/>
晷上憲人統下稽執天物之大中合𤣥宫之玅相豈止<lb/>
宅豐壤盤名州厦屋雲陰沙門玉立而巳於是象設巨<lb/>
<pb n="KR4c0010_WYG_004-6b"/>
麗法供魁殊尊容乃神靈眷所仗則有寶座蓮動現身<lb/>
金光不同於凡復歸於静至使彌留咸華逺人孔殷香<lb/>
饌比肩花蓋撃轂一心不起則從願應如二見無物則<lb/>
隨施逾疾故能飛名勝出福履嘉祥昭升累朝發宏歴<lb/>
聖粤髙祖神堯皇帝俟時登庸縱觀興感再駕尚軔五<lb/>
轉欲承鳳集矞雲龍睇霄極馳睿想於幽贊禱法力於<lb/>
大雄創建漆象一軀植浄根也洎我髙宗天皇大帝纘<lb/>
祖匡業繼明徳暉萬流澄瀛八風叶律齊致功於造化<lb/>
<pb n="KR4c0010_WYG_004-7a"/>
將有事於岱宗道繇是邦言念兹者寺中留繡像一禎<lb/>
實也下厥則天皇太后奉遺托孤與權改物母儀覇迹<lb/>
閫政神器追惟乾䕃永動皇情明啓度門宣遊覺路乃<lb/>
降繡像一鋪廣也借如崇建塔宇附麗朝闕憑縣官之<lb/>
力散王府之財中使相望匠人經始則有之矣未或介<lb/>
在草澤僻居里閭發皇明於日中落寵錫於天上有如<lb/>
此之盛者也日者通莊載堙繚垣式遏門途弗敞面勢<lb/>
匪宏浮雲在天蝦蟆蝕月具瞻者渴髙明之嘆歸止者<lb/>
<pb n="KR4c0010_WYG_004-7b"/>
憤翳鬱之心寺主俗姓李氏名婆諦隴西姑臧人也發<lb/>
趣如因彌入禪寂雖獨得斷相而同人有為乃陳詣府<lb/>
庭移牒省闥引仍舊之直矯易恒之枉申報曠祀奔走<lb/>
宣勞終於訟真成我道勝是以頽墻埧塹焚萊平場廣<lb/>
途褰開曽構踴出疑若當陽豁若捷徑洛師之道盪胷<lb/>
泠然決渠縈波之水所謂形便得莊嚴具行李榮觀郡<lb/>
邑景矣長史河東栁冲府君道融至和性與元徳從心<lb/>
絲譜遊刃翰林推轂演成誓言同事是刋厥懿豈伐於<lb/>
<pb n="KR4c0010_WYG_004-8a"/>
功其詞曰<lb/>
鄭之法宇兮在城一隅大雄應感兮休徵有殊累聖克<lb/>
念兮象設三鋪佛身圓對兮神光發圗乃奉靈勝兮至<lb/>
自彼都面勢推隔兮頽垣朽株南望不及兮鬱然坐拘<lb/>
觀者佇眙兮願履夷途碩徳感發兮執心匪渝豈用歴<lb/>
紀兮兹事乃敷刻石傳懿兮表此亨衢<lb/>
　　　楚州淮陰縣婆羅樹碑<lb/>
觀厥好徳存樹愛人及烏有情不忘雖小可作此施及<lb/>
<pb n="KR4c0010_WYG_004-8b"/>
者也則有宗廟加敬墟墓増悲覩物可懐比事斯廣此<lb/>
觸類者也矧乃通感靈變𤣥符聖迹根柢浄土碩茂佛<lb/>
時燭金山之秘影聨玉毫之殊相至若渥日法㑹茶毗<lb/>
應身妙有雙樹之間光覆僧祇之衆安可混曜散木比<lb/>
列清林議上茅之挺生喻堅固之神造者也婆羅樹者<lb/>
非中夏物土所宜有者巳婆婆十畝映蔚千人密幄足<lb/>
以綴飛颷髙葢足以轉流景惡禽翔而不集好鳥止而<lb/>
不巢有以多矣然深識者雖徘徊仰止而莫知冥識博<lb/>
<pb n="KR4c0010_WYG_004-9a"/>
物者雖沈吟引稱而莫辨嘉名華葉自竒榮枯常異随<lb/>
所方面頗徵靈應東瘁則青郊苦而嵗不稔西茂則白<lb/>
藏泰而秋有成惟南匪他自北嘗爾或季春肇發或仲<lb/>
夏萌生早光豐隨晩暮儉若且槁莖後吐芬條前秀差<lb/>
池旬日奄忽齊同無今昔可殊非物理所測古老多怪<lb/>
時俗每驚巫者占於鬼謀議者感於神樹證聖載有三<lb/>
藏義淨還自西域逮兹中休宿因依齊戒瞻歎演夫本<lb/>
處徵之舊聞原其始也榮灼道成之際䆒其末也摧藏<lb/>
<pb n="KR4c0010_WYG_004-9b"/>
薪盡之餘或森列四方或合併二體常青不壊應現分<lb/>
榮變白有終示滅同盡昔與釋迦蔭首今為羣生立縁<lb/>
夫佛病從人大慈感故樹萎因物深悲理然化能分身<lb/>
半枯即是以有合相後茂還齊宜其表正聖神靈貺品<lb/>
彚以變見一攝而稱讚十方者也淮陰縣者江海通津<lb/>
淮楚巨防彌越走蜀㑹閩驛吳七發枚乗之邱三傑楚<lb/>
王之窟勝引飛轡商旅接艫每至同雲冒山終風振壑<lb/>
宦子惕息篙工疚懐魚貫迤其萬艘霧集坌於層渚莫<lb/>
<pb n="KR4c0010_WYG_004-10a"/>
不膜拜圍繞焚香䕶持復悔多尤迴祈景福於是風水<lb/>
相借物色同和挂帆啓行方舳駿邁浮山崛起而疏巘<lb/>
慶雲亂飛而比峰雖電影施鞭夸父杖䇿㒺可喻其神<lb/>
速曷云狀其豁快者哉州牧宗子名仲康廣孝惟家大<lb/>
忠刑國播清政以主郡議古式以任人知微知彰有禮<lb/>
有樂别駕扶風竇公名誡盈盛門貴仕懿徳令名利用<lb/>
以厚生明略以營道上交不諂下交不凟司馬宗子名<lb/>
曰景虚受賢交幹用柔克退遂中律先後自公且觀麟<lb/>
<pb n="KR4c0010_WYG_004-10b"/>
趾之詩未𢎞驥子之任邑宰清河張公名松質藐自稚<lb/>
節忽乎博聞始於能賦而彰中於成器而立牧人通志<lb/>
徇物合權威肅攝於神明慈惠安其父母豈伊政理自<lb/>
有才名莫不浄慮一乗追攀八樹歎從植而多感惟化<lb/>
生而永懐大啓上縁率心檀施碩徳徐道暉寺主道𤣥<lb/>
上座道約都維那曇一等皆妙覺圓常釋門上首痛金<lb/>
棺而既往駭堅林而在兹鄉望司徒𤣥簡戴𤣥景王𤣥<lb/>
珪張仁藝王懐儼劉元隠沈信祥等夙悟大師深入真<lb/>
<pb n="KR4c0010_WYG_004-11a"/>
際勤行進力䕶供莊嚴揚州東大雲寺法師希𤣥廣派<lb/>
清流固植徳本戒行有以鎮浮俗利言有以誨䝉求既<lb/>
憑藉於衆心亦謀明於獨得是標靈跡乃建豐碑其詞<lb/>
曰<lb/>
政化之理兮甘棠猶存寶乗之妙兮婆羅是敦欽厥道<lb/>
成兮八相克尊感乎示跡兮一歸可捫與佛合縁兮榮<lb/>
落同時歘爾化生兮感變誰思休徵咎徵兮伺察不欺<lb/>
流俗莫識兮綿曠驚疑上人西還兮覯止增悲發皇靈<lb/>
<pb n="KR4c0010_WYG_004-11b"/>
貺兮堅固在兹方國傳聞兮想像悽其迴首正信兮頂<lb/>
禮䕶持優曇千年兮曷足儀之<lb/>
　　銘<lb/>
　　　越州華嚴寺鐘銘<hi>并序</hi>
有同乎源播厥派者夥哉沿之惟輪則終列大輅革以<lb/>
穴處則崇構厦屋譯梵言於華學象楗槌於景鐘從來<lb/>
久矣觀其聆玅音奬𢎞誓文苦趣警禪門劒輪在空法<lb/>
衆斯集鏞之時義大矣哉郡司冦北平楊公沙門師萌<lb/>
<pb n="KR4c0010_WYG_004-12a"/>
抵浄根保耳界玅有忠為迦維之業堅朴象正之鈞嘗<lb/>
慨靈越樂郊勾吳通邑雖經行大壮㙮廟藝釋訓乃首<lb/>
唱羣吏傳聞庶氓合聽悉心聚糧殫幣鑠文馬以庀製<lb/>
驤羣龍以範鐘撰祥時歴令日傾郛鄙畢緇黄舉帆雲<lb/>
屯撃轂雷動百身勇施累讚願言者計以萬億然後陶<lb/>
人事爐火正疏冶風伯鼓槖樂工揚嬉煥乎鼎陳蔚焉<lb/>
邱峙手舞者翳景稱慶者振林遲明藏功亭午卒業於<lb/>
是層臺大起雕<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>懸列鯨魚吒怒以震撃蒲牢跧曲以<lb/>
<pb n="KR4c0010_WYG_004-12b"/>
駭噭隠天網謍地理刹那昭應一念信心有無識生幽<lb/>
執鬼物莫不休復浄域貞觀真諦矣有若大者不槬小<lb/>
者不窕則州鳩之聽曷以臻其間歟其詞曰<lb/>
大雄立號兮考彼華鐘震發三界兮以覺其聾俾我羣<lb/>
動兮不罹厥凶君子是象兮載鑠載鎔彌億斯年兮㒺<lb/>
有天鏞<lb/>
　　記<lb/>
　　　石室記<lb/>
<pb n="KR4c0010_WYG_004-13a"/>
髙要郡北十五里有石室詭怪萬狀崆峒其中發揮靈<lb/>
蹤盤薄厚地皆神仙之窟宅為區粤之勝概或有巨石<lb/>
皆似蹲獸之顧疊花仰空的皪瓊脂色如截肪矣傍引<lb/>
穴竅疑為洞門横聳石牀方次仙座西廂峭壁下有涵<lb/>
泉漲澄鏡色味輕瑶漿東西倚山之陽二十餘里西通<lb/>
武林東扺靈羊峽時開元十五年之春正月二十五日<lb/>
右遷陳州刺史李邕記<lb/>
　<lb/>
<pb n="KR4c0010_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李北海集巻四<lb/>
</p>
<p>
</p>
  </div>
</body>
</text>
</TEI>
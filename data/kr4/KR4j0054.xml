<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>竹齋詩餘</head> <lb/>
    <p>
<pb n="KR4j0054_WYG_001-1a"/>
欽定四庫全書<lb/>
　竹齋詩餘<lb/>
　　　　　　　　　　　　　宋　黄機　撰<lb/>
　　沁園春<hi>奉柬章史君再遊西園</hi>
問訊西園一春幾何君今再遊記流觴亭北偷拈酒戲<lb/>
凌雲臺上暗度詩䰗畧畧花痕差差栁意十日不來紅<lb/>
綠稠須重醉便功名了後白髪争休　定誰騎鶴揚州<lb/>
任書放牀頭醆瓮頭況慇懃鸎燕能歌更舞輕狂蜂蝶<lb/>
<pb n="KR4j0054_WYG_001-1b"/>
欲去還留嵗月易忘姓名須載筆勢翩翩囘萬牛歸來<lb/>
晚有燭明金剪香煗珠篝<lb/>
　　又<hi>夀</hi>
六月云初人爭議公公無阻傷記傳飛急羽舟泛海道<lb/>
瀰漫白水路入沙場萬姓三軍倚公為命法有逗遛公<lb/>
自當君還信似崔嵬砥柱屹立瞿塘　此行陰徳難量<lb/>
到論定纔知滋味長看魚肥蟹健妻孥共樂酒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稻熟<lb/>
翁媪相將何以報公祝公千嵗多少人家燒夜香凌煙<lb/>
<pb n="KR4j0054_WYG_001-2a"/>
上更聲名凛凛冠劒堂堂<lb/>
　　又<hi>夀</hi>
問訊梅梢小春近也花應漸開記華堂此日紅牙絲竹<lb/>
歡聲昨夜翠玉樽罍霧節童童金旓曳曳人自閬風𤣥<lb/>
圃來嬉遊處任滄波變陸刼火成灰　行天看取龍媒<lb/>
笑衞霍當年如此哉有筆頭文字何妨揮灑胸中兵甲<lb/>
解洗氛埃見說君王防秋才子便著芝泥封詔催功名<lb/>
事付孱顔燕石突兀雲臺<lb/>
<pb n="KR4j0054_WYG_001-2b"/>
　　又<hi>次岳總幹韻</hi>
日過西忩客枕夢囘庭空放衙記海棠洞裏泥金寶斚<lb/>
酴醿架下油壁鈿車醉墨題詩薔薇露重滿壁飛雅行<lb/>
整斜争知道向如今漂泊望㫁天涯　小桃一半蒸霞<lb/>
更兩岸垂楊渾未花便解貂貰酒消磨春恨星珠買笑<lb/>
酬答年華對面青山招之不至說與浮雲休苦遮山深<lb/>
處見炊煙又起知有人家<lb/>
　　又<hi>廖總幹席上</hi>
<pb n="KR4j0054_WYG_001-3a"/>
暑風清倣梅腮漸紅麥鬚未黄恨牡丹多病醫治費巧<lb/>
酴醿易老㸃綴無方客裏光陰愁中意緒想美人分山<lb/>
水長銷凝處有龍絲墜簡來喚持觴　華堂賸貯春光<lb/>
粲一行珠璣時様粧更燕留輕態詞翻古調鸎嬌欲囀<lb/>
曲度新腔玉漏聲沈銀潢影㵼殢酒猶燒心字香歸來<lb/>
也判明虬永日瑞錦鴛鴦<lb/>
　　又<hi>為潘彬州夀</hi>
問訊仙翁因勤為底來萬山中想橘邊丹井鶴尋舊約<lb/>
<pb n="KR4j0054_WYG_001-3b"/>
松間碧洞鹿養新茸霧節亭亭星旓曳曳導以浮丘雙<lb/>
玉童嬉遊處盡祥煙瑞雨霽月光風　歡聲已與天通<lb/>
更日夜彬江流向東定催歸有謂泥香芝撿留行無計<lb/>
路熟花驄入侍嚴凝密陪清燕吴水歡然相㑹逢年年<lb/>
裏對春如酒好酒似春濃<lb/>
　　又<hi>送徐孟堅秩滿還朝</hi>
人物𦕈然落落曉星如君幾何有飄搖長袖工持月斧<lb/>
寂寥遺韻妙鼓雲和政事文章特其餘事英氣横空時<lb/>
<pb n="KR4j0054_WYG_001-4a"/>
浩歌還堪笑似龍文古鼎誰復摩挲　青絲繋馬庭柯<lb/>
為小駐夀君金叵羅說一時偉望齊髙岳麓二年遺愛<lb/>
拍滿湘波世事多端細憑商畧痛處不須言語多從今<lb/>
去好經從烏府躐上鑾坡<lb/>
　　又<hi>送趙運使之江西</hi>
有美一人昔在何居今方見之儼瓊纓翠弁氣清芬只<lb/>
珠幢綘節光陸離兮吾道非耶世情復尒天驥昂藏不<lb/>
受羈還知否定曲髙和寡才大難施　行吟湘水之湄<lb/>
<pb n="KR4j0054_WYG_001-4b"/>
看雲巻雲舒無定姿想粲然長笑物皆有用時哉易失<lb/>
我亦奚為袖手旁觀何如小試欲脫嚢中失利椎君休<lb/>
歎正梅花將發塵滿征衣<lb/>
　　八聲甘州<hi>為遯齋夀</hi>
問仙翁底事到人間人間足嬉遊向文邊書意詩邊著<lb/>
語<hi>闕</hi>滿南州逸韻髙情總似野水蕩孤舟所未能忘者<lb/>
藥鼎茶甌　政恐功名相混便扶搖直上龍尾螭頭想<lb/>
塵縁終薄歸去老莬裘有當年東鄰西舍辦雞豚相與<lb/>
<pb n="KR4j0054_WYG_001-5a"/>
燕春秋階庭裏兒孫衮衮飛度驊騮<lb/>
　　乳燕飛<hi>次岳總幹韻</hi>
擊碎珊瑚樹為留春怕春欲去駛如風雨春不留兮君<lb/>
休問付與流鸎自語但莫賦綠波南浦世上功名花梢<lb/>
露政何如一笑翻金縷繫白日莫教暮　蒼頭引馬城<lb/>
西路趁池亭荻芽尚短梅心未苦小雨欲晴晴不定漠<lb/>
漠雲飛輕絮算行樂春來幾度鞭影不搖鞍小據過横<lb/>
塘試把前山數雙白鷺忽飛去<lb/>
<pb n="KR4j0054_WYG_001-5b"/>
　　又<hi>次徐斯逺韻寄稼軒</hi>
興潑元同宇喚君來浮君大白為君起舞滿斑斑功名<lb/>
洒淚百歲風吹急雨愁與恨憑誰分付醉裏狂歌空漫<lb/>
觸且休歌只倩琵琶訴人不語絃自語　詩成更將君<lb/>
自賦𣺌樓臺煙迷碧草雲連芳樹草樹那能知人意悵<lb/>
望關河夢阻有心事牋天天許繡帽輕裘真男子政何<lb/>
須紙上分今古未辦得賦歸去<lb/>
　　又<lb/>
<pb n="KR4j0054_WYG_001-6a"/>
秋意令如許怪征鞍底事匆匆翩然難駐斗帳屏圍山<lb/>
六曲怕見瑣窗欲暮請誰伴梧桐疎雨路入衡陽天一<lb/>
角更山環水繞無重數客易<hi>闕</hi>便難阻　相思纔信相<lb/>
思苦省疎狂迷歌殢酒把人輕誤問取歸期何日是指<lb/>
㸃庭前幽樹定冷蕋疎花將吐此去西風吹㕍過家身<lb/>
心别後安平否聊慰我至誠處<lb/>
　　摸魚兒<lb/>
惜春歸送春惟有亂紅撲䔩如雨亂紅也怨春狼藉揾<lb/>
<pb n="KR4j0054_WYG_001-6b"/>
得淚痕無數腸㫁處更喚起瓊鵲催發長亭路征鞍難<lb/>
駐但脉脉含顰嗔人底事剛愛逐春去　闌干凭芳草<lb/>
斜陽凝竚愁連滿眼煙樹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆不理金釵溜鸞鏡一奩<lb/>
香霧花誰主悵玉容寂寞<hi>闕</hi>　春知否單衣嬾卸任門<lb/>
外東風流鸎聲裏盡日攪飛絮<lb/>
　　水龍吟<lb/>
晴江衮衮東流為誰流得新愁去新愁都在長亭望際<lb/>
扁舟行處歌罷翻香夢回呵酒别來無據恨荼䕷吹盡<lb/>
<pb n="KR4j0054_WYG_001-7a"/>
櫻桃過了便只恁成孤負　須信情鍾易感數良辰佳<lb/>
期應誤才髙自歎綵雲空詠凌波謾賦團扇塵生吟牋<lb/>
淚漬一觴慵舉但丁寧雙燕明年還解寄平安否<lb/>
　　喜遷鸎<hi>香風亭上</hi>
平湖百畝種滿湖蓮葉遶堤楊栁冉冉波光輝輝煙影<lb/>
空翠濕霑襟袖静愜鄰雞啼午煗逼沙鷗眠晝西園路<lb/>
更紅塵不㫁蝶酣蜂瘦　知否堪畫處野薺蕪菁罥地<lb/>
鋪茵繡桃李陰邊桑麻樷裏斜矗酒帘誇酒竹寺小依<lb/>
<pb n="KR4j0054_WYG_001-7b"/>
山趾茅店平窺津口春又晚正香風有客倚闌搔首<lb/>
　　木蘭花慢<hi>次岳總幹韻</hi>
歎鏡中白髪元不向酒邊栽奈詩習未除客愁易感䞉<lb/>
要安排浮名任他有命怕青山頗怪不歸來出屋長松<lb/>
招鶴繞渠流水行盃　浪驅羸馬踏江淮幽夢苦相催<lb/>
甚狹路<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎雄心突兀誰忍徘徊此事正煩公等笑曹<lb/>
劉只合作輿臺我自人間屈曲青雲有眼休囘<lb/>
　　又<hi>夀</hi>
<pb n="KR4j0054_WYG_001-8a"/>
政邊塵滿野問誰與作堅城有老子行年平頭六十無<lb/>
限聲名向來試陳大畧便羣兒啁唽耳邊鳴争識䂓模<lb/>
先定破羌終屬營平　吾心惟有忠誠羞媚嫵做逢迎<lb/>
謂干戈鋒鏑動關民命此不宜輕聽渠自分勇怯奈何<lb/>
他天理若持衡只把從前不殺也應換得長生<lb/>
　　又<hi>次岳總幹韻</hi>
問功名何處算只合付悠悠怕僮僕揶揄長年為客楚<lb/>
尾吴頭春來故園漸好似不應不醉把春休賸買蔞蒿<lb/>
<pb n="KR4j0054_WYG_001-8b"/>
荻笋河豚已上漁舟　人間大半只閒愁蓑笠夢汀州<lb/>
向桃杏花邊招邀同社秉燭來遊連臺聽渠抝倒更麯<lb/>
生元不厭誅求世事翻雲覆雨滿懷何止離憂<lb/>
　　又<lb/>
亶文王前子自不與世人同況地望既華天資更偉雲<lb/>
驥行空年少才名蜚動泛星槎曾到廣寒宫桂子香濃<lb/>
秋月桃花浪煖春風　神仙之說朦朧鉛與汞亦何功<lb/>
政磐石規模維城事業倚重周宗休要碧油紅斾趁黒<lb/>
<pb n="KR4j0054_WYG_001-9a"/>
頭時節做三公堂上雙親未老穩看金紫重重<lb/>
　　滿江紅<lb/>
呀鼓聲中又妝㸃千紅萬綠春試手銀花影粲雪梅香<lb/>
馥歸夢不知家近逺飛帆正掛天西北記年時歌舞綺<lb/>
羅樷憑誰續　煙水迥雲山簇勞悵望傷追琢把蛛絲<lb/>
鵲喜意<hi>闕</hi>占卜月正圓時羞獨照夜偏長處憐孤宿悔<lb/>
從前輕被利名牽征塵撲<lb/>
　　又<lb/>
<pb n="KR4j0054_WYG_001-9b"/>
萬竈貔貅便直欲埽清闋洛長淮路夜亭警燧曉營吹<lb/>
角綠鬢將軍思下馬黄頭奴子驚聞鶴想中原父老已<lb/>
心知今非昨　狂鯢剪於菟縳單于命春氷薄政人人<lb/>
自勇翹關還槊旗幟倚風飛電影戈鋌射月明霜鍔且<lb/>
莫令榆栁塞門秋悲搖落<lb/>
　　又<lb/>
雲暗山昏西風撼一天悲雨隱君問短牆修竹故園何<lb/>
處九月江南無雁到素書封了誰傳與待從頭拚却把<lb/>
<pb n="KR4j0054_WYG_001-10a"/>
心寛還如故　吴姬唱燕姬舞持玉斚温瓊醑悵人生<lb/>
歡㑹一年幾許莫上小樓髙處望樓前詰曲來時路便<lb/>
直須疋馬兩蒼頭東歸去<lb/>
　　酹江月<lb/>
春愁幾許似春雲藹藹連空無數<hi>闕</hi>　眉尖偏易得沒<lb/>
箇因由分付楊栁煙濃海棠花暗綠漲檣頭路小樓應<lb/>
是有人和淚凝竚　長記寶軸妝成鴛鴦繡嬾輕笑歌<lb/>
金縷香雪精神依舊否風月誰憐虛度帶減衣寛十分<lb/>
<pb n="KR4j0054_WYG_001-10b"/>
顦顇兩下平分取黄昏可更子規聲碎煙塢<lb/>
　　又<lb/>
東籬成趣有西風解事催開樷菊碎摺黄金誰試手一<lb/>
一清香堪掬露濕涼輕霞凝寒重秀發如新沐宫妝勻<lb/>
就豈知紅紫麄俗　因念昔日淵明微官不受歸伴花<lb/>
幽獨彈壓秋光三徑裏濁酒牀頭初熟飲劇腸寛醉深<lb/>
吻燥更把綸巾漉此翁無恙喚渠同醉舩玉<lb/>
　　水調歌頭<hi>為施少儀作</hi>
<pb n="KR4j0054_WYG_001-11a"/>
此日足可惜心事正崔嵬江淮踏遍經嵗相識定誰來<lb/>
每向酒邊長歎更向花邊長笑意慮叵能猜邂逅忽相<lb/>
遇有客在塵埃　脫儒冠著武弁太多才筆墨争似鉤<lb/>
㦸容易到雲臺餘子何須轉手便把平生胷臆勇去莫<lb/>
徘徊事業上金石人世自懽哀<lb/>
　　又<hi>次下洞流盃亭作</hi>
金篆鏁岩穴玉斧鑿山湫飛泉濺沫無數六月自生秋<lb/>
夭矯長松千嵗上有冷然天籟清響眇難收亭屋創新<lb/>
<pb n="KR4j0054_WYG_001-11b"/>
觀客鞅棹還留　推名利付飄瓦寄虚舟烝羔醸秫醅<lb/>
瓮戢戢蟻花浮喚取能歌能舞椉興擕將髙處盃酌薦<lb/>
崑球徑醉雙<hi>闕</hi>　白眼視庸流<lb/>
　　六州歌頭<hi>岳總幹櫽括上吴荆州啟以此腔歌之因次韻</hi>
百年忠憤無淚洒江濆曹劉事埋露草鏁煙榛哭英魂<lb/>
此恨有誰知者時把劒頻看鏡徒自苦拳破裂眼眵昏<lb/>
從古時哉去速鄹人子反袂傷麟望家山何在袞袞已<lb/>
鞶纓欲剗還生猛堪驚　膏肓危病寧有藥鍼七具獻<lb/>
<pb n="KR4j0054_WYG_001-12a"/>
無門荆州啟條舊畫漢將軍不已存便合嚢封去倉庾<lb/>
地尚間關此不用心漫有恐無干人世懽哀數耳天或<lb/>
者又假人言又一番春盡髙栁暗如雲夢斷重閽<lb/>
　　又<hi>次岳總幹韻</hi>
將軍何日去築受降城三萬騎貔貅虎戮鯢鯨洗滄溟<lb/>
試上金山望中原路平於掌百年事心未語淚先傾若<lb/>
若纍纍印綬偏安久大義誰明倚危欄欲徧江水亦吞<lb/>
聲目㫁蘋汀海門清　停盃與問焉用此手雖<hi>闕</hi>積如<lb/>
<pb n="KR4j0054_WYG_001-12b"/>
京波神怒風浩浩勃然興捲龍腥似把渠忠憤伸懇請<lb/>
翠華巡呼壯士挽河漢蕩攙搶長算直須先定如細故<lb/>
休苦縈縈正清愁滿抱鷗鷺却多情飛過郵亭<lb/>
　　永過樂<hi>章史君席上</hi>
别院春深華堂晝永嘉讌初啓翠玉樽罍紅牙絲管睡<lb/>
鴨沉煙裏弄晴雲態行空絮影漠漠似飛如墜最多情<lb/>
紫緜團就錯落亂星流地　史君自有元龍豪氣喚客<lb/>
且休辭醉蝶困蜂酣燕嬌鸎姹懽意濃如此侃其笑語<lb/>
<pb n="KR4j0054_WYG_001-13a"/>
止乎禮義衣佩細紉蘭芷遙歸去殘更欲盡曉鴉又起<lb/>
　　傳言玉女<hi>次岳總幹韻</hi>
日薄風柔池面欲平還皺紋楸玉子磔磔敲春晝衾繡<lb/>
半捲花氣濃熏香獸小團初試轆轤銀甃　夢斷陽臺<lb/>
甚情懷似病酒鳯奩羞對比年時更瘦雙燕乍歸寄與<lb/>
綠牋紅豆那堪又是牡丹時候<lb/>
　　清平樂<lb/>
西園啼鳥畱得春多少客裏情懷無日好愁損連天芳<lb/>
<pb n="KR4j0054_WYG_001-13b"/>
草　博山灰冷香殘微風吹滿銀箋卓午花陰不動一<lb/>
雙蝴蝶團圞<lb/>
　　又<hi>東邢宰</hi>
曉窗晴日一㸃黄金橘萬事如毛隨日出多少人間頭<lb/>
白　未春長恨春遲春來生怕春歸辦取羯天簫鼓莫<lb/>
教姑負荼䕷<lb/>
　　又<hi>為繆推官夀也清容繆之亭名</hi>
煙融雨膩春去三之二了却蘭亭修禊事判與仙翁一<lb/>
<pb n="KR4j0054_WYG_001-14a"/>
醉　方壺日月偏長清容花草吹香辨取此身强健功<lb/>
名飽看諸郎<lb/>
　　又<hi>夀林守</hi>
釵頭蝴蝶趁舞梅邊雪酒瀉黄縢光奪月嵗嵗年年蕉<lb/>
葉　邊城鸎喚春來沙場馬到秋肥脫却熊韜虎略換<lb/>
渠金甲牙旗<lb/>
　　又<lb/>
風韶煙膩春事三之二說與人生行樂耳富貴古來如<lb/>
<pb n="KR4j0054_WYG_001-14b"/>
此　西園已有心期姚黄魏紫開時纎指金荷㶑灔香<lb/>
唇銀燭參差<lb/>
　　又<hi>江上重九</hi>
西風獵獵又是登髙節一片情懷無處說秋滿江頭紅<lb/>
葉　誰憐鬢影淒涼新來更㸃吴霜孤負萸囊菊琖年<lb/>
年客裏重陽<lb/>
　　眼兒媚<lb/>
粉牆朱閣映垂楊晴綠小池塘東風颺㬉單衣初試晝<lb/>
<pb n="KR4j0054_WYG_001-15a"/>
日偏長　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬆兩鬢飛雲影鈿合未梳妝闌干側畔閒<lb/>
抛荔子驚散鴛鴦<lb/>
　　又<lb/>
東風挾雨苦無端惻惻送輕寒那堪更向湘灣六六淺<lb/>
處留船　詩䰗酒戲成孤負春事已闌珊離愁都在落<lb/>
花枝上杜宇聲邊<lb/>
　　又<lb/>
莫嗔日日話思歸歸也却便宜東鄰招茗西鄰喚酒一<lb/>
<pb n="KR4j0054_WYG_001-15b"/>
笑開眉　人生萬事無縁足待足是何時妻能紡績兒<lb/>
能耕穫未必寒飢<lb/>
　　謁金門<lb/>
風又雨牆外落紅無數人不歸來春不住佳期還已誤<lb/>
　細細一團愁緒薄倖疎狂何處化作青鸞飛得去問<lb/>
天天亦許<lb/>
　　又<lb/>
風雨後枝上綠肥紅瘦樂事參差團不就一春如病酒<lb/>
<pb n="KR4j0054_WYG_001-16a"/>
　樓外煗煙楊栁憶得年時㩦手燕子雙雙來未久頗<lb/>
知人意否<lb/>
　　又<lb/>
愁萬疊春在雨條煙葉翠袖倚風寒霎霎傍闌看乳鴨<lb/>
　何處一聲啼鴂架上荼䕷欲雪繡被熏香香未歇可<lb/>
憐音信絶<lb/>
　　又<hi>夀何令</hi>
冬十月記取生申時節梅傍小春融綘雪淺寒猶未却<lb/>
<pb n="KR4j0054_WYG_001-16b"/>
　且醉笙歌蕉葉富貴不須頻說國太夫人頭半白看<lb/>
君金印曄<lb/>
　　又<hi>秋晚賦蕙花為</hi>
秋向晚秋晚蕙根猶煗碧染羅裙湘水淺羞紅微到臉<lb/>
　窣窣繡簾圍遍月薄霜明庭院妝罷寶奩慵不掩無<lb/>
風香自滿<lb/>
　　霜天曉角<hi>梅花</hi>
玉粲氷寒月痕侵畫欄客裏安愁無地為徙倚到更殘<lb/>
<pb n="KR4j0054_WYG_001-17a"/>
　問花花不言嗅香香欲闌消得个温存處山六曲翠<lb/>
屏間<lb/>
　　又<hi>儀真江上夜泊</hi>
寒江夜宿長嘯江之曲水底魚龍驚動風捲地浪翻屋<lb/>
　詩情吟未足酒興㫁還續草草興亡休問功名淚欲<lb/>
盈掬<lb/>
　　又<hi>金山吞海亭</hi>
長江千里中有英雄淚却笑英雄自苦興亡事類如此<lb/>
<pb n="KR4j0054_WYG_001-17b"/>
　浪髙風又起歌悲聲未止但願諸公强健吞海上醉<lb/>
而已<lb/>
　　又<hi>夜舟過峨眉山</hi>
江涵落日風轉飛帆急問訊蛾眉好在無一語送行舟<lb/>
　閒情眠未得倚窗消酒力却怕魚龍驚動且莫要夜<lb/>
吹笛<lb/>
　　夜行舩<hi>京口南園</hi>
紅濺羅裙三月二露桃開栁綿又起百尺遊絲罥鸎留<lb/>
<pb n="KR4j0054_WYG_001-18a"/>
燕判與南園一醉　歴歴斜陽明野水倚危闌莫雲千<lb/>
里說似遊人直須燒燭早晚綠陰青子<lb/>
　　長相思<hi>峨眉亭</hi>
東梁山西梁山占㫁長江相對閒古今雙鬢斑　天漫<lb/>
漫水漫漫人事如潮多往還淺顰深恨間<lb/>
　　烏夜啼<lb/>
雲容曉色相涵征驂碎㸃遙山山如豆是淮南　路漸<lb/>
逺家漸逺恨難堪見窗花葉底鬢毿毿<lb/>
<pb n="KR4j0054_WYG_001-18b"/>
　　祝英臺近<lb/>
試單衣扶短䇿沙路浄如洗乍雨還晴花栁自多麗争<lb/>
知話别南樓片帆天際便孤了同心連理　鎮縈繋謾<lb/>
有羅帶香嚢殷紅鬭輕翠一紙濃愁無處倩雙鯉可堪<lb/>
飛夢悠悠春風無賴時吹過亂鶯聲裏<lb/>
　　鵲橋仙<hi>次韵湖上</hi>
黄花似鈿芙蓉如面秋事淒然向晚風流從古記登髙<lb/>
又處處悲絲急管　有愁萬斛有才八斗慷慨時驚俗<lb/>
<pb n="KR4j0054_WYG_001-19a"/>
眼明年一笑復誰同料天逺争如人逺<lb/>
　　又<hi>夀葛宰</hi>
松梢擎雪竹枝溥露炯炯照人清韵仙家譜系合長生<lb/>
元不藉藥爐丹井　凌雲壯志垂天健翮九萬扶搖路<lb/>
穩發聞政最有公車定飛下日邊音信<lb/>
　　又<lb/>
一番雨過江頭綠漲催喚扁舟解去重來言語是相寛<lb/>
怎得似而今且住　陽闗聲㫁同心未綰簌簌淚珠無<lb/>
<pb n="KR4j0054_WYG_001-19b"/>
數秋鴻春燕往還時莫忘了錦牋分付<lb/>
　　又<lb/>
薄情也見多情也見不似這畨著相如何容易買歸舟<lb/>
報南浦桃花綠漲　隨君無計留君無計嬴得淚珠兩<lb/>
行夕陽明處一回頭有人在髙樓凝望<lb/>
　　西江月<hi>泛洞庭青草</hi>
漠漠波浮雲影遙遙天接山痕一聲漁唱起蘋汀名利<lb/>
緣渠喚醒　短棹擬㩦西子長吟時吊湘靈白鷗容我<lb/>
<pb n="KR4j0054_WYG_001-20a"/>
作同盟占取兩湖清影<lb/>
　　又<hi>垂絲海棠一名醉美人</hi>
撚翠低垂嫩蕚勻紅倒簇繁英穠纖消得比佳人酒入<lb/>
香肌成暈　簾幙陰陰窗牖闌干曲曲池亭枝頭不起<lb/>
夢春深莫遣流鶯喚醒<lb/>
　　憶秦娥<lb/>
秋蕭索梧桐落盡西風惡西風惡數聲新雁數聲殘角<lb/>
　離愁不管人飄泊年年孤負黄花約黄花約幾重庭<lb/>
<pb n="KR4j0054_WYG_001-20b"/>
院幾重簾幙<lb/>
　　定風波<lb/>
短䇿飄飄勝著鞭㩦壺與客洗愁顏興到為君拚劇飲<lb/>
狂甚論詩說劒口瀾翻　畫燭燒殘花影褪長鯨<lb/>
要使百川乾醉處不知誰氏子只記開窗臨水便迎山<lb/>
　　虞美人<hi>黄州江上寄王帥</hi>
三年萬里黄塵路只欠江湖去扁舟二月下湘灣過了<lb/>
洞庭青草又春殘<hi>闕</hi>
<pb n="KR4j0054_WYG_001-21a"/>
　<lb/>
　　又<lb/>
十年不作湖湘客亭堠催行色淺山荒草記當時篠竹<lb/>
籬邊嬴馬向人嘶　書生萬字平戎䇿苦淚風前滴莫<lb/>
辭衫袖障征塵自古英雄之楚又之秦<lb/>
　　又<lb/>
雲情雨意纔端的津鼓催行色因緣雖淺是因緣猶勝<lb/>
當初無分小留連　劉郎雙鬢青堪照君也方年少尊<lb/>
<pb n="KR4j0054_WYG_001-21b"/>
前不用苦沾衣未信桃源别後路成迷<lb/>
　　踏莎行<lb/>
雲樹參差煙蕪平逺沙頭只欠飛來雁西風方做一分<lb/>
秋淒涼已覺難消遣　窗底燈寒帳前香煗囘腸偏學<lb/>
車輪轉<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>衾閒枕自無眠譙門更著梅花怨<lb/>
　　蝶戀花<lb/>
碧樹涼颸驚畫扇窗戸齊開秋意參差滿先自離愁裁<lb/>
不㫁蛩螿更作聲聲怨　山遶千重溪百轉隔了溪山<lb/>
<pb n="KR4j0054_WYG_001-22a"/>
夢也無由見歸計憑誰占近逺銀缸昨夜花如糝<lb/>
　　好事近<lb/>
鴻㕍幾時來目㫁莫山凝碧别後故園無恙定芙蓉堪<lb/>
折　休文多病廢吟詩有酒怕浮白不是孤他詩酒更<lb/>
孤他風月<lb/>
　　小重山<lb/>
梧竹因依山盡頭瀟瀟疎雨後幾分秋輕涼無數入西<lb/>
樓凭欄久滿眼動離愁　飛鶩下汀洲怕知鴻㕍到帶<lb/>
<pb n="KR4j0054_WYG_001-22b"/>
書否詩䰗酒戲一齊休人如削身在水邊州<lb/>
　　醜奴兒<lb/>
綠陰窗几明如拭粉黛初勻無限芳心翻動牙籖却殢<lb/>
人　多嬌愛學秋來曲微顫朱唇别後銷魂字底依稀<lb/>
記指痕<lb/>
　　又<lb/>
綺窗撥㫁琵琶索一一相思一一相思無限柔情說似<lb/>
誰　銀鈎欲冩囘文曲淚滿烏絲淚滿烏絲薄倖知他<lb/>
<pb n="KR4j0054_WYG_001-23a"/>
知不知<lb/>
　　更漏子<lb/>
秋㸃長秋夢短怕見黄昏庭院風窸窣雨蕭騷倚窗魂<lb/>
欲銷　候蛛絲占鵲起依舊濃愁一紙紅袖黝翠鈿蔫<lb/>
淚痕猶未乾<lb/>
　　減字木蘭花<lb/>
西風淅淅滿眼芙蓉紅欲滴無限相思百叠青山百曲<lb/>
溪　憑誰說與衣帶别來寛幾許好片心腸不道秋來<lb/>
<pb n="KR4j0054_WYG_001-23b"/>
早晚涼<lb/>
　　臨江仙<lb/>
上已清明都過了客愁惟有心知子規昨夜忽催歸驛<lb/>
程那復記魂夢已先飛　回首故園花與栁枝枝葉葉<lb/>
相思歸來拚得典春衣綠陰幽逺處不管盡情啼<lb/>
　　又<lb/>
鳯翦鸞飛空燕子寳香猶惹流蘇舊歡淒斷數行書終<lb/>
山方種玉合浦忽還珠　午枕夢圓春寂寂依然刻雪<lb/>
<pb n="KR4j0054_WYG_001-24a"/>
肌膚覺來煙雨滿平蕪客情殊索莫肯喚一尊無<lb/>
　　又<lb/>
寒食清明都過了客中無計留春東風吹雨更愁人繫<lb/>
船芳草岸始信是官身　悵望故園煙水濶幾時匹馬<lb/>
駸駸别腸何止是車輪殢天天不管轉作兩眉顰<lb/>
　　南鄉子<lb/>
簾幙閟深沉燈暗香銷夜正深花落畫屏簷鳴細雨岑<lb/>
岑滴破相思萬里心　曉色未平分翠被寒生不自禁<lb/>
<pb n="KR4j0054_WYG_001-24b"/>
待得夢成翻惡況堪顰飛㕍新來也誤人<lb/>
　　鷓鴣天<lb/>
細聽樓頭漏箭移客床寒枕不勝欹淒涼夜角偏多眼<lb/>
吹到梅花第幾枝　人間闊㕍㕘差相思惟有夢相知<lb/>
謝他窗外芭蕉雨葉葉聲聲伴别離<lb/>
　　又<hi>元日呈王帥</hi>
栁際梅邊臘雪乾釵頭蝴蝶又成團飄零萍梗江湖客<lb/>
冷落笙簫燈火天　澆濁酒惜流年牙旗夜市幾時穿<lb/>
<pb n="KR4j0054_WYG_001-25a"/>
太平樂事終須在老去心情恐不然<lb/>
　　又<lb/>
濟楚偏宜淡薄妝冰涵清潤玉生香祗因夢峽成雲雨<lb/>
便擬吹簫跨鳯皇　新間阻舊思量多情翻不似垂楊<lb/>
年年纔到春三月百計飛花入洞房<lb/>
　　菩薩蠻<lb/>
池落開遍蓮房老秋聲已入梧桐表葵扇與桃笙尚宜<lb/>
相帶行　危亭三百尺爽氣真堪挹瀹茗且盤旋翩翩<lb/>
<pb n="KR4j0054_WYG_001-25b"/>
吾欲仙<lb/>
　　又<lb/>
相思繞遍天涯路相思不識行人處多病怕逢春那堪<lb/>
春更深　日髙梳洗嬾鸞鏡香塵揜雙鬢綠鬔鬆一簾<lb/>
花信風<lb/>
　　又<lb/>
惜山不厭山行逺山中禽鳥頻驚見小雨似憐春霏霏<lb/>
容易晴　青裙田舍婦饁餉前村去溪水想平腰喚船<lb/>
<pb n="KR4j0054_WYG_001-26a"/>
依斷橋<lb/>
　　浣溪沙<hi>舊刻誤入山花子二闋今分出</hi>
綠瑣窗前雙鳯奩調朱勻粉玉纎纎妝成誰解盡情看<lb/>
　栁轉光風絲裊娜花明晴日錦斕斑一春心事在眉<lb/>
尖<lb/>
　　又<lb/>
日轉雕欄午漏分井梧落盡小窗明寳牀絲索嬾關心<lb/>
　愁壓春山應脉脉困凝秋水想沉沉低頭時露一灣<lb/>
<pb n="KR4j0054_WYG_001-26b"/>
金<lb/>
　　又<lb/>
墨緣衫兒窄窄裁翠荷斜嚲領雲堆幾時踪跡下陽臺<lb/>
　歌罷櫻桃和露小舞餘楊栁趂風囘喚人休訴十分<lb/>
盃<lb/>
　　又<lb/>
著破春衫走路塵子規啼斷不禁聞功名似我却羞人<lb/>
　象板且須歌皓齒褭蹏何苦惜黄金尊前休負此生<lb/>
<pb n="KR4j0054_WYG_001-27a"/>
身<lb/>
　　山花子<hi>送杜仲髙</hi>
綠綺空彈恨未平可堪執手送行人碧酒謾將珍重意<lb/>
莫辭斟　我定憶君吟渭北君須思我賦停雲未信髙<lb/>
山流水曲㫁知音<lb/>
　　又<lb/>
流轉春光又一年春愁盡日兩眉尖草草幽歡能幾許<lb/>
已天邊　㑹得音書生羽翼免教魂夢役關山簾捲落<lb/>
<pb n="KR4j0054_WYG_001-27b"/>
花千萬點雨如煙<lb/>
　　卜算子<hi>東趙僉</hi>
憶自别郎時數到郎歸日及至郎歸郎乂行淚臉香紅<lb/>
濕　殘夢怕尋思罥繡慵收拾夏簟青青白晝長背倚<lb/>
闌干立<lb/>
　　醉蓬萊<hi>夀史帥</hi>
政槐雲濃翠榴火殷紅暑風涼細紫府神仙向人間遊<lb/>
戲瑞節珠幢瓊纓寶珮炯冰壺標致經濟規模登庸衣<lb/>
<pb n="KR4j0054_WYG_001-28a"/>
缽家傳如此　禮樂醇儒詩書元帥盡洗凡蹤平吞餘<lb/>
子敬簡堂深且從容一醉慶祉綿綿功名衮衮比衡山<lb/>
湘水更把陽和從頭付與滿門桃李<lb/>
　　醉落魄<lb/>
藕花初發薫風庭院涼成霎碧紗金縷籠香雪記得年<lb/>
時心事凭欄說　如今陟頓音書絶夜窗羞見團團月<lb/>
錦囊塵暗黄金玦留取多情歸趁好時節<lb/>
　　江城子<hi>次洪如晦韻</hi>
<pb n="KR4j0054_WYG_001-28b"/>
醉來玉樹倚風前舉吟鞭指青帘烏㡌低昂搖兀似椉<lb/>
船傍路誰家粧束巧斜映日半窺簾　尋歡端合趁芳<lb/>
年對鵾絃且陶然紙上從渠劉蹶與嬴顛漠漠綠陰春<lb/>
復夏多少事總懸天<lb/>
　　訴衷情<hi>宿琴圻江上</hi>
子規聲老又殘春猶作未歸人天意不能憐客何事苦<lb/>
教貧　歸去也莫逡巡好從今秧田車水麥隴腰鎌總<lb/>
是關心<lb/>
<pb n="KR4j0054_WYG_001-29a"/>
　　朝中措<lb/>
駮雲行雨苦無多晴也快如梭春思正難拘束客愁誰<lb/>
為銷磨　尋花覔䜟傳杯託意種種蹉跎消息不來雲<lb/>
錦淚痕濕滿香羅<lb/>
　　又<lb/>
逢逢船鼓綠楊津彼此是行人先自離愁無數那堪病<lb/>
酒傷春　岸花檣燕低飛欵語滿面慇勤後㑹不知何<lb/>
日因風時恵嘉音<lb/>
<pb n="KR4j0054_WYG_001-29b"/>
　　栁梢青<lb/>
征路迢迢征旗獵獵征袖徘徊撲簌淚珠怕聞别語慵<lb/>
舉離盃　春風花栁齊開只喚做愁端恨媒一片衷腸<lb/>
十分好事等待回來<lb/>
　　滿庭芳<hi>次仁和韵時欲之官永興</hi>
二十年間舊遊踪跡夢飛岳麓湘灣征衫再理秋老菊<lb/>
花天為客問君何好愛水光山色争妍經行處旗亭酤<lb/>
酒曾記屋東偏　噫其吾甚矣不慚蹇拙欲鬬嬋娟辦<lb/>
<pb n="KR4j0054_WYG_001-30a"/>
輕輿短艇强載衰顔人道彬陽無㕍奈情鍾藕㫁絲聨<lb/>
須相憶新詩賦就時復寄吴牋<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0054_WYG_001-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　竹齋詩餘<lb/>
</p>
<p>
</p>
  </div></body>
</text>\m</TEI>
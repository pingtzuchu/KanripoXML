<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_006-1a"/>
閑閑老人滏水文集卷第六<lb/>
　律詩<lb/>
　　塞上<hi>四首</hi>
窮邊四十里野户兩三家山腹過雲影波光戦日<lb/>
華汲泉尋澗曲樵路入雲斜随分坡田罷還簮野<lb/>
草花<lb/>
　　其二<lb/>
因尋射鵰壘偶到殺狐川鹵地牛羊瘦邊沙草木<lb/>
羶廢城餘井臼古戍㫁烽烟自說無征戦經今六<lb/>
<pb n="KR4d0417_SBCK_006-1b"/>
十年<lb/>
　　其三<lb/>
薄宦邊城裡經年無客過一川平地少四面亂山<lb/>
多野色連秋塞邊聲入暮河舊貂寒更薄飄寄欲<lb/>
如何<lb/>
　　其四<lb/>
樹靄連山郭林烟接塞垣㫁崖懸屋勢漲水沒沙<lb/>
痕𤇺火雲間戍牛羊嶺外村太平閑檄手文字付<lb/>
清罇<lb/>
<pb n="KR4d0417_SBCK_006-2a"/>
　　寒夜<lb/>
歲晏寒無那夜深清欲飢竹風驚夢㫁雪意聼窓<lb/>
知稍稍鵲翻樹蕭蕭人語籬虗眀滿吾室何許月<lb/>
来時<lb/>
　　三山渡口<lb/>
春水三山渡斜陽八字堤河淤樹身短沙截草痕<lb/>
齊地納黄流大天啣浚澤低故人不見我愁思使<lb/>
人迷<lb/>
　　西陵<lb/>
<pb n="KR4d0417_SBCK_006-2b"/>
靄靄西陵樹蕭條歌吹聲客愁連㫁雁地古更荒<lb/>
城山色嬌新雨河流怒不平浮雲䑓上𧺫不盡古<lb/>
今情<lb/>
　　栢人光武廟<lb/>
真人開有漢帝業肇蕪蒌洒落君臣契艱危廟社<lb/>
圗山川扶鄗邑日月拱東都社稷千秋里風雲四<lb/>
逹衢北風吹雨雪西日照桑榆舊物餘翁仲荒祠<lb/>
老祝巫功臣遺像在時有鼠啣鬚<lb/>
　　正覺院<lb/>
<pb n="KR4d0417_SBCK_006-3a"/>
西日轉廊腰踈鐘送寂寥壊墻縁苦竹欹屋上凌<lb/>
霄白髪知僧臘青燈更客宵葉聲風外盡窓雨續<lb/>
蕭䔥<lb/>
　　開元寺<lb/>
歲乆開元寺槐花落石龍僧瓶深碧甃蝸壁篆金<lb/>
容窓影年年塔禽棲夜夜鐘平生睡秋雨竹閣味<lb/>
偏濃<lb/>
　　散策<lb/>
觧鞍成小憇散筞遂幽欣偶拂水邊石坐看嵓上<lb/>
<pb n="KR4d0417_SBCK_006-3b"/>
雲桑麻深畏景水竹淡斜曛興寄方自得清凉誰<lb/>
與分<lb/>
　　陸渾<lb/>
言從陸渾去不遇𬗋芝還鳥飛不盡䖏夕陽千萬<lb/>
山雲𧺫動兼静水流忙更閑坐待石上月滅沒烟<lb/>
嵐間<lb/>
　　梁園中秋<lb/>
今夜梁園月相逄照一樽他時千里共此㑹幾人<lb/>
存老我追随盡怜渠咲語温不眠瞻玉兔終夕露<lb/>
<pb n="KR4d0417_SBCK_006-4a"/>
荷翻<lb/>
　　梅和尚節使挽詞<hi>二首</hi>
鏖戦群奔外申威一呼間功名歸死事義勇鄙生<lb/>
還矢向胡天盡弓猶漢月彎君王思戦苦𧺫塜像<lb/>
天山<lb/>
　　又<lb/>
走卒知䖏将兒童説義州甘心䡖白羽苦戦脫兠<lb/>
牟援絶揮戈地創餘振臂秋英魂知不冺結草抗<lb/>
邦仇<lb/>
<pb n="KR4d0417_SBCK_006-4b"/>
　　温妃挽詞<hi>二首</hi>
白日森容衛青春忽夜臺鼎湖龍已去禖舘燕空<lb/>
廽仙駕随天逺粧奩惻聖哀祗應彤史上遺　不<lb/>
塵埃<lb/>
　　又<lb/>
容衛三春肅如何一旦殊妃星淪𬗋極帝子沒蒼<lb/>
梧卜地陪長樂升天後鼎湖皇情何以慰彤管載<lb/>
嬪虞<lb/>
　　和西溪思歸<lb/>
<pb n="KR4d0417_SBCK_006-5a"/>
好在西溪隐人今白玉堂興来看畫本夢去拂西<lb/>
墻舊竹多年合新松幾許長從渠黄石老獨占白<lb/>
雲郷<lb/>
　　獄中<lb/>
䖏順𥘉無累安時故不憂敢遑身後慮甘向死前<lb/>
休有姊如工部無兒似鄧攸悠悠天地意還許望<lb/>
松楸<lb/>
　徙倚<lb/>
徙倚秋原上長吟動所思草荒天馬痩日落野鷹<lb/>
<pb n="KR4d0417_SBCK_006-5b"/>
饑多病親朋改中年齒髪衰功名付公等才力况<lb/>
眀時<lb/>
　　寒食遥奠西山寺<hi>二首</hi>
榆中草色蕪春水稍漸車野祭一盂飯郷愁千里<lb/>
餘年年寒食客日日故園踈莫訝交親絶稽康懶<lb/>
寄書<lb/>
　　又<lb/>
秊来百事廢漸與世情踈案上一杯酒床頭幾册<lb/>
書春風疑混沌水月似空虗頃刻翻晴晦吾心淡<lb/>
<pb n="KR4d0417_SBCK_006-6a"/>
乆如<lb/>
　　赴寜化宿王道<lb/>
山屋如鷄柵才容缷馬鞍風吹四山雪月照一川<lb/>
寒不敢侵星𧺫惟愁上嶺難中宵問前路客枕若<lb/>
為安<lb/>
　　觀音院<lb/>
棟宇懸崖上風烟勝槩中寒通汾渚月清帯雪山<lb/>
風茗水垂瓶得棊燈鑿牖通仍聞馬頭寺别業亂<lb/>
山叢<lb/>
<pb n="KR4d0417_SBCK_006-6b"/>
　　北垞<lb/>
驅馬北垞上山光淡𣸪深夕嵐無逺近返照有晴<lb/>
隂泉落莓苔石風光松櫟林悠然成獨酌啼鳥是<lb/>
知音<lb/>
　蘆芽山<lb/>
荷葉平𥘉盡蘆芽勢漸分朝来知宿雨谷底見歸<lb/>
雲日上松猶滴風来草自薰臨溪歸路險萬篾下<lb/>
河汾<lb/>
　荷葉平<lb/>
<pb n="KR4d0417_SBCK_006-7a"/>
平生慣山水見之如等閑朅来驚老眼何䖏無名<lb/>
山崷崒千峯外蒼茫一雨間山神應觧事爲我洗<lb/>
孱顔<lb/>
　　管州道中<lb/>
亀手酸風裏寒多酒不勝馬蹄荒店雪人迹㫁橋<lb/>
氷痩骨成山字霜髥作㦸稜緑<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>三丈月政爾夢<lb/>
騰騰<lb/>
　　代郡張氏瑞栢堂<lb/>
欝欝何年植盤盤兀老蒼文章深籕篆忠義抱風<lb/>
<pb n="KR4d0417_SBCK_006-7b"/>
霜子舍占烏鵲孫枝託鳯皇主人廊廟具㑹見拂<lb/>
雲長<lb/>
　　謁北嶽<lb/>
四大神儀一群山大茂尊奠方荒兾宅視禮配天<lb/>
孫西送虞淵暮東瞻碣石暾寳符臨代郡巨鎮扼<lb/>
并門控趙襟形壮包燕氣象渾九河探禹跡萬里<lb/>
呌虞魂在昔登封始前驅羽衛繁千官駢部曲萬<lb/>
騎隘山樊卜地恒陽曲移祠㤗始元<hi>晉移祠曲陽</hi>
荒碑刓歲月飛石<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>乾坤帝秩加黄屋宫居象𬗋<lb/>
<pb n="KR4d0417_SBCK_006-8a"/>
垣雲楣朽芝瑞雨砌裂槐根天業恢弘大山靈翊<lb/>
衛屯巫閭歸帝制長白發金源九廟龍盤接三邦<lb/>
地勢吞雲烟浮近甸日月繞中原欵謁天香重封<lb/>
題御署存銀鏐諸産冨雷雨萬靈奔神聼羞囬徳<lb/>
天聰納正言負時身九死去國泪䨇痕日近趋天<lb/>
闕生還託聖恩許身徒稷契無術𥙷羲軒帝籙長<lb/>
桑洞仙岩張果村卜居如可近重整此山轅<lb/>
　　過黄崖<hi>二首</hi>
患難驚身在龍鍾感歲新山川愁倦鳥歲月老行<lb/>
<pb n="KR4d0417_SBCK_006-8b"/>
人落日黄崖古東風白霫春傷心潢水北無乃乆<lb/>
風塵<lb/>
　　又<lb/>
落日逄人恐深秋動旅懐乳鷹家碧嶂飢虎吼黄<lb/>
崕此道将何適吾生尚未諧傷心墟落裏犬䑛有<lb/>
殘骸<lb/>
　　桃花島囬寄王伯宜<lb/>
氷破村槗擁春寒旅雁低逺山封霧小髙浪與雲<lb/>
齊島寺眀松雪潮船濺藕泥詩情吟不盡寄語畫<lb/>
<pb n="KR4d0417_SBCK_006-9a"/>
中題<lb/>
　　咸平道中<lb/>
道壊縁岡逺村流自作塘夕陽開野色秋水納山<lb/>
光雨住林逾黒鳥　天更蒼冥捜無好句淡墨冩<lb/>
微茫<lb/>
　　慶雲道中<lb/>
對岸青山隔孤城碧浪開緑蕪天際合白鳥日邊<lb/>
囬渡口呼舟急沙頭立馬催夕烟生極浦欲上客<lb/>
衣来<lb/>
<pb n="KR4d0417_SBCK_006-9b"/>
　　中秋金河感懐<lb/>
金河今夜月遼水一尊同雁影不復北馬蹄猶向<lb/>
東山川新戦血宇宙舊飄蓬擾擾余生事愁来醉<lb/>
眼中<lb/>
　登巢雲樓<lb/>
烽火三年戍沙沱幾戦塲自予甘薄宦與子各殊<lb/>
方寒木銷春色髙樓傾夕陽如聞洗兵馬失喜問<lb/>
臨潢<lb/>
　　和陽子元<hi>二首</hi>
<pb n="KR4d0417_SBCK_006-10a"/>
紅葉如人老黄花與世踈物華行晼晚天宇逈澄<lb/>
虗山作幈風畫雁成人字書相逢一杯酒秋興各<lb/>
何如<lb/>
　　又<lb/>
小雨班班落庭槐槭槭踈秋涵山骨冷天入水痕<lb/>
虗多病難忘酒窮愁强著書深慚靈感老時復問<lb/>
何如<lb/>
　　松下獨酌<lb/>
行人隐微逕古寺帶平崗山勢依城㫁河流入野<lb/>
<pb n="KR4d0417_SBCK_006-10b"/>
長樹欹枝壊道草卧壓頽墻獨酌無人共松風薦<lb/>
一觴<lb/>
　　松山道中<lb/>
松漠三百里飄然一日中山長雲不㫁地逈雪無<lb/>
窮逺嶺貪殘照深林貯晚風烟村一廻首獨鶴下<lb/>
晴空<lb/>
　　叠翠嵓<hi>三首</hi>
枯枿似黔突㫁崖如削瓜林深自風雨地古更煙<lb/>
霞脚力行将盡雲山殊未涯試窮千里目直北際<lb/>
<pb n="KR4d0417_SBCK_006-11a"/>
龍沙<lb/>
　其二<lb/>
飛身清曠外着眼有無間崕㫁疑無地雲開更有<lb/>
山鳥随天影沒人自日邊還歸夣扶清境詩情不<lb/>
得閑<lb/>
　其三<lb/>
帳殿臨青嶂蒼崖襞翠烟孤根盤厚地秀色入蒼<lb/>
天井有四時雪岩垂萬古泉皇情非暇豫問路到<lb/>
山川<lb/>
<pb n="KR4d0417_SBCK_006-11b"/>
　　陪李舜咨登憫忠寺閣<lb/>
日月纒䨇栱風烟納寸眸雲山浮近甸宇宙有髙<lb/>
樓鳥外餘殘照天邊更去舟登臨有如此况接李<lb/>
膺逰<lb/>
　　宿崔家庄<lb/>
野次寒山外人家霽雨中飢鷹蹲落照危葉顫西<lb/>
風墻缺青山𥙷槁欹白水通豐年聞好語倚杖問<lb/>
衰翁<lb/>
　　過滹水<lb/>
<pb n="KR4d0417_SBCK_006-12a"/>
夕陽山豁䖏平照大河流漠漠雲間樹悠悠天際<lb/>
舟黄塵随匹馬白水自䨇鷗㑹得閑中趣浮生半<lb/>
白頭<lb/>
　　通許道中<hi>南征</hi>
曉逐三軍發清寒苦不禁征驂過野店寒月出踈<lb/>
林宿火留行客霜枝滑凍禽㩀鞍覓閑句愁些不<lb/>
成吟<lb/>
　　廬州城下<lb/>
月暈曉圍城風髙夜斫營角聲寒水動弓勢㫁鴻<lb/>
<pb n="KR4d0417_SBCK_006-12b"/>
驚利鏃穿吳甲長戈㫁椘纓廽看　戦䖏慘淡暮<lb/>
寒生<lb/>
　　章宗挽詞<lb/>
鳳紀三千歲龍飛二十年竟辭徽號冊空頌柏梁<lb/>
篇授聖金縢起遺言玉几宣建平何苦䜟雨泣戴<lb/>
仁天<lb/>
　　暮春<lb/>
自嗟中歲在不與暮春宜非𣸪歡娱地其如老大<lb/>
時百年歸覧鏡萬事入支頥此意無人㑹陶情一<lb/>
<pb n="KR4d0417_SBCK_006-13a"/>
賦詩<lb/>
　　汝甕酒尊<lb/>
祕色創尊形中泓貯醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>縮肩潜蝘蜓蟠腹漲青<lb/>
寧巧琢晴嵐古圎瑳碧玉瑩銀杯猶羽化風雨慎<lb/>
緘扃<lb/>
　　湧雲樓雨<lb/>
滿地江湖夢連隂晦朔秋雨中山似醉風外浪如<lb/>
愁眼病憎黄卷心安任白頭眀年一官滿誰𣸪話<lb/>
登樓<lb/>
<pb n="KR4d0417_SBCK_006-13b"/>
　　窮愁<hi>二首</hi>
乍喜三<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>伏還驚一葉凉窮愁天色少睡思雨聲<lb/>
長掩卷悲興替懐人問在亡平生庾開府詩興未<lb/>
能忘<lb/>
　　又<lb/>
何䖏新秋好飄蕭意欲仙乍凉新雨後欲曙未眀<lb/>
前莎影蛩吟地松梢鶴唳天物情無好醜適意各<lb/>
天然<lb/>
　　和潘師韻<lb/>
<pb n="KR4d0417_SBCK_006-14a"/>
暌離三十里重此叩玄㣲日月䨇蓬鬂乹坤一布<lb/>
衣月眀渦水宿秋老華峰歸不得陪仙馭浮生有<lb/>
是非<lb/>
　　和政老九日韵<lb/>
數曰閑齋卧體中殊不佳那知是重九但喜見黄<lb/>
花矯首懐天末携壷傍水涯琳宫題壁䖏醉墨字<lb/>
欹斜<lb/>
　　贈茅先生<lb/>
二室神仙宅三茅道士家野人遺竹箒<hi>劉仙編竹</hi>
<pb n="KR4d0417_SBCK_006-14b"/>
<hi>箒以給公朝夕</hi>弟子掃松花有道能擒虎無心任<lb/>
踐蛇天平有陳迹吾欲老烟霞<hi>去歲兵至公菴公</hi>
<hi>了無懼色兵亦不敢害</hi>
　　大雪<hi>二首</hi>
大雪無朝暮衰年見未曾園林春浩蕩川岳氣憑<lb/>
陵雲慘天應漏陽㣲井欲氷欲尋安道舍何䖏一<lb/>
龕燈<lb/>
　　又<lb/>
大雪欲平<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>黄昬氣轉嚴天邊迷草樹雲外失烏<lb/>
<pb n="KR4d0417_SBCK_006-15a"/>
蟾天意平髙下人情有愛嫌飽餐酬桂玉樓上醉<lb/>
厭厭<lb/>
　　雪霽<lb/>
黄雲霽雪威寒日淡暉暉雨砌晴先滴風<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>落更<lb/>
飛侵凌池面痩擁腫樹身肥長憶廬陵老憂時詠<lb/>
鉄衣<lb/>
　　十月菊得深字<lb/>
地偏開較晚風勁可能禁雨漬金英淺寒添𬗋暈<lb/>
深抱叢無晚蝶窺蘂有貞禽留待飄零後梅花約<lb/>
<pb n="KR4d0417_SBCK_006-15b"/>
重尋<lb/>
　　白雁<lb/>
波净影逾白霜清鳴更哀乾坤䨇鬂老風雪一聲<lb/>
来林逈隐猶見天長去復廻物情嫌太潔莫使羽<lb/>
毛摧<lb/>
　　雪<lb/>
朔雲連鄭圃飛雪滿梁園猛勢池心滅清聲竹外<lb/>
繁飢鴉寒啄樹敗屨踵臨門何以娱佳客開軒對<lb/>
一尊<lb/>
<pb n="KR4d0417_SBCK_006-16a"/>
　野菊<lb/>
離離嵓下菊無主混蓬茅路㫁秋光隔山眀水影<lb/>
交荒樷鳴蟋蟀寒葉掛蠨蛸擬訪陶廬飲柴扉何<lb/>
䖏𫾣<lb/>
　岳觀<lb/>
歩<graphic n="KR1231" url="https://raw.githubusercontent.com/kanripo/KR-Gaiji/master/images/KR1231.png" mimeType="image/png"/>方壇上行吟避草芽簾聲風拂燕池影栁蹲<lb/>
鴉天入濛濛雨春歸淡淡花逰春心未老墙外渡<lb/>
香車<lb/>
　秋雨<lb/>
<pb n="KR4d0417_SBCK_006-16b"/>
天邊認遥電雲際尚殘陽雨脚夜深白濤頭晚霽<lb/>
黄沙邊眀雁影林下見山光擬盡登髙興秋懐祗<lb/>
自傷<lb/>
　手搯樺皮弹琴圗<lb/>
何人聊幻巧䄂裏出毫端道眼無二見心齊廢六<lb/>
官煩君無耳聼寓我非指弹攦却伯牙手秋風萬<lb/>
籟寒<lb/>
　　早出新安<lb/>
夜宿新安馹平眀雪塞磎馬頭迷舊路虎跡印新<lb/>
<pb n="KR4d0417_SBCK_006-17a"/>
蹄氷凍寒流狭天啣逺路低人稀山店逺茅屋只<lb/>
聞鷄<lb/>
　　眀恵皇后挽歌詞<hi>四十首</hi>
皇眀齊月象厚徳配坤元惻怛憂民意勤勞毓聖<lb/>
㤙國風悲卷耳星緯暗軒轅喪妣人心痛哀號望<lb/>
寝園<lb/>
　　其二<lb/>
威儀文物備祖載出菆塗薄葬追三代嚴禋致九<lb/>
虞仁㤙遺鳳詔功徳載龜趺左右重興業詩書讃<lb/>
<pb n="KR4d0417_SBCK_006-17b"/>
永圗<lb/>
　其三<lb/>
太極齊元始三光並照臨勤勞憂國念惻怛愛民<lb/>
心玄鳥歌殷母思齊詠太任兩朝難<graphic n="KR1275" url="https://raw.githubusercontent.com/kanripo/KR-Gaiji/master/images/KR1275.png" mimeType="image/png"/>美萬古播<lb/>
徽音<lb/>
　其四<lb/>
階蓂凋葉盡宫漏滴聲殘玉几俄遺訓龍樓罷問<lb/>
安雲容愁慘戚風色慟悲酸萬古餘功徳煌煌玉<lb/>
册寒<lb/>
<pb n="KR4d0417_SBCK_006-18a"/>
　　其五<lb/>
疇昔占䖝夢今来嘆鳳飛漢宫遺内則文母謝芳<lb/>
徽永卧重泉夜空餘大練衣魏郊寜乆駐㑹有徳<lb/>
陵歸<lb/>
　　其六<lb/>
阿母瑶池去應歸海上峯寳奩空有象練幄静無<lb/>
蹤孝享嚴三廟輿儀備九龍獻陵今宻邇揮泪洒<lb/>
楸松<lb/>
　其七<lb/>
<pb n="KR4d0417_SBCK_006-18b"/>
聖徳髙千古慈闈十萬春地維傷絶紀月彩忽韜<lb/>
輪應物歸先識憂民感至仁神儀雖巳閟遺範不<lb/>
埃塵<lb/>
　其八<lb/>
膺符稱太母衍慶廣金源衣練蠲重彩躬蚕屈至<lb/>
尊賜氷防病暍恤獄恐民冤孝意遵遺訓詞臣嘆<lb/>
永言<lb/>
　　其九<lb/>
葛覃歌莭用卷耳頌求賢遽厭人間世還爲物外<lb/>
<pb n="KR4d0417_SBCK_006-19a"/>
仙㑹觀羞泉露無𣸪夢捫天玉座虗長樂依然夜<lb/>
月懸<lb/>
　其十<lb/>
謙抑傳家法寛仁沃帝聡禮崇光教塔時奉孝嚴<lb/>
宫皂<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>㤙皆及嬪妃愛悉同繞階花泣露應是怨<lb/>
西風<lb/>
　其十一<lb/>
慶源鍾馬鄧何止活千人隂化行中壷私權抑外<lb/>
親鳳輿歸厚夜蚕舘閑長春蕭寺諸嬪御能忘賜<lb/>
<pb n="KR4d0417_SBCK_006-19b"/>
饍頻<lb/>
　　其十二<lb/>
方享東朝奉俄成甲子還玉梳音窅窅彤管事班<lb/>
班陵寝音容閟蓬莱日月閑丁憂遺詔在㤙澤滿<lb/>
人間<lb/>
　　其十三<lb/>
式属多難際方承長樂歡霜飛金殿冷月沒桂宫<lb/>
寒雨泣愁雲慘風悲薤露殘南山為樂石遺美豈<lb/>
能刋<lb/>
<pb n="KR4d0417_SBCK_006-20a"/>
　　其十四<lb/>
一紀坤儀正千齡母範彰徽音齊太姒厚徳配娥<lb/>
皇衣練昭純儉因山戒厚蔵傷心彤史上千古播<lb/>
遺芳<lb/>
　　其十五<lb/>
<graphic n="KR1670" url="https://raw.githubusercontent.com/kanripo/KR-Gaiji/master/images/KR1670.png" mimeType="image/png"/>氏傳仙裔燕山啟夢符化人先正已祈福為民<lb/>
敷疾殆申遺命憂深示永圗傷心虞帝事烟雨暗<lb/>
蒼梧<lb/>
　其十六<lb/>
<pb n="KR4d0417_SBCK_006-20b"/>
奔走来群辟哀摧慟百靈妖氛湮璧月霄漢殞軒<lb/>
星玉几遺周訓粧奩泣漢<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>近畿遵薄葬神意想<lb/>
来寧<lb/>
　　其十七<lb/>
身尊恒率禮名正更持謙椒掖坤儀正天<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>母訓<lb/>
嚴鴻名登玉簡遺像入霜縑異日朝陵䖏應湏啟<lb/>
鏡奩<lb/>
　　其十八<lb/>
寛和能待物凝宻勸行仁道徳持三寳㤙私逮四<lb/>
<pb n="KR4d0417_SBCK_006-21a"/>
民兩朝隆漢禮十亂冠周臣一旦仙逰去空餘四<lb/>
海春<lb/>
　　其十九<lb/>
心知為善樂敬傅又尊師國化濯衣儉民歌賜藥<lb/>
慈誦經虗玉案奉佛冷金彛遺㫖無窮恨風吹徧<lb/>
九疑<lb/>
　　其二十<lb/>
六綍辭秋殿玄堂啟夜扉一朝蔵夀器千載閟容<lb/>
衣懸象軒星掩哀歌薤露稀松楸交隧道㑹有五<lb/>
<pb n="KR4d0417_SBCK_006-21b"/>
雲飛<lb/>
　　其二十一<lb/>
保阿成訓在閫閾令儀昭儉徳髙千古仁聲溢兩<lb/>
朝事随流水逝愁逐冷雲飄仙馭知何適憑誰問<lb/>
沉寥<lb/>
　其二十二<lb/>
隂化嫓乾造熈朝賴母臨功勲新女史徳澤浃人<lb/>
心偃月丰容閟軒星瑞彩沉笳聲哀不盡陵柏自<lb/>
森森<lb/>
<pb n="KR4d0417_SBCK_006-22a"/>
　　其二十三<lb/>
元勲施社稷茂徳庇人民色飬嗟中阻靈逰忽上<lb/>
賔侍臣歌薤露神物䕶龍輴祔廟推尊謚千齡寳<lb/>
册新<lb/>
　其二十四<lb/>
太姒敦周化塗山啟夏家尊名天比峻淑徳日增<lb/>
華孝享心何切仙逰望愈賖空餘遺令在攀慕極<lb/>
幽遐<lb/>
　　其二十五<lb/>
<pb n="KR4d0417_SBCK_006-22b"/>
天禍纒興慶幽堂掩后幃徽音知有嗣孝飬痛長<lb/>
違夜月空椒屋秋風冷玉衣遥瞻陵寝上慘淡暮<lb/>
雲飛<lb/>
　　其二十六<lb/>
風急揺寒樹虹蜚薄太隂雲随仙馭逺塵入綺簾<lb/>
深索莫長秋外蕭條湘水潯聖情時悵望流泪滿<lb/>
宸襟<lb/>
　其二十七<lb/>
吉夢捫天後眀禋配地時嬪虞彰㳤慎生武極㤙<lb/>
<pb n="KR4d0417_SBCK_006-23a"/>
慈無𣸪金輿返空瞻畫翣馳蕭蕭松柏路長夜閟<lb/>
神儀<lb/>
　　其二十八<lb/>
玉音昭懿行彤管列閎休今日歸陵寝何年返玉<lb/>
樓聖心方盡孝鸞馭竟難留陵樹西風裏千秋萬<lb/>
古愁<lb/>
　　其二十九<lb/>
群生資茂育至徳果難名<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>几言猶在因山事巳<lb/>
成西風飜畫翣落日送銘旌羽衛歸来晚蕭蕭萬<lb/>
<pb n="KR4d0417_SBCK_006-23b"/>
馬鳴<lb/>
　其三十<lb/>
音容歸夀器管御玉衣閑聖孝空如慕慈顔痛莫<lb/>
攀雲愁縈汴水霧慘鎖夷山悵望白楊路翟車竟<lb/>
不還<lb/>
　其三十一<lb/>
孫謀貽嗣聖内教輔先朝孝敬全終始勤勞継夙<lb/>
宵民灾憂水沴邊患慮天驕大漸惟幾際猶思儉<lb/>
徳昭<lb/>
<pb n="KR4d0417_SBCK_006-24a"/>
　　其三十二<lb/>
一紀成功著乗鸞上九天物生思徳載聖慮想㤙<lb/>
憐儉素言猶在寛慈事有傳禁闈斜日晚空裊寳<lb/>
爐烟<lb/>
　　其三十三<lb/>
飄颻成逺駕寂静掩玄堂蕩蕩神功著巍巍聖業<lb/>
彰周任揚溢美漢鄧藹餘芳末命丁寧意憂民不<lb/>
暫忘<lb/>
　　其三十四<lb/>
<pb n="KR4d0417_SBCK_006-24b"/>
褒讃存公議無慚六后名粧奩空有迹佩玉寂無<lb/>
聲登享升清廟哀號動聖情神靈隂有力保祐再<lb/>
升平<lb/>
　　其三十五<lb/>
蘋藻親三奠禕䄖偹六衣坤元方載物軒宿遽淪<lb/>
暉廟貌嚴新祔神逰邈不歸白雲無䖏所長傍徳<lb/>
陵飛<lb/>
　　其三十六<lb/>
馮相方觀祲巫陽忽告灾千秋臨寳殿一夕閟泉<lb/>
<pb n="KR4d0417_SBCK_006-25a"/>
臺纚紼悲長往靈輴挽不囬昊天思罔極長使聖<lb/>
情哀<lb/>
　其三十七<lb/>
仙源周太子華裔漢徴君生聖休祥著憂民儉徳<lb/>
勤姜嫄欣懿範光烈恧鴻勲輔就中興業飄然返<lb/>
白雲<lb/>
　　其三十八<lb/>
蜃輅陳彛憲龜人獻吉占郊衢笳皷咽羽衛甲兵<lb/>
嚴雲氣迎鸞馭秋塵翳寳奩祝官揚至徳簡册發<lb/>
<pb n="KR4d0417_SBCK_006-25b"/>
幽潜<lb/>
　其三十九<lb/>
月殿封鸞鑑風幃卧佩環百神来肅衛萬騎盡虗<lb/>
還雨泣銘旌濕風凄繐幄閑仙逰無覓䖏追慕慘<lb/>
宸顔<lb/>
　其四十<lb/>
月暈驚虧薄川流駭沸騰憂勤終爽豫報施似無<lb/>
憑長夜扃銀海愁雲慘玉䋲聖心哀念切素幄每<lb/>
晨興<lb/>
<pb n="KR4d0417_SBCK_006-26a"/>
　　河上<lb/>
築堰分泉脉開溝㫁荻芽風期占月暈水信䜟桃<lb/>
花早愛瀕河麥晴憐喚雨鳩春随桃菜侣月趂捕<lb/>
魚舟<lb/>
　　雪中登真定閣<lb/>
風丹下如意寺樓髙䖏吟城中十萬户一雪太平<lb/>
心<lb/>
　連雪潮退<lb/>
夕陽眀島寺海氣入邊城潮落青魚出泥深白鳥<lb/>
<pb n="KR4d0417_SBCK_006-26b"/>
行<lb/>
　郎山雜詠<lb/>
　　天城<lb/>
造化摶清氣秀出天城山青松伴僧老白雲如我<lb/>
閑<lb/>
　馬耳峰<lb/>
房駟落人間入石露䨇碧月眀聞夜嘶驚落山頭<lb/>
石<lb/>
　　仙人峯<lb/>
<pb n="KR4d0417_SBCK_006-27a"/>
世界幾㣲塵古今一昬暁笑謝區中縁獨立萬物<lb/>
表<lb/>
　　摩雲峰<lb/>
青山本無情白雲自来徃身在浮雲中仰㸔浮雲<lb/>
上<lb/>
　　獨冠峯<lb/>
大堝難為兄小堝難為弟百里見主峰衆山皆迤<lb/>
邐<lb/>
　　五芝峰<lb/>
<pb n="KR4d0417_SBCK_006-27b"/>
白雲如幽人出山本無期朝来抱幽石五峯成六<lb/>
芝<lb/>
　　欝秀峯<lb/>
道人西澗去衣上南山雨心知石堂煙晴峯正堪<lb/>
數<lb/>
　　泓雲泉<lb/>
藹藹春雲滋岩溜滴泉乳獨留一泓碧去作人間<lb/>
雨<lb/>
　　上龍門<lb/>
<pb n="KR4d0417_SBCK_006-28a"/>
南北兩石門上下一靈鷲仰看蓮峰立忽見天門<lb/>
透<lb/>
　　下龍門<lb/>
亂峰排鳥道一水㑹龍門禹力不到䖏猶如滄海<lb/>
尊<lb/>
　奉命奏告山陵<hi>四首</hi>
祇命欵園陵俶装事行役黄葉宿㡬程青山館三<lb/>
日<lb/>
　　其二<lb/>
<pb n="KR4d0417_SBCK_006-28b"/>
西山積翠氣空外摩青天飛笻不到䖏獨鳥冲寒<lb/>
烟<lb/>
　其三<lb/>
山前紅樹合山頂白雲封山中有蘭若日暮聞踈<lb/>
鐘<lb/>
　　其四<lb/>
山月出未髙林深鳥猶夢霜落人未知寒添覺聲<lb/>
重<lb/>
　逰崆峒四絶<lb/>
<pb n="KR4d0417_SBCK_006-29a"/>
　青龍峒<lb/>
青龍不可見雲自洞中出為雨濟人間歸時杳無<lb/>
跡<lb/>
　　仙人橋<lb/>
絶澗𥘉無路通仙忽有橋偶携青竹杖平歩到雲<lb/>
霄<lb/>
　　翠屏山<lb/>
山作屏風様其如空翠何不遮秋塞盡空障夕陽<lb/>
多<lb/>
<pb n="KR4d0417_SBCK_006-29b"/>
　參雲亭<lb/>
鳥語山更静松風聲自寒不嫌雲氣濕来此凭闌<lb/>
干<lb/>
閑閑老人㵚水文集卷第六<lb/>
</p>
<p>
</p>
  </div>
</body>
</text>
</TEI>
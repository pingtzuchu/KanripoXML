<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_015-1a"/>
閑閑老人滏水文集卷第十五<lb/>
　引<lb/>
　　竹溪先生文集引<lb/>
文以意為主辭以逹意而巳古之人不尚虗餙目<lb/>
事遣詞形吾心之所欲言者耳間有心之所不能<lb/>
言者而能之形于文斯尔文之至乎譬之水不動<lb/>
則平及其石激淵洄紛然而龍翔宛然而鳳蹙千<lb/>
變萬化不可殚窮此天下之至文也亡宋百餘年<lb/>
間惟歐陽公之文不為尖新艱險之語而有從容<lb/>
<pb n="KR4d0417_SBCK_015-1b"/>
閑雅之態豊而不餘一言約而不失一辭使人讀<lb/>
之者亶亶不厭盖非務竒之爲尚而其勢不淂不<lb/>
然之爲尚也故翰林學士承㫖党公天資既髙輔<lb/>
以愽學文章冲粹如其爲人當眀昌間以髙文大<lb/>
册主盟一世自公之未第時巳以文名天下然公<lb/>
自謂入舘閣後接諸公逰始知爲文法以歐陽公<lb/>
之文爲得其正信乎公之文有似乎歐陽公之文<lb/>
也晚年五言古体興寄高妙有陶謝之風此又非<lb/>
可與誇多閗靡者道也近歲冦攘䘮亡凡盡姑裒<lb/>
<pb n="KR4d0417_SBCK_015-2a"/>
次遺文僅成十卷蔵之翰苑云<lb/>
　　法言微㫖引<lb/>
楊子聖人之徒歟其法言太玄漢二百年之書也<lb/>
漢興賈誼眀申韓司馬遷好黄老董仲舒溺灾異<lb/>
劉向鑄黄金獨楊子得其正傳非諸子流也予既<lb/>
整緝太玄舊聞法言有宋裒注亾之今世傳四注<lb/>
栁李二注才釋一二宋吳二注頗有牴牾其十二<lb/>
註中数家大抵袒臨川王氏無甚發眀又多詆忤<lb/>
而不中其失獨温公集觧編採諸本㣲辨四家之<lb/>
<pb n="KR4d0417_SBCK_015-2b"/>
淂失㫁㕥巳意十淂七八矣其終萹詳辨揚子淂<lb/>
聖人之行藏為得其正寔百世之通論也故今㫁<lb/>
以集觧為定然法言之作雖擬論語不同門人問<lb/>
荅先後無次乃楊子自著之書也不應辭意不相<lb/>
連属其命名自序思過半矣或先義而後問或後<lb/>
荅以終義或離草以發微或終萹以眀数旁鉤逺<lb/>
引㣲顯著晦川属脉貫㑹歸正道今所謂分章㣲<lb/>
㫖者非敢有異于先儒也但使一萹之義自相連<lb/>
属穿鑿之罪余何敢逃萬一有得㣲㫖于言辭之<lb/>
<pb n="KR4d0417_SBCK_015-3a"/>
表者或有助于發機云<lb/>
　　道學發源引<lb/>
天地間有大順至和之氣自然之理根于心成于<lb/>
性雖聖人教人不能與之以其所無有疾苦必呼<lb/>
父母此愛之見于性者也有悖逆愧生于心此敬<lb/>
之見于性者也然愚者知愛而不知敬賢者知之<lb/>
而不能擴而充之以及天下非孝之盡也故夫愛<lb/>
親者仁之源敬親者義之源文斯二者禮之源無<lb/>
所不体之謂誠無所不盡之謂忠貫之之謂一㑹<lb/>
<pb n="KR4d0417_SBCK_015-3b"/>
之之謂忠及其至也蟠天地溥萬物推而放諸四<lb/>
海而凖其源皆發于此此吾先聖所以垂教萬世<lb/>
吾先師子曾子之所傳百世之後門弟子張氏名<lb/>
九成者所觧九成之觧足以啟發人之善心由之<lb/>
足以見聖人之藴今同省諸生傅起䓁将以講眀<lb/>
九成之觧傳一而千傳千而億聖人之意庶几其<lb/>
有傳乎某聞之喜而不寐抑聞之致知力行猶車<lb/>
之二輪鳥之雙翼闕一不可學者苟曰吾求所謂<lb/>
知而已而于力行則闕焉非所望于士君子也間<lb/>
<pb n="KR4d0417_SBCK_015-4a"/>
有窮深極逹為異學髙論者曰此家人語耳非惟<lb/>
不足以知聖人之道是猶詫九層之䑓未覆一簣<lb/>
欺人與自欺也其可乎愚謂雖圎頂黄冠村夫野<lb/>
婦猶冝家置一書渠獨非人子乎至扵載之東西<lb/>
由之暈之聖傳侖譬之戸有南北東西由之皆可<lb/>
以至于堂奥搃而類之名曰道學發源其諸異乎<lb/>
同源而有異流者歟<lb/>
　箋太玄賛引<lb/>
太玄何為者也将以發眀大昜而羽翼之者也昜<lb/>
<pb n="KR4d0417_SBCK_015-4b"/>
有八物而五行萬事在其中玄則列之以三才夲<lb/>
之以五行表之以隂陽推之以律暦而天下萬事<lb/>
之理具要其中為仁義而作也卦用八蓍用七玄<lb/>
則首用九蓍用六五彰之也昜有道義象数記昜<lb/>
者言道義則遺象数言象数則遺道義玄寔兼之<lb/>
其于聖經不為無助昔人<graphic n="KR1018" url="https://raw.githubusercontent.com/kanripo/KR-Gaiji/master/images/KR1018.png" mimeType="image/png"/>屋下架屋不猶愈于<lb/>
章句一偏之學乎後之言数術者孰與張平子以<lb/>
平子不敢輕議太玄而後儒非之恐几率昜顧僕<lb/>
何足以知太玄姑以范注之小悮以証夲經之不<lb/>
<pb n="KR4d0417_SBCK_015-5a"/>
悮范注以九首次几陽家陽畫至十首羨之𥘉一<lb/>
又爲陽家陽畫則晝多于夜禍福殽亂故其說時<lb/>
有不通王氏巳辨之矣揲法一扐之後而数其餘<lb/>
王氏依之注夲作兩扐非經誤也經曰旦筮用經<lb/>
夕筮用緯舊注以旦用一五七夕用三四八日中<lb/>
夜中用二六蘓氏攻之以爲中夕筮吉凶雜至旦<lb/>
筮非大吉則大凶是吉凶雜終不可得而遇也楊<lb/>
子大賢擬聖而作不應筮法尚悮此殆歲乆失其<lb/>
傳也及考玄数五爲中夾注土行所在經緯雜用<lb/>
<pb n="KR4d0417_SBCK_015-5b"/>
且筮有三表一二三一表也四五六一表也七八<lb/>
九一表也表取其一以爲占且筮用一與七皆取<lb/>
其𥘉遇至于四爲緯五則經緯雜無巳則用六矣<lb/>
一六七吉凶雜與日中夜中夕筮同况粹首一六<lb/>
七皆吉而唫首一六七皆凶亦有時而純吉純凶<lb/>
矣恐旦筮當用一六七夕筮用三四八日中夜中<lb/>
用二五九二爲經九爲緯五雜用之也筮有四星<lb/>
時𢾗辭注星若千一度也時謂旦中夕也数謂首<lb/>
数之竒偶辭若九賛之辭也時若旦筮遇陽家其<lb/>
<pb n="KR4d0417_SBCK_015-6a"/>
数自竒辤自多吉是時数辭皆同何以别之竊意<lb/>
星若二十八宿是也又有四方之宿各分配日月<lb/>
五星数有支干之数律暦之數玄筭之数與䇿数<lb/>
雜用之此楊子所以知漢二百載而中天平子所<lb/>
以知漢四百載玄其興乎之騐也其然豈其然乎<lb/>
玄有文告䓁十一萹道義象𢾗之學宋陸二注及<lb/>
王氏辨之詳矣兹不復云獨首賛與晝夜不合及<lb/>
首賛之辭與首之名義亦如六十四卦與卦義當<lb/>
相合如同人暌六爻皆言同人暌之類是也而注<lb/>
<pb n="KR4d0417_SBCK_015-6b"/>
間有不悟輙以他義釋之恐有未安理當釐正使<lb/>
賛與首名義相合庻几粗眀玄經之萬一僕亦未<lb/>
能審于是非姑録以偹遺忘以為學玄之階耳俟<lb/>
淂前人之注改而正諸<lb/>
　　中説類觧引<lb/>
文中子聖人之徒歟孔孟而後淂其正傳非諸子<lb/>
流也自唐皮氏司空氏始知尊尚宋司馬公為之<lb/>
傳其書大行大抵唐賢雖見道未至而有忠厚之<lb/>
氣至于宋儒多出新意務抵斥忠厚之氣衰焉學<lb/>
<pb n="KR4d0417_SBCK_015-7a"/>
聖人之門豈以勝劣為心哉中説舊有阮氏注所<lb/>
淂多矣某今但纂為三類一眀續經有為而作二<lb/>
眀問荅與聖道不異三明文中子行事使學者知<lb/>
聖賢履踐之寔庻有助于萬一云<lb/>
　　貞觀政要申鍳引<lb/>
書曰與治同道㒺不興荀卿子曰欲知上世審周<lb/>
道法後王是也近世帝王之眀者莫如唐文皇天<lb/>
縦聖徳文謀武畧髙出近古而又淂房玄齡杜如<lb/>
晦魏徴王珪馬周虞世南禇遂良劉垍為之輔佐<lb/>
<pb n="KR4d0417_SBCK_015-7b"/>
朝夕論思日月献納無非以畏天愛民求賢納諌<lb/>
安不忘危為戒故能功業若此巍巍也其後眀皇<lb/>
𥘉銳于治用姚元崇宋廣平韓休之徒致開元三<lb/>
十年之太<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>末年罷九齡用牛仙客李林甫楊國<lb/>
忠旋至天寳之亂憲皇剛㫁初用杜黄裳韋貫之<lb/>
裴度削平僣亂末年用皇甫鏄而不克其終治亂<lb/>
之效于斯可見史臣吴兢纂集貞觀政事十卷凢<lb/>
四十萹為之鍳戒起自君道訖于慎終豈無意哉<lb/>
欽惟<lb/>
<pb n="KR4d0417_SBCK_015-8a"/>
聖上聪明仁孝超皇軼帝而猶孜孜治道俯稽前<lb/>
訓然一日萬㡬豈能偏覽謹撮其樞要附以愚見<lb/>
目之曰貞觀政要申鍳文理鄙拙無所彂明特于<lb/>
鍳戒申重而巳昔張九齡因眀皇千秋莭進金鏡<lb/>
録以申諷諭臣竊慕之謹以<lb/>
聖夀萬年莭繕冩獻上雖爝火之末不足禆日月<lb/>
之光區區之誠獻芹而巳伏望畧紆<lb/>
聖覧不勝幸甚謹言<lb/>
　　尚書無逸直觧引<lb/>
<pb n="KR4d0417_SBCK_015-8b"/>
伏觀自古忠之大者未有若周公者也以成王年<lb/>
㓜恐其荒怠作無逸一萹以申勸戒舉殷三賢王<lb/>
及周文王皆以憂勤得夀考之福其意欲使祚㣧<lb/>
長逺又欲其君憂勤無逸頥愛精神夀考無窮以<lb/>
至成王享國長乆刑錯四十年而不用至今稱為<lb/>
賢王之首此皆周公篤寔愛君之力也其後唐明<lb/>
皇時宋相献無逸圗帝列為屏風置之左右穆帝<lb/>
時崔桓又請以無逸為元亀然則無逸一萹周公<lb/>
之所以啟其君後世之所以開陳善道匡其君以<lb/>
<pb n="KR4d0417_SBCK_015-9a"/>
盡君道而即以效臣職者取法乎是不費辭説引<lb/>
而伸之莫有逸于是而後知其道之廣且逺也至<lb/>
于婉轉曲喻務盡其心抑揚詞氣之間其為文也<lb/>
至矣萬世而下奉為亀鑑不尔冝乎臣某蒙國之<lb/>
厚恩愧無以圗報于萬一謹依註䟽乃撰無逸直<lb/>
觧因以獻仰祝無疆<lb/>
　　送麻徴君引<lb/>
可以仕可以不仕仕則為人不仕則為巳是以古<lb/>
之君子知進退之有義進不為榮退不為辱盡其<lb/>
<pb n="KR4d0417_SBCK_015-9b"/>
在我者而已知窮逹之有命淂之不為喜失之不<lb/>
為憂以其在外者也孟子又于中形出養氣之説<lb/>
配義與道不以貧冨貴賤死生動其心猶以為未<lb/>
也推而至于聖人之于天道窮理盡性君子不謂<lb/>
之命而大人之事偹矣近于是者惟麻徴君君以<lb/>
文學行義名天下天下之人盡知之固不待予言<lb/>
而顯正大中天子聞其名而召之幡然而来君子<lb/>
以為知義悠然而辞君子以為知命退将窮先天<lb/>
之學以極消息盈虚之理是可量也哉諸公賦詩<lb/>
<pb n="KR4d0417_SBCK_015-10a"/>
以寵其行而某為之引<lb/>
閑閑老人滏水文集卷第十五<lb/>
<pb n="KR4d0417_SBCK_015-10b"/>
</p>
<p>
</p>
  </div>
</body>
</text>
</TEI>
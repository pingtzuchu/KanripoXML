<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_014-1a"/>
閑閑老人滏水文集卷第十四<lb/>
論<lb/>
　　搃論<lb/>
盡天下之道曰仁而巳矣仁不足維之以義世治<lb/>
之汙隆係乎義之大小而其世數之乆近則係乎<lb/>
其仁所積之有厚薄紀綱刑政皆由義出者也天<lb/>
下有道則大綱小紀一出于正其次大綱正而小<lb/>
紀不正不害其為治大綱不正小紀雖正不害其<lb/>
為亂所謂大綱風俗也人才也兵食也質勝華則<lb/>
<pb n="KR4d0417_SBCK_014-1b"/>
治之原也華勝質則亂之端也國家之興未有不<lb/>
先寔而後趍于華華之極則爲奢爲僣爲奸爲偽<lb/>
則日趋于亂矣天下不能無正人亦不能無邪人<lb/>
在人君所䖏之正勝邪則治之端也邪勝正則亂<lb/>
之端也邪勝極則爲請托公行爲䜛妬並興則日<lb/>
趋于亂矣天下不可一日而無兵偹亦不可一日<lb/>
而乏財用用之有道治之原也用之非道亂之端<lb/>
也二者之敝爲黷武爲聚歛則日趍于亂矣天寳<lb/>
之末宣政之季病者有坊孤獨者有飬教飬有官<lb/>
<pb n="KR4d0417_SBCK_014-2a"/>
宫祠有秩亦可謂小制立矣然不免于亂世凡以<lb/>
大綱不正故也自古帝王或寝以隆昌或僨而復<lb/>
振或㫁而復續皆積之効也唐虞三代漢唐難以<lb/>
徧舉秦征伐六國六國未亡而秦先亡文景弑逆<lb/>
晋一傳而亡前人所謂秦如馬後牛吕氏非復嬴<lb/>
者是梁武好佛而亡而餘孽復振至唐八葉宰相<lb/>
與之終始猶以慈儉也是故施之于智力可及之<lb/>
地者人也施之于智力不可及之地者天也仁者<lb/>
天之道也義者人之事也人定者勝天天㝎亦能<lb/>
<pb n="KR4d0417_SBCK_014-2b"/>
勝人孟子曰不仁而得天下者未之有也余獨曰<lb/>
不仁而得天下者亦有之矣不仁而世數長久者<lb/>
未之聞也或曰子之言世俗之言也曰固也然古<lb/>
之人不求茍異其于仁義而巳六經載唐虞三代<lb/>
之道遭秦煨燼其書不完漢魏以来學者偹之詳<lb/>
矣苟為喋喋吾恐失之鑿也兩漢以来傋有史記<lb/>
可覆而考也文帝有容天下之量宣帝有君人之<lb/>
術然而不及三代者武帝之過也蜀先主有公天<lb/>
下之心唐文眀二帝有追治古之風然皆有不足<lb/>
<pb n="KR4d0417_SBCK_014-3a"/>
以為龜鑑矣或曰前軰之論英雄曰曹操劉𥙿符<lb/>
堅其取天下或得或失子曽無一言及之何耶曰<lb/>
所貴乎中天地而應帝王者謂其為生靈之主也<lb/>
苟争地以戦殺人盈野争城以戦殺人盈城不顧<lb/>
逆順是生人之仇也予尚忍言之哉卒論如左傳<lb/>
之于家云<lb/>
　　西漢論<lb/>
漢髙帝起布衣取天下當時比之逐鹿幸而得之<lb/>
然𥘉入關中秋毫無犯約法三章此與發粟散財<lb/>
<pb n="KR4d0417_SBCK_014-3b"/>
何異天下既定䂓模卓然巳有四百年之氣象孝<lb/>
惠享國日淺吕氏盗執國柄勲親環視莫敢誰何<lb/>
譬猶强族大姓乗并兼之力　亡子㓜主㜏鷙忍<lb/>
雖有豪奴悍婢猶且惕息伺一旦之隙餘威猶在<lb/>
耳孝文慈儉出于天性是時漢興二十餘年賈生<lb/>
遂欲改制度削諸矦擊外夷頼誼之策不行遂以<lb/>
無事使帝無賈生不失為守成之主而帝盡行生<lb/>
之言其禍有不可勝言者大抵文帝徳量過于賈<lb/>
生所不及者才具耳雖然以誼之才輔之可也踈<lb/>
<pb n="KR4d0417_SBCK_014-4a"/>
之亦非也使誼加以数年不死亦自悔其前日之<lb/>
論則伊管之儔也及至孝景用晁錯之計七國遂<lb/>
反于斯之時有叛國無叛民後来到淂武帝罷黜<lb/>
百家表章六經修郊祠改正朔作詩樂正音律駸<lb/>
駸乎三代之風使武帝遂相仲舒則三代矣或曰<lb/>
元朔之政多以仲舒發之然此皆三代之文仲舒<lb/>
之言曰人君正心以正朝廷又曰仁人者正其義<lb/>
不謀其利眀其道不計其功凡此皆仲尼之心三<lb/>
代之寔也使帝知正心眀道之寔亦自無末年之<lb/>
<pb n="KR4d0417_SBCK_014-4b"/>
禍而帝甘心四夷奢侈無度尔豈果能用仲舒哉<lb/>
奈何乗文景之蓄積窮兵黷武征伐不休至于末<lb/>
年戸口减半幾及亡國所不亡者幸也或曰武帝<lb/>
開西域以㫁匈奴右臂泄髙帝平城之恥洗吕后<lb/>
嫚書之辱矯文帝姑息之弊計筭見效不尔丕乎<lb/>
曰前不云乎不謀其利利之大者也不計其功功<lb/>
之大者也以帝之雄才大畧一遵文帝之慈儉又<lb/>
豈止延祚四百年而巳哉是故帝王之過莫大乎<lb/>
好殺老子曰其事好還楚靈王曰予殺人子多矣<lb/>
<pb n="KR4d0417_SBCK_014-5a"/>
能無及乎卒有戻園之禍頼髙文恩徳在人心付<lb/>
託淂人擁昭立宣遂以復安曰然則魏霍之将也<lb/>
非乎曰亦非也武帝非寔知衛霍之才特以私衛<lb/>
后之親耳以李廣利稱貳師准之可見自古帝王<lb/>
變亂舊章果于自用者自武帝始其與始皇相去<lb/>
無幾亡不亡之間耳及至孝宣知民事之艱難厲<lb/>
精為治有君人之術然考其所謂以嚴致平者殆<lb/>
不可見夫信賞必罰五帝三王不易之道但論其<lb/>
當與否耳必以誅趙廣漢韓延夀等為嚴刑峻罰<lb/>
<pb n="KR4d0417_SBCK_014-5b"/>
破奸宄之胆此自帝之過舉亦非覇者之政矣惜<lb/>
哉亡是可也至其用趙充國破先零論議諄稪于<lb/>
屯田之計優優乎帝王之畧矣元成而下無譏焉<lb/>
劉向楊雄皆經國之大儒吾知其不能用之也<lb/>
　　東漢論<lb/>
善治病者必知脉之虗寔病之大小治之逆從微<lb/>
者逆之甚者從之寒熱通塞因之有時故疾未除<lb/>
更生他疾叁伍其冝徐以制之夫然後病可除也<lb/>
東漢自眀章以後其君不足以有為政出外戚孝<lb/>
<pb n="KR4d0417_SBCK_014-6a"/>
和與鄭衆誅竇憲宦官用事自此始此盖如人受<lb/>
病之始雖飲食如故病留于腠理而四肢未覺也<lb/>
迨至孝安納王聖焚豊之譛誅楊震如人漸不甘<lb/>
魚肉之味而嗜土炭疾猶可為也眀年誅聖等是<lb/>
其効矣其後梁冀擅廢立唐衡左琯等用事此亦<lb/>
平勃交驩之時也李杜二公少忍湏臾帝必将憤<lb/>
冀冀乃可圗巳而单匡等果誅冀五侯復恣横将<lb/>
有繼是而思進者此通曰通用塞因塞用之理也<lb/>
終之陳竇繼誅黨禍起矣此病甚而不從之故也<lb/>
<pb n="KR4d0417_SBCK_014-6b"/>
是後群公欲盡誅内宦内宦既除而漢亦亡譬猶<lb/>
故病未除益以它疾其證巳危當以飲食醫藥漸<lb/>
以治制之一用䭾藥則大命去矣故毒藥十去六<lb/>
七者良為此也嘗謂西漢大臣寛愽有謀可定大<lb/>
事然不及東漢士大夫之節故平勃霍光終成其<lb/>
功其敝也飬交安禄而王莾以穿窬之智坐攘神<lb/>
器東漢士大夫忠義有守足鎮頽俗然不及西漢<lb/>
大臣之謀故李杜諸公以虗名相髙而奸雄不敢<lb/>
覬覦其敝也矯激太甚而身死國亡要之圗回天<lb/>
<pb n="KR4d0417_SBCK_014-7a"/>
下者豈淺淺丈夫之所為哉在易之蠱曰先甲三<lb/>
日後甲三日説者曰甲為春仁也庚為秋義也蠱<lb/>
者物壊而有事之時治蠱之道可不以亟也於卦<lb/>
一陽生為復二為臨三為㤗四為大壮五為夬夬<lb/>
决也以五陽而决一隂猶戒之曰徤而説次而和<lb/>
柔乗五剛也然則聖人之意亦可見矣或曰然則<lb/>
仲尼墮三桓城也非耶曰史失其傳多矣家語雜<lb/>
出于後世王肅之學是非聖人之學謀也聖人之<lb/>
謀不如是之亟也哀公問社于宰我説者以為有<lb/>
<pb n="KR4d0417_SBCK_014-7b"/>
行誅之意魯自宣公行國政失于王桓乆矣仲尼<lb/>
止之曰成事不説遂事不諌既徃不咎誰謂仲尼<lb/>
為政朞月而遂隳三都乎易曰順而止之觀象也<lb/>
或曰然則李杜當梁冀廢立之時将為胡廣趙戒<lb/>
乎曰李杜正色立朝若經孔子當在三仁之列吾<lb/>
猶恨其正而寡謀也廣戒慎而不正李杜正而不<lb/>
順順而正之其平勃乎陳竇諸賢猶祼袒而劘虎<lb/>
兕之齒也至則靡耳何功之有易曰見惡人無咎<lb/>
子見南子佛盻公山弗擾召子欲徃聖人不絶惡<lb/>
<pb n="KR4d0417_SBCK_014-8a"/>
人之辭陳寔所以送張譲之葬也雖然有寔之心<lb/>
則可不然豈可見王門而稱貞哉<lb/>
　　魏晋正名論<lb/>
甚哉桓靈之不君也其所為鉤黨者天下之善人<lb/>
舉在焉善人國之紀也其可殺之乎善人誅鋤奸<lb/>
雄覬覦又况鬼偷狐媚如操者哉自後輕侮肆言<lb/>
如孔文舉者殺之勸譲九錫如荀文若者殺之豪<lb/>
傑既盡國亦隨之其餘恇怯謟附之徒舉社稷以<lb/>
與人而不羞也是時中原人物惟陳長文為苐一<lb/>
<pb n="KR4d0417_SBCK_014-8b"/>
然其魏室佐命之臣則漢室之所謂賊也搤王父<lb/>
之吭而奪之食資父以為孝凶逆不為誰謂長文<lb/>
而忍為之乎善乎歐陽子之言曰魏晋而下佐命<lb/>
之臣皆可貶絶謂其二心于本朝也遷固而下佐<lb/>
作史者何其蕩而無法也春秋書齊豹盗三叛人<lb/>
名惡之也陳夀既以陳群之徒晋史遂以賈充弑<lb/>
君之賊列于晋傳之首何以史為哉若以春秋之<lb/>
法䋲之陳群賈充之徒當附于漢魏賊臣傳其書<lb/>
曰漢群臣以帝禪于魏凢師能左右之日以庻㡬<lb/>
<pb n="KR4d0417_SBCK_014-9a"/>
亂臣賊子知所惧矣以荀彧為魏傳首何則天下<lb/>
大亂郡雄竟起撥亂之才非操而誰漢祿既盡俟<lb/>
天下悦然而歸巳上則為周文王下不失為漢髙<lb/>
光孰與攘九錫以簒終哉此彧之志也以羊祜杜<lb/>
預為晋傳首至于王祥雖名孝友身為三公無𥙷<lb/>
國亡當附于王導傳首其餘機雲之徒當列于文<lb/>
藝傳稽阮之徒當列于玄虗傳王衍當國不營世<lb/>
務我為亂階當附于奸臣傳王凌母丘儉諸葛誕<lb/>
䓁雖名忠于本朝然興兵犯順以誅君側之惡其<lb/>
<pb n="KR4d0417_SBCK_014-9b"/>
漸不可啓也當書曰魏諸葛誕王凌母丘儉以廣<lb/>
陵叛猶兾其有存魏之心故書曰魏若司馬師則<lb/>
無復魏矣阮藉登廣武而嘆盖有意乎正當世之<lb/>
亂也然爲師䓁作九錫表名魏而寔晋矣當書曰<lb/>
晉阮藉登廣武而嘆春秋之法諸矦即位未踰年<lb/>
稱子踰年則稱公廢弑二帝皆即位踰年而史稱<lb/>
郡陵厲公　髙貴郷公此何理也正使賊臣不加<lb/>
尊謚猶當以廢帝及正元正始之號加之至于元<lb/>
皇帝爲司馬炎簒奪託名禅譲加之謚號炎之簒<lb/>
<pb n="KR4d0417_SBCK_014-10a"/>
魏之仇也使帝有靈其受仇讐之偽謚乎孔子曰<lb/>
必也正名名豈正而言豈順乎當書曰司馬師廢<lb/>
正始皇帝昭弑正元皇帝炎簒景元皇帝是後果<lb/>
奪之晋齊奪之宋梁奪之齊皆托禅譲為名雖曰<lb/>
天道好還亦其風俗有自来然則名節之士由此<lb/>
觀之可不重歟可不重歟<lb/>
　　蜀漢正名論<lb/>
仲尼編詩列王黍離于國風為其王室卑弱下自<lb/>
同於列國也春秋諸侯用夷禮則夷之夷而進于<lb/>
<pb n="KR4d0417_SBCK_014-10b"/>
中國則中國之西蜀僻陋之國先主武侯有公天<lb/>
下之心宜稱曰漢漢者公天下之言也自餘則否<lb/>
書漢中王立為帝者何著自立也昭烈帝室之胄<lb/>
輔以諸葛公王者之佐乗中原無主遂即尊位以<lb/>
係逺近之望冝矣然而猶有所憾云者方蜀中傳<lb/>
言縞素以令王軍曰曹操父子逼主簒位吾奉宻<lb/>
詔討賊義不與共戴天是時関張㷱虎之将猶在<lb/>
指揮中原以定大計漢主若在吾事之不濟退以<lb/>
漢中正終身北面若忘危難之際非英主不濟舍<lb/>
<pb n="KR4d0417_SBCK_014-11a"/>
我其誰哉上則為三王之學下不失為漢光武孰<lb/>
與曹丕孫權同以僣稱哉書蜀攻吳戦于夷陵蜀<lb/>
師敗績者何吳蜀唇齒之國人皆知蜀之攻呉不<lb/>
知呉謀羽之亦非也使吳蜀相持而劉曄之計得<lb/>
行吳其殆哉勝敗不足論也先主于関羽情義乆<lb/>
要義當復仇不慮其敗然聞諸葛瑾之言羽之親<lb/>
親何如先帝俱應仇疾誰當先後忿恨之心亦可<lb/>
已矣而不能巳余然後知克己之為難也書漢主<lb/>
命丞相亮輔太子禅者何古之所謂誠其意者母<lb/>
<pb n="KR4d0417_SBCK_014-11b"/>
自欺也三代而上正心誠意以之治天下國家無<lb/>
餘事矣觀先主所以付託孔明之意三代而下公<lb/>
天下之心者至此復見伊湯之徳不足進焉或曰<lb/>
誠固天徳其如人偽何曺氏父子所以付託司馬<lb/>
懿者亦巳至矣而卒以簒奪果在推誠哉曰曺氏<lb/>
欺孤問鼎何常一事而出于誠使有孔眀不爲用<lb/>
也至于托孤曰爾無負我庸愚知笑之豈與先主<lb/>
武侯同哉夫仁人者正其義不謀其利往以義者<lb/>
来以義往以利者来以利義利之判乆矣曰然則<lb/>
<pb n="KR4d0417_SBCK_014-12a"/>
先主借荆州逐劉璋果皆出于誠乎曰使先主一<lb/>
出于扶漢此亦兼弱侮亡之道惟不忍湏臾以即<lb/>
尊位使人不能無恨噫安得王者之佐與之共言<lb/>
至公哉書漢丞相亮討孟獲七擒縦者何昔舜舞<lb/>
干羽于兩階七旬有苗格或學者疑焉此古帝王<lb/>
正義眀道之事固非淺淺者所能議也有苗雖為<lb/>
逆命又非冥頑無知者其意曰以位則彼君也我<lb/>
臣也以力則彼以天下我一方也而且退譲修徳<lb/>
其待我也亦至矣且孔明所以不殺孟獲者服其<lb/>
<pb n="KR4d0417_SBCK_014-12b"/>
心也孔明而一天下其待孟獲也必有道矣惜乎<lb/>
出師中道而殁不得見帝者之佐之行事故功業<lb/>
止此齪齪也善乎文中子曰諸葛亮而無死禮樂<lb/>
其有興乎僕固不足以知禮樂之本若安上治民<lb/>
移風易俗之寔孔明任之有餘矣不然周旋鏗鏘<lb/>
之末區區叔孫通矣樂令䕫之事何待于亮哉<lb/>
　　唐論<lb/>
唐興承五代干戈之後生民憔悴思樂恩育幸而<lb/>
貞觀之治同符三代然猶好大喜功遼東之役未<lb/>
<pb n="KR4d0417_SBCK_014-13a"/>
巳而武氏巳䜟其宫中矣唐之子孫殺戮殆盡雖<lb/>
致治之羙有以開三百年之業然猶不能贖樂殺<lb/>
人之禍也中睿懦片開元致治同符貞觀天寳之<lb/>
亂唐興百五十載物極則衰理勢然也然開元之<lb/>
末一日殺三庻人則天理滅矣罷張九齡相牛李<lb/>
則狗窺廟堂矣内則妖姬蠱惑外則國忠嘯凶則<lb/>
狐冗城社矣向不任蕃将討奚契丹屠石堡城誅<lb/>
南詔使生靈之血塗于邉草雖有末年之禍不如<lb/>
是之酷也以至骨肉流夷哀王孫之詩是也妃嬪<lb/>
<pb n="KR4d0417_SBCK_014-13b"/>
戮辱哀江頭之詩是也以其所不愛及其所愛向<lb/>
無李郭之将社稷墟矣孟子曰民為貴社稷次之<lb/>
而　生靈塗炭社稷阽危託于人上安之乎在昔<lb/>
殷周之賢王超然如山林學道之士視聲色冨貴<lb/>
不足以㮣其心故能長保其冨貴尊安六七百歲<lb/>
而不絶後之君貪一餉之樂遺百年之患以彼目<lb/>
此誰淂誰失然猶覆轍相尋豈不哀哉或者以為<lb/>
禍始于妃后成于宦豎終于藩鎮向使明皇無侈<lb/>
大之心則妃匹宦豎之禍不作禄山一牧羯奴耳<lb/>
<pb n="KR4d0417_SBCK_014-14a"/>
藩鎮之禍何由而興終之姑息政行禍難煩興矣<lb/>
元和平蜀蔡令昌定晋潞終不能得山東尺寸之<lb/>
地而使務勝不休則為黷武矣譬之中年之後一<lb/>
下一衰亦其理也加之肅代有一顔真卿而不能<lb/>
用徳朝有一陸贄而不能用宣朝有一李徳𥙿而<lb/>
不能用自是以還唐衰矣或曰前人王令曽鞏論<lb/>
過唐曰不法三代子何論之卑也曰此書生好大<lb/>
之言也　觀開元以仁義治天下亦三代之遺意<lb/>
也子以不封建不足以為三代乎藩鎮之召亂不<lb/>
<pb n="KR4d0417_SBCK_014-14b"/>
得巳也况淂巳而封建乎子以不井田不足以爲<lb/>
三代乎宇文融括隐田而天下怨况奪冨以資貧<lb/>
乎曰非此之謂也謂禮樂法度闕如也曰禮樂法<lb/>
度尔各隨時之時制子以爲　如周公之制而後<lb/>
可是後世無復三代矣房杜姚宋不能知制作之<lb/>
本而謂王令曽鞏　能知之乎是又一王安石也<lb/>
曰然則先王之制治其終不可見乎曰以仁義刑<lb/>
政治天下畧法唐虞三代參以後王之制其可矣<lb/>
如其禮樂以俟之明哲之君子<lb/>
<pb n="KR4d0417_SBCK_014-15a"/>
　　知人論<lb/>
天下之患莫大于有間小人者因其間之可入投<lb/>
巇抵罅無所不至其始也僥倖于一切之利而不<lb/>
圗後患而其末也至于國家覆敗而不可支持未<lb/>
嘗不本乎小人之為患也甚矣小人之為患難知<lb/>
知而難　也其所謂小人者又非其貪如盗跖賊<lb/>
如啇臣讒如悪来汰如欒靨之為難也譬如猛虎<lb/>
猘犬人淂執而殺之矣其要在乎小惠似智矯諫<lb/>
似忠趦趄盤辟以為敬内厚情深以為重見小利<lb/>
<pb n="KR4d0417_SBCK_014-15b"/>
而不圗大患邀近効而不知逺慮主有所向則逄<lb/>
其悪而先之主有所悪則射其怒而遷之其詐足<lb/>
以固人主之寵其信足以結人主之知漢張禹胡<lb/>
廣晋孫朂唐盧李之徒是巳孔子曰鄙夫可與事<lb/>
君也與哉其未淂之也患淂之既淂之也患失之<lb/>
苟患失之無所不至矣夫患淂患失之徒茍生利<lb/>
之為見以為事固當然無足慮者豈知禍数一至<lb/>
此哉譬之少年酣聲色以蠱其心至其暮齒八邪<lb/>
攻其外百疾侍于前則不免餌金石之過以駐湏<lb/>
<pb n="KR4d0417_SBCK_014-16a"/>
臾之期則疸癰者日相継也人皆知金石之過而<lb/>
不知酒色之蛊其先也故賊莾之簒内宦之專八<lb/>
王之亂安史之禍金石之潰也数子之甘言酒色<lb/>
之咎也人之適意常在耳目之前而遺患常在于<lb/>
数十年之後求其免于後患也難矣哉然則何以<lb/>
知小人而君子曰難言也雖然試言其畧小人不<lb/>
知大体而寡小過苟淂苟合易進而難退君子知<lb/>
大体而不免小過不茍淂不茍合難進而易退人<lb/>
主者赦君子之小過而不怵于小人之寡過以責<lb/>
<pb n="KR4d0417_SBCK_014-16b"/>
其逺者大者其亦庶乎其可也<lb/>
　　遷都論<lb/>
東坡有言周室之壊未有如東遷之謬者也僕則<lb/>
以為不然使平王不遷則尔不能朝諸矦而撫四<lb/>
夷矣幾何其不胥而為夷也事有緩急勢有强弱<lb/>
魏武之遷許昌固不如圗關羽之易也東晋之竄<lb/>
蠻越又不如守建康之舊也不幸夷狄亂華外侮<lb/>
内訌師老而緩急難支財殚而餽運不継何恃而<lb/>
不遷哉大抵有天下者安必慮危治必防亂所以<lb/>
<pb n="KR4d0417_SBCK_014-17a"/>
長安且治後世安諱危治諱亂所以愈危且亂也<lb/>
昔者周都豊鎬而周公定䁀于洛邑盖有深意存<lb/>
焉其後或設東西都或置陪京雖以偹廵幸且亦<lb/>
所以防不虞之患也使夫于治安之時未常有意<lb/>
外之慮不幸一旦當遷其如危弱何日固也不遷<lb/>
愈危且弱矣雖然救之之術有形有勢有本明皇<lb/>
幸蜀晋遷金陵恃江山險阻形也周之東遷晋鄭<lb/>
焉依恃諸矦強大勢也向使無江山險阻與諸矦<lb/>
之勢則亦因其本矣上京中都國家之根本也議<lb/>
<pb n="KR4d0417_SBCK_014-17b"/>
者或遷河南或遷陜西不過恃潼関大河之險耳<lb/>
而夏人偵吾西宋人偵吾南万一蜂蠆有毒窺吾<lb/>
閑隙則関河之險為不足恃况大河為限則舉根<lb/>
本之地以為棄之可乎故愚以謂莫若權幸山東<lb/>
山東冨庻甲天下杜牧所謂王不淂不王伯不淂<lb/>
不伯又利建漢道可以通遼東兵運直接上京開<lb/>
黄河故道由滄景而入海則是河南山東為一大<lb/>
河險阻共之也有関河之形固上京中都之本而<lb/>
輔之以建侯之勢一舉而三者淂其與遷河南陜<lb/>
<pb n="KR4d0417_SBCK_014-18a"/>
西不侔矣<lb/>
　　侯守論<lb/>
或問建侯置守孰為得曰皆是也抑皆非也何以<lb/>
言之曰三代封建則守在四夷而其敝也有尾大<lb/>
不掉之患秦罷侯置守則制在一人而其衰也有<lb/>
天下土崩之勢此天下之所睹聞也或者懲尾大<lb/>
之咎謂群縣不必稽于古鍳土崩之失謂封建可<lb/>
復行于今二者皆一偏之弊未知所以救之之術<lb/>
也且法不能無弊弊不能無變三代之法弊而郡<lb/>
<pb n="KR4d0417_SBCK_014-18b"/>
縣之郡縣之法弊而不思所以復之之術為淂乎<lb/>
夫立國必有一家之制度制度必有所法列郡縣<lb/>
隳名城銷鋒鏑非秦之法耶秦之法弊而不以三<lb/>
代之法救之尔不為善變矣夫平居致飬㧞一毛<lb/>
以事無用壮夫不為也及既蛇之螫㫁一臂以去<lb/>
所患怯夫為之何則所損者小而所利者大也方<lb/>
天下巳定上有一尊下無異望當此之時復欲幅<lb/>
裂山河而瓜分之建侯樹屏使諸矦各擅其地私<lb/>
有其民調其兵車入其財賦使更為肘腋互為唇<lb/>
<pb n="KR4d0417_SBCK_014-19a"/>
齒生靈之患何時而息耶此㧞一毛以事無用也<lb/>
故其勢不得不郡縣及太平日乆内弛外訌夷狄<lb/>
肆侮社稷阽危人主有睽孤之勢海内無勤王之<lb/>
師此㫁一臂以去所患也故其勢不得不封建昔<lb/>
者議天寳之亂房琯請割州郡以封諸子禄山聞<lb/>
之曰天下非吾有也既而太子阻之其議遂寝自<lb/>
後藩鎮䟦扈或治或亂然且垂百五十年亦藩鎮<lb/>
相維之力也不得巳而封建其利有三諸矦世擅<lb/>
其地則各愛其民愛其民則軍不分脩其城廓偹<lb/>
<pb n="KR4d0417_SBCK_014-19b"/>
其器械則人自爲戦人自爲戦則我衆彼寡夷狄<lb/>
不能交侵一也夷狄無外侮則天下終爲我有二<lb/>
也雖有强獷之徒大小相維足以長世三也或曰<lb/>
亡國之徒八王之禍皆封建爲之也子尚忍言之<lb/>
乎曰吾之所言非謂郡縣不及封建也爲救敝不<lb/>
得巳而言之也且郡縣之治可以大治亦可大亂<lb/>
封建之治制不可大治亦卒不至大亂人主權其<lb/>
輕重可也况罷侯置守非大亂之後不可卒變封<lb/>
建子弟非罷侯置守之難也何惮而不爲哉<lb/>
<pb n="KR4d0417_SBCK_014-20a"/>
　　直論<lb/>
傳曰正直為徳詩曰靖恭爾位好是正直神之聽<lb/>
之介爾景福然有之為徳且祥也眀矣何以眀之<lb/>
人之心莫不好直而惡曲其反是者有物蔽焉耳<lb/>
貪者怵於利而怯者避其禍常試與之論人物評<lb/>
曲直應非而是者必其親且厚也不然其權勢足<lb/>
畏也應是而非者必其踈且怨也不然其勢位足<lb/>
卑巳自餘議論無不公者弗與同其利也弗與同<lb/>
其害也則勇者必見于言懦者必見于色應非而<lb/>
<pb n="KR4d0417_SBCK_014-20b"/>
是應是而非者否焉耳然則直之為徳且祥也亦<lb/>
眀矣然多有以直賈禍者古之人守道以為直後<lb/>
世徼明以近禍也吾非其父兄也非其師友也吾<lb/>
直焉以此𬒳髪纓冠而救郷人之闘也親則父兄<lb/>
也義則師友也吾不直焉此端坐而視同舍之焚<lb/>
溺也其可乎是故言有當于分行有合于理吾直<lb/>
焉焉直也吾守道也言有犯于分行有乖于理吾<lb/>
直焉非直也徼名也故道之所在直之所在也守<lb/>
其道而名從之名之所在利之所在也志于利而<lb/>
<pb n="KR4d0417_SBCK_014-21a"/>
害尔従之直之名一而其别有四有直而䧟于曲<lb/>
者有曲以全其直者有直而過于直者有直以遂<lb/>
其直者其父攘羊而子証之此直而䧟于曲者也<lb/>
魯昭公娶于吴孔子以爲知禮此曲以全其直者<lb/>
也國武子以盡言見殺洩治以諫死此直而過于<lb/>
直者也齊魯之㑹孔子歴階而進齊梁之見孟子<lb/>
不肯枉尺而直尋此直以遂其直者也此尔可以<lb/>
辨是非在君子而必知有所擇矣或曰君子而有<lb/>
不直焉者其可乎曰未可也食其仕任其責君子<lb/>
<pb n="KR4d0417_SBCK_014-21b"/>
殺身為之直以焉可也吾非衆之首衆非吾必從<lb/>
在君子尔完其力而巳矣夫君子者動静語嘿不<lb/>
離其道者也<lb/>
閑閑老人滏水文集卷第十四<lb/>
<pb n="KR4d0417_SBCK_014-22a"/>
</p>
<p>
</p>
  </div>
</body>
</text>
</TEI>
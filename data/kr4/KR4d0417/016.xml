<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_016-1a"/>
閑閑老人滏水文集卷第十六<lb/>
　頌<lb/>
　　禘禮慶成頌<lb/>
上既遷祔世宗顯宗神主于太廟天地並貺祖考<lb/>
咸喜明昌改元之四<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>寔始當五年之大禘越四<lb/>
月孟夏乃展事于太宫精意昭格明靈盻蠁福瑞<lb/>
並應肆有漏澤以浸萬方是時中外臣庻願荐鴻<lb/>
名者以億計上懐謙冲曽此弗有也臣幸得以文<lb/>
字待罪伏觀嚴祀慶成國之大事此而不能形容<lb/>
<pb n="KR4d0417_SBCK_016-1b"/>
萬一大惧失職謹昧死百拜而獻頌曰<lb/>
　　於皇考理　眀昌天子　天子念親<lb/>
　　于祖于禰　惟世宗顯考　並祔世祀<lb/>
　　既考既燕　詔群臣其議　冝刺于經<lb/>
　　酌禮之冝　見于太宫　慰余孝思<lb/>
　　群臣拜手　豈敢䓁夷　匪天道孰依<lb/>
　　匪舊章孰稽　五年一禘　振古如兹<lb/>
　　帝曰俞哉　廟于元亀　四月孟夏<lb/>
　　大饗其時　乃詔四裔　偹物講儀<lb/>
<pb n="KR4d0417_SBCK_016-2a"/>
　　　鏘鑾之臣　白馬之客　相予載祀<lb/>
　　　祗率厥職　劍佩鏘鏘　爰俟帝齋<lb/>
　　　清蹕一聲　緑槐天階　星旄翠罕<lb/>
　　　拂天而来　乃即靈宫　左撞鴻鐘<lb/>
　　　嚴中辨外　冕服於從　奉璋髦士<lb/>
　　　立列比比　或捧珪瓚　或相拜跪<lb/>
　　　樂奏太和　舞陳文始　形容頌嘆<lb/>
　　　一䕫足矣　清夜戒嚴　明月如水<lb/>
　　　既荐既祼　如見於位　從以功臣<lb/>
<pb n="KR4d0417_SBCK_016-2b"/>
　　倐焉夾侍　巳事而旋　靈風肅然<lb/>
　　誕受龎祉　均及敷天　于時公卿<lb/>
　　于時士庻　于時耆艾　交相告語<lb/>
　　天子之徳　昭天漏泉　冝上尊號<lb/>
　　告功皇天　天子曰嘻　祖考之功<lb/>
　　於皇孝治　萬方攸同<lb/>
　　駕幸宣聖廟釋奠頌<lb/>
上即位之三年内成外平百揆時叙曠典墜章以<lb/>
次蒐舉稽古庠序之事推垂意焉次年八月乃展禮<lb/>
<pb n="KR4d0417_SBCK_016-3a"/>
于宣聖廟廷鸞輅順動壁水増輝都人士子歌舞<lb/>
頌嘆以為此兩漢三代之主曠世一舉學士大夫<lb/>
𬒳之聲歌垂之史册以為皇王之上儀太平之壮<lb/>
觀而<lb/>
主上親行之於皇休哉夫以玄聖之道授之王者<lb/>
王者以玄聖之道𬒳之天下故新廟制則芝草生<lb/>
孔瑞聖也用其道則尊其祀聖尊師也孔瑞聖聖<lb/>
尊師前聖後聖其揆一也身属于一時而祀光于<lb/>
百世禮行于一日而化行于天下此一舉也二美<lb/>
<pb n="KR4d0417_SBCK_016-3b"/>
具焉喑無詩歌以嘿聖朝之休光臣則有罪輙忘<lb/>
野老擊壌之陋庻附儒舘献歌之末謹稽首再拜<lb/>
而獻頌曰<lb/>
　　木鐸聲寒　苔蕪杏壇　宫居釋老<lb/>
　　廟食申韓　天将興文　伊睨明君<lb/>
　　㣲我眀君　孰知聖人　天子曰嘻<lb/>
　　余謁先師　禮官議禮　王殺帝儀<lb/>
　　帝曰先師　百王所尊　禮有北面<lb/>
　　無謹朕勤　禮官奉詔　幄次於廟<lb/>
<pb n="KR4d0417_SBCK_016-4a"/>
　　八月𥘉吉　奉牲以告　我廟爼豆<lb/>
　　我王圭璋　日月漢儀　金石魯堂<lb/>
　　丹青聖容　龍衮帝衣　登降拜跪<lb/>
　　冕服交輝　壁水湯湯　龍旂央央<lb/>
　　天子戾止　儒林之光　壁水瀰瀰<lb/>
　　龍旂靡靡天子歸止　化流萬里<lb/>
　　大哉聖師　道無古今　昔惟陪臣<lb/>
　　今親帝臨　畏匡厄陳　廟食兹辰<lb/>
　　一時之屈　萬世之伸　思樂壁水<lb/>
<pb n="KR4d0417_SBCK_016-4b"/>
　　光揺帝𥚑　属車一臨　化爲泗洙<lb/>
　　四方其訓之　天子文眀　萬夀無期<lb/>
　　顯宗御書藏祕閣銘<lb/>
上既嗣天序朝萬方駿惠先烈圗回庻政越元年<lb/>
寅念烈考既朝既享詔有司曰嗚呼若稽古祖宗<lb/>
典章文物同符三代亦越惟我顯考聪眀文思左<lb/>
右潤色而天章奎畫光賁于臣庻之屋欝而不揚<lb/>
甚非所以昭光烈考之閎休遺美而慰朕孝思之<lb/>
誠也有司其募上凢諸金帛冝視所獲由是臣某<lb/>
<pb n="KR4d0417_SBCK_016-5a"/>
以下私藏緹襲留寳于御府之藏矣臣竊講聞<lb/>
顯宗正位東宫二十餘年際海内外隂受其賜冠<lb/>
冕仁孝左右藝文底信内外惟法惟式逸逰玩好<lb/>
弗侈弗崇嚴除承華翰墨是娱宸章昭囬下餙庶<lb/>
物欽惟<lb/>
主上蒐獵完次襲藏祕府捧承披翫戚見容色孝<lb/>
思之誠通貫古今昔臣竊覧載藉有若念先考追<lb/>
蠡以求遺聲嗜昌歜以追攸好孰與親承手澤推<lb/>
求心畫以致其蒸嘗之慕者哉寔萬世無疆之休<lb/>
<pb n="KR4d0417_SBCK_016-5b"/>
此而不銘曷詔來者謹究心滌慮而獻銘曰<lb/>
　　於皇顯宗　聖喆多能　固天縦之<lb/>
　　緝熈光明　奎壁光之　下流人間<lb/>
　　神物終合　祥光属天　天子曰嘻<lb/>
　　念兹皇考　于羮于墻　矧厥睿藻<lb/>
　　帝曰臣某　出賜汝書　予考汝知<lb/>
　　汝遂相予　凢百卿士　視此寵渥<lb/>
　　尔貢尔有　予金予爵　天子命之<lb/>
　　緹襲上之　侍臣拜手　受言藏之<lb/>
<pb n="KR4d0417_SBCK_016-6a"/>
　　天章在御　貽燕後昆　天子念親<lb/>
　　威顔若存　孰定國是　孰振民隱<lb/>
　　啓予金縢　予考之訓　孰不鳳鸞<lb/>
　　孰器舟楫　圗任舊人　予考之法<lb/>
　　追蠡求聲　昌歜追好　孰愈手澤<lb/>
　　奕世貽寳　匪私翰墨　伊先志是悼<lb/>
　　憲宗之文　天子之孝　於斯萬年<lb/>
　　是則是傚　小臣作銘　来者尚詔<lb/>
　　聖德頌<lb/>
<pb n="KR4d0417_SBCK_016-6b"/>
謹拜手稽首言曰粤若稽古二帝三王休符不於<lb/>
祥于其仁所寳不惟物惟其賢是以珍禽竒獸不<lb/>
育于國嘉禾芝草不旅于庭當是時衆庶和樂國<lb/>
家安寕觀詩及書温温乎其和可知己而孔子作<lb/>
春秋尔不書祥瑞足以知聖人立極之本降及後<lb/>
世䛕儒妄臣乃引白雉寳䁀芝房赤雁作為歌詩<lb/>
荐之郊廟詭訛不經駮乎無議為也乃者邠州進<lb/>
白兎上命放之原野其意若曰惟天惟祖宗付予<lb/>
有民惟臣下作予肱股心旅但使百姓樂業國家<lb/>
<pb n="KR4d0417_SBCK_016-7a"/>
得賢何瑞如之肆近日所進諸瑞朕皆不取自今<lb/>
其勿復以聞於皇休哉上以符孔子之格言下以<lb/>
合二帝三王之治乃知聖人動作出于近代世主<lb/>
萬萬也欽惟<lb/>
聖上自即位以來㧞忠良之臣退貪暴之吏平刑<lb/>
釋冤以重民命輕徭薄賦以紓民勞聽言以盡下<lb/>
情思政以荅天望和戎以息兵平賊以除害眀詔<lb/>
理官不淂法外生情申敕御史不得苛細生事小<lb/>
遇水旱則减省賦租云云是以隂陽調風雨時地<lb/>
<pb n="KR4d0417_SBCK_016-7b"/>
不愛寳而嘉禾生芝草興上猶謙譲曽此弗有也<lb/>
加之天賦聖性動與古合若夫抑祥瑞而不奏光<lb/>
武文皇之明也求賢憂民唐舜之心也内修政事<lb/>
外攘夷狄宣王之功也誠能法文王之純不巳如<lb/>
成湯之徳日新則太平中興之功指日可待昔齊<lb/>
宣不忍一牛孟子知其足以王矣一牛㣲物也孟<lb/>
子何取焉以為苟推是心移之愛民則仁不可勝<lb/>
用矣况乎聖政行前聖之所難行擴而充之帝王<lb/>
之治易為也故臣以謂既能行所難必能行所昜<lb/>
<pb n="KR4d0417_SBCK_016-8a"/>
既能善其始必能令其終在加之意而巳不勝拳<lb/>
拳之愚謹拜手稽首而献頌曰<lb/>
　　於惟聖皇　徳動皇天　和氣充塞<lb/>
　　靈貺自甄　在邠之郊　有兎斯白<lb/>
　　司牧之臣　獻之京闕　天子曰嘻<lb/>
　　瑞在淂賢尔有上瑞　可垂史編<lb/>
　　上瑞惟何　時惟豊年　靈芝三秀<lb/>
　　嘉禾六瑞　歆艷虗美　何益于治<lb/>
　　乃命白兎　縦之郊畿　凢百瑞物<lb/>
<pb n="KR4d0417_SBCK_016-8b"/>
　　母上有司　于時公卿　于時士庶<lb/>
　　僉曰聖明　超越千古　既有其始<lb/>
　　願有其終　於皇聖治　萬方来同<lb/>
閑閑老人滏水文集卷第十六<lb/>
</p>
<p>
</p>
  </div>
</body>
</text>
</TEI>
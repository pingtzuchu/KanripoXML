<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_012-1a"/>
閑閑老人滏水文集卷第十二<lb/>
　碑文<lb/>
　　史少中碑<lb/>
始余聞季宏父名于相知間行髙而學愽能文翰<lb/>
善談論下至博奕亦絶人逺甚及来京師始識之<lb/>
温厚謙冲殆過所聞其問學愈叩而愈無窮與人<lb/>
交愈乆而愈不厭自趙黄山王黄華諸公皆屈已<lb/>
尊禮之又與其婿陕西東路轉運使龎鑄才郷有<lb/>
氷玉之譽觀其為人與所交㳺其家世可知矣季<lb/>
<pb n="KR4d0417_SBCK_012-1b"/>
宏又嘗語其兄雋能詩洎山東詩人王頥飬道爲<lb/>
唱和友獨恨晚生不及陪奉其先大夫杖屦意必<lb/>
有名儒鉅公發其事業苐未之見也一日季宏悵<lb/>
然曰先大夫之才之行不减古人郷先生張晦嘗<lb/>
志其墓矣崇慶二年公奕任太常丞命子壻龎鑄<lb/>
状其行求翰林學士承㫖前禮部尚書張文正公<lb/>
爲之碑文未成秋八月公奕改簽山東東路按察<lb/>
司事無何中原受兵大河之北莾爲盗區鑾輿廵<lb/>
幸陪都百官奔走扈從旣而文正公洎龎鑄相次<lb/>
<pb n="KR4d0417_SBCK_012-2a"/>
下世求遺文于其家俱無有也公弈亦遭益都之<lb/>
䘮亂孑身渡河生平所藏書掃地無餘公奕不幸<lb/>
早世族中老人又皆物故是以無䏻道先君行事<lb/>
者姑以舊聞粗記竹一恐遂冺㓕無傳惟是窀穸<lb/>
之事所以托不朽者惟子是在敢以為請某與季<lb/>
宏同寮也其敢以不敏辭謹次而銘之公史氏諱<lb/>
良臣字舜卿其先洛陽人石晋鄭王之後曽祖大<lb/>
臨祖士元皆隠徳不仕父淵徙大名郷人稱善人<lb/>
力教公讀書後以公貴贈儒林郎母太夫人蔣氏<lb/>
<pb n="KR4d0417_SBCK_012-2b"/>
魏之甲族也儒林君旣殁躬教以義方公亦卓然<lb/>
自立文學冨瞻大名李釡名臣之舊舘置公于門<lb/>
下年二十四登宣和六年苐調主成安簿俄丁太<lb/>
夫人憂哀毁過禮㑹宋㓕皇朝撫定河朔安撫司<lb/>
辟舉監北京内東倉迁兾州南宫令涇州觀察推<lb/>
官徳順州節度判官後歴清豊濮陽大名三縣令<lb/>
耀州三白渠䂓措以長子公雋之亡也尋醫東歸<lb/>
世宗即位復為南樂平隂二縣令潞州觀察判官<lb/>
年六十九卒于官大定八年八月也先娶大名俞<lb/>
<pb n="KR4d0417_SBCK_012-3a"/>
氏一男曰公雋妙齡秀發有聲塲屋間詩筆妙絶<lb/>
年二十八無禄早世再娶徳順毛氏親衛大夫惠<lb/>
州團練使緯之女賢而有家法二男公彪公奕四<lb/>
女適毛瑊賈錫任祚梁僎公彪武莭将軍洪上埽<lb/>
廵河公奕大中大夫翰林修撰公在新安時李成<lb/>
帥河南豪縦不法上下莫敢忤其意一日人持府<lb/>
檄及嚢封至縣封有河南印章及成手迹曰府主<lb/>
湏金如嚢封之重縣吏股栗惟命是從公獨笑之<lb/>
命啓其封吏皆叩頭曰事若寔則吏死無為白公<lb/>
<pb n="KR4d0417_SBCK_012-3b"/>
卒令開之果盡石也其詐乃得居平隂日縣豪民<lb/>
土八十者持吏短長為一邑之害小不如意隂以<lb/>
法中之縣官熟視不敢誰何公至召之庭中訓以<lb/>
義理遂感泣改節卒為善人晚莭居潞州上黨一<lb/>
愚民以財雄一方率数村之民九十人迎西齊王<lb/>
以賽秋社儀衛之物頗僣制度利其財者搆成其<lb/>
罪縣獄具聞于州州将亦武弁有覬覦之心欲盡<lb/>
誅之公獨慷慨别白其事州将不能奪竟全千人<lb/>
之命公仕宦四十餘年陸沉下僚心安氣和無不<lb/>
<pb n="KR4d0417_SBCK_012-4a"/>
遇之嘆及其亡也夫人毛氏䕶䘮歸葬于大名縣<lb/>
先塋之側禮也累官至中散大夫以子貴贈少中<lb/>
大夫開國伯在郷里顏色怡然似不能言者及臨<lb/>
事毅然有執其孝友之誠盖天性然自太夫人之<lb/>
亡家有二寡姊事之如母其月入之廪盡以二姊<lb/>
主之夫人不與也與二兄居聚族三百指衣食之<lb/>
如一其用廕也先其姪公眀其仁于親族乃如此<lb/>
是冝銘銘曰<lb/>
　　沇之水出為濟經濁河不變其泚公之仕當<lb/>
<pb n="KR4d0417_SBCK_012-4b"/>
　　宋之季流離亂朝清而不滓如卓宻縣遇建<lb/>
　　武則起名聞天下乃一令耳才徳如彼位止<lb/>
　　如此不亡者存必在其子孫<lb/>
　　張左丞碑<lb/>
大定眀昌間朝廷清眀天下無事上方留意稽古<lb/>
禮文之事于是御史大夫清獻張公釐正國朝儀<lb/>
禮成一代大典潤色太平皇矣唐矣然猶削牘大<lb/>
小九十餘奏若諫田獵廵幸節財用慎法令眀徳<lb/>
運之非古辨正統之無定議提刑不可罷者三章<lb/>
<pb n="KR4d0417_SBCK_012-5a"/>
救監察姬端修不可治罪者累奏其餘隨事証諌<lb/>
殆無虗日其言眀且清正而通雖魏鄭公展盡底<lb/>
藴陸宣公不負所學未能逺過也其長子翰林學<lb/>
士承㫖文正以髙文大冊佑佐<lb/>
章宗㤗和南征書詔旁午獨當大半以至凾賊臣<lb/>
之首獻犒軍之賞量増歲幣易叔以伯雖聖謀經<lb/>
畧授之成算盖亦有内相之助焉公其仲子也崇<lb/>
慶二年公任諌議東海昬将復召用胡沙虎參議<lb/>
軍事公奏言胡沙虎爲人逺近之人盡知之前知<lb/>
<pb n="KR4d0417_SBCK_012-5b"/>
大興府事專任私意枉害良民蔑視省部以示强<lb/>
梁媚結近習以固稱譽及爲山西将帥持師無律<lb/>
民数𬒳害徒能取蔚州官帑殺涞水縣令而巳一<lb/>
朝遇敵引數十騎先遁朝廷踰年廢而不用衆庶<lb/>
莫不喜悦今若復用惟恐蠧國害民更甚前日一<lb/>
将之用安危繫焉既寝而不用矣至寕元年夏六<lb/>
月公又奏言朝廷欲起舊臣俾爲元帥請以近事<lb/>
眀之内刺之爲晉守裊刺之爲元帥非不老且舊<lb/>
也而不能全遼東之敗一文士一劇賊而能保山<lb/>
<pb n="KR4d0417_SBCK_012-6a"/>
西于屢戦人材能否不問新舊眀矣譬之治病一<lb/>
醫不効必更求醫多方療之今正用前日之敗将<lb/>
禦前日之勍敵求其成功亦難矣且胡沙虎為人<lb/>
殘忌其相貌凶悖利害之機况有大于此者書奏<lb/>
不從至八月二十四日胡沙虎以兵圍宫禁果有<lb/>
弑逆之禍信哉不眀乎春秋之義者前有䜛而不<lb/>
見後有賊而不知春秋書翬帥師削其公子以不<lb/>
義强君着履霜之漸是以及鐘巫之禍也胡沙虎<lb/>
䟦扈專制盖有漸矣哀哉然而知之非難言之難<lb/>
<pb n="KR4d0417_SBCK_012-6b"/>
言之非難聽之又其難也言之于未然之前則不<lb/>
信言之于已然之後則無及此天下所以多公先<lb/>
見之眀而公亦不忍天下之𬒳其禍也及至乎<lb/>
宣宗即位公又首奏言乞正賞刑以順人心乃者<lb/>
群臣言東海侯不當立鄯陽石古乃死之非義此<lb/>
誠有違經㫖不合人心春秋之法國君雖立不以<lb/>
正但甞與隣國㑹盟列為諸侯所以正君臣之分<lb/>
也東海在位六年矣為臣子者豈容他議胡沙虎<lb/>
躬行弑逆當此之時鄯陽石古乃領歩兵五百赴<lb/>
<pb n="KR4d0417_SBCK_012-7a"/>
援力戦而死忠義顯然今反以為邪黨恐非公議<lb/>
冝先褒顯優贈官爵以勸忠義此賞之所冝先也<lb/>
胡沙虎雖有援立之功然聚兵專命侵奪主威皆<lb/>
非人臣所為况以臣弑君不可以訓昔宋徐羡之<lb/>
傅亮弑营陽王立文帝文帝下詔暴羡之䓁罪誅<lb/>
之以迎奉之誠免其妻子徙之建安今胡沙虎雖<lb/>
死罪名未正冝令有司暴其罪悪除名削爵藉没<lb/>
家産雖妻子合縁坐乞依宋文故事免其妻子徙<lb/>
之逺方此刑之不可不正也<lb/>
<pb n="KR4d0417_SBCK_012-7b"/>
上以方安反側未遑也事雖未行公之所言正也<lb/>
春秋魯隐公不書即位挕也及其薨不書葬君弑<lb/>
而臣不討以為無臣子正其罪可也桓公殺公子<lb/>
紏召忽死之孔子不以加貶况即位踰年得成為<lb/>
君者乎死之冝矣傳曰公家之利知無不為忠也<lb/>
送往事居耦俱無猜貞也公知無不言可不謂忠<lb/>
乎引經據正可不謂貞乎此予所以銘公而不愧<lb/>
也公諱某字信夫莒州日照人世業載清獻公文<lb/>
正公碑苐進士公之任諫諍也<lb/>
<pb n="KR4d0417_SBCK_012-8a"/>
宣宗命尚書省集百官議衛紹王名稱先是胡沙<lb/>
虎謗于廟堂冝降爲庶人公與兄行簡引昌邑海<lb/>
西故事冝降爲王胡沙虎啣之不屑也又劾内族<lb/>
訛可以軍敗乞問状及𥙷外引見言左參政奥屯<lb/>
牙哥餙詐不忠臨事慘刻党胡沙虎乞賜罷其在<lb/>
涇也上封事言賊犯鎮戎女魯歡怯敵不救朝廷<lb/>
遣使臣賞邉功多受銀馬饋遺非朝廷体舉鄜帥<lb/>
合荅可任大帥自是權貴側目矣其餘隨事証救<lb/>
多此之類𥘉公參大政也適髙琪攬權醜正悪不<lb/>
<pb n="KR4d0417_SBCK_012-8b"/>
附已者衣冠之士動遭窘辱公引太平舊制力抵<lb/>
其非及其大定敕㫖省掾等不得參注吏員上為<lb/>
動容㑹同列激之由是𥙷外任及<lb/>
上即位馹召𧺫授尚書左丞首言<lb/>
先帝𥘉即位詔天下刑不上大夫治以亷恥丞相<lb/>
髙琪奏定職官犯罪的决百餘條乞依舊制咸謂<lb/>
公首蒙<lb/>
聖主擢用雖有㫖建眀多不契上㫖何也竊謂此<lb/>
乃吾君之所以聖人也昔漢眀帝聽㫁精眀而章<lb/>
<pb n="KR4d0417_SBCK_012-9a"/>
帝濟以寛厚眀帝不失為眀君而章帝亦稱至孝<lb/>
其與霍光之輔昭帝相去逺矣方西北鄙用兵髙<lb/>
琪奏行一切之政權也及于<lb/>
聖主即位公奏罷之冝矣然宰相藏諸用使斯人<lb/>
由而不知而吾君亦昭昭然務為新政以觀人耳<lb/>
目哉<lb/>
聖主之徳天也天何言㦲伏觀<lb/>
聖主即位以来未甞命一詔獄辱一朝士則公之<lb/>
所奏巳畧施行矣何更為哉既謝事與今致政左<lb/>
<pb n="KR4d0417_SBCK_012-9b"/>
丞侯公日以棊酒自適然憂國之心時形于辭色<lb/>
以正大八年二月八日薨享年六十有九是月葬<lb/>
于開封縣仁夀鄉西原夫人劉氏封郡公夫人先<lb/>
公卒子節筦箸仕筴未仕俱早卒箬前尚書省掾<lb/>
小徳尚㓜女長適李肯搆早卒次適襲封衍聖公<lb/>
孔元措次適白水令敬鉉孫仁達仁荣仁表公性<lb/>
純正無城府每奏事<lb/>
上前旁人為動色公處之坦如也𥘉逰嵩少目之<lb/>
曰吾意欲主此山果終于此異哉公三轉運按察<lb/>
<pb n="KR4d0417_SBCK_012-10a"/>
使歴戸禮部貳刺開通鎮涇邠鄜所至有聲不書<lb/>
姑録其立朝大莭亦不能殚也銘曰<lb/>
　　楊踵賜彪　石傳建慶　奕世載徳<lb/>
　　維公景行　何以治身　曰誠與敬<lb/>
　　何以事君　曰忠與正　進退由義<lb/>
　　得失委命　公自筮仕　勇于敢為<lb/>
　　利害必聞　夷險不辭　上前論事<lb/>
　　洞逹無疑　觀者縮項　公獨色怡<lb/>
　　王氏世權　祿山逆相　公折其萌<lb/>
<pb n="KR4d0417_SBCK_012-10b"/>
　　九齡劉向　孫弘餙詐　梁兾䟦扈<lb/>
　　公斥其非　汲黯李固　徐傅既誅<lb/>
　　廵逺未旌　公于此時　請正賞刑<lb/>
　　身雖在外　心在帝室　惓惓納忠<lb/>
　　以匡時失　帝曰疇咨　汝復相予<lb/>
　　君房入相　奏寛大書　懸車告老<lb/>
　　隻童匹馬　二老相從　緑野林下<lb/>
　　一日不見　死生遂分　壁水眀月<lb/>
　　嵩山白雲　神耶仙耶　則不可知<lb/>
<pb n="KR4d0417_SBCK_012-11a"/>
　　有不没者　視予此碑<lb/>
　　故葉令劉君遺愛碑<lb/>
吾友翰林修撰王君從之有言君子有恵政而無<lb/>
異政史傳循吏而不傳能吏吾甞誦之云耳如吾<lb/>
葉令劉君既有恵政又有才幹稱可不謂全乎君<lb/>
諱從益字雲卿蔚之渾源人南山翁之胄也苐進<lb/>
士任監察御史曰知無不言與當途者辨曲直以<lb/>
罪去<lb/>
天子怜其才起為葉令下車修學講義聳善抑悪<lb/>
<pb n="KR4d0417_SBCK_012-11b"/>
一之日勵而教之二之日恵而安之奸吏悪少望<lb/>
風革面君曰未也事有大于此者葉劇邑也路當<lb/>
要衝歲入七萬餘石自擾攘之後戸减三之一田<lb/>
不毛者千七百頃而賦仍舊可乎請于大司農减<lb/>
二萬石民頼以濟流民自歸者數千未幾𬒳召百<lb/>
姓詣省請留不果授應奉翰林文字踰月以疾卒<lb/>
遺民聞之以端午罷酒樂設為位而哭越眀年使<lb/>
李道人来乞銘嗚呼非君之才之羙之恵曷能使<lb/>
民既去而挽留既殁而不忘継之以泣也哉乃為<lb/>
<pb n="KR4d0417_SBCK_012-12a"/>
詞以招之命曰悼騷以慰父老之思其詞曰<lb/>
　皇天賦予若人兮鍾南山之粹靈紛吾既有<lb/>
　　此淑質兮又申之以修能擷六藝之英華兮<lb/>
　　襲六桂之芳馨峩予冠之豸如兮胡獨罹此<lb/>
　謫也飛予舄之鳬如兮胡遽去此邑也蘭秀<lb/>
　　而摧兮玉貞而折也猗才之富兮胡夀之嗇<lb/>
　　也噫嘻将騎箕尾上比列星乎抑乗白鶴下<lb/>
　顧遺民乎将為景星鳯凰以瑞斯世乎抑為<lb/>
　祥風甘雨以濟斯人乎維此葉邑君之桐郷<lb/>
<pb n="KR4d0417_SBCK_012-12b"/>
　　魂兮歸来無去故郷些<lb/>
　復銘其墓曰<lb/>
　　維南山翁之曽孫以剛直聞百未一見槁死<lb/>
　　空坟二子邪既秀而文将大其門耶噫<lb/>
　　廣平郡王完顔公碑<lb/>
太古之氣鍾長白山鴻論幽紛為聖為賢藴藴隆<lb/>
隆儲為皇風權輿帝坟自我聖朝始制文字以代<lb/>
刻木之政伏羲氏所以造書契立人極也厥亦惟<lb/>
我世祖肇基王迹<lb/>
<pb n="KR4d0417_SBCK_012-13a"/>
太祖太宗肅将天威爕伐遼宋用集大命於軒轅<lb/>
氏所以開帝圗也天降時雨山川出雲天佑大邦<lb/>
是生賢佐故其人物沉勇剛决光明魁傑勘功帝<lb/>
藉圗形麟閣者不可勝紀其在<lb/>
熈宗時則有若遼王以至公定冊周公所以相成<lb/>
王也其在<lb/>
世宗　章宗時則有若淄王正色立朝有霍光擁<lb/>
昭立宣之功焉忠義自将代不乏人誰其継之則<lb/>
我廣平郡王其人矣真祐二年王以都元帥行省<lb/>
<pb n="KR4d0417_SBCK_012-13b"/>
事于中都左丞掾多副之委以軍事王鎮以徳量<lb/>
縂大綱而已旣而援兵不至粮運既竭慨然約彖<lb/>
多以同死社稷而彖多有異議竊欲委城而南王<lb/>
面責之愧汗浃背經歴官完顔師姑左丞腹心也<lb/>
数其罪立斬之即起謁家廟召左右司郎中趙思<lb/>
文曰事势至此吾何面目以見主上惟有一死以<lb/>
報社稷授知𬋩差除師安石遺奏一通歸逹朝廷<lb/>
遂與左右引飲神色自若頃之飲藥而死嗚呼臨<lb/>
大節而不可奪不濟則繼之以死古之所謂大臣<lb/>
<pb n="KR4d0417_SBCK_012-14a"/>
者歟王諱承暉字淮眀其先出自<lb/>
景祖之裔祖鄆王<hi>八合八</hi>父鄭家從海陵南征死之王<lb/>
性純一既長志在行其所學<lb/>
世宗朝仕近侍局直長諫幸老麋獵非其地巳而<lb/>
果然<lb/>
上悔之<lb/>
章宗朝遷近侍局使隆慶宫妹夫吾藍也得罪先<lb/>
朝<lb/>
上夜召之時宫門巳閉王不受詔<lb/>
<pb n="KR4d0417_SBCK_012-14b"/>
上嘉納之興陵復土幄次還嘗寝王秦宫濫可出<lb/>
則出之以逺嫌盖意有所在也其囙事証救類如<lb/>
此知大興府時閹人李新喜有寵借府之聲妓王<lb/>
却之京師大猾争稲田不直繫獄走賂宣徽使李<lb/>
仁恵以書营救即杖殺之衛紹王時駙馬都尉謀<lb/>
烈與其父南平干預朝權大爲奸利王面質其罪<lb/>
其守正不撓又如此故嘗試論之孔子稱有殺身<lb/>
以成仁無求生以害仁夫所謂仁者豈特立言踐<lb/>
行循循醇謹而巳哉必将有至誠惻怛憂國之心<lb/>
<pb n="KR4d0417_SBCK_012-15a"/>
遇不可必行其志而巳也夫以仲由之果不免為<lb/>
具臣周勃之忠不過為忠臣若漢之汲黯蕭望之<lb/>
揚震李固杜喬唐之狄仁傑顔真卿段秀寔招之<lb/>
不来麾之不去生以理全死與義合國存與存國<lb/>
亡與亡斯可謂社稷之臣矣𥘉王留守北京某時<lb/>
為運幕熟王之為人自以託肺肝之親以劉向抑<lb/>
王氏為忠以李世勣䛕武氏為不忠又師司馬光<lb/>
而友蘓軾喜左靨張萬公張暐與之相友善醉則<lb/>
酣歌伊吕両㐮公詞其志為何如决非偶然者故<lb/>
<pb n="KR4d0417_SBCK_012-15b"/>
獨著其大莭而系之以銘将以志不朽非予言之<lb/>
重也銘曰<lb/>
　　維長白山　肇發金源　他山遥尊<lb/>
　　精靈氣奔　如彼枝葉　附其本根<lb/>
　　其胤維何　鄆王之孫　惟王廣平<lb/>
　　奕世載徳　父殁王事　勲在王室<lb/>
　　帝曰俞㦲　纉戎世職　敢有不恪<lb/>
　　以玷前烈　自始之學　勇于必行<lb/>
　　剛而無欲　公則生眀　蒞官事君<lb/>
<pb n="KR4d0417_SBCK_012-16a"/>
　　惟敬與誠　力竭股肱　加以忠貞<lb/>
　　不畏疆禦　好是正直　力抗黄門<lb/>
　　面斥貴戚　平昔喜怒　不形于色<lb/>
　　一旦遇患　乃見大莭　翠華南渡<lb/>
　　留鎮京城　势窮力蹙　義重身輕<lb/>
　　談笑而絶　如唐真卿　王雖云亡<lb/>
　　凛凛猶生　一時之酷　萬世之榮<lb/>
　　惟帝念功　命秩是旌　配食彛鼎<lb/>
　　顔叚齊聲　凡百有位　視予此銘<lb/>
<pb n="KR4d0417_SBCK_012-16b"/>
　　祁忠毅公傳<lb/>
公諱宰字彦輔江淮人宋季以醫術𥙷官王師破<lb/>
沐得之後<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>大醫海陵朝櫝遷通奉大夫大醫使<lb/>
自以数𬒳恩遇欲自効㑹後宫有疾召宰診視旣<lb/>
入見即上言諫南伐其畧言國朝之𥘉祖宗有道<lb/>
伐無道曽不十年蕩遼㓕宋當此之時上有<lb/>
武元文烈英武之君下有崇翰崇雄威謀之臣然猶<lb/>
不能混一區宇舉江淮巴蜀之地以遺宋人况今<lb/>
謀臣猛将異于曩時且宋人無罪師出無名加以<lb/>
<pb n="KR4d0417_SBCK_012-17a"/>
大起徭役首營中都民巳罷困興功未幾復建南<lb/>
京繕治甲兵調發軍旅賦役煩重民人嗟怨此人<lb/>
事不修也間者晝星見于牛斗熒惑伏于翼軫巳<lb/>
歲自刑害在揚州大白未出進兵者敗此天時不<lb/>
順也舟師水涸舳艫不継而江湖島渚之間吾雖<lb/>
有士馬之衆恐無所施是地利不便也言甚激切<lb/>
海陵怒命戮之于市藉其家産天下哀之强兵以<lb/>
逞誅戮諌臣固天所以開聖人也越眀年<lb/>
世宗即位于遼東四年詔贈公資徳復其田産泰<lb/>
<pb n="KR4d0417_SBCK_012-17b"/>
和詔定大臣謚尚書省掾李秉釣上言事有冝緩<lb/>
而急若輕而重者名教是也伏見故贈資徳祁宰<lb/>
以忠言𬒳誅至今天下慕義之士盡傷厥心是以<lb/>
世宗即位首贈之以官陛下仍録用其子甚大惠<lb/>
也雖武王封比干之墓孔子譽夷齊之仁何以異<lb/>
此而有司拘文以職非三品不在謚議之列臣竊<lb/>
疑之若職至三品方得請謚當時居髙官食厚禄<lb/>
者不為無人皆畏罪淟認曽不敢申一喙畫一策<lb/>
以為社稷計卒使立名死莭之士顧出于醫卜之<lb/>
<pb n="KR4d0417_SBCK_012-18a"/>
流亦少愧矣臣以謂非常之人當以非常之禮待<lb/>
之乞詔有司特賜謚以旌其忠斯亦助名教之一<lb/>
端也制曰可下太常謚曰忠毅醫師之職視疾疚<lb/>
謹藥石以决死生可也至于諌諍輔拂不濟則繼<lb/>
之以死此公卿大臣之所難能而公以一身易天<lb/>
下之患功雖不成亦志士仁人之用心噫非烈丈<lb/>
夫疇克臻此賛曰<lb/>
　　孔子稱有殺身以成仁如公者可謂近之矣<lb/>
　　方海陵猜虐自用忍戕其母何愛于公而公<lb/>
<pb n="KR4d0417_SBCK_012-18b"/>
　　區區納忠以下劘上卒餌虎口身雖殁而名<lb/>
　　不朽謚曰忠毅不亦冝乎<lb/>
閑閑老人滏水文集卷第十二<lb/>
</p>
<p>
</p>
  </div>
</body>
</text>
</TEI>
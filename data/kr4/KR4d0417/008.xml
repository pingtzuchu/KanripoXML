<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_008-1a"/>
閑閑老人滏水文集卷第八<lb/>
　絶句<lb/>
　　春逰四首<lb/>
　　其一<lb/>
草荒一逕抱村斜日暮𥘉歸拜掃車猶有饑鴉来<lb/>
攫肉覘人飛下杜梨花<lb/>
　　其二<lb/>
無數飛花送小舟蜻蜓欵立釣絲頭一溪春水關<lb/>
何事皱作風前萬叠愁<lb/>
<pb n="KR4d0417_SBCK_008-1b"/>
　　其三<lb/>
樹蔵修竹竹蔵門門外清流㡬股分行過小槗人<lb/>
不見背隂花氣隔牆聞<lb/>
　　其四<lb/>
烟外絲絲風栁斜春光也自到天涯太平有象村<lb/>
村酒寒食無家䖏䖏花<lb/>
　　題扇頭<lb/>
文書勾引黒甜郷<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>枕抛書午夣長夢裏碁聲驚<lb/>
雨雹覺来窓隙有斜陽<lb/>
<pb n="KR4d0417_SBCK_008-2a"/>
　　平湖戲鴨圗<lb/>
平湖飛下蹙䨇紋翻動江南水底雲盡日自来還<lb/>
自去塵埃滿眼不如君<lb/>
　　暮歸<lb/>
貪㸔孤鳥入重雲不覺青林雨氣昬行過㫁槗沙<lb/>
路黒忽從電影得前村<lb/>
　　正覺院<lb/>
齋時一鉢僧上堂履聲如水度秋窓秌陽滿地槐<lb/>
隂薄幽鳥飛来施食幢<lb/>
<pb n="KR4d0417_SBCK_008-2b"/>
　　登嵩頂<lb/>
危躡嵩山頂上来五髯龍對八仙臺不知眼界濶<lb/>
多少直盡黄河一曲廽<lb/>
　　少林<lb/>
只麽西来坐面牆更無一法付神光少林自有吹<lb/>
毛物三十六峯如劍鋩<lb/>
　　䂖樓<lb/>
月約風期屢往還水聲山色䂖樓間大家也入香<lb/>
山去那得心知白傅閑<lb/>
<pb n="KR4d0417_SBCK_008-3a"/>
　　嵩山道中<hi>二首</hi>
為愛青山懶着鞭吟詩時作鶴頭偏驀然得句驚<lb/>
飛鳥樸簌岩花堕馬前<lb/>
　　又<lb/>
屋頭山色静無埃竹裏柴門水際開驚怪籬中犬<lb/>
迎吠有人知自碧嵩来<lb/>
　　題南城樓<lb/>
樓上遥㸔郊外村不湏騎馬坐平分人家應在青<lb/>
山外時有歸牛下白雲<lb/>
<pb n="KR4d0417_SBCK_008-3b"/>
　　香岩寺壁<lb/>
一夕秋風變素商蕭蕭雲物換新凉片雲不作前<lb/>
溪雨飛過髙城有底忙<lb/>
　　題扇頭<lb/>
魏三句裏數聲櫓秦七詞中萬點鴉好在團團眀<lb/>
月底一彎流水幾人家<lb/>
　　三學院對月<lb/>
何年覲佛月天子各以寳花樓閣俱為問上方銀<lb/>
卋界不知有此夜寒無<lb/>
<pb n="KR4d0417_SBCK_008-4a"/>
　　清居寺五杉亭觀子野㽜題<lb/>
五杉亭下只三株曽是詩人歎息餘君去我来杉<lb/>
尚在㫁腸君沒見君詩<lb/>
　　囬春谷<lb/>
氷崕雪柱道人家谷傍囬春事巳夸却恐陽和在<lb/>
泉底未春先發忍冬花<lb/>
　　祕魔岩<lb/>
鐡鎻關蔵五百龍文殊逰戯作神通山僧要辨金<lb/>
剛眼莫謂魚蝦在此中<lb/>
<pb n="KR4d0417_SBCK_008-4b"/>
　　登萬聖閣<lb/>
中州之山臺山髙遍尋五頂無乃勞老去㸔山無<lb/>
脚力直憑一閣了秋毫<lb/>
　　馬尾<lb/>
天外亂山圍曠野水邊孤塔背層城馬頭才指桑<lb/>
乾路愁見行人問去程<lb/>
　　趙槁<lb/>
天垂曠野𥘉疑合地轉深嵓忽似窮偶向髙崕聞<lb/>
笑語寒㫪一帶夕陽中<lb/>
<pb n="KR4d0417_SBCK_008-5a"/>
　　鷄鳴山<lb/>
烟蒸山腹晴猶濕河帶氷澌暖漸流獨上鷄鳴㸔<lb/>
出日五雲多䖏是皇州<lb/>
　　盧溝<lb/>
河分槗柱如瓜蔓路入都門似犬牙落日盧溝溝<lb/>
上栁送人幾度出京華<lb/>
　　漁陽道中<lb/>
盤山曾借上方眠落月蒼蒼響石泉夜半峯頭聽<lb/>
鳴鹿半崖松子落堦前<lb/>
<pb n="KR4d0417_SBCK_008-5b"/>
　　逹北京<lb/>
小車日日碾征塵卧即㸔書坐欠伸露宿風餐二<lb/>
千里青山無䖏不随人<lb/>
　　龍山恠松<lb/>
自笑書生骨相窮倒騎驢㸔兩山峯天東稍喜無<lb/>
碑讀踏雪還来㸔怪松<lb/>
　　東京見梅<lb/>
二月天東凍未蘇梅花市骨也清癯一枝蕚緑来<lb/>
千里爲問東君𬋩得無<lb/>
<pb n="KR4d0417_SBCK_008-6a"/>
　　遼東<lb/>
幾家籬落枕江邊樹外秋眀水底天日暮沙禽忽<lb/>
驚𧺫一痕冲破浪花圎<lb/>
　　北都雪望<lb/>
千山雪盡出樵車一逕雲移去似蛇小屋平頭墟<lb/>
落裏炊烟𧺫䖏是人家<lb/>
　　北都小雪<lb/>
邊城小雪試年華烟冷貔貅十萬家探使不来人<lb/>
半醉将軍氊帳卓平沙<lb/>
<pb n="KR4d0417_SBCK_008-6b"/>
　　襲香亭<hi>二首</hi>
小槗虹影截波光面靣荷花鏡裡粧風月要知無<lb/>
盡藏一亭分作两亭香<lb/>
　　又<lb/>
黄堂公退吏人稀露下西溪鶴未知一榻清香無<lb/>
着䖏曉風殘月獨来時<lb/>
　　錦波亭<lb/>
栁影移書歩晚凉清溪放閘水泱泱胸中經緯天<lb/>
機錦閑却小亭風露香<lb/>
<pb n="KR4d0417_SBCK_008-7a"/>
　　雨晴<hi>二首</hi>
東風時送瓦溝聲欹枕幽窓夢自驚睡𧺫不知雲<lb/>
巳散夕陽偏向栁梢眀<lb/>
　　又<lb/>
一抺平林媚夕暉山煙漠漠燕飛飛倚欄遥認天<lb/>
邊電何䖏行人帶雨歸<lb/>
　　靈感寺<hi>二首</hi>
斜廊深院㫁人行雪聚松中立鳥清僧臘數殘門<lb/>
乍啟驚飛誶語獨含情<lb/>
<pb n="KR4d0417_SBCK_008-7b"/>
　　又<lb/>
青青隐隐入烟㣲一日㸔山坐水涯何事晚来風<lb/>
截㫁偶㸔白鳥過林時<lb/>
　　鷄鳴下槗<lb/>
兩山相對翠幈開下水中流礙石廻槗北槗南路<lb/>
分䖏紅塵一騎日邊来<lb/>
　　和舜元雜詩<hi>二首</hi>
痩馬龍鍾兩鬂華𫾣門避雨野人家雨催葉落猶<lb/>
懸路十里晚風吹㫁霞<lb/>
<pb n="KR4d0417_SBCK_008-8a"/>
　　又<lb/>
三五殘星闕角東淡黄楊栁月眀中貪㸔稚子收<lb/>
殘葉駐馬天街滿䄂風<lb/>
　　聖安小集<lb/>
松軒却扇風仍好苔逕無花雨亦香門外市聲鏖<lb/>
午枕老僧元不下禅床<lb/>
　　和子約立春<lb/>
唐虞禮樂歲元新齊魯中書有大臣㤗和三年調<lb/>
玉燭衣冠萬國拜王春<lb/>
<pb n="KR4d0417_SBCK_008-8b"/>
　　二青圗<lb/>
大青天驥之雲仍小青八尺猶龍騰三十年来無<lb/>
汗馬不将遺像鑄興陵<lb/>
　　古北口<lb/>
幾家墟落兵戈外數畆荒田谷澗中日暮圍塲来<lb/>
野鹿令人長憶筆頭公<lb/>
　　撫州<hi>二首</hi>
蕭寺金風動刹竿西城北斗挂䦨干一䖝不响夜<lb/>
更静片月未髙山巳寒<lb/>
<pb n="KR4d0417_SBCK_008-9a"/>
　　又<lb/>
燕賜城邊春草生野狐嶺外㫁人行沙平草逺望<lb/>
不盡日暮惟有牛羊聲<lb/>
　　北苑寓直<lb/>
栁外宫牆粉一圍飛塵障面<graphic n="KR0786" url="https://raw.githubusercontent.com/kanripo/KR-Gaiji/master/images/KR0786.png" mimeType="image/png"/>斜暉瀟瀟幾點蓮<lb/>
塘雨曾上詩人下直衣<lb/>
　　寓望<lb/>
蒲根閣閣亂蛙鳴點水楊花半白青隔岸風来聞<lb/>
皷吹栁隂深䖏有園亭<lb/>
<pb n="KR4d0417_SBCK_008-9b"/>
　戴花<lb/>
病来杯酒懶重持強為花殘折一枝人老易悲花<lb/>
易落東風休近鬂邊吹<lb/>
　　玉堂<hi>二首</hi>
玉堂看到午隂移日薄春閑下直遲悮喜交畨旗<lb/>
脚轉隔牆送過小桃枝<lb/>
　　又<lb/>
玉堂隂合冷<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>紗雨過銀泥引篆蝸萱草茙葵俱<lb/>
不見蜂聲滿院採槐花<lb/>
<pb n="KR4d0417_SBCK_008-10a"/>
　　西溪<lb/>
山垠西北塵沙少水際東南風月寛盡曰朱門人<lb/>
不到鳬鷖引子傍䦨干<lb/>
　夏直<lb/>
玉堂睡𧺫苦思茶别院銅輪碾露芽紅曰轉堦簾<lb/>
影薄一䨇蝴蝶上葵花<lb/>
　　過邯郸<lb/>
十五年来黍一炊叢臺重覔舊題詩而今馬上行<lb/>
人老不似當𥘉過趙時<lb/>
<pb n="KR4d0417_SBCK_008-10b"/>
　　臨洺<lb/>
聡山洺水送還迎卋事浮雲㡬變更白髪重来相<lb/>
識盡逄人欲問小時名<lb/>
　　真際柏<lb/>
趙州東院庭前柏二百年来屈鐡柯莫怪兩株纒<lb/>
欲死後来禅客葛籐多<lb/>
　　滹沱<lb/>
滹沱一箭截天来六月砯雷打土崕一夜北風吹<lb/>
岸栁直從中渡撁舩廽<lb/>
<pb n="KR4d0417_SBCK_008-11a"/>
　　題閻立本職貢圗臨本<hi>二首</hi>
周王職貢朝萬邦右相丹青古無䨇好本不應天<lb/>
下獨觧如眀月印千江<lb/>
　　又<lb/>
金犀𠢐面覘天<graphic n="KR1161" url="https://raw.githubusercontent.com/kanripo/KR-Gaiji/master/images/KR1161.png" mimeType="image/png"/>王㑹圗中見典刑巳了宣威沙<lb/>
漠事更煩右相寫丹青<lb/>
　　墨梅<lb/>
墨師不作脂粉面却恐傍人嫌我真相逄莫道不<lb/>
相識夏馥從来琢玉人<lb/>
<pb n="KR4d0417_SBCK_008-11b"/>
　　香山<lb/>
山秀薫人欲破齋臨行別語更徘徊筆頭滴下烟<lb/>
嵐句知是香山鏡裏来<lb/>
　　夏日<lb/>
樹木交隂鳥自呼蘧<graphic n="KR1355" url="https://raw.githubusercontent.com/kanripo/KR-Gaiji/master/images/KR1355.png" mimeType="image/png"/>殘夢破華胥虗<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>一道風<lb/>
如水展盡床頭㡬葉書<lb/>
　　太寧吟詩臺<hi>雨中</hi>
易州山水甲天下一日太寕如死灰山意似羞人<lb/>
識面雨昬丞相賦詩臺<lb/>
<pb n="KR4d0417_SBCK_008-12a"/>
　　涞陽道中<lb/>
石頭犖确水縦横人在青山影裏行忽悟過溪驚<lb/>
咲語㫁崕茅屋暮舂聲<lb/>
　　昌平狄梁公廟<lb/>
力扶滄海将頽日目送西山不盡雲一邑豈能沾<lb/>
恵愛至今天下不名君<lb/>
　　靈峯院<lb/>
天門劃㫁兩崖青柱杖靈峰頂上行一片白雲岩<lb/>
下𧺫不見眼力盡東溟<lb/>
<pb n="KR4d0417_SBCK_008-12b"/>
　燕<lb/>
宦逰憐我食官倉嬴得青青兩鬂蒼不㑹無情䨇<lb/>
燕子南来北去為誰忙<lb/>
　　湧雲樓雨<hi>二首</hi>
片雲頭上一聲雷欲到冠山風引回窓外忽傳林<lb/>
葉響坐㸔飛雨入樓来<lb/>
　　又<lb/>
簾雨風斜不上鉤欄杆吹濕怕人愁雷聲驅雨東<lb/>
山去指下斜陽恰半樓<lb/>
<pb n="KR4d0417_SBCK_008-13a"/>
　　樓上<hi>二首</hi>
樓頭四面好風生下與遥山一様平睡𧺫紗㡡欹<lb/>
枕䖏恰如水底㸔雲行<lb/>
　又<lb/>
山城過雨恰衣单清曉樓頭六月寒却喚奚奴添<lb/>
半臂要乗凉氣倚䦨干<lb/>
　　登晉陽閣<lb/>
坡陀勢盡晉川開一線汾河掌上来斜日西風倚<lb/>
髙閣白烏飛過天門囬<lb/>
<pb n="KR4d0417_SBCK_008-13b"/>
　　中山㑹故人<lb/>
三十二年役夢魂故人老盡一身存燈前細雨當<lb/>
時話別後相思誰與論<lb/>
　　下直<lb/>
緑槐影裏鳥呼風退食凉生襟䄂中滿地緑苔承<lb/>
步障楸花無蒂落深宫<lb/>
　　潭上<hi>二首</hi>
倒影花枝照水明三三五五㟁邊行今年潭上逰<lb/>
人少不是東風也卋情<lb/>
<pb n="KR4d0417_SBCK_008-14a"/>
　　又<lb/>
日斜飛盡往来塵為怕春愁戀酒樽醉裏不知歸<lb/>
去晚先聲㽜着顥華門<lb/>
　　宿王佐<lb/>
鞍山柘木事茫茫猶記同逰宿上方老大重尋窓<lb/>
下宿殘經挂壁故人亡<lb/>
　　燕子圗<hi>三首</hi>
一别天涯十見春重来白髪一畨新心知話盡春<lb/>
愁䖏相對依依如故人<lb/>
<pb n="KR4d0417_SBCK_008-14b"/>
　　又<lb/>
祝爾區區萬里身錦書回寄莫辭頻而今塞北㸔<lb/>
䨇翼多少中原失意人<lb/>
　　又<lb/>
交親消息兩何如滿眼兵戈不得書爲問南来新<lb/>
燕子啣泥曾復到吾廬<lb/>
　　送人之河中<lb/>
功名蟻穴夢南柯投老空門不較多試㸔銕牛無<lb/>
用䖏横身終古負黄河<lb/>
<pb n="KR4d0417_SBCK_008-15a"/>
　　題李平夫畫黄山蹇驢詩圗<hi>二首</hi>
浮光林杪水參差意想先生得句時千古黄山山<lb/>
下路蹇驢不是少人騎<lb/>
　　又<lb/>
三十年前濟水東詩中曽識蹇驢翁而今畫出推<lb/>
𫾣勢却恐相逄是夢中<lb/>
　　中秋日郊外遇雨<lb/>
斜風吹雨水生寒荷盖傾珠下芡盤驚𧺫鷺鷥眠<lb/>
不得冲烟飛過<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>花灘<lb/>
<pb n="KR4d0417_SBCK_008-15b"/>
　　登定安閣<lb/>
春風吹䄂着䦨干薄霧𥘉收雪未殘擬折梅花遮<lb/>
逺日愁㸔直北是長安<lb/>
　　滎陽古槐<lb/>
滎陽縣東千古槐人言曾見漢朝来不知㡬覺南<lb/>
柯夢直至如今喚不囬<lb/>
　　虎牢<lb/>
兩崖峡束枕洪濤自古英䧺爭虎牢蒼天胡為設<lb/>
此險長使戦骨如山髙<lb/>
<pb n="KR4d0417_SBCK_008-16a"/>
　　新安道中<lb/>
草根啾唧候䖝鳴月黒山腰信馬行夹路水聲長<lb/>
在耳六根先得一根清<lb/>
閑閑老人滏水文集卷第八<lb/>
<pb n="KR4d0417_SBCK_008-16b"/>
</p>
<p>
</p>
  </div>
</body>
</text>
</TEI>
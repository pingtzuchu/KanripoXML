<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0417_SBCK_019-1a"/>
閑閑老人滏水文集卷第十九<lb/>
書啓<lb/>
　　相府請王教授書<lb/>
某頓首啓賢佐教授先生閣下阻奉仙標渇思道<lb/>
論敬佇下風瞻系何極先生嘉遯林藪脱屣世榮<lb/>
䆒大易之盈虗洞玄象之終始道尊徳重名聞天<lb/>
朝推其緒餘可利天下然君子之道出䖏語嘿何<lb/>
常之有或拂衣而長往或濡跡以救時故當其無<lb/>
事則採薇山阿餌木岩岫固其冝矣及多難之際<lb/>
<pb n="KR4d0417_SBCK_019-1b"/>
社稷傾危而不顧蒼生倒懸而不觧其自爲謀則<lb/>
善矣仁人之心固如是乎某猥以不才謬膺重任<lb/>
四郊多壘咎将誰執徒積慙汗坐視無術庻㡬得<lb/>
眀利害而外爵祿者在天子左右同濟太平今<lb/>
聖上眀發不寐軫念元元屈已下賢尊師重道嘿<lb/>
先生之絶識欽先生之髙風雖黄帝尊廣成之道<lb/>
陶唐重頴陽之莭不是過也雖先生懐寳遺世知<lb/>
某之不肖者固在所棄獨不念累世祖宗之基業<lb/>
億兆生靈之性命忍忘之耶昔啇山四老定儲嗣<lb/>
<pb n="KR4d0417_SBCK_019-2a"/>
而暫来謝安東山為蒼生而一起今安危大計非<lb/>
特定儲之勢也敵勢侵逼又非東晋之時也生民<lb/>
塗炭尔巳極矣豈先生建策於眀昌之𥘉獨無一<lb/>
言于貞祐之時乎先生幡然而改惠然肯来審定<lb/>
大計轉危為安然後披蕙幌拂雲扃未為晚耳敬<lb/>
聽車音某雖不敏請擁篲而先之方属春時冝善<lb/>
加調䕶康徤履福某謹再拜不宣<lb/>
　　荅李天英書<lb/>
天英足下自足下失意東歸無日不思况如三歲<lb/>
<pb n="KR4d0417_SBCK_019-2b"/>
何淂来音具悉動静為慰可望所寄雜詩疾讀数<lb/>
過擊莭屡嘆足下天才英逸不假䋲削豈復老夫<lb/>
所可擬議然似受之天而不受之人屡欲貢悃誠<lb/>
山川間之坐成浮沉况勤厚如此遇望點化僕非<lb/>
其人筆拙思荒自濡其涸况望餘波耶豈以犬馬<lb/>
齒在前欲俯就先後進禮耶布一工所聞于師友<lb/>
間者幸恕不揆嘗謂古人之詩各淂其一偏又多<lb/>
其性之似者若陶淵明謝靈運韋蘇州王維栁子<lb/>
厚白樂天得其冲淡江淹鮑明逺李白李賀淂其<lb/>
<pb n="KR4d0417_SBCK_019-3a"/>
峭峻孟東野賈浪仙又得其幽憂不平之氣若老<lb/>
杜可謂兼之矣然杜陵知詩之為詩未知不詩之<lb/>
為詩而韓愈又以古文之渾浩溢而為詩然後古<lb/>
今之變盡矣太白詞勝于理樂天理勝于詞東坡<lb/>
又以太白之豪樂天之理合而為一是以髙視古<lb/>
人然尔不能廢古人足下以唐宋詩人淂䖏雖能<lb/>
免俗殊乏風雅過矣所謂近風雅豈規規然如晋<lb/>
宋詞人蹈襲用一律耶若曰子厚近古退之變古<lb/>
此屏山守株之論非僕所敢知也詩至于李杜以<lb/>
<pb n="KR4d0417_SBCK_019-3b"/>
為未足是畫至于無形聽至于無聲其為怪且迂<lb/>
也甚矣其于書也尔然足下之言措意不蹈襲前<lb/>
人一語此最詩人妙處然尔從古人中入譬如弹<lb/>
琴不師譜稱物不師衡上匠不師䋲墨獨自師心<lb/>
雖終身無成可也故為文當師六經左丘明荘周<lb/>
太史公賈誼劉向揚雄韓愈為詩當師三百篇離<lb/>
騷文選古詩十九首下及李杜學書當師三代金<lb/>
石鐘王歐虞顔栁盡淂諸人所長然後卓然自成<lb/>
一家非有意于專師古人也尔非有意于<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>擯古<lb/>
<pb n="KR4d0417_SBCK_019-4a"/>
人也自書契以来未有撰古人而獨立者若楊子<lb/>
雲不師古人然尔有擬相如四賦韓退之惟陳言<lb/>
之務去若進學觧則客難之變也南山詩則子厚<lb/>
之餘也豈遽汗漫自師胸臆至不成語然後為快<lb/>
哉然此詩人造語之工古人謂之一藝可也至于<lb/>
詩文之意當以明王道輔教化為主六經吾師也<lb/>
可以一藝名之哉賈誼董仲舒司馬遷楊子雲韓<lb/>
愈歐陽司馬温公大儒之文也僕未之能學焉梁<lb/>
蕭裴休眺逈張無盡名理之文也吾師之太白杜<lb/>
<pb n="KR4d0417_SBCK_019-4b"/>
陵東坡詞人之文也吾師其辞不師其意淵明樂<lb/>
天高士之詩也吾師其意不師其辭然吾老矣眼<lb/>
昬力薾雖欲力學古人力不足也足下来書自言<lb/>
近日欲作文字然滯于藏鋒不能飛動詩欲古体<lb/>
然僻于幽隱不能豪放足下自知之僕尚何言然<lb/>
藏鋒書之一端所貴徧學古人昔人謂之法書豈<lb/>
是率意而為之也又湏真積力乆自楷法中来前<lb/>
人所謂未有未能坐而能走者飛動乃吾軰胸中<lb/>
之妙非所學也若市人能積學而不能飛動吾軰<lb/>
<pb n="KR4d0417_SBCK_019-5a"/>
能飛動而不能積學皆一偏之弊耳東坡論五十<lb/>
八草書似鶯哥嬌𢾗日相見曰此書何如曰乃秦<lb/>
吉了耳足下之書無乃近似之乎精神所注間出<lb/>
竒逸稍怠之際如病痱腫得免秦吉了足矣想當<lb/>
捧腹大笑也寄来詩如長河老秋凍馬怯氷未牢<lb/>
河山冷鞭底日暮風更號晨井凍不㸑誰料寒士<lb/>
飢天廐玉山禾不救我馬隤塵埃汨没伺候工離<lb/>
騷不振於魚䖝風雲誰復話蓍蔡不冂履狶哀屠<lb/>
龍挟牋搦筦坐書空伊優堂上醉歌鍾乃知造化<lb/>
<pb n="KR4d0417_SBCK_019-5b"/>
戲児童不妨逺目逐孤鴻莫怪魏瓠無所容此志<lb/>
未許江船東五經不掃途轍窮門庭日日生皇風<lb/>
太阿剖室砥以石坐掃鵝<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>揺天雄岩椒欝雲日<lb/>
夕生隂雨雪縞夜秋黄老林人烟墨突樵徑雲深<lb/>
造物開岩地石帳開劍壁苔花張古錦霜苦老秋<lb/>
碧日夕雲竇隂風鼓泉湧石馬蹄忌磽确樵道生<lb/>
枳棘盤盤出井底囬首帳如失長老不耐役底事<lb/>
挂塵迹披雲出山椒白鳥表林隙其餘老昏殊不<lb/>
可曉然此迄今大成不過長吉盧仝合而為一未<lb/>
<pb n="KR4d0417_SBCK_019-6a"/>
能以故為新以俗為雅非所望于吾友也昔人有<lb/>
吹簫學鳯鳴者鳳鳴不可淂聞時有梟音耳君詩<lb/>
無乃間有梟音乎向者屏山嘗語足下云自李賀<lb/>
死二百年無此作矣理誠有之僕尔云然李公愛<lb/>
才然愛足下之深者宜莫如老夫願足下以古人<lb/>
之心為心不願足下受之天而不受之人如世輕<lb/>
薄子也與足下心知故道此意幸少安毋躁<lb/>
　　荅麻知㡬書<lb/>
知㡬足下相别數月靡日不思山川遼濶致稽裁<lb/>
<pb n="KR4d0417_SBCK_019-6b"/>
布人至辱長書累幅意貺勤厚殊慰馳想不審比<lb/>
来旧疾差减否甚懸懸也聞御榜到日足下與李<lb/>
濟之適同榻一升一沉不能不悵然也然此尔何<lb/>
足置懐前者足下與李欽叔各魁省貢群口嗸嗸<lb/>
争爲毁訾及欽叔連中兩科然後懣心服如使足<lb/>
下一第後試制策試宏詞當與欽叔並馳争先未<lb/>
知鹿死誰手豈可成敗論事者哉僕少時應舉𬒳<lb/>
黜戚戚若不復堪䖏然窮逹自有数顯晦自有時<lb/>
以今觀之向之戚戚者何其妄也足下又平生孤<lb/>
<pb n="KR4d0417_SBCK_019-7a"/>
苦百状有求鷙淂鳩種稷得稗之説天生大賢如<lb/>
足下者必将有用又安知今日之窮天将昌其道<lb/>
非足下之福耶若淂一噐净水照足下宿命還夲<lb/>
知見當不出此言也足下生知夙習再来人也三<lb/>
生學道豈不知此大抵一時才人多恃聪　少積<lb/>
前路資粮故佛謂之福慧兩足尊足下無乃近此<lb/>
類尚何怨耶假使吾軰萬一臨死生之際尔當安<lb/>
時䖏順况未至是耶足下所喜韓子歐子之學固<lb/>
為純正如退之感二鳥賦上宰相三書尔少年未<lb/>
<pb n="KR4d0417_SBCK_019-7b"/>
知道時語也其後諌佛骨南遷若與生死利害相<lb/>
忘者然過黄陵廟求哀乞靈恐死瘴霧中尔學聖<lb/>
人而未至者今之士人以緝綴聲律為學趋時乾<lb/>
没為賢能留心于韓歐者㡬人僕固不當洗垢求<lb/>
瑕若孔子與子貢顔淵問荅有不容何病之語苐<lb/>
恐孔顔不爾耳也因論聖賢之分偶盡之至為所<lb/>
謂為忠誠為謹亷為放逸為耿介豈以窮逹而異<lb/>
心哉足下又謂山林有至道芻蕘有至人可隱可<lb/>
訪誠哉是言當今之世豈必忘言如逹磨談道若<lb/>
<pb n="KR4d0417_SBCK_019-8a"/>
荘生然後為淂也談道吾敬常先生王賢佐談禅<lb/>
吾敬萬松秀玉泉政論醫不及儀企賢任子山經<lb/>
學與文章不及李之純與足下如足下一病自不<lb/>
能療便謂舉世無知醫者可乎足下易學自可忘<lb/>
憂遺老至于釋老二家勿謂秦無人聞頗喜雜學<lb/>
然慎所以習之者多難之世盆成括之徒當敬而<lb/>
逺之足下才髙識眀過僕数倍固不當為此喋喋<lb/>
尔期有以告教我也方属新秋恙加調攝不宣<lb/>
　　遺太醫張子和書<lb/>
<pb n="KR4d0417_SBCK_019-8b"/>
夫天有六氣以生寒暑燥<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>風火故醫家欲治寒<lb/>
則必以熱藥欲治熱則必以寒藥二者則不可以<lb/>
偏廢往時吴楚之人喜温藥𥘉虞世論之詳矣夲<lb/>
朝大定間河間劉守真者號精扵素問多用凉藥<lb/>
以矯一時之弊施之于膏梁之族飲食厚而腠理<lb/>
宻頗淂其效而昧者用之至于殺人者多矣如太<lb/>
醫張子和其人者其術亦有足多者子和嘗以炮<lb/>
附子七枚以糖卷餅餌而食之佐以古人蒸熨之<lb/>
法以起人痙病用意徤矣論者以為喜用凉藥未<lb/>
<pb n="KR4d0417_SBCK_019-9a"/>
必然也然醫者人之司命不可不慎書醫説以遺<lb/>
之<lb/>
閑閑老人滏水文集卷第十九<lb/>
<pb n="KR4d0417_SBCK_019-9b"/>
</p>
<p>
</p>
  </div>
</body>
</text>
</TEI>
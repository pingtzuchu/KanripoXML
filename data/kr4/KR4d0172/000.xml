<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0172_WYG_000-1a"/>
欽定四庫全書　　　　集部四<lb/>
　提要<lb/>
　　澹齋集十八巻　　　　别集類三<hi>宋</hi>
　　　　臣等謹案澹齋集十八巻宋李流謙撰流謙<lb/>
　　　　字無變漢州徳陽人父良臣登政和五年進<lb/>
　　　　士紹興中授館職為尚書郎晚出守簡池二<lb/>
　　　　州以終流謙少以父䕃補將仕郎授成都府<lb/>
　　　　靈泉縣尉秩滿調雅州教授㑹虞允文宣撫<lb/>
<pb n="KR4d0172_WYG_000-1b"/>
　　　　全蜀置之幕下多所賛畫尋以薦除諸王宫<lb/>
　　　　大小學教授力丐補外改奉議郎通判潼川<lb/>
　　　　府事其事迹不見於宋史惟其兄益謙所作<lb/>
　　　　行狀尚具見其始末所著文集宋史亦不著<lb/>
　　　　錄惟焦竑國史經籍志黄虞稷千頃堂書目<lb/>
　　　　俱載有澹齋集八十一巻是明世尚有傳本<lb/>
　　　　今已湮沒無聞厲鶚撰宋詩紀事僅從成都<lb/>
　　　　文類中蒐得梅林分韻一首其文亦與本集<lb/>
<pb n="KR4d0172_WYG_000-2a"/>
　　　　頗有異同又以流謙為綿竹人與行狀不合<lb/>
　　　　知鶚未覩本集故傳聞異詞也流謙以文學<lb/>
　　　　知名其父良臣嘗出張浚門下為所論薦集<lb/>
　　　　中分陕志專為頌浚勲徳而作鋪張太甚殊<lb/>
　　　　不免門户之私其詩文邉幅稍狹間傷淺俚<lb/>
　　　　亦未能盡臻醇粹然筆力峭勁不屑屑以雕<lb/>
　　　　琢為工視後來破碎苶弱之習較為勝之宋<lb/>
　　　　代遺集大半散佚若流謙者固不妨存備一<lb/>
<pb n="KR4d0172_WYG_000-2b"/>
　　　　家矣謹就永樂大典所載抄撮編次釐為十<lb/>
　　　　八巻其益謙行狀及其子亷榘刋集原䟦並<lb/>
　　　　附錄於末以備考証焉乾隆四十六年九月<lb/>
　　　　恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
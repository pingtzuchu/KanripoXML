<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4j0001_WYG_000-1a"/>
欽定四庫全書　　　　　集部十<lb/>
　提要<lb/>
　　珠玉詞　　　　　　　詞曲類一<hi>詞集之屬</hi>
　　　　<hi>臣</hi>等謹案珠玉詞一巻宋晏殊撰殊有類要<lb/>
　　　　别著録馬端臨經籍考載殊詞有珠玉集一<lb/>
　　　　巻此本為毛晉所刻與端臨所記合蓋猶舊<lb/>
　　　　本名臣録亦稱殊詞名珠玉集張子野為之<lb/>
　　　　序子野張先字也今巻首無先序蓋傳冩佚<lb/>
<pb n="KR4j0001_WYG_000-1b"/>
　　　　之矣殊賦性剛峻而詞語特婉麗故劉攽中<lb/>
　　　　山詩話謂元獻善馮延巳歌詞其所自作亦<lb/>
　　　　不減延已趙與峕賔退録記殊幼子幾道嘗<lb/>
　　　　稱殊詞不作婦人語今觀其集綺艷之詞不<lb/>
　　　　少蓋幾道欲重其父名乃故作是言非確論<lb/>
　　　　也浣溪沙春恨詞無可奈何花落去似曽相<lb/>
　　　　識燕歸來二句乃殊示張寺丞王校勘七言<lb/>
　　　　律中腹聫復齋漫録嘗述之今復填入詞内<lb/>
<pb n="KR4j0001_WYG_000-2a"/>
　　　　豈自愛其造語之工故不嫌複用許渾集中<lb/>
　　　　一罇酒盡青山暮千里書回碧樹秋二句亦<lb/>
　　　　前後兩見知古人嘗有此例矣<lb/>
　　六一詞　　　　　　　詞曲類一<hi>詞集之屬</hi>
　　　　<hi>臣</hi>等謹案六一詞一巻宋歐陽修撰修有詩<lb/>
　　　　本義别著録其詞陳振孫書録解題作一巻<lb/>
　　　　此本為毛晉所刻亦止一巻而於六十家詞<lb/>
　　　　總目中注原本三巻蓋廬陵舊刻兼載樂語<lb/>
<pb n="KR4j0001_WYG_000-2b"/>
　　　　分為三巻晉刪去樂語仍併為一巻也曽慥<lb/>
　　　　樂府雅詞序有云歐公一代儒宗風流自命<lb/>
　　　　詞章窈眇世所矜式乃小人或作艷曲謬為<lb/>
　　　　公詞蔡絛西清詩話云歐陽詞之淺近者謂<lb/>
　　　　是劉煇偽作名臣録亦謂修知貢舉為下第<lb/>
　　　　舉子劉煇等所忌以辭蓬萊望江南詞誣之<lb/>
　　　　則修詞中巳雜他人之作又元豐中崔公度<lb/>
　　　　跋馮延已陽春録謂其間有誤入六一詞者<lb/>
<pb n="KR4j0001_WYG_000-3a"/>
　　　　則修詞又或竄入他集當在宋時已無定本<lb/>
　　　　矣晉此刻亦多所釐正然諸選本中有梅堯<lb/>
　　　　臣少年遊闌干十二獨凭春一首呉曽能改<lb/>
　　　　齋漫録獨引為修詞且云不惟聖俞君復二<lb/>
　　　　詞不及雖求之唐人温李集中殆難與之為<lb/>
　　　　一則堯臣已别有詞此詞斷當屬修晉未收<lb/>
　　　　此詞尚不能無所闕漏又如越溪春結語沈<lb/>
　　　　麝不燒金鴨玲瓏月照梨花係六字二句集<lb/>
<pb n="KR4j0001_WYG_000-3b"/>
　　　　内尚沿坊本誤玲為冷瓏為籠遂以七字五<lb/>
　　　　字為句是校讐亦未盡無訛然終較他刻為<lb/>
　　　　稍善故今從其本焉乾隆四十五年九月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
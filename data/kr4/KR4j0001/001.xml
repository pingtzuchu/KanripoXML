<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>珠玉詞</head> <lb/>
    <p>
<pb n="KR4j0001_WYG_001-1a"/>
欽定四庫全書<lb/>
　珠玉詞<lb/>
　　　　　　　　　　　　　宋　晏殊　撰<lb/>
　　點絳唇<lb/>
露下風髙井梧宫簞生秋意畫堂筵啓一曲呈珠綴<lb/>
天外行雲欲去凝香袂爐煙起斷腸聲裏斂盡雙蛾翠<lb/>
　　浣溪沙<hi>舊刻十三闋攷青杏園林煮酒香是永叔作今刪去</hi>
閬苑瑶臺風露秋整鬟凝思捧觥籌欲歸臨别强遲留<lb/>
<pb n="KR4j0001_WYG_001-1b"/>
　月好謾成孤枕夢酒䦨空得兩睂愁此時情緒悔風<lb/>
流<lb/>
　　又<lb/>
三月和風滿上林牡丹妖豔直千金惱人天氣又春陰<lb/>
　為我轉囘紅臉面向誰分付紫臺心有情須殢酒盃<lb/>
深<lb/>
　　又<hi>向誤入南唐二主詞</hi>
一曲新詞酒一盃去年天氣舊亭臺夕陽西下幾時迴<lb/>
<pb n="KR4j0001_WYG_001-2a"/>
　無可奈何花落去似曾相識燕歸來小園香徑獨徘<lb/>
徊<lb/>
　　又<lb/>
紅蓼花香夾岸稠綠波春水向東流小船輕舫好追遊<lb/>
　漁父酒醒重撥棹鴛鴦飛去却囘頭一盃銷盡兩睂<lb/>
愁<lb/>
　　又<lb/>
淡淡梳粧薄薄衣天仙模様好容儀舊歡前事入顰睂<lb/>
<pb n="KR4j0001_WYG_001-2b"/>
　閒役夢魂孤燭暗恨無消息畫簾垂且留雙淚説相<lb/>
思<lb/>
　　又<lb/>
小閣重簾有燕過晚花紅片落庭莎曲闌干影入涼波<lb/>
　一霎好風生翠幕幾囘疎雨滴圓荷酒醒人散得愁<lb/>
多<lb/>
　　又<lb/>
宿酒纔醒厭玉巵水沉香冷嬾薫衣早梅先綻日邊枝<lb/>
<pb n="KR4j0001_WYG_001-3a"/>
　寒雪寂寥初散後春風悠颺欲來時小屛閒放畫簾<lb/>
垂<lb/>
　　又<lb/>
綠葉紅花媚曉煙黃蜂金蕋欲披蓮水風深處嬾囘船<lb/>
　可惜異香珠箔外不辭清唱玉樽前使星歸覲九重<lb/>
天<lb/>
　　又<lb/>
湖上西風急暮蟬夜來清露濕紅蓮少留歸騎促歌筵<lb/>
<pb n="KR4j0001_WYG_001-3b"/>
　為别莫辭金盞酒入朝須近玉爐煙不知重㑹是何<lb/>
年<lb/>
　　又<lb/>
楊柳陰中駐彩旌芰荷香裏勸金觥小詞流入管絃聲<lb/>
　只有醉吟寛别恨不須朝暮促歸程雨條煙葉繫人<lb/>
情<lb/>
　　又<lb/>
一向年光有限身等閒離别易銷魂酒筵歌席莫辭頻<lb/>
<pb n="KR4j0001_WYG_001-4a"/>
　滿目山河空念逺落花風雨更傷春不如憐取眼前<lb/>
人<lb/>
　　又<lb/>
玉椀氷寒滴露華粉融香雪透輕紗晚來妝面勝荷花<lb/>
　鬢嚲欲迎睂際月酒紅初上臉邊霞一場春夢日西<lb/>
斜<lb/>
　　清商怨<hi>向誤入歐集按詩話或問元獻公雁過南雲云云確是公作今増入</hi>
闗河愁思望處滿漸素秋向晚雁過南雲行人囘淚眼<lb/>
<pb n="KR4j0001_WYG_001-4b"/>
　雙鸞衾裯悔展夜又永枕孤人逺夢未成歸梅花聞<lb/>
塞管<lb/>
　　菩薩鬘<lb/>
芳蓮九蕋開新豔輕紅淡白勻雙臉一朶近華堂學人<lb/>
宫樣妝　著時斟美酒共祝千年壽銷得曲中誇世間<lb/>
無此花<lb/>
　　又<lb/>
秋花最是黃葵好天然嫩態迎秋早染得道家衣淡妝<lb/>
<pb n="KR4j0001_WYG_001-5a"/>
梳洗時　曉來清露滴一一金盃側揷向綠雲鬟便隨<lb/>
王母仙<lb/>
　　乂<lb/>
人人盡道黄葵淡儂家解說黃葵豔可喜萬般宜不勞<lb/>
朱粉施　摘取承金盞勸我千長算擎作女真冠試伊<lb/>
嬌面看<lb/>
　　又<lb/>
高梧葉下秋光晚珍樷化出黄金盞還似去年時傍欄<lb/>
<pb n="KR4j0001_WYG_001-5b"/>
三兩枝　人情須耐久花面長依舊莫學蜜蜂兒等閒<lb/>
悠颺飛<lb/>
　　訴衷情<hi>舊刻八首攷海棠珠綴一重重是子瞻作今刪</hi>
青梅煮酒鬬時新天氣欲殘春東城南陌花下逢著意<lb/>
中人　囘繡袂展香茵叙情親此時拚作千尺游絲惹<lb/>
住朝雲<lb/>
　　又<lb/>
東風楊柳欲青青煙淡雨初晴惱他香閣濃睡撩亂有<lb/>
<pb n="KR4j0001_WYG_001-6a"/>
啼鸎　睂葉細舞腰輕宿粧成一春芳意三月和風牽<lb/>
繫人情<lb/>
　　又<lb/>
芙蓉金菊鬬馨香天氣欲重陽逺村秋色如畫紅樹間<lb/>
疎黃　流水淡碧天長路茫茫慿高目斷鴻雁來時無<lb/>
限思量<lb/>
　　又<lb/>
數枝金菊對芙蓉揺落意重重不知多少幽怨和露泣<lb/>
<pb n="KR4j0001_WYG_001-6b"/>
西風　人散後月明中夜寒濃謝娘愁卧潘令閒眠心<lb/>
事無窮<lb/>
　　又<lb/>
露蓮雙臉遠山睂偏與淡妝宜小庭簾幙春晚閒共柳<lb/>
絲垂　人别後月圓時信遲遲心心念念説盡無慿只<lb/>
是相思<lb/>
　　又<lb/>
秋風吹綻北池蓮曙雲樓閣鮮畫堂今日嘉㑹齊拜玉<lb/>
<pb n="KR4j0001_WYG_001-7a"/>
爐煙　斟美酒祝芳筵奉觥船宜春耐夏多福莊嚴富<lb/>
貴長年<lb/>
　　又<lb/>
世間榮貴月中人嘉慶在今辰蘭堂簾幙高巻清唱遏<lb/>
行雲　持玉盞斂紅巾祝千春榴花壽酒金鴨爐香嵗<lb/>
嵗長新<lb/>
　　採桑子<lb/>
春風不負東君信徧拆羣芳燕子雙雙依舊衘泥入杏<lb/>
<pb n="KR4j0001_WYG_001-7b"/>
梁　須知一盞花前酒占得韶光莫話匆忙夢裏浮生<lb/>
足斷腸<lb/>
　　又<lb/>
紅英一樹春來早獨占芳時我有心期把酒攀條惜絳<lb/>
蕤　無端一夜狂風雨暗落繁枝蝶怨鸎悲滿眼春愁<lb/>
説向誰<lb/>
　　又<lb/>
陽和二月芳菲徧暖景溶溶戲蝶遊蜂深入千花粉豔<lb/>
<pb n="KR4j0001_WYG_001-8a"/>
中　何人解繫天邊日占取春風免使繁紅一片西飛<lb/>
一片東<lb/>
　　又<lb/>
櫻桃謝了梨花發紅白相催燕子歸來幾處風簾繡戸<lb/>
開　人生樂事知多少且酌金盃管咽絃哀慢引蕭娘<lb/>
舞袖迴<lb/>
　　又<hi>石竹</hi>
古羅衣上金針様繡出芳妍玉砌朱欄紫豔紅英照日<lb/>
<pb n="KR4j0001_WYG_001-8b"/>
鮮　佳人畫閣新妝了對立樷邊試摘嬋娟貼向睂心<lb/>
學翠鈿<lb/>
　　又<lb/>
時光只解催人老不信多情長恨離亭滴淚春衫酒易<lb/>
醒　梧桐昨夜西風急淡月朧明好夢頻驚何處高樓<lb/>
雁一聲<lb/>
　　又<lb/>
林間摘徧雙雙葉寄與相思朱槿開時尚有山榴一兩<lb/>
<pb n="KR4j0001_WYG_001-9a"/>
枝　荷花欲綻金蓮子半落紅衣晚雨微微待得空梁<lb/>
宿燕歸<lb/>
　　酒泉子<lb/>
三月暖風開却好花無限了當年樷下落紛紛最愁人<lb/>
　長安多少利名身若有一盃香桂酒莫辭花下醉芳<lb/>
茵且留春<lb/>
　　又<lb/>
春色初來徧被紅芳千萬樹流鸎粉蝶鬭翻飛戀香枝<lb/>
<pb n="KR4j0001_WYG_001-9b"/>
　勸君莫惜縷金衣把酒看花須强飲明朝後日漸離<lb/>
披惜芳時<lb/>
　　望仙門<lb/>
紫薇枝上露華濃起秋風管絃聲細出簾櫳象筵中<lb/>
仙酒斟雲液仙歌轉繞梁虹此時佳㑹慶相逢慶相逢<lb/>
歡醉且從容<lb/>
　　又<lb/>
玉壺清漏起微涼好秋光金盃重疊滿瓊漿㑹仙郎<lb/>
<pb n="KR4j0001_WYG_001-10a"/>
新曲調絲管新聲更颭霓裳博山爐暖泛濃香泛濃香<lb/>
為壽百千長<lb/>
　　又<lb/>
玉池波浪碧如鱗露蓮新清歌一曲翠睂嚬舞華茵<lb/>
滿酌蘭英酒須知獻壽千春太平無事荷君恩荷君恩<lb/>
齊唱望仙門<lb/>
　　謁金門<lb/>
秋露墜滴盡楚蘭紅淚往事舊歡何限意思量如夢寐<lb/>
<pb n="KR4j0001_WYG_001-10b"/>
　人貌老於前嵗風月宛然無異座有嘉賓樽有桂莫<lb/>
辭終夕醉<lb/>
　　清平樂<lb/>
春花秋草只是催人老總把千山睂黛埽未抵别愁多<lb/>
少　勸君緑酒金盃莫嫌絲管聲催兎走烏飛不住人<lb/>
生幾度三臺<lb/>
　　又<lb/>
秋光向晚小閣初開讌林葉殷紅猶未徧雨後青苔滿<lb/>
<pb n="KR4j0001_WYG_001-11a"/>
院　蕭娘勸我金巵殷懃更唱新詞暮去朝來即老人<lb/>
生不飲何為<lb/>
　　又<lb/>
春來秋去往事知何處燕子歸飛蘭泣露光景千留不<lb/>
住　酒闌人散草草閒堦獨倚梧桐記得去年今日依<lb/>
前黃葉西風<lb/>
　　又<lb/>
金風細細葉葉梧桐墜綠酒初嘗人易醉一枕小窗濃<lb/>
<pb n="KR4j0001_WYG_001-11b"/>
睡　紫薇朱槿花殘斜陽却照䦨干雙燕欲歸時節銀<lb/>
屛昨夜微寒<lb/>
　　又<lb/>
紅牋小字說盡平生意鴻雁在雲魚在水惆悵此情難<lb/>
寄　斜陽獨倚西樓遥山恰對簾鈎人面不知何處緑<lb/>
波依舊東流<lb/>
　　更漏子<lb/>
蕣華濃山翠淺一寸秋波如剪紅日永綺筵開暗隨仙<lb/>
<pb n="KR4j0001_WYG_001-12a"/>
馭來　遏雲聲囘雪袖占斷曉鶯春柳纔送目又顰睂<lb/>
此情誰得知<lb/>
　　又<lb/>
塞鴻高仙露滿秋入銀河清淺逢好客且開睂盛年能<lb/>
幾時　寶筝調羅袖軟拍碎畫堂檀板須盡醉莫推辭<lb/>
人生多别離<lb/>
　　又<lb/>
雪藏梅煙著柳依約上春時候初送雁欲聞鸎綠池波<lb/>
<pb n="KR4j0001_WYG_001-12b"/>
浪生　探花開留客醉憶得去年情味金盞酒玉爐香<lb/>
任他紅日長<lb/>
　　又<lb/>
菊花殘梨葉墮可惜良辰虛過新酒熟綺筵開不辭紅<lb/>
玉盃　蜀絃高羌管脆慢颭舞娥香袂君莫笑醉鄉人<lb/>
熙熙長似春<lb/>
　　相思兒令<lb/>
昨日探春消息湖上綠波平無奈繞堤芳草還向舊㾗<lb/>
<pb n="KR4j0001_WYG_001-13a"/>
生　有酒且醉瑶觥更何妨檀板新聲誰教楊柳千絲<lb/>
就中牽繫人情<lb/>
　　又<lb/>
春色漸芳菲也遲日滿煙波正好豔陽時節爭奈落花<lb/>
何　醉殺擬恣狂歌斷腸中贏得愁多不如歸傍紗窗<lb/>
有人重畫雙蛾<lb/>
　　喜遷鶯<lb/>
風轉蕙露催蓮鸎語尚綿蠻堯蓂隨月欲團圓眞馭降<lb/>
<pb n="KR4j0001_WYG_001-13b"/>
荷蘭　褰油幕調清樂四海一家同樂千官心在玉爐<lb/>
香聖壽祝天長<lb/>
　　又<lb/>
歌斂黛舞縈風遲日象筵中分行珠翠簇繁紅雲髻裊<lb/>
瓏璁　金爐煖龍香逺共祝堯齡萬萬曲終休解畫羅<lb/>
衣留伴綵雲飛<lb/>
　　乂<lb/>
花不盡柳無窮應與我情同觥船一棹百分空何處不<lb/>
<pb n="KR4j0001_WYG_001-14a"/>
相逢　朱絃悄知音少天若有情應老勸君看取利名<lb/>
場今古夢茫茫<lb/>
　　又<lb/>
燭飄花香掩爐中夜酒初醒畫樓殘笛兩三聲窗外月<lb/>
朧明　曉簾垂驚鵲去好夢不知何處南園春色巳歸<lb/>
來庭樹有寒梅<lb/>
　　又<lb/>
曙河低斜月淡簾外早涼天玉樓清唱倚朱絃餘韻入<lb/>
<pb n="KR4j0001_WYG_001-14b"/>
疎煙　臉霞輕睂翠重欲舞釵鈿揺動人人如意祝爐<lb/>
香萬壽百千長<lb/>
　　撼庭秋<lb/>
别來音信千里恨此情難寄碧紗秋月梧桐夜雨㡬囘<lb/>
無寐　樓高目斷天遥雲黯只堪顦顇念蘭堂紅燭心<lb/>
長焰短向人垂淚<lb/>
　　胡搗練<lb/>
小桃花與早梅花盡是芳妍品格未上東風先拆分付<lb/>
<pb n="KR4j0001_WYG_001-15a"/>
春消息　佳人釵上玉尊前朶朶穠香堪惜誰把彩毫<lb/>
描得免恁輕抛擲<lb/>
　　秋蕋香<lb/>
梅蕋雪殘香瘦羅幙輕寒微透多情只似春楊柳占斷<lb/>
可憐時候　蕭娘勸我盃中酒翻紅袖金烏玉兎長飛<lb/>
走爭得朱顔依舊<lb/>
　　又<lb/>
向曉雪花呈瑞飛徧玉城瑶砌何人剪碎天邊桂散作<lb/>
<pb n="KR4j0001_WYG_001-15b"/>
瑶田瓊蕋　蕭娘斂盡䨇蛾翠迴香袂今朝有酒今朝<lb/>
醉遮莫更長無睡<lb/>
　　滴滴金<lb/>
梅花漏泄春消息柳絲長草芽碧不覺星霜鬢邊白念<lb/>
時光堪惜　蘭堂把酒留嘉客對離筵駐行色千里音<lb/>
塵便疎隔合有人相憶<lb/>
　　燕歸梁<lb/>
雙燕歸飛遶畫堂似留戀虹梁清風明月好時光更何<lb/>
<pb n="KR4j0001_WYG_001-16a"/>
况綺筵張　雲衫侍女頻傾壽酒加意動笙簧人人心<lb/>
在玉爐香慶佳㑹祝筵長<lb/>
　　又<lb/>
金鴨香爐起瑞煙呈妙舞開筵陽春一曲動朱絃斟美<lb/>
酒泛<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船　中秋五日風清露爽猶是早涼天蟠桃花<lb/>
發一千年祝長壽比神仙<lb/>
　　望漢月<lb/>
千縷萬條堪結占斷好風良月謝娘春晚先多愁更撩<lb/>
<pb n="KR4j0001_WYG_001-16b"/>
亂絮如雪　短亭相送處長憶得醉中攀折年年嵗嵗<lb/>
好時節怎奈有人離别<lb/>
　　少年遊<lb/>
重陽過後西風漸𦂳庭樹葉紛紛朱闌向曉芙蓉妖豔<lb/>
特地鬭芳新　霜前月下斜紅淡蕋明媚欲囘春莫將<lb/>
瓊蕚等閒分留贈意中人<lb/>
　　又<lb/>
霜華滿樹蘭凋蕙慘秋豔入芙蓉臙脂嫩臉金黄輕蕋<lb/>
<pb n="KR4j0001_WYG_001-17a"/>
猶自怨西風　前歡往事當歌對酒無限到心中更慿<lb/>
朱檻憶芳容腸斷一枝紅<lb/>
　　又<lb/>
芙容花發去年枝雙燕欲歸飛蘭堂風軟金爐香煖新<lb/>
曲動簾帷　家人拜上千春壽深意滿瓊巵綠鬢朱顔<lb/>
道家裝束長似少年時<lb/>
　　又<lb/>
謝家庭檻曉無塵芳晏祝良辰風流妙舞櫻桃清唱依<lb/>
<pb n="KR4j0001_WYG_001-17b"/>
約駐行雲　榴花一盞濃香滿為壽百千春嵗嵗年年<lb/>
共歡同樂嘉慶與時新<lb/>
　　雨中花<lb/>
剪翠妝紅欲就折得清香滿袖一對鴛鴦眠未足葉下<lb/>
長相守　莫傍細條尋嫩藕怕綠刺罥衣傷手可惜許<lb/>
月明風露好恰在人歸後<lb/>
　　迎春樂<lb/>
長安紫陌春歸早軃垂楊染芳草被啼鸎語燕催清曉<lb/>
<pb n="KR4j0001_WYG_001-18a"/>
正好夢頻驚覺當此際青樓臨大道幽會處兩情多<lb/>
少莫惜明珠百琲占取長年少<lb/>
　　紅窗聽<lb/>
淡薄梳粧輕結束天付與臉紅睂綠斷環書素傳情久<lb/>
許雙飛同宿　一餉無端分比目誰知道風前月底相<lb/>
看未足此心終擬覓鸞絃重續<lb/>
　　又<lb/>
記得香閨臨别語彼此有萬重心訴淡雲輕靄知多少<lb/>
<pb n="KR4j0001_WYG_001-18b"/>
隔桃源無處　夢覺相思天欲曙依前是銀屛畫燭宵<lb/>
長嵗暮此時何計託鴛鴦飛去<lb/>
　　睿恩新<lb/>
芙容一朶霜秋色迎曉露依依先拆似佳人獨立傾城<lb/>
傍朱檻暗傳消息　静對西風脉脉金蕋綻粉紅如滴<lb/>
向蘭堂莫厭重新免清夜微寒漸逼<lb/>
　　又<lb/>
紅絲一曲傍階砌珠露下獨呈纎麗剪鮫綃碎作香英<lb/>
<pb n="KR4j0001_WYG_001-19a"/>
分彩線簇成嬌蕋　向晚羣花新悴放朶朶似延秋意<lb/>
待佳人挿向釵頭更裊裊低臨鳯髻<lb/>
　　玉樓春<lb/>
東風昨夜囘梁苑日脚依稀添一線旋開楊柳綠蛾睂<lb/>
暗折海棠紅粉面　無情一去雲中雁有意歸來梁上<lb/>
燕有情無意且休論莫向酒盃容易散<lb/>
　　又<lb/>
簾旌浪巻金泥鳯宿醉醒來長懵鬆海棠開後曉寒輕<lb/>
<pb n="KR4j0001_WYG_001-19b"/>
柳絮飛時春睡重　美酒一盃誰與共往事舊歡時節<lb/>
動不如憐取眼前人免使勞魂兼役夢<lb/>
　　又<lb/>
燕鴻過後鸎歸去細算浮生千萬緒長於春夢㡬多時<lb/>
散似秋雲無覓處　聞琴解佩神仙侣挽斷羅衣留不<lb/>
住勸君莫作獨醒人爛醉花間應有數<lb/>
　　又<lb/>
池塘水綠風微暖記得玉眞初見面重頭歌韻響錚深<lb/>
<pb n="KR4j0001_WYG_001-20a"/>
入破舞腰紅亂旋　玉鈎䦨下香階畔醉後不知斜日<lb/>
晩當時共我賞花人點檢如今無一半<lb/>
　　又<lb/>
玉樓朱閣横金鎖寒食清明春欲破窗間斜月兩睂愁<lb/>
簾外落花雙淚墮　朝雲聚散真無那百嵗相看能幾<lb/>
箇别來將為不牽情萬轉千囘思想過<lb/>
　　又<lb/>
朱簾半下香銷印二月東風催柳信琵琶旁畔且尋思<lb/>
<pb n="KR4j0001_WYG_001-20b"/>
鸚鵡前頭休借問　驚鴻去後生離恨紅日長時添酒<lb/>
困未知心在阿誰邊滿眼淚珠言不盡<lb/>
　　又<lb/>
杏梁歸燕雙囘首黄蜀葵花開應候畫堂元是䧏生辰<lb/>
玉盞更斟長命酒　爐中百和添香獸簾外青蛾囘舞<lb/>
袖此時紅粉感恩人拜向月宫千嵗壽<lb/>
　　又<lb/>
紫薇朱槿繁開後枕簟微涼生玉漏玳筵初啓日穿簾<lb/>
<pb n="KR4j0001_WYG_001-21a"/>
檀板欲開香滿袖　紅衫侍女頻傾酒龜鶴仙人來獻<lb/>
壽歡聲喜氣逐時新青鬢玉顔長似舊<lb/>
　　又<lb/>
春葱指甲輕攏撚五彩條垂雙袖捲雪香濃透紫檀槽<lb/>
胡語急隨紅玉腕　當頭一曲情無限入破錚深金鳯<lb/>
戰百分芳酒祝長春再拜斂容擡粉面<lb/>
　　又<lb/>
紅條約束瓊肌穏拍碎香檀催急衮壠頭嗚咽水聲繁<lb/>
<pb n="KR4j0001_WYG_001-21b"/>
葉下間關鸎語近　美人才子傳芳信明月清風傷别<lb/>
恨未知何處有知音長為此情言不盡<lb/>
　　鳯銜盃<lb/>
青蘋昨夜秋風起無限個露蓮相倚獨凭朱䦨愁放晴<lb/>
天際空目斷遥山翠　彩箋長錦書細誰信道兩情難<lb/>
寄可惜良辰好景歡娛地只恁空顦顇<lb/>
　　又<lb/>
留花不住怨花飛向南園情緒依依可惜倒紅斜向一<lb/>
<pb n="KR4j0001_WYG_001-22a"/>
枝枝經宿雨又離披　凭朱檻把金巵對芳樷惆悵多<lb/>
時何況舊歡新寵阻心期滿眼是相思<lb/>
　　又<lb/>
柳條花纈惱青春更那堪飛綠紛紛一曲細絲清脆倚<lb/>
朱唇斟綠酒掩紅巾　追往事惜芳辰暫時間留住行<lb/>
雲端的自家心下眼中人到處覺尖新<lb/>
　　踏莎行<lb/>
細草愁煙幽花怯露凭欄總是銷魂處日高深院静無<lb/>
<pb n="KR4j0001_WYG_001-22b"/>
人時時海燕雙飛去　帶暖羅衣香殘蕙炷天長不禁<lb/>
迢迢路垂楊只解惹春風何曾繫得行人住<lb/>
　　又<lb/>
祖席離歌長亭别宴香塵巳隔猶迴面居人匹馬映林<lb/>
嘶行人去棹依波轉　畫閣魂消髙樓目斷斜陽只送<lb/>
平波逺無窮無盡是離愁天涯地角尋思徧<lb/>
　　又<lb/>
碧海無波瑶臺有路思量便合雙飛去當時輕别意中<lb/>
<pb n="KR4j0001_WYG_001-23a"/>
人山長水逺知何處　綺席凝塵香閨掩霧紅牋小字<lb/>
慿誰附高樓目盡欲黃昏梧桐葉上蕭蕭雨<lb/>
　　又<lb/>
綠樹歸鸎雕梁别燕春光一去如流電當歌對酒莫沉<lb/>
吟人生有限情無限　弱袂榮春修蛾寫怨秦筝寶柱<lb/>
頻移雁樽中綠醑意中人花朝月下長相見<lb/>
　　又<lb/>
小徑紅稀芳郊綠徧高臺樹色陰陰見春風不解禁楊花<lb/>
<pb n="KR4j0001_WYG_001-23b"/>
濛濛亂撲行人面　翠葉藏鸎朱簾隔燕爐香静逐遊<lb/>
絲轉一塲愁夢酒醒時斜陽却照深深院<lb/>
　　臨江仙<lb/>
資善堂中三十載舊人多是凋零與君相見最傷情一<lb/>
尊如舊聊且話平生　此别要知須强飲雪殘風細長<lb/>
亭待君歸覲九重城帝宸思舊朝夕奉皇明<lb/>
　　蝶戀花<hi>舊七首攷玉椀氷寒銷暑氣是子瞻作梨首葉疎紅蟬韻歇是永叔作今刪去又後二</hi>
　　　<hi>向另刻鵲踏枝攷是一調今併入仍七首</hi>
<pb n="KR4j0001_WYG_001-24a"/>
一霎秋風驚畫扇豔粉嬌紅尚折荷花面草際露垂蟲<lb/>
響徧珠簾不下留歸燕　埽掠亭臺開小院四坐清歡<lb/>
莫放金盃淺龜鶴命長松壽逺陽春一曲情千萬<lb/>
　　又<lb/>
紫菊初生朱槿墜月好風清漸有中秋意更漏乍長天<lb/>
似水銀屛展盡遥山翠　繡幕巻波香引穗急管繁絃<lb/>
共愛人間瑞滿酌玉盃縈舞袂南真祝壽千千嵗<lb/>
　　又<hi>一刻六一詞一刻東坡詞</hi>
<pb n="KR4j0001_WYG_001-24b"/>
簾幕風輕雙語燕午醉醒來柳絮飛撩亂心事一春猶<lb/>
未見餘花落盡青苔院　百尺朱樓閒倚徧薄雨濃雲<lb/>
抵死遮人面消息未知歸早晚斜陽只送平波逺<lb/>
　　又<lb/>
六曲䦨干偎碧樹楊柳風輕展盡黃金縷誰把鈿筝移<lb/>
玉柱穿簾海燕雙飛去　滿眼游絲兼落絮紅杏開時<lb/>
一霎清明雨濃睡覺來鸎亂語驚殘好夢無尋處<lb/>
　　又<hi>上二首或刻六一詞</hi>
<pb n="KR4j0001_WYG_001-25a"/>
南雁依稀迴側陣雪霽牆陰偏覺蘭芽嫩中夜夢餘消<lb/>
酒困爐香巻穗燈生暈　急景流年都一瞬往事前歡<lb/>
未免榮方寸臘後花期知漸近寒梅已作東風信<lb/>
　　又<hi>向另刻鵲踏枝</hi>
檻菊愁煙蘭泣露羅幙輕寒燕子雙飛去明月不諳離<lb/>
恨苦斜光到曉穿朱戸　昨夜西風凋碧樹獨上高樓<lb/>
望盡天涯路欲寄彩箋無尺素山長水濶知何處<lb/>
　　又<lb/>
<pb n="KR4j0001_WYG_001-25b"/>
紫府羣仙名籍祕五色斑龍暫䧏人間媚海變桑田都<lb/>
不記蟠桃一熟三千嵗　露滴彩旌雲遶袂誰信壺中<lb/>
别有笙歌地門外落花隨水逝相看莫惜尊前醉<lb/>
　　玉堂春<lb/>
帝城春暖御柳暗遮空苑海燕雙雙拂颺簾櫳女伴相<lb/>
攜共繞林間路折得櫻桃揷髻紅　昨夜臨明微雨新<lb/>
英徧舊樷寶馬香車欲傍西池看觸處楊花滿袖風<lb/>
　　又<lb/>
<pb n="KR4j0001_WYG_001-26a"/>
後園春早殘雪尚濛煙草數樹寒梅欲綻香英小妹無<lb/>
端折盡釵頭朶滿把金尊細細傾　憶得往年同伴沉<lb/>
吟無限情惱亂東風莫便吹零落惜取芳菲眼下明<lb/>
　　又<lb/>
斗城池館二月風和煙暖繡戸珠簾日影初長玉轡金<lb/>
鞍繚繞沙堤路㡬處行人映綠楊　小檻朱闌囘倚千<lb/>
花濃露香脆管清絃欲奏新翻曲依約林間坐夕陽<lb/>
　　漁家傲<hi>舊刻十四首攷粉筆丹青描未得是六一詞刪去</hi>
<pb n="KR4j0001_WYG_001-26b"/>
畫鼓聲中昏又曉時光只解催人老求得淺歡風日<lb/>
好齊喝調神仙一曲漁家傲　緑水悠悠天杳杳浮<lb/>
生豈得長年少莫惜醉來開口笑須信道人間萬事<lb/>
何時了<lb/>
　　又<lb/>
荷葉荷花相間鬬紅驕綠掩新妝就昨日小池疎雨後<lb/>
鋪錦繡行人過去頻囘首　倚徧朱䦨凝望久鴛鴦浴<lb/>
處波文皺誰喚謝娘斟美酒縈舞袖當筵勸我千長壽<lb/>
<pb n="KR4j0001_WYG_001-27a"/>
　　又<lb/>
荷葉初開猶半巻荷花欲折須微綻此葉此花真可羨<lb/>
秋水畔清涼綠映紅妝面　美酒一盃留客宴拈花摘<lb/>
葉情無限爭奈世人多聚散頻祝願如花似葉長相見<lb/>
　　又<lb/>
楊柳風前香百步盤心碎點真珠露疑是水仙開洞府<lb/>
妝景趣紅幢綠盖朝天路　小鴨飛來稠閙處三三兩<lb/>
兩能言語飲散短亭人欲去留不住黄昏更下瀟瀟雨<lb/>
<pb n="KR4j0001_WYG_001-27b"/>
　　又<lb/>
葉下鵁鶄眠未穏風翻露颭香成陣仙女出遊知逺近<lb/>
羞借問饒將綠扇遮紅粉　一掬蕋黃霑雨潤天人乞<lb/>
與金英嫩試折亂條醒酒困應有恨芳心易盡情無盡<lb/>
　　又<lb/>
罨畫溪邊停彩舫仙娥繡被呈新様颯颯風聲來一餉<lb/>
愁四望殘紅片片隨波浪　瓊臉麗人青步障風牽一<lb/>
袖低相向應有錦鱗閒倚傍秋水上時時綠柄輕揺颺<lb/>
<pb n="KR4j0001_WYG_001-28a"/>
　　又<lb/>
宿蕋鬬攢金粉閙青房暗結蜂兒小斂面似啼還似笑<lb/>
天與貌人間不是鉛華少　葉軟香清無限好風頭日<lb/>
脚乾催老待得玉京仙子到剛向道紅顏只合長年少<lb/>
　　又<lb/>
臉傅朝霞衣剪翠重重占斷秋江水一曲採蓮風細細<lb/>
人未醉鴛鴦不合驚飛起　欲摘嫩條嫌綠刺閒敲畫<lb/>
扇偷金蕋半夜月明珠露墜多少意紅腮㸃㸃相思淚<lb/>
<pb n="KR4j0001_WYG_001-28b"/>
　　又<lb/>
越女採蓮江北岸輕橈短棹隨風便人貌與花相闘豔<lb/>
流水慢時時照影看妝面　蓮葉層層張綠繖蓮房箇<lb/>
箇垂金盞一把藕絲牽不斷紅日晚回頭欲去心撩亂<lb/>
　　又<lb/>
粉面啼紅腰束素當年拾翠曾相過密意深情誰與訴<lb/>
空怨慕西池夜夜風兼露　池上夕陽籠碧樹池中短<lb/>
棹驚微雨水泛落英何處去人不悟東流到了無停住<lb/>
<pb n="KR4j0001_WYG_001-29a"/>
　　又<lb/>
幽鷺慢來窺品格雙魚豈解傳消息綠柄嫩香頻採摘<lb/>
心似織條條不斷誰牽役　粉淚暗和清露滴羅衣染<lb/>
就秋江色對面不言情脉脉煙水隔無人説似長相憶<lb/>
　　又<hi>上二首或入六一詞</hi>
楚國細腰元自痩文君膩臉誰描就日夜鼓聲催箭漏<lb/>
昏復晝紅顏豈得長依舊　醉拆嫩房和蕋嗅天絲不<lb/>
斷清香透却傍小䦨凝望久風滿袖西池月上人歸後<lb/>
<pb n="KR4j0001_WYG_001-29b"/>
　　又<lb/>
嫩緑堪裁紅欲綻蜻蜓點水魚遊畔一霎雨聲香四散<lb/>
風颭亂高低掩映千千萬　總是凋零終有恨能無眼<lb/>
下生留戀何似折來妝粉面勤看翫勝如落盡秋江岸<lb/>
　　破陣子<lb/>
海上蟠桃易熟人間好月長圓惟有擘釵分鈿侣離别<lb/>
常多㑹面難此情須問天　蠟燭到明垂淚薫爐盡日<lb/>
生煙一㸃凄涼愁絶意謾道秦筝有剰絃何曾為細傳<lb/>
<pb n="KR4j0001_WYG_001-30a"/>
　　又<lb/>
燕子欲歸時節高樓昨夜西風求得人間成小㑹試把<lb/>
金尊傍菊樷歌長粉面紅　斜日更穿簾幙微涼漸入<lb/>
梧桐多少襟懷言不盡寫向蠻牋曲調中此情千萬重<lb/>
　　又<lb/>
憶得去年今日黃花巳滿東籬曾與玉人臨小檻共折<lb/>
香英泛酒巵長條挿鬢垂　人貌不應遷換珍樷又覩<lb/>
芳菲重把一尊尋舊徑所惜光陰去似飛風飄露冷時<lb/>
<pb n="KR4j0001_WYG_001-30b"/>
　　又<lb/>
湖上西風斜日荷花落盡紅英金菊滿樷珠顆細海燕<lb/>
辭巢翅羽輕年年嵗嵗情　美酒一盃新熟高歌數闋<lb/>
堪聽不向尊前同一醉可奈光陰似水聲迢迢去未停<lb/>
　　瑞鷓鴣<hi>詠紅梅</hi>
越娥紅淚泣朝雲越梅從此學妖嚬臘月初頭庾嶺繁<lb/>
開後特染姸華贈世人　前溪昨夜深深雪朱顏不掩<lb/>
天真何時驛使西歸寄與相思客一枝新報道江南别<lb/>
<pb n="KR4j0001_WYG_001-31a"/>
様春<lb/>
　　又<lb/>
江南殘臘欲歸時有梅紅亞雪中枝一夜前村間被瑶<lb/>
英拆端的千花冷未知　丹青改樣勻朱粉雕梁欲畫<lb/>
猶疑何妨與向冬深密種秦人路夾仙溪不待夭桃客<lb/>
自迷<lb/>
　　殢人嬌<lb/>
二月春風正是楊花滿路那堪更别離情緒羅巾掩淚<lb/>
<pb n="KR4j0001_WYG_001-31b"/>
任粉㾗霑汙爭奈何千留萬留不住　玉酒頻傾宿睂<lb/>
愁聚空腸斷寶箏絃柱人間後㑹又不知何處魂夢裏<lb/>
也須時時飛去<lb/>
　　又<lb/>
玉樹微涼漸覺銀河影轉林葉静疎紅欲徧朱簾細雨<lb/>
尙遲留歸燕嘉慶日多少世人良願　楚竹驚鸞秦箏<lb/>
起雁縈舞袖急翻羅薦雲迴一曲更輕攏檀板香炷逺<lb/>
同祝壽期無限<lb/>
<pb n="KR4j0001_WYG_001-32a"/>
　　又<lb/>
一葉秋高向夕紅蘭露墜風月好乍涼天氣長生此日<lb/>
見人中喜瑞斟壽酒重唱妙聲珠綴　鳳筦移宫鈿衫<lb/>
迴袂簾影動鵲爐香細南真寶籙賜玉京千嵗良㑹永<lb/>
莫惜流霞同醉<lb/>
　　連理枝<lb/>
玉宇秋風至簾幕生涼氣朱槿猶開紅蓮尚拆芙容含<lb/>
蕋送舊巢歸燕拂高簾見梧桐葉墜　嘉宴臨晨啓金<lb/>
<pb n="KR4j0001_WYG_001-32b"/>
鴨飄香細鳯竹鸞絲清歌妙舞盡呈游藝願百千遐壽<lb/>
比神仙有年年嵗嵗<lb/>
　　又<lb/>
綠樹鸎聲老金井生秋早不寒不暖裁衣按曲天時正<lb/>
好況蘭堂逢著壽筵開見爐香縹緲　組繡呈纖巧歌<lb/>
舞誇妍妙玉酒頻傾朱絃翠管移宫易調獻金盃重疊<lb/>
祝長生永逍遥奉道<lb/>
　　長生樂<lb/>
<pb n="KR4j0001_WYG_001-33a"/>
玉露金風月正圓臺榭早涼天畫堂嘉㑹組繡列芳筵<lb/>
洞府星辰龜鶴福夀來添歡聲喜色同入金爐泛濃煙<lb/>
　清歌妙舞急管繁絃榴花滿酌觥船人盡祝富貴又<lb/>
長年莫教紅日西晚留著醉神仙<lb/>
　　又<lb/>
閬苑神仙平地見碧海架蓬瀛洞門相向倚金鋪微明<lb/>
處處天花撩亂飄散歌聲装真筵壽賜與流霞滿瑶觥<lb/>
　紅鸞翠節紫鳯銀笙玉女雙來近彩雲隨步朝夕拜<lb/>
<pb n="KR4j0001_WYG_001-33b"/>
三清為傳王母金籙祝千嵗長生<lb/>
　　山亭柳<hi>贈歌者</hi>
家住西秦賭博藝隨身花柳上鬬尖新偶學念奴聲調<lb/>
有時高遏行雲蜀錦纒頭無數不負辛勤　數年來往咸<lb/>
京道殘盃冷炙謾消魂衷腸事託何人若有知音見採<lb/>
不辭徧唱陽春一曲當筵落淚重掩羅巾<lb/>
　　拂霓裳<lb/>
慶生辰慶生辰是百千春開雅宴畫堂高㑹有諸親鈿<lb/>
<pb n="KR4j0001_WYG_001-34a"/>
函封大國玉色受絲綸感皇恩望九重天上拜堯雲<lb/>
今朝祝壽祝壽數比松椿斟美酒至心如對月中人一<lb/>
聲檀板動一炷蕙香焚禱仙眞願年年今日喜長新<lb/>
　　又<lb/>
喜秋成見千門萬戸樂昇平金風細玉池波浪縠文生<lb/>
宿露霑羅幕微凉入畫屛張綺宴傍薫爐蕙炷和新聲<lb/>
　神仙雅㑹㑹此日象蓬瀛管絃清旋翻紅袖學飛瓊<lb/>
光陰無暫住歡醉有閒情祝辰星願百千為壽獻瑶觥<lb/>
<pb n="KR4j0001_WYG_001-34b"/>
　　又<lb/>
笑秋天晚荷花綴露珠圓風日好數行新雁貼寒煙銀<lb/>
簧調脆管瓊柱撥清絃捧<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船一聲聲齊唱太平年<lb/>
人生百嵗離别易㑹逢難無事日剰呼賓友啓芳筵星<lb/>
霜催綠鬢風露損朱顏惜清歡又何妨沉醉玉樽前<lb/>
　<lb/>
　<lb/>
　珠玉詞<lb/>
</p>
<p>
</p>
  </div>
</body>
</text>
</TEI>
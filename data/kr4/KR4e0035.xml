<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>劉彦昺集巻一</head> <lb/>
    <p>
<pb n="KR4e0035_WYG_001-1a"/>
欽定四庫全書<lb/>
　劉彦昺集巻一<lb/>
　　　　　　　　　　　明　劉　炳　撰<lb/>
　　　　　　　　　　　　　楊維楨　評<lb/>
　　賦<lb/>
　　　歌風臺賦<lb/>
岱岳截雲黄河觸雷豐沛曼衍青徐縈迴數仞崱屴九<lb/>
層崔嵬危基立壁疊砌欲摧雨剝沙石烟棲莓苔野樹<lb/>
<pb n="KR4e0035_WYG_001-1b"/>
銷沈隂雲晝霾征馬過之振鬛而躑躅飛鳥欲度斂翼<lb/>
而悲哀顧父老而問曰兹所謂漢髙皇湯沐之邑歌風<lb/>
之遺臺也耶想夫坑灰未冷漆烟尚凝使者獻璧滈池<lb/>
告靈沙丘之轜車未啓四海之鮑魚煽腥望夷鹿失草<lb/>
澤蛇驚西郊之鬼母屢泣芒碭之龍氣已成爾其寶劍<lb/>
始握赤幟一麾龍吟而風雲奮激虎嘯而草木靡披陳<lb/>
涉感鴻鵠之歎張耳動燕雀之悲燕趙摩壘齊魏偃旗<lb/>
于以率三軍之衆于以陳九伐之師拯生民於水火甦<lb/>
<pb n="KR4e0035_WYG_001-2a"/>
大旱於虹霓迨夫闗輔前驅函谷既闢轟雷隠鼙長雲<lb/>
列㦸殺氣填空腥烟簸礫劍光迸星麾幢蔽日熊羆震<lb/>
駭虎豹悸慄一戰而土崩瓦解再戰而揚沙走石天地<lb/>
為之低昻川海為之蕩潏及夫董翳授首章邯失律諸<lb/>
侯主臣俯伏喘息山東豪傑知入關之先子嬰繫頸降<lb/>
軹道之側所謂百二全秦之山河黯其無色矣想夫隆<lb/>
凖龍顔豁達大度扶義而西莫不景附嚢括圖書封籍<lb/>
府庫玉帛無所取子女無所顧示三章之約法動萬民<lb/>
<pb n="KR4e0035_WYG_001-2b"/>
之鼓舞化呻吟於謳歌同赤子於慈母慨相見之何晚<lb/>
恐延留之不固若夫項王喑啞萬人皆廢方其入闗莫<lb/>
敢仰視一舉咸陽三月之火益重金刀九鼎之勢及漢<lb/>
軍於覇上宴鴻門於兒戱将軍有意於督責敢不逡巡<lb/>
而辟易等餧肉於虎口同埀食于魚餌張良獻玉斗以<lb/>
請成亞夫示寳玦而肆志衝冠已見於怒髪斗酒何辭<lb/>
於生彘繫成敗於毫縷睹天地於一擲嗟夫垓下之歌<lb/>
騅兮不逝徒喑嗚增蓋世之雄知忠厚有回天之力固<lb/>
<pb n="KR4e0035_WYG_001-3a"/>
韓越之告功亦蕭曹之成計也及其羣雄既削四夷日<lb/>
寜定都宏宮室之制推功誓帶礪之盟論三傑有股肱<lb/>
之效致四皓有羽翼之成想其寛民愛人雄吞八荒已<lb/>
化家而為國念桑梓之莫忘六轡既啟八鸞載将黄屋<lb/>
前設紫蓋後張翠華耀虹霓之彩金鉞晃日月之光干<lb/>
羽舞于兩階旌節列於五方千官景從萬騎騰驤馳道<lb/>
塵清於草色輦路雨霽而春芳駕鼓車於槖駞奏簫韶<lb/>
于鳯凰宮仗璀璨仙班琳瑯爰止舊都旋歸故鄉萬姓<lb/>
<pb n="KR4e0035_WYG_001-3b"/>
嵩呼里閈輝煌父老懽騰而謳歌兒童駿奔於壺漿㑹<lb/>
故人而置酒因起舞而增傷登高翹首指顧搴裳悲壯<lb/>
慷慨感昔徬徨須千秋之萬歲終魂魄之來翔威已加<lb/>
於四海徳咸被於萬邦慨猛士之何在思守成於四方<lb/>
瞻雲氣之昭回歌大風之飛揚思示儆於來裔闡制作<lb/>
於非常廼命太史恊吉呈祥高山是甸因阜為岡厥土<lb/>
燥剛厥位面陽既經且營爰度而量繚版幹之矗矗勒<lb/>
畚築之鏜鏜萬杵既殷百庸克襄咸鳩工而畢事争輸<lb/>
<pb n="KR4e0035_WYG_001-4a"/>
力而踉蹌何經始之不日宜庶民之交相也嗟乎姑蘇<lb/>
壯麗銅雀迤邐構炫日之雕題貯如雲之歌妓奏午夜<lb/>
之歌鐘艶三春之羅綺恣聲色於荒淫塗生民於膏髓<lb/>
終麋鹿之來逰亘後世其誰齒孰若我皇海宇一匡安<lb/>
不忘危内修外攘仁以為紀義以為綱禮以為隄智以<lb/>
為防巻抔土奠乎九域䇄八柱表乎中央所以成漢家<lb/>
四百年之基業埀鴻猷於萬代而無疆也<lb/>
　太史評曰備盡漢事惜用韻未純耳<lb/>
<pb n="KR4e0035_WYG_001-4b"/>
　　　脩竹賦<lb/>
繄綠竹兮脩脩羅生兮庭之幽體匪草兮匪木質克剛<lb/>
兮克柔非分榦兮淇園之澳必濯根兮渭川之流爰貞<lb/>
心兮自守故堅莭兮獨遒凌霜雪兮素操不改假雲烟<lb/>
兮繁隂愈稠豈競芳兮桃李欲干勢兮斗牛清韻兮戛<lb/>
玉寒光兮翠浮動西風兮三逕夜雨淡明月兮空庭暮<lb/>
秋其清也巢由兮未擬其直也史魚兮莫儔其虚也顔<lb/>
回兮屢空於陋巷之下其癯也夷齊兮不食於首陽之<lb/>
<pb n="KR4e0035_WYG_001-5a"/>
陬亦托跡於蒋詡曾結知兮王猷唐六逸兮是隠晉七<lb/>
賢兮實逰或述典謨兮傳簡於翰墨或托宗廟兮列籩<lb/>
於庻羞或同勛兮桑弧或恊律兮鳴球宜比徳兮君子<lb/>
終化龍兮莫可留也極遐思兮仙子終骖鸞兮莫可求<lb/>
也亂曰君山暮兮湘雲飛洞庭波兮春離離吹参差兮<lb/>
增我悲洞庭波兮湘水深竹上之淚兮秋隂隂歌滄浪<lb/>
兮傷我心<lb/>
　太史評曰語意清麗可讀<lb/>
<pb n="KR4e0035_WYG_001-5b"/>
　　操<lb/>
　　　箕山操<lb/>
　　　　堯譲天下於巢父巢父曰君之牧天下猶予<lb/>
　　　　之牧犢吾無用天下為莊子有樊仲父牽牛<lb/>
　　　　飲水見巢父洗耳驅牛而還恥令牛飲其下<lb/>
　　　　流也<lb/>
清流泱泱箕山之陽樛木森森箕山之隂嗟嗟巢父豈<lb/>
洗其耳實潔其心<lb/>
<pb n="KR4e0035_WYG_001-6a"/>
　評曰結語是<lb/>
　　　崩城操<lb/>
　　　　杞良妻杞殖妻妹朝日之所作也殖戰死妻<lb/>
　　　　哭而城崩遂投淄水死其妹悲之<lb/>
朝從城上哭長城與雲齊暮從城下哭長城化為泥嗚<lb/>
呼城已崩兮猶可築夫君死兮身可贖妾寧化魚淄水<lb/>
底立廟祀君君血食<lb/>
　　　石婦操<lb/>
<pb n="KR4e0035_WYG_001-6b"/>
　　　　即望夫石也悲其夫之不還也<lb/>
朝朝山頭望日日願夫歸夫君不歸将疇依妾身已一<lb/>
難再失寧向山頭化為石山崩石應墮江水千年萬年<lb/>
清到底<lb/>
　評曰言婦節也<lb/>
　　　前旌操<lb/>
　　　　衛後母子夀母欲殺前母子伋而立夀使伋<lb/>
　　　　乗舟将沉而殺之夀知之與伋同載舟不得<lb/>
<pb n="KR4e0035_WYG_001-7a"/>
　　　　沈又使伋之齊令冦見載旌者殺之夀又竊<lb/>
　　　　旌前行盗見殺之伋載夀屍還亦死<lb/>
同舟幸濟兮予豈無咎前旌喪原兮盗莫之究仰叩天<lb/>
兮青青俯呼地兮㝠㝠爾由我死兮竟没身於無罪予<lb/>
敢愛生兮致淑徳於無旌嗚呼兮已輿尸于故國誓甘<lb/>
執鞭兮九京<lb/>
　評曰可怨<lb/>
　　　殘形操<lb/>
<pb n="KR4e0035_WYG_001-7b"/>
　　　　曾子夢見一貍不見其首作<lb/>
夢生於觸兮貍偶異形吉㐫有定兮夢胡足慿嗟嗟巫<lb/>
咸兮不疑何徴<lb/>
　　　履霜操<lb/>
　　　　尹吉甫子伯奇無罪為後母所䜛見逐集荷<lb/>
　　　　為衣採楟花以為食作歌投河而死<lb/>
嗟讒言之構兮父豈無知父将不聞兮母心則離朝履<lb/>
霜兮夕採楟食撫二弟兮惟順弗違嗟嗟蒼天兮父母<lb/>
<pb n="KR4e0035_WYG_001-8a"/>
孔安兒兮兒兮死奚以悲<lb/>
　評曰可謂仁言<lb/>
　　　桑中操<lb/>
　　　　魯秋胡仕陳歸見採桑婦悅之以金婦不從<lb/>
　　　　及歸見母母呼妻出識之醜其夫行遂投沂<lb/>
　　　　水死之<lb/>
秋胡歸陳息桑隂兮見彼美姝悅以金兮重色忘親何<lb/>
荒淫兮嗟彼丈夫無忸心兮婦以義决誠千載之箴兮<lb/>
<pb n="KR4e0035_WYG_001-8b"/>
　　　精衞操<lb/>
　　　　炎帝女溺死滄海化為精衛日銜西山木石<lb/>
　　　　以填之怨溺死也<lb/>
海石白凝雪海波青照天銜石填海無窮年但願滄海<lb/>
揚塵化為土爾無寃兮爾無苦<lb/>
　<lb/>
　<lb/>
　劉彦昺集巻一<lb/>
</p>
<p>
</p>
  </div>
<div>
<head>劉彦昺集巻二</head> <lb/>
    <p>
<pb n="KR4e0035_WYG_002-1a"/>
欽定四庫全書<lb/>
　劉彦昺集巻二<lb/>
　　　　　　　　　　　　明　劉　炳　撰<lb/>
　　　　　　　　　　　　　　楊維楨　評<lb/>
　　五言古詩<lb/>
　　　擬古<lb/>
今人多結勢古人多結心結勢可趨利結心能斷金金<lb/>
堅義亦固利厚害彌深往者不咎昔來者當鑒今<lb/>
<pb n="KR4e0035_WYG_002-1b"/>
　　　得漢彝簡周伯寜索香灰<lb/>
古彝多欵識蟠螭漢篆存黄金銷土色翆羽蝕雷文綺<lb/>
席流寒月銀屏度綵雲蘭灰能裹寄長唫晝夜分<lb/>
　　　春夕直左掖懷周侍郎<lb/>
晚雨池上晴逶迤淡将夕金莖華月生綺樹流雲濕窓<lb/>
虚漏聲永幔捲爐烟襲憶我同袍人何由共瑤席<lb/>
　　　簡孔博士<lb/>
宿雨曉還歇開窓銷鬰沈烟光藹芳樹池上鳴幽禽逶<lb/>
<pb n="KR4e0035_WYG_002-2a"/>
迤瞻郡齋窈窕期盍簪孤懷屢百積羣疑思一箴何時<lb/>
聨夜榻春漏委波聲<lb/>
　評曰倣韋也<lb/>
　　　左掖門朝退呈呉待制諸公<lb/>
謬忝金閨籍聨班趨晚朝逶迤西上門窈窕長安橋殘<lb/>
雪帶逺樹夕陽在山腰不有同袍者疇能慰寂寥<lb/>
　　　張禮部卧疾<lb/>
殘雪晚還霽窓虛斜日迴故人久卧疾空堦生綠苔兒<lb/>
<pb n="KR4e0035_WYG_002-2b"/>
童諳藥裹吏牘委塵埃浮榮每為幻長嘯望層臺<lb/>
　　　别京邑之東阿<lb/>
前年别鄉閭今年出京邑悠悠去江漢杳杳事行役所<lb/>
懼心志違况此風波急烏啼楓樹烟雁下蘆洲夕回首<lb/>
望長安蒼茫寸心失<lb/>
　　　憶園廬<lb/>
種園在東臬草荒𤓰蔓長日落秋樹凉搴衣獨還往時<lb/>
逢野老憩自足田園賞沿溪暝還歸古寺烟鐘響<lb/>
<pb n="KR4e0035_WYG_002-3a"/>
　　　示宜學績學甲戌三月題<lb/>
阿爺五十四憐汝纔始生恩育夙夜謹眉目秋水清行<lb/>
如生鹿跳語若流鶯鳴常時恣嬌頑計日期長成爾祖<lb/>
豪傑姿聲聞州郡欽一顧等成敗片言能重輕田園亘<lb/>
阡陌兵火成榛荆千頃遺寸波百田纔一塍官租因訟<lb/>
致薄業寧躬耕不辭生理苦所懼徭役并嗟予早失怙<lb/>
慈親訓遺經遭時風塵黑扶日雲霄青簪筆侍禁闥通<lb/>
籍居承明衰年遂冉冉薄宦徒營營辭官歸故園葺屋<lb/>
<pb n="KR4e0035_WYG_002-3b"/>
依先塋㸔花眼如霧種竹髪已星貧無金在嚢家有書<lb/>
滿籯念汝未强壯立身恐伶仃痛逼骨肉懷感慈肝膽<lb/>
驚男兒在忠孝業學崇勲名題詩冀汝識慰我桑榆情<lb/>
　　　賦清華堂詩<lb/>
皇威戒安逸翰苑㳺神機天球列東序玉藻羅北扉蜒<lb/>
蜿紫氣潤璀璨虹光輝奎彩動黄閣文光照彤墀鼓枻<lb/>
洙泗源遵舟伊洛湄梁追昭明轍漢軼東平輗瀛洲浮<lb/>
暖吹銀潢演春漪芝蟠五色葉桃發萬年枝墨沼鵝羣<lb/>
<pb n="KR4e0035_WYG_002-4a"/>
浴書林燕子飛花隂移鶴仗竹色來鳯儀共沐恩波潤<lb/>
咸蒙聖澤滋河清仰文化同軌固磐基<lb/>
　　　聽雨堂為安成周氏賦<lb/>
中年迫宦遊邈若胡與越悠悠烟樹遙杳杳闗河絶况<lb/>
兹風雨夕坐惜鴻雁隔篪塤寧共理孤燈耿還滅懐寳<lb/>
重經濟括嚢貴明哲何時對牀眠慰此膓内熱<lb/>
　　　敬軒詩為王達善賦<lb/>
深巷何窈窕端居掩柴荆素心每無欲寡樸輕浮榮慮<lb/>
<pb n="KR4e0035_WYG_002-4b"/>
靜默自守神清淡忘形危坐白日晚踈林微雨晴開窓<lb/>
幽鳥啼滿階芳草青焚香奏絲桐愛此銷塵嬰孤雲野<lb/>
鶴唳絶壑流泉鳴髙懷曠而婉雅音誰復聽古人良已<lb/>
久寸心千古情<lb/>
　　　郡齋讌集詩呈徐用中廣文諸先生<lb/>
郡齋文墨暇履端集朋曺春意藹萱草臘痕封栁條牕<lb/>
暄書蠧散簾深爐麝飄嘉園剪新韭芳壺湛清醪青甘<lb/>
浮橄欖紫馥吹蒲萄舒此羇旅况豈夸樽俎豪禮簡貴<lb/>
<pb n="KR4e0035_WYG_002-5a"/>
情厚心親自神交所念萍水逢回首江漢遙何殊瀛洲<lb/>
步未譲淮南招俯仰慰夙慕綢繆幸今朝題詩謝永好<lb/>
蕪詞慚草茅<lb/>
　　　聞魯志敏訃音<lb/>
故國猶傳箭中原未觧戎遙聞故人死雙淚落秋風<lb/>
　　五言律詩<lb/>
　　　題呂花園草堂朱雀橋<lb/>
何處銷殘暑城南茅屋幽晚烟將野色春樹帶江流愛<lb/>
<pb n="KR4e0035_WYG_002-5b"/>
竹從兒種躭杯與婦謀生涯成老圃不是故時侯<lb/>
　　　郊居雜興柬陳遂良<lb/>
桃李漫成蹊茅堂習隠棲泉聲溪碓急山色野牆低相<lb/>
頷原非燕圍腰底用犀不嫌生理拙抱甕灌吾畦<lb/>
風雨行人少柴門午上扃土花沿砌碧山果墜枝青病<lb/>
眼躭書癖衰顔托酒星經邦方上武寂寞抱遺經<lb/>
　　　題朱澗槃巻<lb/>
遙峯連碧磵茅屋俯青林徑晚花粘屐松寒雨潤琴酒<lb/>
<pb n="KR4e0035_WYG_002-6a"/>
甘和菊醸詩苦帶茶吟却憶文園老歸來雪滿簮<lb/>
　　　寄子昇必昭昆季<lb/>
烏石山頭路秋風已送凉野橋苔浸碧雲碓稻舂黄扇<lb/>
影搖衣桁書聲出草堂惠連無俗事埀釣濯滄浪<lb/>
　　　夜直呈翰林諸友<lb/>
中使傳金鑰嚴兵戒紫扉月高旗影直風急漏聲微鵲<lb/>
倦驚龍燭螢閒綴鳯幃不眠瞻北斗拜舞敢遲違<lb/>
　　六言詩<lb/>
<pb n="KR4e0035_WYG_002-6b"/>
　　　歸舟懷善鄯廣海未回<lb/>
梅子黄垂雨霽橊花紅簇風輕天際歸舟何處日暮柴<lb/>
門自扃歌憶杯痕螘綠鬢憐鏡影鸞青心折少年塵夢<lb/>
絳嚢夜照流螢<lb/>
　　　秋夜對月寄汪宗彝<lb/>
宮樹凉生絳闕玉階影轉銀河曾侍梨園供奉夢魂猶<lb/>
記笙歌<lb/>
抗節誓清瀚海請纓願繫樓蘭塵澀腰間白羽猶思射<lb/>
<pb n="KR4e0035_WYG_002-7a"/>
虎南山<lb/>
辯舌曾歸白璧酬恩盡散黄金范叔綈袍誰念悲歌自<lb/>
爨瑤琴<lb/>
薄技寧為雞口雄心每倚魚腸弊矣布袍雙袖御爐猶<lb/>
帶天香<lb/>
　　　拜墓發京柬張子鳴表弟<lb/>
蓼莪之詩可讀風木之感無邉天涯不堪為客墓傍猶<lb/>
未有田<lb/>
<pb n="KR4e0035_WYG_002-7b"/>
思親不堪泣涕匡時未有勲名㫁機之訓猶在牽裾之<lb/>
恨㡬成<lb/>
　<lb/>
　<lb/>
　<lb/>
　<lb/>
　<lb/>
　劉彦昺集巻二<lb/>
</p>
<p>
</p>
  </div>
<div>
<head>劉彦昺集卷三</head> <lb/>
    <p>
<pb n="KR4e0035_WYG_003-1a"/>
欽定四庫全書<lb/>
　劉彦昺集卷三<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　評<lb/>
　　樂府擬題<lb/>
　　　出塞<lb/>
九重頒鳯詔單于入井陘三邊徴候騎五道出奇兵戰<lb/>
雲連陣黑烽烟照漢青蛇文弓掛月龍氣劍流星酬恩<lb/>
<pb n="KR4e0035_WYG_003-1b"/>
不顧命金印斗來擎<lb/>
　評曰又似初唐體格<lb/>
　　　入塞<lb/>
旄頭昨夜斂徴兵入漢闗將軍定勲業壮士悲刀環旗<lb/>
裂雕雲畫衣穿龍錦團磧月老鄉淚風沙銷箭瘢閨中<lb/>
謾歌舞今日到長安<lb/>
　　　劉生<lb/>
健兒如馬駒墮地便有千里足平生忠與孝拳拳惟佩<lb/>
<pb n="KR4e0035_WYG_003-2a"/>
服烈女不自媒美女原韞匵豈無匡濟心四海作霖雨<lb/>
命左與時違長嘯還鄉里<lb/>
　評曰不無自信<lb/>
　　　邯鄲行<lb/>
白日下藂臺野曠秋風早不聞歌吹聲空遺往来道傷<lb/>
心却憶平原君墓上牛羊踏荒草<lb/>
　評曰可慨可慨<lb/>
　　　寒夜怨<lb/>
<pb n="KR4e0035_WYG_003-2b"/>
月來愁亦來心憐月去愁應改樓髙月轉遲停箏坐倚<lb/>
熏籠待月落却成眠誰知枕冷愁仍在<lb/>
　評曰古調<lb/>
　　　同雲<lb/>
同雲四翳零雨其滂虎嘯谷風鳳鳴朝陽呂望歸周尹<lb/>
摯佐湯仲父齊霸諸葛漢昌氣以類感道由義彰功濟<lb/>
九有千載之光<lb/>
　　　飛龍篇<lb/>
<pb n="KR4e0035_WYG_003-3a"/>
扶桑戢彩崦嵫匿輝六轡既逸長戈莫揮盛年不重歔<lb/>
當以欷蘇秦未遇妻自機百里去家炊扊扅栖栖燕與<lb/>
雀安知鴻鵠悲<lb/>
　評曰念歲月之遷功業無成耳<lb/>
　　　玉階怨<lb/>
風開翡翆簾霜滿芙蓉葉欲上象牙牀鴛鴦冷還怯<lb/>
　　　獨處愁<lb/>
金屋人稀到閒螢去復囬攬衣離鳯閣緘思捲鸞䑓惟<lb/>
<pb n="KR4e0035_WYG_003-3b"/>
有多情月流連入妾懷<lb/>
　　　烏棲曲<lb/>
烏夜啼梧桐樹愁夢回腸應苦蘭膏張照樹光啼烏去<lb/>
夜未央梧桐葉底清露墜一聲一滴相思淚<lb/>
　評曰語新<lb/>
　　　河中之水歌寄劉子雍程伯羽同賦<lb/>
河之水向東北洛陽女兒好顔色八歲畫娥眉九歲自<lb/>
裁衣十歲學識字十一抛梭攀錦機十二刺繡紋十三<lb/>
<pb n="KR4e0035_WYG_003-4a"/>
能賭棊十四彈箜篌十五纔上頭鬢偏斜戴金團鳳臂<lb/>
弱不勝珠絡韝羅幃睡起傷春瘦畫閣粧成對日羞十<lb/>
六妖嬈觧歌舞容色比花花不語含愁生怕下階行三<lb/>
寸春嬌雲一縷行媒将聘嫁周郎桂柱蘭臺錦作房比<lb/>
翼鏡奩粧玳瑁合歡裙帶繡鴛鴦茱萸露濕珊瑚枕蘇<lb/>
合香熏翡翠牀生憎飛絮催春去不分啼烏怨夜長枝<lb/>
成連理生何幸釵合同心死不忘眼前節物年年度只<lb/>
恐芳華不相顧南陌芙蓉午夜霜東園桃李三春雨君<lb/>
<pb n="KR4e0035_WYG_003-4b"/>
當為妾秉燭遊東海為缸糟作丘妾當為君金縷謳春<lb/>
風莫遣人間愁<lb/>
　評曰香奩之流<lb/>
　　　烏生同劉子憲賦<lb/>
慈烏知返哺羔羊乃跪乳嗟嗟世人何其愚不愛父與<lb/>
母飛為禽走為獸猶知生所自衣人衣食人食不若禽<lb/>
獸為孟宗泣竹冬笋生王祥求鯉堅氷穿黄香扇枕席<lb/>
陸績懷橘還郭巨埋子天乃賜之金與寶子路負米遙<lb/>
<pb n="KR4e0035_WYG_003-5a"/>
遙百里不敢難拳拳奉顔色惟恐母不懽陶母能剪髪<lb/>
孟母猶三遷拳拳教子心惟恐子不賢嗟予何敢望古<lb/>
人頓蹋心肝摧生不獲盡養死不獲盡哀海可竭山可<lb/>
夷終天之痛不可回誓當廬墓復銜土庶㡬予心千古<lb/>
萬萬古<lb/>
　評曰純孝可念<lb/>
　　　五雜組<lb/>
五雜組架上衣往復還庭下雞不獲已炊扊扅<lb/>
<pb n="KR4e0035_WYG_003-5b"/>
五雜組雲錦裳往復還雙鴛鴦不獲已守空房<lb/>
五雜組牀上裀往復還橋邊人不獲已行負薪<lb/>
五雜組織翠裾往復還溪中魚不獲已身當罏<lb/>
　　　燕子樓同周伯寧賦<lb/>
寳瑟凝歌繞珠箔流蘇結帶黄金索翠香紅裏宿鴛鴦<lb/>
春風人間無此樂杏梁塵暗麝蘭篝黛鎖眉峯掩畫樓<lb/>
殘燈枕冷梨雲㫁秋雨人間無此愁<lb/>
　評曰再不忍誦<lb/>
<pb n="KR4e0035_WYG_003-6a"/>
　　　桃葉青<lb/>
桃葉青青杏花吐樓頭吹笙教鸚鵡紅牙象板按梁州<lb/>
金縷衣裳美人舞離情不似月常圓桃葉青青似去年<lb/>
美人不來鸚鵡怨杏花零落畫樓前<lb/>
　　　烏夜啼練髙同賦<lb/>
城頭烏啼風瑟瑟露滴銀牀秋月白錦屏金屋醉西施<lb/>
歌長漏短銅壺窄回首繁華散似雲姑蘇臺上鹿成羣<lb/>
今人却憶烏啼月此月還應照後人<lb/>
<pb n="KR4e0035_WYG_003-6b"/>
　　　邕熹<lb/>
聖人務徳蠲煩去苛既舞干羽載奏雲和八表雍雍含<lb/>
哺而歌彩霽鈎陳景融羲娥崑崙永峙渤海不波<lb/>
　評曰古調也<lb/>
　　　來日苦短黄子邕同賦<lb/>
來日苦短去日苦長人生如朝露不如嘯歌置酒臨髙<lb/>
堂春風不到九泉下盛年一去難再芳老行及之徒悲<lb/>
傷<lb/>
<pb n="KR4e0035_WYG_003-7a"/>
來日苦短去日苦催人生如朝露不如嘯歌置酒臨髙<lb/>
臺舊時歌舞今已矣章華百尺連青苔老行及之徒悲<lb/>
哀<lb/>
　　　惜别詞端孝思同賦<lb/>
玳瑁筵前海橊樹歌舞翻成離别處花間蔵却珊瑚鞭<lb/>
手挽郎衫怕郎去<lb/>
纎腰娥眉眼如醉惜别含羞枕郎臂鴛鴦枕上哭埀埀<lb/>
一聲一滴珍珠淚<lb/>
<pb n="KR4e0035_WYG_003-7b"/>
　評曰艷怨<lb/>
　　　東武吟<lb/>
壮年投筆去手提三尺箠戎衣纔至骭短劍光陸離國<lb/>
士每自許獨賴相公知解衣衣我寒推食充我饑心懷<lb/>
犬馬報未有涓埃施十年在幕府徒将文墨持前星一<lb/>
夜落天地黯無輝功勳都若夢部曲各分違春草門前<lb/>
綠空遺櫪馬嘶月痕弓上掛雲影斾猶埀霸氣風雲散<lb/>
姓名誰復題落日将軍樹凄凉過客悲長哀波浩蕩不<lb/>
<pb n="KR4e0035_WYG_003-8a"/>
盡淚如絲<lb/>
　評曰有托而言義亦可尚<lb/>
　　　明妃曲<lb/>
胭脂馬雕鷹旗狐裘蒙茸金絡羈白玉作鞭雙袖埀手<lb/>
抱琵琶紅淚滋黛雲半軃顔如玉春嬌學得娥眉綠自<lb/>
擬将身寵漢宮誰憐薄命歸殊俗窮隂絶漠易悲辛落<lb/>
日哀笳處處聞嚴霜夜鏁闗頭月朔氣寒飛磧裏雲鴻<lb/>
雁蔽天斜作字駱駝連塞動成羣漢家君臣亦良苦却<lb/>
<pb n="KR4e0035_WYG_003-8b"/>
将紅粉和邊土廟堂肉食列重裀汗簡如何照今古妾<lb/>
身分得君王憂萬死沙塵心亦休腸㫁年年邊地夢心<lb/>
懸日日漢宮愁百年一身何足道妾容不似花容好漢<lb/>
家三十六宮春傾國傾城更有人君王故殺毛延夀特<lb/>
遣單于貢妾身<lb/>
　評曰結句佳<lb/>
　<lb/>
　劉彦昺集巻三<lb/>
</p>
<p>
</p>
  </div>
<div>
<head>劉彦昺集巻四</head> <lb/>
    <p>
<pb n="KR4e0035_WYG_004-1a"/>
欽定四庫全書<lb/>
　劉彦昺集巻四<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　　評<lb/>
　　樂府<lb/>
　　　見月行<lb/>
自憐少小不識月疑是明鏡飛上天但看三五二八夜<lb/>
彎彎缺缺仍復圓悲歡離合每對此風雨隂晴經幾年<lb/>
<pb n="KR4e0035_WYG_004-1b"/>
壯强已過今老大俯仰嬋娟不勝慨也曾對月客長安<lb/>
蹇驢破㡌西風殘砧聲蕭條夜向夕劍影錯落秋生寒<lb/>
也曾對月秦樓夜春寒珠箔梨花謝金釵扶醉曉催雞<lb/>
翆被留香暖餘麝也曾對月抱遺經燈火繩樞掩草亭<lb/>
虀甕結氷寒走蠧芸窓露下晚収螢也曾對月榆闗戍<lb/>
百戰沙場士爭死金瘡臥馬瘴烟青玉帳磐雕陣雲紫<lb/>
也曾對月泊瀟湘商賈凄涼野店荒菰米黑沉烏啄雪<lb/>
栁條翠减雁啼霜也曾對月東華道影轉金莖閶闔曉<lb/>
<pb n="KR4e0035_WYG_004-2a"/>
玉殿承恩出苑遲瓊林侍宴簪花早衰病歸來百不成<lb/>
烟蓑雨笠學躬耕壯士寂寞吴牛喘倦翼凋零野鵲驚<lb/>
每慚泛渚袁宏詠那復登樓庾亮情飛盖青園歌已逺<lb/>
乘舟赤壁夢何慿月色不殊人自改搗藥惟應兔長在<lb/>
搴衣弔古倍增悲長跪臨風獻清酹朱顔易去不復來<lb/>
一日一醉能幾迴昨日少年今日老且須置酒登高臺<lb/>
桂花吹香白露下莫惜爛醉黄金罍舊游豈無歌舞地<lb/>
銅駝白骨迷蒼苔前人已往今還昔今人寧無後人憶<lb/>
<pb n="KR4e0035_WYG_004-2b"/>
後人復遣後人哀月落銀河瀉空碧<lb/>
　評曰曲折備盡<lb/>
　　　鬼妾行<lb/>
閨中女兒白如雪縣官娶作專房妾黄金翠羽繡羅襦<lb/>
枕邊誓死心不渝豈意榮華草頭露好似青藤倚枯樹<lb/>
一朝樹倒藤無依埀埀哀哭牽腸肚依稀無復半年春<lb/>
新官到任遣媒人鴛鴦錦帳重還整鸞鳯金釵依舊新<lb/>
洞房更結叮嚀語却說新情多勝故自分飛花逐水流<lb/>
<pb n="KR4e0035_WYG_004-3a"/>
為憐嬌蝶無鶯妬傷心認着主衣裳窓前臨鏡照新粧<lb/>
青銅欲待銷磨盡幾度春風幾斷腸<lb/>
　評曰有喻而作<lb/>
　　　雙桐生空井<lb/>
井上雙梧桐秋風易搖落緑葉墮鳴璫清隂捲重幄紋<lb/>
甃生旅葵銀甁響空索䟽枝覆烏臺交柯臨鳯閣美人<lb/>
矜容儀照影傷今昨鉛華逐波逝歡賞隨年薄行客攀<lb/>
轆轤哀聲隔簾箔<lb/>
<pb n="KR4e0035_WYG_004-3b"/>
　　　紫騮馬寄朱士正<lb/>
紫騮馬雕鞍鞲來汗如赭恨郎騎馬過章臺醉月眠花<lb/>
㝷不來郎若歸時将馬賣無馬㝷春郎莫恠<lb/>
　　　金銅仙人辭漢歌周伯寜同賦<lb/>
漢家黄金如土積鑄作仙人一千尺緱氏山頭曉日紅<lb/>
太一祠前露華碧璚漿凝彩剪雲凘玉屑無痕浸寒液<lb/>
安期日日候神仙王母朝朝見鳬舄千門萬户建明光<lb/>
上苑南山繞栢梁春滿甘泉千樹綠波涵太液百花香<lb/>
<pb n="KR4e0035_WYG_004-4a"/>
白麟朱雁呈祥瑞寳鼎芝房薦樂章詔遣衛青将驃騎<lb/>
使通司馬拜中郎待邊親駐狼居外出塞兵蔵馬邑旁<lb/>
龍馬錦韀來上谷蒲萄銀甕出西凉李陵臺畔西風冷<lb/>
蘇武坡前落日荒暮年始下輪臺詔思子宮前雙淚繞<lb/>
壯志凄凉天下悲巡幸東從海上迴封祠無成還碣石<lb/>
長生不復望蓬萊鼎湖龍去秋蕭瑟金鳬銀雁燈如漆<lb/>
空遺弓箭慘無神青龍使者宮車出萬牛如山千里來<lb/>
老涙裂眥銅仙摧前車未改後車轍昔人不盡今人哀<lb/>
<pb n="KR4e0035_WYG_004-4b"/>
傷心秋草茂陵苑又見東風銅雀臺<lb/>
　評曰深戒窮兵之咎<lb/>
　　　蘇小小歌同端孝思賦<lb/>
棠梨花開春日遲綠窓銀屏鸚鵡啼玉驄慣識㝷芳路<lb/>
手綰同心約郎去<lb/>
　　　上之回<lb/>
上之回紫闕拂曙紅雲開蛟龍懸旌䴡曉日駱駝駕鼓<lb/>
鳴春雷前勾陳後𤣥武鳯凰來儀百獸舞左黄鉞右白<lb/>
<pb n="KR4e0035_WYG_004-5a"/>
旄萬國稽首諸侯朝玉帛如山不可計天子之夀四萬<lb/>
八千歲<lb/>
　　　行路難<lb/>
奉君五綵鳯凰之綺幄七寳鴛鴦之錦牀博山氤氲之<lb/>
水屑金盤沆瀣之瓊漿春風無情不相待朱顔綠鬂年<lb/>
年改姑蘇䑓上鼔如雷四時歌舞百花開當年意氣今<lb/>
安在鬼火如燈秋似海<lb/>
　　　董嬌嬈為周郁賦<lb/>
<pb n="KR4e0035_WYG_004-5b"/>
妾家住邯鄲少小矜容顔七歲畫娥眉十歲埀髻鬟十<lb/>
三刺繡人前坐十五秦箏架上彈紅粉樓高臨大路自<lb/>
恃芳華立門户鸚鵡春眠芍藥闌驕騘晚繫垂楊樹梅<lb/>
點香奩玉作鈿蓮移羅韈金為步朝歌暮飲綺羅樷東<lb/>
園桃李鬬春風黛疑栁淺勻朝翠朱訝櫻濃洗曉紅燭<lb/>
圍錦帳宵常曙香藹雕籠夕未空秋月春花等閒度誰<lb/>
憐窈窕迎新故夜夜虚迷洛浦雲朝朝枉結陽臺雨帶<lb/>
綰同心只自憐枕期連理翻成誤眼前相愛豈相知彈<lb/>
<pb n="KR4e0035_WYG_004-6a"/>
指風光節物移只道青春鎮長好那知白髪易如絲容<lb/>
顔銷歇鶯花冷歌舞凄凉鞍馬稀昨日樽前雙淚落誰<lb/>
似周郎情不薄得配鴛鴦死亦判願諧魚水生相託青<lb/>
鳥緘封書莫遲秦樓膓㫁夜烏啼君卿豈羨東牆約梁<lb/>
氏應同舉案齊<lb/>
　評曰綺麗綺麗<lb/>
　　　迎春曲<lb/>
燕梁綵飄金鳯喧翠襟小兒雙髻懸珊瑚鞭拆金鎖掣<lb/>
<pb n="KR4e0035_WYG_004-6b"/>
九地神牛飛上天東郊轆轤鳴紫犢綠蕪一片玻璃縠<lb/>
栁眉桃臉紅菲菲東園蝴蝶西園飛<lb/>
　　　虞美人詞<lb/>
萬人劍氣真羆虎寳玦鴻門悲亞父隂陵失道豈天亡<lb/>
志輕仁義為降虜凄凉垓下楚歌哀玉碎花飛報危主<lb/>
至今荒塚說虞姬一去繁華名不死君不見玉環香㫁<lb/>
九泉扃萬古滄波流不清<lb/>
　劉彦昺集巻四<lb/>
</p>
<p>
</p>
  </div>
<div>
<head>劉彦昺集巻五</head> <lb/>
    <p>
<pb n="KR4e0035_WYG_005-1a"/>
欽定四庫全書<lb/>
　劉彦昺集巻五<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　　評<lb/>
　　七言古風<lb/>
　　　經撫河遇雪舟中睡午方起<lb/>
沙溪風寒飛雪狂風大不敢開篷窓蒙頭裹被睡過午<lb/>
柁底浪急聲舂撞岸上楓林茅屋小新年家家無米糶<lb/>
<pb n="KR4e0035_WYG_005-1b"/>
土竈作炊烟滿船灰壓濕薪蚯蚓呌山僮不諳途旅艱<lb/>
靴綻衣薄雙眉攢艱難末路乃如此富貴有夢真邯鄲<lb/>
却憶瓊林侍宮膳雪花不入黄金殿酒上朱顔萬國春<lb/>
花簮烏㡌千官宴錦牋彩筆賜題詩仙仗頻移出苑遲<lb/>
衣惹御香羅袖窄馬蹄歸踏杏花泥<lb/>
　　　弔晉安將軍歌<lb/>
茘枝城頭花簇簇王孫不歸春水綠黄金臺前烟草荒<lb/>
傷心獨倚青雲哭淚灑鑾江江倒流楚魂暮咽楓林秋<lb/>
<pb n="KR4e0035_WYG_005-2a"/>
蕉黄醑綠湘竹語峴山石斷行人愁信陵門下簪纓㑹<lb/>
珠履筵前㡬人在軍中擊鼓夜不眠珠翠成行鳴劍佩<lb/>
王孫王孫真貴人落筆龍蛇驚鬼神千金㪚士馬蹄盡<lb/>
鐡甲晝卧雙麒麟桑柘隂隂連大路野市書聲晚當户<lb/>
部曲凄凉白髪稀甘棠猶指将軍樹玉鳬金雁漆燈殘<lb/>
化鶴千年何日還有酒誰澆趙州土碧血化雨苔斑斑<lb/>
王孫王孫不可招仰天擊碎青桐瑤寸心何處寫哀素<lb/>
江上年年生暮潮<lb/>
<pb n="KR4e0035_WYG_005-2b"/>
　評曰可哀<lb/>
　　　承承堂為洪善初題<lb/>
天狗蝕月嵗靖康血戰于野龍𤣥黄神鰲夜泣九淵沸<lb/>
翠華日薄寒無光主憂臣辱誓萬死直以隻手支扶桑<lb/>
燕山六月雪花大節旄零落肌膚傷闗河蕭條月色苦<lb/>
秋風揚沙吹雁行子卿歸來典屬國茂林樹老愁雲荒<lb/>
至今勳業昭簡册大書特書遺典章承承堂前春晝永<lb/>
牙笏金魚堆滿牀芝蘭玉樹競娟秀陶令松菊凝秋荒<lb/>
<pb n="KR4e0035_WYG_005-3a"/>
盈缸醸酒介眉夀槐隂覆堦萱草長忠宣盛澤實具美<lb/>
宜爾子孫宜爾昌<lb/>
　　　題磨崖碑後<lb/>
錦囊粉黛銷塵土香冷春迷山下鬼梨園弟子散如烟<lb/>
六么誰按霓裳譜梧桐蕭蕭秋雨愁君王歸來多白頭<lb/>
宮牆瓦落芙蓉苑輦路塵蒙華萼樓牝雞司晨古之訓<lb/>
九齡先識非阿佞漁陽鼙鼓蔽黄埃臨洮戰血生青燐<lb/>
二十四郡何無人但恨不識顔杲卿國忠既誅林甫死<lb/>
<pb n="KR4e0035_WYG_005-3b"/>
勤王義斾趨咸京唐室安危誠再造汾陽令公國元老<lb/>
萬邦歸正泰階平九廟無虞靈寝掃大筆特書昭日星<lb/>
龍蛇剥落莓苔青嗚呼浯水瀉遺恨父老至今雙淚零<lb/>
　評曰直是能寫<lb/>
　　　題方壺畫為斯貞姪賦<lb/>
巨然畫與書法同縱筆所至生秋風墨飛元氣瀉沆瀣<lb/>
青摩斗極連崆峒逺岫平林斷還續苔根斜迸山泉緑<lb/>
釣倚丹楓野老磯門埀碧栁幽人屋壺公騎鯨白雲鄉<lb/>
<pb n="KR4e0035_WYG_005-4a"/>
壟樹綠泫烟草黄風流文采今寂寞對畫泪痕沾我裳<lb/>
　　　大梁行<lb/>
大梁繁華全盛日宮闕浮天耀桃李魏國山河十萬兵<lb/>
信陵賓客三千履上苑春晴花覆闌鬭雞走馬事金鞍<lb/>
銀燭填街美人過紫蓋凌雲公子還五侯七貴行人避<lb/>
吐膽傾肝論意氣朱亥能移晋鄙兵侯嬴自執夷門轡<lb/>
回首英雄非昔昨輦路人稀秋草迷舊游歌舞今何處<lb/>
落日狐狸當樹啼<lb/>
<pb n="KR4e0035_WYG_005-4b"/>
　評曰效盛唐者<lb/>
　　　題蔡宗文趙氏譜牒後<lb/>
苔連椒壁雲痕濕霓旌無色金仙泣杏花依舊落臙脂<lb/>
梁苑凝烟春草碧相逢彷彿說前朝譜牒香遺古錦幖<lb/>
前代王孫今老矣天潢如髪際雲濤<lb/>
　　　漢之季哀故御史余公闕守舒城死節而作<lb/>
漢之季洪流何湯湯赤子為龍蛇蔓於漢於淮割我城<lb/>
邑圖不祥天子曰嘻予何以奉宗廟朝羣臣登明堂曰<lb/>
<pb n="KR4e0035_WYG_005-5a"/>
予近臣御史闕咨爾撫師古舒國閫以外爾制之賜爾<lb/>
三百衛士斧與節毋黷民毋究刑茍附而安文武並用<lb/>
禮之經臣闕昧死頓首泣主憂臣辱敢不力御史騎馬<lb/>
來萬姓泪落喜且悲予我塗炭民漢官威儀今見之東<lb/>
市牽牛羊西市羅酒漿紛紛列道左御史下馬相扶将<lb/>
諭以天子聖且愛明見萬里外宵旰不遑食兵爾饑爾<lb/>
苦顛沛御史雖愚頗知忠與慈惟爾患難相扶持鼔爾<lb/>
鼓旗爾旗疾則疾徐則徐壮者戰守老者居俾爾農桑<lb/>
<pb n="KR4e0035_WYG_005-5b"/>
毋奪時桑青青麥茫茫牛羊走丘墟御史城上行茅屋<lb/>
人家聞讀書以心感人心敵至輙敗不敢窺城東啼虎<lb/>
豹城西嘯熊羆蘄黄攻始退山越什什伍伍來相圍裹<lb/>
瘡戰城南吮血戰城北大船小船捍江列嗟城中如流<lb/>
魚御史奮臂城上呼悲風揚塵沙起白日無光士争死<lb/>
廪無粟士氣衰朝食城上草暮煮城下箕癘疫相枕何<lb/>
流離御史斬愛馬士卒不忍食日久援不來矢盡兵殘<lb/>
益危廹梟騎死野戰烏鳶銜肉流尸殭孤城坐殄瘁土<lb/>
<pb n="KR4e0035_WYG_005-6a"/>
山地道不可當御史誠不德握手謝父老爾民多殺傷<lb/>
御史登城北面拜稱臣萬死無以報陛下闔室竟與城<lb/>
俱亡楚山蒼蒼楚水洋洋御史之節功烈顯彰天之奎<lb/>
璧地之河嶽人之綱常千載弗渝日光普光誰能置廟<lb/>
復立社享爾祀爾百世及天下<lb/>
　評曰音節古甚足為余公傳誦之古意可哀琅然漢<lb/>
　魏之音<lb/>
　　　經白將軍故第<lb/>
<pb n="KR4e0035_WYG_005-6b"/>
粉牆將暖日依舊栁條新上馬臺邉路春風無一人畫<lb/>
梁暗巢雀綺席委芳塵桃李東園夜餘香斂翠嚬<lb/>
　評曰可念可怨<lb/>
　　　瞻雲堂為淮西李仲良賦<lb/>
生逢兵革離鄉邑故家門巷兒時憶壠上蒼苔覆墓田<lb/>
城西喬木連寒石每憶年年寒食時輕烟冉冉落花稀<lb/>
墳前斗酒無人酹沙際殘碑有字題漠漠長河孤鳥没<lb/>
九泉路杳嗟何及銀雁秋沉落木黄金𧖟春暝寒泉碧<lb/>
<pb n="KR4e0035_WYG_005-7a"/>
漂泊緇塵幾日歸故衣線斷感春暉終天一掬松楸泪<lb/>
心逐孤雲日夜飛<lb/>
　評曰孝思之念<lb/>
　　　題呂花園草堂代宋景濂先生作<lb/>
官馬烏鞾春踏霜鐘聲催眠趨玉堂黄金帶重覺腰瘦<lb/>
錦袍淋漓宮酒香殿前草詔東風急紫硯光凝墨花濕<lb/>
承恩簪筆立多時華髪蕭踈倦無力聞道城南舊草堂<lb/>
景勝林幽引興長碧連淮甸晴波暖青割鍾山曉樹凉<lb/>
<pb n="KR4e0035_WYG_005-7b"/>
種栁萬條金覆井栽桃千榦粉連牆薔薇壓架綃囊綴<lb/>
芍藥當軒錦幄張箇箇麝香眠石徑雙雙翡翆浴蒲塘<lb/>
紅殘蝶翅翻風静綠暗鶯吭囀日忙游絲飛時寒食早<lb/>
車馬城南争拜掃夕陽影裡賣花聲游人半醉眠芳草<lb/>
壚憶黄公酒斾斜竈遺陸羽茶烟裊何時休沐振鳴珂<lb/>
紗㡌輕衫試越羅信筆詩成還倦寫憶爾當年郭槖駞<lb/>
　評曰風致有度<lb/>
　　　寒食客秦淮憶舊<lb/>
<pb n="KR4e0035_WYG_005-8a"/>
去年寒食長途客桃花落盡梨花白今年寒食客秦淮<lb/>
杏花李花無數開東風凋殘白羽箭落日獨倚黄金臺<lb/>
緇塵蕭騷吹病目破㡌烏靴泥漉漉藜杖東山弔謝安<lb/>
悵望飛雲仰天哭凄凉心事更誰憐綠綺可以調絲絃<lb/>
子期已矣伯牙死髙山流水空荒烟王孫不歸芳草暮<lb/>
解衣沽酒驅愁去誰言一醉可銷愁酒入五腸肝膽露<lb/>
便擬揚帆析木津仍期掛劍扶桑樹志士長懷溝壑憂<lb/>
功名百歲等浮漚雨晴浪暖河豚上載酒滄江弄釣舟<lb/>
<pb n="KR4e0035_WYG_005-8b"/>
　　　題夏慱士晋王羲之右軍像<lb/>
上東門外胡雛嘯萬里塵飛洛陽道濳龍東渡晉中興<lb/>
羣馬南浮國重造石城巃嵸昔所都庶事草草嗟良圖<lb/>
衣冠簡傲禮樂廢朝廷放曠君臣踈大令平生㝡超卓<lb/>
早年門第居臺閣内史新除典要樞右軍任重參帷幄<lb/>
擅塲翰墨出神奇蔡衛鍾張早得之晝長燕寝森兵衛<lb/>
日暖鵝羣戱墨池來禽青李囊盛寄裹鮓黄庭醉後題<lb/>
春風三月山隂曲羣彦流觴暎脩竹一時簪冕屬髙風<lb/>
<pb n="KR4e0035_WYG_005-9a"/>
百年文藻懐芳躅流落斯文慨古今後代宸聰復購尋<lb/>
小字昭陵傳玉匣數行定武抵千金忽見畫圖雙眼失<lb/>
采采丰神驚玉立羽扇蕭踈晚日晴烏紗彷彿秋塵襲<lb/>
繁華如夢轉頭非典午山河㡬落暉唯有鳯凰臺上月<lb/>
春風依舊紫簫吹<lb/>
　評曰晉人風致<lb/>
　　　墨池謠簡錢本初<lb/>
夫書未可易言也鳥蹟既兆蝌蚪出焉天雨粟而鬼魅<lb/>
<pb n="KR4e0035_WYG_005-9b"/>
泣河圗出而龍馬傳八卦畫而結繩解三才著而文明<lb/>
宣漆書汗簡去古益剝落魯魚亥豕讀者窮磨研湯銘<lb/>
商彞仿彿欵識在秦封石鼓但見鎖紐連六經多舛誤<lb/>
去聖逾千年倉頡莫可考史籍何茫然李斯程邈更古<lb/>
制篆𨽻分草如雲烟王次仲氏作楷法趨時簡易隨方<lb/>
圎蔡邕夢神授八法鍾梁張李尤精專中間作者不可<lb/>
數太令小令聲名絶今古何天經地緯而山峙川融亦<lb/>
玉振金聲而龍翔鳯翥草字貴尊嚴真字貴風度大字<lb/>
<pb n="KR4e0035_WYG_005-10a"/>
貴結宻小字貴寛裕樂毅論太史箴筆力殊正直嚴嚴<lb/>
乎忠臣烈士之心告誓文曹娥碑其容何荘敬肅肅乎<lb/>
孝子順孫之儀孤雁賦逍遙篇興趣托髙逺出塵拔俗<lb/>
何翩翩洛神賦畫像贊姿儀特閑雅恭肅莊矜誰敢犯<lb/>
是皆見義以成文非獨擅塲而觴濫歐虞禇薛栁與顔<lb/>
方駕並軌何桓桓米蔡蘇黄尚嫵媚趙松雪公真傑出<lb/>
大書特書勒金石清苦平生非一日崑山春早鳯雛鳴<lb/>
溟渤霜寒海青出前輩落落如晨星慨古閉門芳草生<lb/>
<pb n="KR4e0035_WYG_005-10b"/>
年來此事知者少隠几看雲數歸鳥庭樹迎秋落葉凉<lb/>
墨池經雨蒼苔繞錢郎一年相别多過我顔色如春和<lb/>
臨池刀筆已豹變滿紙墨汁翻鯨波燕子日長休懶惰<lb/>
莫向清風北窓卧有鳥不鳴一鳴驚人有鳥不蜚一蜚<lb/>
冲天後生可畏未可量也一羽雲霄期勉旃<lb/>
　評曰又是一體<lb/>
　　　予昔與孟思魯㕘戎事於三衢監司宋公幕府<lb/>
　　　及兵潰得間道還鄉遂歸休之志故歴叙之<lb/>
<pb n="KR4e0035_WYG_005-11a"/>
嗟嗟漢燧昔沉耀横流版蕩糜中畿鬼母啼烟赤電走<lb/>
天狗墮地金石飛勤王涕沾臆義斾懸雲昭白日劍擊<lb/>
風雲向夜悲楫誓山河仰天泣君當少年功節殊短衣<lb/>
倒騎生馬駒蠻牋草檄墨慘淡寳刀斫血腥糢糊奏凱<lb/>
對花歌窈窕量沙卧雪宿氍毺運籌制勝常輕敵凭軾<lb/>
降城不顧軀幕泛碧油陳雅樂漏殘銀燭合兵符孤軍<lb/>
轉戰經千里蕭條榆塞塵沙起秦樹闗河落日低漢營<lb/>
鼓角西風裏婺女妖氛壓斷牆嚴灘殺氣連重壘羽書<lb/>
<pb n="KR4e0035_WYG_005-11b"/>
援絶鬭兵稀古道無人畏蒺䔧霜銜白骨饑烏下秋入<lb/>
金瘡敗馬嘶虞姬帳下將軍死公子門前壯士歸去國<lb/>
共憐王粲賦望鄉同擬杜陵詩壯志無成還故里城西<lb/>
茅屋苔痕紫鈎簾聽雨更焚香柱笏看雲時隠几自信<lb/>
胸澄渤海清寜憐氣與嵩華比破浪誰擒北海鰲穿林<lb/>
學射南山雉笑傲行将下澤車經綸懶取圯橋履草荒<lb/>
三徑掩衡門舊事相逢不忍論兩鬢緇塵銷歲月一雙<lb/>
臘屐信乾坤湖上雨晴飛落木與子登臨散幽獨杖藜<lb/>
<pb n="KR4e0035_WYG_005-12a"/>
出郭踏江沙一笑㝷僧看脩竹<lb/>
　評曰激烈悲壯老馬長鳴<lb/>
　　　潯陽行<lb/>
江頭女牆啼野烏亂石如壘驚濤呼潯陽九派控吳澤<lb/>
匡阜千峯迴楚墟當時形勝夸彊土連雲宮苑旌旗樹<lb/>
庾亮樓船赴國仇黥王版籍歸英主盛年一去水流東<lb/>
冠蓋繁華處處空兩岸蘆花浸明月滿汀烟樹鳴秋風<lb/>
古戍何人晚吹笛客船莫向城邊繫翆袖琵琶夢已寒<lb/>
<pb n="KR4e0035_WYG_005-12b"/>
青衫易灑天涯泪<lb/>
　評曰效高適王維者<lb/>
　　　青藜軒為劉子雍賦<lb/>
頗聞天祿青藜杖雍也自是今劉向漢啟炎精著五行<lb/>
天符火徳明文象太乙光分五夜深夘金氣應三台上<lb/>
草堂人稀清漏長紫薇花開金井凉昭回雲漢星辰爛<lb/>
黼黻文章雨露香鏗經九節蒼虬幹叩門絶愛齊眉短<lb/>
桃竹風清豹髓凝葛陂春早龍膏暖銀燭無神暮雨凄<lb/>
<pb n="KR4e0035_WYG_005-13a"/>
金蓮落艶秋烟滿故人文彩筆如椽制作干今軼漢賢<lb/>
萬里羽儀調玉燭九重柱石際凌烟<lb/>
　　　秦淮書舍為端孝思賦<lb/>
秦淮水金溶溶羣峯迤邐以走北萬壑曲折而朝東盤<lb/>
礴之秀山川所鍾金精伏地斗牛爛王氣燭夜風雲從<lb/>
以之定九鼎制萬國鳯臺鵲觀之壮龍蟠虎踞之雄春<lb/>
風三月城東路紫陌紅塵映朱户萬樹嬌花駿馬嘶千<lb/>
條弱栁流鶯度楚榭春粧玉襯鈿秦樓夜宴金搖步髩<lb/>
<pb n="KR4e0035_WYG_005-13b"/>
墮秋痕曉霧輕眉分晚黛朝雲妬洛下誰論杜牧狂臨<lb/>
邛不數相如賦故人結屋對江波厭聽朝朝玉樹歌白<lb/>
苧裁成朝隱几黄庭寫罷晚觀鵝芸窓太史三冬足日<lb/>
閲牙籖常百軸志篤孫康映雪勤心濳車𦙍嚢螢讀舌<lb/>
捲波濤隘五湖氣雄島峙吞三蜀南金赤箭如圭如璋<lb/>
泰山北斗景星鳯凰有志未可量也期爾萬里風雲翔<lb/>
　評曰公子而文乎<lb/>
　　　江都行<lb/>
<pb n="KR4e0035_WYG_005-14a"/>
蕪城繁華天下美處處離宮鬭紅紫綵女龍舟錦作帆<lb/>
内官鳯苑花裁綺芍藥珠簾十二重楊栁御堤三百里<lb/>
鼔車巡幸翠華留夷夏梯航覲冕旒縣邑貢真三祝獻<lb/>
諸侯稱夀萬年酬盤游酒色何窮侈宴安鴆毒亡邦祀<lb/>
西苑歌鐘午夜遊東遼輜重三軍死寳成殿上奏鸞棲<lb/>
晉陽城外飛龍起故國傷心非昔時五雲宫闕草萋萋<lb/>
東風寂寞雷塘路月暗秋陰鬼火啼<lb/>
　評曰唐體<lb/>
<pb n="KR4e0035_WYG_005-14b"/>
　　　寄徐宗周兼柬楊煥文阮宗泰<lb/>
李家池頭去年别大風揚沙天欲雪贈我鯉魚三十腮<lb/>
楊栁穿来帶寒血今年八月芝山樓我欲少住君不留<lb/>
蹇驢落日冒秋暑鬂絲汗溢黄塵流近過阮公茅屋底<lb/>
説君沉痾幾不起九月十日方離牀强健近來差可喜<lb/>
相望片雲危石山来往毎嫌消息艱斯文凋謝少知已<lb/>
恨不連牆相往還却憶少年従義日聞雞不眠追祖逖<lb/>
殺敵風吹寳劍腥打圍雪壓雕鞍濕諸葛曾懷漢室憂<lb/>
<pb n="KR4e0035_WYG_005-15a"/>
包胥亦有秦庭泣投老相看海岳清夙昔患難同離情<lb/>
歸來廬井有桑梓拜掃丘墓除榛荆傳家書在晚還讀<lb/>
負郭田深春自耕愛君窓前脩竹大聽雨何時對牀卧<lb/>
却扶藜杖過楊兄使酒怕渠時罵坐氣畧頗與常人殊<lb/>
天經地軌談陰符黄岡溪頭嬾埀釣未央殿前思上書<lb/>
功名定有國士報肝膽好将民瘼蘇黄金之臺一千尺<lb/>
白日横飛虎生翼呂望八十方致身五十富貴朱買臣<lb/>
時來勲業自有待豈得甘作漁樵人<lb/>
<pb n="KR4e0035_WYG_005-15b"/>
　　　澶州行<lb/>
澶州城頭河水渾南城北城如虎蹲當年敵人犯畿甸<lb/>
烽火照夜驚邉塵廟堂大臣惟肉食幸南幸蜀俱身利<lb/>
臣瓊歴練老知兵臣凖忠肝陳讜議九闗半夜一雞鳴<lb/>
大駕南征詔書出虎臣武将争駿奔龍旋豹尾如星屯<lb/>
六軍野宿犯霜雪萬乘路次昭風雲金莭翆支先六轡<lb/>
黄蓋城頭壓妖彗天戈曉渡國威張神箭星馳敵將殪<lb/>
重瞳一顧轉乾坤萬歲山呼震天地敵人氣懾不敢當<lb/>
<pb n="KR4e0035_WYG_005-16a"/>
稽首俯伏稱誠惶三邉清寜海波霽四野桑麥紛牛羊<lb/>
至今惟有萊公廟簫鼔年年歌歳康<lb/>
　評曰曲盡事實可哀可誦<lb/>
　　　題李陵蘇武泣别圖<lb/>
臣有千古哀覆水一去難再回臣有三寸舌染絲一黑<lb/>
難再白丈夫瓦裂聲名虧漢不我得將安為吞聲長途<lb/>
送蘇武忠肝惟有青天知烟沙蕭條壓氷雪心事凄凉<lb/>
淚成血誰憐寃魄老邊塵空有丹心瞻漢闕目斷闗河<lb/>
<pb n="KR4e0035_WYG_005-16b"/>
夕照迷茂陵烟樹草萋萋将身不似雲邉雁猶得年年<lb/>
故國歸<lb/>
　評曰可痛可痛<lb/>
　　　題諸葛武侯廟<lb/>
武侯古廟臨江市碑仆苔荒字殘廢巴西巫峽長父老<lb/>
至今來拜祭木牛泥馬将何施君才十倍當曹丕託孤<lb/>
付國寄大事輔不可輔卿為之股肱竭力誓臣節五月<lb/>
渡瀘親出師君臣氣義出肝膽千古泪落令人悲江流<lb/>
<pb n="KR4e0035_WYG_005-17a"/>
不盡潮聲咽嗚呼遺恨三分國沙際空遺八陣圖蒼梧<lb/>
雲暝秋蕭瑟<lb/>
　評曰節義如生<lb/>
　　　義士歌<lb/>
　　　　鄱陽胡公字振祖當元之季以義起兵尅復<lb/>
　　　　郡治紀功授饒州府判後從官軍轉戰至浮<lb/>
　　　　梁與敵相拒糧盡矢絶義不辱憤罵以身死<lb/>
　　　　之鄉貢蔡淵仲先生為之立傳予作歌以表<lb/>
<pb n="KR4e0035_WYG_005-17b"/>
　　　　其節義焉至正甲午也<lb/>
崐崘晝裂黄河决京畿地毛白於雪鬼母啼秋天雨魚<lb/>
武庫兵鳴劍飛血黄屋播越烟塵張四海感謝思勤王<lb/>
鄱陽胡公軀七尺義旗塞路寒無光鳶肩火色萬里壯<lb/>
虎氣電目千夫强城頭陣雲壓鼙鼔釃酒椎牛題露布<lb/>
破金沉船曉更征嚢沙壅水宵還渡萬乘千旟驃騎營<lb/>
轉戰直薄浮梁城孤軍糧絶朝飡草間道人稀夜煮氷<lb/>
鐡甲照霜弓影曲寳刀磨月水痕腥旄頭芒射前星落<lb/>
<pb n="KR4e0035_WYG_005-18a"/>
恃勇驍騰身不却凄凉馬革裹屍歸誰復聲名寫麟閣<lb/>
郡侯紀績茟如椽父老相傳泪泫然三尺荒墳何處是<lb/>
忠臣後代子孫賢<lb/>
　評曰義氣悲壯可念<lb/>
　　　題崑崙雪曉圖<lb/>
自有宇宙便有此山六丁智力憚疏鑿一氣神秀鍾巑<lb/>
岏九龍上蟠日月麗六鼇下鎮滄溟寒西母雙鳬逺莫<lb/>
至周王八駿遥難攀萬仞皚皚太古雪大明中開爛銀<lb/>
<pb n="KR4e0035_WYG_005-18b"/>
闕玉京瑤圃恍瀛洲一洗胸中煩惱熱自非砥柱障狂<lb/>
瀾大地蒼生混魚鼈摩挲此圖雙眼開令我胷次生崔<lb/>
嵬安如磐石奠四海長歌萬里天風來<lb/>
　　　荆州䕶衛指揮陳公伯英鞍馬之暇焚香吟詩<lb/>
　　　高懷雅量令人起敬賦詩承教<lb/>
将軍少年英氣豪學劍論兵談六韜龜紋璅甲紫絲轡<lb/>
虎皮鞍韀紅錦袍三尺雕刀兩斛力八歲龍駒雙佩刀<lb/>
不憤旄頭如火赤從駕南征破蠻陌鴻雁啼霜瘴月昏<lb/>
<pb n="KR4e0035_WYG_005-19a"/>
駱駝載雪狼烟濕羽檄流星烽火連搴旗誓欲静三邊<lb/>
銜枚榆塞金瘡苦洗箭沙泉戰血羶栁營日落鳴笳鼔<lb/>
玉帳籌邊月當午酒壓蒲萄壯士歌花挿真珠美人舞<lb/>
奏凱歸來拜玉墀天恩頒宴畫樓西漢家未數蕭曹業<lb/>
麟閣丹青姓字題<lb/>
　　　棲碧軒為陳指揮賦<lb/>
瑣窓斜隔紅塵道芳草滿簾晴不掃階前馬踏落花泥<lb/>
栁外鶯啼春色好羅袍犀帶紫金魚壁上瑤琴牀上書<lb/>
<pb n="KR4e0035_WYG_005-19b"/>
雲捲城頭春雨過一庭脩竹讀陰符<lb/>
　　　雲湖漁樂圖為陳茂叔賦<lb/>
船頭書百册船尾酒百壺懶騎桃花馬濯纓雲水湖手<lb/>
擕珊瑚竿不掛朱虎符壮心捲笠澤浩氣凌東呉寒食<lb/>
春風三月暮暖漲桃花香簇簇弱水三千錦浪紅禹門<lb/>
九萬晴濤綠身被紫團宮錦袍靈槎不厭銀河遙絲綸<lb/>
埀虹八百丈坐弄明月吹鸞簫罡風泠泠挽雙袖手捫<lb/>
箕尾聞雲璈醉來晞髪支機石鼓枻天津釣六鼇<lb/>
<pb n="KR4e0035_WYG_005-20a"/>
　　　棲霞軒為王文質賦<lb/>
丹霞爛兮五色光昭回雲漢成文章朝逐神龍共寥廓<lb/>
暮隨威鳯同翺翔丹霞炫兮醸春酒堦下萱花對晴晝<lb/>
紫簫清瑟間齊謳衣綵髙堂獻眉壽人生此樂真良圖<lb/>
奉親報國多清娱眼中富貴自有待身退功成逰五湖<lb/>
倒騎青鸞過𤣥圃池上碧桃花滿路搴衣笑拍洪厓肩<lb/>
醉看滄海珊瑚樹<lb/>
　　　宿黄州城下懷蘇仙<lb/>
<pb n="KR4e0035_WYG_005-20b"/>
五雲宮闕芙蓉苑燭襯金蓮賜宮宴翰林風月紫薇花<lb/>
錦袍犀帶黄金硯一朝遷謫來黄州滿頭風雪寒颼颼<lb/>
蹇驢破㡌秃雙髩兒啼妻怒聲啾啾瓶無儲粟家四壁<lb/>
斗酒誰换烏貂裘饑腸一字不堪煮清苦占斷人間秋<lb/>
獨倚竹樓題短句酒入五腸肝膽露自揎布袖捲天風<lb/>
繞壁龍蛇起烟霧九重忽報天恩來寒谷得暖陽春回<lb/>
黄封御宴賜顔色賀客門迎車馬排朱輪皁蓋五花誥<lb/>
赤霄白日登蓬萊人生得失有如此覆手為雲翻手雨<lb/>
<pb n="KR4e0035_WYG_005-21a"/>
我因登眺撫江城歴歴東坡舊逰處臨髙弔古不勝悲<lb/>
落日滄波白鳥飛金馬玉堂天上夢茶烟禪榻鬢如絲<lb/>
　　　過南湖觜<lb/>
城頭開船北風起帆輕直過南湖觜上水歡呼下水嗟<lb/>
龍王廟前准燒紙小婦攀罾楊柳磯淮鹽换得鱖魚肥<lb/>
沽來新酒不成醉卧聽鄰船歌竹枝<lb/>
　　　宿潯陽<lb/>
潯陽城頭秋雁啼霜寒木落紅霏霏孤舟晚泊日當酉<lb/>
<pb n="KR4e0035_WYG_005-21b"/>
纜繫石橋楊栁磯庾樓基廢迷烟樹猶記樓船争戰處<lb/>
草店蕭條野客沽女牆依舊官軍戍逝水滔滔送落暉<lb/>
繁華雲變不勝題當年司馬青衫淚翆袖琵琶夢已非<lb/>
　　　求陸伯瞻作嬾雲荘圖<lb/>
老米已矣房山逝江海丹青少奇祕故人胸次出神奇<lb/>
寫法誰能識天趣倒飜墨汁金蟾蜍珊瑚翡翠相縈紆<lb/>
逺樹浮青氣黯淡遥山疊翠烟糢糊洞庭八月波如鏡<lb/>
一片玻瓈三萬頃白蘋香老雁啼霜九點蒼梧落秋影<lb/>
<pb n="KR4e0035_WYG_005-22a"/>
煩君為寫嬾雲荘樹根絡石苔連牆丹崖深處三間屋<lb/>
坐弄紫簫書滿牀<lb/>
　　　送丁兼善還荆州<lb/>
大邦維㐮國門户軫翼經躔分野次西帶巴樊控楚墟<lb/>
東連呉㑹跨淮泗凌雲宫闕麗中天府下英豪總世賢<lb/>
賓客那能朱履宴簮纓未數玳瑁筵行旌枉顧溪頭屋<lb/>
瀟灑襟期慰幽獨藍田日暖出奇姿紫畹瓊蘭藹清馥<lb/>
交情絶愛眼中稀慷慨霏談不忍違只恐王程軍務速<lb/>
<pb n="KR4e0035_WYG_005-22b"/>
青雲荆樹馬騑騑<lb/>
　　　送春詩<lb/>
珊瑚鈎搭黄金索楊花香雪穿珠箔綵雲蟠翠繡麒麟<lb/>
宮衣初試羅衫薄雉扇班移午漏遲麝煤浮硯墨淋漓<lb/>
筆掃粉箋龍影動殿頭新賦送春詩<lb/>
　<lb/>
　<lb/>
　劉彦昺集巻五<lb/>
</p>
<p>
</p>
  </div>
<div>
<head>劉彦昺集巻六</head> <lb/>
    <p>
<pb n="KR4e0035_WYG_006-1a"/>
欽定四庫全書<lb/>
　劉彦昺集巻六<lb/>
　　　　　　　　　　　明　劉　炳　撰<lb/>
　　　　　　　　　　　　　楊維楨　評<lb/>
　　七言律詩<lb/>
　　　七夕宿天堂寺<lb/>
西風吹夢宿僧堂誰遣黄金布地裝萬葉寶燈秋弄影<lb/>
九重珠塔夜浮光天連象闕星辰濕雲䕶龍宫雨露凉<lb/>
<pb n="KR4e0035_WYG_006-1b"/>
門外三車何必問大千身色兩俱忘<lb/>
　　　逰丹青閣<lb/>
橋南楊栁亂成行出郭尋僧到上方城拱烟霞開錦繡<lb/>
山圍松竹奏笙簧半簾晚翠環溪閣一枕秋雲䕶石牀<lb/>
安得逺公同净業白蓮池上挹天香<lb/>
　　　寄武夷隱者金復嬰<lb/>
習隱名山四十年羊裘鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>鹿皮冠雲中杵臼聞雞犬<lb/>
月下笙簫引鳳鸞霞氣濕衣晨採藥虹光穿樹夜燒丹<lb/>
<pb n="KR4e0035_WYG_006-2a"/>
姓名漸覺無人識種得胡麻秖自餐<lb/>
　　　丁夘立春簡蔡宗文昆季<lb/>
玉琯吹葭已應灰字題春帖手斜裁震司木徳三陽泰<lb/>
律協條風一氣回鸞輅憶陪趨御苑燕釵曾賜出宫醅<lb/>
文園多病歸田早鬢影東風看野梅<lb/>
　　　青樓曲劉子雍胡伯清程伯羽同賦<lb/>
畫闌落盡絳桃花依舊尋芳小徑斜鬢黛壓釵金有暈<lb/>
臂酥凝釧玉無瑕三千弱水波清淺十二巫雲樹碧遮<lb/>
<pb n="KR4e0035_WYG_006-2b"/>
郎馬不來春已暮淚痕香斷濕琵琶<lb/>
繡剩鴛鴦午睡長體嬌無力浴蘭湯生憎寳鏡鸞成匹<lb/>
死恨銀筝雁作行舞罷柘枝低拜月歌殘桃葉懶添香<lb/>
愁來自學秦宫女簾底吹笙引鳳凰<lb/>
楚腰纎細引纒頭秋怯珠簾半捲鈎雲戀陽臺雙作夢<lb/>
月生湘浦獨成愁鸞梭折齒花粘髓螺粉添眉栁帶羞<lb/>
雁過碧天書帛㫁誤教人倚小紅樓<lb/>
寒鎖粧臺粉怯匀步金蓮小不生塵徑迷花雨鶯鶯月<lb/>
<pb n="KR4e0035_WYG_006-3a"/>
枕壓梨雲燕燕春衾剰半牀閒翡翠釵分一股劈麒麟<lb/>
玉梅好似郎顔色只見東風不見人<lb/>
　　　簡戴彦碩<lb/>
故人結得草堂低老圃連城近市西碧注硯池荷葉露<lb/>
紅沾屐齒杏花泥書懸牛角朝畊地飯飼魚苗晚灌畦<lb/>
只恐長安雲路近馬蹄催夢聽朝雞<lb/>
　　　寄徐指揮<lb/>
報國功成鬢欲蒼承恩分節下南荒劍磨鯨海遺腥血<lb/>
<pb n="KR4e0035_WYG_006-3b"/>
馬渡龍沙帶戰瘡頒宴曉沾仙掌露賜衣春帶御爐香<lb/>
信陵門下今誰在萬里雲霄一羽翔<lb/>
　　　呈西平侯沐都督西征<lb/>
西域慿陵久不賓詔書五道出將軍龍光燭劍銷邊祲<lb/>
虎炁揚旌壓陣雲周廟昔聞方叔頌漢廷今見貳師勲<lb/>
春風三月鶯花禁歸騎笙歌奏凱聞<lb/>
　　　和都督馮公韻<lb/>
鳳城宮闕倚蒼山虎衛旌旗拂畫闌輦路霜清梅破臘<lb/>
<pb n="KR4e0035_WYG_006-4a"/>
御溝波暖栁欺寒青雲每愧班超筆華髪應慚貢禹冠<lb/>
未信壯懷渾寂寞錦衣鞍馬出長安<lb/>
　　　旅中除夕簡劉子憲助教張左司<lb/>
麝煤凝鴨鎖窓虚虎衛嚴城禁漏疎鄉夢牽情千里逺<lb/>
客愁隨臘一年除酒痕醸暖春連甕梅粉吹香晚近厨<lb/>
自寫桃符燒短燭壯懷那厭食無魚<lb/>
　　　元日早朝呈翰林諸公<lb/>
禁城曉箭漏猶頻仙掌微茫曙色分虎衛鳴鞭瞻紫極<lb/>
<pb n="KR4e0035_WYG_006-4b"/>
鸞輿迎駕擁紅雲宮簾日轉旌旗合天仗風飄劍佩聞<lb/>
班次螭頭簮筆近緋袍因惹御爐熏<lb/>
　　　早春呈吴待制<lb/>
上林春早陌塵香紫禁觚稜射日光新緑御河搖栁黛<lb/>
小紅宫樹試桃粧山連曉氣蟠龍虎臺枕東風憶鳯凰<lb/>
心折故園幽興獨尋僧看竹過隣牆<lb/>
　　　春寒寄魏居敬<lb/>
上苑春寒花信遲東風不放鎮帷犀栁塘沙冷迴鴛夢<lb/>
<pb n="KR4e0035_WYG_006-5a"/>
草閣梁深落燕泥苔蝕井楣蝸觸角篝連香灺麝凝臍<lb/>
典衣剰欲銷塵鬂暖日城南信杖藜<lb/>
　　　寄許永明公冕昆季得夫先生<lb/>
少年曾共請長纓雲壓旄頭劍氣腥諸葛有心扶漢室<lb/>
包胥無淚哭秦廷九鼇夜徙龍沙黑八駿秋迷鳥道青<lb/>
一别闗河俱白首㫁腸烟樹滿長汀<lb/>
　　　寄賈文彬巡檢<lb/>
故人為别動經春野渡維舟送夕曛銀燭照窓秋聴雨<lb/>
<pb n="KR4e0035_WYG_006-5b"/>
角弓懸壁晚看雲山城旗影中流見草閣書聲隔岸聞<lb/>
江漢茫茫多舊識猶能俎豆説将軍<lb/>
　　　文樓早朝柬程邦民諸公<lb/>
紫禁觚稜曙色微五更三點聽朝雞門開鳳闕鳴鞭肅<lb/>
駕備鸞輿簇仗齊玉座衮衣銀燭爛金甖湯餌翠簾低<lb/>
小臣簪筆還朝晚路繞芙蓉小苑西<lb/>
　　　與子昇弟觀捕魚<lb/>
栁條風脆已梳黄潮落溪毛石露梁㠶脚壓霜寒殺網<lb/>
<pb n="KR4e0035_WYG_006-6a"/>
柁牙移月夜鳴榔載車有獵曾占渭鼔枻無歌豈濯湘<lb/>
义得錦鱗長尺半鄰翁新酒正吹香<lb/>
　　　呈西平侯沐公<lb/>
股肱竭力定皇都開國功成與衆殊玉帶朱纓持虎節<lb/>
翠支金鉞䕶龍車秦闗柱石風雲㑹漢室山河日月扶<lb/>
慚愧腐儒無補報得從門下曳長裾<lb/>
　　　簡陳彦友陳伯諧陳伯純陳遂良<lb/>
飛舄長弓紫氣髙驅馳王事寸心勞烏桓月黑迷犀甲<lb/>
<pb n="KR4e0035_WYG_006-6b"/>
雁塞雲黄接虎韜禁漏尚聞金𤨏闥御香猶惹錦羅袍<lb/>
劉郎老矣歸來晚花落山中舊種桃<lb/>
　　　寄徐彦亨有懷操公琬先生<lb/>
故家文藻獨遺芳喬木隂陰覆短牆草壓山營迷虎旅<lb/>
樓遺宸翰祕龍章芸翻蠧影書帷静竹暎鵞羣墨沼香<lb/>
訪戴真成風致在夢懷風雨舊連牀<lb/>
天馬秋髙壓楚墟碧溪晴樹晚縈紆書聲連屋聞絃誦<lb/>
山色當窓列畫圖治縣已聞蝗避去觧官曾有犢留無<lb/>
<pb n="KR4e0035_WYG_006-7a"/>
百年耆舊多零落白髪相看愧故吾<lb/>
　　　悼亡呈敬義叔<lb/>
寂寞凝塵落暗簾綺<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>秋鎖月纎纎紅銷蓮粉雙遺韈<lb/>
綠委菱香半掩奩絃斷鸞箏膠擬續針閒鳳繡吐還粘<lb/>
最憐稚子黄昏候拜罷靈前短燭添<lb/>
　　　慶張子明新居<lb/>
華屋新成曙色開蒼烟喬木帶縈迴朱闌暖䕶宜男草<lb/>
綵服香浮阿母杯梅瓣粉飄催臘轉栁條青裊送春來<lb/>
<pb n="KR4e0035_WYG_006-7b"/>
羨君盡得溪山勝不愛雲臺愛酒臺<lb/>
　　　賦牡丹柬劉子雍昆季并呈黄景昻程伯羽<lb/>
魏紫姚黄壓畫闌名園三月雨初乾舞迴金屋迎飛燕<lb/>
宴罷瑤臺侍綵鸞錦里獨憐池館在清樽能共子孫看<lb/>
行雲易逐東風散莫惜狂歌爛漫歡<lb/>
　　　徐叔度黄子初王仲愚同宿徐彦輔齋次韻<lb/>
草堂不厭客過臨清暑銷塵帶石林溪靜白鷗晴泛影<lb/>
樹幽黄鳥晚留音綺牕分榻簾隂轉銀燭移樽漏滴深<lb/>
<pb n="KR4e0035_WYG_006-8a"/>
向秀不堪鄰笛感墓亭秋思易傷心<lb/>
　　　寄表弟朱永容永實昆弟<lb/>
渭陽河畔畫樓西紅粉闌干栁樹齊窓底折花騎竹馬<lb/>
街頭籠草鬭山雞銀屏褥隠鴛鴦竝綺户香凝翡翠棲<lb/>
回首繁華成舊夢對牀今雨不堪題<lb/>
　　　拜文公朱紫陽祠堂呈江惟中朱士正蘇明逺<lb/>
奎壁埀光間氣鍾儀刑一代屬成功泗沂道重尊天下<lb/>
濓洛源分出建中僻壌魚蟲沾化墨中原麟鳳仰遺風<lb/>
<pb n="KR4e0035_WYG_006-8b"/>
滄洲寂寞斯文弊泪灑秋烟野殿空<lb/>
　　　過蕪城懷古寄程伯羽劉子雍胡伯清<lb/>
珠簾十里瓊花月惟見荒城背夕曛潮落䢴溝迷廢壘<lb/>
樹連𤓰步帶殘雲雄文猶記陳琳檄故苑空遺煬帝墳<lb/>
書劍昔曾趨幕府白頭應愧鮑參軍<lb/>
　　　淮安懷古<lb/>
淮陰城北水連空漢將真成一夢中古廟卧苔蝸觸角<lb/>
故壇迷草鹿生茸要君固有封齊貴赤族當存定楚功<lb/>
<pb n="KR4e0035_WYG_006-9a"/>
漂母孤墳何處是欲將蘋藻薦西風<lb/>
　　　鄂城懷古<lb/>
黄鶴磯頭鸚鵡洲星分軫翼據江流周瑜樓櫓風雲冷<lb/>
庾亮旌旗草樹秋折㦸戰餘潮蝕鐡量沙餉絶夜呼籌<lb/>
賦詩横槊今何在殘月啼烏故壘愁<lb/>
　　　長安懷古<lb/>
西躔東洛建皇都四海梯航稱貢輸楚霸恃强窺寳鼎<lb/>
越裳遵化錫軿車銅駝卧棘侵羌種野鹿衘花叛嬖奴<lb/>
<pb n="KR4e0035_WYG_006-9b"/>
玉輦金輿俱寂寞離離禾黍感丘墟<lb/>
　　　襄陽懷古<lb/>
東連呉㑹接南荆西引岷峨鳥道青波漲潭溪曾躍馬<lb/>
臺荒郢樹憶呼鷹鹿門龎老遺殘徑峴首羊公有故城<lb/>
零落㫁碑風景異至今父老涕縱横<lb/>
　　　梁園懷古<lb/>
紫炁紅光甲馬營逶迤汴水繞神京侯嬴曾執夷門轡<lb/>
朱亥能移晋鄙兵公子宴春珠結履道君朝斗玉吹笙<lb/>
<pb n="KR4e0035_WYG_006-10a"/>
鑾輿一去繁華改秋雨荒畿燐火生<lb/>
　　　秣陵懷古<lb/>
鳳凰臺倚鎮淮東六代江山指顧中晉邸黄旗曾渡馬<lb/>
金陵王氣已飛龍橋通朱雀連丹闕巷繞烏衣接紫宮<lb/>
王謝堂前雙燕子落花寒食又東風<lb/>
　　　錦城懷古<lb/>
炎火中微建大旗王師頻出劍闗西烏蠻地控南雲險<lb/>
白帝城髙北斗齊霸業三分扶漢室雄才十倍勝曹丕<lb/>
<pb n="KR4e0035_WYG_006-10b"/>
神州未復英雄死八陣圖成國祚移<lb/>
　　　錢塘懷古<lb/>
雲開天目界勾陳五衛旌旗拱紫宸甲馬壓潮知北運<lb/>
珠龍沉海失南巡乘鸞王母迷青鳥飛虎将軍卧石麟<lb/>
腸㫁蘇堤堤上栁年年春色翠華新<lb/>
　　　燕城懷古<lb/>
廣寒宮殿玉為樓萬歲鰲峰壓九州畨國邊僧青鼠㡌<lb/>
天魔宫女綵龍舟鈎陳蒼闕山南拱太液紅橋海北流<lb/>
<pb n="KR4e0035_WYG_006-11a"/>
唯有瀘溝溝上月年年鴻雁不勝秋<lb/>
　　　姑蘇懷古<lb/>
城枕姑蘇笠澤西埀虹橋接草烟迷闔閭老墓騰金虎<lb/>
西子殘池失水犀抉目樹荒羣鹿走捧心臺廢亂鴉啼<lb/>
館娃香徑歌游處響屧廊空落燕泥<lb/>
　　　咸陽懷古<lb/>
勢踞崤函百二雄阿房樓閣鎮當中坑儒硎谷灰纔黑<lb/>
繫頸咸陽火已紅蛇斷血腥空大澤龍成寳氣紀新豐<lb/>
<pb n="KR4e0035_WYG_006-11b"/>
秦功漢業今何處落日沉西渭水東<lb/>
　　　冬至日䝉賜飲膳賦詩<lb/>
律回葭琯已生陽氣轉洪鈞萬國昌五色雲霞呈鳳彩<lb/>
九重日月見龍章官厨分膳羔凝臘宫使頒壺酪泛香<lb/>
病骨龍鍾沾雨露野人無地報恩光<lb/>
　　　除夕柬丁繼善<lb/>
荆門樹色雪初乾客舍年華臘又殘衰朽每蒙明主念<lb/>
旅棲多賴故人安篝痕凝翠香煤暖窓影搖紅蠟炬寒<lb/>
<pb n="KR4e0035_WYG_006-12a"/>
自喜明年春信早鶯花澤國趂歸鞍<lb/>
　　　早朝承恩殿<lb/>
鈞天仙樂奏咸韶三十六竿吹紫簫閶闔曉開黄道轉<lb/>
蓬萊春近玉宸髙鑾輿仗簇紆龍尾宮扇班齊引鳳毛<lb/>
自慶腐儒頭總白御香猶惹舊羅袍<lb/>
　　　燈夕<lb/>
鬢影東風春雪晴又從元夕客江陵輕寒簾幙家家酒<lb/>
明月笙簫處處燈雲擁鰲山金絡索天連鳳闕翠觚稜<lb/>
<pb n="KR4e0035_WYG_006-12b"/>
瓊林歌舞花成陣宴賜黄柑憶昔曾<lb/>
　　　題王粲樓<lb/>
漢燧淪輝鼎未分英雄無地託芳鄰中原紫氣争龍虎<lb/>
大野𤣥隂閟鳳麟地控烏蠻通楚澤城連白帝接荆門<lb/>
登臨不盡闗河壮醉倚䦨干筆有神<lb/>
　　　娥皇廟<lb/>
南狩軿車六轡摧娥皇遺廟儼江隈繡蟠日月雙龍冕<lb/>
翠嵌雲霞九鳯釵眉黯蒼梧迷徑襪淚封斑竹鎻粧臺<lb/>
<pb n="KR4e0035_WYG_006-13a"/>
祗憐父老猶存敬伏臘稱臣撥篆灰<lb/>
　　　關帝廟<lb/>
不憤炎靈國步迍忠肝義膽整乾坤紫髯猶帶風雲色<lb/>
赤驥曾蒙戰伐塵一劍三分存社稷寸心萬死託君臣<lb/>
氣凌華夏曹瞞走遺廟空山薦楚蘋<lb/>
　　　鄱城發舟上荆門<lb/>
霜清繫船楊栁汀酌酒鼔枻将南征魯叟乘桴欲浮海<lb/>
學士揚袂曾登瀛白髪彈冠亦竒節金門獻書惟寸誠<lb/>
<pb n="KR4e0035_WYG_006-13b"/>
玉府牙籖三萬軸摩娑老眼慰平生<lb/>
　　　官果<lb/>
每蒙明主念微臣官果頻頒品味新勅遣翆罌分紫署<lb/>
㤙傳玉食下丹宸蜜脾甘沁薔薇露駱乳香浮茉莉春<lb/>
頭白文園多病在愧無詞賦氣凌雲<lb/>
　　　賜衣<lb/>
十日江城雪擁門宮衣頒賜念微臣天機織處經綸宻<lb/>
雪錦裁成黼黻新寵被光榮沾雨露暖回衰朽感陽春<lb/>
<pb n="KR4e0035_WYG_006-14a"/>
祗慚蒲栁桑榆景犬馬丹心敢後塵<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0035_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉彦昺集巻六<lb/>
</p>
<p>
</p>
  </div>
<div>
<head>劉彦昺集巻七</head> <lb/>
    <p>
<pb n="KR4e0035_WYG_007-1a"/>
欽定四庫全書<lb/>
　劉彦昺集巻七<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　　評<lb/>
　　七言絶句<lb/>
　　　題葉楚庭醉漁巻簡彭敬宗劉子原子載子明<lb/>
落盡荼䕷草覆裀二分流水一分塵小車都載鵝黄酒<lb/>
蘇小墳前醉過春<lb/>
<pb n="KR4e0035_WYG_007-1b"/>
渴眠篷底口涎流麴蘖為池糟作丘便向五湖乘浪死<lb/>
墓題應得醉鄉侯<lb/>
　　　京口中秋<lb/>
歸棹前年酒滿缸牽衣稚子慰離腸却憐月色連秋色<lb/>
依舊他鄉憶故鄉<lb/>
　　　奉天門進膳<lb/>
江上風髙未授衣金溝楊栁得秋遲不因宮宴糕糜粥<lb/>
客裏重陽總不知<lb/>
<pb n="KR4e0035_WYG_007-2a"/>
　　　出龍灣之東阿<lb/>
行李蕭條出鳳城鄉閭漸逺不勝情客舟今夜寒橋泊<lb/>
腸斷江流作雨聲<lb/>
　　　京城元夕<lb/>
五年無路掃梧楸夢裡闗山只淚流誰送寒燈到先壠<lb/>
異鄉明月故鄉愁<lb/>
　　　泊𤓰州懷舊寄顧利賓王又新隱居<lb/>
潮聲月色滿江船回首春風十六年憶得石橋楊栁巷<lb/>
<pb n="KR4e0035_WYG_007-2b"/>
珠簾銀燭聽歌眠<lb/>
　　　京城題家書後示善鄯諸姪時玉珊自西河歸<lb/>
莫遣春泥汚短鞾莫將鵝鴨惱鄰家窓前好種芭蕉樹<lb/>
寫字題詩寄阿爺<lb/>
虎牢雁門通馬邑酒泉黑水接流沙憐爾西行一萬里<lb/>
且喜除夕得還家<lb/>
别時纎手牽衣送想見了鬟似漆光莫向堂前惱阿母<lb/>
海榴窓下繡鴛鴦<lb/>
<pb n="KR4e0035_WYG_007-3a"/>
短褐欺寒雙鬢迷當門新築野墻低何時傍竹結茅屋<lb/>
與爾長吟烏夜啼<lb/>
　　　經露筋祠<lb/>
珠湖烟雨散晴暉帆落風輕短棹遲春草斷垣斜日裏<lb/>
行人猶說露筋祠<lb/>
　　　望丹陽郭經楊子橋<lb/>
楊子橋邉楊栁新青帘斜照送行人明日揚州看花去<lb/>
祗憐不似舊時春<lb/>
<pb n="KR4e0035_WYG_007-3b"/>
暖風晴日丹陽郭處處東風是舊遊記得杏花寒食候<lb/>
紫簫紅袖宿江樓<lb/>
　　　題舅氏亭簡朱原立陳遂良陳原輔<lb/>
渭陽池館花如霧曲曲䦨干面面池記得少年遮妓飲<lb/>
至今楊栁學腰肢<lb/>
　　　同周伯寧連榻劇談悲歌有感<lb/>
醉來抜劍斫珊瑚懶向侯門更曳裾夜半聞雞眠不着<lb/>
草堂秋雨讀隂符<lb/>
<pb n="KR4e0035_WYG_007-4a"/>
漂零書劍愧無成日夜秋風白髪生倘得黄金三萬兩<lb/>
肯將籌策譲陳平<lb/>
　　　東湖憶舊簡劉子雍胡伯清汪宗彝<lb/>
蕭家巷口花如霧紅粉䦨干酒斾斜記得少年曾繫馬<lb/>
如今無樹可啼鴉<lb/>
　　　離懷寄汪宗彝楊孟瑄魏居敬<lb/>
綠樹啼鴉春又歸雨晴山徑濺香泥楊花不似離情薄<lb/>
猶趂東風逐馬蹄<lb/>
<pb n="KR4e0035_WYG_007-4b"/>
埀埀江雨作春波江上行人晚唱歌莫遣青燈照衣袂<lb/>
酒痕不似淚痕多<lb/>
　　　墓草寄斯貞姪<lb/>
江上飛花處處新春山啼鳥似呼人可憐愛酒無虛日<lb/>
忘却劉伶墓草青<lb/>
　　　送黄彦美還㑹稽彦美常從故侯買里古思以<lb/>
　　　兵守越後雪仇報恩一時稱誦<lb/>
君去應須到㑹稽故侯墓上草離離信陵門下三千客<lb/>
<pb n="KR4e0035_WYG_007-5a"/>
零落東風更有誰<lb/>
少年賓客東南盛金錯龍泉手自提今日蕭蕭鞍馬裏<lb/>
五更趨府候晨雞<lb/>
　　　暮春寫懐四絶<lb/>
晴雪飛綿栁樹斜雨餘紫陌净無沙春衫日日騎官馬<lb/>
兩袖東風看落花<lb/>
宮筵題就送春詩簮筆承恩出殿遲病目塗鴉不成字<lb/>
粉箋香墨惜烏絲<lb/>
<pb n="KR4e0035_WYG_007-5b"/>
揚州書記鬢蒼蒼每向春歸欲㫁腸剩欲典衣酤酒飲<lb/>
風流無復少年狂<lb/>
青梅煮酒蕨芽肥倦客懐家入夢思想得故園風景好<lb/>
一庭香雪落荼䕷<lb/>
　<lb/>
　<lb/>
　<lb/>
　劉彦昺集巻七<lb/>
</p>
<p>
</p>
  </div>
<div>
<head>劉彦昺集巻八</head> <lb/>
    <p>
<pb n="KR4e0035_WYG_008-1a"/>
欽定四庫全書<lb/>
　劉彦昺集巻八<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　　評<lb/>
　　南詞<lb/>
　　　虞美人<hi>重游三山感舊</hi>
信陵門下簮纓客寂寞頭多白重來無復舊交游上馬<lb/>
臺邊烟草不勝秋　風流雲散繁華去猶指将軍樹長<lb/>
<pb n="KR4e0035_WYG_008-1b"/>
歌何處弔荒丘衰淚凄凉不盡與江流<lb/>
　　　又<hi>汴梁懷古</hi>
春風芳草梁園路玉輦今何處香銷珠翠舊粧樓惟有<lb/>
臙脂井畔水東流　傷心太液池頭月清影圎還缺萬<lb/>
年枝上野花開腸斷年年不見翠華來<lb/>
　　　憶秦娥<hi>送别</hi>
溪頭栁青青折贈行人手行人手最傷心處西風重九<lb/>
　陽闗一曲長亭酒停鞭欲去仍回首仍回首少年離<lb/>
<pb n="KR4e0035_WYG_008-2a"/>
别老來依舊<lb/>
　　　滿庭芳<hi>壽許得夫先生</hi>
白露横空金風薦爽銀河凉陰西流長庚一點文彩照<lb/>
南洲懸弧當年壯志過庭訓鈆槧燈篝青雲夢黄槐丹<lb/>
桂東井刼灰浮　鈎陳迷太液紫駝濛雪玉馬嘶秋悵<lb/>
黍離之感多少閒愁短褐歸來老硯生涯舊茅屋滄洲<lb/>
蟠桃<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>朱顔鶴髪綠酒滿金甌<lb/>
　　　又<hi>楊焕文赴召還</hi>
<pb n="KR4e0035_WYG_008-2b"/>
象闕星辰鳳臺春色觚稜仙掌金莖瓊林侍宴天語記<lb/>
叮嚀日近龍顔開霽紅雲擁雉扇鸞停金溝暖萬年宮<lb/>
樹時聽曉鶯聲　賜歸優詔許劍懸蛟影箭委雕翎對<lb/>
寒食飛花流水柴荆自笑投林倦鳥繁華夢誰問功名<lb/>
溪山好船頭載酒醉裏釣絲輕<lb/>
　　　念奴嬌<hi>寄徐指揮</hi>
中天日麗轉洪鈎紫鳯黄龍呈瑞附翼攀鱗登慶㑹誰<lb/>
是晚成之器擊楫中流聞雞而起多少澄清志斗牛南<lb/>
<pb n="KR4e0035_WYG_008-3a"/>
射寒光炯炯埀地　報道玉塞秋髙虎皮雕羽箭西征<lb/>
遼水銘勒燕然頭欲白壮矣風雲英氣他日歸來堂開<lb/>
綠野富貴功名遂故園松菊鄰翁醸酒同醉<lb/>
　　　水龍吟<hi>己巳端午</hi>
海榴庭院初長日梅羽弄陰弄霽驚心莭序艾枝懸緑<lb/>
菖蒲浮碧衣賜香羅憶陪宮宴御爐烟細愧相如多病<lb/>
歸來鬂痕如縷　往事風流莫記黯江山舊逰凝睇湘<lb/>
波弔雪楚峰悽黛荆雲愁壘魚腹沉寃衆人皆醉一樽<lb/>
<pb n="KR4e0035_WYG_008-3b"/>
誰酹獨登臨詞客興亡多恨灑青衫淚<lb/>
　　　又<hi>題御溝紅葉</hi>
御溝暖透温泉栁渾不覺西風早紅葉飛來珠簾搭處<lb/>
始知秋老信步瑤階雁沙香褪韈羅嬌小謾宮袖微揎<lb/>
玉纎輕拾胭脂濕露華清曉　寶硯香熏煤麝拭霜毫<lb/>
龍蛇縈繞芳題錦字翠嚬紅怨帯真連草天上人間為<lb/>
慿流水春心多少謾殷勤寄去無情有恨綵雲青鳥<lb/>
　　　卜算子<hi>春晚</hi>
<pb n="KR4e0035_WYG_008-4a"/>
簾幙楝花寒啼鴂催春去芳草天涯綠漸迷烟樹無重<lb/>
數　老驥蝢長纓猶憶雲霄路流水孤村獨掩門白日<lb/>
東風暮<lb/>
　　　浪淘沙<hi>寒食</hi>
野徑土牆斜桃李桑麻紙錢飛處亂啼鴉祭餘攜酒去<lb/>
寒食野人家　苑樹憶天涯遺恨琵琶銅駞衰草卧龍<lb/>
沙漢寝唐陵無麥飯暮雨梨花<lb/>
　　　又<hi>惜春</hi>
<pb n="KR4e0035_WYG_008-4b"/>
年少為花愁珠箔青樓竹西歌吹古揚州翠袖舞低楊<lb/>
栁月醉倒還留　投老憶狂逰往事都休繁華如夢水<lb/>
東流飛絮落花春去也白了人頭<lb/>
　　　滿江紅<hi>寄水北山人徐宗周</hi>
水北幽居抱柴門一溪寒玉山萬疊青林當户白雲連<lb/>
谷乳燕落紅春又晚桑麻三徑多松菊喜新晴布穀又<lb/>
催畊秧分綠　牀頭酒何時熟謀諸婦明朝漉謾黄雞<lb/>
炊黍共邀隣曲舊夢風雲銷俠氣繁華看破知榮辱泛<lb/>
<pb n="KR4e0035_WYG_008-5a"/>
扁舟釣罷晚歸來書還讀<lb/>
　　　醉蓬萊<lb/>
正清秋絳闕華盖天髙金風銷暑海霽鯨波喜瑞流虹<lb/>
渚黄道星辰紫微雲氣擁蓬萊深處萬國衣冠四夷玉<lb/>
帛兩階干羽　雉扇初開嬪妃魚貫九奏簫韶鳳凰咸<lb/>
舞内使傳宣記叮嚀天語喜溢龍顔大地豐登九衢甘<lb/>
雨<lb/>
　　　水調歌頭<hi>禁城春闈元夕</hi>
<pb n="KR4e0035_WYG_008-5b"/>
鳳苑東風早栁眼已催春御溝氷泮微綠宿雨浥芳塵<lb/>
燕子歸來時候寒勒小桃未放初試薄羅新九市閙絃<lb/>
管萬户慶燈辰　對鼇山馳寳馬競朱輪綺羅叢中香<lb/>
藹爭道漏聲頻臺榭花隂如晝巷陌月華如海心事翠<lb/>
眉顰舉酒强歌笑獨憶去年人<lb/>
　　　鳳凰臺上憶吹簫<hi>丁已中秋感舊</hi>
銀漢無聲澹雲籠月汀烟落木蕭蕭悵西風萬里江上<lb/>
停橈玉砌雕闌何處霓裳曲鳳管鸞簫休重問傷心往<lb/>
<pb n="KR4e0035_WYG_008-6a"/>
事都付寒潮　河橋當年惜别翠雁濕啼痕斂袵魂銷<lb/>
感新愁磊磈有酒難澆行徑紅蘭香歇低顰念暮暮朝<lb/>
朝銀屏悄定應晚粧宮黛慵描<lb/>
　　　木蘭花慢<hi>辛酉九日</hi>
寫長空一雁又景物是重陽甚雨暍東籬數株青蕋未<lb/>
放秋香搘笻倦登髙處掩柴門衰栁映横塘日暮江聲<lb/>
滚滚西風髩影蒼蒼　當年歌舞翠紅鄉一曲杜韋娘<lb/>
曾擊碎珊瑚玉人扶醉銀燭成行回頭已成陳迹早歸<lb/>
<pb n="KR4e0035_WYG_008-6b"/>
來茅屋石田荒謾把清樽遣興都非少日踈狂<lb/>
　　　春草碧<hi>蕪城懷古</hi>
平山堂下東風何處海棠春瓊花月橋上十里珠簾金<lb/>
釵翠袖歌聲徹醉倒玉人扶銀燈揭　莫問舊日江山<lb/>
幾多離别却憶錦帆㳺迷宮闕回首故苑繁華豪氣五<lb/>
陵都銷滅㫁栁鎖寒烟潮聲咽<lb/>
　　　壺中天幔<lb/>
年少踈狂儗晞髪扶桑濯纓暘谷北適幽燕東通越爭<lb/>
<pb n="KR4e0035_WYG_008-7a"/>
道中原逐鹿抗節登車悲歌倚劍太華青如粟聞雞中<lb/>
夜秦庭曾有人哭　誰憶萬里闗山塵凝箭羽慷慨嗟<lb/>
髀肉白髪青衫歸故里多少泥塗之辱却羨淵明休官<lb/>
彭澤三徑連松菊迎門稚子殘書老硯茅屋<lb/>
　　　憶秦娥<hi>舊春</hi>
新桃李無情風雨能消㡬能消幾一分塵土二分流水<lb/>
　劍光羞澁空頻倚舊逰紫塞雲如壘雲如壘壯心零<lb/>
落鬢絲凝縷<lb/>
<pb n="KR4e0035_WYG_008-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉彦昺集巻八<lb/>
</p>
<p>
</p>
  </div>
<div>
<head>劉彦昺集巻九</head> <lb/>
    <p>
<pb n="KR4e0035_WYG_009-1a"/>
欽定四庫全書<lb/>
　劉彦昺集巻九<lb/>
　　　　　　　　　　　　明　劉　炳　撰<lb/>
　　　　　　　　　　　　　楊維楨　　評<lb/>
　　雜文<lb/>
　　　三才合徳說<lb/>
堯舜受禪民之幸也聖人之大公中庸之道也經也湯<lb/>
武放伐民之幸也聖人之不幸時中之道也權也守經<lb/>
<pb n="KR4e0035_WYG_009-1b"/>
行權待時而動順天應人奉天時也故聖人與天地合<lb/>
德<lb/>
　　　殷之三子說<lb/>
微子去之不亦知乎箕子為之奴不亦仁乎比干諫而<lb/>
死不亦勇乎三子者不同道其心一也一者何也曰仁<lb/>
也君子亦仁而已矣何必同<lb/>
　　　聖人無私說<lb/>
武王訪於箕子箕子乃陳洪範九疇夫武玉革命之君<lb/>
<pb n="KR4e0035_WYG_009-2a"/>
也箕子亡國之臣也可謂不共戴天矣然則武王箕子<lb/>
之心何以哉曰武王之訪以道也箕子之陳亦以道也<lb/>
皆聖人之大公非一己之私也<lb/>
　　　君子居易說<lb/>
君子之窮也耕莘釣渭若将終身焉其達也相湯武而<lb/>
行放伐焉窮亦是人也達亦是人也濳龍飛龍隨時隱<lb/>
見故君子藏器於身待時而動子思曰君子居易以俟<lb/>
命<lb/>
<pb n="KR4e0035_WYG_009-2b"/>
　　　回也德說<lb/>
旭日之光先照髙山聖人之教先成上士故顔子得孔<lb/>
子為之依歸如時雨之化焉其次則成徳達材答問私<lb/>
淑艾者益下而益逺各因其材而篤焉故孔子曰中人<lb/>
以上可以語上也<lb/>
　　　上下相成說<lb/>
周武克商而夷齊采薇光武中興而子陵埀釣宋祖受<lb/>
禪而淵眀遁跡建隆踐祚而希夷髙卧彼四君者能成<lb/>
<pb n="KR4e0035_WYG_009-3a"/>
五子之節此五子者能成四君之義孟子曰故將大有<lb/>
為之君必有所不召之臣其斯之謂乎<lb/>
　　　取人以身說<lb/>
漢之股肱秦時草野之人也唐之將相隋代棄捐之徒<lb/>
也元之輔弼金室遺逸之士也自古創業之君莫不取<lb/>
材於前代故人材應運而興易曰雲從龍風從虎聖人<lb/>
作而萬物覩誠哉是言也後代驅人材以資敵國至於<lb/>
國亡而不悟焉哀哉<lb/>
<pb n="KR4e0035_WYG_009-3b"/>
　　　聖賢行道說<lb/>
或曰皋䕫稷契唐虞之賢佐也堯有天下四臣與舜比<lb/>
肩而事堯舜受堯禪四臣與禹比肩而事舜王者之佐<lb/>
莫賢于伊尹五就桀五就湯霸者之佐管夷吾百里奚<lb/>
其尤也管夷吾釋幽囚而相桓公桓公以霸孔子稱之<lb/>
百里奚去虞而虞亡入秦而秦霸孟子許之王者之師<lb/>
莫尊于孔子孟子孔子歴應諸侯之聘孟子游齊梁之<lb/>
國後代人臣重守節則彼皆非耶迂叟曰聖人以行道<lb/>
<pb n="KR4e0035_WYG_009-4a"/>
濟時為心然亦未嘗苟合也故出處去就惟義所在以<lb/>
守節而議之者豈足以知其心哉孔子曰君子之於天<lb/>
下也無適也無莫也義之與比是也<lb/>
　　　智愚同徳說<lb/>
人心如巨燭然之於有生之初聖愚所同也可以照華<lb/>
屋可以照茅屋無加也無損也然聖人之燭明竝乎日<lb/>
月常人之燭乍明而乍滅嗚呼世之人能不滅其燭者<lb/>
幾何人哉韓子曰欲知學之力賢愚同一初<lb/>
<pb n="KR4e0035_WYG_009-4b"/>
　　　勉學銘<lb/>
維士也學而不勉何以立身勉而不篤莫由致用以藏<lb/>
以修毋怠毋躁恐筋力之就衰悼歲月之不早前而非<lb/>
者已往而莫追後而來者或庶㡬乎其有造惟爾某為<lb/>
丈夫者果如此而生如此而老耶故銘兹座隅爾其勉<lb/>
諸永終是保<lb/>
　　　告先聖文<lb/>
維大明洪武歲次甲子五月戊戌朔越五日壬寅後學<lb/>
<pb n="KR4e0035_WYG_009-5a"/>
某等敢昭告於先聖大成至聖文宣王之靈曰猗歟聖<lb/>
道師表萬代泰山黄河之流峙景星慶雲之昭麗嘉禾<lb/>
芝草之禎祥麟鳳龜龍之奇異仰之瞻之是則是式髙<lb/>
莫可企深莫可際嗟嗟子衿總角趨庭以訓以謨欽誦<lb/>
遺經早失所怙中罹甲兵駑鈍偷惰内省如焚驅馳歲<lb/>
故年往志存齒髪日悴窮廬悲呻幸守丘墓桑梓是鄰<lb/>
追憶舊習講學有賔涓兹令節㫖酒蘩蘋恭率諸生明<lb/>
薦載陳庶假靈威啓我後人洋洋在上䖍申告文<lb/>
<pb n="KR4e0035_WYG_009-5b"/>
　　　闗西義隱傳<lb/>
關西義隱者楊姓焕文字也其先代為太尉震之後由<lb/>
關西遷汴再遷江左復官于鄱故至今家焉公生而精<lb/>
偉讀書尚氣義至正壬辰四方蠭起兵蔓於鄱公倡義<lb/>
旅保閭閈民賴以安焉或勸其乗時樹功業則俛首不<lb/>
答洪武之初鄉里有劇寇馬某匿山谷剽刼為民害官<lb/>
捕之久不獲下令購重賞有能致者給之公因緝其蹤<lb/>
糾有膽勇者數輩往覘其巢冦覺鼔其黨舞㦸出拒公<lb/>
<pb n="KR4e0035_WYG_009-6a"/>
嬰其鋒三戰却之遂逐北冦蹶生縛之械送有司上功<lb/>
幕府以前賞給却而不受議奏爵其勞公辭謝曰特為<lb/>
民除其蠧耳豈希利祿耶竟拂衣而歸同郡劉某往拜<lb/>
之曰兹不共戴天之讐微公之計不能殄也獻白金為<lb/>
壽公笑曰官賞且不受寧受私謝乎為士者固當除殘<lb/>
去暴况在交游之讐不與同國乎飲酒三日而别時議<lb/>
多之㑹朝廷有㫖凡民年髙有德者入覲計議公在行<lb/>
中廷見條治安十餘事上之不報遂告病歸鄉先時嘗<lb/>
<pb n="KR4e0035_WYG_009-6b"/>
涉海適遼覘邊域形勝阨塞及得敵人虛實之情因慨<lb/>
然曰邊務多有可建者為丈夫者安能坐受敵人之詭<lb/>
偽乎将圖上方畧或勸之曰計若遂恐公筋力非少壮<lb/>
之任矣幸審之乃撫膺嘆曰計誠晚矣景在桑榆矣遂<lb/>
絶口不復言毎良辰暇日登髙指顧山川見長雲飛鳥<lb/>
之勢感劉豫州髀裏肉生之歎因以杖擊石長嘯而歌<lb/>
曰老驥伏櫪志在千里烈士暮年壮心不已此曹孟德<lb/>
之詩也耶乃與水北山人徐某究五緯河洛之書以耕<lb/>
<pb n="KR4e0035_WYG_009-7a"/>
釣自将終焉嗚呼士生於世蓋将有為公能不以富貴<lb/>
利達動其心能為人所難能亦其發於天性之至有足<lb/>
以啟人心厲衰俗者矣可使其義不著白於世耶故為<lb/>
著闗西義隐傳俾來者将有徴焉<lb/>
　　　烏石山人傳<lb/>
烏石山人劉姓子昇字也世居鄱陽義城之東父字積<lb/>
仁樂隱不仕以詩禮自尚為故族也山人性冲默寡欲<lb/>
不妄言笑好讀書修已以為樂處宗族以義交朋友以<lb/>
<pb n="KR4e0035_WYG_009-7b"/>
信故人多愛之有司嘗以孝悌力田薦嬰疾不應或勸<lb/>
之仕答曰豈不聞四皓之歌乎與其富貴而詘人寧貧<lb/>
賤而肆志耳馬少游曰人生但取衣食纔足乘下澤車<lb/>
鄉里稱善人斯可矣誠竊慕之宅邉有山山石皆黝色<lb/>
若漆可愛嘉木踈茂石磴平峭可登可坐暇日與知己<lb/>
者或攜酒宴逰擊石臨眺浩歌以寓懷東睇九華列屏<lb/>
空翠如飾可以招飛仙而凌八極也西望則彭蠡如練<lb/>
一碧萬頃滄波西流浩浩無際想夫樓艣如林旌旗蔽<lb/>
<pb n="KR4e0035_WYG_009-8a"/>
空風雲霸氣於今安在哉但見夕陽西傾白鳥孤没江<lb/>
山如昨風帆出入於烟波野樹之外弔古懷今寧不有<lb/>
感耶而為之歌曰維山之蒼蒼兮黝石齒齒登髙遐眺<lb/>
兮一碧無際宇宙恍惚兮滔滔逝波人生寓形兮百歲<lb/>
幾何一氣聚散兮隂陽之化倐忽委棄兮如閲傳舍仰<lb/>
視俯育兮惟善之修失身辱先兮不孝之尤先哲所懼<lb/>
兮薄氷是戒富貴利達兮何事求外先人舊廬兮以蔽<lb/>
風雨維桑與梓兮必恭敬止寒泉涓涓兮風木之悲蘋<lb/>
<pb n="KR4e0035_WYG_009-8b"/>
藻致㓗兮願言永思全生全歸兮先聖之訓克保首領<lb/>
兮蓋棺事定夢幻泡影兮白駒之隙達人忘慮兮樂天<lb/>
俟命白雲可招兮凉風西來撫膺長嘯兮悠悠我懷歌<lb/>
已聞者曰此達士之詞也斯人也心際物表富貴其能<lb/>
羈乎山人性嗜山水之趣故自號烏石山人讚者曰余<lb/>
讀烏石山人傳觀其樂天自信夫軒冕豈能動其心哉<lb/>
抑列禦冦之儔歟洪武乙丑八月<lb/>
　　　師古齋記<lb/>
<pb n="KR4e0035_WYG_009-9a"/>
神農后稷氏以耕稼教民為食今之人亦善耕稼無他<lb/>
師於古也公輸氏善宮室舟車今之人亦善宮室舟車<lb/>
無他師於古也白圭陶朱氏善居貨今之人亦善居貨<lb/>
無他師於古也農工商賈雜藝皆能師於古以成其名<lb/>
而况於士君子者乎周公孔子顔孟其道則仁義孝弟<lb/>
忠信其藝則禮樂射御書數信之於古傳之於今皆士<lb/>
君子之所當師鄱陽章方太氏以壯年明敏之姿好學<lb/>
不倦以師古扁其齋而屬記焉予聞而嘉之或曰生乎<lb/>
<pb n="KR4e0035_WYG_009-9b"/>
今之時而欲師於古何也予曰不然古即今今即古也<lb/>
今人視前人為古後人視今人又為古矣曲禮曰人其<lb/>
父生師教之孔子曰三人行必有我師焉故孔子嘗師<lb/>
老聃孟子師孔子之孫子思揚子曰務學不如務求師<lb/>
孟子曰夫道若大路然豈難知哉人病不求耳子歸而<lb/>
求之有餘師是則聖賢皆師於古而况於今人乎夫天<lb/>
之所以與人者豈有古今之異哉惟人學與不學耳其<lb/>
他若異端虚無權謀醫巫卜筮相命皆百工之一技耳<lb/>
<pb n="KR4e0035_WYG_009-10a"/>
又不若農工商賈有禆於時也烏足以當師古哉今方<lb/>
太果能修其身以周公孔子顔孟之學為業他日致諸<lb/>
事業立身行道埀範後代豈小補哉豈非師於古而用<lb/>
於今乎若循其名而失其實非予之望也方太其勉之<lb/>
　　　古趣軒記<lb/>
鄱城之東湖澄數頃烟波釣艇往來搖宕有沙鳥芰荷<lb/>
之景而芝山直其北嵐光雲影幽林空翆有杖藜攜酒<lb/>
之勝蓋因山川清趣之氣所鍾往往有俊秀之士出乎<lb/>
<pb n="KR4e0035_WYG_009-10b"/>
其間焉胡伯清氏以茂年好學予嘗過其古趣軒左圖<lb/>
右史商彝漢刻古今人名畫雜陳几席客至則焚香鼔<lb/>
琴詠詩煮茗終日不厭或曰古趣可嘉矣未見古人焉<lb/>
伯清矍然曰孰為古人猶可見耶吁堯舜禹湯文武周<lb/>
公孔子顔孟其古人也其人逺矣其書存焉在書則典<lb/>
謨政事之治有疏通知逺之教焉在詩則雅頌情性之<lb/>
正有温柔敦厚之教焉在易則爻象隂陽之變有㓗净<lb/>
精微之教焉在春秋則治亂賞罰之義有屬辭比事之<lb/>
<pb n="KR4e0035_WYG_009-11a"/>
教焉在禮記則禮樂人倫之本有扶導防範之教焉讀<lb/>
其書行其道猶見古人也孔子曰好學近乎智力行近<lb/>
乎仁知恥近乎勇知斯三者則知所以修身矣博學之<lb/>
審問之慎思之明辨之篤行之可不學乎今伯清有讀<lb/>
書之姿有讀書之時有讀書之地誠能自勗則他日措<lb/>
諸事業濟世澤民著功勲以顯親埀後其可量耶豈止<lb/>
於山川登覽勝槩而已哉故為記於軒之壁以騐他日<lb/>
之所至焉<lb/>
<pb n="KR4e0035_WYG_009-11b"/>
　　　懶雲莊記<lb/>
鄱無無居士扁其莊曰懶雲客有過而問曰居士以五<lb/>
尺之軀強艾之年孤鶴其清長松其秀出論如傾湖處<lb/>
劇若轉丸政當孜孜惴惴分陰是惜運甓而居考徳問<lb/>
道以待明時之需子嘗直黄扉簪螭頭之筆應列宿宰<lb/>
百里之政未足為盛徳事也昔申公乘蒲輪之召呂望<lb/>
膺後車之載以居士之年猶為未也噫嘻客非知我者<lb/>
夫懶也者怠惰金石慵癖膠漆棲遲偃仰縱逸自便或<lb/>
<pb n="KR4e0035_WYG_009-12a"/>
曲肱枕琴或箕踞泉石跣足乎林下坦腹乎北窓以傲<lb/>
以游匪癡匪戇不檢不飾弗矜弗誇處已失恭接物少<lb/>
莊狼藉圖史闒茸冠履淋漓筆硯顛倒裳衣起居無時<lb/>
外形骸而放浪者爾夫雲也者非烟非霧非霞非靄隂<lb/>
陽之聚山川之氣絪緼上礴五色為慶三色為矞祥光<lb/>
為景瑞彩為卿起石出岫抱日浮天儀如鳳鸞如芝如<lb/>
蓋乘風從龍作為霖雨澤大地而利蒼生者也予兹投<lb/>
老丘壑病目無所為自念少失所怙無學問功業以少<lb/>
<pb n="KR4e0035_WYG_009-12b"/>
見於世出不能挟太阿之精飲河洛之馬擁盾寒旗鼓<lb/>
行萬里清邉鋒掃妖彗以匡社稷康濟生民居不能溯<lb/>
洙泗之源緝鄒魯之緒讀六經百子之書立言埀訓於<lb/>
後代顧乃如此而生如此而老耶歲月邁矣髪種種矣<lb/>
文采無所發越矣時時抱膝長歌短吟聊以抒胸中之<lb/>
磊落耳客乃瞿然而起曰懶雲懶雲侶孤鶴而棲長松<lb/>
乎霖九土而利萬物乎變化有象巻舒隨時有其體必<lb/>
有其用矣居士合掌面壁趺坐笑而不答<lb/>
<pb n="KR4e0035_WYG_009-13a"/>
　　　弔余忠愍公祭文<lb/>
維大明洪武歲次已未正月八日大都督掌記文林郎<lb/>
鄱陽劉某恭承公務道經潯陽弭莭舒浦結珮灊嶠敬<lb/>
弔故元夏國忠愍余公之墓夫過汾陽而仰令公駐大<lb/>
梁而懷夷門義之所著心之所感也雖音容冺絶而英<lb/>
聲令徳昭若日月仰瞻墓道苟慕義彊仁者孰不興起<lb/>
特以瓣香絮酒致祭于先生焉嗚呼辭曰<lb/>
疾風草勁版蕩臣忠繄元之季横流四衝秦失其鹿素<lb/>
<pb n="KR4e0035_WYG_009-13b"/>
靈夜哭大厦之傾支匪一木維公鷹揚拯其頽綱義同<lb/>
田横忠軼睢陽闔室捐軀與城俱亡大星墮地萇𢎞之碧<lb/>
昭若雲漢烈于金石古舒之濵斷碑嶙峋隧草黯翠夜臺<lb/>
壘雲仰兹令德載瞻載式攬悲蘭皋屑淚松砌嗚呼哀哉<lb/>
　附<lb/>
　　　故府君劉公墓誌銘　　翰林待制李燦撰<lb/>
公姓劉諱明字衮明居鄱陽義城之東家世簪纓為望<lb/>
族公生而挺茂好讀書以恭譲温和處已與人交際喜<lb/>
<pb n="KR4e0035_WYG_009-14a"/>
色溢於顔面人無不敬從之元季壬辰海㝢塵沸蘄兵<lb/>
枝延於鄱燒香以為信禮佛以結社絳幘赭弁民欲趨<lb/>
之公曰此特緑林之徒耳烏合剽掠宜謹避之遂激鄉<lb/>
閭以義勇保境人獲康靖焉官軍東來公為嚮導克復<lb/>
郡邑總兵官薩木丹巴勒平章屢以銀碗宫段賞賜有差運<lb/>
糧間道轉戰鄰邑志在澄亂以匡濟扵時焉流遇戎馬<lb/>
親犯矢石錄功授浮梁州判官從征信陽俄以疾癘及<lb/>
病篤戒諸子曰先人敝廬足以避風雨郭外之田足以<lb/>
<pb n="KR4e0035_WYG_009-14b"/>
具飦粥讀書為善清白傳家足以立身無辱於不義也<lb/>
所恨者殘虜未滅不能盡忠於國耳竟以病終時論惜<lb/>
其志焉公以甲辰年正月生於至正甲午三月殁祖字<lb/>
季父得新娶陳氏子字積人女顔貞媳朱氏孫子昇必<lb/>
昭桂華葬於里之烏石山亥山已向實至正甲午冬十<lb/>
月也為之銘曰<lb/>
天狼晝茫義旌奮張釁鼔椎牛楫擊膽嘗視虜如仇孤<lb/>
忠未償胡罹于灾天道匪常義城之東梧楸蒼蒼馬鬛<lb/>
<pb n="KR4e0035_WYG_009-15a"/>
泫露魄湮聲揚氣為虹霓上延奎光過者仰止瞻兹銘<lb/>
章<lb/>
　　　劉府君墓碣　　　夏谷忠愍公余闕撰<lb/>
元至元戊寅八月十六日鄱陽劉君殁既葬而天下兵<lb/>
亂不克立碣墓左今海宇晏夷冢子昺始刻銘以昭厥<lb/>
志君諱斗鳳字友梧母李夢鳳翥北斗間而生故名君<lb/>
踈髯偉度倜儻負竒氣嘗攻舉子業屢試不利監郡馬<lb/>
公某舉茂材部使者王公都中賢之復交薦授集慶句<lb/>
<pb n="KR4e0035_WYG_009-15b"/>
容校官既而慨然曰大丈夫坐廟堂佐天子出號令以<lb/>
保艾庶民不然仗節出萬里外氣懾夷狄耳奈何栖栖<lb/>
服章逢鄉井耶遂絶江渡淮遡河濟過齊魯之郊遨逰<lb/>
燕趙間周迴秦漢故都南還吴楚登髙酌酒弔古豪傑<lb/>
遺跡發為歌詩皆磊落魁奇當時虞文靖公集揭文安<lb/>
公奚斯禮部郎中吴公師道咸交君愛其才雄贍爭言<lb/>
於中書擢應奉翰林文字未上而卒年三十二以卒之<lb/>
年十月五日葬鄱陽義城東潘超之原遺詩若干巻燬<lb/>
<pb n="KR4e0035_WYG_009-16a"/>
於兵父諱環岫字傑夫兩浙鹽運提舉大父安朝宋國<lb/>
子生君家世簪纓光奕史牒宋贈檢校太尉中書令左<lb/>
僕射封潁川王浩八世祖也君克繼詩書有志弗獲顯<lb/>
庸惜哉配朱氏生昺昱燮三男子昱燮亦夭昺復業儒<lb/>
文聲動搢紳間銘曰<lb/>
猗鳳鳥昧靈兆夀曷少氣則浩跖而老顔而夭匪天道<lb/>
兮<lb/>
　　　鄱陽劉節婦朱氏墓碣銘<lb/>
<pb n="KR4e0035_WYG_009-16b"/>
　　　　翰林學士榮祿大夫宋濓撰<lb/>
鄱陽堯山有節婦曰朱夫人諱則中性穎茂知留意詩<lb/>
書年十五歸同里句容儒學教諭劉君斗鳳字友梧歸<lb/>
十八年生三子昺煜燮及一女旭貞而劉君亡夫人之<lb/>
年甫三十二又二十四年乃終得夀五十六夫人自劉<lb/>
君殁悉屏脂澤弗御曰我未亡人也焉用爾為事姑李<lb/>
氏甚至僕人媵女凡數百指夫人晨起坐堂上命之曰<lb/>
爾為某事汝為其事晚各㑹其成無敢爽期者至於中<lb/>
<pb n="KR4e0035_WYG_009-17a"/>
饋紉縫之職夫人日相親雖勞不辭閭井有來謁者必<lb/>
飲食之若賢士大夫則留浹旬弗之厭行必又有所贐<lb/>
窶人或有斗升之糴司廩者慵於啟鑰難之夫人罵曰<lb/>
彼方懸腹待炊爾可若是怠耶遇歲歉及大雨雪必散<lb/>
粟賑其乏雖蔬材之細亦多寡分給於衆族姻之間有<lb/>
搆䜛言而弗靖者夫人每具食調解乃已尤切於訓子<lb/>
嘗語之曰汝父積書數千巻而不效他人置美田宅者<lb/>
欲爾等知學也爾等不學我将焚其書故内外親若尊<lb/>
<pb n="KR4e0035_WYG_009-17b"/>
者同列者卑幼者皆賢夫人之行無異言歲壬辰夫人<lb/>
家燬於兵昺提義旅隨大将上饒燮已死于癘童御散<lb/>
盡旭貞亦適浮梁張子鳴氏未㡬又為仇家所害夫人<lb/>
間闗出萬死獨抱昺子玉珊往依張使玉珊衣垢敝服<lb/>
雜蕘兒牧豎中卒有急令竄山澤夫人以身先之每撫<lb/>
其頂泣曰我一家兵禍極矣汝父存亡未可知劉氏一<lb/>
宗若髪懸不墜者賴汝在耳奈何虎豹又窺伺未已耶<lb/>
鬼神若有知得持汝以見汝父我含笑入地矣言訖衣<lb/>
<pb n="KR4e0035_WYG_009-18a"/>
袂盡濕後八年昺從間道歸見夫人相與抱持哭絶而<lb/>
復蘇夫人指玉珊曰吾所以不死者有此故爾見者皆<lb/>
灑涕昺因迎養新安復遷之浮梁竟以疾卒張舍實某<lb/>
年某月四日也𦵏於發京鄉之史源昺以文學政事嚮<lb/>
用於時予辱與之交自狀夫人羣行持以詣予拜且泣<lb/>
曰吾母以節自持皦如出日不幸遭離亂以死死又無<lb/>
以暴白於後世不孝莫大焉儻先生憐而俾之銘庶幾<lb/>
可不朽者予不敢辭銘曰<lb/>
<pb n="KR4e0035_WYG_009-18b"/>
夫人之節石堅玉貞何不享有諸福而憂患是嬰彼宰<lb/>
物者孰尸其平然而德厚流光如筮斯徴短雖一日長<lb/>
或千齡則夫人之不死者愈逺而愈名史源之山封若<lb/>
斧形評騭馴行太史勒銘後數百載尚知為鄱陽節婦<lb/>
之塋<lb/>
　　　故處士鄱陽劉公墓志銘<lb/>
　　　　奉議大夫延平路總管兼管内勸農防禦使<lb/>
　　　　安成周洪撰<lb/>
<pb n="KR4e0035_WYG_009-19a"/>
公諱由孫字傑夫號環岫姓劉氏家鄱陽之義城八世<lb/>
祖某唐兵部尚書為時名卿葬弋陽之旗鼔山里人祠<lb/>
於社其子孫蕃衍居上饒之葛原鄱之清塘樂平之劉<lb/>
坊屢有聞人而義城為特盛大父諱朝英宋國子上舍<lb/>
父諱瑞甫有隱德公生而魁岸長好倜儻之畫以宋季<lb/>
不仕元氏既下江南郡縣更代徭役特煩里豪黠囚並<lb/>
緣吞蝕閭左弗支往往蕩析公慨然曰吾獨不能安輯<lb/>
吾里中耶乃往謁令請自受事事無鉅細必覈其底即<lb/>
<pb n="KR4e0035_WYG_009-19b"/>
便於公私亟趨以赴有不可者懇懇以白上下利之而<lb/>
視公為舉措事以易集費乃大减權横不得舞其詐而<lb/>
罷人滋息矣乃共推公為鉅人長者而愛之若父母縣<lb/>
有疑獄亦資公為直由是諍訟有不之縣庭而析於公<lb/>
之一言俗以丕變素多良疇儲穀數萬斛凶歲則减價<lb/>
出穀而貸貧者食或不能庚因貰之弗較凡溪壑之病<lb/>
涉者悉為橋道以濟人尤便之平居以抑奸輔媺撫良<lb/>
善為心未及施於政而没有識悼焉公生某年某月某<lb/>
<pb n="KR4e0035_WYG_009-20a"/>
日卒某年某月某日葬於里之張家山孺人李氏有懿<lb/>
行姑程氏年踰九十事之極敬愛而睦於姻族數具楮<lb/>
衾草履及棺槥以給貧乏人謂公之教蓋刑於家矣子<lb/>
三人長友竹能鼔琴好書而善青鳥之術次友梅集圖<lb/>
史喜賔客而樂花竹之翫次友梧從鄉先生月灣吴公<lb/>
學舉子業部使者王都中薦為德興縣教諭未㡬翰林<lb/>
虞文靖公揭文安公引為應奉未行而殁有詩一集孫<lb/>
男十一人營爆光燦燧炯炳煇煜勲燮炳字彦昺友梧<lb/>
<pb n="KR4e0035_WYG_009-20b"/>
之子亦以能詩遊搢紳間距其大父之殁餘三十年而<lb/>
復求予銘是將大其家者也乃悉著之系以銘曰<lb/>
源之濬其流長繄昔鼻祖盛有唐身教從孰強禦流亡<lb/>
四集居者訏我庾盈孰阻艱賈商以通羸者飡德之形<lb/>
庇於邇宜熾厥後復其始維乃孫襲詩禮請銘幽墟列<lb/>
兹誄<lb/>
　　　澤存堂記　　　　　　　同郡許瑤撰<lb/>
覩羮牆而見堯觀河洛而思禹蓋聖徳元功著於宇宙<lb/>
<pb n="KR4e0035_WYG_009-21a"/>
澤在人心久而不冺歴千萬歲猶一日也况生之膝下<lb/>
覆育之恩如天罔極劬勞之念敢一日而忘哉故禮記<lb/>
之言曰父殁而不能讀父之書手澤存焉耳母殁而杯<lb/>
棬不能飲焉口澤之氣存焉耳鄱陽義城劉氏為郡著<lb/>
姓元至正之季彦昺劉君以義旅從軍於浙見時政日<lb/>
乖其志莫遂迨龍飛江左以獻書言事受知於上擢官<lb/>
清要輔政藩閫出宰百里兩考而歸以病告老林下構<lb/>
堂故址取禮記之意而扁以澤存著思親也嗚呼兵革<lb/>
<pb n="KR4e0035_WYG_009-21b"/>
以來故家文獻牙籖錦帙皆為灰燼而劉氏能存之君<lb/>
復能守之顧諟在前必恭敬止豈特春雨霜露而興怵<lb/>
惕悽愴之思其氣發揚於上而動昭明莙蒿之慮終身<lb/>
之慕寧或少替其與羮牆之見河洛之思同符合轍豈<lb/>
不可尚也耶孟子曰君子之澤五世而斬豈其然乎故<lb/>
祭義曰致愛則存致慤則著人子之思其親也思其居<lb/>
處思其笑語思其志意思其所樂思其所嗜况以其手<lb/>
澤之存者乎宜乎其不忍忘也詩曰永言孝思孝思維<lb/>
<pb n="KR4e0035_WYG_009-22a"/>
則劉氏賢予孫登斯堂者必有所觀感而興起於無窮<lb/>
也故為記於堂之左方焉<lb/>
　　　春雨軒記<lb/>
春雨軒鄱陽劉君彦昺之所作也春雨之濡人之所均<lb/>
被也而劉君獨取以名其軒何哉維君之母夫人朱當<lb/>
盛年喪其所天能保其家業以不廢其教諸子使之有<lb/>
成貞節之著凜如氷霜夫何十年之間喪亂薦罹而備<lb/>
歴乎艱險然迄能令其遺孫以紹其先業劉氏之不墜<lb/>
<pb n="KR4e0035_WYG_009-22b"/>
繄夫人之力是賴而今不幸不可作矣君方以文章嚮<lb/>
用於時宦游金陵去鄉土日益逺以為生不及致鍾釡<lb/>
之養死又不能效昔人之廬墓思親之念蓋無時而或<lb/>
忘方春之始雨露既濡君子履之孰無怵惕之思思之<lb/>
不可見矣故即夫所履者以名其居然則身之所履者<lb/>
雖衆人所均被而心之所思者則固君之所獨知而人<lb/>
莫或知之者矣記曰致敬則存致慤則著敬慤者即其<lb/>
心之思而著存其猶身之所履乎雖然君之居於斯也<lb/>
<pb n="KR4e0035_WYG_009-23a"/>
食息夢寐如或見其親油然孝思曾不與時而變遷秋<lb/>
霜冬日無非足以致其思也豈特有感於春而然乎夫<lb/>
人之墓君既請銘於太史宋公以予辱有斯文一日之<lb/>
雅復俾為文以記斯軒嗚呼仁人孝子之思其親推其<lb/>
親亦曷有紀極也哉烏陽王褘記<lb/>
　<lb/>
　<lb/>
　<lb/>
<pb n="KR4e0035_WYG_009-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉彦昺集巻九<lb/>
</p>
<p>
</p>
  </div>
<div> <lb/>
    <p>
<pb n="KR4e0035_WYG_010-1a"/>
劉彦昺集後序<lb/>
右春雨軒詩集一編諸體大備為詩若干首鄱陽劉彦<lb/>
昺先生之所作也先生以卓越之才際文明之運急英<lb/>
雋之交職典籖草戎檄觧銅墨以歸休乎田里故其發<lb/>
於吟詠若是其富有也蓋嘗論之温柔敦厚詩之教焉<lb/>
迨夫世變相乘與辭偕極要必有正始之意使人得於<lb/>
唱嘆然後為可貴哉離騷而後漢魏之五言是矣晉代<lb/>
以還嵇阮絶出而陶公為至宋齊之世雕鏤益工而興<lb/>
<pb n="KR4e0035_WYG_010-1b"/>
寄彌簡梁陳逮隋風骨耗矣唐之興也雅道幾復王楊<lb/>
盧駱之徒出而陳子昻為至有若李翰林杜工部其得<lb/>
於天分者若殊然皆義存風雅氣摩屈宋體裁漢魏趣<lb/>
挹陶阮詞該累葉才括數公故卓然為詩家準的若元<lb/>
次山儲光羲王孟髙岑崔顥常建之儔悉盛唐之選也<lb/>
大歴已還名家輩出有若韋栁之髙婉邃雅温李之瑰<lb/>
瑋濃縟李義山之雄麗許用晦之精切皆偉然而自抜<lb/>
整轡徐驅而方駕者之所馳騖規規然意恐役賢者也<lb/>
<pb n="KR4e0035_WYG_010-2a"/>
先生乃約數子之長成一家言以隮夫盛唐之閫奥其<lb/>
哀余忠宣之類則又逼夫漢魏矣蓋其言與事稱有不<lb/>
期然而然者宜夫延譽於大方髙踏乎一時膾炙乎文<lb/>
人之口洪武戊寅先生以為詞源之沛夫江漢而雲夢<lb/>
之足觀逰也挾其所輯以來大蒙賞激雖駿骨之市燕<lb/>
照乗之寳魏連城之歸趙不足方也先生之幸㑹可謂<lb/>
厚矣遂鍥梓以傳則先生之精瑩将遂不朽而膏馥於<lb/>
後人者博哉庸敢摭其崖畧蔽以管窺編諸末簡以備<lb/>
<pb n="KR4e0035_WYG_010-2b"/>
後序云爾是歲二月晦日汝南周象初述<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>寶晉英光集卷一</head> <lb/>
    <p>
<pb n="KR4d0094_WYG_001-1a"/>
欽定四庫全書<lb/>
　寶晉英光集卷一<lb/>
　　　　　　　　　　　　宋　米芾　撰<lb/>
　賦五首<lb/>
　　參賦<lb/>
武帝既祠太一受釐頒胙意得氣泰神怡志豫閲符合<lb/>
瑞至於嚮暮於是升通天之臺攬泬寥之路覩三星聯<lb/>
影晻然當户顧侍臣曰是何星也侍臣枚臯進曰參星<lb/>
<pb n="KR4d0094_WYG_001-1b"/>
也帝曰是何主對曰是主民帝曰可得聞其晻歟臯曰<lb/>
臣之淺學俳儕優隊㨗語翩言奉歡承話稱道盛德受<lb/>
貺甚大此大對也臣不敢帝曰先生無辭臯乃跽而進<lb/>
曰自周衰道喪百里一王嗜欲加僭民財用傷貪如碩<lb/>
䑕墮號鵜梁匪鳶匪鮪或潛或翔至於暴秦襲冕而狼<lb/>
趙郊坑肉魏野封瘡粤嶺山斷遼海城長驪丘虚地阿<lb/>
房繡墻則是星也晻晻而無光帝曰亦嘗有明乎曰有<lb/>
古有治君曰堯與禹敬時命官以民為主民知樂生鼓<lb/>
<pb n="KR4d0094_WYG_001-2a"/>
腹歌舞次逮成湯視民如傷一夫不獲如己納隍周之<lb/>
文武迄于成康道德浹洽禮義興行刑措不用至於百<lb/>
齡則是星亦嘗煒燁而晶熒帝曰宜乎自此不復有光<lb/>
矣曰有昔秦籙不久上天悔亡乃命髙祖匹夫奮張一<lb/>
洗世亂惠綏四方化其奸宄約以三章及我文景恭儉<lb/>
淳樸隠䘏賑周德澤甚渥太倉積紅腐之粟司農朽不<lb/>
較之索則是星亦嘗燁燁而灼灼今陛下承累世之休<lb/>
光翕五福於仰戴坐明堂神明之會據建章珍陸之海<lb/>
<pb n="KR4d0094_WYG_001-2b"/>
臣萬國朝四裔名王係於祈連宛馬來於天外致赤鴈<lb/>
駮麃之異物獲寶鼎芝房之珍怪名在百王之上㳺悳<lb/>
並五帝之左界而乃晻晻而無光臣臯所以堙鬱而未<lb/>
快逡廵而未對也古訓有言曰民猶水也可以載舟可<lb/>
以覆舟言未及休命葢陳鈎寝不得寐三起問籌翌旦坐<lb/>
明光殿封富民侯<lb/>
　　壮觀賦<lb/>
米元章登北山之宇徘徊四顧慨然而歎曰壯哉江山<lb/>
<pb n="KR4d0094_WYG_001-3a"/>
之觀也開闢夐古逖哉邈矣帝德所被北幽南趾王功<lb/>
未宣六合阻異明翳視其消長來叛從而間起去古無<lb/>
章水濱莫委比世可悼晉裂漢耄披蓁芟莽且代且盜<lb/>
豈地具而天設特資獪而附暴者乎乃物偶然而人乘<lb/>
以智巧爾若夫真符秉中萬𣲖朝宗稽顙納質不黷兵鋒<lb/>
版圖入而地合氛祲明其大同遠琛近賈千里不風鑑<lb/>
湛一色折葦可通其或弱吹砌鱗疾颷湧山九地出没<lb/>
千峰上攢如嶺並亘連雲俱還長鯨齒巨天呉腹斑閏<lb/>
<pb n="KR4d0094_WYG_001-3b"/>
運未既生民道艱宜乎曹郎託詞以按甲怫鬱而永歎<lb/>
也吾每登是宇覽是土當日杲天清嵐開練布邀太平<lb/>
君子引呉醇舞越女破千嵗之長憂擲森然之萬古有<lb/>
杞初登由儀再旅至甚醉而乃去也<lb/>
　　登黄鶴臺下臨金山賦<lb/>
余登黄鶴之髙臺臨紫金之竒岫下風輪以盤根中百<lb/>
川而露秀抱羣山之勝勢儼化城之寶構二塔立而角<lb/>
具五洲落而珠鬭幽怪集而洪鐘舉𣑽侣萃而香積奏<lb/>
<pb n="KR4d0094_WYG_001-4a"/>
泛海濤以出像過龍宫而一嗅水府明威以䕶法神龍<lb/>
降光於秘咒航㝠陽之津塗會四海之奔走其或浮玊<lb/>
<hi>金山之名</hi>掩霧石簰落潮倒洪流而夜響援淡墨其難描靈<lb/>
鼉屹乎波起天花雨而仙遨有時江練夜白秋清月髙<lb/>
冰壺無底下徹秋毫吾嘗中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>弭檝寒露泫袍追夸父<lb/>
以逐日呼龍伯以連鼇得長鯨而可跨或拔劍以逐蛟<lb/>
吾方老丹徒此戲卒未艾也每回輿兹臺招酒侣命文<lb/>
毫劇太平藻飾之談以窮年而逍遥也<lb/>
<pb n="KR4d0094_WYG_001-4b"/>
　　天馬賦<hi>并序</hi>
　　　髙公繪君素家有唐韓幹圖于闐所進黄馬一<lb/>
　　　軸馬翹舉雄傑余感今無此馬故作賦云<lb/>
方唐牧之至盛有天骨之超俊勒四十萬之數而随方<lb/>
以分色焉此馬居其中以為鎭目星角而電發蹄踠踣<lb/>
以風迅鬐龍顒以孤起耳鳳聳而雙峻翠華建而出步<lb/>
閶闔下而輕噴低駑羣而不嘶横秋風以獨韻若夫躍<lb/>
溪舒急冒絮征叛直突則建德項縶横馳則世充領斷<lb/>
<pb n="KR4d0094_WYG_001-5a"/>
皆絶材以比德敢伺蹶而致吝豈肯浪逐苜蓿之坡葢<lb/>
當下視八方之駿髙標雄跨而獅子攘獰逸氣下衰而<lb/>
照夜矜穩於是風靡格頺色妙才駘入仗不動終日如<lb/>
坏乃得玊為銜飾繡作鞍儓棗秣粟豢肉脹筋埋其報<lb/>
德也葢不如偷盧噬盜䇿蹇勝柴鑄黄蝸而吐水畫白<lb/>
澤以除災但覺駞埀就節䑕伏防猜怒雖甚厲馴號斯<lb/>
諧誓俛首以畢世未伏櫪以興懐嗟乎所謂英風頓盡<lb/>
冗仗髙排若不市駿骨致龍媒如此馬者一旦天子廵<lb/>
<pb n="KR4d0094_WYG_001-5b"/>
朔方升喬岳掃四塞之塵校岐陽之獵則飛黄騕褭躡<lb/>
雲追電何所從而遽來<lb/>
　　蠶賦<hi>新添見英光堂帖或云非公所作俟考</hi>
里有織婦蓍簪葛帔顔色憔悴喟然而讓於蠶曰予女<lb/>
工也惟化治絲枲是司惟服勤組紃是力世受蠶事以<lb/>
蕃天財爾之未生我則浴爾種以俟化爾之既育我則<lb/>
飭其器以祇事爾食有節我則採柔桑以薦焉爾處不<lb/>
慁我則佴温室以養焉爾惟有神我則蠲其祀而未嘗<lb/>
<pb n="KR4d0094_WYG_001-6a"/>
凟也爾惟欲蠒我則趣其具而不敢慢也爾欲顯素絲<lb/>
之潔我則具繰盆繹器以奉之爾欲布幅利之德我則<lb/>
操鳴機宻杼以成之春夏之勤則髪蓬不及膏秋冬之<lb/>
織則手胝無所代予之於子可謂殫其力矣今天下文<lb/>
繡被墻宇予卒嵗無褐緹帛飾犬馬予終身恤緯寧我<lb/>
未究其術將爾忘力於我耶蠶應之曰嘻予雖微生亦<lb/>
禀元氣上符龍精下同馬類昔在上世寢皮食肉未知<lb/>
為冠冕衣裳之等也未知禦雪霜風雨之具也當斯之<lb/>
<pb n="KR4d0094_WYG_001-6b"/>
時余得與蠕動之儔相忘於生生之域蠢然無見豢之<lb/>
樂熙然無就烹之苦自大道既隱聖人成能先蠶氏利<lb/>
我之生蕃我以術因絲以代毳因帛以易韋幼者不寒<lb/>
老者不病自是民患弭而余生殘矣然自五帝以降雖<lb/>
天子之后不敢加尊於我每歳命元日親率嬪御祀於<lb/>
北郊築宫臨川獻蠒成服非天地宗廟黼黻無所備非<lb/>
禮樂車服旂常無所設非馭祀無制幣非聘賢無束帛<lb/>
至纎至悉衣被萬物女子無貴賤皆盡心於蠶是以四<lb/>
<pb n="KR4d0094_WYG_001-7a"/>
海之大億民之衆無游手而有餘帛矣秦漢而下本揺<lb/>
末蕩樹奢媒以廣君欲開利塗以窮民力雲錦霧縠之<lb/>
巧嵗變霜綃冰紈之名日出親桑之禮頽於上災身之<lb/>
服流於下倡人嬖妾被后飾者以千計桀民大賈僭君<lb/>
服者葢百數一室御績而千屋埀繒十人漂絮而萬夫<lb/>
挾纊雖使蠶被於野繭盈於車朝收暮成猶不能給况<lb/>
役少以奉衆破實而為華哉方且規規然重商人衣絲<lb/>
之條罷齊宫貢服之職衣弋綈以示儉襲大練以去華<lb/>
<pb n="KR4d0094_WYG_001-7b"/>
是猶捧凷堙尾閭之深覆桮救崑崙之烈波騖風動誰<lb/>
能禦之由斯以言則子之功非欲厚古而薄今時之異<lb/>
也子之織非欲嗇身以侈物化使然也二者交墜於道<lb/>
奚獨怨我哉且古姜嫄太姒皆執子之勤今欲以一已<lb/>
之勞而讓我過矣於是織婦不能詰而終身寒云<lb/>
　楚辭一首<lb/>
　　壯觀<hi>壯觀在眞州城北原上</hi>
臨南山猗陟北岵撫壯勝猗遺萬古漫漫蒼蒼穹無所<lb/>
<pb n="KR4d0094_WYG_001-8a"/>
奕奕嶪嶪蹤竒度逶迤猗前征盤礴猗後駐奮迅猗奔<lb/>
駛却約猗畔顧環旋猗抱卷引伸猗就旅霧釋猗離掩<lb/>
雲乘猗呼舉暸暸猗蟾輝悒悒猗蒸雨鬱鬱猗陽春莽<lb/>
莽猗玉露爚爚猗午停翳翳猗酉去領吾儕猗並輿步<lb/>
却飛仙猗不遐慕<hi>闕</hi>其形猗久何苦便莫便猗遵坦路<lb/>
適莫適猗破心阻樂莫樂猗頻㑹過莫莞藤猗擷芳藇<lb/>
　<lb/>
　<lb/>
<pb n="KR4d0094_WYG_001-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷一<lb/>
</p>
<p>
</p>
  </div>
<div>
<head>寶晉英光集巻二</head> <lb/>
    <p>
<pb n="KR4d0094_WYG_002-1a"/>
欽定四庫全書<lb/>
　寶晉英光集巻二<lb/>
　　　　　　　　　　　　宋　米芾　撰<lb/>
　古詩上<lb/>
　　漣漪瑞墨堂書<lb/>
陟巘不自期孤雲掛松頂一揖不相期飛去無留影雲<lb/>
已去泉更長雲泉畢世友相得每相忘<lb/>
　　晉陵龍掛行<lb/>
<pb n="KR4d0094_WYG_002-1b"/>
萬聲齊呼一聲嚇東望蒼旻兩龍掛浩浩隨雲百川倒<lb/>
隱隱雷車千兩駕疲農望天手加顙怕歉求豐心惘惘<lb/>
老龍甲坼血流莽取水雖多旱彌廣暴尫囚魃精誠微<lb/>
赫赫炎曦一輪榜<lb/>
　　題巨然海野圖<lb/>
江郊海野坡陁闊林遠烟踈淡天末抨分蓁町暮潮發<lb/>
星列漁鄉夜梁活關荆大圖矜秀拔取巧施工不真絶<lb/>
意全萬象無不括維摩老筆巨然奪橋旁忽覺來人物<lb/>
<pb n="KR4d0094_WYG_002-2a"/>
接䍦肯更圖牛羯淵渟浪洑開龍闕汨入<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>翻下鯨吷<lb/>
楠盤疑是少陵宅蘆深恐有詹何客黄塵蔽天歸興結<lb/>
時向虚齋一開滌<lb/>
　　東坡居士作水陸於金山相招足瘡不能往作此<lb/>
　　　以寄之<lb/>
久隂障奪佳山川長瀾四溢魚龍淵衆看李郭渡浮玉<lb/>
晴風掃出清明天頗聞妙力開大施足病不列諸方仙<lb/>
想應蒼壁有垂露照水百怪愁寒烟<lb/>
<pb n="KR4d0094_WYG_002-2b"/>
　　明月歌二首<lb/>
髙髙疑夜夜色卷八荒更無纎雲屯冰輪直壓巨鼇首<lb/>
東海萬里齊崩奔仰觀左右毛骨竦徐掃澄烟攝羣動<lb/>
寥泬初疑玉兔跳銀潢更恐金波湧兒童争指桂枝好<lb/>
遊人不厭嫦娥老苦留清景拂踈星要與羲和接昏曉<lb/>
光到長門知不知猶勝關山人未歸清風著我生雙翼<lb/>
來作蟾宫變化飛<lb/>
姮娥竊藥為飛仙夜食丹霞凌紫烟瞥開銀碧排翠鈿<lb/>
<pb n="KR4d0094_WYG_002-3a"/>
信手拂掠新粧妍蛾眉㸃出争嬋娟皎然嬌額臨風前<lb/>
佳人再拜心拳拳多生端有好姻緣掀雲直指烏號懸<lb/>
下射萬頃楊花氊南飛驚鵲殊可憐北堂人冷空無眠<lb/>
彩霞欲製舞衣揎水精梳插籠鬢蟬方諸滴瀝生流泉<lb/>
老蚌呼吸凝芳鮮誰家破鏡飛上天滿林玉玦相勾連<lb/>
多情應照載花船無窮解趂尋春鞭蓂莢自與桂華偏<lb/>
駒隙誰爭白黑先斯須幾望摶清圓白毫宛轉吞大千<lb/>
纎埃不隔知無邊蘂宫可掬疑深穿瓊華随步翻繡筵<lb/>
<pb n="KR4d0094_WYG_002-3b"/>
琉璃倒海傾長川買來曾不用一錢笙歌醉賞須年年<lb/>
　　菱溪石<lb/>
長虹潛貫幽巖窟綠烟更染秋波骨不容俗眼覘神功<lb/>
只向菱溪作靈物少室仙人領一麾至誠發遍山中竒<lb/>
雄雌亭亭兩挺出宛若碧玉含春漪朱欄碧甃拱山麓<lb/>
翠霧丹霞掩幽谷能將膚寸起清泉幾見峰前春雨足<lb/>
邇來新飾紫㣲宫竒詭搜索林巒空五色磊磊可補缺<lb/>
三品往往慙収功紫衣使者御天敕肯教閟此蒼苔色<lb/>
<pb n="KR4d0094_WYG_002-4a"/>
菱溪脱迹飛上天廻看幽谷空雲烟<lb/>
　　僧舍假山<lb/>
玉峯髙愛攙天碧過眼雲關無處覔纔將呀豁向踈忩<lb/>
已見峯稜翻瘦脊明月照出溪中水清風掃遍巖邊石<lb/>
懸崖絶磴疑可擥白露蒼烟俱咫尺天隂未徹山隂寒<lb/>
雨聲欲絶泉聲乾須知物理有真妄豈識道眼無殊觀<lb/>
萬象森嚴掌握内大塊俯仰毫芒間抽身更洗清净足<lb/>
探歴幽深非所難山僧作山真有以詩人吟詩從此始<lb/>
<pb n="KR4d0094_WYG_002-4b"/>
意教妙手發天慳戲取神功當衆羙君不見浣花野老<lb/>
深結廬白鹽赤甲龍虎趨清吟醉賞左右足當時應笑<lb/>
秦鞭驅<lb/>
　　智衲草書<lb/>
人愛老張書已顛我知醉素心通天筆鋒卷起三峽水<lb/>
墨色染徧萬壑泉興來颯颯吼風雨落紙往往翻雲烟<lb/>
怒蛟狂虺忽驚走滿手黑電争囬旋人間一日醉夢覺<lb/>
物外萬態涵無邊使人壮觀不知已脱身直恐凌飛仙<lb/>
<pb n="KR4d0094_WYG_002-5a"/>
棄筆為山儻無苦洗墨成池何足數其來精絶自凝神<lb/>
不在公孫渾脱舞<lb/>
　　芾頓首今日去國之官謹成拙詩上獻相公汲公<lb/>
　　鈞席下<lb/>
百尺青琅玕浸以萬丈瀾我欲擷柯梗一蠡酌知難屢<lb/>
亦為世難豈不詰其端嶷嶷吕汲公捧日當碧天簡直<lb/>
抱一氣代理夫何言有志隆宋業無心崇黨偏剖璞辨<lb/>
珉玉披蓁刈蘭蓀腐儒自束髪口誦六藝言治亂甚白<lb/>
<pb n="KR4d0094_WYG_002-5b"/>
著用舍豈一賢明時貴知用自古遲暮年敢陳必堯舜<lb/>
况時値媧軒豈徒琢空文文姦籠羣頑汩没俗眼順妬<lb/>
疾兒女援竊取為利路死棄等草菅朝哦不求和暮吟<lb/>
不揭竿不歎嵗不與惟恐枉所存願披向龜鑑大叫出<lb/>
肺肝精誠露皎皎洞徹金石堅康濟次第見沿革自貫<lb/>
穿刪除救災法下民不棄田剔抉經費壅源源如流泉<lb/>
思豫近習隙不紊出納專正性以明本捐賞以運邊改<lb/>
弊貴無迹移風當有筌竊邑飽妻子封豕所並肩法令<lb/>
<pb n="KR4d0094_WYG_002-6a"/>
若束薪不息不敢剸亦不歎折腰所歎志不宣時乎恍<lb/>
易失髪白悵剛悁遲遲竟去國凂凂臨長川此志茍不<lb/>
遂江湖終浩然<lb/>
　　登米老菴呈天啟學士<lb/>
我居為江山亦不為像法刼火色相空末覺眼界乏屹<lb/>
然留西菴使我老境愜衛公精爽在千古對岌嶪公來<lb/>
不可作登臨浩相接<lb/>
　　寄題薛紹彭新収錢氏子敬帖<lb/>
<pb n="KR4d0094_WYG_002-6b"/>
蕭李騃子弟不收慰問帖妙迹固通神水火土更刼所<lb/>
存慰問者班班在箱笈使惡乃神䕶不然無寸札自此<lb/>
趣畫相後人眼徒睫<lb/>
　　溪蓮行<lb/>
廣寒宫女貪㳺戲瑩滑琉璃光照地嫩雲纔捧出纖腰<lb/>
無數鮫綃擁嬌翠仙葩姿逞夭姿穠只愛臨溪梳洗慵<lb/>
太真艶色禁不得含羞微笑迎秋風秋風苦惱秋露泣<lb/>
的皪珠璣時寫入紅凝朱粉緑參差濺濺帬襦烟不濕<lb/>
<pb n="KR4d0094_WYG_002-7a"/>
初驚王母來瑶池酡顔更醉流霞巵三千佳麗已羅列<lb/>
爭先鸞鑑匀娥眉俄見洛神歸洛浦波捲靴紋翠蛟舞<lb/>
羽車雲葢空紛披碧疉巫峰生暮雨坐憐吟倚<hi>闕</hi>靈香<lb/>
多情先斷何人腸不及鴛鴦與鸂鶒恣穿薄影眠池塘<lb/>
　　蕭閒堂詩<hi>并序</hi>
　　　四明從事晉陵錢君世京字延叟過襄陽米芾<lb/>
　　　曰昨送李濟明渡江與汪行之復會蕭閒堂已<lb/>
　　　徹幕壁間有畫像而題曰權杭州觀察推官米<lb/>
<pb n="KR4d0094_WYG_002-7b"/>
　　　元章像楊之儀筆楊之傑贊曰君子之交小人<lb/>
　　　之讐以人方人叔度宜儔余以袖掩字而問行<lb/>
　　　之曰誰歟行之曰君也僕為檢同氣德友識靣<lb/>
　　　三編無二君名姓嗚呼古人論世取友况同世<lb/>
　　　哉世復有三君子者觀文殿學士王公韶字子<lb/>
　　　純樞宻直學士劉公庠字希道知僕竟不識其<lb/>
　　　靣選人蔡君肇字天啟於相知間語僕若素心<lb/>
　　　腹者云得僕於王荆公葢僕於元豐六年赴希<lb/>
<pb n="KR4d0094_WYG_002-8a"/>
　　　道金陵從事之辟會公<hi>闕</hi>不赴始識荆公於鍾<lb/>
　　　山聞公門有數後進喜爭名而相非又託以長<lb/>
　　　者之言也如天啟樂道人善者一人而已僕老<lb/>
　　　矣不知一蔡二楊行能一識其靣乎因延叟之<lb/>
　　　語發歎并記其事於家集中以遺子孫嗚呼仕<lb/>
　　　開速進之路則世人之邪説大行紛紛不求已<lb/>
　　　而非人豈其本心實利之誘然今樂善君子一<lb/>
　　　何多耶彼口不道忠信㨗㨗而惡人翩翩而自<lb/>
<pb n="KR4d0094_WYG_002-8b"/>
　　　喜黙黙懐奸藏慝竊竊掩人之善呫呫自標置<lb/>
　　　者得不少悛乎既序其事因系以詩<lb/>
誰起蕭閒堂圖贊凡醜質昧昧豈我思有懐斯士吉吾<lb/>
生終不逢二陵已相失豢養走四方公卿更絶迹向老<lb/>
交漸稀背憎十六七豐吾九畹蘭任汝滿地棘我豈蕭<lb/>
閒人偶然得空壁美哉何方彦精絶入妙筆君不愧顧<lb/>
長康取媚桓温圖九錫我不愧孟浩然緩䇿空山遇摩<lb/>
詰前人交道久不紊紛紛白頭多不卒嗚呼紛紛白頭<lb/>
<pb n="KR4d0094_WYG_002-9a"/>
多不卒囘首此君應辟易<lb/>
　　發潤州<lb/>
氣就虵須角暌通豕負塗解衣同俗裸酌水合狂夫探<lb/>
社新銘禹經韶舊弔虞據鞍休示壯寡要悔為儒為弔<lb/>
忠遊楚因崇讓過吳要離葬終近嚴子釣行須御晏妻<lb/>
知辱歆膺客自愚誠修日難掩醯在蚋還趨和寡方聲<lb/>
越知稀覺道腴命齊都將相義拙落江湖南夣應隨雁<lb/>
西風却背鱸弓旌今正歇多少定同鳬<lb/>
<pb n="KR4d0094_WYG_002-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷二<lb/>
</p>
<p>
</p>
  </div>
<div>
<head>寳晉英光集卷三</head> <lb/>
    <p>
<pb n="KR4d0094_WYG_003-1a"/>
欽定四庫全書<lb/>
　寳晉英光集卷三<lb/>
　　　　　　　　　　　　宋　米芾　撰<lb/>
　古詩下<lb/>
　　自漣漪寄薛紹彭<lb/>
老來書興獨未忘頗得薛老同徜徉天下有識推鑒定<lb/>
龍宫無術療膏肓淮風吹㦸稀訟牒典客閉閣閑壺漿<lb/>
迎樹對山風景聚墨池濯硯龜魚藏珠臺寳氣每貫日<lb/>
<pb n="KR4d0094_WYG_003-1b"/>
月觀桂實時飄香銀淮燭天限織女煙海括地生靈光<lb/>
儁兒乃是翰墨侣俠竹不使輿衛將象管鈿軸映瑞錦<lb/>
玉鱗棐几鋪雲肪依依煙華動勃鬱矯矯龍蛇起混茫<lb/>
持此以為風月伴四時之樂樂未央部刺不糾翰墨病<lb/>
聖恩養在林泉鄉風沙漲天烏帽客胡不東來從北荒<lb/>
　　寄薛紹彭<lb/>
歐怪禇妍不自持猶能半蹈古人規公權醜怪惡札祖<lb/>
從茲古法蕩無遺張顛與栁頗同罪鼓吹俗子起亂離<lb/>
<pb n="KR4d0094_WYG_003-2a"/>
懐素猲獠小解事僅趨平淡如盲醫可憐智永研空臼<lb/>
去本一步呈千媸<hi>法帖所載可見</hi>已矣此生為此困有口能談<lb/>
手不隨誰云心存乃筆到天工自是秘精㣲二王之前<lb/>
有高古有志欲購無髙貲殷勤分語薛紹彭散金購取<lb/>
重跋題<lb/>
　　硾越竹學書作詩寄薛紹彭劉涇<lb/>
越竹萬杵如金版安用杭油與池繭髙壓巴郡烏絲欄<lb/>
平欺澤國清華練老無他物適心目天使殘年同筆硯<lb/>
<pb n="KR4d0094_WYG_003-2b"/>
圖書滿室翰墨香劉薛何時眼中見<lb/>
　　劉涇收得梁武像見報余時在漣漪答以詩<lb/>
劉郎收畫早<hi>闕</hi>卑折枝花草首徐熈十年之後始聞道<lb/>
取吾韓戴為神竒邇來白首進道奥學者信有髓與皮<lb/>
始知什襲但遮壁牛馬祇可裹敝帷峩峩太平老寺主<lb/>
白紗冒首無冠蕤武士後列肅大劍宫女旁侍顰脩眉<lb/>
神清眸子知寡慾齒露唇反法定飢世人覩服似摩詰<lb/>
不識六朝居士衣後人勿輒亂唐突梁時筆法了可知<lb/>
<pb n="KR4d0094_WYG_003-3a"/>
劉子見之必再拜曹盧何物望藩籬本當第一品天下却<lb/>
緣顧筆在漣漪<lb/>
　　劉涇新收唐絹本蘭亭作詩詢之<lb/>
劉郎無物可縈心沉迷殘縑與斷簡求新不獲狂時發<lb/>
自謂下取且謾眼猗嗟斯人今實尠我欲從之官有限<lb/>
何時大叫劉子前跽閲墨皇三復返<lb/>
　　題蘇之孟家薛稷二鶴<lb/>
遼海來稀顧螻蟻仰霄孤唳留清耳從容雅步在庭除<lb/>
<pb n="KR4d0094_WYG_003-3b"/>
浩蕩閒心存萬里乘軒未失入佳談寫真不妄傳詩史<lb/>
好藝心靈自不凡臭穢功名皆一戲武功中令應天人<lb/>
束髪遼陽侍帝宸連城照乘不稱寶黄圖孔詠悉珍具<lb/>
百靈生我欲公起九原蕭蕭松薿薿得公遺物非不多<lb/>
覩物懐賢心不已<lb/>
　　題唐摹子敬范新婦帖三首<lb/>
貞觀欵書丈二紙不許兒竒專父美何為寥寥寶是似<lb/>
遭亂真兼歸<hi>闕</hi>水千年誰人能繼趾不自名家殊未智<lb/>
<pb n="KR4d0094_WYG_003-4a"/>
嗟爾方來眼須洗玊躞金題半歸米<lb/>
雲物龍蛇森動紙父子王家真濟美張翼小兒寧近似<lb/>
滄溟浩對蹄涔水騰蛇無足蜈多趾以假易真信用智<lb/>
龜澼雖多手屢洗卷不生毛誰似米<lb/>
直裂紋匀真古紙跋印多時俗眼美誠懸尚復誤疑似<lb/>
有渭方能辨涇水真偽頭靣拳趺趾乆假中分辨愚智<lb/>
寶軸時開心一洗百氏何人傳至米<lb/>
　　甘露歌呈留守門下侍郎<lb/>
<pb n="KR4d0094_WYG_003-4b"/>
太微淵黙嚴不動斗為其車運中央四序囘旋變造化<lb/>
一杓直指無偏旁柄臣比之號八柱一柱難闕各有當<lb/>
紹聖元年圖舊德更公玊麟使過國屹然山立天子重<lb/>
列作八柱扶天極天極尊嚴物有道不減不溢常不忒<lb/>
均勞於外天闕柱至今朝廷虚袞舄皇皇辟君明如日<lb/>
安用動威偃禾木表以甘露太和液飲太液親夀益公<lb/>
難老歸致太平萬物好<lb/>
　　題永徽中所橅蘭亭叙永徽去貞觀不遠得真為<lb/>
<pb n="KR4d0094_WYG_003-5a"/>
　　最<lb/>
永和九年暮春月内史山隂幽興發羣賢題詠無足珍<lb/>
叙引抽毫取竒札好之寫來終不如神助留為後世法<lb/>
二十八行三百字模寫雖多誰定似昭陵竟發不知歸<lb/>
尚有異形終可倚彦遠記模不記褚要録班班有名氏<lb/>
後生有得苦求髙俗説紛紛那有是<lb/>
　　太師行寄王太史彦舟<lb/>
太師大源環賜第自榜囘鸞鵶雀避好賢嗜古富圖書<lb/>
<pb n="KR4d0094_WYG_003-5b"/>
玊軸牙籖捧珠翠歌舞陳前慰俗人不傾玊瀝發銀縢<lb/>
王郎十八魁天下招延客同貴客星末出東晉十三帖<lb/>
此第十一石藴瓊絹標間是褚公寫誤以右軍標題謝<lb/>
我時指出一座驚精神煥起光相射磨墨要余定等差<lb/>
謝公鬱勃冠烟華當時傾笈換不得歸來嘔血目生花<lb/>
十五年間兩到國朱門如舊無髙牙帖歸翰長以姻媾<lb/>
忽然陳前興健嗟開元璽封尋復出永存珍秘相王涯<lb/>
翰林印著建中嵗王謝炎靈傳更貴副車侍中王貽永<lb/>
<pb n="KR4d0094_WYG_003-6a"/>
出征不貨收文藝太常借模真却還吝惜入版餘皆棄<lb/>
芳林鬻第書有行次入太師重姓李我識翰長自布衣<lb/>
論文寫字不相非知己酷好輟己好惠然發篋手見歸<lb/>
謝安談笑康江左物外人標没兩大子敬合書只後批<lb/>
天才物望都無那治亂悠悠八百年人隆偶聚散亦遄<lb/>
兵火水土不隨刼端使米老鋪案間我生辛卯兩丙運<lb/>
今嵗步辛月亦然丙申時宜辛丑日此帖忽至庸非天<lb/>
臨風浩思王仲寶江南宰相只謝安<lb/>
<pb n="KR4d0094_WYG_003-6b"/>
　　天雞<lb/>
天雞一叫凡雞和戢戢萬靈驚起坐智驅慾使心機大<lb/>
狗茍蠅營冀人墮沉沉夜色還東起身伏氊莞機暫止<lb/>
昧昧萬殊俱黙契窮達於君寧智理<lb/>
　　答薛紹彭寄書<lb/>
世言米薛或薛米猶言弟兄與兄弟四海論年我不卑<lb/>
品定多應定如是<lb/>
　　答郭純老秘校贈杖<lb/>
<pb n="KR4d0094_WYG_003-7a"/>
銀蟾倒掛揺清暉當中桂子初低垂飛空已歴萬古盡<lb/>
下照不使秋毫欺轉盼冰輪湧東海長天一派成瑠璃<lb/>
栽培不畏雪霜苦剪拂豈容刀斧為明河無聲駕飛葉<lb/>
紫府有陌馳修枝姮娥愛惜日已久玊階亦貴秋風吹<lb/>
寧論匠石可斵削還恐風雷還出治列真洞府秘不得<lb/>
紫㣲宫闕藏其私金童來授玊女捧投之寶篋那能窺<lb/>
每當方士脱方骨賜予一根朝帝墀入手既覺袨服羽<lb/>
照人端不羞朝曦乃知不是風塵物握出風塵真所宜<lb/>
<pb n="KR4d0094_WYG_003-7b"/>
邇來地不愛此寶名喧東魯誇珍竒千金欲易不可得<lb/>
横紋錯落青絲披胡為夫子遠寄我意以華豪驚絳帷<lb/>
低頭拜賜亦已厚我欲效報君須知三年大聘獵英俊<lb/>
捫膺吐氣生虹蜺揉籃綵服俯可取攜將直上青雲梯<lb/>
翺翔歡呼起拜舞仰瞻日彩生堯眉雞人忽報洞天曉<lb/>
看取飛升變化時<lb/>
　　攬秀亭<lb/>
羣峰矯矯蛟龍顛衝波鼓鬛方廻旋排空刻削萬仞碧<lb/>
<pb n="KR4d0094_WYG_003-8a"/>
秀色直上干雲天地形天巧世莫測揷出怪變知何年<lb/>
傍驚列翠不入手擬將瘦瘠束差肩何人髙致得入手<lb/>
擇竒結搆當其前丹甍繡桷麗朝日綺疏藻井揺非烟<lb/>
葱蒼數里拂巾被蓊鬱衆木臨書筵開扉割得曉光瑩<lb/>
繞榻飛來佳氣鮮乘閒超忽不知已徒覺四顧清無邊<lb/>
毫眉主人曵芒履䇿杖欲作商宫仙犀尊蕩漾㵼醇醴<lb/>
招賔集醉秋風蓮蓮蕐菡萏翠的皪皎月照耀争嬋娟<lb/>
金絲鏘戞亂兩耳醉倒三百黄金<graphic n="KR0657" url="https://raw.githubusercontent.com/kanripo/KR-Gaiji/master/images/KR0657.png" mimeType="image/png"/>風流不見謝太守<lb/>
<pb n="KR4d0094_WYG_003-8b"/>
昭亭朗賦磨新鐫放傲豈如王逸少蘭亭草聖窺天全<lb/>
才華墨妙古已遠只今唯有空山川孰若開編樂敎子<lb/>
坐使發䇿驚前賢還當操筆俯欄楯試與採掇供詩篇<lb/>
　　元祐辛未上元後一日同<hi>闕</hi>文之劉瑞邁章縱矩<lb/>
　　游浮玊<lb/>
近臈昔夾衣入春今重裘天運亦已廣四時或不周張<lb/>
燈兒戲歇發興在滄洲兹山通𤣥府瑶壇帝曾遊荷衣<lb/>
可薦藻神清不沉牛厭俗入喧亂風波屢為憂昨夕净<lb/>
<pb n="KR4d0094_WYG_003-9a"/>
名天結客湧不留一唈寄心契江澄客漾舟冰磴若見<lb/>
拒寒莢如有愁大塊欲動蟄隂壑尚潛虬重賞定誰與<lb/>
春光正和柔臨曠攝北若持環結東流卧石帶白雲勒<lb/>
崖託千秋焦公心賞佳掃跡願相投分山飛鳥爭劃水<lb/>
遊鱗讐借我一錫地為公瓢掛頭<lb/>
　　硯山<hi>有序</hi>
　　　誰謂其小可置筆硯此石形如嵩岱頂有一小<lb/>
　　　方壇<lb/>
<pb n="KR4d0094_WYG_003-9b"/>
九江有竒石趺岱而嵩頭巨靈藐一擘嶕嶢憶三休屹<lb/>
嶫禀異質嶒嶝誰刻鏤<hi>石十二靣十峰</hi>百疉天巧盡九盤猿未<lb/>
愁陽壁宜産芝隂崖諒潛虬危顛方壇結玊秘金泥脩<lb/>
垂手探杲日朱輪運滄洲一塵具一界妙喜非難求心<lb/>
欲躡赤霄八極皆部婁<hi>借</hi>况兹對象物其致一揆收啑<lb/>
啑分别子交戈舂其喉<lb/>
　　讀杜甫集<lb/>
少陵平生飢乃以醉飽死惜哉斯人窮四海無寄趾後<lb/>
<pb n="KR4d0094_WYG_003-10a"/>
傳水仙召牛渚花相比神怪反愛才時人乃封豕遺文<lb/>
何崛竒岱輿載屭贔貫穿破九流突兀撐一氣自嘆萬<lb/>
古名寂寞身後事此老皇皇心懸鶉破無裏我行自嘉<lb/>
禾欹卧一蓬底烈曦畏俄中開卷為磨洗<lb/>
　　栖雲閣<lb/>
雲出救世旱澤浹雲尋歸入石了不見豐功已如遺龍<lb/>
騫薦復起抱石明幽姿雲乎無定所隱者當何栖<lb/>
　　過虎關<lb/>
<pb n="KR4d0094_WYG_003-10b"/>
憑軾下虎關揚舲下清洛川神秘幽姿靈介破大樸壯<lb/>
哉河山固皆是大禹鑿舟人歌大禹水怪不敢作功宣<lb/>
欲萬祀人望只如昨短哦復長詠豪舉亦哀噱夢寐三<lb/>
川勝使事少行樂無雨洗嵩少春烟淡寥廓<lb/>
　　答紹彭書來論晉帖誤字<lb/>
何必識難字辛苦效揚雄自古寫字人用字或不通要<lb/>
之皆一戲不當問拙工意足我自足放筆一戲空<lb/>
　　庖丁解牛刀<lb/>
<pb n="KR4d0094_WYG_003-11a"/>
庖丁解牛刀無厚入有間以此交世故了不見後患奈<lb/>
何觸褊心忿氣益滋蔓是非錯相干惡成那及諫智者<lb/>
善持已頗覺操修辨此道固不遠可約亦可散黄帝本<lb/>
齋心斯民即晏粲<lb/>
　　甘露作呈夷曠<hi>新添見英光堂帖</hi>
欲雨氣不透庭梧有栖烟廻首望北固雲藏净名天呼<lb/>
童速具輿憑髙覽山川隠見豈不好開霽景固全須臾<lb/>
剛風流湛湛清露圓歸途知有伴華月上丹淵<lb/>
<pb n="KR4d0094_WYG_003-11b"/>
　　夜登鑑遠觀江南野燒作<hi>新添見英光堂帖</hi>
君不見紅旗一卷無奔北龍驤將軍初下蜀又不見天<lb/>
兵十萬領藩曹百丈靈旗照江國髙樓夜登有鑒賞江<lb/>
南野燒深山谷烈勢已覺逼南辰龍蛇膏血如爆竹故<lb/>
應玊石俱被焚老樵拾炭投斧斤長松巨梓中大厦一<lb/>
隨烈焰同塵埃人言木自為風戞木中生火自焚爇<lb/>
欲知利害日相磨此火害人尤慘熱<lb/>
　　不應武康清溪之檄端居即事呈淮陽建昌二太<lb/>
<pb n="KR4d0094_WYG_003-12a"/>
　　守辰溪監郡三公芾上<hi>新添見英光堂帖</hi>
秘篋大開千古到雪圖小掛滿堂寒墨濃員嶠峰孤起<lb/>
枕冷燕山玊一團圓扇古人蟬雀意清風四海弟兄歡<lb/>
閉關不來謝勤客畏暑非緣懶作官鳬脛欲長寧可益<lb/>
蜩枝求足已能胖有時驚覺神瀵夢北里新聲舞翠鸞<lb/>
　　獄空行上獻府公朝奉麾下漣水令米芾皇恐<hi>新添</hi>
　　<hi>見英光堂帖</hi>
楚州五邑口百萬擾靜盡繫太守公政由吏人民乃擾<lb/>
<pb n="KR4d0094_WYG_003-12b"/>
政由太守民氣通安土樂生善民欲惡民惟欲與吏同<lb/>
太守無能不戢吏精力不給吏乃庸兩獄百間塞有罪<lb/>
有耳未聞一日空晉昌唐公名世後清風素節為時宗<lb/>
五更三㸃運精思衆人安寢吏計窮百姓小妄赦不罪<lb/>
庶幾小屈能自致五邑來者初亦彚久而官悚吏皆畏<lb/>
雖欲呼之亦不至乃知獄空空有理百萬無寃無枉吏<lb/>
來者迎刃無留滯赦來兩獄久無事太守政聲既如此<lb/>
亷車旁午目所備胡不剡章上天子追風早來促公起<lb/>
<pb n="KR4d0094_WYG_003-13a"/>
去入省闈或使指吏皆欲去民欲留我祝公去豈同吏<lb/>
長坂大車程萬里<lb/>
　　壯觀二首<hi>新添見英光堂帖</hi>
無涯小智壯營營昔昔浮生夢數驚重到白沙登壯觀<lb/>
江湖醉眼暫揩明<lb/>
夢寐中間得鹿時孔軒如在定能知江山勝處頻傾酒<lb/>
我是當年謝客兒<lb/>
　　壯觀後詩同二公遊壯觀上呈府公工部<hi>新添見英光堂</hi>
<pb n="KR4d0094_WYG_003-13b"/>
　　<hi>帖</hi>
壮觀不到俄四朞叮嚀老思模雄竒羣山勢活各奔走<lb/>
大川氣斂合衆離蒼嶔留雪玊刻巧碧落靜滑紅輪馳<lb/>
寒潮不生九澤凍行膠與子約再來<lb/>
　　龍真行為天章待制林公跋書云秘府右軍書一<lb/>
　　卷有一龍形真字印故作<hi>新添見羣玊堂帖</hi>
龍形真字芸香裏伏日道山聊一啟媪來鵝去已千年<lb/>
莫像癡兒收蠟紙蕭衍老翁食無肉錦質綉章能獨侈<lb/>
<pb n="KR4d0094_WYG_003-14a"/>
不知刼火付寃家却誤頑仙求令史文皇有金無鑒目<lb/>
賴取穹官齊押尾徐生小黠辨茅簷不道天真難力致<lb/>
晩薄功名歸一戲一奩尤勝三公貴牡丹不語人能醉<lb/>
墨光覺勝朱鉛媚與身俱生無術治又染膏肓劉巨濟<lb/>
<hi>芾自命此書為跋尾書惟題於家真蹟不寫以遺人</hi>
　　催租<hi>新添見英光堂帖</hi>
一司日日下賑濟一司旦旦催租税單杖請出三抄納<lb/>
<hi>敝邑以身當夏税之責不令受賑時催</hi>百姓眼中聊一視白頭縣令受薄<lb/>
<pb n="KR4d0094_WYG_003-14b"/>
禄不敢鞭笞怒上帝救民無術告朝廷監廟東歸早相<lb/>
乞<lb/>
　　海岳菴雜詩<hi>新添見英光堂帖</hi>
仲若呼不聞孝然呌不應東海滾底浪南山入雲徑西<lb/>
南嵯峨者起復巧相競火輪激剛風倒化紫金境枕石<lb/>
不知冷鼓腹歌更迥<lb/>
　　文殊<lb/>
見聞如夢幻三界若空鏡復使翳根除塵消覺圓浄<lb/>
<pb n="KR4d0094_WYG_003-15a"/>
　　呉侍禁緑野亭<lb/>
楚江倒水天上來呉山削玊青崔嵬飛流欲截衆峰險<lb/>
揮手可擘烟雲開危亭據此掲佳麗斵出榱桷超層臺<lb/>
憑空直喜縱髙舉下瞰愈覺心悠哉曠野萬頃正入眼<lb/>
虚亭四坐無纎埃淺黛低潑弱栁色紅粉正抹秋蓮腮<lb/>
好音終日自多興美景變態誰能裁主人與客窮賞心<lb/>
羅榼更擲神仙盃歌珠舞雪不知已何妨邀月聊徘徊<lb/>
時來孰肯趣真隱寄語沮溺無嫌猜<lb/>
<pb n="KR4d0094_WYG_003-15b"/>
　　賞心亭晩望<lb/>
晴新山色黛風縱蘆花白盡日倚欄干寒宵低細月<lb/>
　　雜詠<lb/>
贈我白毫筆報以木蘭酒我書將示誰汝筆稱我手<lb/>
　<lb/>
　<lb/>
　<lb/>
　寶晉英光集巻三<lb/>
</p>
<p>
</p>
  </div>
<div>
<head>寶晉英光集卷四</head> <lb/>
    <p>
<pb n="KR4d0094_WYG_004-1a"/>
欽定四庫全書<lb/>
　寶晉英光集卷四<lb/>
　　　　　　　　　　　　　宋　米芾　撰<lb/>
　律詩上<lb/>
　　甘露寺<hi>有序</hi>
　　　甘露寺壁有張僧繇四菩薩呉道子行脚僧元<lb/>
　　　符末一旦為火所焚六朝遺物掃地李衛公祠<lb/>
　　　手植檜亦焚蕩寺故重重金碧參差多景樓靣<lb/>
<pb n="KR4d0094_WYG_004-1b"/>
　　　山背江為天下甲觀五城十二樓不過也今所<lb/>
　　　存唯衛公鎗塔米老菴三間作詩悼之云<lb/>
色改重重搆春歸户户嵐槎浮龍委骨畫失獸遺耽神<lb/>
䕶衛公塔天留米老菴栢梁終厭勝會副越人談<lb/>
　　題麟鳳碑<lb/>
非篆非科璞已彫形容振振與蕭蕭曾因忠厚思周德<lb/>
坐想訏謨覽舜韶漢德已衰還應孽魯邦既弱不為妖<lb/>
虚齋自是驚人玩不勝雄狐逐怒鵰<lb/>
<pb n="KR4d0094_WYG_004-2a"/>
　　題南昌縣君臨偃竹<lb/>
偃蹇宜如季揮毫已逼翁衛書無曲妙琰慧有遺工乍<lb/>
睹虬為物初披颯有風顧藏維謹鑰化去或難窮<lb/>
　　詩送呉丈賓州使君元豐己丑長沙掾舍真禧道<lb/>
　　館人<lb/>
萬里相分又一時憐君身世半差池老來猶得安城守<lb/>
夜召尚淹宣室思越嶺寒横迎吏謁荆雲暮合燕歸遲<lb/>
江湖還送天涯客憔悴江湖更别離<lb/>
<pb n="KR4d0094_WYG_004-2b"/>
　　送大夫孫公鎮東陽<lb/>
照地干旄十丈長大皇孫子守東陽呉濤捲海銀為幔<lb/>
郢雪飛英錦作章無事笙簫開客館有情山水聚衙床<lb/>
樓中惡語須磨鏟盡把新題換沈郎<lb/>
　　蘇東坡輓詩五首<hi>有序</hi>
　　　辛巳中秋聞東坡老以七月二十八日畢此世<lb/>
　　　季夏相值白沙東園云羅浮嘗見赤猿後數入<lb/>
　　　夢<lb/>
<pb n="KR4d0094_WYG_004-3a"/>
方瞳正碧貌如圭六月相逢萬里歸口不談時經噩夢<lb/>
心常懐蜀俟秋衣可憐衆熱偏能捨自是登真限莫違<lb/>
書到鄉人望還舍晉陵𤣥鶴已孤飛<hi>梓路使者薛道祖書來云鄉人父老</hi>
<hi>望公歸也</hi>
淋漓十幅草兼真玊立如山老健身夢裏赤猿真月紀<lb/>
興前白鳳似年辰將尋賀監船虚返<hi>余約上計回過公</hi>欲近要<lb/>
離烈可親忍死來還天有意免稱聖代殺文人<lb/>
小冠白㲲步東園原是青城欲度仙六合著名猶似窄<lb/>
<pb n="KR4d0094_WYG_004-3b"/>
八周禦魅訖能還道如韓子頻離世文比歐公復並年<lb/>
我不銜恩畏清議束芻難致淚潜然<lb/>
平生出處不同塵末路相知太息頻力疾來辭如永訣<lb/>
<hi>公别於真閘屋下曰待不來竊恐真州人道放著天下第一等人米元章不别而去也</hi>古書跋賛<lb/>
許猶新<hi>公立秋日於其子過書中批云謝跋在下懐</hi>荆州既失三遺老<hi>是年蘇子</hi>
<hi>容王正仲皆卒呉</hi>碧落新添幾侍晨<hi>公簡云相知三十年恨知公不盡余答曰更有知不</hi>
<hi>盡處修楊許之業為帝宸碧落之游異時相見乃知也今思之皆訣别之語</hi>若誦子虚真異<lb/>
世酒傭屍佞是何人<lb/>
<pb n="KR4d0094_WYG_004-4a"/>
招魂聽我楚人歌人命由天天奈何昔感松醪聊墮睫<lb/>
今看麥飯發悲哦<hi>見公送麥飯詩</hi>長沙論直終何就北海傷豪<lb/>
忤更多曾藉南忩逃藴暑西山松竹不堪過<hi>南忩乃余西山書院</hi>
　　奉陪洞霄内閣拉殊師刹宿穹窿本公故寺絶類<lb/>
　　岳麓感之而作<lb/>
湘西衣冷榻留雲此夕還如入夣魂六月薜蘿嗟意欲<lb/>
一生林壑與心論呉王舊賞今何有惠可餘光宛若存<lb/>
對榻深堂清話歇長風快雨洗松門<lb/>
<pb n="KR4d0094_WYG_004-4b"/>
　　浮玊亭<hi>一作金山</hi>
石赤表雄名三辰出濁清江澄天上見鰲負水中行瑞<lb/>
像浮溟海殊香下玊京神靈禮金碧𣑽力度幽明掲榜<lb/>
訛浮玊荘嚴是化城壯哉夜潮落入枕百川聲<lb/>
　　紹聖二年<hi>闕</hi>月十八日觀潮于淛江亭書<lb/>
怒勢豪聲迸海門州人傳是子胥魂天排雲陣千雷震<lb/>
地捲銀山萬馬奔髙與月輪參朔望信如壺漏報朝昏<lb/>
呉爭越戰成何事一曲漁陽過遠村<lb/>
<pb n="KR4d0094_WYG_004-5a"/>
　　山林堂<lb/>
洗竹延清景培松衛嵗芳好峯多漾翠嘉卉襲人香犀<lb/>
玊開書札龍虵起混茫微風北忩卧真可上羲皇<lb/>
　　净名五首<lb/>
山晩烟棲樹漁収鷺宿沙曲生初月魄遠淡滿川霞依<lb/>
靜家如寺游頻寺是家何須傳大士芰製著袈裟<lb/>
縱目天容曠披襟海共開山形當檻走雲影度江來世<lb/>
界慚雙足生涯付一杯横風多景夢壺領酌泉廻<lb/>
<pb n="KR4d0094_WYG_004-5b"/>
晨入雲隨步宵還月共輿清傳供佛飰寒燎隔江漁市<lb/>
響昏鴉亂林穿列曜疎殷勤顧景物為爾老南徐<lb/>
厭市衝烟入忘懐對客遲吟看飛鳥没坐到夕陽時<lb/>
舊對湘西雪遲遲憶故關水雲資老景吟引謝江山<lb/>
　　除書學博士呈時宰<lb/>
平生湖海看青山慣佩笭箵攬轡艱曉起初馳朱省路<lb/>
霜華慙綴紫宸班百僚朝處瞻丹陛五色光中望玊顔<lb/>
浪説書名落人世非公那解徹天關<lb/>
<pb n="KR4d0094_WYG_004-6a"/>
　　送沂州使君納榮歸老<lb/>
神强體健頰猶朱犀虎輕抛憶舊廬明月滿船常伴畫<lb/>
素風傳世莫非書湧金門外秋長老有美堂前錦不如<lb/>
預想容觀春色好靈龜舞鶴引安車<lb/>
　　送水丘先生入都<lb/>
垂虹秋色醉題詩徑及銀濤濯酒巵雅謔髙談傾國士<lb/>
英風俠氣嚇呉兒五侯倒屣重前席三嵗專經却下帷<lb/>
早把黄金買嵩少西湖逸客有心期<lb/>
<pb n="KR4d0094_WYG_004-6b"/>
　　送潘景純<lb/>
五年相遇一行頻笑佩笭箵望塞雲曼倩未應徒為米<lb/>
仲宣何事樂從軍開尊共喜身强健秣馬還驚嵗杪分<lb/>
此别固應尤作惡天涯老去與誰羣<lb/>
　　登棲靈塔<lb/>
清露濕衣裳心遐拉大荒想霓雲上見覺蟻蔀中藏地<lb/>
獻山川秘天開日月光太阿常耿介未敢暫徬徨<lb/>
　　將行戲呈彦楚彦昭彦舟<lb/>
<pb n="KR4d0094_WYG_004-7a"/>
沉沉靜境在人寰樓殿蒼巒指顧間棄汝又成朝北闕<lb/>
杜門安得老西山金珠有命趨時拙窮達忘懐枉道難<lb/>
主相聖賢公路啟長裾重曵舊青氊<lb/>
　　遊山光寺<lb/>
竹圍松徑晩風清又入山光寺裏行一一過僧談舊事<lb/>
遲遲繞壁認題名仙來石伴懐灰刼鶴語池邊勸後生<lb/>
三十年間成底事坐叨閒禄是榮身<lb/>
　　江臯晩望<lb/>
<pb n="KR4d0094_WYG_004-7b"/>
栁外艤舟晩醉餘雙眼醒水光涵一氣星彩動圓靈炯<lb/>
炯月初上翛翛風更泠遠山横秀碧淡墨說吾經<lb/>
　　書壽陽樓柱<lb/>
披豁雄風至欹眠一夣遲豪騎八公馬醉擷五香芝亷<lb/>
老心徒勇梅生語不卑青岡何處是猶壯謝家兒<lb/>
　　和王彦舟<lb/>
混塵慵走俗陟巘喜非期漠漠江雲歇溶溶春水時陶<lb/>
潛那寄傲惠遠更能詩吏自成稀濶言歸心尚遲<lb/>
<pb n="KR4d0094_WYG_004-8a"/>
　　揚州作<lb/>
春風何索寞帶雪入揚州尚想遺釵雀曾觀上玊鈎真<lb/>
同一夢覺坐憶十年遊邂逅逢孫楚酣歌慰滯留<lb/>
　　湖守林子中同遊道塲<lb/>
寶刹觸南箕林幽石磴危雲霞隨履舄魍魎避旌旗遐<lb/>
寓乘新興深尋據古詩窪尊勿置酒沆瀣已盈巵<lb/>
　　呈王彦舟<lb/>
吏日雖云冗逢休樂有餘山林三靣勝圖史一齋虚煉<lb/>
<pb n="KR4d0094_WYG_004-8b"/>
藥驚衰早逢人話索居傾囊收剡楮待著鹿門書<lb/>
　　奉酬仲㣲見寄之作<lb/>
倦遊湖海老侵尋去就何情適契心一境山林資我懶<lb/>
半年風月為君吟闢開暗室成三果選出香巒敵萬金<lb/>
千里寄聲懐恵好西風正隔洞庭深<lb/>
　　雜咏六首<lb/>
俠少塲中酒作讐不勝杯勺鬢今秋道言禪語須蔬蓐<lb/>
作意丹陽十日秋<lb/>
<pb n="KR4d0094_WYG_004-9a"/>
逶迤一水出苕叢碧底無沙冷照容獨倚溪橋看風月<lb/>
西山紫翠暮重重<lb/>
得官塵土古揚州好客常稀俗客稠掩簿叱胥無溷我<lb/>
冒風踏雪作清遊<lb/>
竹西桑柘暮鴉盤特地霜風滿倦顔不用使君相料理<lb/>
斷無塵土蔽青山<lb/>
水月光華動不風寒增緑栁露滋松西山夜色無人管<lb/>
直透疎簾翠一重<lb/>
<pb n="KR4d0094_WYG_004-9b"/>
巨艦横江穏不揺順浮溟漲午時潮江南晴色山無翳<lb/>
乞與閒人取次描<lb/>
　　垂虹亭<lb/>
斷雲一片洞庭帆玊破鱸魚金破柑好作新詩吟景物<lb/>
垂虹秋色滿江南<lb/>
　　去漣水<lb/>
長日開閒境春風美鼻雷黄紬依舊暖牙鼓莫相催<lb/>
　　頻于夢中作宫詞何也漫成一首<lb/>
<pb n="KR4d0094_WYG_004-10a"/>
滿院紅芳減復添清㣲風細入重簾穠香不使朝醒快<lb/>
竟日蠻沉擁繡衫<lb/>
　　别呉方囘弟<lb/>
客星熠熠滑稽雄愛著青衫自作窮澤國三年哭不死<lb/>
又拖長袖揖王公<lb/>
　　題李成畫<lb/>
畫號為真理或然悠悠覺夣本同筌殷勤封向青山去<lb/>
要識江東李謫仙<lb/>
<pb n="KR4d0094_WYG_004-10b"/>
　　蕭堂書壁<lb/>
插雲䑓榭壓西興笑語風生溽暑清誰為披雲開皓月<lb/>
練翻雪捲看潮生<lb/>
　　題泗濱南山石壁曰第一山<lb/>
京洛風沙千里還船頭出汴翠屏間莫論衡霍衝星斗<lb/>
且是東南第一山<lb/>
　　書淮岸艤舟館秀野亭<lb/>
青葱秀野挾銀淮誰把丹楹此地開我欲臨風取清曠<lb/>
<pb n="KR4d0094_WYG_004-11a"/>
寄聲魚鳥莫相猜<lb/>
　　寶應道中<lb/>
蒸雲大澤鬭蛟龍五日頑無一㸃風十幅快帆飛野水<lb/>
此生亦是小時通<lb/>
　　髙郵即事二首<lb/>
髙沙風快走蒼雲小艇供鱸摘紫蓴野泊終朝愛清景<lb/>
不辜閒禄太平身<lb/>
華胥臺上欲臨風萬籟無聲霧鬱空南北二龍乘障起<lb/>
<pb n="KR4d0094_WYG_004-11b"/>
威音爛色正爭雄<lb/>
　　過浯溪<lb/>
横逆自干紀唐綱竟不維可憐德業淺有愧此碑詞<lb/>
　　瓜州百川浦<lb/>
西瞻山逾細東望水正茫楚人投餌處吾肯扣鳴榔<lb/>
　　題嗣濮王蘆雁二首<lb/>
偃蹇汀眠雁蕭梢風觸蘆京塵方滿眼速為喚花奴<lb/>
野趣分苕水風光剪鑑湖塵中不作惡為有鄴公圖<lb/>
<pb n="KR4d0094_WYG_004-12a"/>
　　題所得蔣氏帖<lb/>
棐几延毛子明忩館墨卿功名皆一戲未覺負生平<lb/>
　　太常二絶<hi>新添見羣玊堂帖</hi>
塵埃徹腦老侵尋悞入清流聽八音魚鳥難馴湖海志<lb/>
岸沙汀竹憶山林<lb/>
竹前竹後太常齋風度簫韶識舜諧博士擁書方徹卷<lb/>
相公上馬報當階<lb/>
　<lb/>
<pb n="KR4d0094_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷四<lb/>
</p>
<p>
</p>
  </div>
<div>
<head>寶晉英光集巻五</head> <lb/>
    <p>
<pb n="KR4d0094_WYG_005-1a"/>
欽定四庫全書<lb/>
　寶晉英光集巻五<lb/>
　　　　　　　　　　　　宋　米芾　撰<lb/>
　律詩下<lb/>
　　新主簿沈機惠碁局<lb/>
縱横世路乆無猜布刼争先豈繫懐與我一枰撩萬緒<lb/>
操戈信是逐生來<lb/>
　　求監廟作<lb/>
<pb n="KR4d0094_WYG_005-1b"/>
竊祿江湖事不攖微祠舊足代深耕敢為野史攄幽憤<lb/>
待廣由庚頌太平<lb/>
　　元祐己巳嵗維揚後齋為亳州使君蔣公仲永寫<lb/>
水竹風清一夢甦濤生月破紫甌須滿堂愛客談書畫<lb/>
且展宣王扇暍圖<lb/>
小疾翻令吏日閒明忩盡展古書看何須新句能消暑<lb/>
滿腹風雲六月寒<lb/>
　　贈人<lb/>
<pb n="KR4d0094_WYG_005-2a"/>
平時語我密湏移我是商丘内不欺時節因縁翻異論<lb/>
助他笑我見阿彌<lb/>
　　題砂歩三首<lb/>
一株怪石數莖筠明月清風不繫身石月無痕竹無韻<lb/>
寓軒消息與君陳<lb/>
砂步漫皆合松門若抱桴悠悠揺艇子真似剡溪圖<lb/>
已有扁舟興曾看過剡圖翻思名手<hi>闕</hi>誰復費工夫<lb/>
　　題壁<lb/>
<pb n="KR4d0094_WYG_005-2b"/>
歸來湖上寺頓覺清有餘月色何太白照人心肺舒<lb/>
　　致爽軒六首<lb/>
西北瞻雲異東南走貢珍川華開日月林嶺暗松筠<lb/>
北固輕綃外西山淡素中一天烟雨好未獨愛霜空<lb/>
玊斧初驂御通明暫住居翛然輕吹度灑落碧華珠<lb/>
阿氏金為屋姮家玊作臺岱輿凴海立兜率跨雲開<lb/>
水口癡雲㪚林梢愛景還朝寒無物禦擁鼻對西山<lb/>
夕紫堆香豆朝嵐映墨池客來不須報正是學書時<lb/>
<pb n="KR4d0094_WYG_005-3a"/>
　　呈通判朝奉大夫<lb/>
不是通侯貴還應貢禹彈只應好形製自已愧彫殘<lb/>
簪代尚誰繼風雲那可看自曾許持送談笑未嘗乾<lb/>
　　長壽菴咏梅<lb/>
沉檀應有骨龍麝自薫心千載吟蘄竹清雅少知音<lb/>
　　答劉涇<lb/>
唐滿書奩晉不收却緣不自信䨇眸發狂為報豢龍子<lb/>
不怕人稱米薛劉<lb/>
<pb n="KR4d0094_WYG_005-3b"/>
　　送大郎應舉<hi>尹仁</hi>
天下英才米大郎朝來跨馬入文塲緒餘驚世須魁選<lb/>
歸帶蟾宮桂子香<lb/>
　　春呈彦昭使君陪壮觀之賞<lb/>
邀賓壯觀不辭寒玊立風神氣上干欲識謝公清興處<lb/>
千山萬嶺雪漫漫<lb/>
　　寄呉詩客<lb/>
江上遲留臈破春好詩時見賈參軍年來覽逺多新句<lb/>
<pb n="KR4d0094_WYG_005-4a"/>
難附江風與海雲<lb/>
　　奉詔書御軸<lb/>
目炫五光開雲蒸歩起雷不知天近遠親見玊皇來<lb/>
　　詠梅二首<lb/>
姑射真人自少羣要親髙節許交君一臺二妙逢清賞<lb/>
甘遜佳名得致榮<lb/>
江頭盡醉似泥何管領仙姿酒醟多烟艇兩三横岸處<lb/>
惜花佇立想凌波<lb/>
<pb n="KR4d0094_WYG_005-4b"/>
　　宿紫極宫<lb/>
重柯交䕃動塵容蓬閬仙家住水宫道士神升金闕下<lb/>
天君光降玊虚中朱鬃筆注超凡籙碧簡書傳避世翁<lb/>
三夕臨風醒病骨鈞天冉冉夣魂通<lb/>
　　道林<lb/>
樓閣明丹堊杉松振老髯僧迎方擁帚茶細旋探簷<lb/>
　　法華臺<lb/>
坱圠有同色雪深雲未開終南晴夜月髣髴似登臺<lb/>
<pb n="KR4d0094_WYG_005-5a"/>
　　筆<lb/>
摹畫由來妙手知彩箋落處直疑飛寸心用盡終須補<lb/>
贏得霜毫秃後歸<lb/>
　　墨<lb/>
百鍊經來老更竒暗中光價自然飛錦囊手跡長顔色<lb/>
曾是君王乞得歸<lb/>
　　紙<lb/>
陶泓毛頴陳𤣥輩同日聲名四海飛獨有先生索髙價<lb/>
<pb n="KR4d0094_WYG_005-5b"/>
誰人獻賦洛陽歸<lb/>
　　硯<lb/>
金井寒生一水池讀書忩紙照螢飛悲歡窮泰尋常共<lb/>
擲破還須匣取歸<lb/>
　　祝壽紀慶申詩<lb/>
祥雲藹藹擁華筵玊府蓬山見上仙瓊杯瀲灔祈眉算<lb/>
永薦生申壽八千<lb/>
　　青山<hi>新添見英光堂帖次篇過當塗詩同</hi>
<pb n="KR4d0094_WYG_005-6a"/>
一園松竹冷隂森猶得桓公歎可臨却匹劉琨看左傳<lb/>
玊壺徒缺誤雄心<lb/>
　　過當塗<lb/>
鷗鷺依寒水蒹葭靜晩風烟光秋雨細樹色碧山重<lb/>
　　鑑遠樓<lb/>
賞心亭上羣山雪三夕丹淵借月華吟盡江南清絶趣<lb/>
亟行歸覲紫皇家<lb/>
　　拜書學博士作<hi>新添見英光堂帖</hi>
<pb n="KR4d0094_WYG_005-6b"/>
昔夣浮生定是非家山且喜隔年歸扁舟又出欄潮閘<lb/>
出處初心老更違<lb/>
　　研山詩<hi>新添見英光堂帖</hi>
山研雲初抱奩書客不傳北忩多異氣正對净名天<lb/>
　　寶月觀<hi>新添見英光堂帖</hi>
　　　新創亭觀之盛又非海岱比也寶月觀用觀風<lb/>
　　　樓基髙出雲表<lb/>
濁盡塵難掩光分逐露圓香清得桂子珠瑩墜花鈿<lb/>
<pb n="KR4d0094_WYG_005-7a"/>
　　槐竹<hi>新添見英光堂帖</hi>
槐前竹後午隂繁壺嶺華胥屢往還雅興欲為十客具<lb/>
人和端使一身閒<lb/>
　　萬籟<hi>新添見英光堂帖</hi>
萬籟寒空響羣山隠映開遲遲暮鐘裏且喚竹輿來<lb/>
　　杉徑<hi>新添見羣玊堂帖</hi>
萬槊森然老更成要將餘韻鬭僧清道傍誰識凌雲操<lb/>
只有詩人著眼明<lb/>
<pb n="KR4d0094_WYG_005-7b"/>
　　早來堂<hi>新添見羣玊堂帖</hi>
山聚詩增思洋寛墨有池紫金化夕境嵐翠發朝曦兜<lb/>
率當銅檻蓬壺對蕙帷平生會心趣歸計豈應遲<lb/>
　　遊湖州<lb/>
泛泛五湖霜氣清漫漫不辨水天形雖無織女支機石<lb/>
且對姮娥稱客星<lb/>
　　周氏園居<lb/>
髙花落落照軒明沼水涓涓遶砌聲靜裏聞香醒倦思<lb/>
<pb n="KR4d0094_WYG_005-8a"/>
雨中無事見閒情<lb/>
　　同官送鱸二首<lb/>
斑鱗掙鬛玊為肌夢入松江自可疑𨁝跳金盤催膾手<lb/>
西風正是憶鱸時<lb/>
虀黄鯉赤太凡生蓴紫橙青道不行暫喜滿盤堆玊臛<lb/>
誤教陳粟傲香秔<lb/>
　　觀雪<lb/>
月姊封銀界龍君幻玊壺江南三尺雪人道十年無<lb/>
<pb n="KR4d0094_WYG_005-8b"/>
　　新沼未有水<lb/>
排檻花爭媚環林石鬭蒼何時瀦渌净吾欲借籐床<lb/>
　　净名作<lb/>
大球三尺羙無膔素業清風合立朝此别何言贈君子<lb/>
讜言忠論好禆堯<lb/>
　四言詩<lb/>
　　題壁間<lb/>
水月虚懐烟霞浪迹但莫憎愛洞然明白<lb/>
<pb n="KR4d0094_WYG_005-9a"/>
　長短句<lb/>
　　西江月<hi>秋興</hi>
溪靣荷香粲粲林端遠岫青青楚天秋色太多情雲捲<lb/>
烟收風定　夜靜冰娥欲上夣囘醉眼初醒玊缾未耻<lb/>
有新聲一曲請君來聽<lb/>
　　菩薩蠻<hi>擬古</hi>
蒹葭風外烟籠栁數疉遥山眉黛秀微雨過江來煩襟<lb/>
為一開　沙邊臨望處紫燕雙飛語舉酒送飛雲夜凉<lb/>
<pb n="KR4d0094_WYG_005-9b"/>
愁夢頻<lb/>
　　水調歌頭<hi>中秋</hi>
砧聲送風急蟋蟀思髙秋我來對景不學宋玊解悲愁<lb/>
收拾凄凉興况分付樽中醽醁倍覺不勝幽自有多情<lb/>
處明月掛南樓　悵襟懐横玊笛韻悠悠清時良夜借<lb/>
我此地倒金甌可愛一天風物遍倚闌干十二宇宙若<lb/>
萍浮醉困不知醒欹枕卧江流<lb/>
　　漁家傲<hi>金山</hi>
<pb n="KR4d0094_WYG_005-10a"/>
昔日丹陽行樂裏紫金浮玉臨無地寶閣化成彌勒世<lb/>
龍宫對時時更有天花墜　浩蕩一天秋水至鯨鯢鼓<lb/>
鬛連天沸員嶠岱輿更屭贔無根蔕莫教龍伯邦人戲<lb/>
　　醜奴兒<hi>見白髪</hi>
踟蹰山下濡須水我更委它物阜時和迨暇相逢笑復<lb/>
歌　江湖樓上凴欄久極目滄波天鑑如磨偏映華簪<lb/>
雪一窩<lb/>
　　滿庭芳<lb/>
<pb n="KR4d0094_WYG_005-10b"/>
　　　紹聖甲戌暮春與周仁熟試賜茶書此樂章中<lb/>
　　　岳外史米元章書<lb/>
雅燕飛觴清談揮坐使君髙會羣賢宻雲雙鳳初破縷<lb/>
金團忩外爐烟自動開瓶試一品香泉輕濤起香生玊<lb/>
麈雪濺紫甌圓　嬌鬟宜羙盼雙擎翠袖穩步金蓮坐<lb/>
中客翻愁酒醒歌闌㸃上紗籠畫燭花驄弄月影當軒<lb/>
頻相顧餘歡未盡欲去且留連<lb/>
　　减字木蘭花<hi>漣水登樓寄趙伯山</hi>
<pb n="KR4d0094_WYG_005-11a"/>
雲間皓月光照銀淮來萬折海岱樓中拂袖雄披楚岸<lb/>
風　醉餘清夜羽扇綸巾人入畫江遠淮長舉首宗英<lb/>
醒更狂<lb/>
　　同前<hi>展書卷</hi>
平生真賞紙上龍蛇三五丈富貴功名老境誰堪寵辱<lb/>
驚　寸心誰語只有當年袁與許歸到遼陽玉簡霞衣<lb/>
侍帝傍<lb/>
　　㸃絳唇<hi>示兒尹仁尹智</hi>
<pb n="KR4d0094_WYG_005-11b"/>
莘野寥寥渭濵漠漠情何限萬重堆案懶更重經眼<lb/>
兒輩休驚頭上霜華滿功名晩水雲蕭散漫就郵亭看<lb/>
　　阮郎歸<hi>海岱樓與客酌别作</hi>
雙雙鴛鷺戲萍洲幾行煙栁柔一聲長笛咽清秋碧雲<lb/>
生暮愁　鈎月掛綺霞收浦南人泛舟娟娟何處燭明<lb/>
眸相望徒倚樓<lb/>
　　蝶戀花<hi>海岱樓玩月作</hi>
千古漣漪清絶地海岱樓髙下瞰秦淮尾水浸碧天天<lb/>
<pb n="KR4d0094_WYG_005-12a"/>
似水廣寒宫闕人間世　藹藹春和生海市鰲戴三山<lb/>
頃刻隨輪至寶月圓時多異氣夜光一顆千金貴<lb/>
　　訴衷情<hi>獻汲公相國閣</hi>
薫風吹綻滿池蓮晩雲樓閣鮮繡閤華堂嘉會齊拜玉<lb/>
爐烟　斟羙酒奉觥舡祝華筵宜春耐夏多福莊嚴富<lb/>
貴長年<lb/>
　　同前<hi>思歸</hi>
勞生奔走困麄官攬鏡鬢毛斑物外平生蕭散微宦興<lb/>
<pb n="KR4d0094_WYG_005-12b"/>
䦨珊　竒勝處每凴欄定忘還好山如畫水遶雲縈無<lb/>
計成閒<lb/>
　　鷓鴣天<hi>獻汲公相國壽</hi>
暖日晴烘候小春際天和氣與精神靈臺靜飬千年壽<lb/>
丹竈全無一㸃塵　壽彭祖壽廣成華陽仙裔是今身<lb/>
夜來銀漢清如洗南極星中見老人<lb/>
　　同前<hi>漫成</hi>
雲液無聲白似銀紅霞一抹百花新傷多莫厭頻頻勸<lb/>
<pb n="KR4d0094_WYG_005-13a"/>
一片花飛减却春　蜂翅亂蝶眉顰花間啼鳥勸遊人<lb/>
人生無事須行樂富貴何時且健身<lb/>
　　浪淘沙<hi>祝夀○新添見英光堂帖</hi>
祝壽慶生申德日維新期頥眉壽壽長春五福三靈禄<lb/>
永永長壽仙人遐算等莊椿<hi>闕</hi>徳康寧年年懽會笑欣<lb/>
欣嵗嵗仰依壽域彭祖廣成<lb/>
　<lb/>
　<lb/>
<pb n="KR4d0094_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷五<lb/>
</p>
<p>
</p>
  </div>
<div>
<head>寶晉英光集卷六</head> <lb/>
    <p>
<pb n="KR4d0094_WYG_006-1a"/>
欽定四庫全書<lb/>
　寶晉英光集卷六<lb/>
　　　　　　　　　　　　宋　米芾　撰<lb/>
　序<lb/>
　　九雋老會序草<hi>十老會後更名曰耆英又名真率元豐間章岵守郡與郡之長老遊</hi>
　　　<hi>從各飲酒賦詩時余以杭州從事罷官經由為作序曰</hi>
中散大夫河間公清德傑氣為時老成髙誼勁節縉紳<lb/>
所仰靜鎭呉國四周星紀威孚惠洽訟庭晨虚乃闢郡<lb/>
<pb n="KR4d0094_WYG_006-1b"/>
齋會九雋老惟内閣清河公神宇軒抜德章昭融名威<lb/>
西夏勲書冊府正議大夫廣平公秀質孤映清標邁遠<lb/>
鬱建功利煥於汗青太中大夫濮陽公冲襟爽澈淑質<lb/>
端清積厚施衍父子顯榮朝議大夫清豐公朝議大夫<lb/>
彭城公朝議大夫徐公朝議大夫鄭公並道韻虚曠内<lb/>
德淳耀或中臺耆彦或四方膚使出處有裕始終一德<lb/>
愷悌愛利布在世間承議郎崇君奉議郎黄君素行潔<lb/>
修鄉閈標凖早解簪紱仕路式瞻或頎頎碩德天賜難<lb/>
<pb n="KR4d0094_WYG_006-2a"/>
老貌若遼鶴言為龜鑑於是羽觴屢酬雅章迭作叙懐<lb/>
感遇樂時休明顧眄之間穆如清徽薫如太和夫學本<lb/>
美身仕欲行志名節既立榮利後之若諸公積儲淵深<lb/>
未極經緯而不茍於得進退從容千禩可垂後生仰止<lb/>
以襄陽米芾倦遊四海多與賓寮刻繪既傳屬為序引<lb/>
嗚呼樂道人善君子有之顧芾何堪忝於承命謹序<lb/>
　　正六譯波羅蜜經序<lb/>
佛性火火鍊礦而成金其剛無物踰其精不復礦精如<lb/>
<pb n="KR4d0094_WYG_006-2b"/>
是故况定剛如是故况慧能慧而定故來者破破者妄<lb/>
也萬法是也不破者真也一法是也真妄不立者金剛<lb/>
是也故我大能仁憫浩刼之奔沉悼萬世之迷執昧自<lb/>
度之頓悟逐小果之滯念故以無説為説法非身為大<lb/>
身無所證為得菩提非具足見如來相慧劍犀利天魔<lb/>
屏蹤永斷滅於言餘存真如於不動諸相離則凡夫超<lb/>
聖纎疑動則苦海長沉受記以來天人加䕶顧六譯之<lb/>
障妙憎百義之晦微一掃諸塵洞見全體欲示同志刻<lb/>
<pb n="KR4d0094_WYG_006-3a"/>
而傳之<lb/>
　記<lb/>
　　仰髙堂記<lb/>
無為軍宇北有射堵曰北極帝君射家所忌多折弓損<lb/>
指夫南者太乙所照又東西理也大澤氣蒸則害弓矢<lb/>
積雨敗堵主者請繕余初撤不急不知峩者岌者峻者<lb/>
迤者之在後也其成也交契於天真仰止髙山景行前<lb/>
修合於小雅後之君子豈以彀者的者錚者鏜者以易<lb/>
<pb n="KR4d0094_WYG_006-3b"/>
前四者乎崇寧乙酉老守楚米芾記子尹仁篆題<lb/>
　　漣水軍唐王侍御廟記<lb/>
易曰地中有山謙淮海維揚之浮山頂見於城隍廟足<lb/>
是其象不然則大江憑陵而下無物礙也又曰山下有<lb/>
澤咸海岱維漣之鬱隄山在長淮底是其象漁者巨網<lb/>
足懸鐵引之間得石隨水如得魚至岸或百夫乃舉非<lb/>
其勢截然長千里鬱然為隄以捍海則吞淮而西孰可<lb/>
禦也大山大澤神明之封而鬱隄之山唐侍御王公主<lb/>
<pb n="KR4d0094_WYG_006-4a"/>
而祠之夫百神受職於帝帝曰爾義方節義所嬰挺單<lb/>
寡力折姦逆臣宜主是山以捍巨海不然曷以寥寥四<lb/>
百年英爽如一日弭災捍患父母此邦也紹聖丁丑丹<lb/>
陽米芾竊席是邦政不中民夏旱四月晦齋戒請雨翌<lb/>
日雨降浹尺方懼應之速惕惕益料政僻弗契於神災<lb/>
且隨至父老海客載沉水百兩詣牙門曰神應公其謝<lb/>
雨於神余答曰神父母汝乆矣於是齋一日出郊耆穉<lb/>
萬人以從蕭薌滿宇薫燎達天一人跽曰某為堂一人<lb/>
<pb n="KR4d0094_WYG_006-4b"/>
跽曰某為廡已而廟成翼翼殖殖威儀肅然正宁位神<lb/>
東室位賢母西室位宋小君尊卑有叙神明安穆維侍<lb/>
御竒節卓行著於史氏播在鄉曲其感通之妙紀於㕘<lb/>
知政事髙紳翰林學士王禹偁端明殿學士錢明逸虞<lb/>
部員外郎胡若此得略也方是時四民列古今之績請<lb/>
額於朝芾且薫濯筆硯以俟制詔為公表焉<lb/>
　　净名齋記<lb/>
帶江萬里十郡百邑繚山為城臨水為隍者惟我丹徒<lb/>
<pb n="KR4d0094_WYG_006-5a"/>
重樓參差巧若圖刓地靈極倪而雲霞出没星辰挂腹<lb/>
而天光不夜髙三景小萬有者惟吾甘露東北極海野<lb/>
西南朝數山者謂之多景然臺殿羽張寶堵中盤五州<lb/>
之後與西為阻若夫東眺京峴西極棲霞平林坡陀淮<lb/>
海之域遠岫隠見滁泗之封洪流東摺白沙之雲濤如<lb/>
線大磧南絶中澪之屭贔蔚起笮山之隙岧嶤雙聳五<lb/>
州之外崚嶒千叠黄鶴寶勢珠捧于豆長山異氣龍矗<lb/>
于天晨曦垂虹時媚於左長庚纎月每華其右千林霜<lb/>
<pb n="KR4d0094_WYG_006-5b"/>
落萬嶺雪饒春郡於西郛而秋留於南巖者惟吾净名<lb/>
天下佳山水固多矣在東南則杭以湖山障其境洪以<lb/>
西山彌其望潭以岳麓周其區皆一山也而望兩邦逮<lb/>
窮荒迢逓發周羽皇之歎者有之矣百川匯流而赴北<lb/>
既濬既淵亦沃亦蕩也多山引嶺而趨東且列且驅各<lb/>
羣各醜也吾齋在萬井之中半天之上乃右巻而一揖<lb/>
焉此其所以得山川之多而甲天下之勝也至若水天<lb/>
鑑湛而博望弭槎葭葦榔鳴而詹何投餌洪鐘動而飛<lb/>
<pb n="KR4d0094_WYG_006-6a"/>
仙下疾飈舉而連山湧地祇聽法水怪效珍或鵬雲壓<lb/>
山海氣吞野纎雲漏月清籟韻松兜羅宻而靈光生隂<lb/>
霧合而大霆走瑰竒忽怳又不可得而詳言之襄陽米<lb/>
芾字元章將卜老丹徒而仲宜長老以道相契會内閣<lb/>
蔣公頴叔以詩見寄云京塵汩沒興如何歸棹翩翩返<lb/>
薜蘿盡室生涯寄京口滿床圖籍鎖巖阿六朝人物風<lb/>
流盡千古江山北固多為借文殊方文地中間容取病<lb/>
維摩於是宜公以其末句命名余居亦冀公之與余同<lb/>
<pb n="KR4d0094_WYG_006-6b"/>
此樂也余今來也嵗時在其間去也自筆藏為圖念老<lb/>
矣無佳句壓其勝後之登吾齋覽吾勝者得不為吾賦<lb/>
乎元符紀元八月望日漣漪郡嘉瑞堂書<lb/>
　　明道觀壁記<lb/>
大中祥符既降<hi>闕</hi>天子本尊祖之義範金為容奉於玊<lb/>
清髹木之式安於明道背負乾岡靣奠大丘坤震兩山<lb/>
左盤右紆濁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>清演二流前媚起坎朝巽美哉吉土後<lb/>
八十三年觀宇隳徒弗䖍吏弗視壬申八月伻圖以請<lb/>
<pb n="KR4d0094_WYG_006-7a"/>
明年九月始得錢三十萬乃完元祐甲戌正月五日令<lb/>
臣芾謹記<lb/>
　　章聖天臨殿記<hi>新添見羣玊堂帖</hi>
章聖天臨殿者真宗膺符稽古成功讓德文明武定章<lb/>
聖元孝皇帝之御座也煒哉建隆根滋雍熈幹挺祥符<lb/>
之後蔚然垂隂太平休氣被於無垠天子於是講漢唐<lb/>
之彌文紹帝王之絶業升岱報天臨汾禮地問道泰清<lb/>
旋軫興王肆覲省方六飛還都勾陳絡蹕建杓弭車重<lb/>
<pb n="KR4d0094_WYG_006-7b"/>
瞳天臨繡黼下照慶賜是邑此其所也已而雲氣常繞<lb/>
神靈宻衛天屣有響皇威凛然及臣之至者八十三年<lb/>
矣方今加惠萬靈蕃字育養以增方來之隆而欲追已<lb/>
覩之盛臣芾於是丹堊其上兾修封之後有是舉也謹<lb/>
刻石以俟令臣芾謹記<lb/>
　贊十三首<lb/>
　　書法贊<lb/>
去顔肉增褚骨發天秀助神物敢竊議增骨突<lb/>
<pb n="KR4d0094_WYG_006-8a"/>
　　十六羅漢贊<lb/>
巍巍釋能儒十六大果士每於垢濁世見此無相身追<lb/>
貌自楚工磷玊妙呉匠種種出道韻二幻與佛同在處<lb/>
為道塲五濁化净土<lb/>
　　法雲佛國禪師白如來真贊<lb/>
頻瞻玊座再奠金田一般獦獠敬備人天不落此相莫<lb/>
下名言<lb/>
　　李邕帖賛<hi>并序</hi>
<pb n="KR4d0094_WYG_006-8b"/>
　　　右唐秘書李邕字泰和書光王琚元宗皇帝之<lb/>
　　　子濮王嶠太宗皇帝之曾孫故紫㣲舍人石昌<lb/>
　　　言所藏元祐丁卯過甬上遇紫微孫夷庚字坦<lb/>
　　　夫以張萱六畫徐浩二古帖易得尚有厲少府<lb/>
　　　求地黄帖白麻紙在石氏坦夫幼安長子書畫<lb/>
　　　號翰苑林蘇子瞻為之序此帖飄縱後帖嚴謹<lb/>
　　　予欲此帖坦夫惜不與幼安程夫人於户間使<lb/>
　　　以歸余焉六月甲申南都舟中裝賛曰<lb/>
<pb n="KR4d0094_WYG_006-9a"/>
蓬<hi>闕</hi>皇皇才髙氣方張説妬善杜甫揚光子敬儲逸僧<lb/>
䖍與詳潤分玊瑩秀溢春芳<lb/>
　　晦堂心如來真賛<lb/>
此是晦堂更無佛祖百尺竿頭誰敢進步無限衆生為<lb/>
此老誤誤不誤陜府鐵牛跳出土兩脚搥胷呌寃苦<lb/>
　　王謝真蹟賛<hi>有序</hi>
　　　家藏晉王謝真蹟五軸唐文皇而下名書甚衆<lb/>
　　　王謝帖唐梁御府物璽跋宛然每開卷使人目<lb/>
<pb n="KR4d0094_WYG_006-9b"/>
　　　動神驚也嘗作謝公賛云<lb/>
山林妙寄巖廊英舉不繇不羲自發淡古有赫太帝天<lb/>
造翰藝末下龍跡震驚天地<hi>有我太祖跋也</hi>
　　唐文皇手詔賛<hi>有序</hi>
　　　余以右軍帖於王晉卿家易唐文皇手詔因賛<lb/>
　　　之曰<lb/>
龍彩鳳英天開日升亟戡多難力致太平雲章每發目<lb/>
動神驚<lb/>
<pb n="KR4d0094_WYG_006-10a"/>
　　王畧帖賛<lb/>
昭囘于天垂英光跨頡歴籀化大荒烟華淡濃動彷徉<lb/>
一噫萬古稱天章鸞夸虬引鵠序翔<hi>數字皆有此形勢</hi>洞天九<lb/>
九<hi>八十一字</hi>通遼陽茫茫十二小刼長<hi>自晉至今十二代</hi>璽完神訶<lb/>
命黻藏<lb/>
　　歐陽詢度尚庾亮帖贊<hi>有序</hi>
　　　右唐𢎞文館學士兼太子率更令銀青光禄大<lb/>
　　　夫渤海縣開國男歐陽詢字信本書度尚帖元<lb/>
<pb n="KR4d0094_WYG_006-10b"/>
　　　豐己未余官長沙獲于南昌魏泰庾亮帖壬戌<lb/>
　　　嵗過山陽獲於今中散大夫鍾離景伯各著半<lb/>
　　　古印適合縫文曰清河圖籍之印乃昔一書也<lb/>
　　　究延平之化豈不有神參孔壁之遺孰云致誤<lb/>
　　　元祐庚午冬至蕭閒外舍装贊曰<lb/>
渤海光怪字亦險絶真到内史行自為法莊若對越俊<lb/>
如跳躑後學莫窺遂趨尫劣<lb/>
　　王獻之蘇氏寶帖贊<hi>新添見英光堂帖</hi>
<pb n="KR4d0094_WYG_006-11a"/>
　　　右蘇氏寶帖故連右軍快雪時晴帖元豐甲子<lb/>
　　　獲於子羙子志東探𤣥子國老孫也印二分在<lb/>
　　　快雪帖合縫四角亦有褚氏印崇寧元年五月<lb/>
　　　十五日易跋時甘露下吾家寶晉齋碧梧廿本<lb/>
猗太宰秀當代靈襟踈冲韻邁一筆落兩行帶雲龍廷<lb/>
走百怪驚電掣斷兕快盤偃蹇意無在藐百川會北海<lb/>
人那知冠千載<lb/>
　　褚摹右軍蘭亭燕集序贊<hi>有序</hi>
<pb n="KR4d0094_WYG_006-11b"/>
　　　右米姓秘玩天下蘭亭法書第一唐太宗獲此<lb/>
　　　書命起居郎褚遂良檢校馮承素韓道政趙模<lb/>
　　　諸葛政湯普澈之流模賜王公貴人著於張彦<lb/>
　　　遠法書要録此軸在蘇氏題為褚遂良橅觀其<lb/>
　　　意易改誤數字真是褚筆皆率意落筆餘字皆<lb/>
　　　鈎填清潤有勁秀氣轉摺毫鋩與真無異非深<lb/>
　　　知書者所不能到世俗所收或肥或瘦乃是工<lb/>
　　　人所作正當以此本為定壬午六月九日大江<lb/>
<pb n="KR4d0094_WYG_006-12a"/>
　　　濟川亭艤舟寶晉齋艎對紫金浮玊羣山迎快<lb/>
　　　風消暑重裝<lb/>
燿燿客星豈晉所得養氣泉石留腴翰墨戲著譚標書<lb/>
存馬式鬱鬱昭陵玊盌已出戎温無類誰寶真物水月<lb/>
何殊志專用一繡繅金鐍瑶機錦綍猗歟元章守之勿<lb/>
失<lb/>
　　王右軍穉恭帖贊<lb/>
混沌破龍蛇出大荒子鼓神物縱怪變造怳忽起洪水<lb/>
<pb n="KR4d0094_WYG_006-12b"/>
稽天骨大道驚戮狂勃時蟄引無憚率神禹符鎮罅窟<lb/>
　　黄龍真贊<hi>新添見英光堂帖</hi>
的的曹溪一㸃開從兹驢足踏塵埃黄龍若不三𤣥接<lb/>
争得東林八轉來<lb/>
　偈<lb/>
　　臨化偈<lb/>
衆香國中來衆香國中去人欲識去來去來事如許天<lb/>
下老和尚錯入輪廻路<lb/>
<pb n="KR4d0094_WYG_006-13a"/>
　銘<lb/>
　　坐石銘<lb/>
進退有命去就有義仕宦有守遠恥有禮翔而後集色<lb/>
斯舉矣<lb/>
　　章聖天臨殿銘<hi>新添見英光堂帖</hi>
五偽既掃真符錫寶晏晏太平物茂人好告岱垂統省<lb/>
方呼宋天步所及澤浹植動我先大夫頒慶觀酺平箱<lb/>
載酒號太平輸帝功不載衍衍衎衎年流忍住臣職司<lb/>
<pb n="KR4d0094_WYG_006-13b"/>
䕶不掃不汙下有帝武宗岳極坤穹碑觸雲祖烈燿焞<lb/>
留俟後昆陛下承業萬國一攝德廣翕協穼文可法頌<lb/>
碑瑑牒臣筆日渉<hi>在雍丘壬申嵗製</hi>
　<lb/>
　<lb/>
　<lb/>
　<lb/>
　寶晉英光集卷<lb/>
</p>
<p>
</p>
  </div>
<div>
<head>寶晉英光集卷七</head> <lb/>
    <p>
<pb n="KR4d0094_WYG_007-1a"/>
欽定四庫全書<lb/>
　寶晉英光集卷七<lb/>
　　　　　　　　　　　　宋　米芾　撰<lb/>
　碑<lb/>
　　焦山普濟院碑<hi>崇寧上章協洽至日文</hi>
真宗大中祥符甲寅封潤州焦山大聖焦公明應公名<lb/>
先字孝然漢髙陽侯蔡邕賛曰猗歟焦君嘗此𤣥黙衡<lb/>
門之下棲遲偃息泌之洋洋樂以忘食鶴鳴九臯寅亮<lb/>
<pb n="KR4d0094_WYG_007-1b"/>
帝側乃徵乃用將受袞職昊天不弔哲人遘慝不遺一<lb/>
老屏此四國如何穹蒼不詔斯惑惜哉朝廷喪斯舊德<lb/>
恨此學士將何法則漢維既絶焦公同德作者孔聖復<lb/>
生不與易也去一千三百年英靈炳然感通著於祥符<lb/>
聖製穆如素履詳于魏史芾嘗銘曰水清石白焦公之<lb/>
宅妙道誰測能語而黙俟河之清乃通帝夣殖殖瑶壇<lb/>
萬靈是擁眄馨遠濁以祚道宋公德不葷客必茹素擁<lb/>
徒駕御必以風雨明德感神神應可呼勒銘津塗以肅<lb/>
<pb n="KR4d0094_WYG_007-2a"/>
薄夫惟公為神主雖久䕶佛正法肇自梁室崇寧膺厯<lb/>
元聖當天忠直充朝道化周行四海同文五緯不愆百<lb/>
嘉生柔惟深禪師開大法席披蓁易朽作新是宇金地<lb/>
寶構千五百架東南信士報上及親捐金供寶不可勝<lb/>
數天人咸嘉大縁用立恍然化人之居金鰲負背出於<lb/>
海上來者如入净土兜率威攝精進脱棄塵葆師於髙<lb/>
廣坐中作獅子吼度得度者如佛在時芾自基訖成目<lb/>
覩其事賛曰古佛留法度大心種種威攝現勝相大心<lb/>
<pb n="KR4d0094_WYG_007-2b"/>
衆生攝威德求度傾身及衆寶㝠陽咸會精誠通正法<lb/>
是歸大緣集我今稽首佛陀僧永奠海山作津筏我今<lb/>
稽首明應公永䕶寶車炳威德悉化大心依净土一世<lb/>
咸如今佛日三光不愆四序調主聖臣忠載萬億五穀<lb/>
蕃生土地肥萬靈常躋仁壽域<lb/>
　　顔魯公碑隂記<lb/>
魯公為盧杞所忌李希烈反杞首議遣公諫者甚衆德<lb/>
宗問杞杞對曰真卿朝廷重臣忠義聞天下誰不慴服<lb/>
<pb n="KR4d0094_WYG_007-3a"/>
臣嘗父事之今遣使不為賊憚則辱國紛紛之言豈足<lb/>
聽陛下當自斷之無惑衆議德宗不能奪遂遣之人知<lb/>
公不還矣親族餞於長樂坡公既飲乃躍上梁跳躑謂<lb/>
餞者曰吾昔江南遇道士陶八八得刀圭碧霞餌之自<lb/>
此不衰嘗云七十後有大厄當會我於羅浮山此行幾<lb/>
是歟次汜水怳遇陶笑謂曰吉吉指嵩山而去後公死<lb/>
於賊賊平家人啟瘞狀有金色爪髪皆長如生人歸塟<lb/>
偃師北山先塋後有賈人至羅浮山遇二道士奕即而<lb/>
<pb n="KR4d0094_WYG_007-3b"/>
觀之問曰子何所來賈人曰洛陽其一笑謂曰幸託書<lb/>
達吾家賈人許諾即札書付之題曰付洛陽偃師縣北<lb/>
小顔家及往訪之則塋也守塜蒼頭識公書大驚問狀<lb/>
皆公也因與至其家白之家人大哭卜日開壙發棺已<lb/>
空矣嗚呼杞欲害公之人而不能害公之仙也希烈杞<lb/>
等賊耳賊之殺人有常刑公死且不朽又况仙耶元祐<lb/>
三年九月余遊呉興適覩郡人新公之祠因得謁拜公<lb/>
像其英氣仙骨凛然如在嘗閲洛中紀異載公前事考<lb/>
<pb n="KR4d0094_WYG_007-4a"/>
史所載杞拜公于中書與對德宗之言姦人表裏無忤<lb/>
則公之仙復何疑焉公之大節紀載甚多而論次於林<lb/>
公之文為備固已激忠義之頺風沮隂邪之羞魄至仙<lb/>
真事吾又以刻於碑隂以貽續仙傳者襄陽漫仕米芾<lb/>
記并書<lb/>
　　戴公之碑<hi>崇寜甲申文</hi>
南宋隱士戴顒字仲若父逵遐作髙蹈不嬰晉故栖宅<lb/>
山林腐臭軒冕君皎皎之操履其遁身皇皇辟君莫得<lb/>
<pb n="KR4d0094_WYG_007-4b"/>
師臣百辟鄉風薄夫用敦神超之後女子捨宅八百年<lb/>
間依律净住具梁簡文皇帝撰碑凛凛神爽以時來舍<lb/>
山有北菴多樂禪寓戒或不嚴毒螫立至豈徒憍陳之<lb/>
䕶法葢亦山祇之禀戒我之枌榆實公故山想清凉之<lb/>
嘗枕對蕙帷其如在乃刻正石用詔來古詞曰<lb/>
猗猗嗟嗟皎皎戴君錬丹超神晉故湯火沸濯清泉冷<lb/>
濱我來八百後坐石不掃塵不掃塵公來下唳鶴吟猿<lb/>
朝復夜<lb/>
<pb n="KR4d0094_WYG_007-5a"/>
　　露筋之碑<lb/>
天地之間雖大體陽况君子隂比小人而五行交相為<lb/>
功各有正位其龎雜者亦交處於隂陽之間葢亂臣賊<lb/>
子之所禀婦人女子之所羞雖其粉飾<hi>闕</hi>時班域聖賢<lb/>
明未即察而隂譴亦不旋踵則澤國之女噆膚露筋不<lb/>
就有幃之子氏不顯於一時祠方揭於千古庸夫庸婦<lb/>
之所傳稱有如昨日是幽顯之所共信而古今不可得<lb/>
而議者然則伯夷叔齊之節不必俟聖人萬世所自知<lb/>
<pb n="KR4d0094_WYG_007-5b"/>
明矣紹聖元年十月中岳外史米芾東歸道過其下刻<lb/>
石賛曰王化行猗盛江漢叔運煽猗人倫亂一德彦猗<lb/>
昭世典情莫轉猗天質善楚澤湎兮雲木偃煒斯囝兮<lb/>
日星建<lb/>
　　天衣懐禪師碑<lb/>
佛以一法接二乘離則法生合乃法盡拘法則小作遊<lb/>
戲去法則大用縱横是以二乘有果果自念生一法無<lb/>
殊殊因惑起不昧因果則法存性在不證因果則法滅<lb/>
<pb n="KR4d0094_WYG_007-6a"/>
性空故大能仁去罪忘心留果不證去罪忘心故惡生<lb/>
無所留果不證故異類可行所以寒影對空紅爐㸃雪<lb/>
如如不動全體相呈者也雪竇禪師釋迦正宗仁銑巨<lb/>
𣲖有嫡子義懐者温州樂清陳氏以漁為業母夣星隕<lb/>
於庭因而有娠生而異禀每求出家欲往投師神先告<lb/>
夣曰法王來也翌旦師至衆遂異之嘗在雙林聽講經<lb/>
至應無所住而生其心師乃問曰既無所住何處生心<lb/>
講師嘆曰此非義學所解汝必大禪宗速須求度遂詣<lb/>
<pb n="KR4d0094_WYG_007-6b"/>
京師景徳寺落髪於稠人中遇言法華撫師背曰雲門臨<lb/>
濟去已而一鉢遊方諸方畢到頭角既露将徒已多<lb/>
遠就顯公請執下事嘗入室顯公曰恁麽也不得不恁<lb/>
麽也不得恁麽不恁麽總不得師擬對顯公便打推出<lb/>
翌日天寒水桶墮地豁然大悟通身汗流遂入室投機<lb/>
顯公覺師舉止異常向前掬定叫賊師兩手托開珍重<lb/>
便去至翠峰開堂出世曰鴈過長空影沉寒水水無流<lb/>
影之心鴈無遺蹤之意若能如是方解向異類中行顯<lb/>
<pb n="KR4d0094_WYG_007-7a"/>
公聞之令書於塔下曰此大吾宗矣時瑯琊覺禪師並<lb/>
主化大行嘗指學徒曰懐公古佛試知問看一旦示疾<lb/>
山谷晝鳴林木夜吼乃語門人智才曰吾今行矣仍作<lb/>
頌曰紅日照扶桑白雲在華岳三更過鐵圍拶折驪龍<lb/>
角智才曰此外如何師扣枕三下推枕便行住世七十<lb/>
二年僧居五十四臘時治平元年九月二十二日也若<lb/>
夫哲人斯萎四衆失恃十八變已三昧火生堅固墮空<lb/>
窣堵湧地皆常迹也何足道哉凡住楂林天衣等八刹<lb/>
<pb n="KR4d0094_WYG_007-7b"/>
其接物利人忘身忍辱既得古佛之密印皆極如來之<lb/>
善行所謂萬緣無漏故得四衆歸心王臣䕶持天人瞻<lb/>
仰者也嗣法者不可勝紀一旦師孫仲宣會集雲逰衲<lb/>
子林下相逢謂襄陽米芾曰如來數百千言皆真實諦<lb/>
假託一語人有眼目葢道緣偽喪𣲖逐濫澌各道所聞<lb/>
請書樂石芾曰然南岳二碑曹溪四碣備述厥德稽首<lb/>
讃曰<lb/>
稽首皈依無上尊清净圓滿千億化三身俱現立法祖<lb/>
<pb n="KR4d0094_WYG_007-8a"/>
一法不立即如來示現有漸縁慈悲慈悲本不為佛祖<lb/>
佛祖不立無皈依所以三身開後覺寥寥千古古佛遠<lb/>
堂堂此身即古佛衆生不昧本來心此是古佛行住處<lb/>
　墓表<lb/>
　　樂圃先生墓表<lb/>
樂圃先生呉郡朱氏名長文字伯原光祿公之子十九<lb/>
嵗登乙科病足不肯從吏趍築室居郡樂圃坊有山林<lb/>
癖著書閲古樂堯舜道久之名稱藹然一郡嚮服郡守<lb/>
<pb n="KR4d0094_WYG_007-8b"/>
監司莫不造請謀政所急士大夫過者必奔走樂圃以<lb/>
後為耻名動京師公卿薦以自代者甚衆天子賢之起<lb/>
為本郡教授以為未廣也起為國子先生以道授多士<lb/>
未幾擢東觀仍兼樞府屬元符元年二月丙申遘疾不<lb/>
禄享年六十子耜杭州鹽官耦耕舉進士以六月塟至徳<lb/>
鄉從光祿之塋先生道廣不疵短人人亦樂趍先生勢<lb/>
不在人上而人不敢議葢見之如麟鳳焉方擢欲使大<lb/>
施設而命不假朝野惜之著書三百卷六經有辨説樂<lb/>
<pb n="KR4d0094_WYG_007-9a"/>
圃有集琴臺有志呉郡有續記又著琴史其序略曰方<lb/>
朝廷成太平之功制禮作樂以比隆商周則是書也豈<lb/>
虚文哉此先生志也至於詩書藝文之學莫不騷雅造<lb/>
古死之日家徒藏書二萬卷天子知其清特贈縑百匹<lb/>
嗚乎先生可謂清賢矣余昔居郡與先生遊知先生者<lb/>
也表曰窮達有命出處有時司出處者非命而誰時與<lb/>
命違士能不出出而無命熟稔於時升公之堂理公朱<lb/>
絲清音不改樂圃松<hi>闕</hi>嗚呼哀哉<lb/>
<pb n="KR4d0094_WYG_007-9b"/>
　題跋<lb/>
　　跋快雪時晴帖<hi>今戯鴻堂法帖中所刻或後人妄益</hi>
右軍快雪帖見張彦遠法書要録本朝㕘知政事蘇公<lb/>
太簡家故物唐賜魏丞相徵故有鄭公之印後又傳於<lb/>
褚遂良故有褚氏印蘇才翁子羙有跋及國老押署一<lb/>
日駙馬都尉王晉卿借觀求之不與已乃翦去國老署<lb/>
及子羙跋著於摹本乃見還因詳録得之之自米芾審<lb/>
定<lb/>
<pb n="KR4d0094_WYG_007-10a"/>
　　跋褚模蘭亭帖<lb/>
右唐中書令河南公褚遂良字登善臨晉右將軍王羲<lb/>
之蘭亭宴集序本朝丞相王文惠公故物辛未嵗見於<lb/>
晁美叔齋云借於公孫辛巳嵗購於公孫巘黄絹幅至<lb/>
欣字合縫用證摹本僧字果徐僧權合縫書也雖臨王<lb/>
帖全是褚法其狀若岩岩竒峯之峻英英穠秀之華翩<lb/>
翩自得如飛舉之仙爽爽孤騫類逸羣之鶴蕙若振和<lb/>
風之麗霧露擢秋幹之鮮肅肅慶雲之暎霄矯矯龍章<lb/>
<pb n="KR4d0094_WYG_007-10b"/>
之動彩九奏萬舞鵷鷺充庭鏘玉鳴璫窈窕合度宜其<lb/>
拜章帝所留賞群賢也至於永和字全其雅韻九觴字<lb/>
備著其真標浪字無異於書名由字益彰其楷則若夫<lb/>
臨倣莫稱於魏晉賞别不聞於歐虞信百代之秀規一<lb/>
時之清鑒也壬午八月廿六日寶晉齋舫手裝襄陽米<lb/>
芾審定真蹟秘玩<lb/>
　　跋謝安石帖<lb/>
右晉太傅南郡公謝安字安石書六十五字四角開元<lb/>
<pb n="KR4d0094_WYG_007-11a"/>
小璽御府書也永存珍秘印入唐相王涯家翰林之印<lb/>
建中御府所用更兵火水土之刼者八百年歴代得以<lb/>
保之必有神䕶元祐中見晉十三帖於太師李璋第云<lb/>
購於侍中王貽永家太宗皇帝借其藏書模閣帖但取<lb/>
郄愔兩行餘王戎陸雲晉武帝王衍及此謝帖謝萬帖<lb/>
共十二帖皆不取模版余特愛此帖欲博以竒玩議十<lb/>
年不成元符中歸翰長蔡公建中靖國元年二月十日<lb/>
以余篤好見歸余年辛卯今太嵗辛巳大小運丙申丙<lb/>
<pb n="KR4d0094_WYG_007-11b"/>
辰於辛卯月辛丑日余生辛丑日丙申時獲之此非天<lb/>
耶米芾記<lb/>
　　跋李邕帖<lb/>
右唐秘書監李邕字泰和墨蹟五十字易於吕文靖丞<lb/>
相家户部尚書穉卿之孫端問有三帖第一帖有張子<lb/>
有字墨淡昏第二帖有縉雲字紙掲損此第三帖也精<lb/>
彩動人墨渴筆勁想運筆神助丁丑嵗漣漪郡齋手裝<lb/>
　　跋王右軍帖<lb/>
<pb n="KR4d0094_WYG_007-12a"/>
右晉金紫光禄大夫右將軍會稽内史王羲之字逸少<lb/>
王畧帖八十一字入梁唐御府已見陶穀跋末全印及<lb/>
首半印曰永存珍秘唐相王涯印也自五代由陶入鄭<lb/>
郭亦見全跋至本朝入參知政事蘇太簡家以墨妙筆<lb/>
精印蘇氏印國老武功圖書許國後裔等印國老才翁<lb/>
題為卞舜賔子澄字通淵為尚書郎孫之純純之妻李<lb/>
丞相嵩之後弟纁字彦益余姻家累年約為購會余使<lb/>
西都帖自杞至元約白金一笏當語宗正仲袁字君發<lb/>
<pb n="KR4d0094_WYG_007-12b"/>
遂力以十五萬購之李不許且曰米亦姻家也即以十<lb/>
五萬取則以歸米迨使還如約然已使庸工拆背翦損<lb/>
矣昔梁武不收慰問帖唐文雖收尚别卷非慰問者無<lb/>
此貞觀印但開元入御府爾古今印跋完備有傳授之<lb/>
緒吾閲世一<hi>闕</hi>老矣信天下第一帖也崇寧癸未季春<lb/>
九日玉堂竹齋手裝<lb/>
　　跋晉賢十三帖<lb/>
右本朝參知政事蘇太簡所藏丙寅嵗得於集賢國老<lb/>
<pb n="KR4d0094_WYG_007-13a"/>
孫秘閣子美子志東志東好事與余家通書畫上著邳<lb/>
公之後四代相印蘇氏字印太簡被太宗遇使弟國簿<lb/>
收書畫三等賜予甚多公卿之家無出其右此尤著名<lb/>
者紹聖中重裝翰林蔡元長既跋印以今翰林印副車<lb/>
王晉卿借去剪下元長所跋著他書軸乃見還其上故<lb/>
印存焉元符之元漣漪瑞墨堂題<lb/>
　　跋羲獻帖<lb/>
柳誠懸得大令之書於太宗卷首連於大令之後可以<lb/>
<pb n="KR4d0094_WYG_007-13b"/>
鑒矣復得右軍兩行反謂又一帖是誤以羲之為獻之<lb/>
又嘗見跋馮當世西昇經實非顔禇能書未必能别猶<lb/>
歐虞之於唐以書名天下而不任識書魏鄭公無書名<lb/>
乃同褚遂良為貞觀書證凡經貞觀收者後世以為無<lb/>
偽識者以此為鑒癸未玊堂竹齋太常博士米芾記<lb/>
　　跋唐模帖<lb/>
開元御府大中建中𢎞文皆收搨黄金白玊雖至寶器<lb/>
毁之則再作何代無工惟書落筆雖自再寫亦不可復<lb/>
<pb n="KR4d0094_WYG_007-14a"/>
得搨而藏諸何陋之有第一帖右軍閣帖有而無及謝<lb/>
侯字第二及末桓温帖世未有别本漣漪郡嘉瑞堂元<lb/>
章記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0094_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷七<lb/>
</p>
<p>
</p>
  </div>
<div>
<head>寶晉英光集卷八</head> <lb/>
    <p>
<pb n="KR4d0094_WYG_008-1a"/>
欽定四庫全書<lb/>
　寶晉英光集卷八<lb/>
　　　　　　　　　　　　宋　米芾　撰<lb/>
　雜著<lb/>
　　論書格<lb/>
唐末書格甚卑惟楊景度行書與顔魯公壁拆屋漏同<lb/>
意王荆公文嘗謂此書意之所至筆之所止則已不曳<lb/>
以就長促以就短信斯言也楚國米芾錢塘官舍書<lb/>
<pb n="KR4d0094_WYG_008-1b"/>
　　書祥瑞<lb/>
黄帝以聖德治天下景星見其星如半月於中天自曉<lb/>
没於南極帝堯百獸舞鳳凰翔廷生五色瑞芝民之子<lb/>
八元老人擊壤而歌之帝舜慶雲現壽星在弧南極常<lb/>
於秋分之際現於景春分之旦没於丁天下承平萬姓<lb/>
樂業四海晏清<lb/>
　　書吕溱事<lb/>
溱字叔濟揚州江都人舉進士第一為人精敏過人辨<lb/>
<pb n="KR4d0094_WYG_008-2a"/>
訟無不决初授將作監丞通判亳州累遷秘書郎直集<lb/>
賢院知蘇州未幾除度支三司判官同修起居注坐預<lb/>
進奏院蘇舜欽燕飲事出知蘄州復歴楚舒二郡叔濟<lb/>
平居不接士大夫留意於隂陽文字精大數未幾拜侍<lb/>
讀學士知徐州上賜宴於資善堂上令内侍喻溱曰此<lb/>
會特為卿設可盡醉也溱為人簡倨每接賔客語不過<lb/>
數言而已時人目為七字舍人性復驕豪後除龍圖閣<lb/>
訟無不立斷故豪强懾畏之京師翕然見稱由此上益<lb/>
<pb n="KR4d0094_WYG_008-2b"/>
眷遇之後因職事奏對上曰卿有疾色何耶對曰無疾<lb/>
上曰宜勉以近醫藥溱退甚自疑未幾疾作上章辭府<lb/>
事拜樞密直學士提舉醴泉觀使中使挾御醫診視賜<lb/>
三萬緡不久而卒贈禮部尚書上手批付中書曰溱立<lb/>
朝最孤事君之節絶跡權貴故中廢者十餘年無人肯<lb/>
為達之者朕近親擢領要務頗著風績今忽淪亡甚可<lb/>
嗟悼可常賻之外量與優給及一行葬事官為辦集庶<lb/>
示將來以勵臣節元豐二年暮春之初米元章書<lb/>
<pb n="KR4d0094_WYG_008-3a"/>
　　題持古良醫妙技<hi>二十六條並不標題</hi>
華陀反死囘生俞氏剖腹視病張氏隔膚視膜斯同道<lb/>
也<lb/>
向與一相識<hi>闕</hi>横粘如是卷如何<lb/>
許南叔善為令政聲流於鄰壤<lb/>
右軍快雪時晴帖真字在蘇志東房今居呉郡<lb/>
張顛書賀八清鑒風流千載人也帖凡七紙蘇太簡家<lb/>
物液獻章子厚也<lb/>
<pb n="KR4d0094_WYG_008-3b"/>
趙子立收筆陣圖前有右軍真蹟并筆様手勢圖後為<lb/>
章子厚取之使呉匠製甚入用今呉有其遺製近知此<lb/>
書在章持房下<lb/>
晉畫古賢十人失其名在蘇太簡孫之顔位人間名畫<lb/>
也<lb/>
李重光作此種紙以供澄心堂用其出不一以池州馬<lb/>
牙硾漿者為上品此乃饒紙不入墨致字少風神也<lb/>
樞密林文節觀吾家右軍書歎息久之一日云貞觀印<lb/>
<pb n="KR4d0094_WYG_008-4a"/>
閣下有一軸相去五六寸乃是兩枚亦有相合者不相<lb/>
當也余聞之内愠不敢發視者月餘一旦忘之既開皆<lb/>
不相當忽悟文節語即馳告公曰使君愈寶重也<lb/>
漣水陳生善作重山複嶺古木瀑泉近世少及皆若真<lb/>
山不以雕鎪細巧為美<lb/>
吾老年方得瑯琊紫金石與余家所收右軍硯無異人<lb/>
間第一品也端歙皆出其下新得右軍紫金硯石力疾<lb/>
書數日也吾不來斯不復用此石矣<lb/>
<pb n="KR4d0094_WYG_008-4b"/>
漢畫龍已如今則劍飾所刻頭圓者周龍也<lb/>
蔣永仲作松贈曇秀吾題云撐雲既竒倔怒節更堅瘦<lb/>
怒為露也<lb/>
好事家所收帖有如篆籕者囘視二王頓有塵意晉人<lb/>
書帖是也<lb/>
謝奕之渾然天成謝安之清邁真宜批子敬帖尾也其<lb/>
帖首尾印記多與敝笥所收同君倩唐氏陳氏之類玊<lb/>
軸古錦皆故物希世之珍不可盡言恨不能同賞歸即<lb/>
<pb n="KR4d0094_WYG_008-5a"/>
追寫數十幅頓失故步可笑可笑<lb/>
陸珫字士瑶或云陸統有一字如此不識<hi>統一作玩</hi>
武帝書紙靡潰而墨色如新有墨處不破吁豈臨學所<lb/>
能欲令人棄筆硯也古人得此等書臨學安得不臻妙<lb/>
境獨寫唐人筆札意格尫弱豈有勝理其氣象有若太<lb/>
古之人自然淳野之質張長史懐素豈能臻其藩籬耶<lb/>
昔歸公跋趙令時古帖得之矣欲盡舉一奩書易一二<lb/>
帖恐未許也今日已懶開篋但磨墨終日追想一二字<lb/>
<pb n="KR4d0094_WYG_008-5b"/>
以自慰也<lb/>
學書謂貴用翰謂把筆輕自然手心虚振迅天真出於<lb/>
意外所以古人書各各不同若一一相似則奴書也其<lb/>
次要得筆謂筋骨皮肉脂澤風神皆全猶一佳士也又<lb/>
筆筆不同三字三畫異形作意重輕不同出於天真自<lb/>
然神異又書非以使毫使毫行墨而已其渾然天成如<lb/>
蓴絲是也故得筆則雖細為髭髪亦圓不得雖麄如椽<lb/>
亦偏此雖心得亦可學入學之理先寫壁作字必懸手<lb/>
<pb n="KR4d0094_WYG_008-6a"/>
以鋒抵壁久之必自得趣也余初學顔七八嵗也字至<lb/>
大一幅寫簡不成後見栁而慕𦂳結乃學栁金剛經久<lb/>
之知出於歐乃學歐久之如印板排笇乃慕褚而學最<lb/>
乆又慕段季展轉摺肥美八靣皆全久之覺段全繹蘭<lb/>
亭遂并看法帖入晉魏平淡棄鍾左而師師宜官劉寛<lb/>
碑是也篆便愛詛楚石鼓文又悟竹簡以竹聿行漆而<lb/>
鼎銘妙古先焉其書壁以沈傳師為主小字大不取也<lb/>
大不取也<lb/>
<pb n="KR4d0094_WYG_008-6b"/>
退之云羲之俗書趂姿媚此公不獨為石鼓發想亦見<lb/>
此等物耳<lb/>
名畫記載京兆尹黎幹印曰黎氏此帖前後載者是栁<lb/>
書後一帖半貞觀印剪除不去故不入開元御府<lb/>
僧權即徐謝帖懐珍王帖懐充皆梁武帝書證也世南<lb/>
呈非虞筆後人妄添可洗除<lb/>
孝先本朝宰相王曾也嘗跋中令送梨帖<lb/>
芾芾名連姓合之楚姓米芊是古字屈下筆乃芾字如<lb/>
<pb n="KR4d0094_WYG_008-7a"/>
三代芥芥大夫字合刻印記之義元祐中為左藏隰守<lb/>
劉季孫跋題<lb/>
劉季孫於從行八百置得羲獻帖蘇軾要芾小研山不<lb/>
與季孫遂以此帖來易與之芾愛帖許之王詵借山去<lb/>
已一月聞欲易帖渠自欲山恐易了遂百簡索不還至<lb/>
季孫赴任數日乃還山無人追及遂不及易季孫卒以<lb/>
二十千其子賣王防父知太原得之二三年間以數種<lb/>
好玩於防處易不成季孫為兩浙路分司章惇要不與<lb/>
<pb n="KR4d0094_WYG_008-7b"/>
蘇軾秦觀等有詩題其後今皆除了潤州見時猶在軾<lb/>
觀惇等共題書曰惟辟玊食夫至玩玊食非人主則人<lb/>
臣孰堪之乃是神物䕶持並合歸上聖<lb/>
呉生畫徧閲一世未有此比若入御府未裝間望假一<lb/>
日使諸生識世間不復有也<hi>諸生至今未給食</hi>
馬唐畫非幹筆少圓潤秀氣與芾家天王同往往世間<lb/>
此等畫便假名呉生甚衆<lb/>
　榜文<lb/>
<pb n="KR4d0094_WYG_008-8a"/>
　　到任榜<lb/>
朝廷深䘏下民天性善良偶縁充役以期限罪破傷父<lb/>
母肌膚使秀民不得賔興於上於是以等差使量出錢<lb/>
而復其終身之役使百姓各各保完臀膚為良善人饑<lb/>
荒則賑濟緩急闕乏則借貸與錢糧百姓無干本加倍<lb/>
利無流離鄉土而衣食給足國家不以張官設吏收給<lb/>
為勞有凶嵗倚閣赦放之恩是隠䘏百姓德澤甚厚而<lb/>
百姓於是時所宜興於行義不作姦宄盜賊詞訟侵欺<lb/>
<pb n="KR4d0094_WYG_008-8b"/>
狡惡以犯官司至於證明理直則受杖破傷父母肌膚<lb/>
官司明則受杖無怨官司不明則雖直誤受杖比至别<lb/>
處次第論訴求直得直時父母肌膚已毁傷不可復完<lb/>
使一鄉人指為至愚毁傷父母肌膚為不孝詞訟官司<lb/>
為不良陷害他人為不仁同鄉並舍結怨子孫相憎惡<lb/>
讐害不已為不智辜負朝廷至誠惻怛愛民使趨善良<lb/>
之意僕甚惜之一邦有識四民之耆者小學師長其助<lb/>
僕勸化百姓務尚和厚敬長老勤農桑救貧困飬疎親<lb/>
<pb n="KR4d0094_WYG_008-9a"/>
省詞訟不欺善良不兼并窩藏盜賊姦宄犯禁物保全<lb/>
人情和厚然後感召和氣五穀豐登字養蕃息<lb/>
　　六順曉示<lb/>
父慈謂為人父伯父叔父愛姪如子愛他人之子亦如<lb/>
己之子<lb/>
子孝謂為人之子孝於父母伯叔父母如己父母見他<lb/>
人年髙如父母者敬之如己之父母<lb/>
兄友謂愛伯叔之弟如己親弟見他人年幼小者愛之<lb/>
<pb n="KR4d0094_WYG_008-9b"/>
如己之弟<lb/>
弟恭謂事伯叔之兄如己之親兄敬他人年長者如己<lb/>
之兄四海之人皆如兄弟<lb/>
姑仁謂為人之姑世俗謂之婆謂之家己之女嫁他人<lb/>
家為婦能愛養婦如己之女則婦心孝生得兒孫亦孝<lb/>
凌虐婦婦每生不孝心生得兒孫亦皆不孝<lb/>
婦義謂感翁姑之恩夫之義夫没不改嫁不招接脚夫<lb/>
只事翁婆如夫在慈養兒孫長成娶婦成家身却受婦<lb/>
<pb n="KR4d0094_WYG_008-10a"/>
兒孫供養<lb/>
右是人間六順之事能感召時和嵗豐人壽長家道富<lb/>
子孫多或遇朝廷恩赦則當給賜粟帛或免身役旌表<lb/>
門閭其父不慈子不孝兄不友弟不恭姑不仁婦不義<lb/>
侵犯善良棄絶恩義是十惡五逆事便感召灾害氣生<lb/>
年穀不熟家破人亡子孫滅絶於法則斬絞徒流之罪<lb/>
遇赦不原一邦有識耆老後生好善之人務轉相訓告<lb/>
漸成忠厚以副朝廷德澤愛養元元之心<lb/>
<pb n="KR4d0094_WYG_008-10b"/>
　　論書學<hi>時充書畫學士</hi>
一太史星厯學小史書畫學自漢隸東觀稽用古籍甚<lb/>
多多太學所無欲乞倣古隸秘書省試經義附太學文<lb/>
藝並優取自上㫖<lb/>
一書學自祖宗朝句中正楊南仲周越咸以他官知判<lb/>
書名而已無職事自遇聖上天縱悟筆一貫欲釐凡格<lb/>
以造髙古縁珍圖名札必俟心悟筆隨乘興掞妙非可<lb/>
課程或撰列珍圖名札必經天鑒以判工拙難從外勘當<lb/>
<pb n="KR4d0094_WYG_008-11a"/>
欲乞於内東門司具狀投進或非時宣取乞依太常寺<lb/>
例用榜子奏報<lb/>
一如䝉改隸伏覩舊工部作七寺監内空其一位乞充<lb/>
兩學諸色人等並乞依武學例秘書省錢不足以太學<lb/>
錢通給右取進止<lb/>
　<lb/>
　<lb/>
　<lb/>
<pb n="KR4d0094_WYG_008-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　寶晉英光集卷八<lb/>
</p>
<p>
</p>
  </div>
        </body>
</text>\m</TEI>
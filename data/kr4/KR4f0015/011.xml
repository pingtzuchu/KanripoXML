<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兼濟堂文集巻十一</head> <lb/>
    <p>
<pb n="KR4f0015_WYG_011-1a"/>
欽定四庫全書<lb/>
　兼濟堂文集巻十一<lb/>
　　　　　　　　　　　　大學士魏裔介撰<lb/>
　傳<lb/>
　　趙郡張育華先生傳<lb/>
張公諱居仁字叔廣號育華趙州人生而頴異七嵗能<lb/>
賦詩十三能文章十八舉茂才于書無所不讀每試冠<lb/>
軍有司咸器重之順徳司李隅陽陳公春秋名家以公<lb/>
<pb n="KR4f0015_WYG_011-1b"/>
家世春秋延為西席葢公父活泉公以春秋舉嘉靖甲<lb/>
子科兄可齋公又以春秋舉隆慶丁夘科故一時推公<lb/>
為麟經獨步數竒凡應鄉舉者六萬厯乙酉始舉于鄉<lb/>
越己丑成進士仕晉之高平不善逢迎失當事者意陰<lb/>
中之降高郵州判尋擢山左城武令以倭警擢知膠州<lb/>
不一載又為忌者所擠降湖廣布政司照磨時播酋楊<lb/>
應龍跳梁西南大擾大司馬長垣霖寰李公奏公㕘佐<lb/>
大將軍劉挺軍事乃用火攻青龍囤楊酋授首公以督<lb/>
<pb n="KR4f0015_WYG_011-2a"/>
軍勞瘵軍中往來檄草及露布文盡出其手力疾磨盾<lb/>
吐血如流竟卒于蜀叙功𠡠贈兵部職方清吏司郎中<lb/>
予誥建坊署曰平播精忠嵗給粟十二石養其妻子云<lb/>
初公為諸生時常遊長安醉騎驢行逢英國張公高咏<lb/>
不下為騶卒所呵公夷然不屑也觀者異之既成進士<lb/>
又出荆石王公頴陽許公之門在長安為時望所推公<lb/>
之師友如茅公鹿門李公九我邢公子愿趙公夢白魏<lb/>
公崑溟公之同年如焦公漪園董公思白黄公慎軒莫<lb/>
<pb n="KR4f0015_WYG_011-2b"/>
不推引恐後然而公高才絶學睥睨一世嗜酒謾罵遇<lb/>
俗士多白眼是以屢觸物忌不獲躋公卿列至其忠耿<lb/>
愛君屢謫不怨目擊不平水火蹈之不負知已沒于王<lb/>
事有古人風著有春秋旁訓春秋酌意詩集刋有十二<lb/>
家唐詩三體唐詩皇眀詩統眀雋昭眀文選宋鵞池詩<lb/>
于世魏子曰趙郡人才淵藪唐之諸李最為顯著明代<lb/>
則當推首育華公矣公以高才迹似放逹仕未大顯然<lb/>
平播秘謀實出于公霖寰一代豪傑匪公才何以舉卒<lb/>
<pb n="KR4f0015_WYG_011-3a"/>
以勞瘁殞蜀疆葢有伏波之風其視世之沾沾内顧死<lb/>
兒女子手中者為何如也公之孫光昌與余遊為詩能<lb/>
文有鳯毛不愧公而家徒四壁又令人不能無感云<lb/>
　　斗山高先生傳<lb/>
高三位保㝎之新安人也其先自小興州徙畿内者諱<lb/>
鵬舉七世祖諱應金應金生善官善官生先生幼而至<lb/>
孝生母崔氏蚤捐舘先生撫養于祖母及繼母俱能得<lb/>
其歡心弱冠讀書不務章句之學嘗言曰今世之所謂<lb/>
<pb n="KR4f0015_WYG_011-3b"/>
學者以纂組詞華紆青拖紫為務聖賢視之土苴耳昔<lb/>
有元之世吾郡有劉靜修先生其學上接闗閩濓洛即<lb/>
吾世而去椒山先生未逺其流風猶足慕也奈何以俗<lb/>
學自圉而不求進適容城有孫鍾元先生者學古人之<lb/>
學者也先生折節下之於是學益深䆳見道之本原顧<lb/>
生當明季不欲仕獨優游於田野嵗時伏臘招延親友<lb/>
飲酒賦詩以自樂然其趨履端方不苟又非縱情嵇阮<lb/>
之比建家廟置祭田凡宗族貧乏不能振者賙給無倦<lb/>
<pb n="KR4f0015_WYG_011-4a"/>
而友于兄弟尤篤治家勤儉教子有法以崇禎壬申年<lb/>
三月十七日卒于里享年六十六魏子曰余里居時每<lb/>
聞前輩言燕趙長者多推斗山先生先生好與孫鍾元<lb/>
孝亷遊觀其所交葢天下之大賢也世棄君平龍蟠不<lb/>
屈豈知時之不可為而不為者乎其子似斗鳯翥鸞騫<lb/>
官大司馬大司冦攀鱗附翼手定太平一時稱為名臣<lb/>
福澤及于子孫先生之隠徳頋可量哉<lb/>
　　暄山吳先生傳<lb/>
<pb n="KR4f0015_WYG_011-4b"/>
公諱履中字𤣥汭暄山其號也籍金壇為兒時讀書便<lb/>
知解㑹如夙授者作文意度空濶無意求工如海風自<lb/>
運有波濤萬里之勢後折節苦研貫綜典誥涵茹百家<lb/>
一範千矩氣雖醇歛而渾渾灝灝自足牢籠當世二十<lb/>
餘嵗始補博士弟子員負大志不事米鹽細故筆耕硯<lb/>
食弗以貧為苦束脩不私啟悉封遺父建濱先生郊行<lb/>
獲遺金佇立竟日不見有覔者爰以金投之寺僧時萬<lb/>
厯辛酉鄉湧醴泉三日夕占者曰泉為解瑞應有厚徳<lb/>
<pb n="KR4f0015_WYG_011-5a"/>
載物澤被函宇者出而名世嵗秋公果舉于鄉如蘇門<lb/>
謁直指稍置鮮衣建濱先生責其志侈公乃永貯之凡<lb/>
嵗時讌㑹俱布素未嘗改初服下第歸茅楹數椽非稟<lb/>
建濱先生命趾不敢踰閾每夜非讀書不敢就别室侍<lb/>
立至夜分命之寢乃敢就寢乙丑成進士筮仕行人一<lb/>
使䕫蜀再使榆闗翠薌垂雲鶻亭魚腹多所題咏持節<lb/>
還擢侍御史代巡牂牁方抗疏論事以丁外艱扺家形<lb/>
骸哀毁公春秋已邁嗣息艱且日夕勞于王事髩有二<lb/>
<pb n="KR4f0015_WYG_011-5b"/>
毛史孺人勸為廣嗣計公喟然曰天步多艱遑恤我後<lb/>
孺人曰獨不恤祖若父耶爰聘沈孺人生伯子初及祉<lb/>
與祜崇禎七年復任畿南直指彰徳鋤強郡邑望之若<lb/>
神邢臺吳道明有竒績特晉列賢祠寧晉栢鄉諸邑烈<lb/>
節者六人為之表其墓傳其事是時温與王兩相黨内<lb/>
豎以售奸公力劾之極論體仁深峭抝厲應熊擠善朋<lb/>
凶豈可令偏心小人側于宅揆之地也疏三上舉朝震<lb/>
動聞者縮舌二相欲殺之上憫其忠第降級示懲上用<lb/>
<pb n="KR4f0015_WYG_011-6a"/>
中官鈐制外臣驕横特甚公痛言宦官不可用列陳欺<lb/>
蔽之害自是益深忤貴近意復條陳驛逓宜清津糧宜<lb/>
酌籌畫俱當上意因忤權奸事遂寢八年夏四月按部<lb/>
廣武慮將士無固志單騎赴闗日馳二百里厯閲闗隘<lb/>
衝緩有差紹寧管太史贈以詩曰細窺囊草凝雲碧毅<lb/>
立磚花捧日紅一飯未能忘鉅鹿六朝誰不仰青驄洵<lb/>
實錄也入報政掌河南道印九年六月丁母憂兼程抵<lb/>
舍十三年起為北畿督學使夤緣竇徑為之一洗及莅<lb/>
<pb n="KR4f0015_WYG_011-6b"/>
任黜輕浮崇古雅北方之學者翕然從之閲巻不假他<lb/>
手文章道術海内所望為山斗者受知于公指不勝屈<lb/>
十六年遷大理寺丞法務明允一時廷無寃獄十七年<lb/>
召拜户部右侍郎署尚書事時餉匱不繼公酌復常平<lb/>
法焦勞粗就閲月而京師䧟思陵殉國公抽佩刀欲自<lb/>
殺僕子方抱持之而賊已扼其吭賊素聞公賢欲授偽<lb/>
職酷刑逼公不屈有誓死詩云夷齊死後人倫在逢比<lb/>
生前吾道窮誰誤蒼生傾社稷到今惟有訴蒼穹旋里<lb/>
<pb n="KR4f0015_WYG_011-7a"/>
病卧不復起順治六年三月初七日卒距其生於萬厯<lb/>
十五年十二月初二日享年六十有三魏子曰崇禎甲<lb/>
戌之嵗余以觀風䝉公首錄及壬午應大比試復䝉首<lb/>
錄其奨借之詞即以國士見許也鄉薦後相晤燕邸談<lb/>
笑欵洽移晷弗倦即道其生平所以為學者以相期望<lb/>
余既素懐骯髒又得海内大賢焉以為之師私心以為<lb/>
射策遇主可相依以建功名于世耳癸未下第後楗户<lb/>
山中逆闖播虐天日為沈聞公抗節不屈私心壯之所<lb/>
<pb n="KR4f0015_WYG_011-7b"/>
幸天留碩彦優游林泉為世楷模名教攸闗重矣乃聞<lb/>
騎箕歸天嗚呼泰山梁木頺壊興悲淚不禁傾河倒峽<lb/>
也公剛直不屈似汲長孺通達國體似陸宣公愛奬後<lb/>
進似李元禮使龍髯未泣而鹽梅借調則其利社稷福<lb/>
蒼生當更有出古大臣上者何用公不早用公于萬不<lb/>
可為之時也可勝歎哉雖然天以完名全節付公而諸<lb/>
子初與祉祜復煜煜能自立讀遺書以世其家公亦可<lb/>
以含笑於九泉矣<lb/>
<pb n="KR4f0015_WYG_011-8a"/>
　　南宫令仁寰彭公傳<lb/>
彭公諱士𢎞號仁寰錦州人以癸酉舉人於崇禎十五<lb/>
年壬午知南宫縣事輕刑杖革火耗平訟獄禮士紳一<lb/>
以廉靜為政甲申三月流冦繇順廣將至南宫公集紳<lb/>
士耆民人等誓以死守有勸公降者公曰奉命守此土<lb/>
無降理即城不可守余一人任之或又為公妻子計公<lb/>
曰身且弗䘏尚計兒女輩耶邑人感公言從之既而賊<lb/>
至城破偽權將軍劉芳亮執公逼公降公厲聲曰頭可<lb/>
<pb n="KR4f0015_WYG_011-8b"/>
斷身不可降又索印急公厲聲曰吾將擕以還朝匿不<lb/>
與賊怒將刑執刄者曰好官好官苟降為汝請命公又<lb/>
厲聲曰殺即殺耳誰請耶殺之白氣上昇首懸城門經<lb/>
月面鬚如生刄者驚曰吾夜夢公為城隍神矣赴廟焚<lb/>
香䜟之芳亮曰自破潼闗迄河北以來僅見此人弗問<lb/>
其妻子并貸百姓邑士民數千人収公身首𦵏城南號<lb/>
哭之聲震動天地即於墓前立祠塑像祀之像頸有裂<lb/>
痕塗之復裂如故邑人曰此公志也今存之公二子可<lb/>
<pb n="KR4f0015_WYG_011-9a"/>
恆可豫也<lb/>
　　李副使徵一公傳<lb/>
李公諱申字徴一號涒灘順徳府南和人性純孝甫勺<lb/>
舞讀書不輟聲徹户外父患疾幾危與婦焦氏侍床褥<lb/>
嘗湯藥數月衣不解帶日夜號泣露禱求以身代父病<lb/>
尋愈明壬子補博士弟子員食餼於庠甲子登賢書領<lb/>
鄉薦自以起家寒苦益節儉歛束減舉火資購名書數<lb/>
千巻纍纍滿簏笥一切世味泊如也厯試禮闈不第謁<lb/>
<pb n="KR4f0015_WYG_011-9b"/>
選得河南彰徳府推官啣命而往有澄清之志鄴下多<lb/>
豪猾蠶食里閈脅抗官府有司莫敢問莅任即嚴訪置<lb/>
之法自是羣奸逺遁古蹟華林園銅雀臺以及九華宫<lb/>
玳瑁樓土人多掘𤼵金珠為利至岳武穆嵇侍中韓魏<lb/>
公等諸先賢墓亦不能免乃痛禁採樵犯者罪不赦理<lb/>
彰五載諸臺使者考績報最陞户部廣西司主事𣙜臨<lb/>
清鈔闗旋里讀禮訓課子侄輩閉户讀書悉得成立性<lb/>
渾厚誠慤與人言笑油油如也而行顧抗直不作佝僂<lb/>
<pb n="KR4f0015_WYG_011-10a"/>
纎趨態自貧賤至仕宦衣皆布縷食必粗糲值嵗凶道<lb/>
路剽掠父子相食省已用哺餓者二百石貸人數百金<lb/>
皆以凶故焚劵不責報仍勸人以節儉力勤固窮安業<lb/>
鄉里人徳之服闋補户部員外陞郎中尋陞陜西榆林<lb/>
兵巡道布政司右㕘議榆林逺在西鄙巖疆寒苦公清<lb/>
儉益力脂膏不潤常啖田家飲食閲文書吏持簿書闗<lb/>
白至閣下驚嘆公處之自若也鎮卒多剽悍偶而月餉<lb/>
不繼忽然鼔譟餉司被辱營將不能制公單騎出撫諭<lb/>
<pb n="KR4f0015_WYG_011-10b"/>
大衆解散三邉稱之整飭三嵗秩滿陞山東分巡兖東<lb/>
兵河道按察司副使蒼山一帶賊首王俊焦二青等嘯<lb/>
聚至十萬㑹兵大勦身先士卒俊等授首其流民被迫<lb/>
者盡為招安全活萬衆壬辰秋感疾卒于公署邑人公<lb/>
舉鄉賢道府勘實申詳督學允祀魏子曰余嘗讀漢書<lb/>
見宣秉布被瓦器王良之妻布裙曳柴從田中歸嗟乎<lb/>
古賢者之潔已如此乃若啟禎之間風俗奢靡接踵相<lb/>
尚變盈流謙勢使然也今觀涒灘公所行身為方伯食<lb/>
<pb n="KR4f0015_WYG_011-11a"/>
甘粗糲雖古高節何以加焉數當變亂冦盜蝟起鎮定<lb/>
不擾卒奏厥功跡其始終可謂才守兼備者乎<lb/>
　　糠粥先生傳<lb/>
糠粥先生者高邑人也其上世出於賛皇避難乃移高<lb/>
邑八世矣先生居高邑之北鄙足跡不入城市幼習舉<lb/>
子業有聲食廩餼甲子鄉試本房擬第一巻值主司冬<lb/>
烘弗雋庚申選貢督學使者已取復為大力者負之而<lb/>
趨然先生澹如也廷試後授文安縣學博士先生亦不<lb/>
<pb n="KR4f0015_WYG_011-11b"/>
辭與諸生講肄所尚者性命宗㫖不屑屑帖括閒文安<lb/>
去通州宻邇卓吾李老窆焉先生嘗徒步往弔致雞絮<lb/>
束芻呼天大痛葢彭城老父哭龔勝之意也旁觀者咸<lb/>
瞪目莫測其故未幾拂袖歸歸則結茅葢頂繩床布被<lb/>
冬不爐夏不扇教子課孫之外未嘗與室人接作詩歌<lb/>
以抒志皆瀟灑無求樂天安命之詞親友至者無少長<lb/>
皆與之欵洽有酒則設然亦不多飲逺近過廬者必式<lb/>
先生精醫算地理陽宅然皆不以此見年過古稀視聴<lb/>
<pb n="KR4f0015_WYG_011-12a"/>
益聰明書蠅頭小字步履如飛夜談至四十刻不倦其<lb/>
王彦方之流與其邵康節之亞與先生家貧蚤晩粥一<lb/>
盂嵗歉益之以糠覈故顔其菴曰糠粥而自號糠粥先<lb/>
生先生為誰諱名世表兄趙忠毅公字之曰子文而槐<lb/>
水魏子為之傳<lb/>
　　吕尚書豫石公傳<lb/>
吕維祺號豫石洛陽人由萬厯癸丑進士司李東兖以<lb/>
孝弟感民民為之化擢銓署清餽遺謝囑託抗疏近侍<lb/>
<pb n="KR4f0015_WYG_011-12b"/>
不許干預政事旋予假省親八年居家不附逆璫時天<lb/>
下方以講學為諱立芝泉書院修明濓洛之學幾中危<lb/>
禍轉璽卿又轉奉常上防微八事作感遇詩有一心持<lb/>
素節丹日照常春之句授南少司農清覈侵冐以數十<lb/>
萬計履任五年餘餉可支三年授南大司馬汰冗登勇<lb/>
視政之暇復集多士立豐芑大社講明正學無何以父<lb/>
病乞養歸里侍父湯藥四閲月病致憂䘮致哀既襄事<lb/>
復集郡士立伊洛大社以守先待後自責疏進孝經請<lb/>
<pb n="KR4f0015_WYG_011-13a"/>
頒學宫時芝十八莖生于庭戊寅冬十二月流冦猖獗<lb/>
宜永淪胥攻洛陽分守北城率家人登陴防禦罄資勞<lb/>
軍士辛巳正月十九日賊抵北城縋家丁殺賊十數人<lb/>
賊集西城攻打日危守者有潰志公方食子兆璜等入<lb/>
白叱曰小子何知為國家大臣與城存亡義無可迯況<lb/>
讀聖賢書所學何事揮璜等去曰此予見危授命時也<lb/>
及旦賊至被執曰此吕尚書耶叱之跪應曰生為正人<lb/>
死為正神豈跪草賊即轉身北向拜闕復西向拜父母<lb/>
<pb n="KR4f0015_WYG_011-13b"/>
乃從容就義公常曰我一生精神結聚在孝經二十年<lb/>
潛玩躬行未嘗少怠毎論孔曽相傳謂得力于戰兢十<lb/>
二字故曽子易簀示門人曰吾知免夫非謂免于毁傷<lb/>
葢戰兢之心死而後已其自銘座右則曰不負天子不<lb/>
負知己不負所學所著有孝經本義或問大全存古篇<lb/>
明徳堂集奏疏全抄音韻日月燈行世魏子曰自明道<lb/>
伊川之後絶學衍于考亭洛中得其傳者或寡矣吕公<lb/>
生數百年之後當明季羣言龎雜正路榛蕪而獨重遺<lb/>
<pb n="KR4f0015_WYG_011-14a"/>
經着眼于戰兢十二字夫戰兢者即修己以敬微旨也<lb/>
自古帝王聖賢㒺不得力于此而世儒且以為不假修<lb/>
持直証本體其言過髙烏足訓哉若夫臨難授命大節<lb/>
凜然其學之不惑昭昭如也<lb/>
　　鍾僉事伯敬傳<lb/>
鍾先生名惺字伯敬景陵人也萬厯癸夘鄉舉庚戌成<lb/>
進士授行人厯陞福建按察司提學僉事一年父憂去<lb/>
職大計中人言服闋不起卒於家先生負逸才刻深好<lb/>
<pb n="KR4f0015_WYG_011-14b"/>
學而貌羸寢力不勝衣性不樂與世俗人接或時對面<lb/>
同坐起若無所睹者同輩飲集極歡獨𣺌然若失無酬<lb/>
酢賓主禮以是衆皆陽敬而實陰忌之然由是得謝絶<lb/>
人事專於書史嘗憾世人聞見汨沒故獨?思遐覽深<lb/>
入超出當是時袁中郎之書盛行其意以詩主性情期<lb/>
自適何取古蹈襲為也始亦有所矯厲為之而其流及<lb/>
於俚䙝謔浪先生與同邑譚子友夏取古詩漢魏至唐<lb/>
末閉門丹鉊以沖淡為渾厚以簡靜為𢎞通觀人於微<lb/>
<pb n="KR4f0015_WYG_011-15a"/>
衆忌者取之衆習者落之世所傳詩歸是也先生改南<lb/>
儀司時曹務簡僦秦淮水閣閉户讀史有所見輙筆之<lb/>
成帙題曰史懐多駁翻古人倦則歌管往來恣陶寫至<lb/>
遊人午夜棹囘曲盡席闌兩岸寂無聲而忩壁燈火熒<lb/>
熒筆墨酣濡不忍収者視之嗒然伯敬先生也東南人<lb/>
士以此稱先生真好學所至名山川必遊遊必極足目<lb/>
之力使蜀厯三峽入東魯登岱觀日出過閩陟武夷久<lb/>
客吳越盤桓忘返焉年近五十念人生不常悲淚自失<lb/>
<pb n="KR4f0015_WYG_011-15b"/>
著如説十巻先生雖僻冷至接士友以誠薦人惟恐其<lb/>
知曽荅當路書至半停筆思曰彼土有何士為一言久<lb/>
之思得一人喜而書後所薦反致毁先生先生待如故<lb/>
與譚子交最善其餘布衣窮餓得遺篇瓦石中表而出<lb/>
之前後著名當世者衆然居喪著詩文遊山水不盡拘<lb/>
禮俗伯敬既死其書盛行天下皆竊附伯敬以行或謂<lb/>
淳古幾失握景陵書囁嚅而不欲讀要之楚人文繁興<lb/>
其才識刻深能自𣗳立者如伯敬之學亦未易測云史<lb/>
<pb n="KR4f0015_WYG_011-16a"/>
懐别為書行世𨼆秀軒集十巻魏子曰余未及見伯敬<lb/>
先生讀其書及所選詩居然有𨼆秀之色<lb/>
　　譚孝亷友夏傳<lb/>
譚元春字友夏景陵人自幼通俊喜言詩是時同邑鍾<lb/>
伯敬方以宿學列縉紳才名蔚起海内嚮慕之則最推<lb/>
服譚子相引重為莫逆交友夏聲籍甚伯敬取古人詩<lb/>
與友夏㝠心放懐選詩歸世傳鍾譚由此遇坎坷不得<lb/>
志所至追尋山水躡屐扶笻遊久而歸歸即復遊性孝<lb/>
<pb n="KR4f0015_WYG_011-16b"/>
友任家督一日薄暮取酒兄弟相對論學置餅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蔬醴<lb/>
席間佐兄弟啖母曰長若此可矣不須富貴也鍾公沒<lb/>
顛毛蒼然車牙豁所業詩與年益進而睠懐凄涼悲涕<lb/>
横集丁夘年踰四十豫章李明睿主楚試得闈中巻取<lb/>
置第一先是楚監司成都朱公之臣亦深知友夏時屏<lb/>
車騎至寒河讀書處取其詩文且飲且讀以天下士期<lb/>
之及發榜得解天下之慕友夏者且謂詩不能盡窮人<lb/>
也其詩靈深澹樸乃其議最持平嘗于袁中郎詩有所<lb/>
<pb n="KR4f0015_WYG_011-17a"/>
裁斷彭年述之者中郎子也抵以書報曰愛人者不䕶<lb/>
其短傳世者精神佳妙不定惟俟人心目自合而其所<lb/>
不足人指為疵纇者安知可傳不在焉友夏舉于鄉丁<lb/>
母憂服闋一上春官不第歸益取厯代史批閱又手訂<lb/>
所為莊子名遇莊已讀大學衍義未竟北上中途抱病<lb/>
卒天下之慕友夏者於是累息欷嘘又以為詩之足以<lb/>
窮人也士大夫景仰風流至今曰鍾譚云友夏著鵠灣<lb/>
稿若干巻魏子曰勢極重者必返豈惟人事文運亦然<lb/>
<pb n="KR4f0015_WYG_011-17b"/>
往者王李以秦漢盛唐為鵠海内翕然從之數十年後<lb/>
公安起而與角公安死未久景陵又起用其意而稍異<lb/>
要之于大雅均未有當也然友夏善讀書與袁述之書<lb/>
云人指為疵纇者安知可傳不在余則云人指為可傳<lb/>
者安知疵纇不在乎焉得友夏不死而與之商此語也<lb/>
　　李葆甫先生傳<lb/>
李日燝字葆甫世居泉之清溪少有才名每試於庠輒<lb/>
為一邑冠鄉試入闈文應售者屢矣顧以數竒終艱於<lb/>
<pb n="KR4f0015_WYG_011-18a"/>
一遇年四十以恩拔入辟雍文衡孔公司成楊公竒其<lb/>
文以為國士先是清溪地僻而險又接龍潯桃源二縣<lb/>
皆山壑深峻林莽綿連逋冦窟穴其間時出侵掠有司<lb/>
莫能捕順治乙未夏同令弟避居山堡中夜半賊驟至<lb/>
堡䧟一家縲者十有二人拷掠以索賄貸由是公以憂<lb/>
逝葆甫時在他鄉疾馳歸哭念力不能與之較將以身<lb/>
殉焉遂素衣詣賊壘泣而言情庶幾感動賊亦愛其誠<lb/>
禮貌遣之然諸子弟未有生路也葆甫乃募人伺賊間<lb/>
<pb n="KR4f0015_WYG_011-18b"/>
察其巢穴四壁巉立僅一面可通而賊之守備亦甚設<lb/>
獷悍之徒殆數千晝夜椎牛享其黨思刼州邑葆甫謀<lb/>
於衆曰不入虎穴不得虎子我輩但患心力不齊耳何<lb/>
論衆寡哉率家僮百人攀蔓附藤蘿而上五鼔抵其巓<lb/>
以竹筒為號分馳吹喊時賊方酣寢大驚擾奔潰因擊<lb/>
之蹂躪死岩下者數百人然賊勢頗衆旋紏合餘黨入<lb/>
縣界葆甫則同諸親友及鄉義旅力拒破賊營砦數十<lb/>
轍亂旗靡窮蹙無計遂歸命於有司而三邑由是無冦<lb/>
<pb n="KR4f0015_WYG_011-19a"/>
警時有欲以功聞之朝者葆甫力辭之曰本為雪親之<lb/>
恨保全桑梓豈敢邀賞爵哉迄今年六十餘有官未就<lb/>
結廬湖山之陂左圖右史殆將終身焉魏子曰余讀古<lb/>
人書至于射書辭金及讓侯封之爵而不受未嘗不垂<lb/>
涕想見其人也以為古人大節磊磊殆未易及今以所<lb/>
聞厚菴之伯父李葆甫先生天資孝友蹈死殉親一軍<lb/>
慕義遂剪鯨鯢之巢不特報寃地下而雈苻寧謐地方<lb/>
之受其保障多矣若其學問宏深文章爾雅所著述甚<lb/>
<pb n="KR4f0015_WYG_011-19b"/>
富足以藏之名山而留後人之咀味又其餘也斯豈非<lb/>
豪傑之士乎余故樂得而述之以備後之採擇焉<lb/>
　　奉直大夫徳珩杜太翁傳<lb/>
公諱珥字徳珩澄城令於盤公之季子也澄城令有三<lb/>
子始以伯子任詩書仲若季耑務力田伯子學成補博<lb/>
士弟子員既而以寒疾不起澄城公乃令仲子仍務力<lb/>
田而徳珩公攻舉業葢成童而後向學不數年遂遊黌<lb/>
序聰頴非人所及云公孝友篤志事父母承顔順志諧<lb/>
<pb n="KR4f0015_WYG_011-20a"/>
其歡心事二兄甚謹起居飲食如一讀書有得每講晰<lb/>
至中夜不倦有一味之甘必推而共之性骯髒不羣親<lb/>
友至者往往促膝飛觴博奕投壺酒後耳熱頓足起舞<lb/>
歌聲如出金石每愛蘇東坡大江東去之詞不屑屑栁<lb/>
耆卿楊栁外曉風殘月也四方文學豪俠士每恨交歡<lb/>
公之晩庭訓慇慇獨得舉業正傳常曰作文以理為主<lb/>
而詞與法俱不可廢泛駕野戰非範我馳驅之道也長<lb/>
郎子靜天才既髙而磨礲砥礪之者無絲毫瑕纇太守<lb/>
<pb n="KR4f0015_WYG_011-20b"/>
范公成六課士書院首拔識之以為精金美玉之文崇<lb/>
禎己夘遂登鄉薦出曹秋岳先生之門一時文名赫奕<lb/>
公自處益恭敦睦族黨褒衣博帶徒步里社遇農夫樵<lb/>
子與之語油油不忍去故人窮親有過從邀請者未嘗<lb/>
以倦辭其縉紳大夫連車騎盛晏㑹者每謝病弗往葢<lb/>
翛然物外不以事物累其神眀矣甲申值鼎革之際公<lb/>
慨然曰篤志縹緗弗獲遇命也況性癖躭酒今當時事<lb/>
如此儒冠何為尚友阮步兵陶彭澤入醉鄉華胥之境<lb/>
<pb n="KR4f0015_WYG_011-21a"/>
聊以卒嵗耳安能操觚濡毫沾沾求利祿于風簷寸晷<lb/>
間乎遂長揖學宫不復與試事惟時時督諸子誦習經<lb/>
史聘博洽直諒者為之師友諸子風氣日上相繼入庠<lb/>
序有儁聲天倫之樂愉愉如也辛夘疾作八越月已有<lb/>
起色壬辰春疾甚遂沒年五十七嵗逺近親友莫不嘆<lb/>
息閭里為之罷市云魏子曰余自垂髫時即識子靜於<lb/>
欒城道中未幾遂同筆硯於恒陽書院交莫逆也然未<lb/>
得登堂一拜徳珩公至今以為恨時聞其軼事高風曠<lb/>
<pb n="KR4f0015_WYG_011-21b"/>
致如天半朱霞令人可望而不可即其古之達者與至<lb/>
于敦尚物恒言為世法行為世則持身訓家恂恂退讓<lb/>
如不及則又陳仲弓王彦方之流也仰止景行何能己<lb/>
巳<lb/>
　　嚴母陳太宜人傳<lb/>
太宜人陳姓清溪之望族也賦性端淑自幼通孝經喜<lb/>
觀劉向列女傳父東曙公家號素封衣飾粧奩頗豐贍<lb/>
然太宜人喜儉約不事華麗于歸于封翁嚴先生也修<lb/>
<pb n="KR4f0015_WYG_011-22a"/>
行婦道有提甕出汲之風是時封翁為諸生方下帷攻<lb/>
苦中癸酉科副榜聲名藉甚户外之屨常滿太宜人則<lb/>
時時質簪珥治飲食以供賓客無倦色士林咸以為嚴<lb/>
先生有内助之賢其事舅姑至孝鷄鳴問寢不離左右<lb/>
每食躬親治之必精以㓗舅姑為加餐稱之曰佳兒佳<lb/>
婦不但養口體直可謂養志矣舅銓選得居鄛遭流冦<lb/>
之難夫妻俱殉節死之太宜人乃同嚴先生負骸骨千<lb/>
里匍匐歸一路號泣擗踊哀動路人至里中則家徒四<lb/>
<pb n="KR4f0015_WYG_011-22b"/>
壁立無以為生計牛衣相對或至不能舉火太宜人曰<lb/>
先生坐守蓬蒿室人即不謫獨奈何抱所學而空老為<lb/>
于是嚴先生出遊於四方四方之富豪長者咸樂從之<lb/>
問字嚴先生㨿臯比而為之高談雄辯太宜人亦不以<lb/>
家事相聞問樂羊子妻之勸夫績學不過也是時存菴<lb/>
與其弟俱幼太宜人令之早就塾師夜則篝燈讀于側<lb/>
太宜人躬自紡織寒冬酷暑不少輟辛巳壬午嵗大饑<lb/>
米珠薪桂太宜人猶擘麻枲以供盤飱毎泣誨二子曰<lb/>
<pb n="KR4f0015_WYG_011-23a"/>
爾大父大母沒于賊難家道伶仃如此爾曹若不奮𤼵<lb/>
自勉何由克振家聲為爾父母者何日解顔耶存菴兄<lb/>
弟長跪而泣曰敢不勉力以負母氏之教于是大肆其<lb/>
力于經史古文而諸子百家及漢魏三唐之詩賦亦莫<lb/>
不咀味其菁華存菴年十有五補博士弟子員後值郡<lb/>
城多故竄匿山谷間寄廡賃舂艱苦尤甚或午㸑不繼<lb/>
採菱角豆莢而啖之謂存菴兄弟曰爾等他日富貴無<lb/>
忘我母子咬菜根時也甲午存菴列賢書聞報日床頭<lb/>
<pb n="KR4f0015_WYG_011-23b"/>
僅貯麥二升出以餉之謂封翁曰我喜此子有今日我<lb/>
悲舅姑不見此子有今日也因泣數行下辛丑存菴中<lb/>
式南宫甲辰對策狀元及第太宜人為之色喜然不忘<lb/>
訓誨常曰汝勿以少有進歩遂忘砥礪當恪恭盡職以<lb/>
報<lb/>
朝廷丙午存菴請假歸里斑衣戯綵居踰年太宜人促<lb/>
之北上曰我兩人强健爾當及時赴任為<lb/>
聖天子啟沃纂述以輔太平之大業迨庚戌恭遇<lb/>
<pb n="KR4f0015_WYG_011-24a"/>
覃恩封翁封奉直大夫内𢎞文院侍讀母封太宜人一<lb/>
時象服冠佩焜輝閭里太宜人不改寒素之舊午夜燈<lb/>
火熒熒猶課子婦扎扎機杼也嚴氏聚族而居太宜人<lb/>
處之以和肅之以禮凡尊卑上下無不恱且敬焉而於<lb/>
諸昆弟子姪之貧困者尤加賙恤葢天性慈善始終如<lb/>
一日云存菴受<lb/>
上之眷日侍左右倚馬作賦文不加㸃端凝厚重人皆<lb/>
知其為公輔之器他日必能為國家興建太平之業然<lb/>
<pb n="KR4f0015_WYG_011-24b"/>
皆太宜人之教有以成之也存菴性至孝每以板輿迎<lb/>
養太宜人以山川修阻堅不肯就年過六旬有二遂溘<lb/>
然仙逝然其和丸畫荻嫓千古之賢母遐邇莫不聞之<lb/>
鍾靈毓秀篤生存菴為<lb/>
聖朝第一狀元非母之積仁累義盛徳在躬烏能食其<lb/>
美報如是耶余與存菴以文章道義交知太宜人之壼<lb/>
範有素因捃摭其遺事而為之傳他日史臣彤管流輝<lb/>
續列女傳之後曰嚴狀元母陳太宜人其亦有取于此<lb/>
<pb n="KR4f0015_WYG_011-25a"/>
也夫<lb/>
　　孫徵君先生傳<lb/>
先生諱竒逢字啓泰號鍾元保定容城人祖臣嘉靖辛<lb/>
酉鄉試由沭陽令厯官河東鹽運司運判居官以廉著<lb/>
鄉里有長者稱父丕振邑諸生學使者以文行授儒官<lb/>
公兄弟四人兄竒儒竒遇著名膠序弟竒彦為武城宰<lb/>
兄弟相師友皆砥礪名行少為閭黨所推公十四嵗入<lb/>
邑庠謁楊少保補庭補庭問設在圍城中内無糧芻外<lb/>
<pb n="KR4f0015_WYG_011-25b"/>
無救援當如之何先生應聲對曰效死勿去補庭曰此<lb/>
足卜子生平矣補庭者忠愍公子也明年以高等食廪<lb/>
餼十七嵗登萬厯庚子京兆榜與定興鹿伯順公善繼<lb/>
為友以聖賢相期勉不為口耳章句之學相與講習討<lb/>
論取諸儒同異而發明考証之中有自信人即辨駮不<lb/>
顧也二十二嵗丁父艱哀毁成痢病䘮葬一準古禮偕<lb/>
兄若弟結廬墓側不飲酒不食肉不御内者三年服甫<lb/>
闋旋丁母艱既葬倚廬六載如一日督學使者李蕃具<lb/>
<pb n="KR4f0015_WYG_011-26a"/>
以事聞特旨建坊旌其孝公家固蕭然值兩親䘮葬之<lb/>
後産益落饔飱常不繼邑中富室有願以金粟貸者及<lb/>
邑長欲以事屬公闗白一言者公皆婉辭力却每至絶<lb/>
糧輒割郭外田易粟一日與伯順公自辰講論當中飯<lb/>
時蒼頭始持豆麫作羮以進而食貧自甘若將終身以<lb/>
父母未伸一日之養遂淡然仕進從憂思忍鬱中灼見<lb/>
功在慎獨而名教自任義之當為不少退避邑紳士范<lb/>
薛等被誣禍將莫測公同伯順跋涉風雨中白之當路<lb/>
<pb n="KR4f0015_WYG_011-26b"/>
始得平天啟乙丙間逆閹魏忠賢竊柄毒虐忠良左僉<lb/>
院光斗魏科都大中周文選順昌三君子皆與鹿公為<lb/>
友於公有國士之知當左魏被逮時僉院遣其弟光明<lb/>
科都遣其子學洢相投周文選順昌寓書有一身作客<lb/>
同張儉四海何人是孔融之句公義激而起時鹿公賛<lb/>
孫高陽師於榆闗其父鹿太公出身營救於時厰衞嚴<lb/>
緝為兩家子弟計棲身之所上書孫樞輔公求援畧云<lb/>
左魏諸君子清風大節必不染指以庇罪人此何待言<lb/>
<pb n="KR4f0015_WYG_011-27a"/>
獨以善類之宗直臣之首横被竒寃自非有胸無心誰<lb/>
不扼腕維桑與梓固浮丘舊履地也遺愛在人不止門<lb/>
墻之士興歌黄鳥昔盧次楩一莽男子耳謝茂秦以眇<lb/>
布衣為行哭於燕市曰諸君不生為盧生地乃從千載<lb/>
下哀湘而弔屈乎李獻吉在獄何伸黙致書楊邃庵求<lb/>
為引手康徳涵義急同調至不自愛其名浮丘廓園之<lb/>
品固當直踞獻吉何次楩敢望某等一介書生無能哭<lb/>
訴尚負慙於茂秦閣下功徳前無邃庵憐才扶世之感<lb/>
<pb n="KR4f0015_WYG_011-27b"/>
諒亦有激於中稍一斡旋且有出徳涵上者樞輔隨具<lb/>
疏以闗門事請入覲面奏機宜忠賢聞之遶御床而泣<lb/>
謂孫承宗提兵數萬欲清君側奴輩必無噍類上即馳<lb/>
旨止之僉院竟擬贜二萬科都五千嚴期追掠公深念<lb/>
南來者未必即至且科都介節家無以應與鹿太公張<lb/>
果中謀義助完贓炎蒸策蹇奔走數百里外醵數百餘<lb/>
金賫送都門而科都已斃杖下矣科都既斃僉院之迨<lb/>
比倍嚴公與鹿太公計僉院舊為屯田使曽以十三塲<lb/>
<pb n="KR4f0015_WYG_011-28a"/>
子粒為定興開永賴之利又督學畿輔知名士悉拔髙<lb/>
等約鄉民凡十三塲子粒畝捐錢一文可得數十萬緡<lb/>
約青衿各隨心力或數錢或一兩可得數百金於是輸<lb/>
者雲集數日之内義凑數百甫送至而僉院亦斃杖下<lb/>
越一年周文選又逮其友朱祖文先擕其手書至云某<lb/>
以迂愚拙直罹此嚴旨雷霆雨露均屬聖恩在臣子只<lb/>
宜歡喜順受弱子同來因其中途患病力遣之歸所仗<lb/>
止一密友朱完天全賴吾兄為之覆庇知不須多囑也<lb/>
<pb n="KR4f0015_WYG_011-28b"/>
時伯順已從闗門入里與公計䕶完天北行復偕力區<lb/>
畫得數百餘金送都門而文選又斃杖下諸君子之不<lb/>
免於死虐燄方張凡素與往來者皆鍵户遯跡無復過<lb/>
而問之公急難拯溺置身家性命於度外而害亦卒未<lb/>
之及也海内高其義有范陽三烈士之稱葢公與鹿太<lb/>
公張果中也保母奉聖夫人客氏與魏忠賢相表裏其<lb/>
弟光先以時燄傾結士大夫一時附其門者恐後恒欲<lb/>
延公座上不可得介所知餽名馬公曰家負不能豢養<lb/>
<pb n="KR4f0015_WYG_011-29a"/>
復致芻秣之需公曰孱弱病軀不勝騎乘辭婉而確卒<lb/>
不受邑元儒劉靜修墓在溝市里荆榛樵牧公過而傷<lb/>
之倡同人建祠竪坊嵗時率紳士掃墓復公舉邑前賢<lb/>
李伸張紹烈配饗祠中請於邑令鄉之人得免其徭役<lb/>
孫樞輔公督師榆闗鹿公與茅元儀㕘賛師中樞輔數<lb/>
向二君言公可大用欲為推轂令元儀來商謂先以職<lb/>
方題授代鹿任公曰君與鹿君從樞輔二君之才二君<lb/>
之志也某既無其才又無其志願老公車不敢借途求<lb/>
<pb n="KR4f0015_WYG_011-29b"/>
用茅曰元儀辱公知身在危疆公寧無一言教我耶公<lb/>
曰朝野所倚重者闗門一片地將相不調未有能立功<lb/>
於外者君文士之雄所朝夕共事者二三大帥耳倘有<lb/>
一見才之心便不能容人人能有為我用者元儀佩服<lb/>
其言後祖帥以疑懼東奔中外驚駭元儀鼔勵大帥馬<lb/>
世龍追還得和衷共事元儀嘗自謂可不負孫公之教<lb/>
而樞輔公序公家乗亦云尹吉甫佐周宣王中興歸而<lb/>
飲讌歸功於張仲孝友啟泰實為余孝友之張仲也公<lb/>
<pb n="KR4f0015_WYG_011-30a"/>
為當世所引重如此庚午御史黄宗昌薦公與伯順可<lb/>
當大任請行徴聘公具呈力辭朝野重之稱曰徴君甲<lb/>
戌禮科給事中王正志保舉公不赴嵗丙子大兵薄畿<lb/>
輔逼容城公與兄若弟率宗族鄉黨入城鄰邑戚友奔<lb/>
集依公者數十百家時秋霖土堞傾圮西北隅尤甚公<lb/>
獨領西北一面未築而兵突至即窺其圮者公隨禦隨<lb/>
築移時而城成調和官紳以濟同舟倡勸捐輸以保身<lb/>
家攻數次竟得保全於時隣近大邑俱陷獨容城屹然<lb/>
<pb n="KR4f0015_WYG_011-30b"/>
若金湯巡撫都御史張其平恤刑員外郎胡向化俱上<lb/>
其事奉旨加級擢用嗣南大司馬范景文以軍務聘公<lb/>
俱辭不赴時天下多事鋒鏑時傳人無安枕戊寅冬有<lb/>
兵革之事公率子弟門人入易州之五公山族黨紳士<lb/>
依之者愈衆公飭武備輯人心為守禦計誓神告衆暇<lb/>
則講禮興學誦詩讀書修冠婚䘮祭之儀相恤相親簡<lb/>
而可守於干戈搶攘時隠然揖讓禮樂逺邇皆服其徳<lb/>
化至壬午迄甲申避地者三有掃盟餘話引田子春避<lb/>
<pb n="KR4f0015_WYG_011-31a"/>
地無終山掃地而盟之義門人有雙峯書院記其始末<lb/>
伯順講學江村去公家三十里兩公門人互相問業伯<lb/>
順沒公獨肩學統者四十年嘗擕家寓江村發明大旨<lb/>
寓定興之百樓者六又寓新安又寓祁州公多年旅食<lb/>
不問家人産而隨在能安一囊貯米屢罄不見有憂色<lb/>
也鼎革後嘗病瘡瘍國子監祭酒薛所藴以讓賢薦兵<lb/>
部左侍郎劉餘佑以舉知薦順天巡按御史栁寅東以<lb/>
地方人才薦陳棐以山林隠逸薦公俱以病辭不赴因<lb/>
<pb n="KR4f0015_WYG_011-31b"/>
田廬充采地移家於衞慕蘓門百泉之勝為宋邵康節<lb/>
元姚許諸儒髙尚講學之地遂家焉水部郎馬光裕贈<lb/>
夏峯田廬闢兼山堂讀易其中率子若孫躬耕自給門<lb/>
人日進公樂易近人見者皆服其誠信生平未嘗以講<lb/>
學自居不繩人以難行之事聆其緒論無不信聖賢之<lb/>
可為上自公卿大夫以暨田氓野老有就公相質者公<lb/>
披衷相告無所吝也中州直指藩臬諸臺使者嘗過夏<lb/>
峯修式廬之禮公田家鷄黍惓惓以民彞為念嘗云匹<lb/>
<pb n="KR4f0015_WYG_011-32a"/>
夫為善康濟一身公卿為善康濟一世某力不能及民<lb/>
願公減一分害民受一分之利至負笈北面有千里百<lb/>
里至者卿貳韋布不作岐觀即悍夫武弁聞之傾心悦<lb/>
服自勉於善或有以始終瑕瑜為公咎其濫者公曰與<lb/>
人為善論其現在已往將來安可必耶公學以慎獨為<lb/>
宗以體認天理為要以日用倫常為實際嘗言七十嵗<lb/>
工夫較六十而宻八十嵗矣較七十時而宻九十嵗矣<lb/>
較八十而宻學無止境此念無時敢懈此心庶幾少明<lb/>
<pb n="KR4f0015_WYG_011-32b"/>
非堂上人不能判堂下之是非視聴言動無非禮子臣<lb/>
弟友能盡分戒欺求慊此是聖學實境界也考訂諸儒<lb/>
輯成理學宗傳二十六巻識趨學力於此見其大端矣<lb/>
公一堂藹然一身粹然當八十六嵗之辰子孫門人正<lb/>
為公稱觴公冡孫自容城抱其𤣥孫亦至五世遶膝内<lb/>
外近百人逺近咸以為異至天性孝友兄若弟先逝已<lb/>
久每觸其手蹟輒為涕零當兩先人忌辰慘容素食九<lb/>
十嵗後猶孺慕如少年生平尤篤友誼故人子孫饑寒<lb/>
<pb n="KR4f0015_WYG_011-33a"/>
顛沛不能自存者見之惻然推解無倦色而成人之美<lb/>
終人之節風化所闗自任甚力如割股孝子趙廷桂為<lb/>
助其婚娶割耳節婦孫光祚妻李氏貧得其養死葬以<lb/>
禮邑紳陳可成乏血𦙍倡議立嗣醵金經理其家諸如<lb/>
此事難以悉舉自之衛後有日譜巻帙浩繁宗傳外所<lb/>
著有四書近指二十巻孔學使刻於大梁余為之序四<lb/>
禮酌一巻李居易刻於宻縣張元樞刻荅問於覃懐魏<lb/>
一鰲常大忠刻荅問文集於上谷余為之序公沒後趙<lb/>
<pb n="KR4f0015_WYG_011-33b"/>
刺史刻書經近指於滏陽取節錄六巻孝友堂家乘八<lb/>
巻舊刻於上谷讀易大旨聖學錄兩大案錄畿輔中州<lb/>
人物考甲申大難錄嵗寒居全集尚未授梓康熙乙夘<lb/>
四月二十一日終於夏峯享年九十有二前數日不能<lb/>
粒食整衣危坐與門人子孫講論不輟有考終錄載記<lb/>
甚詳沒後官吏紳士以迄窮鄉老幼殘疾貧窶之人無<lb/>
不奔走哭弔門人千餘里皆服心䘮治葬事冬十月葬<lb/>
於夏峯東原衛郡六邑紳士合詞請於學使者祀於百<lb/>
<pb n="KR4f0015_WYG_011-34a"/>
泉書院容城紳士請祀鄉賢子六人立雅奏雅望雅博<lb/>
雅韻雅尚雅女二一適賈爾霖以節孝著一適楊士𢎞<lb/>
丙子死定興之難奉旨建坊旌表孫十二人瀾洤潛淳<lb/>
浩溥沐浴溶漢湛源曽孫十三人用柔用霖用恒用楨<lb/>
用梓用樟用模用榦用柱用柟用楷用棟用榧𤣥孫一<lb/>
人熠魏子曰論人者當觀其忠孝大節讀書其一事也<lb/>
假令實行不孚於鄉邦不超於斯世而日取道徳之言<lb/>
以自飾寧足見信於海内之賢人長者乎徴君弱冠廬<lb/>
<pb n="KR4f0015_WYG_011-34b"/>
墓固已有王偉元之風聲馳逺邇矣及左魏諸君子被<lb/>
黨錮之禍一時知交削蹟逺遯奉頭鼠竄惟恐蔓引波<lb/>
連徴君為之求援於樞輔醵金於衿民雖未能出之死<lb/>
地然當逆璫遶泣御前之時其勢燄亦稍衰減矣烏知<lb/>
非怵於王庭之揚也然害卒不及可謂善全其用者已<lb/>
累經徴辟終不肯就以孫樞輔之賢至契好友而不能<lb/>
屈葢有嚴子陵邵堯夫之高致焉其徳純故不求世知<lb/>
其道隆故不為時用易曰鴻漸於逵其羽可用為儀徴<lb/>
<pb n="KR4f0015_WYG_011-35a"/>
君之謂也世徒見徴君乙丙之間急於友難以節俠目<lb/>
之又見其講學於百泉之上以為追慕姚許見其接引<lb/>
公卿大夫暨田夫野老油油然無倦色謂其和而不流<lb/>
此誰足以盡知徴君耶二氏之流斷臂然指覬覦長生<lb/>
終淪幻妄徴君不離人倫日用夀幾期頤子孫三十餘<lb/>
人和氣盈庭雖稟氣之異哉亦有以養其浩然者在也<lb/>
若其著述𢎞備兼總條貫又出之緒餘而足矣説者謂<lb/>
容城有三異人言靜修椒山與徴君也百世而下猶將<lb/>
<pb n="KR4f0015_WYG_011-35b"/>
聞風而起况及身親炙之者歟余與徴君茟札往來雅相<lb/>
善也而終未之得見今為之傳紀其實以俟後之君子<lb/>
　　申鳬盟傳<lb/>
申涵光字孚孟號鳬盟永年人申端愍公之長子也少<lb/>
而頴異博涉經史下筆為文章高潔宕逸超出尋常蹊<lb/>
徑外顧善為詩端愍公遊宦四方在家鍵户約束僕從<lb/>
不干户外事戊寅冬地方有城守事捐四百餘金登陴<lb/>
者賴以濟壬午立觀社三郡名士畢集質疑問難經藝<lb/>
<pb n="KR4f0015_WYG_011-36a"/>
行於逺邇甲申避地廣羊山與鉅鹿楊猶龍鷄澤殷伯<lb/>
巖為患難交㑹京師陷端愍公殉難扶柩旋襄事畢即<lb/>
南赴淮上依路皓月先生時路任漕運總督經濟長才<lb/>
負人望且其子妺婿也故省之求先人舊交作志傳墓<lb/>
表捧以歸丐四方名筆表章煌煌焉鄉居方耕課二弟<lb/>
誦先人遺書足跡絶於城市時有同邑人張葢字命士<lb/>
岸然髙尚以古人自處與鳬盟相善也詩歌倡和酒後<lb/>
耳熱或相泣殷子伯巖則自睢寧棄縣令来歸日與之<lb/>
<pb n="KR4f0015_WYG_011-36b"/>
遊即妻子呼之歸弗顧也人皆異之鳬盟既屢躓塲屋<lb/>
又痛先端愍公殉難而沒春露秋霜環塜而號近涙無<lb/>
乾土焉為詩多且久自秘惜不以示人有好事者傳之<lb/>
遂名噪於壇坫人争錄寫一時紙貴猶龍楊公持以示<lb/>
余余曰此風雅鼓吹也㑹<lb/>
詔訪前朝死難諸臣舉封墓之典余時為諫議上褒錄<lb/>
幽忠疏共二十餘人端愍公姓名列奏中已而格於部<lb/>
議余一疏再疏争之卒與祀典鳬盟乃趼足至京匍匐<lb/>
<pb n="KR4f0015_WYG_011-37a"/>
座側曰先人之忠節垂諸不朽大諫之力也余曰公道<lb/>
不可冺耳何敢為徳葢鳬盟舊與余弟辯若相識於燕<lb/>
邸而余之識鳬盟實始此也自是詩文相往來無虗日<lb/>
長安士夫高才博學蜚聲藝苑者莫不求識面願結隣<lb/>
巷中之車滿矣甲午遊泰山過厯下登李于鱗白雪樓<lb/>
劃然長嘯旁若無人有大兒孔文舉小兒楊徳祖之意<lb/>
遂至大醉同遊者扶掖而返奚囊之什多傑作焉丙申<lb/>
訪楊猶龍於太原時為臬司留署中月餘每談竟夕猶<lb/>
<pb n="KR4f0015_WYG_011-37b"/>
龍遷豫州方伯復見之於蘇門因與孫徵君先生共發<lb/>
天人性命之秘或以為鵝湖之再見也時<lb/>
朝廷有詔郡縣辟舉孝行有司欲以鳬盟名應力辭之<lb/>
上書曰孝道至大昔賢所難光雖不肖豈敢以終南片<lb/>
席為梯榮地哉有司乃止同郡中表王襄璞為山右方<lb/>
伯邀至署未幾遄歸襄璞訝其速荅曰此中有高士傅<lb/>
青主貧居不能蔽風雨公以身下之勝於光之留多矣<lb/>
襄璞為之捐俸買宅一時傳為盛事青主者枕石漱流<lb/>
<pb n="KR4f0015_WYG_011-38a"/>
人也辛丑弟盼成進士選庶常教之惟謹鳬盟亦以恩<lb/>
貢入成均辭病不赴<lb/>
廷試曰吾才不堪仕宦耳靳太安人卒於京奔赴不及<lb/>
馮棺擗踊血淚俱下風木之恨抱痛終天丙午弟煜登<lb/>
鄉薦教之惟謹戊申恩詔舉薦山林隠逸之士余謂鳬<lb/>
盟稱其選欲公言之於當事鳬盟託弟隨叔婉辭余欲<lb/>
成其高亦遂己辛亥壬子連舉二子作書寄余引劉隨<lb/>
州詩云未知門户堪誰主且免琴書别與人㑹隨叔告<lb/>
<pb n="KR4f0015_WYG_011-38b"/>
假歸兄弟聚首衡門反鎻俯仰二儀錯綜人物陶然自<lb/>
足不知老之將至焉葢鳬盟之於詩一以少陵為宗而<lb/>
沐浴於高岑王孟若李空同何大復亦兼采所長其他<lb/>
弗屑也遂以詩名海内然自辛丑後不復多作古文辭<lb/>
不輕着筆曰剏獲未易勦襲我亦恥為之年逾知命玩<lb/>
味諸先儒之書不釋手作堂聫曰真理學從五倫做起<lb/>
大文章從六經分來又曰主静不如主敬敬自静也又<lb/>
曰求放心只是敬又曰士人要有岸然自命之氣又有<lb/>
<pb n="KR4f0015_WYG_011-39a"/>
欿然若不足之心又曰好勝者必敗恃壯者易疾漁利<lb/>
者害多騖名者毁至又曰朱陸同適於道朱雖週而穏<lb/>
陸似捷而危在人自擇耳皆格言也二弟經出口授文<lb/>
成大家兄而兼師矣性不喜釋老解琴理鼎彞書畫寓<lb/>
意而無所留意也交友不濫生平同聲氣者不過數人<lb/>
拯危扶屯挽殷伯巖於冦難賙李志濟於戍邊赴義有<lb/>
如饑渴取與之間一毫不苟晩而學益進悔名之為累<lb/>
也蓬蒿滿徑長吏式廬者遜避不出官其地者愈重之<lb/>
<pb n="KR4f0015_WYG_011-39b"/>
邑人執贄問字者亦不拒為之指陳大義親友至者脯<lb/>
菜蔬食而已不尚宴㑹曰是勞人奚益興至則獨酌數<lb/>
盃輒止丁巳六月晨起猶與客談娓娓不倦詣兩弟歸<lb/>
及堂楹一仆而卒年五十八或謂其數與杜少陵相符<lb/>
云所著有聰山詩集八巻文集四巻荆園小語一巻進<lb/>
語一巻説杜一巻此二巻有余序性習圖義利説等書<lb/>
魏子曰余嘗作續高士傳而嘆世之難其人也又讀先<lb/>
儒諸集而嘆其人我見之未盡化也若夫昭昭然浩浩<lb/>
<pb n="KR4f0015_WYG_011-40a"/>
然不違親不絶俗混迹風塵蟬蜕物表彈琴咏先王之<lb/>
風樂而忘死其所自得為何如也郭林宗黄叔度之在<lb/>
東漢孟襄陽之在唐其近之矣世徒吟咏其篇什謂詩<lb/>
人之冠冕固不足以知之也余與鳬盟稱莫逆交其行<lb/>
誼至高耳目睹記之深以切故述其梗槩如此餘則載<lb/>
於觀仲隨叔所述不必盡詳也噫世不復見有斯人矣<lb/>
　<lb/>
　<lb/>
<pb n="KR4f0015_WYG_011-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兼濟堂文集巻十一<lb/>
</p>
<p>
</p>
  </div>
</body>
</text>
</TEI>
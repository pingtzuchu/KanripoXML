<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兼濟堂文集巻九</head> <lb/>
    <p>
<pb n="KR4f0015_WYG_009-1a"/>
欽定四庫全書<lb/>
　兼濟堂文集巻九<lb/>
　　　　　　　　　　　　大學士魏裔介撰<lb/>
　書<lb/>
　　與魏環溪論學書<lb/>
前日公務勞心捧接論學三書髙置案頭今午歸寓門<lb/>
無剝啄意頗閒適焚香拜讀乃知先生於聖賢之學脚<lb/>
踏實地者非以騰口説好辯論為能也昔朱陸之辨紛<lb/>
<pb n="KR4f0015_WYG_009-1b"/>
紛然尊徳性道問學實非二事故晩而相合今兹晉卿<lb/>
之論欲復元明先須去識據佛氏之論識與明為二儒<lb/>
則明與識非有二也論語云黙而識之多見而識之易<lb/>
曰多識前言往行以畜其徳聖學重在黙識未有以識<lb/>
為害性而去之者識即知也知即性也識可去知可去<lb/>
乎知可去性可去乎佛氏之言有不可强同於儒者此<lb/>
之謂也君臣父子兄弟夫婦中庸謂天下之達道又云<lb/>
率性之謂道謂此為道之入門則何處更有道之堂室<lb/>
<pb n="KR4f0015_WYG_009-2a"/>
乎好念頭著不得不好念頭著不得此語論性似是而<lb/>
實非也孟子論性以為仁之端義之端禮之端智之端<lb/>
謂裏邊有他然後發生出來譬若稻種生出來方是稻<lb/>
穀種生出來方是穀若裏邊原無彼糠粃豈能生乎凡<lb/>
以無言性者皆以性為糠粃者也謂人性不容一物似<lb/>
近於未發之説而不知從天命以求之耳葢物終無可<lb/>
去之時性亦終無可離之理戒慎恐懼之中即有無聲<lb/>
無臭之體此所謂脚踏實地寡欲養心復性聖賢相傳<lb/>
<pb n="KR4f0015_WYG_009-2b"/>
之要也若以無為宗以解脱為了當未有不流於放逸<lb/>
入於荆榛者其拘滯糾纒牢不可解安得見天然樂趣<lb/>
於語言文字哉夫道之憒憒也久矣自隆萬以來學者<lb/>
所謂大儒多中此病其差在以佛附儒而不辨於毫釐<lb/>
之間也今夏兵部韓聖秋以論學的旨求僕叅証其見<lb/>
解已到精㣲但㣲有牽合處余盡為去之正謂此毫釐<lb/>
之間是千古聖凡異同分界處不可不察也夫去識解<lb/>
脱皆佛門妙義以之誘進凡俗不啻熱閙場中灑以清<lb/>
<pb n="KR4f0015_WYG_009-3a"/>
心甘露然以論聖人之學則有間矣孔孟之學至周濓<lb/>
溪先生而大明何嘗不解脱而非佛氏之解脱也先生<lb/>
脚踏實地認性善為初體可謂知之明而守之篤矣晉<lb/>
卿固有志於道者也特其所入未免有隆萬以來儒而<lb/>
溷於佛者之言然一反求焉易易耳夫道之憒憒久矣<lb/>
余既喜先生之論足以破愚祛惑故以平日之所學者<lb/>
書而請正焉惟不惜鞭策而教之則幸矣<lb/>
　　與白方玉書<lb/>
<pb n="KR4f0015_WYG_009-3b"/>
昔人謂讀一藏經不如看一艮卦易曰艮其背不獲其<lb/>
身行其庭不見其人艮背者止而不動之義非不動也<lb/>
一身之耳目手足動而不隨之俱動也故不獲其身不<lb/>
獲者不有其身行其庭不見其人者行亦止也雖人日<lb/>
接於吾前而吾艮背者未嘗渝焉故曰不見昔者夫子<lb/>
嘗以此道告顔子矣曰非禮勿視非禮勿聴非禮勿言<lb/>
非禮勿動顔子不逺復故夫子稱之曰其心三月不違<lb/>
仁三月言其久也非謂三月之後而違之也故易曰時<lb/>
<pb n="KR4f0015_WYG_009-4a"/>
止則止時行則行動靜不失其時其道光明古聖賢寂<lb/>
然不動感而遂通天下之故者此也聖賢傳心之法盡<lb/>
於中庸首章戒慎恐懼是其喫緊為人處夫戒慎恐懼<lb/>
是謂擇善是謂固執形著動變以底於化則謂之至誠<lb/>
道至於至誠而神矣故曰如神又曰鬼神之徳誠之不<lb/>
可揜誠與鬼神豈有二哉為道而至於至誠則固已隂<lb/>
陽不測矣孟子之學雖曰養氣其要實在持志其示人<lb/>
曰求放心曰寡欲皆性命之宗㫖也故曰塞乎天地之<lb/>
<pb n="KR4f0015_WYG_009-4b"/>
間彼豈為欺人之語哉自孟子既沒聖人精㣲之學湮<lb/>
沒荒忽間有賢智之士念及身心者往往叛而歸佛以<lb/>
為佛氏明心見性無出其右者夫佛氏棄君臣父子夫<lb/>
婦昆弟朋友以從事於空虚寂滅其學只是畏死自為<lb/>
一身而已初非為天下也施之天下亦一朝不可行也<lb/>
其後衍為祈福消災之説者不過其徒附㑹有所為而<lb/>
為之以炫惑世俗之民而已此又稍有智識者所共知<lb/>
其誣矣積善有餘慶積惡有餘殃鬼神吉凶之常聖人<lb/>
<pb n="KR4f0015_WYG_009-5a"/>
言之欲人恐懼修省孜孜為善今不慎於平日而欲徒<lb/>
以祈禳之虚文轉禍為福豈不謬誣之甚哉余深悲夫<lb/>
末世之民不肯盡力遷善逺罪之事日奔走祈福於佛<lb/>
而儒冠儒服者又瞀瞀而趨之依傍禪宗自命大儒不<lb/>
知聖賢所學者性命之學所道者性命之道也精者既<lb/>
以治身緒餘以治天下舎是不務而務佛彼佛者有内<lb/>
而無外竊其似而亂其真者也余故因論佛書而辨及<lb/>
之<lb/>
<pb n="KR4f0015_WYG_009-5b"/>
　　再與魏環溪論學書<lb/>
昨教制慾非難無慾為難正謂慾不能無故制之為難<lb/>
也若學至於無慾則聖矣昔聖門若顔子三月不違仁<lb/>
不違仁無慾也三月言其久也若三月後便違仁亦不<lb/>
成其為顔子矣子夏則入見夫子之道而悦出見紛華<lb/>
靡麗而悦此猶然慾心未盡耳若能刻刻制伏念念制<lb/>
伏久久純熟豈不竟似顔子但聖人以禮為主譬如大<lb/>
将登壇則一軍震慴無敢譁亂學者鮮能認得此禮守<lb/>
<pb n="KR4f0015_WYG_009-6a"/>
定此禮故制之而復起如風中掃葉掃去還來然欲學<lb/>
為聖人必須如此用力不然目前聲色嗜欲人情物態<lb/>
何日不來窺伺因縁如賊兵十萬百道攻城非墨翟豈<lb/>
能守宋非李光弼焉能守河陽耶大約近世學者知自<lb/>
愛知養心而恐物有以誘之則學佛氏一切舉而空之<lb/>
以為直捷了當之法在彼法中亦自有受用處而聖人<lb/>
之學廣大精㣲有一大主宰故可以窮而著書可以達<lb/>
而行道可以飯糗茹草可以袗衣鼔琴而於本性無加<lb/>
<pb n="KR4f0015_WYG_009-6b"/>
毫末此謂之無慾而非初學制欲所敢望其藩籬也禮<lb/>
也即性也夫聖人之治一身與治天下也豈有外於禮<lb/>
者哉<lb/>
　　寄孫徴君鍾元書<lb/>
屢荷雅教相期千古聲氣之孚不約而同雖未瞻道範<lb/>
如依依在左右也僕馳驅十有五載暌違祖宗墳墓昨<lb/>
者請告得以暫返丘園塗出保陽晤同年魏蓮陸見先<lb/>
生手書慇慇相愛之切且為約言録序文僕何以得此<lb/>
<pb n="KR4f0015_WYG_009-7a"/>
于先生哉然此作于甲午之嵗其中含藴淺薄惟能不<lb/>
惑於異端耳而古聖賢源流一巻之大旨猶未闡發也<lb/>
數年來乃成聖學知統録一書葢于公務冗迫之餘為<lb/>
之其大意明道之出于天惟天降衷下民厥有恒性性<lb/>
無不善明此善者可以淑躬可以治世君道以此行師<lb/>
道以此立無二理也見知聞知知此而已矣而致知格<lb/>
物之説亦並附焉良以此二字數百年以來幾如聚訟<lb/>
故詳考深究厯述諸家之説而折衷之欲以永斷異説<lb/>
<pb n="KR4f0015_WYG_009-7b"/>
之紛紛也先生髙品大賢國英人瑞自任非小今由蓮<lb/>
陸處請正斯書果可以合于聖經賢傳否若有紕繆望<lb/>
指示之乃見知已之大雅也又僕在里中當有百日徴<lb/>
君倘恵然北顧或平干或南和或槐水之上數日下榻<lb/>
剖晰㣲言直証中道鵞湖之㑹聞者流涕殆不足道也<lb/>
蘇門雖係勝地但不知向得力有人否如貴府理學節<lb/>
義數百年來真文獻之邦興起而教育之豈不在此時<lb/>
乎蓮陸喬梓任重道逺之器進求之未可量也惟徴君<lb/>
<pb n="KR4f0015_WYG_009-8a"/>
先生留意焉<lb/>
　　與姚敬存掌科書<lb/>
聖學既逺濓洛闗閩之後惟有龍門姚江學龍門而不<lb/>
得猶不失為篤信之儒學姚江而不得者或流于無歸<lb/>
之説自非心心相印豈能直接絶學僕自垂髫讀書即<lb/>
聞承菴先生紹述聖學得其要領然未睹成書望洋而<lb/>
已前誦佳刻益知理道淵源元凱濟濟珠連璧合不止<lb/>
優龍劣虎華嶽發于崑崙河漢統于星宿良有以也且<lb/>
<pb n="KR4f0015_WYG_009-8b"/>
玉印之合親聆聖訓登堂入室夫豈間然焚香開巻如<lb/>
乾之名義學習㣲旨便自迥絶凡義性理抉羣賢之奥<lb/>
史綱續獲麟之統彼買櫝還珠談天炙轂者瞠乎後矣<lb/>
况庭訓維劼省憲後先明徳之後必有達人斯其徴矣<lb/>
僕長跽有懐恨生也晩未及侍雪得睹遺書如瞻函闗<lb/>
紫氣拱璧駟馬曽何足云尚當勉其駑鈍求躋涯岸先<lb/>
此肅復以拜仁者之贈<lb/>
　　復安慶郡丞程崑崙書<lb/>
<pb n="KR4f0015_WYG_009-9a"/>
向者在部之日辰入申出循例執簿未得效執鞭之誼<lb/>
然聞足下才名久矣今春蒋修撰虎臣以大集見示每<lb/>
一披閲則賞心悦目竊以為古文之廢久矣三代而後<lb/>
自當以馬班為宗韓歐為嗣二蘇筆舌妙天下而失之<lb/>
泛溢程朱理學入堂奥而詩文有遜焉明季一代濓溪<lb/>
正學弇州而外寥寥也豈不難哉大作于流衍之中絜<lb/>
以法式于奔放之餘達以精采然非鏤金剪綵之比其<lb/>
為大家可傳無疑也方欲寄聲相詢以商千秋文字之<lb/>
<pb n="KR4f0015_WYG_009-9b"/>
秘而彭子士報先至道台意續承手教虚懐慇慇下詢<lb/>
若以僕之著述足以稍繼古人之一二者僕非敢易言<lb/>
文也嘗以為詩以抒情貴得三百篇諷諭之意故子美<lb/>
可尊也而並喜香山文以抉理貴得六經經緯之意故<lb/>
兩漢可師也而兼取唐宋金粉之香艷訓詁之餖飣不<lb/>
足以言詩不足以言文已今先寄拙作數種不日再抄<lb/>
序記論傳碑銘數百首寄覽此後瑰瑋之作雋永之什<lb/>
望不時教示之<lb/>
<pb n="KR4f0015_WYG_009-10a"/>
　　與孫北海先生書<lb/>
讀老先生考亭晩年定論辯不勝嘆服考亭之學雖不<lb/>
及顔曽而實游夏之比肩自無善無惡之説起頽波流<lb/>
垠遂全入於葱嶺今老先生讀書窮理致廣大而盡精<lb/>
㣲開發聾聵豈但為攷亭之功臣已也仍乞數本以嘉<lb/>
恵後學至於論孟或問聞而未見以大中較之料亦無<lb/>
多若刻布流傳功亦不在子輿氏下望之望之北岳祀<lb/>
典曲陽劉父母有意改正而時方大計或未暇及待之<lb/>
<pb n="KR4f0015_WYG_009-10b"/>
明春可乎山中無事閲金豈凡文集信今代宗工得八<lb/>
家正法惜陳百史未能盡知之也其序尹師魯文極佳<lb/>
但生平未見尹集欲向老先生乞其寫本抄之幸為慨<lb/>
發録完之日即繳上也秋氣漸深想起居健快仁者之<lb/>
夀又何言神仙乎<lb/>
　　復紀伯子書<lb/>
素心晨夕良晤在懐忽而邁征咏采葛之章為之三歎<lb/>
足下髙懐不羈真氣迎人每向長安物色不敢再屈一<lb/>
<pb n="KR4f0015_WYG_009-11a"/>
指也所教井陘獲鹿以及晉陽之險葢弟昔於役之所<lb/>
厯矣其山嵯峨其水激蕩較之吳越雖稍粗放然而竒<lb/>
矣古矣若乃弔淮隂左車之舊蹟攬唐宗宋祖之遺伐<lb/>
尹鐸保障越石清嘯俯仰古今得無有動于中乎恐煙<lb/>
雲滿貯古囊不止此行堪白髮終日厭青山之句也僕<lb/>
少多病長寡學雖欲策其駑鈍勉豎功業於時而才疎<lb/>
志劣毫無補益方寸地近愈成灰先人遺薄田數頃瓦<lb/>
廬數十間在泜水之北其中亦稍有亭臺沼榭明嵗春<lb/>
<pb n="KR4f0015_WYG_009-11b"/>
杪便乞恩<lb/>
聖明躬耕隴上且以求盡昔日所聞於大君子者足下<lb/>
嗜痂之好乃比之於昌黎僕誠媿死矣若乃東野之達<lb/>
則足下實足以相後先也<lb/>
　　與白涵三書<lb/>
人生若不學道實為虛度而異學往往簧鼔是以君子<lb/>
樂于就正前書殷殷質之髙明良以此也性有體有用<lb/>
老氏襍之申韓壊之佛氏亂之故知性者鮮矣薛文清<lb/>
<pb n="KR4f0015_WYG_009-12a"/>
明代之紫陽也醇然一出於正陽明良知亦是聖學正<lb/>
脉而晩年為王龍谿所誤以無善無惡之説筆之于書<lb/>
未免遺誤後學顧涇陽先生辨之詳矣孫鍾元亦心服<lb/>
涇陽者也然于陽明此處未敢公然勘破僕素推專孟<lb/>
子故其説與涇陽同而欲以性善補陽明良知之缺耳<lb/>
先生以為何如耶今世尚此者甚少都門惟有孫北海<lb/>
山右有魏環極頗號同志吾鄉則先生與申鳬盟周茗<lb/>
柯指固不多屈也因謙懐輒爾刺刺未審是否<lb/>
<pb n="KR4f0015_WYG_009-12b"/>
　　與蔡子虚水部書<lb/>
都門得朝夕晤對以談素心自台駕行後便有離羣索<lb/>
居之嘆賴有康侯差不寂寞耳足下真氣迎人恬退自<lb/>
怡雖不得銓曹而桑梓雅望莫不歸之昔人以四衙門<lb/>
不宜做即有激之説然在今日正自有深味也勢之所<lb/>
在易于沾染且任重勞心何若閒曹冷局以江山烟雲<lb/>
花鳥為供養哉前所云趙忠毅公文集此誠希世之珍<lb/>
吾鄉自宋廣平魏鄭公後惟有此老李贊皇諸人皆逺<lb/>
<pb n="KR4f0015_WYG_009-13a"/>
不及也夫長于忠節者未必文章爾雅文章爾雅者未<lb/>
必道理純至若忠毅公者可謂兼之矣當明之季使得<lb/>
行其志天下何至遽壊今足下慨然欲重新其事趙公<lb/>
有知豈不感於㝠漠惟是集中所載尚有十中之一二<lb/>
應去者又有閒居擇言及史韻一書迺忠毅公一生學<lb/>
問切至守先待後之大闗鍵處而刋落不入則後世誰<lb/>
與見之此則有煩于髙明商酌者也<lb/>
　　與楊履吉書<lb/>
<pb n="KR4f0015_WYG_009-13b"/>
生平良友乃令先公與蔚州魏環極清化抱疾竚望調<lb/>
攝平善以遂西征不意溘然令人五内崩摧始得信于<lb/>
陳渒水再得信于殷伯巖復得訃音于吾子而後敢以<lb/>
為真也為位而哭夢魂如有所失者彌月復值亡荆之<lb/>
喪赴弔遲遲今炙絮耑奠舎弟並匐匍以往其祭章文<lb/>
頗有憤懣語在令先公未必有此意友朋相念為此無<lb/>
可奈何之詞靈爽不冺聞之稍為破顔耳並冀藏之笥<lb/>
中不可令忌者見之以來其謠諑也讀禮之暇仍取經<lb/>
<pb n="KR4f0015_WYG_009-14a"/>
史温習以繼令緒則鳳毛蔚起家聲不墜臨頴垂涕不<lb/>
盡<lb/>
　　與申鳬盟兄弟書<lb/>
猶龍遂作古人山川俱為削色誠如尊札所云堪恨世<lb/>
人憐才者少泛泛而置之令後世有心讀其遺詩及文<lb/>
不知泣下之何從也雖然失職而志不平豈盡天之為<lb/>
哉貴昆玉篤友朋之義者無俟余言之畢若伯巖相隨<lb/>
亦何負于古人願椽筆作傳以垂示方來耳溯洄詩文<lb/>
<pb n="KR4f0015_WYG_009-14b"/>
二部奉覽學道之念何刻可忘山中如有所得希信示<lb/>
之今天下飲食之人甚衆若長安尤為聲利角逐之藪<lb/>
僕雖居勢權之地未嘗不日加猛省誠恐墮落坑窠中<lb/>
為海内大賢所恥足下勿以醒眼觀醉人而金玉其音<lb/>
也聞張命士已有風症鄭子勉能與貴昆玉講求道業<lb/>
他日當為後進領袖甯元著青年美質承推已告以儉<lb/>
用讀書詳慎疏章之道果不棄芻言其進未可量也寒<lb/>
盡春回新禧佇企<lb/>
<pb n="KR4f0015_WYG_009-15a"/>
　　與曹厚菴先生書<lb/>
弟之瞽説将付剞劂識見淺陋且滚滚馬頭塵匆匆駒<lb/>
隙影豈能如古人之精思入裏耶但差勝於作無用雕<lb/>
蟲者故不欲舎之庶幾從此鞭策十年内可望有立然<lb/>
陶元亮何等人品猶云總角聞道白首無成弟於此敢<lb/>
妄言哉以老先生之髙明惇篤直接河津姚江之傳而<lb/>
於弟大有契合深加奨借雖曰樂與人為善然弟自揣<lb/>
實多俗氣未退葢生平勉力只此不欺二字惟冀賜以<lb/>
<pb n="KR4f0015_WYG_009-15b"/>
弁言勗其不逮不祗借𤣥晏名言妄希紙貴也<lb/>
　　與呉梅邨書<lb/>
昨嵗錢子大士至得先生起居為慰又知與侍御為兒<lb/>
女姻親當此晩景蘭蓀依依膝下亦人生之一樂也再<lb/>
加調攝用道家修養之法便可夀躋期頤矣望之望之<lb/>
僕邇來隨行逐隊無所建豎於時無足為先生道者顧<lb/>
于文章尚未能忘情近有𢋫明陳子頌嘉曹子至京邸<lb/>
晤對知其所學皆已成立而古文辭卓犖不羣追美古<lb/>
<pb n="KR4f0015_WYG_009-16a"/>
人無難先生靈光巋峙東南領袖若與之左提右挈尚<lb/>
論千古著為定評誠千載一時也昔蕭統著文選於梁<lb/>
季後代詞人奉為枕中鴻寳張先生天如所批漢魏百<lb/>
三名家至今稱藝苑鼓吹乃自唐宋以來諸家著作漸以<lb/>
零落散失今既有三呉兩越諸子網羅分校先生綜其<lb/>
成豈不為文圃之盛事乎又元明以來亦有數十百家<lb/>
詩文尚無定論參伍進退似亦在此時也惟留意而商<lb/>
𣙜之逺追昭明近紹天如若僕才力淺薄復為公務鞅<lb/>
<pb n="KR4f0015_WYG_009-16b"/>
掌精神漸以耗斁粗有撰述皆未成集案頭偶有二種<lb/>
以奉軒渠不足觀也<lb/>
　　與李龍衮掌科書<lb/>
曩者東行竟未及握手相送殊為媿歉雲樹之思方與<lb/>
日積捧讀手教能無悵然尚陽堡人食其力固有太古<lb/>
之風况有叠嶂長河烟雲供養昔管寧邴原皆常避地<lb/>
遼左願足下上友古人則去國懐鄉之思自可澹然矣<lb/>
今長安如張坤安等者非不位極八座而溘然長逝若<lb/>
<pb n="KR4f0015_WYG_009-17a"/>
於曠逺之地而能存心養性求其道之在我者朝聞夕<lb/>
死無憾矣胸中既已灑落亦豈有遂死之理乎待一二年後<lb/>
朝廷自有恩典昌黎復入子瞻北歸當令長安再見完<lb/>
人耳心緒煩冗不能為詩以寄逺人輙抒其鄙陋之見<lb/>
亦夙昔所竊聞於先正也<lb/>
　　答孫徴君鍾元書<lb/>
來教褒奨過深自慚樗朽豈如所云所諭王文成公生<lb/>
平學問功業儘自輝煌絢爛其闡發良知有功後學但<lb/>
<pb n="KR4f0015_WYG_009-17b"/>
傳習録一書大段透露而無善無惡一語曲徇其徒王<lb/>
龍谿之言未免遺誤後學此顧涇陽所以深闢之也僕<lb/>
於昨嵗之七月嘗語賀宣三曰心性一也謂無善無惡<lb/>
者心之體亦可曰無善無惡者性之體乎若曰無善無<lb/>
惡者性之體是又一告子也尚論前輩固宜渾淳然此<lb/>
所闗性學甚大故不容忽視也吾輩以孔孟為律令合<lb/>
者尊之不合者置之豈容有心向背於其間哉僕知統<lb/>
録一書尚有統翼數十人已有頭緒因八月間怱怱歸<lb/>
<pb n="KR4f0015_WYG_009-18a"/>
里未及每人作論如董廣川王仲淹韓昌黎等亦皆維<lb/>
持世運不得冺滅者又如明之諸儒向未有定論今亦<lb/>
一一為之差次寛收之中而嚴析之不開後世議論之<lb/>
端是所貴於吾輩生同此世之意也何如何如保陽初<lb/>
二日草復不盡<lb/>
　　與許典三書<lb/>
老年翁親臺榮選巖邑足以發抒生平之所學繼先賢<lb/>
之令譽為桑梓之美談則晉武帝所云清慎勤三者其<lb/>
<pb n="KR4f0015_WYG_009-18b"/>
要也而人情世變又在有以先覺而察之使之無間隙<lb/>
之可乘則持身涉世兼得其情與理之中葢設誠力行<lb/>
與防奸馭詐其道相為表裏每讀周易見聖人於小人<lb/>
情偽無不盡知之是以元吉无咎耳恃在知已故進芻<lb/>
言不敢以四六套語也讀禮偶見其言禮人可及也其<lb/>
言學人不可及也葢不但升堂而已入聖人之室惜哉<lb/>
先儒多未能及此近代唯薛文清先生洞徹上下全無<lb/>
隔碍耳余意欲分為上下二巻上巻言學下巻言禮尤<lb/>
<pb n="KR4f0015_WYG_009-19a"/>
令觀者醒快也拙叙奉覽幸斧削之胡子同升已歸於<lb/>
敝邑倘用之代勞筆札要其人資質忠信不相負也並<lb/>
候指示<lb/>
　　與僉都魏環溪書<lb/>
前聞大喜即欲走伻一叩縁膠老像贊未書故爾遲遲<lb/>
茲遣役鳴賀聊作衣履不敢効世俗銀幣也惟涵存之<lb/>
昨回札及喻春山寄字俱已到人生最患無友幸有諸<lb/>
子朝斯夕斯况纂述家禮尤為要務王子敷五蘇子亮<lb/>
<pb n="KR4f0015_WYG_009-19b"/>
工俱可泰山太守北面耳喻春山學博思深河洛律厯<lb/>
弟尚未能盡了若道在於仁則三十年來所服膺有不<lb/>
約而孚者矣向寄大學管窺久在案頭作序奉上恐不<lb/>
足發揮其義然而大著精矣至矣自宜刋布公之海内<lb/>
也林下養疴最宜習靜而逺近以文字徴索者接踵而<lb/>
至不能盡却畧知用心或者賢於博奕乎命童子録十<lb/>
首請正外惟孫北老閲之幸指示一二庶知所磨勵也<lb/>
秋氣髙涼伏望起居珍攝<lb/>
<pb n="KR4f0015_WYG_009-20a"/>
　　復許典三書<lb/>
因宦途二十餘載廬舎田園大半荒蕪連嵗收拾稍有<lb/>
頭緒敝府如探春海棠欒枝柘榴之屬不缺而松則全<lb/>
無山西樂平至者俱不佳真定舎親梁大金吾園其松<lb/>
柏皆合抱詢其始之所由來則云冢宰公移之于鄴下<lb/>
也是知貴府花卉之盛甲于天下洛陽廣陵不足云耳<lb/>
承恵種種俱屬佳品所恨敝邑城中土脉多劣為花之<lb/>
辱耳夏峯先生翔于千仞卓然髙品自是千古人物不<lb/>
<pb n="KR4f0015_WYG_009-20b"/>
以著作見長而著作又兼其美年來過承其推服以姚<lb/>
許相位置殊為過情若夏峯先生與靜修未易軒輊靜<lb/>
修才髙夏峰品粹二者可以相當乎讀令先君年譜行<lb/>
實為之下拜知大孝仁人其盡心正無已也儒派聖學<lb/>
此議迥然從來無人發透顧諟天之明命正是尼父知<lb/>
天命根源人知夫子祖述堯舜憲章文武不知自契與<lb/>
湯以來維天降衷下民厥有恒性言仁言誠俱從伊祖<lb/>
發脉也後儒言氣質之性竟與天命之性為二謂孔孟<lb/>
<pb n="KR4f0015_WYG_009-21a"/>
之言不是一様未免開支離之端而無善無惡之説拾<lb/>
告子之餘唾更為可哂他日更欲詳著其說幸髙明不<lb/>
惜教我也<lb/>
　　與總河楊燕石書<lb/>
黄河之勢至今日而岌岌可憂前讀大疏洞悉利弊較<lb/>
若指掌但不知築新隄果易為工而董口舊道果不可<lb/>
復濬耶方今百萬生靈漕運徃來所係誠非顧惜費用<lb/>
之時矣僕嘗思神禹治水導河自積石合九州以治河<lb/>
<pb n="KR4f0015_WYG_009-21b"/>
而今於徐揚之間治之故難為力大小河身處處淤淺<lb/>
舊日隄防年年衝壊而雍州豫州之水建瓴而下直趨<lb/>
淮揚桃源正當下窪之處是以煙墩衝决故上策莫如<lb/>
大興水利凡陜西河南一切小河俱令水利道管以分<lb/>
涇渭洛汜之支流而黄河之水勢自減中策相視淮安<lb/>
以下入海之路分為支流如禹疏九河之意下策察照<lb/>
元明舊制時時修築時時挑濬刻刻眺望防守以保此<lb/>
東南遺黎漕運數百萬糧艘為<lb/>
<pb n="KR4f0015_WYG_009-22a"/>
神京咽喉飲食計不然此事未知所底止也聞龍窩一<lb/>
口去桃源止二三里有滔天懐襄之勢惟望妙算逺慮<lb/>
早為堵塞疏其下流分而入海一刻難緩此為國家生<lb/>
民計非為有司功名計想髙明超出尋常萬萬也<lb/>
　　與辯若弟書<lb/>
聞賢弟於前月二十九日抵舎甚用為慰一意靜養務<lb/>
将元氣全復即氣果虚弱漸加調攝不難大壮也心清<lb/>
則氣調氣調則身自安此養心之法即養身之法至於<lb/>
<pb n="KR4f0015_WYG_009-22b"/>
讀書猶是末義愚兄近日深悟向來之悠悠忽忽不曽<lb/>
脚踏實地從程朱留心一番因兒女出痘暫止進垣閉<lb/>
户著約言録一書雖無過人之論亦欲示之子姪俾稍<lb/>
知趨向不至墮落也曹厚菴今之大賢所著居學録於<lb/>
先賢之道大有發明今寄賢弟以供靜中究玩再将周<lb/>
易與四書向身心體貼其他書可且置之耳明窓暖室<lb/>
屏去一切返觀自家澄然不滓處何病不消暇則與兄<lb/>
弟兒女笑語雍雍勿自取煩惱也<lb/>
<pb n="KR4f0015_WYG_009-23a"/>
　　又與辯若弟書<lb/>
支窮於亥生於子吾家先塋亥龍也水為文心豈有不<lb/>
發之理但恐人事不足以副之耳門户已有衰弱之象<lb/>
自非修徳力學不足以濟之人生要一團天理刻刻戒<lb/>
慎恐懼将四書本子放在頭上如師保父母一般天理<lb/>
生而精神生福禄生天理死而精神死福禄死聖人復<lb/>
起不易吾言也昨得賢弟手復有悟悔之機即此便是<lb/>
向上機栝但恐迷復再剝而心君不能作主則病根終<lb/>
<pb n="KR4f0015_WYG_009-23b"/>
難拔盡今幸春光明媚可将秀才營地一段起一書舎<lb/>
栽花種栁自然有清明氣象凡望見粉黛即作枯顱觀<lb/>
作刀劍來斫我弓弩來射我觀一包濃血何足戀也禮<lb/>
義是行已大規模清靜是晩年真受用再以良藥濟之<lb/>
雖不能上夀古稀可望也愚兄今嵗亦覺元氣減了分<lb/>
數每夜自已返照大約一年不如一年坐功雖有小光<lb/>
景亦非大安樂法也惟有定靜艮止懲忿窒慾盡之矣<lb/>
　　與孔聖裔書<lb/>
<pb n="KR4f0015_WYG_009-24a"/>
恭惟老先生台臺洙泗淵源古今文獻某潛心篤志仰<lb/>
止有年何日不東望瞻依思一覩宫牆之為快乎詞林<lb/>
霽菴家學𢎞深克纘箕裘樗朽偶於暗中摸索得之豈<lb/>
敢言九方臯之識而令族孫自是青雲偉器也承恵楷木<lb/>
此聖林嘉樹海内楷模某之求此非但為樹也亦庶幾<lb/>
覩樹思林因林思聖而衍聖教於一脉耳魯趙六百里<lb/>
儼若同堂也可勝感謝至於喜髙躁而忌卑濕與梧桐<lb/>
同其性情又賜真種子一包從兹<graphic n="KR3094" url="https://raw.githubusercontent.com/kanripo/KR-Gaiji/master/images/KR3094.png" mimeType="image/png"/>山槐水之間莫非<lb/>
<pb n="KR4f0015_WYG_009-24b"/>
嘉䕃之所廣被流傳後世足為美談種植之法並求園<lb/>
叟口傳秋冬之交尚容耑役往領若杖履登堂則俟之<lb/>
他年耳<lb/>
　　復虞虞山書<lb/>
復上虞山先生足下先生滇南之偉人也又有道人也<lb/>
自庚寅以來欽仰儀型然仕途少暇馬頭塵駒隙影未<lb/>
及談性命之秘奥往嵗論心經雖解脱之法門猶一偏<lb/>
之枯說也昨捧指示謂獨宿二字神仙聞之莞笑鬼神<lb/>
<pb n="KR4f0015_WYG_009-25a"/>
聞之嚙指大哉言乎古之聖人夀登期頥皆從事于此<lb/>
白日飛昇不足信又謂自然之道靜則天地萬物生此<lb/>
妙著在隂符經世少有知之者先生乃吐露無餘非至<lb/>
愛烏肯若是然弟數年來留心隂符有集註一書業已<lb/>
梓完今齎以奉覽千里同心如對紫芝眉宇於几席間<lb/>
矣滇考乃邇來之竒著大序無愧皇甫安定謝教不盡<lb/>
拙序如小巫見大巫矣<lb/>
　　與田髴淵書<lb/>
<pb n="KR4f0015_WYG_009-25b"/>
昔者聚首燕邸揚搉古今訂正風雅雖弇州于鱗之契<lb/>
合無以逾也一别遂成參商辛亥賦歸得愜初願嘗見<lb/>
榮補山左禹城冀捧檄來臨而竟不果固知鳯翔千仞<lb/>
豈囿尋常藩籬間也小兒自北旋讀尊札知逃名而名<lb/>
隨之此亦古人常有之事要之升沈顯晦總是浮雲林<lb/>
逋魏野等彼於性分皆能真實得力自然内重外輕耳<lb/>
但僑寓長安已久廣川天人之策洛陽治安之猷何日<lb/>
敷奏乎盛貺稠渥殊非所宜無縁趙璧拜領為愧即今<lb/>
<pb n="KR4f0015_WYG_009-26a"/>
嵗聿其暮泰運復始葛衣涼冠狐裘䝉茸豈易得者一<lb/>
芹之儀聊為元日辛盤之助近著二冊就正大方其餘<lb/>
另容刷印寄上要之性命㣲言正須面商不盡在文字<lb/>
間也<lb/>
　　與張子長書<lb/>
僕讀書數十年以孔孟仁義之道救世不屑不潔之事<lb/>
逺方之人多有嚮慕書問至于近者寥寥無人偶有來<lb/>
者久而察之為利而已是以終年楗户樂天知命聊以<lb/>
<pb n="KR4f0015_WYG_009-26b"/>
卒嵗焉俟之沒世而已昨與令弟偶而談及公郎青年<lb/>
美才可以上達但窮窘之甚承教云云欲執弟子之禮<lb/>
此亦未可草草必須齊心祓志有立志為聖賢之意而<lb/>
功名自在其中一念之誠終身矢之昔平定張日葵僑<lb/>
居髙邑讀書十載寧昌張儀公為孫二如服心喪三年<lb/>
彼其所學未知果出于聖賢與否而尚有古人之意所<lb/>
願公郎之自審之可行則行不可則止也<lb/>
　　答盛珍示書<lb/>
<pb n="KR4f0015_WYG_009-27a"/>
契闊久矣每讀大選理正氣醇識精議確未嘗不心焉<lb/>
嚮往也昔有明以舉業致太平三百年<lb/>
本朝因之收海内紳士之心而握選評之柄鼔吹休風<lb/>
者則歸老年臺矣任子北上曽託致聲犬子粗知帖括<lb/>
未詣閫奥乃荷指示又念及樗朽恵以佳選墨則闡傳<lb/>
註之精㣲詩則備騷雅之風致廣陵南征諸作用意尤<lb/>
深且逺也置之案頭不逾十朋之錫乎僕年過六袠世<lb/>
故飽嘗息影林泉置身物外抱遺經而嘆息式先哲以<lb/>
<pb n="KR4f0015_WYG_009-27b"/>
徬徨尊所聞矣未能行其所知此一刻不敢自安者也<lb/>
至於國難未平民生多故寜不怵然於懐甘于獨善而<lb/>
自反迂樸實非匡濟之才若冒昧出山能如武侯乎能<lb/>
如晉公乎能如希文乎能如温公乎若其不能也衝寒<lb/>
觸熱隨行逐隊徒為識者所笑六年以來守知止知足<lb/>
之戒者一旦狼狽失據矣故被髮纓冠有其心而無其<lb/>
才何如且守東岡之陂耶拙刻數種聊以請正向來鑽<lb/>
研斷簡徒作老蠧魚木之災也因紙缺遂置髙閣容他<lb/>
<pb n="KR4f0015_WYG_009-28a"/>
日奉上以希筆削<lb/>
　　與孟翰林書<lb/>
搶攘數載四盡三空不忠不孝之呉逆妄覬神器天道<lb/>
豈可欺哉今幸川蜀蕩平黔滇不日來歸此又孔孟之<lb/>
道可行管商退舍之時也木天一席世俗所謂清淡然<lb/>
讀書養徳全在此十年功夫如貴鄉之徐存齋申瑶泉<lb/>
王荆石諸公其近之矣江陵分宜桂洲皆偏愎未化故<lb/>
及于難然後知文之以禮樂正以化風氣之不純也賢<lb/>
<pb n="KR4f0015_WYG_009-28b"/>
契資才敏慧篤志學問相才相度涵毓詎可量乎望之<lb/>
望之生所著鑑語不過錯綜史材而志其要意在效法<lb/>
丘明國語文因其舊稍為論斷非有超然之見既䝉下<lb/>
索敢不奉上但未及装釘且紙俱粗惡不足觀耳倘公<lb/>
事之暇弁言序之附驥名彰耑有望矣<lb/>
　　與劉公愚書<lb/>
前平遥舍弟旋捧瑤札具悉相為之雅犬子歸里又道<lb/>
及憶念慇慇且言将有信使辱臨乃於十一月之廿日<lb/>
<pb n="KR4f0015_WYG_009-29a"/>
果接蘭訊奨譽過甚弟何足以當之人生斯世亦易度<lb/>
耳飛鳥過目能不驚心而炎涼谿谷人情紛紛讀王右<lb/>
丞酌酒與君君自寛之詩為之三嘆老年翁台臺經綸<lb/>
滿腹意氣如雲生平<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>厯所在見稱今金馬優游䖍修<lb/>
職事之外别無他務正好養修健翮以待拯濟時艱耳<lb/>
弟之少也猶不如人今年整六旬漸有衰態覩時事之<lb/>
紛沓能無纓冠往救之思而才疎志淺肩鴻任鉅譚何<lb/>
容易不如安於樗拙之為得宜若夫隨時俯仰以取富<lb/>
<pb n="KR4f0015_WYG_009-29b"/>
貴則不待今日而久已不為之矣此不敢以欺老年翁<lb/>
台臺並不敢以欺天下之人也<lb/>
　　與申鳬盟書<lb/>
今春元日晴和似有豐年之象但得麥與秋各五六分<lb/>
即不至枵腹矣總在<lb/>
廟堂之上隨時調燮天人合一固難以預定也東西據<lb/>
守盡可以支持目前而收復之局誰為鄧艾羊祜其人<lb/>
者恐杞人之憂未得少寛也弟今六十一嵗竟老矣心<lb/>
<pb n="KR4f0015_WYG_009-30a"/>
思猶綿綿不歇而脊背疼痛稍愈復作血氣衰耗每用<lb/>
無物為補之法終不濟事宋儒云不學便老而衰此言<lb/>
最是學便有存養功夫雖不能免衰可以延之久逺矣<lb/>
老年翁精力尚健及今著述傳之後世不為竇漢卿即<lb/>
為劉靜修耳拙選刻之無貲今或先完其目録邇來用<lb/>
度實難也孫徴君誄文奉正<lb/>
　　復張掌科書<lb/>
憶昔追隨杖履快聆嘉謨朝有不諱之風人多敢言之<lb/>
<pb n="KR4f0015_WYG_009-30b"/>
氣老都掌科實為正人之領袖而弟樗櫟散材亦得碌<lb/>
碌觀成慶連茹之彚征是即大來之一㑹也迨批鱗之<lb/>
章迭奏髙軒暫息於巖阿每南望浦雲何嘗不采葛興<lb/>
思伊人生嘆顧以犬馬之病檢方林下時親書史酷嗜<lb/>
烟霞每咏杜子美水深魚極樂林宻鳥知歸之句蔬食<lb/>
布衣遂欲忘老承老掌科不忘舊交恵以好音勉以救<lb/>
時弟雖不肖常奉教於君子矣覩時事孔棘寜無嫠婦<lb/>
之恤而自揣才弱非濟川舟楫故欲自掩其醜寜託逺<lb/>
<pb n="KR4f0015_WYG_009-31a"/>
志而鄙小草哉雖然知已之前尚有可狂瞽者民生為<lb/>
社稷之本吏治乃綱紀之要安内而後可以攘外也養<lb/>
兵休民而後可以大舉也理財雖曰急務必為久逺之<lb/>
謀用人尤闗治體仍嚴冒濫之端君相之主宰與言路<lb/>
之精神鎮定而無所撓自然天心悦豫治平不逺矣何<lb/>
必張皇而失其所以控馭之術哉陸敬輿趙則平皆能<lb/>
戡定禍亂而不棘手者也未知有可采擇否<lb/>
　　與佟髙崗撫臺書<lb/>
<pb n="KR4f0015_WYG_009-31b"/>
東西交訌海内民生弗獲息肩禁旅久戍供億維艱此<lb/>
廟堂旰食之秋臣子枕戈之日也老先生親臺坐鎮中<lb/>
州尤為腹心重地綢繆桑土不容刻緩且壯猷素著足<lb/>
以消窺伺之萌前言寧敢諛耶至於弟以抱病守拙然<lb/>
沐<lb/>
兩朝之恩寜忘嫠婦之恤而髮短心長老無能為如燭<lb/>
之武所云矣竊以呉耿之勢如唐藩鎮之所為謀匪一<lb/>
日實繁有徒而堅甲利兵足以逆我顔行自非元老名<lb/>
<pb n="KR4f0015_WYG_009-32a"/>
將出竒制勝未易奏膚功而暢<lb/>
天威也相持将及一載饋運恐愈消乏幸今秋收成稍<lb/>
稔故羣盜不起不然可憂大矣夫兵分則力弱將多則<lb/>
瞻顧匪明賞勵罰一其權力何以鼔天下忠義之心哉<lb/>
耿弇李愬何人也樗朽之夫輒復嘵嘵為知已一鳴其<lb/>
芻蕘耳<lb/>
　　復李湘北翰林書<lb/>
退處林野日檢方書兼親隴畝既非陸宣公之優㳺暇<lb/>
<pb n="KR4f0015_WYG_009-32b"/>
日亦無李贊皇之平泉花鳥僅如王右丞所云林叟談<lb/>
笑而已占晴較雨農圃之事豈足以為大君子道哉芝<lb/>
翁先生𢎞毅瑰瑋忘身救世與某夙有同心仰託鈞鼎<lb/>
慰其存歿乃小役之旋捧讀瑤函蔚乎舂容薫乎蘭郁<lb/>
蓬蒿滿徑恨不得薔薇露浴手以讀之也再諷大什氣<lb/>
韻生動格度髙古沈鬱頓挫直逼少陵非中晩以下可<lb/>
望其藩者置之案頭令人撲去俗塵三斗矣兼賜名畫<lb/>
更愜卧逰之願撫琴動操衆山皆響已泠泠然在天竺<lb/>
<pb n="KR4f0015_WYG_009-33a"/>
鷲嶺間矣何以為謝閲邸抄知榮轉侍從葢以老年翁<lb/>
台臺才優王佐學擅儒宗本經術以論思勞深嵗閲矢<lb/>
謨謀而弼亮望重台垣行且夢卜金甌霖雨海内走歌<lb/>
咏太平為幸多矣<lb/>
　　復許子位書<lb/>
一别十載道阻且長山川間之無由促膝談心論救時<lb/>
之急務溯尚友之雅懐悵然如何前閲邸抄見姓名登<lb/>
於薦剡徴書騰於谷中雖大雅逸致不以此為榮而海<lb/>
<pb n="KR4f0015_WYG_009-33b"/>
内聞風興起裨益良多所謂隠士無求於<lb/>
朝廷朝廷有求於隠士也方今貪冒成習民生凋敝獨<lb/>
總憲蔚州環極公奮然起而力爭之欲致其君如堯舜<lb/>
奠羣黎於袵席足以彰吾道之有人矣白子仲調深心<lb/>
大力無愧古人倘得契丈出腹笥五經應<lb/>
睿聖之稱制何難漢建武唐貞觀之遺軌乎若生者年<lb/>
逾耳順齒豁頭童雖非薑桂之性老而彌辣實則樗櫟<lb/>
之材匠石之所弗顧况四時之序成功者退彼范睢蔡<lb/>
<pb n="KR4f0015_WYG_009-34a"/>
澤戰國從横士耳猶脫屣名利何况被服鄒魯之教曠<lb/>
觀宇宙之表者乎山中無事日手一編如豆之目燈下<lb/>
尚能作書拙刻二冊寄奉覽正聊披衷愫冀足下知吾<lb/>
心也<lb/>
　　與宮宗衮書<lb/>
庚戌之役精白一心誓之神明頗為人所不快然文體<lb/>
之正人才之盛竊以為<lb/>
本朝未有踰是科者而老契丈之偉度博識将來必作<lb/>
<pb n="KR4f0015_WYG_009-34b"/>
黒頭公尤於望見顔色即知之不待考之他年也昨嵗<lb/>
東門餞别深荷雅誼歸而從事參术積勞之軀休息漸<lb/>
痊平疇逺風秋林紅葉莫非嘉况復味古人知足不辱<lb/>
知止不殆之言覺夢魂俱愜豈復有東華道上之想哉<lb/>
絲綸之地任大責重非其人未易勝也至於服食養性<lb/>
之術亦知嚮慕而未得其傳近唯學息心省事一著似<lb/>
是不傳之秘訣耳老契丈以為何如小兒赴京應試一<lb/>
槩未令拜客故未得通候接閲邸報知散館大喜尚望<lb/>
<pb n="KR4f0015_WYG_009-35a"/>
及時進修以膺寵眷臨楮無任拳拳<lb/>
　　與黄菉園書<lb/>
葢聞古之君子雖著書立説而必以救時行道為急如<lb/>
生邇年以來稍有發揮如擬程格言不過雕蟲篆刻之<lb/>
技緑野東山何敢望其毫末也經世編一書有闗經濟<lb/>
不知曽已入覽否兹具論性書一部請正固非時務之<lb/>
急亦根本之要也小兒粗有才具未知融錬尚望教誨<lb/>
不怠人情反覆周防宜固也並有陳者聞二十八日地<lb/>
<pb n="KR4f0015_WYG_009-35b"/>
震大變<lb/>
廟社震驚<lb/>
聖躬憂勞修省之詔極其痛切然不患<lb/>
聖心之不真而患羣工之不改耳即如三載黜幽陟明<lb/>
乃唐虞以來大典今自癸丑以後吏道襍而多端官職<lb/>
耗斁貪婪闒冗之輩飲食民之膏血惟以加耗為事訟<lb/>
不論是非刼反苦失主百姓怨恚無所控愬鄉紳自顧<lb/>
不暇焉敢吐舌即言亦無益此而上天安得不怒生竊<lb/>
<pb n="KR4f0015_WYG_009-36a"/>
以為三品以上既令自陳而大計亦宜速舉才賢劾不<lb/>
肖其餘户口錢糧套冊一切報罷以省攤派苦累天下<lb/>
亦可以挽回天意之二三也而疏通亦在其中督撫除<lb/>
自陳自有睿鑒外其留者即以大計之是非定其是非<lb/>
非舉賢退不肖無以治天下非信賞必罰亦無以治天<lb/>
下也生見古之大臣雖在草野條議國家大事葢君臣<lb/>
原同休戚者也故敢告之知已以為臺諫皆有治天下<lb/>
之責者也未知芻蕘是否<lb/>
<pb n="KR4f0015_WYG_009-36b"/>
　　復黄菉園書<lb/>
著書立説只是一事然坐視民生之阽危而不能救先<lb/>
聖之家法尚不如是也論性書費二十年苦心不知果<lb/>
可以畫一孔孟之言否雖䝉契丈之褒許而海内深山<lb/>
窮谷中如周濓溪程伊川者未必無人安得一訂正之<lb/>
也經世編他日刷印另容寄上大計舉行足以激濁揚<lb/>
清拯救一時之困而新撫數人驅車就道草木亦覺為<lb/>
之改色矣承教欲糾彈一二人得其事實生以為此不<lb/>
<pb n="KR4f0015_WYG_009-37a"/>
足為也昔生在掖垣後居憲席從未嘗攻發人之隂私<lb/>
凡所論劾皆見於章奏有實據者契丈欲養大臣之局<lb/>
度正不必爭一二人之得失也方今人才最為緊要賓<lb/>
興選試而取之奔走道途而棄之夫捐納者之先用當<lb/>
先用于捐納者之本行耳奈何将厯科進士舉人<lb/>
皇上臨軒親策之人而並先之也進士為一行舉人為<lb/>
一行例監捐納丞簿捐納為一行教習為一行斯可矣<lb/>
天下之財盡沒於火耗是<lb/>
<pb n="KR4f0015_WYG_009-37b"/>
皇上之天下其財半入於有司也禁之而不得其所以<lb/>
禁之之方有司火耗收糧書役又有使用雖有禁約一<lb/>
張亭長之壁即髙閣户書之室耳宜令各巡撫定天平<lb/>
法馬等子之式發與州縣其銀錢低昂多少之數照時<lb/>
價徴收每季一報知府職司錢榖不時查核呈報撫院<lb/>
庶銀錢多收之弊可革也武備者國之大事把總者兵<lb/>
之首領而無功卑賤之人賄賂濫收剥削行伍以媚上<lb/>
官水旱之後盜賊竊發何以控禦宜以武舉充之如文<lb/>
<pb n="KR4f0015_WYG_009-38a"/>
舉揀選之例庶冒濫革而營陳壮練也天下之事可言<lb/>
者甚多姑舉思之所偶及者可分疏言之總一疏以陳<lb/>
之若其思所未及者尚不勝屈指數也至于糾彈則于<lb/>
章奏中察其破綻臣僚中見其奸邪方可據實奏白簡<lb/>
以聞苟無其人自可正色以待之不必疑似冒奏反中<lb/>
心懸懸數月有悞正事也<lb/>
　　與郝雪海書<lb/>
弟自歸林下以來實無出山之意而子老雝伯每有招<lb/>
<pb n="KR4f0015_WYG_009-38b"/>
招舟子之思勉為應酬遂不覺多言矣以老年翁台臺<lb/>
超然逺覽視萬物其如脱也瑣瑣之論豈宜數溷清塵<lb/>
哉雖然弟非果于忘世者也閲厯三十年知學問之中<lb/>
自足千古富貴之外别有道徳相期者正不淺耳今若<lb/>
不忘青眼髙歌之素于今世人情之外洞見性與天道<lb/>
發揮江漢秋陽之藴非台臺而誰哉升沈之問何足論<lb/>
也閲邸抄見疏通鹽課<lb/>
聖心嘉恱内陞在即亦須兢業以竣之過此一闗穩至<lb/>
<pb n="KR4f0015_WYG_009-39a"/>
八座也八座亦尋常事得以餘力越姚江容城而上之<lb/>
此樂惟子輿氏耳弟近纘卜子夏集已竟或謂顔子沒<lb/>
而聖人之學亡弟獨以為顔子之治心曽子之敬身卜<lb/>
子之傳經皆聖學嫡傳也書成另當請正<lb/>
　　與郝雪海書<lb/>
今天下之財不在國不在民亦不在鄉紳此今日之三<lb/>
空也獨老年翁親臺巡視淮上溢額至六十餘萬足以<lb/>
抵一省之賦矣洵哉救時之竒才也其克當<lb/>
<pb n="KR4f0015_WYG_009-39b"/>
上意有以哉弟閲邸抄不勝欣忭始信經國逺猷非迂濶<lb/>
者之可辦耳至於時務之要不可勝言想俱犀照數計無<lb/>
庸鄙人之喋喋也弟著論性書未知是否必須質之髙明<lb/>
前已送健菴觀之又不知彼以為何如也子雲太𤣥直可<lb/>
覆瓿作賦反騷彼謂雕蟲篆刻仰屋恐類於此方今纂<lb/>
修明史千古大事賢人君子精光熠煜在列星中奸雄<lb/>
僉壬朽骨不容少恕吾郡趙忠毅天雄李于田魏懋忠<lb/>
穆文熈石司馬皆應得佳傳而敝邑有職方張公諱主<lb/>
<pb n="KR4f0015_WYG_009-40a"/>
敬清正絶俗趙忠毅公題其墓為明之正人而先曽祖<lb/>
封大學士樂吾公者真理學真品格曽著養生弗佛二<lb/>
論繼響昌黎今以奉覽希詳察之果與耳食夫佛老同<lb/>
否果與隂用而陽避之如王龍谿等者同否北人不好<lb/>
名故往往楗户潛修發潛徳之幽光在于後輩君子也<lb/>
弟所未舉者不及更僕此事希台臺與大司農雝伯諸<lb/>
公討論之以佐太史公之采訪誰謂後世之名不急於<lb/>
生前之升沈顯晦也域中之大史居一焉正謂此耳<lb/>
<pb n="KR4f0015_WYG_009-40b"/>
　　答友人書<lb/>
生本樸陋幼受先人庭訓粗渉經史遂有意于天下事<lb/>
遭明季搶攘國事已壊區區一孝亷無可為者遂欲遁<lb/>
跡青山絶意世故如陳希夷之所為者老親不以為然<lb/>
遂復馳驅功名之㑹言路憲席前後十有八年不敢喪<lb/>
其所學唯以仁義王道為敷陳遭值<lb/>
世祖皇帝知人善任言聴計從亦人臣之竒遇也迨居<lb/>
冢宰端揆殊碌碌無竒然中間救正亦自不少正欲待<lb/>
<pb n="KR4f0015_WYG_009-41a"/>
上親政之後徐為調劑不肯枉道以求合而不悦者衆<lb/>
恐復受<lb/>
今上之知遂乘機排擯然時事固難湊手大位本非易<lb/>
居况宰相尤闗天下利害自古宰相得人則治失人則<lb/>
亂何敢竊位尸禄以塞賢路是以不謀于妻子不告于<lb/>
朋友請告歸林此亦自審其材分所宜非敢託于髙尚<lb/>
其事也至于學道一脉厯觀夫子以來先知先覺代有<lb/>
傳人上天明明有意葢世無學脉則人欲肆而天理滅<lb/>
<pb n="KR4f0015_WYG_009-41b"/>
矣試觀六朝五代君臣父子之間何如士民生其時者<lb/>
為何如也生不自揣于諸家之學探討思索辨而晰之<lb/>
葢亦有年其所著書未知有合于聖賢與否然要不至<lb/>
于與虚無寂滅襍霸功利者為伍矣至于文章一道生<lb/>
平嚮慕馬班韓歐此在聖門亦游夏之流亞也而心氣<lb/>
短耗不能窮搜逺致敷演而已足下乃以能文屬之以<lb/>
好學稱之豈見其外而未究其内耶<lb/>
　　答韓康海内兄書<lb/>
<pb n="KR4f0015_WYG_009-42a"/>
骨肉至愛如吾兄者能有幾人别忽經年渴想如何言<lb/>
官盡言乃職分當然不然則生平所學何事但以為草<lb/>
野舉手加額則不能不媿汗耳吾兄詢及於學可謂有<lb/>
志學須如孤軍遇敵與他破死相殺一番方可得手得<lb/>
手後尚有許多緊要事應為者堯舜尚可為况舉人進<lb/>
士乎舉人進士未是人間美事欲以建功立業於時則<lb/>
非此無以為階梯願吾兄勉旃也賢郎能讀書是一大<lb/>
快活事但不可如世俗急急學做時文須將本經四書<lb/>
<pb n="KR4f0015_WYG_009-42b"/>
之類著實講究每日将通鑑看一二板長大自然識見<lb/>
髙明不墮學究氣習吾兄以為何如<lb/>
　<lb/>
　<lb/>
　<lb/>
　<lb/>
　<lb/>
　兼濟堂文集巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>無濟堂文集巻八</head> <lb/>
    <p>
<pb n="KR4f0015_WYG_008-1a"/>
欽定四庫全書<lb/>
　無濟堂文集巻八<lb/>
　　　　　　　　　　　　大學士魏裔介撰<lb/>
　序<lb/>
　　勸誡圖説序<lb/>
勸誡圖説者勸善懲惡使人見而知所省慕改悔以共<lb/>
趨於平康正直之路也易曰火在天上大有君子以遏<lb/>
惡揚善順天休命夫天之命本有善而無惡而氣動情<lb/>
<pb n="KR4f0015_WYG_008-1b"/>
移遂變轉離岐以相逺故君子之為學也必研理欲之<lb/>
界以晰善惡之幾而大人之持世也必重激揚之典以<lb/>
示善惡之應典章制度萬有不同其本指歸於此而已<lb/>
矣顧刑罰禁於已然之後而訓誨導於未然之先豈武<lb/>
健嚴酷者所能勝其任而愉快乎御史代天子省方其<lb/>
大者在觀風問俗使民遷善逺罪以追古治不知者以<lb/>
為刑名搏擊之職則失之逺矣况今天下之民奢侈而<lb/>
不知儉也慆慢而不知恭也其視夫倫常日用之道泛<lb/>
<pb n="KR4f0015_WYG_008-2a"/>
泛若萍梗之適相值於江湖也科律罔惕竒衺成風皆<lb/>
由不知禮義教化以致殞身喪家不可勝數司馬相如<lb/>
所謂父兄之教不先子弟之率不謹者可不痛與今直<lb/>
指操得為之權凡民間之善皆得而旌之列實狀以達<lb/>
於春官民間之惡皆得而懲之具爰書以達於司寇驄<lb/>
馬所至誰不凜凜思勵者余欲以霹靂之手生慈恵之<lb/>
心謂禁之以刑罰不若先之以訓誨爰刻是編以佐鄉<lb/>
約之條以廣遒鐸之徇斯無負於<lb/>
<pb n="KR4f0015_WYG_008-2b"/>
聖天子道徳齊禮之本意矣書曰爾惟風下民惟草又<lb/>
曰簡厥修亦簡其或不修進厥良以率其或不良師保<lb/>
澄清之化余且拭目以俟<lb/>
　　山西鄉試録序<lb/>
今<lb/>
上御極之五年仁育義正薄海内外罔有不譓泰運𢎞<lb/>
開四門以穆<lb/>
皇上垂恩儲祉葢以功崇業廣需才益急惟是濟濟貞<lb/>
<pb n="KR4f0015_WYG_008-3a"/>
彦是倚是毗值兹大比鄉國士嵗宗伯進曰惟天佑我<lb/>
皇家喆人蔚起蒲車之徴倍宜劼毖<lb/>
皇上曰俞哉乃嚴簡廷臣干旄四出山西之役則命給<lb/>
事中臣裔介偕户部主事臣若珽往典試事於時天髙<lb/>
流火泬寥氣清兼程跋涉旬有六日而抵晉陽伏念臣<lb/>
黭淺固陋幸得側身扃禁謬冀稍竭踵頂而迂疎乖盩<lb/>
尺寸無補兹提衡重任倘賣櫝還珠則冬烘遺誚蔽賢<lb/>
者䝉顯戮<lb/>
<pb n="KR4f0015_WYG_008-3b"/>
上即寛臣臣不能自為寛也臣滋懼已迨入闈宣揚<lb/>
欽諭戒以覃精怵思必虚必公務期釐正文體網羅真<lb/>
儒以副<lb/>
聖天子旁求大典於是進宣大御史臣朱鼎延提學僉<lb/>
事臣孫啟賢所校士三千六百有竒鏁闈三試之得雋<lb/>
如舊額録文以獻臣宜醮言簡端臣竊惟<lb/>
皇清革命創制百度維新獨經藝取士由舊不變者葢將崇<lb/>
先聖之矩模右文教以釀治也昔漢髙不重儒術然陸賈奏新<lb/>
<pb n="KR4f0015_WYG_008-4a"/>
語則每篇稱善建元之間漢興已六十年表章六經然<lb/>
後董仲舒公孫𢎞等脱跡蓬蔂之間奮翼青雲之上獨<lb/>
我<lb/>
皇上功成五載翹車三賁於巖中求賢之慇古所不及<lb/>
宜乎軍士慕嚮蜚英騰茂若晨風之鬱北林衆壑之歸<lb/>
江海也雖然國家遴士以文而課士以行如以文而已<lb/>
則家競隋珠人擅拱璧童子操觚比稷契而羞管晏若<lb/>
以行也則蹻褐甫釋蒼素易變或棄詩書為敝帚策髙<lb/>
<pb n="KR4f0015_WYG_008-4b"/>
足而據要津何其前後之不侔也慨自明季文體既靡<lb/>
國運亦傾假天口於齊駢藉鬼説於周季碎公孫毛髮<lb/>
之文縱荘生漭瀁之論究其所以總非根源理要以致<lb/>
蠧政妨賢同弊相濟逮至今日餘風未殄則又有泛濫<lb/>
淫溢之辭雕蟲篆刻之字似是而非鋪張滿紙不過記<lb/>
誦坊間帖括熟套逢題敷衍而經史傳註置若灰塵此<lb/>
其敗壊人才狂瀾莫極宜乎<lb/>
功令煌煌誡以刪芟蕪累而<hi>臣</hi>等懐蚊負之不勝也乃<lb/>
<pb n="KR4f0015_WYG_008-5a"/>
若晉之士風其染於近習者猶尠葢晉俗勤儉風樸茂<lb/>
其民愿其士恪瞿瞿職思之咏見於葩經者良非誣也<lb/>
兹者登髙逺眺覽冀并之形勝東則太行蜿蜒綿亘天<lb/>
下之脊也西而黄河奔流浩蕩一息千里北則雲中鴈<lb/>
門幽燕之屏翰也南而上黨蒲津控扼秦豫勢若建瓴<lb/>
乃喟然嘆其盛曰十步之内必有茂草十室之邑必有<lb/>
忠信矧兹神臯奥區其産士也必有異吾知山藏美玉<lb/>
光照廊廡地藴神劍氣浮星漢佇觀非常之彦應運而<lb/>
<pb n="KR4f0015_WYG_008-5b"/>
頴脱矣夫地以傑靈運由哲啟無論相軒鄰虞之佐霅<lb/>
煜千億即霸晉諸才若比肩隨踵漢晉以降代有其人<lb/>
遷史隆於西漢維律工於盛唐此猶以藝林藻煥言也<lb/>
若乃元祐相業有旋乾轉坤之功河汾中説翼贊易刪<lb/>
詩之統約畧憶之難以更僕數矣芳躅未逺景行而並<lb/>
駕意在斯乎既而<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>香誓神披閲闈牘或洋洋灑灑若<lb/>
千頃之波或炳炳麟麟如五都之市或簡練荘嚴如尺<lb/>
璧之在握或開霽明豁若朗月之入懐要以紹闡先言<lb/>
<pb n="KR4f0015_WYG_008-6a"/>
則理本濂洛敷陳時務則義承鼂賈可謂潤澤金石彬<lb/>
彬乎質有其文者也<hi>臣</hi>則不勝擊節為盛世得人慶若<lb/>
其詭製異態縟㫖繁詞摉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>芊麗拾瀋丐緒雖𣺌思坌<lb/>
涌綴平臺而采南皮猶且刋裁不録劼毖若此其可幸<lb/>
無罪乎然<hi>臣</hi>不敢信多士今日之文必符他日之行亦<lb/>
不敢疑多士他日之行盡繆於今日之文也多士勗乎<lb/>
哉方今<lb/>
帝道鴻鬯經制方新禮樂漸舉爾多士閉門專精有日<lb/>
<pb n="KR4f0015_WYG_008-6b"/>
行且去彼幽谷翔兹雲衢校書天禄之閣珥筆文石之<lb/>
陛<lb/>
朝廷将藉其崇論宏議以展宷措事也次則剖竹曵綬<lb/>
牧宰方州元元寄命未操而割其傷實多顧可嘗試而<lb/>
輕擲與多士觀夫適海者乎其舟若蔽天之山其帆若<lb/>
浮空之雲然後履風波而不僨觸蜃蛟而不驚若漏舟<lb/>
敗楫則望洋而返耳多士其自為舟楫利涉之具也夫<lb/>
驊騮𨼆於凡馬伯樂過之然後知其駿豫章襍於羣卉<lb/>
<pb n="KR4f0015_WYG_008-7a"/>
大匠顧之然後知其幹以一日考生平迷目五色<hi>臣</hi>即<lb/>
乏知人之明信生平於一日名教束躬多士必不甘蹈<lb/>
鮮終之戒也多士勗乎哉勿採春華忘秋實勿工文藝<lb/>
薄器識勿金玉其外敗絮其中勿蘭芷其名蕭艾其質<lb/>
要之循其先資自獻之言而勿欺以自立庶幾菁莪樸<lb/>
棫共襄治安之隆而<hi>臣</hi>亦得藉以人事君之義對揚我<lb/>
后之休命也已<lb/>
　　壬辰急選大選齒録序<lb/>
<pb n="KR4f0015_WYG_008-7b"/>
朋友之序列於五倫而後世篤之者或寡然而年譜之<lb/>
誼則猶近於古也葢嘗取天下登賢書籍金閨者衡量<lb/>
計之以官爵相後先者十之五以文章相磋磨者十之<lb/>
三至於以事業相翊贊以道徳相勸勉者則亦間得一<lb/>
二未可謂無其人也同選之義亦得列於年者何是皆<lb/>
受命於<lb/>
天子而居其職者也夫受命於<lb/>
天子而居其職與受命於<lb/>
<pb n="KR4f0015_WYG_008-8a"/>
天子而為孝亷為進士其志同其道同而服官莅事濟<lb/>
世利物其義則更急是烏得不列於年也自<lb/>
皇上親政以來選法悉復舊制士之赴選者掣籖則書<lb/>
之於冊吏人不得上下其手葢可謂至公矣四月届期<lb/>
才俊鱗集選而受命者得若干人余㑹試同年秦子象<lb/>
州李子兼山巖齋與家兄竟甫皆在選内将約同人共<lb/>
鋟齒録而問序於余余曰是諸君子之盛舉也乎夫諸<lb/>
君子非必素相謀面之人一旦聚首長安傾葢若故同<lb/>
<pb n="KR4f0015_WYG_008-8b"/>
膺朱紱之寄雖其地有逺近民有淳悍事有繁簡時有<lb/>
難易之不同然而濟世利物之心則同也是必其以事<lb/>
業相翊贊以道徳相勸勉以文章相磋磨而不僅以官<lb/>
爵相後先者也方今<lb/>
聖主圖治維殷三途並用滿漢兼收諸君子者或奮跡<lb/>
三韓而為從龍之彦或樹幟文苑而登玉筍之班行且<lb/>
考績奏最為國家柱礎棟梁之用立數百年太平之基<lb/>
豈祗牛刀小試棲鸞鳯於枳棘已哉諸君子勉旃其各<lb/>
<pb n="KR4f0015_WYG_008-9a"/>
有建豎以符余之言也則兹録為不朽矣<lb/>
　　庚戌科㑹試録前序<lb/>
康熙九年嵗在庚戌春復當㑹試天下士時<lb/>
上命<hi>臣</hi>裔介<hi>臣/</hi>鼎孳<hi>臣/</hi>清<hi>臣</hi>逢吉典厥試事率同考官<lb/>
十有八人<lb/>
賜宴於儀部乃入棘闈鎖院至期<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>題三試之得滿洲<lb/>
漢軍各直省公車士子入式者三百有八人録其文優<lb/>
者二十首進<lb/>
<pb n="KR4f0015_WYG_008-9b"/>
覽例宜颺言簡端<hi>臣</hi>等竊惟治天下必須得人故敷奏<lb/>
以言明試以功自唐虞而已然周禮以三物教萬民而<lb/>
賓興之則所重在篤行也自兩漢以策取士其後法制<lb/>
屢變至於糊名易書而綦嚴矣豈待士不古若哉風氣<lb/>
遷流人心澆偽不得不以此防其偽而别其真也是以<lb/>
舉業徳業有志者不得岐視之為二而國家亦遂以收<lb/>
知人得士之報其典顧不重哉<hi>臣</hi>等入仕有年鞅掌簿<lb/>
書戴星出入衡文實非所長然既荷<lb/>
<pb n="KR4f0015_WYG_008-10a"/>
簡命時日已近又不獲辭所以夙夜凜凜者惟此矢公<lb/>
矢慎之一心而已是以在闈之日焚香誓天日一堂公<lb/>
閲凡文之大指以合於聖賢遵乎傳註為主而立意布<lb/>
局程詞敷藻則不拘乎一家或今或古或平或竒其言<lb/>
之成章者無弗收録惟是僻謬險怪熟爛𠞰襲則多至<lb/>
擯棄何則文章者隨天地氣運為消息者也故易曰富<lb/>
有之謂大業日新之謂盛徳今<lb/>
聖天子建中和之極備經緯之盛欲使天下湔洗鄙陋<lb/>
<pb n="KR4f0015_WYG_008-10b"/>
之風發抒光昌之氣故允禮臣請復三場舊制纁幣之<lb/>
典較隆於昔而衡文者顧可以怠渝自安以樸遫充數<lb/>
乎此<hi>臣</hi>等所以飲氷憂惶而不敢不竭其心之力以求<lb/>
士于文章之内而惟恐其心之力有未周以負<lb/>
皇上側席夢卜之意也雖然<hi>臣</hi>等取士以文矣若多士<lb/>
之報國家者寜止于文已乎<hi>臣</hi>聞古之君子其膺徴辟<lb/>
之典非以為榮也攄經濟之才非以為報也凡以一心<lb/>
事君而已迨其後而志富貴者不復志於功名志功名<lb/>
<pb n="KR4f0015_WYG_008-11a"/>
者不復志於道徳其始也臯䕫旦奭自命而究也實不<lb/>
副名終不如始以自失其懐來者往往而有文與心竟<lb/>
為二事哉今多士既已通籍金閨則因文以自見其心<lb/>
者復因文以自考其心守其篤信之志不變生平之塞<lb/>
砥行礪名于此當益兢兢也自宰輔以至郡邑孰非表<lb/>
見學問之職自畿甸以至要荒孰非膏澤蒼生之地自<lb/>
筮仕以至懸車孰非夙夜匪懈之時寧正言匡時勿曲<lb/>
學阿世寧為通達時務之儒勿為迂濶無用之學寧為<lb/>
<pb n="KR4f0015_WYG_008-11b"/>
正直忠厚以養和平之福勿為儇薄佻巧以開刻薄之<lb/>
端昔人有畏四知而不取暮夜之金者有晝之所為每<lb/>
夜焚香告天者有先天下之憂而憂後天下之樂而樂<lb/>
者奈之何文行不相顧而自甘于純盜虚聲也總之有<lb/>
真心乃有真品有真徳乃有真業即臯䕫旦奭人皆可<lb/>
為何論夫賈董姚宋韓范之儔乎不然是多士自違其<lb/>
言也是多士自盩其文也是多士執贄者一心而䇿名<lb/>
者又一心也有負<lb/>
<pb n="KR4f0015_WYG_008-12a"/>
聖天子作人之意<hi>臣</hi>等滋懼矣多士可不勉哉忠信誠<lb/>
敬勿二勿三為上為徳為下為民古名臣行已持身之<lb/>
善物也以是而無愧賓興無慚敷奏則<hi>臣</hi>等矢公矢慎<lb/>
之一心可以與多士相終始而拜手稽首颺言庶可藉<lb/>
以對揚<lb/>
聖天子之休命也已<lb/>
　　恒郡觀風録序<lb/>
今古人才之興豈不在乎造就哉古之造士也厚今之<lb/>
<pb n="KR4f0015_WYG_008-12b"/>
造士也薄古者家有塾黨有庠鄉國皆有學重師儒之<lb/>
選而又以讀法教導之責屬之鄉遂大夫以故治化隆<lb/>
風俗美人材出今之守令即成周遂大夫之制也董子<lb/>
曰郡縣守令所以承流宣化不慎其選則無以得賢明<lb/>
制初年師儒之外止命有司提調未嘗有提督憲臣之<lb/>
設後乃専督學政使之總化一方然三年之内嵗彚兩<lb/>
試率不一周即稱報最以故士氣惰窳今<lb/>
聖天子右文崇治屢廑釐飭意益加厚矣然師儒之選<lb/>
<pb n="KR4f0015_WYG_008-13a"/>
未盡如古郡縣有司或不以人材為念未盡如古遂大<lb/>
夫盡所以教導之責我郡守抑菴蔡公處冲劇之地節<lb/>
宣調劑百廢俱興而尤加意作人勤勤培植日進郡邑<lb/>
諸生而督課之拔其尤勸其怠讀觀風一巻文治亦既<lb/>
可覩矣嗟乎今天下郡縣有司得盡如公者以司教導<lb/>
以補學政之未逮人材何憂不興道徳何憂不一乎吾<lb/>
知諸生必益爭自濯磨以副作興至意行将登於鄉雋<lb/>
於國班班玉筍為國家之楨幹也昔漢景帝時文翁為<lb/>
<pb n="KR4f0015_WYG_008-13b"/>
蜀郡守仁愛好教化修起學宫於成都市中招下縣子<lb/>
弟以為學官弟子為除更繇髙者以補郡縣吏次為孝<lb/>
弟力田由是大化流風至今不絶我公固恒山之文翁<lb/>
也諸生能學古通經徳修業進斯無負於飭勵諄諄之<lb/>
意矣余故樂為之序<lb/>
　　胡司李觀風録序<lb/>
余居里中時聞之父老言髙邑冢宰趙忠毅公及余邑<lb/>
前輩解元馮仲昌公皆嘗受學於郡為郡使君所知拔<lb/>
<pb n="KR4f0015_WYG_008-14a"/>
云及崇禎丁丑戊寅閒郡之書院養士為尤盛迄今登<lb/>
甲第建功名當世者指不勝屈也葢其地左滄海右太<lb/>
行面滹沱吭咽神京宜其産材磊落英多無齪齪氣然<lb/>
父母斯民者啓迪振作亦豈朝夕之故哉浙鄞道南胡<lb/>
公為郡司李李秋官也受是職者率以搏擊為事得文<lb/>
無害之名輒致身清華而公履仁蹈義聴斷明允犴狴<lb/>
無寃尤深惡酷吏每語人曰蒼鷹乳虎其聖世之罪人<lb/>
乎以是三十二城長吏咸仰慈恵政簡刑清乃擇士之<lb/>
<pb n="KR4f0015_WYG_008-14b"/>
篤志於學者督課其業且告之以古人為學之意及世<lb/>
俗功利苟且之弊一時士習翕然丕變故文多足録渢<lb/>
渢乎治世之音也雖然余嘗讀湛甘泉集而知二業合<lb/>
一之説不敢薄視帖括為小道然亦因之有所感矣自<lb/>
戰國秦漢燕趙以豪俠著稱真定又為河朔雄郡宜其<lb/>
後不異於古所云而彬彬碩儒如魏文貞祖孫李文饒<lb/>
父子焜燿史冊其餘荀卿樂毅崔駰孔頴達之倫可稱<lb/>
為天下士者固後先接跡也數十年來人才亦稍稍衰<lb/>
<pb n="KR4f0015_WYG_008-15a"/>
敝矣乃公復起而振之其所教者文也其所以教者道<lb/>
也傳曰君子學道則愛人小人學道則易使明刑弼教<lb/>
公其以經綸一世者先試之於一郡乎諸士沐公時雨<lb/>
之化而以先賢為楷模則其效将見於他日其勿忘我<lb/>
公孜孜訓迪之意焉<lb/>
　　刻鳯集序<lb/>
嘗讀漢書文翁為蜀郡守仁愛好教化蜀地學於京師<lb/>
者比齊魯焉何武為揚州刺史行部必先即學宫見諸<lb/>
<pb n="KR4f0015_WYG_008-15b"/>
生試其誦論問以得失然後入傳舍此儒吏與俗吏所<lb/>
由分也夫士人讀書效法孔子莫不欲學道愛人追慕<lb/>
絃歌雅化迨一行作吏而簿書期㑹武斷嚴酷之是尚<lb/>
将焉用之蓬山和鼎實余廿年前好友也其作舉業彷<lb/>
彿湯宣城陶㑹稽為親而仕奉檄清源余既嘗叙其水<lb/>
業山房之文矣兹復讀刻鳯二集其於清源之士子也<lb/>
月必數課課必親臨執經問難刻燭操觚間又自作帖<lb/>
括以為之式此其意與文翁何武豈有殊哉昔余嘗典<lb/>
<pb n="KR4f0015_WYG_008-16a"/>
試山右得清源士為最多如劉子昆五皆彬彬大雅之<lb/>
選意其山水磊落人傑地靈屢進不匱必且後先鸞翔<lb/>
鳯翥也而鼎實復為之陶育而訓誨之其人才蔚興顧<lb/>
可量與讀是集者不獨見清源儒業之盛而為之長吏<lb/>
者不忘詩書禮樂之意經術經世治蒸蒸進古是固余<lb/>
之所樂聞而亦凡為民牧者所共矜式也乃為之序<lb/>
　　南和課士録序<lb/>
壬子夏周子茗柯持和陽課士録正於余曰此邑庠韓<lb/>
<pb n="KR4f0015_WYG_008-16b"/>
先生所以課諸士之文也先生其賜以弁言余竊惟今<lb/>
之廣文留意課士者鮮矣所問者束脩之多寡所責者<lb/>
謁見之踈宻所躭躭者乘其搆訟之隙而挾持以賄為<lb/>
髙下至於講習討論不顧也經史文藝弗晰也即學舍<lb/>
鞠為茂草彛倫堂嵗不一登矣<lb/>
朝廷設官之意豈其如是即士子徳業自期豈其如是<lb/>
然而習俗相沿久矣世莫以為非今韓先生獨能任其<lb/>
事不負訓迪之職無日不討南和之士子而課之曰士<lb/>
<pb n="KR4f0015_WYG_008-17a"/>
子性命在是學問在是功名在是余之職掌在是是何<lb/>
心哉是允符<lb/>
朝廷命官之意而與士子以徳業相成者也余聞古人<lb/>
之言曰造萬民不若造一士葢加恵萬民固為美政而<lb/>
造一賢士大之為宰輔可以善天下次之為道府令長<lb/>
可以善一路一郡一邑造士之功豈小補哉前代以廣<lb/>
文陞詞林編修檢討得與衡文之任有以也今韓先生<lb/>
勤勤懇懇課士而其課之文又皆秀發和美就於矩度<lb/>
<pb n="KR4f0015_WYG_008-17b"/>
豈非大雅淑躬禮樂範士者乎或曰先生課士士之自<lb/>
課善已然兹科未有售者何也余曰良工不示人以朴大<lb/>
器多晩成君子固能為可知而不能必人之知之也何<lb/>
必速售之為得乎轉眼卯辰奮健翮而凌秋風入南宫<lb/>
而魁多士者必課中人也吾願諸子勉之矣<lb/>
　　申隨叔制藝序<lb/>
余幼讀書栁荘别業<graphic n="KR3094" url="https://raw.githubusercontent.com/kanripo/KR-Gaiji/master/images/KR3094.png" mimeType="image/png"/>嵍在望熊耳諸峯映其西每風<lb/>
止雨霽及暮山欲紫餘霞成綺時則與二三友生登髙<lb/>
<pb n="KR4f0015_WYG_008-18a"/>
舒嘯以為陶淵明孟襄陽之樂不能過也平千去余邑<lb/>
不數舍申子鳬盟與余弟辨若定交已久而余於甲午<lb/>
始識之葢以余有褒録幽忠一疏為太僕端愍公再三<lb/>
申論鳬盟始至長安一謁匪是則長安聲利之地欲覔<lb/>
鳬盟之跡豈可得哉自是而交觀仲並交隨叔皆森森<lb/>
玉樹優龍劣虎海内知名矣隨叔更精於制舉業子丑<lb/>
聨捷掇青紫如取諸寄一時畿南士子莫不羨其韶年<lb/>
髙科而不知隨叔之沉潛入道者其意念深矣隨叔舉<lb/>
<pb n="KR4f0015_WYG_008-18b"/>
業之傳得之鳬盟而又不與外事三年下帷深心理窟<lb/>
其始為文若宋史之解衣凝精痀瘻之承蜩用志思而<lb/>
得之若輪扁之斵輪應心庖丁之解牛神遇其為舉業<lb/>
也王唐歸胡之文也其為王唐歸胡之文也即其為濓<lb/>
洛闗閩之理也豈與夫世飾銀黄繡鞶帨爭妍鬬巧取<lb/>
恱於一時者同日而語哉隨叔鄉薦後既梓其稿以問<lb/>
世兹又益以臨場諸作葢全璧矣器識逺大覘其梗槩<lb/>
此稿為羔雁先資讀者勿以文字而易視之也<lb/>
<pb n="KR4f0015_WYG_008-19a"/>
　　宫定菴館課序<lb/>
欲求天下之治安者在乎得賢欲得天下之賢人者在<lb/>
乎養之有素此教習庶吉士所以為<lb/>
朝廷之大典也夫士業已屈首受書升於樂正而辨於<lb/>
司馬論定而後官之則皆通經學古博物洽聞敏於才<lb/>
智而優於經濟者也又何必復立之以師長給之以廩<lb/>
餼羣聚而咿唔誦習之不輟勿乃近於迂乎非也此其<lb/>
間固有深意非恒情之所能測也葢士子伏案揣摩所<lb/>
<pb n="KR4f0015_WYG_008-19b"/>
習者經史耳舉業耳至於國家之典制厯代之因革生<lb/>
民之休戚宫府之機務或未之詳也故每一科賜第之<lb/>
後必選天下英俊魁碩之士教之養之既成而後授職<lb/>
一代之相才出其中一代之名臣亦往往出其中若定<lb/>
菴宫子者器識文藝兼優者已庚戌之役余忝居總裁<lb/>
以第一人拔諸多士之中天下業已依光附景矜式恐<lb/>
後癸丑選入庶常鉛槧攻苦猶然為諸生時也每拈一<lb/>
題豎義摛詞出人意表如瀛臺等賦則揚班之遺也如<lb/>
<pb n="KR4f0015_WYG_008-20a"/>
性情諸説則程朱之粹也如屯田諸策則董賈之剴切<lb/>
也如冊詔諸作則燕許之髙華也其古風排律五七言<lb/>
等作俱枕藉騷雅則岑杜之蒼鬱也豈不珠聨璧合星<lb/>
明霞燦也乎以此而黻黼皇猷潤色太平取之素蓄而<lb/>
足耳余讀先輩翰林館課見其文藝之佳者器識必宏<lb/>
其後往往為公輔為名臣然若是之作者葢亦鮮矣則<lb/>
定菴他日功業所至且將秉國之鈞懋徳順序而凡在<lb/>
金馬玉堂之署覽斯編者當不以内外而異視之也<lb/>
<pb n="KR4f0015_WYG_008-20b"/>
　　和鼎實窓藝序<lb/>
今天下科名豈不以文章哉然文之可傳者往往不盡<lb/>
出於科名則亦傳其文章而已遇不遇不足問也二十<lb/>
年前余往來中丘與和子鼎實號稱莫逆讀其舉業以<lb/>
為陶㑹稽湯宣城復見今日行當羽儀天下照耀人寰<lb/>
未幾而孫山屢落坎壈失志卒不得博一第乙酉之役<lb/>
僅以副巻入國雍嗟乎惜哉使其在嘉隆之代與㑹稽<lb/>
宣城並驅中原足以鼎峙一座即使易其霜雪之操學<lb/>
<pb n="KR4f0015_WYG_008-21a"/>
為脂粉態亦豈不足以梯榮一時而和子不屑也今一<lb/>
行作吏矣素心晨夕未嘗有輟政務之暇乃手録曩藝<lb/>
問序於余讀之如風水漣漪自然成文一字不可増減<lb/>
因作而嘆曰天下科名之外文之可傳而不盡傳如和<lb/>
子者可勝道哉璠璵琬琰竹箭南金世共寳之用弁數<lb/>
語以俟世之知文者<lb/>
　　趙問源大題文所序<lb/>
文章有一定之所乎哉左國不相𠞰襲班馬各有異同<lb/>
<pb n="KR4f0015_WYG_008-21b"/>
韓以荘勁栁以孤峭歐以雍容蘇以奔放古大家之為<lb/>
文者皆非繩趨尺步以自困於尺幅之中然至於根極<lb/>
理要位置章法識必踞其絶頂語必去其已陳則萬變<lb/>
而不出其宗也八股業亦然是道也剏於宋盛於明葢<lb/>
嘗以詩比擬論之成𢎞間王守溪錢鶴灘諸公謹嚴髙<lb/>
潔猶初唐中魏𤣥成陳伯玉之流也嘉隆間瞿崑湖歸<lb/>
震川諸公浩瀚澎湃猶盛唐中李青蓮王龍標之流也<lb/>
萬厯間陶石簣湯霍林諸公清㣲澹折亦猶晩唐中劉<lb/>
<pb n="KR4f0015_WYG_008-22a"/>
文房錢仲文之流也至天啓崇禎間而文之敝也甚矣<lb/>
何則以其泛濫無歸而莫為之所也不有人焉其能挽<lb/>
已頽之波而息方張之燄乎友人趙子問源十五年前<lb/>
曽與余結社樸園共商千秋大業每讀史浩歌把酒相<lb/>
對悲憤流連不禁唾壺欲缺然至作舉子業則相與枯<lb/>
坐面壁拈鬚刻燭一以先正為宗故問源癸未大魁之<lb/>
作直與陳百史先生相頡頏同為天下所則傚而余遲<lb/>
至丙戌方得售瞠乎後矣顧余年來抱子州支父之病<lb/>
<pb n="KR4f0015_WYG_008-22b"/>
髙閣舉業經年不一過目問源乃于讀古之餘取有明<lb/>
一代大家之文日閲數十百篇精選而細批之懸諸國<lb/>
門一字不可移易且盡捐其力田之貲以付剞劂葢羽<lb/>
儀正始嘉恵後學未有婆心若斯之切者也曩者天啟<lb/>
之季人心邪矣鄗上趙忠毅先生刻正心㑹稿以正之<lb/>
而卒不能正葢下作而上不應也今<lb/>
聖王在御司鈞衡者方以人文化成天下俾之各歸於<lb/>
正復有問源之選鼓舞於下事半功倍吾知海内喁喁<lb/>
<pb n="KR4f0015_WYG_008-23a"/>
向風矣選成而標之曰文所有以也雖然問源近閉户<lb/>
讀書究濓洛闗閩之學其學日富其道日進他年集成<lb/>
余将發其名山之業以傳諸世寜止此區區帖括間哉<lb/>
　　宫定菴窓藝序<lb/>
文章隨氣運為髙下而氣運亦隨文章為轉移故國家<lb/>
三年一大比賓興之典甚隆且重焉非獨以其文也正<lb/>
欲得竒才異能之士以為<lb/>
朝廷楨幹柱石之用耳而主司之精神與士子之精神<lb/>
<pb n="KR4f0015_WYG_008-23b"/>
往往相需殷而相遇踈者燕石或致淆玉魚目易以混<lb/>
珠也且士子下帷攻苦其學之所積不同而所著之篇<lb/>
章亦異葢有記誦以為習纂組以為華剽竊以迎合揣<lb/>
摩以巧中者矣而清真澹泊逺大自命之士反讓其綺<lb/>
縟焉此文品之所以難識也宫子宗衮擅名文壇久矣<lb/>
已酉北闈鄉薦前茅庚戌㑹試榜發為第一人一日而<lb/>
名噪長安迨闈墨傳布之後上自薦紳先生下及圭竇<lb/>
蓬門操觚之彦莫不交口稱誦以為大雅復興於今日<lb/>
<pb n="KR4f0015_WYG_008-24a"/>
也何其盛哉最可異者下第舉子亦莫不屏息懾氣俛<lb/>
首歎服古所謂紙貴洛陽價重鷄林者信非誣也乃彚<lb/>
其窓藝問序於余余讀之其結搆變化與闈藝同而藴<lb/>
藉縝宻冲和恬暢如琢磨之玉如煆鍊之金知其元氣<lb/>
渾淪養之有素矣昔余為諸生時與友人讀書西山亦<lb/>
嘗留心于前輩元燈逺之王唐瞿薛近之許鄧陶吳皆<lb/>
所推服而尤遜心于北之梁公狄南之楊維斗以為梁<lb/>
得韓歐之澹宕楊得左馬之典藻變化而出不踰其矩<lb/>
<pb n="KR4f0015_WYG_008-24b"/>
誠元家之上乘也若必以空腔熟調淺近易入者為元<lb/>
法元機元脉元局此優孟之假叔敖耳何足貴哉今宗<lb/>
衮之文理探其窟慧取其源贍而有則簡而不浮一以<lb/>
為韓歐一以為左馬不必拘拘模擬前輩而前輩之神<lb/>
理法脉備焉海内為帖括者由此斵雕而為朴變漓而<lb/>
返淳是所謂轉移氣運之文也而豈徒科名之赫奕歟<lb/>
宗衮勉乎哉古人以少年髙科不幸又曰平生志不在<lb/>
温飽夫志不在温飽則志在聖賢之學術名臣之勲業<lb/>
<pb n="KR4f0015_WYG_008-25a"/>
可知也吾且拭目望之矣<lb/>
　　舉業指南序<lb/>
士生三代以後鄉舉里選三物賓興之法不行而薦舉<lb/>
一途往往碔砆冒玉魚目混珠有虚名而鮮實效惟科<lb/>
目一法糊名易書猶公道之可見者故自宋元以來行<lb/>
之不變先王造就人材之意庶幾存什一於千百也然<lb/>
以後人代聖賢之言揣摩影響難得立言之意神而明<lb/>
之存乎其人至論表策判亦皆經世要務非風雲月露<lb/>
<pb n="KR4f0015_WYG_008-25b"/>
者比然則舉業一途良非易易要在立志不羣好學深<lb/>
思從容涵養超凡近趨髙明斯為貴耳余家自元明以<lb/>
來世有科第至司訓新齋公而學窺本原一發於大司<lb/>
馬公再發於侍御公至不肖復以舉業進身洊厯省臺<lb/>
臨淵集木日惕於懐因念昔垂髫時所聞過庭之訓皆<lb/>
得諸青箱之遺而蔑棄舊聞弗克負荷非立身揚名之<lb/>
義也既纘述成帙以志弗忘而趙吳胡三先生言皆切<lb/>
要更為刪訂彚成一册冀以啟發童䝉為進修之資藉<lb/>
<pb n="KR4f0015_WYG_008-26a"/>
云爾嗟乎世以舉業為敲門瓦門開則無復用烏知舉<lb/>
業徳業原非二事讀書稽古之士能即此以體合乎聖<lb/>
賢立言之意而因以自考其用志之所存則思過半矣<lb/>
若僅以為希富貴博利達之資将所謂舉業者且不能<lb/>
超凡近而趨髙明矣於先王造就人材之意不更大相<lb/>
懸絶也哉<lb/>
　　干禄字書序<lb/>
自考文之制不行字學之源流迷而失其傳矣勿論書<lb/>
<pb n="KR4f0015_WYG_008-26b"/>
法潦草不善即點畫之間差錯種種任意増減以訛傳<lb/>
訛䝉師訓之子弟習之其似字而非字者多矣夫大篆<lb/>
起於上古孔子及左丘明諸書用之小篆起於嬴秦李<lb/>
斯胡母敬改之其曲折規度良不易盡今所用𨽻書乃<lb/>
程邈因篆而變其勢言其簡便直捷無點畫俯仰但可<lb/>
施之於徒𨽻耳非古文之初也猶且訛謬若此何其鄙<lb/>
陋不文遜於古人之斐郁也余游宦京邸鞅掌簿書於<lb/>
字學殊覺憒憒適有江左顧生投顔魯公干禄字書一<lb/>
<pb n="KR4f0015_WYG_008-27a"/>
冊余覽而愛之葢顔之字學本於大小篆而行之以已<lb/>
法端荘厚重為後世字學之冠蘇長公曰文至司馬遷<lb/>
詩至杜子美字至顔魯公天下之能事畢矣今觀其辨<lb/>
别㸃畫分晰俗正何其核也學者即字書而求魯公之<lb/>
書擬諸形容則古人大小篆之遺法可以溯流窮源又<lb/>
寧止為干禄之資助已哉康熙丁未端午日<lb/>
　　總憲瞿庵王先生夀序<lb/>
考官制公孤卿寺代有異名惟御史仍周官之名而不<lb/>
<pb n="KR4f0015_WYG_008-27b"/>
改周禮所載以掌贊書而授法令本侍從之職也至秦<lb/>
漢為糾察之任御史大夫權至重前漢御史大夫號為<lb/>
亞相凡丞相有缺則由御史大夫以入相非厯斯職者<lb/>
不得入焉魏晉以來咸稱御史臺其門北闢象風霜之<lb/>
勵所以糾彈不法震懾百寮也唐制有左右御史臺左<lb/>
以察朝廷右以澄郡縣凡讞決則與大司寇互平反行<lb/>
幸則乘輅車以為導朝㑹則率其屬以正百官之班序<lb/>
視秦漢加嚴矣宋以後大率因唐制而損益之我<lb/>
<pb n="KR4f0015_WYG_008-28a"/>
朝仍前代舊典寮屬之設無所更置其權與六卿並重<lb/>
嚮余備員斯任葢将八載兢兢蚤夜惟隕越是懼葢以<lb/>
糾察百寮澄清吏治為十三道之表率未易言勝任也<lb/>
今上御極百度維新每登選大寮必詢謀僉同慎之又<lb/>
慎乃<lb/>
特簡瞿菴王先生由宗伯以膺斯職中外舉手加額咸<lb/>
快得人葢先生以宻勿侍從望重寅清其於天下之大<lb/>
綱大紀生民之大利大害久已籌畫於胷中確有成算<lb/>
<pb n="KR4f0015_WYG_008-28b"/>
耳方先生以弱冠第南宫與父敬哉公後先玉署余時<lb/>
亦濫竽其間獲分藜光仰承緒論固已知先生器識𢎞<lb/>
逺矣<lb/>
世祖皇帝顧問羣英惟先生博洽天人叩無不應日侍<lb/>
啟沃相得極歡憶西苑泛舟長楊校獵<lb/>
天顔下霽古君臣得失以及諸臣家人父子無不詢及<lb/>
明良喜起千古罕有侍坐賜食先生未嘗不在而余未<lb/>
嘗不從也命先生教習戊巳兩科庶常横經虎觀儀型<lb/>
<pb n="KR4f0015_WYG_008-29a"/>
國士功莫鉅焉乃晉秩以大宗伯為史官長維時敬哉<lb/>
公位大宗伯典三禮作述同堂秩宗濟美迨敬哉公慕<lb/>
二疏髙義年甫六袠懸車而退先生以學士兼少宗伯<lb/>
視事值<lb/>
今上龍飛郊廟大婚諸大禮釐定典章光贊國是古䕫<lb/>
龍何以加茲而余所心服者尤在於痛念生民之疾苦<lb/>
通計天下之兵餉節省饋運定議屯田嵗省司農銀錢<lb/>
數百萬此所闗在一代久安長治之計而非尋常條奏<lb/>
<pb n="KR4f0015_WYG_008-29b"/>
功在一時者之可比也葢國家自庚子辛丑以來四方<lb/>
平定山海乘墉伏莽之流咸稽首來王惟是兵食泛溢<lb/>
入不敷出催科敲朴民力告匱識者憂之自有先生此<lb/>
疏而<lb/>
朝廷乃特遣重臣與藩王面議碩畫經營屯田仁人之<lb/>
言厥利溥哉昔賈誼通達國體奏事剴切陸敬輿才本<lb/>
王佐開巻了然若先生之言中肯綮勒金石而光琬琰<lb/>
其學相同而其遇則過之從此功名逺大為房杜為姚<lb/>
<pb n="KR4f0015_WYG_008-30a"/>
宋卜金甌符紅霧余又焉能測先生之所至耶今孟秋<lb/>
之月為先生四十覽揆之辰諸君子請余言以介夀余<lb/>
嘗讀孔子繫易之謙以為天道虧益人道好惡地道流<lb/>
變鬼神禍福皆不出乎謙盈二者先生年方强仕望重<lb/>
孤卿勲名福履震爍當代而不矜不伐持滿守柔在朝<lb/>
則和衷以集益與物則樂易而近情入而奉親於廷則<lb/>
帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>獻漿酳爵婉承色笑若嬰兒孺子出而鵠立<lb/>
巖廊之上正已悟物義形於色以之致於親而百嵗期<lb/>
<pb n="KR4f0015_WYG_008-30b"/>
頤以之致於國而卜年昌熾以之致於民而萬姓薫絃<lb/>
也先生深得於繫謙之旨刑措不用比屋可封惟先生<lb/>
是望夫然後益使海内頌<lb/>
先皇帝與<lb/>
今上知人之明得社稷臣於帷幄之間而蘭臺玉署之<lb/>
彦将取余質直之言以為惇史也仁夀之效厥有本而<lb/>
可徴矣若夫岡陵頌禱之常詞不足以為華筵獻<lb/>
　　獲鹿丁邑侯夀序<lb/>
<pb n="KR4f0015_WYG_008-31a"/>
言吏治於今日葢亦戛戛乎其難之矣奮發有為則疑<lb/>
火烈難犯之猛從容敷布則有水弱易溺之譏嚴於催<lb/>
科則有剜肉醫瘡之患詳於撫字則有考成不及之憂<lb/>
此有司之所以難也且其所值之地與時又有不同者<lb/>
任簡僻之邑車轍馬跡之所不至徴召期㑹之所不加<lb/>
訟獄希少年穀豐登為吏者坐而理之綽綽乎有餘裕<lb/>
矣若其路當往來之衝皇華之馳驅如織東山之禁旅<lb/>
時歸而又值旱魃為虐遺黎嗷嗷供賦日煩呼将莫應<lb/>
<pb n="KR4f0015_WYG_008-31b"/>
為長吏者豈不難哉獲鹿丁邑侯江右名家胄也讀書<lb/>
得湯臨川李茂明之傳又常從黎左嚴熊雪堂諸先生<lb/>
講求性命之旨而深入其堂奥不屑屑筌蹄糟粕間其<lb/>
學尤長於詩葢於三百篇中忠臣孝子勞人思婦之所<lb/>
為謳吟唱嘆者浹洽於性情沉酣於寤寐漢魏以後三<lb/>
唐始末皆有以究極百家之正變盛衰而取其温厚和<lb/>
平以成一家之言故能以其性情之優柔敦厚者出而<lb/>
為治宜其視民之痛癢笑啼無不闗切而若慈母之乳<lb/>
<pb n="KR4f0015_WYG_008-32a"/>
哺其赤子也先是鹿邑之民雀鼠好訟侯曰舍爾穡事<lb/>
從事訴牒何為乎為分曲直務和睦民咸知息訟矣地<lb/>
多伏莽借客探丸侯曰帶牛佩犢何為乎為嚴保甲靖<lb/>
奸宄民咸知不偷矣編審重務也里書上下其手任意<lb/>
去取侯親自校閲老者汰之壮者升焉期於不失舊額<lb/>
而民無所費郵傳大政也芻束舊派里下價值短少侯<lb/>
從公給𤼵未嘗以絲毫病民連嵗不登亟請於上緩其<lb/>
追呼蠲其逋欠民賴以甦至於持身儉約課士克勤凡<lb/>
<pb n="KR4f0015_WYG_008-32b"/>
月朔之吉為民訓誨孝弟忠信之事尤諄諄不厭其詳<lb/>
盡焉於是鹿邑之士民思所以頌侯而未得其間㑹侯<lb/>
降誕之期而因大廷尉雝伯寓書於余以文為請余家<lb/>
宻邇鹿邑悉侯教愛至深且知其人因以知其詩知其<lb/>
詩因以知其政而鹿邑諸君子沐浴膏澤歌咏勤苦必<lb/>
非阿其所好也昔孔子曰仁者夀仁者何以夀哉葢仁<lb/>
者之慾寡寡則紛華嗜好一不足以動其中而澹然泊<lb/>
然獨守其至正如松栢之根本深固文理正直可以聳<lb/>
<pb n="KR4f0015_WYG_008-33a"/>
壑昂霄而風雨霜露不能為之蝕也如金玉之秉徳中<lb/>
和賦性堅剛可以千錘百鍊而碔砆鉛刀莫能與之爭<lb/>
也今侯之慾寡而心清心清而事簡以慈祥愷悌宅衷<lb/>
而凡所設施皆為地方長久計為斯民性命圖為敦睦<lb/>
風俗丕變人心之謀而不僅為補偏救弊之術其用心<lb/>
至深且厚矣豳風之什曰為此春酒以介眉夀南山之<lb/>
四章五章曰樂只君子遐不眉夀又曰樂只君子遐不<lb/>
黄耉由今思之侯實當之而無愧矣吾願與鹿邑之士<lb/>
<pb n="KR4f0015_WYG_008-33b"/>
民𢋫詩以為侯之康爵勸焉<lb/>
　　欒城趙邑侯夀序<lb/>
欒小邑亦巖邑也其地北為恒山之屏西通晉陽之道<lb/>
東連大陸之澤南扼九省之衝事之繁劇十倍於他邑<lb/>
民之疲困亦十倍於他邑自非徳足以撫循而才足以<lb/>
幹濟難以勝其任而愉快矣况自兵燹之後城郭凋殘<lb/>
廬舍瓦礫即<lb/>
本朝定鼎以來生聚教養元氣難復凡往來冠葢每過<lb/>
<pb n="KR4f0015_WYG_008-34a"/>
此興嘆曰是猶一鄉一聚已耳何名為縣也乃邑侯蔚<lb/>
翁趙老父母來自蜀川愷悌為心樂易為懐其學以濟<lb/>
人利物為本其治以簡易清靜為尚常語人曰天下本<lb/>
無事庸人自擾之此古人名言也然而規模次第應整<lb/>
飭者不可以不整飭精神志氣應奮迅者不可以不奮<lb/>
迅大之治天下一省小之治一郡一邑皆是物也以是<lb/>
下車以後休養其民如慈母之視弱子推濕就乾乳哺<lb/>
必節也如農夫之治田畔是藨是蓘稂莠必去也如良<lb/>
<pb n="KR4f0015_WYG_008-34b"/>
醫秦扁於尫羸之夫先以參蓍术苓大補其榮衛而飲<lb/>
食起居節而慎之以徐候其平復也期年而欒大治侯<lb/>
曰是可以稍為奮迅整飭乎乃進邑之紳衿耆庶而謀<lb/>
之曰文廟者教之主也城隍者民之依也欒武者兹地<lb/>
之始封也鐘鼓者民之耳目也魁星文昌者文之照臨<lb/>
也是可任其傾圮乎衆則曰惟侯之令侯又進邑之紳<lb/>
衿耆庶而謀之曰城所以衛民也水災之後堞雉半頽<lb/>
矣樓所以瞭望也缺則登陴者何以守邑有冶洨二河<lb/>
<pb n="KR4f0015_WYG_008-35a"/>
自北而南流於趙隄岸湮沒蓄洩不時沿河之田沒於<lb/>
波臣是皆邑之急務也衆則曰惟侯之令侯乃自捐助<lb/>
以為之倡庶民子來計日而焕然犂然民有所瞻式有<lb/>
所溝洫也侯又進紳衿耆庶而訓之曰六諭庸言也實<lb/>
至言也王道本乎人情孝弟力田之外别無治術扶進<lb/>
淳風化其奸頑匪訓迪之何能為良於是註釋六諭春<lb/>
秋暇日黄童白叟咸耳提面命焉衆則蒸蒸然有禮讓<lb/>
之風他若喂養官馬平糴草豆徴收錢糧禁革火耗清<lb/>
<pb n="KR4f0015_WYG_008-35b"/>
察保甲防禦盜賊咸出於誠切而行之非若他人之有<lb/>
名無實者比也若乃壕牆一事撫臺弭盜之善術為民<lb/>
之盛心利至溥也其初行之用民之力不能無勞侯則<lb/>
深悉之矣壬子之春單騎下鄉親行勸諭諄諄告以不<lb/>
得已之意以是從容告竣並未有催督之急鞭朴之刑<lb/>
焉侯之於民可謂備費苦心矣侯於壬子夏秋間以病<lb/>
請告欲謝絃歌之化優游林泉士民聞之若失所天匍<lb/>
匐而赴保陽籲呼祈留撫臺以民情之迫也檄令視事<lb/>
<pb n="KR4f0015_WYG_008-36a"/>
如舊侯勉强調理久之乃出侯於功名視之澹然若此<lb/>
然惟澹於功名者而後濃於愛養是以其治若斯之美<lb/>
也今之急於進取者往往借百姓之身家以博一已之<lb/>
華膴或至於殺人以求之雖取一時之榮終貽後日之<lb/>
悔若侯之於地方盡其心力而無所惜其求去也束装<lb/>
以待民皆驚心動魄涕泗霑頤號呼以留之可謂仁人<lb/>
濟物才徳兼備而無愧於父母之稱者矣兹暮春修禊<lb/>
之日乃侯嶽降之辰邑之士民踵余門而祈文以賀余<lb/>
<pb n="KR4f0015_WYG_008-36b"/>
往來數經此地見城郭學校人民廬舎皆迥然異於昔<lb/>
日之蕭條而風俗亦漸進於淳厚固已心識之矣既而<lb/>
詢之衆口則其言若出一轍古所稱輿人之誦者其謂<lb/>
此乎所稱口碑在道者其謂此乎所謂盤根錯節乃見<lb/>
利器者其謂此乎余益以信侯之規模次第整飭得其<lb/>
方而精神志氣奮迅得其要也推此以治一郡一省天<lb/>
下可矣何但一邑哉乃述士民之情而為詩以歌之曰<lb/>
冶水洋洋洨水湯湯二川溶溶濚欒之疆侯來自西洵<lb/>
<pb n="KR4f0015_WYG_008-37a"/>
美且康其心聿恵其度則荘大田多稼築其圃場育之<lb/>
誨之示以周行百廢俱舉榱桷翼張春酒眉夀躋於公<lb/>
堂歌彼泂酌餴饎生香豈弟君子譽處有慶<lb/>
　　廣平沈太守加級序<lb/>
聞之太守之權莫重於兩漢凡兵刑錢穀禮樂教化之<lb/>
事得以直達之於上而丞相與御史大夫奉上意以行<lb/>
之於郡國其制至簡便也迨其後而觀察防禦轉運制<lb/>
置使設矣又其後而行中書省廉訪使設矣太守乃不<lb/>
<pb n="KR4f0015_WYG_008-37b"/>
得上其事於丞相御史大夫而丞相御史大夫亦無由<lb/>
直達於太守葢其層次愈多而其所以為治之具愈繁<lb/>
天下之治所以不能進於古者此亦其一端也雖然人<lb/>
以官重乎官以人重乎亦在乎為之者何如耳為治之<lb/>
術不一有尚綜核者有事粉飾者有貴因循者有務結<lb/>
納者各以其意之所便安以為治而百姓往往受其弊<lb/>
况廣平為畿輔名郡東通齊魯西連澤潞南接楚豫北<lb/>
拱神京地多水災民號健訟非化民有道者烏能勝其<lb/>
<pb n="KR4f0015_WYG_008-38a"/>
任而愉快乎維石翁沈老公祖淵角呈祥山庭異表每<lb/>
宏覽乎載籍遂樹幟於藝林金版玉匱之書海上名山<lb/>
之秘莫不采其精英飽其腴雋於是吳越竒碩之彦燕<lb/>
趙瓌偉之儒咸北面人宗結隣恐後運值<lb/>
鼎新急於拯物筮仕唐山請蠲荒田千三百頃優考内<lb/>
陞含香畫省厯河南太守遷屯田副使清理粤鹺除逋<lb/>
課八十餘萬還南楚西江二郡鹽筴於兩淮商民徳之<lb/>
然公不事扳援一意孤行因事詿誤謫丞衢郡時方變<lb/>
<pb n="KR4f0015_WYG_008-38b"/>
亂躬擐甲胄登陴誓衆期滅此而後朝食郡以保全督<lb/>
撫上其功績<lb/>
朝廷嘉之以廣平股肱郡也擢令師帥乂安蒸黎公下<lb/>
車以來延接紳士耆老詢所以興利除弊者俾人人得<lb/>
盡其所欲言於是修築遙堤數千丈而漳滏二水昔之<lb/>
直抵城下者今安瀾而由地中行矣卯辰兩夏天久不<lb/>
雨公為民請命齋素步禱於是日甘雨隨車禾黍芃芃<lb/>
矣郡志久廢文獻無徴公聘太史申隨叔昆仲網羅彚<lb/>
<pb n="KR4f0015_WYG_008-39a"/>
輯㒺有缺遺其詞約其事該吏於斯者有所考稽學宫<lb/>
傾圮捐貲以為之倡而鳥革翬飛廟貌儼然其他訓士<lb/>
子平賦役緝奸宄清刑獄凡有可愛養斯民者夙興夜<lb/>
寐勤勤懇懇無不竭其心力之所至而不憚勞瘁卒瘏<lb/>
焉昨者時事多艱軍需維殷<lb/>
聖天子不免旰食之憂司農日有仰屋之嘆公精於㑹<lb/>
計悉心持籌九邑之賦完納已竣外察其無碍銀數千<lb/>
金或曰此羨餘也太守自取之不為過公曰生平讀書<lb/>
<pb n="KR4f0015_WYG_008-39b"/>
見懸魚封鮓事心竊慕之今值國用告乏之時而敢以<lb/>
自私耶籍其數以上之本道本道移㑹守巡又達之撫<lb/>
臺於是奏聞於<lb/>
上部覆以急公好義疏請加級<lb/>
制曰可於是九邑之令長及紳衿軍民人等咸欣欣然<lb/>
有喜色而相告曰太守之愛民如此太守之禮紳士如<lb/>
此太守之亷以律已而寛以待屬吏也如此凡在帡幪<lb/>
之下顧可以無言以頌之乎乃因永年盧明府而問序<lb/>
<pb n="KR4f0015_WYG_008-40a"/>
於余余之景仰於公也已非一日葢自其作令堯山之<lb/>
時則已沐其河潤之澤今将三十年矣向也知而不薦<lb/>
已自慚獻納之臣今咫尺膏雨㣲二三明府之有言也<lb/>
余且将以表揚之况出於彞好之公乎葢公之居心也<lb/>
澹泊其持度也坦平其自守也髙簡而其與物也温藹<lb/>
所謂澤無不漸明無不察由近而及逺自已而及物以<lb/>
是不仁者逺惟道斯行邑里不聞夜吠之犬市㕓不覩<lb/>
晨飲之羊鳴鏑絶於砥路茂草鞠於圜扉葢其大指在<lb/>
<pb n="KR4f0015_WYG_008-40b"/>
清靜不擾而諸事釐舉使人含和飲醇而不見其紛更<lb/>
之迹豈與夫綜核粉飾因循結納者同日而語歟昔文<lb/>
翁興教化黄霸得人心龔遂息盜賊召杜勸耕稼尚清<lb/>
平若公者可謂兼之矣異日者<lb/>
聖天子徴召海内賢太守賜以璽書補九卿之列公其<lb/>
首選也兹<lb/>
特㫖増秩其嚆矢之先聲矣雖然公非特所至稱最胸<lb/>
有治譜也自其先人元鑑廣文公章服三稱臯比擬於<lb/>
<pb n="KR4f0015_WYG_008-41a"/>
閩洛太翁王麟公官至日南太守循良懋績公邃於家<lb/>
學友愛兄弟庭訓八子森森玉樹洪範五福庶其備之<lb/>
今以文學發為政事宜乎其治行之卓然不羣也加級<lb/>
徴召詎足以盡公之美耶聊以見官紳士民之感戴盛<lb/>
徳出於中心之誠然而弗能已耳於是述其大略以為<lb/>
公賀冀公之燕喜而進一觴焉且願公早登三事以霖<lb/>
雨寰海蒼生不但一郡之人人沐其恩波而止也<lb/>
　　直省馬總督夀序<lb/>
<pb n="KR4f0015_WYG_008-41b"/>
文昌為天帝喉舌之司喉舌之為司也詎止宣教布令<lb/>
喋喋文告閒事耶葢以導化液耑贊燮仁厲和瘵夀國<lb/>
無算故内景有赤龍玉池天地相既之喻也六卿之總<lb/>
天官非六腑之㑹喉舌乎哉天文上将次将亦得𨽻文<lb/>
昌之宫非禮樂征伐得綜於天官乎哉生者生之殺者<lb/>
亦殺之於以導化液耑贊燮仁厲和瘵極之天地相既<lb/>
以畢能事焉豈直喋喋文告閒事耶迺者總督直省制<lb/>
府馬老公祖文武大略具天人資盱衡一切豁如也方<lb/>
<pb n="KR4f0015_WYG_008-42a"/>
其崛興遼海帷幄運籌燭炤千百里外摧敵制勝若掌<lb/>
上䇿<lb/>
龍興之盟府公之鞭弭勲最諸杰焉<lb/>
天子念公盱衡如水登之天官之堂其炤千百吏良楛<lb/>
妍慝亦如料敵時在掌上流品澄而銓政肅山公啟事<lb/>
曷足多云繼之江右潢池沸波所在蠭起<lb/>
天子将靖卧榻而活黔首復以公副大将軍削平之其<lb/>
摧敵制勝則亦如秉銓時列掌上也而不擄掠不焚毁<lb/>
<pb n="KR4f0015_WYG_008-42b"/>
不妄殺一人猶有曹武恵之風至今江涯漢涘之間頌<lb/>
公之徳弗忘語云絳灌無文隨陸無武乃若我公葢所<lb/>
謂文武吉甫萬邦為憲者乎兹復以畿輔重地腋齊魯<lb/>
而腹兩河采言者議命大臣居中督之公則載自天曹<lb/>
晉大司馬中丞實董其任夫魏博古三輔雄鎮也北護<lb/>
神京南帶河洛左臨青齊殘亂之舊四戰之國也議者<lb/>
以畿輔鞭長不及則建督府鼎鎮之而軍天雄之軍我<lb/>
公戾止四國屏息墨吏解綬首鼠去羣盜不敢迎風而<lb/>
<pb n="KR4f0015_WYG_008-43a"/>
鳴鏑南畝舉耜者鱗鱗也工趨於肆士復於塾百職長<lb/>
吏懍懍以不得奉上法為恐公坐而理之彰癉陟黜亦<lb/>
如掌上猗歟休哉公神明淵篤百美盡茹威蓄而不試惠<lb/>
藹而不竭不見夫萬斛之舟乎鴻艫鉅舳長檝大枻望<lb/>
之巋然山岳也若以為不勝重及益之千斛而蝕水如<lb/>
故更益之千斛而蝕水如故其所受豈可量哉即如藁<lb/>
城之役不動聲色渠魁既殱脅從勿問生者生之殺者<lb/>
亦殺之於以導化液耑贊燮夀民國於喉舌之司亦既<lb/>
<pb n="KR4f0015_WYG_008-43b"/>
愉快矣哉公之愛士紳無算士紳之愛公亦無算也公<lb/>
之徳不可殫述於公懸弧之辰姑撮其大略而敶之<lb/>
　<lb/>
　<lb/>
　<lb/>
　<lb/>
　<lb/>
　兼濟堂文集巻八<lb/>
</p>
<p>
</p>
  </div>
</body>
</text>
</TEI>
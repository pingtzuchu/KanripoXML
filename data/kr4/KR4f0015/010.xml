<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兼濟堂文集巻十</head> <lb/>
    <p>
<pb n="KR4f0015_WYG_010-1a"/>
欽定四庫全書<lb/>
　兼濟堂文集巻十<lb/>
　　　　　　　　　　　　大學士魏裔介撰<lb/>
　尺牘<lb/>
　　與邢州史太守<lb/>
徳業由人造而文章必自心生古人逓作不相襲也若<lb/>
以㳺夏之徳合以班馬之文抑亦可以為成人矣懐此<lb/>
有年徒勞寤寐乃承褒奬謂可嫓美坡公僕於坡公無<lb/>
<pb n="KR4f0015_WYG_010-1b"/>
能為役若心之所嚮徃則亦不敢不勉旃也台臺江左<lb/>
名宿大雅模範但邢州久屬鄙陋今乃得所瞻依彼宋<lb/>
廣平郭守敬劉秉忠之流範今人獨不可嘐嘐而慕乎<lb/>
是在作養而成就之耳高吟成帙想不後於厯下也願<lb/>
以他日請教<lb/>
　　與白方玉<lb/>
連日讀趙忠毅公文集吾邑前輩可採輯者尚多如解<lb/>
元馮仲昌之俊才高第職方公父張栢菴之敦練淳謹<lb/>
<pb n="KR4f0015_WYG_010-2a"/>
王槐揚之善書得名其父邠州學正王子新之操守不<lb/>
苟中書介人魏紹川之倜儻能文先母舅庠生張庸周<lb/>
之苦學有志皆宜附於人物之列者而舊誌僅列其名<lb/>
未有片語之褒為諸生者則並其名而不列嗟乎千秋<lb/>
萬世草木同腐誰復知者夫一節之善君子不棄況以<lb/>
㷀㷀下邑而賢者又不為之表章則後起之士何所矜<lb/>
式焉闡發幽光責在吾輩願與老親臺共存此意也忠<lb/>
毅公銘文甚多又宜採入<lb/>
<pb n="KR4f0015_WYG_010-2b"/>
　　與孫徵君鍾元<lb/>
今春因病請告四月朔軺車始發於彰義門紳士餞送<lb/>
者葢數百人自慚無功徳及於民物久宜引退況二豎<lb/>
在於膏肓實實不能支吾非以易退為高也晤蓮陸兄<lb/>
知老先生許其有知止知足之義某何足以當此哉向<lb/>
因暑熱僑居敝郡七月中元後始返家園念老先生年<lb/>
愈邵而徳愈進孜孜不懈未嘗一刻不以學問為念聲<lb/>
氣為懐誠斯世斯人所託命者而跋涉未便翹首蘇門<lb/>
<pb n="KR4f0015_WYG_010-3a"/>
我勞如何繹堂沈老公祖當今海内大賢也昔在中州<lb/>
久已景仰高山敢為紹介竭誠拜瞻敬聆一夕話勝讀<lb/>
十年書矣<lb/>
　　復庶常李維饒<lb/>
恭惟老契丈台臺鑾坡侍直才雄萬選之錢鷄樹掞華<lb/>
香含五色之筆行見卿雲呈瑞載史筆於螭坳紅藥翻<lb/>
階代王言於鰲禁何期定省之方殷忽有苫塊之大故<lb/>
聞之痛悼無緣奔馳雖素車白馬之縈情而炙鷄樽酒<lb/>
<pb n="KR4f0015_WYG_010-3b"/>
之尚缺蘭札來自江雲捧讀之餘不覺心馳於豫章也<lb/>
牲醴之儀伏冀叱名致之靈几之前若生之近況栽花<lb/>
種竹督課農桑而已舍侄僥倖鄉試二犬子下帷益勵<lb/>
其所學他日或得奉教於大君子不至堕落以辱家聲<lb/>
未可知也<lb/>
　　與辯若弟<lb/>
向接手字知欲為江淮之游丈夫處世自當放開雙眼<lb/>
豈有終日昵昵兒女子間者但今路途多險暮雨瀟瀟<lb/>
<pb n="KR4f0015_WYG_010-4a"/>
江上村不能無世上如今半是君之懼也昔勾踐好游<lb/>
而孟子導之以囂囂囂囂之道在我不在外也今三年<lb/>
之内所應為者甚多恐無暇耳賢弟其且安意以處發<lb/>
案上之奇書繹四子之要㫖則名山大川不越跬步而<lb/>
得之矣㑹試録一冊寄覽侄女當令之誦女兒經三字<lb/>
經昔忠毅公有教家二書即此煩尋一本致之長安吾<lb/>
曽祖養生弗佛二論並希寄來兄將重刻之<lb/>
　　復盧爾唱<lb/>
<pb n="KR4f0015_WYG_010-4b"/>
讀來教知賢兄大有領悟所言學庸論語孟作鳶飛魚<lb/>
躍觀甚是但愚意鳶飛魚躍亦盡作學庸論孟觀耳又<lb/>
云行不著習不察未必非舉業累之此言似是而未盡<lb/>
然從來大儒如程朱薛文清王陽明諸先生那一箇不<lb/>
是從舉業入門的只怕無明師指授則聖賢傳心之法<lb/>
只為博青紫之具甚可歎也今世有曹厚菴先生誠可<lb/>
謂躬行實踐者賢兄奉為模範足以不虚此生若不佞<lb/>
者雖粗知梗槩而於克已之道未能實用其力不敢自<lb/>
<pb n="KR4f0015_WYG_010-5a"/>
欺以欺人也願共加勉旃<lb/>
　　與弟辯若論文<lb/>
近日之文鬆靈中貴端錬清虚中貴精到不欲其郊寒<lb/>
島痩也觀墨巻則各體備矣<lb/>
從來善用兵者必有心腹精鋭之士以先登䧟陣治舉<lb/>
業之道亦猶是也葢戰陣勝負機在俄頃舉業工夫亦<lb/>
在風簷寸晷自非精熟難以得力矣張觀海所謂水火<lb/>
集者誠舉業之金針也<lb/>
<pb n="KR4f0015_WYG_010-5b"/>
舉業一道如裁衣如造室必有體製若寛窄大小不合<lb/>
於式則不可衣而居之矣起疎提宻中疎後宻一定之<lb/>
法也<lb/>
謝朝華啟夕秀自古格言若塵飯土羮已經小兒搏捖<lb/>
千百次誰能過而問之耶新科房書宜看厯科墨亦宜<lb/>
澄汰運用之妙在心固不以多為貴也<lb/>
清夜月明此時文心十倍蕭寺中想更有㑹心也將攜<lb/>
斗酒過之<lb/>
<pb n="KR4f0015_WYG_010-6a"/>
文者心之所顯也故必先養其心心定而氣足氣足而<lb/>
神全則文之能事畢矣今文古文非有二義<lb/>
趙忠毅公文章氣節世所共知而舉業之精妙者往往<lb/>
匪夷所思所謂胸有萬巻筆無㸃塵由其得于學者深<lb/>
故心境澄徹識見高明以緒餘為之自不可及吾師乎<lb/>
吾師乎<lb/>
　　與郝雪海<lb/>
天氣暑熱晤客稀少竟不知台駕東出潞河又不知鍾<lb/>
<pb n="KR4f0015_WYG_010-6b"/>
元先生親至貴庄有此一段竒緣老年翁不可不加之<lb/>
意此事非大聰明人不能領悟非極沈潛人亦不能造<lb/>
詣不然如王龍谿王心齋周海門之流皆流入于異端<lb/>
而不自知矣今既有孫先生老年翁與鳬盟則徳不孤<lb/>
立亟亟商量一畨尚可為也過此則老冉冉其將至恐<lb/>
修名之不立耳<lb/>
　　又<lb/>
道之至者四子之書盡之矣漢雖訓詁未大失也六朝<lb/>
<pb n="KR4f0015_WYG_010-7a"/>
而後决閑踰防横流潰溢天理幾滅王仲淹韓退之盡<lb/>
其大而未細所謂由也升堂未入于室陽明負不世之<lb/>
才晩而反入于虚無今之為學大㫖在于崇正辨邪愚<lb/>
意自荀楊以下皆細細詳觀以察其是非而天命人心<lb/>
之極直示人以知所宗則淑世濟人庶不負天之所以<lb/>
與我者惟老年翁留意焉<lb/>
　　與楊猶龍太史<lb/>
今日吳梅村札來云温邢任沈南北聮鑣正指年翁而<lb/>
<pb n="KR4f0015_WYG_010-7b"/>
言如弟者雖勉强效顰而才思弇淺未能縱横夏秋之<lb/>
閒擬盡發案上諸書讀之或者少有進步耳連日讀佳<lb/>
集將半但覺芳㽔襲人明霞入牖豈獨弟一人之私好<lb/>
乎有心者想共見之也<lb/>
　　又<lb/>
喬文衣云書綾精妙絶倫欲往觀之然未敢造次必得<lb/>
黄柑數十枚佐以淶水新釀挾客如賈耘老輩者方可<lb/>
耳不則未敢唐突雪齋也<lb/>
<pb n="KR4f0015_WYG_010-8a"/>
　　復葛曲陽<hi>諱綏</hi>
向於劉永生扇頭得誦新句兹捧芳訊展翫鴻篇如火<lb/>
齊木難觀者辟易而書詞高明又不以風雲月露為懐<lb/>
知生平得力非獨文字間也第理學二字言之今世鮮<lb/>
不以為迂怪而聲律之學又往往非淫則誕即有厯下<lb/>
弇州復出亦未易起而正之也方今理學有曹厚菴先<lb/>
生詩學有吳梅村楊猶龍諸先生不肖謬附莫逆而二<lb/>
者俱未有當焉獨設心制慮循循於名教中則不敢不<lb/>
<pb n="KR4f0015_WYG_010-8b"/>
勉乃䝉褒揚過甚豈嗜痂之好不遺於葑菲耶感且媿<lb/>
矣臨楮不盡<lb/>
　　荅高忠憲子高<lb/>
手教叙述高邑及令先君始末令人慨然此固生平之<lb/>
所素聞者而近於華峯顧兄處又屢寄家藏之書今承<lb/>
惠數種有已見者有未見者自當詳細讀之以窮其旨<lb/>
趣也朱晦菴之後許薛皆係嫡傳陽明見道未真遂流<lb/>
於虚浮在當時已有非之者而顧涇陽闢之尤力令先<lb/>
<pb n="KR4f0015_WYG_010-9a"/>
君資學清淑自當繼文清之後私心竊慕無日忘之況<lb/>
通家誼重乎前日於李石臺之出已託其加意而生之<lb/>
微意則欲並東林二字化却以復同人於野之意未知<lb/>
有當否也<lb/>
　　與周茗柯春時<lb/>
行期廹促未得細談衷曲每懐芝眉為之悵然承教體<lb/>
用兼全之説誠為有見然向來諸公議論不一多將體<lb/>
認差了認得體真用自不遺認得手便知㑹持認得足<lb/>
<pb n="KR4f0015_WYG_010-9b"/>
便知㑹行王陽明認得良知又曰無善無惡却是不曽<lb/>
認得良知也孟子認得真故道性善勿論書本子靠不<lb/>
得若不從自心上認得真隨聲耳食如聴盲人指路必<lb/>
走荆棘矣天之與我渾然完全天爵章已明擴充之外<lb/>
别無擺脱工夫世緣紛紛先定其在我者則自不為外<lb/>
所搖也<lb/>
　　復李伯潛<lb/>
桃杏樹邊别我去而今已見雪花飛詳味斯語令人感<lb/>
<pb n="KR4f0015_WYG_010-10a"/>
嘆葢大化運轉無一息之停日往則月來寒往則暑來<lb/>
少者變而壯壯者變而老老者變而死古之聖賢未嘗<lb/>
不死其所以死者有道故曰朝聞道夕死可矣今之人<lb/>
悠忽嵗時天之所以與我父母之所以與我者全未夢<lb/>
見良可悼也賢契憬然而念及此豈徒為流連光景之<lb/>
語其中亦必有所慨矣唯望留心四子之書講求性命<lb/>
之㫖則愚雖逺隔京華不啻在几席之近也不盡<lb/>
　　與李邵林侍御<lb/>
<pb n="KR4f0015_WYG_010-10b"/>
向承音問深慰渇懐但以抱病林下不能時時候教而<lb/>
此心之嚮往則無日不慇慇也貴房師史舍親忽而仙<lb/>
逝令人痛悼賢人君子無祿於時世道安所倚仗豈但<lb/>
一人之私慟乎尊補在於何日民生凋弊可謂至極某<lb/>
漸近樗朽無能為矣所望老公祖台臺妙為調劑雖在<lb/>
田間得以安枕皆鴻賜也<lb/>
　　荅姜定菴<lb/>
退處山樊積疴漸得攻治暇則南村東埭滌塲納稼早<lb/>
<pb n="KR4f0015_WYG_010-11a"/>
上賦税免胥吏之追呼至於<lb/>
君恩未報友誼難忘則未嘗不耿耿于中但樗朽恐無<lb/>
益于時而揣分似宜于三休矣承教自當遵誌弗忘驚<lb/>
聞大故不勝痛悼窮猿拘繫不得千里赴弔奈何行實<lb/>
祈賜下勉為誄詞以抒鄙悃于萬一也更望節哀自珍<lb/>
先此馳候孝履<lb/>
　　復大宗伯龔芝麓<lb/>
季夏二十八日得承蘭訊諄諄懇懇言無不盡夫牛李<lb/>
<pb n="KR4f0015_WYG_010-11b"/>
蜀洛敗人家國事何如引退聴其施為以銷人我養壽<lb/>
命哉若老先生為當今洓水海内屬望不啻斗山懐高<lb/>
尚之思恐生民立見塗炭惟宜休養元氣以起凋瘵不<lb/>
宜復事尅伐以致委頓也<lb/>
　　與王遷安<lb/>
前者志懐高尚馳慕松筠竊以大才偉畧不宜獨善其身<lb/>
以效山林之癯兹讀來札知邊工告竢坐卧馬脊鴈嶺之<lb/>
間銷鑠冷風酸雨之内遂使巖闗紫塞屹然金湯有功於<lb/>
<pb n="KR4f0015_WYG_010-12a"/>
國家不小讀大什秋月當闗朔風帶鴈及新刻諸篇又<lb/>
居然李杜聲律矣何政事文學之兼優如此也如此勤<lb/>
勞當事者自鑒賞而令支城完尤有例之可援耳<lb/>
　　柬環溪論詩<lb/>
昔之善作字者至於三過筆可掛萬鈞之重以其意在<lb/>
筆先也佳作藴藉高深吞吐靈異原不規規效法諸家<lb/>
而意與境全氣以神鍊不艱不膚莊處似少陵澹處似<lb/>
摩詰雖夙慧之不偶亦由思之湛於寂悟者久耳僭為<lb/>
<pb n="KR4f0015_WYG_010-12b"/>
批閲不覺醉心<lb/>
　　與白青玉<lb/>
近日長安冷署蕭蕭惟日手一編與古聖賢相對迺知<lb/>
此道去人不逺泛泛從事於詞章者無益也聞老社丈<lb/>
下帷葆園靜中當亦有所得鴻羽之便希有以教我也<lb/>
秋興詩嗜痂者過以為佳然亦感慨時事而發恐未協<lb/>
風人之㫖何老社丈之過為揄揚乎令愛出閣粧奩之<lb/>
需自不可少薄宦何以助辯若遭此竒厄幸已愈念之<lb/>
<pb n="KR4f0015_WYG_010-13a"/>
念之想老社丈時時相顧不同於陌路所為也<lb/>
　　寄翰林羅老師<hi>諱大任辛未進士南昌人</hi>
恭惟老師采芝商山追蹤綺甪誠所謂節比金石志華<lb/>
日月者也滄桑以來身寄虎吻幸而苟免際盛典網羅<lb/>
謬厠木天念吾師培植鴻恩何時不為耿耿奈道阻且<lb/>
長未得便羽何意瑤札逺頒不遺微末乎世兄年臺鳯<lb/>
翥高鶱中秘所借以生色寓内已定正賢者發抒之時<lb/>
老師含飴高卧出處各得伏望加餐隨時朝夕怡悅臨<lb/>
<pb n="KR4f0015_WYG_010-13b"/>
頴瞻悚<lb/>
　　與白方玉<lb/>
吾鄉前輩唐有宋廣平自是千古隻品李賛皇之才與<lb/>
力膾炙人口或議其未純李文靖相業彪炳而文章不<lb/>
見於後世若夫文章事業理學兼懋者有明之代其惟<lb/>
趙忠毅公乎葢數百年而始得一人也儀型在望猶及<lb/>
身親見吾輩何可不拳拳服膺而事之也<lb/>
　　與趙香雪<lb/>
<pb n="KR4f0015_WYG_010-14a"/>
當此頺波横流之時老社兄博雅自雄猶以為未足又<lb/>
進而求之聖賢實學非深心大力孰能與於斯僕所纂<lb/>
薛文清讀書錄壹冊非有高奇可驚喜之論而上接考<lb/>
亭以闡揚四子最為嫡𣲖非傍門可望其藩籬也昨青<lb/>
壇閣下亦極稱道徳之不孤豈不然乎今以一帙奉覽<lb/>
想尋文悟義河津猶羮墻見之也觀始集徵詩學之盛<lb/>
於人心亦有所觀感焉<lb/>
　　與李勝之<lb/>
<pb n="KR4f0015_WYG_010-14b"/>
八股業童時所習也以吾邑中䝉學或未盡諳故有此<lb/>
刻然正恐盲人指路面㝠山而問郢耳老親臺乃切嗜<lb/>
痂之好耶千古明哲張子房范少伯李鄴侯生平焚香<lb/>
叩禮正為扁舟赤松等舉如神龍不可羈豢介以趙鄙<lb/>
書生濫邀錦玉豈可不知止足葢以受<lb/>
上之知遇未敢啟齒今春夏勉啚報稱意於中秋前後<lb/>
懇請歸里不至久蔽賢路耳承至教為荷不盡<lb/>
　　與陸咸一<lb/>
<pb n="KR4f0015_WYG_010-15a"/>
胡沖霄至捧讀大著理學則聞程朱之秘詞藻則兼歐<lb/>
蘇之長旁及詩餘片札亦莫不淹雅亹亹近代以來未<lb/>
之有也自當彚為全集傳示來兹他日得執三寸管為<lb/>
之頌述是所願也弟亦經年作老蠧魚而未加裁定不<lb/>
無煩襍之憂今寄舊刻一部望大方指教也人生何必<lb/>
京堂即宰相亦時來則為之耳豈果才徳過人哉吾輩<lb/>
千秋不朽畢竟在於文章幸未至耄耋方與老年翁台<lb/>
臺共勉之耳<lb/>
<pb n="KR4f0015_WYG_010-15b"/>
　　與姪勗纂修先賢卜子集<lb/>
古人之於詩如飢渇之於飲食衣服之於身體而後世<lb/>
之學者誦之而不知其義亦鮮能觸類旁通引而喻之<lb/>
觀子夏詩序何其曲盡也夫子言思無邪兼風雅頌朱<lb/>
註似耑言風矣頌豈有惡耶<lb/>
詩小序當另為一冊古人説詩定有所本此未易輕註<lb/>
他日合朱註與吕東萊𠫭酌之方能名家耳<lb/>
　　復葉眉初<lb/>
<pb n="KR4f0015_WYG_010-16a"/>
茫茫斯世皆爭名圖利之人有留心二氏學者便自以為<lb/>
超然物表矣而道之與生俱來者尚隔河山也弟於此潛<lb/>
心有年而不敢倡言之以世人好之者寡且恐蹈昔年南<lb/>
臯鄒先生之跡也偶而談及與有心者共留一綫耳熊青<lb/>
老前一茶之間而議極相合此非勢利之交而性命之秘<lb/>
也至謂弟為洙泗的傳濓洛正派敢望其藩籬哉<lb/>
　　與李杜二閣老<lb/>
介以庸才受<lb/>
<pb n="KR4f0015_WYG_010-16b"/>
主上知遇之恩未能報答因病請告䝉恩休養得治夙<lb/>
疴實為深幸然囘首闕廷何嘗不中心徘徊行行且止<lb/>
也國家事大百姓待治如饑子之思哺所望老先生光<lb/>
賛宻勿臻于太平弟在田間受福廕多矣四月初九日<lb/>
已抵真㝎兹遣役上本謝<lb/>
恩並候老先生萬安<lb/>
　　與友人<lb/>
念金元明以來其傳於世者幾人不覺通身一汗丈夫<lb/>
<pb n="KR4f0015_WYG_010-17a"/>
生世寧可灼灼一時乎是以邇來向近裏着已處思索<lb/>
一畨隨即記錄亦欲成一家之言正之有道然淺植薄<lb/>
蓄未易言也其中是非有可教者幸教之<lb/>
　　復徐寧菴内翰<lb/>
讀佳作不欲復作文字觀惟當焚香靜對鄙吝自消耳<lb/>
㳺魚氷泮野鳥花明如此情況與堯夫白沙未知孰為<lb/>
今古也至筆法之妙居然右軍豈非形上者不遺形下<lb/>
無意於工而自工歟聖道久晦以功利詞華為第一義<lb/>
<pb n="KR4f0015_WYG_010-17b"/>
得老先生與厚菴振起而倡明之誠世道之幸也捧讀<lb/>
之餘欣快何如<lb/>
　　與孫北海先生<lb/>
前者軺車南指老先生逺出餞送路傍觀者為之感嘆<lb/>
他日好事者繪圖以紀之其中龎眉皓首衣冠甚偉者<lb/>
則退谷先生也但不知長安此時丹青畫師有解人意<lb/>
者否如有則亦不可少此一段佳話耳四月初九日已<lb/>
抵敝郡原有祖業小房遂而栖止閉户偃息在床不敢<lb/>
<pb n="KR4f0015_WYG_010-18a"/>
與一毫外事惟是學道一念時自警惕確然可以自信<lb/>
者而行之不倦則未之有得也<lb/>
　　與大司冦梁玉立<lb/>
昨豐貺下頒又勞綱紀逺至下里深用銘刻謹耑役申<lb/>
謝前在郡城雨後同友人至雕橋及貴莊白棠遂至曲<lb/>
陽橋禪院稻田千頃高咏摩詰漠漠水田一聫覺形神<lb/>
之俱逺書呈大教歸里後躬親収穫之役始知雞犬桑<lb/>
麻間另有一種風味然野人之事不足為老年翁道也<lb/>
<pb n="KR4f0015_WYG_010-18b"/>
　　復太原周太守<lb/>
恭惟門下筮仕之初固已心切儀型至于今春始遂良<lb/>
晤知道氣深沈汪汪千頃之波豈近日片長自矜者所<lb/>
能企其萬一卓異特舉藻鑑公明而異同之論徒紛口<lb/>
舌部覆確然可以令循良吐氣矣至於某之固陋何足<lb/>
以比擬古人唯是我輩生居<lb/>
聖世亦當求為不朽之事而齪齪于富貴利達中轉瞬<lb/>
埋沒故常恫之而自礪耳既承雅教敢不獻醜倘督誨<lb/>
<pb n="KR4f0015_WYG_010-19a"/>
其所不逮庶不至堕于迷途矣<lb/>
　　復葉眉初<lb/>
兩次翰教極承憶念之雅且讀大著西北水利東南賦<lb/>
役諸篇洋洋灑灑王佐才也然久屈枳棘自當翔步天<lb/>
衢以造福於蒼生耳家兄降調原屬無妄之災截鞭留<lb/>
鐙自有公論某素志林泉毎形言詠不知者以為盡道<lb/>
休官之常語耳其實麋鹿之性出於誠然今乃得遂初<lb/>
服長安熱閙塲中翻雲覆雨不作是夢想也草復並候<lb/>
<pb n="KR4f0015_WYG_010-19b"/>
起居<lb/>
　　與大宗伯龔芝麓<lb/>
前有一函周茗柯持上想已達台覧矣冢宰司農俱滿<lb/>
望轉移而當今海内晏安所重在于禮樂故寅清之地<lb/>
非公不可耳知大君子道力堅沈無所動于胷中也聞<lb/>
揆席亦有欲高尚者佇竢金甌早覆以慰蒼生之望弟<lb/>
之近況無足道者入春以來日以栽花種菓為事性之<lb/>
篤喜良在於此雖身病稍減而心病則猶昔也安得海<lb/>
<pb n="KR4f0015_WYG_010-20a"/>
上良藥療我積年沈痼乎<lb/>
　　與史省齋<lb/>
昔顧涇陽先生云海内有十三箇好巡撫十三箇好提<lb/>
學則天下太平余每佩服斯言今觀老年翁台臺之為<lb/>
文宗而嵩髙大河之氣為之發舒洋溢則益信起衰之<lb/>
非誣也但向來尚未見試牘希惠數冊非但慰岑寂實<lb/>
以開茅塞耳何誕老掌科有中州之遊景行有素冀聆<lb/>
新教握手披肝又不待巵言之諄諄矣<lb/>
<pb n="KR4f0015_WYG_010-20b"/>
　　與孫北海先生<lb/>
孔孟以來學術所以不明者總由于不知物耳物即明<lb/>
徳明徳即性新民又明徳中事也以此觀之更為顯然<lb/>
朱文公像如有畫工希命之畫一幅當奉工值也<lb/>
　　與周子俶<lb/>
劉伯温天文策豈在江都之下真是如數家珍元朝得<lb/>
士如此人而不能用焉知帖括中有伊吕耶<lb/>
　　與史及超<lb/>
<pb n="KR4f0015_WYG_010-21a"/>
憶昔追隨舘閣每欽曲江風度葢道心靜深包括一切<lb/>
豈世之炫才露能者彷彿萬一哉而虚懐下交不遺樗<lb/>
朽贈言珠玉此則伏處蒹葭未嘗一飯敢忘者也榮轉<lb/>
宻勿兼判儀曹甌卜在旦夕矣<lb/>
　　與耿又樸翰林<lb/>
前嵗過承惠頋又賜同門硃巻玉筍之班他日㝎當驤<lb/>
首風雲彚征皇路也生連年楗户息影而聖賢之書未<lb/>
嘗敢離於心乃知吾人安身立命惟此義理之腴為雋<lb/>
<pb n="KR4f0015_WYG_010-21b"/>
永耳契丈暫假歸里讀書論世王佐之才裕於斯矣豈<lb/>
猶夫人之雕篆取悦目前者哉<lb/>
　　復梁葵石<lb/>
久不修候可勝渴思想老年翁頤養倍善承教下詢内<lb/>
養之事弟稟賦單薄故五十六嵗即請告歸里使當日<lb/>
僕僕長安道上則今日已在古人之數矣每焚香閉户<lb/>
休息身心覺有安頓處一切龍虎鉛汞之説無所用之<lb/>
似亦稍有得力老年翁虚懐慇慇得無問道于盲耶慈<lb/>
<pb n="KR4f0015_WYG_010-22a"/>
雲至槐水適有舍姪之喪不及欵洽化緣之事料不能<lb/>
行<lb/>
　　與宋牧仲<lb/>
昨台駕之行甚速未得盡一觴之敬不勝戀戀梁園風<lb/>
雅已付使者貴鄉詩人文人河洛之英靈也焉可令其<lb/>
湮沒而不見於後世乎弟意以為老世兄加以批評而<lb/>
重梓之則魯壁之古文復出而合浦之明珠再還亦不<lb/>
朽之盛事也<lb/>
<pb n="KR4f0015_WYG_010-22b"/>
　　與白見先<lb/>
昨楊體乾扶病來晤亦足見其向學之心老而不衰甚<lb/>
可敬也今之少年非自暴即自棄與草木同腐而不及<lb/>
草木之開花結實君子悲之但所示總㫖皆講章所有<lb/>
未能有所𤼵明似不必付梨棗耳<lb/>
　　與張元裕<lb/>
葵花灼灼向日亦自可愛張仲蔚蓬蒿滿逕中物也雖<lb/>
不及淵明之菊茂叔之蓮然視沈香亭畔木芍藥未必<lb/>
<pb n="KR4f0015_WYG_010-23a"/>
肯以彼易此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0015_WYG_010-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兼濟堂文集巻十<lb/>
</p>
<p>
</p>
  </div>
</body>
</text>
</TEI>
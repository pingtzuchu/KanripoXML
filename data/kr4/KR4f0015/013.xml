<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兼濟堂文集巻十三</head> <lb/>
    <p>
<pb n="KR4f0015_WYG_013-1a"/>
欽定四庫全書<lb/>
　兼濟堂文集巻十三<lb/>
　　　　　　　　　　　　大學士魏裔介撰<lb/>
　祭文　碑文<lb/>
　　祭少傅兼太子太師大學士輝嶽范老師文<lb/>
維靈秉嶽降神嫓美甫申為文正之苗裔大司馬之元<lb/>
孫宜其才徳之竒崛無偶逺追百代殊絶人物也嗚呼<lb/>
哀哉吾師徃矣開國元勲其功績政事勒在史策孝友<lb/>
<pb n="KR4f0015_WYG_013-1b"/>
婣睦著於家乘殆不可勝數而介之撫膺徬徨涕泗滂<lb/>
沱者則上以為天下慟而下以哭吾私也師以天命之<lb/>
年受知於<lb/>
太祖武皇帝及<lb/>
太宗文皇帝拔置幃幄文徳與武功俱懋上馬殺賊下<lb/>
馬草露布弗能過也天聰四年初設秘書院擢為大學<lb/>
士輔世長民深謀秘計肇於此矣由是而招三王下旅<lb/>
順征髙麗服䝉古東征西討孰非師之賛成也逮<lb/>
<pb n="KR4f0015_WYG_013-2a"/>
世祖皇帝御極而首建奉<lb/>
天伐暴之策以不嗜殺人為主入闗一檄同於湯武誓<lb/>
誥由是統一區夏萬邦乂安大政大事夙夜在公孰非<lb/>
師之賛成也典丙戌丁亥己丑三試而得人為最封三<lb/>
代而祖考維榮<lb/>
朝廷恩遇<lb/>
寵詔屢褒加陞太傅兼太子太師繪像内藏而<lb/>
世祖皇帝之眷公也至矣謝政家居築圃東臯世以方裴晉<lb/>
<pb n="KR4f0015_WYG_013-2b"/>
公之緑野韓魏公之衆春而介竊以為師之心尚有所未<lb/>
盡也嗚呼哀哉師竟騎箕尾而上昇耶介於五年之春值<lb/>
師古稀之夀稱觴華祝猶憶師以巨觥見賜介平日酒量<lb/>
有限而是日竟酩酊大醉矣醉師之徳也嗚呼哀哉師以<lb/>
文正為逺祖以瀋溪公為髙祖宜其有如是偉人以應<lb/>
興朝之運培千萬年之基是殆同於師尚父敬勝丹<lb/>
書姬周公几几赤舄而非蕭曹房杜之可擬也嗚<lb/>
呼哀哉師之功績政事勒在國史孝友婣睦著於家<lb/>
<pb n="KR4f0015_WYG_013-3a"/>
乗而介之撫膺徬徨涕泗滂沱者則上以為天下慟而<lb/>
下以哭吾私也嗚呼哀哉尚饗<lb/>
　　祭吏部主事史君鴻公文<hi>史名縉新樂人</hi>
嗚呼世之人可以死而不死者何多也不可以死而竟<lb/>
死者乃有鴻公是則命也夫鴻公之為諸生則名士也<lb/>
為博白令則循吏也為吏部則毛玠山濤匹也何可以<lb/>
死而今竟死是則命也夫命者無可柰何之數古之聖<lb/>
賢所不能與之争也然或生而辱或死而榮則生平之<lb/>
<pb n="KR4f0015_WYG_013-3b"/>
樹立使然若鴻公者生平所樹立其視世之賢不肖何<lb/>
等也今春夜飲我於臥遊之堂有召林柱史焉鴻公及<lb/>
門也夏朔祖我於國門之外有立菴子修焉鴻公華蕚<lb/>
也秋初以文贄我於鎮州之寓有汝逵兄弟焉鴻公式<lb/>
榖也孟秋廿五懷我以七言之詩如飛雪落花焉鴻公<lb/>
佳什也曽幾何時而訃至矣初疑其不然既而怪其然<lb/>
又既而痛其不應然而然彼世之人可以死而不死何<lb/>
鴻公之不可以死而竟死耶曾憶宋人有詩云燈前思<lb/>
<pb n="KR4f0015_WYG_013-4a"/>
見友朋詩淚洒行間不自知醉别西溪如昨日露晞漚<lb/>
滅已多時然如我鴻公老年翁英氣灼然昭昭靈靈常<lb/>
在乎黄山之側𣲖河之湄其不隨生死為起滅也審矣<lb/>
㝠而有知其来鑒而来享耶嗚呼哀哉尚饗<lb/>
　　祭吏部侍郎孫北海先生文<lb/>
嗚呼聖人逺而言淆襍兮異學競起以争鳴舍康莊之<lb/>
正路兮趨荆棘以縱横人思樹一赤幟兮家欲主夫齊<lb/>
盟聿巧言之亂徳兮若竟天之欃槍嗚呼先生學術有<lb/>
<pb n="KR4f0015_WYG_013-4b"/>
所根本兮胷中不失其權衡宰百里之花縣兮舉卓異<lb/>
而對聖明厯諌垣之清要兮封章電掣而雷轟際世運<lb/>
之滄桑兮已改玉與改步更薦剡之華衮兮膺纁帛於<lb/>
異數遂洊登於銓宰兮俄急流而却顧謝聲利之紛華<lb/>
兮製荷衣而佩寶璐肆覃心於著述兮尤躭精於傳註<lb/>
闡易象與春秋兮標或問之奥趣訂考亭之定論兮撥<lb/>
簧鼔之雲霧纂益智而志人物兮言侃侃以非誤過八<lb/>
旬而猶徤兮手不離乎章句每寄我以瑤編兮攄心理<lb/>
<pb n="KR4f0015_WYG_013-5a"/>
之攸同不自秘其藴蓄兮鬱退谷之巃嵸斥蔥嶺之空<lb/>
幻兮揆聖域之崇隆冀享年及期頤兮何忽忽而吿終<lb/>
望燕山以流涕兮脂吾車兮秣吾馬痛正人之云亡兮<lb/>
率兕虎於曠野忽中道以猶豫兮腸九轉而若瀉余腹<lb/>
疾其未瘳兮寄哀情於奠斝靈昭昭其未冺兮庶髣髴<lb/>
而来臨者亂曰伊人逝矣不可逮兮著書盈箧邃珠玉<lb/>
兮道之云逺我車蹇兮灑淚於紙中心痞兮輓不盡意<lb/>
庶聞其諡兮<lb/>
<pb n="KR4f0015_WYG_013-5b"/>
　　祭孫徴君先生文<lb/>
嗚呼光岳雖裂元氣未停間氣所發拔萃鍾靈燕山之<lb/>
南易水之上乃有先生翺翔千丈道䘮千載羣喙争鳴<lb/>
洪鐘既叩聿聆元聲九流渾濁曷其有極兼總遺經匪<lb/>
可易測嗚呼先生學為聖賢始於立志年邵徳崇斯文<lb/>
未墜蓬蔂而行有道無位羣流何歸望風涕泗先生之<lb/>
行不可詳贅要其大者莫先孝弟失怙失恃匪莪伊蒿<lb/>
廬於墓側中心㣼㣼兄弟讀禮霜落風號六載孺慕念<lb/>
<pb n="KR4f0015_WYG_013-6a"/>
彼劬勞逺避閨閣灌園桔橰𤓰菔徴異泣血嗸嗸不御<lb/>
腥血而况醇醪槖嚙鼯䑕庭走猿猱於斯時也先生之<lb/>
孝為髙子羔黨禍之興毒痡莫禦浮丘廓園並幽囹圄<lb/>
同門之朋奉頭而䑕髙咏北風定交杵白為之居停以<lb/>
延以佇月落梁空蕭寺逆旅歛金入都不遑唘處書達<lb/>
榆闗色動當宁金石不渝何畏刀爼於斯時也先生之<lb/>
義為孔文舉我生之初民之振振我生之後民之駪駪<lb/>
有馬蕭蕭有車轔轔相彼原野鬼火青燐相彼室家婦<lb/>
<pb n="KR4f0015_WYG_013-6b"/>
子呻吟士訌於朝冦熾於秦妖氛仰射宫闕為塵鼎湖<lb/>
龍髯九廟作薪西山絶頂聚召芳鄰掃地而誓怒髮生<lb/>
嗔氣吞逆闖以濟斯人於斯時也先生之勇為田子春<lb/>
皇古既遥淳風斯缺壟斷墦間朶頤饕餮㨗徑終南銅<lb/>
山金穴薦辟屢加夷然不屑食簞飲瓢其心則悦樞部<lb/>
諄誠茅生激切本色燕人寧惜頸血士各有志希踪往<lb/>
哲雙峯之陽耰而不輟於斯時也先生之隐為陶靖節<lb/>
伏几襲裳張目而盱鵞湖嚅嚅姚江瞿瞿朱陸同異聚<lb/>
<pb n="KR4f0015_WYG_013-7a"/>
訟援枹兼容並采味道之腴取長棄短何事守株厯叙<lb/>
諸子歸於同塗百泉長嘯圖史自娛逺近来學破其柔<lb/>
愚不厭輓季不羡唐虞春花秋月夢覺晏如於斯時也<lb/>
先生之道為邵堯夫嗚呼先生今其已矣先生之生得<lb/>
天者厚先生之學耄而彌久鄉國天下以善取友虎吻<lb/>
寄身厯險與否履道坦坦動而無咎與天為徒虚而能<lb/>
受九十二齡唘足啟手其形雖化其神不朽遙瞻蘇門<lb/>
洒涕陳酒髙節清風世莫能垢<lb/>
<pb n="KR4f0015_WYG_013-7b"/>
　　祭申鳬盟文<lb/>
嗚呼鳬盟而竟飄然長逝耶自余歸里以来一歳之間<lb/>
必相聞問數次今春猶有札相詢曽幾何時而遂成今<lb/>
古耶今春来札云讀書苦不能記余荅札云聞之前軰<lb/>
云書要醒的不必記的此葢相印證之語而今以後蘭<lb/>
音可復聞耶我軰之交二十餘年矣在世法人情之外<lb/>
煙霞性命之中余昔年曾有詩咏之謂生平知已而遂<lb/>
與物俱化耶詢之来訃者云有疾乎無疾乎曰無疾晨<lb/>
<pb n="KR4f0015_WYG_013-8a"/>
起猶與親友談俄而屬纊雖曰人命如朝露如呼吸何<lb/>
乃如此之駛耶生死世俗之所驚親戚之所痛有道者<lb/>
視之尋常耳然死者視之為尋常生者能不驚且痛耶<lb/>
余年來學道尚有中心藏之之語欲商之鳬盟今既不<lb/>
起矣將復商之何人耶嗚呼猶龍死而余不言詩北海<lb/>
死而余不言學鳬盟死而余尚言文耶光氣遷轉無一<lb/>
晷之停自古聖賢莫不皆然然人情悲其所厚而不能<lb/>
悲其所不厚淚出於心之所哀而不能出於心之所不<lb/>
<pb n="KR4f0015_WYG_013-8b"/>
哀余之泣下沾襟何為而然耶有肉在豆有酒在樽其<lb/>
能如生前之日夕歡相持耶尚饗<lb/>
　　祭左副都御史二如孫公文<lb/>
大河之北燕趙之郊太行蜿蜒而東走滹沱漳洨之間<lb/>
風氣攸鍾篤厚沈摯徃往産倜儻非常之人以濟世庇<lb/>
民嗚呼若先生者其耀夜之星精而瑞宇之麟鳯歟判<lb/>
袂未幾乃竟厭世而長辭也乎先生早歳胸蟠百家蜚<lb/>
聲藝苑壯而掇魁南宫對策髙第司李海上發姦摘伏<lb/>
<pb n="KR4f0015_WYG_013-9a"/>
如神不事缿筩鉤距之術明允無寃二東追思歌之秉<lb/>
銓理典前後二十餘年甄别流品引賢若渴較士山陜<lb/>
所得盡知名士及躋總憲痛邇来苞苴公行將奮力澄<lb/>
清使斯世斯民再見太平天不愸遺乗鶴髙飛騎箕上<lb/>
列雖尊榮之已膺恨効用之未極區中之緣已絶蒼生<lb/>
之望遂虛此海内賢士大夫所悼嘆而同悲也抑介之<lb/>
悲不盡于此介生也晩自余先君卓犖不羈少所許可<lb/>
每見先生則請益娓娓退而命介曰孫銓部善善周惡<lb/>
<pb n="KR4f0015_WYG_013-9b"/>
惡嚴而祗慎亷平繼趙儕鶴先生掌選舉樂彦輔山巨<lb/>
源之流也余識之有年及余成進士先生方在銀臺忘<lb/>
其為後進而引之二仲之列且數相與商榷天下大事<lb/>
勉以直言敢諌為先救時行道為急余佩先生之誨若<lb/>
韋弦即如畿南荒地亡丁一事不蠲免則追呼追呼則<lb/>
必逃亡逃亡則必冦盜冦盜則必攻城掠郡滿漢佽飛<lb/>
之旅必大集而蹂躪之是無畿南也先生獨痛之深念<lb/>
之切力賛門人直指鄧公再具疏得<lb/>
<pb n="KR4f0015_WYG_013-10a"/>
俞㫖畿南數十州縣室家父子始有寧宇雖<lb/>
朝廷之鴻恩而實先生回天之力也以故輀輪歸自亰師癭陶<lb/>
紳士叟穉數萬人無不攀靈駕而蹢躅呼號斯時也天地為之<lb/>
惨澹鬼神為之嗚咽而况受知如介其腐心疾首當復何如故<lb/>
介之悲来横集而莫可解也介痛䧏割怙恃雙失雞骨<lb/>
支床者半載雖炙絮已伸而有懐未吐念典型之不作<lb/>
嗟哲人之已亡誰復錫我以嘉言導我以指南也𤣥颷<lb/>
倚薄歳將暮矣乃復升酒于斚載肉于豆洒泣而哭柩<lb/>
<pb n="KR4f0015_WYG_013-10b"/>
側嗚呼哀哉涕却留而已零杯欲奠而先覆臨風傷䀌<lb/>
黯然荒眩先生其鑒臨而歆旃耶<lb/>
　　祭方伯楊猶龍年兄文<lb/>
惟靈萃坤輿之間氣秉恒嶽之英華早掇科名馳聲翰<lb/>
院雕龍繡虎世謂足以狀其才也驚鴻掣電世謂足以<lb/>
狀其書也光風霽月世謂足以寫其襟也蒼松翠筠世<lb/>
謂足以名其節也嗚呼是遂足以盡吾友之心哉夫其<lb/>
胸懷浩浩落落嘗與天下之賢士大夫遊接引如不及<lb/>
<pb n="KR4f0015_WYG_013-11a"/>
思欲反一世之澆漓以躋于郅隆之盛此我友之素志<lb/>
也而今已矣尚何言哉方丙戌丁亥之間滄波横流人<lb/>
心糜爛世不復知有名教行檢為何物獨我友痛惡幽<lb/>
昧險隘之徒每見于文詞坐談間如青精之與溲勃較<lb/>
然其不雜也以是不悦者衆若聲詩一道世皆騖于六<lb/>
朝綺縵之習髙者步趨隆嘉諸公以為有軒冕臺閣氣<lb/>
獨我友與余推尊少陵挽回狂瀾之東而砥柱之海内<lb/>
文人墨士至都者風走響應一登龍門聲價十倍豈虚<lb/>
<pb n="KR4f0015_WYG_013-11b"/>
語哉及其出為晉臬平反讞獄廷無寃民右轄豫中綜<lb/>
覈錢榖盡剔積弊然尚有宵人中傷天下正人君子聞<lb/>
之莫不駭嘆以為嫉此蛾眉噬及麟鳯也及叱馭蜀籓<lb/>
厯棧道覽劍閣之崔巍哭武侯孤墳于定軍山中訪工<lb/>
部遺跡于浣花溪間其詩遂空前後作者嗚呼今天下<lb/>
飲食之人不復知世有文章風雅彼蚩蚩無足怪其雅<lb/>
尚操觚者何嘗不吟咏慿弔有生不見古人之恨若吾<lb/>
友猶龍者與古人相衡量詩則摩詰大復文則劉勰李<lb/>
<pb n="KR4f0015_WYG_013-12a"/>
翺何在内則擯之而不使容在外則撓之而不使進卒<lb/>
困窮抑鬱以至于死我友有靈其亦興投畀之思而發<lb/>
不平之鳴於白玉記樓之後耶雖然猶龍學道有年其<lb/>
於是非人我自左遷後未嘗置諸口頰聞其屬纊之從<lb/>
容安詳與殷子伯巖談若平時葢視生死如一致而齊<lb/>
得失于兩忘矣豈復有是念又作如是悲然余猶為此<lb/>
言以慰其靈者誠以天下後世愛才之心不可不抒妬<lb/>
才之流不可不斥友朋之義未至往往而絶也其他生<lb/>
<pb n="KR4f0015_WYG_013-12b"/>
平相與立朝梗槩見于文集行實不能盡述且亭詩數<lb/>
巻余已託友人刻之浙中嗚呼猶龍其果死耶其竟不<lb/>
死耶<lb/>
　　祭沈曙白翰林文<lb/>
嗚呼曙白天既豐於其徳胡為阨之以期厭人世之紛<lb/>
濁乗鸞鶴而逶迤甫邀榮於一第収視聼而長辭方曙<lb/>
白之弱冠馳聲也誠書淫而傳癖每倦吻以唔咿脩摩<lb/>
天之徤翮襲瓊佩之陸離叶篇什於風雅卑綺麗而上<lb/>
<pb n="KR4f0015_WYG_013-13a"/>
之柰何公車屢躓泣玉埋奇馳驅燕趙之野遨遊齊魯<lb/>
之陲託臯禽於阿下棲鷦鷯之一枝及其奮幟詞苑振<lb/>
藻清時天子聞之動色宰輔見而解頤行且竪補天浴<lb/>
日之烈光琰琬而勒鼎彛何昊天之不弔溘一逝而莫<lb/>
追自古聖賢不能免隨大化以推移惟隂陽之為害誰<lb/>
其回過隙之炎曦無松喬之大藥赴幽㝠而起凉颸嗟<lb/>
妻子之暌隔顧琴書以含悲恨鬼伯之催促咸齎咨而<lb/>
涕洟羌友朋之篤摯信魂爽其能知嗚呼哀哉尚饗<lb/>
<pb n="KR4f0015_WYG_013-13b"/>
　　祭素洲年伯梁都諌文<lb/>
恒山崱屴滹水汪洋鍾靈非偶奕世蕃昌大父鳴泉權<lb/>
衡神廟鎮麓嚴君金吾焜燿嗚呼年伯髫齡頴發八<lb/>
斗軼羣玉光劒氣不沒埃氛積厚而流煥乎有倬雲漢<lb/>
天章精實鴻邈攻苦下幃戰勝故肥蜚鳴應運辛酉翬<lb/>
飛宗匠儒林登壇先覺力障狂瀾獨行趠趠學詩學禮<lb/>
奕奕八龍禁林發藻昆季聫蹤庭訓義方福澤未艾推<lb/>
以仁民徳澤孔霈<lb/>
<pb n="KR4f0015_WYG_013-14a"/>
皇清開創詔勅是營中書日近天㫖拜賡望重謇諤特簡<lb/>
卓操陟位梧垣引君當道奉差履畆咨諏嘵嘵周詳委<lb/>
曲滿漢均調玉鑒氷壺南宮分試網無遺珠力黜謬陂<lb/>
我交雙璧中秘承乏嗣遷給諌維公是法己丑丁艱瞻<lb/>
哀岵屺伯也慰之慇懃無已違公一歳日月幾何彼蒼<lb/>
不弔忽而沈疴遺容在臆遺札在牘語不可聞書寧忍<lb/>
讀嗚呼哀哉公神赫赫公視茫茫乗彼白雲游於帝鄉<lb/>
死生旦暮幽明何隔不腆之奠蕙蒸蘭藉尚饗<lb/>
<pb n="KR4f0015_WYG_013-14b"/>
　　誥贈大學士拙菴公墓碑文<lb/>
公諱柏祥字元昌號拙菴一號媿燕侍御贈大學士乾<lb/>
仲公之長子也乾仲公沒諸弟尚幼公時年僅二十餘<lb/>
撫教之俾皆成立訓諸子嚴而有法天性孝友大節磊<lb/>
落於書無所不讀少而有志當世欲大有所建立左滄<lb/>
胥先生奇其才選貢第四名入成均值明季天下多故<lb/>
考授縣令隠居弗仕著書自娛所著有樸園文集詩集<lb/>
讀史綮言昭明李杜四家詩選杜陵詩話魏氏家乗栢<lb/>
<pb n="KR4f0015_WYG_013-15a"/>
鄉縣志四書目錄等書葢才品卓犖岸然自命以經世<lb/>
宰物任重致逺而風度所被足為矩則識尤洞照月旦<lb/>
衡量無不符契逺近慕而嚮之有似乎漢之郭林宗宋<lb/>
之陳同父賫志而沒未竟其施海内賢者莫不惜之公<lb/>
生於明萬厯癸巳年五月十六日戌時卒于大清順治<lb/>
己丑九月二十一日未時享年五十有七元配張氏明<lb/>
邑人兵部職方司郎中因建言贈太僕寺少卿恒華張<lb/>
公之孫女武進士官至驃騎將軍喻雅張公之長女髙<lb/>
<pb n="KR4f0015_WYG_013-15b"/>
邑吏部尚書夢白趙忠毅公之外孫也寛和慈惠事公<lb/>
姑至孝相夫子勤儉經營克殖家業通書識禮夙興夜<lb/>
寐撫教子女有敬姜孟母之風待庶子如已出一生布<lb/>
素不尚華侈體恤僕婢人人為之盡其心力淑徳閫儀<lb/>
逺邇矜式咸以為宜傳入列女焉生於明萬厯乙未年<lb/>
四月二十九日夘時卒於大清順治己丑二月十九日<lb/>
未時享年五十有五<lb/>
皇清順治戊子以子裔介封吏科右給事中再封光禄<lb/>
<pb n="KR4f0015_WYG_013-16a"/>
大夫太子太保都察院左都御史加一級又以子裔魯<lb/>
封奉政大夫江南淮安府同知再封階中大夫縂理直<lb/>
省山東等處都轉鹽運使司兼理鹽法道運使加一級<lb/>
又以子裔介封光祿大夫太子太保内秘書院大學士<lb/>
母初封孺人再封夫人又封宜人封恭人封淑人累封<lb/>
至一品夫人長子裔魯官至山東鹽法道鹽運使次子<lb/>
裔介官至光禄大夫太子太傅保和殿大學士兼禮部<lb/>
尚書加一級三子裔訥官桃源縣知縣四子裔慤順治<lb/>
<pb n="KR4f0015_WYG_013-16b"/>
丁酉科舉人考中知縣五子裔侗四品官監生長孫勩<lb/>
康熙己酉科舉人考中知縣次朂壬子年拔貢生次勰<lb/>
壬子科舉人次勷一品官廕生次男府學廪生次嘉孚<lb/>
縣庠生次勄官監生次勉次劻次勱次勍次勤次荔曽<lb/>
孫庠生世履等幼者名不盡載其行實之詳别具墓誌<lb/>
本傳中順治七年四月二十六日𦵏於祖塋之次先是<lb/>
已竪封給諌碑而介既為大學士封三代乃更立豐碑<lb/>
以樹墓前時康熙十二年歳在癸丑暮春之十五日也<lb/>
<pb n="KR4f0015_WYG_013-17a"/>
　　耿孝亷側室趙節婦碑文<lb/>
孺人趙節婦者耿介峯先生之側室也先生諱復昭號<lb/>
介峯居城北之三里橋東中萬厯戊子科鄉試二十三<lb/>
名元配楊孺人卒無子遺女七人娶趙為側室冀生男<lb/>
以續書香也不意公車之役欝欝不得志歸僅及里而<lb/>
沒臨終謂趙氏曰我苦志讀書幸叨鄉薦作孝亷十七<lb/>
年為文每見稱於海内名家長者是可以售而不獲售<lb/>
命也今困於疾是必死我死則爾其改適焉勿悞爾芳<lb/>
<pb n="KR4f0015_WYG_013-17b"/>
年矣趙氏泫然而泣曰幸得託身君子雖弗遂白首之<lb/>
盟然寧敢移所天以為泉下羞夫子其待我于他日也<lb/>
介峯先生頷之而目暝是時趙氏始為節婦葢年甫十<lb/>
九云止生一女在襁褓中紅顔弱息㷀㷀靡倚嗚呼哀<lb/>
矣節婦則毁容易服長齋奉佛足不窺門紡績之聲每<lb/>
至午夜乳哺提擕女以成立每言及介峯先生當日事<lb/>
涕泗霑臆葢數十年如一日也明末戊寅辛巳歳大饑<lb/>
人相食而栢邑尤為兵衝家計凋零薪㸑不給節婦以<lb/>
<pb n="KR4f0015_WYG_013-18a"/>
女紅自課備極瘁勩往来姻戚家言笑不苟代視子女<lb/>
推濕就乾撫摩調理不啻已出而其律身端嚴始終不<lb/>
惰是以人皆愛而敬之守節六十八年歳當大清庚戌<lb/>
秋七月年八十七歳無疾而卒余友髙邑李伯清其外<lb/>
孫也為狀以示余曰此丈夫之所難者而孺人為之古<lb/>
賢女之所難者而今人為之先生其表而出之以風示<lb/>
巾幗余在長安時即聞節婦之守如是既歎慕其賢及<lb/>
歸里每過圯橋顧瞻道左睠言閫徳望廬而式焉又烏<lb/>
<pb n="KR4f0015_WYG_013-18b"/>
可以不文遜謝而使懿行不見於後世也乎乃為文記<lb/>
其事而銘之嗚呼余文雖媿於黄絹幼婦之辭而節婦<lb/>
行潔志芳皭然泥而不滓者也後之觀者將與李太白<lb/>
漂陽貞女米元章髙郵露筋之貞珉比類而並觀之乎<lb/>
銘曰維竹與栢雪幹霜柯維金與石厯久不磨子孝臣<lb/>
忠砥柱江河婦志克恊彤管宜歌栢舟自矢誓死靡他<lb/>
黄鵠比賦泣泗滂沱茹蘗逾甲皎日烟蘿允續列女琬<lb/>
琰光多雲掩衡門碑永槐波<lb/>
<pb n="KR4f0015_WYG_013-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0015_WYG_013-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兼濟堂文集巻十三<lb/>
</p>
<p>
</p>
  </div>
</body>
</text>
</TEI>
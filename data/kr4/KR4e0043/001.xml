<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_001-1a"/>
北郭集巻之一<lb/>
　樂府<hi>詞吟</hi>吴　郡　徐　賁　㓜　文　著<lb/>
　　　古别離<lb/>
淸晨戒嚴裝送别河之干北風塞上起黄沙浩漫漫氷<lb/>
雪日以繁徒旅日以寒不悲道路遠所愁衣裳單徒行<lb/>
義不可徒使摧心肝流光信奔馳君歸有時待但惜少<lb/>
年去坐令顔色改<lb/>
　　　上留田<lb/>
羽翼偏不能飛上留田車輪單安可馳上留田有弟有<lb/>
弟寒且飢上留田為其兄者知不知上留田父母既沒<lb/>
鞠者為誰上留田<lb/>
<pb n="KR4e0043_SBCK_001-1b"/>
　　　五襍組<lb/>
五襍組機上絲徃復還盤中棊不獲已人别離<lb/>
五襍組園中花徃復還陌上車不獲已人無家<lb/>
　　　行路難<lb/>
桃李不冬發寧識霜雪威丈夫不出門安知道路危渡<lb/>
河恐傾覆登山苦嶮巘假問何乃爾言有名利覊名利<lb/>
孰不志命繫造化為請君勿躁進藏器且待時<lb/>
　　　巫山高<lb/>
巫山峯十二一一向陽䑓聞説君王夢曾逢神女來樹<lb/>
色悽離恨猿響抱餘哀至今雲雨裏徒使後人猜<lb/>
　　　邯鄲才人嫁為厮養卒婦<lb/>
<pb n="KR4e0043_SBCK_001-2a"/>
妾夲邯鄲富家女學得詩書絶歌舞小時恩例選入宫<lb/>
天顔一顧生春風崇䑓徃來十五載玉容無復桃花紅<lb/>
君王寵新盛開宴還同賤妾初時見君邊銀燭照華筵<lb/>
妾䖏秋螢閉深院當時自喜才名人如今始信詩書貧<lb/>
辭君去嫁厮養卒不怨君王怨妾身<lb/>
　　　車遥遥送張都事<lb/>
車遥遥馬騤騤車馬聮翩來君行獨驅馳北風吹城暗<lb/>
摧土黄榆霜多寒入皷車徒過關鷄未啼木葉千山夜<lb/>
如雨丈夫立志期有成何辭辛苦闗山行<lb/>
　　　折楊栁<lb/>
人言折栁愁我言折栁好倘向栁邊行識君去時道<lb/>
<pb n="KR4e0043_SBCK_001-2b"/>
　　　名都一何綺<lb/>
名都誇綺麗千門爭向開射熊舊闢舘迎鳯新築䑓畵<lb/>
轂金吾過駿馬玉璫來縱横九衢裏日日逐塵埃<lb/>
　　　神絃曲<lb/>
靈風颭旗日光黑燈影半明斜照壁湘筠颯颯泣慘悽<lb/>
翠裙香帶蘭葉齊跳梁綘鼠舞碧鷄神鴉飛出寒烟啼<lb/>
紙錢嘯火高懸樹千輪萬騎登天去<lb/>
　　　神絃别曲<lb/>
桂葉吹香楚花雨十二離鵉夢中語緑蛾紺髮團作雲<lb/>
高軿夜降巫山女金爐蕙氣烈火濃畵簾羅幙春重重<lb/>
翠樽進酒樂未終衆巫笑起鼓鼕鼕燭光倒射椒花紅<lb/>
<pb n="KR4e0043_SBCK_001-3a"/>
　　　從軍行<lb/>
裝刀不用金立身不在文昨日破邯鄲歸來論功勲君<lb/>
王更部位官属馮將軍<lb/>
　　　别離曲<lb/>
山風吹霜榆葉老城鴉傳聲天欲曉征徒出門駕行裝<lb/>
斗杓倒懸月無光我停露車客停馬荒烟蕭蕭暗平野<lb/>
一盃濁酒且湏傾九月埀楊不堪把歌聲感激絃聲繁<lb/>
坐上醉人争咲喧相逢相别皆草草心事如絲向誰道<lb/>
　　　新嫁娘效王建<lb/>
隣里争來賀三朝禮數頻只是羞擡眼識郎猶未真<lb/>
　　　五索效韓偓<lb/>
<pb n="KR4e0043_SBCK_001-3b"/>
爲性好梳褁料鬂更均腮手把百神鏡千回自照來可<lb/>
憐手無力從郎索鏡䑓<lb/>
昨日下河橋多被行人見花稀無䖏藏見我新粧面一<lb/>
向不禁羞從郎索羅扇<lb/>
幾囬畏春寒不向庭中走杏花都落盡雨長春苔厚我<lb/>
欲掃落花從郎索鸞帚<lb/>
琵琶性裏好曲調手中便一朝絃断盡欲接却無縁待<lb/>
彈不可得從郎索新絃<lb/>
閑將紅色絲結取承露囊一面芙蓉花一面雙鴛鴦不<lb/>
藏鍼與線從郎索麝香<lb/>
　　　新曲效温庭筠<lb/>
<pb n="KR4e0043_SBCK_001-4a"/>
深宫漏永閉靑春象床玉枕綉爲䄄虹梁日出照明錦<lb/>
流蘇風動墮香塵鴛鴦帳裏承恩重睡起鬟斜緑雲擁<lb/>
艷舞濃歌女伴誇芳容嬌態君王寵好風美景綺窓前<lb/>
佳節良辰信可憐㸃腮試拭花梢粉畵眉還用麝臍烟<lb/>
寳釵壓髩犀梳映幾度調粧看不定雙鳯雕成白玉䑓<lb/>
四龍蟠作黄金鏡粧成只是自焚香絳唇紅靨間明璫<lb/>
歛笑藏羞向窓坐時理銀箏更炙簧内家花栁春風早<lb/>
桃園杏圃聞黄鳥花鳥撩人可觧禁多歡多樂年年好<lb/>
一從少小擅風流日來歡御鳯凰樓侍奉君王無所願<lb/>
上祝萬嵗又千秋<lb/>
　　　切切重切切贈普仲淵<lb/>
<pb n="KR4e0043_SBCK_001-4b"/>
切切重切切相逢復相别君行車有輪我車去無因千<lb/>
里更萬里宛轉車輪裏闗山路嶮巇行速寕行遲<lb/>
　　　塞上曲<lb/>
十五見天子十八領邊兵曾將一羽箭嬴得射鵰名<lb/>
　　　新絃曲<lb/>
絃頭響淸人愛憐曲多彈雜難爲絃一寛一緊調復亂<lb/>
卻把新絃一齊换新絃換上等要聴舊絃換下誰來看<lb/>
舊絃舊絃莫謾悲新絃還當有舊時<lb/>
　　　采蓮曲<lb/>
采蓮莫采多采多莖傷手手傷有時好傷我池中藕<lb/>
　　　蠶婦詞<lb/>
<pb n="KR4e0043_SBCK_001-5a"/>
采桑復采桑采桑未盈筐今年小姑嫁蠶多獨自忙<lb/>
　　　三婦詞<lb/>
大婦能刺綉中婦觧藏鈎小婦知音樂纎手彈箜篌上<lb/>
客且安坐風光無日休<lb/>
　　　幽蘭曲<lb/>
幽蘭不是尋常草長葉叢叢紫花小幾見東風夢裏來<lb/>
緑豔烟濃紅日曉瑣窓護春春意暖宛轉淸香吹不断<lb/>
美人昨夜度瑶琴白雪新消楚江滿<lb/>
　　　湘妃曲<lb/>
蠻娘唱怨鮫房黒氷瑟嘈嘈機罷織寒濃翠薄妬蟬衫<lb/>
烟梧風竹斕斒色鳯聲天逺有誰聞雙蛾黛影愁不分<lb/>
<pb n="KR4e0043_SBCK_001-5b"/>
楚山九㸃秋未老淚花染盡瀟湘雲<lb/>
　　　靑樓曲<lb/>
綺綉列中堂羅扇映穠粧鈿花新様製釵梁出意長藏<lb/>
香詒荀令笑指調周郎不應妙歌舞舊得事平陽<lb/>
　　　洛陽陌<lb/>
君家天津南我家孟津北都因看花來相逢不相識<lb/>
　　　靑靑水中蒲<lb/>
靑靑水中蒲織作團團扇不肯贈傍人自掩春風面<lb/>
　　　道逢鎦武威<lb/>
昨夜看燈歸道逢鎦武威將燈調人咲連手挽羅衣引<lb/>
上東城路邀我他家去都無女伴隨嬌羞不成怒郎心<lb/>
<pb n="KR4e0043_SBCK_001-6a"/>
莫亂想想著直湏媒蘭衾胡敢御一夜坐堆堆<lb/>
　　　龍門有孤桐<lb/>
龍門有孤桐斵爲三尺琴良材不易得軫玉而徽金冷<lb/>
冷七絃間一彈淸我心要知在自適奚必求知音<lb/>
　　　將軍行<lb/>
朝出飛狐塞暮返雲中營提擕燕代卒意氣恣縱横屢<lb/>
奉天子詔萬里得專征霜風寳刀利曉日炫朱明弯弧<lb/>
白象斵重鎧文犀成虜騎不敢向三邊盡知名裨校擁<lb/>
纛前都護随鑣行首功不足計當為誇擒生<lb/>
　　　猛虎行<lb/>
爾虎從何來㨿住三义口昨日啖東家猪今日噬西家<lb/>
<pb n="KR4e0043_SBCK_001-6b"/>
狗山中百獸不敢鳴白楊黄竹隂風生隣家少年憑意<lb/>
氣彎弓掛箭廵山行夜深月黑候虎出明朝荒草餘白<lb/>
骨<lb/>
　　　擊筑行和髙季廸韻同張記室憲賦<lb/>
和君擊筑吟請君側耳聴不是更容貎誰能知姓名主<lb/>
人莫稱善坐客何須驚酒酣欲罷奏壯心難自平<lb/>
　　　短歌行贈杜君寅<lb/>
白日雖苦短萬里落復生人生自有限難極歡愛情愚<lb/>
者謀在食知者志在名愚智各有求誰能免經營秋花<lb/>
容易老秋葉難再榮對酒心已醉酌酒淚先傾我非不<lb/>
能遣柰此愁相縈君亦失意人請吟短歌行短短意自<lb/>
<pb n="KR4e0043_SBCK_001-7a"/>
長展轉歌不停<lb/>
　　　遊仙詞<lb/>
浮遊虛空界蕭洒飛雲䑓靈光照八景真氣凌三台日<lb/>
出東皇降月生西母來絳玉裝書笈文螺製酒盃長歌<lb/>
忽俛首溟渤揚黄埃<lb/>
　　　賈客行<lb/>
賈客船中貨如積朝在江南暮江北平生産業寄風波<lb/>
姓名不入州司籍船頭賽神巫唱歌舉酒再拜酹江波<lb/>
紙錢百垜不知數黄金但願如其多須臾神去風亦息<lb/>
全家散福歡無極相期盡説莫種田種田歳歳多徭役<lb/>
　　　靑絲白馬歌<lb/>
<pb n="KR4e0043_SBCK_001-7b"/>
銀鞍白馬靑絲韁容顔花艷少年郎有時繫馬垂楊樹<lb/>
逐翠尋香入花去<lb/>
　　　對鏡詞<lb/>
蓮壺漏轉銅龍泣露壓香塵玉堦濕欲理殘粧喚鏡來<lb/>
恰在石榴花下立犀梳未整寳釵偏緑鬟嬌<graphic n="KR4182" url="https://raw.githubusercontent.com/kanripo/KR-Gaiji/master/images/KR4182.png" mimeType="image/png"/>芙蓉烟<lb/>
孤鸞飛入月中去離愁脉脉空嬋娟<lb/>
　　　宫中夏夜詞<lb/>
<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>露下蓮池雲廊夜歩時小鬟痴欲睡頻説斗杓移<lb/>
　　　扶南曲辭歌<lb/>
紅日映髙樹晴光入綺䟽鈿屏開八字銀鑰啓雙魚羙<lb/>
人曉粧罷流鶯春語初中使簾前立直待上金輿<lb/>
<pb n="KR4e0043_SBCK_001-8a"/>
　　　長歌復短歌四章<lb/>
長歌長短歌短百歳人生那得滿昔不樂今何如少年<lb/>
焉用多讀書枽樞甕牖為窮儒<lb/>
短歌短長歌長男兒有足行四方鞍在馬輪在車請君<lb/>
莫言道路賖安能局束長在家<lb/>
長歌停短歌起春風吹入行人耳壯年少老日多人生<lb/>
有志莫蹉跎致君堯舜當如何<lb/>
短歌歇長歌續百年碌碌復碌碌交者多知者少取次<lb/>
論心皆草草志士棲遲眼中老<lb/>
　　　田家行<lb/>
谿南種田溪北住屋東栽枽屋西樹阿翁八十不出户<lb/>
<pb n="KR4e0043_SBCK_001-8b"/>
長男踏車婦織布大女送飯小絡紗㓜男放牛未還家<lb/>
年年納得官家足篋有餘布甑有粟田家古來多苦辛<lb/>
飽暖各自全一身我願子孫親畎畝終身不識離鄉苦<lb/>
　　　農父謡送顧明府由呉邑陞常熟<lb/>
我家茆屋臨官道前種桑麻後梨棗年年力作不違時<lb/>
人有餘粮牛有草官長下車今五年老身不到州縣前<lb/>
鄉無吏胥門户靜家家盡稱官長賢大男入郭買田具<lb/>
始知官長移官去來時憶向官道迎今日去時須送行<lb/>
攀轅欲留留不止我民愴惶彼民喜殷勤再拜官道傍<lb/>
願飲三江一杯水<lb/>
　　　漁父篇贈瞿敬夫<lb/>
<pb n="KR4e0043_SBCK_001-9a"/>
君夲烟波一釣徒載得全家入五湖耽詩每笑唐髙士<lb/>
致産能輕越大夫徃來不向州城住朝泊西岩夜東渚<lb/>
筆床茶竈何用將篷底惟留釣魚具第四橋頭春水多<lb/>
朝朝暮暮自經過緑蓑常帶桃花雨白槳頻翻荇葉波<lb/>
春風秋月年年好銅斗歌中鬂華老閑愁捴在醉中消<lb/>
樂事從教行處少但取魚來不論遲黄梁緑竹手親炊<lb/>
飽時把釣醒時唱世事於君定不知<lb/>
　　　栁短短送陳舜道<lb/>
栁短短春江滿蘭渚雪融香東風釀春暖山長水更遥<lb/>
浩蕩木蘭橈蘭橈向何䖏送君行南昌去離愁落日烟<lb/>
中樹<lb/>
<pb n="KR4e0043_SBCK_001-9b"/>
　　　白蘋花送王汝器<lb/>
白蘋花緑蘼草南風吹碧波五月湘江道行人勸酒離<lb/>
緒多棹女棹郎歌棹歌黄鸝啼時風景好大堤日落柰<lb/>
君何君今去不可留山疊疊水悠悠<lb/>
　　　明月篇贈章子向<lb/>
商飈拂絳河圓月溢金波澄隂斜映桐池近爽氣遥連<lb/>
桂渚多穿櫳窺帳虚塵淨鍳帷照牅芳香冷翫賞何人<lb/>
倚畵欄瑶華翠羽流空影含情抱琴為調絃絃中新曲<lb/>
重堪憐不見嫦娥空歳歳漫思湘女自年年天上人間<lb/>
秋浩浩此時此景誰家好陳王園内咏初成庾令樓中<lb/>
醉欲倒松醪椒醑滿金杯嘉客良朋逐夜來當筵光彩<lb/>
<pb n="KR4e0043_SBCK_001-10a"/>
聊供覽不須催駕上瑶䑓<lb/>
　　　聽烏詞為陳惟允賦<lb/>
烏烏烏鳴相呼朝飼雛晚飼雛昨日飼雛雛尚小今日<lb/>
雛飛烏已老老烏長日不出飛衆雛反飼啣食歸飛飛<lb/>
不離君家屋夜後還來屋頭宿屋中主人千萬情見烏<lb/>
得飼不敢驚願歸見親學烏飼軒不名烏人不媿<lb/>
　　　愛日吟為孫希範賦<lb/>
讀書從教寸晷移照鏡不怕朱顏衰阿翁埀白年有限<lb/>
只恐烏飛去難返人生在世誰無親亂來各自迯一身<lb/>
十家父子九離散似君團圞能幾人白日可買金可得<lb/>
使翁壽長應不惜<lb/>
<pb n="KR4e0043_SBCK_001-10b"/>
　　　望雲詞為貝公逺賦<lb/>
朝望雲悠悠暮望雲漠漠望雲雲不盡思親雙淚落迢<lb/>
迢親舍東海濵但見白雲不見親得親身安年不老還<lb/>
家雖遲心亦好<lb/>
　　　蓼莪吟為朱公路作<lb/>
昨日春雨好莪葉青青小今日秋霜飛靑青盡枯槁秋<lb/>
霜春雨各有時兩丸東西寧少遲兒今得官親不在滿<lb/>
地寒蒿不堪採<lb/>
　　　歳晚行贈習尚鏞駕部<lb/>
苦哉歳晚西風悲美人不來寒鴈啼十年裘馬走南北<lb/>
秃髮已白歸無期悠悠世事春前草淺碧嬌濃豈終好<lb/>
<pb n="KR4e0043_SBCK_001-11a"/>
長路崢嶸駑馬勞坐覺今晨色枯槁海内英雄今幾人<lb/>
逢時吐氣干青雲當前勸酒君莫逆但願四海生陽春<lb/>
君不見昨夜天邊孤鳯鳴老夫伏枕雙涕泠<lb/>
　　　梅花清夢辭與貝廷琚博士同賦<lb/>
愁雲淡淡揺碧空瑣窓虚掩閑㣲風芳魂欲迷踈影亂<lb/>
滿庭細月香溟濛夜景沉沉春漠漠翠禽啼春春不覺<lb/>
水澁銅龍漏轉遲霜華暗妬青綾薄惱情横玉泣小鸞<lb/>
畫屏殘燭圍素寒起来重覓舊遊處曉烟十二空闌干<lb/>
　　　海雪詞與唐處敬題<lb/>
搏桒亭亭塵帖帖三山曲連屏様疊馮夷竊得鮫人綃<lb/>
巧裁六花不用刀瓊芳攪空夜迷影神挾剛風去俄頃<lb/>
<pb n="KR4e0043_SBCK_001-11b"/>
馬䘖骨戰泣貝宫咸池凍合烏愁冷回首烟生九㸃青<lb/>
氷車飛輪天上行下看荒月斜照城鼓角未醒鷄無聲<lb/>
　　　雷雨護嬰詞<lb/>
少婦抱兒行且遲雷雨路中忽遇之兒驚欲啼手護兒<lb/>
道傍逆旅固可依君不見王凝妻<lb/>
北郭集卷之一<lb/>
<pb n="KR4e0043_SBCK_001-1a"/>
翠削芙蓉倚碧霄<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>空霞磴度飛軺絶壁金銀雙闕迥<lb/>
澄空鐘磬萬山岧天門過雨嵐光合日觀標霞海色遥<lb/>
穹碑讀罷占遺跡欲共元暉問泬㵳<lb/>
</p>
<p>
</p>
  </div>
</body>
</text>
</TEI>
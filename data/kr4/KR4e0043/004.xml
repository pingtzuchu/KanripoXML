<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_004-1a"/>
北郭集卷之四<lb/>
　七言古體　吳　郡　徐　賁　㓜文　著<lb/>
　　　丙午中秋與余左司王山人髙記室同過張文<lb/>
　　　學宅看月<lb/>
商飈吹秋天如藍出戸圓月生東南衆星次第歛芒角<lb/>
獨有桂影埀毿毿澄光無私照應徧不間汚澤兼清潭<lb/>
冰輪軋軋上銀漢玉龍左右駕兩驂須臾當天蟾魄正<lb/>
八表洞視明相涵自憐下界苦廹塞未得變化同書蟫<lb/>
遥思海上看更好水氣顥顥雲無曇鮫人機室仰虚炤<lb/>
綃絲薄袖抽冰蚕孕珠老蚌躍波出吸納華采爭呀<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>
山河大地影倒入嗟此尺璧何由含曾聞月乃七寳合<lb/>
<pb n="KR4e0043_SBCK_004-1b"/>
坳䖏修補須斤鏨又聞姮娥竊靈藥直欲不死眞貪婪<lb/>
如此恠事各有説理或有之幽莫探化橋擲杖夲幻戲<lb/>
兹事何故推難諳分明以術誑人主不即加罪誠痴憨<lb/>
今宵貴家盛開宴奔走席上羅女男清弦脆筦樂正作<lb/>
金尊玉斚情方酣羈愁誰念獨㞐者家無隙地惟書龕<lb/>
南隣庭院未為廣較之我䖏殊差堪便携濁酒扣門去<lb/>
肴核瑣細毋煩擔移床露坐共邀月更呼故友來清談<lb/>
諸君豪邁總名士長材落落皆楩柟詞鋒出硎賭快利<lb/>
鈍斧寜敢膺長鐔胸奇每能斡造化語峭似可欺岩嵌<lb/>
我今結托豈偶爾内切自喜忘其慙當歌且用脱邊幅<lb/>
買酒奚問墮珥簮為君起舞明月下兩䄂拂鬂風䰐鬖<lb/>
<pb n="KR4e0043_SBCK_004-2a"/>
佳節於人旣不惡暢懷痛飲心所甘縁知樂景不易遇<lb/>
匪曰嗜好成滛耽此月一去又一載坐看直待鷄號三<lb/>
　　　夜坐次髙季廸<lb/>
夜燈耿耿風帷低雨葉似秋寒更凄城逺擊柝慘難齊<lb/>
抱中㓜子悄悲啼不知情思向誰是獨坐閑房憶故妻<lb/>
　　　連理木為何坰賦<lb/>
松陽之山如游龍粤羅浮原獨巃嵸有墳峩峩樹且封<lb/>
誰其塟者楚國公楚公系同正獻宗煌煌炎宋祠業鴻<lb/>
若子洎孫俱登庸德澤綿衍何其隆至垌七世慶未窮<lb/>
坰也孝義被厥躬秪率黨序相睦雍上以承祀弗墜躬<lb/>
下以奉親能婉容昊天不愸降鞠訩羣醜戲兵儕螘蜂<lb/>
<pb n="KR4e0043_SBCK_004-2b"/>
民居悉毁郊甸空毋也奄忽時適逢葬地㒺差吉與凶<lb/>
倉皇原傍鑿幽宫禮弗克俻誠怱怱明年又復殂乃翁<lb/>
五内摧裂號彼穹相原石塘氣鬰葱僉曰合選母也從<lb/>
坰以體魄安其中而更發露寔所恫歲丙午春時雨豐<lb/>
連理木生元氣鍾巨幹開合敷枝葼廿又四尺為其崇<lb/>
望如車蓋儼童童山靈撝訶護芳穠禎竒孰云非化工<lb/>
於戲孝感天地通暴祥表瑞無以充乃於兹木昭孝衷<lb/>
眉山記語具始終鄉人頌美萬口同我聞其事愧愚䝉<lb/>
作詩聊以俻采風<lb/>
　　　題鎦生柳荘<lb/>
碧山緑水轉逶迤君家住䖏宛相宜春風繞屋楊栁樹<lb/>
<pb n="KR4e0043_SBCK_004-3a"/>
為君爭發艶陽時艶陽時節風光早萬葉千絲向人好<lb/>
何如遺恨武昌門難同送别長安道拂烟照水更多情<lb/>
枝間百轉有啼鶯嬌傾趙女筵前舞思入燕姬笛裏聲<lb/>
白花撩亂波揺蕩密影芳隂自來往坐邀釣侣把長竿<lb/>
行倩菱童棹孤榜記取前時親手栽絲絲葉葉費春裁<lb/>
願得傍人莫輕折嵗嵗年年春自來<lb/>
　　　贈巾工李澹齋<lb/>
十年奔走風塵裏短髮翛翛被雙耳百回櫛沐向朝陽<lb/>
千度爬搔照秋水嵗華冉冉逼我來相對雖悲亦還喜<lb/>
翻思離亂眼中人如此頭顱能有幾乃知髩絲増老醜<lb/>
逢人自覺吾形滓吾聞李翁觧作巾百錢買褁聊復爾<lb/>
<pb n="KR4e0043_SBCK_004-3b"/>
舊藏白<graphic n="KR3539" url="https://raw.githubusercontent.com/kanripo/KR-Gaiji/master/images/KR3539.png" mimeType="image/png"/>不易得古製平頭差可擬臨風見影頗自整<lb/>
只有覊人脱蓬累李翁李翁遺世者蕭然一屋呉興市<lb/>
全家但食賣巾錢能以此技代耘耔我因作詩貽李翁<lb/>
願翁子孫守翁技我今亦是織屨人同與徜徉沒餘齒<lb/>
　　　題葛仙翁移家圖<lb/>
典午中衰亂人紀諸藩構隙兵戈裏江左名賢各有圖<lb/>
先生抱朴徵不起先生好學得異書九丹妙得玄中理<lb/>
紫髯緑髮丰姿秀蕭然自是烟霞士當時入洛不論功<lb/>
榮利棄之如弊屣求丹願作勾漏令便挈全家度交趾<lb/>
南行適逢鄧廣州一留羅浮遂終此壇上時看藥竈光<lb/>
井中猶是丹砂水暫將勁翮戢鷦鷃躡景追風豈能已<lb/>
<pb n="KR4e0043_SBCK_004-4a"/>
先生丹成骨已仙獨見文章在青史龍眠居士真好奇<lb/>
貌作新啚宛相似先生自騎黄鹿行僮僕提携子姪侍<lb/>
藥瓢茶磨家具足前驅牛騾後厖豕乃知粉墨幻人化<lb/>
斡淡㸃綴無不羙今日玉堂雪初霽展巻令我心神喜<lb/>
特為題詩繼後塵再拜高風仰千祀<lb/>
　　　贈崔孝子<lb/>
洪洞山前震鼙皷東家被殺西家虜崔郎逃兵山更深<lb/>
手引諸兒背䭾母須臾兵急行恐遲月昏霜滑山嶮巇<lb/>
大兒牽衣小兒哭心在護母寧戀兒倉皇棄兒巓岩裏<lb/>
永割慈情知必死明朝隣里忽抱還全家相看盡驚喜<lb/>
我知此事由衷情不有神護安能生兒今拜父孫拜母<lb/>
<pb n="KR4e0043_SBCK_004-4b"/>
一家團欒居樂土<lb/>
　　　晚歸<lb/>
樵風度溪波蕩影水葉圓圓緑浮荇白沙路逺雲花靜<lb/>
小艇爭先野鶴歸竹外依㣲衆山暝<lb/>
　　　瑶芳樓<lb/>
高楼春多風日妍瑣窓璚䦨縈素烟水晶簾捲香散席<lb/>
瑶芳吹入琴中絃美人手度陽春曲水意山情斷還續<lb/>
三山鸞鶴夜飛來佩環揺曵玲瓏玉琴聲宛轉響春空<lb/>
滿樓白月梨花風<lb/>
　　　次韻王止仲見寄并東郡諸友<lb/>
少年不用悲秋蓬致身豈但儒冠中壯心非干要夸世<lb/>
<pb n="KR4e0043_SBCK_004-5a"/>
平生直欲圖成功枉將空言恣幽討徒采衆説相芟礱<lb/>
全功獨取遼城箭大言誰信扶桒弓亦當殺虜白登道<lb/>
寧復献賦甘泉宫英雄不作等閑事神仙自托浮逰踪<lb/>
求名未解吐辨舌養壽莫必生方瞳㣲生自有造化繫<lb/>
皇輿已喜車書通按圖孰能索神駿抱璞未易逢良工<lb/>
散材遭焚固無用蟠根為噐須先容以兹嘆息委鈍質<lb/>
匪云隱逸矜髙風安時從此甘蕷藿傲世詎敢厭韭䓗<lb/>
衰榮來徃培草木得失互有憐鷄䖝龎公到老終食力<lb/>
欒布賤時曾賣傭狂歌每増慷慨意濁酒一洗芥蔕胸<lb/>
學書未必醉乃聖賦詩何待工為窮屢當求益懷故友<lb/>
獨恨作客來新豐明珠羞與魚目混美玉亦藉山石攻<lb/>
<pb n="KR4e0043_SBCK_004-5b"/>
仁山道學麗白日少陵文采明秋虹又知席師學淸淨<lb/>
可貴衍衲脩真空藥師老成飽兵學安石俊徤夸文雄<lb/>
王家筆法到㓜子高君奇句欺三紅相思寧問異逺近<lb/>
結交尚頼全始終將來大噐君軰是嗟此亂世吾難逢<lb/>
明朝束書過湖去放船鼓舵松陵東<lb/>
　　　次韻楊孟載觀芍藥作<lb/>
輕隂釀緑寒猶薄龜甲䟽簾映朱閣美人偏有惜花心<lb/>
新水銀瓶送紅藥當堦惟恐流塵汚纎手籠春為花䕶<lb/>
一捻芳容飽弄嬌胭脂細結玲瓏露綵貼單屏襯碧綃<lb/>
㣲風纔動見花揺香凝膩粉肌全濕影艶方諸臉半潮<lb/>
高枝開滿低枝捲翠檻移來隨步輦濃染如分織女機<lb/>
<pb n="KR4e0043_SBCK_004-6a"/>
巧裁佀出宫娥剪花情最重是何人應有鴛鴦帳裏身<lb/>
不用傳心題綺字踏歌當為喚真真<lb/>
　　　題明皇夜遊圖<lb/>
花蕚樓前烟漠漠君王睡重無人覺别宫漏㸃戀寒宵<lb/>
閑卻梨園太平樂雲龍十二秋扶揺靑藜化作黄金橋<lb/>
翡翠門屏桂枝影素娥羽帶香風飄優黄共記霓裳舞<lb/>
歸來換盡人間譜梧桐擊碎教妖環蜀山夢戰漁陽鼓<lb/>
　　　月軒<lb/>
蟾蜍飛去老不死淸光夜湧滄波起桂花露濕泣古香<lb/>
廣寒一色鋪秋水洞房深開雲母屏夢騎白鳯遊靑㝠<lb/>
冰輪碾碎山河影姮娥含羞舞不整竊得靈丹玉兎愁<lb/>
<pb n="KR4e0043_SBCK_004-6b"/>
歸卧芙蓉碧烟冷<lb/>
　　　翠竹黄花二仕女圖<lb/>
蘿屋綿烟歛㣲夕錦瑟罷彈機罷織寒濃翠薄妬蟬衫<lb/>
竹色揺風競疎碧鳯聲天逺誰能聞緑蛾黛影愁不分<lb/>
楚山九㸃昨宵夢淚花染盡瀟湘雲<lb/>
翠衫輕薄裁新蟬琅玕獻碧爭秋妍愁縈翠黛向誰是<lb/>
望中九㸃芙蓉烟泪簇霜㾗紫雲淺曉色初凝寒意軟<lb/>
賣珠小婢未還家倚風獨看黄菊花<lb/>
　　　西山爽氣樓<lb/>
錢塘西湖吾舊遊每遊只爲湖山留欲將勝槩入登覽<lb/>
泉石瑣瑣何煩求古來英雄逺莫見徃事寂寞誰復收<lb/>
<pb n="KR4e0043_SBCK_004-7a"/>
知君平生好奇觀結樓却在西湖頭山南山北競蕭爽<lb/>
四時佳氣常如秋平波直與天上下衆峰不共雲沉浮<lb/>
此邦富庻甲西浙湖山宴賞無時休紛紛盡日逐歌舞<lb/>
安知中有萬古愁丈夫不作少年事與君買醉登兹樓<lb/>
　　　十二月廿一日尋梅到西塢留題山家<lb/>
昨日看泉到山北石路巉岩苦攀陟尋源未窮力已疲<lb/>
百歩無多幾停息今朝尋梅到西塢野曠霜晴好風日<lb/>
兩株却傍山家開柴門蓊菀連叢棘老樵出迎頗觧事<lb/>
掃石坐我吟其側踈花冷蕋自逞妍不放寒香洗胸臆<lb/>
何郎久没杜陵老好句獨有林逋得花雖無情弗與較<lb/>
嗟我懷抱花寜識明當携酒此問春東風應念重來客<lb/>
<pb n="KR4e0043_SBCK_004-7b"/>
　　　吕山人將來遊蜀山因賦詩以要之<lb/>
草堂窈窕亂山空流雲啼鳥路西東薜蘿烟杳靑林入<lb/>
芰荷雨滿碧谿通穠花芳月時時有花月金樽長汎酒<lb/>
蜀山苕水近相連南風蕩漾木蘭船閑陪釣侣蘆洲外<lb/>
屢覔樵童松障前樵童釣侣行相識呉語蠻歌自朝夕<lb/>
夢魂不觧齊門竿懷抱都隨謝家屐山中風景獨君知<lb/>
結隣誰肯作幽期淮南桂樹秋揺落更為重吟招隱詩<lb/>
　　　鵲軒為王孝子作<lb/>
金華山人王孝子自來生長金華里阿母初生孝子時<lb/>
鳴鵲飛來樹頭止子生日長母日徤每聼鵲聲心輒喜<lb/>
鵲聲在樹母在堂孝子晨昏具甘㫖願言阿母享遐齡<lb/>
<pb n="KR4e0043_SBCK_004-8a"/>
鵲聲喳喳長在耳阿母生子願子賢子今作官東海涘<lb/>
一朝母逝鵲不來回首家鄉隔山水鵲不來兮其柰何<lb/>
母子恩情那得已天高地深恨無託作軒名鵲良有以<lb/>
我亦飄零未歸客父母早殁失怙恃十年空守骨肉凾<lb/>
有淚不入黄泉底故山非無一抔土長路風塵阻戎壘<lb/>
聞君孝行未識君為記詩章持送似<lb/>
　　　送主簿王儀中之華亭<lb/>
山風吹霜溪葉老鼓笳欲斷天未曉行人出門鷄亂啼<lb/>
北斗倒懸月在西我停露車客駐馬荒烟瀟瀟暗平野<lb/>
一杯濁酒且須傾九月埀楊不堪把歌聲感激絃聲繁<lb/>
座上醉人爭笑喧相逢相别皆草草心事紛紜向誰道<lb/>
<pb n="KR4e0043_SBCK_004-8b"/>
　　　送許監事北遊<lb/>
楊葉差差花簇簇離筵小宴春江曲金壺酒氣暖融香<lb/>
鶯簧初起鵾絃續絃聲未停君欲行晴烟濛羃揺雙旌<lb/>
平原細草塵不動馬蹄聲軟朱輪輕回飈吹斷東西陌<lb/>
蝶駭蜂愁日含夕歸來醉卧玉堂春夢裏雲飛苧山碧<lb/>
　　　中秋夜淮河舟中看月懷張羽<lb/>
長淮浪平風暫息萬里雲消楚天碧東方月出海門寛<lb/>
浩浩淸河黯無色楼船伐鼓順下流今夕何夕當中秋<lb/>
金䋲轉影素華滿卸㠶且作須臾留夜深人家市聲定<lb/>
我獨髙吟衆船聴思奪梁園席上才氣壓南樓座中興<lb/>
百年此夜不多好人世浮雲何足道雖有鄉心自感傷<lb/>
<pb n="KR4e0043_SBCK_004-9a"/>
能無樽酒相傾倒人間淸景不可并杯當暫輟歌亦停<lb/>
翻思年年看月伴如今落落如晨星此懷此念誰能識<lb/>
苕水東頭靜居客為渠寫作看月詩西方擬附南飛翼<lb/>
　　　皆山樓<lb/>
昔聞仙人好樓居君來偶作樓居主軒窓虛明不受塵<lb/>
獨有靑山作環堵五湖風景供朝夕萬壑烟雲自晴雨<lb/>
殘岡斷隴走百折凭高一望無遺覩嗟余零落當壯年<lb/>
每到登臨即懷土眼中何䖏是神州落日秋風暗榛莽<lb/>
　　　春隂應　秦王令<hi>時在山西</hi>
雲花鱗鱗山漠漠重城平障芳隂薄膩雨輕吹飛復停<lb/>
勾引東風到簾幙草滋㣲濕沾芳塵隴頭不見尋花人<lb/>
<pb n="KR4e0043_SBCK_004-9b"/>
桃英梅蕚同懊惱水紋滿漲金河春桞絲暝濛烟不醒<lb/>
轆轤暫輟銀瓶綆新鶯未換谷中聲遊蜂竟失䦨前影<lb/>
丁香百結蕉有心綃屏六曲春沉沉香抽翠縷火長續<lb/>
餘寒撲錦籠朱琴江南春好多芳樹林園半是看花䖏<lb/>
明朝重整小紅車風光滿路行春去<lb/>
　　　楊孟載畵竹<lb/>
江南看竹不為罕水郭山村常種滿東里千竿繞佛亭<lb/>
西隣萬本連書館宻葉分隂小閣深斜枝度影虛簾短<lb/>
蕭踈夜月翠羽凉揺曵南風鳥聲暖嗟余好竹䖏䖏遊<lb/>
徑造豈减王猷誕湘江淇水無不到嶰谷柯亭亦嘗欵<lb/>
人間音律性所好収作鸞笙與鳯管或裁文籜製小冠<lb/>
<pb n="KR4e0043_SBCK_004-10a"/>
時尋新笋供淸饌朝行竹下暮仍徃自謂竹緣終不斷<lb/>
朅來并州苦寒地沙土撲靣心煩懣寜無塞草共山花<lb/>
惟覺麄踈俗吾眼胸中塵氣久已積對此汾河詎能澣<lb/>
君心飽有渭川思揮洒風烟意閑散封圖遠送邀我題<lb/>
措語苦澁顔何赧<lb/>
　　　秋江送别圖為顧員外賦<lb/>
大江落日秋浩浩沙桞全消荇花老鴈聲先送客情飛<lb/>
酒力仍將别愁掃一程一水一烟波前程方長後程杳<lb/>
　　　二喬觀書圖<lb/>
孫郎武略周郎智相逢便結君臣義丰姿聫璧照江東<lb/>
都與喬公作佳壻喬公雖在流離中門䦨喜色雙乗龍<lb/>
<pb n="KR4e0043_SBCK_004-10b"/>
大喬娉婷小喬媚秋波並蔕開芙蓉身嫁英雄知大節<lb/>
日把詩書自怡悦不學分香歌舞兒銅䑓夜泣西陵月<lb/>
　　　逰雲巖歸次韻荅余唐卿左司見寄<hi>此當在前因後得故附此</hi>
我生何異車無軸誰云載得連城玉樗散元知非世材甘與途<lb/>
人同碌欲歸林壑無隐貲漫　風塵有邪幅高閑亦在人自致<lb/>
貧賤徔教天不録　晨偶作　阜行憑仗登臨釋煩促晴光忽<lb/>
動噪群鳥暑氣微銷芘繁木一泉一石恐後賞㝷徧西岡與東<lb/>
麓縁迥更上峯頂塔物像厯厯供吾目陂田平望千頃雲城郭<lb/>
回看萬家屋山僧㽞我駐歸駕斜景欲斷烟霞績自憐興盡終<lb/>
當返身世非関有覊束君詩俄爾到茅齋滿把驪珠慰幽獨人<lb/>
生樂境本無定古来萬事誰能足待君公暇再一逰重為題名<lb/>
勒巗谷　北郭集卷之四<lb/>
<pb n="KR4e0043_SBCK_004-11a"/>
</p>
<p>
</p>
  </div>
</body>
</text>
</TEI>
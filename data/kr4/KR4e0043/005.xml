<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_005-1a"/>
北郭集卷之五<lb/>
　五言律　吴　郡　徐　賁　㓜文　著<lb/>
　　　題田家<lb/>
田家無別業朝夕理東菑敢說農功苦惟憂稼事遲牧<lb/>
歸牛飽後祭散犬迎時更得輕徭役豐年樂有期<lb/>
　　　宿王判簿宅送徐孟岳<lb/>
来徃頻吳越扁舟只載書言從交後浹情恐別時踈凉<lb/>
意蓮塘静宵光竹牗虚懸知待明發柝盡是愁初<lb/>
　　　寄金子肅<lb/>
春色邉城暮君如客况何傷心離母乆失意傍人多慰<lb/>
乏花時酒悲因月夜歌有家歸未得非是隔関河<lb/>
<pb n="KR4e0043_SBCK_005-1b"/>
　　　題杏林圖贈陳子京<lb/>
茅山無四隣紅杏萬株春收榖還憑虎㘽花賸有人學<lb/>
仙離世乆訪病出山頻我獨懐芳躅君能繼後塵<lb/>
　　　東城道中與王守敬張思㢘同賦<lb/>
水郭秋風後尋詩客共過晚鴻将集渚風葉盡随波野<lb/>
客便詩思潭魚識棹歌前山青数㸃不似亂雲多<lb/>
　　　同髙記室訪虎丘蟾苞二上人<lb/>
林下曾相見重来記徃年咲談俱是法去住本無緣山<lb/>
溜泉通脉簾隂竹護烟暫忘人世事得此共棲禪<lb/>
　　　送唐處敬赴嘉興<lb/>
莫謾唱陽関愁多湖上山春風催去艇酒色觧離顔路<lb/>
<pb n="KR4e0043_SBCK_005-2a"/>
出三江外程淹一日間官亭車馬散俱是送君還<lb/>
　　　次韻荅楊孟載池閣晚坐<hi>四首</hi>
獨坐面萍池微凉汎碧漪意縁多病懶詩是苦吟遲孤<lb/>
桞風難定叢篁雨不欹蕭閑此中趣未信鬂如絲<lb/>
晚凉池閣静藹藹緑隂交野燕将新子墻桑發舊苞藥<lb/>
房因雨閉茶臼待晴𫾣誰念孤吟客繩床坐岸㘭<lb/>
閣晚飈初歇池萍水不漪衆禽鳴未定獨鶴宿常遲無<lb/>
悶杯仍酌多眠枕屡欹黄梅時節裏常是雨絲絲<lb/>
習静消㣲恙驚時念故交花殘紅剰蕚蕉長緑成苞茶<lb/>
噐晚猶設歌壷醒不𫾣遥知凉思足行樂到林㘭<lb/>
　　　荅宋仲温見過不遇之作<lb/>
<pb n="KR4e0043_SBCK_005-2b"/>
樵蹤空枉問值此掩重扉餘雪寒猶在𥘉陽暁尚㣲鄰<lb/>
遥雞獨唱厨静雀群飛愧乏應門者留君待我歸<lb/>
　　　次韻髙季迪期逰雲岩雨阻之作<lb/>
身勢兩無妨閑情獨未忘相期移酒艇同宿過僧房節<lb/>
物寜長好園花巳罷芳亂山烟雨外欲望失蒼蒼<lb/>
　　　秀野軒<lb/>
何處問幽尋軒居湖上林竹隂㸔坐釣苔迹想行吟嶂<lb/>
日斜明牗渚風凉到琴相過有隣叟應只話閑心<lb/>
　　　和髙二啓聞隣家琵琶之作<lb/>
花暗短垣春琵琶度隔隣促絃知改調停撥佀要人得<lb/>
見情應眷遥聴思已親摧藏曲中怨何事話能真<lb/>
<pb n="KR4e0043_SBCK_005-3a"/>
　　　喜髙記室了上人見過<lb/>
晨起掃閑齋凉風葉滿堦吟邀隣友和坐喜野僧偕雨<lb/>
意冝深竹庭隂得古槐淸樽常自滿能不冩幽懐<lb/>
　　　送易架閣<lb/>
何處唱離歌前湖一棹過日斜山似近水落渚偏多寒<lb/>
意歸沙柳秋風到浦荷不知今夜夣還隔㡬烟波<lb/>
　　　送王團練赴邊<lb/>
逺塞頻經擾重煩團練行堠兵傳虜信関吏說邉情月<lb/>
黒深防檄風髙屡按營羽書聞近息喜復見秋成<lb/>
　　　丁未年人日<lb/>
人日轉寒深春城澹澹隂殘梅仍故色啼鳥换新音暦<lb/>
<pb n="KR4e0043_SBCK_005-3b"/>
喜逄時㸔詩多感物吟愁来渾是醉誰道酒能禁<lb/>
　　　飲櫻桃花下次韻饒叅政<lb/>
西園風雨過今日始知春對酒皆閑客逄花即故人悲<lb/>
歡情各異醒醉量難均忽洒樽前泪愁多易滿巾<lb/>
　　　賦得收榖虎贈葛太醫<lb/>
紅杏子𥘉<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>黄斑性乆馴卧㸔收榖器行識間醫人逐<lb/>
少非營利藏多得贍貧近聞勾漏縣花似董林春<lb/>
　　　聞髙季迪病眼因寄<lb/>
芳時聞病目㡬日卧齋房有女能修藥多人為送方晝<lb/>
吟還不廢夜誦定相妨毎到㸔花處思君詎可忘<lb/>
　　　贈古心上人<lb/>
<pb n="KR4e0043_SBCK_005-4a"/>
已㫁郷山念聊随雲水縁時時惟禮佛處處即安禪半<lb/>
偈心曽契三衣体自便遥知明月夜趺坐降諸天<lb/>
　　　待杜二寅不至<lb/>
春水路西東思君悵望中落花湖上雨歸鳥柳間風雲<lb/>
影疑飛盖歌聲認短蓬蕭條一杯酒此夕向誰同<lb/>
　　　送李山人還越<lb/>
舊宅鑑湖隂東歸慰逺心風㠶沙樹杳驛路水雲深䄂<lb/>
有題詩卷囊多賣卜金翩然自来徃應不負山林<lb/>
　　　吕山人客圎明精舎有贈<lb/>
逺與山家别来依佛殿居寄齋頻施米作供賸藏𬞞禪<lb/>
處容分榻經餘許㸔書暫随僧結夏出市也應踈<lb/>
<pb n="KR4e0043_SBCK_005-4b"/>
　　　荅余左司<lb/>
南城悵違别北里念周旋賭墅春同奕聴江雨對眠詩<lb/>
情空日日花事自年年何處思君切牙營鼓角邉<lb/>
　　　緑水園燕集<lb/>
客集金閨彦筵張緑水園池隂夏荷滿日正午葵繁和<lb/>
曲均歡意摛詞渉道言欲還惜餘興更為坐前軒<lb/>
　　　同唐文學肅王校書行訪衍畧二上人留宿真<lb/>
　　　慶精舎得聞字<lb/>
僧院城南僻禪林夜見分觀心方有悟演法佀無聞燈<lb/>
影欺㣲月簾隂護宿雲偶因来問竹况得此逢君<lb/>
　　　雨後過桃花塢<lb/>
<pb n="KR4e0043_SBCK_005-5a"/>
林晚帯城隂斜光里巷深過時思燕賞感物廢行吟暫<lb/>
出畦間蝶将棲栁外禽亂離雖有恨能到亦娱心<lb/>
　　　詠隣家桃花<lb/>
綺樹隔園隣墻隂得見春艶香還可挹芳質未容親頼<lb/>
有情勾蝶羞無語向人靈源纔咫尺不用覔通津<lb/>
　　　謔栁<lb/>
裊裊復垂垂千絲更萬絲枝殘離別處花落艶陽時泣<lb/>
雨愁多眼縈烟誤學眉龍池㸔更好洛水種偏宜<lb/>
　　　經廢永定寺寄謝元功<lb/>
路轉廢垣邉依依市井連院荒晴見蝶僧出午無烟古<lb/>
佛存唐像殘碑記宋年自悲人境異此地更蕭然<lb/>
<pb n="KR4e0043_SBCK_005-5b"/>
　　　與髙季迪宿丁志剛宅次韻<lb/>
貶逺歸方喜交深見愈親戀詩留兩日醉酒記三人竹<lb/>
宻梢禁雨梅髙蕊應春論心元有素不用再相陳<lb/>
　　　夜投白蓮寺<hi>在甫里</hi>
飲別東家叟行投西寺僧無風收閣幔有月罷廊燈竹<lb/>
夜聲偏集池寒色似凝無端值詩景淸興覺逾增<lb/>
　　　黄山人家次韻荅陳秀才<lb/>
相逢坐上客俱是此郷人重見兵前面能全竄後身月<lb/>
遲疑夜短風乍覺寒新為訴窮途事都忘語意頻<lb/>
　　　題張来儀畫次韻髙季迪<lb/>
萬水更千岑朝晴又暮隂猨聲風出樹虎跡雪團林酒<lb/>
<pb n="KR4e0043_SBCK_005-6a"/>
具逰曽遍詩材思更深相㸔畫中客不異共行吟<lb/>
　　　和陶文學月夜泛湖之作<lb/>
水色浩無涯乗舟學泛槎澄河天合影逺浪月浮花夜<lb/>
暗丹楓浦秋明白鷺沙歡情尤未巳還復過隣家<lb/>
　　　送宋天章歸南康塟親<lb/>
道路經千里風塵過十年遺阡寒草外故墅夕陽邉去<lb/>
買臨江艇歸求負郭田遥知塟親處双鶴吊秋烟<lb/>
　　　題王嘉主簿毋夫人李氏墓銘後<lb/>
早歲傳貞節名家出令儀萱堂冝享夀蒿里怱成悲子<lb/>
哭雷鳴夜人㸔露降時西亭墓前樹争為䕶新枝<lb/>
　　　過東園有感<lb/>
<pb n="KR4e0043_SBCK_005-6b"/>
閑歩林中屧来𫾣竹下門雲隂平亂堞烟景聚荒園近<lb/>
晚䖝逾切當秋菊自繁誰能忘感慨到此不銷魂<lb/>
　　　與金文中朱仲義宋仲温過李士明鍊師雨阻<lb/>
　　　留宿探韻得孤字師有酒瓢如鶴形因扁居曰<lb/>
　　　鶴瓢山房<lb/>
齋房留坐乆寒雨灑庭隅筵促蘭香近池空桂影孤酒<lb/>
瓢憐似鶴蠟屐恨非鳬雖阻還家興清言亦可娯<lb/>
　　　寄衍書記<lb/>
聞道歸来日空山獨寄禅施經村口市澣衲石根泉竹<lb/>
色林扉掩雲深草閣連秋風苦相憶空托下方縁<lb/>
　　　對鏡<lb/>
<pb n="KR4e0043_SBCK_005-7a"/>
把鏡怱成悲衰顔獨對時風塵空老我勲業竟煩誰乍<lb/>
見如曾識頻㸔却又疑黄冠初欲試短髮可相宜<lb/>
　　　雨中過陳秀才宅<lb/>
一逕来東崦茅堂竹映扉鶯聲寒尙少樵響午猶稀苔<lb/>
雨漫棋局蘿風入桁衣愛君能賞静纔到便忘歸<lb/>
　　　兵後過睪亭山<lb/>
睪亭西去遠一過一凄然鴈宿蘆中月人歸草際烟漁<lb/>
家多近水戎壘半侵田尚喜餘民在停舟問昔年<lb/>
　　　題関氏廢園<lb/>
園景正蕭然那當雨後天花䑓曽置酒蓮港却通船水<lb/>
涸橋仍搆畦荒路漸連如何逰賞日不在未兵年<lb/>
<pb n="KR4e0043_SBCK_005-7b"/>
　　　晏起<lb/>
髙卧齋房静悠悠鷄唱殘空明窓易曉日出帳仍寒謝<lb/>
事容身懶甘貧任路難不妨教晏起幸得此時安<lb/>
　　　中秋<lb/>
圎月秋方皎凉天夜愈澄杯憐娼女勸楼㸔羙人登皓<lb/>
氣浮金界遥光轉玉繩綵鸞招不下簫管竟無憑<lb/>
　　　同衍師訪席有道分韻得尋字又得無字<hi>二首</hi>
邂逅空門友仙家得共尋石苔經屐破氷溜落溪深雲<lb/>
過松分影林寒鶴避隂何煩謝人世心静只山林<lb/>
村深一逕逺幽鳥喜相呼心與天光浄身兼鶴影孤雨<lb/>
苔随地有木葉過霜無為問蓬壷客何年種白榆<lb/>
<pb n="KR4e0043_SBCK_005-8a"/>
　　　過妙智院臨西澗望海虞諸山得塵字<lb/>
来問東林社行吟西澗濱水痕秋更淺山色雨如新落<lb/>
木無棲鳥扁舟有去人欲因尋石室深愧客衣塵<lb/>
　　　喜王介休過次韻<lb/>
喜尔頻来徃𫾣門每夕曛逥風偏入幙髙樹徧留雲激<lb/>
石灘聲轉投沙鴈字分自慚踈懶性不是厭塵氛<lb/>
　　　同黄本中山人衍畧二釋子會宿桐里寳師房<lb/>
小艇泊江潯同来宿𣑽林雨香茶榻近烟影竹垣深幸<lb/>
得芳時見寜辭醉後吟歡娱當此夕亦足慰離心<lb/>
　　　題全山幽居<lb/>
君家住横塘繞屋盡垂楊遥山多雨意平野足風光蟄<lb/>
<pb n="KR4e0043_SBCK_005-8b"/>
後童尋笋蚕時婦採桑閑中無别事應只類醫方<lb/>
　　　虞文學村居<lb/>
行盡沙村路林塘得隱居竹光琴席上蓮氣酒杯餘露<lb/>
重時聞鸐風平或見魚會當明月夜相與歩前除<lb/>
　　　藥圃<lb/>
髙樹草堂隂林蹊繞澗潯三稜收夏草五葉認春參畦<lb/>
上風香襍泉頭土脉深應知扣門者多是病家尋<lb/>
　　　蝶<lb/>
化從㣲蠹出生與衆蜂忙冐雨仍調舞因風得恣狂獨<lb/>
憐花下影避識酒邉香失意驚羅扇含情戀繡床<lb/>
　　　賦得洗藥贈張性之提舉<lb/>
<pb n="KR4e0043_SBCK_005-9a"/>
携将一藥筐浣濯向廽塘根澁泥難浄苗新爪易傷曝<lb/>
時猶帯濕浸處尚流香聞尔勤脩製多應按古方<lb/>
　　　逰靈鷲寺<hi>在呉城</hi>
香林竹樹踈靈鷲古僧居浄几陳齋器名凾貯𣑽書<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>
觀諸相外幽詠六時餘毎到成清坐塵根亦自除<lb/>
　　　約李伯章宿浩師房不赴明日因寄<lb/>
舊有通家好都来老大時喜當蕭寺見恨阻夜窓期城<lb/>
陡星河逼陂乾草樹衰無因慰懐抱聊尔為題詩<lb/>
　　　姚生家菊窓<lb/>
黄花近間白疊疊獻秋妍佳色虚櫺映寒香小牗傳交<lb/>
芳同結綺並巧闘連錢来徃母煩問相㸔自可憐<lb/>
<pb n="KR4e0043_SBCK_005-9b"/>
　　　喜許孝㢘見過賦此以謝<lb/>
每負尋君約翻令載酒過青山閑對客白髪醉宜歌棹<lb/>
響蘆間亂禽聲桂裏多無端趣歸去今暝柰愁何<lb/>
　　　次韻如律侍者<lb/>
蚤悟空門學迷津得濟涯逄人談浄業邀伴結長齋瓶<lb/>
古泉滋瑩杯香茗味佳定知趺坐外别自有吟懐<lb/>
　　　次韻頥浩知客<lb/>
禅関臨九市喧寂此中分寳石棲嵐影珠林帯夕曛花<lb/>
間時禮塔鶴上每招雲空界多詩景幽吟盡属君<lb/>
　　　寄贈李道士<lb/>
學仙不離世逺地搆齋房簷蔓為衣桁山瓢當酒觴飯<lb/>
<pb n="KR4e0043_SBCK_005-10a"/>
甘麻有味漿<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>桂多香一自相違後雲墟望更長<lb/>
　　　李逸人同川藥隱<lb/>
小墅離村逺門當水竹𨳩芷蒲皆藥草雲鳥盡詩材春<lb/>
雨躬耕去斜陽訪病囬花藏溪上路只許酒船来<lb/>
　　　宴王允同雅會堂用外舅韻<lb/>
東風奏絃筦𨳩宴錦堂深酒氣酣春色桐香落午隂花<lb/>
殘惟駐蕚鶯老尚調音感此頻懐舊因傷乆别心<lb/>
　　　題春江雲舍<lb/>
舍逺深藏樹沙虚暗宿雲春江孤艇度村逕㡬家分出<lb/>
澗泉皆雨當門草是芸花時重作約載酒此逄君<lb/>
　　　題逸人陋居<lb/>
<pb n="KR4e0043_SBCK_005-10b"/>
小逕入幽林齋房住更深廢垣花蔓葛荒圃草迷參藏<lb/>
帖存家業修方寓道心㡬囬舟過處桞下記相尋<lb/>
　　　夜坐池上有詠<lb/>
新凉滿緑波窓户雨纔過岸響聞蒲葦池香識芰荷隔<lb/>
雲星現少承月露凝多夜静誰能到詩成只自哦<lb/>
　　　問謀佺二上人病<lb/>
出世歸来早蕭然一古僧色身因病惱道念與年増花<lb/>
塔留孤錫松房置七燈遥知幽詠處野色望中凝<lb/>
巳断逰方念天寒獨閉房禅期多疾廢經誦老年忘几<lb/>
上惟香貝龕前有藥嚢郷人皆敬愛無不餽新方<lb/>
北郭集卷之五<lb/>
</p>
<p>
</p>
  </div>
</body>
</text>
</TEI>
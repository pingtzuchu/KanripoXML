<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_007-1a"/>
北郭集卷之七<lb/>
　七言律　呉　郡　徐　賁　㓜文　著<lb/>
　　　寄周記室履道<lb/>
湖波遥帯夕陽低想得君家住更西隔岸衆山晴稍出<lb/>
當門幽鳥晚猶啼酒縁客裏偏䏻飲詩到愁邊只謾題<lb/>
欲倩歸雲寄離思如何却向望中迷<lb/>
　　　次髙二季迪㽞別韻<hi>婁江東舘</hi>
柴門村徑帯溪橋来徃因君豈惮遥淺水不波仍漾漾<lb/>
踈林無雨自蕭蕭檣㽞夕照人将別江作新寒酒易消<lb/>
明日秋風重悵望還将離思託歸潮<lb/>
　　　送張山人還天平<lb/>
<pb n="KR4e0043_SBCK_007-1b"/>
㡬欲求田負舊盟羡君西崦草堂成毎縁種橘多𨳩地<lb/>
獨為修琴始到城黄葉巳先霜降落白雲長在雨餘生<lb/>
龍門林屋無多逺此去尋幽莫計程<lb/>
　　　晚過廣福精舍訪傳上人<lb/>
水隂山色晚依㣲松映襌房竹映扉幽鳥不縁留客語<lb/>
閑僧方自施經歸移来片石安茶器兮得孤雲𥙷衲衣<lb/>
杖屦不嫌頻過共道心乆與世相違<lb/>
　　　贈醫士吕彦倫和王原吉韻<lb/>
橘花開處杏隂青百草吹香覺地靈貧士願㽞賖藥劵<lb/>
故人思讀衞生經玄霜玉臼晴猶<graphic n="KR0668" url="https://raw.githubusercontent.com/kanripo/KR-Gaiji/master/images/KR0668.png" mimeType="image/png"/>華月丹房夜不扄<lb/>
張緒苦吟仍病肺乞和熊膽護脩齡<lb/>
<pb n="KR4e0043_SBCK_007-2a"/>
　　　送馬敬常縣丞<hi>得南字</hi>
樓倚層城擁翠嵐登髙送別思那堪䨇溪到郡同流北<lb/>
千嶂連關盡向南澹澹水隂雲度渚䔥蕭荷響雨鳴潭<lb/>
㝷常不醉臨岐酒今日因君飲易酣<lb/>
　　　待董彦正文學次王守敬主簿韻<lb/>
旅舘江湖苦徃來那堪時節併相催雪當臘盡寒纔見<lb/>
梅在春前凍未開野客過期空具黍山童不語訝停盃<lb/>
相思獨坐寒齋晩禁得邉城鼓角哀<lb/>
　　　許將軍墓<lb/>
鄉人傳有漢將軍南郭橋邉是故墳印出土中存舊字<lb/>
碑殘火後失全文旗<graphic n="KR1032" url="https://raw.githubusercontent.com/kanripo/KR-Gaiji/master/images/KR1032.png" mimeType="image/png"/>虎牙空落木劔埋龍氣只寒雲<lb/>
<pb n="KR4e0043_SBCK_007-2b"/>
當時祕器多榮賜功業于今恨不聞<lb/>
　　　病中寄北郭諸友<lb/>
病中長日唯思睡家僻因憐寢舎幽山暗園林多夏蝶<lb/>
樹荒城郭少晴鳩藥囊臥具聊重整酒債詩縁得暫休<lb/>
却憶故人居咫尺可能相過慰㴱愁<lb/>
　　　送金子肅<lb/>
客中相見客中憐江海知名記十年歸路正當歸鴈後<lb/>
送君却在送春前迢迢烟水分行棹浩浩鶯花共别筵<lb/>
自信<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>生足逰賞看山重約豈無縁<lb/>
　　　夜坐次張士行太常韻<lb/>
練衣入夜更蕭騷草暗閑堦露漸凋青鳥音書雲外至<lb/>
<pb n="KR4e0043_SBCK_007-3a"/>
素娥環珮月中揺醉来猶記題羅扇夢去曾教听玉簫<lb/>
獨坐無端思徃事秋風客舘正寥寥<lb/>
　　　荅髙季廸期逰雲岩<lb/>
山中風景綠隂時但淂閑行莫恨遲啼鳥猶能知勸酒<lb/>
餘花應是待題詩且将盡日酬登覧况值頻年在亂離<lb/>
晴雨明朝那可定故人何用預相期<lb/>
　　　丁未六月廿八夜作<lb/>
西風作雨又仍休臥起園齋夜更幽天黒露華凉不下<lb/>
雲踈河影淡還流隂蟲齊響渾忘夏落葉頻飄預報秋<lb/>
亂後俄驚時莭異却将何計為消憂<lb/>
　　　瓊姬墓<lb/>
<pb n="KR4e0043_SBCK_007-3b"/>
舘娃官裡已堪愁况是泉䑓閟小丘月冷寳奩無復曉<lb/>
地室玉鴈不知秋蘿間舊屋僧来住竹下新亭客過逰<lb/>
不有佳名㽞郡志誰能識此為停舟<lb/>
　　　同高季廸過東丘蘭若訪吕志學<lb/>
路入斜塘始泊舟喜同故友訪東丘知君暫寓當幽寺<lb/>
念我纔㱕自遠州水外髙㠶沙浦月烟中餘稻墓田秋<lb/>
臨尊何用多悲感今日相看尚黒頭<lb/>
　　　送袁伯貞之湖廣<lb/>
尋常送別自堪憐君去那能不悵然客路有蘭知楚地<lb/>
驛亭多雨憶吴天離鴻一一風檣外寒水程程雪嶂前<lb/>
後夜相思千里隔江鄉梅桞是新年<lb/>
<pb n="KR4e0043_SBCK_007-4a"/>
　　　過俞幻闇故㞐<lb/>
水南別業逺無隣我獨重来是故人經榻香燈非舊火<lb/>
禅房花木自新春傳心曽嗣髙僧法画影空㽞居士身<lb/>
<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>㓕不知何可樂凡情未免為沾巾<lb/>
　　　過姚大臨寓所<lb/>
客居龍井古庄前兵後人家㡬變迁亂丗昔来求避地<lb/>
故郷今想賦歸田曽邀霽月看花夜憶別春風禁酒年<lb/>
此日重過誰候我寒烟衰草却㽞連<lb/>
　　　南園廢宅<lb/>
桂堂傾圯藕池枯舊<graphic n="KR4173" url="https://raw.githubusercontent.com/kanripo/KR-Gaiji/master/images/KR4173.png" mimeType="image/png"/>新移路轉迂射圃春風誰走馬<lb/>
歌䑓夜月自啼烏看花尚有閑人到索酒今無醉客呼<lb/>
<pb n="KR4e0043_SBCK_007-4b"/>
多少侯家盡消廢如何来此獨踟蹰<lb/>
　　　張叔芳南澗草堂<lb/>
浴鵠灣頭舊隱居五峰秀色在庭除山田曾種仙家玉<lb/>
石室猶蔵外史書雨足澗聲春瀝<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>風平柳影月踈踈<lb/>
百年文物惟君在結搆重来是亂餘<lb/>
　　　鄭靜思少監山荘<lb/>
祕書觧綬還山日移得全家住白雲閑裡樵漁教子習<lb/>
老耒藥茗頼僧分双巖樹合千層緑百嶂霞明五色文<lb/>
此去石橋原不逺鐘聲只在座中聞<lb/>
　　　寄衍斯道上人<lb/>
已知出丗萬縁空誰謂詩窮道亦窮双履徧行黄葉雨<lb/>
<pb n="KR4e0043_SBCK_007-5a"/>
三衣獨坐碧蘿風荒山泉石皆兵後古室香煙自定中<lb/>
愧我逺歸千里客投閒未得與師同<lb/>
　　　次韻荅陳文度<lb/>
亂餘得返故郷居正謂光生腐草餘閔已欲憑誰作賦<lb/>
絶交寕許我為書行看殘菊知身老坐對寒鴉愧鬂踈<lb/>
准擬求田成隱計天於此意可教如<lb/>
　　　病中寄髙季迪<lb/>
一榻髙眠薜荔間閉門瘦减鏡中顔亂来難免心多慮<lb/>
病乆番令萝淂閑踈雨林花春落競斜風巢燕晚飛還<lb/>
藥爐應候呼児煮此外升沉緫不關<lb/>
　　　錢氏池園燕集得春字<lb/>
<pb n="KR4e0043_SBCK_007-5b"/>
　幸存萬死一吟身燕賞良時豈厭頻開到㨂花風乍暖<lb/>
　啼殘桒扈雨辤春清樽偏觧欹愁客短髮空慙對故人<lb/>
　經此亂離今得見論情便覺轉相親<lb/>
　　　　陳允中亂後㱕故隴管居見寄奉荅<lb/>
　萬事由来信有天癯儒只合住林泉蔵書自搆山中屋<lb/>
　束帶仍耕墓下田但對老農談亦好何湏漂母識為賢<lb/>
　壮年未㫁人間丗且盡平生嫁娶縁<lb/>
　　　　訪馮信卿縣令<lb/>
　来覓幽蹤野水邊荒村樹裡起新烟梨花蕭寺哦詩處<lb/>
　春水平湖把酒前念我身經遷逐在喜君家值亂離全<lb/>
　當時悵望天涯外今日翻思始惘然<lb/>
<pb n="KR4e0043_SBCK_007-6a"/>
　　　次韻金子粛卜居<lb/>
君家茅屋去村西地接湖渠水上畦黄菊遍生風掩戸<lb/>
綠萱新長雪消泥酒香門客船中送詩好隣僧院裏題<lb/>
誰道亂離無樂土此鄊還自有安棲<lb/>
　　　次韻荅馮信卿見寄<lb/>
自愧才踈老澗濵此身非是避風塵長貧為讀𬞞經熟<lb/>
多病應同藥褁親僧惠竹枝䡖作杖客分荷葉小裁巾<lb/>
故人眼底惟君在深喜書耒問我頻<lb/>
　　　寄酈尚徳王汝器<lb/>
塵丗閑身遂兩違扁舟應是入城稀看花雨裏宜髙屐<lb/>
穫稻霜餘或短衣玄鳥年年依屋住白鷗日日遶門飛<lb/>
<pb n="KR4e0043_SBCK_007-6b"/>
尋君不用重相問梅子林西竹下扉<lb/>
　　　哭韓景華教諭<lb/>
命終萬事亦徒然辛苦㣲名五十年頭白尚嗟弹有鋏<lb/>
家貧信是坐無氊梨花寒食新墳上楊葉秋風舊宅前<lb/>
兩䖏經過皆草草一杯未得酹重泉<lb/>
　　　送王守敬歸淮南<lb/>
大江北望渺煙波君及歸時柰別何詩卷自添新賦咏<lb/>
客程還厯舊經過芰荷浦裏人家少魚米鄉中估舶多<lb/>
謾有一尊相對飲秋風又起棹郎歌<lb/>
　　　㳄韻髙季迪喜予北㱕相訪江渚之作<lb/>
客裏頻思大樹村歸来還喜舊情存十年夢寐憑詩寄<lb/>
<pb n="KR4e0043_SBCK_007-7a"/>
千里風霜藉酒論江上衣裳冬倍冷竹間窓户晝猶昏<lb/>
従今會別非遐逺不學梅花易㫁魂<lb/>
　　　逰張林山在甫里<lb/>
偶為尋花到竹西兩山雲氣接髙低午煙僧舍林塘窗<lb/>
春野人家草樹齊水鶴晴時行麥壠園蜂暖䖏識蘭畦<lb/>
自憐遠地歸来後纔是登臨便感悽<lb/>
　　　双頭菊為周孟瞻昆仲賦<lb/>
籬落花開並蒂黄相依不是競秋光情親共冐重陽雨<lb/>
志傲同凌十月霜莫道寒英為獨秀湏知晚莭有聨芳<lb/>
譜中異品誰能及只合題名作棣棠<lb/>
　　　寄渭僧清遠<lb/>
<pb n="KR4e0043_SBCK_007-7b"/>
自喜幽㞐接上方風煙野墅共相望禅邉梅老知僧臘<lb/>
經裏蓮芳悟性香石為弹琴曾作薦屋縁蔵茗別開房<lb/>
日長何䖏堪消暑欲借山中竹下凉<lb/>
　　　山閣夜坐<lb/>
山閣巖巖俯下方望来暝色向蒼茫岡巒暗失髙低勢<lb/>
星斗平垂逺近光棲鳥鳴雞絰火亂踈松修竹引流長<lb/>
相期白日重登此要及春時覧衆芳<lb/>
　　　樂善庵訪張山人不遇<lb/>
欲使餘生得遂閒重来林下扣禅関惟聞澗鳥時鳴澗<lb/>
却訝山人復出山雨草漸荒幽徑裏風泉仍響古松間<lb/>
自将吟咏酬終日拚取扁舟載月還<lb/>
<pb n="KR4e0043_SBCK_007-8a"/>
　　　浩師房別李伯章<lb/>
君今初到我将還離合都従一夕間草草歡情燈下酒<lb/>
悠悠去夢月中山秋堂鐘静催禅定寒榻香来伴客閑<lb/>
莫恠相逢論行樂壮年無㡬鬂成斑<lb/>
　　　送珣楚山還廣濟<lb/>
一来說法衆皈依雲水無心又復歸處處逢僧㽞半偈<lb/>
時時禮佛備三衣齋筵赴徧人縁喜净業修多丗熊違<lb/>
雞罩山前明月夜家徒相候啓禅扉<lb/>
　　　寄蔣道士<lb/>
雲鶴飄然去莫親還家猶似異鄉貧巳知靜樂軒中夢<lb/>
無復玄都觀裡春綠簡盡編吟後稿朱符長佩病餘身<lb/>
<pb n="KR4e0043_SBCK_007-8b"/>
近聞劍跡投岩壑終作人間避丗人<lb/>
　　　送重衲住武康楊庵<lb/>
和王功業太常書額賜禅宮表墓墟香炷四時同佛供<lb/>
松風百嶂有僧居鼔鐘聲隱髙秋外樓閣名存刼火餘<lb/>
此去封禺山色逺佇看一錫度空虗<lb/>
　　　崑山道中<lb/>
鴻鴈天寒儔侣稀秋風遠客獨思歸碧山盡䖏雲相續<lb/>
白水明邊鷺自飛漠漠蘆花迷望眼䔥蕭荷葉慘征衣<lb/>
此行頼共知心語一棹夷猶竟落暉<lb/>
　　　登崑山次易九成諸友韻<lb/>
故舊相違西復東登臨偶得此時同鐘聲響落松隂外<lb/>
<pb n="KR4e0043_SBCK_007-9a"/>
帆影来從海氣中山鬼洞寒銷刼火石僧龕古閉香風<lb/>
可憐莭届重陽近斜日秒明萬葉紅<lb/>
　　　次韻髙翰林啓喜予見過之作<lb/>
相逢巳似恨来遲况是秋風欲盡時念我身便林下服<lb/>
喜君家冨篋中詩清江杳杳曽行路黄柳䔥蕭舊折枝<lb/>
無限尊前雲共鳥應知此䖏感離思<lb/>
　　　和楊儀曹基舟次邵白懷寄<lb/>
了無得失歎雞蟲南北驅馳數載中奉使子諳天逺近<lb/>
居閑我識瀤西東畫船湖渚髙郵驛茅屋江郷短褐風<lb/>
何日歸来譲王里雲山談咲一尊同<lb/>
　　　道塲山寺<lb/>
<pb n="KR4e0043_SBCK_007-9b"/>
景物凄凉異昔年佛宫草樹暗荒烟千盤日色峰頭轉<lb/>
百道泉聲石上懸覺鳥有時酬客語慈雲何䖏伴僧禅<lb/>
莫言樓閣成空想地勝山靈亦變遷<lb/>
　　　重逰道塲<lb/>
路入千峰石磴危經䑓香閣但餘基僧從離亂居山少<lb/>
客為登臨出寺遲伏乕已無岩下錫放魚空有竹邉池<lb/>
曾聞至治承平日簫鼓春風過六時<lb/>
　　　送彭伯忻僉憲赴河南題画<lb/>
載筆同趨侍從班曽將翰墨動龍顔綉衣又向河南<lb/>
去玉莭新從海上還千里舟航通洛水中原文物上夷<lb/>
山當時不得相追餞謾寄離情畫軸間<lb/>
<pb n="KR4e0043_SBCK_007-10a"/>
　　　贈隱者次毛伯譲韻<lb/>
歸隱柴桑計已成行歌曵履作啇聲朝廷有詔徴遺逸<lb/>
刺史無人識姓名山鳥下堦窺飲器野猿移石寘棋枰<lb/>
西風茅屋年年捲惟有黄花不世情<lb/>
　　　贈趙安道<lb/>
偶爲行春此訪君山圍野墅宿晴雲藥田鶴守畊相候<lb/>
隣屋茶香飲見分林下㸔花多是杏溪潯拾草始知芸<lb/>
每聞拚醉消長日誰復来題白練裙<lb/>
　　　春宫詞<lb/>
沉沉別院語流鶯驚㫁春風夢裏情坐試舞衣因力倦<lb/>
起臨粧鏡覺愁生餘香細拂芙蓉帳小燕頻窺翡翠旌<lb/>
<pb n="KR4e0043_SBCK_007-10b"/>
不意中官傳喚急待朝得與殿頭行<lb/>
　　　藏春軒<lb/>
溪上幽居小逕斜柳垣長日護春華時時清燕無非酒<lb/>
處處閑行總是花自有軒窓留景物肯教蜂蝶過隣家<lb/>
桃情杏思渾忘却囬首東風不用嗟<lb/>
　　　題胡玄素畫山居圖<lb/>
㡬度尋幽到澗阿荒谿峻嶺入烟蘿白雲九曲人家少<lb/>
黄葉千林虎跡多試茗就當泉上飲㸔花湏向酒邉歌<lb/>
相逄重憶山中客獨對新圗奈別何<lb/>
　　　九月十六日陳逸人旭訪余蜀山中明日将還<lb/>
　　　武唐因賦此送别<hi>仲昇</hi>
<pb n="KR4e0043_SBCK_007-11a"/>
門掩荒山萬木空獨憐逺客此相同黄花興减重陽後<lb/>
白髮愁多暮雨中雙劍不縁悲異國一杯未易醉西風<lb/>
明朝離思知何處秋水遥天有去鴻<lb/>
　　　寄王校書止仲<lb/>
他鄊毎憶故郷雲此日還山又憶君菊老豈堪秋後采<lb/>
猿啼猶佀客中聞風帆漁艇行無次野水寒烟去莫分<lb/>
不是題詩不相寄孤鴻也自念離群<lb/>
　　　園隱圖送方以常<lb/>
曽聞學圃成髙隱今日携書是宦逰隔屋尚通分溜筧<lb/>
傍溪空覔㸔花舟菘葵盡作隣僧供芋栗還憑野老收<lb/>
後夜月明江上夢應随歸鶴到林丘<lb/>
<pb n="KR4e0043_SBCK_007-11b"/>
　　　題宋叅政記事狀後<lb/>
江湖𨳩老七朝臣　聖主臨軒属問頻殿陛屡曽聴曵<lb/>
履都門誰復継埋輪拜官南省推功舊𬒳寵東宫賜翰<lb/>
新豈料賢郞歸第日上尊空酹九原塵<lb/>
　　　送王架閣南歸<hi>惟賢</hi>
蘭橈暫駐酒停斟隔浦誰歌送別吟歸鴈不随南去客<lb/>
飛雲猶載北来心野梅官柳愁相映暮雨春江思共深<lb/>
想得慈親倚門乆逄山逄水莫登臨<lb/>
　　　白塔懐古<lb/>
荒山欲逐鳯飛騫誰構浮屠壓寢園土厚尚封南渡骨<lb/>
月明不照北歸魂海門有路双龍去沙磧無潮萬馬屯<lb/>
<pb n="KR4e0043_SBCK_007-12a"/>
莫向秋風重悵望𣑽王宫殿易黄昏<lb/>
　　　江西途中寄吴城北郭王李諸友<lb/>
雨晴沙渚片帆𨳩葭菼飛花鴈呌哀千里有情思北郭<lb/>
半年無夢落南䑓山遮故國層層出雲押長江片片来<lb/>
可是宦途吟思惡強憑尺牘凂清才<lb/>
　　　題彭江<lb/>
逺水殘陽落釣舟逺村漸見野烟收菱歌歸浦家家夕<lb/>
楊葉驚風樹樹秋昨日夢非今日夢他郷愁是故郷愁<lb/>
自憐乆負山中桂毎向江湖憶舊丘<lb/>
　　　登廣州城樓<lb/>
五嶺南来瘴海深秋風榕葉尚隂隂安期一去家遺舄<lb/>
<pb n="KR4e0043_SBCK_007-12b"/>
陸賈重来槖有金門限虎頭潮上下城𨳩鴈翅客登臨<lb/>
清時不用頻興感萬里惟存向闕心<lb/>
　　　送日本僧<lb/>
萬里扶桑曉色㣲海天空濶去人稀木杯不用随潮度<lb/>
金策惟應向日飛去路猶飡中土飯到家重着故郷衣<lb/>
國人應問如来法帯取西天貝葉歸<lb/>
　　　荅故人楊憲副孟載<lb/>
憶在并州喜合并别来兩見歲華更自知詩裏閑情少<lb/>
頓覺樽前老態生桒棗誰家非樂土雲沙何處是邉城<lb/>
懐君㡬度頻登覧寒日千山雪正晴<lb/>
北郭集卷之七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_003-1a"/>
北郭集卷之三<lb/>
　五言古體　吳　郡　徐　賁　㓜文　著<lb/>
　　　蜀山<hi>南十里<折 t="33"/>在呉興弁山</hi>
喧囂厭已久閑居喜兹遂茆茨起高明澗道入深邃鑿<lb/>
牖通震方開扉靣離位藩編槿雜篁壁補蘿牽荔井櫚<lb/>
旋觧苞田稙齊吐穂溪山固可娯風雨亦足庇到日始<lb/>
八九良友得三二客情卒難惬人性頗煩記時具茶果<lb/>
招或携酒肴餽感激壯歳心慰藉平生意茲欲尋幽期<lb/>
弗暇理塵事諸方未遍遊近䖏聊一至指引頼苾芻隨<lb/>
行有童稚陟怯危磴欹瞰訝頺岡陂褰蔓悟險途披叢<lb/>
見傾隧緩流似矝清舊藏欲呈瑞變緑亂蓛蔫發頳老<lb/>
<pb n="KR4e0043_SBCK_003-1b"/>
葉醉深村羈旅絶荒山古祠閟厓攅紫閣隂松映綺䟽<lb/>
緻聖像委䝉塵靈幡颯驚吹靑史失記名朱榜但題謚<lb/>
庭空衆草羅地僻百蟲蚑鳴禽語供弦飄雲影翻幟螢<lb/>
停暗帷燈蝸篆仆碑字栢廮蟠輪囷瓠子懸重膇喬林<lb/>
神鴉號卑薄鬼蝶戲甃虚泉脉通級夷石髮被怒蛙恒<lb/>
瞋睛痴螳忽掉臂鼠行黠無聲螘旋馴有次壞柱腐耳<lb/>
埀敗几蒸眼漬絲颺罥蠨蛸燐飛見魑魅螟蝕供後花<lb/>
猨窺祭餘噐浮烟不熏爐溜雨常停觶崩垣竄驚麕崇<lb/>
簷巢悪鵋野蒿食復生園棗啄將墜牧笛秋霜淸樵歌晚<lb/>
風遲嵐光疑積愁谷氣如發喟對景獨感懷覽物各求<lb/>
類癯祝勞逺陪慵僕倦久侍歸時群動息日脚在平地<lb/>
<pb n="KR4e0043_SBCK_003-2a"/>
　　　歩至西余山有詠<lb/>
翫遊寡閑侣獨歩思彌淸迤邐適兹山于時莅新晴雲<lb/>
容啟朝麗林采煥春榮煖崖芳卉集陽坂纎芽萌鳥逝<lb/>
何杳眇泉注每縱横意㑹乃成坐興盡還復行此身在<lb/>
貧賤庶少俗務縈緬懷嬴䑓子仰羡安期生非徒遯猥<lb/>
跡永締烟霞盟<lb/>
　　　張靜居寓菁山以淸晏名堂要余題先以詩見<lb/>
　　　美因賦此酬之并似周伯陽<lb/>
山阿久寂寞堂虚歳亦陳自君此安䖏煥焉復崇新令<lb/>
德賁泉石流風播松筠列岩易常態諸澗澣來塵猿鳥<lb/>
若釋愧雲霞如返淳乃知景與物所據實在人棲隱雅<lb/>
<pb n="KR4e0043_SBCK_003-2b"/>
足稱况彼有良隣念余本同趣琴酌恒許親盻兹信淸<lb/>
晏題名諒為眞謬書忽見取來章誠可珍何以報淑貺<lb/>
篤好行載申<lb/>
　　　山居荅北郭諸公見寄<lb/>
葺茅古林隩闢蹊崇石根篠間伏驚犬桂裏過鳴猿穠<lb/>
春花䕃席凉秋月灔尊多君同逺好華扎枉丘園<lb/>
　　　烏程危明府挽詞<lb/>
製錦才堪仰埋玉恨難任銀章存寵澤朱琴失惠音賢<lb/>
知交士重愛説治民深未申為子飬終辜迎母心<lb/>
　　　次韻荅呉宗禹<lb/>
佳景属朱明凉隂被池園坐看寸晷側歸禽清響繁飲<lb/>
<pb n="KR4e0043_SBCK_003-3a"/>
兹樽中酒無煩問柈飡辱君枉華翰展覿散紆煩所欣<lb/>
洽朋舊徜徉自晨昏形閒久息役心澄始寧魂微飈軒<lb/>
中來悠然對琴言<lb/>
　　　别吕山人獨還山中有懷<lb/>
晨艫既同載夕舘今獨歸林飈敞蘿幔池月净苔衣幽<lb/>
痾傷久抱良娱悵重違欲弭兹宵恨惟頼此音徽<lb/>
　　　己酉歳冬苦寒<lb/>
仲冬朔吹嚴雪零應寒候枯條兢鳴宵頑隂互昏晝淤<lb/>
深途絶車氷閉城失漏窮谷噤孤猿叢澤匿群獸梁園<lb/>
秪自誇袁門有誰扣寧忘嚙氊塞每思射鴻囿鶴語固<lb/>
可徵鷗盟豈冝復更須挾重裘且當飲温酎<lb/>
<pb n="KR4e0043_SBCK_003-3b"/>
　　　遊西余山寺分韻得緑字<lb/>
寳林被溪隂眞境開山曲僧居慧日深佛䖏慈雲馥座<lb/>
蓮呈古靑䦨桂敷新緑水定育靈魚花奇致馴鹿勝因<lb/>
托同遊淸景行相續一從離喧囂終懷老岩谷<lb/>
　　　春日遊凈慈寺<lb/>
看山候初晴連騎西湖道遥遥烟際墟苒苒風中篠谷<lb/>
寒聴鶯遲路逺逢花少林蹊幾登頓僧房更窅窈重來<lb/>
感昔時翻令失幽抱<lb/>
　　　遊南山燕集<hi>俱在西湖</hi>
居隘局遐心騁望得崇險岩巒麗參差烟雲紛掩冉薫<lb/>
林識蘭氣縟岸炫桃燄鳥歌欲求和春波不加染延賞<lb/>
<pb n="KR4e0043_SBCK_003-4a"/>
合良儔摛辭愧余忝<lb/>
　　　和張文學懷呉興舊遊<lb/>
雙溪滙中郭群山帯高闉洲芳白蘋曉堂净碧瀾春王<lb/>
孫各建第貴族自為憐醉邀射鴨尉閑訪換鵝人回頭<lb/>
眷遊女連手狎嘉賔畵舫埀楊雨組騎落花塵樂境倐<lb/>
以變賞事竟難循君懷兹念昔予愁方感新<lb/>
　　　蜀山舘中<lb/>
秋風吹練衣獨驚遊子心空山應金氣十日五日隂始<lb/>
欣草木蕃復見霜露侵客舘固蕭條豈無酒可斟臨觴<lb/>
反不樂所感親故深飛雲引長望鳴螿續孤吟家鄉遠<lb/>
莫見斜陽罷登臨<lb/>
<pb n="KR4e0043_SBCK_003-4b"/>
　　　入谷不聞鶯<lb/>
幽谷物候遲黄鳥未弄音坐久聽逾寂衆木澄淸隂辜<lb/>
此芳菲日何能慰吾心<lb/>
　　　夏至日北澗自留坐懷一二知已<lb/>
日午歩屧去行循北澗潯觧衣因坐久對此嘉樹林雖<lb/>
無薰風至㣲凉滿芳隂况兹澗中水汪然澄我心白鷗<lb/>
自蕩漾黄鳥有好音我有一樽酒欲酌還停斟安得携<lb/>
朋儔於焉共清吟<lb/>
　　　與張山人别後懷<lb/>
碧山既偕賞靑谿倐傷别遊絲行䖏墜雲光望中滅流<lb/>
思記幽蹤軫情眷芳節無由展良覿從兹委娯恱<lb/>
<pb n="KR4e0043_SBCK_003-5a"/>
　　　登戴山<hi>外二十里<折 t="33"/>在湖州臨湖門</hi>
平田渺空曠孤崗忽高峙新松䕃其巓白石繚其趾初<lb/>
登若嶄絶稍上乃如砥嚴風蕩高寒㣲月中霄起亭亭<lb/>
日晷側肅肅征鴻駛南招天目雲北覽具區水比來局<lb/>
覊絆遊遨喜兹始同心良可重懽言得佳士非惟外累<lb/>
遺沉憂亦成委薄暮聊旋歸餘興㑹留此<lb/>
　　　題崔生南軒<lb/>
軒居曠宜夏嘉樹覆前榮南風藹繁緑幽禽時一鳴理<lb/>
櫛陽光啟奏琴凉月生逍遥自旦暮于以暢閑情<lb/>
　　　石㠶山圖<lb/>
石壁如飛㠶天風吹不去千古障層空隱隱拂天柱遠<lb/>
<pb n="KR4e0043_SBCK_003-5b"/>
映江上舟高出林中樹相望値春暮懷歸謾延佇<lb/>
　　　種菊<lb/>
蕭條齋舍前隙地頗高爽兹焉倦耘鋤而乃成廢壤邇<lb/>
來學種菊始為驅草莽掩苒籬落間枝葉紛以長雖煩<lb/>
灌漑勤亦藉雨露飬秋香固所説晚節益可仰匪曰表<lb/>
隱名聊以俻幽賞<lb/>
　　　采蘭<lb/>
采蘭江之濆蘭葉何縻縻采之欲遺誰將以贈君子幽<lb/>
蘭氣惟馨君子德惟美願言結同心終古詠無已<lb/>
　　　荅張來儀嘉予見過之作<lb/>
㑹合自昔有兹遇諒非常孰知謫餘者而復登君堂承<lb/>
<pb n="KR4e0043_SBCK_003-6a"/>
顔惬素仰聆論慰離傷矧乃二月中物景届春陽歴歴<lb/>
嘉禽哢靡靡衆樹芳淸芬已云好重有酒盈觴詢俟舉<lb/>
舊札攄情藉新章榮貴豈衷慕所蘄樂時康<lb/>
　　　復寓蜀山<lb/>
肅舲自東來兹復寓衡宇雖非吾所居暫寓亦云主豐<lb/>
麰覆前田嘉蔬盈後圃力勤不自出食焉愧無補幸免<lb/>
異患干詎敢謝貧窶俛仰穹壤間㣲躬獲多祜<lb/>
　　　閑居<lb/>
謝事返丘壑退畊理田園兹心獲遂初稍得洒中悁振<lb/>
策升崇巘揚<graphic n="KR2476" url="https://raw.githubusercontent.com/kanripo/KR-Gaiji/master/images/KR2476.png" mimeType="image/png"/>遡長川驚湍信汨汨淸溜自涓涓新蘭<lb/>
艶遲日宻竹曵叢烟東舘朝燕坐西林暮獨還朋舊固<lb/>
<pb n="KR4e0043_SBCK_003-6b"/>
云曠山水聊夤縁居諠暫云遣習靜久乃便已幸駐靈<lb/>
藥復能諷瑶編旣無羡魚志外物非所遷<lb/>
　　　病中示游生兄弟<lb/>
炎暑負微恙開軒來遠風空山何所有草木菀以豐終<lb/>
朝起復卧俯仰將焉從固乏賔友集諸生賴相同時令<lb/>
誦古詩聽之意無窮縱無飯𬞞食樂亦在其中<lb/>
　　　贈陸七䖏士<lb/>
花源入逶迤蘿房隱蒙羃鳴禽䕶藥䦨流雲拂琴席扣<lb/>
門僧共訪賭墅客同奕欲作山中期從君借遊屐<lb/>
　　　望雲<lb/>
浮雲無定蹤游子有所思所思在何方迢迢東海涯雲<lb/>
<pb n="KR4e0043_SBCK_003-7a"/>
來倐浩渺雲去還逶迤道路固無阻可望不可之托雲<lb/>
以思親朝夕如有依安得附冥鴻東歸奉庭闈孝感終<lb/>
當至彼蒼諒無違<lb/>
　　　傷徃<lb/>
憶昔始結髮相期終暮年寜知當壯時中路忽棄捐春<lb/>
芳每増恨秋月復姢姢嗟我客異鄉爾魂落夜泉兒生<lb/>
缺撫育頼有兄嫂憐今夕已及期一念一涕漣展轉不<lb/>
能寐起坐餘燈前<lb/>
　　　殘燈<lb/>
閑房澹餘秋低燈耿寒夕孤明慘漸㣲斜照愁愈寂誰<lb/>
念殘光裏相看有覊客<lb/>
<pb n="KR4e0043_SBCK_003-7b"/>
　　　賦得雪山送陳庭學<lb/>
蜀嶺鎮金位岩壑皆古雪春風吹不消積厚凍愈結寒<lb/>
色照錦城皎若冰壺徹勢與太白抗崇險自天設君今<lb/>
此宦遊一覽盡奇絶人繫山重輕相望並高潔<lb/>
　　　賦得獅子山送何本道<hi>在南京</hi>
衆山何蔚盤到海勢逾壯一峯獨昻然踞若狻猊狀亷<lb/>
石駭鑿齒參差列其上乃知天設險氣欲壓群嶂百獸<lb/>
遁隣藪畏懾不敢向我皇發奇觀層樓此將剏淮海逈<lb/>
相属覽盡心目曠子今告我還於馬騁長望别離固足<lb/>
惜藉兹釋惆悵<lb/>
　　　賦得桃葉渡送宋仲珩<lb/>
<pb n="KR4e0043_SBCK_003-8a"/>
單艫餞行客曉濟桃葉渡𥻘𥻘起横波苒苒明芳樹汀<lb/>
霞待日散風鴛向沙聚艶質悲已往穠景空延佇昔人<lb/>
既愴情兹離愈傷緒蘭觴飲為停桂檝理還住臨流悵<lb/>
莫追清歌眇何䖏<lb/>
　　　題王彥舉聼雨軒<lb/>
高竹覆南榮寒蕉滿前渚蕭閒此中意適對清秋雨踈<lb/>
當簾外飄密向忩前聚聲聞俱兩忘悠然坐無語<lb/>
　　　贈朱道士黙齋<lb/>
遥遥紫霞境皓皓白玉京仰瞻上帝居飛觀森太清鳯<lb/>
采煥丹扆豹尾羅霓旌琅璫風中璈要眇雲間笙繽紛<lb/>
寳花墮窈窕仙姝迎璚凾降金籙宿契符端誠眞人跽<lb/>
<pb n="KR4e0043_SBCK_003-8b"/>
已受一悟超長生黙然守玄靜貞如保黄寧元氣融太<lb/>
和神光藹陽精九靈體至妙八景澄虚明以兹性命理<lb/>
遂藉丹臺名回念属下土埀憫諸苦情能以刀圭藥濟<lb/>
度埃下氓稽首大道尊永踐崑崙庭<lb/>
　　　宿濟瀆齋房<lb/>
暫息郡中事因就齋房宿靈風池上來花露洒餘馥遥<lb/>
峯對閑坐㣲凉愜新沭隣有道言人往來踐幽躅<lb/>
　　　龍河寺夜聴份上人誦經<lb/>
禪帷偶暫輟經筵時復登香風韻幽磬寳幢絢華燈音<lb/>
宣心所契聞洽慮俱澄愧余淪中品知師超上乘<lb/>
　　　賦得劉伶䑓送丁掾之淮安<lb/>
<pb n="KR4e0043_SBCK_003-9a"/>
劉伶沛國人獨以好飲名每乘蒼鹿車出入携瓶罌結<lb/>
交嵇阮徒陶然過平生妻言不足聴自謂能忘情常使<lb/>
荷鍤隨已覺累爾形如何飲酒䑓却在淮隂城千年土<lb/>
花白尚疑壘麴成至今䑓下草春風吹不醒君行戒晨<lb/>
裝淮泗千里程登䑓勿酹酒當誦周觴銘<lb/>
　　　送程校書昱分得栁字<lb/>
離愁亂春鴻客心醉江桞送君官亭路忍把官亭酒逺<lb/>
别自足悲況是平生友行期似可緩何即遽分手鷗鷺<lb/>
鳴上下雲㠶逓先後望望不盡頭落日三江口<lb/>
　　　賦得釋迦鉢贈慧古明上人<lb/>
聖凢同有身飲食必藉噐如來制石鉢匪特傳法嗣偶<lb/>
<pb n="KR4e0043_SBCK_003-9b"/>
因受餘光相承成舊事遂令後代爭紛紛起嗔戾我願<lb/>
過量人要識拈花意<lb/>
　　　賦得露濕寒塘草送張來儀文學<lb/>
寒䕷泫幽露清漪湛虛塘月時潤芳氣風䖏偃㣲光初<lb/>
溥叢綴白將晞葉翻黄欲采贈逺别沾衣徒感傷<lb/>
　　　晉冀紀行<hi>十四首</hi>
荆山掲高厓塗山聳横堮長淮出兩間中斷見斧鑿洪<lb/>
流受束縳浪起石闘角誰能為此功在昔大禹作至今<lb/>
遺廟存香火乃寂寞我來問邑人往事竟緬邈于時春<lb/>
正深草木尚荒落登臨欲開豁覩茲反不樂更傷卞和<lb/>
泣三獻空抱璞　右荆山<lb/>
<pb n="KR4e0043_SBCK_003-10a"/>
舟行夜達曙路入硤石口平山帶孤城一塔起高阜問<lb/>
知古壽春地經百戰後群孽當倡亂受禍此為首彼時<lb/>
土産民十無一二有田野滿蒿萊無復識畎畆去程不<lb/>
可稽欲望敢遲久　右壽州<lb/>
秋日何淒其嚴風變陽卉嘉節叶重乾時菊芬且蘼臨<lb/>
高一眺望俯見城郭裏三關為襟帶雙溪流瀰瀰浮雲<lb/>
起天末鳴鴻在中沚雖非吾故土但悦山川美獨逰意<lb/>
尚適况兹値多士珎肴出豐厨呉茰泛芳醴人生雖長<lb/>
壽良時亦有幾對此不為歡憂思何由弭鑒此登山悲<lb/>
飄颻然已矣　右河口山登高<lb/>
昔聞陽䑓名今上陽䑓路我因興古懷驅車暫停駐餘<lb/>
<pb n="KR4e0043_SBCK_003-10b"/>
基尚突兀雲雨自朝暮哀猿失故聲野色賸孤樹當時<lb/>
襄王夢曾與神女遇幽㝠事莫測萬載誰能悟平原亘<lb/>
千里巫山渺何䖏淒凉宋公子深情見遺賦　右陽䑓<lb/>
客程不論逺所愁在隂晦惡風滿川來雨勢晚逾倍船<lb/>
爭急流上寸進還尺退枯葭夾崩沙路轉百數匯颯颯<lb/>
孤篷外琅琅萬珠碎篙師左右呼坐客黙與對去心雖<lb/>
云廹前途苦茫昧德星無復覩洗耳亦何在有懷仰高<lb/>
風令人發深慨　右頴川<lb/>
前登<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>子城山隘勢欲逼路廻土峭絶傍夾千仭壁石<lb/>
狀如矩斵巨細總方直無泉土脉死草木盡改色高巓<lb/>
有堡障重門閉重棘隂慘行人險惡意叵易測信知狐<lb/>
<pb n="KR4e0043_SBCK_003-11a"/>
鼠輩得在此中匿我生好壯觀努力更攀陟立久日將<lb/>
晡浮雲渺鄉國　右盌子城<lb/>
峯廻抱深壑下視天鑿井昔人建重闗扼險俻邊警鍵<lb/>
鑰久已絶垣石尚森整峩峩尼父祠門掩衆山靜曾聞<lb/>
此回轍無復過斯境詢知鄉老言此事古未省餘氓數<lb/>
家在破屋暮烟冷我行力稍疲景物不暇領且為投宿<lb/>
來驚風夜愁永　右天井闗<lb/>
盤盤羊腸坂路如羊腸曲盤曲不足論峻陡苦躑躅上<lb/>
無樹可援下有石亂蹙一歩一嗟吁何以措手足途人<lb/>
互相頋屢見車折軸少時徒耳聞今日親在目不經大<lb/>
行險那識安居福　右羊腸坂<lb/>
<pb n="KR4e0043_SBCK_003-11b"/>
陸行渇懷抱今渡沁河水奔騰走百灘聲逺聞数里我<lb/>
來坐其涯肩擔欣蹔弛不意山塢間偶得見清泚連朝<lb/>
塵沙目豁爾净如洗雖云倦行力對此亦足喜南風吹<lb/>
青蒲白鷗忽飛起　右沁度<lb/>
一水随山根宛轉流出逈灘聲繞縣門孤城数家静風<lb/>
土殊可恠十人五生癭土屋響牛鐸壁滿殘日影行遲<lb/>
欲問宿連户皆莫肯亭長獨見留半榻亦多幸呼童此<lb/>
晚炊糲飯糓帶穎野蓛不可得敢望肉與餅途行乃至<lb/>
此儉素當自省　右沁水縣<lb/>
巍巍太隂山厓壁㧞嶄峭積水嵌層墟凛若太古造凍<lb/>
深草木堅僵立勢難撓髙寒横障空陽景未嘗到隣有<lb/>
<pb n="KR4e0043_SBCK_003-12a"/>
羲和墓欲問莫可吊如何於此地獨不被臨照至今山<lb/>
中烏無性識晴昊聊為志其事因之發長嘯　太隂山<lb/>
土谷既深入髙山復㠝岏㣲逕纔百尺下轉十八盤俯<lb/>
臨澗壑險勢陡不可看亂石閗磊砢置足恐不安長鑱<lb/>
那可托藤蔓無由攀寸歩每千慮舉動如蹣跚心膽掉<lb/>
欲碎毛髮亦為寒戰兢尚未足何暇發慨歎平生行路<lb/>
心此日方知難　右十八盤<lb/>
空山兩髙冢媧皇此中葬焦土積層巘勢助殿閣壯大<lb/>
哉補天手功出千古上至今煉餘石火氣夜猶放轟雷<lb/>
常祓護烈風日掀蕩隂林慘可畏恠木髙數丈百鳥飛<lb/>
繞枝欲止不敢向地靈氣所鍾祭禱土人仰經過謁祠<lb/>
<pb n="KR4e0043_SBCK_003-12b"/>
下幸獲拜神像　右女媧墓<lb/>
霍山古北鎮勢尊出群麓山深異風景春盡樹未緑居<lb/>
人苦多寒鑿土為住屋屋頂土元厚亦種麻與菽乃知<lb/>
此方民猶有上古俗我欲拜其廟日斜去程促窑烟斂<lb/>
暝色牛羊半歸牧征徒多嶮巇村舘早尋宿　右霍山<lb/>
　右紀行十四首賁於洪武九年徃山西與顧厪同受<lb/>
上命問俗于晉民自京師下長江歴淮蔡入大梁渡黄<lb/>
　河登大行覽唐虞故都周旋於吉絳汾沁間過鴈門<lb/>
　代郡回觀上黨長平之舊跡䟦陟五千餘里其間山<lb/>
　河形勢佳景殊俗未暇盡述姑賦其萬一聊以擴吾<lb/>
　之見聞云爾二月廿三日識　卷三終<lb/>
</p>
<p>
</p>
  </div>
</body>
</text>
</TEI>
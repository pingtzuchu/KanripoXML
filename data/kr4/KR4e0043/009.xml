<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0043_SBCK_009-1a"/>
北郭集卷之九<lb/>
　七言絶句　呉　郡　徐　賁　㓜文　著<lb/>
　　　江邊秋柳<lb/>
畫船憶得渡江濱柳色風光爛熳春今日霜條㸔漸短<lb/>
也知不是爲行人<lb/>
　　　陸雲<lb/>
入洛徒聞擅羙談諸王正尔恨相<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>獨憐蔡克頻垂淚<lb/>
難洗當時孟玖䜛<lb/>
　　　婕妤怨<lb/>
釋罪猶能得賜金弃捐誠不是君心重来莫負秋風扇<lb/>
若在昭陽怨更深<lb/>
<pb n="KR4e0043_SBCK_009-1b"/>
　　　春懐次韻楊署令<lb/>
長把新詩花下吟㸔花誰念少年心今朝獨到西園裏<lb/>
杏色桃花懊惱深<lb/>
柳條處處緑毿毿只在離亭便不堪㡬度㸔花并送客<lb/>
暖風晴雨到江南<lb/>
　　　有約㸔杏花荅髙季迪<lb/>
雨阻花期可便休明朝也合爲春逰閑行若待天晴去<lb/>
只恐花飛人又愁<lb/>
　　　九月八日菊同髙季迪賦<lb/>
黄菊移来雨後新含香歛色待芳晨今朝相對誰憐我<lb/>
明日来㸔賸有人<lb/>
<pb n="KR4e0043_SBCK_009-2a"/>
　　　瓶中挿黄白紅菊花<lb/>
淺白深紅間淡黄重陽巳過尚聮芳莫因顔色分花品<lb/>
同是秋風一様香<lb/>
　　　咏芙蓉送朱仲垣歸越<lb/>
雨晴送客柳塘西野水芙蓉滿大堤一路㸔花何處好<lb/>
楼船直到若耶溪<lb/>
　　　次韻荅王七隅<lb/>
處處斜陽木葉飛秋風偏在路人衣相逄莫問離家日<lb/>
燕子𥘉来今又歸<lb/>
　　　舟中聞歌呈張文學<lb/>
水郭春寒雨渺茫歌聲何短意何長隣舟多少南行客<lb/>
<pb n="KR4e0043_SBCK_009-2b"/>
若个聴来不㫁腸<lb/>
　　　閑行<hi>一作題張静居畫</hi>
草香樵侄多晴蝶桑老人家有夏蚕信道緑隂時節好<lb/>
閑從山北過山南<lb/>
緑樹黄鸝處處山偶從溪上㸔雲還人生未許全無事<lb/>
纔得登臨便是閑<lb/>
　　　夜坐<lb/>
夜静謳聲隔浦聴西岩孤絶障秋冥扁舟獨坐湖天闊<lb/>
疊疊風漪淡淡星<lb/>
　　　詠三蟲<lb/>
龍舟一去汴河東空吐餘光表寸衷此夜不堪秋寂寞<lb/>
<pb n="KR4e0043_SBCK_009-3a"/>
景陽宫闕又西風　右螢<lb/>
花𨳩心事已蹉跎毎怨春多恨轉多頼布黄花相慰藉<lb/>
不知風雨又如何　右蝶<lb/>
愁㫁齊奴一寸心誰知青女怨猶深長吟莫戀宫前柳<lb/>
黄葉秋風自不禁　右蝉<lb/>
　　　野亭讀書圖<lb/>
書聲流水共冷冷落木寒山路隔汀不是秋来易傷感<lb/>
夕陽風景似新亭<lb/>
　　　水仙梅花<lb/>
毎憶松林月下人却随逰女漢江濱陳王若作羅浮夣<lb/>
不獨當時賦洛神<lb/>
<pb n="KR4e0043_SBCK_009-3b"/>
　　　菊竹梅竹<lb/>
緑竹黄花共一叢楚江日照自秋風屈原放逐娥皇杳<lb/>
千古離愁此日同<lb/>
梅花澹澹自𨳩殘水國春遲雪未乾不有竹枝相倚並<lb/>
如何禁得許多寒<lb/>
　　　畫馬<lb/>
拳毛零落暗塵埃何似春風立仗囬當日外畨𥘉進奉<lb/>
不知傳敕賜誰来<lb/>
親曾調馬動天顔㸔遍東風十二閑今日冩真圗畫裏<lb/>
一双龍駿在人間<lb/>
立仗歸来出御堤圉官為觧錦障泥春流芳草無人渡<lb/>
<pb n="KR4e0043_SBCK_009-4a"/>
得向東風自在嘶<lb/>
　　　雨後慰池上芙蓉<lb/>
池上新晴偶獨過芙蓉寂寞照寒波相㸔莫厭秋情薄<lb/>
若在春風怨更多<lb/>
　　　雨舘有述<lb/>
滿磯秋葉草堂閑窅窅飛鴻淡淡山風雨不堪空對酒<lb/>
家童偏喜得魚還<lb/>
　　　贈陳相士電岩<lb/>
驢背西風兩鬂寒老懐頻藉酒盃寛道傍亦有新豊客<lb/>
醉裏逄人莫易㸔<lb/>
　　　送客至東遷精舎次董著作韻<lb/>
<pb n="KR4e0043_SBCK_009-4b"/>
竹邉僧舍柳邉池誰道秋風此別離今夕扁舟聞鴈處<lb/>
一燈應讀卷中詩<lb/>
　　　題亡友葉梓素所作山水<hi>椘材</hi>
任昉臺前記別離闔閭城外哭君時今朝孤舘㸔圗畫<lb/>
萬水千山不盡思<lb/>
　　　石屏<lb/>
白鶴山中采石歸綺雲翠雨滿春衣補天千古無遺法<lb/>
我𣣔因君問女希<lb/>
　　　烟柳<lb/>
烟中柳色重還䡖髣髴時聞百囀鶯㸔處不湏重悵恨<lb/>
若教含雨更傷情<lb/>
<pb n="KR4e0043_SBCK_009-5a"/>
　　壷中緋碧桃花碧謝以梨花𥙷之賦以慰緋桃<lb/>
准擬春深相並開如何先自委蒼苔憑君不用多愁怨<lb/>
又有梨花作伴来<lb/>
　　　晚㝷王隅隱居<lb/>
君住湖南水竹深夕陽孤棹此相尋子規啼散門前柳<lb/>
漠漠春光淡淡隂<lb/>
　　　雨中<lb/>
㸔花長是惱離心欲㸔無花思更深惆悵西園桃杏樹<lb/>
花開多半在春隂<lb/>
　　　午日西菴雨中對榴花<lb/>
麥寒已過又梅寒此日端陽獨倚欄誰道榴花䏻照眼<lb/>
<pb n="KR4e0043_SBCK_009-5b"/>
斜風小雨不禁㸔<lb/>
　　　折花背立二羙人圖<lb/>
女伴今朝出較遲獨来園裏候多時對花可是無言說<lb/>
懊恨春風許自知<lb/>
綉罷春衫出閣遲辛夷花下立多時内園且是無人到<lb/>
不省含羞怕見誰<lb/>
　　　和楊署令襍詩<lb/>
㣲𦦨還憑腐草生拂幃透隙似含情竹風池上雖多見<lb/>
不及房中照獨明　右寢齋螢火<lb/>
圎網纔虧𥙷又完㡬迴費力繞簷端只愁明日風和雨<lb/>
未信當空住得安　右蜘蛛𥙷網<lb/>
<pb n="KR4e0043_SBCK_009-6a"/>
　　　荅楊署令送菜<lb/>
隙地知君手自栽紺芽紅甲雨中𨳩閑居我亦淸齋乆<lb/>
肯折新葵為送来<lb/>
　　　囬文次孟載韻<lb/>
秋風晚静水花紅葉落閑堦滿院空楼映月低人寂寂<lb/>
愁多怕見獨飛鴻<lb/>
　　　兵婦歸七日夫卒乃抱骨赴水逸其姓名因為<lb/>
　　　之賦<lb/>
托身未穏忽成空恩愛都来七日中不遣此身随骨去<lb/>
人間水底更誰同<lb/>
　　　題張来儀懐友詩後<lb/>
<pb n="KR4e0043_SBCK_009-6b"/>
亂前草草别相知亂後風光不盡思惟我與君今日見<lb/>
不堪来讀卷中詩<lb/>
重讀潯陽懐友詩衆中多是我相知秋風落木郷園外<lb/>
可有人能爲我思<lb/>
　　　荅髙季迪酒醒聞雨<lb/>
髙城月黑罷鳴笳寢舎風多燭易斜醉裏歸来忘夜半<lb/>
雨中驚不似山家<lb/>
江郭多隂暑到遲夜涼孤枕怯踈帷聽風聴雨㝷常慣<lb/>
不佀今朝醉醒時<lb/>
　　　荅張来儀見慰䘮子順哥<hi>至正丁未八月廿二</hi>
毎憶當年夢臼炊如今又賦杏傷詩衆中獨有君相念<lb/>
<pb n="KR4e0043_SBCK_009-7a"/>
知得君曾有此悲<lb/>
　　　訪柱上人<lb/>
經院深深乆護烟雨中藥草午凉天古香室裏人重到<lb/>
恰似秋風五日前<lb/>
　　　次韻感偶<hi>三首</hi>
新浴蘭湯重理粧珮聲隱約碧羅裳尋常不為春風妬<lb/>
誰信相逄也㫁腸<lb/>
意中已觧眼中憐誰道從前不有縁可惜花時正風雨<lb/>
相逄只為在楼前<lb/>
翠䄂寒禁夢裏秋玉容不觧舊風流誰知獨客深無意<lb/>
珍重蕭娘莫浪愁<lb/>
<pb n="KR4e0043_SBCK_009-7b"/>
　　　六月見榴花<lb/>
絳英緑葉閗炎光艶色無多出女墻欲借一枝来照眼<lb/>
㸔時恨不在端陽<lb/>
　　　折蓮子呈孟載<lb/>
落盡紅衣見緑房折来猶帯水雲香柔絲零落芳心苦<lb/>
未及秋風已㫁腸<lb/>
　　　棄瓢卧雪<hi>二圖</hi>
曾謝人間軒冕榮一瓢何足累髙情已知喧寂相忘乆<lb/>
棄擲元非為有聲<lb/>
空林有雪人猶卧破屋無烟門未開多少洛陽城裏客<lb/>
如何縣令獨能来<lb/>
<pb n="KR4e0043_SBCK_009-8a"/>
　　　慰吴允堅䘮妾<lb/>
腸㫁琵琶曲裏聲緑雲天逺不勝情歸家玉板休輕觸<lb/>
鸚鵡能呼舊日名<lb/>
　　　登東臯亭荅季迪<lb/>
夕陽亭上共題詩却憶西行獨咏時不但寒雲與寒水<lb/>
楚天無物不成思<lb/>
　　　東丘蘭若枇杷花<lb/>
梅未含英菊罷花眼中無物属詩家忽来僧舎聞香住<lb/>
却見花𨳩是枇杷<lb/>
　　　登白蓮寺閣和彦正季迪見懐<lb/>
逺煩二子念離深江閣斜陽每對吟豈料詩中千里客<lb/>
<pb n="KR4e0043_SBCK_009-8b"/>
也能来此共登臨<lb/>
　　　贈杜彦正児端端<lb/>
新詩誦得客聽歡躰弱尊前學拜難眉目清妍宛如畫<lb/>
佳名只合呌端端<lb/>
　　　見端端有感因呈彦正<lb/>
貧賤憐君總不知膝前且得弄佳兒我来一見偏傷感<lb/>
千里還官㸔有誰<lb/>
　　　江上偶見<lb/>
潮滿江沙起鷺鷥雪花淡淡乍寒時紅衣女子摇船去<lb/>
唱得新聲似竹枝<lb/>
　　　贈髙季迪㓜女定兒<lb/>
<pb n="KR4e0043_SBCK_009-9a"/>
紅衣穿小與身冝對鏡嬌痴學畫眉憐愛莫教㸔作女<lb/>
慰人猶勝似無児<lb/>
　　　夜卧聞隣家酒聲呈季迪<lb/>
雨響槽床滴夜長重門雖閉四隣香近来不是忘醒酒<lb/>
也學東家吏部郎<lb/>
　　　同季迪宿丁至剛南軒<lb/>
踈樹寒蕉緑繞池夜凉雨到便先知我家路逺君家近<lb/>
能不開懐在此時<lb/>
　　　黄徳讓病後苦吟因賦詩以釋之<lb/>
不廢詩篇病後身思花懐月亦勞神憑君暫歇行吟興<lb/>
藥具方書正可親<lb/>
<pb n="KR4e0043_SBCK_009-9b"/>
　　　過寧真道觀<lb/>
處處園亭閉不開殘筠荒樹總堪哀閑時好在誰家坐<lb/>
只向寜真觀裏来<lb/>
　　　聴歌<lb/>
纔得聽歌便淚垂眼前不似舊聽時青春多半遭離亂<lb/>
白髪能消㡬度悲<lb/>
　　　西岩漁翁圖<lb/>
雲水平生一釣綸扁舟来徃楚江濱自燒緑竹炊新飯<lb/>
誰道烟消不見人<lb/>
　　　寒食前三日適桐里見梨花<lb/>
清江行盡有人家汩汩春流漲煖沙已自深忘寒食節<lb/>
<pb n="KR4e0043_SBCK_009-10a"/>
無因此地見梨花<lb/>
　　　聞鳩<lb/>
㸔花㡬日喜春晴布谷無端喚雨鳴何處聽来最傷感<lb/>
荒村樹裏兩三聲<lb/>
　　　東軒芍藥盛𨳩兩日雨阻未得觀及徃零落因<lb/>
　　　惋惜賦之<lb/>
㸔栽紅藥向東闌及到𨳩時未暇觀今日雨晴重過此<lb/>
淺紅深紫巳凋殘<lb/>
　　　春暮見山茶有感<lb/>
宫粉凝脂竹外栽繁華曽見雪中𨳩一枝自有相憐意<lb/>
㽞向春深待我来<lb/>
<pb n="KR4e0043_SBCK_009-10b"/>
　　　次韻㸔花<hi>四首</hi>
数點飛花覆短莎風光𥘉暖巳勝羅連朝不向東園去<lb/>
紅漸稀踈緑漸多<lb/>
一枝香雪倚東䦨𨳩過清明半巳殘若到東風無㡬日<lb/>
凋零也作盛時㸔<lb/>
柳葉齊舒荻笋長陌頭無復踏春陽強将花瓣都收拾<lb/>
嬴得羅衣㡬日香<lb/>
花随風信應時𨳩珎重東君巧剪裁今日㸔花人賸有<lb/>
緑隂惟我獨能来<lb/>
　　　口號<lb/>
年豐今巳見秋成到處時聞打稲聲恠底田家秋社裏<lb/>
<pb n="KR4e0043_SBCK_009-11a"/>
賽神猶自卜昇平<lb/>
　　　圎明寺會宿次韻別呉校書<lb/>
經榻多餘為我分閑身且得伴孤雲此来巳覺心無事<lb/>
淸夜論詩况有君<lb/>
　　　寄方山人彛<lb/>
南圃灌園看暁汲東湖𨳩地課春耕一從投刺歸来後<lb/>
嬴得身閑處處行<lb/>
　　　題謫仙像<lb/>
鼙鼓聲来巳亂離錦袍脫却恨歸遲秋風江上長吟裏<lb/>
不唱清平古調詞<lb/>
　　　採藥<lb/>
<pb n="KR4e0043_SBCK_009-11b"/>
香术新參葉長齊雨時来斸破春畦歸来閑向泉頭坐<lb/>
洗浄山中兩足泥<lb/>
　　　題吕山人所藏馬孝常周履道荆南唱和集後<lb/>
故友空悲生死異名州曾托亂離頻因君重讀荊南集<lb/>
已憶溪山又憶人<hi>時履道没于兵</hi>
　　　送王守敬還淮南<lb/>
長淮路逺思君乆得見還歸更不堪未盡平生山水興<lb/>
到家應是憶江南<lb/>
　　　月明聴胡琴<lb/>
檀板朱絃出砑聲停盃齊聴月當楹分明自是凉州曲<lb/>
不觧何人最有情<lb/>
<pb n="KR4e0043_SBCK_009-12a"/>
　　　中秋夜對月有詠<hi>四首</hi>
擬将詩酒賞良時乆不吟詩思若遲無酒已辜今夜月<lb/>
如何容得更無詩<lb/>
吟詩無伴自無情滿院凉風月正明畢竟無詩空懊惱<lb/>
只将身繞桂花行<lb/>
㡬欲髙眠畏夜寒又思月色起来㸔及来㸔月翻多感<lb/>
不佀眠時意少安<lb/>
雲漢㣲明夕雨餘行吟獨自遶階除今宵若與常年比<lb/>
月色人心緫不如<lb/>
　　　過王伯時宅<lb/>
里巷新翻亂後移喜君住處有軒池重来已是三年後<lb/>
<pb n="KR4e0043_SBCK_009-12b"/>
竹樹依然似舊時<lb/>
　　　寄髙偶仲<lb/>
見說海虞峯畔住禅房鐘磬隔林聞遥知潭影山光裏<lb/>
能觧題詩獨有君<lb/>
　　　九日過寜真道觀<lb/>
数叢黄菊遍庭皐不見南山首重搔日暮忽来真觀坐<lb/>
却從畫裏寄登髙<lb/>
　　　為閧元道士題倪雲林畫<lb/>
聞說山翁去採真山中草木㡬囬春𨳩元堂上重来客<lb/>
猶是當年問道人<lb/>
　　　十一月一日始見菊花<lb/>
<pb n="KR4e0043_SBCK_009-13a"/>
草草重陽去不知今朝始見菊花枝莫言籬落秋風老<lb/>
但得来㸔未是遲<lb/>
　　　題楊𥙷之十梅<lb/>
萼緑仙姝粉黛妍静臨寒碧照婵姢氷肌亦是鮫房種<lb/>
不獨凌波有洛仙　右水<lb/>
瘦木成隂顫晚風㡬随寒月上簾櫳横斜何䖏㸔偏好<lb/>
只在清溪淺水中　右影<lb/>
新花的皪更玲瓏學弄芳妍小磵中凍蝶寒蜂謾相妬<lb/>
今年纔得試春風　右嫰<lb/>
六出争如五出嘉天孫姑射閗矝夸總然玉質都相似<lb/>
若論生香合讓花　右雪<lb/>
<pb n="KR4e0043_SBCK_009-13b"/>
酒<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>山家夢裏逄羙人别去月明中醉遺緑帯無人拾<lb/>
吹上花稍颺暁風　右煙<lb/>
小店荒籬任意𨳩亂依叢棘半蒼苔春時料有何人折<lb/>
多是匆匆驛使来　右野<lb/>
分得湘江数葉秋偶因翠羽寄羅浮相㸔莫說當年夢<lb/>
二女多情自觧愁　右竹<lb/>
或随流水或随風一片西飛一片東何似得沾香額上<lb/>
艶粧猶說夀陽宫　右落<lb/>
青丸顆顆葉間藏雨綻㣲酸刺齒香愛䕶莫敎風擺落<lb/>
墻頭留取擲裴郎　右實<lb/>
滿樹肥来綻雨紅齒牙偏賤囁嚅翁詎惟堪止軍前渴<lb/>
<pb n="KR4e0043_SBCK_009-14a"/>
金鼎調元大有功　右酸<lb/>
　　　題倪雲林竹<hi>六首</hi>
憶君我有淚淋漓正似湘江雨後枝記得秋聲夜同聴<lb/>
消閒舘裡對床時<lb/>
江鄉䖏䖏憶陪逰見寫湘雲數葉秋今日仙魂乘鶴去<lb/>
猶存遺墨動人愁<lb/>
春江誰唱竹枝歌春雨䔥蕭傍竹多欲借琪園一竿玉<lb/>
桃花磯下釣寒波<lb/>
出海琅玕翠色新娟娟春雨洗芳塵夢廻影落虗窓月<lb/>
却恠毫端寫未真<lb/>
綺窓晝寂自焚香十日春隂不下堂㡬度吟成㣲醉後<lb/>
<pb n="KR4e0043_SBCK_009-14b"/>
興来拈茟冩修篁<lb/>
不見髙人倪㓜霞流傳遺墨尚清華鳯毛零落湘江水<lb/>
春雨新梢整復斜<lb/>
　　　雲林画<lb/>
乆納樵翁共結隣青山如待早㱕人屋西有箇苑亭子<lb/>
飽听松風起澗濵<lb/>
　　　霅翁海棠<lb/>
一枝寫出玉容嬌桃李漫山恨未消惆悵東闌明月夜<lb/>
半酣西子貌難描<lb/>
北郭集卷之九<lb/>
</p>
<p>
</p>
  </div>
</body>
</text>
</TEI>
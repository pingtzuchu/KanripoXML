<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4i0049_WYG_000-1a"/>
欽定四庫全書　　　　　集部九<lb/>
　提要<lb/>
　　作義要訣一巻　　　　詩文評類<lb/>
　　　　<hi>臣</hi>等謹案作義要訣一巻元倪士毅撰士毅<lb/>
　　　　有四書輯釋已著録是編皆當時經義之體<lb/>
　　　　例自宋神宗熙寧四年始以經義試士元太<lb/>
　　　　宗從耶律楚材之請以三科選舉經義亦居<lb/>
　　　　其一至仁宗皇慶二年酌議科舉條制乃定<lb/>
<pb n="KR4i0049_WYG_000-1b"/>
　　　　䝉古色目人第一塲經問五條漢人南人第<lb/>
　　　　一塲經疑二問限三百字以上不拘格律元<lb/>
　　　　統以後蒙古色目人亦増經義一道明以來<lb/>
　　　　科舉之文實因是而引伸者也是書所論雖<lb/>
　　　　規模淺狹未究文章之本原然如云第一要<lb/>
　　　　識明道理透徹第二要識得經文本㫖分曉<lb/>
　　　　第三要識得古今治亂安危之大體又云長<lb/>
　　　　而轉換新意不害其為長短而曲折意盡不<lb/>
<pb n="KR4i0049_WYG_000-2a"/>
　　　　害其為短務高則多渉乎僻欲新則類乎怪<lb/>
　　　　下字惡乎俗而造作太過則語澁立意惡夫<lb/>
　　　　同而搜索太甚則理背皆後來制義之龜鑑<lb/>
　　　　也<lb/>
　國家設科取士仍以經義為先我<lb/>
皇上聖訓諄諄釐正文體操觚之士皆知以先正為歩<lb/>
　　　　趨是書又在明前法雖小異而理則相通録<lb/>
　　　　而存之或亦先河後海之義歟原序稱兼采<lb/>
<pb n="KR4i0049_WYG_000-2b"/>
　　　　謝氏張氏之説永樂大典註其説已載舉業<lb/>
　　　　筌蹄巻中故不復録今是巻適佚姑仍舊本<lb/>
　　　　闕之然大㫖則已具於此矣乾隆四十六年<lb/>
　　　　九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0049_WYG_000-3a"/>
倪士毅作義要訣自序<lb/>
按宋初因唐制取士試詩賦<hi>省題詩及八韻律賦</hi>至神宗朝王安<lb/>
石為相熈寧四年辛亥議更科舉法罷詩賦以經義論<lb/>
䇿試士各占治詩書易周禮禮記一經此經義之始也<lb/>
宋之盛時如張公才叔自靖義正今日作經義者所當<lb/>
以為標凖至宋季則其篇甚長有定格律首有破題破<lb/>
題之下有接題<hi>接題第一接或二三句或四句下反接亦有正說而不反說者</hi>有小講<lb/>
<hi>小講後有引入題語有小講上叚上叚畢有過叚語然後有下叚</hi>有繳結以上謂之冒<lb/>
<pb n="KR4i0049_WYG_000-3b"/>
子然後入官題官題之下有原題<hi>原題有起語應語結語然後有正叚或又</hi>
<hi>有反叚次有結繳</hi>有大講<hi>有上叚有過/叚有下叚</hi>有餘意<hi>亦曰從講</hi>有原經有<lb/>
結尾篇篇按此次序其文多拘於捉對大抵冗長繁複<lb/>
可厭宜今日又變更之今之經義不拘格律然亦當分<lb/>
冒題原題講題結題四叚愚往年見宏齋曹公宋季書<lb/>
義說嘗取其可用於今日者摘録之兹又見南窻謝氏<lb/>
臨川章氏及諸家之說遂重加編輯條具於左以便初<lb/>
學云<lb/>
</p>
<p>
</p>
  </div>
</body>
</text>
</TEI>
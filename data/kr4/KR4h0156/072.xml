<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷七十二</head> <lb/>
    <p>
<pb n="KR4h0156_WYG_072-1a"/>
欽定四庫全書<lb/>
　明詩綜卷七十二<lb/>
　　　　　　　　　　翰林院檢討朱彛尊編<lb/>
　魏學洢<hi>十六首</hi>
　　　學洢字子敬嘉善人贈太常卿大中子鄉人私<lb/>
　　　諡孝烈先生有茒簷集<lb/>
　　　<hi>静志居詩話魏忠節公被逮日天大雷電子敬徒跣攀號請隨行公語之曰覆巢豈有完卵父</hi>
　　　<hi>子並死無益也子敬乃微服緹騎後探起居抵國門邏卒四布乃變姓名匿都市營救不可得</hi>
<pb n="KR4h0156_WYG_072-1b"/>
　　　<hi>公既斃獄扶櫬歸朝夕躃踊未甞一入寝室淚盡脣焦家人捧水漿以進却之曰吾父詔獄中</hi>
　　　<hi>孰夜半而進之漿者病且革進以藥則又却之曰吾父詔獄中孰診視而進之藥者歴數旬而</hi>
　　　<hi>哀毁死矣思陵即阼朝士上聞于朝以是海内稱為孝子大學士同里錢公士升序其集云子</hi>
　　　<hi>敬之志父存則不獨死父死則不獨生是誠孝子之知已矣當甲子秋忠節掌吏垣以激濁揚</hi>
　　　<hi>清為已任天下仰望太平子敬獨私憂之歎曰無根之草其能久乎物不可以終通天殆藴隆</hi>
　　　<hi>正人之毒而速之慼也未朞而禍作人服其識</hi>
　　猛虎行<lb/>
北山有猛虎不牝亦不牡哀哀無辜人吞噬十而九猛<lb/>
<pb n="KR4h0156_WYG_072-2a"/>
虎且勿道蝨乃伏其凥壮士困顛躓蝨喙紛相撓為語<lb/>
行路人且復忍此蝨撲蝨誤驚虎滅影苦無術虎頭置<lb/>
短枕虎皮罩塵埃猛虎有死日蝨乎何有哉<lb/>
　　長水怨<hi>為友人妾賦</hi>
妾家住長水長水東西流青青湖畔栁迢迢湖上樓十<lb/>
三學釵書十四工箜篌十五臨忩繡精妙世無儔翩翩<lb/>
少年子窈窕行相求借問樓上女可似羅敷不里嫗前<lb/>
致辭願君且淹留美人好顔色終日樓上頭兼之臨忩<lb/>
<pb n="KR4h0156_WYG_072-2b"/>
繡精妙世無儔君子謬垂盼聞言中心喜語我長者行<lb/>
同聲謂應爾郎君美風度玉樹蒹葭倚十九渡長江聲<lb/>
名若江水好花不獨榮天生合連理行行隨君去黙黙<lb/>
思故里牽帷幾回喚低眉羞欲死臨鏡貼花鈿可憐體<lb/>
無比紗忩春日午脈脈情何已憶我在家時拈香繡大<lb/>
士金刀翦素綾瑩瑩白於紙刺成蓮花葉彷彿香風吹<lb/>
香風吹入夢夢到蓮花池繡痕細難識但覺生蛾眉静<lb/>
玩坐逾久忽忽心自疑似曽親見佛不知身是誰綾額<lb/>
<pb n="KR4h0156_WYG_072-3a"/>
尚餘尺皚皚氷雪姿淡濡碧玉毫邀郎為題詩郎書擬<lb/>
右軍妾心亦委婉鍼鋒與筆意曲折隨郎轉繡罷持似<lb/>
君秀色堪舒卷顧我每微笑妾顔先自靦落地為女子<lb/>
可憐側室難陡然一回想心事慘不歡雖復䝉君憐鮫<lb/>
綃恒不乾大婦貴家女妾身臧獲看上堂伺音聲下堂<lb/>
候顔色含羞入空房惻惻潛相憶雖然潛相憶無用長<lb/>
太息誠得君子歡不怨長離隔大婦奄逝世一家身獨<lb/>
當漂蕩若浮萍隨君流四方南都復北都終嵗長道㫄<lb/>
<pb n="KR4h0156_WYG_072-3b"/>
黄金散欲盡不思歸故鄉壮志在四海妾心暗悲傷君<lb/>
怯不勝衣年來益憔悴十日九卧病奄奄滯旅次妾首<lb/>
如飛蓬并日忘食事上無姑嫜親下無得力婢旋出又<lb/>
旋入常恐呼不至憂勞填胸臆刺刺肝腸碎嵗月漸消<lb/>
耗妾身亦不支帶圍日趨緩空復存腰肢事君垂十載<lb/>
不一生男兒羞佩宜男草悵然心中悲君甞兩畜婢中<lb/>
道旋棄之妾身非不容君自輕别離暮春三月盡束装<lb/>
謀南歸買舟僅如葉帷幕不得施長夜泊豐草巨蚊攢<lb/>
<pb n="KR4h0156_WYG_072-4a"/>
氷肌生小長閨閣辛苦實難為入秋弛行李僦人樓上<lb/>
居小姑家海濵聞之亦來依雖非久居計氣息聊得舒<lb/>
良人忽生心娶婦支門閭隨珠飾翠幃黄金飾綺疏紅<lb/>
羅複斗帳寳馬七香車今日媒妁來東鄰有美姝明日<lb/>
媒妁來西家有西施妾身匪木石焉得不孤悽對鏡影<lb/>
如削安敢生言辭禮數任頡頏難比先孃時新人入門<lb/>
來灼灼豔威儀二九頗不足二八頗有餘女伴覷鸞緯<lb/>
嘖嘖相嗟咨君心愛幸絶迥與舊人殊非必顔色殊新<lb/>
<pb n="KR4h0156_WYG_072-4b"/>
舊自相渝新人哭亦妍舊人笑不如孤房過慰藉眄睞<lb/>
聊斯須情知心不存詞說空爾為新婚浹旬日忽作南<lb/>
都遊俗語莫空房挽衣不能留新人暫歸寧登車去由<lb/>
由妾身姊為母同君亦登舟耳綰雙明月墮髻垂金瑬<lb/>
飄颻蕩湘裙色如安石榴輕盈作纖歩翩若雲端游鄰<lb/>
女相擁簇朱顔自生羞十年方得歸一喜還一愁顧君<lb/>
色悽慘何用心怮怮莫非眷新昏懷此離索憂千喚不<lb/>
一答黙黙自低頭舟行到長水妾自還家裏親戚往邀<lb/>
<pb n="KR4h0156_WYG_072-5a"/>
君君固不肯起詰朝云解維舟中須盤桓勿用再往返<lb/>
各使中心安恐君塗上寒幅巾裁合歡恐君塗上飢烘<lb/>
栗盈珠盤木落霜露急勿使衣裳單千語囑奚兒勸君<lb/>
幸加餐平明奚兒至顔色驟驚顫向前往叩問流淚先<lb/>
被面郎君乞致辭此生勿相見十年恩愛深謝卿重依<lb/>
戀奈卿久専妒㑹見中情變不如痛割絶免使腸輪轉<lb/>
妾身得聞之狂頓摧心肝天乎我何辜天乎真無端雖<lb/>
在夢魂中不料遭弃捐恨無晨風翼迅駛追君船淚珠<lb/>
<pb n="KR4h0156_WYG_072-5b"/>
千萬斛那得飛君前牽衣一慟哭身死妾亦甘縱然被<lb/>
驅遣曷不先一言一去永决絶何處鳴煩冤自從入君<lb/>
門歴今垂十年雖彼雞與犬亦當念周旋如何鐵石人<lb/>
一絶弗復憐椎胸胸血嘔委身赴清水骨肉痛如割黽<lb/>
勉相救止姊恩父母深我生不如死尚冀南都還重來<lb/>
過吾里性行吾熟知兹望殆已矣昔年别兩妾我淚揮<lb/>
不止誰料行及身苦境苦如此嗚呼倉浪天兹恨何日<lb/>
已新人入我門繡帷長日垂依稀覩容貌猶未通言詞<lb/>
<pb n="KR4h0156_WYG_072-6a"/>
臨行詳睇視恰在登車時蚤知生死隔揮淚一致辭念<lb/>
與小姑别淚落如連珠妾初進門來小姑九嵗餘探懷<lb/>
索果餌髮亂呼我梳今來已成婦骨肉情依依長别不<lb/>
一語腸斷當何如我有兩丫鬟事我五六年大者髮覆<lb/>
額小者亦比肩晨興聽呼喚夜深候我眠而今永隔别<lb/>
涕泗紛潺湲平時解思我料爾當亦然掩淚入房來忩<lb/>
前見鍼帖殘絲與剩綫寸寸皆儂血向日入君目從今<lb/>
長斷絶委婉隨郎心郎心太曲折忽見大士像不覺淚<lb/>
<pb n="KR4h0156_WYG_072-6b"/>
滂沱稽首乞慈悲妾身竟如何今生無罪過宿生愆怨<lb/>
多安得轉君心春風被女蘿君心終不回不如赴長河<lb/>
稽首乞慈悲再拜涕漣洏不望重聚首但願相見時雨<lb/>
落不上天一見知何期婦人失夫心百念無可為但願<lb/>
新人歡為君生男兒更念孱弱身疾苦不相離舊人識<lb/>
君性新人安得知十年守窮賤心事多苦悲願君振髙<lb/>
翮及時凌風飛妾身長已矣相見知何期一字一嗚咽<lb/>
行道皆酸悽<hi>朱近修云源出孔雀東南飛作而不盡規橅字句才氣無前</hi>
<pb n="KR4h0156_WYG_072-7a"/>
　　擬古<hi>三首</hi>
游思隨飄風逺歴杜陵道道旁合歡花悉成斷腸草紅<lb/>
顔不堪駐妾愁君亦老為樂逮良辰歸來何不早人生<lb/>
數離别百年非壽考擾忙風塵中榮名詎為寳<lb/>
所思不可見彈古相思曲曲中竟何言理短情自促野<lb/>
卉非不香采之徒躑躅今日白頭吟昨日黄金屋<lb/>
誰為不死人懷此終日憂來日當大難今日且行游行<lb/>
游須及時古語恒如兹口爾身不然留為他人嗤今古<lb/>
<pb n="KR4h0156_WYG_072-7b"/>
更相笑游者無還期<lb/>
　　和陶<hi>六首</hi>
偶歩短檐下淡雲如逺山變幻斯須間玩之欲忘言栁<lb/>
青菊花黄樂飢以長年優游茍能爾奚用百世傳<lb/>
志士有竒懷何為翳我情吾身如聚沫所寳非榮名但<lb/>
問寓世間何以了一生秋風隕枯葉慄慄心自驚時哉<lb/>
不我待淹留欲何成<lb/>
夕陽在髙栁黄葉依風飛我心匪傷秋不覺心獨悲慷<lb/>
<pb n="KR4h0156_WYG_072-8a"/>
慨尚前行動念多所依長道眇無畛究竟将安歸中夜<lb/>
發長嘯一嘯百念衰但得此中樂百年願無違<lb/>
鄰家有新竹日夕百鳥喧更有古梅花植我西北偏啓<lb/>
忩與相向幽幽同空山朝看樵豎來暮看樵豎還似得<lb/>
古人趣有意未敢言<lb/>
忽忽有所思乃在天一隅豈敢憚修阻去去登前塗騕<lb/>
褭猶不疾揮鞭冀長驅向謂萬里長萬里更有餘一朝<lb/>
悟馳逐轉盼歸其居<lb/>
<pb n="KR4h0156_WYG_072-8b"/>
問余何所好所好在六經不作亦不述好古未有成笑<lb/>
彼百家言戛戛何紛更屏去勿復覽閉門書黄庭滴露<lb/>
小忩前好鳥向我鳴此際意無限黙黙緘我情<lb/>
　　讀史<hi>三首</hi>
　　　魯仲連<lb/>
鄙夫寧一身身外非所計有如魏帝秦何與魯連事先<lb/>
生獨倜儻慷慨决大義白日走秦兵誠哉天下士<lb/>
　　　荆軻<lb/>
<pb n="KR4h0156_WYG_072-9a"/>
蕭蕭易水波日晏客未至十三死灰兒勉强共大計坐<lb/>
中撃筑人何不充秦使田光死也餞於期死也贄空死<lb/>
一無酬烈士䘮英氣願逐酒人游哭盡不平事<lb/>
　　　諸葛亮<lb/>
受託誠不易知人良獨難南陽比子房誰為酇與韓将<lb/>
相兼簿書心中多苦酸十出九空歸一身亦凋殘為君<lb/>
歌梁父中夜發長歎<lb/>
　　九日同嚴知章澹如兄弟遊茶磨山<lb/>
<pb n="KR4h0156_WYG_072-9b"/>
我來松陵㝷好友到門恰值九月九主人大笑攜上船<lb/>
船頭載花腹載酒舟子勸上姑蘇臺衆客首肯我獨否<lb/>
青山宜作生面觀耳目熟爛妍亦醜但問誰家冨修竹<lb/>
我船便纜堤上栁布帆直指吳山陲起覽竒蹟竟何有<lb/>
洞庭縹緲波雲沉彷彿頑沙卧千畞細雨斜侵濕布袍<lb/>
放船倒出蓮花漊上方樹杪插浮圖石湖湖光照戸牖<lb/>
隔林前度茶磨山共約聽歌到申酉驟觀山石勢頗仄<lb/>
愁無平壤安杯瓿斯須簫管咽流雲畫船别駐清溪口<lb/>
<pb n="KR4h0156_WYG_072-10a"/>
蘆花楓葉舞凉風豈必美人垂素手同來伴侣大叫絶<lb/>
私喜兹櫂良不茍寒蒲縛蟹一十輩烏巾注酒七八斗<lb/>
酒酣不厭觴令酷衆人或辭我輒受推忩更問曀與晴<lb/>
皎月若出當坐守<lb/>
　　茅簷雜詩<lb/>
只在塵寰内居然徑獨迂此君疎類我石丈老於儒候<lb/>
雨迎鳩婦栽花薙䑕姑客來深自慰知有濁醪無<lb/>
　王　屋<hi>九首</hi>
<pb n="KR4h0156_WYG_072-10b"/>
　　　屋字孝峙初名畹字蘭九嘉善人有學可齋詩<lb/>
　　　箋<hi>魏禹平云山人詩蒼茫磊落不作喁喁細響</hi>
　　　<hi>詩話孝峙以詩受知魏忠節因與忠節一門羣從和酬詩類劉改之詞學辛幼安甞過同里曹</hi>
　　　<hi>學士齋學士曰先生尚能著屐逺歩邪應曰有太史公不可無牛馬走鄉里傳為新語</hi>
　　秋風辭<lb/>
秋風秋風汝何殺我芙蓉摧我梧桐梧桐折兮芙蓉死<lb/>
鳳鳥安棲兮鸂鶒安宫鸂鶒逝兮文章隠鳳鳥不至兮<lb/>
吾道窮夫誰使我至此極孰非爾朝夕之秋風<lb/>
<pb n="KR4h0156_WYG_072-11a"/>
　　子夜歌<hi>三首</hi>
千金買良玉百金求良工為儂作雙環相連無始終<lb/>
妾身妾自惜君心君自知莫将日後情不如初見時<lb/>
家有千黄金不如得郎心家有千倉榖不如抱郎宿<lb/>
　　陌上桑<lb/>
可憐陌上桑朝看沃若暮萎黄銀蠶不了餵牛羊<lb/>
　　春日過聞溪贈别許清機<lb/>
我適後君來君復先我去人生如飄蓬能得幾回聚君<lb/>
<pb n="KR4h0156_WYG_072-11b"/>
今别我歸何處直到錢塘江口住江水江雲日日流相<lb/>
思時倚江頭樹<lb/>
　　辛酉端陽日<lb/>
午節今朝是開尊召酒徒趁晴刪艾葉冒雨翦菖蒲重<lb/>
碧杯中滿輕黄額上塗醉憐雙鬢短還插健人符<lb/>
　　送黄海歸新安<lb/>
清秋客子歎歸歟載酒題詩一送渠細雨亂山遮汝去<lb/>
淒風落葉對誰居江村處處休黄犢野店家家賣白魚<lb/>
<pb n="KR4h0156_WYG_072-12a"/>
見說雅懷多不減每逢佳勝輒停車<lb/>
　　題黄大癡横幅山水<lb/>
絶壁長松倒影低寺門殘日響迴溪老身意想如曽到<lb/>
八月虞山拂水西<lb/>
　陸　寳<hi>十五首</hi>
　　　寳字敬身鄞縣人官内閣中書有霜鏡集<hi>曹能始云</hi>
　　　<hi>中翰詩逍遥容與蟬蛻塵埃之外屠王伯榖云敬身詩篇麗逸讀之唯恐其盡    田叔云敬</hi>
　　　<hi>身古詩敦厚得江謝門風近體深沉具髙岑家法</hi>
<pb n="KR4h0156_WYG_072-12b"/>
　　　<hi>詩話敬身近體好用助語辭不無狃於公安景陵之習然其才氣奔逸勝葛震甫陳仲醇且十</hi>
　　　<hi>倍近李處士杲堂輯甬上耆舊詩凡四百三十人三千餘首自詡捜隠獲竒而敬身曽與余太</hi>
　　　<hi>常君房屠儀部緯真楊處士伯翼識面卜鄰者乃獨遺之何與</hi>
　　五雜俎<lb/>
五雜俎綺千箱往復來輦金忙不得已獻大璫<lb/>
　　怨歌行<lb/>
天胡以不五風十雨而旱潦螟賊嵗靡有寧人胡以不<lb/>
披襟吐哺而爪牙毒螫立意相傾世胡以不解繩錯象<lb/>
<pb n="KR4h0156_WYG_072-13a"/>
而戈矛荆棘日㝷戰争怨歌行此怨何時平<lb/>
　　相公來<lb/>
相公來合軍驚千夫執殳除道郊迎相公下車命長揖<lb/>
口雖不言心内泣伍符尺籍新有名鶴入鷄羣從自及<lb/>
昔時直上何壮哉呵聲百口迅如雷行者止立坐者起<lb/>
沙堤如拭大車來一朝禍至棲叢棘不賜屬鏤猶主徳<lb/>
皁帽騎驢出國門東海東頭聊假息秋髙汛撤問歸船<lb/>
手挈行囊只半肩冨貴如雲真大夢胡椒鍾乳在誰邊<lb/>
<pb n="KR4h0156_WYG_072-13b"/>
　　春雨<lb/>
吾廬不厭晴吾田不厭雨禾焦恒苦飢屋漏卒難補人<lb/>
心安有極天意竟誰主敢以一人私而忘四郊苦雨亦<lb/>
恤民間涔涔注環堵待旦問田家立苗青可數歡然荷<lb/>
鍤歸兩稅登天府<lb/>
　　大水<lb/>
瀕湖盈百堵積潦失寧居舟反髙于屋人誰免作魚撈<lb/>
萍迷曲巷望栁認前除正及西成日憂深藿食餘<lb/>
<pb n="KR4h0156_WYG_072-14a"/>
　　光宗皇帝挽歌<hi>二首</hi>
辨色初勤政龍樓御蹕臨禹謨咨益稷殷祚促丁壬禁<lb/>
雪沾衣白宫池染淚深他年青史上從諫識天心<lb/>
䘮車蘭殿出隧道柏城通七月期方至元年厯未終仙<lb/>
遊無棄屣臣節有號弓嗣聖鴻猷在河山豈盡空<lb/>
　　周斗文自易水歸縱談燕太子及荆髙遺事嘅然<lb/>
　　　賦此<lb/>
每讀燕丹傳長悲易水遥聽君談往事風起復蕭蕭<lb/>
<pb n="KR4h0156_WYG_072-14b"/>
　　庚午元日<lb/>
官㕑柏酒泛紅霞烽戍初停聚飲譁遥祝萬年天子壽<lb/>
小臣九十日看花<lb/>
　　行嘉善道中夜宿朱涇<lb/>
春潮覆草半江青長水分塗客未經少理蠶絲多織布<lb/>
百家烟火傍朱涇<lb/>
　　齋居<hi>二首</hi>
層層樓榭枕松闗每到花時獨不閒酒榼茶罇人去後<lb/>
<pb n="KR4h0156_WYG_072-15a"/>
忩前一幅米家山<lb/>
浴蘭初罷振纖袿竹枕桃笙手自攜避熱不教人㸃燭<lb/>
滿樓凉月照登梯<lb/>
　　送人之秦川<lb/>
水鳥低飛狎榜歌木蘭雙槳送凌波浣紗人在中流見<lb/>
錯認前山作苧蘿<lb/>
　　湖上<lb/>
承恩坊裏緑楊烟翠幄朱樓大道邊誰似儂家湖上住<lb/>
<pb n="KR4h0156_WYG_072-15b"/>
當門人上木蘭船<lb/>
　　廣陵懷古<lb/>
茱茰灣接古䢴溝白塔河分上下流疏鑿當時有深意<lb/>
徒勞闗吏日持籌<lb/>
　趙宦光<hi>一首</hi>
　　　宦光字凡夫吳人有寒山雜著<lb/>
　　　<hi>詩話凡夫以篆書名略用草書體書之號曰草篆紺園琳觀精舎名園咸乞其書題扁所撰說</hi>
　　　<hi>文長箋一時紙貴然自解人觀之未有不齒冷也古之小學書數方名字或不正童子皆知之</hi>
<pb n="KR4h0156_WYG_072-16a"/>
　　　<hi>自周秦及漢無不識字之學生其後大小二篆生八分三真六草諸體雜出古法未盡亡者賴</hi>
　　　<hi>有許叔重說文一編自一至亥本之倉頡迨譜以四聲說文亡矣顧野王玉篇其文多於叔重</hi>
　　　<hi>孫强又増益之迨題以大廣益而玉篇亦亡矣葢書之最古者莫如篆學野王雜以𨽻書已失</hi>
　　　<hi>其舊李陽冰刋定說文頗出私意詆訶許氏學者已恨之凡夫草篆其又何所本乎世人一遵</hi>
　　　<hi>晦菴朱子之說以灑掃應對進退為小學書數方名槩置不講無怪乎小學放絶篆法日微可</hi>
　　　<hi>歎也已凡夫饒於財卜築城西寒山之麓淘洗泥沙俾山骨畢露髙下泉流凡游於吳者靡不</hi>
　　　<hi>造廬談讌廣為樂方特於韻語遜其鄉里</hi>
　　登華山<lb/>
<pb n="KR4h0156_WYG_072-16b"/>
鳥道縈紆上深林幾折盤支公此銷夏五月晚猶寒<lb/>
　朱　鷺<hi>四首</hi>
　　　鷺初名家棟字白民吳人有青浮子䫇籟<lb/>
　　　<hi>詩話白民負竒甞獨游黄山逺㝷嵩華所至畫竹以自給家居撰建文書法擬思進呈請復革</hi>
　　　<hi>除紀年不果崇禎初騎驢入都上所作甘露頌又不果歸結茅於郡西華山蓮子峰下躬親井</hi>
　　　<hi>臼不願見貴人年八十餘乃卒是時隠居者王在公芥菴趙宦光凡夫時稱吳下三髙而敦古</hi>
　　　<hi>節者白民為最文文肅特志其墓</hi>
　　自君之出矣<lb/>
<pb n="KR4h0156_WYG_072-17a"/>
自君之出矣春去勞我思春去明年來君來定幾時<lb/>
　　二龍見<hi>感東宫議立未定</hi>
一龍蒼一龍黄黄者不可以為蒼蒼者不可以為黄<lb/>
　　過曹氏園值玉蘭盛開<lb/>
花光何璀璨八忩揺一色春風過酒人忻與花相直<lb/>
　　謁采石磯李白祠沽酒不得<lb/>
先生邀月飲江邊此月年來夜夜懸我念先生對今月<lb/>
恨無一斗醉祠前<lb/>
<pb n="KR4h0156_WYG_072-17b"/>
　徐𢎞澤<hi>一首</hi>
　　　𢎞澤字潤卿號春門嘉興處士有竹浪齋集<hi>李君</hi>
　　　<hi>實云隠君詩喜白香山陸放翁流利清越不為鈎棘索隠  陳仲醇云隠君詩清真流便雅類</hi>
　　　<hi>元白</hi>
　　題畫贈李尚寳<lb/>
風卷長蘆晚雲開積水明沙邊雙白鳥逐我釣船行<lb/>
　周應儀<hi>五首</hi>
　　　應儀字元度吳江人光禄寺署丞有南北游草<lb/>
<pb n="KR4h0156_WYG_072-18a"/>
　　　<hi>詩話元度絶句小詩極其纒綿温麗</hi>
　　爛溪<hi>二首</hi>
明月溪邊路秋風溪上船船頭何所有滿把水中蓮<lb/>
我家爛溪邊出門即溪水秋來溪水深處處菱歌起<lb/>
　　夏日<lb/>
風荻蕭蕭日欲斜水村無處不荷花遥看白鷺忽飛去<lb/>
占斷栁隂一片沙<lb/>
　　夏季風雨大作<lb/>
<pb n="KR4h0156_WYG_072-18b"/>
急雨斜風百尺樓樓頭殘暑一時收而今炎景成蕭瑟<lb/>
零落荷花十里秋<lb/>
　　聞歌<lb/>
桃花扇厎落紛紛宛轉清歌一曲聞醉殺文園渴司馬<lb/>
酒壚斜盼卓文君<lb/>
　張大復<hi>一首</hi>
　　　大復字元長吳人有梅花草堂集<lb/>
　　少年行<lb/>
<pb n="KR4h0156_WYG_072-19a"/>
連錢細馬繡纒鬉翻鐙欹鞍踏曉風鞭指緑楊深樹裏<lb/>
誰家小袖杏衫紅<lb/>
　王履和一<hi>首</hi>
　　　履和字仲美邢臺人<lb/>
　　驄馬行<hi>紀乙丑林侍御事</hi>
貂璫行驄馬鳴緹騎至驄馬避驄馬欲鳴聲不長君不<lb/>
見昨日新殺屯田郎<lb/>
　祝守範<hi>三首</hi>
<pb n="KR4h0156_WYG_072-19b"/>
　　　守範字更生海寧人有非非集戔戔草枕中拊<lb/>
　　　缶堊室停雲諸稿<lb/>
　　雨中過郭四葑畦别墅和王二仲臯韻<lb/>
隙地新栽竹清隂覆短墻探幽停客舫引興雜飛觴暮<lb/>
雨沾花徑春流到草堂物情渾可適機事久相忘<lb/>
　　哭姑徐孺人訃自蜀中<lb/>
萬里勞行役經年苦未安風塵多躑躅蘭蕙忽凋殘旅<lb/>
櫬荆門逺歸魂蜀道難空餘游子淚泣涕滿江干<lb/>
<pb n="KR4h0156_WYG_072-20a"/>
　　急雨<lb/>
野曠雲垂黒山髙雨驟昏鳥飛不過樹人急欲投村暑<lb/>
氣清疎簟凉飇度晚軒客心愁褦襶賴此滌塵煩<lb/>
　馮嘉言<hi>一首</hi>
　　　嘉言字國華慈谿人天啓初諸生有十菊山人<lb/>
　　　詩集<lb/>
　　月夜舟行<lb/>
薄暝南川路相攜上釣舟江風鳴逺樹野水映危樓濁<lb/>
<pb n="KR4h0156_WYG_072-20b"/>
酒髙歌處征帆古渡頭月明動幽興擬作五湖游<lb/>
　顧　猷<hi>三首</hi>
　　　猷字若昔嘉興人有桃花里集<lb/>
　　出塞<lb/>
漢将當年此望鄉髙臺雲物自茫茫羌笳漫引孤城月<lb/>
金柝旋催子夜霜木落五原秋色浄草枯千磧暮烟黄<lb/>
材官朔漠聞亷李烽火年來總不防<lb/>
　　秋夜泊謝村<lb/>
<pb n="KR4h0156_WYG_072-21a"/>
水上人家半掩門寒鴉棲盡欲黄昏孤舟夜泊依紅樹<lb/>
記得唐人詠謝村<lb/>
　　西湖夜别葉環中<lb/>
水落西陵日已斜濃烟疎栁半藏鴉相逢莫漫輕相别<lb/>
燈火湖頭是酒家<lb/>
　張志逺<hi>三首</hi>
　　　志逺字叔明嘉興人有竹嶼吟藳<lb/>
　　　<hi>詩話叔明隠於市㕓詩為李九疑太僕所賞句如沙崩樵徑斷水濶野橋危香吹新竹粉翠惜</hi>
<pb n="KR4h0156_WYG_072-21b"/>
　　　<hi>小荷錢論者極稱其清醇穏順不誣也</hi>
　　擬古<lb/>
七雄事紛争嬴秦獨虎視阿房亘長衢轉眼成荒壘縱<lb/>
横一何深翻為逐鹿始豈若魯仲連千古名不死偉哉<lb/>
達士心榮華安足齒<lb/>
　　集慶寺作<lb/>
參差紅樹倚晴空楖栗行吟度晚風忽憶翠華臨幸處<lb/>
滿山黄葉寺門東<lb/>
<pb n="KR4h0156_WYG_072-22a"/>
　　泛月<lb/>
烟雨微茫水國秋暮霞飛盡月當樓誰家短曲續長笛<lb/>
吹墮微霜上客舟<lb/>
　殷仲春<hi>二首</hi>
　　　仲春字方叔秀水人有棲老堂集<lb/>
　　　<hi>詩話方叔躬耕永樂南村陳仲醇贈詩却羡白頭殷處士鵓鴣聲裏獨耕田是也家居社南諸</hi>
　　　<hi>弟分處郭西之竹橋方叔葭墻茅屋不蔽風雪慕王績為人亦自號東臯子以醫為業得錢即</hi>
　　　<hi>入市買斷爛書讀之念浮屠道士之撰述皆編入藏乃盡收醫書著録號為醫藏岐黄家以為</hi>
<pb n="KR4h0156_WYG_072-22b"/>
　　　<hi>總龜焉方叔以天啓辛酉卒仲醇志其墓</hi>
　　湖上岡<lb/>
桑柘隠斜日獨登湖上岡誰人攜小櫂載酒出菰蒋<lb/>
　　仲夏同仲醇子逸伯承秋潭汎舟城西<lb/>
兩槳夷猶風幔低湖流清淺荻蘆齊相将迎入烟波去<lb/>
晚泊竹橋西更西<lb/>
　陳元素<hi>一首</hi>
　　　元素字古白長洲學生<lb/>
<pb n="KR4h0156_WYG_072-23a"/>
　　贈錦衣衛經歴白超宗<lb/>
參軍也得謁金門莫憾官卑獄吏尊彭澤先生新令尹<lb/>
<hi>參軍以彭澤令調</hi>香山居士老聞孫衣歸質庫仍留客印閣閒<lb/>
牀且校文冷署久淹殊不惡請看三載著書存<lb/>
　黄光昇<hi>一首</hi>
　　　光昇字羲輪吳江人國子監生有破甕集<lb/>
　　懷許受先<lb/>
𤣥符緑字細能分家學須知有說文此去橋門摹十鼓<lb/>
<pb n="KR4h0156_WYG_072-23b"/>
籀書難讀益思君<lb/>
　陸嘉穎<hi>二首</hi>
　　　嘉穎字子垂蘇州嘉定人天啓中官主簿有硯<lb/>
　　　隠集<lb/>
　　望君山<lb/>
木葉下蕭蕭山容更寂寥浮天江縣小隔樹海門遥帝<lb/>
子何由降騷人不可招無心貪利渉來往信漁樵<lb/>
　　如臯道中<lb/>
<pb n="KR4h0156_WYG_072-24a"/>
滿目桑麻雨露稠白花籬落遶清流家家魚畧村村酒<lb/>
絶勝淮南十一州<lb/>
　吳　道<hi>一首</hi>
　　　道字實儒吳江人有山響齋詩草<lb/>
　　一室<lb/>
海内誠多故先生一室寛敢期花爛熳粗喜竹平安曝<lb/>
背晨曦暖推忩夜月寒逺遊無勝具四壁有烟巒<lb/>
　周　楨<hi>一首</hi>
<pb n="KR4h0156_WYG_072-24b"/>
　　　楨字伯知吳江人有不夜齋詩稿<lb/>
　　　<hi>詩話伯知性最緩甞與其弟同舟宿有偷兒抉忩入竊其篋伯知審視不語比其弟覺訶之偷</hi>
　　　<hi>兒踉蹌出伯知徐曰吾欲静觀其如何脫身奈何使彼狼狽而返鄉人傳以為笑其詩流便而</hi>
　　　<hi>乏警䇿由其嬾於推敲也</hi>
　　寄季華弟讀書石湖草堂<lb/>
青山遥入夢詩寄别愁生雨過添秋色雲開驗晚晴藤<lb/>
花鋪地滿澗水入池平轉憶湖邊好中宵月倍明<lb/>
　陳　衎<hi>四首</hi>
<pb n="KR4h0156_WYG_072-25a"/>
　　　衎字磐生閩縣人有大江集<lb/>
　　　<hi>詩話磐生與徐興公同入曹能始䦘風樓詩社而賦才儒鈍光燄鬱而不舒其自序比於春草</hi>
　　　<hi>蔓生秋蟲孤響良亦自得之言</hi>
　　善才岫夜坐<lb/>
江烟吐寒燄倒影星河明潮回石勢險孤岫西南傾扶<lb/>
笻倚危坐仰攀崖樹横夜色一何曠波濤良未平奈何<lb/>
羈塵鞅促促浮此生吾愛鄭子真谷口田可耕<lb/>
　　送潘子才<lb/>
<pb n="KR4h0156_WYG_072-25b"/>
送客上髙樓樓髙望客舟但見帆檣立不見客回頭始<lb/>
知登逺道兩情難自保<lb/>
　　聽泉閣早起<lb/>
山曉天氣肅衆星望已空殘雨戀宿雲猶在寒巖東物<lb/>
象紛勞役明晦互有窮瑽琤石上泉日夜流無終<lb/>
　　十不願辭<lb/>
不願化天上月那得盈盈長不缺<hi>一</hi>不願化天上星白<lb/>
日一照不分明<hi>二</hi>不願化土中石受人踐踏無人惜<hi>三</hi>
<pb n="KR4h0156_WYG_072-26a"/>
不願化水中灘十歩上來九歩難<hi>四</hi>不願化忩前鏡十<lb/>
日不磨光不瑩<hi>五</hi>不願化沉水香煎熬燒灼心摧傷<hi>六</hi>
不願化郎馬鞭下馬将他壁後懸<hi>七</hi>不願化白紈扇顛<lb/>
倒要他遮郎面<hi>八</hi>不願化錦駌鴦未必雌雄守得長<hi>九</hi>
不願化楊栁花隨風飄蕩落誰家<hi>十</hi>
　吳為霖<hi>一首</hi>
　　　為霖字景傅無錫人有白賁集<lb/>
　　　<hi>詩話景傅詩如集場墟市骨董斑駮陸離即而視之一錢不值</hi>
<pb n="KR4h0156_WYG_072-26b"/>
　　客有澄江歸有贈<lb/>
浮逺堂前路微風穏放舟江昏茶磨雨烟暝弩臺秋入<lb/>
饌花雞脆開封緑蟻浮西塘十八里來往候潮頭<lb/>
　　　<hi>詩話浮逺堂在君山宋紹興中建淳熙間李鶴田珏為江隂司法題柱聨云此水自當兵十萬</hi>
　　　<hi>昔人曽有客三千羅春伯㸃題名云淳熙丁未九月既望同侯叔平等九人登君山夕陽在波</hi>
　　　<hi>帆影散亂平淮千里去鴈無極蒼然暮色自逺而至須㬰月出東山之上江水湛然風露清美</hi>
　　　<hi>不知在人間世也</hi>
　吳一元<hi>一首</hi>
<pb n="KR4h0156_WYG_072-27a"/>
　　　一元字堯開宣城諸生<lb/>
　　冬望<lb/>
野爨孤烟起灘舟一水膠深林餘敗葉髙樹見危巢地<lb/>
僻無行騎家貧驗素交年年𤣥草在誰解子雲嘲<lb/>
　戈金湯<hi>一首</hi>
　　　金湯字帶如平湖人用泰子<lb/>
　　郊游<lb/>
雨過青山碧四圍春風輕颺百花飛極知良㑹非容易<lb/>
<pb n="KR4h0156_WYG_072-27b"/>
馬上何妨酩酊歸<lb/>
　麻三雍<hi>一首</hi>
　　　三雍字仲雍宣城諸生<lb/>
　　自平陽還襄陵道中聞蛙作<lb/>
三月三日試春衣千山萬山花亂飛行人何處覔相識<lb/>
啼鳥有時催早歸日漸衝山鞭影急烟初迷樹水光微<lb/>
草深陣陣喧蛙鼓鵝鴨軍聲似也非<lb/>
　張　丑<hi>一首</hi>
<pb n="KR4h0156_WYG_072-28a"/>
　　　丑字青父長洲人<lb/>
　　　<hi>詩話青父精於鑒古所撰清河書盡舫真蹟目録時人比之黄伯思周公瑾詩草無傳亦有節</hi>
　　　<hi>度</hi>
　　墨皇齋即事<lb/>
用拙經營少居閒興趣長閱書宗海岳展畫得瀟湘玩<lb/>
世歌漁父陶情付索郎向平昏嫁畢白首杖桄榔<lb/>
　陳士鵠<hi>一首</hi>
　　　士鵠字季方秀水人有鍛齋集<lb/>
<pb n="KR4h0156_WYG_072-28b"/>
　　秋光好<lb/>
何處秋光好秋光在狹斜碧添螺上黛黄入鬢邊花蓄<lb/>
意纒頭錦輕寒繋臂紗江州何必怨任爾聽琵琶<lb/>
　王彦泓<hi>十八首</hi>
　　　彦泓字次回金壇人慈谿儒學教授有疑雨集<lb/>
　　　<hi>詩話風懷之作段柯古紅樓集不可得見矣存者玉溪生最擅塲韓冬郎次之由其緘情不露</hi>
　　　<hi>用事豔逸造語新柔令讀之者喚奈何所以擅絶也後之為豔體者言之惟恐不盡詩焉得工</hi>
　　　<hi>故必琴瑟鐘鼔之樂少而寤寐反側之情多然後可以追韓軼李金沙王次回結撰深得唐人</hi>
<pb n="KR4h0156_WYG_072-29a"/>
　　　<hi>遺意起句如雨下春泥月下霜幾年辛苦是蕭郎一層芳樹一層樓只隔歡娛不隔愁月到西</hi>
　　　<hi>南倍可憐照人雙笑影娟娟中聨如燒燈院落更衣影聽曲簾櫳㸃屐聲當初語笑渾閒事向</hi>
　　　<hi>後思量盡可憐畫舫簾衣凭雪蕅玉筝絃索見春蔥明明可愛人如月漠漠難㝷路隔烟臨水</hi>
　　　<hi>偶來同倚檻隔花何路可登樓封來淚㸃紅猶濕翦後香絲緑未齊繡佛像前同下拜泥金經</hi>
　　　<hi>尾獨僉名含毫愛學簪花格展畫慙看出浴圖花下小樓堆燭淚栁邊低舫載茶烟翻成繡譜</hi>
　　　<hi>傳人畫㑹得琴心允客挑忩下有時思夢笑燈前長不卸頭眠結句如水國不生紅豆子贈君</hi>
　　　<hi>何物助相思殘陽欲度梅梢盡纔向紅忩拂鏡奩蠟照漸微香灺冷珮聲纔達畫堂東闌干一</hi>
　　　<hi>曲無多地才著思量便渺然仙家合住烟霞外金屋藏渠也不堪今日席間誰認得舊時家令</hi>
<pb n="KR4h0156_WYG_072-29b"/>
　　　<hi>沈休文分明蠟燭身相似纔上歡筵淚已零一生長羡金泥蝶顫向釵邊與鏡邊皆饒風韻誦</hi>
　　　<hi>之感心嫮目迴腸蕩氣</hi>
　　寄懷<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>仲秣陵并促歸騎<lb/>
春光漂蕩别離天心似游絲百尺牽見說人歸歸鴈後<lb/>
那堪淚落落花前南都翠黛宜為史北里紅箋定幾篇<lb/>
争似碧忩銀燭夜月痕依約話纒緜<lb/>
　　寄懷端已白門<lb/>
客懷難耐日初長馬影斜陽踏幾坊花下玉杯甞苦筍<lb/>
<pb n="KR4h0156_WYG_072-30a"/>
燈前銀葉試甜香<hi>皆南朝風物</hi>愁來但禱清溪廟醉後無忘<lb/>
紫佩囊為覔繡鞵金縷樣倒提纖手學南唐<lb/>
　　逋客叔菊筵<lb/>
幾拍吳歈日漸曛後堂香發卷簾聞登牆雪貌東家子<lb/>
映燭明姿左阿君花氣與人渾不辨竹聲如肉驟難分<lb/>
分明玉樹尊前坐知是何人夢裏雲<lb/>
　　無聊<lb/>
把書移枕近牀稜歎息觀濤病未能怯暑心情猶喘月<lb/>
<pb n="KR4h0156_WYG_072-30b"/>
背時風調獨懷氷無勞天女持花散有媿髙人選藥稱<lb/>
肯過小樓言笑否不嫌同上第三層<hi>用陶𢎞景事</hi>
　　城樓暝望<lb/>
魚鱗波面夕陽微旋見遊船續續歸酒後笙歌催急拍<lb/>
城根燈火喚開扉孤楊傍水疑人立病葉零風似蝶飛<lb/>
明旦出游晴得否月輪添暈幾重圍<lb/>
　　無題<hi>三首</hi>
花繞迴廊曲繞梁暗中偏認杜蘭香登樓未定銀翹顫<lb/>
<pb n="KR4h0156_WYG_072-31a"/>
避燭難禁鳳屧狂怕見月痕催月姊恰宜秋色對秋孃<lb/>
持裙半刻留仙住纔隔紅簾便眇茫<lb/>
夜飲朝歌醉未眠輕狂全是倚孃憐妮他細語挑鍼綫<lb/>
替我悲愁肄管絃夜月不移歡枕畔<hi>借用不夜珠事</hi>春山長坐<lb/>
酒壚前何當荑玉親磨墨立到琉璃硯匣邊<lb/>
怯上蘭舟細歩來笑看波影按金釵陳王著眼先羅韤<lb/>
温尉闗心到錦鞵把酒熨衣容旋學摘花烹茗任頻差<lb/>
船孃為近牕紗泊免踏前門月露街<lb/>
<pb n="KR4h0156_WYG_072-31b"/>
　　有贈<lb/>
秋風長簟恨三年續命曽聞喚小憐已向緑珠稱弟子<lb/>
儻容張碩伴神仙筵前笑顧櫻桃擲燭下偷分茉莉穿<lb/>
端似悼亡唐後主見伊枝葉又情牽<lb/>
　　代所思别後<hi>阿姚</hi>
相逢羞澀怕猜嫌别去那知悵恨添獨對鏡奩空怏怏<lb/>
乍拈鍼翦復懨懨夢魂弱絮從風亂心緒繁花被雨霑<lb/>
悔不暫留歡且住未妨長隔一重簾<lb/>
<pb n="KR4h0156_WYG_072-32a"/>
　　續遊<lb/>
嚴城間阻夢魂通小市門東更向東翦燭寄聲書草草<lb/>
背燈彈淚去悤悤花繁竹暗應迷路蝶趁鶯梢有便風<lb/>
梅蕊膽缾看漸減每朝分插到釵叢<lb/>
　　賦得别夢依依到謝家<lb/>
名花偏作隔墻枝愛影憐聲入手遲門第敢言非道藴<lb/>
才情端喜是芳姿桃邊未許裙題字<hi>子敬事</hi>栁下曽将帶<lb/>
乞詩今日眼波微動處半通商略半矜持<lb/>
<pb n="KR4h0156_WYG_072-32b"/>
　　左卿阿鎖<lb/>
玉浄花明秀出羣左家重見舊時芬因披樂府吟嬌女<lb/>
便上藩車訪阿君<hi>見陳遵傳</hi>素豔乍看疑是月清歡何暇想<lb/>
為雲那禁手炷熏籠罷笑遣蕭郎覆畫裙<lb/>
　　追和唐女冠魚𤣥機十二韻<lb/>
閨門文采羡𤣥耽更有青溪妹第三生小不闚青瑣閤<lb/>
家常希換白單衫釵梁風定蟲猶顫裙衩花深蝶競銜<lb/>
雅謔引經推鄭婢狂詩送抱想吳男紅兒詩裏歡兼恨<lb/>
<pb n="KR4h0156_WYG_072-33a"/>
素女圖前笑帶慙想見隔屏聲矻矻似聞昵枕訴諵諵<lb/>
加餐意託琉璃匕寄札愁憑瑇瑁篸<hi>古詩何計通音信蓮花瑇瑁篸</hi>豈<lb/>
有鵲頭能助憶願為雞舌與君含遥猜蹤影心先妬未<lb/>
接言辭性已諳體自生香防姊覺眉能為語任郎參髮<lb/>
光可鑑千盤滑脣味如飴一嚙甘記得那時偷近處唾<lb/>
絨紅㸃碧忩南<lb/>
　　寒詞<hi>三首</hi>
從來國色玉光寒晝視常疑月下看况復此宵兼雪月<lb/>
<pb n="KR4h0156_WYG_072-33b"/>
白衣裳凭赤䦨干<lb/>
夜迢迢更路迢迢澹月飄燈自過橋想得阿嬌燃燭待<lb/>
也應初換第三條<lb/>
忩樓映日滿樓明雪豔初臨曉鏡清良久自看還獨笑<lb/>
不防身畔立卿卿<lb/>
　　過婦家有感<lb/>
歸寧去日淚痕濃鎖却妆樓第二重空剩一行遺墨在<lb/>
丙寅十月十三封<lb/>
<pb n="KR4h0156_WYG_072-34a"/>
　王清臣<hi>一首</hi>
　　　清臣潁州人<hi>王貽上云天啓初潁川張逺度買田潁南地多桃花林一日攜榼獨</hi>
　　　<hi>游見耕而歌者聽之所歌皆杜詩也遂呼與語自言王姓清臣名舊有田畏徭役盡委諸族為</hi>
　　　<hi>人傭耕逺度過其廬見舊歴紙背以煤書所作詩其一篇云云</hi>
　　述懷<lb/>
人生如泛梗飄飄殊無根飲啄得幾許營營晨與昏對<lb/>
此春日好荷鉏出南原近觀草色敷静聽鳥語繁有身<lb/>
貴適意窮達安足論<lb/>
<pb n="KR4h0156_WYG_072-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷七十二<lb/>
</p>
<p>
</p>
  </div>
</body>
</text>
</TEI>
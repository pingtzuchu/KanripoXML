<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷七十三</head> <lb/>
    <p>
<pb n="KR4h0156_WYG_073-1a"/>
欽定四庫全書<lb/>
　明詩綜卷七十三<lb/>
　　　　　　　　　　翰林院檢討朱彞尊編<lb/>
　周　鑣<hi>一首</hi>
　　　鑣字仲馭金壇人崇禎戊辰進士南京禮部員<lb/>
　　　外郎為阮大鋮所殺有十四哀詩<lb/>
　　孝子魏君學洢<lb/>
有鳥栖中林夜半巢忽覆兩羽既傾折遺雛寧復鷇嗟<lb/>
<pb n="KR4h0156_WYG_073-1b"/>
哉魏公子痛父無能救乞食向長安知交孰肯覯投書<lb/>
數千言聽之耳如褎世路已如斯呼天但搔首扶櫬江<lb/>
南歸墓旁日相守父存不敢先父沒不敢後含涕入下<lb/>
泉一死良無疚<lb/>
　吕大器<hi>三首</hi>
　　　大器字先自遂寧人崇禎戊辰進士除行人歴<lb/>
　　　兵部左侍郎甲申以吏部左侍郎回里有集<lb/>
　　　<hi>詩話吕公驅馳南北盡瘁行間五言如野寺依巖立官衙傍水開孤燈寒殿壁落月映山城土</hi>
<pb n="KR4h0156_WYG_073-2a"/>
　　　<hi>瘠蟬吟屋林疎月上扉野狐衝馬立山鬼伺人驕精衛悲銜土鷓鴣啼滿山雲烟春尚在烽火</hi>
　　　<hi>畫相連淚盡銅駝棘歌殘玉樹花豈無丹闕戀終抱白雲思忠孝之誠溢於言表</hi>
　　閒居<lb/>
好山當面出旭日敞幽軒煨芋聊充飯烹泉不問源譚<lb/>
𤣥藏史李學稼小人樊數得林間趣花開鳥亦言<lb/>
　　晚次江門<lb/>
世事何年定江臯且振衣樹紅橙子熟濤白鯉魚肥獨<lb/>
鳥衝烟去殘霞壓岸飛村醪無處得空對月光輝<lb/>
<pb n="KR4h0156_WYG_073-2b"/>
　　落索河有感<lb/>
百折波濤險一泓山澗清天髙雲黯淡巖老石峥嶸古<lb/>
洞都成穴諸峰盡築城版圖猶蜀界風土半秦聲杜宇<lb/>
啼方歇銅駝歎未傾旌幢連赤縣烽火到神京嫠婦徒<lb/>
存恤羣臣孰請纓傷予才略淺深媿李西平<lb/>
　姚思孝<hi>一首</hi>
　　　思孝字永言江都人崇禎戊辰進士改庶吉士<lb/>
　　　授戸科給事中歴兵工二科謫江西布政司照<lb/>
<pb n="KR4h0156_WYG_073-3a"/>
　　　磨稍遷南國子助教升南太僕寺丞轉光禄少<lb/>
　　　卿再轉大理少卿<lb/>
　　康山<lb/>
康山一簣草萋萋無復豪華似滸西猶有揚州舊時月<lb/>
翠禽飛上玉梅啼<lb/>
　葛徵竒<hi>三首</hi>
　　　徴竒字無竒海寧人崇禎戊辰進士除中書舎<lb/>
　　　人選授湖廣道御史升太僕寺卿轉光禄卿有<lb/>
<pb n="KR4h0156_WYG_073-3b"/>
　　　蕪園集<lb/>
　　　<hi>詩話光禄樂志林園又得閨人唱和格雖未髙亦自超超㧞俗</hi>
　　晚眺隅園<lb/>
三月十日雨薄霧花濛濛小大澗壑鳴百道源相通潭<lb/>
魚躍新水園竹抽春叢禽鳥忽變聲迺知天氣融登髙<lb/>
一以眺澄覽衆慮空𤣥理羣所貴耳目恱且充於焉坐<lb/>
垂釣自擬滄浪翁<lb/>
　　武林留别吳梅里<lb/>
<pb n="KR4h0156_WYG_073-4a"/>
昨喜逢初地蘭釭夜雨紅故人相爾汝今日又西東楓<lb/>
落前山樹蘋開别墅風小忩凉月静客夢與誰同<lb/>
　　題畫芙蓉<lb/>
秋來烟水多蘆葦渺難即愛此江上花日坐䨇鸂鶒<lb/>
　吳載鰲<hi>一首</hi>
　　　載鰲字大車晉江籍宜黄人崇禎戊辰進士除<lb/>
　　　澄海知縣謫浙江按察使照磨升金華推官入<lb/>
　　　為戸部主事歴員外郎中轉廣東按察副使改<lb/>
<pb n="KR4h0156_WYG_073-4b"/>
　　　授翰林院侍講<lb/>
　　姜給諫以五羊石見貽賦謝<lb/>
文饒平泉荘有石自言好何如初平羊眠雲嚙瑤草<lb/>
　李竒玉<hi>三首</hi>
　　　竒玉字元美嘉善人天啓壬戍㑹試中式崇禎<lb/>
　　　戊辰進士選武學教授遷國子博士歴南京工<lb/>
　　　部主事改兵部員外由郎中出知寧國府有雪<lb/>
　　　園遺草<lb/>
<pb n="KR4h0156_WYG_073-5a"/>
　　潭柘寺讀書<lb/>
讀書潭柘嶺身在白雲裏開軒豁逺眸風瀑洗心耳古<lb/>
木挂青蛇云是二龍子下方鐘磬餘僧寮各棲止山童<lb/>
剔殘燈掃葉烹泉水闃然羣籟寂明月射忩几<lb/>
　　過京口<lb/>
蕭條書劍下闗河芳草萋萋客裏過原上鶯花三月暮<lb/>
天涯愁病一身多海門帆影移青嶂山寺鐘聲到緑蘿<lb/>
入望自知鄉國近那堪斜日聽漁歌<lb/>
<pb n="KR4h0156_WYG_073-5b"/>
　　山居<lb/>
方花礎潤氣氤氲静對薫爐柏子焚夜半雨聲新水漲<lb/>
枕邊流出一溪雲<lb/>
　顔俊彦<hi>一首</hi>
　　　俊彦字開美桐鄉人崇禎戊辰進士授廣州推<lb/>
　　　官被劾再補松江推官有仕隱集<lb/>
　　村居雜興<lb/>
病卧經旬滿面埃梅花落盡杏花開畫梁無數空巢在<lb/>
<pb n="KR4h0156_WYG_073-6a"/>
社雨蕭蕭燕不來<lb/>
　龔士驤<hi>一首</hi>
　　　士驤字季良義烏人崇禎戊辰進士溧水知縣<lb/>
　　惜取<lb/>
惜取檐前葉休教落地輕夜忩留聽雨葉葉是秋聲<lb/>
　萬壽祺<hi>二首</hi>
　　　壽祺字年少徐州人崇禎庚午舉人有隰西草<lb/>
　　　堂集<lb/>
<pb n="KR4h0156_WYG_073-6b"/>
　　　<hi>詩話年少多才多藝詩亦清逸無努目掀髯之状</hi>
　　憶錢大<lb/>
忽憶南徐道春風樓上年晚鶯移浦樹苦葉秀沙田驛<lb/>
路歸人少蛟門落照懸如何問津者五載滯江船<lb/>
　　入沛宫<lb/>
泗亭春盡樹婆娑漢帝宸游不再過魂魄有時還至沛<lb/>
樓臺落日半臨河風吹大澤龍蛇近天入平沙鴈鶩多<lb/>
我亦逺隨黄綺去東山重唱采芝歌<lb/>
<pb n="KR4h0156_WYG_073-7a"/>
　魏　冲<hi>三首</hi>
　　　冲字道用常熟人崇禎庚午舉人有小碎集<lb/>
　　采蓮曲<lb/>
北渚采菱歸前溪采蓮去無端墮玉釵記在迴舟處<lb/>
　　元日<lb/>
年年悲作客今日賦閒居春草生新夢山花滿舊廬畏<lb/>
人書謝病示儉食從蔬問字吾何有無勞長者車<lb/>
　　春晚<lb/>
<pb n="KR4h0156_WYG_073-7b"/>
梅葉初齊梅子勻新榆稺栁暗通津春深莫惜餘花盡<lb/>
却喜黄鸝不露身<lb/>
　陸　坦<hi>二首</hi>
　　　坦字履長蘇州嘉定人崇禎庚午舉人銓授南<lb/>
　　　豐知縣不赴隠居鄧尉山有庚除詩稿<lb/>
　　和姚修民簡寄<lb/>
世逐浮雲換身同落葉輕難忘百年恨誰殉一朝名去<lb/>
國懷公子憂時過賈生江臯無限淚日暮不勝情<lb/>
<pb n="KR4h0156_WYG_073-8a"/>
　　春夜雪<lb/>
春雨聲聲入夢䦨暗忩風動曉燈殘濕雲壓竹鳥驚墮<lb/>
起看空堦一片寒<lb/>
　徐柏齡<hi>三首</hi>
　　　柏齡字節之嘉興人崇禎庚午舉人署永嘉儒<lb/>
　　　學教諭<lb/>
　　　<hi>詩話孝亷湖海播遷詩不由人自出杼軸</hi>
　　春日<lb/>
<pb n="KR4h0156_WYG_073-8b"/>
風聲起松末窈若萬壑深誰謂市井喧遂無天地心可<lb/>
惜夭桃花不言萎空林明年縱復開顔色不如今<lb/>
　　壽寧逢艾千子<lb/>
白日黯無色城門掩半開故人何地别間道此時來鄉<lb/>
夢逺難寄官程近莫催江闗庾開府詞賦不勝哀<lb/>
　　江心寺文信國祠<lb/>
孤嶼浮江面寒潮撼石根遥遥箕尾外何處可招魂<lb/>
　吳太冲<hi>一首</hi>
<pb n="KR4h0156_WYG_073-9a"/>
　　　太冲字黙寘錢塘人崇禎辛未進士改庶吉士<lb/>
　　　授檢討升右中允有息心窩詩集<lb/>
　　朱美之攜酒過<lb/>
緑隂叢裏放玫瑰石几相延坐碧苔百里雙缾春酒釅<lb/>
一年幾个故人來㕑丁細切溪頭筍稺子貪争屋角梅<lb/>
信道朱游能折鹿譚經且喜得相陪<lb/>
　姜　埰<hi>八首</hi>
　　　埰字如農萊陽人崇禎辛未進士除密雲知縣<lb/>
<pb n="KR4h0156_WYG_073-9b"/>
　　　改儀真入為禮部主事選授禮科給事中以言<lb/>
　　　事廷杖削籍戍宣城有敬亭集<hi>黄九烟云先生詩發乎性情本</hi>
　　　<hi>乎忠孝名實交孚纒緜盡致志錢幼光云先生詩大抵取法于柴桑浣花其  同其調不覺其</hi>
　　　<hi>同也</hi>
　　　<hi>詩話廷杖與東西厰錦衣衛鎮撫司獄用刑之酷前代未有自王振亂政鞭撻朝士大臣有枷</hi>
　　　<hi>項者迨成化中汪直用事廷杖臺省臣王濬李俊等五十六人正徳間以諫南巡杖舒芬黄鞏</hi>
　　　<hi>等百三十人死者十一人嘉靖初以争大禮哭左順門杖豐熙等百三十四人死者十七人此</hi>
　　　<hi>其最甚者矣萬厯六年論首輔張居正奪情杖趙用賢沈思孝鄒元標等五人後定陵頗厭建</hi>
<pb n="KR4h0156_WYG_073-10a"/>
　　　<hi>言諸臣疏多留中廷杖寝不用至天啓四年太監王體乾奉勅大審復開其端重笞戚臣李承</hi>
　　　<hi>恩以恱魏忠賢於是主事萬燝御史吳裕中相繼斃杖下而許顯純田爾耕輩煩刑以逞備極</hi>
　　　<hi>慘毒楊左諸君子之禍有不忍言者矣思陵即阼雪消見睍用獄稍平不意嘉魚熊公暨萊陽</hi>
　　　<hi>姜公論列柄臣時日輻輳逆鱗既觸天怒莫回拷掠之慘洵九死而一生者葢至柄臣自裁而</hi>
　　　<hi>兩公之荷戈終未見釋姜公臨沒語其子安節實節曰敬亭吾戍所也戍者吾君所命吾未聞</hi>
　　　<hi>後命而君亡吾猶罪人也死必埋吾戍所乃葬宣城公晚嵗始為詩風格一本杜陵其自序云</hi>
　　　<hi>託哀鳴于異鳥感音節于候蟲可謂善於喻物者也</hi>
　　秋懷<lb/>
<pb n="KR4h0156_WYG_073-10b"/>
仰視雲中鴈飛鳴何翩翩朔風自北來玉塞起塵烟昔<lb/>
聞漢武帝防秋守九邊拓疆猶未已奄忽下重泉哀哉<lb/>
重泉下𤣥狐陟其巔大江萬里長下有蛟龍淵回頭夜<lb/>
怒號聲怪震百川我欲往從之褰衣不得前願言長相<lb/>
憶中心淚漣漣<lb/>
　　和陶輓歌辭哭左侍郎仲及<lb/>
大風自北來寒木正蕭蕭多少舊墳墓不知在何郊獨<lb/>
君三尺土髙山共嶕嶢我來拜君墓手折白楊條所取<lb/>
<pb n="KR4h0156_WYG_073-11a"/>
非楊條荅贈在今朝君死則已矣我生可奈何我豈貪<lb/>
生流母老强還家既為君作傳又為君輓歌生則託金<lb/>
蘭死當告山阿<lb/>
　　登使東歸<lb/>
城南薄田十八塍髙者桑柘低稌秔白日黄狐牆頭立<lb/>
既不殺之當與揖<hi>曽青藜云奡兀</hi>
　　簡余寒鐵<lb/>
自我不見余秀才夏云徂矣秋風來我今一别秀才宅<lb/>
<pb n="KR4h0156_WYG_073-11b"/>
堂前堂後生蒿萊丈夫骯髒只如此誓欲破家去鄉里<lb/>
今日路傍一匹夫當時萬言干天子低頭俛眉心不辭<lb/>
養雞牧豕身應爾君今讀書停雲舘仰天狂歌何衎衎<lb/>
有時野老扶杖過烹葵摘果酒先煗白公隄上波欲沒<lb/>
期君同看溪雲滿<lb/>
　　赴戍宣州衞<lb/>
垂死承恩譴天威咫尺間荷戈荒徼去收骨瘴江還衮<lb/>
職猶思補龍䫇竟絶攀橋陵千滴淚獨在敬亭山<lb/>
<pb n="KR4h0156_WYG_073-12a"/>
　　鑾江雜詠<lb/>
老去人猶在春來客未旋側身天地外卜宅水雲邊月<lb/>
照歸栖鳥江喧出口船苦遭生意短白髮不相憐<lb/>
　　九日登越州稷山和弟垓<lb/>
萬木凋霜嶺千巖帶水村雲屯山郭静潮過海門昏皁<lb/>
帽風堪落黄花酒正温愁聞江徼外鳴鏑滿中原<lb/>
　　送林衡者還嘉善<lb/>
相知不在久岐路莫頻驚客舎由拳地鄉心夾漈城霜<lb/>
<pb n="KR4h0156_WYG_073-12b"/>
前孤鴈白雨後一湖明為報余生札平安問舊京<lb/>
　周　燦<hi>三首</hi>
　　　燦字光甫吳江人崇禎辛未進士知宣化㑹稽<lb/>
　　　二縣選授浙江道御史有澤畔吟<hi>陳皇士云侍御詩彬彬有</hi>
　　　<hi>序大雅之音</hi>
　　丹青引贈顧子<lb/>
山莫畫泰山松松樹已受秦皇封水莫畫黄河潦河流<lb/>
已非夏后道但作清溪竹樹灣添我垂釣於其間吁嗟<lb/>
<pb n="KR4h0156_WYG_073-13a"/>
乎男兒少壮隨朝彦豈料中年桑海變枉想丹青麟閣<lb/>
中他人為我開生面顧生顧生爾莫嗔傳神似爾畫逼<lb/>
真如何貌此㝷常人<lb/>
　　韓蘄王碑<lb/>
西湖湖曲騎驢翁中興十将稱最雄道逢奸相但長揖<lb/>
斯人豈比張魏公鄂王英武庶其匹時危協力扶王室<lb/>
龍王廟前金鼓震遺恨書生黨兀术公之骨埋荒墳公<lb/>
之烈存碑文華堂鐵劵雖已失千載猶傳趙雄筆<hi>徐電發云</hi>
<pb n="KR4h0156_WYG_073-13b"/>
<hi>辭不多而激昂流轉斯人豈比張魏公一語足慰蘄王於泉下</hi>
　　鄰翁邀食五月桃戲作<lb/>
桃實纍纍也足豪主人笑指玉盤髙仙家一熟三千嵗<lb/>
五月先甞遜我曹<lb/>
　許　豸<hi>一首</hi>
　　　豸字玉斧候官人崇禎辛未進士除戸部主事<lb/>
　　　歴員外郎出為浙江按察僉事以參議提督學<lb/>
　　　政有春及堂詩<lb/>
<pb n="KR4h0156_WYG_073-14a"/>
　　建州逢陳徳輝<lb/>
已分别離久何期此地同西城山路近南浦野橋通信<lb/>
宿情何極他鄉嵗欲終維舟無限意相對有飛鴻<lb/>
　　送友之瓊州<lb/>
匹馬珠厓路須防瘴嶺雲蠻童青箬笠黎女緑蕉裙潮<lb/>
有東西候時占朔望分臨岐還把臂不敢說離羣<lb/>
　　春日送客<lb/>
春光初荏苒客路惜分攜露濕鶯花重風吹燕麥齊孤<lb/>
<pb n="KR4h0156_WYG_073-14b"/>
燈茅店裏殘月栁橋西别思千峰外猨聲不住啼<hi>黄坤五云</hi>
<hi>玉斧五律聲調委婉趣味澄幽誦之如流水平橋佳趣自在</hi>
　張鳳翥<hi>一首</hi>
　　　鳳翥字儀明一字威赤宿松人崇禎辛未進士<lb/>
　　　除嘉興知縣補仁壽升刑部主事歴湖廣按察<lb/>
　　　副使<lb/>
　　　<hi>詩話張公牽絲作宰以慈得民晚節禦侮危疆吮血裹瘡接戰而死忠勇不可及也詩又安雅</hi>
　　　<hi>絶無叫囂之氣</hi>
<pb n="KR4h0156_WYG_073-15a"/>
　　武陵道中<lb/>
孤城臨古渡斜日一舟横北渚離人目西風逺客程藤<lb/>
疎知樹冷櫂響信江平不用分漁火前洲月已生<lb/>
　于　穎<hi>一首</hi>
　　　穎字長公金壇人崇禎辛未進士除工部主事<lb/>
　　　歴員外郎出知西安府削籍㝷復工部郎中知<lb/>
　　　順徳紹興二府升浙江按察副使分巡寧紹道<lb/>
　　新嵗次茂貽韻<lb/>
<pb n="KR4h0156_WYG_073-15b"/>
不覺流光度霜華入鬢邊難忘惟舊雨相對又新年學<lb/>
佛寧遺世為農敢問天椒花一相勸身世各悽然<lb/>
　管正傳<hi>一首</hi>
　　　正傳字元心長洲人崇禎辛未進士除永新知<lb/>
　　　縣調贑縣有積書巖詩草<lb/>
　　　<hi>詩話元心詩思入微原本易林太𤣥當其意匠經營幾欲效修羅遁跡藕絲中然猶取材於古</hi>
　　　<hi>故方之徐元歎張草臣諸子較勝一籌</hi>
　　西泠橋<lb/>
<pb n="KR4h0156_WYG_073-16a"/>
斷嶺寒烟落晚霞閒聽漁鼓傍橋撾誰知湖上彎彎月<lb/>
又照錢塘蘇小家<lb/>
　薛　寀<hi>一首</hi>
　　　寀字諧孟武進人崇禎辛未進士選武學教授<lb/>
　　　升國子助教轉南刑部主事歴郎中出知開封<lb/>
　　　府晚為僧號米堆和尚<lb/>
　　金陵<lb/>
野曠風鳶捷江空石燕輕年年春草緑不忍上臺城<lb/>
<pb n="KR4h0156_WYG_073-16b"/>
　成仲龍<hi>一首</hi>
　　　仲龍字為霖長垣人崇禎辛未進士除夏邑知<lb/>
　　　縣調永城選授兵科給事中出為浙江按察僉<lb/>
　　　事轉參議遷陜西參政歴布政使有東壁樓集<lb/>
　　除日立春<lb/>
除日今朝是蹉跎又一年嵗從燈下改春訝厯頭先柏<lb/>
酒愁無分柴門静可憐半生成厎事兩鬢已皤然<lb/>
　劉應迪<hi>一首</hi>
<pb n="KR4h0156_WYG_073-17a"/>
　　　應迪字簡在金谿人崇禎辛未進士閬中知縣<lb/>
　　曉起<lb/>
曉色漸熹微柝聲聽漸稀月潛銷客袂燈已失林扉竹<lb/>
外風翻冷花間露欲晞巢烏棲未穏先上女墻飛<lb/>
　王　厈<hi>二首</hi>
　　　厈字王屋蘭陽人崇禎辛未進士滋陽知縣有<lb/>
　　　王王屋集<lb/>
　　　<hi>詩話王屋嗜竒鞭驅險句觀其起釁宗藩自理一疏辭艱晦而不舒在納言難以封進乃以未</hi>
<pb n="KR4h0156_WYG_073-17b"/>
　　　<hi>将金幣自尤尤人得毋過與</hi>
　　謫歸曉經中山<lb/>
長安日以逺古道風淒淒草濕蛩聲緩林深鵲起低殘<lb/>
兵親廢壘孤客度危蹊去國莫悲戀一枝不借栖<lb/>
　　病卧聞砧<lb/>
白露蒹葭老西風梨棗肥可憐人病卧翻羡鳥髙飛藥<lb/>
竈縈秋草藜牀帶落暉那堪砧杵急盡力擣寒衣<lb/>
　陳宗之<hi>八首</hi>
<pb n="KR4h0156_WYG_073-18a"/>
　　　宗之字玉立長洲人崇禎癸酉舉人<lb/>
　　　<hi>詩話啓禎間景陵流𣲖盛行於吴中雖有林若撫力持唐調然而捷敏未免率易玉立矜鍊獨</hi>
　　　<hi>操止始之音八門七堰六十坊可以獨步</hi>
　　世化<lb/>
往聞漫翁言日月化豺虎斯語恐未然含疑不輕吐及<lb/>
乎遭世䘮所遇駴聽覩中原延寇氛蕩析無寧宇菰蘆<lb/>
一方地荒疫亦愁苦天髙吏肆酷法密民罹罟人鬼須<lb/>
㬰間牽率歸黄土安得山阿栖飲泉采芳杜緬懷盛年<lb/>
<pb n="KR4h0156_WYG_073-18b"/>
時邈若羲皇古<lb/>
　　漢道<lb/>
漢道昔云季四海沸羣雄賢士失綱維奔竄投西東管<lb/>
寧栖遼海田疇隠無終鄭𤣥與王粲各自獲所從如何<lb/>
盛明世栖栖泥淖中雨雪積荒塗渚田路不通寧無北<lb/>
門歎要自秉固窮疾耕寡樂郊仕宦乏竒功乾坤雖浩<lb/>
廣無隙置薄躬愴惻衡門下憂來溯悲風<lb/>
　　悔<lb/>
<pb n="KR4h0156_WYG_073-19a"/>
磽田不可耕濁水不可釣常思汗漫游髙卧青山嶠此<lb/>
意更莫酬蹉跎失年少讀書近浮名趨俗失要妙幽幽<lb/>
寒溪側寂寂孤燈照故牀擁敝裘密雪陷爐銚兒飢每<lb/>
索錢愁來獨悲嘯<lb/>
　　登翁漢津氷臺<lb/>
朝卧采山堂暮登漁山閣漁采俱在山始信湖中樂閣<lb/>
盡有髙臺岧嶤出寥廓茫茫笠澤帆隠隠浮屠崿峰秀<lb/>
無匿覽波光恣開拓始冬似佳秋風日猶晶灼古樹儼<lb/>
<pb n="KR4h0156_WYG_073-19b"/>
當階黄葉深未落葛翁不可招丹竈安所託空餘泛宅<lb/>
游未踐褰裳諾宿契必有期無怨猿與鶴<lb/>
　　游金菴<lb/>
放櫂非有期泛觀湖中山偶然入幽境遂叩髙峰闗老<lb/>
袖出肅客蒼䫇映丹顔同坐絶壁下始知身世閒飯我<lb/>
青精香供我緑菊斑葑山觜已沒金菴徑可攀歸塗歴<lb/>
清溪荒寂幾灣環萬堆黄葉中清磬激潺湲月出每孤<lb/>
往又逐漁舟還<lb/>
<pb n="KR4h0156_WYG_073-20a"/>
　　病橘<lb/>
病橘含辛實淒然墮曉風本無雕飾分敢恨託根窮斷<lb/>
續隂依井低昂鳥啄蟲可憐氷雪後剩有一枝紅<hi>周青士云</hi>
<hi>蒼老工緻</hi>
　　感時<lb/>
花石綱看艮岳移麝香裙冷䕶宫衣紅燈小隊湖游夜<lb/>
知否襄陽六載圍<lb/>
　　寄衣曲<lb/>
<pb n="KR4h0156_WYG_073-20b"/>
前庭踏鞠後庭歌主将功髙意氣多不信沙場征戰苦<lb/>
年年擣練寄金河<lb/>
　　秋山即事<lb/>
宋朝自召种明逸漢室何知鄭子真今日徴君何草草<lb/>
馬蹄手板拜紅塵<lb/>
　李天植<hi>五首</hi>
　　　天植字因仲平湖人崇禎癸酉舉人晚更名確<lb/>
　　　字潛夫隠居龍湫山有蜃園山游諸集<hi>陸次友云因仲</hi>
<pb n="KR4h0156_WYG_073-21a"/>
　　　<hi>髙蹈詩多激逸合乎清江碧嶂之音</hi>
　　詠史<lb/>
秦皇制六合焚書築長城萬古以為罪孰為原其情典<lb/>
籍付煨燼大易道獨行豈識理數原尚留天地精紫塞<lb/>
亘萬里外内界則明春秋重此義兹尚存典刑後世經<lb/>
術儒𠞰說日以横胡然南面尊不恥城下盟祖龍而有<lb/>
知其氣殊未平<lb/>
　　雪夜泊舟許墅<lb/>
<pb n="KR4h0156_WYG_073-21b"/>
朔雪沉宵柝江闗卧未安牕虚得疎響舟重壓新寒梅<lb/>
落倡樓笛蘆垂釣子灘鄰航催曉發得共月華看<lb/>
　　游青蓮寺<lb/>
香刹從來古春風客到稀溪光平入座竹色冷侵衣地<lb/>
僻鳥無語林深花自飛相過逢勝侣並坐話清機<lb/>
　　獻生賦謝隣叟<lb/>
𤓰蔬吾所愛分恵媿芳鄰不忍私佳種還期及令辰青<lb/>
囊珍重意白髮老成人生計憐余薄時來話苦辛<lb/>
<pb n="KR4h0156_WYG_073-22a"/>
　　山中訪宋爾垣<lb/>
風吹帆影過西城一片浮雲嶺上晴滿地落紅多不掃<lb/>
萬松臺畔讀書聲<lb/>
　謝　遴<hi>二首</hi>
　　　遴字彚先宜興人崇禎癸酉舉人有是亦樓存<lb/>
　　　稿<lb/>
　　　<hi>詩話孝亷晦迹衡門種菜一畦不入城府陳檢討其年寄懷詩云半畝牛宫繞菜田鉏畦汲水</hi>
　　　<hi>獨悠然芒鞵一輛千金直不踏城中二十年其詩頗效林逋魏野</hi>
<pb n="KR4h0156_WYG_073-22b"/>
　　銅官山書齋<lb/>
坐卧深林裏牕開别一天山腰埋宿雨石面瀉流泉路<lb/>
盡雲猶觸村分樹尚連烟霞吾所戀只此可忘年<lb/>
　　河間道中<lb/>
猶復驅車去行蹤何處留閭閻移馬廐市井割鴻溝草<lb/>
濕王孫淚塵淹季子裘那堪鬼車鳥風雨夜啾啾<lb/>
　陶汝鼐<hi>四首</hi>
　　　汝鼐字仲調一字燮友長沙人崇禎癸酉舉人<lb/>
<pb n="KR4h0156_WYG_073-23a"/>
　　　有榮木堂集<lb/>
　　　<hi>詩話先生壮嵗好游自吳入越與先人訂僑札之分甞留檇李度嵗晚際仳離出監軍事捍禦</hi>
　　　<hi>鄉邦著力暨章堵兩公盡瘁略同讀哀湖南賦悽戾過於蘭成詩雖未脫景陵之𣲖然覺爽氣</hi>
　　　<hi>殊倫</hi>
　　京山道中探觀音巖㝷磴掬水歴巖上下古木峭<lb/>
　　壁髙瀑競響舊有李本寧先生園今廢愾然有作<lb/>
層巖近大道其麓如深村僧包立樹下過橋知寺門庭<lb/>
前雙老榦一為娑羅根虚閣覆巖壁滿屋蛟螭痕飛流<lb/>
<pb n="KR4h0156_WYG_073-23b"/>
響石罅奮躍探其源涓涓出瀵尾色白河崑崙掬飲泉<lb/>
上下微覺分清温巖阿受夕陽偶坐如朝暾戀賞勿忍<lb/>
去出溪松路昏惜哉平泉後亦不理兹園<lb/>
　　金正希招集練江醉宿清浄寺<lb/>
冬霜萬壑松江永日将夕畫舫泛容與川暝光愈白急<lb/>
風吹燭花谷響合歌拍小榼僧㕑來蔬笋界方格語笑<lb/>
酒易傾如以桐叩石柱史如枯禪城市無一宅酒深思<lb/>
啜茗同作虎溪客貝葉啓禪書梅花落瑶席坐久聞妙<lb/>
<pb n="KR4h0156_WYG_073-24a"/>
香一榻隨所擇睡鄉鐘鼓鳴林烏翻旅翮吾亦歩下山<lb/>
佛燈猶照壁<lb/>
　　嚴州道中<lb/>
曲江流不盡寒氣凛初嚴野泊分漁艇遥帆類酒帘枯<lb/>
河冬雨活濕壁凍雲黏不分多歸思蕭蕭與夢添<lb/>
　　哭亡弟鼒幼調<lb/>
孝友人皆見居家母最憐不留娛白髪非意及黄泉鳩<lb/>
杖難消噎驪珠易返淵老兄千斛淚不敢墮親前<lb/>
<pb n="KR4h0156_WYG_073-24b"/>
　陸清源<hi>一首</hi>
　　　清源字嗣白平湖人崇禎甲戌進士除増城知<lb/>
　　　縣擢雲南道御史巡按福建後為馬士英部将<lb/>
　　　趙體元所殺<lb/>
　　答黄石齋先生<lb/>
問俗停車到海湄羽書詎敢計安危孤城吹笛思當日<lb/>
中夜聞雞豈異時北望烽烟勞夢逺東瞻林墅出山遲<lb/>
蒼生極目堪流涕何日綸巾一視師<lb/>
<pb n="KR4h0156_WYG_073-25a"/>
　吳本泰<hi>二十一首</hi>
　　　本泰字美子一字藥師仁和人崇禎甲戌進士<lb/>
　　　除行人選授吏部主事改南京禮部歴郎中有<lb/>
　　　海粟堂集秋舫箋北游西征東瞻南還嶽游諸<lb/>
　　　草<hi>周青士云吏部五古出入選唐竹枝宛轉猶存老鐵遺響</hi>
　　　<hi>詩話吏部當正聲微茫之日獨操大雅之音而揚扢風雅者或不及焉益信曲髙者和彌寡也</hi>
　　帝京篇<hi>崇禎元年作</hi>
夢想黄金臺來歌白石粲明明聖人出旭日天方旦廣<lb/>
<pb n="KR4h0156_WYG_073-25b"/>
殿飭梓材神霄聳輪奐薇垣格澤消芝蓋卿雲縵三吳<lb/>
罷機杼九廟秉珪瓚下國頌時雍至尊理宵旰宵旰懷<lb/>
殷憂邊籌寝弛翫軍需飛檄催水衡仰屋歎大姦已距<lb/>
脫羣疑未氷泮漸鴻雖可儀羔羊不聞讚名盛實則衰<lb/>
事倍功乃半因之勅幾康匪伊游泮奐君既勤晝接臣<lb/>
當思日贊朝中去朋黨政府參謀斷網必挈其綱繩先<lb/>
理其亂求治毋太速防微勿滋蔓所期日月光幽遐理<lb/>
必貫<hi>朱近修云通篇沉著不浮</hi>
<pb n="KR4h0156_WYG_073-26a"/>
　　静海道中大風<lb/>
海人行海國謂應狎波濤波濤漭不見曠野天風號寒<lb/>
日澹無光動地卷白茅疑有鐵騎驅豗突鳴弓刀離羣<lb/>
慘孤鴻失木傷哀猱巾車紛欲裂簸蕩如輕舠四射中<lb/>
肌膚一寒欺復陶豈闗造物意人事或偶遭方騖萬里<lb/>
輈寧憚險與勞<lb/>
　　任丘張氏園藍田先生授經處<lb/>
不識魚君陂幸識魚君令城隅敞臺榭水木相翳映謂<lb/>
<pb n="KR4h0156_WYG_073-26b"/>
予此棲遲差可閒眺聽是時秋氣深白露漸蘭徑瘦石<lb/>
裹苔斑寒花棲蜨暝女牆邏柝喧梵閣宵鐘應慮澹羣<lb/>
物輕時危百憂并皎皎明月枝驚烏棲不定茗牕静披<lb/>
覽冥緬獨無竟昔賢曽授經履屐痕猶賸<lb/>
　　臨淮道中雪<lb/>
昨日春風暄僕夫俱喘汗今晨北風厲雪花卷行幔天<lb/>
時自迴薄人意驚錯換况乃事徂征惻惻羈魂斷長淮<lb/>
望不極鍾離道方半踉蹌赴郵程渺瀰惑阡畔暝鴉寒<lb/>
<pb n="KR4h0156_WYG_073-27a"/>
不呼翻飛忽零亂車上氷滿髭車下泥沒骭紅燭映深<lb/>
簾寧知旅人歎<lb/>
　　陋巷井<lb/>
改邑不改井泠泠無古今原泉何方來或是泰山岑仰<lb/>
之既彌髙俯之亦彌深屢空其庶而澹然助齋心仲尼<lb/>
飯疏飲應與共酌斟禹稷憂飢溺易地同所任至味無<lb/>
異旨樂哉此中㝷<lb/>
　　秋雨歎<lb/>
<pb n="KR4h0156_WYG_073-27b"/>
晨雞喔喔天未明潰垣忽作崩雷聲裳衣顛倒書帙亂<lb/>
蒼茫四顧心獨驚隂厓潭水深千尺飢蛟掉尾盤渦黒<lb/>
我欲㧞劍往斬之出戸踟蹰三歎息<lb/>
　　賦得草徑入荒園<lb/>
匝地蘼蕪緑戎戎接短垣路迂隨鹿引村静覺禽喧泫<lb/>
露沾芒屨頽陽卧瓦罇園丁渾解事野蓛具盤餐<lb/>
　　秋住湖口<lb/>
雨夜官城暗霜期候鴈呼瘦筇黄葉寺髙枕白雲湖嵗<lb/>
<pb n="KR4h0156_WYG_073-28a"/>
月傷羈客烟波狎釣徒醉吟楓落句秋思滿東吳<lb/>
　　冬日村居<lb/>
短景催年盡荒齋擁膝安甘蕉經雨敗叢菊抱霜乾閉<lb/>
戸腰肢健干人齒頰難得閒能幾日杯勺此盤桓<lb/>
　　候舟<lb/>
浦口千檣集占風信宿遲長雲鴻沒影古壘樹無枝人<lb/>
語殊方雜客心孤月知湯湯濁河水利渉問舟師<lb/>
　　阿城逢秋<lb/>
<pb n="KR4h0156_WYG_073-28b"/>
野棗青未熟渚蓮紅欲銷凉風髠鵲頂新水長魚苖江<lb/>
上客星小亂餘兵氣驕秋來無别夢長畔鹿門樵<lb/>
　　由歙邑入海陽<lb/>
淺瀨無舟渡迴溪有路通獨行過市上元只在山中薺<lb/>
麥揺晴緑林蕉逗晚紅清鐘隔巖寺留憩聽松風<lb/>
　　庚申中秋<lb/>
叢桂生隂雨氣凉少焉月出四山蒼于飛鵲繞樹三匝<lb/>
所謂人居水一方素澫紅菱秋饌美畫船烏榜怨歌長<lb/>
<pb n="KR4h0156_WYG_073-29a"/>
徘徊顧兔傷流景争乞雲英玉杵霜<lb/>
　　任城将南還半舫先生餉酒走筆言謝<lb/>
李白樓前黄葉洲欲發不發仍淹留青氊近對許主簿<lb/>
白衣恰送王江州五侯掉頭那肯顧一杯入手百不憂<lb/>
讀公新詩飲公酒醉眠松石風颼颼<lb/>
　　寒食感事<lb/>
南朔城荒春到稀西山雪盡尚沾衣别來桃李三年夢<lb/>
老去兵戈萬事非行腳出家猶有累低眉獻賦不如歸<lb/>
<pb n="KR4h0156_WYG_073-29b"/>
試看緜上神林近野㸑無烟空淚揮<lb/>
　　西湖竹枝詞<hi>五首</hi>
西湖湖水碧琉璃西湖楊栁緑茸絲愛殺桃花紅片片<lb/>
却似西施好面皮<hi>繆天自云此用唐人迴波樂辭不為麤也</hi>
與郎暗約段橋西早起妝樓欲下梯宿雨半收晴不穏<lb/>
惱人最是鵓鳩啼<lb/>
薺麥青青三月三看看草色暗湖南忙催姊妹燒香去<lb/>
戴勝來時又養蠶<lb/>
<pb n="KR4h0156_WYG_073-30a"/>
放生池岸栁叢叢香閣鈴旛四面風輕薄少年乘醉過<lb/>
手提射鴨竹枝弓<lb/>
踏青湖上嬾歸家更愛山行輦路賖妾上笨車郎跨蹇<lb/>
西溪十八里梅花<lb/>
　　春曉<lb/>
南來消息斷歸鴻江國迷春曉夢中斜帶參星杏花白<lb/>
依稀牆半宋家東<lb/>
　凌世韶<hi>一首</hi>
<pb n="KR4h0156_WYG_073-30b"/>
　　　世韶字官球歙人崇禎甲戌進士除寧化知縣<lb/>
　　　謫江西按察使簡較改興化府經歴升處州<hi>一作</hi>
　　　<hi>嚴州</hi>府推官入為戸部主事有汭沙集<hi>陳皇士云汭沙亷吏</hi>
　　　<hi>晚棄家隠黄山詩有清韻</hi>
　　恵州西湖<lb/>
湖面寒光一鏡平露荷烟草入秋清白鷗浴罷各飛去<lb/>
遥見潮痕郭外生<lb/>
　周之璵<hi>四首</hi>
<pb n="KR4h0156_WYG_073-31a"/>
　　　之璵字玉鳬長洲人崇禎甲戌進士除刑部主<lb/>
　　　事歴禮部員外郎<lb/>
　　讀史感懷<lb/>
石羊埋棘漆燈冥<hi>一作熒</hi>短犢横牽上廢亭金盌更從何<lb/>
處覔春深杜宇哭冬青<lb/>
　　　<hi>詩話玉鳬讀史感懷六十首援古騐今不失國風小雅之旨</hi>
漢皇恭儉百無營衡石投籖久勵精端為黼宸求治速<lb/>
翻教安石誤蒼生<lb/>
<pb n="KR4h0156_WYG_073-31b"/>
寳帶横鞓建碧油居然鞦鞅閣東牛未聞奏捷傳淝水<lb/>
又見稱兵犯石頭<lb/>
參軍空自賦蕪城一嵗人間草一青隴首寒雲常漠漠<lb/>
風蒲依舊滿臨平<lb/>
　劉　侗<hi>二首</hi>
　　　侗字同人麻城人崇禎甲戌進士除吳縣知縣<lb/>
　　　未任卒<hi>曹潔躬云同人以文體矜竒為學使置下等憤懣入太學連舉鄉㑹試留都亭</hi>
　　　<hi>日與于司直共輯帝京景物畧文筆詭異葢亦服習竟陵流𣲖者</hi>
<pb n="KR4h0156_WYG_073-32a"/>
　　賽社祠<lb/>
春社典春衣秋社饜粱肉婦子且莫嘻塲熟廪不熟遼<lb/>
陽方告警農助官家榖遼租十増三官租三増六里胥<lb/>
登門催斛半量一斛益以雀䑕耗完數恒不足賽社報<lb/>
年豐社神聽我祝但願邊患平强於倉儲蓄神保太息<lb/>
言遼平爾何福粻隨遼餉加不隨遼餉復播州幾月兵<lb/>
至今農噉粥<lb/>
　　久遊復至鄂得家信将别黄宗之<lb/>
<pb n="KR4h0156_WYG_073-32b"/>
出門未暑秋仍滯十度曽登送别舟久客畏聞家有信<lb/>
逢人俱道邑無收衣粻不恥因良友僮僕多言怨漫遊<lb/>
夜夜酒同鄉夢醒舎邊雞與渚邊鷗<lb/>
　陳組綬<hi>一首</hi>
　　　組綬字伯玊武進人崇禎甲戌進士除兵部主<lb/>
　　　事有伊菴稿<lb/>
　　舟泊清河有攜絃索過飲者<lb/>
客思紛河北商絃復漢南星光零夕霧村柝静虚潭去<lb/>
<pb n="KR4h0156_WYG_073-33a"/>
國黄花九逢人白社三曽為記歌者不醉亦何堪<lb/>
　朱芾煌<hi>五首</hi>
　　　芾煌字玉瑠無為州人崇禎甲戌進士除餘姚<lb/>
　　　知縣調樂安入為戸部主事謫補順天儒學教<lb/>
　　　授稍遷國子監博士升車駕主事歴武選郎中<lb/>
　　　有文嘻堂詩集<hi>宋牧仲云武選樂府學長吉間出文昌玉溪間古詩近體出入</hi>
　　　<hi>三唐要多自得能不牽於習尚武尤展成云武選詩思深而志逺  徐電發云  選紀事之作</hi>
　　　<hi>和而不流哀而不激七律尤稱擅場</hi>
<pb n="KR4h0156_WYG_073-33b"/>
　　獨歩文徳橋<lb/>
畫樓髙閣不同登雀舫鵝笙亦自憎每日杖藜橋上立<lb/>
青青雨過看鍾陵<lb/>
　　北行江上阻風<lb/>
荻港黄雲壓水流風翻白浪打船頭長年莫道秋江冷<lb/>
楊栁堤南是酒樓<lb/>
　　示從行汪伶<lb/>
歌行作使得何戡尚與殷勤佐酒酣我有傷心千種恨<lb/>
<pb n="KR4h0156_WYG_073-34a"/>
鷓鴣切莫唱江南<lb/>
　　與客飲感舊<lb/>
檀板牙牌事事新小車花下自相親勸君莫惜花前醉<lb/>
舊醉花前今幾人<lb/>
　　雜吟<lb/>
賽社人稀古廟冬午烟晴裊酒旗風游人不盡春游興<lb/>
醉帽欹斜落日中<lb/>
　王　潢<hi>一首</hi>
<pb n="KR4h0156_WYG_073-34b"/>
　　　潢字元倬上元人崇禎丙子舉人有南陔集<hi>黄九</hi>
　　　<hi>烟云元倬詩沉雄渾鬱頓剉瀏離大都發源於騷雅徴材於漢魏歸根於杜陵  薛諧孟云元</hi>
　　　<hi>倬忠孝之性溢於毫楮纒緜悽惻而未已篇願寧人云先生詩深以婉和而摯不失三百  温</hi>
　　　<hi>柔敦厚之旨雖方爾止云元倬格律森嚴用意深至  憤時嫉俗而渾然不覺</hi>
　　宿松風閣分韻得吟字<lb/>
靄靄嵗云暮風雨恒見侵小霽憩山閣蕭颯吹寒霖澗<lb/>
壑亂餘響鐘鼓沈清音蒼虯卧蜿蜒拏攫力不任羽觴<lb/>
亦以歇剪燭聞鳴琴嘿坐得冥㑹擁褐成孤吟須㬰微<lb/>
<pb n="KR4h0156_WYG_073-35a"/>
霰集晨起雪在林樵徑斷人語四野號飢禽皎皎二三<lb/>
子貞白同松心炎暉諒可竢見晛消重隂<lb/>
　徐之瑞<hi>七首</hi>
　　　之瑞字蘭生臨安人崇禎丙子舉人有横秋堂稿<lb/>
　　　<hi>詩話孝亷熟精文選五言古致紛敷近體故韓冬郎極其綺靡</hi>
　　行路難<lb/>
太行北上雪刺天黄河西渡氷塞川狗屠撃筑各已老<lb/>
咸陽逐客還游燕烏丸夜破龍盧戍越鳥朝棲日南樹<lb/>
<pb n="KR4h0156_WYG_073-35b"/>
長槍大槊取通侯安用蓽門事章句<lb/>
　　雞鳴嶺<lb/>
披榛陟山椒輈摧馬盤桓歴險未云疲逶迤入雲端仰<lb/>
探巖谷偪俯視井邑殘千峰列逺戍兩崖壮重闗垂蘿<lb/>
蔓幽壑怪松支危垣灌木鬱蕭槮哀風嘯叢萑乘墉或<lb/>
失恃務徳誠所難蟋蟀在牀下我生詎遑安勞勞多苦<lb/>
辛惻惻起悲歎<lb/>
　　五十初度戲作一萬八千日歌<lb/>
<pb n="KR4h0156_WYG_073-36a"/>
翔烏夾日東方起蟪蛄大笑蜉蝣死聽我萬八千日歌<lb/>
請從握算軒轅始我生不逢唐與虞我死不返鴻濛初<lb/>
以凥為輪神為馬手抉灝氣還虚無虎頭燕頷玉闗路<lb/>
墮地儒冠脫相誤将軍海外御樓船坐看蚩尤蔽妖霧<lb/>
漩題兩角開明堂左日右月魁中央豐霳屏翳伏不動<lb/>
弧矢一星猶射狼布衣憔悴夷門客瞋目操椎大梁陌<lb/>
少年躍馬氣凌雲怒血衝冠髪先白南修蛇北封狐魂<lb/>
乎歸來不可處上乘白蜺游天都洞房繚繞明華燭珠<lb/>
<pb n="KR4h0156_WYG_073-36b"/>
綴文軒網交緑娭光緜眇睇層波半醉雙鬟抱絲竹北<lb/>
斗挹漿醥且清玉妃起舞吹鸞笙百壺一榼焉足算小<lb/>
臣再拜觴千齡天門朝開詄蕩蕩劍佩雞鳴劇相向已<lb/>
看恨骨委蓬蒿安用黄金鑄形像二十四氣黄鐘吹三<lb/>
萬六千璇璣推元化回環貫金石丹宫玉齒生寒灰平<lb/>
生豪健屠龍手蹭蹬麒麟落牛後夢中滄海幾回更勸<lb/>
爾長星一杯酒<lb/>
　　春游詞<hi>四首</hi>
<pb n="KR4h0156_WYG_073-37a"/>
西山松柏翠成林十里横塘水路深鸂鶒鴛鴦莫相妒<lb/>
荷花香處結同心<lb/>
檀槽低攏小鸞青金鴈斜飛玉手輕弟子三吳零落盡<lb/>
橋頭絃索最知名<lb/>
山頭撃鼓賽金錢檣上飛烏散舞筵長記迎神送神處<lb/>
石湖沙觜泊郎船<lb/>
龍膏千炬繞芝楹銀鑰初收玉漏輕夜冷不禁羅袖薄<lb/>
雙鬟炙火更吹笙<lb/>
<pb n="KR4h0156_WYG_073-37b"/>
　巢鳴盛<hi>一首</hi>
　　　鳴盛字端明嘉興人崇禎丙子舉人有永思草<lb/>
　　　堂集<lb/>
　　　<hi>詩話孝亷肥遯深林絶迹城市時羣盜四起鏐鐵銀鏤之器無得留者於是繞屋種匏小大凡</hi>
　　　<hi>十餘種長如鶴頸纎若蜂腰杯杓之外室中所需器皿莫非匏者逺邇爭傚之檇李匏樽不踁</hi>
　　　<hi>而走海内孝亷作長歌咏焉兹録五言一律剖心刮垢葢自喻也</hi>
　　題匏杯<lb/>
回也資瓢飲悠然見古風剖心香自發刮垢力須攻不<lb/>
<pb n="KR4h0156_WYG_073-38a"/>
識金銀器何知陶冶工尼丘疏水意樂亦在其中<lb/>
　劉永錫<hi>二首</hi>
　　　永錫字欽爾魏縣人崇禎丙子舉人選長洲儒<lb/>
　　　學教諭署崇明縣事庭無留獄有洹水遺詩<lb/>
　　　<hi>詩話洹水至性之士兵後隱居相城有大吏强之仕袒裼疾視曰我中原男子年二十渡漳河</hi>
　　　<hi>登大伾躍馬鳴鞘兩河豪傑誰不知我奈何欲見辱邪取壁上所挂劒欲自剄門下士抱持之</hi>
　　　<hi>得解既而女妻相繼餓死子為盜所傷亦死久之洹水沒其弟子徐晟陳三島等經紀其䘮葬</hi>
　　　<hi>之虎丘山塘</hi>
<pb n="KR4h0156_WYG_073-38b"/>
　　揚子刺船歌<lb/>
白日墮兮野茫茫家千里兮來逺方壯士何時兮歸故<lb/>
鄉<lb/>
　　鼓枻歌<lb/>
遡彼中流兮采其荇矣思君與父兮有懷靡竟矣身為<lb/>
餓夫兮天所命矣中心殷殷兮涕斯迸矣<lb/>
　<lb/>
　明詩綜卷七十三<lb/>
</p>
<p>
</p>
  </div>
</body>
</text>
</TEI>
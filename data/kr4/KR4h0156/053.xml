<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷五十三</head> <lb/>
    <p>
<pb n="KR4h0156_WYG_053-1a"/>
欽定四庫全書<lb/>
　明詩綜卷五十三<lb/>
　　　　　　　　　　翰林院檢討朱彞尊編<lb/>
　徐獻忠<hi>一首</hi>
　　　獻忠字伯臣松江華亭人嘉靖乙酉舉人知奉<lb/>
　　　化縣及卒友人私諡曰貞憲先生有長谷集<lb/>
　　　<hi>靜志居詩話長谷以作者自期持論謂詩人之作代出意匠以増前人之能旨哉言也其比六</hi>
　　　<hi>朝聲偶品唐詩原樂府皆有功後學惜其書不盛行詩亦沖澹無累句特少警拔耳</hi>
<pb n="KR4h0156_WYG_053-1b"/>
　　俞氏水樓<lb/>
故人江樓月照見千里心遊子未言歸清光被滿襟西<lb/>
陵隠簷際南湖澄夕隂持杯向木末捲幔對遥岑悵然<lb/>
不能去徒令江水深<lb/>
　沈　爚<hi>一首</hi>
　　　爚字世明一字伯逺嘉善人嘉靖乙酉舉人有<lb/>
　　　石聫遺稾<lb/>
　　送顧梧石之衡州<lb/>
<pb n="KR4h0156_WYG_053-2a"/>
瀟江路轉千峰碧冉冉蒼雲拂樹低此去臨風憶回首<lb/>
月明江上鷓鴣啼<lb/>
　顧　聞<hi>二首</hi>
　　　聞字行之吳縣人嘉靖戊子舉人自號九嵕山<lb/>
　　　人<hi>岳東伯云九嵕才華瑋麗鋪叙豐長究其所歸靡不有自至於染翰人稱其能並美者矣</hi>
　　折楊栁<lb/>
芳艸接金隄垂楊緑更齊夕絮離天逺春絲别霧迷曲<lb/>
中青鏡改愁畔紫騮嘶紅樓歎少婦腸斷玉關西<lb/>
<pb n="KR4h0156_WYG_053-2b"/>
　　夜泊崔鎮聞笛<lb/>
雲落清河夜天横片月涼江樓莫吹笛明日是山陽<lb/>
　孫　宜<hi>十首</hi>
　　　宜字仲可華容人嘉靖戊子舉人有洞庭漁人<lb/>
　　　集<hi>顧𤣥言云漁人新聲竒調在李唐二孟之間河嶽隠淪之夐秀者</hi>
　　　<hi>詩話洞庭漁人胡氏詩藪稱其學杜然實源於大李故論詩絶句云我愛風流太白豪萬言珠</hi>
　　　<hi>玉在揮毫特其運筆癡重斯與謫仙人不類耳其於空同大復少谷太初迪功西原皆其所取</hi>
　　　<hi>法滔滔莽莽下筆不休亦楚産之傑出者</hi>
<pb n="KR4h0156_WYG_053-3a"/>
　　十三夜月<lb/>
良晤既匪易佳節亦復過今夕非昨夕光景忽已多霏<lb/>
霏失𤣥霧灩灩増金波昔眄猶室隅兹升眇庭柯當扉<lb/>
萬象啓側戸三星羅蕭爽候愈寂沈㝠夜如何興言恱<lb/>
至賞眷此成清歌<lb/>
　　十四夜月<lb/>
循環迺常度盈昃亦至理幾望已在兹持盈有深旨天<lb/>
運恒自然人事安足恃未滿溢漸形欲盛衰伊始倚伏<lb/>
<pb n="KR4h0156_WYG_053-3b"/>
本貞機損益妙良軌志以道自虚情縁欲斯侈守義焉<lb/>
所窮法乾信云美<lb/>
　　送周氏<lb/>
黄河逾東逝白日淹西沈人生不滿百奈此世慮侵貧<lb/>
賤豈得渝富貴安可欽浮榮竟杳漠要路恒﨑嶔邵侯<lb/>
恱𤓰田陶令謝華簪達觀信有及古道良足箴得喪匪<lb/>
人為憂樂由我心願言返初服聆我山水音<lb/>
　　茭港<lb/>
<pb n="KR4h0156_WYG_053-4a"/>
結軫倦久疴嚴裝理前遊山行稍云疲水宿良所由弭<lb/>
櫂臨别浦揚舲逝安流波迴路曲折雲霽天沈浮霜荻<lb/>
響近渚風篠鳴長洲沙翔去来鶩岸並連拳鷗澤蘭晚<lb/>
漸垂江茝秋始柔遵嶼乍離合凌飇屢優游擊楫情已<lb/>
乖乗桴興將侔即此締<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>盟抽詞贈同舟<lb/>
　　行視别業禾稼作<lb/>
徇禄返塵軌卧疴遂幽坰為圃竟不習學稼鮮所明薄<lb/>
田委僮僕嬾性謝經營春陽始云改夏序亦以征輟翰<lb/>
<pb n="KR4h0156_WYG_053-4b"/>
越城棲振衣事郊行既暢景物麗復感禾黍盈雲葉被<lb/>
畛秀風花覆阡平修渠逐細流佳實播初馨堅好類周<lb/>
穡耗蠧殊魯螟利婦足遺穗築場喜新晴澤忝我私及<lb/>
秋荷今嵗成麤糲甘自甞飽煖奚更營且免洛陽歎聊<lb/>
結杜曲盟<lb/>
　　王生入山謝事戲簡<lb/>
疾風吹雲暗江縣東城之雷北城電城中一雨絶可憐<lb/>
十日不見王生面昨當折簡傳深意咫尺山城爾須至<lb/>
<pb n="KR4h0156_WYG_053-5a"/>
揚雄艸𤣥亦避人矦葩載酒曽多事<lb/>
　　秋日歌<hi>二首</hi>
秋風忽吹洞庭艸萬壑千崖覺秋早江邊白石迴波濤<lb/>
湖上蒼雲亂昏曉少年日月易揺落即目繁華已枯槁<lb/>
人事天事合併催風塵何必長安道<lb/>
秋風淅淅吹茅屋東流之水西日速地連南極北極雲<lb/>
葉落千山萬山木江上漁人罷釣歸臨風抛擲緑荷衣<lb/>
黄塵碧海真漂泊白石滄波誰是非<lb/>
<pb n="KR4h0156_WYG_053-5b"/>
　　同諸友遊郭曲<lb/>
地勝因湖得堂幽對野開晚風吹笛起秋水抱城迴溪<lb/>
友留魚去鄰翁送酒来為言九日近引客試登臺<lb/>
　　十三夜月柬謝子<lb/>
今夕江樓月能添昨夜明苑雲寒自斂城角霽尤清露<lb/>
警花間鶴風微樹杪螢百壺髙興在端坐待君傾<lb/>
　陳　津<hi>五首</hi>
　　　津字道通長洲人嘉靖戊子舉人仕至兵部職<lb/>
<pb n="KR4h0156_WYG_053-6a"/>
　　　方郎中有莪齋集<lb/>
　　詠史<lb/>
貧賤希富貴富貴履危機赫赫丹徒子當樞思布衣五<lb/>
鼎有覆餗一瓢堪樂饑可知東門犬不若西山薇火烈<lb/>
飛蛾集泉深鯉魚肥胡為即顛越而不鑒於微不見成<lb/>
連子千載揚音徽<lb/>
　　怨詞<lb/>
明妃絶世姿少長君王側一忤丹青人咫尺成離隔何<lb/>
<pb n="KR4h0156_WYG_053-6b"/>
況窮居士欲望君王識<lb/>
　　石山驛<lb/>
四野動力作荷鋤紛出村開塍望新沃喜見前山昏嵐<lb/>
氣藹林杪春風揺草根丘中有来信燕子入衡門<lb/>
　　螢<lb/>
分將光自照肯擬暗中投寂厯依書幌分明㸃客舟露<lb/>
涼深映竹風定直衝樓不恨飄零晚終隨大火流<hi>陸冰修云</hi>
<hi>五六清警</hi>
<pb n="KR4h0156_WYG_053-7a"/>
　　燕子磯<lb/>
燕子何年集釣磯春氣不見舊烏衣空餘芳艸迷前浦<lb/>
長自寒潮送落暉刺眼野桃臨岸發多情山鳥傍人飛<lb/>
獨慚白髪紅塵客此日披襟對翠微<lb/>
　鄧遷<hi>一首</hi>
　　　遷閩縣人嘉靖戊子舉人官嘉興通判<lb/>
　　感秋<lb/>
白露下亭皋涼風吹綺陌一夕芙蓉花紅芳變瑶碧<lb/>
<pb n="KR4h0156_WYG_053-7b"/>
　包　桐<hi>一首</hi>
　　　桐字子同號同谷鄞縣人嘉靖戊子舉人官知<lb/>
　　　縣<lb/>
　　送屠秋官國望復任留都<lb/>
寒江渺渺煙霞開揚舲西指鳳凰臺大夫十年不得調<lb/>
風塵千里胡為哉銜杯欲别别最苦拔劒當歌歌莫哀<lb/>
璧水貫城當咫尺相逢還許坐莓苔<lb/>
　黄省曽<hi>一首</hi>
<pb n="KR4h0156_WYG_053-8a"/>
　　　省曽字勉之吳縣人嘉靖辛夘舉人有五岳山<lb/>
　　　人集<hi>皇甫子循云勉之思劇沈幽語罕仍襲宿搆非工食時為敏  徐紹卿云勉之才藻</hi>
　　　<hi>富㨗篤尚深華夜徐子元云勉之詩宗六朝如空江月明獨鶴  警  王元美云黄勉之如假</hi>
　　　<hi>山池雖爾華整大費人力家穆敬甫云山人從空同遊刻意為詩遂成一    岳東伯云五岳</hi>
　　　<hi>遊覽之餘操觚靡倦剪剔綺繡咀嚼瓊英每篇輟筆粲然警目</hi>
　　　<hi>詩話勉之詩品太庸沙礫盈前無金可揀當時從遊李何漫無師資之益反不若方山泭溪二</hi>
　　　<hi>賈人子尚有秀句可采也</hi>
　　江南曲<lb/>
<pb n="KR4h0156_WYG_053-8b"/>
旖旎緑楊樓儂傍秦淮住朝朝見潮生暮暮見潮去<lb/>
　史元中<hi>一首</hi>
　　　元中號鹿泉鄞縣人嘉靖辛夘舉人魚臺知縣<lb/>
　　　有青蓮集<lb/>
　　　<hi>詩話鹿泉知魚臺縣事值嵗大祲盜賊起有簡瑞者為盜魁善運矟馳馬出沒官道鹿泉以計</hi>
　　　<hi>縛之簡卧庭下瞪目曰吾左手持矟右短兵横行千里間今為書生掩取天也公笑曰汝輕書</hi>
　　　<hi>生耶即起著短衣持其所用稍運之左右迴旋如舞匹練忽矟斷為三擲示簡曰汝矟豈足用</hi>
　　　<hi>耶簡叩頭稱死罪乃繫之獄至冬月將論決簡求見公曰身亦山東男子不敢負公乞假十日</hi>
<pb n="KR4h0156_WYG_053-9a"/>
　　　<hi>一生别老母公即縱之去衆皆懼及期先一日簡就獄離魚臺三十里為獨山大盗劉儀久嘯</hi>
　　　<hi>聚其中有衆數千開府曽公銑議進剿以公為前鋒既擇日陳兵禡祭畢公知獨山有謀者在</hi>
　　　<hi>軍乃命植一竿百步外公手挾矢誓曰某以書生任將兵若一舉滅賊當三矢中此竿時萬目</hi>
　　　<hi>齊注監司請將俱色變公從容三發三中呼譟震地是日公即察得諜者三人釋其縛賜以美</hi>
　　　<hi>酒食笑謂曰汝来觀吾射耶諜者股栗盡吐賊虚實及所入獨山徑道公立提兵襲其寨擒劉</hi>
　　　<hi>儀還曽公大喜方論薦公㑹曽公遷制三邊㝷為相嵩所害赴市鹿泉歎曰事尚可為耶即日</hi>
　　　<hi>挂冠歸里時年四十二家居復四十年守令思一造見不可得老益貧惟賣文以自給云</hi>
　　秋思<lb/>
<pb n="KR4h0156_WYG_053-9b"/>
世事吟邊改流光醉裏過嵗收頻下下公賦益多多有<lb/>
暇窮漁獵無憂隠薜蘿康衢終見及擊壤續堯歌<lb/>
　林　垠<hi>一首</hi>
　　　垠字天宇閩縣人嘉靖辛夘舉人選授桂陽知<lb/>
　　　州遷撫州同知終戸部貟外郎有野橋集<lb/>
　　拒馬河作<lb/>
拒馬河邊驛路長蜚狐口外又斜陽春光已過六十日<lb/>
不見花枝枉斷腸<lb/>
<pb n="KR4h0156_WYG_053-10a"/>
　唐　鉞<hi>一首</hi>
　　　鉞字君錫蘭溪人嘉靖辛夘舉人任揚州府同<lb/>
　　　知陞楚府左長史<lb/>
　　江行<lb/>
客計方歸越征橈更背吳風螢臨水亂江月向人孤洲<lb/>
已過迷子山行及望夫可憐清夜色强半在長途<lb/>
　黄　中<hi>三首</hi>
　　　中字文卿處州人<hi>蘭臺法鑒録作遂安人浙士登科考同</hi>嘉靖辛<lb/>
<pb n="KR4h0156_WYG_053-10b"/>
　　　夘舉人授鉛山知縣擢貴州道御史出為山東<lb/>
　　　按察副使有南窗紀䆿集<hi>田叔禾云括蒼詩派倡自郁離子自郁離</hi>
　　　<hi>子殁作者無聞嘉靖中有黄西野出焉可當作者  李時逺云副使為詩不泥法度不主故常</hi>
　　　<hi>沖融渾化意境兩忘識者謂其衆體皆備</hi>
　　長相思<hi>二首</hi>
妾夢一處所積雪滿空山覺来向人語道是玉門關<lb/>
萬里傳郎信開緘喜欲狂報得郎身健遲歸亦不妨<lb/>
　　久雨<lb/>
<pb n="KR4h0156_WYG_053-11a"/>
河東早秋風已涼況乃隂雨難禁當客子衝泥出門望<lb/>
蓬蒿滿徑如人長翻飛紫燕不妨濕婀娜黄花今漸香<lb/>
歸来獨酌對山色圓笠依然戴石郎<lb/>
　强　仕<hi>三首</hi>
　　　仕字甫登無錫人嘉靖辛夘舉人選授江西廣<lb/>
　　　昌知縣遷知徳州有考槃寤歌綺塍集<lb/>
　　咏向長<lb/>
子平謝累辟雅志在隠居乏食或有饋取足反其餘讀<lb/>
<pb n="KR4h0156_WYG_053-11b"/>
易深自悟人世等蘧廬謂貧富不及謂賤貴不如勅言<lb/>
婚嫁畢家事無關余同好有禽生肆意相與娛五嶽游<lb/>
躅徧髙風映簡書<lb/>
　　咏王霸<lb/>
儒仲有清節始亦赴徵命造廷抗髙辭不肯臣萬乗歸<lb/>
来事躬耕蓬藋掩門逕翩翩故人子相過容服盛一念<lb/>
兒曹羞客去卧不應賴有賢婦言不失初守正嘉遯遂<lb/>
終身清輝兩相映<lb/>
<pb n="KR4h0156_WYG_053-12a"/>
　　咏梁鴻<lb/>
伯鸞古賢人乃在杵臼間夫婦共守志逃名入深山凄<lb/>
涼五噫歌東出辭帝闤齊魯復荆吳長往遂不還為傭<lb/>
豈無勞顧已少外患終𦵏烈士旁髙風邈難攀<lb/>
　劉成穆<hi>一首</hi>
　　　成穆一名嘉夀字𤣥倩又字文孫崇慶人嘉靖<lb/>
　　　辛夘舉人有劉𤣥倩集<hi>朱秉器云𤣥倩詩文初不經意即席揮灑頗有</hi>
　　　<hi>佳者</hi>
<pb n="KR4h0156_WYG_053-12b"/>
　　　<hi>詩話孝亷過漢武帝陵詩云嵗暮霜殘過漢都武皇陵墓舊荒蕪不將玉匣藏天馬猶使金燈</hi>
　　　<hi>照野狐賦客詞園清露盡仙翁丹竈白雲孤千年惟有秋風曲渭水長流啼夜烏楊用修見而</hi>
　　　<hi>甚愛之然按其字句尚欠帖妥故置不録</hi>
　　城南送友<lb/>
送汝歸南國燕山正早秋獨傷千里别同憶五陵游漢<lb/>
殿相如賦吳江范蠡舟相思同易水日夜自悠悠<lb/>
　髙應冕<hi>四首</hi>
　　　應冕字文中仁和人嘉靖甲午舉人官光州知<lb/>
<pb n="KR4h0156_WYG_053-13a"/>
　　　州有光州詩選<hi>顧𤣥言云文仲材致清贍聲調遒拔平平冩出亦自沈淨</hi>
　　江上行<lb/>
白日江上沒江雲滿滄洲鷗鳥各隨羣煙波何悠悠還<lb/>
將不繫心送君千里舟相思不相見極目令人愁<lb/>
　　同張𤣥洲胡圓洲王曉山張元洲項芳溪江樓觀<lb/>
　　潮分韻<lb/>
江聲秋益壯江艸秋還歇夫差自亡吳子胥何怒越盤<lb/>
盤江上山盈盈江頭月此景亘千古不逐浮雲沒<lb/>
<pb n="KR4h0156_WYG_053-13b"/>
　　江村晚眺<lb/>
荒村沈夕照煙樹幾人家野渡迎潮急寒山帶月斜漁<lb/>
歸無逺市鴈下有平沙寂寂秋江晚芙蓉自落花<lb/>
　　渡湘江有感<lb/>
扁舟復何去五月下瀟湘遥望蒼梧迥還憐楚水長暮<lb/>
潮下野渡逺樹帶殘陽渺渺雲山外蒼茫隔故鄉<lb/>
　陳　芹<hi>三首</hi>
　　　芹字子野系出交南國王永樂中避黎氏之亂<lb/>
<pb n="KR4h0156_WYG_053-14a"/>
　　　来奔遂家南京中嘉靖甲午舉人六試禮部不<lb/>
　　　第謁選知奉新縣調簡得寜鄉之官九十日謝<lb/>
　　　病歸結青溪社有陳子野集<lb/>
　　　<hi>詩話近見有人序金陵社集詩云海宇承平陪京佳麗仕宦者誇為仙都游談者指為樂土𢎞</hi>
　　　<hi>正之間顧華玉王欽佩以文章立墠陳大聲徐子仁以詞曲擅長江山妍淑士女清華才俊翕</hi>
　　　<hi>集風流𢎞長嘉靖中年朱子价何元朗為寓公金在衡盛仲交為地主皇甫子循黄淳父之流</hi>
　　　<hi>為旅人相與授簡分題徵歌選勝秦淮一曲煙水競其風華桃葉諸姬梅桞滋其妍翠此金陵</hi>
　　　<hi>之初盛也萬厯初年陳寧鄉芹解組石城卜居笛步置驆邀賔復修青溪之社於是在衡仲交</hi>
<pb n="KR4h0156_WYG_053-14b"/>
　　　<hi>以舊老而莅盟幼千百穀以勝流而至止厥後軒車紛遝唱和頻煩雖詞章未<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>大雅而盤游</hi>
　　　<hi>無已太康此金陵之再盛也其後二十餘年閩人曹學佺能始迴翔棘寺游宴冶城賔朋過從</hi>
　　　<hi>名勝延眺縉紳則臧晉叔陳徳逺為眉目布衣則吳非熊吳允兆栁陳父盛太古為領袖臺城</hi>
　　　<hi>懐古爰為憑弔之篇新亭送客亦有傷離之作筆墨横飛篇帙騰涌此金陵之極盛也戊子中</hi>
　　　<hi>秋余以銀璫隙日采詩舊京得金陵社集詩一編葢曹氏門客所撰集也嗟夫日中月滿物換</hi>
　　　<hi>星移舟壑夜趨飲獵旦改白門有烏無樹枝之可繞華表歸鶴悵城郭之併非撰文懐人吁其</hi>
　　　<hi>悲矣謂我何求亦無瞢焉覽其文者謂淋漓盡致盛衰今昔之感具於是矣然斯人攷之未得</hi>
　　　<hi>其詳青溪社集倡自隆慶辛未而非萬厯初年也朱秉器停雲小志云青溪自後湖分流與秦</hi>
<pb n="KR4h0156_WYG_053-15a"/>
　　　<hi>淮合當桃葉淮清之間有邀笛步者晉王徽之邀桓伊吹笛處也陳明府芹即其地為閣焉俯</hi>
　　　<hi>瞰溪流頗有幽致嵗辛未費㕘軍懋謙約余為詩㑹其上於是地主則明府次則唐太學資賢</hi>
　　　<hi>姚典客淛胡民部世祥華廣文復初鍾㕘軍倬黄㕘軍喬棟周山人才甫盛貢士時泰任㕘軍</hi>
　　　<hi>夢榛先後游而未入㑹者則張太學獻翼金山人鸞黄山人孔昭梅文學鼎祚莫山人公逺王</hi>
　　　<hi>山人寅黄進士雲龍夏山人曰瑚紀亳州振東陳將軍經翰汪山人顯節汪文學道貫道㑹沈</hi>
　　　<hi>太史懋學程文學應魁周文學時復癸酉復為續㑹則吳文學子玉魏廣文學禮莫貢士是龍</hi>
　　　<hi>邵太學應魁張文學文柱每月為集遇景命題即席分韻同心投分樂志忘形間事校評期臻</hi>
　　　<hi>雅道前㑹録詩若干刻之命曰青溪社稿許石城先生叙其首續㑹録詩若干吳瑞穀序之㑹</hi>
<pb n="KR4h0156_WYG_053-15b"/>
　　　<hi>余領渝郡符任㕘軍入興都稿遂散逸後方民部沆葉山人之芳入焉余馳書社中期稍收輯</hi>
　　　<hi>無何胡民部費㕘軍以詿誤謫黄㕘軍以領郡行已方戸部亦因事出盛㑹不常良朋星散回</hi>
　　　<hi>首江東雲樹在望秦淮煙月黯爾銷魂因記舊游略次其姓氏篇什如左按此青溪社集之本</hi>
　　　<hi>末始備序者止覩曹氏門客撰本而未見秉器小志故也</hi>
　　折欄㑹和周銀臺韻<lb/>
新嵗詩家集深更興未闌共憐今夜月仍似去年看社<lb/>
主歡投轄車徒怨折欄綵梅紅對酒忘却外邊寒<lb/>
　　秦淮煙月<lb/>
<pb n="KR4h0156_WYG_053-16a"/>
秦淮煙暝水長流明月空懸萬古愁春去秋来風景别<lb/>
鳴箏夜夜酒家樓<lb/>
　　聞笛有懐朱比部<lb/>
空林寂寞雨絲絲折得梅花未滿枝正值鄰家夜吹笛<lb/>
倚闌無限故人思<lb/>
　王　鑛<hi>二首</hi>
　　　鑛字公范閩縣人嘉靖甲午舉人官思明府同<lb/>
　　　知有冶山拙稾<lb/>
<pb n="KR4h0156_WYG_053-16b"/>
　　送太行謝驛梅使琉球<lb/>
使節分星象仙舟捧御函絲綸宣海嶽天地極東南服<lb/>
荷殊宣賜才推絶域堪逺人胥樂附異俗乃能諳父老<lb/>
相如檄詩書陸賈談徵牢宵踰十館穀日過三牛馬風<lb/>
何隔金銀氣不貪兩階遐格舜九扈乍聞郯専對名非<lb/>
忝周咨迹豈慚歸航應載石赴闕及傳柑國體從兹振<lb/>
兵威不自戡梅花洋信近延竚慰朋簪<lb/>
　　青魚灘<lb/>
<pb n="KR4h0156_WYG_053-17a"/>
青魚灘上野人家曲徑疎籬長物華漠漠午煙吹不散<lb/>
鷓鴣飛出木棉花<lb/>
　薛　欽<hi>二首</hi>
　　　欽字寅甫懐安人嘉靖甲午舉人太平儒學教<lb/>
　　　諭有東山集<lb/>
　　　<hi>詩話薛君詩頗清越近於皆山樵者曹能始序徐惟和詩云閩自林繕部後百餘年而得鄭考</hi>
　　　<hi>功又數十年而得薛博士其推重若是</hi>
　　句容道中望茅山<lb/>
<pb n="KR4h0156_WYG_053-17b"/>
崒嵂盤江甸遥天紫翠分風塵應不到鸞鶴自為羣曉<lb/>
徑連青靄秋山徧白雲可憐句曲望不見華陽君<lb/>
　　雞鳴寺<lb/>
古寺浮仙嶂層甍近帝家洞香流石乳僧午飯胡麻金<lb/>
刹盤飛鶴丹池聚浴鴉俄聞孤磬發蕭颯滿煙霞<lb/>
　郁　蘭<hi>一首</hi>
　　　蘭字文芳秀水人嘉靖甲午舉人官南京刑部<lb/>
　　　主事有比部稾<lb/>
<pb n="KR4h0156_WYG_053-18a"/>
　　　<hi>詩話嘉靖倭亂胡總制宗憲有捍患功及被逮繫陽川時知績溪縣事力覆䕶之至以去就爭</hi>
　　　<hi>願上印綬始得免羅織可謂長者今鄉曲之士知其名者寡矣矧詩乎</hi>
　　讀五代史<lb/>
天地沈冥際山河戰伐中可憐長樂老只是愛三公<lb/>
　吳節<hi>一首</hi>
　　　節字子甘江隂人嘉靖甲午舉人任江西新昌<lb/>
　　　知縣<lb/>
　　登仙阜亭<lb/>
<pb n="KR4h0156_WYG_053-18b"/>
仙阜孤亭敞憑髙發興新風帆斜入浦雲樹曲通津丹<lb/>
井迷芳艸清池覆緑蘋月明歸去近涼影忽隨人<lb/>
　陳紹文<hi>一首</hi>
　　　紹文南海人嘉靖丁酉舉人官通判<lb/>
幾日南巡詔旋看下九霄五花邊將馬七葉禁臣貂帝<lb/>
子馳金輅神人駕石橋康衢應有頌誰為采風謡<lb/>
　吳　旦<hi>一首</hi>
　　　旦字而待南海人嘉靖丁酉舉人謁選為知州<lb/>
<pb n="KR4h0156_WYG_053-19a"/>
　　　有蘭皋集<lb/>
　　　<hi>詩話蘭皋南園後五先生之一也惜其集不傳</hi>
　　秋夕城闉納涼<lb/>
同游冠葢晚相招澤國山川正泬寥官閣迥臨秦代壘<lb/>
女牆斜帶越江潮流螢艸細風先動繞鵲枝長露易飄<lb/>
多少髙樓人不寐碧天涼月夜吹簫<lb/>
　蔡宗堯<lb/>
　　　宗堯臨海人自號東郭子嘉靖丁酉舉人選授<lb/>
<pb n="KR4h0156_WYG_053-19b"/>
　　　松陵教諭有龜陵集<lb/>
　　麗情曲<lb/>
曲房過雨蕙徑空緑雲藹藹懐春風欹枕牙床睡初醒<lb/>
臙脂汗濕羅衣紅鴛鴦牽繡絲未歇流蘇夜煖斜明月<lb/>
珠簾半卷春日髙海棠飛起雙蝴蝶<hi>鍾廣漢云八义遺響</hi>
　方　效<hi>一首</hi>
　　　效字去病桐城人嘉靖丁酉舉人有石洲集<lb/>
　　歸途<lb/>
<pb n="KR4h0156_WYG_053-20a"/>
大龍之嶺髙插天石塘湖邊秋可憐稻花菊花裛寒露<lb/>
逺壑近壑屯晴煙江聲激壯自今古峡徑縈紆還嵗年<lb/>
悠然獨馬渡河去日暮滄洲停客船<lb/>
　郭文涓<hi>二首</hi>
　　　文涓字穉源古田人嘉靖丁酉舉人官保寧同<lb/>
　　　知有享帚集<lb/>
　　遊西山<lb/>
緬維京國遊夙憶西山勝前期戒朋儕昧爽理征鐙連<lb/>
<pb n="KR4h0156_WYG_053-20b"/>
鑣出都門散轡遵郊徑夷猶望晴巒迢遞陟煙磴蒼茫<lb/>
紫翠分參差金碧映雲際鬱層甍風中發孤磬山光足<lb/>
怡愉池色湛清瀅覺花粲竒馨慧艸紛延亘梵影空中<lb/>
懸經聲榻前聽行恐苔痕穿嘯聞谷響應翠巘屢攀躋<lb/>
朱闌恒眺凭取適情易酬息機意初稱登臨愜賞懐攬<lb/>
結動幽興聊兹却喧囂庶以慰蹭蹬<lb/>
　　夜懐<lb/>
疎燈孤館寂落木萬山空夜色誰家月秋聲何樹風鄉<lb/>
<pb n="KR4h0156_WYG_053-21a"/>
園歸鴈外身世轉蓬中祗益離羣意凄然思不窮<lb/>
　劉　熠<hi>一首</hi>
　　　熠字元麗號東沙海鹽人嘉靖庚子舉人官監<lb/>
　　　察御史有同春堂遺稾<lb/>
　　山中風雨<lb/>
春来風雨倍凄凄咫尺雲峰萬木迷竈下濕煙離突起<lb/>
庭前幽艸上堦齊夢来旅況殊鄉國聽去江城盡鼓鼙<lb/>
縱擬單車待明發子規聲已遍前溪<lb/>
<pb n="KR4h0156_WYG_053-21b"/>
　方興邦<hi>一首</hi>
　　　興邦字懋翼莆田人嘉靖庚子舉人官至廣西<lb/>
　　　㕘議有矞村集<lb/>
　　得子相書<lb/>
尺素中宵慰索居美人南國意何如江淮殺氣昏牛斗<lb/>
豺虎烽煙蹙羽書天入蒹葭孤鴈盡秋来風雨五陵疎<lb/>
朱門鳴瑟誰知已莫漫逢人賦子虚<lb/>
　許邦才<hi>五首</hi>
<pb n="KR4h0156_WYG_053-22a"/>
　　　邦才字殿卿厯城人嘉靖癸夘舉省試第一任<lb/>
　　　永寧知州遷徳府長史有海右梁園二集<hi>魯藩中立</hi>
　　　<hi>云空石詩倣于鱗而氣格不逮然于鱗詩多客氣而空石温厚或過之  謝茂秦云殿卿軒軒</hi>
　　　<hi>豪舉傍若無人殊宋轅文云于鱗亟稱殿卿其梁園集  不稱絶句差快意</hi>
　　　<hi>詩話殿卿如銳頭年少騁獵平原耳後生風鼻頭出火長歌有云長卿慕人千載前何似與君</hi>
　　　<hi>俱少年子雲慕人千載後何似與君俱白首爽氣殊倫令張正言為之不過此也王元美贈詩</hi>
　　　<hi>云是時厯下李攀龍往往道汝文章伯乃巵言評詩竟不之及又夷之四十子之列取舍似未</hi>
　　　<hi>公也</hi>
<pb n="KR4h0156_WYG_053-22b"/>
　　寄懐元美<lb/>
鴻鴈驚秋海上還片雲孤月薊門闗如何昨夜西窗夢<lb/>
不道千山與萬山<lb/>
　　送髙都䕶入賀<lb/>
將軍白馬插雕弧自傍屬車誇射烏陛下聖明三萬嵗<lb/>
微臣直至執金吾<lb/>
　　送謝中丞歸射洪<hi>二首</hi>
六月江干冰雪涼射洪美酒鬱金香自從笻竹通西夏<lb/>
<pb n="KR4h0156_WYG_053-23a"/>
漢使年年出夜郎<lb/>
巫峽江陵一水分猿聲兩岸夜成羣遥知月下孤臣淚<lb/>
才過三聲不可聞<lb/>
　　留别劉公<lb/>
秋風長鋏幸生還明日孤臣入楚關莫道三年人萬里<lb/>
天涯消得幾重山<lb/>
　韓　詩<hi>二首</hi>
　　　詩字承志長洲人嘉靖癸夘舉人知永豐縣遷<lb/>
<pb n="KR4h0156_WYG_053-23b"/>
　　　雷州府同知有勗齋詩集<lb/>
　　小齋即事<lb/>
小齋寂厯似山居池上逍遥與世疎盡日不通門客刺<lb/>
經春嬾報故人書捎簷細竹含風響繞榻輕雲過水虚<lb/>
願得郡中無一事十年不調更何如<lb/>
　戎来賔<hi>一首</hi>
　　　来賔先名國振字孔塘鄞縣人嘉靖癸夘舉人<lb/>
　　　榜後更今名官南昌府通判<lb/>
<pb n="KR4h0156_WYG_053-24a"/>
　　郊居即事<lb/>
作吏才偏拙為園意頗深風塵元畏路山水是知音徑<lb/>
曲叢篁密堂虚澹月侵平生甘放浪自合蚤抽簪<lb/>
　梁柱臣<hi>一首</hi>
　　　柱臣字彦國廣州順徳人嘉靖丙午舉人官灤<lb/>
　　　州知州入為刑部貟外有梁彦國存稾<lb/>
　　寄懐蘇雲谷逸士<lb/>
吾鄉隠君子質素古人風性豈琴書癖身將猿鶴同捲<lb/>
<pb n="KR4h0156_WYG_053-24b"/>
簾山閣暮䇿杖海雲空一别麻源谷相思桂樹叢<lb/>
　陳所有<hi>一首</hi>
　　　所有字彦沖莆田人嘉靖丙午舉人合浦知縣<lb/>
　　艸堂<lb/>
艸堂在西林露頂避溽暑客来剥啄聲葛巾不知處<lb/>
　孫　樓<hi>一首</hi>
　　　樓字子虚甞熟人嘉靖丙午舉人湖州推官有<lb/>
　　　百川集<lb/>
<pb n="KR4h0156_WYG_053-25a"/>
　　郊西詩<lb/>
上苑春偏麗西郊更可憐輕塵花半妥斜陌栁初眠緑<lb/>
樹鶯聲外青山馬首前夕陽南北淀彷彿太湖田<lb/>
　邵圭潔<hi>一首</hi>
　　　圭潔字伯如一字茂齊常熟人嘉靖已酉舉人<lb/>
　　　有北虞集<lb/>
　　蘇臺竹枝詞<lb/>
魚尾晴霞片片明鴨頭新水半塘生平川蕩槳一十里<lb/>
<pb n="KR4h0156_WYG_053-25b"/>
深巷賣花三五聲<lb/>
　黄尚質<hi>二首</hi>
　　　尚質號<hi>原闕</hi>餘姚人嘉靖己酉舉人知息縣事<lb/>
　　　遷知景州有青園録<lb/>
　　再過半山堂<lb/>
春風重過半山堂依舊千峰入坐蒼更有好花明後院<lb/>
旋添新竹䕃虚廊畫圖想象摹雲谷詩句糢糊認雨牆<lb/>
却怪山禽似相識向余啼上卧龍岡<lb/>
<pb n="KR4h0156_WYG_053-26a"/>
　　采茶女<lb/>
結束烏椎髻攜筐去采茶歸逢鄰女笑也插杜鵑花<lb/>
　葉春及<hi>八首</hi>
　　　春及字化甫歸善人嘉靖壬子舉人選授福清<lb/>
　　　儒學教諭陞惠安知縣遷興國知州轉鄖陽同<lb/>
　　　知召為戸部郎中有綗齋集<lb/>
　　　<hi>詩話歐陽永叔日本刀歌云徐福行時書未焚逸書百篇今尚存令嚴不許傳中國舉世無人</hi>
　　　<hi>識古文永叔雖有是言亦詩人托興而已故葉少藴馬翔仲均疑之鄭麟趾髙麗史宣宗八年</hi>
<pb n="KR4h0156_WYG_053-26b"/>
　　　<hi>五月李資義還自宋奏云帝聞吾國書籍多好本命館伴書所求書目録授之且曰雖有卷第</hi>
　　　<hi>不足者亦須傳冩附来目録首開百篇尚書而髙麗未之有也先是咸平中日本僧奝然以鄭</hi>
　　　<hi>康成注孝經来獻不言有尚書王惲中堂事紀載中統二年髙麗世子禃来朝宴於中書省問</hi>
　　　<hi>曰傳聞汝邦有古文尚書答曰與中國書不殊然則百篇尚書髙麗且無之兄日本乎萬厯初</hi>
　　　<hi>絅齋在郎署有命遣使臣封倭絅齋上言請多方索之以歸未免近於迂矣絅齋令惠安幾與</hi>
　　　<hi>姑臧萊蕪比潔有繡衣按郡經縣治騎從過盛將止宿焉絅齋前曰日未旰惠安小縣豈容駐</hi>
　　　<hi>節乎强之去强項甚矣及解組歸隠居羅浮之石洞吟咏自適雖以講學聞詩宗杜陵不墮程</hi>
　　　<hi>邵門戸</hi>
<pb n="KR4h0156_WYG_053-27a"/>
　　飲陳巽卿宅即席賦得帝字<lb/>
黄公避秦皇子陵傲漢帝萬乗彼不榮五斗吾何利邇<lb/>
来脫桎梏麯蘖聊避世田父尚不辭況乃夙同志髙堂<lb/>
敞華筵上客縱横至日暮飲未休舍坐還席地屢舞倩<lb/>
人扶懽言答賔戲因思劉㕘軍荷鍤有深意<lb/>
　　飛雲頂<lb/>
峰到飛雲絶晴看赤日沈露凝霜鬢白龍起二儀深積<lb/>
氣連吳楚啼猿自古今天門知不逺乗興欲登臨<lb/>
<pb n="KR4h0156_WYG_053-27b"/>
　　小砟石臺<lb/>
倚劒孤城暮登臨萬壑秋潮平沙岸失月落島煙浮白<lb/>
鹿通夷國黄雲滿戍樓南征斷消息横吹不勝愁<lb/>
　　訪詹咫亭先生巢雲書院兼呈社中諸友<hi>二首</hi>
巢雲髙不極飛閣倚雲開樹杪滄溟盡尊前紫翠来江<lb/>
湖雙涕淚天地此樓臺縱有終焉計能忘國士才<lb/>
惆悵出門去徘徊流水間菊花深復泛桂樹晚重攀返<lb/>
照孤城歛寒雲大壑還來朝羈物役清夢到柴關<lb/>
<pb n="KR4h0156_WYG_053-28a"/>
　　白雲洞口號<hi>二首</hi>
洞晚雲隨入巖秋雨自飛莫愁霑野席猶得浣塵衣嵗<lb/>
月吾將老煙霞興不違昔年招隠處叢桂可同歸<lb/>
古洞何年闢長留宿白雲江山千里盡風雨半天聞芝<lb/>
术堪時往壺觴到夜分依依乗月去猿鶴惜離羣<lb/>
　　初春滕方伯支學憲招飲藥洲藥洲南漢離宮有<lb/>
　　　池今名白蓮池畔有九曜石<lb/>
留客平原飲賢哉二大夫致身霄漢近傾葢古今無冀<lb/>
<pb n="KR4h0156_WYG_053-28b"/>
北空良驥關西得舊儒偶然山澤叟今夕一尊俱<lb/>
　張鳴鳳<hi>一首</hi>
　　　鳴鳳字羽王豐城人嘉靖壬子舉人選授府通<lb/>
　　　判<lb/>
　　留别黄門周公<lb/>
清時落拓媿無能何事髙人獨見稱朝議遽寛重譴吏<lb/>
聖恩因借六安丞雲山曙色催行李秋渚離心醉采菱<lb/>
夢裏亦知雙闕路幾回深夜悵殘燈<lb/>
<pb n="KR4h0156_WYG_053-29a"/>
　陳　師<hi>一首</hi>
　　　師字思貞錢塘人嘉靖壬子舉人有復生子稾<lb/>
　　潞河舟中作<lb/>
夾岸垂楊青可憐出門仍是葛衣天鄉書不到東吳鴈<lb/>
客夢重尋潞水船季子貂裘重那敝王喬鳬舄幾時旋<lb/>
年来作客渾南北囊底曽無貰酒錢<lb/>
　吳景明<hi>一首</hi>
　　　景明字復陽休寧人嘉靖壬子舉人知州有西<lb/>
<pb n="KR4h0156_WYG_053-29b"/>
　　　洲集<lb/>
　　赴西州任道中即事<lb/>
灘險飛流急林深毒霧遮溪行朝避蜮山宿夜妨蛇屋<lb/>
帀桄榔樹籬編茉梨花從知邊徼地風土異中華<lb/>
　姚光虞<hi>一首</hi>
　　　光虞南海人嘉靖乙夘舉人官至知府<lb/>
　　送周國雍守順慶<lb/>
使君千騎擁朱幡此去誰云蜀道難列都分符虞岳牧<lb/>
<pb n="KR4h0156_WYG_053-30a"/>
前驅負弩漢衣冠湓城月色揚舲渡巫峽濤聲倚劒看<lb/>
行矣外臺今不薄循良卿相滿長安<lb/>
　鄧元錫<hi>六首</hi>
　　　元錫字汝極建昌新城人嘉靖乙夘舉人徵授<lb/>
　　　翰林院待詔學者私諡文統先生有潛學稾<lb/>
　　擬古<lb/>
人皆願延年延年欲奚為一夕復一夕忽與百嵗期誰<lb/>
能繫西日長挂扶桑枝羣流赴巨壑寧復有還時劉安<lb/>
<pb n="KR4h0156_WYG_053-30b"/>
將雞犬八公徒愕貽秦皇與漢武但為方士嗤<lb/>
　　雜言别傅陳二友<lb/>
羲娥無停轂青陽忽朱明柔條奮翹柯原隰何青青往<lb/>
者日以徂来者日以榮嗟余至寡劣希聖徒有營邁往<lb/>
信不力逾覺時序傾我身所以立豈不恃友生奈何同<lb/>
心侶中道各有程戚戚増紆思薄言寄深情<lb/>
　　古詩送王子仁<lb/>
嘘物寧非風風勁物乃戕駕車寧非馬馬疾車以僵百<lb/>
<pb n="KR4h0156_WYG_053-31a"/>
獸伏騶虞衆禽景鸞凰豈無鷹隼姿搏鷙難為良<lb/>
　　别江子<lb/>
良農程嵗功豐凶非所諳良賈經儲積利鈍皆所甘曽<lb/>
以水旱故棄捐任與負曽以貿易薄棄捐絲與布十年<lb/>
經世業料理亦有素奈何乗軿輈中逵思改騖人生各<lb/>
有職治職各以勤永誦蟋蟀篇愾然念先民<lb/>
　　初夏登眺天峰<lb/>
江城開宿雨孤嶠共躋攀龍氣留蒼壁鶯聲響碧灣危<lb/>
<pb n="KR4h0156_WYG_053-31b"/>
峰斜帶郭幽徑曲盤山不淺東林興迢遥未忍還<lb/>
　　途中雜詩<lb/>
河水走平土都邑何偪側君莫問河防河防無上䇿<lb/>
　周式南<hi>一首</hi>
　　　式南字仲翰吳江人嘉靖戊午舉人以孫宗建<lb/>
　　　貴贈太僕寺卿<lb/>
　　萬松巖<lb/>
為愛山幽選勝来城南絶巘翠屏開澗邊黄葉自秋色<lb/>
<pb n="KR4h0156_WYG_053-32a"/>
門外落花空古臺松影半分禪榻靜潮聲一道海門回<lb/>
聖朝欣覩平夷頌欲賦長楊媿不才<lb/>
　劉　魁<hi>一首</hi>
　　　魁字煥吾泰和人由舉人選授寳慶通判移知<lb/>
　　　鈞州遷潮州府同知入為工部貟外郎諫徙雷<lb/>
　　　壇廷杖繫詔獄者再以宮禁火赦還有晴川集<lb/>
　　　<hi>詩話永陵好道詔徙雷壇於禁中曰雷霆洪應之殿有壇有城有轟雷軒有嘯風嘘雪靈雨耀</hi>
　　　<hi>電之室有清一齋有寳淵門有靈安精馨輔國演妙之堂有八聖居有馭仙次各懸以額又别</hi>
<pb n="KR4h0156_WYG_053-32b"/>
　　　<hi>建凝道雷軒帝晝日常御之其始作也晴川疏請停止帝怒予杖繫獄與楊伯脩周順之講學</hi>
　　　<hi>囹圄中是年八月西苑神降于乩請宥三臣乃得釋俄復逮繫明年宮禁火放還晴川陽明弟</hi>
　　　<hi>子也郡人鄒公元標合三人詩刋之題曰三忠文選</hi>
　　過徳州次納溪韻寄斛山<lb/>
纔過滄州又徳州緑楊堤岸菊花秋未論秦楚萬餘里<lb/>
且共風波一葉舟農圃漁樵俱是侶江湖廊廟敢忘憂<lb/>
獨憐腰脚差還健有約同登華岳遊<lb/>
　張　燾<hi>四首</hi>
<pb n="KR4h0156_WYG_053-33a"/>
　　　燾字水波南昌人由舉人仕至府同知有崇古<lb/>
　　　堂稾<lb/>
　　先鋒樓<lb/>
噫咦哉延城之山髙兮天際頭況此城上更架百尺先<lb/>
鋒樓登樓一望覽無際但見萬里蜃氣滚滚直與蒼天<lb/>
浮三峰九溪不暇數時有倭雲刺日出沒亂我雙吟眸<lb/>
憶昔使君提兵駐此地雄據八郡當襟喉生靈百萬賴<lb/>
保障勞集不讓髙密侯爾来兵力日綿薄肉食誰為天<lb/>
<pb n="KR4h0156_WYG_053-33b"/>
王謀向来鄰郊有小警遂使五嶺欲撼杉關愁噫咦哉<lb/>
粤山如昨粤水流壯士一去天悠悠東南猺獞尚可語<lb/>
西北烽煙誠足憂去年北兵下井陘遂使烽火通幽州<lb/>
令人拊髀歎不已投筆每為班生羞安得使君溪前仗<lb/>
劒起直走塞下一鼓甲士皆貔貅漠南河西羌種盡擊<lb/>
滅從此玉門遣戍空防秋<lb/>
　　秋思<hi>二首</hi>
本朝宣大屹秦關北轉河戎部落間魏闕頻看優詔下<lb/>
<pb n="KR4h0156_WYG_053-34a"/>
玉門誰唱凱歌還黄沙鼓角野狐嶺白日羊駝天馬山<lb/>
節鉞不来楊石逺蚤秋烽火照愁顔<lb/>
中原舊服縁河套百戰翻成縮内邊空使健兒遺白骨<lb/>
不聞中帥給青錢六驘徑入榆林寨衆鴿横飛好水川<lb/>
安得征西班節使坐收氐海淨狼煙<lb/>
　　康山忠臣廟<lb/>
髙王卷甲南征日掃蕩亡陳向此洲焚炬未應誇勝算<lb/>
覆巢原已畫先籌江東父老空憐楚垓下山河盡屬劉<lb/>
<pb n="KR4h0156_WYG_053-34b"/>
寂寞康山湖上廟至今煙雨不堪秋<lb/>
　李䕃<hi>一首</hi>
　　　䕃字襲美内鄉人官刑部主事有五遊集<lb/>
　　雪霽登雲門山<lb/>
晴雲落澗春水鳴好風吹人衣袂輕有山如此不一醉<lb/>
啼鳥可憐空數聲碧石崔嵬跨絶壑白雲爛漫連孤城<lb/>
楚客興来每獨往浩歌不減昇天行<lb/>
　張邦伊<hi>一首</hi>
<pb n="KR4h0156_WYG_053-35a"/>
　　　邦伊字孺覺鄞縣人以父時徹廕仕至陜西苑<lb/>
　　　馬少卿<lb/>
　　沈嘉則有三楚之遊席上得分字<lb/>
春城斗酒惜離羣把袂髙歌到夕曛地入衡廬三楚盡<lb/>
天迴襄漢九江分停舟夜聽湘靈瑟倚閣朝搴鄂渚雲<lb/>
知爾尚平家累淺逢人勝事好相聞<lb/>
　仲春龍<hi>一首</hi>
　　　春龍字原仁秀水人以太學生選授文淵閣中<lb/>
<pb n="KR4h0156_WYG_053-35b"/>
　　　書舍人有九山樵子集<lb/>
　　少年行<lb/>
鏤金鞍子百花裝三尺流虹飲血光白日報仇官市上<lb/>
青春調笑酒壚傍<lb/>
　潘　緯<hi>一首</hi>
　　　緯字仲文一字象安歙縣人入貲為武英殿中<lb/>
　　　書有養疴遊淮園居諸集<hi>王仲房云仲文年少攻詩不甘常調雖羽</hi>
　　　<hi>翼方翔而風力厚負</hi>
<pb n="KR4h0156_WYG_053-36a"/>
　　閶門㝷周公瑕王和仲所居不得<lb/>
閶門九陌通車馬往来逢入郭㝷舊識望閭迷舊蹤空<lb/>
停秋江棹漫聽寒山鐘相隔城闉裏煙雲凡幾重<lb/>
　項元淇<hi>一首</hi>
　　　元淇字子瞻秀水人光禄署丞有少岳山人集<lb/>
　　　<hi>皇甫子循云子瞻古選沖逸五言典雅七言清婉</hi>
　　同陳白陽登閣<lb/>
月宇臨清桂星筵拂絳河已投車轄飲兼倒接䍦歌砧<lb/>
<pb n="KR4h0156_WYG_053-36b"/>
杵催秋急風煙向晚多春波門外路乗興數經過<lb/>
　周　錫<hi>三首</hi>
　　　錫字子純太倉人嘉靖中以薦授潮州府通判<lb/>
　　　有南游東山蒹葭得已諸集<lb/>
　　　<hi>詩話子純下筆不休間有合作相傳攝潮陽縣印巨冦楊三總林大帥率黨千人駕三十艘壓</hi>
　　　<hi>境警報踵至子純徐曰䑕輩爾胡能為衆皆懼子純挾弓矢上馬引滿射三發三中的桴鼓應</hi>
　　　<hi>之擊走三總擒大帥以歸縣境以寧洵豪士也</hi>
　　海豐道中<lb/>
<pb n="KR4h0156_WYG_053-37a"/>
長夏苦于役炎風吹鼓鼙山深榕子落雨急鷓鴣啼野<lb/>
渡從流下斜陽在竹西極知行路險愁殺嶺雲低<lb/>
　　茅屋<lb/>
茅屋自成趣况丁離亂中敲冰兩孺子曝背一衰翁客<lb/>
至村醪薄樵歸樹葉空三江十萬戸安樂幾人同<lb/>
　　吳門夜泊<lb/>
谷口揚帆風正急野亭雲木雨霏霏晚来城郭維舟穏<lb/>
老去湖山見面稀十里煙光開疊嶂兩崖樓閣帶斜暉<lb/>
<pb n="KR4h0156_WYG_053-37b"/>
夜深欲傍寒山寺依舊鐘聲落翠微<lb/>
　吳承恩<hi>七首</hi>
　　　承恩字汝忠淮安山陽人長興縣丞有射陽先<lb/>
　　　生存稾<hi>陳玉叔云汝忠縁情體物其辭微而顯其旨博而深淮自張文潛以後一人而</hi>
　　　<hi>已按李本寧云汝忠與徐子與最善往還倡和今  其集獨不類七子率自胷臆出之以彼其</hi>
　　　<hi>才僅為縣丞以老一意獨行無所扳援附麗豈不賢於人哉</hi>
　　　<hi>詩話汝忠論詩謂近時學者徒欲謝朝華之已披而不知潄六藝之芳潤縱詩溢縹囊難矣故</hi>
　　　<hi>其所作習氣悉除一時殆鮮其匹</hi>
<pb n="KR4h0156_WYG_053-38a"/>
　　對月<lb/>
人言天上月中有姮娥居孤棲誰與共顧兔銀蟾蜍冰<lb/>
輪不載土桂樹無根株紛紛黄金粟嵗嵗何由舒一閉<lb/>
千萬年玉顔近何如相違不咫尺照我闌干隅一杯勸<lb/>
爾酒為我留須㬰<lb/>
　　富貴曲效温飛卿體<lb/>
燒燭迷妝閣春旗隔步廊兩眉京兆畫三日令君香裙<lb/>
窄芙蓉衩釵危翡翠梁羨他雙海燕先占鬱金堂<lb/>
<pb n="KR4h0156_WYG_053-38b"/>
　　楊栁青<lb/>
村旗誇酒蓮花白津鼓開帆楊栁青壯嵗驚心頻客路<lb/>
故鄉回首幾長亭春深水漲嘉魚味海近風多健鶴翎<lb/>
誰向髙樓横玉笛落梅愁絶醉中聽<lb/>
　　田園即事<lb/>
大溪小溪雨已過前村後村花欲迷老翁打鼓保社裏<lb/>
野客䇿杖官橋西黄鸝紫燕聲上下短栁長桑光陸離<lb/>
山城春酒緑如染三百青錢誰為攜<lb/>
<pb n="KR4h0156_WYG_053-39a"/>
　　秋夕<lb/>
竹火煎茶寺菱歌載酒航人間秋夕好第一是錢唐<lb/>
　　柬未齋陶師<lb/>
牀頭社甕鵞兒熟江口春船石首来欲就吾師謀一醉<lb/>
講壇何日杏花開<lb/>
　　勾曲<lb/>
紫雲朶朶象芙蓉直上青天度逺峰知是茅君騎虎過<lb/>
石壇風亞萬株松<lb/>
<pb n="KR4h0156_WYG_053-39b"/>
　曹大同<hi>一首</hi>
　　　大同字子貞南直𨽻通州人由嵗貢生授光禄<lb/>
　　　寺署丞有玉芝樓集<lb/>
　　秋日田居<lb/>
屏居謝人徒朔風吹寒雨逺樹既盤紆渫雲亦交互愁<lb/>
鴟戀故林隠豹諳長霧羃厯川光昏蒼茫野火聚耳目<lb/>
暫無擾閒情託豪素拙訥罷干時賞心於此遇飛光忽<lb/>
我遒咄咄嵗云暮眷言採三秀頽齡儻能駐<lb/>
<pb n="KR4h0156_WYG_053-40a"/>
　　遊仙<lb/>
有道百靈初無名萬物始九氣煉中和三元謝甲子化<lb/>
昇隨感遷清越徹表裏𤣥圃御斑麟丹丘乗赤鯉左拍<lb/>
浮丘肩右躡羨門趾山成數寸塵海無三尺水長嘯宇<lb/>
宙外超然得不死<lb/>
　張循占<hi>一首</hi>
　　　循占字元易蒲州人官光禄署正有嘉樹齋稾<lb/>
　　軍城秋夜<lb/>
<pb n="KR4h0156_WYG_053-40b"/>
寂寞軍城暮浮雲暗斗杓戍樓人未散絶塞馬仍驕夜<lb/>
雨千門冷秋風萬木凋籌邊王相國金甲未應銷<lb/>
　錢元鼎<hi>一首</hi>
　　　元鼎字實夫桐城人鴻臚寺丞<lb/>
　　偶出<lb/>
卧榻淹三伏肩輿出早秋青溪通小市香稻滿平疇有<lb/>
約過鄰舍忘機對水鷗已成迂嬾性身外更何求<lb/>
　沈堯龍<hi>一首</hi>
<pb n="KR4h0156_WYG_053-41a"/>
　　　堯龍字易之湖州人由貢生官鹽運司有列藝<lb/>
　　　集<lb/>
　　丙寅誕日<lb/>
年来蹤跡逐風塵忽感懸弧笑此身白髪有時還到我<lb/>
青山何處不容人漢家鹽鐵錙銖重楚國旌旗日夜新<lb/>
且與蘋洲亭上客一竿春水共垂綸<lb/>
　魏學禮<hi>一首</hi>
　　　學禮字季朗長洲人以嵗貢選鎮江訓導擢國<lb/>
<pb n="KR4h0156_WYG_053-41b"/>
　　　子學正陞廣平同知時與劉鳳齊名合刻詩曰<lb/>
　　　比玉集<hi>李時逺云季朗辭鋒甚銳當勝子威一籌</hi>
　　昭君怨<lb/>
翠袖辭金殿青苔閟紫宮香寒羅帳曉春盡玉階空明<lb/>
月琵琶曲驚塵朔漠風<hi>一作豔態消衣上悲情落管中</hi>君恩原未薄妾<lb/>
夢向来同<lb/>
　　贈黎仲子<lb/>
伊人結客少年場芳艸長亭正夕陽忽見雙魚来萬里<lb/>
<pb n="KR4h0156_WYG_053-42a"/>
始知尺素下三湘布衣然諾輕朱建冠葢縱横憶鄭莊<lb/>
郢曲自来多白雪遲君早晚賦長楊<lb/>
　孟　思<hi>一首</hi>
　　　思濬縣人通判有龍川集<lb/>
　　秋夜期友不至<lb/>
西風散秋聲揺我庭間樹月寒艸露光山靜星河曙林<lb/>
鳥相向啼昆蟲紛若語美人期不来幽客徒凝佇<lb/>
　周　沛<hi>三首</hi>
<pb n="KR4h0156_WYG_053-42b"/>
　　　沛字允大紹興山隂人有浮峰集<lb/>
　　　<hi>詩話周氏宗譜不言允大登仕籍而徐文長集有哀周鄭州沛二詩</hi>
　　别顧孝常<lb/>
馬離鳴故羣人去懐心知憶昔遘君始意氣如連枝如<lb/>
何倐離别旦夕殊歡悲滔滔斯世士孰與吾心期言念<lb/>
古之人同心不同時同時復睽隔何用同時為<lb/>
　　冬日<lb/>
滯霪迫冬日山川掩重岡引領望郊邑逺樹鬱蒼蒼浮<lb/>
<pb n="KR4h0156_WYG_053-43a"/>
雲馳白晝迅風激衣裳中野少逢人乃見鳴鴈翔我有<lb/>
一束書因之以逺將其多至萬言其音悲且傷終以重<lb/>
見辭翩翩各一方攬涕下長坂躊躇不能忘<lb/>
　　紅羅女<lb/>
山東之賊紅羅女用兵迅疾如風雨白蓮授術成妖精<lb/>
能令照鏡生公卿海内承平日已久乍見干戈皆却走<lb/>
馳驅費盡中丞心羽書未報收刁斗紅羅女爾非男子<lb/>
身蛾眉粉黛當青春跨馬彎弓無可樂何用風塵来殺<lb/>
<pb n="KR4h0156_WYG_053-43b"/>
人山間小民饑餓苦日辦官需夜猛虎貧賤那堪更亂<lb/>
離慎勿横行到吾土<lb/>
　張之象<hi>二首</hi>
　　　之象字月鹿一字𤣥超松江華亭人以太學生<lb/>
　　　入資選授浙江布政司經厯有剪綵翔鴻聽鶯<lb/>
　　　避暑題橋猗蘭擊轅佩劒林栖隠仙秀林新草<lb/>
　　　諸集<hi>莫子良云𤣥超詩爾雅沖澹興寄寥逺</hi>
　　春日遊燕子磯<lb/>
<pb n="KR4h0156_WYG_053-44a"/>
古稱秉燭遊行樂恐迨暮䇿駕㝷名山居然得真趣展<lb/>
宇開霽旭熙陽斂昏霧雲錦被竒峰水鏡含芳樹眷兹<lb/>
風日佳開觴藉蘭杜頗懐披襟友諸美難具晤流鶯稍<lb/>
出谷飛花已盈路暢哉人境外屏跡遺世故勿為京洛<lb/>
士緇塵染衣素<lb/>
　　梅花落<lb/>
玉樹飛花早金閨引恨長雪明難見影風急易聞香舞<lb/>
處飄羅袖歌邊繞畫梁嵗華憔悴盡魂夢憶遼陽<lb/>
<pb n="KR4h0156_WYG_053-44b"/>
　楊文卿<hi>一首</hi>
　　　文卿字子質鹽山人稷山知縣轉南京都察院<lb/>
　　　經厯有鷗海集<lb/>
　　秋日送曽公子實卿之延書扇頭<lb/>
車馬翩翩送客行離愁遽逐海雲生三杯籬落菊花節<lb/>
一路蛩螿豆葉聲荒艸濁河連古戍悲笳明月動山城<lb/>
鯉庭趨後勞相報婚嫁如今累尚平<lb/>
　朱永年<hi>一首</hi>
<pb n="KR4h0156_WYG_053-45a"/>
　　　永年字仲開儀真人官光山知縣有朱仲子集<lb/>
　　　<hi>李時逺云仲子詩有曠達之趣</hi>
　　詠懐<lb/>
南鄰競歌鐘北里吹笙竽我獨甘寂寞守此貧賤廬蓬<lb/>
戸不掩蓽簞瓢常晏如負郭住窮巷門無長者輿彈琴<lb/>
發雅操誦詠詩與書安神在閨房澹泊思𤣥虚至人求<lb/>
髣髴榮名非所需<lb/>
　丘雲霄<hi>四首</hi>
<pb n="KR4h0156_WYG_053-45b"/>
　　　雲霄字凌漢崇安人嘉靖十七年貢士選南京<lb/>
　　　國子典簿遷栁城知縣有止山齋集<lb/>
　　　<hi>詩話止山驂鸞作吏解組歸田栖息武夷山中閉關講學甞與其友夜宿髙明樓中夜有怪倚</hi>
　　　<hi>門作人語曰同遊不樂乎何卧之早也止山應之曰我載晨而遊抱日而歌汝胡不吾和而同</hi>
　　　<hi>其樂何為昏暮而来也怪應曰不能止山曰吾亦不能怪歎息而去可謂不惑不懼者已松陽</hi>
　　　<hi>徐夢陽評其詩稱其雅澹勁古景真情得要之不蹈襲前人異乎七子之派者也</hi>
　　溪月初出水<lb/>
溪月初出水照我清夜堂沈憂不成寐踟蹰步寒光飛<lb/>
<pb n="KR4h0156_WYG_053-46a"/>
烏深夜號遶樹林煙蒼有懐空自知黙黙心摧傷<lb/>
　　怨詩<lb/>
江石如龜甲隠隠浮明沙不障東之水偏驚游子查游<lb/>
子去鄉國長風吹斷霞斷霞只在天游子去無涯泠泠<lb/>
秋已老飄蕩未還家<lb/>
　　寒露同李洗松宿方塘書舍<lb/>
露重憐今夕秋深試薄寒溪聲亂籬落月色動柴關菊<lb/>
密欲藏徑花嬌故傍欄相看疑夢寐秉燭問更闌<lb/>
<pb n="KR4h0156_WYG_053-46b"/>
　　江晚<lb/>
帆勢迎風疾灘聲入暮諠漁燈出疎樹客路問前村野<lb/>
鶴沖煙迥山花帶雨昏寒江何處宿幽思未堪論<lb/>
　施　漸<hi>三首</hi>
　　　漸字子羽無錫人嵗貢生授海鹽縣丞有武陵<lb/>
　　　集<hi>王元美云施子羽如寒鴉數㸃流水孤村惜其景物蕭條迫晚意盡  俞汝成云子羽趣</hi>
　　　<hi>味悠深聲調雅雋在韋栁錢郎間</hi>
　　　<hi>詩話子羽僅初舜咨與華子潛酬和時號錫山四友三君皆非華敵子羽差優</hi>
<pb n="KR4h0156_WYG_053-47a"/>
　　贈人遊蘭亭赴陳山人約<lb/>
靄靄深竹林林深阻修澗清川流其間懸崖俯可辨春<lb/>
蘭日以芳風氣日以變君往對山人如逢昔人面<lb/>
　　贈吳還<lb/>
山人為客吳門久白髪䝉茸將被首興到青山不問家<lb/>
笑来花肆常沽酒行路蕭然滿篋詩風流文采雅堪師<lb/>
自言身是陶𢎞景說與世人誰得知<lb/>
　　竹房<lb/>
<pb n="KR4h0156_WYG_053-47b"/>
寂寂春窗下惟餘修竹隂忽聞人共語送客出深林<lb/>
　李　才<hi>一首</hi>
　　　才樂安人舜臣子官主簿<lb/>
　　雲中寄周總戎<lb/>
雲中日夕傳烽火萬里邊風羽檄催代馬長驅光禄塞<lb/>
漢兵不度白登臺三關鼙鼓秋何急七郡烝黎日轉哀<lb/>
試問漠南諸將士只今誰是出羣才<lb/>
　嚴　怡<hi>三首</hi>
<pb n="KR4h0156_WYG_053-48a"/>
　　　怡字士和如臯人以貢為博平訓導有石溪集<lb/>
　　擬古<lb/>
采采南山桐十年成一琴製者豈不苦謂世有賞音持<lb/>
以奉君子不與我同心擬鑄鍾子期家無雙南金<lb/>
　　石人<lb/>
髙岸勢若崩上有誰家墓已無墳上土尚有墳前樹樹<lb/>
下多行人車馬成廣路此地少豐艸幸免穴狐兔石獸<lb/>
半埋沒碑版知何處往者盡如此来者永不悟石人不<lb/>
<pb n="KR4h0156_WYG_053-48b"/>
不解語空泣艸頭露<lb/>
　　曲塘<lb/>
土牆茅屋竹籬笆楊栁風髙燕子斜可是曲塘人好事<lb/>
家家屋角有桃花<lb/>
　李　奎<hi>一首</hi>
　　　奎字伯文錢塘人以布政司吏再考錦衣從事<lb/>
　　　有珠山集<hi>彭子殷云珠山詩一以興象為宗篇多渾融句多藻緻讀之爽氣滿前</hi>
　　　<hi>詩話伯文周旋沈青崖於獄中者以氣義聞詩特寄興也</hi>
<pb n="KR4h0156_WYG_053-49a"/>
　　採藥<lb/>
山中宿雨過嶺上明霞赤荷鋤入南畦藥苗始堪摘黄<lb/>
精種未鋤紫芝已盈尺隔水望茅茨還歸煑白石<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_053-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷五十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷一百</head> <lb/>
    <p>
<pb n="KR4h0156_WYG_100-1a"/>
欽定四庫全書<lb/>
　明詩綜卷一百<lb/>
　　　　　　　　　　翰林院檢討朱彞尊編<lb/>
　　　<hi>静志居詩話昔漢孝武立樂府采歌謡班孟堅謂代趙之謳秦楚之風皆感於哀樂縁事而發</hi>
　　　<hi>可以觀風俗知厚薄故郭茂倩編樂府詩集雜謡歌辭包括無遺余特仿其例摭采附於卷末</hi>
　　　<hi>惟夫童謡輿誦及田家雜占未甞師法古人出於天地自然之音世治之汙隆人材之邪正莫</hi>
　　　<hi>不一本好惡之公所謂詩可以觀者是已繹逐燕之旨知革除本自皇衷諷雨帝之言信奪門</hi>
　　　<hi>元非人事茍察於耳介葛盧之於牛亓師翁偉之於馬公冶長之於鳥猶将欣然遇之載諸篇</hi>
<pb n="KR4h0156_WYG_100-1b"/>
　　　<hi>籍矧無戾於春女之思秋士之悲者乎年來史局雖開汗青無日留此以俟撰五行志循吏傳</hi>
　　　<hi>者采擇焉</hi>
　　劉侯歌<lb/>
　　　永樂中山陽劉安知南宫縣勤於撫字境内旱<lb/>
　　　蝗率吏民捕禱蝗亦頓絶是嵗鄰邑皆饑惟南<lb/>
　　　宫大稔民歌曰<lb/>
侯宰南宫民和政通蝗不入境今之魯恭<lb/>
　　何鐵面<lb/>
<pb n="KR4h0156_WYG_100-2a"/>
　　　永樂中仁和何澦官刑曹郎持法不避貴勢京<lb/>
　　　師語曰<lb/>
毋縱誕避何鐵面<lb/>
　　京師語<lb/>
　　　頴上李芳中永樂中進士任刑科給事中執法<lb/>
　　　不撓忤權倖謫海鹽丞棄官居家宣宗甞顧問<lb/>
　　　曰李芳何在近倖畏其剛直多沮之京師為之<lb/>
　　　語曰<lb/>
<pb n="KR4h0156_WYG_100-2b"/>
永樂紀綱宣徳李芳<lb/>
　　京師語<lb/>
　　　正統戊辰京師語云云是年安福彭時殿試賜<lb/>
　　　第一甲第一名<lb/>
莫問知不知狀元是彭時<lb/>
　　京師童謡<lb/>
　　　正統中京師羣兒連臂呼于塗曰正月裏狼來<lb/>
　　　齩猪未一兒應曰未也循是至八月則應曰來<lb/>
<pb n="KR4h0156_WYG_100-3a"/>
　　　矣來矣皆散走時方旱又有羣兒歌於塗云云<lb/>
　　　既而有狼山之難<lb/>
雨帝雨帝城隍土地雨若再來還我土地<lb/>
　　京闈語<lb/>
　　　景泰癸酉廬陵羅崇嶽舉順天鄉試第一以詭<lb/>
　　　籍斥還後三年大學士陳循子瑛王文子倫入<lb/>
　　　試皆不得舉有旨特賜舉人時人語曰<lb/>
榜有姓名還是學生榜無名氏京闈貢士<lb/>
<pb n="KR4h0156_WYG_100-3b"/>
　　翰林語<lb/>
　　　茶陵李東陽等為翰林長而王九思等為檢討<lb/>
　　　時人語云<lb/>
上有三老下有三討<lb/>
　　京都語<lb/>
　　　成化中光州熊翀官兵部侍郎時馬<hi>闕</hi>為尚書<lb/>
　　　而侍郎有左熊右熊京師語云<lb/>
兩熊一馬太平天下<lb/>
<pb n="KR4h0156_WYG_100-4a"/>
　　京師語<lb/>
　　　𢎞治中鍾祥沈文華為刑部員外郎事多平反<lb/>
　　　京師語云<lb/>
有事勿忙須問沈郎<lb/>
　　京都語<lb/>
麥公牢子崔公馬髙公銀子當塼瓦<lb/>
　　都下諺<lb/>
吏科官戸科飯刑科紙工科炭兵科皂𨽻禮科看<lb/>
<pb n="KR4h0156_WYG_100-4b"/>
　　安州語<lb/>
　　　蘇州張寅仲明中正徳辛巳進士知安州浚牙<lb/>
　　　家港築隄暇則與士子講學時孔天𦙍知祁州<lb/>
　　　亦以才見重時人語曰<lb/>
有所疑問安祁莫憂竦有張孔<lb/>
　　京師語<lb/>
　　　嘉靖五年天台起復知縣潘淵進嘉靖龍飛頌<lb/>
　　　效蘇蕙織錦圖帝以其文縱横莫辨使開寫正<lb/>
<pb n="KR4h0156_WYG_100-5a"/>
　　　文以進是時請建世室者有監生王淵進世廟<lb/>
　　　頌擢上林監丞京師語曰<lb/>
兩淵口濶如斗笑殺張蘿峰引出一羣狗<lb/>
　　疫無鬼<lb/>
　　　容城楊繼盛少時讀書僧寺時僧多病疫同舎<lb/>
　　　生咸亡去繼盛為調藥餌僧以次愈時人異之<lb/>
　　　語云<lb/>
疫無鬼以為不信視楊子<lb/>
<pb n="KR4h0156_WYG_100-5b"/>
　　都中歌<lb/>
　　　嘉靖中土木繁興一時工曹驟増數員都中歌<lb/>
　　　曰<lb/>
馬頭雙馬後方督工郎<lb/>
　　束鹿語<lb/>
　　　濮州蘇祐補束鹿知縣邑多囚繋下車一日釋<lb/>
　　　數百人明日革罷徭車三十兩又明日有詔召<lb/>
　　　束鹿令邑人語曰<lb/>
<pb n="KR4h0156_WYG_100-6a"/>
三日官府百年父母<lb/>
　　翰林語<lb/>
　　　京山李維楨在翰林博聞强記與新安許國齊<lb/>
　　　稱同舘語云<lb/>
記不得問老許作不得問小李<lb/>
　　得山禽<lb/>
　　　萬厯中合肥黄道月好挾少年岸幘衣半臂紫<lb/>
　　　袷坐驄馬挾彈游西山時人從之語云<lb/>
<pb n="KR4h0156_WYG_100-6b"/>
得山禽從舎人<lb/>
　　燕人諺<lb/>
過了八達嶺征衣添一領<lb/>
　　北地諺<lb/>
駱駝見栁渴羌見酒<lb/>
　　冨林語<lb/>
　　　華亭曹時中與兄泰隠冨林以詞翰自老時人<lb/>
　　　語云<lb/>
<pb n="KR4h0156_WYG_100-7a"/>
冨林二曹一時人豪<lb/>
　　道士歌<lb/>
　　　建文中京師有道士歌于塗云云<lb/>
莫逐燕逐燕起髙飛髙飛上帝畿<lb/>
　　况太守歌<lb/>
　　　宣徳中况鍾知蘇州府稱治最秩滿去民叩闕<lb/>
　　　留者八萬人吳人歌曰<lb/>
况太守民父母早歸來樂田叟<lb/>
<pb n="KR4h0156_WYG_100-7b"/>
　　興化謡<lb/>
　　　蒲政四川舉人正統六年任揚州興化主簿寛<lb/>
　　　恕亷靖民謡云<lb/>
蒲政打蒲鞭青布縁了邊九年三考滿不要一文錢<lb/>
　　江隂歌<lb/>
　　　天順中昌黎周斌以御史論劾曹石謫知江隂<lb/>
　　　縣士民愛戴之歌曰<lb/>
旱為災我公禱甘雨來水為患我公禱隂雲散<lb/>
<pb n="KR4h0156_WYG_100-8a"/>
　　淮上歌<lb/>
　　　瀋陽范鏓中正徳丁丑進士歴官兩淮運使盡<lb/>
　　　革夙弊遷四川參政以去商民立祠淮水上為<lb/>
　　　之歌曰<lb/>
范來早商民飽范來遲商民饑<lb/>
　　興化民歌<lb/>
　　　嘉興孫璽知揚州興化縣事有土豪徐恩入貲<lb/>
　　　為千戸交結權貴横行鄉曲璽以法殺之民歌<lb/>
<pb n="KR4h0156_WYG_100-8b"/>
　　　曰<lb/>
彼惡人兮虎翼而飛惡人既殺兮公瘠我肥<lb/>
　　嘉靖中童謡<hi>二首</hi>
賣槍纓人上城<lb/>
茄頭下人走馬<lb/>
　　留都語<lb/>
　　　扶溝劉自强嘉靖中官應天府尹㝷轉都察院<lb/>
　　　右都御史進戸部尚書再改兵部居官峻法一<lb/>
<pb n="KR4h0156_WYG_100-9a"/>
　　　尚書囑以事怒曰贓吏敢爾邪起奮拳仆其隸<lb/>
　　　人留都為之語曰<lb/>
尚書贓輿臺僵矯矯劉公洵自强<lb/>
　　吳下語<lb/>
　　　吳人皇甫沖兄弟四人並有盛名既而張鳳翼<lb/>
　　　兄弟三人亦有名於時吳下語云<lb/>
前有四皇後有三張<lb/>
　　吳人語<lb/>
<pb n="KR4h0156_WYG_100-9b"/>
　　　長洲文震孟性孝友居翰苑未踰年罷官家居<lb/>
　　　吳人語曰<lb/>
求忠臣須孝子翳為誰文文起<lb/>
　　興化歌<lb/>
　　　廬陵陸某知揚州興化縣事将入覲報政民歌<lb/>
　　　之曰<lb/>
昔來何遲今去何速恵我弗終昭陽之陸<lb/>
　　涇縣歌<lb/>
<pb n="KR4h0156_WYG_100-10a"/>
　　　嘉興髙承埏知涇縣将去民歌之曰<lb/>
眄公車來何暮計公程去何處公内召我何之急攀轅<lb/>
告上司上司揚言不可止入都門見天子<lb/>
　　如臯謡<lb/>
　　　長山王㞳生中崇禎庚辰進士知揚州如臯縣<lb/>
　　　事性愛畜蝶民有罪當笞者輸蝶得免羅致千<lb/>
　　　百召客飲縱之以為樂邑人語曰<lb/>
隋堤螢火輟縣官放蝴蝶<lb/>
<pb n="KR4h0156_WYG_100-10b"/>
　　江南諺<lb/>
　　　江南田家占雨諺曰<lb/>
甲申尤自可乙酉怕殺我<hi>按二語宋時即有之見范石湖詩注而江南至今傳之却</hi>
<hi>成亡國之讖</hi>
　　南京諺<lb/>
　　　福藩稱制江南馬士英阮大鋮等用事一時倖<lb/>
　　　進者衆南京為之語曰<lb/>
職方賤如狗都督滿街走<lb/>
<pb n="KR4h0156_WYG_100-11a"/>
　　南京童謡<lb/>
一匹馬走天下騎馬誰大耳兒<lb/>
　　　<hi>詩話指士英阮大鋮也時又有對聨云闖賊無門匹馬横行天下元凶有耳一兀坐擾中原</hi>
　　南京童謡<lb/>
楊栁青放風筝<lb/>
　　吳諺<hi>二首</hi>
官粻辦便無飯<lb/>
南道如虎升官半府<lb/>
<pb n="KR4h0156_WYG_100-11b"/>
　　吳中諺<hi>六首</hi>
有利無利但看二月十二<hi>花朝日晴則百果多實</hi>
三月溝厎白莎草變成麥<hi>三月無雨麥乃有收</hi>
六月不熱五穀不結<lb/>
秋孛鹿損萬斛<hi>立秋日不宜雷</hi>
若要麥見三白<hi>冬至逢第三戌為臘臘前雪三次謂曰三白大宜菜麥</hi>
除夜犬不吠新年無疫厲<hi>除夜宜静</hi>
　　常州語<lb/>
<pb n="KR4h0156_WYG_100-12a"/>
江隂莫動手無錫莫開口<hi>江隂人拳勇無錫人善歌</hi>
　　恵山謡<lb/>
　　　恵山街一名綺塍街夾路古藤喬木謡云<lb/>
恵山街五里長踏花歸鞵厎香<lb/>
　　解州歌<lb/>
　　　永樂中浮梁吳恵知解州民歌曰<lb/>
吳父母恩何溥昔憔悴今鼓舞<lb/>
　　山西謡<lb/>
<pb n="KR4h0156_WYG_100-12b"/>
　　　正徳中歴城徐暹為山西副使時有巨冦號混<lb/>
　　　天王劫掠郡縣暹以計平之民乃語曰<lb/>
不發一矢賊乃盡死不荷厥戈賊死實多<lb/>
　　吳公謡<hi>二首</hi>
　　　吳江吳山為山東副使獄無滯囚時有塞井復<lb/>
　　　渫民為謡云云既而遷福建按察使聽訟明允<lb/>
　　　民又謡云云<lb/>
彼泥者泉弗浚而復錫我則福<lb/>
<pb n="KR4h0156_WYG_100-13a"/>
鳳之棲其雛來儀民具是依<lb/>
　　諸城縣漢王山西南五里有卷簾荘雖嚴冬無霜<lb/>
　　降邑人諺云<lb/>
卷簾荘秋冬不下霜<lb/>
　　徳州諺<lb/>
　　　徳州苦水鋪土人素狡諺云<lb/>
苦水鋪神仙過留筒布<lb/>
　　山東謡<lb/>
<pb n="KR4h0156_WYG_100-13b"/>
　　　霑化李魯生日照李蕃天啓中交結奄宦以鬻<lb/>
　　　爵為事青兖間謡云云後魏璫敗魯生蕃俱以<lb/>
　　　太僕少卿擬徒<lb/>
若要起問二李<lb/>
　　通許諺<lb/>
　　　通許婁良與同郡賈恪齊名兩人皆中正統進<lb/>
　　　士邑人諺曰<lb/>
婁良賈恪氣如山嶽<lb/>
<pb n="KR4h0156_WYG_100-14a"/>
　　太康謡<lb/>
　　　博興韓珝令太康多異政蝗不入境民謡曰<lb/>
欲蝗不復墮須是韓公過欲蝗不為災須是韓公來<lb/>
　　禹州歌<lb/>
　　　上海潘恩知禹州州人語曰<lb/>
莫相仇避潘侯<lb/>
　　郭公讖<lb/>
　　　嘉靖元年河南巡撫何天衢命百戸亓修月堤<lb/>
<pb n="KR4h0156_WYG_100-14b"/>
　　　發一古冢塼上朱書云云塼空其中人以為琴<lb/>
　　　几<lb/>
　　　<hi>詩話崇禎中帝製於變時雍琴曲曽取此塼入禁</hi>
郭公塼郭公墓郭公逢著亓百戸巡撫差爾修月隄臨<lb/>
時讓我三五歩<lb/>
　　慶陽軍中語<lb/>
　　　洪武初張良臣復據晉陽以叛其兵精悍養子<lb/>
　　　七人咸善戰軍中語曰<lb/>
<pb n="KR4h0156_WYG_100-15a"/>
不畏金牌張但畏七條鎗<lb/>
　　臨洮歌<lb/>
　　　潞城劉昭宣徳中為臨洮尹多仁政民歌曰<lb/>
野有流民惟侯集之邑有田疇惟侯闢之古人謹獄惟<lb/>
侯哀之有此三恵孰不懷之<lb/>
　　塘下童謡<lb/>
　　　台州太平縣塘下戴某與方谷真婚戴氏将敗<lb/>
　　　童謡云云及洪武末戴氏竟籍沒惟二女出嫁<lb/>
<pb n="KR4h0156_WYG_100-15b"/>
　　　存焉<lb/>
塘下戴好種菜菜開花好種茶茶結子好種柿柿蔕烏<lb/>
摘了大姑摘小姑<lb/>
　　羅太守歌<lb/>
　　　桂陽羅以禮永樂中守紹興寛猛得宜遇雨𤾉<lb/>
　　　不時往禱輒應民歌曰<lb/>
太守羅以禮祈晴得晴祈雨得雨<lb/>
　　二洪歌<lb/>
<pb n="KR4h0156_WYG_100-16a"/>
　　　莆田洪楷從子珠後先知紹興府崇尚名教人<lb/>
　　　歌之曰<lb/>
大洪小洪先後同風<lb/>
　　湯太守歌<lb/>
　　　安岳湯紹恩為紹興守瀕海潮至渰沒田舎紹<lb/>
　　　恩為築隄建閘以時蓄洩闢田數千畝越人歌<lb/>
　　　之曰<lb/>
泰山巔髙於天長江水清見厎功名如山水萬古留青<lb/>
<pb n="KR4h0156_WYG_100-16b"/>
史<lb/>
　　越人語<lb/>
　　　長清李僑嘉靖中知紹興府多恵政時知山隂<lb/>
　　　縣事李某不得於民每出則以兩鐵索前導而<lb/>
　　　僑必懸兩爐焚香越人語曰<lb/>
府香爐縣鐵索一為善一為惡<lb/>
　　平湖諺<lb/>
　　　平湖俞瓛字廷貴有行誼熊卓知縣事引與計<lb/>
<pb n="KR4h0156_WYG_100-17a"/>
　　　事行之民輒曰神明或干以私遂謝弗與通里<lb/>
　　　人諺曰<lb/>
郭東俞生當春握氷<lb/>
　　嘉興語<lb/>
　　　金溪洪範知嘉興縣事承知府楊繼宗之後亷<lb/>
　　　静寡欲士民語云<lb/>
洪令楊守承前啓後<lb/>
　　童謡<lb/>
<pb n="KR4h0156_WYG_100-17b"/>
貍貍斑斑跳過南山南山北斗獵迴界口界口北面二<lb/>
十弓箭<lb/>
　　　<hi>詩話此予童穉日偕閭巷小兒聨臂蹋足而歌者不詳何義亦未有驗</hi>
　　饒州歌<hi>二首</hi>
　　　陶安知饒州當入覲民為之歌云云既而復命<lb/>
　　　守州事載歌云云<lb/>
千里榛蕪侯來之初萬姓耕闢侯去之日<lb/>
湖水滺滺侯澤之流湖水有塞我思侯徳<lb/>
<pb n="KR4h0156_WYG_100-18a"/>
　　賈推官謡<lb/>
　　　嶧縣賈訪𢎞治中為建昌推官大璫至廷辱郡<lb/>
　　　守以下官訪獨與抗禮民謡云<lb/>
知府一堆泥同知一凷土若非賈推官壞了建昌府<lb/>
　　南豐歌<lb/>
　　　通州馮堅洪武中為南豐典史<hi>一作南豐知縣海陽戴瑀</hi>政<lb/>
　　　平訟理民懷其徳歌曰<lb/>
山市晴山鳥鳴商旅行農夫耕老瓦盆中冽酒盈呼嚻<lb/>
<pb n="KR4h0156_WYG_100-18b"/>
隳突不聞聲<lb/>
　　南豐歌<lb/>
　　　建徳陳勉景泰中為南豐知縣百廢具舉民歌<lb/>
　　　之云<lb/>
大尹陳政事新男耕女織歌陽春<lb/>
　　江西謡<lb/>
　　　𢎞治中吳江王哲巡按江西有威名民為謡曰<lb/>
江西有一哲六月飛霜雪天下有十哲太平無休歇<lb/>
<pb n="KR4h0156_WYG_100-19a"/>
　　安仁語<lb/>
　　　南海洗光正徳中知安仁縣能辨疑獄百姓語<lb/>
　　　曰<lb/>
民無冤訟有洗燈籠訟無滯屈有洗三日<lb/>
　　九江語<lb/>
　　　萬衣為南京刑部主事頻夢其父心動請急歸<lb/>
　　　抵家九日父沒里人為之語曰<lb/>
萬孝子生知死<lb/>
<pb n="KR4h0156_WYG_100-19b"/>
　　建昌民謡<lb/>
　　　晉江吳夢相為建昌府推官遷南京大理評事<lb/>
　　　時人語曰<lb/>
吳公吳公行李皆空公道服人私情不通<lb/>
　　浮梁謡<lb/>
　　　浮梁人吳十九善製磁器士大夫多與之游時<lb/>
　　　人語云<lb/>
成窯太薄永窯厚天下馳名吳十九<lb/>
<pb n="KR4h0156_WYG_100-20a"/>
　　萬安上灘諺<lb/>
一灘髙一丈南安在天上<lb/>
　　萬載諺<lb/>
　　　萬載翟昌甫家貧樂道好讀書春夏移書於佛<lb/>
　　　塔秋冬樓居里人諺云云後以人才舉為郎<lb/>
春夏塔秋冬樓風吹四面揺昌甫獨不憂<lb/>
　　童謡<lb/>
　　　蒲圻陳文禮字貴和洪武三年由貢生授監察<lb/>
<pb n="KR4h0156_WYG_100-20b"/>
　　　御史有冤獄久不決童謡云云文禮悟曰罪人<lb/>
　　　必康七也果如其言<lb/>
斗穀三升米說與陳文禮<lb/>
　　王捕虎歌<lb/>
　　　清苑王哲為湖廣布政使亷正彦明人不敢干<lb/>
　　　以私歌之曰<lb/>
王捕虎最執古囊無錢衣有補<lb/>
　　漢陽民歌<lb/>
<pb n="KR4h0156_WYG_100-21a"/>
　　　廣州何澹字中美以天順中進士知漢陽府民<lb/>
　　　歌之曰<lb/>
何太守築漢陂飢得食寒得衣<lb/>
　　陸青天謡<lb/>
　　　嘉善陸垹知武昌府郡人謡曰<lb/>
陸青天勝明月青天無不青明月有時缺<lb/>
　　辰州苖民語<lb/>
不畏官軍但畏粻屯<hi>沈融谷云苖民負固恃有千萬山峒軍退則突出軍至則潛藏惟官</hi>
<pb n="KR4h0156_WYG_100-21b"/>
<hi>軍糧多築長圍困之其所畏也</hi>
　　辰州田家諺<hi>二首</hi>
四月八日晴魚兒上髙坪<lb/>
十日雨連連髙山也是田<lb/>
　　　<hi>詩話廣信府志亦載此語</hi>
　　蜀人語<lb/>
　　　安陽崔陞任四川參政與僉事曲銳並有威名<lb/>
　　　蜀人語曰<lb/>
<pb n="KR4h0156_WYG_100-22a"/>
崔參曲僉屹如雪山<lb/>
　　崇慶諺<lb/>
　　　崇慶俗尚浮屠萬輔居䘮獨遵家禮鄉人化之<lb/>
　　　諺曰<lb/>
萬輔一呼䘮禮皆儒<lb/>
　　蜀中謡<lb/>
　　　蜀冦黄中據支羅砦與牛欄坪相望里許萬山<lb/>
　　　斗絶目為天城謡云<lb/>
<pb n="KR4h0156_WYG_100-22b"/>
打得支羅砦金珠滿船載打得牛欄坪換箇成都城<lb/>
　　播州語<lb/>
　　　楊友與楊愛兄弟相仇兩州為之不寧土人語<lb/>
　　　云<lb/>
骨肉臡醢參商播凱<lb/>
　　萬厯二十七年播酋叛勢甚張十月鄉人譚經歴<lb/>
　　恕避兵深巖忽聞石裂有文在石上云云巡撫郭<lb/>
　　子章鏤板以傳賊中明年賊果滅<lb/>
<pb n="KR4h0156_WYG_100-23a"/>
聚山巖人化血石壁壞諸蠻絶<lb/>
　　蜀諺<lb/>
<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>澦冒頂黒石下井<lb/>
　　恵安語<lb/>
　　　洪武中三河安景賢知恵安縣事民頌之曰<lb/>
安公莅止視民如子<lb/>
　　興化謡<lb/>
　　　正徳中進士岳池馮馴守興化民謡曰<lb/>
<pb n="KR4h0156_WYG_100-23b"/>
馮太守來何遲胥吏瘠百姓肥<lb/>
　　閩中語<lb/>
　　　布衣髙瀔傅汝舟從鄭善夫游學為詩閩人為<lb/>
　　　之語曰<lb/>
髙垂股傅脫粟言齗齗中歌曲<lb/>
　　葉君歌<lb/>
　　　隆慶中歸善葉春及知恵安縣民愛之如慈父<lb/>
　　　歌之曰<lb/>
<pb n="KR4h0156_WYG_100-24a"/>
葉君為政惟飲吾水設施不煩五風十雨<lb/>
　　福建語<lb/>
　　　㑹稽商為正萬厯初巡按福建與巡撫都御史<lb/>
　　　龎尚鵬協心共事百廢具興福建語云<lb/>
恤我甘苦龎父商母<lb/>
　　閩中謡<lb/>
　　　嘉興譚昌言為福建提學人有投私書者槩不<lb/>
　　　發試竣題數行裹原書復之閩人語云<lb/>
<pb n="KR4h0156_WYG_100-24b"/>
來一封去兩封以為不信視郵筒<lb/>
　　吳公歌<lb/>
　　　崇禎中新安吳彦芳為莆田令有恵政秩滿去<lb/>
　　　新縣令催科嚴民乃思吳公歌曰<lb/>
陽春何去霰雪何來父邪母邪翳惟我懷<lb/>
　　武夷諺<lb/>
一曲一灣一灣一灘<lb/>
　　泉州語<lb/>
<pb n="KR4h0156_WYG_100-25a"/>
洛陽橋一望四里皆琨瑤<lb/>
　　莆田諺<lb/>
橘子黄醫師藏<lb/>
　　順徳謡<hi>二首</hi>
　　　嘉靖初餘姚金蕃知順徳縣初政尚嚴民謡云<lb/>
　　　云比及朞豪强斂獄訟減民復謡云云<lb/>
朝鰓鰓毛厥施乎夕掝掝石厥畫乎勞乎勞乎盍燕以<lb/>
敖乎<lb/>
<pb n="KR4h0156_WYG_100-25b"/>
華蓋之屹屹不如尹之無泐碧鑑之粼粼不如尹之無<lb/>
津長我禾黍穀我士女吁嗟乎膏雨<lb/>
　　順徳謡<lb/>
　　　徳清胡友信宰順徳邑多盜懼民輕法頗尚猛<lb/>
　　　厲凡獲賊腊其鼻或投諸淵聞者震驚謡曰<lb/>
山有虎邑有胡無捋其鬚<lb/>
　　恵州歌<lb/>
　　　福州鄭天佐為恵州通判善折獄民歌之曰<lb/>
<pb n="KR4h0156_WYG_100-26a"/>
縣遲延府一年但愬鄭青天訟無滯民不冤<lb/>
　　髙州歌<lb/>
　　　開縣嚴琥同知髙州府時大饑琥捐俸以賑民<lb/>
　　　歌曰<lb/>
治我嚴父生我慈母<lb/>
　　雷州歌<lb/>
　　　永樂中天台黄敬知雷州府先是郡多囚繋敬<lb/>
　　　至數日悉為剖决獄盡空民歌之曰<lb/>
<pb n="KR4h0156_WYG_100-26b"/>
黄公來遲使我無依今公莅政恵我無私<lb/>
　　瓊州民謡<lb/>
　　　瓊州蠻黎岐習馳射自稱神弓萬厯十四年為<lb/>
　　　官兵所敗請降民謡云<lb/>
弛神弓來歸降<lb/>
　　儋州諺<lb/>
　　　儋俗事神有上帝㑹天妃㑹鄧天君㑹羊元帥<lb/>
　　　㑹鑾輿五采迎神十百大饗于村中景泰天順<lb/>
<pb n="KR4h0156_WYG_100-27a"/>
　　　間諺云<lb/>
栁英有銀兒子跳神洪全有金阿母賣鍼<lb/>
　　廣東諺<lb/>
飢食荔支飽食黄皮<lb/>
蛇珠千枚不及玫瑰<lb/>
潿蚌之胎有玫瑰文魮之腹有美玉<lb/>
文魮鳴美玉生<lb/>
多食馬蘭少食芥藍<lb/>
<pb n="KR4h0156_WYG_100-27b"/>
　　廣州諺<hi>七首</hi>
爾有垣墻我有火秧<lb/>
嬰兒瘦探石鷇<lb/>
家有竹雞啼白蟻化作泥<lb/>
秋冬食麞春夏食羊<lb/>
朝為泡魚暮為蒿豬<lb/>
霜蟹雪螺味不在多<lb/>
石灣瓦勝天下<lb/>
<pb n="KR4h0156_WYG_100-28a"/>
　　粤諺<lb/>
　　　韶州水急至險者為牯牛灘舟子語云<lb/>
行過牯牛五石灘寄書歸去報平安<lb/>
過得牯牛舟子白頭<lb/>
　　大廟峽歌<lb/>
清溪濛裏<hi>二驛名路多虎</hi>早眠宴起<lb/>
　　肇慶府謡<hi>二首</hi>
　　　西水自廣西來每嵗夏至後淫雨暴漲諺云<lb/>
<pb n="KR4h0156_WYG_100-28b"/>
水浸釣魚臺上下不得來<hi>釣魚臺峽中山名</hi>
西水漫漫魚蟹滿盤<lb/>
　　瓊州諺<hi>二首</hi>
　　　瓊州以海水占年海水熱則荒諺曰<lb/>
海水熱穀不結海水凉禾登場<lb/>
海南多陽一木五香<lb/>
　　瓊州諺<lb/>
　　　瓊州東界地瘠以羊骨壅田終無穫腴壤多在<lb/>
<pb n="KR4h0156_WYG_100-29a"/>
　　　西故諺云<lb/>
東路㯽榔西路米粻<lb/>
　　猺人謡<lb/>
　　　羅旁猺九星巖有石其厎空洞撞之淵淵作鼓<lb/>
　　　聲每出劫人撃之以為號其謡云<lb/>
撞石鼓萬家為我虜<lb/>
　　粤西諺<lb/>
思播田揚兩廣岑黄<hi>言宣慰氏族之大也</hi>
<pb n="KR4h0156_WYG_100-29b"/>
　　花瓦謡<lb/>
　　　田州女土官瓦氏嘉靖十四年調之征倭至蘇<lb/>
　　　州索有司捕蛇為軍中食敗倭於王江涇時人<lb/>
　　　語云<lb/>
花瓦家能殺倭腊而啖之有如蛇<lb/>
　　華林謡<lb/>
　　　江西華林洞賊反檄田州土官岑猛征之猛兵<lb/>
　　　沿塗剽掠民皆徙村避之謡云<lb/>
<pb n="KR4h0156_WYG_100-30a"/>
華林賊來亦得土兵來死不測<lb/>
　　藤峽謡<lb/>
　　　自藤峽徑府江三百餘里諸蠻互為死黨出刧<lb/>
　　　商船得人則刳其腹投之江中峽人謡云<lb/>
盎有一斗米莫泝藤峽水囊有一百錢莫上府江船<lb/>
　　永通峽謡<lb/>
　　　藤峽平後正徳間遺孽漸蔓峽南尤甚横江禦<lb/>
　　　人莫可禁制都御史陳金以諸蠻所嗜魚鹽乃<lb/>
<pb n="KR4h0156_WYG_100-30b"/>
　　　令商船度峽者以此委之道稍通金疏其事請<lb/>
　　　名永通峽詔從之未幾諸蠻征索無厭稍不愜<lb/>
　　　意輒掠殺之潯人謡云<lb/>
昔永通今求通求不得葬江中誰其作始噫陳公<lb/>
　　妖巫歌<lb/>
　　　金陵初建滇南段寳遣其叔真自㑹川奉表歸<lb/>
　　　款朝廷亦以書報之時有妖巫女歌云<lb/>
莫道君為山海主山海笑諧諧園中花謝千萬朶别有<lb/>
<pb n="KR4h0156_WYG_100-31a"/>
明主來<lb/>
　　永寧語<lb/>
　　　雲南永寧蠻塞矢不刺非於宣徳四年糾合四<lb/>
　　　川鹽井衛土官馬刺非殺永寧土知府各吉八<lb/>
　　　合已命卜徹襲職矢不刺非復殺之永寧人語<lb/>
　　　云<lb/>
土官數竒逢兩刺非<lb/>
　　曲靖歌<lb/>
<pb n="KR4h0156_WYG_100-31b"/>
　　　成化中灌縣焦韶知曲靖府境産瑞禾民歌曰<lb/>
禾本二穂嘉穀滿田太守焦公仁徳及天<lb/>
　　楚雄歌<lb/>
　　　先大父君籲府君諱大競<hi>吳江潘耒填諱</hi>知楚雄府政<lb/>
　　　尚亷静甫半載丁内艱幾不能治装歸郡人歌<lb/>
　　　曰<lb/>
清貧太守一世難百鳥有鳳鳳有鸞<lb/>
　　滇中諺<lb/>
<pb n="KR4h0156_WYG_100-32a"/>
山蠻不落葉地蠻湯自熱<lb/>
　　貴州謡<lb/>
　　　鄰水楊純以監察御史按貴州任滿百姓乞留<lb/>
　　　一年詔許之民乃謡曰<lb/>
鄰水楊但願年年巡貴陽<lb/>
　　貴州宣慰司居水西曰烏蠻為烏羅羅居慕役曰<lb/>
　　白蠻曰白羅羅諺云云言至死猶鬭也<lb/>
水西羅鬼斷頭掉尾<lb/>
<pb n="KR4h0156_WYG_100-32b"/>
　　貴州諺<lb/>
黄平鐵興隆雪<lb/>
　　苖人謡<lb/>
苖家讎九世休<lb/>
　　黔中諺<hi>三首</hi>
天無三日晴地無三尺平<lb/>
四月八凍殺鴨<lb/>
九月重陽移火進房<lb/>
<pb n="KR4h0156_WYG_100-33a"/>
　　陳父歌<lb/>
　　　印江陳表知廣元縣事與利州衛雜處軍强民<lb/>
　　　弱表申明制度以服武弁民歌曰<lb/>
古來力役軍三民七陳父定之彼此畫一家用平康勞<lb/>
者獲息<lb/>
　　翰林諺<lb/>
翰林九年就熱去寒<lb/>
　　蘭江諺<lb/>
<pb n="KR4h0156_WYG_100-33b"/>
金家梁舊酒香<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷一百<lb/>
</p>
<p>
</p>
  </div>
</body>
</text>
</TEI>
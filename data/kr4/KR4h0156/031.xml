<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻三十一</head> <lb/>
    <p>
<pb n="KR4h0156_WYG_031-1a"/>
欽定四庫全書<lb/>
　明詩綜巻三十一<lb/>
　　　　　　　　　　翰林院檢討朱彛尊編<lb/>
　錢　福<hi>一首</hi>
　　　福字與謙松江華亭人𢎞治庚戌賜進士第一<lb/>
　　　官翰林修撰有鶴灘集<lb/>
　　　<hi>静志居詩話鶴灘吟情以捷敏勝故自觧春雨後凡俚詞儷句動輒歸之此選家皆棄不録也</hi>
　　　<hi>喬希大志其墓曰與謙卒年纔四十有四予與與謙同游邃菴西涯二先生之門與謙甞言作</hi>
<pb n="KR4h0156_WYG_031-1b"/>
　　　<hi>文須昌其氣先使一篇機軸定于胷中然後下筆當沛然莫禦矣又言辭必根據道理雖恒言</hi>
　　　<hi>近事亦不可略然則鶴灘亦不専以捷敏勝人所傅俚詞儷句亦未必皆出其手也</hi>
　　少年行<lb/>
荻芽新長河豚肥吳姬作羮俊味稀金陵子弟快一飽<lb/>
挾彈走馬穿花歸<lb/>
　靳　貴<hi>一首</hi>
　　　貴字充道丹徒人𢎞治庚戌賜進士第三累官<lb/>
　　　太子太保戸部尚書兼武英殿大學士贈太傅<lb/>
<pb n="KR4h0156_WYG_031-2a"/>
　　　諡文僖有戒菴集<lb/>
　　　<hi>詩話文僖康陵舊學南廵時臨其喪命詞臣撰祭文皆不稱旨御製一首云朕居東宫先生為</hi>
　　　<hi>傅朕登大寳先生為輔朕今南游先生巳矣嗚呼哀哉代言者歎息歛手晉江何氏輯明文徵</hi>
　　　<hi>以此壓巻焉</hi>
　　碧渠為李宗朝賦<lb/>
白雲深處有山荘分得清渠入小塘水靣雨翻菱棄亂<lb/>
門前風過稻花香竹牀不作勞生夢石硯惟鈔種樹方<lb/>
樵子是兄漁是弟卜鄰何計得連牆<lb/>
<pb n="KR4h0156_WYG_031-2b"/>
　周　澤<hi>一首</hi>
　　　澤字天雨嘉善人𢎞治庚戌進士官贑州同知<lb/>
　　梅花道人墓<lb/>
古墓牆隂卧斷碑白楊髙樹叫寒鴟閒雲終日自來去<lb/>
不見梅花老畫師<lb/>
　方良節<hi>一首</hi>
　　　良節字介卿莆田人𢎞治庚戌進士官至布政<lb/>
　　　使有雪筠集<lb/>
<pb n="KR4h0156_WYG_031-3a"/>
　　題李在畫<lb/>
烟霏壓翠萬峰低樹樹隂濃路轉迷何處人家春不管<lb/>
落花流出小橋西<lb/>
　楊　旦<hi>一首</hi>
　　　旦字晉叔建安人𢎞治庚戌進士授吏部主事<lb/>
　　　累官南京吏部尚書有惜隂小稾<lb/>
　　小圃即事<lb/>
池館圍春曲徑通虚檐掩映緑隂中入門頓覺風光别<lb/>
<pb n="KR4h0156_WYG_031-3b"/>
幾樹桃花隔竹紅<lb/>
　祝允明<hi>六首</hi>
　　　允明字希哲長洲人𢎞治壬子舉人除興寧知<lb/>
　　　縣遷應天府通判有祝氏集略又有金縷醉紅<lb/>
　　　窺簾暢哉擲果拂絃王期等集<hi>顧華玉云希哲玩世自放憚近</hi>
　　　<hi>禮法之儒學務師古吐辭命意迥絶俗界效齊梁月露之體髙者凌徐庾下亦不失皮陸  陸</hi>
　　　<hi>子餘云先生貫綜羣籍稗官雜家幽遐崑璅之言皆入記覽發為詩文横縱開闔茹含古今無</hi>
　　　<hi>所不有頗王元羙云祝希哲如盲賈人張肆  有珍玩位置總雜不堪</hi>
<pb n="KR4h0156_WYG_031-4a"/>
　　　<hi>詩話六如居士畫枝指生書允稱絶品至于詩遜昌榖三十籌然如莫食汨羅魚腸中有靈均</hi>
　　　<hi>小山侵竹尾細水䕶松根麥響家家碓茶提處處筐人家低似岸湖水逺于天置之歎歎集中</hi>
　　　<hi>正自難辨</hi>
　　和陶飲酒<hi>二首</hi>
大道本一致無間寂與喧每有希夷時不見耳目偏逝<lb/>
水喜東流浮雲忘故山羙人隔秋風渉江恥空還旦暮<lb/>
或遇之荘周有遺言<lb/>
吾足如轉蓬遇風無停時節候迭代序甞與家室辭三<lb/>
<pb n="KR4h0156_WYG_031-4b"/>
歳凡五出别離復在兹行止豈有津誰為我稽疑不若<lb/>
巢中禽乃免霜霰欺天運實為爾通塞任所之<lb/>
　　愍農<lb/>
大麥青青四尺長大水過頭一尺強安得不託與餦餭<lb/>
無餦餭且自可秧不成苦殺我<lb/>
　　漢闕<lb/>
漢闕咸陽建山河百二開甘泉芝草出天馬大宛來宣<lb/>
室宵衣問長楊獻賦回寧知天禄閣不用子雲才<lb/>
<pb n="KR4h0156_WYG_031-5a"/>
　　廣州贈龍鴻臚<lb/>
吉水龍夫子論交嵗月長屢銜天子詔三使日南王欲<lb/>
餽舟無寳留題稾有囊一杯海濵館逺意共茫茫<lb/>
　　題畫<lb/>
栁風吹水細生鱗山色浮空澹抹銀總道江南風景好<lb/>
從前都讓罱泥人<lb/>
　何孟春<hi>二首</hi>
　　　孟春字子元彬州人𢎞治癸丑進士除兵部主<lb/>
<pb n="KR4h0156_WYG_031-5b"/>
　　　事歴郎中出補河南參政入為太僕卿以僉都<lb/>
　　　御史廵撫雲南召為吏部右侍郎以議大禮泣<lb/>
　　　諌左遷南工部右侍郎尋削籍卒諡文簡有燕<lb/>
　　　泉先生集<lb/>
　　送王伯安南都審刑<lb/>
秋雨彌天來秋風動地發秋官方用權暑氣埽七月四<lb/>
牡復何之時當奉天罸黄紙下青冥欽哉惟帝曰罪毋<lb/>
脫秦黥法勿加楚刖三覆五覆間務使事情核宸衷一<lb/>
<pb n="KR4h0156_WYG_031-6a"/>
寸丹載拜書之笏年來民俗漓肯長其告訐年來吏事<lb/>
冗肯聽其唐突持此直如絃何人行請謁持此平如衡<lb/>
何人得乾没莫将五徳鳳擬以獨擊鶻筆端有造化還<lb/>
解肉冤骨山川幾經歴嵗月去飄忽簿書盈几席肯作<lb/>
塵勞咄夜分燈火孤清興諒難汩檢㸃紀行篇浮踪遍<lb/>
吳越歸朝擬何時欲及衆芳歇民物哀矜餘轉覺心如<lb/>
齕好為萬言書伏奏蒼龍闕<lb/>
　　洮岷道中<lb/>
<pb n="KR4h0156_WYG_031-6b"/>
景色來西徼蕭條信逺方水分羗部落山絶漢封疆幾<lb/>
處青稞熟深憂白雨傷荒城誰為守十室九逋亡<lb/>
　顧　清<hi>十八首</hi>
　　　清字士廉松江華亭人𢎞治癸丑進士改庶吉<lb/>
　　　士授編修進侍讀忤劉瑾調南京車駕員外郎<lb/>
　　　瑾誅還侍讀進少詹事引歸為南禮部侍郎進<lb/>
　　　本部尚書致仕諡文僖有東江集<hi>孫貞父云文僖吟詠篇章</hi>
　　　<hi>有闗民情世用</hi>
<pb n="KR4h0156_WYG_031-7a"/>
　　　<hi>詩話東江詩法西涯觀其險韻再四疊用足見其能事當日諸公受長沙衣鉢或推方石或稱</hi>
　　　<hi>二泉或首熊峯以鄙見衡之要皆不敵也</hi>
　　七月十六日鄉人㑹餞兩新令于寓舎書所感成<lb/>
　　三十四韻<lb/>
吾邦古壯縣馳望自宋唐勝國登使府因之啓上洋官<lb/>
曹雖日崇阡陌仍故疆宋季巳窮蹙取民猶甚凉<hi>報省稅十</hi>
<hi>一萬貫實徵八萬納止三萬餘</hi>一壞賈綿州再困朱管張<hi>賈買公田加賦後籍沒朱</hi>
<hi>國珍管明朱清張瑄名田按租起稅</hi>浸滛到國初乃至十倍強<hi>兩稅共一百四十萬</hi>
<pb n="KR4h0156_WYG_031-7b"/>
浮名累仁政有識空歎傷宣祖痛裁損經綸更文襄民<lb/>
力旣巳紓賦入乃有常公家無闕事帑廩有餘藏後來<lb/>
諸君子率由如舊章至今鄉父老稽首周侍郎<hi>周文襄以侍郎</hi>
<hi>廵撫後升尚書而民止呼其故官</hi>粤從近嵗來智者好紛更或云時世<lb/>
異古法今難行或云廣儲積典守為民殃墉坊一以決<lb/>
狐鼠恣披攘但見私稅増不聞公廩穰巳已及庚午諸<lb/>
倉惟棟梁茍能實蠲稅猶或幸小康功名掩慈恵白紙<lb/>
栽青桑都将烟水區指作禾黍塲一字挂經費年年理<lb/>
<pb n="KR4h0156_WYG_031-8a"/>
逋亡從此遂困弊蕭然類窮鄉去夏復霖雨湖田盡滄<lb/>
浪監司不肯奏郡邑徙蒼皇荒租二十萬積雪傅嚴霜<lb/>
君子清廟器牛刀試新芒顧此凋瘵餘宜爾勞運量立<lb/>
國自有本為政自有綱不聞慈母子飢寒啼路傍徃迹<lb/>
既非逺後賢慰相望區區閔人窮寝食熱中腸願見徳<lb/>
化成聨飛入明光還将鏤青管濃筆書循良<lb/>
　　送宗都運之長蘆<lb/>
我家東海居目擊鹺丁苦民勞莫如農衣食自王土輸<lb/>
<pb n="KR4h0156_WYG_031-8b"/>
官贏斗升小大得濡喣溟沙烈萬竈勺合盡官府燎薪<lb/>
與募直一一挂文簿商課或不充輸錢為市補緡鏹非<lb/>
天墜貿易復何所不應為法初乃爾自相牾公私兩煎<lb/>
迫稱貸日旁午窮年困炎歊肉盡繼肝膂坐令兼并徒<lb/>
旦暮收拾伍微文牽積弊魚爛不可舉常思桑孔意寧<lb/>
料遽如許必逢忠愛士重為整機杼宗君滄州行倚任<lb/>
切當宁北南雖殊風物久理同蠱執炎思冷風止亢覬<lb/>
霖雨予言未可窮君行念靡盬<lb/>
<pb n="KR4h0156_WYG_031-9a"/>
　　程徳望祠部登月亭<lb/>
方塘開我前明月出我東仙人騎鶴來憩我亭之中調<lb/>
笑弄月影徘徊吟天風夜久月漸髙光滿池若空遺我<lb/>
丹桂枝自擕白芙蓉飄然凌風去千里懷徳容<lb/>
　　飲酒<lb/>
故人飲我酒坐我清湖潯中燕游後園俛首交緑隂側<lb/>
磴度别渚回堂靣長林西日明逺陂流光蕩我襟喟然<lb/>
懐徃哲兹地幾登臨亭臺無遺構風水有餘音想當古<lb/>
<pb n="KR4h0156_WYG_031-9b"/>
人時豈不亦似今運去鳴鳥寂時來蛩蠋吟無為後者<lb/>
惜緑醑方在斟<lb/>
　　記蝎<hi>并序</hi>
　　　蟲之毒者南方之即且北方之蝎即且能飛見<lb/>
　　　人輒疾走而蝎行甚緩聞人聲反止不動故多<lb/>
　　　爲人得七月廿三夜聞牕間爬沙聲火燭之踞<lb/>
　　　而翹尾卓然可畏乃知其不動者葢将以有為<lb/>
　　　也而蝎止以伺之其甚矣然卒以自斃悲夫<lb/>
<pb n="KR4h0156_WYG_031-10a"/>
讀書心二三耳聞牕蝎走巻紙濡餘膏火起蝎在牖抑<lb/>
首伏不行翹尾若有候人言蝎易得此意殊未究懐毒<lb/>
乃忘身禍起遂莫救栁州憐蝮蛇釋械低予首因詩戒<lb/>
宵人隂賊恒反受<lb/>
　　張節婦詩<hi>節婦京師人錦衣衛指揮僉事讓之女許字華亭張少保鎣子昱昱卒女誓死</hi>
　　<hi>不嫁</hi>
妾靣君未識妾心君豈知君死妾獨存誰當知妾悲父<lb/>
母生我時願我有所歸生死向君家終我百嵗期我非<lb/>
<pb n="KR4h0156_WYG_031-10b"/>
慕共姜我非師伯姬自憐有此心不忍分兩岐皇天閔<lb/>
<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>弱回光照孤闈大字表貞節黄金鑄門楣我女諒非<lb/>
婦拜命慙恩私翻思摧裂初一死真如飴餘生已多祜<lb/>
寧復知此為賢者有備責妾人無悔辭永抱一寸丹千<lb/>
秋從是非<lb/>
　　放船作<hi>時初中鄉舉</hi>
濳魚不出椮栖鳥不出林不因風雷便豈識天地之大<lb/>
江湖深天風䬃䬃吹黄槐江船擊鼓凌晨開雲帆悠悠<lb/>
<pb n="KR4h0156_WYG_031-11a"/>
渡三泖使我塵襟豁如埽將軍祠前芳草多隂廊古瓦<lb/>
封苔窠英雄恨殺白衣櫓千載此地還來過陳湖北行<lb/>
勢尤大氣象渾疑在天外波光黯慘迷西東我疑此處<lb/>
藏蛟龍同舟之人半失色驚雷歕雪吹腥風出門咫尺<lb/>
巳如此况乃天涯千萬里<lb/>
　　壬申正月十九日過北野同南村訪北花園廢址<lb/>
　　明日北野有詩用蘇長公過清虛堂韻走筆奉荅<lb/>
築隄不擬長安沙鳴鼓巳放西曹衙夜游涇南鶴城北<lb/>
<pb n="KR4h0156_WYG_031-11b"/>
隨處幅巾宜㸔花花林髙下映叢冢池臺舊屬淇水家<lb/>
當時笙歌沸鄰里只今古樹啼寒鴉先生讀書洞千古<lb/>
過眼富貴如春葩時人不識競模擬徃徃背癢連衣爬<lb/>
消憂滿貯北海酒破悶亦有南山茶家生小奴解新曲<lb/>
時復羯鼓當軒撾郵筒徃復方此始一唱何止三人嗟<lb/>
詩成揮翰向落日墨光繞筆飛𤣥霞<lb/>
　　題計郎中汝和墨菊曹汝學家藏<lb/>
郎中畫菊真是菊蒙泉蒲萄太常竹一時能事并馳聲<lb/>
<pb n="KR4h0156_WYG_031-12a"/>
豈直文章難繼續狂揮急掃皆稱意不特品髙機亦熟<lb/>
西涯坐間生色障一見當時巳心服不知何日到君家<lb/>
淨洗朱鉛鬭清淑疎篁古木交映帶深淺生枯俱入態<lb/>
欹風一枝驚欲折倚竹數叢如有待飛鸞墜羽時自壓<lb/>
老蛟蛻骨令人駭張顛草聖久寂寞何意兹晨忽傾葢<lb/>
郎中郎中今有無後來尚逺眼中疎柔肌脆骨爭媚嫵<lb/>
不然蔓草紛黄壚頽波一去誰與返把巻撫玩増長吁<lb/>
君不見近來淮海上亦有菊花一𣲖徃徃傳京都<lb/>
<pb n="KR4h0156_WYG_031-12b"/>
　　冬至謁陵次三江送行韻<lb/>
初陽映雪暖欲蒸千門瑞氣通諸陵朝廷報本嚴奠埽<lb/>
秩禮逺自前王興秋霜春雨意慘慘奩香篚帛心兢兢<lb/>
髙皇統天祀萬世奮自隴畞揮㦸矜兩都並建始文祖<lb/>
鼎命重為諸孫凝傳聞橋山初啓邑鸞輿玉趾幾降登<lb/>
小臣何幸得將事敢論暑雨仍寒氷經塗百里淨如埽<lb/>
輿夫踴躍誇力勝廻龍小憩纔半道瞬息巳覩洪仁燈<lb/>
入門弛擔随所適東寮西館各有朋山僧頻見頭亦白<lb/>
<pb n="KR4h0156_WYG_031-13a"/>
為我載演牛車乘寒光凌亂入牕戸起視海月摩空升<lb/>
瑶宫銀闕自萬古雖有晦蝕無虧増嫦娥悄立如有恨<lb/>
欲斬桂樹嗟誰能齋居元不礙酬詠公詩險語何層層<lb/>
磨厓擬刻永昭頌挽斷千仞寒谿藤<lb/>
　　畫馬為内學生題<lb/>
毶毶嫩緑垂楊短冉冉晴沙御堤軟驊騮行慣穩不驚<lb/>
圉人徐牽不教逺飛黄食料三品豐青絲緑首飄風騣<lb/>
曽見沙場征戰苦方知此物是真龍<lb/>
<pb n="KR4h0156_WYG_031-13b"/>
　　筠屋為徐庭羙賦<lb/>
徐君愛竹如愛玉種竹成林密如束林間結屋三四楹<lb/>
自說此生心事足䦨干一徑曲復曲落翠飛青暗人目<lb/>
我疑月明深夜中定有青鸞屋頭宿<lb/>
　　送謝司倉<lb/>
寧知信宜邑乃在古髙州地接朱鳶近天連碧海浮官<lb/>
倉餘火米土俗罷綿裘莫作炎蒸慮男兒重逺遊<lb/>
　　春日将適郊外忽暴風阻行<lb/>
<pb n="KR4h0156_WYG_031-14a"/>
二月六日天氣惡巻地黑風吹倒人却㸔花栁俱無色<lb/>
忽訝江山不似春髙卧野人滋嬾散欲飛燕子自逡巡<lb/>
東園有約不如意須待來朝理釣綸<lb/>
　　家僮摘槐芽<lb/>
小奴擕筐緑掩苒斜日歸自東鄰家青精未試仙子訣<lb/>
泠淘的見詩翁誇人間正味竟何在天地育物真無涯<lb/>
紫蓴青荇更不惡髙秋誰泛三江槎<lb/>
　　題曲水草堂<hi>二首</hi>
<pb n="KR4h0156_WYG_031-14b"/>
曲水村中景最幽也宜杖屨也宜舟白沙翠竹灣灣路<lb/>
楊栁芙蓉歳嵗秋<lb/>
紫蟹行沙菊有霜紅蓮登岸白蓮香何人謾説桃源好<lb/>
便有桃源是異鄉<lb/>
　　送宋惟徳分教池州<lb/>
池陽風物似長沙第一名山是九華輸與能詩宋文學<lb/>
芙蓉影裏岸烏紗<lb/>
　鄭　岳<hi>八首</hi>
<pb n="KR4h0156_WYG_031-15a"/>
　　　岳字汝華莆田人𢎞治癸丑進士歴官兵部左<lb/>
　　　侍郎有山齋淨稾<hi>謝山子云侍郎深于諷諭之體</hi>
　　塞下曲<lb/>
引弓兒騎射奄忽若星馳腥風吹馬來四靣衝我師我<lb/>
師勿輕動持滿以待之佯北勿輕追恐為彼所欺<lb/>
　　九江阻風泊舟有感<lb/>
白浪起層層峰頭雲正黑廻舟入小港聊兹一憩息路<lb/>
梗難為期滄波浩無極坐觀北來船㠶挂千仞直篙工<lb/>
<pb n="KR4h0156_WYG_031-15b"/>
意閒暇津津動顔色緬懷造化心施予難為力徃船風<lb/>
宜南來船風宜北南北本異途彼此那俱得物理每循<lb/>
環明朝未可測隱几澹無營冥心悟羲易<lb/>
　　過水口<lb/>
建溪昔隱險横流多怪石參差列牛馬廉利侔劒㦸篙<lb/>
工慣習水禱賽資神力前後互招呼分寸恐或失激盪<lb/>
轟雷鳴沫流飛雪白諦觀毛髪䜿一命試輕擲逶迤過<lb/>
水口灘盡溪流碧櫂歌發清響貰酒娛西夕患至慮煩<lb/>
<pb n="KR4h0156_WYG_031-16a"/>
紆險過事愉懌物理固其然臨流長太息<lb/>
　　安肅南山有劉伶墓碑<lb/>
鹿車一壺酒荷鍤以自隨云死即我薶曠逹不可羈如<lb/>
何此墟曲有冡髙纍纍刻石紀道旁無乃好事為沈酣<lb/>
弃禮法車服焉得維遭危固有託舉世人莫窺苦節多<lb/>
湮沒怪爾名獨垂<lb/>
　　秋水歎<lb/>
黄河横溢縣成渠人家半在水中居水邉漁父持空網<lb/>
<pb n="KR4h0156_WYG_031-16b"/>
吁嗟無稻復無魚鄰居相望隔河汜借貸無從飢欲死<lb/>
樓船伐鼓晨夜過怒向縣官索夫米<lb/>
　　江行即事<lb/>
府江江水惡一嵗九經過近午霧方散中流石更多漁<lb/>
樵荒舊路豺虎據深窩最念沿江戍天寒獨枕戈<lb/>
　　野望<lb/>
病告捐微禄官閒帶舊衘提攜惟藥裹嬾漫廢書緘海<lb/>
濶浮孤嶼天空桂一㠶吟眸隨處著秋色滿衣衫<lb/>
<pb n="KR4h0156_WYG_031-17a"/>
　　簡姑蘇陳粹之憲副<lb/>
吳苑鶯花滿舊墟先生翻笑出無車一官棄去還憂國<lb/>
十口飢來只賣書短屐香生莎逕暖疎欄雲傍草堂虛<lb/>
悤悤登拜慙予晚更報詩筒候起居<lb/>
　秦　金<hi>一首</hi>
　　　金字國聲無錫人𢎞治癸丑進士累官太子太<lb/>
　　　保南京吏部尚書贈少保諡端敏有鳯山詩集<lb/>
　　落葉<lb/>
<pb n="KR4h0156_WYG_031-17b"/>
半庭黄雜半庭紅萬㸃飛來禁苑東祗愛玉河秋色好<lb/>
不因揺落怨西風<lb/>
　吳一鵬<hi>六首</hi>
　　　一鵬字南夫長洲人𢎞治癸丑進士累官太子<lb/>
　　　少保南京吏部尚書贈太子太保諡文端有集<lb/>
　　　<hi>詩話尚書名位與原博濟之鼎峙中吳詩雖不敵原博品在濟之伯仲之間原博闢一鶴園于</hi>
　　　<hi>都下中有玉延亭海月菴及以憂去推尚書居焉趙栗夫過之謂其亭曰借玉謂其菴曰借月</hi>
　　　<hi>尚書詩所云乾坤浩蕩誰其主丘壑風流我所私也詩集十巻選家罕有録之者</hi>
<pb n="KR4h0156_WYG_031-18a"/>
　　塞上曲<lb/>
去年搜河套今年搜河套河套水草多反以資寇盗歎<lb/>
息漢将軍旌麾幾曽到<lb/>
　　官軍行<lb/>
團營素操練精銳稱禁軍平時跨鞍馬揚揚氣凌雲山<lb/>
東苦多盗勢将及并汾上怒乃遣将徂征如救焚云何<lb/>
負委託宼至若㒺聞畏縮鮮鬬志久不樹功勲遂令萑<lb/>
苻輩所在皆成羣生能拔牛角古不有孟賁死能鞭荆<lb/>
<pb n="KR4h0156_WYG_031-18b"/>
尸古不有伍員賈勇今巳矣肉食徒紛紛民間且被害<lb/>
敢怒不敢云黷貨殘富室肆滛裂完裙忍以盗攻盗罪<lb/>
惡何區分勸汝早悔過直前破妖氛所貴出死力奏捷<lb/>
慰吾君<lb/>
　　知足篇戱效樂天<lb/>
我生幸為男魚米况鄉俗恬然熙洽餘蹤跡混樵牧父<lb/>
母教我書早已竊君禄優游翰墨林職業少拘束退朝<lb/>
時閉門爐茗清可掬有書讀幾章有紙揮㡬幅有酒飲<lb/>
<pb n="KR4h0156_WYG_031-19a"/>
幾杯有詞歌㡬曲客來或棊枰家居祗常服且有膝下<lb/>
兒家聲亦能續俯仰天地間我意無不足敢云求大官<lb/>
朱軒映華屋福過災恐生撫已覺顔忸吳江舊遺田聊<lb/>
以具饘粥為賦歸去來奚俟詹尹卜<lb/>
　　過李海務<lb/>
海國茫茫裏輕㠶整復斜楊花低度水萍葉細黏沙魚<lb/>
米三家市風烟一樹鴉不須嗟落寞吾意本天涯<lb/>
　　開河阻船慰同行諸君<lb/>
<pb n="KR4h0156_WYG_031-19b"/>
水宿風餐君莫愁他鄉聊復當春游花間啄食鳥紅尾<lb/>
沙上浣衣僧白頭三戸人烟看漠漠百年身世任悠悠<lb/>
關河過此知無礙萬里長風吹客舟<hi>查夏重云三四極似子瞻</hi>
　　節後見菊<lb/>
重陽巳過十餘日纔見疎籬菊有花厭逐紛華供俗眼<lb/>
獨留冷淡伴詩家清霜數朶水邉淨落日一枝風外斜<lb/>
為汝秋深慰蕭索酒酣聊取插烏紗<lb/>
　曹　鏷<hi>四首</hi>
<pb n="KR4h0156_WYG_031-20a"/>
　　　鏷字良金吳江人𢎞治癸丑進士改庻吉士授<lb/>
　　　刑部主事進員外郎調東昌府通判遷興化府<lb/>
　　　同知擢湖廣按察司僉事有林歸集<hi>蒋慕皆云太史詩不</hi>
　　　<hi>學唐不擬選而寓託深至㢠出意表</hi>
　　　<hi>詩話良金仕未通顯而能力攻中貴人直節不易及歸田之後娛情繪事興到題詩于所居宅後</hi>
　　　<hi>積土為山植桐其上名曰桐丘句如一片酒旗春雨店數聲漁鼓夕陽村鵝翎白綴霜前菊鱣</hi>
　　　<hi>血紅生雨後柑剪紙為屏遮破屋牽蘿補屋透斜曛軒牕影暗梧桐密籬落香飄枳殻開漁鼓</hi>
　　　<hi>喚人敲轉急酒旗招客挂偏髙頗類白石翁</hi>
<pb n="KR4h0156_WYG_031-20b"/>
　　楊白花<lb/>
楊白花輕且微春風吹逐何處飛春隂冥濛千萬里花<lb/>
小不愁飛不起重門深鎻寂無人夜永如年月如水<lb/>
　　山家圖<lb/>
茅屋青山裏居人不務耕雨晴攜短鍤隨處掘黄精<lb/>
　　秋郊晚眺<lb/>
潮落寒江淺沙陂露水痕漁人歸曬網撾鼓入遥村<lb/>
　　菊花<lb/>
<pb n="KR4h0156_WYG_031-21a"/>
霜落天涯草木稀疎花秋晚獨芳菲平生不愛杯中物<lb/>
嬾向西風望白衣<lb/>
　陸　相<hi>一首</hi>
　　　相字良弼餘姚人𢎞治癸丑進士累官長沙知<lb/>
　　　府有吳舫集<lb/>
　　寳應道中<lb/>
百里平湖水輕㠶次第過魚鰕攢曉市鷗鷺浴寒波霧<lb/>
塔籠鬟髻秋花艶綺羅十年淮海夢愁絶竟如何<lb/>
<pb n="KR4h0156_WYG_031-21b"/>
　許天錫<hi>一首</hi>
　　　天錫字啓衷閩縣人𢎞治癸丑進士改庶吉士<lb/>
　　　授吏科給事中歴工科都給事中上疏劾劉瑾<lb/>
　　　為瑾所殺嘉靖中追賜祭葬有黄門稾<lb/>
　　　<hi>詩話黄門奉使安南却其贐賦詩云菁茅又喜重包貢薏苡何須滿載歸比歸劉瑾疑其金多</hi>
　　　<hi>不知其不受餽也黄門之死瑾矯詔逮問濳遣人殺之而撰府志者或謂其自經或謂是夜尚</hi>
　　　<hi>草疏皆謬當以世宗實録為正鄭少谷詩云風盤流不見許黄門遺字丹青閣上存却留詩句車</hi>
　　　<hi>驛黄犢青山何處村葢黄門過車盤驛曽題詩壁間有青山對靣疑無路黄犢出林知有村之</hi>
<pb n="KR4h0156_WYG_031-22a"/>
　　　<hi>句為時所稱謝在杭亦有詩紀其事</hi>
　　楊白花<lb/>
春宫深深春晝長楊花起舞春雲香隨風忽度江南水<lb/>
蕩漾楊花幾千里楊花流落向天涯宫樹朝鴉復暮鴉<lb/>
　杭　濟<lb/>
　　　濟字世卿宜興人𢎞治癸丑進士官至布政使<lb/>
　　　有澤西集<lb/>
　　東溪小隱<lb/>
<pb n="KR4h0156_WYG_031-22b"/>
清溪東畔隠君家幽事人将擬浣花垂栁䕃牆縁岸仄<lb/>
短莎分徑入門斜春風到處隨吟杖秋水閒來放釣槎<lb/>
了却百年終隱計更無飛夢到東華<lb/>
　　栁枝詞<lb/>
玉溝縈繞水烟涼嫩葉垂垂窣地長百尺宫牆遮不到<lb/>
飛花猶自入昭陽<lb/>
　杭　淮<hi>十四首</hi>
　　　淮字東卿濟弟𢎞治巳未進士累官南京總督<lb/>
<pb n="KR4h0156_WYG_031-23a"/>
　　　糧儲右副都御史有雙溪集<hi>王道思云東卿詩雖體製錯出律調</hi>
　　　<hi>不同而歸之嚴整雅健格髙而意正音舒而節越無嬛媚之習粉澤之餙有前代作者之風</hi>
　　　<hi>俞汝成云孝廟以還李何二公首倡詩學一時揚袂而起者如徐迪功熊士選康對山王浚川</hi>
　　　<hi>輩不啻數十家宜興杭澤西雙溪昆季亦同聲而應者也</hi>
　　　<hi>詩話雙溪詩極其遒鍊如繭絲抽自梭腸似澀而有條理五言尤擅場可亞少谷</hi>
　　復送世恩得鳥字<lb/>
朔風吹客衣寒葉辭木杪晨發城東門君馬白騕褭南<lb/>
北紛多岐聚散感鷗鳥蹤跡雖屢違毋使聲聞杳相望<lb/>
<pb n="KR4h0156_WYG_031-23b"/>
江一涯素月出皎皎<lb/>
　　送劉羙之太守赴銅仁<lb/>
園栁何青青江草萋以碧送子適萬里執手情脈脈嗟<lb/>
彼雲中鴈翺翔依沙磧不為稻粱謀何以有南北努力<lb/>
慎所之悠悠豈終隔<lb/>
　　早發巢縣暮宿金城寺<lb/>
烟靄市上青霜露草根白日出雞尚鳴墟落溪南北渉<lb/>
野多寒風枯楊何蕭索山川莽迢遞嵗晏道路迫王事<lb/>
<pb n="KR4h0156_WYG_031-24a"/>
苦未休慘澹逾郡國暮逢禪房幽且復舒枕席<lb/>
　　送王陽明謫官龍塲驛<lb/>
白日野中微浮霾結朝隂送子逺行役躑躅傷我心豈<lb/>
無良朋儔不如子同音寂寞投窮荒誰能念浮沉願為<lb/>
雙玉軫相隨麗瑶琴<lb/>
　　送徐石東僉憲湖南分題得瀟湘<lb/>
瀟湘他日夢<hi>自注石東嘗夢官于此</hi>今上合江亭天闊浮吳楚山<lb/>
青入洞庭鷓鴣春渺渺斑竹雨冥冥舟檝雲中見依稀<lb/>
<pb n="KR4h0156_WYG_031-24b"/>
帝子靈<lb/>
　　西行回度滇池<lb/>
西行苦歴險落日放舟還海草微茫際沙鷗出没間烟<lb/>
青金馬寺天逺碧雞關諸嶺雲端出如看震澤山<lb/>
　　打牛坪驛<hi>諸葛孔明迎春於此</hi>
亭因卧龍舊猶載打牛坪耕戰紆經略春秋幾送迎野<lb/>
花空晚落蔓草自春生悵望三分蹟流傳後代名<lb/>
　　山水小畫和韻<lb/>
<pb n="KR4h0156_WYG_031-25a"/>
金碧披毫末江山入座中橋分沙岸水樹繞石林風巳<lb/>
覺滄洲逺還疑𤣥圃通生綃僅盈尺萬里對無窮<lb/>
　　清平道中<lb/>
亦知春久去花尚滿陵岡小朶穿籬白微風過馬香清<lb/>
平蒙伐罪苗獞識尊王鹽米通吳蜀人今無異方<lb/>
　　鎮逺喜即舟<lb/>
連山霧不開壑轉一溪廻洶洶奔湍下濛濛細雨來巫<lb/>
山疑有峽灧澦不成堆撇旋㸔舟子乘流亦快哉<lb/>
<pb n="KR4h0156_WYG_031-25b"/>
　　雨中登樓<lb/>
節序黄梅候朝隂午不開浮雲暗山去急雨灑城來髙<lb/>
艶紅葵濕低翔白鷺迴洗心亭咫尺烟靄擁層臺<lb/>
　　新正二日發宜春次王陽明韻<lb/>
宜陽山前莎草痕春泥釋釋水流渾客行逺道無停轂<lb/>
人拜新年不出村三日暄蒸北風作清明隂霾江氣昬<lb/>
野館蕭條亦足賴梅花為我招吟魂<lb/>
　　經盤江次劉元瑞韻<lb/>
<pb n="KR4h0156_WYG_031-26a"/>
踰岡陟嶺兼多病臘盡春來不記程瘴水巳知多客淚<lb/>
窮山只是有人行縁崖晝霧愁俱黑觸馬春花眼一明<lb/>
西蜀未知天下險老夫筋力盡南征<lb/>
　　王思槐過訪押韻<lb/>
泊船郊扉暑雨清小樓山外恰新成打魚剪韭無他味<lb/>
把酒論文見客情野竹過牆初挺㧞林花照眼更分明<lb/>
新禾滿地農歌起白首對君懐一傾<lb/>
　王良佐<hi>五首</hi>
<pb n="KR4h0156_WYG_031-26b"/>
　　　良佐字良弼松江華亭人𢎞治乙夘舉鄉試選<lb/>
　　　靖海教諭遷知廣濟縣有鶴坡集<hi>孫貞父云鶴坡雅志髙古</hi>
　　　<hi>庸腐語淘洗殆盡如古仙劍客超脱塵外又云鶴坡抱負自許惜不用于世常有咨嗟慨歎之</hi>
　　　<hi>意其詩超㧞自喜終欠沉實</hi>
　　　<hi>詩話鶴坡與戚韶龍囦張冕一桂同居松江之珠涇咸有詩名孫文定刋三詩翁集行之王作</hi>
　　　<hi>較勝其與儲黄論詩云㡬許門牆黄太史三分局靣鄭都官其實𣲖出石田頗饒清曠之致</hi>
　　招張一桂<lb/>
日日草堂江上開竹間亦有小亭臺酒杯欲棄那忍棄<lb/>
<pb n="KR4h0156_WYG_031-27a"/>
吾子不來誰復來案上離騷讀初罷坡頭獨鶴放仍回<lb/>
湖山每索驚人句須得張郎八斗才<lb/>
　　九日過九江<lb/>
一舟西下繫垂揚忽值黄花夾岸香逢著故人汪太守<lb/>
九江城裏過重陽<lb/>
　　舟次<lb/>
社公祠前五日雨白馬湖頭三尺潮客子掀篷正無賴<lb/>
隔船何處一聲簫<lb/>
<pb n="KR4h0156_WYG_031-27b"/>
　　暮渡江<lb/>
沙頭燈火見樓臺黄帽那堪隔岸催舊日風流王博士<lb/>
又吹長笛過江來<lb/>
　　紅牡亭<lb/>
沉香亭北午風微香霧濛濛燕子飛三十六宫春色好<lb/>
大家齊試絳羅衣<lb/>
　<lb/>
　明詩綜巻三十一<lb/>
</p>
<p>
</p>
  </div>
</body>
</text>
</TEI>
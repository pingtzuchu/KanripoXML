<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷四十七</head> <lb/>
    <p>
<pb n="KR4h0156_WYG_047-1a"/>
欽定四庫全書<lb/>
　明詩綜卷四十七<lb/>
　　　　　　　　　　翰林院檢討朱彞尊編<lb/>
　孫　陞<hi>二首</hi>
　　　陞字志髙餘姚人嘉靖乙未賜進士第二授翰<lb/>
　　　林編修歴右春坊右中允國子祭酒陞禮部侍<lb/>
　　　郎改吏部復改禮部旋又復吏部進南京禮部<lb/>
　　　尚書卒贈太子少保諡文恪有集<hi>穆敬甫云孫詩爾雅足稱</hi>
<pb n="KR4h0156_WYG_047-1b"/>
　　　<hi>上乗</hi>
　　送龍氏<lb/>
客子欲何之蒼梧古南粤相望萬里餘征鴻杳天末杪<lb/>
秋霜露零寒飈迅城闕睠兹發深慨而况當乖别采蘭<lb/>
以贈君所願芳未歇<lb/>
　　送陳氏之留都<lb/>
結交不在早要在心所當伊人則古昔晤蹔情何長云<lb/>
胡倐行游告言之建康驅車薊北門鼓枻潞河陽川原<lb/>
<pb n="KR4h0156_WYG_047-2a"/>
悠以邈使我戚中腸自戚還自慰暌離庸詎傷黄鵠摩<lb/>
青霄逺舉固其常去矣勿復道恒徳期不忘<lb/>
　趙貞吉<hi>一首</hi>
　　　貞吉字孟静内江人嘉靖乙未進士選庻吉士<lb/>
　　　累官禮部尚書入直文淵閣加太子太保卒贈<lb/>
　　　少保諡文肅有集<lb/>
　　金陵送取經僧囘蜀<lb/>
洗鉢長干寺鳴榔一葦灣經收唐藏譯歌學楚狂還草<lb/>
<pb n="KR4h0156_WYG_047-2b"/>
綠金沙島雲開石鏡山慈航偏易渡豈若世途艱<lb/>
　林廷機<hi>一首</hi>
　　　廷機字利仁閩縣人嘉靖乙未進士改庻吉士<lb/>
　　　除檢討遷國子司業出為南祭酒遷太常寺卿<lb/>
　　　陞工部侍郎改禮部進工部尚書復改禮部贈<lb/>
　　　太子太保諡文僖有世翰堂稾<hi>王元美云利仁如太湖中頑石</hi>
　　　<hi>非不具體無乃癡重</hi>
　　九日琅琊山宴集<lb/>
<pb n="KR4h0156_WYG_047-3a"/>
此日琅琊亦勝遊眼中風物足清幽青山似識重來客<lb/>
白髪能禁幾度秋萬事無如行處樂一尊還爲故人留<lb/>
豋臨况復逢佳節㑹取黄花插滿頭<lb/>
　何維柏<hi>一首</hi>
　　　維柏字喬仲南海人嘉靖乙未進士改庻吉士<lb/>
　　　授監察御史坐劾嚴嵩廷杖累官南京禮部尚<lb/>
　　　書諡端恪有天山草堂存稾<hi>顔應雷云先生詩沖澹雍雅趣味天</hi>
　　　<hi>然</hi>
<pb n="KR4h0156_WYG_047-3b"/>
　　　<hi>静志居詩話端恪詩多雜講學語合格者希其乞休作云樂事尚饒新嵗月勝游不改舊雲山</hi>
　　　<hi>侍其父與鄉人為九老㑹亦佳話也</hi>
　　夜坐<lb/>
虚亭靣芳沼凉月散遥林坐觀羣動息惟聞蟋蟀吟物<lb/>
性各自適兹理㑹予心虚明生夜景微風開我襟整衣<lb/>
起巡簷鳴我花間琴緬懐千載下希聆疏越音髙梧發<lb/>
孤籟妙契天機深對此不能寐待旦夙所歆<lb/>
　尹　臺<hi>二首</hi>
<pb n="KR4h0156_WYG_047-4a"/>
　　　臺字崇基永新人嘉靖乙未進士選庻吉士授<lb/>
　　　編修歴修撰諭徳侍講遷南國子祭酒調北祭<lb/>
　　　酒改少詹事兼侍讀學士陞南吏部侍郎進南<lb/>
　　　禮部尚書有洞山集<lb/>
　　送西吳張太史使江藩<lb/>
京國論交幾過從郊筵惜别奈殘冬衝寒裘馬今朝發<lb/>
獻歲鶯花若處逢桐葉剪圭周建爵菁茅立社漢分封<lb/>
歸将錦節停鄉邑玉笥髙開紫霧重<lb/>
<pb n="KR4h0156_WYG_047-4b"/>
　　光山逢劉唐巖副使<lb/>
十年芳草惜離羣海上朱旛隠暮雲何意歸舟停楚澤<lb/>
萬山黄葉獨逢君<lb/>
　康太和<hi>三首</hi>
　　　太和字原中莆田人嘉靖乙未進士改庻吉士<lb/>
　　　累官南京工部尚書有礪峰集<lb/>
　　人日<lb/>
南國逢人日相傳卜嵗華隂晴曽不定時序轉堪嗟地<lb/>
<pb n="KR4h0156_WYG_047-5a"/>
僻將舒栁山寒未放花草堂詩欲寄羇思正無涯<lb/>
　　端午書懐<lb/>
入夜潮聲急平明江霧開感時人競渡弔古獨豋臺野<lb/>
樹疑分合沙鷗任去來乾坤堪一笑駛景白駒催<lb/>
　　仲秋國學陪祀<lb/>
吾道宫牆在清秋雨露多禮分三獻肅樂奏九成和夜<lb/>
静傳金柝庭虚聼玉珂歸途燈火逺星斗耿天河<lb/>
　張舜臣<hi>一首</hi>
<pb n="KR4h0156_WYG_047-5b"/>
　　　舜臣章邱人嘉靖乙未進士累官户部尚書都<lb/>
　　　察院左都御史卒贈太子少保<lb/>
　　雲中曲<lb/>
黄雲塞北起秋風宣府居庸羽檄同天子臨朝親遣帥<lb/>
戰袍賜出大明宫<lb/>
　孫　植<hi>一首</hi>
　　　植字斯立平湖人嘉靖乙未進士除南京刑部<lb/>
　　　主事累官刑部尚書諡簡肅<lb/>
<pb n="KR4h0156_WYG_047-6a"/>
　　　<hi>詩話簡肅家誡頗嚴諸子析箸後命每夕各出盤蔬榼酒共飲飲必分題賦詩其意以為兄弟</hi>
　　　<hi>日親則妻妾之言不得而間盖亦具苦心矣公之先名固者元處士有詩名聼雪齋集嘉隆間</hi>
　　　<hi>曽鏤板惜也今其子姓莫有儲藏者</hi>
　　霜降陵祀夜行<lb/>
夜静鐘聲徹山深古柏寒囘風吹落葉絶壑響鳴湍候<lb/>
騎林間出懸燈嶺外看神遊列聖逺弓劍五雲端<lb/>
　張　瀚<hi>五首</hi>
　　　瀚字子文仁和人嘉靖乙未進士累官太子少<lb/>
<pb n="KR4h0156_WYG_047-6b"/>
　　　保吏部尚書贈太子太保諡恭懿有奚囊蠧餘<lb/>
　　雜詩<hi>二首</hi>
王胥習格熊黄公善厭虎血氣一時衰終為黠獸苦安<lb/>
身貴明哲鷙猛奚足數魯縞本非堅猶能敵强弩知雄<lb/>
守其雌深藏是良賈<lb/>
復蜟生枯株脫殻爲元蟬本與稿壤俱一朝憑化遷吐<lb/>
納月露中櫛沐風雨前微形竊伏匿何意聲日宣螳蜋<lb/>
枉見撲禀質非甘鮮<lb/>
<pb n="KR4h0156_WYG_047-7a"/>
　　初夏入濟<lb/>
我昔駕征航芳華媚初景淺綠曳垂楊輕紅發朱杏忽<lb/>
焉幾千里始渉齊魯境春風度去陌夏雲薄前嶺花落<lb/>
樹隂繁鶯鳴晝逾永戀土厭薄遊懐人復心耿天闕五<lb/>
雲中蓬窗日延頸<lb/>
　　歸鶴篇<lb/>
皎皎雲間鶴不受氛塵侵幽人一以贈馴爲階下禽春<lb/>
風舞翩翩秋月唳清音經年託儔侣欲别意難任念非<lb/>
<pb n="KR4h0156_WYG_047-7b"/>
夙所隨還歸嘉樹隂客既眷故鄉鳥亦適故林去矣物<lb/>
無累懐哉誼已深願比雲霄翼常同萬里心<lb/>
　　出塞<lb/>
涇原北望塞門秋漠漠沙塵暗戍樓羽檄不來氊帳逺<lb/>
前軍夜獵海西頭<lb/>
　馬　森<hi>一首</hi>
　　　森字孔養懐安人嘉靖乙未進士累官太子少<lb/>
　　　保兵部尚書諡恭敏有鍾陽集<lb/>
<pb n="KR4h0156_WYG_047-8a"/>
　　分水闗<lb/>
出闗閩土盡征路楚山迎曉霧連空暗炎天過雨清人<lb/>
來千樹杪鳥雜百泉聲每憾箯輿闊難從石罅行<lb/>
　靳學顔<hi>二首</hi>
　　　學顔字子愚濟寧人嘉靖乙未進士除南陽推<lb/>
　　　官累遷吉安知府歴左布政使入爲光祿太僕<lb/>
　　　卿以副都御史撫山西轉工部侍郎改吏部有<lb/>
　　　兩城集<hi>朱中立云子愚詩宗初唐雄渾老健卓然成家</hi>
<pb n="KR4h0156_WYG_047-8b"/>
　　出塞<lb/>
大漠羽書傳君王勑視邊徵兵動河朔伐鼓下祁連鐵<lb/>
騎金沙冷雕弓寳月懸由來重恩紀不爲勒燕然<lb/>
　　即事<lb/>
片片輕鷗淥水涯隔溪楊栁是誰家主人有酒不招客<lb/>
可惜滿林紅杏花<lb/>
　陳　堯<hi>一首</hi>
　　　堯字敬甫南直𨽻通州人嘉靖乙未進士歴官<lb/>
<pb n="KR4h0156_WYG_047-9a"/>
　　　刑部左侍郎有梧岡詩集<lb/>
　　夏日後樂園雜興<lb/>
吏隠容疎放園居况寂寥䕶花編架宻種豆引泉遥閱<lb/>
世思緘口逢人恥折腰無能煉丹鼎華髪日蕭蕭<lb/>
　康　朗<hi>一首</hi>
　　　朗字用晦惠安人嘉靖乙未進士歴官右副都<lb/>
　　　御史巡撫貴州<lb/>
　　昌平道中<lb/>
<pb n="KR4h0156_WYG_047-9b"/>
塵俗每相拘日夕不遑息暫輟簿書勞山間事行役驅<lb/>
車出北郊晴煙委園陌松梢露漸稀草際霜已白初與<lb/>
市塵違忽見山如積明月含半峰流水時滴瀝良似故<lb/>
山中眷言素所適游子未能歸懐哉安可獲<lb/>
　許　穀<hi>八首</hi>
　　　穀字仲貽上元人嘉靖乙未進士除户部主事<lb/>
　　　改禮部轉吏部郎中遷南太常少卿謫浙江運<lb/>
　　　副起爲江西提學僉事陞南尚寳卿有外臺武<lb/>
<pb n="KR4h0156_WYG_047-10a"/>
　　　林省中歸田諸稾<hi>穆敬甫云許公家建業自能爲六朝語</hi>
　　　<hi>詩話石城詩頗近大厯十子</hi>
　　新秋飲秋澗宅分韻得我字<lb/>
輕飈送驕陽嘉節屆流火故人敞層軒芳筵列瓜果野<lb/>
老纔豋堂良朋漸盈坐展卷道古今泯迹忘爾我赤日<lb/>
既西暱凉月生樹左髙天飛白雲歴亂不成朶遷席向<lb/>
廣庭縱横樂皆可既醉乃言旋竟忘白幘墮揮毫贈同<lb/>
心志合㑹終妥母然逐輕肥令人笑委瑣<lb/>
<pb n="KR4h0156_WYG_047-10b"/>
　　畫鹿行<lb/>
古來寫鹿誰最賢耶律以後皆無傳吾鄉近推快園叟<lb/>
毫端物態俱天然快園野叟氣豪蕩此圖全得山林象<lb/>
疑從靈囿翻然來走入君家錦堂上元圃平開藥草生<lb/>
靈泉倒瀉溪流清溪邉跂跂似求侶草畔甡甡如有聲<lb/>
野叟風流不可見綵筆貽君足珍玩霜毫豈羨芙蓉園<lb/>
銅牌未數宜春苑憐君自是全生者百年意興惟原野<lb/>
世路逃名不受羈雲厓結伴寧相捨予本江南一散人<lb/>
<pb n="KR4h0156_WYG_047-11a"/>
悔将書劍誤風塵披圖便欲捐簪珮共採苹蒿樂性真<lb/>
　　偶成<lb/>
新作魚鹽吏遥辭龍虎都乾坤無棄物江漢有潛夫短<lb/>
笠三山雨扁舟八月鱸兹懐何日遂把酒意踟蹰<lb/>
　　夏日過西宗别院<lb/>
退食尚書省聨鑣大士林地開仙梵境客逺市塵心石<lb/>
竹下空翠山雷生晝隂朅来幽賞意一寄白雲岑<lb/>
　　送馬抑之冊封魯藩<lb/>
<pb n="KR4h0156_WYG_047-11b"/>
惇族開新典貤封輟從官使星過即墨廐馬出長安日<lb/>
躍扶桑樹芝生泰嶽壇勝游多賦草揮贈故人看<lb/>
　　過徳州<lb/>
樓船御北風渺渺過齊東種秫生涯薄誅茅結構同日<lb/>
沈平野上人語近村中水面看牛斗星槎似可通<lb/>
　　雪<lb/>
吳山冬盡雪初飛極浦彤雲合翠微越女臺邊猶黯淡<lb/>
蘇公隄上已芳菲他鄉酒盞愁仍把虚室琴書浄可依<lb/>
<pb n="KR4h0156_WYG_047-12a"/>
所願普天歌樂歲故園休問幾時歸<lb/>
　　豋五雲山<lb/>
名山髙擁五雲層危磴重重躡屐登西望諸天應咫尺<lb/>
東來疊嶂總丘陵海門遥指三山樹梵殿常懸七寳燈<lb/>
便掃蒼苔題短句乾坤髙覽記吾曽<lb/>
　王維楨<hi>二首</hi>
　　　維楨字允寧華州人嘉靖乙未進士選庻吉士<lb/>
　　　授檢討歴修撰諭徳陞南京國子祭酒以省母<lb/>
<pb n="KR4h0156_WYG_047-12b"/>
　　　歸值地震陷死有槐野存笥集<hi>孫志髙云槐野詩宗少陵多深</hi>
　　　<hi>沈之思務引於繩墨必結構中度而後出之不王元美云王允寧如馬服子陳師自作竒正</hi>
　　　<hi>得兵法又如項王嘔嘔未了忽發喑嗚陵穆敬甫云王詩負氣不泄沈鬰有調大是少  之遺</hi>
　　　<hi>不俞汝成云槐野詩磊塊瀺灂雖非純雅之辭  失雄渾之氣  胡元瑞云嘉靖時為杜者王</hi>
　　　<hi>允寧孫仲可為六朝者黄勉之張愈光允寧于文矯健勉之於學博洽皆勝其詩若李舒章云</hi>
　　　<hi>允寧意氣觕可若云學杜尚未有毫分</hi>
　　　<hi>詩話王允寧孫仲可皆學杜而不得其門允寧自詡七律然尤懦鈍五言有句無篇如千里秋</hi>
　　　<hi>江水孤舟月夜吟髙林風葉下逺渚薄雲低花樹迷官路濤聲入縣門山無雲斷䖏塔有雁來</hi>
<pb n="KR4h0156_WYG_047-13a"/>
　　　<hi>時三疉尊前酒雙旌畫裏身暮雲迷逺岫春棹響空江天險分秦塞神謀度漢兵尚泠然可誦</hi>
　　　<hi>也允寧死於地震謗者謂獲罪華山之神攷同時死者尚有楊尚書守禮楊都御史邦竒馬光</hi>
　　　<hi>祿卿理李伯華詩所云平生三老友一夜委泥沙也諸公豈皆獲罪於神者邪事在嘉靖二十</hi>
　　　<hi>四年十二月十二日夜蒲州震尤甚山隂僖順王聰㴻亦薨又輔國将軍四人承國将軍一人</hi>
　　　<hi>鎮國中尉十七人輔國中尉三人庻人五人縣主郡君淑人各一人夫人四人齊厭死伯華詩</hi>
　　　<hi>又云四方多變異詎止平陽哀户曹倐降火渭流却逆洄山崩兼泉湧彗見復風霾犬育在雞</hi>
　　　<hi>卵蛇出由人懐雨豆血淋漓妖鳥羽毰毸虎産於猪腹人生自鼈胎李樹忽結𤓰多而更且魁</hi>
　　　<hi>夜見火城出蓮從上釜開妖孽如此天心可知而西苑君臣方以丹鼎青詞相尚祗見白龜白</hi>
<pb n="KR4h0156_WYG_047-13b"/>
　　　<hi>鹿頌瑞應者紛紛真可長太息也伯華詩太觕鄙以其紀事特詳故附録以資史局述五行志</hi>
　　　<hi>者</hi>
　　孝烈皇后挽歌<lb/>
範内留芳訓扶天有駿功仙游知跨鳳聖念為當熊玉<lb/>
珮虚無裏蒼雲悵望中宜春花照眼淚灑舊時叢<lb/>
　　　<hi>詩話宫婢楊金英欲斃世宗于熟寝以繩束帝喉未絶有張金蓮走告皇后往救獲甦此嘉靖</hi>
　　　<hi>壬寅年事也訊得同謀者楊玉香邢翠蓮姚淑翠楊翠英闗梅秀劉妙蓮陳菊花王秀蘭徐秋</hi>
　　　<hi>花鄧金香張春景黄玉蓮凡一十三人悉磔之于市王祭酒維楨孝烈方皇后輓歌仙游知跨</hi>
<pb n="KR4h0156_WYG_047-14a"/>
　　　<hi>鳯聖念為當熊蓋指此也</hi>
　　熱<lb/>
院深風不度火鑠井猶温林宻翻包暑蚊多故趁昏何<lb/>
方無五月明發問孤村蓮洞凉如許茶瓜與客論<lb/>
　駱文盛<hi>二首</hi>
　　　文盛字質甫武康人嘉靖乙未進士選庶吉士<lb/>
　　　授編修有兩谿集<hi>蔡子木云兩谿詩沖澹爾雅出孟貞曜之上  孫志髙云</hi>
　　　<hi>質甫詩婉切沖雅似唐人聲調</hi>
<pb n="KR4h0156_WYG_047-14b"/>
　　讀延生集<lb/>
適俗韻自少愛山情頗多邇來南山下卜築當巖阿檻<lb/>
外倚修竹牆頭纒女蘿藹藹叢桂隂鬰鬰喬松柯清泉<lb/>
日夕流好鳥鳴相和展書坐磐石書中意如何延齡與<lb/>
養性要在蠲煩苛長生豈敢慕庻以痊沈痾<lb/>
　　左順門值雨<lb/>
曉漏趨朝候殷雷送雨時殿雲低拂檻檐溜急通池自<lb/>
訝沾衣速何妨退食遲宫鶯春罷囀應濕上林枝<lb/>
<pb n="KR4h0156_WYG_047-15a"/>
　王立道<hi>一首</hi>
　　　立道字懋中無錫人嘉靖乙未進士選庻吉士<lb/>
　　　授編修有具茨集<lb/>
　　送沈夷齋<lb/>
飛來雲中雁十五自成行如何同心友各往天一方憶<lb/>
與君相見桃李熈春陽胡然忽離跡飛蓬卷秋霜天時<lb/>
有代謝人事安可常不見参與辰出沒遥相望雖有盈<lb/>
尊酒何能解中腸<lb/>
<pb n="KR4h0156_WYG_047-15b"/>
　劉　繪<hi>二首</hi>
　　　繪字子素一字少質光州人嘉靖乙未進士授<lb/>
　　　行人選户科給事中轉刑科右給事中出知重<lb/>
　　　慶府有嵩陽春詠<hi>皇甫子循云先生經術文章可謂兼之若騷賦詩歌則固</hi>
　　　<hi>北海餘聲宣城寄興非所專好也</hi>
　　　<hi>詩話潘恭定試士中州得子素卷曰此河岳英靈也子素既釋褐給事省中偕同官夀貴溪貴</hi>
　　　<hi>溪手玉盌行酒子素揮之次日疏其十罪不報明年六月朔日食晝晦永陵大恐問天官主何</hi>
　　　<hi>占子素請去言以塞天怒言遂去位子素亦出守及言再相嗾南省論罷其大指謂飲酒酣歌</hi>
<pb n="KR4h0156_WYG_047-16a"/>
　　　<hi>自稱豪侠當場蹴踘旁若無人廣聚生徒而要譽多張讌㑹以慆淫既歸田講范白之術取負</hi>
　　　<hi>郭水田疏為大壑種魚萬頭牧馬山荘得良駒六十匹又責僮往来徐揚貨布及鹽課入息以</hi>
　　　<hi>給賓客其答楊用修書云人情有所寄則有所忘寄而意不縱則忘之不逺惟忘之逺而後我</hi>
　　　<hi>無所貪無所貪而後能適盖亦自道也與熊叔仁論文云仙釋二氏非聖之書吾既不從其道</hi>
　　　<hi>却借彼之言以資吾文所謂文者将何所爲乎為文而雜以二氏語此唐宋間雜學之弊也昌</hi>
　　　<hi>黎不道二氏語與二氏言必舉六經之言告之子厚謂某秀才文多引荘列頗奪正氣論亦凛</hi>
　　　<hi>凜至與二氏言便盛稱其教而雜諸戒律毗尼之說却不自覺蘇氏記大悲勝相諸作至為偈</hi>
　　　<hi>語準楞嚴法華大不宜也其持論甚正詩非所長比于伯華稍事剪裁</hi>
<pb n="KR4h0156_WYG_047-16b"/>
　　曉望終南<lb/>
終南亦何有白雲長英英層峰亘西來巍然臨咸京中<lb/>
有太一洞窈窕清籟生鬰鬰古柏竦闗闗春鳥鳴紅泉<lb/>
石乳溜金竈丹光縈經年鮮人跡翠竇懸空青我欲往<lb/>
從之坎壈不能行緇塵滿周道蹢躅傷我情何能奮飛<lb/>
去翛然學長生<lb/>
　　送吳祥雲赴趙總戎幕<lb/>
天門昨夜耀龍文大将横戈正立勲上谷不傳青海箭<lb/>
<pb n="KR4h0156_WYG_047-17a"/>
漁陽新練水犀軍金笳夜嘯樓前月赤幟朝翻陣外雲<lb/>
逺客莫辭千里去滿堂珠履盡迎君<lb/>
　薛應旂<hi>一首</hi>
　　　應旂字仲常武進人嘉靖乙未進士除慈溪知<lb/>
　　　縣轉南吏部主事歴浙江提學副使改陜西有<lb/>
　　　方山集<lb/>
　　　<hi>詩話方山以帖括擅長既負時名遂專著述所續通鑑孤陋寡聞如王偁李燾楊仲良徐夢莘</hi>
　　　<hi>劉時舉彭百川李心傳葉紹翁陳均徐自明諸家之書多未寓目并遼金二史亦削而不書惟</hi>
<pb n="KR4h0156_WYG_047-17b"/>
　　　<hi>道學宗派特詳爾憲章録一編似未覩實録而成者若浙江通志簡畧太甚俾後之欲知前事</hi>
　　　<hi>者漫無考稽文獻不足徴是誰之過與昔劉仲原父謂可惜歐九不讀書覽方山遺編頗同此</hi>
　　　<hi>恨詩其餘藝不必論也</hi>
　　贈朱子价<lb/>
美人淮南來貽我瓊瑶篇扣之作哀玉引被清商絃怱<lb/>
復渡江去揚帆凌紫煙臨風愴然别佇立還自憐况當<lb/>
三五夕皓月生嬋娟盈盈媚河漢對影成留連豈無新<lb/>
相知故舊情獨牽折葵製團扇置子懐袖間采蘭結芳<lb/>
<pb n="KR4h0156_WYG_047-18a"/>
佩繫子衣帶邊如彼逺行邁勿爲中路捐<lb/>
　陳　鳳<hi>四首</hi>
　　　鳳字羽伯號玉泉上元人嘉靖乙未進士累官<lb/>
　　　陕西参議有清華堂擇存<hi>王元美云陳羽伯如東市倡慕青樓價微</hi>
　　　<hi>傅粉澤絶工顰笑</hi>
　　始至郡<lb/>
予本澹蕩人十年滯空谷偶逢純熙運釋擔荷甄録浮<lb/>
沉金馬門日飽太倉粟恭承紫宸詔持法佐明牧此邦<lb/>
<pb n="KR4h0156_WYG_047-18b"/>
古帝丘在昔號淳樸所嗟末世僞浮雲恣反覆秋荼網<lb/>
何宻棘林夜多哭折獄媿惟良受命如集木雖乏淑問<lb/>
資尚希士師躅願同于公仁無取髙門福庻獄惟庻慎<lb/>
仰禆刑措俗嘉禽庭可巢幽圄草生綠矢心及兹辰詠<lb/>
言聊自告<lb/>
　　贈别孫子請告還山<lb/>
丈夫各有志所志在千秋臨岐送將歸觧贈雙吳鈎子<lb/>
有髙世才行矣善自謀盛年易就衰去日安可留努力<lb/>
<pb n="KR4h0156_WYG_047-19a"/>
萬里途及時須好修肯戀京洛塵以貽静者羞<lb/>
　　行經李膺墓<lb/>
炎精黯無光吹嘘賴君子三君世所宗吾愛司𨽻氏大<lb/>
厦業将傾一木支未巳昊天不祚漢人亡國隨圯偶兹<lb/>
行役餘幸覩豐碑峙荆榛莽交道荒丘竟誰是龍門徒<lb/>
想像仙舟渺云逝石麟既埋沒原隰自虧蔽我懐若而<lb/>
人九原嗟莫起驅車行灑泣落日照寒水<lb/>
　　再送環浦憲使<lb/>
<pb n="KR4h0156_WYG_047-19b"/>
攬轡喜重臨臺端遂盍簪離亭忽此别客思一何深雨<lb/>
雪燕山道江湖魏闕心知君多古調三歎憶遺音<lb/>
　周天佐<hi>一首</hi>
　　　天佐字宇弼晉江人嘉靖乙未進士除户部主<lb/>
　　　事上疏救楊爵廷杖卒萬厯中追贈光祿寺少<lb/>
　　　卿天啓初追諡忠愍有績山存稾<lb/>
　　過田家<lb/>
五月過田父刈麥方暮歸徵租公府吏督責詣荆扉舍<lb/>
<pb n="KR4h0156_WYG_047-20a"/>
擔具雞黍向吏語依依非敢後官稅去秋穡事微晚場<lb/>
穫無糓婦織不上機此月幸有麥欲救眼前飢送吏行<lb/>
出門歎息淚滿衣千村多飽吏不見一農肥<lb/>
　牛　恒<hi>二首</hi>
　　　恒武功人嘉靖乙未進士仕至周藩左長史<lb/>
　　周藩宫詞<hi>二首</hi>
蕭蕭修竹映池寒分汲銀缾灌牡丹報道花朝開内宴<lb/>
競持金剪繞朱闌<lb/>
<pb n="KR4h0156_WYG_047-20b"/>
夜來行樂鴈池頭侍女分行秉燭遊唱徹憲王新樂府<lb/>
不知明月下樊樓<lb/>
　陳元珂<hi>一首</hi>
　　　元珂字仲聲閩清人嘉靖乙未進士有雙山集<lb/>
　　新構一笑亭于烏石山隂漫述<lb/>
曽聞劉隨州英采特髙妙觧印無與言見山始一笑伊<lb/>
余慙古人拂衣幸同調結屋傍山隂開軒面層嶠庭草<lb/>
惬幽懐巖雲増逺眺况有同心人銜杯縱吟嘯翠篠逗<lb/>
<pb n="KR4h0156_WYG_047-21a"/>
曉風薜蘿收夕照散地有餘歡閉門忘津要悠悠百年<lb/>
身此意知誰肖<lb/>
　張天麟<hi>一首</hi>
　　　天麟深州人嘉靖乙未進士<lb/>
　　旌徳道中<lb/>
小邑無郵吏農人半甲兵石樓横斷岸草徑入荒城聞<lb/>
道甘泉駕将臨細栁營風塵何日静洗眼看昇平<lb/>
　吳　瓊<hi>三首</hi>
<pb n="KR4h0156_WYG_047-21b"/>
　　　瓊字邦珍婺源人嘉靖乙未進士<lb/>
　　送方際明之金陵<lb/>
津亭楊栁色話别思如何爾向金陵去應聼玉樹歌石<lb/>
城寒雨散牛首暮雲多好獻匡時䇿無須念薜蘿<lb/>
　　旅邸除夕<lb/>
老至謀仍拙天寒酒易消冰霜愁裏過鄉國夢中遥一<lb/>
歲秪今夜百年能幾宵病懐堪自適無復歎蕭條<lb/>
　　歲暮書事<lb/>
<pb n="KR4h0156_WYG_047-22a"/>
海上猶多壘江東未息兵如何觀察使遽報武功成寒<lb/>
沍凝春令隂霾蔽日明不堪黄浦路雞犬寂無聲<lb/>
　施　峻<hi>三首</hi>
　　　峻字平叔歸安人嘉靖乙未進士除南京刑部<lb/>
　　　主事歴郎中出知青州府有漣川集<hi>王元美云施平叔如</hi>
　　　<hi>小邑民築室器物觕完裁徐伯臣云平叔詩隨時上下而格調渾厚體  平實固一代之良</hi>
　　　<hi>茅順甫云施青州詩音響興寄與荆川相上下</hi>
　　　<hi>詩話平叔以七律自詡閭黨交稱焉然殊不見好諸體過修邊幅未免氣餒顧箬溪序之謂唐</hi>
<pb n="KR4h0156_WYG_047-22b"/>
　　　<hi>以後詩音調格律相尚鍛鍊益工其氣益弱毋乃㣲辭也乎</hi>
　　撒秧謡<lb/>
東阡有田三十畆秧糓已撒十五斗去年薄收難接新<lb/>
種得早稻方救貧相傳今年晩更好十分秪宜一分早<lb/>
東鄰西舍皆晚禾我種早稻知如何<lb/>
　　郊扉<lb/>
青入秧田雨黄連麥坂雲郊扉聊騁望世事不須聞竹<lb/>
外鳩雙語花前鶴自羣溪邊來縣尉載酒勸農耘<lb/>
<pb n="KR4h0156_WYG_047-23a"/>
　　寄王屋張山人元超<lb/>
隠隠茅堂鎖白雲萬峰飛瀑静中聞徵君只在東西崦<lb/>
碧樹叢深路不分<lb/>
　郭萬程<hi>一首</hi>
　　　萬程字子長閩清人嘉靖乙未進士刑部主事<lb/>
　　　有雲橋集<lb/>
　　仗劒<lb/>
仗劍遊薊門蹉跎歲華晏中懐日鬱紆結髪從遊宦一<lb/>
<pb n="KR4h0156_WYG_047-23b"/>
謝鹿豕羣誤䝉犬馬豢宫殿生洊雷浮雲在清漢徒有<lb/>
憂天心無從隕首諫退而礙禄養進則涉誹訕悔作章<lb/>
句儒書空徒浩歎忠義本區區焉敢私憂患耿耿平生<lb/>
心何由愬親串<lb/>
　茅　瓚<hi>一首</hi>
　　　瓚字邦獻錢塘人嘉靖戊戍賜進士第一累官太子<lb/>
　　　賔客吏部左侍郎兼翰林院學士有見滄先生集<lb/>
　　寄王冉山<lb/>
<pb n="KR4h0156_WYG_047-24a"/>
清商凉氣肅白露瘁庭柯美人去極浦一夕秋風多言<lb/>
念燕婉情攜手南山阿為樂苦不周良游忽蹉跎瞻彼<lb/>
松柏枝引蔓附女蘿而我同心侶悵别情如何<lb/>
　袁　煒<hi>一首</hi>
　　　煒字懋中慈溪人嘉靖戊戌賜進士第三授翰<lb/>
　　　林編修歴侍講學士禮部右侍郎進尚書召入<lb/>
　　　直改户部加少傅兼太子太傅建極殿大學士<lb/>
　　　卒贈少師諡文榮有元峰集<hi>王元馭云公詩華富温宻無棘塞詭</hi>
<pb n="KR4h0156_WYG_047-24b"/>
　　　<hi>衆之詞</hi>
　　　<hi>詩話永陵自壬寅宮婢之變即移寓西苑萬夀宮不復居大内先是嘉靖二年四月太監崔文</hi>
　　　<hi>等於欽安殿修設齋供請駕拜奏青詞此金籙青詞之萌芽也其後齋醮日盛一時詞臣以青</hi>
　　　<hi>詞受寵眷者甚衆而㝡稱旨者莫若袁文榮煒董尚書份如世所傳醮壇對聨云洛水元龜初</hi>
　　　<hi>獻瑞陽數九隂數九九九八十一數數原于道道通元始天尊一誠有感岐山威鳳兩呈祥雄</hi>
　　　<hi>聲六雌聲六六六三十六聲聲聞于天天生嘉靖皇帝萬夀無疆此則文榮所撰也時禁中有</hi>
　　　<hi>貓微青色惟雙眉瑩潔名曰霜睂善伺帝意帝甚憐愛之貓死命以金棺𦵏萬歲山薦以齋醮</hi>
　　　<hi>文榮撰詞有化獅為龍語因題碑曰虬龍冢云王秀才逢年上文榮書曰閣下以時文發甲科</hi>
<pb n="KR4h0156_WYG_047-25a"/>
　　　<hi>以青詞位輔相安知世有所謂古文者哉快意之言然未免直而無禮矣</hi>
　　初夏宴崔太常道院<lb/>
出郭㝷元圃黄鸝懐好音瑶壇羣木秀清磬碧雲深綠<lb/>
酒傾燕市微風動越吟歸來蹋明月萬户漏沉沉<lb/>
　翁大立<hi>三首</hi>
　　　大立字儒叅餘姚人嘉靖戊戍進士累官南京<lb/>
　　　兵部尚書<lb/>
　　吳謳<hi>三首</hi>
<pb n="KR4h0156_WYG_047-25b"/>
蠢兹田中氓輸稅入城府上逢官長嗔下遭卒胥侮但<lb/>
保微軀完寧論錢如土官輸曽幾何羨餘反無數錙銖<lb/>
茍未償猶然禁囹圄待得還鄉閭敝廬無完堵<lb/>
舊徴未云已府帖重徵新昨朝銀花布今日金花銀侵<lb/>
晨趨城府薄暮徧鄉鄰一身應重役重役無寧晨父母<lb/>
生我時胡不百我身殘軀被箠楚苦切難具陳寧爲乞<lb/>
市子莫作當官人<lb/>
鄉民不出鄉何曽識京輔官家督輓輸僉丁作温户給<lb/>
<pb n="KR4h0156_WYG_047-26a"/>
文督儲臺豋數度支部盈虧日較籌未敢捐區釜中途<lb/>
忽遘患漂没河淮滸經年未能償逢人涕如雨人憐征<lb/>
戌勞誰憐輓輸苦<lb/>
　陳紹儒<hi>一首</hi>
　　　紹儒字師孔南海人嘉靖戊戌進士累官南京<lb/>
　　　工部尚書有司空集<lb/>
　　送吳中丞悟齋巡江<lb/>
青霄繡斧出郊行春水樓船壓浪平聖朝王㑹自江左<lb/>
<pb n="KR4h0156_WYG_047-26b"/>
才子風流今舊京城隅黄栁色轉變湖上碧桃花欲明<lb/>
正好芳辰無那别勞勞亭畔不勝情<lb/>
　喻　時<hi>一首</hi>
　　　時字中甫光州人嘉靖戊戌進士累官南京户<lb/>
　　　部右侍郎有吳臯海上老人二集<hi>安如山云吳臯詩格律宏</hi>
　　　<hi>雅思出象外僻李時逺云海上老人詩思苦澀好用  事及佛書多斧鑿痕</hi>
　　村舍<lb/>
塵斷蒼波繞村遥碧嶂臨晴沙隨豕跡風葉送禽音誰<lb/>
<pb n="KR4h0156_WYG_047-27a"/>
笑兔園册獨憐鷗社吟四時真賞在幽事動闗心<lb/>
　章　煥<hi>三首</hi>
　　　煥字懋實吳縣人嘉靖戊戌進士除禮部主事<lb/>
　　　歴吏部考功郎中轉南京太僕少卿進光祿卿<lb/>
　　　以右僉都御史撫治鄖陽改河南巡撫尋以右<lb/>
　　　副都御史總督漕運改督南京糧儲坐誣逮繫<lb/>
　　　遣戌自稱羅浮山人有陽華漫稾<lb/>
　　醉翁亭漫題<lb/>
<pb n="KR4h0156_WYG_047-27b"/>
醉翁昔醉醉翁亭翁醉還看翁自醒我來亭中翁已去<lb/>
釀泉之水空泠泠相邀明月坐白石舉首青天横翠屏<lb/>
眼前有酒不能酌相逢一笑花冥冥<lb/>
　　聞冦至吳門焚刼豋樓作<lb/>
江上黄塵惨不開吳門不見使人哀虚聞青海無傳箭<lb/>
始信昆池有刼灰忝竊自慚稱吏隠故園何日賦歸來<lb/>
傷心野哭千家處愁倚滁南百尺臺<lb/>
　　南巖宫<lb/>
<pb n="KR4h0156_WYG_047-28a"/>
三十六巖何者竒南巖巖壑多幽姿飛空欲作翔鸞舞<lb/>
跨澗真看渇虎垂樹杪迴欄時隠見雲中棧閣故参差<lb/>
歸旌欲問來時路洞口雲深已不知<lb/>
　萬虞愷<hi>二首</hi>
　　　虞愷字懋卿南昌人嘉靖戊戌進士除無錫知<lb/>
　　　縣徵爲南兵科給事中累遷山東参議福建副<lb/>
　　　使貴州叅政福建右布政使山西左布政使擢<lb/>
　　　南京都察院右副都御史入為刑部侍郎有楓<lb/>
<pb n="KR4h0156_WYG_047-28b"/>
　　　潭詩鈔<lb/>
　　山中曉行<lb/>
攬衣中夜起秣馬早鳴鞭殘月不照地明星猶在天出<lb/>
門頻問曉歴澗暗聞泉翳翳東林外山雲雜隴煙<lb/>
　　烏江廟<lb/>
入闗事已定豈在割鴻溝霸業一朝盡烏江萬古流<lb/>
　周　怡<hi>一首</hi>
　　　怡字順之寧國太平人嘉靖戊戌進士除順徳<lb/>
<pb n="KR4h0156_WYG_047-29a"/>
　　　府推官擢吏科給事中以言事受杖繫獄乆得<lb/>
　　　釋隆慶初起遷太常少卿及卒鄉人私諡莊簡<lb/>
　　　先生天啟初追諡恭節有訥齋集<lb/>
　　　<hi>詩話訥齋封事因翟嚴二輔臣市恩修怨而發疏中有云陛下日事禱祀而四方之水旱灾傷</hi>
　　　<hi>未能消也嵗開納銀之例而府庫未能充也嵗頒蠲租之令而百姓未能足也時下選將練士</hi>
　　　<hi>之命而邉境未能寧也深觸永陵之怒廷杖之下錦衣獄踰年乃釋既而與楊爵劉魁仍逮繫</hi>
　　　<hi>所著訥齋集大半獄中與爵等倡和作也</hi>
　　知二弟至用韻慰之<lb/>
<pb n="KR4h0156_WYG_047-29b"/>
歲晚吾長滯秋深爾逺來鶺鴒飛已急鴻雁去還哀伯<lb/>
氏喜猶在爾懐强自開可憐風雨夜須酌觧愁杯<lb/>
　王　健<hi>七首</hi>
　　　健字偉純永嘉人嘉靖戊戌進士歴官光禄少<lb/>
　　　卿有鶴泉集<lb/>
　　過馮公嶺<lb/>
飄飄谷雲飛泠泠澗水流水雲亦何心旦夕使我愁憶<lb/>
昔離鄉縣迨今逾二秋形容日以變光景去不留墨翟<lb/>
<pb n="KR4h0156_WYG_047-30a"/>
非咸英楚王惡卞璆主恩不時遇志士徒包羞井渫豈<lb/>
不食受福明王求攘袖啓箧笥攬取雙吳鉤<lb/>
　　贈江臯陳子<lb/>
日月互代謝火旻忽西馳荃蘭秘幽谷芬馨誰復知矯<lb/>
矯江臯彦文彩未彰施鳳凰棲庭梧鵬鳥運天池機哉<lb/>
不可度神物固有時君其抱明志終始以自持<lb/>
　　上陵<lb/>
玉帛來天府衣冠去國門萬年周典禮七葉漢陵園月<lb/>
<pb n="KR4h0156_WYG_047-30b"/>
擁元宫迥星依紫極尊翠華如在上瞻切五雲屯<lb/>
　　送友<lb/>
良晨餞我友長鋏歸去來請歌青玉案贈别黄金臺一<lb/>
鳥日邊下片帆天際開知君意不適行矣首重囘<lb/>
　　别建安尹陳石陽<lb/>
王粲忽不樂陳琳將逺行三秋離别思十載結交情日<lb/>
下飛鳬影雲中去雁聲有懐他夜月夢繞建安城<lb/>
　　懺閣阻雨<lb/>
<pb n="KR4h0156_WYG_047-31a"/>
危崖側轉路千重懺閣豋臨坐午鐘可是潭龍来聼法<lb/>
半山香雨忽濛濛<lb/>
　　題湖南處士卷<lb/>
湖南結屋水雲間十里平湖抱岸還日落沙明開玉鏡<lb/>
芙蓉倒浸郭公山<lb/>
　張秉壼<hi>一首</hi>
　　　秉壼字國鎮莆田人嘉靖戊戌進士歴官太僕<lb/>
　　　少卿<lb/>
<pb n="KR4h0156_WYG_047-31b"/>
　　過楊文敏公塋<lb/>
豐樂橋前擁紫雲路人指視太師墳不為子姓干恩澤<lb/>
力與鄉邦寢運軍國有三楊翊社稷門無一字表元勲<lb/>
髙賢去矣餘封土落葉蕭蕭日近曛<lb/>
　温　新<hi>三首</hi>
　　　新字伯明洛陽人嘉靖戊戌進士官主事有大<lb/>
　　　谷集<lb/>
　　宿靈寳<lb/>
<pb n="KR4h0156_WYG_047-32a"/>
驛館桃林在山城木葉秋我行聊駐馬訪古憶歸牛風<lb/>
浪黄河近塵沙白日愁鄰家好明月今夕自髙樓<lb/>
　　白溝河先世武功所在感而賦焉<lb/>
朝行清苑市暮渡白溝河此地煙塵渺先人戰伐多野<lb/>
猶存大樹世已罷横戈渉水思鴻烈臨風發慨歌<lb/>
　　野菊<lb/>
重陽不見鄉園菊野徑折來尤可憐為客正當嶺海外<lb/>
逢花偏憶酒杯前荒英斷葉愁相把落日飛雲恨轉牽<lb/>
<pb n="KR4h0156_WYG_047-32b"/>
兩歲佳辰俱自負幾回欲賦不成篇<lb/>
　沈　鍊<hi>二首</hi>
　　　鍊字純甫一字子剛㑹稽人嘉靖戊戌進士除<lb/>
　　　溧陽知縣調茌平再知清豐入為錦衣衛經歴<lb/>
　　　坐劾嚴嵩廷杖謫田保安州尋為嵩所陷僇于<lb/>
　　　邊隆慶初贈光祿寺少卿諡忠愍有鳴劒集<hi>王元</hi>
　　　<hi>美云青霞詩甚竒麗而不能盡削其牢騷憤激之氣故往往多楚聲  陳卧子云青霞快男子</hi>
　　　<hi>詩亦俊爽</hi>
<pb n="KR4h0156_WYG_047-33a"/>
　　寄諸生楊子中<lb/>
碧栁青莎怨暮春沙明水白更傷神姢姢夜月當樓静<lb/>
冉冉飛花入座頻海畔音書常阻絶山城瘦馬苦逡巡<lb/>
坐憐物色多惆悵欲覔芳洲彩句新<lb/>
　　答陳鳴野社友<lb/>
十年赤縣頻為吏一疏中朝便落官勞寄音書如夢寐<lb/>
細籌世路轉艱難馬蹄最識邊沙苦鴈影猶驚塞月寒<lb/>
詞客幸能憐旅况玉門應為賦生還<lb/>
<pb n="KR4h0156_WYG_047-33b"/>
　茅　坤<hi>一首</hi>
　　　坤字順甫歸安人嘉靖戊戌進士除青陽知縣<lb/>
　　　以憂歸補丹徒知縣徴授禮部主事改吏部左<lb/>
　　　遷廣平通判陞南京兵部主事出為廣西按察<lb/>
　　　僉事歴副使有白華樓玉芝山房耄年諸稾<lb/>
　　　<hi>詩話世傳唐宋八大家之目係鹿門茅氏所定非也臨海朱伯賢定之於前矣彼云六家者合</hi>
　　　<hi>三蘇為一耳今文抄夲大約出于王道思唐應徳所甄録茅氏饒於貲遂開雕以行即其評語</hi>
　　　<hi>稱闗忠義為闗夀亭不亦剌謬甚與文既卑卑詩亦庸鈍觀其酬酢多醫卜星相之流知非意</hi>
<pb n="KR4h0156_WYG_047-34a"/>
　　　<hi>所存也</hi>
　　春日蹋雪彭城道中<lb/>
春日獨傷春事稀馬蹄又向雪中歸數家煙火望欲斷<lb/>
幾樹飢禽寒不飛有客尋詩穿谷口無人載酒欵林扉<lb/>
看山不覺日已暮千里雲霏生薜衣<lb/>
　莫如忠<hi>一首</hi>
　　　如忠字子良松江華亭人嘉靖戊戌進士除南<lb/>
　　　京工部主事改禮部擢貴州提學副使投劾歸<lb/>
<pb n="KR4h0156_WYG_047-34b"/>
　　　補湖廣副使歴河南参政陕西按察使浙江布<lb/>
　　　政使有崇蘭館集<hi>陸與吉云中江抒寫性情諧合風雅五七言近體可以上</hi>
　　　<hi>方王孟抗行岑劉卧過成山云方伯詩縁情體物敷腴雋永  陳  子云方伯名徳羽儀詩頗</hi>
　　　<hi>朴易</hi>
　　送王汝修楊翼少二給諫募兵河南山東<lb/>
皇明盛文軌武偃不復張雲中一失險彍騎遂縱横甘<lb/>
泉照烽火穹廬薄城隍豋陴半市傭格虎驅羣羊養兵<lb/>
百年來國恩竟誰償天子赫震怒徴發無留良王生按<lb/>
<pb n="KR4h0156_WYG_047-35a"/>
臨淄楊子涖大梁千金募勇士桓桓奮鷹揚丈夫四方<lb/>
志狥國在邊疆無專職青瑣搤腕談慨慷<lb/>
　喬世寧<hi>九首</hi>
　　　世寧字景叔耀州人嘉靖戊戌進士繇南京刑<lb/>
　　　部郎中遷四川按察僉事歴湖廣提學副使河<lb/>
　　　南参政終四川按察使有丘隅集<hi>王元美云喬景叔如清泉</hi>
　　　<hi>放溜新月掛樹然此景殊少不耐縱觀宋蔣仲舒云景叔趣本爾雅調亦清和規模沈  時沿</hi>
　　　<hi>李白敓孫山甫云三石子詩不作唐以後語盡洗剽  繁陋之習一裁於造化性情之真傳也</hi>
<pb n="KR4h0156_WYG_047-35b"/>
　　　<hi>必逺</hi>
　　　<hi>詩話何仲黙視學秦中景叔親受詩法譚必移日故其詩整而不浮可與許少華肩並餘蔑有</hi>
　　　<hi>過焉者</hi>
　　燕歌行<lb/>
西日不再中東流無迴波人生如夢寐少壯能幾何朝<lb/>
馳長安道暮送歸山阿胡不置酒髙堂鼓瑟日以歌君<lb/>
王萬歲罷干戈霍家衛家相經過千金駿馬換吳娥今<lb/>
者不樂來日無多黄金白髪奈君何<lb/>
<pb n="KR4h0156_WYG_047-36a"/>
　　鴻鴈行<lb/>
鴻雁何聨翩聫翩西北翔西北曠何許逝將之塞疆我<lb/>
有一書札緘之金玉箱將以遺所思道路阻且長因風<lb/>
託羽翼為爾立徬徨去時春草青歸當秋草黄草黄歲<lb/>
将晚毛羽恐摧傷願言愛毛羽邊塞多風霜<lb/>
　　長安道<lb/>
長安道直以迂環五城開九衢外羅天市拱皇居中懸<lb/>
日月耀金樞朱輪驄馬如流水長安道上禁馳驅誰家<lb/>
<pb n="KR4h0156_WYG_047-36b"/>
少年侠邪徒豪雄去天尺五餘白日殺人當路衢司𨽻<lb/>
過不問况乃執金吾人言輦轂之下朝犯法暮伏誅吁<lb/>
嗟此徒天日無霍家奴衛家奴<lb/>
　　竹杖歎<lb/>
我病常持一竹杖出門入門全爾仗病愈却之曽幾時<lb/>
不復念爾能扶持我心視汝無好惡秪縁衰健情亦移<lb/>
何况世情雲雨變妍媸翻覆須臾見寳劍棄擲康瓠留<lb/>
得時即貴失時賤新人入門故人出秋風那復悲紈扇<lb/>
<pb n="KR4h0156_WYG_047-37a"/>
鳥盡弓藏自古然竹杖竹杖何足歎<lb/>
　　入塞<lb/>
沙海烽塵息将軍奏凱旋九邊傳露布一夜到甘泉天<lb/>
子開麟閣都人望馬鞭定知金市裏甲第在今年<lb/>
　　秋夜<lb/>
今夜燕城館忽驚霜露侵寒砧薄暮急落葉下庭深為<lb/>
客仍多病悲秋正苦吟誰家明月下吹笛更闗心<lb/>
　　春鴈<lb/>
<pb n="KR4h0156_WYG_047-37b"/>
春風纔幾日江鴈已春聲闗路何時返鄉愁爲爾生望<lb/>
窮遥漢影不盡倚樓情却憶金河北人同出塞行<lb/>
　　聞河西警報<lb/>
上郡連烽火河湟更羽書一時傳警報中夜獨躊躇歲<lb/>
苦兵戈擾身憐老病餘名山猶未卜何䖏可閒居<lb/>
　　馬湖豋覽<lb/>
四海車書日干旄萬里揚牂牁今作郡魑魅舊為鄉江<lb/>
自金沙出山連玉嶠長歲時常霧雨草樹只青蒼舟楫<lb/>
<pb n="KR4h0156_WYG_047-38a"/>
通吳楚楩楠足棟梁千秋賔上國一統見今皇到此真<lb/>
殊域憑髙覧大荒嵐光生澗壑雲氣滿衣裳西徼仍多<lb/>
難當闗詎可忘天王今有道舞羽為邊防<lb/>
　徐　楚<hi>一首</hi>
　　　楚字世望淳安人嘉靖戊戌進士除工部主事<lb/>
　　　歴官四川左叅政有吾谿集<lb/>
　　築圃<lb/>
垂老學為圃乗秋課築場編筠聊覆屋疉石更圍墻蔓<lb/>
<pb n="KR4h0156_WYG_047-38b"/>
草芟宜盡嘉蔬刈可嘗親朋時一過漫說午橋莊<lb/>
　沈　[啟-口+山]<hi>二首</hi>
　　　[啟-口+山]字子由吳江人嘉靖戊戌進士歴官湖廣按<lb/>
　　　察副使有西臺越吟楚吟家居雞窠諸稾<lb/>
　　過越王祠<lb/>
湘湖雲樹杪翼翼表崇祠殿古巖煙合苔深石磴危霸<lb/>
圖昭越絶教訓首西施尚想烏鳶曲君臣别淚滋<lb/>
　　黔陽舟中<lb/>
<pb n="KR4h0156_WYG_047-39a"/>
黔陽春草碧雲齊萬疉青山萬曲溪久客不禁鄉土思<lb/>
半檣殘月子規啼<lb/>
　王　問<hi>八首</hi>
　　　問字子裕無錫人嘉靖戊戌進士除户部主事<lb/>
　　　歴郎中遷廣東按察僉事以父老請歸及卒門<lb/>
　　　人私諡曰文静先生有仲山詩選祗役稾原筮<lb/>
　　　齋集崇文館稾<hi>王敬美云子裕詩翛然清逺吸穆敬甫云仲山如姑射仙人</hi>
　　　<hi>露飡霞都無塵壒之氣</hi>
<pb n="KR4h0156_WYG_047-39b"/>
　　　<hi>詩話仲山兼擅畫書詩畫多游戲詩不起草五言平衍者多歌行稍覺頓挫近體亦嫌率易越</hi>
　　　<hi>縑宣紙流徧人間披覽手書或與集中詩有異由其才多下筆不能自休字句轉易皆於俄頃</hi>
　　　<hi>也</hi>
　　贈友人<lb/>
秋風吹衡宇絡緯已宵吟忽忽歲將暮誰不念所欽合<lb/>
并嗟難久㑹合喜自今良辰且為樂胡不日鼔琴白駒<lb/>
一朝去金玉懐爾音交義永不薄悠哉君子心<lb/>
　　贈别沈少坡寅長<lb/>
<pb n="KR4h0156_WYG_047-40a"/>
白門栁花覆大堤東風吹來逐馬蹄征車迢迢君觧攜<lb/>
故人猶在鍾陵西鍾陵江頭落日低爲君執鞭花下迷<lb/>
憶君路傍春草齊到處交交黄鳥啼<lb/>
　　采蓮曲貽施子羽<lb/>
　　　子羽爲海鹽丞不得志將告歸采蓮湖上故有<lb/>
　　　是贈<lb/>
采蓮歸常日暮西江極望平所思在遥浦月滿蘭房未<lb/>
有期風急湘川不得渡長干女兒不觧愁羅裙結束盪<lb/>
<pb n="KR4h0156_WYG_047-40b"/>
蓮舟始逐輕鷗過别浦還隨飛鶩向中洲中洲别渚常<lb/>
相見向晚江風各分散獨惜流光歎落花芳菲易盡心<lb/>
先斷<lb/>
　　築城謡常熟縣作<lb/>
築城入荒草白沙無煙莽浩浩築城上髙山崩崖錯崿<lb/>
青冥間我生不辰可奈何昔日防邊今備倭馮馮一杵<lb/>
復一杵丁夫如雲汗如雨星火出門露下歸野田苖稀<lb/>
黄雀飛今年縣官復徴稅城下相逢只垂淚<lb/>
<pb n="KR4h0156_WYG_047-41a"/>
　　官軍來<lb/>
白鶴鋪前沙日黄湖渚草長倭走藏柘林舊賊驕不去<lb/>
新舶正發南風狂寳帶橋西蛟起舞白石山邊逐虓虎<lb/>
湖南六郡多旌旗賊勢西來疾風雨城頭戍鼓聲如雷<lb/>
十城九城門不開刲羊宰牛具宿酒日夜秪望官軍來<lb/>
　　團兵行<lb/>
銷鑱钁鑄刀兵佃家丁男縣有名客兵貪悍不可制糾<lb/>
集鄉勇團結營寧知縣官不愛惜疾首相看畏占籍奔<lb/>
<pb n="KR4h0156_WYG_047-41b"/>
命疲勞期㑹繁執㦸操場有飢色星火軍符到里門結<lb/>
束戎裝蚤出村將軍令嚴人命賤一身那論亡與存保<lb/>
正同盟衛鄉里何期逺戍吳淞水極目沙壖白骨堆向<lb/>
来盡是良家子<lb/>
　　田家行<lb/>
田家場圃築過畦大兒當家小兒嬉刈稻上場隠茆屋<lb/>
黄日下檐雞啄粟人言畝收八斛餘官廩私租未及輸<lb/>
樂歲家家猶自苦今日江南不如古<lb/>
<pb n="KR4h0156_WYG_047-42a"/>
　　贈之山<lb/>
　　　之山家太倉州為園種竹歌咏自怡海冦至避<lb/>
　　　居金陵與予月夜歩栁隄想念疇昔悽然傷懐<lb/>
城柝聲悲夜未央江雲初散水風凉看君已是無家客<lb/>
猶是逢人說故鄉<lb/>
　何　御<hi>六首</hi>
　　　御字範之福清人嘉靖戊戍進士歴官浙江鹽<lb/>
　　　運使有白湖集<lb/>
<pb n="KR4h0156_WYG_047-42b"/>
　　别何子<lb/>
北風吹征襦與子重契闊仰盼雙禽翔握手不能發一<lb/>
似野中蓬一似弦上筈朝望在河梁河水鳴活活夕思<lb/>
隔河梁浮雲起天末悠悠生别塗慎矣無飢渇<lb/>
　　觀碧雲寺坐石泉邊酌酒<lb/>
侵晨發廣源到寺日亭午囘見山下居頗異闤中土樹<lb/>
底禽闗闗巖間鹿麌麌鐘鳴出紺林香藹薄珠宇薜茘<lb/>
當髙垣蘼蕪雜修楚入門釋襟裾衆僧相導武軒軒望<lb/>
<pb n="KR4h0156_WYG_047-43a"/>
虛堂歴歴轉迴廡石泉山下行流杯坐中取渟渟静心<lb/>
源皎皎鑑神府即此慰遐情何戀珪與組<lb/>
　　青龍橋南遇山人汪旦<lb/>
沼湖行欲竟前望青龍橋茅茨鬰煙火稍已鄰紛囂故<lb/>
人歘相值雅見塵外標長揖立道左眷言相招邀山居<lb/>
當甕麓轉岐路非遥松膏堪繼夜菰米足供朝畦蔬滴<lb/>
露薤林果炊新蕉慷慨珍來意宛戀停予鑣野風吹秋<lb/>
水征馬鳴蕭蕭願留竟莫克投贈媿瓊瑶<lb/>
<pb n="KR4h0156_WYG_047-43b"/>
　　鄭林二君就北園<lb/>
僻郡稍無事而多載酒臨雨消秋後瘴雲薄竹間隂紀<lb/>
㑹賔朋寡看年鬢髪侵惟君數來往聊慰望鄉心<lb/>
　　自東粤歸口號<lb/>
嬾慢時將棄逢迎世所稱歸與從漢水去矣學於陵鶴<lb/>
唳聞青野猿吟出紫藤君看山谷士未必盡無能<lb/>
　　過慶原<lb/>
野燒萋萋尚雨痕半山斜日近黄昏驛亭阻絶來時路<lb/>
<pb n="KR4h0156_WYG_047-44a"/>
煙火蕭條戰後村倦鳥驚人移浦樹寒潮帶月上江門<lb/>
長年書劍催行色肉食慙孤報主恩<lb/>
　俞　憲<hi>一首</hi>
　　　憲字汝成無錫人嘉靖戊戌進士歴官湖廣按<lb/>
　　　察使有遼海金陵蓬萊轂下外臺去楚當奕諸<lb/>
　　　集<lb/>
　　　<hi>詩語汝成手輯盛明百家詩足稱好事而甄綜未當舍彼蘭蕙反存菉葹卷首題識都不成文</hi>
　　趙陵鋪<lb/>
<pb n="KR4h0156_WYG_047-44b"/>
岸谷遷移不可憑空餘春樹曉煙凝年年芳草王孫路<lb/>
走馬何人問趙陵<lb/>
　陸師道<hi>一首</hi>
　　　師道字子傳長洲人嘉靖戊戌進士官至尚寳<lb/>
　　　司少卿<lb/>
　　晚過治平寺<lb/>
修竹藏精舍香林遶化城窗中九峯秀門外五湖平綠<lb/>
樹凉雲合丹楓夕照明秪縁山太静易得感秋聲<lb/>
<pb n="KR4h0156_WYG_047-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_047-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷四十七<lb/>
</p>
<p>
</p>
  </div>
</body>
</text>
</TEI>
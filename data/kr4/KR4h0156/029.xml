<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻二十九</head> <lb/>
    <p>
<pb n="KR4h0156_WYG_029-1a"/>
欽定四庫全書<lb/>
　明詩綜巻二十九<lb/>
　　　　　　　　　　翰林院檢討朱彞尊編<lb/>
　謝　遷<hi>一首</hi>
　　　遷字于喬餘姚人成化乙未賜進士第一累官<lb/>
　　　少傅兼太子太傅戸部尚書謹身殿大學士贈<lb/>
　　　太傅謚文正有歸田稾<hi>李時逺云木齋歸田後專事吟詠有冲澹閒雅</hi>
　　　<hi>之趣山莊一首真得陶家情景</hi>
<pb n="KR4h0156_WYG_029-1b"/>
　　旱過山莊避暑次陶公韻<lb/>
侵晨理孤櫂山居將避喧好風忽南來吹我烏㡌偏宿<lb/>
鷺未移渚落月猶在山候門兩稚子問我何時還高山<lb/>
與流水此意向誰言<lb/>
　王　鏊<hi>四首</hi>
　　　鏊字濟之吳縣人成化乙未賜進士第三授翰<lb/>
　　　林編修厯侍講諭德進學士擢吏部侍郎累官<lb/>
　　　少傅戸部尚書武英殿大學士卒贈太傅謚文<lb/>
<pb n="KR4h0156_WYG_029-2a"/>
　　　恪有震澤稾<hi>邵國賢云濟之詩蕭散清逸有王岑風致</hi>
　　　<hi>靜志居詩詁濟之以經義重詩非所長集中十二絶句甚得諷諌之體今録其三諸公南巡詩</hi>
　　　<hi>雖多皆當遜席</hi>
　　己巳九月舟次相城<lb/>
㡬年約兹逰為訪石田叟石田今己亡不使此言負相<lb/>
知三四人挐舟過湖口行行抵相城自卯將及酉四顧<lb/>
何茫然天水合為藪茅屋數家存荒蒲與衰柳本來魚<lb/>
鼈宫自合鷗鷺守始田者為誰餒也非自取有司事誅<lb/>
<pb n="KR4h0156_WYG_029-2b"/>
求亡者十八九念此為傍徨獨立延竚久作詩當風謡<lb/>
以告民父母<lb/>
　　絶句<hi>三首</hi>
少年天子重邊功烏㡌戎衣手角弓行徧漁陽來上谷<lb/>
並無彍騎到雲中<lb/>
安化跳梁即日平中原羣盜敢縱横洪都定亂誰堪使<lb/>
除是君王自將兵<lb/>
燕雲漠漠鎻重樓八駿驅馳正未休莫道十旬猶不返<lb/>
<pb n="KR4h0156_WYG_029-3a"/>
金陵原是帝王州<lb/>
　馬中錫<hi>三首</hi>
　　　中錫字天祿故城人成化乙未進士拜刑科給<lb/>
　　　事中再疏言事受杖出為雲南按察僉事改陜<lb/>
　　　西入為大理少卿以右副都御史巡撫宣府正<lb/>
　　　德初起撫遼東召為兵部侍郎劾罷劉瑾黨之<lb/>
　　　冐邊功者瑾矯詔改南京工部尋褫職瑾誅起<lb/>
　　　撫大同召為右都御史督軍務討流賊陞左都<lb/>
<pb n="KR4h0156_WYG_029-3b"/>
　　　御史掌院事以師老玩寇徵下獄踰年卒有東<lb/>
　　　田集<lb/>
　　西掖晚歸有感時事聊賦述短章用呈同志者<lb/>
虛窗缺月照人寒殘雪留簷凍不乾衰信己憑雙鬢寄<lb/>
世縁聊作一枰看斜封官好空批敕神武門髙未挂冠<lb/>
誤却登山與臨水十年騎馬走長安<lb/>
　　晩渡咸陽<lb/>
野色蒼茫接渭川白鷗飛盡水連天僧歸紅葉林間寺<lb/>
<pb n="KR4h0156_WYG_029-4a"/>
人喚斜陽渡口船表裏山河猶往日變遷朝市巳多年<lb/>
漁翁看破興亡事獨坐秋風釣石邊<lb/>
　　謁元世祖廟<lb/>
世祖祠堂帯夕曛碧苔年久暗碑文薊門此日瞻遺像<lb/>
起輦何人識故墳棹楔半存䝉古字陰廊尚繪伯顔軍<lb/>
可憐老樹無花發白晝鴞鳴到夜分<hi>曹潔躬云用事典實鑄辭悽惋可稱</hi>
<hi>絶唱起輦見元史志</hi>
　吳　洪<hi>一首</hi>
<pb n="KR4h0156_WYG_029-4b"/>
　　　洪字禹疇吳江人成化乙未進士累官南京刑<lb/>
　　　部尚書贈太子少保<lb/>
　　　<hi>詩話少保𢎞治中官太僕卿與禮部尚書長州吳原博禮部侍郎嘗熟李世賢都御史長洲陳</hi>
　　　<hi>玉汝吏部侍郎吳縣王濟之詩酒唱和立五同㑹五同者同時也同鄉也同朝也而又同志也</hi>
　　　<hi>同道也因以為名亦曰同㑹者五人爾少保因屬越人丁綵繪作圖五家各藏其一於是原博</hi>
　　　<hi>序之濟之題詩其後所云鄉邦自昔誰同㑹人事從來苦不齋是己今諸家所藏或亡于兵或</hi>
　　　<hi>燬于火予從同官徐電發所獲見一巻盖少保家藏物也</hi>
　　客中和史明古<lb/>
<pb n="KR4h0156_WYG_029-5a"/>
一尊誰共合朋簮又見空階覆緑陰草色不消游子恨<lb/>
月光偏照故人心霜前白雁音書在雨外青山别路深<lb/>
安得攜琴溪上去社中重覓舊知音<lb/>
　秦　瓛<hi>一首</hi>
　　　瓛字廷䞇崑山人成化乙未進士官至貴州按<lb/>
　　　察副使<lb/>
　　閒居<lb/>
絃桐不終曲坐起嚢我琴非憚摩拊勞所嗟無賞音中<lb/>
<pb n="KR4h0156_WYG_029-5b"/>
心潛鬱陶曵杖循空林松風有古意石泉清俗心愛此<lb/>
憺忘歸前山生夕陰<lb/>
　王　弼<hi>一首</hi>
　　　弼字存敬黄巖人成化乙未進士除溧水知縣<lb/>
　　　入為刑部主事出知興化府有南郭集<lb/>
　　舶上謡<lb/>
連艘飛過石頭城獵獵黄旗發鼓聲中使面前傳令急<lb/>
江南十月進香橙<lb/>
<pb n="KR4h0156_WYG_029-6a"/>
　彭　綱<hi>三首</hi>
　　　綱字性仁清江人成化乙未進士雲南提學副<lb/>
　　　使有雲田集<lb/>
　　宿鄧川驛<lb/>
風走落葉聲山犬吠不己披衣夜出戸明月照溪水<hi>李渭</hi>
<hi>清云誦之泠然</hi>
　　姚安分司<lb/>
吟人夜未眠迢迢漏初永起步山月中疎枝露猨影<hi>李渭</hi>
<pb n="KR4h0156_WYG_029-6b"/>
<hi>清云詠猿不以聲而以影彌見體物之工妙</hi>
　　詠刺桐花<lb/>
樹頭樹厎花楚楚風吹密葉翠翩翻露出幾隻紅鸚鵡<lb/>
<hi>楊用修云刺桐花雲南名為鸚哥花形酷似之彭公此詩本四句命吏寫刻於扁遺其一句復誦之自覺意足</hi>
<hi>乃不更改其詞風韻可愛</hi>
　洪　貫<hi>二首</hi>
　　　貫字唯卿鄞縣人成化丁酉舉人鄧州教諭遷<lb/>
　　　從化知縣改政和有太白山人稾<hi>李杲堂云先生詩法盛唐</hi>
<pb n="KR4h0156_WYG_029-7a"/>
　　　<hi>嘗擬杜陵秋興八首傳至京師李文正大加賞歎晩結廬東皋自號稼翁年九十尚不㤀摛翰</hi>
　　　<hi>毎一詩成好事者輙傳寫焉</hi>
　　唐宫詞<hi>二首</hi>
花萼遥連務本樓五王文采盡風流不知凝碧池頭宴<lb/>
落盡宫槐一樹秋<lb/>
雙飛金鳯綠雲翹舞袖三千盡絳綃一自鑾輿西幸後<lb/>
白頭如夢説前朝<lb/>
　梁　儲<hi>一首</hi>
<pb n="KR4h0156_WYG_029-7b"/>
　　　儲字叔厚廣東順徳人成化戊戌進士選庶吉<lb/>
　　　士授編修進侍講洗馬掌翰林院學士選吏部<lb/>
　　　侍郎進尚書累官至少師兼太子太師華盖殿<lb/>
　　　大學士卒贈太師謚文康有鬱州遺稾<lb/>
　　元夜應制<lb/>
雲中珠翠壓鼇頭雉尾雙雙護冕旒聖主經年少巡幸<lb/>
春來方覩屬車遊<lb/>
　伊　乗<hi>一首</hi>
<pb n="KR4h0156_WYG_029-8a"/>
　　　乗字德載上元人成化戊戌進士厯官按察僉<lb/>
　　　事有集<lb/>
　　遊虎丘<lb/>
舟行山在眼到門山忽失去郭僅七里攀磴窮百尺巖<lb/>
姿互明晦潭影杳深黒步倦松暫憩醉眠草堪席不逢<lb/>
試劒人猶覩試劒石臺殿半空起雞犬下方隔經聲雜<lb/>
梵唄禪定悟空寂晉唐厯劫多劉白不世出闃劇固殊<lb/>
調登覽各有適重來預作期昨游宛然憶了性未有因<lb/>
<pb n="KR4h0156_WYG_029-8b"/>
寓形何苦役依此憺忘歸於焉永終日<lb/>
　林　俊<hi>四首</hi>
　　　俊字待用莆田人成化戊戌進士授刑部主事<lb/>
　　　厯員外下獄謫姚州判官復官南京刑部員外<lb/>
　　　擢雲南按察副使進按察使調湖廣轉廣東右<lb/>
　　　布政使以僉都御史巡撫江西改四川陞右都<lb/>
　　　御史工部尚書改刑部加太子太保諡貞肅有<lb/>
　　　見素西征集<hi>楊應寕云見素詩宗子美晚乃出入黄山谷陳無巳間初視之若有</hi>
<pb n="KR4h0156_WYG_029-9a"/>
　　　<hi>隱澀語久而咀嚼悠然有餘味焉致王元美云林待用如太湖中頑石非不具微  無乃癡重</hi>
　　　<hi>詩話中山狼小説乃東田馬中錫所作今載其集中世傳以訾獻吉者數其負德涵也攷之康</hi>
　　　<hi>李未嘗隙未黄才伯有讀見素捄空同奏疏詩云憐才不是雲莊老愁殺山中獵後狼然則當</hi>
　　　<hi>日所訾乃負見素耳</hi>
　　門扇峽<lb/>
瀼西一舍近兩山勢迴合巨石壯此門鐵衣護周匝楚<lb/>
蜀錯犬牙乾坤互開闔當闗一夫守萬馬不敢踏雲龕<lb/>
嵌玲瓏元氣深吐納推篷見巫峰哀猨響相答<lb/>
<pb n="KR4h0156_WYG_029-9b"/>
　　别鄉人<lb/>
驛路迷燕浦官梅動越吟相看今日意同是故鄉心祖<lb/>
道寒沙上停橈緑栁陰滄洲有竒事未老忽抽簪<lb/>
　　送方上舍<lb/>
客路阻風沙離心逼嵗華潮平今夜月梅作去年花嚢<lb/>
澀書還購天寒酒待賖席珍逢聖主未許卧烟霞<lb/>
　　有題<lb/>
山崦雲猶暮江天雨欲晴院深芳草合日落野舟横古<lb/>
<pb n="KR4h0156_WYG_029-10a"/>
路稀人跡青林但鳥聲春風期載酒相對面柴荆<lb/>
　陳　章<hi>一首</hi>
　　　章字一䕫松江華亭人成化戊戌進士除刑部<lb/>
　　　主事厯郎中降瑞州府同知遷髙州知府移黄<lb/>
　　　州有西潭稾<lb/>
　　　<hi>詩話一䕫自髙州移黄州吳匏菴哀詞云一朝下㤙旨稍幸得量移齊安佳山水足以為詩資</hi>
　　　<hi>如何始聞命己與人世辭盖未至齊安而沒也又云平生無所好所好止於詩積成西潭稾千</hi>
　　　<hi>首尚多遺今其集竟不可得</hi>
<pb n="KR4h0156_WYG_029-10b"/>
　　即席贈趙栗夫<lb/>
菜市街西新卜居豆棚瓜蔓共蕭疎胸中冨有書千巻<lb/>
誰信家無儋石儲<lb/>
　陳　璚<lb/>
　　　璚字玉汝長洲人成化戊戌進士改庶吉士授<lb/>
　　　戸科給事中厯南京都察院左副都御史有成<lb/>
　　　齋集<lb/>
　　　<hi>詩話成齋出西涯之門當時雖不以詩名而恒與西涯方石匏菴諸公接席聫句知見賞於西</hi>
<pb n="KR4h0156_WYG_029-11a"/>
　　　<hi>涯者深矣</hi>
　　曉經分水<lb/>
卧聞水禽聲推牕看分水低岸雜茭蒲吳淞宛相似波<lb/>
澄緑漪漪流急清駛駛荇舞翠帯長鷗翻白雪比垂楊<lb/>
遷嬌鶯柔莎露游鯉分明一鏡開身在鏡光裏停梭緩<lb/>
緩行神爽情亦喜我苦思歸人鄉閭將近矣<lb/>
　陳　烓<hi>一首</hi>
　　　烓字文用閩縣人成化戊戌進士有留餘稾<lb/>
<pb n="KR4h0156_WYG_029-11b"/>
　　次毛叅將秋日江居<lb/>
雲淨羣峰出江空一鳥遲雨前蘿補屋霜後菊編籬巢<lb/>
燕非新主沙鷗是故知考槃人自取天地豈吾私<lb/>
　包　鼎<hi>一首</hi>
　　　鼎字汝調嘉興人成化戊戌進士除兵部主事<lb/>
　　　厯郎中出知池州府<lb/>
　　己丑下第南還<lb/>
孤舟千里賦南歸慚愧逢人問禮闈野浦闗情芳草逺<lb/>
<pb n="KR4h0156_WYG_029-12a"/>
曲江囘首杏花非半生事業雙蓬鬢十載風塵一敝衣<lb/>
臨水髙歌向何處夕陽煙樹共依微<lb/>
　林　榮<hi>一首</hi>
　　　榮字仲仁合浦人成化戊戌進士厯官雲南按<lb/>
　　　察副使<lb/>
　　薊門聞笛<lb/>
冐寒重到薊門遊𦍑笛嗚嗚起戍樓應有開元遺譜在<lb/>
月中三㺯小梁州<lb/>
<pb n="KR4h0156_WYG_029-12b"/>
　孫　衍<hi>一首</hi>
　　　衍字世延松江華亭人成化戊戌進士除知沔<lb/>
　　　陽州遷南京刑部員外郎出為延平知府有雪<lb/>
　　　岑集<lb/>
　　寄沈宗逺<lb/>
挂席曽逢江上舟别來彈指又經秋閒從何處爭棊局<lb/>
醉共誰人較<hi>入聲</hi>酒籌金鯽魚池芳草合女蘿花樹小庭<lb/>
幽客中無限相思意坐對寒燈獨自愁<lb/>
<pb n="KR4h0156_WYG_029-13a"/>
　黃　珣<hi>一首</hi>
　　　珣字廷璽餘姚人成化辛丑賜進士第二累官<lb/>
　　　南京吏部尚書贈太子少保諡文僖<lb/>
　　應制勸農<lb/>
四民皆天職嗟農獨苦辛所以古哲王巡省及兹辰簫<lb/>
鼓吹豳頌訓迪良諄諄東郊土脈動好鳥鳴芳春桑園<lb/>
拂其羽催耕一何頻乗時播嘉種原隰交畇畇念兹民<lb/>
所天珠玉安足珍一日茍不作飢寒將立臻勿恤霑體<lb/>
<pb n="KR4h0156_WYG_029-13b"/>
勞但憂年嵗屯霑體勞尚可嵗屯傷我民憶昔先皇時<lb/>
端居軫郊闉載歌憫農詠丕揚列祖仁禁苑藉千畝雨<lb/>
暘雩百神玉食豈不足貴令四海均九重尚結念况爾<lb/>
謀其身古人有良言嵗計在于寅豈伊公家賦父子亦<lb/>
以親春風正發育萬物皆鮮新勉矣東作力竚看西成<lb/>
禋<lb/>
　趙　寛<hi>一首</hi>
　　　寛字栗夫吳江人成化辛丑進士除刑部主事<lb/>
<pb n="KR4h0156_WYG_029-14a"/>
　　　厯員外郎中出為浙江提學副使遷廣東按察<lb/>
　　　使有半江集<lb/>
　　題畫<lb/>
細雨入林深孤雲映山薄何處是歸舟臨風倚江閣<lb/>
　張　吉<hi>二首</hi>
　　　吉字克修餘千人成化辛丑進士除工部主事<lb/>
　　　坐上疏貶景東通判厯官貴州左布政使有古<lb/>
　　　城集<lb/>
<pb n="KR4h0156_WYG_029-14b"/>
　　　<hi>詩話古城窮理講學其詩罕傳觀其序晦菴感遇詩謂兼蘇李之體製陶孟之風調韋栁之音</hi>
　　　<hi>節非漢晉以下詞人所及生乎後者不根於此而有能詩聲我不敢知也其論詩亦非戸外語</hi>
　　　<hi>今録李忠烈祠送迎神曲李東陽記云成化五年春正月長沙府知府事臣錢澍言臣所守潭</hi>
　　　<hi>州當元兵至時宋知州李芾畫地而守士卒皆殊死戰城且䧟芾召帳下沈忠遺之金曰吾力</hi>
　　　<hi>竭當死吾家人不可辱於俘汝盡殺之而後殺我忠辭不獲命乃醉其家人徧刃之芾亦引頸</hi>
　　　<hi>受刃忠焚芾居還自殺其妻子復至火所自殺是時先芾死者知衡州尹榖死於火參議楊震</hi>
　　　<hi>死於池後芾死者幕僚陳億孫顔應焱潭民多舉家自盡城無虚井縊於林者相望其事昭晰</hi>
　　　<hi>在史傳布揚在天下浹洽在郡人耳目而郡之祀事不立其為闕典不細臣己立祠於芾所居</hi>
<pb n="KR4h0156_WYG_029-15a"/>
　　　<hi>故地以尹榖等配著諸杞典儀物使有司永有所遵式事下禮部具春秋祭芾用豕一羊一粢</hi>
　　　<hi>盛備餘各羊一制可其本末頗詳附注以便觀者</hi>
　　李忠烈公祠迎送神樂章<lb/>
紛犀甲兮翠旛亂湘流兮若雲春露兮秋霜無逺無近<lb/>
兮援枹執鼖折芳馨兮代舞旅牲醴兮芬熏公入廟兮<lb/>
有白其駒我維公駒兮在庭之隅公不醉飽兮我呻且<lb/>
吁<lb/>
脩蛇兮蓁蓁猘犬兮唁唁臨衝兮茀茀彍騎兮詵詵兵<lb/>
<pb n="KR4h0156_WYG_029-15b"/>
血戰兮幾盡涕橫流兮霑巾彼蒼者天兮胡不仁死為<lb/>
趙氏鬼兮生為宋臣嗚呼我公兮人道之紀口不忍言<lb/>
兮心曷其己潔我肥羜兮稱我兕觥千秋萬嵗兮祀事<lb/>
孔明<lb/>
　盧　格<hi>一首</hi>
　　　格字正夫東陽人成化辛丑進士除貴溪知縣<lb/>
　　　擢江西道御史有荷亭集<lb/>
　　　<hi>詩話正夫難經伉伉雖朱子亦不心服其讀易詩云三聖若専尊卜筮宣尼何用絶韋編又云</hi>
<pb n="KR4h0156_WYG_029-16a"/>
　　　<hi>世儒問我五經原易道原居六畫先若説羲文專卜筮街頭盲瞽盡眞傳又詠詩云夫子刪詩</hi>
　　　<hi>立義精國風雅頌各分明考亭半作淫奔什何用為邦放鄭聲所撰荷亭辨論八巻同郡章楓</hi>
　　　<hi>山不以為非蕺山劉念臺為作集序而曰後儒不及前人由其果於自信之意多而存疑者寡</hi>
　　　<hi>也㡬於袒左矣</hi>
　　遣興<lb/>
莫歎風塵行路難閒過僧舍借花看數聲啼鳥不知處<lb/>
滿地緑陰清晝寒<lb/>
　葉元玉<lb/>
<pb n="KR4h0156_WYG_029-16b"/>
　　　元玉字廷璽清流人成化辛丑進士有古崖集<lb/>
　　次龍門衞作<lb/>
龍門闗外龍門衞元是紛紛狡兎場今日草枯蕃馬瘦<lb/>
將軍穩卧緑沈槍<lb/>
　王　敞<hi>三首</hi>
　　　敞字漢英南京錦衣衞人成化辛丑進士厯官<lb/>
　　　太子少保兵部尚書贈太子太保<lb/>
　　渡大同江和董内翰<lb/>
<pb n="KR4h0156_WYG_029-17a"/>
浿水元歸海山城半入江春潮翻石壁飛雨打船窗作<lb/>
賦才誰健凌雲氣未降濟川輸董相不日看經邦<lb/>
　　　<hi>詩詁宫保與董文僖越同使朝鮮迭相唱和而諸詩蒼老頗勝董公</hi>
　　登浮碧樓<lb/>
山閣凌空起孤雲挾雨飛好花臨驛路小艇占漁磯石<lb/>
磴斜通郭煙邨半掩扉主人留客意薄暮肯言歸<lb/>
　　過箕子故城有感<lb/>
栁暗荒城水滿渠㡬家門巷帶邨墟井田己廢千年後<lb/>
<pb n="KR4h0156_WYG_029-17b"/>
故壘曽經百戰餘果下更無三尺馬盤中時有八梢魚<lb/>
遺封舊墓知何在試一停車問象胥<lb/>
　方　向<hi>一首</hi>
　　　向字與義桐城人成化辛丑進士授南京戸科<lb/>
　　　給事中以言事謫多羅驛丞後官至瓊州知府<lb/>
　　　有素亭集<lb/>
　　桃源道中<lb/>
桃源西望是辰州兩境中分五置郵征斾影隨紅樹沒<lb/>
<pb n="KR4h0156_WYG_029-18a"/>
斷橋水帶夕陽流闗山迢遞孤臣路風物淒涼滿地秋<lb/>
半世飄零竟何事獨騎瘦馬重囘頭<lb/>
　侯　直<hi>一首</hi>
　　　直字公繩松江華亭人成化辛丑進士厯官廣<lb/>
　　　西參議<lb/>
　　夜集送楊君謙<lb/>
馬蹄日日走紅塵自怪微官繫此身滄海煙波無限好<lb/>
未歸真是不如人<lb/>
<pb n="KR4h0156_WYG_029-18b"/>
　鄭　瑗<hi>一首</hi>
　　　瑗字仲璧莆田人成化辛丑進士官郎中有省<lb/>
　　　齋集<lb/>
　　獨不見<lb/>
東飛伯勞西飛燕我所思兮獨不見嵗云莫矣多霜霰<lb/>
日月推遷𤣥髪變㷀㷀處廓誰與鄰髙山無蹊河無津<lb/>
車粼粼馬駪駪車馬縱横徧城闉獨不見意中人<lb/>
　邵　寶<hi>六首</hi>
<pb n="KR4h0156_WYG_029-19a"/>
　　　寶字國賢無錫人成化甲辰進士知許州入官<lb/>
　　　戸部厯郎中出為副使以副都御史總漕江北<lb/>
　　　再起巡撫貴州陞戸部侍郎終南禮部尚書卒<lb/>
　　　謚文莊有容春堂前後集泉齋勿藥集<hi>李賔之云國賢</hi>
　　　<hi>集該括情事摹寫景物極所欲言而無冗字長語  王濟之云國賢古詩有魏晉之風師其意</hi>
　　　<hi>不師其辭興寄閒逺體裁簡重和林待用云國賢根幹宋儒標致秦漢莊以潔  以平紆徐容</hi>
　　　<hi>與辨博而不肆嚴浦文玉云先生詩謹重精純得諸宋雄渾森  得諸唐爾雅深厚得諸漢</hi>
　　　<hi>鍾伯敬云空同出天下無真詩真詩惟邵二泉耳</hi>
<pb n="KR4h0156_WYG_029-19b"/>
　　　<hi>詩話二泉詩如平原彌望雖盡剪其荆蓁惜少芳華可采</hi>
　　三一亭詩為俞吏科作<lb/>
暇望西岡亭我懷欒共子有言感予衷千載猶仰止生<lb/>
三事之一誰能不由此出為升堂由入為趨庭鯉廊廟<lb/>
復江湖蒼生共憂喜俯仰天地間念念何時己所不盡<lb/>
吾心有如此溪水<lb/>
　　水北山莊圖歌<lb/>
近來善學孟端畫眼中吾許張臨湘臨湘病後作此幅<lb/>
<pb n="KR4h0156_WYG_029-20a"/>
樹色慘澹山蒼蒼水北山人好事者要我題詩惠泉下<lb/>
秋林逝矣不可招臨湘臨湘亦其亞菊有黄華夜榻深<lb/>
長吟偶坐吾玉林樽前擊節興未巳誰能和以無絃琴<lb/>
聽松菴裏廬山壁少日相看眼雙碧酒酣且作山人歌<lb/>
莫向山僧問疇昔<lb/>
　　夜坐有懷浦文玉<lb/>
哭子身仍病懷君我亦傷江湖秋欲老風雨夜初長鶴<lb/>
夢蕪汀逺蛩聲草砌凉蒹葭空獨賦愁絶不成章<lb/>
<pb n="KR4h0156_WYG_029-20b"/>
　　雞鳴山<lb/>
鍾山西引一峰髙雲磴盤紆步不勞畫裏樓臺自鐘鼔<lb/>
望中城市有林皋江流入海初奔放世路懷人更鬱陶<lb/>
却倚崔嵬發長嘯松風何處起秋濤<lb/>
　　盂城即事<lb/>
盂城驛前吟夕陽髙郵湖上好秋光紅分䓿萏初經雨<lb/>
緑滿蒹葭未受霜逺浦有波長浴鷺近隄無路尚垂楊<lb/>
南來時見吳江櫂却倚船窗問故鄉<lb/>
<pb n="KR4h0156_WYG_029-21a"/>
　　乞終養未許<lb/>
乞歸未許奈親何帝里風光夢裏過三月春寒青草短<lb/>
五湖天逺白雲多客囊衣在縫猶密驛騎書來字欲磨<lb/>
聖主恩深臣分淺百年心事兩蹉跎<lb/>
　喬　宇<hi>六首</hi>
　　　宇字希大山西樂平人成化甲辰進士授禮部<lb/>
　　　主事轉吏部厯貟外郎中遷太常少卿光禄卿<lb/>
　　　陞戸部右侍郎遷左侍郎出為南京禮部尚書<lb/>
<pb n="KR4h0156_WYG_029-21b"/>
　　　改兵部尋拜吏部尚書加少保兼太子太保卒<lb/>
　　　謚莊簡有克蒙稾<hi>王元美云喬希大如漢官出臨逺郊亦自粗其威儀</hi>
　　　<hi>詩話莊簡詩有䧺槩當時與邊李實為唱和交顧華玉叙其紀行之作謂正者凖雅則奇者抉</hi>
　　　<hi>幽險是不特功存社稷亦風雅之領袖也</hi>
　　送甕山偶遇潘南屛<lb/>
朝日散林薄鐘聲出翠微青山面湖立白鳥背人飛勝<lb/>
地不常有幽期能久違㑹逢髙士話相對欲忘歸<lb/>
　　秋風亭下泛舟<lb/>
<pb n="KR4h0156_WYG_029-22a"/>
荒亭寥落野雲空漢武雄才想像中簫鼓横流<hi>一作應聲</hi>開<lb/>
畫鷁帆檣飛影動晴虹山分秦晉羣峰斷水入河汾兩<lb/>
派通少壯幾時還老大不堪<hi>一作須</hi>囘首歎秋風<lb/>
　　登大同城樓<lb/>
東南山勢遶皇都西北樓髙眺望孤荒磧平沙連塞逺<lb/>
片雲寒雁入空無長城萬里卑秦築文徳千年仰舜敷<lb/>
今日北門誰鎖鑰受降城外盡輿圖<lb/>
　　幕府山<lb/>
<pb n="KR4h0156_WYG_029-22b"/>
說著看山興欲飛湖西雙逕踏霏微寧辭九日登髙㑹<lb/>
况是諸軍奏凱歸林外鐘聲開宿靄江頭帆影送斜暉<lb/>
亦知歡㑹何終極霜露休敎上客衣<lb/>
　　懷張南園<lb/>
六詔山川萬里餘秋來長恨賦離居雁歸不過衡陽去<lb/>
何處逢人好寄書<lb/>
　　寄劉南坦司空<lb/>
江上青山多白雲秋來離思日紛紛别來擬鼓中流櫂<lb/>
<pb n="KR4h0156_WYG_029-23a"/>
采得芙蓉一贈君<lb/>
　蔡　清<hi>一首</hi>
　　　清字介夫晉江人成化甲辰進士厯官南京國<lb/>
　　　子監祭酒卒贈禮部侍郎萬厯中詔特祀于鄉<lb/>
　　　追諡文莊有虛齋文集<hi>林見素云介夫詩文別出體格掖人心而繫名</hi>
　　　<hi>敎卒澤於仁義道德粹如也</hi>
　　别鄒汝愚謫雷州吏目<lb/>
識君未三月別君遽萬里吾豈小丈夫淚落不能止<hi>范遵</hi>
<pb n="KR4h0156_WYG_029-23b"/>
<hi>甫云言簡意長</hi>
　王雲鳯<hi>三首</hi>
　　　雲鳯字應韶遼州和順人成化甲辰進士除禮<lb/>
　　　部主事劾太監李廣下獄降知州陞陜西提學<lb/>
　　　僉事厯副使按察使召為國子祭酒以右僉都<lb/>
　　　御史巡撫宣府有博趣齋稾<lb/>
　　　<hi>詩詁虎谷與王恭襄喬莊簡齊名號河東三鳯頗留意吟詠</hi>
　　古意<lb/>
<pb n="KR4h0156_WYG_029-24a"/>
中夜有所思所思君不知春風吹露草秋風吹霜枝所<lb/>
以别離人悠悠負心期別離非所惜年華難再得只恐<lb/>
君來時妾巳無顔色顔色既己非君寧無歎息<lb/>
　　送孟仲平陜西屯田僉事<lb/>
璽書初下建章宫諸將邊隅己望風秦甲連營金窟北<lb/>
漢屯分畝玉闗東山薶凍雪侵雲白水落寒巖繞澗紅<lb/>
聞道西羗今欵塞莫留魏尚久雲中<lb/>
　　送客<lb/>
<pb n="KR4h0156_WYG_029-24b"/>
春濕蒸雲雨散絲飄飄游子别離時愁看陌上青青草<lb/>
送盡行人總不知<lb/>
　儲　巏<hi>七首</hi>
　　　巏字靜夫泰州人成化甲辰進士授南京吏部<lb/>
　　　主事厯郎中改北司考功陞大僕寺少卿進本<lb/>
　　　寺卿轉都察院右僉都御史厯戸部左右侍郎<lb/>
　　　改吏部卒謚文懿有駉野柴墟二集<hi>顧華玉云公言冲澹</hi>
　　　<hi>沈鬱兼晋唐之風</hi>
<pb n="KR4h0156_WYG_029-25a"/>
　　　<hi>詩詁文懿掉鞅詞場與楊君謙徐子仁杜檉居衿契君謙嘗題扇寄之文懿愛惜緘題字未開</hi>
　　　<hi>視也一日子仁檉居過出扇作畫文懿因題詩寄君謙云為惜緘題入手遲清風千里故人思</hi>
　　　<hi>畫成一事知還欠封寄江南乞寫詩亦藝林韻事也李獻吉敘倡和詩云予承乏郎署所與倡</hi>
　　　<hi>和則揚州儲靜夫趙叔鳴無錫錢世㤙陳嘉定秦國聲太原喬希大宜興杭氏兄弟彬州李貽</hi>
　　　<hi>教何子元慈谿楊名父餘姚王伯安濟南邊庭實其後又有丹陽殷文濟蘇州都元敬徐昌榖</hi>
　　　<hi>信陽何仲黙其在南都則顧華玉朱升之其尤也當日倡和文懿實居其首及李何教行執政</hi>
　　　<hi>欲加擯斥文懿以文章復古為國家元氣極其扶植得不傾䧟風雅蔚興斯人攸頼今之論詩</hi>
　　　<hi>者鮮及之論世者所當表微也文懿卒於南都在正德癸酉後三年歸柩海陵攢於墓舍丁丑</hi>
<pb n="KR4h0156_WYG_029-25b"/>
　　　<hi>將𦵏啓視棺上生黝墨成繪畫文具畫家皴染之法前則奇石枯松旁出二篠莖葉咸備左則</hi>
　　　<hi>梅株夭嬌梢著數花右如左而樹枝差短其文深入木理四方來觀詫為神異華玉為作靈徵</hi>
　　　<hi>記此事甚怪近靈夀傳去異撰有明異叢寶應劉禹峰撰史外叢譚探幽索隐獨此未載故附</hi>
　　　<hi>識之</hi>
　　席上賦史巽仲歸雲洞<lb/>
悠揚滿洞中歸來不知處曉起語農人春田夜多雨却<lb/>
問洞中雲何時下山去<lb/>
　　有懷<lb/>
<pb n="KR4h0156_WYG_029-26a"/>
獨坐誰為伴清謡夜不眠懷人千里共看月㡬回圎秦<lb/>
塞連雲戍荆門下峽船歸程那可料依舊析津年<lb/>
　　春晦贈别<lb/>
殘春餘幾日欲去且相留脈脈難為别悤悤不自由天<lb/>
涯芳草路花外夕陽樓誰道文園客新來賦倦遊<lb/>
病較芳時晚春含晦日陰曉鐘人不寐舊雨客難尋院<lb/>
濕蛛絲重庭虛鳥跡深平明有幽事移竹滿西林<lb/>
　　大房金源諸陵<lb/>
<pb n="KR4h0156_WYG_029-26b"/>
奉先西下亂山侵澗道迴旋入暮林羊虎半存行殿跡<lb/>
莓苔盡蝕古碑陰秋山春水風流逺大定明昌徳澤深<lb/>
却是宣和解亡國穹廬黄屋豈初心<lb/>
　　望岐溝<lb/>
野水荒煙没斷橋欲尋遺老問前朝不因書記班師奏<lb/>
未必岐溝定屬遼<lb/>
　　老米店有感<lb/>
層氷一夕塞河船記得攜家己十年鮭菜燈前誰共飯<lb/>
<pb n="KR4h0156_WYG_029-27a"/>
月明行店一悽然<lb/>
　楊循吉<hi>一首</hi>
　　　循吉字君謙吳縣人成化甲辰進士除禮部主<lb/>
　　　事以病乞歸有松籌堂集<lb/>
　　　<hi>詩話君謙官儀曹人目為顛主事每稱病不出長官厭之人或勸之歸賦詩云鄙人自從三月</hi>
　　　<hi>來腹心久已病癡瘕晨興至午尚不食夜枕呻吟睡尤寡有人謂我病如此何不抽身向林野</hi>
　　　<hi>一聞此言即再拜誰有愛人如此者久知山水淡有味漸覺功名輕可舍乗今秋事天漸凉定</hi>
　　　<hi>買扁舟向南下遂疏請致仕沈啟南聞其歸賦詩云都門祖帳百花飛多見龍鍾賦式微較取</hi>
<pb n="KR4h0156_WYG_029-27b"/>
　　　<hi>栁條千萬折不曽送一少年歸是時君謙年僅三十有一也其後康陵南巡為伶人臧賢所薦</hi>
　　　<hi>冠武人冠見帝應制賦打虎曲稱㫖恒在御前填詞與俳優雜處乃謀於賢請急放歸其論詩</hi>
　　　<hi>曰詩不當以格律體裁為論惟求直吐胸懐實敘景象婦人小子皆曉所謂然後定為好詩其</hi>
　　　<hi>他餖飣攢蔟拘拘拾古人涕唾者亦木偶之假綫索以舉動者吾無取焉故其詩多俚近然如</hi>
　　　<hi>陽山大石一篇賦情傲兀用韻妥帖非讀破萬巻書不能作也君謙好蓄異書孜孜不及題書</hi>
　　　<hi>厨詩云吾家本市人南濠居百年自我始為士家無一簡編辛勤一十載購求心頗專小者雖</hi>
　　　<hi>未備大者亦畧全經史及子集一一義貫穿當怒讀則喜當疾讀則痊恃此用為命縱横堆滿</hi>
　　　<hi>前當時作書者非聖必大賢豈待開巻看撫弄亦欣然奈何家人愚心惟財貨先墜地不肯拾</hi>
<pb n="KR4h0156_WYG_029-28a"/>
　　　<hi>斷爛無與憐朋友有讀者悉當相奉捐勝付不肖子持去將鬻錢又鈔書詩云沈疾巳在躬嗜</hi>
　　　<hi>書猶不廢毎聞有竒籍多方必羅致手録兼貿人恒輟衣食費往來遶案行㸃畫勞指視成編</hi>
　　　<hi>亦艱難把玩自珍貴家人怪我癖既宦安用是自知身有病不作長久計偏好固莫捐聊爾從</hi>
　　　<hi>吾意是時呉中藏書家多以袐冊相尚若朱性甫吳原博閻秀卿都元敬輩皆手自抄録今尚</hi>
　　　<hi>有流傳者實君謙倡之也</hi>
　　詠陽山雲泉菴大石奉和諸公同游聮句之作<lb/>
偉哉此陽山有石俟歌誦形將氷塊截勢與蓮花共仰<lb/>
觀一何髙登陟不可鞚鳥飛必徊翔雲出自騰滃孤員<lb/>
<pb n="KR4h0156_WYG_029-28b"/>
外成嶠空朗中含洞瘦如辟榖良清若食李仲深思殆<lb/>
天設乍至令人恐濃蘿作垂陰寒泉滴為凍戴菴亦顚<lb/>
危攜觴更交綜耳脇或駢㩌勤拳時獨送巍巍上少並<lb/>
森森下多從荒厓始誰開倒樹諒非種在兹三吳間當<lb/>
以九鼎重崇巖借冠冕卑巒聽提控勞呼猨固匿被壓<lb/>
松堪訟曲躬始得門側身還入衖拂苔劣容眠収乳兼<lb/>
資用志猶記秦餘材曷遺禹貢立久氣濕袍嘯髙聲答<lb/>
甕論年越殷周言時晦唐宋一為佛者居永作游人奉<lb/>
<pb n="KR4h0156_WYG_029-29a"/>
病宜謐著史寐稱摶養汞四方傳不誣諸公評切中臨<lb/>
谷足還酸乗巔目偏縱支頤詎厭看極口難竭諷鬼鑿<lb/>
手須腁鯨負背應痛東岱徒小魯西華繆推雍懸磬風<lb/>
發鳴香爐煙結供曝沙伏靈黿食岡停逺鳯是知隆拔<lb/>
羣所貴秀合衆偷餘殿容榱就隙亭閣棟枯䕨蔓穿竅<lb/>
長蛇舌撩縫輕盈受指彈玲瓏脫泥壅芾拜本無忝羽<lb/>
撼爭得動栽培稀尺閑構架靡寸空炎伏凉自生清秋<lb/>
月堪㺯林深必賴燭嵐酷能作<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>星光猶立芒龍吟殊<lb/>
<pb n="KR4h0156_WYG_029-29b"/>
叶䃔嶺獅馴巳賔阜虎寧敢閧久嗟隔勝賞頻勞落清<lb/>
夢即欲營終棲其奈懐微俸<lb/>
　鮑　楠<hi>一首</hi>
　　　楠字良用歙縣人成化甲辰進士官南京戸部<lb/>
　　　員外郎有龍山集<lb/>
　　舟中<lb/>
野渡溶溶春水夕陽㸃㸃寒鴉欸乃數聲何處行人一<lb/>
櫂天涯<lb/>
<pb n="KR4h0156_WYG_029-30a"/>
　祝　萃<hi>一首</hi>
　　　萃字維貞海寧人成化甲辰進士厯官陜西提<lb/>
　　　學副使有虚齋遺集<lb/>
　　紀行<lb/>
訪舊指檇李櫂出武原谿亭午厯璵城燠焉如春熙舟<lb/>
人共裸裼愛此南風吹老夫厄篷櫳黙坐心獨疑雲雨<lb/>
易翻覆變態不可知戒言避中流沿涯泝清漪屏翳忽<lb/>
四合飛亷驟如馳艗首屢低昻怒波揚其威所幸誕登<lb/>
<pb n="KR4h0156_WYG_029-30b"/>
岸危致檣檝摧顧彼鄰舟人哀哉沈鴟夷古云行路難<lb/>
此語良不非相望不百里尚爾逢顚危而况千里程能<lb/>
保無嶮巇裁詩紀所遭進退宜知㡬<lb/>
　費　宏<lb/>
　　　宏字子充鉛山人成化丁未賜進士第一累官<lb/>
　　　少師兼太子太師吏部尚書華盖殿大學士贈<lb/>
　　　太保謚文憲有鵞湖摘稾<lb/>
　　有感次韻<lb/>
<pb n="KR4h0156_WYG_029-31a"/>
妖孽纔消一戰收猶煩禁旅扈宸遊皇人縱有瑶池樂<lb/>
野老翻深杞國憂極北五雲瞻帝座淮南千里候龍舟<lb/>
秋風忽漫悲揺落鴻雁嗸嗸在荻洲<lb/>
　　　<hi>詩話文憲在康陵時以守正拒寕庶人此詩因南昌巳平而康陵猶南征而作也</hi>
　石　珤<hi>八首</hi>
　　　珤字邦彦藳城人成化丁未進士改庶吉士授<lb/>
　　　簡討厯修撰侍讀學士遷國子祭酒陞南京吏<lb/>
　　　部侍郎改禮部尋掌翰林院陞禮部尚書轉吏<lb/>
<pb n="KR4h0156_WYG_029-31b"/>
　　　部入直文淵閣進武英殿大學士加少保兼太<lb/>
　　　子太保卒贈太保謚文隱更諡文介有恒陽集<lb/>
　　　<hi>李賔之云邦彦詩詞皆中矩度而七言古詩尤超脫凡近衆所不及  王元美云石少保如披</hi>
　　　<hi>沙㨂金時時見寶</hi>
　　　<hi>詩詁少保爰立在永陵初年是時諸臣以議禮忤旨帝初欲援以自助而鯁直自守至三封内</hi>
　　　<hi>批帝心弗善也故雖位列中台其詩多蹇産而不釋如云黾勉二十年十事九失意又云人生</hi>
　　　<hi>值命薄所遇多不平又云雖云日偃仰亦復成局促又云趾發物己迕意行悔相連又云軒冕</hi>
　　　<hi>豈不華一喜生衆惕又云幡幡行春鳥解使朝變昏又云古來忠與邪往往激褊淺又云茍移</hi>
<pb n="KR4h0156_WYG_029-32a"/>
　　　<hi>造化柄蕢土亦易崇乂云寕為白璧碎不作脂與韋寕為鈍劒折不作鈎與錐又云事去朝露</hi>
　　　<hi>空安辨窮與達又云牋誥日紛綸君臣互相諛但聞都俞聲無復咈與吁又云終然千古下忽</hi>
　　　<hi>有知己歎盖當日綸扉之間未盡和衷之雅一傅衆咻誰與為善乃知人生不得行胸懐雖作</hi>
　　　<hi>相與不遇等也近見東南文士有推少保詩為北方之冠者又或謂得長沙之指授俱未盡然</hi>
　　　<hi>然其詩頗類明初西江一派</hi>
　　送邵國賢分韻<lb/>
君帆已南下僕念日旋軫豈謂萍水分如失繩與準平<lb/>
生東朝歡肝膽屢得盡曠然趨大塗一笑破畦畛噐<lb/>
<pb n="KR4h0156_WYG_029-32b"/>
鉅用不微多士宜汲引誰撞待問鐘虚往歸必稇吾聞<lb/>
凌霜幹乃自階下筍願培正直姿出身濟時閔<lb/>
　　雜詩<lb/>
皎月邈中天清光照無極秋毫森可數萬里經一拭寧<lb/>
知黒水潭其下深莫測龍蛇方蚴蟉行者為惻惻<lb/>
　　春日雜言<lb/>
長空多浮雲微雨霑四郊美人隔蘭渚雜佩不可要去<lb/>
年梁間燕今嵗將尋巢時物各芬芳吾興亦飄颻<lb/>
<pb n="KR4h0156_WYG_029-33a"/>
　　秋蓮曲<lb/>
西塘䓿蓞初破紅小舟蕩漾東南風羅裙曵水蘸輕碧<lb/>
驚起沙頭雙落鴻昨日采蓮蓮尚好今朝采蓮蓮巳老<lb/>
緑房結子空垂垂翠黛朱顔可長保江頭日暮生嫩寒<lb/>
鴛鴦雙飛不過灘囘頭女伴各無語淚灑銅仙承露盤<lb/>
　　芟田行<lb/>
芟田復芟田短刀長柄颼颼然開鎌先芟三百束村後<lb/>
村前轟陸續南風吹場場土乾烏犍載車角觳觫去年<lb/>
<pb n="KR4h0156_WYG_029-33b"/>
種麥麥不成今年麥熟家無贏為語農夫合勤儉汲水<lb/>
聊舂麥仁飯<lb/>
　　春渡滹沱<lb/>
世路無閒日風波嵗嵗新東風沙上鴈落日岸頭人去<lb/>
國曽千里還家又一春林花應笑客夏病往來頻<lb/>
　　六言<lb/>
密雲欲雨不雨繁杏將開未開日暮小樓凝望江南燕<lb/>
子歸來<lb/>
<pb n="KR4h0156_WYG_029-34a"/>
　　㑹昌宫詞<lb/>
羽節貂裘謁内庭太和公主髪初星御前細説和畨事<lb/>
六院都來堕淚聽<lb/>
　蔣　冕<hi>一首</hi>
　　　冕字敬之全州人成化丁未進士累官少傅兼<lb/>
　　　太子太傅戸部尚書謹身殿大學士贈少師謚<lb/>
　　　文定有湘皋集<lb/>
　　湘山寺<lb/>
<pb n="KR4h0156_WYG_029-34b"/>
孤墖湧山腰鐘聲隔煙樹朝暮見雲飛不見雲歸處<lb/>
　毛　紀<hi>一首</hi>
　　　紀字維之掖縣人成化丁未進士選庶吉士授<lb/>
　　　檢討厯修撰侍讀左諭德陞學士遷戸部侍郎<lb/>
　　　拜禮部尚書入直内閣進少保兼太子太保吏<lb/>
　　　部尚書謹身殿大學士卒贈太保諡文簡有鼇<lb/>
　　　頭類稾<lb/>
　　武宗皇帝挽歌<lb/>
<pb n="KR4h0156_WYG_029-35a"/>
玉輦今何處宸遊事己空淚多湘水竹悲切鼎湖弓汗<lb/>
簡千年後鈞天一夢中空餘舊戎帳金甲凜霜風<lb/>
　陸　完<hi>一首</hi>
　　　完字全卿長洲人成化丁未進士累官太子太<lb/>
　　　保吏部尚書坐納宸濠賄論死議平劉六等功<lb/>
　　　戍泉州籍其家有水村集<lb/>
　　題夏禹玉長江萬里圖<lb/>
雲山蒼蒼江漠漠紹興年間夏珪作珍重須知應制難<lb/>
<pb n="KR4h0156_WYG_029-35b"/>
巻尾書臣字端恪却憶當時和議成偏安即視如昇平<lb/>
惟開緝熙較畫史兩河淪棄無人爭斯圖似寫南朝土<lb/>
還有樓臺在煙雨釣叟棊翁不可呼漁舟野店誰能數<lb/>
但覺層層境不同林泉到處生清風意逺筆精工莫比<lb/>
只許馬逺齊稱䧺中原殷冨百不寫良工豈是無心者<lb/>
恐將長物觸君懷恰宜剰水殘山也畫終思效一得愚<lb/>
更把飛鴻添在圗願君且向飛鴻問五國城頭信有無<lb/>
　王鴻儒<hi>二首</hi>
<pb n="KR4h0156_WYG_029-36a"/>
　　　鴻儒字懋學南陽人成化丁未進士由戸部主<lb/>
　　　事厯官吏部侍郎南京戸部尚書卒謚文莊<lb/>
　　擬楊鐵崖小游仙詞<hi>二首</hi>
方壺員嶠月初生海色如銀萬頃明一片彩雲當面墮<lb/>
東華童子召飛瓊<lb/>
一別良常嵗月賖茅君相念寄瑶華五雲閣吏無人換<lb/>
猶是當年蔡少霞<lb/>
　楊　廉<hi>六首</hi>
<pb n="KR4h0156_WYG_029-36b"/>
　　　亷字方震豐城人成化丁未進士累官南京禮<lb/>
　　　部尚書贈太子少保謚文恪有月湖集<lb/>
　　　<hi>詩話月湖詩派本白沙定山其言曰近代之詩大扺只守唐人矩矱不敢違越一步惟陳公甫</hi>
　　　<hi>莊孔暘獨出新格予好公甫詩既選注之好孔暘詩又選注之其論絶句云於宋得濂洛闗閩</hi>
　　　<hi>之作於元得劉静修於國朝得陳公甫莊孔暘因類成一帙名曰風雅源流其師心若是然其</hi>
　　　<hi>七言長篇頗具排奡之力五言亦以樸勝不盡類陳莊二公</hi>
　　過牐簡莫水部<lb/>
疎牐密牐連一帶南船北船此闗隘往年水小謹啓閉<lb/>
<pb n="KR4h0156_WYG_029-37a"/>
十日五日牐邊待今年濟水偶然溢雪浪崩騰復砰湃<lb/>
下如落井上登天三老無功神是賴誰移兩山作一門<lb/>
管束千流與萬派當初本為畜水設豈知水大亦為閡<lb/>
世間未有無弊法十利未免兼一害人言月河且緩築<lb/>
不然水勢無由殺征夫自是懷往塗見月望弦今巳再<lb/>
履霜又恐阻氷凍帝鄉尚在紅雲外噫嘻水大莫怨遲<lb/>
還勝從前水小時<lb/>
　　往年得常山徐生惠硯甚佳丁未㑹試為監場軍<lb/>
<pb n="KR4h0156_WYG_029-37b"/>
　　士持去自後所得硯皆不及之偶然追憶成古風<lb/>
　　一篇<lb/>
常山硯多青紫色不徒發墨仍潤澤憶嘗過市親閱來<lb/>
惡者堆廛美藏匿再三苦索始出之坐賈乃邀三倍息<lb/>
徐生簡選持贈予獲之如獲琮與璧硯兮亦視為我用<lb/>
口不能言似對臆南宫携去戰文場螘垤蜂房專一席<lb/>
風檐交巻出門去竟為守舍軍士得脣焦口燥呼不還<lb/>
亟欲往追天巳黒歸來旅邸不成眠反覆思維良可惜<lb/>
<pb n="KR4h0156_WYG_029-38a"/>
當時妄意復得之焚香叩易揲蓍䇿得夬之革觀繇辭<lb/>
莫夜之戎即斯賊欲將此事白有司姓名無處稽尺籍<lb/>
三衢舊穴尚可尋巧匠斲山盈左側猶傳上品多更多<lb/>
紫袍玉帶殊輝赫雖然此特一物耳吾輩何為置欣戚<lb/>
但恨珍奇失所遇此意英䧺或能識<lb/>
　　折桂寺<lb/>
境豈浮屠勝東南秀此峰澗流千丈瀑崖長萬年松少<lb/>
室留蒼鹿番君見小龍布鞵從此製雲嶠寄遐蹤<lb/>
<pb n="KR4h0156_WYG_029-38b"/>
　　哭鄒汝愚<lb/>
海舶傳消息傷心遂不還死同鄒別駕窮過蔡西山絶<lb/>
識何由得英風竟莫攀惟餘前日疏傳寫遍人間<lb/>
　　直科口占<lb/>
南科自分一枝安北轉惟添待漏寒吏事兩京終是少<lb/>
諌官直恐是閒官<lb/>
　　題曹憲副采蓴巻<lb/>
三泖秋霖浸四圍水邊未覺露葵稀金盤玉箸長安客<lb/>
<pb n="KR4h0156_WYG_029-39a"/>
㡬箇西風為汝歸<lb/>
　吳　儼<hi>一首</hi>
　　　儼字克温宜興人成化丁未進士改庶吉士除<lb/>
　　　編修厯官侍講學士終南京禮部尚書謚文肅<lb/>
　　　有集<lb/>
　　齒落<lb/>
我年六十一己落第三齒若更活數年所存知有㡬譬<lb/>
若建重門一扉常自啓外侮窺其間孰禦而能止又若<lb/>
<pb n="KR4h0156_WYG_029-39b"/>
築長堰隙穴不容蟻今己決尋丈不竭安肯巳或言死<lb/>
與生其機不在此此雖釋吾憂終焉非至理憶我初落<lb/>
時掩口含羞恥只今落己慣與不落相似作詩紀嵗月<lb/>
亦漫戲云爾<lb/>
　羅　玘<hi>一首</hi>
　　　玘字景鳴南城人成化丁未進士改庶吉士除<lb/>
　　　編修厯南太常少卿吏部右侍郎贈禮部尚書<lb/>
　　　謚文肅有圭峰集<lb/>
<pb n="KR4h0156_WYG_029-40a"/>
　　寓言送李希賢<lb/>
山僧下山時僧送不出山但問下山僧此去何時還乳<lb/>
水閒一孔白雲留半間祗恐僧還少僧還誰閉闗<lb/>
　李　堂<hi>一首</hi>
　　　堂字時升鄞縣人成化丁未進士累官工部右<lb/>
　　　侍郎總理河道有堇山集<lb/>
　　堇山莊雜詠<lb/>
紅葉亂紛紛秋光到小邨莫憐蒲栁脆幸與菊松存<lb/>
<pb n="KR4h0156_WYG_029-40b"/>
猨狖貪山果牛羊戀蓽門石床凉不寐流水激籬根<lb/>
　夏　□<hi>一首</hi>
　　　□字德樹天台人成化丁未進士官南京大理<lb/>
　　　寺評事有赤城集<lb/>
　　廣陵<lb/>
九曲池亭龍氣消誰家水調共蘭橈眼前亡國無多恨<lb/>
江水東邊是六朝<lb/>
　蘇　葵<hi>一首</hi>
<pb n="KR4h0156_WYG_029-41a"/>
　　　葵字伯誠廣州順德人成化丁未進士改庶吉<lb/>
　　　士授編修出為江西提學僉事改四川終福建<lb/>
　　　右布政使有吹劒集<lb/>
　　金陵寄故園諸子<lb/>
霜冷天空一鴈飛鳯皇臺上幾霑衣一燈夜雨人無恙<lb/>
萬里秋江夢獨歸醉客酒壚隨處好驚心人事異鄉非<lb/>
明朝又發金陵道搔首長吟對落暉<lb/>
　周　旋<hi>一首</hi>
<pb n="KR4h0156_WYG_029-41b"/>
　　　旋字克敬慈谿人成化丁未進士以兵科給事<lb/>
　　　中出參廣藩有西溪小稾<lb/>
　　暮景<lb/>
斜陽含霽景江上去人稀垂老猶為客經冬未授衣僧<lb/>
鐘和月起漁火隔煙微故國雲霄外多從夢裏歸<lb/>
　楊子噐<hi>五首</hi>
　　　子噐字名父慈谿人成化丁未進士知崑江髙<lb/>
　　　平嘗熟三縣擢吏部考功主事進驗封郎中出<lb/>
<pb n="KR4h0156_WYG_029-42a"/>
　　　為湖廣參議厯河南左布政使有栁塘先生遺<lb/>
　　　稾<lb/>
　　　<hi>詩話名父早朝詩多至三百首其終篇云除却早朝無一事更從何處效驅馳可想見承平景</hi>
　　　<hi>象矣排節宫詞若落盡燈花風定後移來樹影月明初巳判聖恩非我分不傳私語到人間詩</hi>
　　　<hi>可以怨不其然乎至於春花將及九分九天氣又新三月三則尋常百姓家皆可道之不類深</hi>
　　　<hi>宫中女也</hi>
　　早朝<hi>五首</hi>
東方曙色未分明玉陛千官接武行華盖殿開鑾駕出<lb/>
<pb n="KR4h0156_WYG_029-42b"/>
部頭天樂一齊鳴<lb/>
九重天上六龍飛御氣氤氲拂太微鳯閣西頭明月在<lb/>
清光還照侍臣衣<lb/>
風定天街玉佩和露華滿地濕緋羅更畨奏對銀臺罷<lb/>
聽得西班喚六科<lb/>
仙漏迢遥隔絳霄兩行銀燭照趋朝鼓聲纔歇鐘聲動<lb/>
不放朝官過御橋<lb/>
曉風吹動角端旗仗外祥光繞赤墀忽聽殿頭宣内閣<lb/>
<pb n="KR4h0156_WYG_029-43a"/>
獨承密旨退朝遲<lb/>
　文　森<hi>一首</hi>
　　　森字宗嚴長洲人成化丁未進士除知慶雲縣<lb/>
　　　擢浙江道御史建言廷杖囘籍起南宫太僕寺<lb/>
　　　少卿終巡撫江西右僉都御史<lb/>
　　九日<lb/>
三載重陽菊開時不在家何期今日酒忽對故園花野<lb/>
曠雲連樹天寒鴈聚沙登臨無限意何處望京華<hi>沈山子云</hi>
<pb n="KR4h0156_WYG_029-43b"/>
<hi>語不在深自然藴藉</hi>
　鄒　智<hi>一首</hi>
　　　智字汝愚合州人成化丁未進士改庶吉士坐<lb/>
　　　誣下獄免死謫廣東石城所吏目居四年得疾<lb/>
　　　暴卒有立齋遺集<lb/>
　　　<hi>詩話立齋以吉士建言請黜萬安劉吉尹直三小人而進用王恕王竑彭韶三君子泰陵初政</hi>
　　　<hi>不報既而萬尹被彈事去劉獨銜憾刺骨嗾其黨攻吉中書人湯御史鼐辭連立齋及劉夀州</hi>
　　　<hi>㮣李主事文祥董沔陽傑謂數人以詩酒相結納互相標㮄詆毁朝政槩貽鼐書云夜夢一人</hi>
<pb n="KR4h0156_WYG_029-44a"/>
　　　<hi>騎牛將墜鼐手挽之不仆又見鼐執五色石引牛就正道人騎牛者朱也以為鼐將有扶持社</hi>
　　　<hi>稷之力法司周内坐以妖言惑衆律罪當死賴王端毅何文肅徐文靖諸公力持之得生而立</hi>
　　　<hi>齋逺謫化州千戸所吏目既踰嶺從陳文恭講學未㡬夭折惜夫其獄中詩云人到白頭終是</hi>
　　　<hi>盡事垂青史定誰真夢中不識身猶繫又逐東風入紫宸誦者傷之至亂朝詩云望見衣裳只</hi>
　　　<hi>此時放臣逐客讀之尤為悽㫁</hi>
　　辭朝<lb/>
雲韶聲静拜彤墀轉覺心驚不自持罪大故應誅兩觀<lb/>
網疎猶得竄三危盡披肝膽知何日望見衣裳只此時<lb/>
<pb n="KR4h0156_WYG_029-44b"/>
但願太平無一事孤臣萬死更何悲<lb/>
　傅　珪<hi>一首</hi>
　　　珪字邦瑞清苑人成化丁未進士累官禮部尚<lb/>
　　　書兼翰林院學士贈太子太保謚文毅有北潭<lb/>
　　　集<lb/>
　　大寧僧舍<lb/>
村外重闗護原頭怪石蹲水聲來樹杪花影上山根寺<lb/>
古殘碑蝕僧貧破衲存俗塵銷不得何用訪柴門<lb/>
<pb n="KR4h0156_WYG_029-45a"/>
　周　詔<hi>一首</hi>
　　　詔字希正長洲人成化庚子舉人由嘉祥儒學<lb/>
　　　教諭遷興府伴讀陞紀善食長史俸肅皇帝繼<lb/>
　　　大統從入擢太常寺卿兼翰林院侍讀卒賜祭<lb/>
　　　𦵏贈禮部右侍郎有歸吳和陶達意等集<lb/>
　　　<hi>詩話太常從龍舊學特拜清卿王耕原詩云漢丈濳邸㑹風雲今日誰收第一勲夜半忽傳天</hi>
　　　<hi>上詔虎符新拜宋將軍殆為公而發也或云指陸武惠亦近是石文介作傳稱公因事納忠言</hi>
　　　<hi>多剴切使更延其年不知大禮之議作何折衷或未必為張桂等力持以致興獻立廟稱宗未</hi>
<pb n="KR4h0156_WYG_029-45b"/>
　　　<hi>可定爾</hi>
　　飲酒和陶<lb/>
得時言或違人皆以為是失時言合道求全反致毁毁<lb/>
譽何足憑窮達亦偶<hi>一作不徒</hi>爾前程殊渺茫且來醉羅綺<lb/>
　<lb/>
　<lb/>
　<lb/>
　明詩綜巻二十九<lb/>
</p>
<p>
</p>
  </div>
</body>
</text>
</TEI>
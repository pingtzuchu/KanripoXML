<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻三十四</head> <lb/>
    <p>
<pb n="KR4h0156_WYG_034-1a"/>
欽定四庫全書<lb/>
　明詩綜巻三十四<lb/>
　　　　　　　　　　翰林院檢討朱彞尊編<lb/>
　李夢陽<hi>八十首</hi>
　　　夢陽字天賜更字獻吉慶陽人徙扶溝𢎞治癸<lb/>
　　　丑進士授户部主事轉員外郎應詔陳言彈夀<lb/>
　　　寧侯張鶴齡繫錦衣獄旋釋之進郎中代尚書<lb/>
　　　韓文草奏劾劉瑾坐姦黨致仕<hi>一云降山西布政司經歴復逮</hi>
<pb n="KR4h0156_WYG_034-1b"/>
　　　<hi>繫得釋</hi>起江西提學副使恃氣陵轢臺長訐奏罷<lb/>
　　　官寧庶人既誅坐為庶人撰陽春書院記獄辭<lb/>
　　　連及尚書林俊力持之得免卒後弟子私諡文<lb/>
　　　毅天啓初追諡景文有空同子集<hi>何仲黙云詩必以盛唐為</hi>
　　　<hi>尚宋人似蒼老而實踈鹵元人似秀峻而實淺俗僕詩不免元習而空同諸作間入于宋譬之</hi>
　　　<hi>于樂絲竹之音要眇木革之音殺直若獨取殺直而并棄要眇之音何以感情餙聽也試觀江</hi>
　　　<hi>西以後之作辭艱者意反近意苦者辭反常讀之如揺鞞鐸耳  崔子鍾云空同慨然興復古</hi>
　　　<hi>之思自唐以後無師焉之顧華玉云獻吉詩卓爾不羣或失則觕矯枉  偏不得不然又云空</hi>
<pb n="KR4h0156_WYG_034-2a"/>
　　　<hi>同言作詩必須學杜詩至于杜如至員不能加規至方不能加矩矣此空同之過言也夫䂓矩</hi>
　　　<hi>方員之至故匠者皆用之杜亦在規矩中耳何得就以子羙為規矩邪  王子衡云獻吉游精</hi>
　　　<hi>于秦漢割正于六朝以柔澹為上乘以沉著爲三昧以雄渾為神樞以蘊藉爲堂奥㑹詮徃古</hi>
　　　<hi>之典用成一家之言巨者日融小者星列長者江流濶者海受洋洋㸌㸌無所不極後有知言</hi>
　　　<hi>之選歎賞不暇尚安能為之揚抑哉髙徐子容云空同子詩衆體兼長渾厚沉著格  調古尤</hi>
　　　<hi>工七言古歌辭開闔縱横人不能述者獨摹寫曲盡雄健可喜即錯置杜甫髙適歌行中莫能</hi>
　　　<hi>辨也鍾黄勉之云空同先生靈蛇早握天池獨運黄  特奏白雪孤揚主張風雅深詣堂室樂</hi>
　　　<hi>府古詩駸滛漢魏而覽眺諸篇逼類康樂近體歌行大陵太白徃哲可凌後哲難繼明興以來</hi>
<pb n="KR4h0156_WYG_034-2b"/>
　　　<hi>一人而已古陳約之云𢎞治中文教大起學士輩出力振  風盡削凡調一變而爲杜則李何</hi>
　　　<hi>為之倡李楊用修云𢎞治間文明中天古學煥日藝苑則  懷麓張滄洲爲赤幟而和者多失于</hi>
　　　<hi>流易山林則陳白沙荘定山稱白眉而識者皆以為傍門至李何二子一出變而學杜壮乎偉</hi>
　　　<hi>矣又云空同以復古鳴𢎞徳間觀其樂府幽秀古艶有鐃歌童謡之風其古詩縁情綺靡有徐</hi>
　　　<hi>庾顔謝之韻而人但稱其律詩予謂空同之可傳者不在律空同之律少陵之餘瀝遺胏耳  任</hi>
　　　<hi>少海云獻吉詩如媧皇鍊石補天奔走百靈雷電日月星辰悉躔爐冶  徐子元云本朝詩莫</hi>
　　　<hi>盛國初莫衰宣正至𢎞治中西涯唱之空同大復繼之自是作者森起雖格調不同于今為烈</hi>
　　　<hi>又云空同崧髙之秀上薄青冥龍門之𣲖一瀉千里  穆敬甫云李詩雄竒髙古律法嚴整貫</hi>
<pb n="KR4h0156_WYG_034-3a"/>
　　　<hi>少陵之壘而㧞其赤幟化邵𢎞齋云國初詩是元如楊鐵厓解大紳成  間是宋如陳白沙莊</hi>
　　　<hi>定山至𢎞徳来駸駸乎盛唐矣如何大復李空同  皇甫子循云薛君采詩俊逸真憐何大復</hi>
　　　<hi>麤豪不解李空同夫大復未足於俊逸空同不全于麤豪也  王允寧云空同有神交無方之</hi>
　　　<hi>用有精純不雜之體縱横竒正不一其裁粹羙同也珩琚璜璫弗一其形溫柔同也至倒插頓</hi>
　　　<hi>挫之法自少陵善用之後空同一人而已學者未覩其大漫試詆醜以空同掠古市羙比之剽</hi>
　　　<hi>掠嗟乎空同賦才神解能自作古假令與李杜二豪並生當代不為李則為杜矣  徐伯臣云</hi>
　　　<hi>獻吉力持氣格濟以葩豔可謂雅道中興惜其和平之氣未舒悲凉之情太勝  袁永之云獻</hi>
　　　<hi>吉發憤慧業埽蕩陳言吐詞則振羽沉宫宣藻則日光玉潔維時徐生虎視于荆吳邉丞蛟躍</hi>
<pb n="KR4h0156_WYG_034-3b"/>
　　　<hi>於齊魯何子揚瀾于河洛而君騰踔蹂躪總統包容所謂無可無不可者也  周允大云獻吉</hi>
　　　<hi>仲黙一代絶倡邈焉寡儔家莫子良云近世譚藝之士獨稱空同大復二  至曰廣長數千里</hi>
　　　<hi>上下數千年始得二人其見慕如此豈不以二子詩逺追蹤于少陵視三百篇指義特近哉</hi>
　　　<hi>何元朗云楊東里李西涯詩猶沿元人之習至空同出遂極力振起之仲黙廷實昌榖諸人相</hi>
　　　<hi>與附和而古風遍域中矣如王元羙云李獻吉如金翅擘天神龍戲海又  韓信用兵多寡如</hi>
　　　<hi>意排蕩莫測又云獻吉才氣髙雄風骨遒利天授旣竒師法復古手闢草昧為一代詞人之冠</hi>
　　　<hi>要其所詣亦可略陳騷賦上擬屈宋下及六朝根委有餘精思未及撰樂府自魏而後有逼真</hi>
　　　<hi>者然不如自運滔滔莽莽選體建安以至李杜無所不有第比謝監未是初日芙蓉僅作顔光</hi>
<pb n="KR4h0156_WYG_034-4a"/>
　　　<hi>禄耳七言歌行縱横如意開闔有法最為合作五律及五七言絶時詣妙境七言律雄渾豪麗</hi>
　　　<hi>深于少陵抵掌捧心不能厭服衆志又云成𢎞之際頗有俊民稍見一斑號為巨擘然轍不及</hi>
　　　<hi>古中道便止搜不入深遇境隨就北地矯之信陽嗣起昌榖上翼廷實下毗敦古昉自建安掞</hi>
　　　<hi>華止于三謝長歌取裁李杜近體繼軌開元一埽叔季之風遂窺正始之塗天地再闢日月為</hi>
　　　<hi>朗詎不羙哉又云國朝習杜數家華容孫宜得杜肉臨清謝榛得杜貎華州王維楨得杜一支</hi>
　　　<hi>閩中鄭善夫得杜骨就其所得亦近似耳惟夢陽具體而㣲又云涵洪并纎與亭毒並吾推獻</hi>
　　　<hi>吉然不能諱其滓洲吳明卿云空同詩縱横跌宕揺五岳而凌滄    胡元瑞云李獻吉手擘</hi>
　　　<hi>盛唐之𣲖可謂逹摩西來獨闢禪教又如曹溪卓錫萬衆皈依  陸羽吉云成𢎞以降北地信</hi>
<pb n="KR4h0156_WYG_034-4b"/>
　　　<hi>陽諸君子出執牛耳以凌厲詩壇宇内譚藝之士率嚮徃之然蒼素混質繁音亂雅揣摹攫攘</hi>
　　　<hi>勦襲其近似者以為名徃徃炫色澤而乏神理程之于古無當也  黄清甫云昔陳思總東京</hi>
　　　<hi>之闕謝客振江表之衰子昻變陳隋之靡今李公夢陽湔宋元之陋斯文肇起實由于兹厥功</hi>
　　　<hi>邈矣其詩專意上摹逝遵故轍斷自漢魏迄于少陵少陵以下薄不經目故能近謝靡曼遠標</hi>
　　　<hi>遒舉一篇一詠咸有所屬無論堂室直將並驅豪雄之氣矯然千仭之上如時來屠沽奮跡徃</hi>
　　　<hi>英雄傷斗然一峰上不信萬山開中宵見海日南斗豁天門斯並純任骨力振絶鉛華故能獨</hi>
　　　<hi>挽頽波屹爲文柱故常之才難與慮始後王伯榖云明興以來作者絶少逮乎正統以  則益</hi>
　　　<hi>猥弱雕𤨏無足采觀李君崛起關隴蛟騰虎視力挽七朝之廢古必漢魏律必盛唐一時海岳</hi>
<pb n="KR4h0156_WYG_034-5a"/>
　　　<hi>英靈之士翕然趨之風雅之學亦遂復振吾獨惜其調髙而意直才大而情疎體正而意庸力</hi>
　　　<hi>有餘而巧不足也何則矯枉太過和平不及摹仿刻深陶鎔未暇此猶戰國嬴秦之後繼以炎</hi>
　　　<hi>劉方其持寳鍔斬白蛇除煩草削苛政其功非不快也然問其詩書則陸生爾矣禮樂則叔孫</hi>
　　　<hi>通爾矣此李君之詩撥亂反正之力多粉餙太平之事少所謂可與創造難與守成者也  馮</hi>
　　　<hi>元成云空同雄渾悲壯深于少陵宇宙間異色絶燄  孫文融云空同格律雄渾真無可疵其</hi>
　　　<hi>古詩更髙絶近代罕兩神馮開之云空同深嗜而冥契者杜陵故得其  理而靣目隨之  江</hi>
　　　<hi>進之云空同于鱗世謂其有復古之力然二公固有復古之力亦有泥古之病彼謂文非秦漢</hi>
　　　<hi>不讀詩非漢魏六朝盛唐不㸔故事凡出漢以下者皆不宜引用噫何其所見之隘也夫詩人</hi>
<pb n="KR4h0156_WYG_034-5b"/>
　　　<hi>所引之物皆在目前各因其時不相假借如雎鳴螽斯桑扈蟋蟀樛木夭桃芣苢葛藟是三百</hi>
　　　<hi>篇所用之物也降而為離騷則用芷蕙荃茝木蘭菊英蛟龍鳳皇文虯赤螭曽有一物假借於</hi>
　　　<hi>毛詩乎又降而為唐人之詩則用江梅岸栁澗草林花乳燕鳴鳩羣鴉獨鶴曽有一物假借於</hi>
　　　<hi>離騷乎非不欲假目到意隨意到筆隨自不暇舍見在者而他求耳至于引用故事則凡已徃</hi>
　　　<hi>之事與我意思互相發明者皆可引用不分今古不論久近乃曰漢以上故事方用此特有見</hi>
　　　<hi>于漢家故事字眼古雅遂為此言其實繫用之善不善非繫于古不古也  陳卧子云獻吉志</hi>
　　　<hi>意髙邁才氣沉雄有籠罩羣俊之懷其詩漢魏以至開元各體見長然崢嶸清壮不掩本色其</hi>
　　　<hi>原葢出于秦風遂曹潔躬云獻吉雖産于秦其父正教授封丘  徙家大梁故登科録直書河</hi>
<pb n="KR4h0156_WYG_034-6a"/>
　　　<hi>南扶溝人居於康王城𦵏于大陽山麓然則李何皆中州人矣李王後起以中原二子自居王</hi>
　　　<hi>稱李云人龍自起中原卧李稱王云髙卧中原堪有客又云足知上國羣公疏猶作中原二子</hi>
　　　<hi>㸔葢隠然自比於李何也有孫豹人云先生五言古詩本於陸謝句中皆  筋骨七古能以紀</hi>
　　　<hi>事兼諷議誦之風飇烈烈五律意象俱妙七律髙亮間入于宋絶句信手拈來調絶今古  俞</hi>
　　　<hi>右吉云獻吉五言古詩康樂以後一人七言近體少陵以後一人七言絶句太白以後一人惟</hi>
　　　<hi>五言近體少遜前賢頗有才多之恨然如江從樹裏斷山入雨中無隴樹迷關道吳山蔽驛樓</hi>
　　　<hi>揚鞭指河各立馬說周秦楚越窗中地江山戰後容風雲餘霸氣吳楚混前朝塞口孤城斷峯</hi>
　　　<hi>腰細澗分林疎山盡出風順櫓濟開暮雨津城樹春帆水國樓江山百戰後登眺兩人初爽氣</hi>
<pb n="KR4h0156_WYG_034-6b"/>
　　　<hi>固殊倫也</hi>
　　　<hi>静志居詩話成𢎞間詩道傍落雜而多端臺閣諸公白草黄茅紛蕪靡蔓其可披沙而揀金者</hi>
　　　<hi>李文正楊文襄也理學諸公擊壤打油筋斗様子其可識曲而聽真者陳白沙也北地一呼豪</hi>
　　　<hi>傑四應信陽角之迪功犄之律以髙廷禮詩品浚川華泉東橋等為之羽翼夢澤西原等為之</hi>
　　　<hi>接武正變則有少谷太初傍流則有子畏霞蔚雲蒸忽焉丕變嗚呼盛哉獻吉五古源本陳王</hi>
　　　<hi>謝客初不以杜為師所云杜體者乃其摹仿之作中多生吞語偶附集中非得意詩也至效盧</hi>
　　　<hi>駱張王諸體特游戲耳惟七古及近體専仿少陵七絶則學供奉葢多師以為師者其謂唐以</hi>
　　　<hi>後書不必讀唐以後事不必使此英雄欺人之言如江湖陸務觀司馬今年相宋朝秦相何縁</hi>
<pb n="KR4h0156_WYG_034-7a"/>
　　　<hi>怨岳飛等句非唐以後事乎</hi>
　　河之水歌<hi>二章</hi>　<hi>有序</hi>
　　　河之水歌李子為其子作也以子追不及<lb/>
河之水流濺濺望父不見立河干<lb/>
河水淲淲舟子揺櫓東方漸明我不得渡<lb/>
　　招隱山辭<hi>三章</hi>
山之桂青青秋風緑葉冬不零王孫幾時歸山空蕙草<lb/>
摧<lb/>
<pb n="KR4h0156_WYG_034-7b"/>
山之草萋萋春風花發桃源迷子規啼竹隂日暮愁人<lb/>
心<lb/>
秋之夕螢飛山風霜露霑人衣洞門翳寒蘿奈兹華髮<lb/>
何<lb/>
　　左袒行<lb/>
陵曰不可平曰可安劉者誰勃與我寄不信禄不入軍<lb/>
左袒計安出<hi>朱近修云此仿西涯樂府而作</hi>
　　車遥遥<lb/>
<pb n="KR4h0156_WYG_034-8a"/>
車遥遥遥遥復邁邁望見秋塵起不見車輪轉知在秋<lb/>
塵裏<lb/>
　　雁門太守行<lb/>
鴈門太守汝何人治邦三月稱明神我有牛羊賊不來<lb/>
掠我有禾黍人不敢割昔我無衣今有袴著我思禮拜<lb/>
太守太守不見憐但聞太守身姓邊紫髯廣額聳兩顴<lb/>
太守出門四牡騤騤後擁皁葢前導兩麾行者盡辟易<lb/>
居者不敢窺㫄問太守何所之云訪城南皇甫規<hi>楊用修云</hi>
<pb n="KR4h0156_WYG_034-8b"/>
<hi>神似古樂府魏晋以下絶無僅有</hi>
　　内教場歌<lb/>
雕弓豹鞬騎白馬大明門前馬不下徑入内伐鼓大同<lb/>
邪宣府邪将軍者許邪<hi>一解</hi>武臣不習武奈彼四夷西内<lb/>
樹旗皇介夜馳鳴礮烈火嗟嗟辛苦<hi>一解</hi>
　　轅駒歌<lb/>
世徑互險夷富貴安所需昔為櫪中駿今為轅下駒白<lb/>
日仰悲鳴青雲立踟蹰未䝉主人顧何繇效馳驅朝思<lb/>
<pb n="KR4h0156_WYG_034-9a"/>
碣石津夕睇流沙隅常恐侣凡蹇棄捐中路衢<lb/>
　　雜詩<hi>二首</hi>
西國有佳人獨立青雲端容豔若桃李左右佩芳蘭含<lb/>
思理玉琴泠泠一何閒更節有餘悲曲終再三歎借問<lb/>
歎者誰中意難自宣沉吟攬衣帶仰視鳴鶴翻思阻望<lb/>
不申何况隔丘山<lb/>
梲榱蝕以傾梁棟誠獨難流言播四國周公有疑患凉<lb/>
飇激頽景奄忽不可攀衆羽日繽紜朱鳥戢其翰殺身<lb/>
<pb n="KR4h0156_WYG_034-9b"/>
茍無益去去從所安傷哉式微詩千載起余歎<lb/>
　　發京師<hi>二首</hi>
驅車彰義門遥望郭西樹冠蓋耀青雲車馬夾廣路威<lb/>
風何赫奕各蒙五侯顧回飇動地起白日倐已暮棄擲<lb/>
委蔓草榮華若朝露亮無金石交人生豈常故絺綌足<lb/>
禦冬誰念紈與素愾彼白華篇氣結不能愬<lb/>
蔦蘿附松柏枝葉固相因行子戀儔匹况遇同鄉親北<lb/>
風起河梁日暮多飛塵攜手同車歸駕言西適秦道逺<lb/>
<pb n="KR4h0156_WYG_034-10a"/>
長渴飢客子懐苦辛仰瞻天漢流夜永不得晨驂馬媚<lb/>
其曹鳴雁各求羣明星出東方照見車下人夙興即徃<lb/>
道登彼髙路津還顧望京邑愴焉何所陳<lb/>
　　衛上别王子<lb/>
晨風應候至雞鳴各嚴車我今游宋中子當旋舊閭僕<lb/>
夫理前綏轅馬悲鳴趨一别阻秦周相望萬里餘首春<lb/>
霜露重厚汝征衣襦昔為同袍士今在天一隅故者日<lb/>
以逺疇能察區區<lb/>
<pb n="KR4h0156_WYG_034-10b"/>
　　贈徐禎卿<lb/>
獨處忽不懌攬衣循東廂樹木何修修春風起飄揚我<lb/>
友駕在門告言適江湘倉皇挈玉壺追送臨河陽顧瞻<lb/>
兩飛鳬並戲水中央翩翩厲羽翮鳴聲一何長奈何游<lb/>
客子一别永相望時澤亮有周天命固其常薄終義所<lb/>
劣别離庸詎傷懿彼回路贈慷慨申此章<lb/>
　　贈劉氏<lb/>
矯矯雲中鵠忽忽晨南翔連翩客游子駕言逝何方霜<lb/>
<pb n="KR4h0156_WYG_034-11a"/>
露日夜零東路悠且長意欲從子逝我馬𤣥以黄徒思<lb/>
諒無益欲置難遽忘愛子千金軀雙親在髙堂<lb/>
　　時命篇<lb/>
代馬不戀越荆禽豈巢燕鸜鵒渡汶水君子憂未然奈<lb/>
何客游子率爾辭故山行獸顧丘林出雲有歸還交交<lb/>
聲利塗軒車日駢闐誰念牛下人悲歌夜中歎豪門有<lb/>
棄襦我衣恒不完張儀懼諸侯泄栁乃閉關貧賤豈盡<lb/>
愚時命當自安<lb/>
<pb n="KR4h0156_WYG_034-11b"/>
　　述憤<hi>二首</hi>
小草生枯桑芊芊競芳辰雖云殊本根寄託各有因自<lb/>
我罹幽囚忽焉經浹旬我兄千里餘渺渺長河津妻子<lb/>
日望予蒼蒼隔西鄰所幸二三友笑言越昏晨宵鐙促<lb/>
燕膝昵語忘苦辛患難茍相得毋論骨肉親<lb/>
明月出東方徒行反家室室人走相訊問我何由出明<lb/>
知非夢寐欲辯仍自失喜極雙涕零轉靣各銜恤垂鐙<lb/>
照緗巻浮埃滿朱瑟愁言卒未傾忽復見晨日<lb/>
<pb n="KR4h0156_WYG_034-12a"/>
　　雜詩<lb/>
宛宛春田鳩飛鳴柔且閒一朝化為鷹肅肅厲羽翰衆<lb/>
禽不敢並孤立秋雲端鳥旣不自知人胡究其然<lb/>
　　予懷百門山水尚矣頗有移家之志交春氣熙忻<lb/>
　　焉獨徃述情遣抱示同好數子<lb/>
浮海傷固窮逾河歎誠邁濯纓萬里流髙視九州外功<lb/>
成奔運徂氣至流飇代淒淒秋柯零冉冉春條媚周覽<lb/>
倦河壖孤悰冀巖瀨道以沉寂超賞與崇深㑹豈惟肆<lb/>
<pb n="KR4h0156_WYG_034-12b"/>
逺情亦因謝塵籟聿想山中人風吹女蘿帶折麻凌險<lb/>
屼采秀越森薈眷彌志終申獨徃竟誰礙嵉嵉太行峰<lb/>
嶤嶤百門對抗手别故懽乘雲弄烟瀣<lb/>
　　自大過渡河趨陂沙岡<lb/>
凌春逺行邁游目恣沿越漸辨林中曙遽失霞上月觸<lb/>
物誰為情悲歎曷可歇載登隋疆場况眺宋城闕陽坡<lb/>
散初栁隂曲峙寒雪只此判氣候豈必殊燕粤湝湝濁<lb/>
河駛畟畟晨風發揚帆截驚灨倚櫂望窮髪鳬雁眇難<lb/>
<pb n="KR4h0156_WYG_034-13a"/>
即汀蘭翠堪纈羙人既莫期天路復幽絶陂岡鬰參錯<lb/>
岸沙皓明滅日暮孤雲興何以慰忡惙<lb/>
　　陽武詠懷陳平張蒼遂及博浪之事<lb/>
玉璽戒不力金鏡淪無光大人旣龍興烈夫亦鷹揚伊<lb/>
人各乘時矯若孤雲翔韓椎豈在屢秦氣日以喪六竒<lb/>
佐揮戈五運開靈昌時來屠沽奮跡徃英雄傷平生冀<lb/>
風期况乃逾故疆灑淚越修坰含淒遡河梁古墳宻嶕<lb/>
嶢春沙鬱茫茫徒瞻松柏路詎甲椒蘭芳遺榮竟何尤<lb/>
<pb n="KR4h0156_WYG_034-13b"/>
任智終自戕羡彼赤松遊援筆即此章<lb/>
　　覽遊百泉乃遂登麓眺望<lb/>
束髪懐幽竒覽籍兾有遇來登百門泉果協佳勝趣毖<lb/>
毖員波踊藹藹浮陽聚止坎渟泓洌激石迅湍注昔聞<lb/>
滄浪濯今解川上喻豈惟傷衛歌兼以發蒙慮况值春<lb/>
序中羣物已改故菰蒲冒清深鱗介各有慕行羡浴渚<lb/>
鳧静對棲雲鷺巖扉空潭影林藹變朝暮極目北上帆<lb/>
朝宗感游寓<lb/>
<pb n="KR4h0156_WYG_034-14a"/>
　　徳安趨潯陽<lb/>
始征晨風息雲流日色展登陸艱且澀厲澗一何𬗟維<lb/>
時仲秋交䬃䬃林飇巻緑竹垂我車丹花映行幰冒巒<lb/>
維有松繡石盡成蘚攀搴雖多恱亘頓乃勞倦日中迫<lb/>
廬岳蹊徑愈回蹇雲湧連遥崿雨暗失近巘奔崩萬壑<lb/>
㑹嶮絶一徑轉遽訝川梁没幸遇石瀨淺道以習坎利<lb/>
用待旣濟顯介石諒益固巨川豈遂眩誰哉能豫謀隨<lb/>
寓斯可遣<lb/>
<pb n="KR4h0156_WYG_034-14b"/>
　　白鹿洞徧覽名跡<lb/>
情髙忽凌厲歩健輕巉𬗟葛弱亦須捫厓滑每獨踐渉<lb/>
清愛重屢探阻遺驚眩始兹陟五峯遂憇松下巘巖桂<lb/>
紛始華石耳翠可巻追想白鹿跡伊人竟何遣觸端緒<lb/>
自縈薜荔况在眼慨歎意莫置顧望日已晚夕湖浴岑<lb/>
峭流光滅蘭坂命酒寫幽獨鳴琴且游衍<lb/>
　　始至白鹿洞<lb/>
曠哉超世志𬗟邈平生思鬱壹眷名跡久注匡山陲南<lb/>
<pb n="KR4h0156_WYG_034-15a"/>
渉枉嘉命果諧夙所期仲秋巖壑清宫館復在兹白石<lb/>
激寒湍巖蘿裊空基黯傷逝者徃密慚來者追性同道<lb/>
豈隔塗異理空悲興言懐昔賢日竟眺前岐榛荒徒鬱<lb/>
紆林崦一何冞感情匪哀歎聊詠昭言垂<lb/>
　　赴懷王山作<lb/>
始臨清溪寺不謂兹路艱﨑嶇踰南嶺轉見山鬱盤重<lb/>
隂起北谷凍雨響前巒志定邁孰禦勇徃竟孤攀挽葛<lb/>
接懸狖架木凌飛湍律律巖壑變颯颯嵐風寒隔港望<lb/>
<pb n="KR4h0156_WYG_034-15b"/>
絶岫嵉嵉已雲端<lb/>
　　廣獄成還南昌候了<lb/>
夕棲瑞洪渚遥覽渚北山相傳洪厓子乗雲自此間履<lb/>
跡今尚存其人邈莫攀粤予登征塗頻年渉閒關毀譽<lb/>
一嬰心寤言多所歎于兹誠踟蹰振衣躡前巒洚水莽<lb/>
浩浩驚風蕩回川欲濟惜無梁飇輪儻中還<lb/>
　　湘妃怨<lb/>
采蘭湘北沚搴木澧南潯渌水含瑶彩微風託玉音雲<lb/>
<pb n="KR4h0156_WYG_034-16a"/>
起蒼梧夕日落洞庭隂不知篁竹苦惟見淚斑深<hi>宗子相云</hi>
<hi>顔謝逸響秀宋轅文云深</hi>
　　自從行<lb/>
自從天傾西北頭天下之水皆東流若言世事無顛倒<lb/>
竊鈎者誅竊國侯君不見姦雄惡少椎肥牛董生著書<lb/>
翻見收鴻鵠不知黄雀啅盗跖之徒笑孔邱我今何言<lb/>
君且休<lb/>
　　西來行<lb/>
<pb n="KR4h0156_WYG_034-16b"/>
冬廿六日十二月西來泛湖雨明滅雨寒著樹盡成雪<lb/>
天波□霮路幽絶鴰鶬秃鶖立如人銜魚避船偷眼嗔<lb/>
雪晴獵夫㑹尋汝乘時早可收其身<lb/>
　　土兵行<lb/>
豫章城樓飢啄烏黄狐跳踉追赤狐北風北來江怒湧<lb/>
土兵攫人人叫呼城外之民徙城内塵埃不見章江塗<lb/>
花裙蠻奴逐婦女白奪釵鐶換酒沽父老向前語蠻奴<lb/>
慎勿横行王法誅華林桃源諸賊徒金帛子女山不如<lb/>
<pb n="KR4h0156_WYG_034-17a"/>
汝能破之惟汝欲犒賞有酒牛羊豬大者陞官佩綬趨<lb/>
蠻奴怒言萬里入爾都爾生我生屠我屠勁弓毒矢莫<lb/>
敢何意氣似欲無彭湖彭湖翩翩飄白旟輕舸蔽水陸<lb/>
走車黄雲巻地春草死烈火誰分瓦與珠寒厓日月豈<lb/>
盡照大邦鬼魅難久居天下有道四<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>守此輩可使亦<lb/>
可虞何况土官妻妾俱羙酒大肉吹笙竽<hi>楊用修云只以謡諺近語</hi>
<hi>入詩史而髙古不可及征孫豹人云贑州賊作亂都御史陳金奏調廣西狼兵  之土兵行所由作也此詩當</hi>
<hi>與杜陵北征詩並傳</hi>
<pb n="KR4h0156_WYG_034-17b"/>
　　上元訪杜鍊師<lb/>
宣王昔時乗八風御龍游戲行煙空馬前兩兩侍玉女<lb/>
别館多在蓬萊宫朝天宫中舊時殿樓臺晝鎖無人見<lb/>
琉璃井塌青苔滿松柏森森月如練嗚呼徃事難具陳<lb/>
燈火如山又一春北斗壇西訪隠淪我師黄衫白㲲巾<lb/>
坐我更致西樓賔玉杯瀲灩赤瑪瑙織罽四角銀麒麟<lb/>
酒肉山堆滿堂醉仙厨徃徃来八珍孝宗之朝五真人<lb/>
師也磊落當其倫自言召見親賜食曽把丹書獻紫宸<lb/>
<pb n="KR4h0156_WYG_034-18a"/>
如今寂寞看春色銀魚玉帶無消息豈惟魚帶無消息<lb/>
欲語吞聲淚霑臆勸師對此莫酸辛世間萬事如轉輪<lb/>
且將芝草供生計聊與煙霞作主人月偏彩雲當牖生<lb/>
旋呼兩童吹玉笙聞師妙得逡廵術百壺倒盡還須傾<lb/>
古來仙子向誰在飲者翻垂千載名名垂千載亦區區<lb/>
酒䦨燈昬夜復徂不見泰陵草已宿春生樹啼雙老烏<lb/>
此時亦應羣帝趨金燈翠旗光有無<lb/>
　　奉送大司馬劉公歸東山草堂歌<lb/>
<pb n="KR4h0156_WYG_034-18b"/>
東山有草堂縹緲雲嶠孤前對祝融峰下瞰巴陵湖明<lb/>
公昔時此堂居麋鹿熊豕當牕趨洞庭日落風浪湧倒<lb/>
影射堂堂欲動慘澹誰聞紫芝曲獨善不救蒼生哭先<lb/>
帝親裁五色詔老臣曽受三朝禄此時邉檄多戰聲曵<lb/>
履謁帝登承明謝安笑却淮淝敵魏相坐測單于兵九<lb/>
重移榻數召見夾城日髙未下殿英謀宻語人不知左<lb/>
右微聞至尊羨自從龍去不可攀公亦卧病思東山湘<lb/>
娥含笑倚竹立山鬼窈窕堂之側上書苦死只欲歸聖<lb/>
<pb n="KR4h0156_WYG_034-19a"/>
旨優容意悽惻内府盤螭縷金織賜出傾朝皆動色白<lb/>
金之鋌紅票記寳鈔生硬雅翎黑崇文城門水雲白是<lb/>
日觀者塗路塞城中冠葢盡追送塵埃不見長安陌人<lb/>
生富貴豈有極男兒要在能死國不爾抽身早亦得君<lb/>
不見漢二疏千載想慕傳畫圖即如草堂何處無禄食<lb/>
<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>竊胡為乎乃知我公真丈夫嗚呼乃知我公真丈夫<lb/>
　　二月四日部署宴餞徐顧二子<lb/>
春日載陽官署幽東吳二子過我游庭空日斜吏人散<lb/>
<pb n="KR4h0156_WYG_034-19b"/>
窅然何異經林丘今晨驚蟄暖氣逹昨夜哀鴻呼故儔<lb/>
中庭古槐蒼蘚溽上有百鳥何啁啾倉庚交交刷其羽<lb/>
君㸔巨細各有求明時冠軒幾邂逅得暇胡不攀淹留<lb/>
自從去年識徐顧令我意氣傾南州徐郎近買洞庭柁<lb/>
顧子亦且錢唐舟浮生飄轉若飛藿倐忽聚散誰能謀<lb/>
風光爛熳况復爾願寫清壺消客憂故人苦稱不好飲<lb/>
舉杯入脣還復休妙歌時時激慷慨鄙夫何以荅綢繆<lb/>
嚴柝沉沉静夜色北斗倒挂城南樓祗恐天明驅馬出<lb/>
<pb n="KR4h0156_WYG_034-20a"/>
攬袪延望河之洲<lb/>
　　苦熱諫屠參議<lb/>
豫章之熱真毒滛六月已破仍不禁赤雲行空日在地<lb/>
萬里一望炎煙深東蒸扶桑榦欲槁黑河水乾龍不吟<lb/>
院松亭亭我所愛比遭摧炙無好隂縱令跣足欲何往<lb/>
此地寸氷如寸金層檐大厦尚喘喙矮屋茅堂淚滿襟<lb/>
滕王有閣髙百尋閣下澄江清映心紫薇使者卧其上<lb/>
巻幔恰對西山岑赤脚門子揺大扇行坐吟哦揮素琴<lb/>
<pb n="KR4h0156_WYG_034-20b"/>
㡬欲徃訪簿書積豈我無酒同誰斟亭午蘊隆潭水沸<lb/>
蛟蜃下徙黿鼉沉何况走原之獸棲枝禽嗚呼豫章之<lb/>
熱其苦有如此而我胡為營營與世爭華簪<lb/>
　　徐子將適湖湘余實戀戀難别走筆長句述一代<lb/>
　　文人之盛兼寓祝望焉爾<lb/>
崢嶸百年㑹浩蕩觀人文建安與黄初叱咤皆風雲大<lb/>
歴熙寧各有人戞金敲玉何繽紛髙皇揮戈造日月草<lb/>
昧之際崇儒紳英雄杖䇿集軍門金華數子真絶倫宣<lb/>
<pb n="KR4h0156_WYG_034-21a"/>
徳文體多渾淪偉哉東里廊廟珍我師崛起楊與李力<lb/>
挽一髪回千鈞天球銀甕世希絶鼇掣鯨翻難具陳洪<lb/>
川無梁不可越日暮悵望勞余神徐郎生長蘇臺隂二<lb/>
十作賦雄海濱朅來抱玉叩閶闔長安繡陌行麒麟是<lb/>
時少年誰最文太常邉丞何舎人舎人飄颻使南極直<lb/>
窮金馬探瀘津爾雖不即見顔色夢中仿彿形貌真余<lb/>
也潦倒簿書客諸公磊落清妙身大賢衣盋豈虛擲應<lb/>
須爾輩揚其塵休令黼黻怨岑寂要與琬琰増嶙峋海<lb/>
<pb n="KR4h0156_WYG_034-21b"/>
陵先生雅愛士晚得徐郎道氣伸喬王款接雖不數邇<lb/>
聞亦欲來卜鄰驊騮造父兩相值一瞬萬里誰能馴都<lb/>
門二月芳草發御溝楊栁垂條新徐郎綰牒將逺適使<lb/>
我旦夕生悲辛為君沽酒上髙樓月前醉舞梨花春天<lb/>
明挂帆向何處鴻雁哀鳴求故羣南登㑹稽探禹穴西<lb/>
浮湘水弔靈均洞庭波寒木葉下峽口風急猨嘯聞司<lb/>
馬太史有遺躅歸來著書追獲麟<lb/>
　　朝飲馬送陳子出塞<lb/>
<pb n="KR4h0156_WYG_034-22a"/>
朝飲馬夕飲馬水鹹草枯馬不食行人痛哭長城下城<lb/>
邉白骨借問誰云是今年築城者但道辭家别六親寧<lb/>
知九死無還身不惜身為城下土所恨功成賞别人去<lb/>
年賊掠開城縣黑山血迸鴉翎箭萬里黄塵哭震天城<lb/>
門晝閉無人戰今年下令修築邊丁夫半死長城前城<lb/>
南城北秋草白愁雲日暮聞鳴鞭<lb/>
　　林良畫兩角鷹歌<lb/>
百餘年來畫禽鳥後有吕紀前邊昭二子工似不工意<lb/>
<pb n="KR4h0156_WYG_034-22b"/>
吮筆决眥分毫毛林良寫鳥祗用墨開縑半埽風雲黑<lb/>
水禽陸禽各臻妙挂出滿堂皆動色空山古林江怒濤<lb/>
兩鷹突出霜厓髙整骨刷羽意勢動四壁六月生秋䬞<lb/>
一鷹下視睛不轉已知兩眼無秋毫一鷹掉頸復欲下<lb/>
漸覺䬃䬃開風毛匹綃雖慘澹殺氣不可滅戴角森森<lb/>
爪拳鐵迥如愁胡眥欲裂朔雲吹沙秋草黄安得臂爾<lb/>
騎駟鐵草間妖烏盡擊死萬里晴空灑毛血我聞宋徽<lb/>
宗亦善貌此鷹後來失天子餓死五國城乃知圖寫小<lb/>
<pb n="KR4h0156_WYG_034-23a"/>
人藝工意工似皆虚名校獵馳騁亦末事外作禽荒古<lb/>
有經今皇恭黙罷游燕講經日御文華殿南海西湖馳<lb/>
道荒獵師虞長俱貧賤吕紀白首金爐邉日暮還家無<lb/>
酒錢從來上智不貴物滛巧豈敢陳王前良乎良乎寧<lb/>
使爾畫不直錢無令後世好畫兼好畋<lb/>
　　錢選畫張果圖<lb/>
張翁紙驢真有無錢也何意傳其圖印記雖明幅斷裂<lb/>
李侯完之亦竒絶所恨圖尾錢有詩就蛇添足將無癡<lb/>
<pb n="KR4h0156_WYG_034-23b"/>
憶昔翁來集賢院入宫詔許肩輿便一日聲名人主動<lb/>
千年靣目吾今見帝貌深沉玉榻雄侍人一異三人同<lb/>
漢皇信有瑶池降秦始枉慕蓬莱宫𤣥言未竟鈴殿風<lb/>
寸驢躍出青箱空有童追捉雙眼紅此驢䠥躃盤當中<lb/>
李侯一㸔一絶倒每稱獨苦嗟良工細觀張翁骨格古<lb/>
徐福五利寧其伍曰嬪真令天下疑遄歸轉覺皇心蠱<lb/>
長生殿前牛女辰廣寒仙桂舞鸞身世間但識申師巧<lb/>
誰觧中條放浪人<lb/>
<pb n="KR4h0156_WYG_034-24a"/>
　　洛陽道<lb/>
桃花馬金絡頭白面郎紫貂裘三月洛陽道垂栁䕃清<lb/>
溝溝水東流不記春花開花落㡬回新東風日暮楊花<lb/>
起愁殺髙樓獨倚人<lb/>
　　朱仙鎮<lb/>
水店回岡抱春湍滚白沙戰場猶傍栁遺廟只棲鴉萬<lb/>
古關河淚孤邨日暮笳向來戎馬志辛苦為中華<lb/>
　　徐墓書張相國碑銘<lb/>
<pb n="KR4h0156_WYG_034-24b"/>
不讀南州傳誰知髙士心江城遺像在春日古祠深竹<lb/>
鳥嚶嚶合松牆靡靡隂曲江千載碣書罷淚盈襟<lb/>
　　明逺樓春望<lb/>
貢院初開閣春隂獨倚欄栁邉千艦聚花裏萬家殘風<lb/>
雨江聲壮兵戈地色寒斷腸沙塞雁羣起向長安<hi>蒋仲舒云</hi>
<hi>含愁無限</hi>
　　酬京師友人見寄<lb/>
浮雲悲故國積水起鳴雷不見長安日愁登古吹臺故<lb/>
<pb n="KR4h0156_WYG_034-25a"/>
人三月别天上一書來欲問經行處山中杜若開<lb/>
　　東陂秋汎<lb/>
久說東陂好今陪上客遊綺筵開畫舫哀笛奮中流舞<lb/>
每低輕燕歌先起白鷗稍前休更進吾愛荻花洲<lb/>
　　游兵<lb/>
聞道新開口游兵未解圍只須殊死戰莫放隻輪歸漢<lb/>
月已自滿林烏常夜飛早将書插羽天子日宵衣<lb/>
　　環縣道中<lb/>
<pb n="KR4h0156_WYG_034-25b"/>
西人習鞍馬而我憚孤征水抱琵琶寨山銜木鉢城裹<lb/>
瘡新罷戰插羽又徵兵不到窮邉處那知逺戍情<lb/>
　　赴郊觀宿<lb/>
城邉水色静春茅苑外鶯啼拂露梢萬戸烟花臨複道<lb/>
九天宫殿鎻南郊霓旌夜發清溪繞彩仗晨飛碧樹交<lb/>
身到鈞天渾不解坐聞仙樂下雲旓<lb/>
　　謁陵<lb/>
本朝陵墓傍居庸聞說先皇駐六龍一日玉輿回朔漠<lb/>
<pb n="KR4h0156_WYG_034-26a"/>
遂令金殿鎻秋峯明禋衮職雖多預備物祠官豈盡供<lb/>
報祀獨知今上切每于霜露見愁容<lb/>
　　秋懷<hi>三首</hi>
慶陽亦是先王地城對東山不窋墳白豹寨頭惟皎月<lb/>
野狐川北盡黄雲天清障塞收禾黍日落溪山散馬羣<lb/>
回首可憐鼙鼔急幾時重起郭将軍<lb/>
宣宗玉殿空山裏野寺霜黄鎻碧梧不見虎賁移大内<lb/>
尚聞龍舸戲西湖芙蓉斷絶秋江冷環佩淒凉夜月孤<lb/>
<pb n="KR4h0156_WYG_034-26b"/>
辛苦調羮三相國十年垂拱一愁無<lb/>
大同宣府羽書同莫道居庸設險功安得昔時白馬將<lb/>
横行早破黑山戎書生誤國空談裏祿食驚心旅病中<lb/>
女直外連憂不細急將兵馬備遼東<hi>穆敬甫云諸作如雲屯髙嶺風涌飛</hi>
<hi>流</hi>
　　雪後朝天宫<lb/>
馬上城中見雪山白雲蒼霧滿燕關蓬莱咫尺無人到<lb/>
松柏黄昏有鶴還當日翠華游物外百年金殿鎻人間<lb/>
<pb n="KR4h0156_WYG_034-27a"/>
浮塵擾擾江湖逺悵望巖棲不可攀<lb/>
　　艮嶽篇<lb/>
宋家行殿此山頭千載來人水一丘到眼黄蒿元玉砌<lb/>
傷心錦纜有漁舟金繒社稷和戎日花石君臣棄國秋<lb/>
漫倚南雲望南土古今龍戰是中州<lb/>
　　潼闗<lb/>
咸東天險設重關閃日旌旗虎豹間隘地黄河吞渭水<lb/>
炎天白雪壓秦山舊京想像千官入餘恨逡廵六國還<lb/>
<pb n="KR4h0156_WYG_034-27b"/>
滿眼非無棄繻者寄言軍吏莫嗔顔<lb/>
　　别徐子禎卿得江字<lb/>
我愛南州徐孺子明瑶羙璧世無雙新從北極㸔南極<lb/>
便自吳江下楚江日落鷓鴣啼廟口水清斑竹映船牕<lb/>
禰衡王粲俱黄土千載何人復此邦<lb/>
　　臺寺夏日<lb/>
古臺髙並鬱岧嶤斷塔稜層鎻寂寥積雪洞門常慘慘<lb/>
炎天松柏轉蕭蕭雲雷畫壁丹青壮神鬼虚堂世代遥<lb/>
<pb n="KR4h0156_WYG_034-28a"/>
惆悵宋官偏泯滅二靈哀怨不堪招<lb/>
　　漢江歌送范子之桂陽<lb/>
漢江江上鶗鴂鳴漢江游客無限情青山落日下帆影<lb/>
芳草月明聞櫂聲黄鶴磯頭暮雲盡鸚鵡洲邊春水生<lb/>
莫倚仲宣能作賦洞庭南接桂陽城<lb/>
　　秋望<lb/>
黄河水遶漢宫牆河上秋風鴈幾行客子過壕追野馬<lb/>
將軍韜箭射天狼黄塵古渡迷飛輓曰月横空冷戰場<lb/>
<pb n="KR4h0156_WYG_034-28b"/>
聞道朔方多勇略只今誰是郭汾陽<hi>王元羙云雄渾流麗</hi>
　　朱仙鎮<lb/>
水廟飛沙白日隂古墩殘樹濁河深金牌痛哭班師地<lb/>
鐵馬驅馳報主心入夜松杉雙鷺宿有時風雨一龍吟<lb/>
經行墨客還詞賦南北淒涼自古今<lb/>
　　東華門偶述<lb/>
銀甕爛生光盤龍繡袱香但知從内出不省試何王<lb/>
　　贈何舎人<lb/>
<pb n="KR4h0156_WYG_034-29a"/>
朝逢康王城暮送大堤口相對無一言含悽各分手<lb/>
　　豔曲<lb/>
父母愛小女女是聰明子生不識鴛鴦繡出鴛鴦是<lb/>
　　曉鶯<lb/>
睍睆夢中迷流鶯碧樹西起來紅日照已度别枝啼<lb/>
　　雲中曲<hi>二首</hi>
黒帽健兒黄貉裘匹馬追奔紫塞頭相逢不肯通名姓<lb/>
但稱家住古雲州<lb/>
<pb n="KR4h0156_WYG_034-29b"/>
白登山寒低朔雲野馬黄羊各一羣冒頓曽圍漢天子<lb/>
健兒惟說李將軍<lb/>
　　聖節聞駕出塞<lb/>
千官北首望龍旂萬國車書集鳳闈八駿瑶池秋色逺<lb/>
㡬時親擁白狼歸<lb/>
　　送周判官<lb/>
明鐙緑酒五花裘客舎新秋螢火流問君不飲真何事<lb/>
明日出城風葉愁<lb/>
<pb n="KR4h0156_WYG_034-30a"/>
　　月夜過訪王子<lb/>
率爾髙陽飲博徒酒酣擊劍膽何麤金門貴客如相許<lb/>
徑脫鸘裘付酒壚<hi>蔣仲舒云語爽</hi>
　　夏口夜泊别友人<lb/>
黄鶴樓前日欲低漢陽城樹亂烏啼孤舟夜泊東游客<lb/>
恨殺長江不向西<lb/>
　　别李生<lb/>
華也南來送我行青絲挈酒玉壺輕滕王閣下江千尺<lb/>
<pb n="KR4h0156_WYG_034-30b"/>
一曲滄浪萬古情<lb/>
　　送王韜<lb/>
王郎口談金虎文自稱師是紫陽君挂帆明日忽南去<lb/>
影落龍江五色雲<lb/>
　　經行塞上<lb/>
天設居庸百二關祁連更隔萬重山不知誰放呼延入<lb/>
昨日楊河大戰還<lb/>
　　歸塗詠古<lb/>
<pb n="KR4h0156_WYG_034-31a"/>
河濟誰言不共流青春惡浪古懐州蕩揺少室三花樹<lb/>
倒映天壇白石樓<lb/>
　　汴中元夕<lb/>
中山孺子倚新妝鄭女燕姬各擅場齊唱憲王新樂府<lb/>
金梁橋外月如霜<lb/>
　　京師春日漫興<lb/>
十日不出花盡開城南城北看花來即教閉戸從花盡<lb/>
莫遣㸔花不醉廻<hi>蒋仲舒云語老而用意婉</hi>
<pb n="KR4h0156_WYG_034-31b"/>
　　送人之南郡<lb/>
鼓刀朱亥本微寒白首侯嬴是抱關不為千金増意氣<lb/>
祇縁一諾重丘山<lb/>
　<lb/>
　<lb/>
　<lb/>
　<lb/>
　明詩綜巻三十四<lb/>
</p>
<p>
</p>
  </div>
</body>
</text>
</TEI>
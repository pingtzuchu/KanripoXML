<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻十四</head> <lb/>
    <p>
<pb n="KR4h0156_WYG_014-1a"/>
欽定四庫全書<lb/>
　明詩綜巻十四<lb/>
　　　　　　　　　　翰林院檢討朱彛尊編<lb/>
　管　訥<hi>三十六首</hi>
　　　訥字時敏松江華亭人洪武中徵拜楚府紀善<lb/>
　　　陞左長史乞致仕王請命於朝留居本國禄之<lb/>
　　　終身有秋香百詠蚓竅還鄉紀行等集<hi>丁鶴年云時敏</hi>
　　　<hi>詩氣象雄渾襟懐曠逹用事親切措辭醇雅黄文獻公謂文章莫難乎詩詩莫難於近體時敏</hi>
<pb n="KR4h0156_WYG_014-1b"/>
　　　<hi>體嚴整間出新語亦復清俊非文獻所云難者與又云五七言律至晚唐氣漸衰靡不可為法</hi>
　　　<hi>惟絶句詩至晚唐尤為精緻宋人不得其門而入元人惟龍麟洲范清江虞青城得其三昧餘</hi>
　　　<hi>或偶得之而不純時敏絶句俱有法度豈非常私淑于三公故耶又云時敏詠物詩形容精宻</hi>
　　　<hi>非筆頭有五色花者不能乎胡粹中云長史古製近體舂容乎意度鏗訇  節奏追琢乎文章</hi>
　　　<hi>其言麗以則其思深以逺其義葩而正溫柔敦厚不迫不竭方諸古人亦未多讓  吳孟勤云</hi>
　　　<hi>長史樂府五言有漢魏體律詩源出於盛唐如碧海冲融天光萬頃汪洋莫窺其涯涘  楊仲</hi>
　　　<hi>舉云長史文章務以理勝尤長於詩並廖鳴吾云長史詩清新幽柔可與袁景文  駕</hi>
　　　<hi>静志居詩話昔人名集徃徃自謙若殷文圭曰鏤氷張舜民曰畫墁晁補之曰雞肋林敏修曰</hi>
<pb n="KR4h0156_WYG_014-2a"/>
　　　<hi>無思葛立方曰歸愚薛季宣曰浪語樓鑰曰攻媿王與鈞曰藍縷王翰曰敝帚洪希文曰軒渠</hi>
　　　<hi>未易悉數明初猶然劉基朱同皆曰覆瓿髙啓曰缶鳴董紀曰西郊笑端華㓜武曰黄楊周是</hi>
　　　<hi>脩曰芻蕘黄槐曰省愆雷貫李馨皆曰知非羅泰曰覺非王文静曰蝇聲管訥曰蚓竅是也管</hi>
　　　<hi>師事亷夫集經鶴年論定舂容疏越豈出景文之下而說詩家入選寥寥卧子舒章生長五茸</hi>
　　　<hi>知有袁而不知有管竟置不録徑寸之珠詎可遺哉</hi>
　　聽松樓為國學林敬伯賦<lb/>
凉飈度中林長松發清響震蕩出巖巒蕭騷納天壤初<lb/>
疑繁絃作復訝驚濤上倐爾若崩奔悠然亦平廣大音<lb/>
<pb n="KR4h0156_WYG_014-2b"/>
本無聲至理奚有象復動陽始生姤静隂已徃逹人居<lb/>
髙明㑹兹適真飬心静聽轉聰虚屏神逾爽豈彼㕓市<lb/>
間啾啾局塵坱好招陶隠居山中一清賞<lb/>
　　和陸伴讀闓過梅根<lb/>
江行惬素懐遐覽匪游冶開篷望九華隠隠白雲下素<lb/>
波明逺川青天入平野烟樹澹欲無風泉斷還瀉因知<lb/>
渼陂舟差勝習池馬斯游樂未央我輩胡為者<hi>丁鶴年云詞嚴</hi>
<hi>意新</hi>
<pb n="KR4h0156_WYG_014-3a"/>
　　和吳教授晚泊大信阻風<lb/>
樓船遡流上髙帆阻長風大江浩無際一氣何鴻濛囬<lb/>
望天門山峩峩相長雄洪濤走其下屹立西與東不有<lb/>
浮海歎豈無濟川功大鵬度寥廓斥鷃守卑叢物理固<lb/>
有定世事徒匆匆張燈啟華筵一笑杯酒中<lb/>
　　曉起<lb/>
真館曉晴初官清逺塵俗怡然對簡編庶矣㤀榮辱遥<lb/>
峰擁歸雲髙城澹微旭落盡冬青花江南雨新足<lb/>
<pb n="KR4h0156_WYG_014-3b"/>
　　寫懐<lb/>
朝回憇公館殘陽坐来暝疎雨過髙林華泉出東嶺流<lb/>
光晨復晡朱顔豈吾永故園歸何時悠悠發深省<lb/>
　　二隠圗<lb/>
溪上放舟廻山中負薪暇一笑偶相逢於焉遂清話寜<lb/>
知有秦晉况復論王覇回首總忘機青山夕陽下<lb/>
　　從征古州蠻廻塗紀驛<lb/>
王程不敢緩四日下辰陽古木將軍廟春波使者航城<lb/>
<pb n="KR4h0156_WYG_014-4a"/>
依山勢險江納雨聲長莫上觀瀾閣傷心在異鄉<lb/>
　　　右怡溶<lb/>
曹公兵敗處今識在嘉魚赤壁三分後烏林百戰餘橋<lb/>
浮春渡闊舟泊夜江虚千古英雄事悲凉太史書<lb/>
　　　右石頭口<lb/>
桃花江上驛春水賣新魚滿尺銀堪比千鱗錦不如因<lb/>
歌悲客裏毎食感王餘江海親朋少誰傳一紙書<lb/>
　　　右魚山<lb/>
<pb n="KR4h0156_WYG_014-4b"/>
　　銅爵妓<lb/>
銅爵髙臺上西陵古墓邊君恩徒自重妾貌竟誰憐羞<lb/>
掩歌時扇愁登舞後筵惟餘漳浦月三五夜空圓<lb/>
　　答友雨中見寄<lb/>
雨聲連曉夕牢落閉幽扉屋漏頻移榻江寒更覓衣野<lb/>
烏飢自下水鳥濕還飛爾亦忘機日終同理釣磯<lb/>
　　郊居<lb/>
移家雖偪側只此足幽居茅屋三間小春田十畞餘人<lb/>
<pb n="KR4h0156_WYG_014-5a"/>
来論稼穡自學把犂鉏東舍催租急烹雞酌小胥<lb/>
　　姚氏野春堂<lb/>
野外茅堂不掩扉堂前風日㪚晴霏棃花門巷清明近<lb/>
春水池塘燕子飛毎約隣翁同社飲更從田畯勸農歸<lb/>
明朝我亦尋春去小試東風白苧衣<lb/>
　　答吳髙士見寄<lb/>
青鞵布韈木棉裘合是山中隠者流舉世可無劉越石<lb/>
薦賢誰是吕婆樓秋風泖蟹年年上春水沙鷗日日浮<lb/>
<pb n="KR4h0156_WYG_014-5b"/>
好為攜琴并載酒三髙祠下放扁舟<lb/>
　　送瀘州判官孫彦博<lb/>
新除貳守向瀘川西上長江萬里船行李莫辭為客逺<lb/>
判花政喜得君賢官鹽嵗汲千家井火米時収五月田<lb/>
緩帶從容有佳興寄詩細寫薛濤牋<lb/>
　　寒食<lb/>
三月東風大放顛今年為客倍凄然杏花時莭偏聽雨<lb/>
寒食人家不禁煙千里故鄉愁共逺一春白日夢相牽<lb/>
<pb n="KR4h0156_WYG_014-6a"/>
天涯草色青青處祗憶千山墓下田<lb/>
　　對雪<lb/>
半年南國不雨落一夕北風吹雪来城中米價政爾貴<lb/>
江上梅花空自開騎驢朝士曉未出射虎將軍夜不廻<lb/>
寒齋獨坐更愁絶飢烏下啄青莓苔<lb/>
　　題陸二闔墨梅<lb/>
青禽枝上月如霜夢覺羅浮欲斷腸却憶故園池館裏<lb/>
看花一月不燒香<lb/>
<pb n="KR4h0156_WYG_014-6b"/>
　　墨窗為越人趙撝謙賦<lb/>
女媧立極斷鼇足羲畫之先無刻木始觀鳥跡製文字<lb/>
夜鬼哭天天雨粟篆隸變化生八分行草復作何紛紛<lb/>
六書古制既茫昧載籍况遭秦火焚後之作者不可數<lb/>
形聲寥寥眇千古更論得法神妙間自信臨池心獨苦<lb/>
君居於越文獻邦家藏金石書滿窗磨穿青州老未已<lb/>
萬斛巨鼎疇能扛吳興宗人已物故浙河東西誰獨歩<lb/>
君今有志繼絶學砥柱中流見孤注剡溪百畨氷雪光<lb/>
<pb n="KR4h0156_WYG_014-7a"/>
𤣥霞一斗松煤香滿堂賔客看揮灑風雨颯颯龍鸞翔<lb/>
我嗟塗鴉手如棘屢欲從君問竒畫君還許我載酒来<lb/>
我捧千鍾勞君筆<lb/>
　　稼村贈鄉人孫原璘<lb/>
我家三里汀前住茅堂政近桃花渚學經不明欲歸耕<lb/>
佃得官田廿餘畆有書盡賣買農具甘作東屯種田父<lb/>
侯彊既足把犂鉏餉婦猶能載筐筥田中蟊稗日自除<lb/>
牆下蠶桑春可取秋風禾黍既登場冬日雞豚復盈圃<lb/>
<pb n="KR4h0156_WYG_014-7b"/>
全家衣食幸餘饒老穉那知有辛苦東鄰撃鼓送農官<lb/>
西舎烹羊祀田祖且喜征科一事無况是豐年好官府<lb/>
縣吏催租不下鄉半夜無人打門户官糧輸足私債無<lb/>
一村帖然如按堵自信於焉老此身豈謂年来繫簮組<lb/>
汩汩黄塵没馬頭白水青山竟虚負羨君學稼如老農<lb/>
久抱長材隠家墅奉親菽水喜平安教子書詩識今古<lb/>
我今不蠶亦不耕素餐厚禄知何補幾時上疏乞東歸<lb/>
白頭相尋願為侣與爾擊壤歌堯年五日一風十日雨<lb/>
<pb n="KR4h0156_WYG_014-8a"/>
　　仝將軍歌<lb/>
仝將軍壮且武前年去年殺兩虎受賜黄金百兩歸釃<lb/>
酒椎牛宴同伍意氣驕矜不可當自謂千人何足數今<lb/>
年搏虎東城下虎亦憑陵肆其怒一抉将軍雙目睛可<lb/>
憐竟作荒郊土嗚呼勇不可恃利不可取汝不侮渠渠<lb/>
敢侮汝不見東海之濵釣魚父白頭龍鍾八十五<lb/>
　　桃花歌次韻答季翔<lb/>
春来㸔花須及早莫待韶光去如埽年年花發看應遲<lb/>
<pb n="KR4h0156_WYG_014-8b"/>
幾多狼籍被風吹今年無風亦無雨千樹桃花紅爛吐<lb/>
香塵繡轂動游人流水瓊筵出歌女天氣豔陽三月時<lb/>
倚䦨吹徹玉參差百壺送酒莫停飲祗恐落花辭故枝<lb/>
落花飄盡春無迹著意留春花可惜花開花落一畨春<lb/>
與君莫作傷春客㑹須日日醉花前不放閒愁到酒邊<lb/>
有花可看酒可飲但願以此終殘年<lb/>
　　鷹雞行<lb/>
白日中庭忽風過鷹攫雞雛半空墮誰家失之無處尋<lb/>
<pb n="KR4h0156_WYG_014-9a"/>
家奴拾得如拳大毛血淋漓殊可傷性命幸脱飢鷹腸<lb/>
山妻叮嚀勤餧飤愛䕶真如孤鳳皇錦毛漸長雙冠聳<lb/>
可愛花隂鬬時勇我雖老饞不爾烹留取年年作雛種<lb/>
　　春江捕魚圖<lb/>
𤣥真坊中老孫子老去今年不知幾緑簑短短僅遮身<lb/>
自小求魚足生理魚倉蟹舍小蓬門一帶編籬住江涘<lb/>
昨夜青山得雨多門前三尺桃花水大家漁具都上船<lb/>
水面紛然若浮蟻小兒捩舵立船梢老婦供炊在篷底<lb/>
<pb n="KR4h0156_WYG_014-9b"/>
大䋲屬網絶中流東船纔下西船起須㬰兩船相向開<lb/>
来往風波疾如駛前船得魚先上城後船回篙刺沙觜<lb/>
此賔此主尚杯盤樵青已卧蘆花裏醒者尚釣醉者眠<lb/>
東去西来隨所止不欠官家魚稅錢榮辱從来不干己<lb/>
我家江南山水間煙樹參差絶相似作客天涯未得歸<lb/>
一見此圗心獨喜俸錢幾時當買山小築茅堂三泖尾<lb/>
白頭方是謝官時也學漁家從此始<lb/>
　　少小<lb/>
<pb n="KR4h0156_WYG_014-10a"/>
少小從行伍而今作飲徒博錢尋劇孟買劒問風胡結<lb/>
伴軍中戲嗔人醉後扶黄金三萬鎰誓娶陸家姑<lb/>
　　獨坐<lb/>
獨坐茅堂上長吟不下牀亂書堆几席疎雨過陂塘野<lb/>
燕衝簾入江花渡水香應須存晚計次第學耕桑<lb/>
　　寄淞上友人<lb/>
憶昔都門把臂時殷勤索我送行詩客邊頼爾能相慰<lb/>
别後令人有所思芳草暮雲愁忽忽落花春雨鬢絲絲<lb/>
<pb n="KR4h0156_WYG_014-10b"/>
東歸艇子如堪買定擬尋君澱水湄<lb/>
　　題王秉正雲林清隠<lb/>
青林白谷水雲鄉隠者深居一草堂百道松泉當戸落<lb/>
四時花雨入簾香門前車馬紅塵逺座上琴書白日長<lb/>
滿目故家風景在不須重畫輞川莊<lb/>
　　題伴讀董時貢所藏山水<lb/>
公館多清暇林泉惬所探人家如谷口風景似江南斷<lb/>
徑荒深蘚崩厓老巨楠鯨波通海去鳥道與雲參江艇<lb/>
<pb n="KR4h0156_WYG_014-11a"/>
維晨渚巖扉掩暮嵐雨田收赤黍霜圃摘黄柑未築清<lb/>
風屋先尋白石菴醉来休荷鍤老去願投簮許我閒身<lb/>
在從渠俗慮耽偶然忘世累聊謝望雲慚<lb/>
　　墨蘭<lb/>
青草三閭亭下蒼梧二女祠前欲采幽芳寄逺月明秋<lb/>
水涓涓<lb/>
　　送馬駿赴京<lb/>
黄鶴磯頭上驛船柁樓撾鼓下晴川客行二月棃花後<lb/>
<pb n="KR4h0156_WYG_014-11b"/>
人别東風燕子前<lb/>
　　贈别<lb/>
草色青青漢水新異鄉聽雨怕逢春客懐最是今年惡<lb/>
頻向東風送故人<lb/>
　　題畫<lb/>
柴門春盡動鷗波樹色山光雨後多老去無官長自在<lb/>
醉眠江閣聽漁歌<lb/>
　　吳農四時歌<hi>三首</hi>
<pb n="KR4h0156_WYG_014-12a"/>
家有田廬泖水東門前九朶翠芙蓉鄰翁報我田官至<lb/>
明日花朝候勸農<lb/>
浜北浜南雨一犂隂隂桑柘鵓鳩啼木龍閒挂茅簷下<lb/>
百畆青秧已插齊<lb/>
種得紅芒與白秈五風十雨似堯年髙田無旱低田潦<lb/>
多辦今年賽社錢<lb/>
　林　温<hi>一首</hi>
　　　温字伯恭永嘉人官長史與弟常俱以詩名有<lb/>
<pb n="KR4h0156_WYG_014-12b"/>
　　　栗齋集<lb/>
　　盤山道中<lb/>
盤山嶺頭春雨多天台鴈蕩雲相摩鷓鴣啼入竹林去<lb/>
我行不得君奈何<lb/>
　貝　翺<hi>二首</hi>
　　　翺字季翔崇徳人助教瓊之子洪武中官楚府<lb/>
　　　紀善有平澹集<lb/>
　　　<hi>詩話紀善集以平淡名故管長史寄詩云花竹臨窗筆硯清初秋一雨便凉生錦嚢平澹詩千</hi>
<pb n="KR4h0156_WYG_014-13a"/>
　　　<hi>首近日新編幾巻成詩如夕陽山好樓中見春水船齊樹杪行信乎平澹矣所云山者葢指殳</hi>
　　　<hi>史二山</hi>
　　擬古<lb/>
妾有緑綺琴中含鳳皇音不弹黄鵠操試作白頭吟河<lb/>
中錦鴛鴦比翼相因依落花隨飄風各自東西飛物情<lb/>
有不同貞心以為保春葩折秋霜容華豈嘗好芙蓉出<lb/>
緑水見别汚池中白璧薦泥塗乃與瓦礫同妾有五色<lb/>
絲為君製衣裳朝朝勤拂拭夜夜為薫香将心置君腹<lb/>
<pb n="KR4h0156_WYG_014-13b"/>
知君不相忘<lb/>
　　吳門㑹故人樓文淵<lb/>
憶曾相識自兒童二載雲間席硯同深院鈔書桐葉雨<lb/>
曲䦨聨句藕花風當時壯氣凌諸子今日衰顔對兩翁<lb/>
髙卧田園真自樂宦遊媿我尚西東<lb/>
　張　璧<hi>一首</hi>
　　　璧字景辰陳留人徙華亭洪武初鄉舉除潞城<lb/>
　　　知縣終蜀府典寳<lb/>
<pb n="KR4h0156_WYG_014-14a"/>
　　　<hi>詩話陳留張樞夢辰徙家華亭城東門築室曰讀書莊陶南村贈詩云幅巾短杖林和靖斗酒</hi>
　　　<hi>長篇李謫仙又云冩書竹簡拈鮮碧臨帖箋藤寫硬黄或勸之仕不應日與弟子<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>春秋人目</hi>
　　　<hi>之曰林泉民貝廷琚為作傳其弟景辰亦能詩有過嘉禾詩云梭頭艇子輕于葉雪色沙鷗白</hi>
　　　<hi>似鵞可入畫也</hi>
　　横溪<lb/>
扁舟東来歌扣舷四顧雲水心茫然蛟龍欲唾光作霧<lb/>
星斗滿身如在天打鼓買魚江雨歇看山濯足溪風顛<lb/>
解衣典取酒一石醉伴忘機鷗鳥眠<lb/>
<pb n="KR4h0156_WYG_014-14b"/>
　浦　源<hi>六首</hi>
　　　源字長源無錫人洪武中晉王府引禮舍人有<lb/>
　　　浦舍人集<hi>沈山子云舍人詩如舞草從風偏反有致</hi>
　　　<hi>詩話長源居九龍山中築聴松軒凌彦翀為作記其後舟經淮河溺死故王逹善祭以文云長</hi>
　　　<hi>源之文豓若天葩云何不幸竟墮泥沙詩雖與子羽同調然才不逮林當與二𤣥伯仲句如聽</hi>
　　　<hi>鷄曉闕疎星白走馬春郊細柳黄細雨疎燈聞落葉斷雲髙樹見明河雨中黄葉孤村路湖上</hi>
　　　<hi>青山逺寺鐘三月春隂垂細雨幾家寒食起新煙春潮渡口停官舫夜雨山頭見驛燈衣上暮</hi>
　　　<hi>寒吳苑雨馬頭秋色晉陵山潮生漁浦罾看下雨過鄰家竹許鉏官路暝煙迷驛舍郡城寒火</hi>
<pb n="KR4h0156_WYG_014-15a"/>
　　　<hi>出更樓青山馬尾彎弓見畫角城頭帶月吹暮雨燈明湖上塔秋風砧響郭西家杏花寒食春</hi>
　　　<hi>江店榕葉薫風瘴海船今夜風傳何處笛他鄉月照故園衣寒㕔掩雪晨衙㪚暮郭連山夜燒</hi>
　　　<hi>明均有風韻非僅雲邊樹裏一聨而已亦善畫山水竹石學倪雲林程原道詩所云雲林弟子</hi>
　　　<hi>浦長源也</hi>
　　結交行<lb/>
敵國不在逺舟中乃可見炎涼不在時交情乃可知昔<lb/>
作通家好齊言永相保一富有一貧便成行路人相逢<lb/>
不相識薄夫堪嘆息我不願傾北海尊亦不願書翟公<lb/>
<pb n="KR4h0156_WYG_014-15b"/>
門但願同心二三子百年無改共生死<lb/>
　　送賈文學入京<lb/>
春城送别已斜陽花發官亭酒正香逺騎青山江上路<lb/>
新鶯細柳禁中牆疎星北闕趨朝早澹月南宫聽漏長<lb/>
誰謂賈生年景少獨能陳䇿輔君王<lb/>
　　悼潘處士<lb/>
先生愛酒不憂貧賣藥城隅㡬度春夜雨忽銷丹竈火<lb/>
秋風偏拂繐帷塵空山送𦵏多遺老片石題名有故人<lb/>
<pb n="KR4h0156_WYG_014-16a"/>
我欲持觴酹丘上野煙芳草謾傷神<lb/>
　　留别甘露行師<lb/>
秋山松柏正毶毶遊子登臨酒半酣今夜阿師雖對面<lb/>
明朝江北望江南<lb/>
　　送友人<lb/>
孤舟春别萬花西雲淡山清水滿溪料得客愁何處是<lb/>
緑隂官舍聽鶯啼<lb/>
　　懐湖南周包二山人<lb/>
<pb n="KR4h0156_WYG_014-16b"/>
毎懐周益能歌詠况復包撝善講論夢繞南湖春草碧<lb/>
夕陽微雨掩柴門<lb/>
　陸　闓<hi>一首</hi>
　　　闓字伯陽揚州興化人楚府伴讀<lb/>
　　江上暮雨<lb/>
荻蘆沙上風竹樹山頭霧疎雨忽新凉惆悵川光暮遥<lb/>
遥孤帆征渺渺滄江渡停櫂問漁人長干㡬程路<lb/>
　桂　衡<hi>一首</hi>
<pb n="KR4h0156_WYG_014-17a"/>
　　　衡字孟平仁和人洪武中錢塘儒學訓導遷山<lb/>
　　　東建文庚辰授谷府奉祀<lb/>
　　題蕭翼賺蘭亭圖<lb/>
使星東犯斗牛来猿鳥忘機豈見猜莫笑老僧藏不得<lb/>
昭陵玉匣有時開<lb/>
　　　<hi>詩話復州裂本蘭亭巻首有錢聖舉畫蕭翼賺書圗陶南村謂鴈行定武宋理宗賜賈平章一</hi>
　　　<hi>百十七本此其一也舊藏吾鄉郁氏</hi>
　杜　環<hi>一首</hi>
<pb n="KR4h0156_WYG_014-17b"/>
　　　環字叔循廬陵人晉王府録事<lb/>
　　題畫<lb/>
毎愛江山趣停杯看畫頻千峰青不斷萬里碧無垠雲<lb/>
樹參差晚鷗波浩蕩春扁舟何處客飄泊正愁人<lb/>
　張　紳<hi>二首</hi>
　　　紳字仲紳一字士行濟南人仕明為浙江布政<lb/>
　　　使<hi>徐子元云方伯詞格清健管見一斑知其為豹</hi>
　　　<hi>詩話方伯工大小篆精於賞鍳法書名畫多所品題撰法書通釋一巻自稱雲門山樵亦稱雲</hi>
<pb n="KR4h0156_WYG_014-18a"/>
　　　<hi>門遺老齊東自周公謹而後復有此人其詩不藉雕琢琅然可誦如湖中玩月詩地與樓臺相</hi>
　　　<hi>上下天隨星斗共浮沉亦佳句也</hi>
　　題畫<lb/>
髙樹漏疎雨滴瀝下銀塘美人捲簾坐寳鴨添生香風<lb/>
吹緑荷葉露出雙鴛鴦<lb/>
　　送人赴安慶幕僚<lb/>
舒州城在大江邊我昔過之曾繫船年豐米榖上街賤<lb/>
日落魚蝦入市鮮山起正當官舍北潮来直到驛樓前<lb/>
<pb n="KR4h0156_WYG_014-18b"/>
知君此去紅蓮幕民訟無多但晝眠<lb/>
　陳　約<hi>一首</hi>
　　　約字博文嘉興人洪武中官大理寺卿出為山<lb/>
　　　西布政使與弟絅繹緝竝有詩名<lb/>
　　錦屏<lb/>
赤城多竒峰錦屏亦殊勝不知何仙人遺蹟在幽徑松<lb/>
霏灑石牀竹雪墮風磴徘徊對巖花忽送一聲磬<lb/>
　董　紀<hi>一首</hi>
<pb n="KR4h0156_WYG_014-19a"/>
　　　紀字良史以字行更字述夫上海人洪武初官<lb/>
　　　江西按察僉事有西郊笑端集<hi>張汝弼云良史詩率漫若弗冀</hi>
　　　<hi>有傳者</hi>
　　　<hi>詩話述夫元之耆舊其詩頼善卿編之大雅集中題海屋云過橋雲磬天台寺泊岸風帆日本</hi>
　　　<hi>船亦不為率漫也</hi>
　　短歌行<lb/>
山鳥日日喚提壺勸君酒盡須更沽莫計囊中錢有無<lb/>
人生百嵗幾時好大是愁多懽樂少朝見花開暮落花<lb/>
<pb n="KR4h0156_WYG_014-19b"/>
昨日朱顔今日老為君起舞為君歌少年不樂奈老何<lb/>
　謝　肅<hi>一首</hi>
　　　肅字原功上虞人舉明經厯官福建按察僉事<lb/>
　　　有宻菴集<lb/>
　　　<hi>詩話原功謁貢禮部玩齋於吳山仰髙亭進曰先生之門亦有瑰偉倜儻㧞出之士乎時貢奉</hi>
　　　<hi>詔漕閩廣粟當泛舟大海貢語曰子能從吾游乎對曰丈夫觸蛟龍犯風濤如行衽席上爾遂</hi>
　　　<hi>同載至海昌屬海上多警因留居州北執經問難凡一詩之出一文之就折𠂻論議必當於理</hi>
　　　<hi>乃已既而貢沒於寓舍原功經紀其䘮刋其遺集及出按漳泉坐事被逮孝陵御文華殿親鞫</hi>
<pb n="KR4h0156_WYG_014-20a"/>
　　　<hi>肅大呼曰文華非考掠之地陛下非問刑之官請下法司乃下獄獄吏以布嚢壓死夙與唐處</hi>
　　　<hi>敬齋名號㑹稽二肅其詩雖不及處敬亦磊落不凡</hi>
　　馬陵行<lb/>
客行忽不樂停車馬陵間上有悲風古樹之蕭瑟下有<lb/>
哀壑流水之崢潺隂深壊道餘古雪孱顔兩壁堆積鐵<lb/>
石面苔封勁箭㾗草頭露滴将軍血青熒燐火黄昏明<lb/>
呼號木魅啼山精應羞刎頸償斷足此氣千載真難平<lb/>
西流沂水東滄海勝負孫龎兩安在為提寳劒舞尊前<lb/>
<pb n="KR4h0156_WYG_014-20b"/>
落日雲霞射光采<lb/>
　藍　智<hi>七首</hi>
　　　智字明之崇安人明初應薦授廣西按察僉事<lb/>
　　　有藍澗集<lb/>
　　　<hi>詩話二藍出處不同藍山藍澗二集選家悞有參錯今依明初雕本刋正</hi>
　　客建上將歸山中留别鎦典籖<lb/>
入山願逺遊出山願早歸羈懐苦無悰芳序倐已非瀰<lb/>
瀰江海流紛紛花絮飛清霜變𤣥髪游塵化緇衣艱危<lb/>
<pb n="KR4h0156_WYG_014-21a"/>
迹易乖少壯心轉違雲鴻毎獨往梁燕當疇依野樹滯<lb/>
殘雨荒臺淡斜暉浩歌緑水曲空拂黄金徽<lb/>
　　書懐寄示小兒澤<lb/>
昔我南澗来遂謀西園居瀟瀟桑柘隂下有比屋廬交<lb/>
枝囀黄鳥澄波躍文魚花香入戸牖草色連階除衡門<lb/>
閉白日髙詠古人書目送逺山雲心遊天地初貧賤固<lb/>
可樂富貴将焉如<lb/>
　　河池縣<lb/>
<pb n="KR4h0156_WYG_014-21b"/>
連峰入河池路險猺人村喬木盡參天白日為之昏上<lb/>
有髙石崖下有清水源蕭蕭篁竹叢落日聞哀猿職當<lb/>
觀民風載驅隰與原俯念逺人苦来宣天子恩撫此風<lb/>
景異懐哉惟故園<lb/>
　　雨<lb/>
黯黯雲垂野瀟瀟雨滿林晩山歸鳥盡秋草閉門深落<lb/>
葉蕭條樹空城繼續砧煩憂兼獨立誰識此時心<lb/>
　　曉發来賔縣<lb/>
<pb n="KR4h0156_WYG_014-22a"/>
宧遊同逆旅侵曉逐征途候<hi>一作空</hi>館殘燈小長江落月<lb/>
孤鄰雞催去馬城柝起棲烏物色兼人事悤悤嵗欲徂<lb/>
　　出雲藤驛<lb/>
又出雲藤驛扁舟更向東地蒸秋有瘴江濶夜多風旅<lb/>
夢驚啼狖鄉心託斷鴻天涯看月色不與故園同<lb/>
　　雨中同孟原僉憲登嘉魚亭<lb/>
髙閣流鶯外荒城駐馬前江寒三月雨春老百蠻天折<lb/>
柳悲横笛飛花落釣船乾坤總羈旅把酒意茫然<lb/>
<pb n="KR4h0156_WYG_014-22b"/>
　王　佑<hi>二首</hi>
　　　佑字子啟沂弟洪武三年舉教官擢監察御史<lb/>
　　　出為廣西按察僉事改知崇慶州有長江萬里<lb/>
　　　稾<hi>陳一徳云子啟壁立千仞不負所學雖頼蕭氏刻集以傳而其得意者無幾  梁用之云</hi>
　　　<hi>子啟先生以教官舉與永豐丁堅子節同邑劉榖原實等一十八人俱同日俱拜御史所為詩</hi>
　　　<hi>沉雄雅淡質而不俚華而不媚</hi>
　　　<hi>詩話王氏二妙子啟詩逺遜子與其擢御史也事在洪武三年五月二十一日中書吏部奉㫖</hi>
　　　<hi>選天下教官入覲奉天門適太史奏文星見帝親擢十八人俱為監察御史次日詣武樓下賜</hi>
<pb n="KR4h0156_WYG_014-23a"/>
　　　<hi>袍帶二十五日之任臺官傳命賜燕集中有紀恩詩七首其東胡僉事子祺詩云聖主親除十</hi>
　　　<hi>八人與君同郡最情親寄秦郎中文剛詩云奉天門下共恩榮十八人中第二名寄趙合州䕫</hi>
　　　<hi>馬緜州真詩云人生良㑹不可常聖恩同擢那能㤀是文剛也䕫也真也皆在十八人之列矣</hi>
　　　<hi>而實録載與選者十九人吉水胡子祺桐廬魏潜王納河西李顔永豐丁節永嘉許宏士萬安</hi>
　　　<hi>夏瓉樂清李時可衛輝陳士舉龍泉劉榖蕭暉合肥夏起瑞安馬漢分宜劉沂平陽孔希普永</hi>
　　　<hi>新歐陽子韶泰和王子啟安福歐陽楚廬陵胡伯清而無文剛䓁三人姓名恐國史所書未若</hi>
　　　<hi>子啟詩集之得其實也又海桑陳氏書王僉事事蹟第云以僉事除崇慶知州已而得投閒歸</hi>
　　　<hi>鄉而集中有獄中述懐三首其一云有枉不能直呼天天不聞厥初正田賦思以上報君豈其</hi>
<pb n="KR4h0156_WYG_014-23b"/>
　　　<hi>被蛇虺紏結情紛紛嫌疑既先入真偽無由分其二云沃壌袤千里曾無水旱憂亂来地無主</hi>
　　　<hi>官賦籍未收下車日經理比屋皆子仇太倉得稊来憲綱增罪尤吾豈厚歛者仰天思悠悠其</hi>
　　　<hi>三云蜀州古險塞其俗凶且强有司坐罷愞譬以羊将狼紀綱稍自振螫毒不可當我徒剛易</hi>
　　　<hi>折衆以凶為良誦其詩可得獲罪之由矣葢子啟政尚嚴厲其在廣西時尋适為按察使胡子</hi>
　　　<hi>祺曰古刑新國用輕典子啟曰蠻方素昧君臣父子之分黷倫傷化不及此明禮法以示勸懲</hi>
　　　<hi>後将難制适從其議其牧重慶征科未免過嚴因而坐累迹近重歛此陳氏諱而不言也</hi>
　　次梧州<lb/>
蒼梧平逺水如苔日出官船盪槳開五筦江從南海去<lb/>
<pb n="KR4h0156_WYG_014-24a"/>
九疑山<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>道周来乗槎蜑戸縁流住輸粟猺民出峒回<lb/>
聖代分巡方遣使咨詢敢憚徧蓬莱<lb/>
　　荆南舟中寄華容孫景賢<lb/>
故人不見十年餘聞就華容早卜居湖上屢停千里櫂<lb/>
嶺南不寄一行書别来毎恨知心少老去翻令㑹面疎<lb/>
題句荆南煩去客早春問訊向茅廬<lb/>
　彭正徳<hi>一首</hi>
　　　正徳字伯仁溧陽人明初以薦官福建亷訪使<lb/>
<pb n="KR4h0156_WYG_014-24b"/>
　　西州即事<lb/>
一雨洗空碧江城獨倚樓山銜殘照没水挟斷雲流燈<lb/>
影深村夜鐘聲古寺秋西州舊逰地薄宦此淹留<lb/>
　程國儒<hi>三首</hi>
　　　國儒字邦民歙人徙居徳興至正進士授餘姚<lb/>
　　　州判官攝紹興録事洪武初知南昌府被逮暴<lb/>
　　　卒有雪厓集<lb/>
　　越城謡<lb/>
<pb n="KR4h0156_WYG_014-25a"/>
越州城城何髙四十五里之周遭窪地填為基坡垞鑿<lb/>
成濠白晝鞭笞夜擊坨石民之骨灰民膏越城雖髙越<lb/>
民勞越民勞勞未已我田未耕乂科米忙忙築城歸種<lb/>
禾又恐無米供官科禾苖未青得秋雨城吏打門夜如<lb/>
虎為言雨後新城摧要我荷鍤城上来城泥不乾不敢<lb/>
回又恐夜半聞驚雷城頭一雨城一動越民登髙向天<lb/>
慟民心似與雨有讐天意實謂城無用當年當年天下<lb/>
平天下無賊越無城乃知在徳不在兵<lb/>
<pb n="KR4h0156_WYG_014-25b"/>
　　信州糧謡<lb/>
信州糧糧何艱十鍾一石萬里間朝發錢王隄暮過嚴<lb/>
陵灘柁尾白浪如銀山朝渡蘭溪州暮宿龍丘灣峻如<lb/>
牽車上鬼闗督吏馳檄夜傳箭布帆無風河水乾去年<lb/>
糧船未及岸今年又運八百萬只知彼地荒不知浙東<lb/>
天亦旱只知彼地饑不知役戸家無飯家無飯儂莫愁<lb/>
願化鐵騎為耕牛願銷鋒鏑為鉏耰戰場闢作畎與溝<lb/>
壮士荷甲歸田疇風雨時調禾黍秋禾黍秋飯不足浙<lb/>
<pb n="KR4h0156_WYG_014-26a"/>
東又移何郡粟<lb/>
　　次欒秉徳韻<lb/>
傷心世事淚澘澘已付餘生作等閒羝乳尚能持漢節<lb/>
鷄鳴那得出秦闗黄花時候多新酒緑樹門庭是故山<lb/>
日夜思親頭盡白何人為賦大刀環<lb/>
　金　絅<hi>一首</hi>
　　　絅字子尚嘉興人元季舉鄉試洪武初知蘓州<lb/>
　　　府以上書請減賦額賜死<lb/>
<pb n="KR4h0156_WYG_014-26b"/>
　　　<hi>詩話子尚在元季雅負詩名家有詠軒周致堯為賦詩其守蘓州也以百姓苦官民田賦不齊</hi>
　　　<hi>里胥因縁為姦乃上疏請減賦額觸髙皇帝怒賜死王文恪姑蘓志柳太守嘉興志具書其事</hi>
　　　<hi>考洪武中蘓守三十人左謫者吳懋坐事去者何異張亨被逮者王暄丁士梅湯徳石海王繹</hi>
　　　<hi>陳彦昌張冠黄彦端坐贓黥面者王文而子尚與魏杞山皆坐法死當日領郡者亦不易矣</hi>
　　王彦强破屋風雨圗<lb/>
讀書幽澗濵茅屋走風雨窗疎木葉鳴月暗燭花吐隠<lb/>
憂不可寫俛仰慕前古美人何由招娟娟隔秋浦<lb/>
　馬　琬<hi>一首</hi>
<pb n="KR4h0156_WYG_014-27a"/>
　　　琬字文璧江寜人洪武初仕為撫州知府有灌<lb/>
　　　園集<lb/>
　　　<hi>詩話文璧以畫名詩亦清脱</hi>
　　西湖竹枝<lb/>
湖頭女兒二十多春山兩㸃明秋波自從湖上送郎去<lb/>
至今不唱江南歌<lb/>
　盧　熊<hi>一首</hi>
　　　熊字公武崑山人元季吳縣教授洪武初授中<lb/>
<pb n="KR4h0156_WYG_014-27b"/>
　　　書舍人出知兖州府坐累死<lb/>
　　遊銅井山<lb/>
行春入銅山披榛訪苔碣展席具琴尊譚詩愒林樾溪<lb/>
柳漸生荑谷鶯未調舌文漪細含風小梅清映雪眷彼<lb/>
素心人寒香不堪折<lb/>
　馬　治<hi>一首</hi>
　　　治字孝常宜興人初為沙門洪武初知内丘縣<lb/>
　　　終建昌知府有荆南倡和海漁集<lb/>
<pb n="KR4h0156_WYG_014-28a"/>
　　張公祠<lb/>
張公古仙伯不樂雲間遊騎驢穴山腹古洞開清秋空<lb/>
青凝丹室積翠結石樓玉女跪而化銀漿冷不流芝田<lb/>
水精鹽華屋珊瑚鈎神界杳莫測鬼工信難侔勢輕壺<lb/>
公壺量狭禹九州繞出具區底仰見崑崙丘烟然一束<lb/>
藴吾欲窮其幽<lb/>
　甘　瑾<lb/>
　　　瑾字彦初臨川人明初嚴州府同知<hi>一云官翰林侍制</hi>
<pb n="KR4h0156_WYG_014-28b"/>
　　　<hi>張仲舉云彦初詩如美女簮花初工於律矛㦸森然望之可畏</hi>　<hi>徐子元云彦顧𤣥言云二</hi>
　　　<hi>守詩頗清僻如一瓢風外樹雙屐雨中山錦衾成獨旦羅扇覺先秋亦是髙唱</hi>
　　　<hi>詩話明初臨川詩𣲖專學唐人者掲孟同甘彦初也尚有張可立甘克敬惜其詩不多見</hi>
　　題何梅閣山居<lb/>
迹不到城市逢人無厚顔一瓢風外樹雙屐雨中山流<lb/>
水春喧碓歸雲暮掩闗憂時心未已祗益鬢毛斑<lb/>
　　題張氏竹園别業<lb/>
避難疎狂客長貧少定居采芝空有曲種樹豈無書擬<lb/>
<pb n="KR4h0156_WYG_014-29a"/>
製東山屐看馳下澤車肯容疎嬾迹来與狎漁樵<lb/>
　　贈人戍襄陽<lb/>
漢水荒城外頻年汗馬場舟車通饋餉部曲雜耕桑幕<lb/>
府文書下烽樓警邏長山公有愛将日醉習池旁<lb/>
　　梅溪宿徐橘隠者寓舎别後寄謝<lb/>
不見故人乆吟愁入鬢絲試呼村舍釀細論草堂詩夜<lb/>
雨西窗燭春風别墅棋滄洲如有約嵗晩共襟期<lb/>
　　讀文丞相傳<lb/>
<pb n="KR4h0156_WYG_014-29b"/>
萬里氷天泣楚冠南雲歸計路漫漫尚圗一旅興王易<lb/>
不念孤兒立國難樓櫓海門西日暗劒歌江介朔風寒<lb/>
九原負痛遺編在朔雪殘燈掩淚看<lb/>
　　水南晩眺<lb/>
山風蕭蕭羣木落寒日黯黯孤雲低江雲欲雨復不雨<lb/>
野鳥將棲還未棲歸人入夜望烟火行子傷秋聞鼓鼙<lb/>
水南山川繞城市正好買地躬耕犂<lb/>
　　社日<lb/>
<pb n="KR4h0156_WYG_014-30a"/>
楓樹林邊雨脚斜兒童祈賽競諠譁雞豚上戊家家酒<lb/>
鶯燕東風處處花野逕歸時扶醉客叢祠祭罷集神鴉<lb/>
瀕湖生意傷多潦預祝汙邪載滿車<lb/>
　　寄懐可立<lb/>
旅泊他鄉有嵗年南塘水竹卜居偏得錢日閉君平肆<lb/>
載酒秋尋賀監船葭葦近通門底巷荆榛遥帶郭西田<lb/>
東歸亦有蓴鱸興矯首滄浪若箇邊<lb/>
　　西師<lb/>
<pb n="KR4h0156_WYG_014-30b"/>
中興實藉羣公力反正終歸萬姓心霧雨銅標蠻徼闊<lb/>
山河鐵劵漢恩深明珠翡翠殊方入天馬蒲萄逺使臨<lb/>
北極即瞻佳麗氣南雲足聽凱歌音<lb/>
　　雨中書懐<lb/>
南窗坐掩讀殘書落盡棃花雨㸃疎短夢或因中酒後<lb/>
輕寒已過禁煙餘芹香墮几初歸燕泉脉通池欲上魚<lb/>
搔首故人懐别乆欲慿尺素問何如<lb/>
　張　著<hi>一首</hi>
<pb n="KR4h0156_WYG_014-31a"/>
　　　著字則明永嘉人元季游學至吳遂居常熟洪<lb/>
　　　武三年領鄉薦知膚施縣遷臨江府同知<lb/>
　　秋興<lb/>
故園東望海西頭幽事長懐九月秋竹几山明渾見畫<lb/>
糟牀酒熟不知愁霜寒秔稲肥黄雀水浄芙蓉映白鷗<lb/>
隨分耕魚聊自適無端垂老向延州<lb/>
　蕭　翀<hi>一首</hi>
　　　翀字鵬舉泰和人蘓州府同知<lb/>
<pb n="KR4h0156_WYG_014-31b"/>
　　　<hi>詩話鵬舉為劉子髙弟子編其師集以傳者也詩格卑卑不如其師逺甚</hi>
　　宿平陸村<lb/>
昔年曾此宿今日是重遊兵後人煙少村中草樹稠霧<lb/>
開螢照夜月霽鴈鳴秋明發前途去逢人問鎮州<lb/>
　包　聖<hi>一首</hi>
　　　聖字師聖江隂人岳州府同知<lb/>
　　和韻荅陳漢章<lb/>
風塵滿眼宦情微卜築從今與世違棊局未収山月上<lb/>
<pb n="KR4h0156_WYG_014-32a"/>
爐煙將斷洞雲歸謀生厎用千金産送老惟甘一布衣<lb/>
肯共野人㤀爾汝来朝騎馬到荆扉<lb/>
　白　笵<hi>一首</hi>
　　　笵字以中紹興山隂人洪武中黄州府同知<lb/>
　　薊州<lb/>
西来山盡處始見薊州城地擁三門峻天廻一面平人<lb/>
煙多戍卒市語雜番聲回首松亭道秋風幾日程<lb/>
　周　矩<hi>一首</hi>
<pb n="KR4h0156_WYG_014-32b"/>
　　　矩字仲方吉水人洪武中官中牟知縣遷台州<lb/>
　　　府同知謫戍廬陵用薦為廬陵訓導<lb/>
　　題宋徽宗雙燕<lb/>
江南簾幕重重雨艮岳湖山處處花兩地舊巢傾覆盡<lb/>
西風萬里入誰家<lb/>
　練　髙<hi>一首</hi>
　　　髙字伯上新淦人洪武中知起居注以直言忤<lb/>
　　　旨出為廣徳州同知厯臨汀鎮安二府通判<hi>王子</hi>
<pb n="KR4h0156_WYG_014-33a"/>
　　　<hi>充云伯上詩温厚而豐麗大江以西能繼范徳機虞伯生掲曼碩而起者</hi>
　　送趙将軍<lb/>
崆峒一劔倚秋隂誰識将軍百戰心老去功名餘白髪<lb/>
閒来歌舞㪚黄金呼鷹大澤風竿勁射虎南山雪羽深<lb/>
敲缺唾壺銀燭短時人不解隴頭吟<lb/>
　陳汝言<hi>九首</hi>
　　　汝言字惟允吳縣人明初官濟南經厯坐法死<lb/>
　　　有秋水軒稾<hi>嚴蓀友云惟允精於山水詩如秋水濃於酒山雲白似衣詩中亦有</hi>
<pb n="KR4h0156_WYG_014-33b"/>
　　　<hi>畫也</hi>
　　　<hi>詩話吳縣二陳居船場巷並有隽才俱善詩工畫山水又皆多鬚故有大髯小髯之目張氏據</hi>
　　　<hi>吳日惟寅隠居不出惟允為參軍頗親信用事南濠都少卿譚纂載洪武初王叔明為泰安知</hi>
　　　<hi>州㕔事後有樓三間正對泰山叔明寫為圗張絹素於壁毎興至輒一舉筆凡三年而圖成時</hi>
　　　<hi>惟允為濟南經厯一日胥㑹值大雪叔明欲改雪景惟允曰如傅色何沉思良久曰得之矣為</hi>
　　　<hi>小弓夹粉筆張滿彈之粉落絹上儼然飛舞之勢相顧以為神竒叔明就題其上曰岱宗宻雪</hi>
　　　<hi>圗因以贈惟允云後惟允坐法當死臨刑猶從容作畫畫畢乃就戮張司丞来儀紀以詩云若</hi>
　　　<hi>人悟懸觧委蛇順天刑慷慨赴東市一日為千齡李公悲上蔡陸子喟華亭識機若不豫逹生</hi>
<pb n="KR4h0156_WYG_014-34a"/>
　　　<hi>良可經朱絃亦易絶仄景不可停從容灑芳翰炳煥若丹青好藝永傳世精魄長歸冥披圖懐</hi>
　　　<hi>平素涕淚緣襟零說者以兵解之法推之謂之畫解宻雪圗陳氏世寳之松江張學使廷采往</hi>
　　　<hi>觀坐卧其下兩日徐武功尤愛之後以三十千歸吾鄉姚雲東未幾火作此圗遂付煨燼悕矣</hi>
　　　<hi>予嘗見惟允山水真蹟積墨清潤與叔明不相上下冝當日兩人相契之深也</hi>
　　古詩<lb/>
皇風去已逺王覇不復論空遺聖經在學者誰能尊物<lb/>
情何溷濁干戈相并吞禮樂既不作安使風俗淳撫几<lb/>
三歎息哀哉吾道淪<lb/>
<pb n="KR4h0156_WYG_014-34b"/>
　　蘭<lb/>
蘭生深山中馥馥吐幽香偶為世人賞移之置髙堂雨<lb/>
露失天時根株離本鄉雖承愛䕶力長飬非其方冬寒<lb/>
霜雪零緑葉恐彫傷何如在林壑時至還自芳<lb/>
　　軍中與劉公宣分韻得夜字<lb/>
日暝川路遥江寒木葉下鳴笳發洲渚偃斾泊清夜肅<lb/>
肅南鴈翔耿耿銀河㵼委身服戎事行役豈云暇孰不<lb/>
感所懐當知嵗時謝<lb/>
<pb n="KR4h0156_WYG_014-35a"/>
　　舟過錢塘有感<lb/>
錢塘江上水悠悠落日扁舟送客愁雲氣欲含千嶂雨<lb/>
潮聲逺帶大江流征帆且復停洲渚晩飯應須上柁樓<lb/>
見說西湖載歌舞春風不似舊時遊<lb/>
　　送黄尚書之江西<lb/>
驛路花如霧春江水似苔尚書今日去從者幾時回解<lb/>
纜聽潮落張帆趁曉開相思南浦上明月滿蘓臺<lb/>
　　題靈巖寺<lb/>
<pb n="KR4h0156_WYG_014-35b"/>
靈巖之山山木稠山僧結菴居上頭蒼松風裏作龍吼<lb/>
白雲窗前如水流憑䦨始悲人世廹舉目更感江山秋<lb/>
千年覇業俱陳跡落日寒煙生客愁<lb/>
　　送謝從義知杭州分韻岳王墳<lb/>
荒墳秋樹影蕭蕭只有孤僧伴寂寥二帝游魂歸不得<lb/>
百年枯骨恨難消山空永夜愁寒雨江濶悲風起暮潮<lb/>
若到錢塘逢故老傷心切莫問前朝<lb/>
　　雜詠<lb/>
<pb n="KR4h0156_WYG_014-36a"/>
空庭清晝永花落見春暮誰念未歸人草色江南路<lb/>
　　歸来<lb/>
春城踏踏馬蹄輕醉裏歸来鼓二更月滿青樓人不寐<lb/>
政將新曲按銀筝<lb/>
　陳　輔<hi>一首</hi>
　　　輔字里未詳仕為推官詩附見滎陽外史集<lb/>
　　出郊<lb/>
雨歇山晴鶯亂飛水清沙暖日暉暉竹籬縁路酒帘出<lb/>
<pb n="KR4h0156_WYG_014-36b"/>
野樹漲隂梅子肥千里鄉心隨夢逺一春樂事與人違<lb/>
年華過眼慙無補零落青衫尚未歸<lb/>
　王　䝉<hi>三首</hi>
　　　䝉字叔明吳興人自稱黄鶴山樵元末官理問<lb/>
　　　洪武初為泰安知州<lb/>
　　　<hi>詩話倪元鎮詩畫最自矜重不輕許人獨題叔明畫云筆精墨妙王右軍澄懐卧游宗少文叔</hi>
　　　<hi>明絶力能扛鼎五百年来無此君其誠服若此髙青丘云叔明為趙文敏外孫而其畫法自立</hi>
　　　<hi>門戸别具一種姿態與文敏無一筆相似其筆格不下文敏宜矣葢文敏書畫詩皆尚工緻而</hi>
<pb n="KR4h0156_WYG_014-37a"/>
　　　<hi>叔明意在活脫所冩溪山林木或有柯無葉畫家謂之不了樹惟詩亦然往往不費推敲而有</hi>
　　　<hi>自然之致乃知善得師者不在循行規矩也</hi>
　　閒適<lb/>
緑楊堪繫五湖舟袖拂東風上小樓晴樹逺浮青嶂出<lb/>
春江曉帶白雲流古今我愛陶元亮鄉里人稱馬少游<lb/>
不負平生一杯酒相逢花下醉時休<lb/>
　　過姑蘓<lb/>
山圍平野緑煙中江葦蕭蕭兩岸風誰種闔閭城外柳<lb/>
<pb n="KR4h0156_WYG_014-37b"/>
年年飛絮入吳宫<lb/>
　　陳惟允荆溪圗<lb/>
太湖西畔樹離離故國溪山入夢思遼鶴未歸人世換<lb/>
嵗時誰祭斬蛟祠<lb/>
　劉　秩<hi>一首</hi>
　　　秩字伯序豐城人洪武中知崇明州有秋南集<lb/>
　　　<hi>李時逺云伯序古體髙古近體秀麗</hi>
　　　<hi>詩話伯序詩亦整鍊如芙蓉隔浦聽秋雨楊柳長亭看晚潮沙浦寒霜肥紫蟹野園秋雨熟黄</hi>
<pb n="KR4h0156_WYG_014-38a"/>
　　　<hi>𤓰棟花落盡風飄樹魚子生時水滿田林下一篷冬聽雪樓中半榻日看山亦琅然可誦也</hi>
　　雞鳴曲<lb/>
馬初嘶鷄初鳴夜待旦晝兼程昨日晚出長安城今日<lb/>
早望橋山行東西相去四百里明日山北還晨征不縁<lb/>
薄宦苦相縈何得如此勞吾生君不見路無窮人易老<lb/>
離家不如在家好吾家萬里在江南回首天涯歸不早<lb/>
　吳　植<hi>一首</hi>
　　　植字子立嚴州人以處士徴授藤州知州<lb/>
<pb n="KR4h0156_WYG_014-38b"/>
　　寄張國録孟兼<lb/>
昔别意何長重来嵗華改沉憂誰與娛懐人邈江海褰<lb/>
衣渉汀洲秋風被蘭茝日夕零露繁芳馨為誰采嘉㑹<lb/>
諒難并良辰詎容待思君如明月夜夜望光彩<lb/>
　史　遷<hi>三首</hi>
　　　遷字良臣金壇人洪武中用辟召除蒲城知縣<lb/>
　　　遷知忻州復知亷州<lb/>
　　漫興<hi>二首</hi>
<pb n="KR4h0156_WYG_014-39a"/>
貧居村塢長無事誰復能過野老家只有春風太情重<lb/>
小桃深巷也開花<lb/>
瀼東煙樹杜陵家百尺深潭似浣花布袖龍鍾笻竹杖<lb/>
也勝裘馬在天涯<lb/>
　　暮春<lb/>
緑隂窗下春草碧無數柳花吹近牀一雙蝴蝶總無頼<lb/>
飛到小䦨還過牆<lb/>
　張　率<hi>一首</hi>
<pb n="KR4h0156_WYG_014-39b"/>
　　　率字孟循廣信人吳元年徴知嘉定州有張嘉<lb/>
　　　定集<lb/>
　　荅周檢校<lb/>
衡茅晚計卜溪南水石幽期得縱探詩社往来青玉案<lb/>
仙經借送紫泥函漁村過雨行秋霽龍洞開雲坐晚嵐<lb/>
種樹書成嗟已老煩君多致洞庭柑<lb/>
　吳文泰<hi>五首</hi>
　　　文泰字文度吳縣人洪武中涿州同知有愚菴<lb/>
<pb n="KR4h0156_WYG_014-40a"/>
　　　集<lb/>
　　　<hi>詩話文度與同郡丁遜敏學專事苦吟甞閉户共為詩人見其終日突無煙往視之瞪目相對</hi>
　　　<hi>忘其未食也評者謂其詩僻蹇似孟郊今觀其集頗淺易似不煩冥索乃爾</hi>
　　有懐義興崔同仁<lb/>
日嫋嫋兮凉風山中人兮何所蘿軒兮夜月薜牆兮秋<lb/>
雨丹桂發兮巖阿荷花落兮江渚我思君兮不来望南<lb/>
山兮延竚<lb/>
　　楚江清曉圖<lb/>
<pb n="KR4h0156_WYG_014-40b"/>
曨曨曙光啟湛湛楓江白河漢縱復横分明見秋色天<lb/>
空爽氣清露濕千峰碧微茫雲夢渚迢遞潯陽宅五柳<lb/>
髙且踈凉風正蕭瑟孤鶴横江来扁舟正攜客<lb/>
　　送何子方還吳中兼簡一二同志<lb/>
城頭烏啼朝日黄城門送客歸故鄉邊風吹沙道路長<lb/>
南登鴈門踰太行顧我垂老不得將蕭颯短髪垂秋霜<lb/>
為君此别淚沾裳歸心逺逐浮雲翔吳山崢嶸牛斗旁<lb/>
五湖浩蕩煙波蒼故園桑梓連崇岡萬里愁思何茫茫<lb/>
<pb n="KR4h0156_WYG_014-41a"/>
君家田園亦不荒歸来此樂殊未央兒女懽笑羅酒漿<lb/>
逺行辛苦憂俱忘故人若逢滕與梁為言思君愁斷腸<lb/>
勸君莫辭酒滿觴来宵見月遥相望<lb/>
　　送人之巴蜀<lb/>
煙波迢遞古荆州君去應為萬里遊倚櫂遥看湘浦月<lb/>
聽猿初泊渚宫秋雲開巫峽千峰出路轉巴江一字流<lb/>
若見東風楊柳色便乗春水泛歸舟<lb/>
　　酬陳孟敷見寄<lb/>
<pb n="KR4h0156_WYG_014-41b"/>
南浦蘼蕪生緑煙憶從分袂是何年歸来還對山中月<lb/>
老去惟耕隴上田幾樹蟬聲凉雨後一川霞采夕陽邊<lb/>
思君東望堪乗興潮落晴江好放船<lb/>
　鄭　潛<hi>一首</hi>
　　　潛字彦昭歙人元季泉州路總管洪武初以故<lb/>
　　　官起除授寳應縣主簿遷潞州同知有白沙稾<lb/>
　　　樗菴集<hi>程以文云彦昭詩駸駸乎格髙律熟而入於精者</hi>
　　𤣥石行為貢尚書賦<lb/>
<pb n="KR4h0156_WYG_014-42a"/>
尚書階前有𤣥石流落江湖舊曾識當時重者惜餘貲<lb/>
今日移来乃神力初看尚爾混泥沙熟視灑然供拂拭<lb/>
黒雲風斷涌峨睂紫氣霞開見靈壁終朝静坐無磷緇<lb/>
扣之則應聲相隨梅花㸃㸃上烏几柳絮緜緜縈硯池<lb/>
湘沙驚落孤鴈鶩東海躍出生蛟螭千年誰鑿渾沌竅<lb/>
半夜誤擊珊瑚枝人生遇合還如是尚書感慨親留記<lb/>
姱容麗質豈髙人錯節盤根知利器坡仙空作仇池夢<lb/>
愚翁信遂移山志為公歌此𤣥石行颯颯霜風度寒翠<lb/>
<pb n="KR4h0156_WYG_014-42b"/>
　朱　模<hi>一首</hi>
　　　模字子範休寜人元季六安州判官洪武三年<lb/>
　　　為賊所害有白沙行稾<hi>張伯雨云朱子範詩有虞掲遺響</hi>
　　送張總管赴鄱陽<lb/>
近聞使節向鄱陽已報前軍到武昌好過黄州問蘓仲<lb/>
曾遊赤壁訪周郎一時人物皆陳迹三國英雄此戰場<lb/>
舉酒煩君酹江月匡廬秋色晚蒼蒼<lb/>
　梅　頥<hi>二首</hi>
<pb n="KR4h0156_WYG_014-43a"/>
　　　頥字昌年永嘉人以明經薦除都昌主簿遷䕫<lb/>
　　　州判官<lb/>
　　夏日<lb/>
松下桃笙酒半醒石根流水碧泠泠片雲將雨窗前過<lb/>
分得新凉入研屏<lb/>
　　秋日<lb/>
黄葉蕭蕭獨掩闗屏風小幅盡江山酒醒夢入湘雲去<lb/>
不管秋聲在樹間<lb/>
<pb n="KR4h0156_WYG_014-43b"/>
　烏斯道<hi>七首</hi>
　　　斯道字繼善慈谿人明初以薦起知石龍縣調<lb/>
　　　永新以疾去官有秋吟稿春草齋集<hi>張惟静云繼善詩興</hi>
　　　<hi>寄髙逺瀟灑出塵一埽元人過巧之弊</hi>
　　　<hi>詩話繼善與兄本良性善並著才名鄉人目性善為春風先生繼善為春草先生宋學士濓稱</hi>
　　　<hi>其文云俊潔如明月珠洶湧如春江濤楊布政子器稱其詩云踈秀若雨後春山綺麗若雲中</hi>
　　　<hi>翠巘矜許至矣戴叔能贈詩云逹士不羈世投身向寛閒又云不有同心人誰其慰枯槁知非</hi>
　　　<hi>營營名利者也句如四顧□無人一烏空中鳴江水豈吾限可以相往還朝陽煦游鯈晴嵐送</hi>
<pb n="KR4h0156_WYG_014-44a"/>
　　　<hi>飛翼寂焉千載事傷此百年身落日近崦嵫於何從逺道鶴鳴子不和徒然有哀音具饒清氣</hi>
　　　<hi>其言曰詩之作非得夫天地之精氣者不能也信然哉</hi>
　　馬食粟<lb/>
馬食粟一閑二百匹一食一百斛去年大旱人苦飢草<lb/>
根食盡食木皮官司徴粟喂官馬馬何貴重人何微人<lb/>
心不敢怨只願官馬肥官馬肥走若飛江南江北正格<lb/>
鬬將軍殺賊要馬騎<lb/>
　　題寒林逺岫圗<lb/>
<pb n="KR4h0156_WYG_014-44b"/>
游子念故山嵗晏不得歸出門見林薄日暮煙火微關<lb/>
河渺千里猨狖聲正悲况爾霜雪繁鳥道不可躋陽春<lb/>
固伊邇奈此寒無衣衣寒何足嘆所憂美人違<lb/>
　　邀友人胡舜咨姚晉道劉庸道北郊夜坐<lb/>
美人集江郊員月湛秋夕天濶星宿繁地迥雞犬寂供<lb/>
具雖不<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>各取意所適抽辭託卮匜燕坐更几席既盡<lb/>
遐邇懐復有新故益涼風激庭柯澄波照林石零露不<lb/>
作寒層霄愈凝碧緬思江海内軒葢相馳激酬酢過為<lb/>
<pb n="KR4h0156_WYG_014-45a"/>
懽反道諒匪得<lb/>
　　澤畔<lb/>
上征天無風逺游槖無金種蘭蘭不芳行吟向江潯漁<lb/>
父曠達者庶幾知我心鶴鳴子不和徒然有哀音踟蹰<lb/>
當奈何湘水清且深<hi>陳卧子云古拙</hi>
　　過西山訪章願學鍾聲伯二隠者兼與同遊諸公<lb/>
　　　分韻得深字<lb/>
冬雨乆不作氷霜謝窮隂予因積遐思於焉事追尋西<lb/>
<pb n="KR4h0156_WYG_014-45b"/>
山數君子幽居託雲林岡巒負城郭在樂不在深旨酒<lb/>
罄良覿嘉言諧素心巖花照紋楸松風墮鳴琴詎謂兵<lb/>
革餘得以疏煩襟人生易彫謝何時續斯今離别奚足<lb/>
歎願言懐徳音<lb/>
　　雜言<lb/>
荆棘開好花娟娟耀芳春羅生及周道未嘗罹斧斤斧<lb/>
斤或相加芒刺反傷人朔雪貸其死后土固其根人力<lb/>
媿孱弱天地胡不仁崇岡有松柏日夕摧為薪<lb/>
<pb n="KR4h0156_WYG_014-46a"/>
　　次韻酬范運中<lb/>
讀書窗前煙草深三年獨守荒山隂出門駕輿輿脫輻<lb/>
閉戸燒鉛鉛不金唾壺擊出慷慨意青燈照見平生心<lb/>
故人苦道不相見寄詩復欲招我吟<lb/>
　馮伯初<hi>一首</hi>
　　　伯初字正始嘉興人洪武初官府同知<lb/>
　　崔貞姑廟<lb/>
貞姑遺廟練塘坳古瓦漂零補白茅影帳有煙香細細<lb/>
<pb n="KR4h0156_WYG_014-46b"/>
明妝剰粉玉磽磽連村未輟雞豚社獨樹長懸鶴鶴巢<lb/>
右族博陵銷歇盡尚餘彤史一題鈔<lb/>
　　　<hi>詩話郡丞予妻馮孺人逺祖也馮氏族譜載其詩三十餘首予少日僅録其一今予外弟金瀠</hi>
　　　<hi>無後譜不復可得矣貞姑廟在練浦塘一螺青東南廟外有橋土人以貞姑為土榖祠春秋社</hi>
　　　<hi>祭府志失載陳處士靈茂詩雲衣金粉蝕煙帳蕙蘭銷亦過廟下作也有好事者補張堯同百</hi>
　　　<hi>詠則廟其一乎</hi>
　陳伯康<hi>一首</hi>
　　　伯康字仲進長樂人江山知縣有南雅集<lb/>
<pb n="KR4h0156_WYG_014-47a"/>
　　寄郕縣喻知縣<lb/>
寄語郕州長何時過洛中相看兩舍許不得一尊同客<lb/>
思瞻秋月鄉書遲早鴻覃懐臨别處毎憾太悤悤<lb/>
　莘　野<hi>一首</hi>
　　　野字叔耕歸安人洪武初由本縣儒學訓導遷<lb/>
　　　棗强知縣致仕後改麗波巡檢卒官有環洲集<lb/>
　　春日登城有感<lb/>
憑髙獨立午風輕望入平湖眼更明白鳥影邊陽羨樹<lb/>
<pb n="KR4h0156_WYG_014-47b"/>
青山堆外闔閭城樓臺霽色千家日楊柳春深幾處鶯<lb/>
滿眼故人零落盡野花芳草不勝情<lb/>
　林子森<hi>一首</hi>
　　　子森温州平陽人舉秀才為臨洮府經厯<lb/>
　　鎮逺道中<lb/>
行盡荒林晚未休鷓鴣聲斷碧山秋逢人數問前程路<lb/>
九十長亭是貴州<lb/>
　俞貞木<hi>二首</hi>
<pb n="KR4h0156_WYG_014-48a"/>
　　　貞木初名楨以字行更字有立吳縣人洪武初<lb/>
　　　以薦知樂昌縣改都昌<hi>一云南安府南康縣</hi>有集<lb/>
　　　<hi>詩話明府有雕本集二冊予嘗見之於里中王山人翃書齋山人頗稱其詩而今訪之藏書家</hi>
　　　<hi>遂不復得又有日録亦無存當日若金侍郎問陳檢討繼皆其弟子也</hi>
　　題王孟端山水<lb/>
喬木靄春霽野水浸平沙山脊浮雲合巖腰細路斜攜<lb/>
琴向江寺沽酒到漁家歸去幽居晚山童埽落花<lb/>
　　題趙仲穆畫馬<lb/>
<pb n="KR4h0156_WYG_014-48b"/>
房星方墮墨池中飛出蒲梢八尺龍想像開元張太僕<lb/>
朝回騎過午門東<lb/>
　王　澤<hi>五首</hi>
　　　澤字叔潤天台人僑居山隂洪武中官華亭縣<lb/>
　　　丞有青霞集<hi>徐子元云青霞天厨之珍自然適口</hi>
　　　<hi>詩話叔潤詩音聲嘹亮亦是作家</hi>
　　寄友人<lb/>
我本東海人家住東海頭自從丱角時便向西州遊邇<lb/>
<pb n="KR4h0156_WYG_014-49a"/>
来西遊十九載夜夜思歸夢東海此身厭逐戎馬間落<lb/>
魄惟存壯心在今年始欲向東還便將歸老天台山相<lb/>
隨仙人飬雞犬笑弄緑水桃花間况聞溪上桃已熟仙<lb/>
女嬋娟面如玉春風綰髻雙緑鬢舞腰解按山薌曲去<lb/>
年羣仙遥見招謂予自是王子喬山中何嘗識酒禁日<lb/>
日爛醉吹璚簫昨日纔經四明道故人相見驚絶倒間<lb/>
闗萬死得生還顔色還同舊時好忽聞天吳落海隅到<lb/>
海要拾明月珠大風三日撼天黒海底吹折紅珊瑚洪<lb/>
<pb n="KR4h0156_WYG_014-49b"/>
濤如山老蛟怒白日江皋塞煙霧仙山咫尺不得歸目<lb/>
送冥冥塞鴻去櫂舟惆悵却西回側望仙山心欲摧空<lb/>
懐帝子芙蓉闕遥望中天兩玉臺愁来昏昏枕書睡呼<lb/>
酒狂歌不成醉丈夫出處真可憐往往長遭不如意作<lb/>
詩為謝丹霞仙金堂石室無清縁有心未罷歸来約更<lb/>
待秋風海月圓<lb/>
　　姑蘓感事<lb/>
天星夜落水犀軍又見吳宫走鹿羣睥睨金湯徒自固<lb/>
<pb n="KR4h0156_WYG_014-50a"/>
愴惶玉石竟俱焚將軍只合田横死國士寜無豫讓存<lb/>
風雨明年寒食節麥盂誰上太妃□<lb/>
　　徽宗畫缾中桂花<lb/>
玉色官缾出内家天香誰貯月中花六宫只愛新凉好<lb/>
不道金風巻翠華<lb/>
　　小游仙<lb/>
中山千日酒初醒却愛𤣥都夜景清起坐天門吹玉笛<lb/>
月中珠樹起秋聲<lb/>
<pb n="KR4h0156_WYG_014-50b"/>
　　竹宫青鳥<lb/>
阿母瑶池信不通茂陵松柏起秋風野垣春雨叢篁緑<lb/>
青鳥猶来認故宫<lb/>
　程　煜<hi>一首</hi>
　　　煜字彦明揚州人寳坻縣丞<lb/>
　　題明皇並笛圗<lb/>
華清宴罷巻霓裳重立東風並海棠鳳琯莫吹新製曲<lb/>
有人乗月倚東牆<lb/>
<pb n="KR4h0156_WYG_014-51a"/>
　陳　𤣥<hi>一首</hi>
　　　𤣥字<hi>闕二字</hi>東莞人洪武辛亥進士官縣丞<lb/>
　　資福寺<lb/>
聽經猨去已多時梧竹風標入夢思暗粉尚留多寳墖<lb/>
長廊空見捨田碑石池雨過添新水老柏年深換舊枝<lb/>
聞道靈源髙閣上至今人誦小山詩<lb/>
　吳　斌<hi>二首</hi>
　　　斌字蘊中休寜人洪武中用薦授平陽縣主簿<lb/>
<pb n="KR4h0156_WYG_014-51b"/>
　　　有蘊玉山房集<lb/>
　　量田謡<lb/>
朝量水田雪暮量山田月青山白水人如雲朝暮量田<lb/>
幾時歇尺田寸地須盡量絲毫增入毋㽞藏時𤾉時雨<lb/>
欣時康我民欲報心未央年年增賦輸太倉安得長風<lb/>
天外起吹倒崑崙填海水更出桑田千萬里<lb/>
　　醉歌行<lb/>
登髙取醉㪚我愁倒卧城南百尺之酒樓出門但知行<lb/>
<pb n="KR4h0156_WYG_014-52a"/>
路苦醉鄉可以逍遥遊君不能遺身天地上玉京乂不<lb/>
能營名將相專金城徒將緑髪染春雪風塵羈紲終無<lb/>
成不如且飲一壺酒酒盡愁消更何有<hi>汪禹乂云章短氣長學太白神</hi>
<hi>似太白</hi>
　戴　奎<hi>一首</hi>
　　　奎字文祥台州人洪武中齊河縣主簿有介軒<lb/>
　　　集<lb/>
　　秋夜有懐<lb/>
<pb n="KR4h0156_WYG_014-52b"/>
欲憑詩句寄秋風吟到宵分蜜炬終月色如銀庭樹冷<lb/>
一絲和露墮青蟲<lb/>
　　　<hi>詩話風定小軒無落葉青蟲相對吐秋絲秦淮海句也文祥移入夜景可謂青出於藍</hi>
　葉子竒<lb/>
　　　子竒字世傑龍泉人用薦主巴陵簿<lb/>
　　　<hi>詩話世傑坐事繫獄於獄中撰草木子又有餘録紀元季明初事頗詳可資國史采擇詩特餘</hi>
　　　<hi>技耳</hi>
　　岳陽晚興<hi>二首</hi>
<pb n="KR4h0156_WYG_014-53a"/>
洞庭萬頃秋月君山一㸃晚煙安得幅巾無事酒船吹<lb/>
笛江天<lb/>
暮雨漁村春暝曉霜楓葉秋酣人世花開花落山光湖<lb/>
北湖南<lb/>
　金　慎<hi>一首</hi>
　　　慎字子肅嘉興人洪武初貢士官典史<lb/>
　　柿林新居<lb/>
喜得移家秀水濵此邦風物舊相親為農乆已知農事<lb/>
<pb n="KR4h0156_WYG_014-53b"/>
近市還能逺市塵鵝㪚墨池迎洗硯鷗當漁屋看垂綸<lb/>
蔬畦藥圃終吾老未必溪花解笑人<lb/>
　　　<hi>詩話柿林今之新城鎮也去嘉興府治西北三十里而近城夲作塍宋曽魯公嘗監秀州新塍</hi>
　　　<hi>酒稅金尉一詩格調雖卑然微官能詩足以見當年一時文教之盛</hi>
　薛　敬<hi>一首</hi>
　　　敬字原理鄞縣人洪武初舉茂才授龍泉稅大<lb/>
　　　使厯國子監博士有江天集<lb/>
　　與范宣之何約之重游隠學寺<lb/>
<pb n="KR4h0156_WYG_014-54a"/>
薄言山寺去兩度出東郊湖草添新漲山禽改舊巢煙<lb/>
霞野衲客鹿豕故人交鐘磬雲深處来聽幾度敲<lb/>
　任　原<hi>一首</hi>
　　　原字本初休寜人明初以捍禦功授顯武將軍<lb/>
　　　雄鋒翼管萬戸有集<lb/>
　　　<hi>詩話夲初雖厯戎行實為環谷東山談經弟子其詩互刋唐仲實白雲集中今從燉煌程氏新</hi>
　　　<hi>安文獻志定為任作</hi>
　　見鄉人程大<lb/>
<pb n="KR4h0156_WYG_014-54b"/>
少年䇿馬辭鄉邑落魄天涯幾秋色鳳池昨遇故鄉人<lb/>
不道姓名應不識布衣拂却長安塵相㸔感歎念情親<lb/>
青春作客無逺近白髪從軍多苦辛以兹失路誰相顧<lb/>
我向東流子南去歸夢不離滄海雲邊愁逺挂青楓樹<lb/>
楓樹叢林隔海天百年聚㪚一茫然簮纓故舊應誰在<lb/>
萍梗江湖祗自憐臨岐執袂須傾倒明朝乂别闗山道<lb/>
心隨征鴈向斜陽愁對離憂醉芳草<lb/>
　　贈同舟從軍林生<lb/>
<pb n="KR4h0156_WYG_014-55a"/>
青天無盡碧波長百尺雲帆挂夕陽海路音書何處寄<lb/>
西風吹鴈不成行<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_014-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻二十八</head> <lb/>
    <p>
<pb n="KR4h0156_WYG_028-1a"/>
欽定四庫全書<lb/>
　明詩綜巻二十八<lb/>
　　　　　　　　　翰林院檢討朱彞尊編<lb/>
　桑　悦<hi>六首</hi>
　　　悦字民懌常熟人舉成化乙酉鄉試除泰和訓<lb/>
　　　導遷長沙通判調栁州有思𤣥集<hi>王元美云桑民懌如洛陽</hi>
　　　<hi>博徒家無擔石一擲百萬謂胡元瑞云民懌髙自矜詡其詩體格卑弱可  大言無當  俞汝</hi>
　　　<hi>成云思𤣥居士負氣自髙凌厲一世其詩賦類多率情有翫世自嘲之意可以資暇啓顔者亦</hi>
<pb n="KR4h0156_WYG_028-1b"/>
　　　<hi>復不少</hi>
　　　<hi>靜志居詩話民懌説易謂萬物莫逃乎數説詩謂刪後無詩率本堯夫之餘唾其於律吕亦拾</hi>
　　　<hi>蔡氏之陳言才識平平爾乃敢大言述道統論則曰夫子傳之我作學以至聖人論則曰我去</hi>
　　　<hi>而夫子來居然以孟子自况而非薄韓子比其文於小皃號嗄其在長沙著庸言自調窮究天</hi>
　　　<hi>人之際非儒者所知而曰吾詩根於太極天以高之地以下之山以峙之水以流之庶物以飛</hi>
　　　<hi>潛動植之日月宣其明雷霆發其震雨露播其潤澤散之則同元氣流行収之於心發之於言</hi>
　　　<hi>被之管絃則可感天地動鬼神乾坤毁日月息詩廼收聲復歸太極其言大而夸狂也㡬於悖</hi>
　　　<hi>矣</hi>
<pb n="KR4h0156_WYG_028-2a"/>
　　感懷<lb/>
逝日不可追誰能駐光景春陽媚花草荏苒嵗華冷威<lb/>
鳯徳未成颯下丹山頂路逢清冷泉徘徊照孤影<lb/>
東園有竒花容姿鮮灼灼雖是春風開亦是春風落甘<lb/>
霖被郊原蔓草輕蘭葯所以高岡松無言倚寥廓<lb/>
　　住龍福寺<lb/>
龍福山虎形有寺枕山陲僧衆暗吞噬一二留披緇<hi>自注</hi>
<hi>形家言如此</hi>法堂乆欹傾羅漢無完肌空階劃鳥跡香案縈<lb/>
<pb n="KR4h0156_WYG_028-2b"/>
蛛絲我了催科業僧榻苦栖遲月黒響蝙蝠風定聞狐<lb/>
貍微官責聚斂百賦皆有期長沙病逋負此州更難醫<lb/>
譬如理亂髪恐傷首中皮膏油漸浸潤緩緩施梳篦審<lb/>
知曠厥職恬退乃其宜妻拏先遣發岳麓不日辭幸逢<lb/>
中丞賢加禮免鞭笞言語如春温勉令撫瘡痍徘徊不<lb/>
忍去我亦為我嗤憶昔少年日許國師皋伊豈知坐冗<lb/>
職出納伍有司與氏算升斗瑣屑誠堪悲登山拜虞舜<lb/>
臨淵弔湘纍終當拂衣去涕泪陳吾詞<lb/>
<pb n="KR4h0156_WYG_028-3a"/>
　　題鳯洲草堂效吳體<lb/>
江水四面圍髙丘草堂結在丘山頭頻經春雨打不漏<lb/>
苦耐秋風吹未休枕邊驚聞櫓聲過檻外俯看雲影浮<lb/>
我約吳郎來借住幷吞沙草占溪鷗<lb/>
　　過十二磯<hi>在梧州</hi>
亂石危磯急瀬聲扁舟汎汎水中萍月當秋夜十分白<lb/>
天到遐荒一倍青引路哨船鳴鼓吹前山軍堡出旗旌<lb/>
囘頭便有開懷處無數峰巒列翠屏<lb/>
<pb n="KR4h0156_WYG_028-3b"/>
　　題画<lb/>
浮雲出沒吞遥岑小亭日日巢秋隂美人如玉不可見<lb/>
松子自落空山深<lb/>
　　懷逺道中<lb/>
蓬蒿沒馬路通身在野真為艸莽臣莫道先生無武備<lb/>
前驅負弩盡狪人<lb/>
　文　洪<lb/>
　　洪字功大長洲人成化乙酉舉人署淶水儒學教<lb/>
<pb n="KR4h0156_WYG_028-4a"/>
　　　諭有括囊藳<lb/>
　　　<hi>詩話長洲文氏世載其徳希素先生實始之句如野猿窺落果林蝶戀殘花自得翻書趣渾忘對</hi>
　　　<hi>客言饒有恬憺之致傳之交木甫田髙曽之規矩不失也</hi>
　　睡起<lb/>
寂寞掩林扉東風晝方永睡起落紅多斜陽半樓影<lb/>
　　南行舟中<lb/>
露白沙凉月滿空鴈聲歴歴度西風客程尚與鄉闗近<lb/>
歸夢如何便不同<lb/>
<pb n="KR4h0156_WYG_028-4b"/>
　　訪徐尚容<lb/>
虎谿谿上草堂閒千樹江梅杳藹間欲向南枝問消息<lb/>
東風吹我過西山<lb/>
　羅　倫<hi>一首</hi>
　　　偷字彞正永豐人成化丙戌賜進士第一授翰<lb/>
　　　林修撰坐論事貶泉州市舶副提舉尋召還復<lb/>
　　　職改南京有一峰集<lb/>
　　　<hi>詩話一峰以論南陽奪情事謫廣東市舶副提舉實學士陳文所畫策也乆之復官南陽巳謝</hi>
<pb n="KR4h0156_WYG_028-5a"/>
　　　<hi>世既而文死薛御史之綱作詩誚之曰九原若見南陽李為道羅倫己復官然李公賢相贊裕</hi>
　　　<hi>陵釋建庶人居之鳯陽許其自便即此一事啓沃巳多亦未可輕訾也一峰専心理學詩不與</hi>
　　　<hi>韻士爭長而集中紀夢詩多至三百餘首難乎免於癖矣</hi>
　　節婦歌<lb/>
泉流不歸山雨落不上天妾心死不囘金石無其堅白<lb/>
日經中天飄忽沉西海妾心日不如曈曈光不改明月<lb/>
揚清輝三五二八圓又虧妾心月不如耿耿無虧時憶<lb/>
妾二十春結髪事良人安知三載後羅帷生素塵懷中<lb/>
<pb n="KR4h0156_WYG_028-5b"/>
五嵗兒零落重悲辛吾聞陳孝婦夫死養姑心愈固朱<lb/>
幡入奏丹書來黃金北斗髙門户又聞杞梁妻慟哭梁<lb/>
山傾精神變天地黃土非無情妾髪可剪妾頭可截妾<lb/>
心之白不可湼<lb/>
　　　<hi>詩話一峰節婦歌初不詳姓氏別本或加張字或以為節婦甄氏作誤也詞亦小異</hi>
　程敏政<hi>九首</hi>
　　　敏政字克勤休寧人成化丙戌賜進士第二授<lb/>
　　　翰林編修進左春坊左諭徳兼侍講歴詹事府<lb/>
<pb n="KR4h0156_WYG_028-6a"/>
　　　少詹事兼翰林侍讀學士掌院事遷禮部右侍<lb/>
　　　郎卒贈尚書有篁墩正續稾<hi>李時逺云篁墩著述甚富體格不髙</hi>
　　　<hi>詩話篁墩數與西涯酬和集中存詩數千究乏警䇿至其緝録諸書若明文衡新安文獻志甄</hi>
　　　<hi>綜有法餘如宋紀受終考宋遺民録皆有功史學獨是議孔廟祀典而屏鄭康成不與未免過</hi>
　　　<hi>於刻薄若夫蘇氏檮杌一編謂眉山父子罪浮於王安石盖借文公雜學辨而周内之其意第</hi>
　　　<hi>欲為伊川復讐不知徒貽有識者笑也</hi>
　　懷平江伯陳㳟襄公<lb/>
﨣﨣陳將軍平江始開國小年八石弓勇氣屢破賊朅<lb/>
<pb n="KR4h0156_WYG_028-6b"/>
逢中興主得附昇雲翼當宁念豐鎬京邑望南北安得<lb/>
蕭與韓晏嵗足兵食將軍家合肥老大諳稼穡一朝被<lb/>
簡知舞蹈奉明勅建牙淮水陽諸路盡承式孜孜竭衆<lb/>
智疏鑿靡餘力厫庾便交輓隄牐濟危嗇艘舸隨淺深<lb/>
湖壩㡬通塞百年民力蘇萬里海濤息居然奠東南不<lb/>
復困供億將軍去幾時寢廟見顔色火旗與雲馬夜下<lb/>
不可測父老説遺事往往動遐憶征夫多苦辛國本在<lb/>
培植賢孫今代將當復守成則東風吹客衣清口日初<lb/>
<pb n="KR4h0156_WYG_028-7a"/>
昃公忠夙所欽再拜續銘刻<lb/>
　　蹋車行<lb/>
田夫蹋車如蹋弩田婦蹋車心更苦老夫不雨將奈何<lb/>
稻隴看看作焦土我行見此三歎息欲助農忙恨無力<lb/>
假令一旱似往年豈獨憂貧復憂賊我雖七尺金紫身<lb/>
聖恩許作歸耕人詩書不了餬口計與爾將來同苦辛<lb/>
擊鼓揚旗禱神福旦莫先憂食無粥賢侯恤民天所憐<lb/>
好雨時來嵗還熟<lb/>
<pb n="KR4h0156_WYG_028-7b"/>
　　功臣廟下作<lb/>
雞鳴山側英䧺坊朱門半掩青松長功臣廟食自洪武<lb/>
下車進謁開中堂元勲佐命推六王儼然並坐徐與常<lb/>
左李右鄧沐最少霜鬢獨見東甌湯秉圭服冕垂衣裳<lb/>
異姓聮翩如鴈行公侯十六分兩傍金貂玉帯相輝光<lb/>
瓣香一炷三歎行却走苔堦觀畵廊朅從真主興濠梁<lb/>
長江飛渡入建康血戰往往皆鷹揚當時陳冦號最强<lb/>
諸軍一衂番水陽不日降旗來武昌神威自此若破竹<lb/>
<pb n="KR4h0156_WYG_028-8a"/>
僣竊次第歸天亡按圖未取東海方下令先縛鹽城張<lb/>
逺清閩廣服蠻徼繼下滇蜀連氐羌東南略遣瘡痏息<lb/>
直指幽都驅犬羊氊裘北遁居龍荒乾坤一統成帝鄉<lb/>
九州入貢紛梯航文孫繼承萬億載諸將之功何可忘<lb/>
禮官四時奉蒸嘗令典與國同無疆摩挲丹青落日黄<lb/>
一時際遇思明良陸機有頌媿莫續風雲颯爽天茫茫<lb/>
　　暮雨野泊<lb/>
黒風摧山雨如注未到下邳無泊處暗中雜還人語聲<lb/>
<pb n="KR4h0156_WYG_028-8b"/>
且逐淮南漕舟住淮南漕舟三百强粉字舵樓成堵墻<lb/>
輪更轉箭鎮相續似覺人人嫌夜長滅燭悠然倚牀坐<lb/>
逺村曙雞聞一箇前途早有役夫來岸東相呼岸西和<lb/>
　　送黃欽都閫出守洮河岷三州<lb/>
前嵗平遼過海東今年分陜駐湟中三城斥<graphic n="KR1380" url="https://raw.githubusercontent.com/kanripo/KR-Gaiji/master/images/KR1380.png" mimeType="image/png"/>提封逺<lb/>
千里蕃戎節制通開府欲施經濟䇿留屯先上便宜功<lb/>
從來禦侮須才俊莫向沙塲歎轉蓬<lb/>
　　度東山嶺<lb/>
<pb n="KR4h0156_WYG_028-9a"/>
石橋駐馬問田翁一塢深深隔樹東帝子閣前沙似粟<lb/>
埜神祠下路如弓疎松古磵風微動細草隂厓雪半融<lb/>
囘望紅塵才數里不知身在亂山中<lb/>
　　海子<lb/>
十里城隂道西湖一派分秋晴沙岸尾時見白鷗羣<lb/>
　　送克寛弟南還至茶菴獨歸<lb/>
垂野隂雲一望迷送行愁問路東西不知㡬日黄梅雨<lb/>
門外青泥沒馬蹄<lb/>
<pb n="KR4h0156_WYG_028-9b"/>
　　題小景雜畵<lb/>
緑樹蕭然䕃草亭酒船安近蓼花汀分明一夜溪頭雨<lb/>
洗出春山數㸃青<lb/>
　莊　㫤<hi>五首</hi>
　　　㫤字孔暘江浦人成化丙戌進士改庶吉士授<lb/>
　　　檢討以諌謫桂陽判官遷南京行人司副終南<lb/>
　　　京吏部郎中天啓初追謚文節有定山集<hi>李世賢云</hi>
　　　<hi>定山詩好用乾坤字太楊用修云定山早有詩名顧有絶可笑者如  極圖皃大先生㡌子髙</hi>
<pb n="KR4h0156_WYG_028-10a"/>
　　　<hi>贈我一壺陶靖節還他兩首邵堯夫又贈我兩包陳福建還他一匹好南京聞者捧腹然晚年</hi>
　　　<hi>詩入細竟有可並唐人者調俞汝成云莊定山詩雖不步武唐人而去時  則逺  王元美云</hi>
　　　<hi>莊孔賜佳處不必言惡處如村巫降神里老罵坐</hi>
　　　<hi>詩話湯義仍好塡詞人或勸之講學湯云僕終身言之顧諸公勿省耳諸公所講者性僕所言</hi>
　　　<hi>者情也旨哉言乎自昔衮衣陳詩章甫雅言昔之聖賢類不廢詩至曰女心傷悲殆及公子同</hi>
　　　<hi>歸又曰其新孔嘉其舊如之何抑何其婉曲入情也自堯夫擊壤而後講學毋復言詩言詩輙</hi>
　　　<hi>祖堯夫遂若理學風雅不並立者然一峰康齋白沙定山咸本擊壤而定山尤甚所謂太極圏</hi>
　　　<hi>兒大先生㡌子髙等句不一而足以是為詩其去張打油胡釘鉸無㡬矣甘泉従而輯之以詔</hi>
<pb n="KR4h0156_WYG_028-10b"/>
　　　<hi>學者謂非此則與道學逺也然則打油釘鉸反為近道之言而詩三百篇春女秋士之思皆可</hi>
　　　<hi>置勿録也竊為理學諸先生不取也</hi>
　　憶舍弟<lb/>
天邊聞一雁杳杳向南徂今夜西風冷他鄉小弟孤五<lb/>
人千里去九月一書無欲作千行淚憑誰寄客途<lb/>
　　題畵<lb/>
遥山青兩峰老樹紅一葉我懷不可羈月明江獨涉<hi>一作</hi>
<hi>空山下明月</hi>
<pb n="KR4h0156_WYG_028-11a"/>
　　送博羅何孝子<lb/>
白酒江門暖北來風正寒醸方君不録明日寄書難<lb/>
　　釣魚圖<lb/>
溪上春雲與浪飛溪頭春水鮆魚肥野人只是閒無事<lb/>
日出船來月出歸<lb/>
　　寄夀州廖同知<lb/>
江鄉煙景不須爭客裏風花亦有情我見白頭張汝弼<lb/>
今年又在夀春城<lb/>
<pb n="KR4h0156_WYG_028-11b"/>
　黄仲昭<hi>一首</hi>
　　　仲昭名潛以字行莆田人成化丙戌進士改庶<lb/>
　　　吉士授編修坐諌鰲山煙火予杖謫湘潭知縣<lb/>
　　　遷南京大理評事進寺副乞休𢎞治初起江西<lb/>
　　　提學僉事尋致仕有未軒<hi>劉玉執云先生遺文闡諸理者微徵諸事</hi>
　　　<hi>者核模寫窮物象之真吟咏得性情之正</hi>
　　　<hi>詩話僉事以詞臣建言宜有巖巖氣象而詩特和易近人其謫居寫懷也有云一片歸心留不</hi>
　　　<hi>住非因故國有蓴鱸其歸田雜咏也有云悔殺昔年成厎事紅塵鞭馬聽朝鐘其澹於世味也</hi>
<pb n="KR4h0156_WYG_028-12a"/>
　　　<hi>可見巳初自號未軒羅彝正謂曰君之未余知之吾道未至於孔孟吾功未至於伊周吾民未</hi>
　　　<hi>至於唐虞君之未也若士未大夫大夫未公卿則衆人之未也晚居下皋築俱樂亭更號退巖</hi>
　　　<hi>居士云</hi>
　　明妃詞<lb/>
風起龍堆滿面沙舉頭何處望中華早知身被丹青誤<lb/>
但嫁巫山百姓家<lb/>
　章　懋<hi>一首</hi>
　　　懋字德懋蘭谿人成化丙戌進士累官南京禮<lb/>
<pb n="KR4h0156_WYG_028-12b"/>
　　　部尚書贈太子少保謚文懿有楓山集<lb/>
　　　<hi>詩話楓山自言不工於詩故集中存者甚少嘗見思陵御書一幅詩云未央鐘動曙光生隠隱</hi>
　　　<hi>初聞桞外鶯風靜御爐香篆細日髙斧座衮衣明螭頭陛擁黄麾仗豹尾班聮白玉珩最喜及</hi>
　　　<hi>時勤庶政蒼蠅聲裏聽雞鳴真跡存髙上舍佑釲處觀者疑為思陵御製實楓山集中詩也惟</hi>
　　　<hi>及時二字集本作君王御筆更之是楓山一集曽歸乙夜之覧矣附識於此以當開寶舊事</hi>
　　遊牛首山和沈仲律韻<lb/>
乗興來山寺清尊共解顔院深春晝永香裊午風閒短<lb/>
屐行應遍危欄倦亦攀白雲飛不定何處是鄉闗<lb/>
<pb n="KR4h0156_WYG_028-13a"/>
　張　弼<hi>十首</hi>
　　　弼字汝弼松江華亭人成化丙戌進士授兵部<lb/>
　　　主事轉貟外出知南安府有鶴城東海二稾<hi>李賔</hi>
　　　<hi>之云東海詩清鍊脫俗力追古作其自評書不如詩詩不如文此英䧺欺人不足信也  王濟</hi>
　　　<hi>之云東海詩不苟作作必超詣豪宕擺脫近世尋常語  王子衡云先生詩氣豪而逸發乎性</hi>
　　　<hi>情之正</hi>
　　　<hi>詩話汝弼詩云酒杯不及陶彭澤詩法將隨陸放翁故其律體全學劒南如魚兒浦口酒船小</hi>
　　　<hi>燕子風前茶焙香酒遇故人隨量飲花當好處及時看自從都下三年別不寄江東一紙書孤</hi>
<pb n="KR4h0156_WYG_028-13b"/>
　　　<hi>艇夕陽荷葉亂小樓春雨杏花殷鬢毛零落風前鷺心緒悠揚簇上蠶一頃新田收晚稻數椽</hi>
　　　<hi>茅屋補秋蘿浪花作雨汀煙濕沙鳥迎人水氣醒萋萋芳艸日將暮㸃㸃飛花春可憐灤水入</hi>
　　　<hi>春冰半黒平山消雪艸微青西飛白日忙於我南去青山冷笑人草露松風千里夢秋霜春雨</hi>
　　　<hi>百年心僧中今見大小朗世上爭傳長短歌霍光有傳何曽讀疏廣無金亦自歸可稱具體與</hi>
　　　<hi>定山輩專傚擊壌者不同也</hi>
　　紅梅贈翁僉事<lb/>
庾嶺小紅梅風標天下絶昨日幸同歡今日傷離别玉<lb/>
篴兩三聲吹落臙脂雪寫以贈知心相攜共明月<lb/>
<pb n="KR4h0156_WYG_028-14a"/>
　　咏竹<lb/>
擊節歌離騷湘靈招不得開門看月明幽篁倚蒼石春<lb/>
風千萬花花落春無跡此君冷淡姿常有好顔色<lb/>
　　假髻曲<lb/>
東家美人髪委地辛苦朝朝理髙髻西家美人髪及眉<lb/>
買妝假髻亦峨然金釵寶鈿圍朱翠眼厎何人辨眞偽<lb/>
夭桃窗下來春風假髻美人歸上公<lb/>
　　宜興好寄弋陽尹李端卿兼柬諸公<lb/>
<pb n="KR4h0156_WYG_028-14b"/>
吳中山水宜興好曽在京華得飽聞踪跡十年嗟未到<lb/>
風煙一壑要平分筍鑱茶塢銅官雨荷盖蘭州洴浰雲<lb/>
更問東坡田可贖便敎兒子蚤耕耘<lb/>
　　棠溪景<lb/>
悠悠下村路望望皆煙樹何處讀書聲山禽忽飛去<lb/>
　　送張維亨之沂州<lb/>
瑯琊臺下看新晴聼得陽闗第四聲千樹梅花滿城雪<lb/>
也應難比使君清<lb/>
<pb n="KR4h0156_WYG_028-15a"/>
　　俞舜卿僉憲許柑未送詩以促之<lb/>
南海黄柑未見分舉杯空望嶺頭雲元宵燈火相將近<lb/>
空手歸來惱細君<lb/>
　　絶句<lb/>
空濛山色晴還雨繚繞溪流直又斜短杖微吟過橋去<lb/>
東風滿路紫藤花<lb/>
　　方文美畵<lb/>
花落春歸客未歸仲宣樓上倚斜暉故園遥在三江外<lb/>
<pb n="KR4h0156_WYG_028-15b"/>
緑遍靡蕪燕子飛<lb/>
　　題畵<lb/>
雲杉如薺屋如蚶詰曲溪流瀉碧潭獨立小橋吟不盡<lb/>
插天晴翠太湖南<lb/>
　賀　欽<hi>一首</hi>
　　　欽字克恭廣寕人成化丙戌進士官給事中天<lb/>
　　　啓初追謚恭定有醫閭先生集<lb/>
　　春晚<lb/>
<pb n="KR4h0156_WYG_028-16a"/>
落盡羣芳枝巳空游人枉自怨東風誰知寂寞幽園裏<lb/>
猶著楸花一樹紅<lb/>
　林　瀚<hi>一首</hi>
　　　瀚字亨大閩縣人成化丙戌進士厯官南京吏<lb/>
　　　部尚書贈太子太保謚文安有泉山集<lb/>
　　　<hi>詩話文安公父元美中永樂辛丑進士仕至撫州守以循良聞公有子九人康懿文僖官皆至</hi>
　　　<hi>尚書諸孫為尚書者復二人其他階大夫郎者不數焉門閥可云盛矣公嫻於制舉藝吾鄉姚</hi>
　　　<hi>處士澣裒集明一代時文三百八十家特推公為之首詩不耐深思然一門濟濟儒雅風流不</hi>
<pb n="KR4h0156_WYG_028-16b"/>
　　　<hi>特三世五尚書有集而巳</hi>
　　寄鄭郎中<lb/>
鳯臺一别四經秋羨子投閒未白頭為問濓江江上路<lb/>
㡬人烟雨櫂歸舟<lb/>
　李　傑<hi>十五首</hi>
　　　傑字世賢常熟人成化丙戌進士改庶吉士授<lb/>
　　　編修累官禮部尚書贈太子太保謚文安有石<lb/>
　　　城山房稾<hi>胡世髙云宗伯詩文明暢醇雅渾厚和平悉從經學流出未嘗為鈎棘詭</hi>
<pb n="KR4h0156_WYG_028-17a"/>
　　　<hi>亢之言以驚世取譽自然從容於榘度中</hi>
　　　<hi>詩話張乖崖詩云獨恨太平無一事江南閒殺老尚書虞山李文安以忤劉瑾致政歸築逸我</hi>
　　　<hi>堂壘石為山暇游昆尚二湖賦詩云虞山山下是吾廬三載棲遲得自如却怪四方多事日江</hi>
　　　<hi>南閒殺老尚書盖其時山東江西四川湖廣盗賊並起故為是言也文安不以詩名然與李文</hi>
　　　<hi>正吳文定諸公酬和不輟其自序云余於詩文初無師授亦未嘗規倣古人將以是名世但竊</hi>
　　　<hi>祿詞垣公私所需不容巳爾故意之所到信筆書之未嘗刻苦思索必求其工也可謂得失寸</hi>
　　　<hi>心知矣錢氏列朝詩集搜羅鄉曲先進靡遺獨不及文安何哉</hi>
　　早行舟中有作<lb/>
<pb n="KR4h0156_WYG_028-17b"/>
荒雞一再號東方漸生白衆星尚駢羅天宇黯以黒晨<lb/>
光正䝉昧莫辨河山色舟行趁潮長寧費牽挽力蘆汀<lb/>
雁驚起鳴聲何嚦嚦輕飇拂涯樹凉露時一滴前村燈<lb/>
火明茆屋疎林隔蓬窗攬衣坐悠然忘盥櫛宵征自可<lb/>
怡此景更奇特<lb/>
　　登㤗山絶頂<lb/>
五嶽鎭坤維其東䧺泰岱巖巖一何髙屹立霄漢外神<lb/>
靈所攸鍾秩祀宜萬代我來屬深秋登陟覽勝槩雲開<lb/>
<pb n="KR4h0156_WYG_028-18a"/>
旭日升峰巒新染黛盤盤上澗谷石磴豁復隘凉飇起<lb/>
虚谷颯颯響靈籟兩崖戢霜樹斕斑殊可愛五松非秦<lb/>
封亦己類偃盖躋攀入天門縹緲凌上界睇盼感廢興<lb/>
喟然發長嘅七十二帝王封禪遺跡在玉檢時復出厓<lb/>
□亦殘壞兹山自今古直與穹壌配絶頂氣益清衣袂<lb/>
浮沆瀣羣山紛後從厯厯同衆塊中原小如甌滄海縈<lb/>
若帶置身九重近誰謂天下大吾言良匪誇聊以志一<lb/>
快<lb/>
<pb n="KR4h0156_WYG_028-18b"/>
　　泰山竹林寺與陳大叅楊僉憲同遊<lb/>
陟險千萬盤未識寺門處一澗委蛇來齒齒亂石聚飛<lb/>
梁忽横亘清泉下奔注其間有靈湫蛟龍所蟠據時經<lb/>
不測谿心動髪毛䜿肩輿尺寸進僕夫汗如雨我欲飛<lb/>
步登厓傾足難駐青鞵與布襪惜不攜此具貪奇不知<lb/>
止竟忘垂堂慮緬懷得一樂未足償千懼峰囘見林薄<lb/>
飄然發佳趣古殿三兩楹滿庭䕃髙樹百果經秋霜甘<lb/>
美皆可茹同行得二妙把酒勸酬屢酒酣陟巑岏冀與<lb/>
<pb n="KR4h0156_WYG_028-19a"/>
仙靈遇髙寒覺衣單俯視飛鳥去白雲出巖阿英英若<lb/>
春絮登臨興無限日暮歸何遽摹寫詎能窮率爾成短<lb/>
句<lb/>
　　秋崖<lb/>
秋山鬱岧嶤懸崖削如壁自非插羽翰可望不可即若<lb/>
人何好竒捫蘿每登陟濕雲潤我衣落葉墮我幘逍遥<lb/>
空青外似與塵世隔便欲御冷風飛行覽八極<lb/>
　　題王孟端松泉圖次饒介之松濤韻<lb/>
<pb n="KR4h0156_WYG_028-19b"/>
山椒怪石蹲如羝松崖巉巖不可梯蒼濤洶湧翻地軸<lb/>
白日晦冥天為低高枝棲鶻巢欲墮哀鳴何處求其雌<lb/>
初疑龍蛇相格闘鱗鬛無乃多傷夷又疑羣仙互來往<lb/>
翠蕤羽節紛祈祈影作大隂連巨壑根蟠絶澗滋寒漪<lb/>
何人圖此心獨苦九龍山人揮灑之筆端生意妙莫測<lb/>
眞宰上訴天應悲驚風颯若坐間起毛骨凛凛難禁吹<lb/>
林泉逸趣我所嗜相對不覺心神馳世間眞假俱一夢<lb/>
以夢非夢良亦癡卧遊何必謝公屐千峰遍閲消移時<lb/>
<pb n="KR4h0156_WYG_028-20a"/>
畢韋一去藝中原後代未聞工者誰山人能事寕止此<lb/>
布衣上結明主知圖窮載誦醉漁作此翁胸次亦己竒<lb/>
歌聲悲壯意超脫不似杜老憂時危豈期兩美偶相合<lb/>
有聲之畫無聲辭百年勝賞不昜得俛仰忽復令人思<lb/>
雪泥鴻爪宛然在風流雲往何由追後來視今今視昔<lb/>
揮毫試和松濤詩<lb/>
　　題謝廷循山水<lb/>
峰髙遲出日山氣曉氤氲葉潤林藏霧崖分谷吐雲客<lb/>
<pb n="KR4h0156_WYG_028-20b"/>
衣晴亦濕瀑響逺逾聞茅屋依深樾逃虚羨隱君<lb/>
　　遊靈谷次鄭司徒韻<lb/>
吾愛山中筍蕨甜山靈况復不吾嫌日華濃染緋桃色<lb/>
雲影輕籠翠柏尖尊酒興催詩興發管絃聲與鳥聲兼<lb/>
詔光滿眼供春望分付奚奴為巻簾<lb/>
　　過蔡村<lb/>
白沙灘接緑楊堤遍野青黃麥秀齊萬雉都城天咫尺<lb/>
幾家村落水東西濛濛細雨來帆重漠漠平蕪去鳥低<lb/>
<pb n="KR4h0156_WYG_028-21a"/>
岐路年年成厎事遣懷只合醉如泥<lb/>
　　奉祀天夀山<hi>有序</hi>
　　　五月十三日上以亢旱命臣傑祭告天夀山之<lb/>
　　　神晚至昌平雷雨忽作次日四鼓祀畢出陵月<lb/>
　　　色如晝歸至沙河囘望西北諸山雲氣靉靆流<lb/>
　　　水巳沒斷橋矣十六日京師雨十七日大雨畿<lb/>
　　　甸霑足賦詩志之<lb/>
𤣥雲四合雨傾盆朝野歡騰頌至尊巳藉靈祇通上帝<lb/>
<pb n="KR4h0156_WYG_028-21b"/>
自應烈祖佑神孫禾苖漸發髙低壠草樹重榮逺近村<lb/>
猶記昨宵祠禱罷滿山明月照陵門<lb/>
　　孔廟紀事次西涯李閣老韻<lb/>
至聖由天縱斯人足典刑道髙王只素文在簡猶青秩<lb/>
祀從先代尊榮合萬齡廟堂森穆穆金碧煥熒熒囘禄<lb/>
噓妖沴炎光迫紫㝠忽驚空邃宇倐巳及前庭古壁殘<lb/>
遺冊穹碑剝舊銘蒼烟隨燼滅焦壒逐風零寧記諸賢<lb/>
像誰摹老檜形衣冠猶在望絲竹杳難聽驛報來東郡<lb/>
<pb n="KR4h0156_WYG_028-22a"/>
封章入大廷聖情深隱惻睿旨重叮嚀祭告誠宜達趨<lb/>
蹡職所丁瞻依懷闕里對越想英靈大宅門墻峻髙林<lb/>
艸木馨尼山遥可覩泗水近須經衣露常沾潤帆風渺<lb/>
御泠郵程占夜月征斾帶晨星傳詔修香幣騰書具鼎<lb/>
鉶蕝芽行漢禮作噐象周型祭統寧敎墜天機自不停<lb/>
春陽發壇杏和氣長階蓂揆日營新制推波濯燄腥巖<lb/>
巖増壯觀翼翼閟重扃儒道今滋盛文風被八溟<lb/>
　　題扇<lb/>
<pb n="KR4h0156_WYG_028-22b"/>
竹徑清隂合行行路欲迷仙家何處是只在石橋西<lb/>
　　雜興<lb/>
花霧曉濛濛落紅飛不起文采雙鴛鴦蕩漾綠池水<lb/>
　　次徐文量主事韻<lb/>
西風獵獵走驚沙嵗晏登臨倍憶家爭似南州徐孺子<lb/>
寒林匹馬看梅花<lb/>
　　謝鄭東園惠荔枝用原韻<lb/>
閩中佳品數方紅蜜漬鹽蒸恐未工曾聽詞林前軰説<lb/>
<pb n="KR4h0156_WYG_028-23a"/>
<hi>岳季方</hi>葡萄風味略相同<lb/>
　　題倪雲林竹<lb/>
倚風寒翠不禁吹秋盡瀟湘暮雨時極目蒼梧魂欲斷<lb/>
隔江休唱竹枝詞<lb/>
　徐　恪<hi>一首</hi>
　　　恪字公肅常熟人成化丙戌進士累官南京工<lb/>
　　　部右侍郎<lb/>
　　朱仙鎭岳王祠<lb/>
<pb n="KR4h0156_WYG_028-23b"/>
汴洛凄凉寢廟空中原恢復仗英雄黃龍未遂長驅志<lb/>
鐵馬猶傳轉戰功貔虎散歸烽戌老河山遺恨古今同<lb/>
西風一掬懷賢淚灑向荒祠夕照中<lb/>
　陸　容<hi>一首</hi>
　　　容字文量太倉州人成化丙戌進士授南京吏<lb/>
　　　部主事改兵部坐言事出為浙江右叅政有式<lb/>
　　　齋集<lb/>
　　　<hi>詩話叅政與張亨父陸鼎儀齊名號婁東三鳯詩皆非所長式齋則至登第後始為之見所述</hi>
<pb n="KR4h0156_WYG_028-24a"/>
　　　<hi>菽園雜記若其藏書之富見聞之周洽似非亨父鼎儀所能及也</hi>
　　感遇<lb/>
松株青鬱鬱冬夏不改顔園工狥時好移栽盆盎間屈<lb/>
為虬龍形束縛苦不閒豈無培養㤙適性良獨難吁嗟<lb/>
梁棟材誤作花艸看愛之不以道何如老空山<lb/>
　戴　縉<hi>一首</hi>
　　　縉南海人成化丙戌進士累官工部尚書<lb/>
　　楚江旅懷<lb/>
<pb n="KR4h0156_WYG_028-24b"/>
薄暮過瀟湘秋空楚水長黄蘆千里月紅葉萬山霜客<lb/>
夢懸雙闕鄉心逐五羊羈情誰與晤勞者若為傷<lb/>
　韓　文<hi>二首</hi>
　　　文字貫道洪洞人成化丙戌進士累官太子太<lb/>
　　　保户部尚書贈太傅謚忠定有質菴存稾<hi>何粹夫云</hi>
　　　<hi>先生詩温如春風清如流水險韻賡和至數十首而句穏意新無牽强重累之病如層濤疊浪</hi>
　　　<hi>可喜可愕而無不出於於自然</hi>
　　　<hi>詩話忠定公餘即事吟咏集中十九皆七言近體取自怡恱而巳</hi>
<pb n="KR4h0156_WYG_028-25a"/>
　　西藍禪院<lb/>
西藍禪院夕陽開古殿碑殘畫雜苔霜冷松林無鳥宿<lb/>
月明竹徑有僧來霍山東抱諸峰合汾水西流九曲迴<lb/>
老去未忘憂國念浮雲直北望燕臺<lb/>
　　羅漢院<lb/>
寺近孤村路轉西小橋流水夕陽低經霜崖果猿偷摘<lb/>
欲暮風林鳥亂栖蛀粉尚留題壁字香灰半入種花泥<lb/>
箇中老衲耽幽寂不為登山不渡溪<lb/>
<pb n="KR4h0156_WYG_028-25b"/>
　陸淵之<lb/>
　　　淵之字克深上虞人成化丙戌進士厯官布政<lb/>
　　　使有東皋集<lb/>
　　黄鶴樓<lb/>
落日江流帶女墻飛樓百尺俯蒼茫筵前却怪當年事<lb/>
鸚鵡何緣到楚鄉<lb/>
　潘　蕃<hi>一首</hi>
　　　蕃字廷芳崇德人成化丙戌進士累官南京刑<lb/>
<pb n="KR4h0156_WYG_028-26a"/>
　　　部尚書<lb/>
　　　<hi>詩話尚書敭厯中外於蜀於粤屢立戰功以忤劉瑾被逮與劉忠宣同戌甘肅瑾誅復官優游</hi>
　　　<hi>林下簡朴如貧士時人為之詩曰尚書歸來無第宅稅地種花兼種魚舉網打魚魚換酒花前</hi>
　　　<hi>醉倒老尚書</hi>
　　吳越戰塲<lb/>
吳越興亡宛目前游屯涇上草芊芊夕陽滿地生寒色<lb/>
野燒緣溪斷暮煙麋鹿歌臺今往矣鷓鴣舞殿亦凄然<lb/>
祇餘賜劍當年恨惆悵東風哭杜鵑<lb/>
<pb n="KR4h0156_WYG_028-26b"/>
　顔　瑄<hi>三首</hi>
　　　瑄字寶之江隂人成化丙戌進士官户部主事<lb/>
　　　有一菴詩抄<lb/>
　　　<hi>詩話寳之賦才㨗敏嘗即内兄夏希明座上令侍女喬妙福捧硯王碧雲展紙和香山琵琶行</hi>
　　　<hi>韻援筆成篇不竄一字詩多穠縟七律頗近錢郎</hi>
　　過沛縣<lb/>
獨坐蓬窗對月明靜聞醮鼓己三更舟將泊處聞人語<lb/>
驛未臨時見吏迎泗水亭前荒艸遍歌風臺上宿雲平<lb/>
<pb n="KR4h0156_WYG_028-27a"/>
英䧺囘首今何在撫景空懸萬古情<lb/>
　　登鳯凰臺作<lb/>
鳯凰臺上雨初収天際凉雲拂地流萬里闗河明落照<lb/>
九重宫闕動髙秋青山近遶城頭路紅樹深藏驛外樓<lb/>
莫怪臨岐重惆悵青袍三載此淹留<lb/>
　　宿河西務<lb/>
漠漠煙光漸欲昏人家一半掩柴門鼔聲近報沙邊驛<lb/>
帆影遥連郭外村紅歛夕陽微有迹緑浮春水淨無㾗<lb/>
<pb n="KR4h0156_WYG_028-27b"/>
怪來野趣難消遣自倚蓬窗勸酒尊<lb/>
　樊　阜<hi>三首</hi>
　　　阜字時登縉雲人成化戊子舉人官延平儒學<lb/>
　　　訓導有樊山摘稾<lb/>
　　　<hi>詩詁枯蒼山壤風雅之士寥寥獨縉雲樊氏門才頗盛時登而外日敬公愼曰敘公倫曰源時</hi>
　　　<hi>濟曰通時亨曰昌永盛曰甫永美曰貴永芳曰鐸伯廣皆能詩叙有用拙稾源有竹軒稾昌有</hi>
　　　<hi>友菊詩甫有磵櫟集貴有桂岡集鐸有畏齋存稾惜乎流傳者寡矣</hi>
　　田間雜咏<lb/>
<pb n="KR4h0156_WYG_028-28a"/>
烏桕䕃我墻白茅覆我屋荷蓧朝出耘依依暮歸宿少<lb/>
婦勤織縫諸孫解樵牧秋風禾黍收寒日照原陸鳥雀<lb/>
啾啾鳴園籬多艸木官租及早償莫待里胥督<lb/>
　　灣河舟中呈鄭廷韶吳景端<lb/>
朝發燕山陽暮宿灣河側髙樹蔚繁隂浮雲淡無色睠<lb/>
彼西日馳憂心恒惻惻賴我同心人相期崇令德<lb/>
　　馮公嶺道中書所見<lb/>
馮公今去久嶺路至今聞紅樹邨邨雨青山片片雲野<lb/>
<pb n="KR4h0156_WYG_028-28b"/>
橋松板架巖溜竹筒分日落人行少時參鹿豕羣<lb/>
　張　昇<hi>一首</hi>
　　　昇字啓昭南城人成化巳丑賜進士第一累官<lb/>
　　　太子太保禮部尚書贈太子太傅謚文僖有柏<lb/>
　　　崖集<lb/>
　　渡淮<lb/>
長淮一道入滄溟滚滚黃流若建瓴囘首故鄉何處是<lb/>
春風多少短長亭<lb/>
<pb n="KR4h0156_WYG_028-29a"/>
　屠　勲<hi>二首</hi>
　　　勲字元勲平湖人成化巳丑進士累官刑部尚<lb/>
　　　書加太子太保贈太保謚康僖有太和堂集<hi>楊應</hi>
　　　<hi>寧云屠公屢更劇曹手不釋巻與余為文字交居嘗過從必有倡和辭章之名播於中外</hi>
　　　<hi>詩話吾鄉先正若吕文懿有子秉之屠康僖有子文升詩名皆勝其父然兩公韻語亦自成家</hi>
　　　<hi>屠集如浦樹逺分掦子渡江風吹過石頭城吟看雁影秋来早坐聼潮聲月上遲夢裏只疑身</hi>
　　　<hi>有翼燈前未信眼生花江湖路逺身仍健天地恩深罪亦宜埜寺可能添一榻水田應只欠雙</hi>
　　　<hi>鷗山腰樓閣天低樹江上人家水拍城八韻八乂皆秀句一年一度此深杯均饒風致宜西涯</hi>
<pb n="KR4h0156_WYG_028-29b"/>
　　　<hi>篁墩守溪邃菴諸公交與和酬也</hi>
　　題畫寄楊應寧<lb/>
頽雲濕不飛醸作楚江雪林木凍己僵汀葦吹欲折荒<lb/>
村煙火稀野寺鐘聲歇端居思美人千里成闊别天寒<lb/>
鴻雁窅地僻音塵絶嚢琴誰共彈悵望頗鬱結貽此瓊<lb/>
華圖聊以表髙潔<lb/>
　　小畫<lb/>
浦雲煙樹路盤紆白首青山興不孤我亦有亭歸未得<lb/>
<pb n="KR4h0156_WYG_028-30a"/>
東風吹雨長蘼蕪<lb/>
　邵　珪<hi>一首</hi>
　　　珪字文敬宜興人成化巳丑進士官至嚴州知<lb/>
　　　府有半江集<hi>李賔之云邵文敬善書工碁詩亦有新意如江流如白龍金焦雙角</hi>
　　　<hi>短乂有半江帆影落尊前之句人稱為邵半江</hi>
　　馬鬭虎<lb/>
天門名馬眞龍媒萬里新自流沙來先皇知爾才磊落<lb/>
放入虎圏與虎搏霜蹄蹴蹋虎即斃英風颯爽來天際<lb/>
<pb n="KR4h0156_WYG_028-30b"/>
當時觀者皆歎嗟唐家豈數拳毛騧<lb/>
　周　瑛<lb/>
　　　瑛字梁石莆田人成化巳丑進士仕至四川右<lb/>
　　　布政使有翠渠類稾<hi>林雨可云先生奇語奇情出之簡易嘗自題稾云老</hi>
　　　<hi>去歸平澹時人或未知當為定評</hi>
　　履霜操<lb/>
母兮兒憎父兮兒恕跼蹐天地㦧不知其故父在髙堂<lb/>
兒在郊圻曩興履霜踵血淋漓荷衣不煖楟食不飽不<lb/>
<pb n="KR4h0156_WYG_028-31a"/>
即捐溝壑念我父母父本兒愛母本兒怜一朝放逐實<lb/>
兒之愆維鳥有鷇維蟲有臝父兮母兮其或歸我<hi>羅子應云</hi>
<hi>韓子履霜操覺伯竒有怨怒之氣未免害義若翠渠作一篇之内吉甫惑於後妻之失既不可掩伯奇傷巳自</hi>
<hi>訟不敢怨怒而覬父母自省之意亦明詞婉意切足補韓子之失與拘幽操並讀可謂一忠一孝也矣</hi>
　　感興<lb/>
持刀斫月光月光何曽斷縛帚掃樹影樹影依然滿人<lb/>
皆惡樹影礙此月明多樹根茍不抜其如月明何<lb/>
　　詠古送陳白沙歸南海<lb/>
<pb n="KR4h0156_WYG_028-31b"/>
東都事矯激西晉尚清虚一時意自適社稷隨丘墟譬<lb/>
彼門戸開轉運由其樞大勢一傾倒力救將何如君子<lb/>
閲世多立説愼其初擇中而守固孔氏有遺書<lb/>
　馮　蘭<lb/>
　　　蘭字佩之餘姚人成化巳丑進士改庶吉士仕<lb/>
　　　至江西提學副使有雪湖集<hi>黄太冲云佩之在京師與西涯木齋</hi>
　　　<hi>雅相好木齋歸田後與佩之唱和無虚日間書以寄西涯西涯輙和之有云惟應兩巾屨長得</hi>
　　　<hi>夢中遊又云羨君江海上猶有舊同遊是時西涯為一世宗工而於佩之則敬為老友也</hi>
<pb n="KR4h0156_WYG_028-32a"/>
　　　<hi>詩話謝木齋以宰輔歸田與佩之締姻日以詩札酬報澶淵劉應徵知餘姚縣事為刋湖山唱</hi>
　　　<hi>和詩二巻集中句可采者謝如嘉客不來虚掃榻好山難致即移家路當樹與雲深處舟及潮</hi>
　　　<hi>隨月上時野色遥連晴樹杪秋聲忽動暮鵶羣樓臺月上寒雲盡村巷泥乾宿雨餘扶老最便</hi>
　　　<hi>方竹杖入秋却愛早禾田馮如鏡裏流年從老去山中舊業得生還逺林返照明村落斷岸分</hi>
　　　<hi>流入海田絶頂夜晴先見日中峰春暖易生雲雨疎籬落菊開晚水涸湖田雁下遲秋晚菜畦</hi>
　　　<hi>依水種日斜村嫗過鄰舂雲中僧住茅茨屋雨後人耕斥鹵田沙凈雨苔無屐齒竹深秋墅有</hi>
　　　<hi>碁聲雷霆忽作三更雨江海疑生六月氷燈火誰家無樂事江湖此夜有離人城市己無蹤跡</hi>
　　　<hi>到江湖合有画圖傳其詩頗難優劣洵同調也</hi>
<pb n="KR4h0156_WYG_028-32b"/>
　　奉答木齋病起見懷二十韻<lb/>
海氣明曙霞湖光渺秋昊十月木未霜楓林景逾好疎<lb/>
疎籬下花寂寂澗邊艸閒居田事休委巷人跡少東瞻<lb/>
牛屯峰秀矗雲之表種梅己成蹊中搆一亭小謝公有<lb/>
好懷藉此以終老佳辰縱嬉遊眞境越清悄倚酣或髙<lb/>
歌興與秋空杳一卧動逾月予懷幾昏曉得詩知强健<lb/>
頓紆腸九繞古人愼養生弭疾今須早周爻重勿藥莊<lb/>
篇戒如槁金蘭乆要義嵗寒願相保詩古意與長三復<lb/>
<pb n="KR4h0156_WYG_028-33a"/>
開素抱喜公眼増明萬象都了了南齋冬日暄遺編得<lb/>
幽討擬尋亭上盟牽舟汝湖道梅溪香欲浮苔石淨於<lb/>
掃扶杖我能陪公無笑潦倒<lb/>
　張　習<hi>一首</hi>
　　　習字企翺吳縣人成化已丑進士除禮部主事<lb/>
　　　厯貟外郎出為廣東提學僉事<lb/>
　　和石翁水悶<lb/>
舊居忽異東西瀼白水茫茫不見鄰始下方林堪濯足<lb/>
<pb n="KR4h0156_WYG_028-33b"/>
每疑汎宅僅棲身魚鰕易覔應兼味畎畝全沉己概貧<lb/>
好鼓蘭橈放歌去乗桴浮海是何人<lb/>
　楊光溥<hi>一首</hi>
　　　光溥字文卿沂水人成化巳丑進士有沂川集<lb/>
　　春去<lb/>
樓外春帘近酒家鶯聲巷陌夕陽斜東風暗地隨春去<lb/>
㡬日無人喚賣花<lb/>
　梅　江<lb/>
<pb n="KR4h0156_WYG_028-34a"/>
　　　江字文淵嘉興人成化巳丑進士授廬江知縣<lb/>
　　　擢南京貴州道御史出為四川按察僉事<lb/>
　　都門送弟還鄉作<lb/>
髙城曉角意如何執别離亭淚欲沱池館夢中青艸盡<lb/>
鶺鴒原上白雲多西風苦憶歸帆影落日時聞鼓棹歌<lb/>
最是明朝傷獨處寒山古木對嵯峨<lb/>
　吕　㦂<hi>一首</hi>
　　　㦂字秉之秀水人大學士原子中成化辛卯順<lb/>
<pb n="KR4h0156_WYG_028-34b"/>
　　　天鄉試由中書舍人遷禮部郎中仕至太常卿<lb/>
　　　有九柏山房存稾<hi>石邦彦云太常遊於二泉方石之門詩古澹冲雅微婉緼</hi>
　　　<hi>藉家居日對九柏吟咏不輟忘其老之將至也</hi>
　　　<hi>詩話太常詩名藉甚朝野特為吳中文沈諸君所推重人不敢以任子視之是時詩𣲖方習為</hi>
　　　<hi>纎麗圓熟太常特好盤硬語宜其傲倪一世也六十詩云治聾社酒分鄰父含笑山花付侍兒</hi>
　　　<hi>移病詩云官衙馬瘦無餘粟海國魚鮮正晚潮寄友詩云愁無却老青精飰夢有藏書白石龕</hi>
　　　<hi>皆瀟灑可誦</hi>
　　天寒夜卧<lb/>
<pb n="KR4h0156_WYG_028-35a"/>
雨乆當成雪天寒不肻明君親南北夢城闕短長更有<lb/>
病官何物無聞老此生茅茨築新屋妻子念歸情<lb/>
　吳　寛<hi>十三首</hi>
　　　寛字原博長洲人成化壬辰賜進士第一授翰<lb/>
　　　林修撰厯諭德左庶子少詹侍講學士擢吏部<lb/>
　　　侍郎累官禮部尚書兼翰林學士掌詹事府事<lb/>
　　　卒贈太子太保諡文定有匏菴家藏集<hi>李賔之云原博</hi>
　　　<hi>詩深厚穠郁脱去凡近而古意獨存迹王濟之云匏菴為詩用事渾然天成不見㾗  洗盡近</hi>
<pb n="KR4h0156_WYG_028-35b"/>
　　　<hi>世尖新之習雖王元美云吳匏菴如學究出身人  復閒雅不脱酸習</hi>
　　　<hi>詩話匏菴與沈啓南史明古衿契最深車馬簦笠往還無倦其詩亦足相敵在都門闢東園築</hi>
　　　<hi>玉延亭留客園中艸木莫不有詩吏部後園亦為掃除欄藥檻花暇必酬和極友朋文字之樂</hi>
　　　<hi>余嘗見公家遺書偶有流傳者悉公手錄以私印記之前輩風流不可及也</hi>
　　讀廖司訓詩<lb/>
先生撫州彦來為婺州師清晨坐髙堂講席擁皋比弟<lb/>
子百數人出入矩與規先生以身敎未嘗費言辭共云<lb/>
今人中得此胡翼之我友王允達托交兩無疑恨我不<lb/>
<pb n="KR4h0156_WYG_028-36a"/>
識面示我所寄詩詩長三過讀讀之竟忘疲其辭如劒<lb/>
鋒凛然白差差上憂吏治陋下憂士習卑三復先生言<lb/>
苦心良可悲欲將今世人化為唐虞時竊觀先生心卓<lb/>
爾出等夷但恐言太高反為當路嗤方今法宫中聖人<lb/>
貴無為一相乆自擇謂能繫安危守櫝既有人自毁玉<lb/>
與龜諒非有言責勿起出位思幸巻三寸舌横經固其<lb/>
宜撫州古名郡山川有諸竒艸廬與道園近世尚可追<lb/>
著書寓微意足為千載埀再拜向先生吾言止於斯<lb/>
<pb n="KR4h0156_WYG_028-36b"/>
　　送張都水<lb/>
幽燕定都邑九鼎從而遷八政一曰食仰此東南偏嵗<lb/>
漕四百萬舳艫相後先雲帆罷轉海江淮達且沿迤邐<lb/>
經齊魯有渠昔人穿噫此尋丈耳譬如溝澮然置牐以<lb/>
啓閉相時為節宣巖巖魯山下平地多流泉泉流入漕<lb/>
渠其始纔㳙㳙奫淪惟自足安知可浮船疏𨗳非人力<lb/>
濟世嗟何緣張君官水部治水思昔年往往相度之滌<lb/>
源同九川功成既歸朝大臣慕其賢封章始朝薦行李<lb/>
<pb n="KR4h0156_WYG_028-37a"/>
仍夕旋維此百泉眼利博人爭傳入渠有餘瀝可溉萬<lb/>
頃田只今東方民老㓜咸顚連槁項與黄馘嗷嗷口流<lb/>
涎瀦洩倘有䇿旱澇何須憐漕粟國用足種粟民生全<lb/>
他年司馬氏載入河渠篇<lb/>
　　苦雨<lb/>
入夏憂不雨雨甚又可憂幸此米價減宿麥且有收人<lb/>
情稍覺舒天意復見尤一雨過三日其勢殊未休九市<lb/>
成九河可車翻可舟側聞城西偏水患更不侔一家三<lb/>
<pb n="KR4h0156_WYG_028-37b"/>
壓死傷者恐不瘳事急欲走避有足誰家投往夜東門<lb/>
火平明失其樓雨來火不作火滅雨乃流漢儒傳五行<lb/>
箕子敘初疇人邇天亦邇此理或可求賦詩遣孤悶廢<lb/>
巻發長謳<lb/>
　　謝屠公送西域眼鏡<lb/>
眼鏡從何來異哉不可詰圎與莢錢同浄與雲母匹又<lb/>
若台星然兩比半天出持之近眼眶偏宜對書帙蠅頭<lb/>
瑣細字明瑩類椽筆余生抱書淫視短苦目疾及兹佐<lb/>
<pb n="KR4h0156_WYG_028-38a"/>
吏曹文案夕未畢太宰定知我投贈不待乞一朝忽得<lb/>
此舊疾覺頓失謝却撥雲膏生白訝虚室扁鵲見五臟<lb/>
未必有奇術隨身或持此遂使目光溢世傳離婁明雙<lb/>
睛不能没千年黃壤間化此直百鎰聞之西域産其名<lb/>
殊不一博物有張華吾當從彼質<lb/>
　　鍾馗元夜出遊圖<lb/>
終南進士狀酕醄虎鞾烏弁鴨色袍青天白日不肻出<lb/>
上元之夜始出為遊遨鬼婦塗兩頰鬼子垂一髦徒御<lb/>
<pb n="KR4h0156_WYG_028-38b"/>
雜沓聲嗷嘈𨗳以靈姑旗翼以大食刀離末㒺兩不可<lb/>
一二數肩擔背負手且撡戰傷人血化燐火各出照地<lb/>
㸃㸃如焚膏隂風颯颯吹荒皋百怪屛氣不敢號汝輩<lb/>
逺遁莫我遭我欲飲汝血甘如飲醇醪我欲啗汝肉美<lb/>
如啗羊羔肻容汝輩在世長貪饕吁嗟乎馗也真為百<lb/>
鬼豪所以唐皇想其像詔令道子寫以五色毫憶當天<lb/>
寶年左右皆爾曹太眞宫中逞狐媚禄山殿上作虎嗥<lb/>
當時便須縛以蒼水使者所捫之赤縧獻於天閽尸諸<lb/>
<pb n="KR4h0156_WYG_028-39a"/>
獸牢何為令温泉生汙泥驪山長蓬蒿吾嘗疑其事展<lb/>
圖不覺再把短髪臨風搔<lb/>
　　送胡彦超<lb/>
年過四十不作官還將短髪籠儒冠平生一經己爛熟<lb/>
胡為挾入橋門觀前年鄉書名始刋曲江又避春風寒<lb/>
重來橋門住三載打頭矮屋聊盤桓朝虀暮鹽不滿盤<lb/>
何須故人勸加餐日髙對案笑捫腹自有五年之琅玕<lb/>
側身西北望長安眼中一朶紅雲團天門欲往澀如棘<lb/>
<pb n="KR4h0156_WYG_028-39b"/>
若比蜀道尤云難嗟哉出處誰得似頗似吳下吳生寛<lb/>
吳生作詩忽盈紙送君還到春闈裏春闈多士多如蟻<lb/>
勿將老少分憂喜君不見韓昌黎張童子同是陸公門<lb/>
下士昌黎文章如皦日童子聲名逐流水人生傳世有<lb/>
如此區區科第何難耳<lb/>
　　題鄭郎中所藏張師䕫畫<lb/>
師䕫畫好不可誣筆法頗似崑山朱未論人品髙與下<lb/>
胸次自是吞江湖平林絶澗雲糢糊深處自有哀猿呼<lb/>
<pb n="KR4h0156_WYG_028-40a"/>
青苔細路絶人跡遇著即是漁樵徒忽然空翠落衣袖<lb/>
崇山峻嶺相縈紆丹梯百尺通𤣥都仙家茫茫還有無<lb/>
卧游三日猶不足王維輞川無此圖題詩却問鄭大夫<lb/>
此圖應著千金沽<lb/>
　　賦黄樓送李貞伯<lb/>
維河有源星宿同導河積石思神功濁流汗漫失故道<lb/>
積石却與澶淵通平郊脫轡萬馬逸一夜徑度徐州洪<lb/>
徐州太守蘇長公夜呼禁卒登城墉一身未足捍大患<lb/>
<pb n="KR4h0156_WYG_028-40b"/>
豈無木柵兼竹籠戲馬臺旁二十里有隄横亘長如虹<lb/>
髙城不浸三版耳挽囘魚鱉仍耆童防河録成有天工<lb/>
黄樓髙起城之東五行有土可制水厎用四壁塗青紅<lb/>
太守登樓賔客從舉杯酧水臨長風河伯稽首受約束<lb/>
不敢更與城爭䧺水流滔滔向東去紓徐演漾殊從容<lb/>
負薪投璧竟何用漢家浪作宣房宫自公去後五百載<lb/>
水流有盡恩無窮我生慕公公不逢安得置我兹樓中<lb/>
穎濵淮海獨何幸留得兩賦摩蒼穹鳯池舍人今李邕<lb/>
<pb n="KR4h0156_WYG_028-41a"/>
南行别我何怱怱登髙眺逺必能賦封題須附𠖇飛鴻<lb/>
　　送王合州<lb/>
南出都門去逢人問合州一官為别駕萬里付扁舟巫<lb/>
峽流泉曉峨睂半月秋緣知蜀道易隨處有詩留<lb/>
　　登故友史西邨小雅堂<lb/>
路繞黃家溪水長春風灑淚復登堂艸荒求仲常來徑<lb/>
塵滿元龍舊卧牀分手死生嗟契闊傷心聚散覺凄凉<lb/>
髙丘數尺棲神地碧樹爭凋不待霜<lb/>
<pb n="KR4h0156_WYG_028-41b"/>
　　分韻送貞伯<lb/>
忽對春風南陌還思夜雨西窗髙丘恨不千尺望見離<lb/>
人渡江<lb/>
　　題畫<lb/>
水長鵝肫蕩口花飛鶯脰湖邊吳歌唱徹歸去日暮青<lb/>
山滿船<lb/>
　　除夜<lb/>
夜深燈火四無鄰强醉金陵麴米春却憶去年何處宿<lb/>
<pb n="KR4h0156_WYG_028-42a"/>
三叉河口更愁人<lb/>
　楊一清<hi>二十一首</hi>
　　　一清字應寧雲南安寧州人成化壬辰進士授<lb/>
　　　中書舍人陞山西提學僉事遷陜西副使召為<lb/>
　　　太常卿拜左副都御史巡撫陜西厯户部尚書<lb/>
　　　入直内閣進少師兼太子太師吏部尚書華盖<lb/>
　　　殿大學士卒贈太保謚文㐮有石淙稾<hi>李獻吉云先生</hi>
　　　<hi>詩矜持嚴整俊㧞典則七言律為最工雖唐宋調雜瑜瑕靡掩然所謂千慮一失也</hi>
<pb n="KR4h0156_WYG_028-42b"/>
　　　<hi>詩詁邃菴古詩原本韓蘇近體一以陳簡齋陸放翁為師獻吉送昌榖詩云吾師崛起楊與李</hi>
　　　<hi>力挽元化迴千鈞初意楊非李敵不過為師同耳及觀石淙集實有髙出李者乃知文士以千</hi>
　　　<hi>秋自命類不輕許人也</hi>
　　舟中感興<lb/>
宋朝西事興廷議仗數公三䇿戰守和持論多不同韓<lb/>
公初主戰提旅當賊鋒至今好水川流血餘腥風范公<lb/>
圖經略志守不志攻雕隂扼其吭靈武城其䧺大順屹<lb/>
有築清澗引而通雖無賊俘獻己遏賊馬衝終教賊膝<lb/>
<pb n="KR4h0156_WYG_028-43a"/>
屈西顧聊從容臣木鉛槧儒豈不念除兇功成枯萬骨<lb/>
生意隨秋蓬而况兵家事勝敗誰能窮設險有明訓著<lb/>
之易象中沙場四百里深塹連髙墉一勞還永佚誓以<lb/>
輸愚忠云胡嘵嘵者計不究初終作詩俟君子庶㡬希<lb/>
後功<lb/>
　　聞人道漢中事<lb/>
相逢漢中人為問漢中事政殘令復弛此階誰作厲有<lb/>
兵不識鬭有地無遺利紛紛敚攘徒來自川西地初焉<lb/>
<pb n="KR4h0156_WYG_028-43b"/>
甚微眇可以折箠治玩㓂者為誰彌文巧䝉蔽星星不<lb/>
時撲漸成燎原勢重煩宵旰憂撫捕勤大吏彼氓亦何<lb/>
知從亂豈其意分明盜兵革潢池作兒戲胡忘渤海言<lb/>
而味朝歌智居然恣屠戮為此首功計番兵及礦徒剽<lb/>
掠失防制如以賊禦賊進退誰適避寕偷從賊生懼作<lb/>
迎降斃遂令漢沔間羣盜益昌熾村落莽成墟野烟浩<lb/>
無際師乆力漸屈饋餉逺難繼壯士飢而逃道途目相<lb/>
視闗津不敢詰將領莫能致仲秋交兵辰諸軍自同異<lb/>
<pb n="KR4h0156_WYG_028-44a"/>
貔貅頗創傷狐鼠未懲艾如聞制府來轅門稍生氣夾<lb/>
攻本良䇿萬全亦非易成功在此舉莫使再顚躓人言<lb/>
川賊興正坐科徵敝民窮盜斯起思之無乃是反本宜<lb/>
急圖窮誅竟何濟邇來天監昭大奸伏碪鑕湯網解而<lb/>
疎武戈藏不試寄語賣劒人太平今立至<lb/>
　　山中吟<lb/>
兩旬天氣看復隂黒雲故故團春岑耳邊時聽潭龍吟<lb/>
深山大谷不可宿前途風雨愁人心<lb/>
<pb n="KR4h0156_WYG_028-44b"/>
　　未至府谷得山西胡憲副源梁詩先是予與源梁<lb/>
　　約保德府谷為渡河之㑹源梁先至以詩來速和<lb/>
　　韻答之<lb/>
榆林東來神木道我心擾擾風中纛病軀不任馳驟勞<lb/>
况是長途阻霖淖眼前車馬恨躑躅夢裏衣裳或顚倒<lb/>
當秋一雨近嵗無破屋家家蛙產竈至今溽潤滿庭戸<lb/>
蟻蛭縱横聚難掃人可勝天理則然古有堯湯非羿奡<lb/>
吾皇憂民過往聖德旨蠲租憫無告邇來天澤閟不流<lb/>
<pb n="KR4h0156_WYG_028-45a"/>
赤地茫茫方苦燥頓使呻吟化歌舞果然大命由人造<lb/>
知君命駕千里來神交豈是私相好一官同擁繡豸服<lb/>
矢心不媿皇天燾翻愁左顧勤撝訶頼有先憂繫懷抱<lb/>
晉陽一別六七載如瞽倀倀藉誰𨗳龍門尚隔衣帯川<lb/>
意逐書郵己先到陽春下里本非類木李瓊琚浪酬報<lb/>
吁嗟伐木乆不聞友道蒼茫竟彫耗人間此㑹苦難得<lb/>
肻似山隂空返棹與君興在希聲前不待冰絃巳成操<lb/>
元龍大床吾欲卧可聼登堂窺寢奥<lb/>
<pb n="KR4h0156_WYG_028-45b"/>
　　送安成張都憲督運還鎮<lb/>
文皇北狩開洪基古之燕薊今邦畿官河舳艫挽飛粟<lb/>
嵗四百萬供京師直從三湖到瀛海四十餘閘中逶迤<lb/>
雖云㳟襄擅勞績廟算天假非人為漕規百年漸成敝<lb/>
民財己盡兵兼疲豪門貸劵不知數公廪未入私逋追<lb/>
姦人復此恣漁獵㒺念膏血成塗泥君王聞之重悽惻<lb/>
曰此瘡痍當厎綏詔求經濟起頽廢公名首應朝堂推<lb/>
都臺舊豸許重著先聲忽滿清淮湄褰帷問俗布新政<lb/>
<pb n="KR4h0156_WYG_028-46a"/>
風霜雨露無偏私人言更化先將領疏屏庸瑣將無遺<lb/>
明揚才俊給任使數月威令如飈馳髙山虎豹莫敢狎<lb/>
精采一變非前時疲氓敝卒總生氣昔者戚戚今嬉嬉<lb/>
朝廷綱紀藉臺憲頗恨吾人翻壞之姑息之風滿天下<lb/>
漢家三尺空然持剛者矯枉不達變志固可取終何禆<lb/>
不然淫刑肆屠刈忍寡人婦孤人兒公柔不茹剛不吐<lb/>
寛嚴兩酌還平施淵魚苛察豈公事權度在我誰能欺<lb/>
漕司政務亦填委老匠坐授羣工治如身使臂臂使指<lb/>
<pb n="KR4h0156_WYG_028-46b"/>
大綱一舉萬目隨安得皆公撫諸鎮頓使赤子回春熙<lb/>
嗟予闗中舊分憲蒞公節下叨公知迂疎未敢辱同調<lb/>
頗覺氣類元相宜公今入覲天顔喜縉紳動色瞻風儀<lb/>
太常閒曹無報稱却望賢勞増忸怩秋風冠盖送歸鎮<lb/>
把酒欲賦難為辭似聞臺省虚公位尚為淮人歌去思<lb/>
　　畫鴈<lb/>
江岸蘆花秋簌<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>江頭旅鴈羣相逐啄者自啄宿者宿<lb/>
昨夜南樓聞北風天長水闊雲濛濛何當舟一葉櫂入<lb/>
<pb n="KR4h0156_WYG_028-47a"/>
蘆花叢<lb/>
　　甘凉道中書事感懷<hi>二首</hi>
望望日以逺行行春又䦨蒼茫青海月咫尺玉門闗北<lb/>
闕星辰上南州夢寐間青山隨處有一見一開顔<lb/>
弧矢威天下雷霆震域中大兵方出塞小醜自相攻繼<lb/>
絶君王義宣威將帥功從今宵旰慮不復在西戎<lb/>
　　聽雪<lb/>
庭樹蕭蕭夢屢驚幾囘風景逼人清坐吟食葉春蠶句<lb/>
<pb n="KR4h0156_WYG_028-47b"/>
起聽空山裂帛聲寒落瓦溝停更響爽疑天籟静還生<lb/>
憑誰為續幽蘭調萬古悠悠此夜情<lb/>
　　孤山堡<lb/>
簇簇青山隱戍樓暫時登眺使人愁西風畫角孤城曉<lb/>
落日晴沙萬里秋甲士解鞍休戰馬農兒持劵買耕牛<lb/>
囘思未築邊墻日曽得清平似此不<lb/>
　　出連雲棧<lb/>
雞頭闗下石杈牙傍險憑髙此駐車一水縈紆通漢沔<lb/>
<pb n="KR4h0156_WYG_028-48a"/>
萬峰廻合控褒斜雲中板閣燒難絶谷口篔簹翠欲遮<lb/>
蜀道秦闗俱莫論於今四海正為家<lb/>
　　山丹題壁<lb/>
闗山偪仄人蹤少風雨蒼茫野色昏萬里一身方獨往<lb/>
百年多事共誰論東風四月初生艸落日孤城蚤閉門<lb/>
記取漢兵追冦地沙場猶有未招魂<lb/>
　　還至莊浪<lb/>
平沙落日路漫漫千里風光一色看剛道雨來翻見雪<lb/>
<pb n="KR4h0156_WYG_028-48b"/>
偶然熱後忽生寒城非據險兵猶少地屢經荒食更難<lb/>
稍喜沿邊諸將吏肻甘清苦慰彫殘<lb/>
　　聞河套有警<lb/>
百二秦闗故可憑延寧千里險堪乗濁河下遶還成套<lb/>
彍騎東來慣蹋冰塞上煙塵嗟未息胷中兵甲媿無能<lb/>
粟芻山積君休羨民力年來己不勝<lb/>
　　出郊<lb/>
向來塵慮己真抛一卧經年始出郊天下華陽稱八洞<lb/>
<pb n="KR4h0156_WYG_028-49a"/>
人間福地是三茅病求仙木聊充餌老愛雲松願結巢<lb/>
夢覺迷途自兹始北山猿鶴謾相嘲<lb/>
　　將至寧夏<lb/>
奉詔西征駐節時元戎奏凱巳先期苖民自逆三旬命<lb/>
玁狁何勞六月師燈火家家開夜戸弓刀隊隊巻風旗<lb/>
益兵加賦休重道財力於今兩不支<lb/>
　　邊汝成侍郎詁舊<lb/>
病裏詩成手自書重逢又是十年餘己看精力消將盡<lb/>
<pb n="KR4h0156_WYG_028-49b"/>
何止聰明較不如西去㡬囘勞逺夢南來聊得慰閒居<lb/>
故人不道吾衰甚猶有微言為起予<lb/>
　　竹西書屋<lb/>
萬竹參差路不分艸堂風景隔塵氛他年有約東鄰卜<lb/>
半為先生半此君<lb/>
　　和西涯漫興<lb/>
園亭風日入清秋緑樹隂隂護四周頗恨青山看不見<lb/>
似應别起看山樓<lb/>
<pb n="KR4h0156_WYG_028-50a"/>
　　遊茅山<lb/>
丹梯百丈許攀緣萬古華陽此洞天不獨山人能愛客<lb/>
野花啼鳥亦欣然<lb/>
　　題畫送謝岐歸閩<lb/>
有足不蹋風塵車有手不艸封禪書茫茫天地誰知巳<lb/>
還指梅花是故廬<lb/>
　文　林<hi>三首</hi>
　　　林字宗儒長洲人成化壬辰進士除永嘉知縣<lb/>
<pb n="KR4h0156_WYG_028-50b"/>
　　　改博平陞南京太僕寺丞遷知温州府有文温<lb/>
　　　州集<lb/>
　　永嘉縣齋寫懷<lb/>
墨綬垂青絲銅符寵郎秩駕言謝朝行出領滄海邑脈<lb/>
脈辭親知依依去鄉國淛行僅千里巳在東南僻地逺<lb/>
煩刑誅年貧正艱食自顧書生愚疇堪付休戚流移己<lb/>
懷慚征斂况余職平生跌宕懷雅志山水適及此東嘉<lb/>
遊清眞信靈域豈無康樂情坐有民社責斂板事承迎<lb/>
<pb n="KR4h0156_WYG_028-51a"/>
鉤稽困文籍拂意不能歸自媿陶彭澤<lb/>
　　靜海驛<lb/>
深夜驛途靜長河瀚海通舟明沉水月燈暗落潮風暝<lb/>
色浮煙外春光欲雨中年年苦行役蹤跡仕飄蓬<lb/>
　　舟中有懷林待用<lb/>
渺渺長波映逺空依依新栁颺春風相思人在青山外<lb/>
盡日舟行細雨中汲黯身為漢廷重杜陵詩到錦城工<lb/>
天王明聖江湖逺嬴得驅馳兩鬢蓬<lb/>
<pb n="KR4h0156_WYG_028-51b"/>
　周　軫<hi>一首</hi>
　　　軫字公載莆田人成化壬辰進士厯官江西按<lb/>
　　　察使有章林藏稾<lb/>
　　和竹溪見贈歸來亭<lb/>
小亭岑寂四窗開坐看春風長緑苔為愛多情雙燕子<lb/>
暫時飛去又飛來<lb/>
　黃　榮<hi>一首</hi>
　　　榮字儼仁莆田人成化壬辰進士官按察僉事<lb/>
<pb n="KR4h0156_WYG_028-52a"/>
　　　有栁南集<lb/>
　　牧牛圖<lb/>
江草青青江水流卧吹孤笛㺯清秋放牛莫放南山下<lb/>
昨日南山虎食牛<lb/>
　楊　榮<lb/>
　　　榮字儼仁莆田人成化壬辰進士官按察僉事<lb/>
　　　主事<hi>黄太冲云都水工於詩㑹試舟中取唐音和之月餘成秩一時風尚和唐音而都水</hi>
　　　<hi>能得其風致徐子元詩談與慈溪張式之同品</hi>
<pb n="KR4h0156_WYG_028-52b"/>
　　江西旅懷<lb/>
客夢家千里鄉心栁萬條片雲遮海嶠一雨送江潮戀<lb/>
闗綈袍在懷人尺素遥春光看又晚何處灞陵橋<lb/>
　　子規<lb/>
江天夏夜露氣清山鳥忽作斷腸聲莫道啼多不解意<lb/>
催人歸去最分明<lb/>
　<lb/>
　明詩綜巻二十八<lb/>
</p>
<p>
</p>
  </div>
</body>
</text>
</TEI>
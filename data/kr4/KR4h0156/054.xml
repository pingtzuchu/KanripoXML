<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷五十四</head> <lb/>
    <p>
<pb n="KR4h0156_WYG_054-1a"/>
欽定四庫全書<lb/>
　明詩綜卷五十四<lb/>
　　　　　　　　　　翰林院檢討朱彞尊編<lb/>
　萬　表<hi>六首</hi>
　　　表字民望鄞縣人正徳末中武進士累官都督<lb/>
　　　同知僉書南京中軍都督府晚號鹿園居士有<lb/>
　　　玩鹿亭稾<hi>顧𤣥言云鹿園才清思逸稟履髙曠詩如空巖曲瀨宛轉寥夐時復滴瀝</hi>
　　　<hi>得幽閒真趣有韋應物深致七言氣骨稍弱</hi>
<pb n="KR4h0156_WYG_054-1b"/>
　　　<hi>静志居詩話鹿園裘帶翩翩志存開濟好從方外遊間與羅達夫唐應徳諸公講性天之學值</hi>
　　　<hi>倭冦為患守土者力不能支公逺結少林寺僧傳格鬭之法倭猝犯赭山公使釋孤舟統其徒</hi>
　　　<hi>二百人薄倭營縱火箭擊敗之俄太倉来乞師公别募月空等十八僧選經師天貟為戰將於</hi>
　　　<hi>翁家港諸僧衣錦袈裟持杖口含澱藍遇賊以藍塗面自地躍起若倮鬼前搏倭大驚以為神</hi>
　　　<hi>遂大敗倭追及嘉興之白沙灘盡殱焉後遷官留都道出蘇州卒遇冦楊涇橋孤軍與戰得出</hi>
　　　<hi>身中流矢以書報家人曰家世死戰唯吾持文墨論議未甞身將兵今晚年増一箭瘢可無憾</hi>
　　　<hi>矣葢萬氏自武略將軍斌戰死阿嚕完河子指揮僉事鍾與靖難兵戰死花園孫明威將軍武</hi>
　　　<hi>從征交趾師次檀舍江陷陣死武弟文襲兄爵守桃渚有龍夜戲潮浮水面遥望兩炬光以為</hi>
<pb n="KR4h0156_WYG_054-2a"/>
　　　<hi>賊火引强弩射之應弦落其一炬不知為龍目也龍負痛騰躍文船漂沒人稱射龍將軍三世</hi>
　　　<hi>不得裹骨歸𦵏故鹿園書云然鹿園子達甫仲章鎮國將軍孫邦孚汝永都督僉事皆材兼文</hi>
　　　<hi>武達甫有皆非集邦孚有一枝軒稾題江心寺云清磬龍聽法空階月送潮此仲章警句也</hi>
　　憫黎吟<hi>三首</hi>
　　　㕘政平崖錢公出憫黎諸詠見示惻然傷懐因<lb/>
　　　而有作<lb/>
地何産柟與速民何畜豕與犢豕犢盈盤吏反嗔柟速<lb/>
窮年采不足刻箭為約安得銷<hi>黎人借錢無約刻箭記之</hi>嵗嵗生當<lb/>
<pb n="KR4h0156_WYG_054-2b"/>
剜吾肉負戈因拚一命償嗟嗟黎人誰爾牧<lb/>
虎兕来猶可奔狼師一来人無存大征縱殺玉石焚昔<lb/>
人鵰𠞰只一村鵰𠞰功成賞不厚大征廕子還廕孫殺<lb/>
一不辜尚勿為何況萬國多寃魂<lb/>
鑿而飲畊而食撫黎何事来相逼<hi>舊設有撫黎老人</hi>瘠牛可畊<lb/>
豈不惜薑水那堪吞滿臆<hi>撫黎逼黎人之財則以薑水灌之</hi>遥明燈火<lb/>
忽驚疑一望旌旗我心惻<hi>撫黎至黎則明燈揚旗以往</hi>羣黎艸木豈<lb/>
有知貪吏朘削無休息攻掠犯順誰所為撫黎毒黎還<lb/>
<pb n="KR4h0156_WYG_054-3a"/>
毒國<lb/>
　　夏日飲許貟外山亭即景<lb/>
一亭梧竹裏迥出市塵間石逕縁蘿入江峰對座閒海<lb/>
雲朝屢變山鳥暮雙還别去衡茅下思君嬾閉關<lb/>
　　江南曲<lb/>
客從潮陽来夜泊秦淮口鄉語人不知兒童聞拍手<lb/>
　　宮人歎<lb/>
莫向雲屏羨阿嬌暫將清泪度春宵帶圍自此拚長減<lb/>
<pb n="KR4h0156_WYG_054-3b"/>
待得君王愛細腰<lb/>
　劉　銳<hi>一首</hi>
　　　銳字蓄之海鹽人世襲海寧衛指揮使有春臺<lb/>
　　　集<hi>錢幼卿云海村抽簪薖軸寓意詩篇與瀛洲諸老和酬卓然自振於儔伍</hi>
　　　<hi>詩話海村少補諸生屢試不利乃食世禄里居賑飢散藥以厚徳聞有僕名木善射一日水鸛</hi>
　　　<hi>集資聖寺鴟吻木射之貫其左翮鸛帶矢盤旋良久竞集中庭如臆訴者海村曰嘻必木也命</hi>
　　　<hi>拔其矢縱之不能飛乃命木飼之旬日創愈向主人鳴舞翺翔而去海鹽人至今能道之</hi>
　　和徐東濵<lb/>
<pb n="KR4h0156_WYG_054-4a"/>
何處幽棲好城西有茂林山来當戸翠竹長隔牆隂哺<lb/>
子飛梁燕窺魚下水禽閉門無所事赤日任流金<lb/>
　余承恩<hi>四首</hi>
　　　承恩青神人官永寧㕘將有鶴池詩集<lb/>
　　　<hi>詩話鶴池為太保肅敏公孫肅敏有社稷功世襲錦衣衛指揮其子忤權倖調外衛故鶴池終</hi>
　　　<hi>身不得侍禁籞詩集八卷銅梁張肖甫序之</hi>
　　感興<lb/>
白日沈西陸返景流東岑端居屏塵翳欣然理鳴琴大<lb/>
<pb n="KR4h0156_WYG_054-4b"/>
雅僉不恱馳情在鄭音違俗信靡安安可同荒淫達人<lb/>
宜止足嘉遯我所諶富貴茍非義一唾麾千金<lb/>
　　答草池約汎蓉溪<lb/>
春来花鳥總關情夜雨愁聽不到明怪殺主人猶病酒<lb/>
晴江鼓柁放舟行<lb/>
　　泛舟<lb/>
芙蓉溪水三尺强蒼蒼兩岸花艸香若待長江新漲合<lb/>
撐舟直上小茒堂<lb/>
<pb n="KR4h0156_WYG_054-5a"/>
　　望忠州<lb/>
髙江落日片帆秋岸上魚罾次第收無數峰巒雲霧裏<lb/>
舟師指㸃認忠州<lb/>
　戚繼光<hi>二首</hi>
　　　繼光字元敬登州人世襲衛千戸以㕘將備倭<lb/>
　　　浙東大破倭於台州以副總兵鎮福建大破倭<lb/>
　　　於平海衛閩冦既平以都督同知召理戎政岀<lb/>
　　　為薊鎮總兵進左都督加少保卒諡武毅有止<lb/>
<pb n="KR4h0156_WYG_054-5b"/>
　　　止堂集<lb/>
　　　<hi>詩話少保平倭之功戰勝攻克撰有紀効新書在薊日與總制譚公綸樽俎折衝撰有錬兵實</hi>
　　　<hi>紀論者比之孫吳韓白焉軍中有暇輒與文士接席賦詩集名止止稾曰愚愚居曰夢夢是亦</hi>
　　　<hi>好竒矣</hi>
　　盤山絶頂<lb/>
霜角一聲艸木哀雲頭對起石門開翔風鹵酒不成醉<lb/>
落葉歸鴉無數来但使雕戈銷殺氣未妨白髪老邊才<lb/>
勒名峰上吾誰與故李將軍舞劒臺<lb/>
<pb n="KR4h0156_WYG_054-6a"/>
　　度梅嶺<lb/>
溪流百折遶青山短髪秋風夕照間身入玉門猶是夢<lb/>
復從天末出梅關<lb/>
　俞大猷<hi>一首</hi>
　　　大猷字志輔晉江人世為百戸嘉靖中舉武進<lb/>
　　　士累官都督同知佩征蠻將軍印進右都督卒<lb/>
　　　贈左都督諡武襄有正氣堂集<lb/>
　　挽薛養呆<lb/>
<pb n="KR4h0156_WYG_054-6b"/>
伐木風不還今古幾心知我與君結契相期弱冠時平<lb/>
生一然諾盛衰永不移我善君相助我過君相規嗟君<lb/>
忽奄逝一老不憖遺昔為暫離别今作長相思戚戚重<lb/>
戚戚良朋今有誰<lb/>
　張　通<hi>一首</hi>
　　　通鳳陽人官至都督僉事<lb/>
　　遊西林菴<lb/>
野寺蕭條一逕微山僧相見語禪機雲深石洞𤣥猿伏<lb/>
<pb n="KR4h0156_WYG_054-7a"/>
煙鎖松林白鶴歸上界疎鐘通碧落邊城鼓角送斜暉<lb/>
浮生自覺渾無定欲解鳴珂問釣磯<lb/>
　周于徳<hi>一首</hi>
　　　于徳號南墩淮安人官至京營都督僉事<lb/>
　　平烏刺江<lb/>
春蒐馬跡遍南荒夷䝤新降罷畫彊絶壑危巖通鳥道<lb/>
飛旌疊鼓遶羊腸黔瀘東下歸辰浦箐砦西来即夜郎<lb/>
王化逺行銅柱外炎州萬里盡梯航<lb/>
<pb n="KR4h0156_WYG_054-7b"/>
　張元凱<hi>十一首</hi>
　　　元凱字左虞吳縣人蘇州衛指揮有伐檀集<hi>王元</hi>
　　　<hi>美云將軍詩格務躋武徳貞觀其語寧有瑕璧而無完珷玞汰陳而使之新非有沈深劌刻之</hi>
　　　<hi>思未易致也</hi>
　　　<hi>詩話左虞西苑宮詞髙出元美之上元美比於沈慶之曹景宗仍以武夫遇之未為知己也</hi>
　　春日游西苑<lb/>
宣室臨西苑靈臺對籍田宮鶯迷緑雨廐馬飲清川栁<lb/>
引金堤直松含玉殿圓先皇受釐處寂寞鎖春煙<lb/>
<pb n="KR4h0156_WYG_054-8a"/>
　　西苑宮詞<hi>十首</hi>
肅將上帝祀明堂寳鼎昭回日月光九獻不須歌舊曲<lb/>
詞臣昨已撰芝房<lb/>
秋殿清齋正受釐迎和門外立諸姬大官不進麒麟脯<lb/>
御饌惟供五色芝<lb/>
陳詞瘞玉奏鈞天西苑宮牆近籍田水旱恐煩祠后土<lb/>
未央深處好祈年<lb/>
夕烽千里照甘泉一紙降魔勅已傳急遣六丁乗羽駕<lb/>
<pb n="KR4h0156_WYG_054-8b"/>
火輪金甲淨幽燕<lb/>
靈藥金壺百和珍仙家玉液字長春朱衣擎出髙元殿<lb/>
先賜分宜白髮臣<lb/>
通天臺上接三台景命重臨清醮開拜舞不同郊社禮<lb/>
科儀一一聖人裁<lb/>
香通紫氣靄晴空靈貺神休集聖躬垂拱萬年如一日<lb/>
禮臣何必議青宮<lb/>
金符寳笈䕶雲英鸞鶴銜將入上清拜受玉霄龍鳳簡<lb/>
<pb n="KR4h0156_WYG_054-9a"/>
元陽象一字分明<lb/>
蓬莱方丈可梯航勾漏丹砂近寄將昨貯銀山髙幾許<lb/>
試將玉尺殿中量<lb/>
瑞氣祥雲薄海濵逺藩齊獻百千春進来白鹿髙於馬<lb/>
馴擾金堦不畏人<lb/>
　李元昭<hi>一首</hi>
　　　元昭字用晦杭州人世襲千戸有<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山房集<lb/>
　　送周虚巖歸吳<lb/>
<pb n="KR4h0156_WYG_054-9b"/>
返棹嵗將晏離亭酒共斟<hi>一作亦深</hi>島雲寒沒影江日凍生<lb/>
隂莫惜飄蓬跡應傷折栁心丘中别同調聊復理鳴琴<lb/>
　黄喬棟<hi>一首</hi>
　　　喬棟字以藩晉江人官㕘將<lb/>
　　半峰菴聽秀上人彈琴<lb/>
髙僧理鳴琴古調盈人耳濤生松下風龍起鉢中水聽<lb/>
罷猶泠然月出疎篁裏<lb/>
　張如蘭<hi>一首</hi>
<pb n="KR4h0156_WYG_054-10a"/>
　　　如蘭字徳馨南京羽林衛世襲指揮官至淮徐<lb/>
　　　漕運㕘將以子可大貴贈特進榮禄大夫右都<lb/>
　　　督有功狗集<lb/>
　　吳門夜泊<lb/>
帆影初抽落日斜江橋風湧太湖沙行人莫上蘇臺望<lb/>
無復吳王苑裏花<lb/>
　狄從夏<hi>一首</hi>
　　　從夏字以忠臨清衛人官㕘將<lb/>
<pb n="KR4h0156_WYG_054-10b"/>
　　月夜同劉天山作<lb/>
孤館寒燈夜相看聽晚笳清宵醒客夢明月落梅花碧<lb/>
海潮聲急清霜雁影斜不堪憐嵗暮況復是天涯<lb/>
　袁應黻<hi>一首</hi>
　　　應黻字仲子揚州興化人守備<lb/>
　　鄭司馬入塞歌<lb/>
十載籌邊鬢欲秋玉門生入未封侯君王豈惜師中命<lb/>
尚有山隂十六州<lb/>
<pb n="KR4h0156_WYG_054-11a"/>
　奚汝嘉<hi>一首</hi>
　　　汝嘉字子美江都人揚州衛百戸<lb/>
　　旅懐<lb/>
十日雨初霽一年春已殘苔痕蝕徑滑艸色釀隂寒昔<lb/>
悔從軍易今悲作客難殊方有桃李能得幾回看<lb/>
　陳　鶴<hi>十首</hi>
　　　鶴字鳴野紹興山隂人世襲百戸有海樵集<hi>王敬</hi>
　　　<hi>美云鳴野詩飄宕悽惋中顧𤣥言云鳴野詩初擬貞觀以還晚得大厯  格  錢去病云海樵</hi>
<pb n="KR4h0156_WYG_054-11b"/>
　　　<hi>七古流麗似李頎七絶爽朗似王昌齡</hi>
　　　<hi>詩話海樵家居怪山之麓金庭閣老其女夫也山上有息柯亭傳是閣老所建而海樵集中酬</hi>
　　　<hi>周山隂張㑹稽攜酒見訪之作中云相攜直上息柯亭恐是海樵故宅中物矣五言如近海潮</hi>
　　　<hi>通郡連山瘴入樓山川留别夜風雪望鄉人孤月長隨棹寒潮自到門繞廬松葉暗穿竹水聲</hi>
　　　<hi>齊明月幾家好故人今夜俱七言如床下鳴蛩偏入夜風前白苧不宜秋風塵㑹面猶難卜世</hi>
　　　<hi>事傷心只自知細雨殘燈岐路酒清江紅葉寺門舟薄游兩見雁歸塞多病却憎花滿樓髙士</hi>
　　　<hi>逺栖滄海曲好山多近永嘉場山深倦鵲猶依樹風定飛螢忽上樓比於田水月雖才鋒不及</hi>
　　　<hi>而鑄詞差醇</hi>
<pb n="KR4h0156_WYG_054-12a"/>
　　夜坐見白髪寄别朱仲開張甌江<lb/>
坐久北風起江聲帶逺沙客愁初到鬢鄉夢不離家林<lb/>
靜無殘葉燈寒有落花懐君夜難寐别緒轉如麻<lb/>
　　髙郵贈龔山人<lb/>
近苦江東水轉憐淮北居入秋甞白稻留客鱠青魚樹<lb/>
柵春收犢穿潮夜灌渠期君結鄉社同著養生書<lb/>
　　泊京口望金山寺<lb/>
南徐一片石千古柱中流繞樹開僧舍縁空結梵樓疎<lb/>
<pb n="KR4h0156_WYG_054-12b"/>
燈明水底落月挂潮頭向晚禪鐘起風吹到客舟<lb/>
　　題楊法部容閒閣<lb/>
閣傍江城外春開雲水間秖因塵境逺自覺主人閒日<lb/>
落見歸鳥月明看逺山移船候潮至相送野僧還<lb/>
　　寫山水<lb/>
夜来風雨惡落葉打柴關曉起敞溪閣亂雲猶在山<lb/>
　　題畫贈姜明府<lb/>
暮雲春樹路千重雪後看山到處同夜永燈寒無過客<lb/>
<pb n="KR4h0156_WYG_054-13a"/>
月明江色滿樓中<lb/>
　　送張伯淳還關中<lb/>
憐君獨棹渡黄河西北山川入雍多料得到家春未至<lb/>
馬啼半在雪中過<lb/>
　　送王諫北上<lb/>
東去春潮到驛門半江風雨近黄昏由来知已難為别<lb/>
不是殷勤戀酒尊<lb/>
　　吹笛懐友<lb/>
<pb n="KR4h0156_WYG_054-13b"/>
玉笛横吹入夜分中天華月度流雲苕川兩岸春風起<lb/>
飛盡梅花不見君<lb/>
　　池上聽陳老琵琶<lb/>
夜深池上弄琵琶萬里銀河月在沙莫向尊前彈出塞<lb/>
只今邊將未還家<lb/>
　陳　第<hi>十一首</hi>
　　　第字季立號一齋連江人初為學官弟子俞都<lb/>
　　　督大猷召致幕下教以兵法起家京營出守古<lb/>
<pb n="KR4h0156_WYG_054-14a"/>
　　　北厯遊擊將軍有寄心集五岳兩粤游草<lb/>
　　　<hi>詩話一齋投筆從軍受知於譚襄毅俞武襄戚武毅三公江陵既沒論者謂武毅不宜於北徙</hi>
　　　<hi>之嶺南一齋作塞外燒荒行有云年年至後罷防賊出塞燒荒灤水北枯根朽草縱火焚来春</hi>
　　　<hi>突騎飢無食又云隆慶二載譚戚来文武調和費心力從前弊政頓掃除臺城兵器重修飭迄</hi>
　　　<hi>今一十五年間閭閻雞犬獲寧息譚今已死戚復南邊境危疑慮叵測患難易共安樂難念之</hi>
　　　<hi>壯士摧顔色論者不引今昔觀紛紛捜擿臣滋惑又送戚都䕶絶句云轅門遺愛滿幽燕不見</hi>
　　　<hi>烽煙十六年誰把旌麾移嶺表黄童白叟哭天邊誦其詩扼腕於封疆之事深矣一齋儲書最</hi>
　　　<hi>富余甞游閩臨發林秀才侗持其後人所輯世善堂書目求售燈下閱之見唐五代遺書琳琅</hi>
<pb n="KR4h0156_WYG_054-14b"/>
　　　<hi>滿目如披靈威唐述之藏多平生所未見不覺狂喜秀才許至連江代購踰年得報書則已散</hi>
　　　<hi>佚徒有惋惜而已</hi>
　　嵗暮客居呈弱侯<lb/>
仲尼本周流忽發歸與歎意在就六經匪為思鄉串嗟<lb/>
我老無聞託興游汗漫邈想古通人反側常宵半秣陵<lb/>
一君子少小登道岸嗜學自性成羲易旦夕翫近得從<lb/>
之談怳上中天觀詩書數千載立語窮真贗欣然遂忘<lb/>
家何知有嵗晏<lb/>
<pb n="KR4h0156_WYG_054-15a"/>
　　邵武舟次<lb/>
樵川泛輕舟青山起當面薄霧頻往還竒峰互隠見灘<lb/>
灘若峻坂下下如飛箭秋容西楚同人語南方變茂樹<lb/>
雜村煙澄溪勝江練始知溯洄艱轉喜隨流便對景持<lb/>
一杯幔亭未足羨<lb/>
　　禹碑行<lb/>
岳麓神禹碑何年鐫刻之真蹟雖莫窺字體殊瑋竒儼<lb/>
如冠冕之獨立矯若鳳鳥之来儀或盼而連目或聳而<lb/>
<pb n="KR4h0156_WYG_054-15b"/>
並肩或展而雙足或握而兩拳神藏藴蓄意騁蹁躚既<lb/>
非鳥跡之踖踖亦非垂露之㳙㳙篆𨽻八分抑又邈焉<lb/>
計厯年之既久何㸃畫之新妍豈鬼神之黙䕶故嵗久<lb/>
而彌鮮據譯讀之恍惚未必當日之真傳余過長沙弗<lb/>
覺偶至湘潭返船直肩輿而迅步遂冒雨而陟巔喜胸<lb/>
襟之豁滌獨坐翫而弗旋昔韓退之甞千捜而萬索至<lb/>
咨嗟而涕漣余實迷途之未逺無亦此生之宿縁<lb/>
　　山中早秋<lb/>
<pb n="KR4h0156_WYG_054-16a"/>
春夏詎能幾凄凄白露還秋容先到草客意未離山石<lb/>
䑕窺禾去清蟬抱樹間人生衣食外焉用苦間關<lb/>
　　江心寺除夜<lb/>
偶過江心寺何期又嵗除百年俱逆旅信宿即吾廬岸<lb/>
隔遥沽酒厨寒剩煮魚客游隨處好鬢髪任蕭疎<lb/>
　　客中立秋<lb/>
蒸濕前朝雨凄涼今夜風秋聲先蟋蟀露氣到梧桐頓<lb/>
覺絺衣薄尤憐旅槖空潞河問舟楫明月向吳中<lb/>
<pb n="KR4h0156_WYG_054-16b"/>
　　閩關旅夜<lb/>
已是吾鄉土離家尚十程疎窗通野色孤枕傍松聲揺<lb/>
落秋難賦悲歌夜不平僕夫催曉發燒燭待雞鳴<lb/>
　　南岳舟中<lb/>
吳門一水接楚塞衆山連書史同昏旦江湖且嵗年洲<lb/>
迴蘆莽莽檣動燕翩翩何處為南嶽雲開望杳然<lb/>
　　維揚謁文信公祠<lb/>
萬死艱難地千秋伏臘新山河終破國天地已成仁江<lb/>
<pb n="KR4h0156_WYG_054-17a"/>
橘南中像巖松雪後春徘徊歌正氣不覺淚沾巾<lb/>
　　過薊州<lb/>
燕京八千里復作薊門行剰有溪山興能忘沙塞情朔<lb/>
風催短草寒月近長城流涕二三䇿何人似賈生<lb/>
　　追懐宜黄大司馬譚公<lb/>
昔年飄泊入燕京制府憐才意不輕獻䇿獨過司馬署<lb/>
分符旋赴薊州營秖誇相國知韓信無復功臣妬賈生<lb/>
秋草春風今日淚不堪回首楚江城<lb/>
<pb n="KR4h0156_WYG_054-17b"/>
　　元夕宿泉州洛陽橋<lb/>
春風又渡洛陽橋栁色青青伴寂寥回首故園今夜月<lb/>
滿江燈火上寒潮<lb/>
　李言恭<hi>六首</hi>
　　　言恭字惟寅岐陽武靖王裔孫襲封臨淮侯環<lb/>
　　　衛侍直留守陪京加太保有青蓮閣貝葉齋游<lb/>
　　　燕諸集<hi>穆敬甫云臨淮詩清逺有調庶幾大厯中語  胡元瑞云敬美序臨淮詩郭定</hi>
　　　<hi>襄後一人咸謂寔録予以惟寅文雅尚當過之</hi>
<pb n="KR4h0156_WYG_054-18a"/>
　　　<hi>詩話李惟寅詩如四姓小侯橋門列席雍容韋帶哧咤鼓贔之氣都盡</hi>
　　花朝<lb/>
二月寒猶峭燕山雪未消春来無草色病裏又花朝鴻<lb/>
鴈鄉書斷關河旅夢遥武陵溪上約今已負漁樵<lb/>
　　賦得匡廬山<lb/>
匡廬凌碧落青磴與塵分湖海逺還見雷霆低不聞石<lb/>
門鳴宿雨瀑布濕流雲獨有山人屐常隨飛鳥羣<lb/>
　　送陳玉叔郡守淮隂<lb/>
<pb n="KR4h0156_WYG_054-18b"/>
别思深難遣離魂暗欲銷人隨流水去心共暮雲遥野<lb/>
市懸髙岸江城響夜潮所嗟相憶處風雨正蕭蕭<lb/>
　　送仲弟南還兼懐老親<lb/>
無限離愁匹馬前況多風雨斷鴻邊板輿未得歸潘岳<lb/>
春草何堪送惠連伏枕夢回滄海月登臨望極白雲天<lb/>
飄零若見髙堂問雙鬢休言異昔年<lb/>
　　李僉憲招飲黄鶴樓<lb/>
勝地慚非作賦才清尊今向大江開當年黄鶴雲中去<lb/>
<pb n="KR4h0156_WYG_054-19a"/>
何處梅花笛裏催<hi>一作来</hi>風起<hi>一作卷</hi>潮聲喧島嶼日斜帆<lb/>
影上樓臺相逢俱是他鄉客衰草涔陽漫復哀<lb/>
　　顯靈宮<lb/>
先帝祈靈太乙祠重来空憶翠華旗殿中香火儀猶具<lb/>
海上仙人事轉疑客與方書閒指畫老来詩律舊心思<lb/>
調髙身健慚時輩髙閣憑闌眼故遲<lb/>
　　　<hi>詩話京師顯靈宮在宮城之西長陵建以祀王靈官者也靈官藤像長陵每載之軍中有禱輒</hi>
　　　<hi>騐及金河川舁不可動宣徳初拓其祠額曰大徳顯靈宮復建東西二閣嘉靖三年營龍虎殿</hi>
<pb n="KR4h0156_WYG_054-19b"/>
　　　<hi>以奉元武焉閣中留題者衆以惟寅為擅場其云海上仙人者相傳藤像獲之東海中也</hi>
　呂時臣<hi>十首</hi>
　　　時臣字中甫鄞縣人有甬東山人集<hi>陳卧子云中甫詩頗</hi>
　　　<hi>有髙岑遺調</hi>
　　　<hi>詩話中甫以避仇客厯下與李中麓楊夢山切劘酬和既轉客青州衡莊王邸起髙樓東向眺</hi>
　　　<hi>逺樓成王於望後四日置酒召客時日景既盡疎星尚微王未肅客坐憑闌語笑已而月上王</hi>
　　　<hi>歡甚因命曰待月樓請客賦詩中甫詩云川原夕氣交暝色自相向月猶藏海底人已坐樓上</hi>
　　　<hi>王賞擊謂得待字義手觴奉之俾居客右晚客瀋宣王所客死河南中甫年六十治生壙於句</hi>
<pb n="KR4h0156_WYG_054-20a"/>
　　　<hi>章之夕陽里自撰墓銘後十年乃卒歸櫬𦵏焉詩品在中麓夢山之間同時曳裾王門者多遜</hi>
　　　<hi>之</hi>
　　襄陽蹋銅蹄<lb/>
青蒲沒漢水白馬度襄陽男兒但得意何處非故鄉<lb/>
　　山中吟<lb/>
桃源渺何許武陵萬仞山緬想秦時人生死桃花間邇<lb/>
来逾千載曽無幾人閒桃樹摧為薪桃源平作田雞犬<lb/>
入租稅焉可住神仙<lb/>
<pb n="KR4h0156_WYG_054-20b"/>
　　交州古劒歌<lb/>
古交州天隂日落鬼啾啾終宵白氣衝牛斗過客往往<lb/>
驚回頭主人知此有靈物呼兒掘得雙吳鈎螭蟫半蝕<lb/>
銅花緑凄凄霜鍔寒光流古来異物不易取令人得之<lb/>
反生憂放之唯恐蛟龍怒卷之猶畏神鬼愁亟命冶人<lb/>
復解鑄神器恐遭真宰怒不然仍貯空匣中恣爾含光<lb/>
在泥土<lb/>
　　秋田為李生得衣字<lb/>
<pb n="KR4h0156_WYG_054-21a"/>
明農兼課子田舍有書幃䆉稏霜初下雞豚秋正肥西<lb/>
風菰米飯落日豆花扉已得遺安計無嫌老布衣<lb/>
　　夜懐<lb/>
起来喧不減䇿䇿動涼風月暗蟲聲裏人孤樹影中南<lb/>
埏寒尚早北地候難同想到鄞江上秋花滿舊叢<lb/>
　　留别少府子魯<lb/>
木落見中州遥連白帝愁黄河臨斷岸明月上孤舟作<lb/>
客已多嵗還家又暮秋思君西下日寒葉滿江流<lb/>
<pb n="KR4h0156_WYG_054-21b"/>
　　次李大㕘韻留别<lb/>
河北中秋盡江南九月歸草深藏虎穴潮滿上漁磯田<lb/>
舍舂新稻山妻補舊衣到家貧自得莫怪與君違<lb/>
　　金山寺<lb/>
萬古一卷石東南何壯哉半江截吳楚兩岸瞰樓臺僧<lb/>
飯蕪城乞人煙鐵甕来春深龍聽法風雨帶潮回<lb/>
　　諸公邀登甘露寺留别<lb/>
天風飄忽苧袍輕兩度登臨慰客情疎磬雨催山寺曉<lb/>
<pb n="KR4h0156_WYG_054-22a"/>
亂帆春放海門晴江迴鐵甕三吳盡潮過金陵七澤平<lb/>
明日别離何處問斷腸煙樹漫蕪城<lb/>
　　再經鍾吾懐許兵馬<lb/>
去日黄河邊水深不可渡故人久不回今作行人路<lb/>
　鄭若庸<hi>五首</hi>
　　　若庸字中伯崑山人有蛣蜣集<hi>李時逺云山人與茂秦齊名其</hi>
　　　<hi>詩氣格稍弱</hi>
　　　<hi>詩話中伯曳裾王門妙擅樂府甞填玉玦詞以訕院妓一時白門楊栁少年無繫馬者羣妓患</hi>
<pb n="KR4h0156_WYG_054-22b"/>
　　　<hi>之乃醵金數百行薛生近兖作繡襦記以雪之秦淮花月頓復舊觀承平勝事雖小堪傳今之</hi>
　　　<hi>秋兔寒鵶想像昔年之酒旗歌扇良足豔也</hi>
　　秋涉<lb/>
蒼山崔巍照秋渚紅樹離離夕陽渡行人涉水更看山<lb/>
馬足凌兢来復去雲際人家望欲迷松關蘿徑隔煙扉<lb/>
山僧卧穏西巖寺時有鐘聲落翠微<lb/>
　　王内輔三泉將命太嶽<lb/>
神嶽蟠中極凌虚勢自孤星辰低絳闕雷雨䕶清都山<lb/>
<pb n="KR4h0156_WYG_054-23a"/>
色遥連蜀江流直入吳金箱有靈秘到日佩真圖<lb/>
　　衛水離歌<lb/>
天涯何處客愁新濁酒初酣欲問津莫道三秋歸計晚<lb/>
尊前猶有未歸人<lb/>
　　送張甘蘖刺史<lb/>
衛水樓船曉向東青山南望一重重因君此别増鄉思<lb/>
目送春帆細雨中<lb/>
　　丁小山赴浙東藩幕值余清泉賦别<lb/>
<pb n="KR4h0156_WYG_054-23b"/>
清秋衛水汎樓船京國逢君已十年漫對緑尊悲白髪<lb/>
天涯去住一凄然<lb/>
　顧聖少<hi>二首</hi>
　　　聖少<hi>一作之</hi>字季狂吳江人<lb/>
　　留别謝茂秦<lb/>
相對忽不樂愴然傷我心他鄉有同懐胡為遽分襟憶<lb/>
昔醉燕市擊筑誰知音意氣獨吾子排難輕千金重以<lb/>
易水歌兼之吳㑹吟論交豈不逺投分遂至今我亦慕<lb/>
<pb n="KR4h0156_WYG_054-24a"/>
三閭南去湘之隂楚山一何長楚水一何深他日遥相<lb/>
思鹿門還可㝷<lb/>
　　送李汝學還上黨<lb/>
傾葢同為客攜尊復送君悲涼誰作賦南北此離羣坂<lb/>
沒羊腸雪山横熊耳雲相思豈無鴈可待九秋聞<lb/>
　尤　嘉一<hi>首</hi>
　　　嘉字子嘉嘉興人有西陵集<lb/>
　　　<hi>詩話予嘉亦趙康王客穆敬甫録其詩以比謝四溟句知偶因看竹来僧院不為求魚坐釣磯</hi>
<pb n="KR4h0156_WYG_054-24b"/>
　　　<hi>頗有自適之趣康王賔客無多而吾里有二其一則仲舍人春龍也</hi>
　　送劉舍人往太原謁梁李二使君<lb/>
平原日落雁聲寒送子西游嵗欲殘共惜異鄉裁别賦<lb/>
更於何處解征鞍山横熊耳尖如削路遶羊腸曲似盤<lb/>
自是陳蕃能下榻匣中長鋏不須彈<lb/>
　徐　渭<hi>十三首</hi>
　　　渭字文清更字文長山隂人有櫻桃館集<hi>陶周望云</hi>
　　　<hi>文長詩雜出於中晚宋元往往深於法而略於貌  袁中郎云文長詩有一段不可磨滅之氣</hi>
<pb n="KR4h0156_WYG_054-25a"/>
　　　<hi>如嗔如笑如寡婦之夜哭羇人之寒起當其放意平疇千里偶爾幽峭便是鬼語荒墳  陳卧</hi>
　　　<hi>子云文長亦有正音往李舒章云文長詩材粗黠雅人所少然其一  有雋處如部曲少將新</hi>
　　　<hi>跨紫騮</hi>
　　　<hi>詩話文長詩原本長吉間雜宋元流派所謂斐然成章不知所以裁之者其自評云吾書第一</hi>
　　　<hi>詩二文三畫四然詩文未免繁蕪不若畫品小塗大抹俱髙古也</hi>
　　入燕<lb/>
董生抱利器鬱鬱走燕趙賤子亦何能飄然来逺道行<lb/>
止本無常譬彼雲中鳥朝飲西園池暮宿北林杪感事<lb/>
<pb n="KR4h0156_WYG_054-25b"/>
復懐人生年苦不早欲弔望諸君跡陳知者少垂首黙<lb/>
無言春風秀芳草<lb/>
　　栁元穀以所得晉太康間冢中杯及瓦劵来易余<lb/>
　　手繪<lb/>
遥思冡中人有杯不能飲孤此黄兔窑伴千三百稔劵<lb/>
鏹四百萬買地作衾枕想當不死時用物必𢎞甚尊壘<lb/>
羅寳玉裹袜賤繡錦豈有纎纎指捧此鍛泥蕈存亡隔<lb/>
一丘華寂迥千仞活䑕勝死王斯言豈不審<lb/>
<pb n="KR4h0156_WYG_054-26a"/>
　　送蘭公子<hi>阿翁學師也揚州人</hi>
耶溪芹藻色相伴秋荷老公子朅重来傷心那可道㑹<lb/>
日苦無多相别一何早八月廣陵濤一葉渡殘照<lb/>
　　俠客<lb/>
結客少年場意氣何揚揚燕尾茨菰箭栁葉梨花槍為<lb/>
弔侯生暮騎驢入大梁<lb/>
　　隂風吹火篇呈錢工部<lb/>
隂風吹火火欲然老梟夜嘯白晝眠山頭月出狐狸去<lb/>
<pb n="KR4h0156_WYG_054-26b"/>
竹徑歸来天未曙黒松密處秋螢雨煙裏聞聲辨鄉語<lb/>
有身無首知是誰寒風莫射刀傷處髙旛影卧西陵渡<lb/>
幡底颯然人髪豎髑髏避月攫殘黍中流燈火青熒熒<lb/>
饑魂未食隂風鳴莫言墮地永為厲宰官功徳不可議<lb/>
　　　<hi>詩話此美錢工部能憫國殤召僧施食而作隂風吹火八句句句警䇿具體長吉而得其骨髓</hi>
　　　<hi>者也以下嘽緩拖沓去嘔心人逺矣稍為芟易存之結語尤索然無味</hi>
　　春日過宋諸陵<lb/>
藳𦵏未須憐生時已播遷威儀非舊典世代是何年過<lb/>
<pb n="KR4h0156_WYG_054-27a"/>
客悲山鳥王孫種墓田回看隴頭樹似接汴京煙<lb/>
　　嚴先生祠<lb/>
碧水映何深髙蹤那可㝷不知天子貴自是故人心山<lb/>
靄消春雪江風灑暮林如聞流水引誰識伯牙琴<lb/>
　　懐陳將軍同甫<lb/>
飛將逺從戎翩翩氣自雄椎牛千嶂外騎象百蠻中銅<lb/>
柱華封盡昆池漢鑿空雁飛真不到何處寄秋風<lb/>
　　與客登招寳山觀海遂有擊楫岑港一窺賊壘之<lb/>
<pb n="KR4h0156_WYG_054-27b"/>
　　興謹和開府胡公之韻奉呈<lb/>
滄海遥連雉堞明登臨喜共幕賔清千山見日天猶夜<lb/>
萬國浮空水自平不分番夷營别島願圖方略至金城<lb/>
歸来正值傳飛捷露布催書倚馬纓<lb/>
　　岳公祠<lb/>
墓門朱㦸碧湖中湖上桃花相映紅四海龍蛇寒食後<lb/>
六陵風雨大江東英雄幾夜乾坤博忠孝傳家俎豆同<lb/>
腸斷兩宮終朔雪年年麥飯隔春風<lb/>
<pb n="KR4h0156_WYG_054-28a"/>
　　宴遊爛柯山<hi>二首</hi>
偏禆結束佩刀弓道上逢迎抹首紅夜雪不勞元帥入<lb/>
先擒賊將出洄中<lb/>
羣兇萬隊一時平滄海無波瘴嶺清帳下共推擒虎將<lb/>
江南只數義烏兵<lb/>
　　夏相國白鷗園<lb/>
白鷗池水拍天平相對瓊樓入太清試問歌臺生草處<lb/>
當時可許外人行<lb/>
<pb n="KR4h0156_WYG_054-28b"/>
　沈明臣<hi>九首</hi>
　　　明臣字嘉則鄞縣人有豐對樓集<hi>莫廷韓云嘉則詩豪俊清</hi>
　　　<hi>婉情至之語足無古人</hi>
　　　<hi>詩話嘉則文長同在胡少保宗憲幕府並受少保知遇督府周防嚴宻文長恒戴敝烏巾衣白</hi>
　　　<hi>布澣衣非時闖入或出昵飲夜深猶開㦸戸以待嘉則嶽嶽不阿少保遥望見必起立甞讌將</hi>
　　　<hi>士於爛柯山酒酣樂作嘉則於席上賦凱歌十章吟至狹巷短兵相接處殺人如草不聞聲少</hi>
　　　<hi>保起捋其鬚曰何物沈郎雄快乃爾命刻石置山上及少保死請室中嘉則走哭墓下持所為</hi>
　　　<hi>誄遍為訟寃比於文長懼禍發狂者相越矣嘉隆間士大夫以篇什相髙最繁富者莫若弇州</hi>
<pb n="KR4h0156_WYG_054-29a"/>
　　　<hi>於時吳明卿之甔甀洞汪伯玉之太涵李本寧之大泌山房諸集以及劉子威馮元成余仲房</hi>
　　　<hi>屠緯真之徒糟丘肉林愈多愈穢下及布衣如王承父王百穀輩咸以多相尚嘉則先後積詩</hi>
　　　<hi>七千餘夫安得精然絜之承父則雖饒腐菌間有神芝即屬棼芻不無遺蕙非若請君之叢箐</hi>
　　　<hi>荒茅紛然彌望也</hi>
　　大樹村劉氏少婦打虎行<lb/>
潤州城南山簇簇四月麥黄桑柘緑大樹村頭劉氏居<lb/>
短牆幽院參差屋曉炊未罷日始髙窣地猛虎来咆哮<lb/>
老小出門盡驚走犬亦吠虎聲嗥嗥虎聞犬聲急轉步<lb/>
<pb n="KR4h0156_WYG_054-29b"/>
一口斃之如搏兔欲從虎口奪狗還老嫗抱孫逢虎怒<lb/>
劉家少婦奪老姑氣猛視虎如匹雛手持鋼义刺虎目<lb/>
虎血濺面紅糢糊昨從大樹村前走少婦滌場猶髽首<lb/>
弱體孱然花不如徐家女子劉松婦<lb/>
　　抗首<lb/>
抗首望西秦朝廷急用人玉關疎控扼紫塞滿荆榛痛<lb/>
昔籌邊賦<hi>錦衣衛經厯沈錬所上有賦</hi>憐君侍從臣誰為謝安客談<lb/>
笑淨風塵<lb/>
<pb n="KR4h0156_WYG_054-30a"/>
　　送箕仲之衢州<lb/>
古路三衢外青山太末餘樵迷仙子質廟過偃王徐楚<lb/>
橘秋全熟吳楓江漸疎舊游題石處好為一躊躇<lb/>
　　顧晉卿席上聞其弟益卿憲副南越之捷喜而賦<lb/>
　　　之<lb/>
廿年豺虎劇縱横百粤遥傳一日平再睹樓船横海出<lb/>
更標銅柱伏波名天青馬嶂春銷甲雨過龍川夜洗兵<lb/>
誰道虎頭非將種請纓原只是書生<lb/>
<pb n="KR4h0156_WYG_054-30b"/>
　　浣紗石<lb/>
不見浣紗人空留浣紗石石邊春草痕想見羅裙色<lb/>
　　凱歌<lb/>
銜枚夜度五千兵密領軍符號令明狹巷短兵相接處<lb/>
殺人如草不聞聲<lb/>
　　蘭皋竹枝<lb/>
東村西村姑悪啼家家麥熟黄雲齊春蠶作繭桑園緑<lb/>
睡起日斜聞竹雞<lb/>
<pb n="KR4h0156_WYG_054-31a"/>
　　過崑山<lb/>
桃花楊栁共西灣曽唱菱歌帶月還春色茫茫今莫問<lb/>
滿城煙雨過崑山<lb/>
　　無題<lb/>
夢裏相逢恐未真世間何物不傷春馬蹄明日天涯路<lb/>
誰是燈前昨夜人<lb/>
　王　寅<hi>二首</hi>
　　　寅字仲房一字亮卿歙縣人有十岳山人集<hi>汪禹</hi>
<pb n="KR4h0156_WYG_054-31b"/>
　　　<hi>又云亮卿詞意超逸</hi>
　　　<hi>詩話仲房少走大梁問詩於獻吉不遇遂從少林僧習兵杖海上用兵依胡尚書督府尚書不</hi>
　　　<hi>能用竟以敗晚緝鄉人之詩曰新都秀運集其持論頗偏與岳東伯今雨瑶華相類</hi>
　　吳山秋晚<lb/>
有客閒居無奈閒為看秋色一躋攀百盤細草斜陽路<lb/>
二曲澄江隔岸山野寺最宜紅葉後孤鐘偏在白雲間<lb/>
賞心又得逢僧話此後幽期數往還<lb/>
　　答金在衡訊歸<lb/>
<pb n="KR4h0156_WYG_054-32a"/>
秣陵宮樹葉初飛客路何人為授衣我亦驚秋同海燕<lb/>
故鄉端在社前歸<lb/>
　康從理<hi>四首</hi>
　　　從理字裕卿永嘉人有二雁山人集<hi>胡元瑞云裕卿近體</hi>
　　　<hi>閎麗翩翩布衣之雄</hi>
　　　<hi>詩話裕卿任俠談兵間閼戎幕劉將軍子髙建纛毘陵病革裕卿馳赴與訣經紀其喪扶其柩</hi>
　　　<hi>至武林逺近皆義之居燕偕黎惟敬輩游西山其倡和詩僅存餘多散佚太倉曹子念收而刻</hi>
　　　<hi>之</hi>
<pb n="KR4h0156_WYG_054-32b"/>
　　再至京口有懐金焦舊游<lb/>
層城舒逺目迢遞送歸鴻嵗月更新厯江山憶舊蹤鐘<lb/>
聲春浪靜燈影暮流空媿有東林約無因問逺公<lb/>
　　同王必漸言懐<lb/>
江頭木落鴈初飛客子傷心賦授衣鄉夢不縁千里隔<lb/>
浪遊空說半生非雲山是處堪招隠塵海何年可息機<lb/>
漫向天涯愁極目幽懐已負北山薇<lb/>
　　懐顧太學<lb/>
<pb n="KR4h0156_WYG_054-33a"/>
登樓風雨暮蕭蕭久客離魂黯欲消楚樹吳雲春寂寞<lb/>
塞鴻江燕嵗迢遥新愁芳草天涯路舊事梅花月下簫<lb/>
今日分飛悲萬里憑闌搔首思無聊<lb/>
　　送陳京兆致政還白下<lb/>
挂冠東去共稱賢天外浮雲意渺然不是逢萌因世難<lb/>
祗縁𢎞景嗜神仙琴中白雪驚人調江上青山負郭田<lb/>
無限長干花栁色春風不乏杖頭錢<lb/>
　郭造卿<hi>一首</hi>
<pb n="KR4h0156_WYG_054-33b"/>
　　　造卿字建初福清人諸生為少保戚繼光幕客<lb/>
　　　有海嶽山房存稾<hi>葉進卿云建初詩諸體無不工</hi>
　　冦退鄉人回口占代書<lb/>
城南烽火近何如留滯無從訊起居百里便同千里隔<lb/>
家書翻比捷書疎清秋涕淚唯懐土白髪庭闈正倚閭<lb/>
欲冩愁心愁不盡憑君傳語到吾廬<lb/>
　王　翹<hi>三首</hi>
　　　翹字叔楚蘇州嘉定人嘉靖中倭亂甞居幕府<lb/>
<pb n="KR4h0156_WYG_054-34a"/>
　　　贊軍事有小竹集<lb/>
　　　<hi>詩話叔楚工畫竹予甞覩其真蹟為賦長歌不知其幕府才雄也邑人侯大年述其繪草蟲更</hi>
　　　<hi>精惜未得見小竹集一冊中間贈酬諸將之作居多</hi>
　　賞火謡<hi>并序</hi>
　　　吳城六門莫盛於西閶六月初賊舉火焚楓橋<lb/>
　　　達晝夜時宰坐脾睨間飲酒顧望無異平日時<lb/>
　　　烈風大作煙焰蔽天不辨咫尺哭聲遍城内外<lb/>
　　　或指城上云勿啼哭看城上賞火吁有是哉作<lb/>
<pb n="KR4h0156_WYG_054-34b"/>
　　　賞火謡<lb/>
金閶門外賊火赤萬室齊燒纔頃刻城頭坐擁肉食人<lb/>
對火銜杯如賞春城中哭聲接城外宰獨何心翻痛快<lb/>
憤兵獨有任公子夜半巡城淚不止縋城躍馬出沙河<lb/>
義師都向湖心死<lb/>
　　客夜<lb/>
山月漸髙低燭光有客逗遛衣滿霜凄凄獨夜還自語<lb/>
茫茫一水遥相望黄花勸酒酒不醉白石放歌歌轉長<lb/>
<pb n="KR4h0156_WYG_054-35a"/>
弧矢天涯男子事錯將岐路卜行藏<lb/>
　　秋懐<lb/>
碧天大火未全收一雨空庭帶葉流不為無家悲落莫<lb/>
他鄉燕子早知秋<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_054-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷五十四<lb/>
</p>
<p>
</p>
  </div>
</body>
</text>
</TEI>
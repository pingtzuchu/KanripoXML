<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻十五</head> <lb/>
    <p>
<pb n="KR4h0156_WYG_015-1a"/>
欽定四庫全書<lb/>
　明詩綜巻十五<lb/>
　　　　　　　　　　翰林院檢討朱彛尊編<lb/>
　周致堯<hi>四首</hi>
　　　致堯字煥文崇徳人平江書院山長有山長集<lb/>
　　　<hi>静志居詩詁山長舊有鈔集存崇徳縣學有閩人知縣事者携之歸遂失傳今所存者槜李英</hi>
　　　<hi>華湖海耆英集所收一二而已曹能始石倉詩選載山長詩較富或在閩得覩其全爾予友髙</hi>
　　　<hi>念祖謂予山長名棐以字行而蒋布衣楚穉則云字煥文致堯其名攷陳緝熈文有送周煥文</hi>
<pb n="KR4h0156_WYG_015-1b"/>
　　　<hi>從唐伯剛之吳興作疑布衣之言得其實也</hi>
　　懐古<lb/>
我愛陶淵明所居惟種柳與世實寡諧委懐在杯酒不<lb/>
有千古心誰識千載後意欲從之游斯人復何有<lb/>
　　夏夜宿流虹寺有感<lb/>
馳騖竟朝暮似縁飢凍迫如何百年間區區為形役世<lb/>
塗寡相知靦顔徒自飾所獲既非寳所喪良可惜生理<lb/>
固草草進退量我力聖道卒未聞怛焉增内惕<lb/>
<pb n="KR4h0156_WYG_015-2a"/>
　　西津夜泊<lb/>
孤帆夜落石橋西橋外青山入㑹稽卧聽海潮吹地轉<lb/>
起看江月向人低一春衰謝憐皮骨萬國艱虞厭鼓鼙<lb/>
何處商船歌水調令人歸思益悽迷<lb/>
　　寄沂陽劉廷鎮員外<lb/>
故人相與最從容尚憶論詩向<hi>一作五</hi>夜中白首無家千<lb/>
里别青山何處一樽同夢回孤館燈前雨目㫁西風塞<lb/>
上鴻誰識離懐愁絶處野亭依舊穆陵東<lb/>
<pb n="KR4h0156_WYG_015-2b"/>
　劉　渙<hi>二首</hi>
　　　渙字彦亨紹興山隂人至正間薦授三茅書院<lb/>
　　　山長道梗不赴卒于洪武間<lb/>
　　　<hi>詩話彦亨受學楊門不離書樓舊染</hi>
　　絶句<hi>二首</hi>
白玉搔頭金步揺春衫紅勝海棠嬌只因記得當年事<lb/>
重到桃花第四橋<lb/>
鬢薄雲鬆緑霧凉春風額㸃麝臍黄背人撲得雙胡蝶<lb/>
<pb n="KR4h0156_WYG_015-3a"/>
滿扇薔薇露水香<lb/>
　凌雲翰<hi>二十首</hi>
　　　雲翰字彦翀錢塘人元末蘭亭書院山長洪武<lb/>
　　　初以薦授四川成都教授有柘軒集<hi>瞿宗吉云先生兼工</hi>
　　　<hi>諸作不以一善成名樂陳光世云柘軒詩諸體悉備荘敬而不䙝和  而不滛雖無刻苦麗宻</hi>
　　　<hi>之工而平易典則發乎情之自然有足觀者</hi>
　　　<hi>詩話柘軒學於陳衆仲故其詩華而不靡馳騁而不離乎軌五言如陪祭作七言如鬼獵圗才</hi>
　　　<hi>情奔放不可羈靮直可搴郁離之旗摩青丘之壘集中與張行中論詩云艱深文淺近臭腐化</hi>
<pb n="KR4h0156_WYG_015-3b"/>
　　　<hi>神竒毎到真成趣由来不費辭其自得之深矣</hi>
　　奉和許彦章檢校陪祭有作三十韻<lb/>
學古始入官為有民社寄此理均人臣矧職居相位祀<lb/>
典遵百王法守由一揆丘陵以為壇陶匏以為器既嚴<lb/>
神祗稱復辨上下次成象本乎天成形本乎地牲牢貴<lb/>
腯充禮樂尚明備瞻仰民所從財用國攸繫兩儀同乾<lb/>
坤七廟異渙萃日臨齋戒期卜叶享祀利不愆斯不忘<lb/>
能備乃能祭皇風浩無垠盛世寜有替於時蟄蟲驚應<lb/>
<pb n="KR4h0156_WYG_015-4a"/>
候𤣥鳥至風霆為昭明山川載神氣鍠鍠鳴鼓鐘秩秩<lb/>
陳簠簋翩然靈之来允矣誠所致有美文武臣夙抱純<lb/>
一志燎明夜向晨月白天在水鵠立儼當中駿奔走其<lb/>
際欣欣神樂康簡簡福相熾湛露流玉階泠風襲瓊佩<lb/>
方當感格時已著充滿意禮行士無譁樂奏神所莅益<lb/>
之以十朋介之以繁祉祈報止春秋敬恭止壇壝玉燭<lb/>
一鼎調金成萬寳遂三獻迄有終九府均被賜豈期康<lb/>
衢民獲覩放勲世雷動車馬還日出海波沸作詩聊記<lb/>
<pb n="KR4h0156_WYG_015-4b"/>
年皇明甲寅嵗<lb/>
　　送趙永貞改丞徳化縣<lb/>
舟行何遥遥南風颺旗尾江上無雜花青青盡蘆葦于<lb/>
時潮已平波動日光煒中流雙艣鳴愛此兒郎偉餞行<lb/>
豈無詩成章媿其斐㑹看展驥足如公信無幾<lb/>
　　画菜<lb/>
髙田宜種蔬下田宜種穡嵗饉與饑同安敢望肉食雨<lb/>
餘理荒畦甲坼資地力㑹看根本長取之戒勿亟天公<lb/>
<pb n="KR4h0156_WYG_015-5a"/>
憐我貧此物頗不嗇便如終嵗謀十甕擬可得含笑披<lb/>
画圖流涎欲霑臆長能齩菜根天下無此色<lb/>
　　趙大年蘆鴈圖<lb/>
平林帶煙波渺渺風低葭菼秋聲小望中疑是彭蠡湖<lb/>
十百為羣盡陽鳥楚天未雪無雨霜南来豈必無稲粱<lb/>
哀音若訴雲路迥老翅不厭闗河長汀洲水落成平陸<lb/>
㪚亂鳬鷖聚沙曲低飛不肯伴寒鴉猶繞荒村破茅屋<lb/>
屋中有客揮五絃從之不得心茫然何人画圖能著此<lb/>
<pb n="KR4h0156_WYG_015-5b"/>
趙氏丹青稱大年徽廟元年頒鳳厯此圖正是當時迹<lb/>
便從宣和到靖康艮岳禽聲起秋夕古往今来㡬盛衰<lb/>
摩挲老眼竟成悲良工心苦人莫識似寫周宣鴻雁詩<lb/>
　　包山翫月次瞿宗吉韻<lb/>
昔我曲江觀怒濤越山不及吳山髙如何古有任公子<lb/>
一釣乃能連六鼇我今杖藜尋翠麓地有白雲人不俗<lb/>
丹房火冷碧窗虚夜半秋聲撼林竹踏歌連臂下仙壇<lb/>
目㫁西山吳彩鸞桂花飛簾作香雪轉首便覺秋闌珊<lb/>
<pb n="KR4h0156_WYG_015-6a"/>
人生懽樂難再得始信光隂如過客陶令空披漉酒巾<lb/>
謝公謾著登山屐菴前堵牆如白虹洞門不掩来江風<lb/>
分師半席師已許經筵蠟燭揺秋紅郊何為寒島何瘦<lb/>
新雨能来寜論舊今宵爛熳得好晴知是何人補天漏<lb/>
少壮而老理則常胡能不死彫三光放麑西巴誠不忍<lb/>
歌鳯接輿無乃狂兹游可繼五君詠祀事同陪匪乗興<lb/>
中庭坐待明月来樹影團團一時竝<lb/>
　　闗山雪霽圖<lb/>
<pb n="KR4h0156_WYG_015-6b"/>
前峰後峰雪糢糊東村西村春有無快雪時晴入佳想<lb/>
况復見此闗山圖闗山迢遞相聨屬玉潔珠光眩人目<lb/>
扶桑飛上金畢逋暗水流澌度空谷野橋行過路三乂<lb/>
青旗插檐沽酒家驅驢倦客得少憩悵望逺道還咨嗟<lb/>
詩翁好事常起早天寒祗恐梅花老柴門時有故人来<lb/>
階下白雲須用埽此圖一日落塵寰筆法依希荆與闗<lb/>
人生逺遊固云樂何似在家長看山我本識字耕夫耳<lb/>
占祥便作豐年喜田園歸隱㑹有時麥飯飽餐茅屋厎<lb/>
<pb n="KR4h0156_WYG_015-7a"/>
　　送謝鐵厓游龍虎山<lb/>
有美人兮懐逺遊逍遥九州復九州暫来淮楚與吳越<lb/>
五雲飛上千金裘八公山在淝水上草木尚若森戈矛<lb/>
澄江如練誰解道况聞好鳥喧春洲東山薔薇幾回落<lb/>
昔人何處青苔稠錢唐故宫盡禾黍帝子一去江空流<lb/>
客兒亭前髙興發便欲著屐窮深幽天雞三鳴更五㸃<lb/>
海日湧出黄金虯瑶笙聲㫁白鶴逺知有子晉從浮丘<lb/>
蟠桃開花今已實似許方朔重来偷如何去作龍虎客<lb/>
<pb n="KR4h0156_WYG_015-7b"/>
逺慕漢代張留侯我聞仙翁號虚靖草菴宛在山之陬<lb/>
長乗丹光翳彩鳯或有紫氣垂青牛子能候之問至道<lb/>
黄庭内景非難求四方上下遊已遍歸来十二仙人樓<lb/>
樓中長嘯弄明月握手一笑三千秋<lb/>
　　陳居中進馬圖<lb/>
明王慎徳蠻夷賔尺天寸地皆王臣逺人重譯貢龍馬<lb/>
流沙萬里来麒麟金丸聲動佛郎國寳劒氣接明河津<lb/>
不知何年離榆塞但見此日朝楓宸毛騧生来玉琢鼻<lb/>
<pb n="KR4h0156_WYG_015-8a"/>
錢驄隱起花攅鱗最後赭白信無敵如此丹青疑有神<lb/>
騰驤欲飛使者喜控制不得奚奴嗔我聞陳閲善匠意<lb/>
無乃韓幹為前身按之圖中得所似惜哉世上遺其真<lb/>
驪黄牝牡不易索九方皋後知何人<lb/>
　　鬼獵圖<lb/>
終南進士乃好武野魅山精皆部伍蒐田也欲從四時<lb/>
作氣恍如聆一鼓銅鉦先鳴地欲裂皁葢後張風為舉<lb/>
蹇驢足跛不受鞭良犬尾揺何用組錦絛未許縱蒼鷹<lb/>
<pb n="KR4h0156_WYG_015-8b"/>
鐵縆猶能縳𤣥虎跳踉衆鬼為卒徒矍鑠一翁作謀主<lb/>
或為狼顧背㧞鎗或作猱升前試斧鴟鳴口應已張弓<lb/>
蛇偃肩擔来彀弩身憑大盾宛轉遮手㺯飛槌髙下舞<lb/>
坐作擊刺衆莫當進退超驤孰敢侮猙獰似覺口吐牙<lb/>
輕捷渾疑臂生羽逐禽不假御車輿獲獸何勞施網罟<lb/>
亦如塵世有司存頗類神仙足官府画工後輩效前人<lb/>
戲筆何年追舊譜已無吳生名擅塲復有顔輝好竒古<lb/>
周易取象車載一韓子送窮名數五如斯情状不易知<lb/>
<pb n="KR4h0156_WYG_015-9a"/>
更欲形容亦良苦且須留取作嵗除竹爆一聲春滿宇<lb/>
　　　<hi>詩話画終南進士者南唐周文矩蜀石恪汴京楊棐其初類設色為之至龔髙士聖予易以深</hi>
　　　<hi>墨其法師趙千里丁香鬼離竒變化自比書家草聖於是詩林多作長歌自聖予而外若宋子</hi>
　　　<hi>虚李鳴鳯王肖翁韓性陳叔方楊㢘夫李宗表劉伯温各事摹寫要未若柘軒之淋漓盡態也</hi>
　　鍾馗画<lb/>
北風吹沙目欲眯官柳揺黄拂溪水終南進士倔然起<lb/>
蝟磔于思含缺齒袍藍帶角形甚傀烏㡌裹頭鞾露指<lb/>
白澤在旁口且哆馴擾不異麟之趾手持上帝書滿紙<lb/>
<pb n="KR4h0156_WYG_015-9b"/>
若曰新嵗錫爾祉一聲竹爆物盡靡明日春光萬餘里<lb/>
　　湘湖草堂為貢友初賦<lb/>
湘湖卜宅似江郊梅柳同栽己放稍春雨漏時愁在屋<lb/>
秋風怒處憶飛茅蓴絲流滑羮長用荷葉分香飯屢包<lb/>
買得扁舟梭様大呼童繫在石塘坳<lb/>
　　清江文㑹詩為崔驛丞賦<lb/>
清江之水如練澄盍簮此地皆良朋一錢尚懐㑹稽守<lb/>
二松好效藍田丞忘機鷗鳥偶在座入饌鱸魚還可罾<lb/>
<pb n="KR4h0156_WYG_015-10a"/>
蘭亭陳迹在圖画新詩莫惜傅溪藤<lb/>
　　林塘幽乃㑹稽陳惟賢軒扁又號西疇因贈詩<lb/>
賀監湖頭一曲開林塘幽處著亭臺青山在上水在下<lb/>
黄鳥自啼鷗自来棊局不移長對奕酒船纔放即銜杯<lb/>
㑹稽我昔曾遊地杖履何時得重陪<lb/>
　　曾瑞卿所作山水圖<lb/>
山闗迢遞野橋斜䇿杖幽尋豈憚賒路轉峰回連佛寺<lb/>
雞鳴犬吠隔人家白雲作雨多如絮紅葉驚風少似花<lb/>
<pb n="KR4h0156_WYG_015-10b"/>
不是褐夫能貌得空令泉石老煙霞<lb/>
　　夏日書懐次沈欽叔韻<lb/>
黄梅子熟暑蒸潤冬青花開雲作隂昨宵北牖雨聲急<lb/>
明日西湖流水深論才子建得八斗換酒太白輕千金<lb/>
幽懐欲寫託長句又聞緑樹新蟬吟<lb/>
　　送孫敬義還鄉<lb/>
孫綽曾聞賦遂初陶潜亦復詠歸與田園偶爾成圖画<lb/>
道路依然畏簡書老去還鄉非是速醉来題句未為疎<lb/>
<pb n="KR4h0156_WYG_015-11a"/>
翻思映雪寒窗下客夢時時到故廬<lb/>
　　岳鄂王墓<lb/>
前相汪黄後相秦力圗恢復竟何人朱仙路近旌旗晚<lb/>
古汴城髙草木春江月照空薶劒獄邊沙遮斷屬車塵<lb/>
棲霞嶺下将軍冢夜夜悲風起石麟<lb/>
　　題画<lb/>
山雨忽開霽溪流繞茅屋時有濯纓人雲端看飛瀑<lb/>
　　次徐總制韻<lb/>
<pb n="KR4h0156_WYG_015-11b"/>
燕子来時花滿城海棠絲雨半籠晴行人最愛西湖水<lb/>
流入官河也自清<lb/>
　　劉文質松溪小像<lb/>
為聽松風直過溪長琴分與小童携白雲不隔天台路<lb/>
千樹桃花一鳥啼<lb/>
　胡　奎<hi>六首</hi>
　　　奎字虚白海寜人寜府教授有斗南老人詩集<lb/>
　　　<hi>詩話虚白泊舟鄱陽望湖亭見石刻東坡黒雲推雨未遮山絶句次韻和之書之於壁俄見一</hi>
<pb n="KR4h0156_WYG_015-12a"/>
　　　<hi>叟来誦其詩曰子非斗南老人邪乃為長揖回顧不知所之因以斗南老人自號髙青丘贈胡</hi>
　　　<hi>校書詩所云簸㺯明月琵琶洲者是已其詩功力既深格調未免太熟誦之若古人集中所已</hi>
　　　<hi>有者吾鄉雲東逸史曽手書其稿舊藏項氏天籟閣繼歸髙氏稽古堂今為華山馬思賛所藏</hi>
　　　<hi>余借觀録其六首</hi>
　　秋夕<lb/>
月出萬井秋商聲在髙樹風條絡緯鳴露葉流螢度天<lb/>
河一杯水流向西南去坐念素心人佳期渺何處<lb/>
　　吳江月夜汎舟<lb/>
<pb n="KR4h0156_WYG_015-12b"/>
餘霞歛遥岑微靄生近浦江行得凉夜月出鳴柔櫓茫<lb/>
茫天欲浮厯厯星可數水螢乍明滅沙禽或翔舞此意<lb/>
與誰同三髙渺千古<lb/>
　　鴛湖舟中翫月<lb/>
團團三五月挂在鴛湖東方舟汎流光坐我青天中低<lb/>
頭看月月在水倒影姮娥呼不起三更露下苧袍凉恍<lb/>
然濯足銀河裏城南斗酒真珠紅與月共醉鮫人宫醒<lb/>
来月落不知處張帆且趁清明風<lb/>
<pb n="KR4h0156_WYG_015-13a"/>
　　吳江竹枝詞<hi>三首</hi>
青裙女兒雙髻螺唱出吳宫子夜歌酒醒月明眠不得<lb/>
秋風吹起太湖波<lb/>
第四橋邊楓葉秋青裙少婦木蘭舟月明打槳唱歌去<lb/>
驚起蘆花雙白鷗<lb/>
西山日落東山黄儂唱竹枝行晩凉十幅蒲帆弓様滿<lb/>
南風吹送白龍堂<lb/>
　李延興<hi>十七首</hi>
<pb n="KR4h0156_WYG_015-13b"/>
　　　延興字繼本東安人占籍北平至正丁酉進士<lb/>
　　　授太常奉禮兼翰林檢討洪武初屢典邑校有<lb/>
　　　一山集<lb/>
　　　<hi>詩話一山北方之學者其詩文頗㧞俗長歌尤擅塲洪武中雖未仕于朝集有與友人書云從</hi>
　　　<hi>東安丞李遂招致親夏楚事未㡬逼為訓導乂有移教房山留别雄縣周尹詩又涞水縣學記</hi>
　　　<hi>云延興猥以謭才代匱學職又自叙云洪武戊午永清劉宰招致攝其鄉學則其典邑校者屡</hi>
　　　<hi>故自賛画像有云雖同乎今之人而以聖賢為矩墨雖食夫今之禄而視軒冕猶泥塗然一山</hi>
　　　<hi>本元進士而上總戎詩則曰大将軍出沙漠萬里河山盡開拓獲其名王歸四面凱聲作功成</hi>
<pb n="KR4h0156_WYG_015-14a"/>
　　　<hi>獻俘蒲萄宫天清日白開洪濛遂使樓煩之壤化為冠帶衍為提封未免言之太盡無復一成</hi>
　　　<hi>三戸黍離麥秀之思矣</hi>
　　江皋圗<lb/>
江晩月未上白煙滿芳洲雨止山氣佳衡扉在巖幽浦<lb/>
迥沙漫漫松深露浮浮水田早稻熟稍欣獲有秋曠爽<lb/>
来清風朱夏炎歊収野人樂江居垂綸水西頭得魚送<lb/>
鄰家酒好仍見留童丱喜相随浩歌送蜚鷗古時放逹<lb/>
人傲睨輕王侯焉能繫塵鞅憧憧為身謀<lb/>
<pb n="KR4h0156_WYG_015-14b"/>
　　壁間雜畫<lb/>
山中之人氣奕奕愛畫雲山與水石逺山近山恣一揮<lb/>
頃刻生綃數十尺今代只數髙尚書妙處不減米家筆<lb/>
後之善畫者為誰青山白雲久蕭瑟忽驚座上煙靄生<lb/>
漠漠平林翠如織平生夢想不可到乃在君家雪色壁<lb/>
花發窮林破曉紅水合長天蕩晴碧蘆邊鴈影落廻汀<lb/>
沙上漁蓑曬斜日白髮蒼顔四老人棋罷松間坐争席<lb/>
筍皮笠子大如繖歸去不愁山雨濕爐經九轉鍊丹成<lb/>
<pb n="KR4h0156_WYG_015-15a"/>
杖挂百錢沽酒喫眼看此景不可親况復憧憧事塵役<lb/>
㑹須結屋山之阿更求好田水之側野人生理日有餘<lb/>
耕歸牛角懸書帙茅檐夜火促寒機古甸秋風收晩栗<lb/>
安車若便下丘樊為勸光生不可出<lb/>
　　松雪翁畫馬<lb/>
西海之西天地翕合敷靈氛天産天骨超崑崙月窟而<lb/>
東而北幾萬里是馬乃能籋星辰踰渤澥埽空冀北凡<lb/>
馬羣曹將軍是開元以来善畫者蚤以絶藝動紫宸不<lb/>
<pb n="KR4h0156_WYG_015-15b"/>
問驪黄與牝牡筆力到處春無垠往時嘗見一二本世<lb/>
之畫者徒紛紛吳興學士昔在詞林舘畫人畫馬咄咄<lb/>
能逼真玉堂朝日射碧瓦𤨏窗晴雪吹青春文章之暇<lb/>
奉詔寫龍種氷絹萬幅清無塵此圖神采更飄逸妙處<lb/>
不減曹将軍飛雲滿空㪚靈雨五花凌亂曉濕蒼龍文<lb/>
人言此是明皇御愛者天香滃鬱飄滿身瑶池渇飲雪<lb/>
滉瀁霜蹄迥踏雲嶙峋黄鬚圉官似是太僕張景順自<lb/>
幼調馬馬亦馴想當牽来赤墀下皎如飛龍下天門山<lb/>
<pb n="KR4h0156_WYG_015-16a"/>
齋看畫白晝静丹粉如沐清心魂龍媒一逝九霄隔龍<lb/>
沙泱漭霜風昏縱今有馬無善畫誰與寫之傳世人吳<lb/>
興自有古作者髙風逺韻不可聞九京安得起公死請<lb/>
公為我放筆電埽層空雲陳君愛畫不弱南金與西玉<lb/>
百廻展玩當爐熏南金西玉可力致嗟此神物夐然獨<lb/>
立而無鄰烏乎神物為物固有神直恐變化為龍飛上<lb/>
清都紫微之帝閽<lb/>
　　石鼓歌<lb/>
<pb n="KR4h0156_WYG_015-16b"/>
乾坤清淑之氣蜿蟺扶輿亘西極化作岐山之陽石鼓<lb/>
十六丁二酉剷㫁崑崙之瑶峰縹緲雲根墮穹碧層厓<lb/>
秋碎方祇愁大星宵隕圎靈泣中虛不露疏鑿文太素<lb/>
猶涵渾沌質偉哉周家宣王中興時戈鋋彗雪九縣一<lb/>
明堂受朝羣后来天威不違顔咫尺岐陽之狩載揚國<lb/>
之靈王氣騰霄何赫奕八鸞聲戛秋風髙九旗光動朝<lb/>
暾赤歌車攻詠吉日張皇維昭帝績泰山盤石之祚炳<lb/>
烈千萬春勒之貞珉古無匹其形如鼓不可叩之鳴其<lb/>
<pb n="KR4h0156_WYG_015-17a"/>
體渾朴絶似大造無痕跡其字遒逸宛是篆與科其文<lb/>
古雅髣髴周之什吉甫歌史籀筆制作森嚴照其邑年<lb/>
多物化理則然金字半滅無人識老蛟摧裂野火焚古<lb/>
墨淋漓苔雨蝕青城學士昔在大徳初見之林下久歎<lb/>
息入朝亟為丞相言如此至寳何可以棄擲大車彭彭<lb/>
輓致来孔庭天地風雲亦動色我嘗愛此十鼓文字竒<lb/>
撫玩摩挲不知日之夕荏苒光隂數十春春風吹愁髪<lb/>
生白近時再過石鼓旁階草䝉茸沒雙屐細看字畫轉<lb/>
<pb n="KR4h0156_WYG_015-17b"/>
么麽徙倚廻廊涙霑臆東安鄧尹彈琴清桂林議論文<lb/>
章脱塵格平生好古如古人直欲蒐抉周秦之故實里<lb/>
中更有朱先生白首著書窮日力寄書逺訪石鼔文細<lb/>
字滿箋珠的皪書中宛宛見髙情識者見之爭愛惜乃<lb/>
知先生好古不減吾鄧侯吾徒委𤨏豈復如先生喜新<lb/>
厭舊猶戲劇吾友秦郵李希文新来小篆亦傑出夷門<lb/>
梁君子宜苦學張顛之草書電埽千番爛如拭我生雅<lb/>
恨不能書毎見名家如有失朱先生古遺直甚欲相從<lb/>
<pb n="KR4h0156_WYG_015-18a"/>
不可得山中茅屋書滿牀何時一到虚軒分半席直須<lb/>
和我石鼓歌戰退蘓韓入堅壁烏乎古之作者往往苦<lb/>
用心豈惟杜預雅有春秋僻今人無復見古人徒勞紙<lb/>
上賞遺墨魚目㴞㴞久混珍後来此鼓誰収拾燕之石<lb/>
等圭璧荆之璞同瓦礫古風不返天茫茫何如爛醉林<lb/>
皋卧苔石<lb/>
　　雙鶴吟<lb/>
若有太古之仙迺在瀛洲之上方壺之間門前雙鶴不<lb/>
<pb n="KR4h0156_WYG_015-18b"/>
知幾嵗月雪飛風舞迥隔青雲端天空月白雙影靜玉<lb/>
笙合奏瑶臺寒石壇暝踏松子落林溪晴啄苔花殘仙<lb/>
翁手執相鶴經一巻逸思汎若孤雲閒興来引雙鶴笑<lb/>
入三茅山三茅山中瑶草碧九皋雨㪚春煙濕鶴飛亂<lb/>
㸃層峰青彩鳳蒼鸞往往與相識價重不減雙南金質<lb/>
瑩不弱雙白璧不慕懿公之華軒不逐王喬之飛舄不<lb/>
巢西湖處士之孤山不憩黄州謫仙之赤壁棲紫霞護<lb/>
丹室六翮凌層曝朝日友茅君呼木客盡日聽琴香案<lb/>
<pb n="KR4h0156_WYG_015-19a"/>
側山中之人問訊時相過蟬聨飛繞羊公石鶴之逝風<lb/>
翩翩遥空雲落秋無邊鶴之返山娟娟紅塵不到芸窗<lb/>
前恍如元方季方在潁谷倏如陸機陸雲来洛川燦如<lb/>
同穎之禾敷秀唐叔壌宛如王雎之鳥著美周南篇薛<lb/>
公之鶴何其夥趙抃之鶴何其偏異哉兩位骨不偏不<lb/>
夥全其天問鶴往時託巢在何許邈在遼海之東華表<lb/>
柱問仙豢鶴到今凡幾春前五百年嘗與令威一相遇<lb/>
鶴飛来向何所不渡海之涯不涉江之浦直欲飛近天<lb/>
<pb n="KR4h0156_WYG_015-19b"/>
上神仙之官府天門寥濶不可通誰到十二瓊樓最髙<lb/>
處鄧林之廣豈無一枝之可棲何為乎涉雲霄冐風雨<lb/>
春去秋来恣軒翥仙亦竟不留鶴亦更不駐山邪鶴邪<lb/>
笑我蹩躄於風塵相隨直上青雲去<lb/>
　　早過五門<hi>二首</hi>
曙色動髙城鐘殘櫪馬鳴千門春放暖十日雪開晴勲<lb/>
業非吾事詩書寄此生青衫王粲老猶欲俟河清<lb/>
霜白掖樓曉寒鴉城上啼微雲閶闔外斜月建章西憂<lb/>
<pb n="KR4h0156_WYG_015-20a"/>
國心常切成㓛計轉迷十年京闕下貧病尚羈棲<lb/>
　　丙申嵗詠懐<hi>三首</hi>
白首殊方客奔馳戎馬間時危憂母老嵗晩寄書還凍<lb/>
雪連荒野寒雲出亂山蒼茫西日外痛哭寄紫闗<lb/>
辛苦憐吾弟荒山久避兵素書連月㫁白髮滿頭生雪<lb/>
翳窗燈影風沉戍鼓聲寸心憂百結寂寞度殘更<lb/>
妻子何時見凄凉病轉侵虚傳千里信已負百年心茅<lb/>
屋飛霜滿空階落葉深白頭吟正苦回首淚霑襟<lb/>
<pb n="KR4h0156_WYG_015-20b"/>
　　贈境上人<lb/>
山館夜蕭蕭天寒酒力消鴈行衝雪㫁燈影隔江遥渡<lb/>
口人爭岸船頭客待潮倦塗誰慰藉風景不相饒<lb/>
　　晩出<lb/>
短䇿扶衰病輕衫受晚風煙花連浦白霜葉墜林紅骨<lb/>
肉兵戈裏乾坤涕淚中飄飄江海上回首媿漁翁<lb/>
　　自述<lb/>
八口凄涼生事微中原羽騎日霏霏天寒嵗晚歸難定<lb/>
<pb n="KR4h0156_WYG_015-21a"/>
水逺山長信轉稀青眼故人頻送米白頭慈母尚縫衣<lb/>
蕭蕭漢渚蒹葭老好向兒時舊釣磯<lb/>
　　河上<lb/>
宛宛寒山入暮煙河流直到寺門前店頭買酒風吹幔<lb/>
浦口乂魚雪滿船翻覆世情堪大笑寛閒野屋得清眠<lb/>
虚堂月色明如晝獨坐清彈五十絃<lb/>
　　京口夜泊<lb/>
醉客滿船歌月明隔江燈影逐人行帆衝雨脚廻京口<lb/>
<pb n="KR4h0156_WYG_015-21b"/>
鐘送潮頭打石城南渡衣冠愁北望東皋簫鼔報西成<lb/>
桑田海水依然在不管人間有變更<lb/>
　　沙河<lb/>
沙河市頭黄葉飛沙河道上行人稀天隂古冢狐狸出<lb/>
雪滿霜田鴈鶩肥百錢魯酒足供醉十嵗奚兒能打圍<lb/>
别家三月不得信闗塞蕭條何日歸<lb/>
　　别易水諸公<lb/>
一家逺隔萬重山古道人稀獨自還夜月屢傾燕市酒<lb/>
<pb n="KR4h0156_WYG_015-22a"/>
春風又渡鴈門闗晴天雨㪚千峯外野屋雲生半席間<lb/>
兄弟何時重㑹面燈前相對話時難<lb/>
　袁　華<hi>三首</hi>
　　　華字子英崑山人洪武初府學訓導有可傳集<lb/>
　　　<hi>詩話子英名其集曰可傳東維子序之曰吾鐵門稱能詩者南北凡百餘人求如張憲及袁華</hi>
　　　<hi>輩者不能十人又題吕誠敬夫詩曰蘓支邑凡六獨崑山多才子魁出者往往稱吕袁子英敬</hi>
　　　<hi>夫也然其序郯韶九成詩則曰吾求之東南永嘉李孝光錢唐張天雨天台丁復項炯毘陵吳</hi>
　　　<hi>恭倪瓉有本者也近復得永嘉張天英鄭東姑蘓陳謙郭翼而吳興得郯韶也序郭翼羲仲詩</hi>
<pb n="KR4h0156_WYG_015-22b"/>
　　　<hi>曰合吾之論者斤斤四三人焉蜀郡虞公集永嘉李公孝光東陽陳公樵其人也繼其緒餘者</hi>
　　　<hi>亦斤斤得四三人焉天台項炯姑蘓陳謙永嘉鄭東崑山郭翼也顧子英不與焉然則東維子</hi>
　　　<hi>之餘論固無一定矣東維與李五峯論詩謂梅一於酸鹽一於鹹食鹽梅而味常得於鹹酸之</hi>
　　　<hi>外若子英之詩僅一於酸鹹而已羲仲卒于至正二十四年朱珪名蹟志載有盧熊墓志可以</hi>
　　　<hi>為據或者乃云洪武初徴授學官度不能有所自見怏快而卒誤矣</hi>
　　和鐵崖先生蹋踘篇<lb/>
冶家女兒髻偏梳教坊出入不受呼蹙金小襪飛雙鳬<lb/>
飛雙鳬曳雙袂玉圍腰珠絡臂<lb/>
<pb n="KR4h0156_WYG_015-23a"/>
　　哀宋姬<hi>有序</hi>
　　　宋姬者宋肅王樞之女也㓜戲水濵得玉印一<lb/>
　　　文曰金妃之印靖康遭俘入京金主納之為妃<lb/>
　　　或云符印之䜟夫父讐不共戴天况國亡家滅<lb/>
　　　之餘猶委質以求全者君子不取也吾觀姬之<lb/>
　　　心則不然欲求其死以不死耳故甘屈身為巾<lb/>
　　　櫛之侍箕帝之奉冀一言以悟主聽庶幾二帝<lb/>
　　　生還雖血濺金庭骨縻鼎鑊亦不惜也否則蓄<lb/>
<pb n="KR4h0156_WYG_015-23b"/>
　　　謀藏機俾其禍生於衽席間以雪大辱大恥然<lb/>
　　　則不幸而誅戮雖死猶不死也至後又徙二帝<lb/>
　　　於五國城姬驟諫而主怒以匕首殺之予哀姬<lb/>
　　　之志不得伸而嘉姬之死得其所嗚呼處變而<lb/>
　　　不失常道者其惟宋姬乎迺作辭以哀之其辭<lb/>
　　　曰<lb/>
膏吾車以北征兮厯黄龍之故城山川蚴蟉以盤欎兮<lb/>
實完顔氏之所京當二世之雄特兮日從事乎兵革何<lb/>
<pb n="KR4h0156_WYG_015-24a"/>
靖康之多難兮身降庶而竄殛維肅王之有女兮亦俘<lb/>
纍而在行符玉文之印識兮充下陳於蘭房甘伏節而<lb/>
委命兮羌殺身其何益俟機隙之或可乗兮雖九死而<lb/>
不惜彼得雋而神怡兮又将徙二帝於窮山之隂昧大<lb/>
義而共戴天兮荃不媿於中心陳讜言之謇謇兮諌不<lb/>
從而繼以死也何彼蒼之不鑒其忠誠兮竟捐生於寸<lb/>
匕也噫吁身既失兮讎不能復謀弗克兮遭殺戮河流<lb/>
湯湯兮征鴈肅肅泰陵兮拱木金源兮走鹿些吾辭兮<lb/>
<pb n="KR4h0156_WYG_015-24b"/>
弔貞淑魂其歸来兮故國<hi>叶谷</hi>
　　客海津送郭秀才<lb/>
草低沙軟見牛羊煙霧蒼茫落日黄燕女如花不相識<lb/>
笑傾馬潼勸人嘗<lb/>
　殷　奎<lb/>
　　　奎字孝章一字孝伯崑山人洪武初以薦例授<lb/>
　　　州縣職以母老請近地忤帝意除咸陽儒學教<lb/>
　　　諭卒於官門人私諡曰文懿先生有支離稾婁<lb/>
<pb n="KR4h0156_WYG_015-25a"/>
　　　曲叢稿<lb/>
　　絶句<lb/>
霜落水禽啼寒流遶大隄長魚不受釣躍過石梁西<lb/>
　邵亨貞<hi>十一首</hi>
　　　亨貞字復孺嚴州人徙居華亭明初為松江府<lb/>
　　　學訓導有蛾術集<lb/>
　　　<hi>詩話貞谿詩辭氣和易比於袁景文管時敏則不及方諸陶九成顧謹中似為過之</hi>
　　送傅子初先生之信州録事<lb/>
<pb n="KR4h0156_WYG_015-25b"/>
去年十月交冬淺寒輙沍客居江城館燈火在風露君<lb/>
從錢唐来舎舟縱游步一見心為開問勞出情素番陽<lb/>
與雲間相望千里路㑹合非偶然况是夙所慕江左古<lb/>
世家粲粲羙風度射䇿衣繡歸春生五陵樹文章天機<lb/>
錦到手眩昏瞀坐談極疇曩歡然獲知遇自冬更徂春<lb/>
不間朝夕晤君於稠人中走獨心所寓傳舎稍宻爾泥<lb/>
濘亦枉顧閉巻析疑義沛然決東注賞音風雅間神㑹<lb/>
見天趣平生耿耿懐不為流俗具因君頗呈豁欣快未<lb/>
<pb n="KR4h0156_WYG_015-26a"/>
易喻誓将與此老結納視親故款洽豈有極忽復報𤓰<lb/>
戍録曹雖民職未足展抱負行者崇令徳政化藹先務<lb/>
分違坐契濶引領不可遡中年别親友作惡若深忤梅<lb/>
風彭蠡寛歸鷁慎速渡後約仍綢繆中情尚能賦芳洲<lb/>
蹇誰留懐哉美人暮<lb/>
　　沙湖<lb/>
凌晨出沙湖杲杲寒日赤望路指西南趂風挂帆席行<lb/>
行數里間舟底盡沙磧嵗暮寒水落過者總煩劇篙師<lb/>
<pb n="KR4h0156_WYG_015-26b"/>
力支撑進寸乃退尺呌呼問鄰舟始得指所失中流植<lb/>
萑葦表以深水迹由兹遂無阻四望始充斥迢遞逹岸<lb/>
旁回首日已夕嗟予匪徒行衰謝牽物役人生苦多虞<lb/>
仰羨投林翮<lb/>
　　青梗<lb/>
夜寒宿秣陵曉霽度青梗旁臨總溝壑不啻瞰眢井俯<lb/>
視層氷横照目光炯炯輿人亦良苦交馳畏肩竝霧昬<lb/>
迷轍迹有力不敢騁我時舍車行屐滑不憚整殷憂莫<lb/>
<pb n="KR4h0156_WYG_015-27a"/>
暫置懐抱常耿耿山川不我厭衰晚負清景何當問蒙<lb/>
荘寸心若灰冷<lb/>
　　寒食次雲翁韻<lb/>
春信催𤣥鳥客愁聞杜鵑一村寒食雨三月杏花天物<lb/>
色知誰賞風光亦可憐西湖長入夢人在采香船<lb/>
　　還家舟中口號<lb/>
人語荒村晚船行逆水風平蕪鷗外緑落日鴈邊紅奔<lb/>
走生涯拙歡娛往事空故園看漸近喬木有無中<lb/>
<pb n="KR4h0156_WYG_015-27b"/>
　　横泖雜言<lb/>
廣厦人来少青山逺對門緩潮通曲港髙樹接遥村井<lb/>
記袁崧宅鄉連宰我墩行吟聊適興心迹未須論<hi>袁崧宅宰</hi>
<hi>我墩皆在數里間遺迹存焉</hi>
　　横溪夜思<lb/>
宿霧隨雲歛寒星著水明客舟移逺岸戍柝報初更老<lb/>
覺馳驅倦愁思喪亂平故人雞黍約嵗晚更多情<lb/>
　　貞溪初夏次南金韻<hi>四首</hi>
<pb n="KR4h0156_WYG_015-28a"/>
雨後深林竹筍肥渡頭風急柳花飛柴門不掩緑隂靜<lb/>
人在閒窗試苧衣<lb/>
巡檐燕子掠晴絲隔塢茶煙出院遲草色入簾人不到<lb/>
午風吹暖夢回時<lb/>
楝花風起漾微波野渡舟横客自過沙上兒童臨水立<lb/>
戲将萍葉飼新鵝<lb/>
小巷繅車霜繭熟前村社鼓野人来鵓鳩聲在樹隂裏<lb/>
竹下柴扉晝不開<lb/>
<pb n="KR4h0156_WYG_015-28b"/>
　虞　堪<hi>三首</hi>
　　　堪字克用一字勝伯宋丞相雍公八世孫家長<lb/>
　　　洲洪武中為雲南府學教授有鼓枻稿<lb/>
　　　<hi>詩話勝伯避兵笠澤吳興施縉為創義塾延以為師趙郡蘓大年㑹稽姜漸為紀其事又力購</hi>
　　　<hi>雍公遺文刋行一時名士若遂昌鄭元祐吳郡沈右吕楨王謙周砥鄒奕豐城余詮魏文彛㑹</hi>
　　　<hi>稽韓友直陶澤髙平范成張緯王廓臨邛魏奎河東王嘏薊丘聶鏞太梁申屠衡蜀王立中黄</hi>
　　　<hi>䕫咸賦詩羙之今雍公集終無傳惜矣鼓枻集中題松雪画一絶特工</hi>
　　踏車謡<lb/>
<pb n="KR4h0156_WYG_015-29a"/>
一春多風復多雨田頭踏車最辛苦去年種田田無収<lb/>
還租賣却牛一頭今年城西盜賊起北巷南村盡燒毁<lb/>
城頭土崩日夜修壮者服役老者憂晨食糟糠毎忘晝<lb/>
妻子長飢面皮瘦公家喫酒歌呼奴不念農家租不敷<lb/>
公家若念農家苦水澇祈晴旱祈雨<lb/>
　　題錢舜舉画蠶桑圗<lb/>
桑中鳴琴巧如鴂吳嬢養蠶夜不歇暖雨寒風惱殺人<lb/>
正是江南三四月苕溪遺老白髪翁画蠶画葉揺春風<lb/>
<pb n="KR4h0156_WYG_015-29b"/>
千金難買吳嬢笑故寫生枝椹子紅<lb/>
　　題趙松雪画<lb/>
王孫今代玉堂仙自画苕溪似輞川如此青山紅樹厎<lb/>
可無十畞種𤓰田<lb/>
　顧　禄<hi>二首</hi>
　　　禄初名天祿字謹中松江華亭人明初以國子<lb/>
　　　生除太常典簿遷蜀王府教授有經進集<hi>解大紳云</hi>
　　　<hi>謹中詩噓吸風雲奔走造化皇張汝弼云謹中詩雄肆瓌竒簡知髙  帝宜也</hi>
<pb n="KR4h0156_WYG_015-30a"/>
　　秋夜<lb/>
一寒一暑相推移四序平分秋暑悲山川蕭條草木萎<lb/>
金風淅瀝吹羅帷夜何長兮晝何促欲眠不眠歎幽獨<lb/>
樓上寒更聲㫁續飛蛾翩翩燒殘燭<lb/>
　　題王叔明所畫松下奕棋圗<lb/>
十日一水五日山王侯妙筆無荆闗山如蒼龍騰入霄<lb/>
漢表水似白虹㵼出溪潭間長松直下有巨石風雨剥<lb/>
落莓苔斑兩翁對奕盤礴坐其上笑語自若終日無愁<lb/>
<pb n="KR4h0156_WYG_015-30b"/>
顔飢来豈待事煙火瑶草紫芝俱可餐不知何年修習<lb/>
到此地知有神仙境界無人寰我今讀書三十載抗塵<lb/>
走俗猶未閒問翁不語愈覺心自恚髙風逸韻邈矣終<lb/>
難攀安得翁能示神異授以九轉入爐丹圖中之景果<lb/>
然真有否便欲御風一去何須還<lb/>
　曹孔章<hi>一首</hi>
　　　孔章字子文長興人官府學教授<lb/>
　　閒齋書事<lb/>
<pb n="KR4h0156_WYG_015-31a"/>
林響溪雨来蕭蕭客窗暝瑶琴倦不彈石䦨晚猶凭煙<lb/>
深鳥依樹花落風滿逕隔岸誰誦經泠泠發清磬<lb/>
　朱　昇<hi>一首</hi>
　　　昇字彦升無錫人洪武初舉明經任本縣訓導<lb/>
　　　陞上虞教諭<lb/>
　　擬古<lb/>
霜露悴百草蟋蟀鳴聲悲朔風寒以厲良人久無依時<lb/>
服委深篋路逺難致之仰視投林翮還依故巢飛物性<lb/>
<pb n="KR4h0156_WYG_015-31b"/>
有如此念君歸無期矧當苦寒節坐傷音問違<lb/>
　周　启<hi>一首</hi>
　　　启字公明號溪園叟吉安人訓導<lb/>
　　夏日雜興<lb/>
一片殘紅落紫苔笙歌無夢到樓臺山雲晝鎻石橋斷<lb/>
溪雨夜添春水来江上客扶歸馬醉柳隂人喚打魚回<lb/>
不知上苑花開否無分行看羯鼓催<lb/>
　黎　貞<hi>一首</hi>
<pb n="KR4h0156_WYG_015-32a"/>
　　　貞字彦晦新㑹人洪武初舉邑訓導不就坐事<lb/>
　　　戍遼東尋放還有秫坡集<lb/>
　　　<hi>詩話秫坡為孫仲衍門人仲衍就誅解衣裹尸負其棺萬里歸葬鄭巨君而後不多見也陳公</hi>
　　　<hi>甫云髙山景行吾鄉先輩黎秫坡一人而已其推崇若此詩多庸寔予游嶺南偕得鈔本録其</hi>
　　　<hi>一篇</hi>
　　行路難<lb/>
君不見天上浮雲任舒巻白衣蒼狗須㬰變又不見瞿<lb/>
唐嘈嘈水倒流奔湍激石能覆舟人情有時亦如此紛<lb/>
<pb n="KR4h0156_WYG_015-32b"/>
紛輕薄何足比平嘗意氣同死生急難何堪託終始嶺<lb/>
南狂客窶且貧長将青眼待時人豈知此道不足貴翻<lb/>
使皋鶴儔羣雞不如託身與鷦鷯蓬蒿之下同逍遥<lb/>
　鄭　涔<hi>三首</hi>
　　　涔字起深黄巖人洪武末為樂清訓導有直正<lb/>
　　　齋集<lb/>
　　　<hi>詩話廣文詩不多傳跌宕自喜</hi>
　　客夜<lb/>
<pb n="KR4h0156_WYG_015-33a"/>
西風蕭蕭木葉稀秋深作客何時歸城頭月出照擊柝<lb/>
江上露寒催擣衣燕鴻附書孰可致烏鵲繞樹還驚飛<lb/>
三更不眠欲起舞躍馬卧龍誰是非<lb/>
　　梁家堰<lb/>
梁家堰頭桑扈啼早潮帶雨草平堤煙中碧樹依江重<lb/>
天外浮雲接海齊客店上帘沽白酒商船結纜度青泥<lb/>
十年猶在江湖上何處經行無鼓鼙<lb/>
　　劉氏菴<lb/>
<pb n="KR4h0156_WYG_015-33b"/>
風急落花紅滿林孤村月色晝沉沉一百五日寒食近<lb/>
七十二橋湖水深世路難行甘屏跡鄉闗入望苦經心<lb/>
古今萬事知多少抱膝聊為梁甫吟<lb/>
　吳舜舉<hi>一首</hi>
　　　舜舉字士源歙人洪武初以耆儒舉除本府教<lb/>
　　　授有石溪吟稾<lb/>
　　秋日<lb/>
覽物悲揺落傷時厭亂離二毛潘岳賦三峡杜陵詩壁<lb/>
<pb n="KR4h0156_WYG_015-34a"/>
潤蝸行字窗晴蟢吐絲物情還自適人事苦難期<lb/>
　朱應辰<hi>一首</hi>
　　　應辰字文奎吳人明初為本府儒學訓導改江<lb/>
　　　隂有潄芳集<lb/>
　　題管仲姬畫竹<lb/>
夫人寫竹如寫字不墮畫家蹊徑中料得山房明月夜<lb/>
晴窗葉葉動秋風<lb/>
　曹　䙴<lb/>
<pb n="KR4h0156_WYG_015-34b"/>
　　　䙴字從善歙人洪武中舉明經授府學訓導遷<lb/>
　　　遼府審理<lb/>
　　紫陽觀席上作<lb/>
紫陽山麓神仙家青山繞屋生煙霞枯林風過落黄葉<lb/>
寒菊雨餘開白花隻雞斗酒自可樂千駟萬鍾何足誇<lb/>
興䦨携手過橋去斜日稲田飛亂鴉<lb/>
　王　嘏<hi>一首</hi>
　　　嘏字伯純揚州人松江府學訓導<lb/>
<pb n="KR4h0156_WYG_015-35a"/>
　　送秦東海法師游上清觀<lb/>
為愛仙山絶世氛蒼苔寂寞路難分白羊嵗久渾成石<lb/>
瓊樹春深半是雲洗藥泉香龍蜕骨吹簫臺迥鶴為羣<lb/>
隱文祕訣無人識我欲相逢一問君<lb/>
　鄭　真<hi>十二首</hi>
　　　真字千之鄞縣人洪武壬子鄉試第一授臨淮<lb/>
　　　教諭秩滿入京賜宴陞廣信教授引年歸有滎<lb/>
　　　陽外史集<lb/>
<pb n="KR4h0156_WYG_015-35b"/>
　　　<hi>詩話千之文極為宋潜溪推重裴典簿中嘗屬其撰著存堂記别請潜溪為之千之記先成潜</hi>
　　　<hi>溪見而歎曰人徒慕吾名爾使我執筆焉能過之後數年典簿復請於潜溪荅曰有鄭先生記</hi>
　　　<hi>在發明洞徹使之獨步可也千之既領解與計吏偕除臨津儒學教諭厯九年進牌朝於奉天</hi>
　　　<hi>門七奉天殿十四華葢殿二十七文華殿三武英殿一中右門二賜酒饌者十一命賦早朝賜</hi>
　　　<hi>宴及續御製菊綻西風露脂楓葉䓁詩微員之受恩遇至矣攷明初士子舉于鄉者例稱鄉貢</hi>
　　　<hi>進士樊餘慶詩云聖代新開進士科而干之送閩人黄彦機詩亦云兩省同年進士科是也如</hi>
　　　<hi>南海孫蕡番禺李徳皆鄉貢進士而緝地志者削去鄉貢字竟稱進士後人因之不察遂謂蕡</hi>
　　　<hi>中洪武三年進士不知洪武三年第下科舉之詔以是年八月為始未嘗㑹試天下士後雖下</hi>
<pb n="KR4h0156_WYG_015-36a"/>
　　　<hi>三年疊試之詔惟辛亥有登科進士爾此一誤也嘉興湖州二府明初屬之直隸故實録於洪</hi>
　　　<hi>武九年十二月書直隸湖州嘉興諸府水災遣户部主事趙乾等賑給十一年五月敕工部定</hi>
　　　<hi>嵗造軍器之數其書湖州嘉興亦冠以直隷字至十四年四月復置廵檢司嘉興府一嘉興縣</hi>
　　　<hi>之杉青牐湖州府三烏程縣之後潘徳清縣之下塘新市仍以直隸文冠之考是年十一月始</hi>
　　　<hi>以二府改隸浙江布政司故千之䟦同年録云洪武壬子秋浙省承詔㫖合九郡之士試之得</hi>
　　　<hi>四十名上諸京師又送何本道還金華序云洪武五年詔命三年疊試於是浙江所屬九郡以</hi>
　　　<hi>其名上之行省而金華何本道與焉其云九郡者嘉湖二府斯時尚屬南畿不在其内也庚戌</hi>
　　　<hi>鄉試中式相傳嘉興則有許信孚俞志文馬思明王鏞毛永昇潘椿年朱楨王貞海鹽則有盛</hi>
<pb n="KR4h0156_WYG_015-36b"/>
　　　<hi>潜徳清則有王軫此當載於南國賢書不當載於浙江登科録顧張氏朝瑞宜書而不書陳氏</hi>
　　　<hi>汝元不當書而書又一誤也壬子浙闈千之名居第一是科四十人中式故王用吉詩云桂籍</hi>
　　　<hi>題名四十人明州自鄭真外有郭可學樊餘慶黄夢熊顧厪王振王廷直王用吉孫原仲吳倫</hi>
　　　<hi>陳希貢汪義方何撡陳仲賢汪瓉共一十五人若陳氏所載鄞縣王藹王道顯二人明州府鹿</hi>
　　　<hi>鳴宴不之及我不敢信也又黄自强王景何本道見於干之他文上虞李繼先烏程陳咨見於</hi>
　　　<hi>府縣志餘若王麟王驥趙惟一杜誼沈新民徐思誠翁希顔俞尚禋駱文凱吳佐俱載陳氏録</hi>
　　　<hi>中姓名可知者三十人顧陳氏以真倫元仲義方希貢餘慶屬之辛亥科此又一誤也草昧之</hi>
　　　<hi>初舊聞放失總縁修地志者不得其人於古事則芟除之於近事則混書之譌以傳譌若非得</hi>
<pb n="KR4h0156_WYG_015-37a"/>
　　　<hi>滎陽外史百巻某何由訂其實乎</hi>
　　北闗經楊左丞營<lb/>
長營何盤盤云是苗猺洞悲哉楊將軍紛紛甲兵弄劒<lb/>
妆白玉鐔馬按青絲鞚短袴百褶裙前鋒誇勇衆戰功<lb/>
稱上多胡為恣貪縱人心失所歸地險馬足用禍機暗<lb/>
中發喧然强敵鬨彷徨欲何之宛若蟲鼠甕尚能不辱<lb/>
身一死誠足慟伯氣久消歇頽基荒草葑我行寒雨中<lb/>
塵沙深沒䩸過眼閲盛衰春風吹過夢<lb/>
<pb n="KR4h0156_WYG_015-37b"/>
　　龜山水母廟<lb/>
青山如伏龜巨石壓晴浪岡巒相起伏隱隱城郭狀憶<lb/>
惟南渡餘金戈嚴保障封疆南北分放歌一悽愴鐵鎻<lb/>
錮支祁禹功千載上吁嗟水母稱誰能辨誣謗<lb/>
　　清流闗<lb/>
峩峩清流闗形勝壯淮甸南来入江海北去通潁汴粤<lb/>
昔五代餘諸侯日酣戰蟠李有餘枝遐陬寢席奠設險<lb/>
禦中州紛紛甲兵繕俄傳㸃檢来威聲炎火煽良将致<lb/>
<pb n="KR4h0156_WYG_015-38a"/>
生擒面縳轅門獻一笑滁州平凱歌錫芳宴肆令歐陽<lb/>
公登髙情眷眷我行入濠梁居然腰脚倦前登最上頭<lb/>
目力窮視盼前修有佳句鑿鑿蒼石片風流今百年有<lb/>
如親覿面臨流一徘徊棲棲雲物變僕夫催進程山風<lb/>
急於箭<lb/>
　　日食詩<lb/>
辛丑四月朔日有食之既氛祲煙雲相盪摩天地山川<lb/>
忽蒙翳省垣大臣威令傳從宫車馬咸紛然正笏峩冠<lb/>
<pb n="KR4h0156_WYG_015-38b"/>
向玉闕瓣香百拜哀籲天嗇夫奔馳庶人走叫嘯嘔呼<lb/>
亦良久路途錯莫若半夜仰見明星大於斗城中編户<lb/>
百萬家喧闐金鼓紛相撾何物妖蟲肆吞齧奮戈我欲<lb/>
凌雲霞人言七政失躔度厯家推演錯昏暮清臺路阻<lb/>
兵革深萬里不聞傳救護須㬰争訝紅光還将相公侯<lb/>
開笑顔羲和重整六龍轡夕陽倒景明西山我年三十<lb/>
誠罕見憂國憂家心戀戀九重神聖正當陽天象何為<lb/>
召斯變舉頭問天天不言人事祗今殊可憐聖筆昭然<lb/>
<pb n="KR4h0156_WYG_015-39a"/>
示訓戒春秋二百四十年<lb/>
　　寄烏繼善先生<lb/>
紅心驛外望家山颯颯西園兩鬢斑繫鴈書成霜滿地<lb/>
飯牛歌罷月臨闗誤傳海外蘓公死終許羌村杜老還<lb/>
客舍不知身徤否何時訪我白雲閒<lb/>
　　用韻答夏原威述懐<lb/>
雉堞煌煌壯國都移家住近月明湖秋風籬落花長好<lb/>
夜雪庭階草不枯煙逺山庖供晚㸑雲舂野碓急秋租<lb/>
<pb n="KR4h0156_WYG_015-39b"/>
浮生已付形骸外何羨商巖隱者徒<lb/>
　　石梁謡<hi>二首</hi>
土塹為家似燕巢秋来風雨怕蕭蕭馬通拾得團成餅<lb/>
曬向牆頭作炭燒<lb/>
東屯西屯雲晝隂上闗下闗淮水深淮水逺從天上去<lb/>
美人不見愁人心<lb/>
　　王莊驛<lb/>
日落西山一片霞愁来有路不容遮秋風三徑陶彭澤<lb/>
<pb n="KR4h0156_WYG_015-40a"/>
正待南歸看菊花<lb/>
　　題李璋梅花<lb/>
三年為客海東涯萬里羅浮一夢賖霜月夜寒天地白<lb/>
開門曾憶看梅花<lb/>
　　題墨梅<lb/>
先春逺寄墨淋漓折得寒香第一枝夢遶西湖三月暗<lb/>
漆紗窗外影參差<lb/>
　　題蘭<lb/>
<pb n="KR4h0156_WYG_015-40b"/>
國香㪚落翠巉巖靄靄芳叢玉露涵楚佩可憐零落盡<lb/>
春風春夢過湘南<lb/>
　陳　燧<hi>一首</hi>
　　　燧字民初永嘉人訓導<lb/>
　　　<hi>詩話民初詩不多見送邵鍊師作亦稱具體他如江湖千里去来易故舊一尊離别難正自不</hi>
　　　<hi>俗</hi>
　　送邵鍊師歸江隂<lb/>
青門隱者人不識騎鶴来尋華葢君姹女夜棲丹鼎火<lb/>
<pb n="KR4h0156_WYG_015-41a"/>
玉妃春繡紫衣雲愁聞南國旌旗暗爱聽中天歌吹分<lb/>
此去元都舊時路碧桃紅雨正繽紛<lb/>
　陶　振<hi>一首</hi>
　　　振字子昌吳江人徙居華亭洪武中舉明經授<lb/>
　　　吳江縣學訓導改安化教諭有釣鼇集<lb/>
　　　<hi>詩話子昌詩多率爾成篇故選家恒置不録其呉王濞長歌云哀吳王汝非他人姓系本卯金</hi>
　　　<hi>刀髙祖封汝沛五十三城壕冀汝犬牙相制磐石牢汝胡招致亡命即山鑄錢海水私自熬下</hi>
　　　<hi>收民心蠲賦徭睥睨劉家社稷使動揺汝之初有反相髙祖臨遣汝訓戒嘗昭昭汝後以子故</hi>
<pb n="KR4h0156_WYG_015-41b"/>
　　　<hi>失藩臣禮文帝不加戮賜汝几杖老不朝汝之末反兵起馳書六國膠東膠西並受招連山大</hi>
　　　<hi>澤羅旌旄景帝又殺諫臣錯謝六國復汝削詔地赦汝元惡而頭不汝梟汝胡殺使者不奉</hi>
　　　<hi>氣益驕嗚呼吳王汝獨不聞前時烹韓盧醢彭越剪伐九江王布如蓬蒿胡乃視死輕鴻毛漢</hi>
　　　<hi>家條侯将中豪奉揚天兵誅汝曹刳汝腸蹀汝血擣汝穴破汝巢汝子授首汝母将安逃致令</hi>
　　　<hi>六國灰飛而煙消嗚呼哀吳王汝之罪何滔滔千古竹帛猶腥臊斯葢指斥長陵而作顧紀述</hi>
　　　<hi>建文遺事者莫之采焉因具録之</hi>
　　送章彦徳游錢塘<lb/>
錢塘之地何雄哉秀壓元圃超蓬莱大江如龍天際起<lb/>
<pb n="KR4h0156_WYG_015-42a"/>
山從佛國西飛来雲間三百六十寺含丹凝紫開樓臺<lb/>
湧金門前浪花白好峯兩㸃青如苔宋朝文物已草莾<lb/>
荒碑遺碣髙崔嵬黄龍白虎消王氣金鳬玉鴈飛寒灰<lb/>
鴟夷浮江去不返渺渺萬里雲濤堆吾生守拙門不出<lb/>
結屋低傍山之偎㑹稽未及探禹穴赤城未及游天台<lb/>
毎懐此地不得到矯首遐望空徘徊君今逺游别我去<lb/>
南風十幅蒲帆開望湖樓前吹鐵笛冷泉亭下傳甆杯<lb/>
問君此去何時回安能西子湖頭放歌逐君去一洗胸<lb/>
<pb n="KR4h0156_WYG_015-42b"/>
中結轖之塵埃<lb/>
　趙宜生<hi>二首</hi>
　　　宜生字徳純餘姚人洪武初訓導<hi>黄太冲云徳純本宋宗室</hi>
　　　<hi>子至正中晦迹耕牧自號騎牛野人洪武初舉為鄉邑訓導宋無逸詩徃来慰衰暮感慨寜無</hi>
　　　<hi>同者謂徳純也其詩五言學陶七言仿彿李長吉</hi>
　　自輓<hi>二首</hi>
嗚呼騎牛人汝徃一何速形神如此癯夀命終亦促壯<lb/>
嵗即抱病有書不能讀守兹固窮節不能養親禄既無<lb/>
<pb n="KR4h0156_WYG_015-43a"/>
耕種力靡適水與菽日月忽不淹今晨當就木大化已<lb/>
云終何勞妻子哭<lb/>
先輩多逹士後人罔知死苦為聲色迷蚩蚩竟如彼我<lb/>
當半百年己悟此中理富貴隨所望貧賤隨所以布衣<lb/>
及蔬食適足充諸已修短自由天氣化返為鬼哭者何<lb/>
必哀爾豈不然爾田横有悲歌秋風起蒿里<lb/>
　張　庸<hi>一首</hi>
　　　庸字熈載江隂人洪武中舉明經授本縣儒學<lb/>
<pb n="KR4h0156_WYG_015-43b"/>
　　　訓導<lb/>
　　江口晚發<lb/>
四月南風紫棟花扁舟春水白鷗沙阿儂近住雙涇口<lb/>
一趂回潮即到家<lb/>
　林　賜<hi>一首</hi>
　　　賜字<hi>闕二字</hi>莆田人洪武癸酉鄉試第一官溧陽<lb/>
　　　訓導<lb/>
　　題翁石山房<lb/>
<pb n="KR4h0156_WYG_015-44a"/>
玉澗隨處深蘿衣謝時早幽棲同鹿門勝地即蓬島緬<lb/>
懐京國游却戀雲山好何日賦歸来相將拾瑶草<lb/>
　髙　嵩<hi>一首</hi>
　　　嵩字子髙閩縣人洪武中教官<lb/>
　　立春日題壁<lb/>
漂泊江淮老廣文昨宵黌舍又逢春月支二石五斗米<lb/>
録著諸生四十人鄉逺已拚歸夢數身閒不厭在官貧<lb/>
笑看朝日盤中味可有青青泮水芹<lb/>
<pb n="KR4h0156_WYG_015-44b"/>
　張　時<hi>二首</hi>
　　　時字敏中錢唐人洪武中訓導有自怡集<lb/>
　　　<hi>詩話張君自怡集鄉里罕傳康熈戊寅客福州從林秀才侗借觀鈔本録其二首歸詢之武林</hi>
　　　<hi>耆舊未有知其姓氏者矣</hi>
　　匡廬精舍圖<lb/>
巍哉江上之廬峯東南諸山無與同丹梯石磴杳難度<lb/>
層巒疊障相爭雄凉飈翻江吼霹靂嵐光射日開芙蓉<lb/>
香爐沉沉紫煙裏瀑布上與銀河通九江秀色在指掌<lb/>
<pb n="KR4h0156_WYG_015-45a"/>
五老雲氣長鴻濛我昔壯游事厯覽秋濤滿耳来松風<lb/>
星子灣頭蕩輕楫石頭渡口聆晨鐘今日披圗倍悽愴<lb/>
信知此樂難再逢賢哉公孫慕髙隠結屋正在山之中<lb/>
詩書滿架恣探討雲林對户蟠心胸幽禽引雛白日静<lb/>
老鶴呌月秋林空只今公已嚮時用故山可望不可從<lb/>
繪為丹青揚坐側傳示藝苑無終窮<lb/>
　　過枝江縣<lb/>
近峽江逾窄推篷路轉斜丹青山外寺紅白雨中花暮<lb/>
<pb n="KR4h0156_WYG_015-45b"/>
警官船鼔晨吹野戍笳亂雲千萬里何處是京華<lb/>
　林　常<hi>二首</hi>
　　　常字伯庸永嘉人長史温之弟本府儒學教授<lb/>
　　風雨過鄱陽湖有感<lb/>
三月雨多風滿天湖中水髙難繫船大魚跳浪白如雪<lb/>
好山隔岸青於煙去官莫過彭澤縣讀書擬上匡廬巔<lb/>
人生百年苦行樂帝鄉遥遥心自憐<lb/>
　　北苑造茶即事<lb/>
<pb n="KR4h0156_WYG_015-46a"/>
青州州前溪水漣殘紅滿川花可憐垂髫何處采茶女<lb/>
落日去家呼渡船緑隂青子山雨歇游絲飛絮春風顛<lb/>
荒村逺客官舎靜新愁惱人聞杜鵑<lb/>
　　陳徳甫溪山春曉圗<lb/>
郭外長溪接逺江磯頭新水白鷗雙萬山雲氣翻春雪<lb/>
一枕松聲響夜瀧賔客不徴綺里季子孫終老鹿門龎<lb/>
何時我亦来同隠多種桃花映酒缸<lb/>
　邵　誼<lb/>
<pb n="KR4h0156_WYG_015-46b"/>
　　　誼字思宜休寜人洪武中由薦辟授本縣儒學<lb/>
　　　訓導轉黟縣教諭有鉏雲集<lb/>
　　春日同諸子郊行<lb/>
黟縣設自秦至今少城郭人稱小桃源煙霞䕶叢薄四<lb/>
山如龍蟠蜿蜒分脈絡羣居寡喧囂宇宙覺開廓為問<lb/>
塵網人何如在丘壑<lb/>
　<lb/>
　明詩綜卷十五<lb/>
</p>
<p>
</p>
  </div>
</body>
</text>
</TEI>
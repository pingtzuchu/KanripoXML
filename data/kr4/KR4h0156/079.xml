<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷七十九</head> <lb/>
    <p>
<pb n="KR4h0156_WYG_079-1a"/>
欽定四庫全書<lb/>
　明詩綜卷七十九<lb/>
　　　　　　　　　　翰林院檢討朱彝尊編<lb/>
　王　翃<hi>三十四首</hi>
　　　翃字介人嘉興布衣有秋槐堂集<hi>周青士云崇禎之季詩歸</hi>
　　　<hi>盛行人沿竞陵流𣲖介人崛起禾中惟唐音是尚惜知已寥寥阨窮以没伯道無兒若敖不祀</hi>
　　　<hi>良可悼也庭沈山子云介人所居止破屋一間種牽牛小  中曉露未晞即對花吟詠日課數</hi>
　　　<hi>詩旁精詞曲有紅情言榴巾怨詞苑春秋博浪沙諸傳奇頗慨忼自喜遺藁多逸僅存百一而</hi>
<pb n="KR4h0156_WYG_079-1b"/>
　　　<hi>已</hi>
　　　<hi>靜志居詩話介人初擅詞曲後研聲詩志取多師不遺偽體其論詩於合處見離於離處求合</hi>
　　　<hi>啓禎之間大雅不作毅然以起衰自任而知者寥寥惟平湖陸職方嗣端心賞之嘗訪君於長</hi>
　　　<hi>水值君洗硯河頭挾之登舟家人不知也遍遊苕霅乃返既而入越謁陳推官卧子方置酒送</hi>
　　　<hi>客君詩有前路夕陽外行人春草中之句卧子擊節曰此今之髙三十五也為序其詩詞遭亂</hi>
　　　<hi>所居不戒於火惟餘小屋二間一供婦㸑一吟詠其中有故人官府寮者造之不見㝷卒於京</hi>
　　　<hi>口五言如江湖長至日風雪上方山驛路通秦逺峰隂入晉多桄榔千樹雨瘴霧百蠻天日氣</hi>
　　　<hi>滛秋雨嵐光變夕曛楓林依水盡雲物近秋多一二故人在飄零佳訊稀江山雄白下人物近</hi>
<pb n="KR4h0156_WYG_079-2a"/>
　　　<hi>黄初山雪行人少江梅臘月多文章身後事邱隴夢中山白社違人日𤣥闗閉子雲江山開一</hi>
　　　<hi>望吳越在孤舟七言如夜月旌旗五馬渡秋風草木八公山周道秋風行黍稷漢宫春雨長蒲</hi>
　　　<hi>桃西蜀喻通司馬檄中山謗滿樂羊書秦塞忽驚三月火漢家空待貳師功三月晴風髙戰鼓</hi>
　　　<hi>九江春水下樓船鑄語髙華此方虚谷所云律髓是也</hi>
　　銅雀謠<lb/>
銅雀來起髙臺銅雀落髙臺作銅雀飛臺成基<lb/>
　　夭桃<hi>三章</hi>
灼灼夭桃花于中林顧子恵我寧不嗣音<lb/>
<pb n="KR4h0156_WYG_079-2b"/>
夭桃灼灼花于林薄遲子不至憂心鑿鑿<lb/>
陟彼南岡晨露瀼瀼匪岡則髙我心孔勞<lb/>
　　登臺<lb/>
日暮登臺秋風鴈來慨然念逺離居寘懐躊蹰千里静<lb/>
言勞思爰有㫖酒斟之酌之抜劒髙歌哀音孔多沉吟<lb/>
忽斷中心奈何繁星告夕薄寒求衣明月不墮輕霜自<lb/>
飛稽山之東大海處之衆山所歸曾不盈而逶迤今古<lb/>
山川屢更嗚呼往者實多于生<lb/>
<pb n="KR4h0156_WYG_079-3a"/>
　　民兵行<lb/>
朝廷徴民兵移文下鄉縣縣官承選募抽丁悉貧賤含<lb/>
悲釋耒耜努力負弓箭未諳邉塞苦先絶室家戀臘月<lb/>
到漁陽飛霜割人面來朝兩軍合生死期一戰吞聲告<lb/>
同列封侯爾何羨<lb/>
　　牧牛詞<lb/>
二月三月春雨晴渚田水暖芹牙生牧童驅牛出原隰<lb/>
細草青青牛可食夕陽短笛不見人吹過村南又村北<lb/>
<pb n="KR4h0156_WYG_079-3b"/>
　　園桃<lb/>
春花爛漫開春鳥間闗啼一朝坐見物華改鳥聲啼盡<lb/>
花成泥園中桃須老園中樹莫遣隨風到處飛飛出園<lb/>
中去<lb/>
　　休洗紅<lb/>
休洗紅洗多紅漸失曾記初著時人矜好顔色徒傷未<lb/>
敝成棄捐悔不作事慎從前<lb/>
　　烏栖曲<lb/>
<pb n="KR4h0156_WYG_079-4a"/>
深宫烏啼天未旦城頭撃鼓明星爛吳王宴罷星未稀<lb/>
繁霜落樹烏驚飛<lb/>
　　官船曲<lb/>
豅中水勢急與石相抵牾月暗富春山官船乗黑去<lb/>
山家畏虎狼日斜閉門卧向夜官船來捉人嚴守邏<lb/>
　　静夜思<lb/>
虚帳含秋月髙樓怨别情明河一萬里夜静水無聲<lb/>
　　長干曲<lb/>
<pb n="KR4h0156_WYG_079-4b"/>
揚帆下長江日落秋雲起夜半聞鄉音知是長干里<lb/>
　　江皋曲<lb/>
為愛新妝好東皋出采蘋春江千里色解珮不逄人<lb/>
　　㑹稽竹枝詞<lb/>
秋風秋雨正淒淒荷葉荷花香滿溪越女蕩舟愁日暮<lb/>
歌聲盡在若耶西<lb/>
　　楊柳枝詞<lb/>
春寒殘雨日瀟瀟一曲驪歌上灞橋想到啼烏今夜宿<lb/>
<pb n="KR4h0156_WYG_079-5a"/>
不教攀折最長條<lb/>
　　清凉山寺<lb/>
蒼山樹如葢乗髙御清凉地逺暑亦寒江色明虚廊層<lb/>
崖仰萬象古寺崇榱梁眼迷金銀界鼻擁㫋檀香白雲<lb/>
照巖穴有若日月光極視但長嘯凌風思翶翔<lb/>
　　寒夜談遷至<lb/>
故人越江海細雨連孤舟叩門告飢乏刺刺語不休自<lb/>
從逺游歸中塗歴窮愁豈無相識人埽迹如仇讐腹值<lb/>
<pb n="KR4h0156_WYG_079-5b"/>
今日飢問余能食不聞之發長歎誠為吾道羞青眼古<lb/>
所難况于末世求伊余雖苦貧一飯君必留中園剪寒<lb/>
韭糟牀瀝新篘酒酣兩耳熱率意成歌謳人生感行樂<lb/>
不醉非良謀<lb/>
　　待范四不至<lb/>
落日澹清暉幽人在林樾回看往來路蒼蒼翠微没天<lb/>
髙秋月空夜午星辰闊之子期不來長歌為誰發<lb/>
　　宿董氏宛委山房<lb/>
<pb n="KR4h0156_WYG_079-6a"/>
中夜虎渡水溪樹初風生颯颯吹哀湍衆山皆有聲深<lb/>
庭久無月黯然三四星憂人獨求醉釋此離居情<hi>王貽上云</hi>
<hi>警抜可傳</hi>
　　寄沈十二<lb/>
横山生白雲鬱鬱半空起知君住其下獨宿白雲裏冬<lb/>
月静巖扉寒泉滌心耳嗟余役風塵引領望之子<hi>王貽上云</hi>
<hi>及格</hi>
　　江亭遇舊<lb/>
<pb n="KR4h0156_WYG_079-6b"/>
老畏干戈滿愁聞羽檄頻鶯花射堂夕風雪故園春泉<lb/>
下悲先帝人間識舊臣空將垂白淚嗚咽對沾巾<lb/>
　　二十七夜見月<lb/>
纎月依微見愁人起四更暫時成死魄幾日又哉生花<lb/>
霧𡨕𡨕重星河湛湛傾鄰雞催薄曙知爾有同情<lb/>
　　四十初度<lb/>
不才吾老矣萬事一蹉跎今日尚如此他年知若何空<lb/>
囊初罷酒樂嵗且狂歌每欲㝷巢許無從訪薜蘿<lb/>
<pb n="KR4h0156_WYG_079-7a"/>
　　送客還山右<lb/>
春草太行山行人一騎還夕陽前路逺離夢索居閒鳳<lb/>
舉今誰匹鴻歸不可攀所悲流水意千里送潺湲<lb/>
　　石城晚眺<lb/>
客心正摇落獨上石頭城天逺垂垂下江寒混混平愁<lb/>
兼多病日老作異鄉情况值秋風後清砧急暮聲<lb/>
　　邨居<lb/>
獨樹寒烟外孤邨流水間偶隨花草去逺逐漁樵還川<lb/>
<pb n="KR4h0156_WYG_079-7b"/>
暝罷垂釣日斜常掩闗何年事髙隐歸卧鹿門山<hi>周青士云</hi>
<hi>全學輞川</hi>
　　去越<lb/>
步出越城門囬看越城樹久客成故鄉徘徊不能去<lb/>
　　客中九日<lb/>
細雨成隂近夕陽湖邉飛閣照寒塘黄花應笑闗山客<lb/>
每嵗登髙只異鄉<hi>沈山子云不失唐音</hi>
　　亂後得張子書<lb/>
<pb n="KR4h0156_WYG_079-8a"/>
沁園秋草舊回車惜别西河歎索居萬里河山經百戰<lb/>
十年重到故人書<lb/>
　　露筋祠<lb/>
野岸分流截海垠安歌誰復賽波神孤舟夜向祠前宿<lb/>
商女挑燈說露筋<lb/>
　　漂母祠<lb/>
一飯當年報所知王孫今日更何之平生自歎無知已<lb/>
千里來㝷漂母祠<lb/>
<pb n="KR4h0156_WYG_079-8b"/>
　　維揚逢張子<lb/>
輪蹄自送出吳闗楚乙燕鴻信不還誰料十年兵火後<lb/>
故人今日在人間<lb/>
　夏錫祚<hi>五首</hi>
　　　錫祚字𤣥寵别字書巖長洲人補崑山縣學生<lb/>
　　　有雪鴻堂詩草<lb/>
　　　<hi>詩話書巖五古居然作家</hi>
　　化城菴舊是趙凡夫隠居處<lb/>
<pb n="KR4h0156_WYG_079-9a"/>
入門無寸土起伏盡崖石其中窪者泉一一湛寒碧稍<lb/>
加斧鑿功構此幽人宅不忍山骨傷廬舍寧取窄崇卑<lb/>
就石勢為磴亦為壁雖行宻室中犖确響行屐軒廊倚<lb/>
㫁壑渡以橋盈尺昔人栖遯處逺與市塵隔今為佛子<lb/>
廬筠籃有游客是時春事動山氣潤泉胍環轉軒櫺間<lb/>
漸聞聲湱湱岑樓面青巘飛翠坐來積西牕杏一枝鮮<lb/>
妍合畫格尚想冩生人玉臺去無跡<hi>謂文夫人俶也</hi>空山萬籟<lb/>
静鐘磬響晨夕<lb/>
<pb n="KR4h0156_WYG_079-9b"/>
　　自紫蜺澗至旋螺頂<lb/>
荒蹊尠人蹤樵路僅可辨忽焉耳官清泉聲泠然善入<lb/>
谷山四合仰視天一綫陰陰冷翠滴竹色緑人面泉行<lb/>
如秋蛇赴壑隨所轉迴磴或阨之怒歕亦飛濺偃木傍<lb/>
石梁渡客攀援便故令坦塗隠不使門扉見路窮出階<lb/>
墀曲折趨古殿苔衣鹿胎斑亂點落梅片巖阿架精廬<lb/>
清閟獨所擅幽意領已永奇勝探未徧復㝷來時路一<lb/>
步一繾綣夕陽照歸人紛紛下華甸<lb/>
<pb n="KR4h0156_WYG_079-10a"/>
　　鄧尉妙髙峰<lb/>
兹峯昔言峻豈意乃平坦倚竹為幽深徧植萬竿滿蒼<lb/>
蔚四面來不使濃翠散春時此天地未屬鶯花管相去<lb/>
叢林遥所喜游踪罕法侣罷逢迎經過便踈嬾勿嫌坐<lb/>
箕踞我佛亦偏袒第損趙州茶一喫至七盌豈惟小住<lb/>
佳直可適予館<lb/>
　　度風篁嶺至龍井<lb/>
不知何年代人家猶太古叢篁髙百尺深宻掩村塢寥<lb/>
<pb n="KR4h0156_WYG_079-10b"/>
寂絶人聲濃緑滴環堵徑轉下坡陀丁丁響樵斧道旁<lb/>
萬松樹落落清可數叩門墮山翠竹裏僧開户呼童汲<lb/>
新泉泉自石穴吐烹以瀹茗芽炒焙初出釡客言香色<lb/>
絶僧意不自詡乍與佳勝辭逥顧失紺宇樹密天疑陰<lb/>
泉吼聲帶雨忽聞逺村雞有路出漁浦<lb/>
　　詠龎德公<lb/>
風塵擾天地不到漢沔東至人所栖息山靈䕶微躬力<lb/>
田自弢晦婦饁耕者翁羣雄戰四野雲表翔冥鴻静中<lb/>
<pb n="KR4h0156_WYG_079-11a"/>
有定鑒人倫識綂宗詭辭對景升遺安樂貧窮豈知天<lb/>
下事已付南陽公方其拜牀下深意黙已通漢燼既可<lb/>
嘘匿影歸巃嵸采藥入鹿門世莫知所終神龍不見尾<lb/>
雲霧深濛濛<lb/>
　顧　圤<hi>三首</hi>
　　　圤字琢公一字山臣錢塘人有今年草<lb/>
　　　<hi>詩話山臣工繆篆詩不為格律所縛持論亦復不羈家居奇窘有桑門勸其修行以資來世福</hi>
　　　<hi>山臣笑曰不知前生是何雞狗作之孽使我今生窮苦若從上人修行又不知來世是何雞狗</hi>
<pb n="KR4h0156_WYG_079-11b"/>
　　　<hi>安享是福傳者以為笑端然正可發愚夫愚婦深省也</hi>
　　有夏<lb/>
淫圅積洪澇八十有八日是月月小盡九十日餘一所<lb/>
剰無幾時夏令倐云畢陽光久淪陷隂慘恣騰溢龍蛇<lb/>
起平陸鬭水入人室翳此白晝輝恐為魑魅叱阡陌匯<lb/>
為海何有蓬與蓽人非金石軀浸寢自腰疾赤帝職烜<lb/>
赫位莫與甲乙豈問大火亡秋冬竄為質江南號炎方<lb/>
古語亦妄述土山焦欲流說者第詼譎彼蒼奪農夏豈<lb/>
<pb n="KR4h0156_WYG_079-12a"/>
有富民術無已請端䇿筮卦十之七其占不濡尾是日<lb/>
卜乃吉無何若木枝影向意表出朝光被畎畝疆理辨<lb/>
溝洫鉏鍤四五動田父不終逸時還衣我葛饑也樂我<lb/>
泌譬之出幽谷暗昒忽自失又如殿後師師老摭軍實<lb/>
取勝在一伸安問嘗九絀無夏忽有夏有夏乃有秫有<lb/>
秋且釀酒以醉契𤣥謐<lb/>
　　江臯<lb/>
江臯有梅梅有枝青棲悦君君不知水郭舟喧趁潮去<lb/>
<pb n="KR4h0156_WYG_079-12b"/>
月落沙禽啼滿樹<lb/>
　　夜思<lb/>
疎雨乍過菡萏陂好風微動楊柳枝前溪後溪櫂歌歇<lb/>
夜半水明飛鷺鷥<lb/>
　陳道永<hi>一首</hi>
　　　道永字非𤣥更名確字乾初海寧學生<lb/>
　　　<hi>詩話先生難經鏗鏗詩不求工然亦流暢</hi>
　　柬董子<lb/>
<pb n="KR4h0156_WYG_079-13a"/>
春風亭子雨迷離旅思紛紛憶舊知别去好山游幾處<lb/>
倦歸蕭寺記何時期君南閣尊前話看我西湖隄上詩<lb/>
莫謂兩人容易見滿頭白髪已如絲<lb/>
　　偕吳仲木再游西谿<lb/>
秦望歸來興尚賒幅巾笻杖入山窪迷離不記前朝路<lb/>
寂寞還開古寺花春水橋邉雲萬樹晚風亭外月千家<lb/>
可憐潦倒吳公子頻道西溪勝若耶<lb/>
　孫茂芝<hi>一首</hi>
<pb n="KR4h0156_WYG_079-13b"/>
　　　茂芝字若英嘉善人有燕游稾<lb/>
　　江南曲<lb/>
少小住江南忘却江南好辛苦北游還喜見江南道<hi>魏禹</hi>
<hi>平云口頭語却佳</hi>
　蔣之翹<hi>一首</hi>
　　　之翹字楚穉秀水布衣甲申後隠于市<lb/>
　　　<hi>詩話楚穉居射襄城詳對楚辭晉書韓柳文集鏤板以行又輯檇李詩乗四十卷搜録鄉黨先</hi>
　　　<hi>正詩無遺兼能備舉逸事使聴者忘倦晚年無子書籍散佚無餘詩乗亦亡可歎也</hi>
<pb n="KR4h0156_WYG_079-14a"/>
　　泊<lb/>
止櫂知何地㩦藜復有邨落花縁艇出鬭鴨近人翻未<lb/>
乞田家火先邀野老樽百年知幾醉潦倒復誰論<lb/>
　沈自昌<hi>一首</hi>
　　　自昌字君克吳江人禮部主事琦子國子監生<lb/>
　　客夜聞笛<lb/>
為夢西州早閉門髙樓横笛正黄昏闗山風月愁清夜<lb/>
楊柳梅花憶故園波起湘江飛落葉雨淋蜀道叫哀猿<lb/>
<pb n="KR4h0156_WYG_079-14b"/>
沙塲多少征人淚一曲吹來欲斷魂<lb/>
　沈自然<hi>三首</hi>
　　　自然字君復吳江人副使珫子居母憂不勝䘮<lb/>
　　　而卒其友私謚孝介先生有來思閒情二集<lb/>
　　江南樂<lb/>
初景爛銀浦溘溘浮鸂鶒儂情兩搖蕩持比春江色江<lb/>
深蓮子齊水暖鴛鴦栖不須更相問家住横塘西横塘<lb/>
連夾浦曲曲明如許誰打白蘋開前溪夜來雨雨霽上<lb/>
<pb n="KR4h0156_WYG_079-15a"/>
南樓天髙水影浮出門郎不見仍蕩采蓮舟<lb/>
　　曉别曲<lb/>
月没星闌曉雞唱離人催起同心帳殘膏無焰淚花紅<lb/>
不語含顰兩相向安得紅輪葬海底千年長伴多情死<lb/>
從此人間無别離門前不種相思子<lb/>
　　寄居湖上樓<lb/>
藕葉將凋桂葉濃隔湖隠隠見雷峰獨松闗口秋聲急<lb/>
并入南屏寺裏鐘<lb/>
<pb n="KR4h0156_WYG_079-15b"/>
　沈自徵<hi>一首</hi>
　　　自徵字君庸吳江人亦副使珫子辟賢良方正<lb/>
　　　不就<lb/>
　　　<hi>詩話沈氏多才自詞隠生璟訂正九宫譜為審音者所宗而君庸亦善填詞所撰鞭歌伎灞亭</hi>
　　　<hi>秋諸雜劇慨當以慷世有續録鬼簿者當目之為第一流詩則嫌其稍平衍也</hi>
　　和施壘山學博送别韻<lb/>
苜蓿闌干春漸肥榆闗滇海雁書稀管城亦有封侯骨<lb/>
磨盾㸔君試短衣<lb/>
<pb n="KR4h0156_WYG_079-16a"/>
　沈自友<hi>一首</hi>
　　　自友字君張吳江人都御史珣子承父廕入國<lb/>
　　　子監有綺雲齋稾<lb/>
　　平沙灘<lb/>
雲淡迷遙樹沙平障晩烟亂帆争破浪斷岸逺連天野<lb/>
渡傷歸客斜陽冷釣船荻花風起處聞雁獨淒然<lb/>
　徐韞奇<hi>一首</hi>
　　　韞奇字季華吳江人有西濛吟稾<lb/>
<pb n="KR4h0156_WYG_079-16b"/>
　　田家樂<lb/>
水遶莊窩竹遶牆宛然風景似柴桑雨來大芋髙荷夜<lb/>
秋在鱸魚蒓菜鄉户外最憐楓葉赤籬根也有菊花黄<lb/>
東鄰穫稻西鄰秫勸我先營碌碡場<lb/>
　魏廷薦<hi>一首</hi>
　　　廷薦字友莊嘉善人有息踵居詩草<lb/>
　　家子一畫淵明采菊圖見貽戯作<lb/>
茅屋四五間修竹一二畝東籬遶曲折南山安户牗芙<lb/>
<pb n="KR4h0156_WYG_079-17a"/>
蓉既盛開菊又當重九此際陶淵明寧無人送酒<lb/>
　徐開任<hi>一首</hi>
　　　開任字季重崑山人有愚谷詩稾<hi>朱長孺云季重詩原本少</hi>
　　　<hi>陵深情至性激發而出使讀之者留連往復而不能自已</hi>
　　咏史<lb/>
新都居攝時符瑞日盈耳不有翟將軍人心俱已死移<lb/>
檄建義旗威名震遐邇時命雖不成稱兵從此始悲哉<lb/>
兩黄鵠無人䘏義士<lb/>
<pb n="KR4h0156_WYG_079-17b"/>
　　送人游下邳<lb/>
江南春色不勝情俠士辭家事逺征天下侯王寧有種<lb/>
世間豎子遂成名故交亂後無同志羇客愁時有定盟<lb/>
豪氣未除淮海習知君此去慰平生<lb/>
　屠　爌<hi>二首</hi>
　　　爌字闇伯嘉興縣學生有朂齋集<lb/>
　　　<hi>詩話闇伯言無枝葉行有規矩詩亦雅正不以風華見長</hi>
　　古意<lb/>
<pb n="KR4h0156_WYG_079-18a"/>
素絲非一絲機中織成帛卷舒生容光從郎自搖襞慎<lb/>
勿染為緇終身不見白<lb/>
　　贈别袁重其<lb/>
髙飛鴻雁滿闗河此日寒江起夕波庾信哀時常作客<lb/>
梁鴻去國獨行歌霜淒茂苑清砧急月照荒臺落葉多<lb/>
為問吳中舊知已空山叢桂近如何<lb/>
　　孫　治<hi>二首</hi>
　　　　治字宇台仁和縣學生有集<lb/>
<pb n="KR4h0156_WYG_079-18b"/>
　　　<hi>詩話宇台刻意摹古寧質不佻</hi>
　　渡漳<lb/>
河北臨大水清漳還濁漳草迷銅雀緑沙走直沽黄疲<lb/>
馬愁荒渡飛烏逐野檣比來憂汎濫何計築渠塘<lb/>
　　與闗六鈐<lb/>
故人栖托近如何聞道𤣥亭自詠歌梅福游吳辭宦久<lb/>
虞卿去趙著書多秋風絶塞來鴻雁白露寒塘遍芰荷<lb/>
君意陸沉堪寄傲獨慙年嵗轉蹉跎<lb/>
<pb n="KR4h0156_WYG_079-19a"/>
　張彦之<hi>一首</hi>
　　　彦之一名慤字洮侯松江華亭人<hi>朱朗詣云洮侯為人寛博</hi>
　　　<hi>無同異其詩莽蒼不事繩尺質本景純而臻于嗣宗</hi>
　　擬古<lb/>
小鳥愛初陽交交鳴條柯皎日麗窗牖惠風揚薜蘿蘭<lb/>
蕙豈不懷馨香隔巖阿所思悵道逺軒車寧能過仰睇<lb/>
浮雲馳志竟成蹉跎烟海既迢遞雲峰亦嵯峨百年㑹<lb/>
有盡日暮徒悲歌<lb/>
<pb n="KR4h0156_WYG_079-19b"/>
　董　説<hi>十二首</hi>
　　　説字若雨烏程人晚為僧名南潛字寶雲有豐<lb/>
　　　草菴等十八集<lb/>
　　　<hi>詩話若雨腹笥便便未免有才多之恨至其硬語澀體絶不猶人方諸涪翁不足比於饒徳操</hi>
　　　<hi>有餘</hi>
　　讀曲歌<lb/>
歡是嶺上雲朝往暮來過斜陽照殘雨儂處獨晴多<lb/>
　　清明竹枝詞<lb/>
<pb n="KR4h0156_WYG_079-20a"/>
碧紗轎駐水塘灣楊柳風吹燕尾鬟要赴燈前絃子社<lb/>
莫攜儂上虎邱山<lb/>
　　南邨秋鬼謠<lb/>
妖狐拜月霜花青髑髏騎馬空中行秋魂吹作塔鈴語<lb/>
呌斷東流一溪水鬼車曉喚精靈去緑燈移過江楓樹<lb/>
　　盂蘭招魂詞<lb/>
靈風飄幢塔鈴語小玉魂歸立秋渚只言夜踏陽臺雲<lb/>
蒼茫乍隔青楓雨擁髻來看水燈緑法王正奏無生曲<lb/>
<pb n="KR4h0156_WYG_079-20b"/>
　　春日<lb/>
煑茶烟透緑隂中遮屋黄茅間瓦松但遣異書供硯北<lb/>
不妨野語聴齊東香拈細雨招新夢門閉春風仗短童<lb/>
秋色今年應更好小牕移得碧梧桐<lb/>
　　山行<lb/>
落日射背木葉滑横挑拄杖懸詩囊海天二月發新翠<lb/>
野廟斷烟生古香洞口楓樹根可坐山腰亭子名難忘<lb/>
垂藤松䑕忒孤僻纔遇遊人竄道㫄<lb/>
<pb n="KR4h0156_WYG_079-21a"/>
　　西溪客過期不至<lb/>
往昔刻約言不食此回逺游心已貪夜來坐到露花滴<lb/>
更復望君蓮葉南眼底青天星四五夢中破琴徽十三<lb/>
豆棚放語自清絶莫待霜落分黄柑<lb/>
　　蠶豆<lb/>
誰賦田園雜興辭琅玕記取夏初垂喜看桑底懸新莢<lb/>
恰值蠶眼未吐絲細雨賣茶聲過後竹爐燒筍火停時<lb/>
沙缾漆櫑分前詠踠豆今逢第二詩<lb/>
<pb n="KR4h0156_WYG_079-21b"/>
　　秋夜吟<lb/>
人行積水涯踏亂青松影吹滅秋牕燈月白飛光冷<lb/>
　　夢華潭口聴客話嘉隆間大内舊事記之<hi>二首</hi>
月華門外轉靈旂照夜銀盤碧藕肥祠罷天孫桐葉落<lb/>
君王新賜鵲橋衣<lb/>
江南風景藥王灣霧縠單衣緑玉環紅芍藥邉棊局罷<lb/>
自裁團扇畫秋山<lb/>
　　秦良玉詞<lb/>
<pb n="KR4h0156_WYG_079-22a"/>
追奔一㸃繡紅旗夜響刀環匹馬馳製得鐃歌編樂府<lb/>
姓名肯入玉臺詩<lb/>
　何述稷<hi>一首</hi>
　　　述稷字公藝常熟縣學生有晴蓑草堂詩集<lb/>
　　苦雨<lb/>
客舎淹淹雨春愁甕裏天竹含千嶂霧柳罨一溪烟凍<lb/>
鳥翔還下飢蠶起乍眠茅柴鄰酒熟慚愧貰無錢<lb/>
　朱　扉<hi>一首</hi>
<pb n="KR4h0156_WYG_079-22b"/>
　　　扉字開仲嘉興布衣<lb/>
　　　<hi>詩話開仲弱齡多病終其身不婚獨處深邨破甑勞薪手自執㸑間賦小詩不輕示人簡吳生</hi>
　　　<hi>一律興㑹自如</hi>
　　簡吳生<lb/>
自誦梅花人日詩五旬不見但相思一春多雨愁無麥<lb/>
二月輸官定賣絲行藥橋東逢客返著書忩下少人知<lb/>
近傳孺子司邨社想見麄豪割肉時<lb/>
　金德開<hi>一首</hi>
<pb n="KR4h0156_WYG_079-23a"/>
　　　徳開字爾宗蘇州嘉定人國子監生有詒翼堂<lb/>
　　　詩<lb/>
　　紅葉<lb/>
濃緑看初改江頭日漸紅寒生一樹早秋老萬山同最<lb/>
豔朝霜後尤妍夕照中自能成晩興不欲媚春風<lb/>
　奚　濤<hi>二首</hi>
　　　濤字大蒙崑山人有肆閒堂詩草<lb/>
　　雨霽自光福至𤣥墓<lb/>
<pb n="KR4h0156_WYG_079-23b"/>
幽㝷無定期興發及新霽移舟入林烟登歴從所契杖<lb/>
䇿踰山橋淙淙澗流細蒼松夾道深修竹分籬翠草甲<lb/>
抽故心梅香有餘蔕登髙一憑眺湖水白無際㣲茫水<lb/>
鳥翻斷續雲峰繼有懷云誰思榛苓徒款睇<lb/>
　　舟行即事<lb/>
蠶月江橋外荆扉八九家鶯啼兩岸葉雨漬一籬花溝<lb/>
響新流細門抽穉竹斜邨農行漸少無處問桑麻<lb/>
　胡　山<hi>二首</hi>
<pb n="KR4h0156_WYG_079-24a"/>
　　　山初名日新字天岫宜興人僑居海鹽徙嘉興<lb/>
　　　梅㑹里<lb/>
　　與彭仲謀<lb/>
武原吾舊住結屋近滄溟鹽井縈沙曲魚風入市腥秋<lb/>
雲蜃浪黑夜雨鬼燈青㑹有乗槎興還㝷織女星<lb/>
　　題畫<lb/>
漁家背山郭門掩青楓樹夜半潮水生孤舟渡江去<lb/>
　李麟友<hi>三首</hi>
<pb n="KR4h0156_WYG_079-24b"/>
　　　麟友字振公一字于苑嘉興布衣<lb/>
　　沈十二以匹練見遺賦謝<lb/>
梅溪李生長衣褐冬亦不加夏不脫已經寒暑六七年<lb/>
領衽不完襟縫豁沈郎好我情不踈贈我匹練五丈餘<lb/>
製以為衣見賓客舉止覺與常時殊鄉人重衣不重德<lb/>
談笑從今壯顔色<lb/>
　　客夜<lb/>
夕隂山翠重寒色上河橋夜雨三更鴈秋風八月潮官<lb/>
<pb n="KR4h0156_WYG_079-25a"/>
亭人寂寂驛路馬蕭蕭裘敝經年客歸魂不可招<lb/>
　　登審山有懷周篔沈進諸子<lb/>
長水通梅里横山近硤川登臨猶可見惜别已經年葉<lb/>
落清秋樹鴻飛薄暮天故人無恙否却望一淒然<lb/>
　劉純熙<hi>一首</hi>
　　　純熙字晦生慈谿縣學生<lb/>
　　日暮<lb/>
牛羊下日夕素月柴門生宿鳥樹髙下微風雲重輕孤<lb/>
<pb n="KR4h0156_WYG_079-25b"/>
邨轉閴寂萬象歸虚明地僻無鐘磬惟聞泉夜聲<lb/>
　胡嗣璜<hi>一首</hi>
　　　嗣璜字暎日平湖人有墨龕集<lb/>
　　秋泛<lb/>
舟痕移處一溪凉柿葉初紅豆葉黄不獨蓴鱸秋正美<lb/>
邨醪也自發新香<lb/>
　程用楫<hi>八首</hi>
　　　用楫字濟臣休寧人有遜敏居遺草<lb/>
<pb n="KR4h0156_WYG_079-26a"/>
　　　<hi>詩話濟臣詩清真堅老卓然名家</hi>
　　雨宿桃源菴<lb/>
夕雨四山來奔灑萬松裏卧聞藥銚泉激激聲不止道<lb/>
人然松膏中夜更坐起何處一燈青明滅深壑底曉看<lb/>
白龍潭應添數尺水<lb/>
　　慈光寺<hi>神廟賜額</hi>
白雲斷峰腰峰下亂松栝盤盤一徑盡金碧見雙闕飛<lb/>
閣跨虚空長廊翳修樾風筝四角鳴香氣諸天發緬昔<lb/>
<pb n="KR4h0156_WYG_079-26b"/>
普門師王城走缾盋道感帝后尊帑蔵賜禪窟幡幢内<lb/>
家製像設天宫豁鬱鬱慈光書銀榜何飛越人代復幾<lb/>
何下界事飄忽豈惟陵木拱講席亦消歇我憩娑欏隂<lb/>
窺牕賸椶拂三歎出寺門幽篁吐微月<lb/>
　　月夜宿院中小閣<lb/>
暝色起平坡鐘聲滿山户一禽忽驚聒凉月已復吐牕<lb/>
櫺色如水松葉紛可數樹底坐白猿䰅髯極清古<lb/>
　　湯泉<lb/>
<pb n="KR4h0156_WYG_079-27a"/>
黟山崚嶒神所家丹崖石柱攅蓮葩隂陽爐炭爇坎窞<lb/>
温水千斛流谽谺人言驪山亦礜石惟有此地根硃砂<lb/>
傳聞軒帝服丹匕肌膚皴裂人驚嗟香泉一浴浸七日<lb/>
白龍晝見何衙衙珠衣寳冠照山谷便跨鱗鬛隨青霞<lb/>
至今玉壺酌酒處石室尚有樽罍窪嗟予清浄本無垢<lb/>
追逐世好羈籠笯裹糧偶到天子鄣解衣初試靈泉涯<lb/>
浮丘天子不可見身輕疾愈還足誇山亭晞髪發長歎<lb/>
安得躡足登雲車<lb/>
<pb n="KR4h0156_WYG_079-27b"/>
　　喝石居<lb/>
石室雲正暮溪流聲更長嬾殘何處去虎跡滿繩牀下<lb/>
食白鷴静侵階紅术香無人指歸徑獨自立殘陽<lb/>
　　祥符寺<hi>即軒轅宫</hi>
松梢佛刹金銀色傳是當年軒后宫隂殿已無丹鼎火<lb/>
古壇惟颭寳幡風煙中白鶴參差下屋裏清泉曲折通<lb/>
小坐山房話疇昔木蓮花發數枝紅<lb/>
　　初冬送友游浙<lb/>
<pb n="KR4h0156_WYG_079-28a"/>
江水新安淺雲山太末通行吟隨處好烏桕與丹楓<lb/>
　　巨門樓<lb/>
　　　唐人于徳晦詩云閒倚朱闌頻北望只宜名作<lb/>
　　　巨門樓遍詢樓址無一知者成一絶句<lb/>
千層翠色向空浮百道紅泉石上流閒詠唐人舊時句<lb/>
朱䦨何處巨門樓<lb/>
　戴長汛<hi>一首</hi>
　　　長汛號澄齋嘉興人有前後征草<lb/>
<pb n="KR4h0156_WYG_079-28b"/>
　　苕溪漫步<lb/>
四野干戈急蕭條此地秋村尨吠山鬼水鳥狎溪牛落<lb/>
葉飛重起哀湍咽更流無才堪濟世只合老林丘<lb/>
　<lb/>
　<lb/>
　<lb/>
　<lb/>
　明詩綜巻七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻三十</head> <lb/>
    <p>
<pb n="KR4h0156_WYG_030-1a"/>
欽定四庫全書<lb/>
　明詩綜巻三十<lb/>
　　　　　　　　　　翰林院檢討朱彝尊編<lb/>
　沈　周<hi>二十一首</hi>
　　　周字啓南長洲人景泰中郡守以賢良應詔辭<lb/>
　　　不赴有石田先生集<hi>文徴仲云先生詩但不經意寫出意象俱新可稱妙絶一</hi>
　　　<hi>經改削便不能佳不何元朗云石田詩有絶佳者但為畫所掩世  之稱  王元美云石田詩</hi>
　　　<hi>如材童唱榜歌亦自清雅可聽一歌滄浪便無餘興</hi>
<pb n="KR4h0156_WYG_030-1b"/>
　　　<hi>靜志居詩話石田詩不専仿一家中晚唐南北宋靡所不學每於平衍中露新警語人既貞不</hi>
　　　<hi>絶俗詩亦變而成方惟七言律詩差少全璧句如明河有影微雲外清露無聲萬木中落木門</hi>
　　　<hi>牆秋水宅亂山城郭夕陽船竹枝雨暗蠨蛸戸豆葉風凉絡緯籬剪取竹竿漁具足撥開荷葉</hi>
　　　<hi>酒船通牆凹為避鄰居竹圃熟多分路客瓜酒醉又移花下席書多别起竹間樓青山一杖付</hi>
　　　<hi>歸客玉洞千花留故人竹裏行厨青玉案酒邊官妓茜紅裙片帆南浦草仍雨斗酒長亭花又</hi>
　　　<hi>風嵗晏雞豚鄰社鼔秋深鰕蟹水鄉船芭蕉夜雪䦨新興蛺蝶春風巻畫圖明月未來風滿樹</hi>
　　　<hi>夕陽猶在鳥無聲蘼蕪細雨山連郭翡翠斜陽水滿川野色迎人過橋去春風吹面傍花行所</hi>
　　　<hi>謂詩中有画者非耶昔郭熙撰林泉髙致具摭唐人之句取可入畫者授人若翁之詩即此亦</hi>
<pb n="KR4h0156_WYG_030-2a"/>
　　　<hi>圖之不盡也</hi>
　　游張公洞<lb/>
仙山不在髙靈區設中冓包䝉自太古霹靂始開牖闇<lb/>
然不耀地白日己通晝遂䙝世游人我及千載後登頓<lb/>
入地中足與石角鬬飛厓臨紫雲既掀勢還覆仰面欲<lb/>
成壓山鬼自司救元氣不蒸雨五色變乳溜支本萬不<lb/>
齊纂纂簪筍瘦又如人披腹呈此琅玕秀㫄扉表雲房<lb/>
曲密通款竇跬步必容炬老膽怯且逗神仙未易求冥<lb/>
<pb n="KR4h0156_WYG_030-2b"/>
探亦何遘矯手采瑶華和飲千日酎聊度三千年儗與<lb/>
石同夀<lb/>
　　七星檜<lb/>
海虞七星檜宜為羣木冠列生老子宫與邑作竒觀廣<lb/>
墀氣蕭森入門凜欲汗久信天地成沃知雨露灌傳植<lb/>
從蕭梁其說我恐漫驗斗形叵全七既斃其半三株寔<lb/>
聊存難執嵗月算各各具一異形容匪詞翰西體裂多<lb/>
稾豁然敞三判東體活亦裂筋骸互續斷北者蜷而秃<lb/>
<pb n="KR4h0156_WYG_030-3a"/>
袖破舞脫腕葉亦不暇葉幹亦不暇幹左文皮索綯孤<lb/>
蕝頂留繖槎折象齒蹺癭決鬼目爛疏越復叢穴骳骫<lb/>
仍軒岸蛟攣及猊跛努力不得竄矛長及劒短接戰驚<lb/>
楚漢如此紛怪駭聃君不能按知遭幾雷厄還屢兵火<lb/>
難生死付冥然造物反被玩君子重貞固頑醜小人讕<lb/>
縁髙坐吹簫我欲呼鶴鸛從根覓薶丹澆泉覬紅燦長<lb/>
生就其蔭永作婆娑伴<lb/>
　　二月八日過靈殿祥公房<lb/>
<pb n="KR4h0156_WYG_030-3b"/>
理舟指南郊迢迢及側景中塗止溪寺陶煙接村暝門<lb/>
前見新月步步踏松影虚寮寂無風巳有孤燭耿衲子<lb/>
供爐香其意似有請草草成數行狂書亂斜整復作挂<lb/>
猨枝墨瀋帶雲冷但記此經過流傳我何省<lb/>
　　西山有虎行<lb/>
西山人家傍山住唱歌采茶山上去下山日落仍唱歌<lb/>
路黒林深無虎慮今年虎多令人憂遶山摶人茶不收<lb/>
牆東小女膏血流村南老翁空髑髏官司射虎差弓手<lb/>
<pb n="KR4h0156_WYG_030-4a"/>
自隠山家索雞酒明朝入城去報官虎畏相公今避走<lb/>
　　古梅折枝歌<lb/>
猾蛟不肯居西湖穹窿山中潛作都千年雜與草木處<lb/>
土膏沁骨蒼皮麤雪中攣拳凍欲死腊乾又仗春風蘇<lb/>
今年苦遭斤斧厄左股割落從樵夫幽靈暗泣天亦黒<lb/>
十斛清淚含明珠抱材肯受爨下辱失勢豈分溝中汚<lb/>
韓湘直費百金買何啻網著青珊瑚挑囘市上駭衆目<lb/>
兒女爭看來喧呼還疑神物有變化白日閉戸防逃逋<lb/>
<pb n="KR4h0156_WYG_030-4b"/>
金繩兩道鎻紐壯禁止更插碧玉壺主人尚恐莫長守<lb/>
請我寫作流芳圖髙堂雪壁照清影此屋此圖何可無<lb/>
　　竹堂寺與李敬敷楊啓同觀梅<lb/>
竹堂梅花一千樹晴雪塞門無入處秋官黄門兩詩客<lb/>
珂馬西來為花駐老翁攜酒亦偶同花不㽞人人自住<lb/>
滿身毛骨沁氷影嚼蕊含香各搜句酒酣塗紙作横斜<lb/>
筆下珠光濕春露明日重來花有無只愁此紙巻春去<lb/>
　　題光福畫巻<lb/>
<pb n="KR4h0156_WYG_030-5a"/>
羣山西奔駐湖尾通川夾山三十里川窮小濼開鏡光<lb/>
居民次水屋比比屋上有山屋下水開門波光眼如洗<lb/>
虎山橋畔晚市忙打鼓漁郎賣鮮鯉霜前橘柚萬包黄<lb/>
雨後楊梅千樹紫山圍水抱開農桑樂土風光真畫裏<lb/>
三年潢潦我無家恨不攜書亦居此<lb/>
　　苦雨寄城中諸友<lb/>
新雨似舊雨今年即去年只愁沈垕土失喜夢青天頓<lb/>
頓黄韲甕家家白鷺田惟應五榖地改納水衡錢<lb/>
<pb n="KR4h0156_WYG_030-5b"/>
　　溪亭小景<lb/>
幽亭臨水稱冥棲蓼渚莎坪只尺迷山雨乍來茆<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>細<lb/>
谿雲欲墮竹梢低檐頭故壘雌䧺燕籬脚秋蟲子母雞<lb/>
此段風光小韋杜可能無我一青藜<lb/>
　　葛嶺<lb/>
閒堂寶閣画圖中天乞湖山養相公正是襄樊多事日<lb/>
却將征戰試秋蟲<lb/>
　　和吳匏菴姚氏園池<lb/>
<pb n="KR4h0156_WYG_030-6a"/>
雨後春池漫石磯櫻桃梅子兩爭肥東風試放諸生假<lb/>
閒就滄浪浣舊衣<lb/>
　　題畫<hi>四首</hi>
草房仍著薜蘿遮地抝林深獨一家只道春風吹不到<lb/>
門前依舊有梅花<lb/>
嫩黄楊栁未藏鴉隔岸紅桃半著花如此風光眞入畫<lb/>
自然吾亦愛吾家<lb/>
楚江秋淨水沄沄江上青山多白雲手把蘋花却惆悵<lb/>
<pb n="KR4h0156_WYG_030-6b"/>
無人作伴賽湘君<lb/>
碧水丹山映杖藜夕陽猶在小橋西微吟不道驚溪鳥<lb/>
飛入亂雲深處啼<lb/>
　　白頭公畫<lb/>
十日紅簾不上鈎雨聲滴碎管絃樓梨花將老春將去<lb/>
愁白雙禽一夜頭<lb/>
　　杏花<lb/>
半抱春寒薄染煙一梢斜露曲牆邉東家小女貪妝裹<lb/>
<pb n="KR4h0156_WYG_030-7a"/>
聽買新花破曉眠<lb/>
　　客有餉河豚者畫雙玉圖酬之<lb/>
有客來從海上村早潮新喜得河豚齊穿青蔑一雙玉<lb/>
侑我田家老瓦盆<lb/>
　　越水圖<lb/>
記别錢塘二十年夕陽山色曉潮邊隔江千里美人逺<lb/>
夢落西興舊渡船<lb/>
　　五栁莊圖<lb/>
<pb n="KR4h0156_WYG_030-7b"/>
花開爛漫屬秋風滿地黄金醉眼中千古陶潛晉徵士<lb/>
乾坤獨在此籬中<lb/>
　　溪山落木圖<lb/>
溪山落木正蕭蕭野客尋詩破寂寥一路夕陽秋色裏<lb/>
不知吟到段家橋<lb/>
　史　鑑<hi>二十首</hi>
　　　鑑字明古吳江人有西村集<hi>吳原博云明古詩不屑為近體冥搜</hi>
　　　<hi>苦索直欲追魏晉而及之</hi>
<pb n="KR4h0156_WYG_030-8a"/>
　　　<hi>詩話西邨才名亞於石田然以詩論刻意學古似當勝沈一籌其述曽祖仲彬行狀止云推擇</hi>
　　　<hi>為稅長光民質實不誣其祖若是其後致身録出始云授翰林院侍書浸假而直文淵閣矣浸</hi>
　　　<hi>假而擢翰林院侍讀學士矣浸假而稱沒後建文帝有御製文易名曰忠獻矣常熟錢氏吳江</hi>
　　　<hi>潘氏先後辨其妄近有司祀于瞽宗此當考實者也</hi>
　　謨無猷邀飲於南虚室讀壁間馮明府詩有感<lb/>
獨客困泥雨閉門愁索居天晴氣微和欲出嗟無輿鄰<lb/>
僧念孤寂招邀過精廬緒風泛林條溜水鳴階渠良友<lb/>
四五人壺觴聊爾娛陶情非絲竹冥心遊古初為樂苦<lb/>
<pb n="KR4h0156_WYG_030-8b"/>
不常奈此年嵗徂一適非偶然且復少躊躇興懷舊遊<lb/>
者由來心迹俱風波一分散判然區域殊精神莫與通<lb/>
夢寐時交胥願言比浮雲隨風往微軀<lb/>
　　韜光菴<lb/>
韜光古精舍逺迹西山岑岡岫屢迴複雲嵐杳深沉流<lb/>
泉激脩竹緑蘿被芳林密葉翳朝陽芳柯承夕陰杖䇿<lb/>
遵微徑逝將支遁尋行行未易即遥聞鐘磬音徙倚絶<lb/>
塵想𠖇思諧道心搴芳詠招隱松風和悲吟<lb/>
<pb n="KR4h0156_WYG_030-9a"/>
　　贈汝其通<lb/>
江南有淑女婉孌美清揚芳馨振微風容華耀朝陽被<lb/>
服鮮且麗不殊古姬姜蹇修來何遲幽獨處蘭房匪無<lb/>
室家願夙以禮自防一朝君子求玉帛以時將御車盈<lb/>
百兩道路宛生光和鳴合琴瑟宴衎吹笙簧顧兹待年<lb/>
者後處諒無忘<lb/>
　　飛來峰<lb/>
久圖山澤遊苦為風雨款驚雷破重陰及晨光己顯逶<lb/>
<pb n="KR4h0156_WYG_030-9b"/>
迤入幽深厲掲度清淺靈山傳飛來合澗互囘轉蘿垂<lb/>
手可捫松髙盖恒偃陽厓丹霞凝陰洞蒼雪滿秀色如<lb/>
可攬絶巘竟誰棧衆竅因風號羣芳遲春衍追念平生<lb/>
歡厯厯猶在眼匪無新相知巳少舊遊伴老僧久見招<lb/>
相攜集閒館解衣任盤礴覽物適蕭散形忘慮則消情<lb/>
至心莫展寄言同懷人對酒歌勿緩<lb/>
　　落景村<lb/>
羲和駕驟驥杳杳經天衢向夕迫崦嵫弭節少躊躇餘<lb/>
<pb n="KR4h0156_WYG_030-10a"/>
光爛未収冉冉下桑榆歸雪棲逺岫暝煙生廢墟野雉<lb/>
雊中林牛羊下城隅囘風忽復來灌木吹笙竽野老耦<lb/>
耕倦盥濯歸茅廬曵杖數雞豚引水灌畦蔬達人尚眞<lb/>
意寫圖聊自娛天機宛流動匪為形似拘<lb/>
　　送劉德美之京<lb/>
風吹大河水晝夜無停流嗟君萬里行且復須㬰留王<lb/>
命自有程安能顧朋儔執手兩茫茫日暮登行舟皇家<lb/>
重賢才一藝咸見収况兹衞生功妙與元化侔譬彼照<lb/>
<pb n="KR4h0156_WYG_030-10b"/>
乗珠所性無不售<hi>叶</hi>願言進明德流光被中州<lb/>
　　十八日登合虚閣<lb/>
員景光漸闕海溢秋生潮禪林敞髙閣勢欲凌雲霄老<lb/>
僧敬逺客良夜相招要焚香足清供舉酒聊逍遥河漢<lb/>
西南流微風忽刁調夜氣悄且清川原何寂寥悠然動<lb/>
遐想凭䦨發長謡商聲出金石餘音一何嘹願隨瑶臺<lb/>
鶴髙舉乗飄颻<lb/>
　　支硎山人<lb/>
<pb n="KR4h0156_WYG_030-11a"/>
幽人戀墳墓構此山澤居層巒代屏障積石當階除飛<lb/>
泉潄瓊瑶靈籟鳴笙竽清音度囘風頽響棲芳株入耳<lb/>
盡成曲喈喈良不殊臨軒睇冥鴻坐石見游魚飛潛各<lb/>
有適悠然忘所如緬懐放鶴人不得同交娛商聲滿天<lb/>
地如與金石俱冨貴非吾欲逍遥眞有餘<lb/>
　　送郭訓導<lb/>
仲秋百卉腓旅雁思南翮凉風吹客衣嗟君事行役三<lb/>
調不徙官依然在儒籍皇朝重文敎此任故精擇諸生<lb/>
<pb n="KR4h0156_WYG_030-11b"/>
得造就疑義資剖析入室與升堂煌煌盡珪璧冷熱固<lb/>
人情於君自無斁浩歌菁莪篇芳塵滿瑶席<lb/>
　　三天竺<lb/>
浮屠善幻化利益誇羣愚未能空諸有亦復從其居巍<lb/>
巍金銀宫湧出空山隅興廢固由人無乃法所驅眷兹<lb/>
天竺名古來荒夏殊移之被此地欲表神靈區地勢既<lb/>
形勝人情亦奔趨我來適閒曠二三同志俱登頓雖云<lb/>
勞逍遥還足娛仰睇羣峰秀俯循流水迂微風動靈籟<lb/>
<pb n="KR4h0156_WYG_030-12a"/>
滿耳聆笙竽徘徊日將暮浩然賦歸與<lb/>
　　贈李中翰貞伯<lb/>
層城多甲第朱門赫峩峩曲水起飛橋樓觀相陂陀何<lb/>
人拊瑶琴獨坐當中阿朱絃激清商慷慨和悲歌回風<lb/>
振叢薄游魚躍靈波大雅久不聞舉世尚淫哇知音既<lb/>
云少笑者亦己多沉吟下階陛感歎將如何<lb/>
　　題可菴老人寫竹<lb/>
國初寫竹王舍人筆端生動妙入神風流太常繼其後<lb/>
<pb n="KR4h0156_WYG_030-12b"/>
片紙一出人爭取可菴老人得此傳聲價在人尤赫然<lb/>
江南賢豪動百數家家屛障生風烟前年寄我雪竹圖<lb/>
天地黯慘雲糢糊大枝横斜小枝亞金鞭擊折青珊瑚<lb/>
今年寫竹吳江縣寫出千人萬人羨鸞鳯盤空雲日翻<lb/>
蛟龍出海風雷變鷓鴣無聲錦瑟稀湘娥披雲未遮面<lb/>
老人老人勿自珍筆力轉多方絶倫髙山流水志有在<lb/>
莫謂識曲無其人<lb/>
　　過横塘<lb/>
<pb n="KR4h0156_WYG_030-13a"/>
西向横塘過風凉天又晴兩山沿路轉一舸問津行野<lb/>
水飛雲度斜陽去鳥明采蓮人不見遥聼唱歌聲<lb/>
　　至通州<lb/>
絶域經游少重關啓閉嚴官租兼菽粟民業盡魚鹽海<lb/>
氣朝成市潮聲夜入檐狼山渺何許空翠逺浮尖<lb/>
　　冷泉亭口號與劉邦彦別<lb/>
君去我獨留持杯勸君酒明日虎跑泉還來看山否<lb/>
　　即景<lb/>
<pb n="KR4h0156_WYG_030-13b"/>
緑樹原頭淺草青山谷口飛花記得南湖良夜月明曽<lb/>
載琵琶<lb/>
　　震澤竹枝詞送中書李舍人<lb/>
太湖東與海相通大浪掀天難使篷今夜且來洲裏宿<lb/>
明朝乂怕日髙風<lb/>
鴉鵲羣飛過别村烏雲接日晚昏昏西風一夜翻湖起<lb/>
大小人家水到門<lb/>
　　題靈隱祥禪師所寄扇<lb/>
<pb n="KR4h0156_WYG_030-14a"/>
山月窺人色皎皎松風振瀑聲冷冷匡牀醉倚忽驚起<lb/>
老僧時誦楞伽經<lb/>
　　子昂蘭<lb/>
國香零落佩纕空芳草青青合故宫誰道有人和淚寫託根<lb/>
無地怨東風<hi>朱近修云鄭所南畫蘭去土以宋亡土地非所有也讀西村作則趙王孫蘭亦去土邪</hi>
　趙同魯<hi>四首</hi>
　　　同魯字與哲長洲布衣有仙華集<hi>王濟之云處士身居田里</hi>
　　　<hi>而喜論當世事見人之屈抑與民間利害時政闕失憤然若廹於身年饑三上書巡撫三原王</hi>
<pb n="KR4h0156_WYG_030-14b"/>
　　　<hi>公得減稅銀近嵗論東南水患起於常熟之白茆港開白茆則水患衰堤崑山之沙湖則盗賊</hi>
　　　<hi>息而處士己言於數十年之前矣故方時舉云先生宋宗室世家浦江仙華山下  以名其集</hi>
　　　<hi>不忘本也集中作音響和平意度閒逺無山林之枯瘠無藜藿之窮愁而閔時憂國之意恒寓</hi>
　　　<hi>焉及屢上當道書切切以東南賦重役緐為念視民之飢溺若廹于其體膚有不能自存者方</hi>
　　　<hi>之古人殆魯仲連之徒與骳陸子餘云先生詩文伉健質實不肯骫  以諧世好</hi>
　　　<hi>詩話成𢎞間布衣家居得言天下事如沈啓南讀楊宫詹守阯與屠尚書滽論事劄子作為長</hi>
　　　<hi>篇而曰江湖眇吾憂其言不可終屠答詩云願言保遐夀待吾談始終未嘗以處士横議藏怒</hi>
　　　<hi>蓄怨焉與哲三上王三原書極言吳中財賦之重三原賞其文欲薦於朝事雖不果而兩公之</hi>
<pb n="KR4h0156_WYG_030-15a"/>
　　　<hi>虚懐可敬也自宋景定四年春三年買公田於浙西六郡共田三百五十餘萬頃所収者公租</hi>
　　　<hi>耳迨元有天下置江淮財賦都總管府又立江浙財賦府各領官田籍没田皆不在州縣原額</hi>
　　　<hi>元史所紀大臣賜田咸在平江等路於時官田己多及張士誠據吳所署平章太尉等官皆貞</hi>
　　　<hi>販小人無不志在田宅一時買獻之田遍於浙西明初既入版圖按其祖籍沒入之己而富民</hi>
　　　<hi>沈萬三等又以事被籍沒而浙西之官田愈多矣官田之租多者每畝輸倉米一石五斗少者</hi>
　　　<hi>七斗七升四合本依租以徵稅比租額而非糧額也相沿既久混租為糧於是官民之田科則</hi>
　　　<hi>相逺官田多者不勝其苦而蘇松嘉湖四府尤甚其後蘇州之田賦則巡撫都御史陳某均之</hi>
　　　<hi>湖州之田賦則知府劉天和張鐸均之嘉興之田賦則知府趙瀛均之稽諸實録孝陵獻陵景</hi>
<pb n="KR4h0156_WYG_030-15b"/>
　　　<hi>陵咸下滅租之詔彼時尚分官民等則故然迨平賦之後官田之重賦得輕在當日民非不以</hi>
　　　<hi>為利然民田之輕賦反重在今日欲籲恩求減則其籍己去無從依據此司國計者所當留意</hi>
　　　<hi>也至於嘉興原止三縣宣德中析嘉興添設秀水嘉善析海鹽添設平湖析崇徳添設桐鄉嘉</hi>
　　　<hi>興民田多故田則輕嘉善官田多故田則重秀水則官民相等故在輕重之間趙氏圗記可證</hi>
　　　<hi>善邑不原其本爭訟者㡬百年不知非附郭二縣之弊猶賈似道之貽害爾</hi>
　　平賦詩<hi>有序</hi>
　　　國家賦役之重莫逾江南在江南諸郡又莫蘇<lb/>
　　　松若也而賦額尤苦於不均或膏腴而反輕或<lb/>
<pb n="KR4h0156_WYG_030-16a"/>
　　　瘠薄而反重腴而輕者雖倍其入不過十稅其<lb/>
　　　一瘠而重者稍加其耗則稅其三之二矣其始<lb/>
　　　盖由國初以田賜功臣之家及豪强兼并者私<lb/>
　　　重其租厥後犯法沒入則視其租以徴税甚至<lb/>
　　　陂湖沙漲咸在焉且輕者多入冨家而重者則<lb/>
　　　歸細弱是以冨益冨貧益貧吳民世受其患實<lb/>
　　　由於此矧洪武間轉漕道近且海運不廢故耗<lb/>
　　　輕而民不甚病逮永樂中定都北方武臣憚道<lb/>
<pb n="KR4h0156_WYG_030-16b"/>
　　　之險疏裏河以通漕於是行資僦直咸出於民<lb/>
　　　始倍其耗故嵗輸恒歉而逃亡相繼宣宗章皇<lb/>
　　　帝明燭是弊詔減官田三分之稅柄國者復寢<lb/>
　　　不行時蘇守况侯抗章上請得遵優旨又賴巡<lb/>
　　　撫尚書周公設水次倉以便輸納立對支易銀<lb/>
　　　諸法以省逺役故民頗蘇息而催徵易竣邇年<lb/>
　　　水旱薦臻疫癘時作餓莩接跡死亡相枕雖大<lb/>
　　　臣奉命屢加賑䘏而瘡痍未瘳譬猶揚湯止沸<lb/>
<pb n="KR4h0156_WYG_030-17a"/>
　　　而不撤其薪投膠理濁而不浚其源未見其可<lb/>
　　　也乃去年秋御史中丞陳公奉勅巡撫京畿下<lb/>
　　　車之始首布均則之令俾當出耗者賦額輕則<lb/>
　　　倍之稍輕則半之而最重者則免焉參合分劑<lb/>
　　　多寡適均負者獲甦冨者知其至公亦無不恱<lb/>
　　　服田野阡陌間歡聲相屬不絶以為斯令也誠<lb/>
　　　得聞之於朝著為定制則我公之德將與皇明<lb/>
　　　之運同垂於無窮矣若是而頌聲不作非在下<lb/>
<pb n="KR4h0156_WYG_030-17b"/>
　　　者之責歟同魯跧伏草野親沐膏澤有不容嘿<lb/>
　　　者謹撰平賦詩一篇庸紀其實俾來者無忘焉<lb/>
於赫皇明奄有萬方貢賦包篚罔不來王矧兹畿甸揚<lb/>
州之野厥土塗泥厥田下下因地制賦初匪不均末流<lb/>
敝刓輕重攸分或輕而腴或重而瘠冨食其利貧罹其<lb/>
厄宣皇憫焉明詔是頒十宥其三民用乂安逮乎邇年<lb/>
嵗祲癘作老弱纍纍填溝委壑事既上聞屢下優詔亟<lb/>
命大臣撫綏慰勞賑之雖至民則未甦繼命我公我公<lb/>
<pb n="KR4h0156_WYG_030-18a"/>
曰吁盍澄其源盍正其本不釐爾賦曷救爾窘輕重參<lb/>
停各盡其情如鑑之公如衡之平若解倒懸若拯焚溺<lb/>
謳歌鼓舞道路充斥譬彼雪壑釋然春融誰其致之實<lb/>
惟我公何以報之願公受祉毋久賢勞歸相天子天子<lb/>
元首我公股肱一徳交孚福我蒼生野人作頌敢告太<lb/>
史祝我皇朝億千萬紀<lb/>
　　感遇<hi>三首</hi>
吾慕魯連子飄飄遺世氛英風振八極髙懷薄層雲寕<lb/>
<pb n="KR4h0156_WYG_030-18b"/>
甘蹈東海肯仕非其君若人儼猶在百世疇能羣<lb/>
君子重名教小人倖竒功嗟哉樂羊子食子思徇忠沛<lb/>
公誠何心忍令烹若翁父子恩既薄君臣奚始終<lb/>
嵗華既云晏心事成蹉跎窮達固有命巻舒如我何抗<lb/>
志磻溪釣紆情莘野禾鴻飛日𠖇𠖇不復憂虞羅<lb/>
　姚　丞<hi>二首</hi>
　　　丞字存道號畸艇長洲人𢎞治中貢生有集虚<lb/>
　　　齋稾<lb/>
<pb n="KR4h0156_WYG_030-19a"/>
　　　<hi>詩話存道為文毅公希孟髙祖吳尚書一鵬婦翁也友於楊君謙王濟之與沈啓南酬和尤數</hi>
　　　<hi>吟詠之暇不廢詼諧鄉人周宗道者修髯而皋橋趙鳴玉無鬚存道講於周分十鬛予趙啓南</hi>
　　　<hi>為草募疏云伏以念天閹之有刺憫地角之不毛雖傅相莫逃於秃名賴易賁尚存乎飭義為</hi>
　　　<hi>人者康樂捨施有迹為巳者鶴諶插種有方故小子十莖之敢分豈先生一毛之不拔推其餘</hi>
　　　<hi>以補也宗道廣及物之心乞諸鄰而與之存道獲成人之美使離離縁坡而詫我當榾榾擊地</hi>
　　　<hi>以拜君把鏡生歡頓覺風標之異臨流照影便堪相貌之全未容輕拂於流羮豈敢易撚於覓</hi>
　　　<hi>句感矣荷矣珍之重之一時傳以為笑斯亦風人善謔之遺也存道詩未發雕流傳遂寡孝廉</hi>
　　　<hi>田修出家藏本録其近體二首</hi>
<pb n="KR4h0156_WYG_030-19b"/>
　　題畫<lb/>
白鴈啼荒渚蒼凉露未收潮聲驚野客曙色動孤舟霜<lb/>
葉如花好溪雲似水流無端鄉思切一上海邊樓<lb/>
　　過宋故宫次沈啓南韻<lb/>
廢苑秋深草樹微湖山湖水少光輝不應河北頒師急<lb/>
却使江南報捷稀行殿聲沉環珮玉寢宫香冷綺羅衣<lb/>
空教過客増惆悵搔首無言對落暉<lb/>
　崔　澂<hi>三首</hi>
<pb n="KR4h0156_WYG_030-20a"/>
　　　澂字淵甫吳江人國子監生有傳響集<hi>楊君謙云淵甫</hi>
　　　<hi>既升太學即絶意仕進一工於詩不啻飢渇之於飲食也亡何而白玉樓召命至矣惋歎如何</hi>
　　　<hi>老顧華玉云誦淵甫詩如坐雲巖霧窟與絶粒  襌焚香啜茗悠然有餘味  蔡九逵云先生</hi>
　　　<hi>詩步盛唐格律氣味絶相似可顧行之云傳響集詩温亮雅緻琅琅若振玉  以竝古作者</hi>
　　　<hi>詩話淵甫年未三十而夭當其存日楊君謙吳原博李貞伯都元敬沈啓南周伯噐史明古諸</hi>
　　　<hi>君子皆與訂忘年之交原博尤重之呼為崔小先生云集中和唐詩多至三百七十餘首恪守</hi>
　　　<hi>唐人矩矱而未成變化使假之年當不止是此諸君重為悼惜也</hi>
　　春江送别<lb/>
<pb n="KR4h0156_WYG_030-20b"/>
頭白猶為客辭家是㡬年離筵臨野水歸路入江煙鳥<lb/>
度青山外帆開暮雨前春波與春草悵望一淒然<lb/>
　　渡口<lb/>
落日滄波闊西風木葉稀沙頭人語雜煙際櫓聲微燈<lb/>
火誰家起漁樵㡬處歸臨岐笑楊子何事淚霑衣<lb/>
　　偶題<lb/>
行舟小住更聽歌江上東風吹緑波折取桃華贈離别<lb/>
却憐春色己無多<lb/>
<pb n="KR4h0156_WYG_030-21a"/>
　程慶珫<hi>一首</hi>
　　　慶珫字廷啟休寧人<hi>王仲房云廷殷早游吳門與吳原博沈啓南楊君謙</hi>
　　　<hi>黄勉之友善晚集國朝詩二百餘家止於𢎞治雖搜密東南采遺西北亦可留資後評有功藝</hi>
　　　<hi>苑矣</hi>
　　入垓口<lb/>
沙明水碧淨無泥三百灘盤上歙溪兩岸青山春欲暮<lb/>
棟花飛盡竹雞啼<lb/>
　史　忠<hi>一首</hi>
<pb n="KR4h0156_WYG_030-21b"/>
　　　忠字端本一字廷直上元人<hi>周吉父云癡翁詩寫自己胸次不以</hi>
　　　<hi>鍜鍊為工盛仲交合金元玉之詩編為江南二隠稾</hi>
　　　<hi>詩話廷直自號癡翁近冶城建樓題曰卧癡楊君謙為作記翁畫山水人物花木竹石皆工嘗</hi>
　　　<hi>訪沈啓南於吳門不值見堂中㡠有素絹揺筆作山水不題姓名而去啓南歸見之曰呉中無</hi>
　　　<hi>此人必金陵史癡也邀之囘留三月乃返翁妻樂清道人朱妾白雲道人何玉仙玉仙亦善畫</hi>
　　　<hi>工篆書知音律翁教以琵琶毎自製曲命玉仙被之絃索晚無嗣一女既筓壻貧不能娶與壻</hi>
　　　<hi>期元夜略具隻雞斗酒我當過飲至元夜誑其妻女曰家家走橋觀燈盍亦隨俗可乎攜妻與</hi>
　　　<hi>女送至壻家留其女一笑而别即是而觀翁正未嘗癡也二隠稾流傳絶少題畫一絶乃仿小</hi>
<pb n="KR4h0156_WYG_030-22a"/>
　　　<hi>米雲山書法頗豪縱曽觀於休寕吳璵于庭宅</hi>
　　題畫<lb/>
雲光□闒樹糢糊略彴笆籬路有無曽對南徐江上雨<lb/>
㑹心只有米於菟<lb/>
　倪　復<hi>一首</hi>
　　　復字汝新鄞縣人有畏齋稾<lb/>
　　江行<lb/>
野水田田緑江邨曲曲斜獨行尋不厭坐占白鷗沙<lb/>
<pb n="KR4h0156_WYG_030-22b"/>
　雷　鯉<hi>一首</hi>
　　　鯉號半窗建安人<hi>汪良迪云半窗詩沖雅清婉曲盡物情</hi>
　　題畫<lb/>
怪石窗前墮流雲竹外斜薜門斜照裏一徑入黄花<lb/>
　張　鈇<hi>二首</hi>
　　　鈇字子威慈谿人有碧溪集<lb/>
　　淮陽夜月<lb/>
今夜淮陽月清光似故鄉有人千里外對月望淮陽<lb/>
<pb n="KR4h0156_WYG_030-23a"/>
　　湖上竹枝詞<lb/>
門前湖水白茫茫望盡烟波不見郎仿彿聞郎歌水調<lb/>
鴛鴦飛起藕花塘<lb/>
　黄　雲<hi>十一首</hi>
　　　雲字應龍崑山人由嵗貢生任瑞州府學訓𨗳<lb/>
　　　有丹巖集<hi>朱士光云先生長篇短詠馳騁古今其氣温然而粹其旨穆然而逺</hi>
　　　<hi>詩話丹巖懐才不遇嘗渡清淮盡以文稾投之水晚就一氊苜蓿之盤不飽賦闕食詩云妻子</hi>
　　　<hi>恒苦飢生事轉疎拙矧兹秋収時吾室甔儲闕名微賤賣文所得亦易竭又絶糧詩云今朝斷</hi>
<pb n="KR4h0156_WYG_030-23b"/>
　　　<hi>晨炊家人盡僵卧天陰動寒氣鳴屋霰交墮入市糴脫粟薄糜聊拯餓可謂窮矣詩雖未純然</hi>
　　　<hi>勝林屋十倍</hi>
　　游焦山<lb/>
昔年過焦門風帆徑飛度老矣遂此遊清絶快平素僧<lb/>
堂列古鼎款識成周鑄秀疊水墨屏晴披濃緑樹石壁<lb/>
舊題名苔蝕若簡蠧仰止三詔洞而以焦君故瘞鶴下<lb/>
勒銘水落偶一露大江亭呼吸髙雲岫吞吐絶頂御泠<lb/>
風千里可指顧縱目窮扶桑出日䝉海霧俯仰歎今昔<lb/>
<pb n="KR4h0156_WYG_030-24a"/>
往來走烏兔大哉神禹功明徳詎能賦<lb/>
　　重修瑞州學石隄工人没水得古石鯨<lb/>
頖宫臨清江下瞰百餘尺水激岸善崩雷閧走羣石不<lb/>
知古石鯨何年此窟宅掀置水之澨其勢欲跳擲依然<lb/>
鱗甲動水苔滋冷碧得非昆池來遂與牛女隔中宵寂<lb/>
無音桐魚庶可擊<lb/>
　　鄱陽阻風<lb/>
嵗暮多北風無那歸舟逆一檥茅葦洲濤聲駭漰湱淵<lb/>
<pb n="KR4h0156_WYG_030-24b"/>
深蟄蛟龍雪舞浪花白船聚即有鄰細語向旅夕賴作<lb/>
寇盜防憂虞亦稍釋垂暮嘗險囏嗟哉為貧迫古有髙<lb/>
世流寧為此行役<lb/>
　　白溝次東之韻<lb/>
西山鬱髙寒青繞燕代闊我行春巳深絮纊尚未脱平<lb/>
生四方志眼底纔圭撮區區白溝河編簡不能剟經淶<lb/>
流漸廣赴海傾莫遏欲渡仍徘徊緬懷開運未玆惟遼<lb/>
晉疆終古抱嗟咄天公憤餘腥飛雨夜來潑堂堂十六<lb/>
<pb n="KR4h0156_WYG_030-25a"/>
州幅員一朝割桑君漫周旋國旱爾為魃中原殺戮盡<lb/>
豈忍狼犬括哀哉黄龍府囘首飯無盋横流到靖康戎<lb/>
馬屢南跋往事勿具陳憂端猝難豁居人諱言兵惟記<lb/>
黏與曷<lb/>
　　煙江疊嶂圖為陳推官賦<lb/>
趙家駙馬王晉卿畫筆直與造化爭寶繪堂開品神妙<lb/>
煙江疊嶂新圖成東坡老人發天趣樹揺江色春空晴<lb/>
武昌樊口五年住楚澤放臣同濯纓後來烏臺入詩案<lb/>
<pb n="KR4h0156_WYG_030-25b"/>
嬌紅泣露啼春鶯<hi>自注囀春鶯晉卿家姬晉卿與東坡同謫姬流落人間</hi>兩翁富<lb/>
貴春夢破寓意奚啻鴻毛輕後來吳興王孫規模亦神<lb/>
似終遜舊本尤精英陳侯出佐山水郡桁楊晝卧莓苔<lb/>
生挂之髙齋一丈壁仿彿坐聼秋泉聲陳侯慎勿巻還<lb/>
櫝或恐飛去難為情<lb/>
　　寄沈石田求畫<lb/>
五日十日畫山水經旬亦可成一幅我求君畫故作難<lb/>
三四年過將五六人來莫怪數附書譬諸熊掌吾所欲<lb/>
<pb n="KR4h0156_WYG_030-26a"/>
擬乗艇子促廹之又恐收書到城隩題詩再拜致執事<lb/>
煩君開緘一寓目忽焉為我發新興湖上草堂風滿竹<lb/>
三茅二華入手筆崢嶸之頂空洞腹經營意匠忽貌成<lb/>
爛逸天真洗凡俗厚予之嗜亦多矣豈止三月不知肉<lb/>
若令烏有先生來只向江山寄遐矚<lb/>
　　施彦清野翁莊次沈啓南先生韻<lb/>
笑王給事鎻西莊隔水通人故架梁載酒柴門無吠犬<lb/>
分花鄰舍恰低牆書臨晉帖時數過詩詠豳風日㡬章<lb/>
<pb n="KR4h0156_WYG_030-26b"/>
好鱠鱸魚飯香稻縱饒飛雪興難妨<lb/>
　　風雨<lb/>
風雨暗江天邊江夜泊船寒燈對兒女歸路逼殘年<lb/>
　　題畫<lb/>
曽躡匡廬五老峰連山雲氣擁長松而今看畫渾相似<lb/>
夢斷開先寺裏鐘<lb/>
　　雨止<lb/>
滯雨無聊待雨晴依然飽飯聽松聲西風短櫂明朝發<lb/>
<pb n="KR4h0156_WYG_030-27a"/>
一路看山直到城<lb/>
　　蕭齋<lb/>
三月琴川四月還虞山佳處儘躋攀曽於拂水巖頭望<lb/>
一塔煙中認玉山<lb/>
　莫　止<hi>四首</hi>
　　　止字如山無錫人有南沙集<hi>俞汝成云南沙與邵文莊相友善故</hi>
　　　<hi>其詩格律音韻亦相似處周青壬云南沙亦有佳句如云天闊一聲何  雁江平千里獨歸舟</hi>
　　　<hi>新添十竹皆紫玉恰對九峰如畫屏松塢風髙聞落十菊籬秋晚愛餘花皆翛然抜俗也</hi>
<pb n="KR4h0156_WYG_030-27b"/>
　　鴨城懷古<lb/>
養鴨鴨可馴養兵兵可彊只有方寸心多慾難自防千<lb/>
年古城己復隍但見牧豎驅牛羊姑蘇之臺近相望二<lb/>
十三君在何許開吳祖徳誰繼將玩人玩物皆喪亡喪<lb/>
亡豈獨由禽荒嗚呼古今即事感慨長酒酣日落天蒼<lb/>
茫<lb/>
　　正月十九日漫述<lb/>
節名燕九尚留燈故事元從闕下増時態盡隨前夜月<lb/>
<pb n="KR4h0156_WYG_030-28a"/>
餘光猶照㡬家棚臘醅熟久樽初剖園韭香新饌可登<lb/>
細雨落梅清詠徹髙情應念昔人曽<lb/>
　　昭君曲<lb/>
但使邊塵淨蛾眉敢愛身千年青冢在猶是漢宫春<lb/>
　　成化乙未仲冬書事<lb/>
病眼經旬只掩書蕭蕭梧竹自村墟忽然驚喜開門出<lb/>
天子今朝己建儲<lb/>
　周紹亞<hi>一首</hi>
<pb n="KR4h0156_WYG_030-28b"/>
　　　紹亞吉水人成化初内黄訓導<lb/>
　　朱仙鎮岳王祠<lb/>
南渡擎天一柱摧塵沙滿眼實堪哀金戈北伐心何壯<lb/>
鐵馬南還志己灰雁字傳哀天外去河聲流恨月中來<lb/>
我今謁廟瞻遺像痛挹椒漿奠一杯<lb/>
　鄭　延<hi>三首</hi>
　　　延字世昌海鹽人成化中以貢授廣東市舶提<lb/>
　　　舉有東谷存笥集<lb/>
<pb n="KR4h0156_WYG_030-29a"/>
　　雨中次彦超韻<lb/>
對雨愁無那時扃白板扉驚看塵鬢改坐使壯心違有<lb/>
客傳椷素何人問布衣思君不得見心逐白雲飛<lb/>
　　懷劉隠居<lb/>
隱君家住秦溪上茅屋蕭然掩薜蘿記得春風曽有約<lb/>
扁舟載酒一經過<lb/>
　　題畫梅<lb/>
羅浮山頭孤月明碧天澹澹參星横玉人歌舞萬籟歇<lb/>
<pb n="KR4h0156_WYG_030-29b"/>
樹杪翠羽飛有聲<lb/>
　陸　堇<hi>一首</hi>
　　　堇燕人<lb/>
　　贈别秉智<hi>沈啓南甥</hi>
巳富三冬學青衫稱少年逺尋東老寓獨羨外甥賢雪<lb/>
變寒江雨鐘鳴野寺天又驅羸馬去離思遶長川<lb/>
　羅　燾<hi>三首</hi>
　　　燾字元溥上元人由嵗貢生授光澤主簿有淵<lb/>
<pb n="KR4h0156_WYG_030-30a"/>
　　　泉集<lb/>
　　宿黄龍觀<lb/>
杖藜迢遞尋仙源古祠遥見雲中旛空林山猨食栗響<lb/>
深澤野獺銜魚喧道人步出懸厓下度竹穿松逺相訝<lb/>
焚香邀入紫芝居為寫黄庭坐清夜<lb/>
　　野興<lb/>
山中雨欲來樹杪風先起猶有試茶人偶坐松蘿裏<lb/>
　　贈愛山上人<lb/>
<pb n="KR4h0156_WYG_030-30b"/>
古寺髙僧意自閒虚堂新構翠微間白雲緑樹遥相映<lb/>
愛看當窗雨後山<lb/>
　錢百川<hi>三首</hi>
　　　百川字東之無錫人有寒齋狂稾<hi>俞汝成云東之少年學琵</hi>
　　　<hi>琶半日度四十曲人以為神解詞賦多不傳晚宗陳白沙氏</hi>
　　　<hi>詩話東之絶句小詩頗類崔國輔晚師陳莊遂為學究體其觀石田集詩云宋周程張朱道大</hi>
　　　<hi>言莫比迄今五百年惟陳白沙氏未免頽然自放矣句如持竿坐惜籬邊水仰面貪看屋上山</hi>
　　　<hi>淺碧杯中歌落日亂紅堆裏宿殘霞想猶少年作也</hi>
<pb n="KR4h0156_WYG_030-31a"/>
　　江南曲<hi>三首</hi>
采蓮復采蓮采采不捐手貪摘雙頭花拔斷連理藕<lb/>
湖南采蓮花湖北采蓮葉囘頭見郎來低頭理雙楫<lb/>
小姑未成人不慣見郎君蕩舟入新荷牽壞紫羅裠<lb/>
　　乞食<lb/>
陌上桑重緑門前麥巳黄逢人話豐稔乞食尚無方<lb/>
　　寄中甫上舍<lb/>
淮清樓畔花白下橋邊酒醉殺少年兒借問君知否<lb/>
<pb n="KR4h0156_WYG_030-31b"/>
　葉　聰<hi>四首</hi>
　　　聰字文明永嘉人以子式貴贈翰林編修有九<lb/>
　　　斗山人集<lb/>
　　吕梁洪<lb/>
西風將客櫂飛度吕梁洪地迥雲垂野天低雪滿篷山<lb/>
從豐沛下水向泗淮通疏鑿誠非易懷哉大禹功<lb/>
　　秋懷<lb/>
北斗城髙近海潯每懷風景動微吟青山有恨傷甌越<lb/>
<pb n="KR4h0156_WYG_030-32a"/>
流水無情自古今㡬處吹笳空夜月誰家擣練急寒砧<lb/>
天涯此日重囘首忽見江花思不禁<lb/>
　　舟次𤓰洲<lb/>
瓜步南頭水拍天髙樓獨望思悠然半江僧下山腰寺<lb/>
兩岸人分渡口船萬斛千艘非舊日一龍五馬是何年<lb/>
邇來欲趁風濤便十幅蒲帆向浙川<lb/>
　　舟中新凉有感<lb/>
畫舸西風日夜清新凉巳覺葛衣輕去家千里又千里<lb/>
<pb n="KR4h0156_WYG_030-32b"/>
望闕一程還一程露浥芙蓉宜曉色月明蟋蟀盡秋聲<lb/>
積思宋玉悲何限可是忘歸愛逺行<lb/>
　張　承<hi>一首</hi>
　　　承安陽人山東教官<lb/>
　　　<hi>詩話張君為崔後渠門人客至一詩意甚蕭逺</hi>
　　客至<lb/>
茅屋兩三間草草蔽風雨客來不入門坐愛千年樹<lb/>
　陳　蒙<hi>一首</hi>
<pb n="KR4h0156_WYG_030-33a"/>
　　　蒙字允德常熟人有汎雪集<lb/>
　　宿遷<lb/>
古邑臨河水昏鴉噪縣門連檣爭集市三戸自成村禾<lb/>
黍秋風隴牛羊落日原客愁千萬種辛苦向誰論<lb/>
　戴　冠<hi>一首</hi>
　　　冠字章甫長洲人以貢授紹興府學訓𨗳有濯<lb/>
　　　纓子集<lb/>
　　題姚少師畫竹即次其韻<lb/>
<pb n="KR4h0156_WYG_030-33b"/>
北地風髙巻塞雲驚沙吹起鴈成羣客邊偶寫龍孫譜<lb/>
忘却江南有此君<hi>王湛求云風人善戲之遺</hi>
　方太古<hi>四首</hi>
　　　太古字元素蘭谿人有寒溪子集<lb/>
　　　<hi>詩話布衣初受經於楓山中年棄去專力於詩不茍隨時尚句如老松萬樹霽深雪流水一溪</hi>
　　　<hi>浮落花白布探囊無長物烏皮凭几笑貧居平田白洫流新雨絶壁青楓挂斷雲朝看煙雲如</hi>
　　　<hi>畫裏夜聞風雨似潮生多情夜雨馬蘭草無限春風鸎粟花雲洞草香初過雨月臺松老不知</hi>
　　　<hi>年頗近江西詩泒盖特立之士也</hi>
<pb n="KR4h0156_WYG_030-34a"/>
　　山中<lb/>
山中嵗云暮抱膝惟長吟北風吹蓬藋悲響懸髙林仰<lb/>
視浮雲翔白日不為陰昔我三春花今日不可簪昔我<lb/>
洛浦錦今日不可衾孤鴻逐黃鵠石上鳴瑶琴瑶琴絃<lb/>
朱絲一操論千金真音不諧俗聊以明吾心<lb/>
　　寒食思友小酌<lb/>
己買桐江舊釣船清江白石趁鷗眠風前轉眼逢寒食<lb/>
時事驚心豈少年故國棃花千樹雪小堂楊栁一林煙<lb/>
<pb n="KR4h0156_WYG_030-34b"/>
夜來有夢髙陽侣覓得村沽飲十千<lb/>
　　書寒溪書屋壁<lb/>
屋占桑麻半畝園嵗無車馬與人喧午凉樹影圓浮地<lb/>
夜靜灘聲直到門萬巻詩書銷日月一灣鷗鷺共朝昏<lb/>
興來蓑笠扁舟去不亞浣花溪上村<lb/>
　　穀雨<lb/>
春事䦨珊酒病瘳山家榖雨早茶收花前細細風雙蝶<lb/>
林外時時雨一鳩碧海丹丘無鶴駕緑蓑青笠有漁舟<lb/>
<pb n="KR4h0156_WYG_030-35a"/>
塵埃漫笑浮生夢峴首於今試薄遊<lb/>
　程𤣥輔<hi>一首</hi>
　　　𤣥輔字叔朋歙人有龍谷老人集<lb/>
　　雪後次吳江<lb/>
北風吹短日孤櫂倚松陵城郭留殘雪江流走斷氷新<lb/>
詩歌自慰好夢笑無憑故舊吳山下山陰興欲乗<lb/>
　金　琮<hi>一首</hi>
　　　琮字元玉上元人自號赤松山農<lb/>
<pb n="KR4h0156_WYG_030-35b"/>
　　送别史癡翁分得塵字<lb/>
酌酒題詩送故人卧癡樓上宴殘春誰能老去身無事<lb/>
我媿年來鬢似銀楊栁風輕渾是夢杏花雨細欲成塵<lb/>
行裝賸有金壺墨處處湖山為寫真<lb/>
　吳　鑛<hi>一首</hi>
　　　鑛字希聲歙人有月溪集<lb/>
　　秋晩<lb/>
風髙野水寒天逺青山小渡口人不來斜陽送歸鳥<hi>陳達</hi>
<pb n="KR4h0156_WYG_030-36a"/>
<hi>甫云絶似右丞</hi>
　沈本初<hi>二首</hi>
　　　本初字大中崑山人有婁曲山人集<hi>周子籲云大中詩沖</hi>
　　　<hi>澹和平老而彌篤</hi>
　　嘯臺晚眺<lb/>
髙臺凌日暮幽懷一何閒凭䦨縱遐眺員嶠如可攀雙<lb/>
鳬下澄沼一鳥鳴花間欣欣物意榮寧知光景遷倚劒<lb/>
白雲中賦詩蒼厓巔飄然拂衣起采菊歌南山<lb/>
<pb n="KR4h0156_WYG_030-36b"/>
　　送周山人南<lb/>
東風晴日送餘寒野色山光恣客看立馬春亭勸君酒<lb/>
醉君容易别君難<lb/>
　朱　曜<hi>一首</hi>
　　　曜字叔暘松江華亭人以鄉貢仕為鹽課提舉<lb/>
　　　後以子豹貴封御史有玉洲集<hi>唐闕筆云先生詩肆  沛然若</hi>
　　　<hi>不經意然有味外之味他人旬鍜月錬或不及也  錢武子云封君詩取自娛不事敦琢然如</hi>
　　　<hi>翠竹呼鳩婦青畬長稻孫不可謂非佳句也</hi>
<pb n="KR4h0156_WYG_030-37a"/>
　　喜雨<lb/>
一犂春雨潤新田小犢還宫老牸眠笑摘園蔬漉村釀<lb/>
夜燈兒女說豐年<lb/>
　秦　奭<hi>二首</hi>
　　　奭字仲孚無錫人䕫之弟有滌煩亭稾<hi>趙元默云昔人</hi>
　　　<hi>評詩謂有詩中畫有畫中詩集中如杖藜扶我溪橋步看盡湖南十里山則詩中畫也微風輕</hi>
　　　<hi>颺茶煙起知有人家在水西則畫中詩也</hi>
　　　<hi>詩話仲孚為修敬封公季子封公暴中心痛仲孚刺血於胸和酒飲之母殷恭人膝傷吮之而</hi>
<pb n="KR4h0156_WYG_030-37b"/>
　　　<hi>愈郡縣上其事詔旌其門曰孝子泰陵即阼賜以冠帯嘗作溪山清興堂清逺閣結亭於後圃</hi>
　　　<hi>顔曰滌煩九日詩云抱病忽聞佳節至獨攜藜杖强登臨黄花笑我容還瘦緑酒盈尊手自斟</hi>
　　　<hi>處處辭巢知社燕家家悲杵送秋音不堪覽鏡頭如雪折得好枝嬾去簪次日得疾不起其詩</hi>
　　　<hi>較父兄別裁體格頗有清疎之氣</hi>
　　溪橋散步<lb/>
老去觀書興易䦨緑陰清晝况多閒杖藜扶我溪橋步<lb/>
看盡湖南十里山<lb/>
　　龔行儉以扇索画<lb/>
<pb n="KR4h0156_WYG_030-38a"/>
行過溪橋日欲低緑陰滿地郭公啼微風輕颺茶烟起<lb/>
知有人家在水西<lb/>
　周　立<hi>一首</hi>
　　　立字公禮長洲人<lb/>
　　將過江陰訪朱善繼塗中風雨乃囘<lb/>
尋君無那朔風顚興盡空囘訪戴船洶湧浪喧欹岸石<lb/>
冥濛雨濕逺林煙江楓葉落紅銷樹野水氷生白滿田<lb/>
嵗晚幽期嗟竟阻相過重擬入新年<lb/>
<pb n="KR4h0156_WYG_030-38b"/>
　董　澐<hi>四首</hi>
　　　澐字復宗海鹽人有從吾道人詩稾<lb/>
　　　<hi>詩話蘿石聞陽明講學瓢笠渡江從之年六十有八年長於陽明云明年從其師越中守嵗風</hi>
　　　<hi>雪夜賦詩所云六十九年今夜除者是也陽明和韻云况有故人十里至不知今夜一年除復</hi>
　　　<hi>為序其事云道人今年巳七十往來湖山之間去住蕭然曽不知有家室其子榖賢而孝謂道</hi>
　　　<hi>人老矣出輙長跪請留道人笑曰爾之愛我也以姑息吾方友天下善士以與古聖賢為徒天</hi>
　　　<hi>地且逆旅奚必一畝之宫而後為吾舍耶集有山居吟云青山遶湖茅結廬飢餐渇飲事無餘</hi>
　　　<hi>是非欲付樵與漁洵達者之言也</hi>
<pb n="KR4h0156_WYG_030-39a"/>
　　天竺次白樂天<lb/>
松林行盡見松門花事三分過二分髙樹鳥呼低樹鳥<lb/>
入山雲笑出山雲峰前瀑布僧前落竹裏流鶯寺裏聞<lb/>
忙處不知閒處好紅塵白浪正紛紛<lb/>
　　次沈紫峽病起<lb/>
白賁坊中矮沈家小山池館足烟霞春囘病骨三年艾<lb/>
門掩青湖獨樹花詩草也堪書酒劵釣竿長是拂田車<lb/>
客來更覺山翁健一笑窺園出絳紗<lb/>
<pb n="KR4h0156_WYG_030-39b"/>
　　醉漁<lb/>
石佛寺前江繞門栁姑祠下花連村何人得似漁郎醉<lb/>
白日青天枕瓦盆<lb/>
　　月夜舟行<lb/>
野鷗抱夢棲烟渚山月隨舟過水村猶有打魚人未睡<lb/>
共聽更鼓到城門<lb/>
　薛章憲<hi>一首</hi>
　　　章憲字堯卿江陰人有浮休居士集<lb/>
<pb n="KR4h0156_WYG_030-40a"/>
　　趵突泉<lb/>
觱沸趵突泉發源自王屋洑流溢為滎迤邐陶丘北黄<lb/>
山渇馬厓入地乃更伏濳行五十里突爾出平陸曽不<lb/>
舍晝夜東匯成川澳乍似滄浪水浴出三白鵠更疑清<lb/>
泠淵白龍服魚服蒲荷相蔽虧鳬藻舞濡渌踟蹰不忍<lb/>
去奈此白日速<lb/>
　魏　偁<hi>二首</hi>
　　　偁字達卿鄞縣人官石城訓導有雲松詩略<hi>李杲</hi>
<pb n="KR4h0156_WYG_030-40b"/>
　　　<hi>堂云雲松詩略歐陽鵬所選於三千餘首中止録三百四首所遺必多佳者</hi>
　　題歸隠圖<lb/>
若有人兮遐方薜荔衣兮荷裳餐三芝兮五藥蹇幽獨<lb/>
兮茅堂春日兮遲遲春風兮微微鳴鳥兮喈喈垂楊兮<lb/>
依依覽佳辰兮何求沛我行兮蘭舟時不可以茍得邈<lb/>
予懐兮中洲雲冥冥兮欲雨掇芳菲兮歸處𦍑蹇修兮<lb/>
未來聊舒遲兮容與<lb/>
　　十八灘歌<lb/>
<pb n="KR4h0156_WYG_030-41a"/>
水中亂石立森森急溜盤迴一派深山鳥任呼行不得<lb/>
舟行自古到如今<lb/>
　史　徐<hi>一首</hi>
　　　徐字巽伯深陽人都指揮有樂山集<lb/>
　　宫詞<lb/>
玉樹花枝過雨稀不堪減却小腰圍朝來陡覺香羅薄<lb/>
還著團金舊賜衣<lb/>
　朱　訥<hi>一首</hi>
<pb n="KR4h0156_WYG_030-41b"/>
　　　訥字存仁寶應人成化丁酉舉于鄉選知郅縣<lb/>
　　　調長陽以子應登貴封郎中<lb/>
　　題畫<lb/>
空翠明逺林夕陽澹紅樹茅屋傍深溪漁舟日來去<lb/>
　楊　中<hi>一首</hi>
　　　中字致行無錫人有簡齋集<lb/>
　　題畫<lb/>
素衣緇盡鬢絲蓬兩脚東華踏軟紅何似儂家江水闊<lb/>
<pb n="KR4h0156_WYG_030-42a"/>
醉眠春雨釣船中<lb/>
　胡尚志<hi>一首</hi>
　　　尚志字士先績溪人有海陽集<lb/>
　　雜詠<lb/>
秦越隔千里坦坦皆夷塗茍贏旬日糧真可造其區彼<lb/>
昏自狂悖舍夷繇徑趨野徑多屼嵲况復迷方隅窮年<lb/>
不能達力倦空踟蹰徒使㫄觀人咄咄長嗟吁<lb/>
　朱　朴<hi>十五首</hi>
<pb n="KR4h0156_WYG_030-42b"/>
　　　朴字元素海鹽布衣有西村集<lb/>
　　苦哉行<lb/>
年荒莫蠲糧蠲糧民益荒嵗歉莫脈濟賑濟民益傷虚<lb/>
名及小戸米入官家倉僅為公門需那能充飢腸苦哉<lb/>
復苦哉淫雨天降殃但聞流水聲不見白日光菜甲短<lb/>
棲畝麥苖己委黄濕薪及爛鹺其價十倍强二月春巳<lb/>
半桃李無豔陽出門泥淖深况復多虎狼苦哉難重陳<lb/>
淚下霑衣裳<lb/>
<pb n="KR4h0156_WYG_030-43a"/>
　　山中懷逺人<lb/>
空山闃寂兮無人麋鹿猨狖兮成羣風瑟瑟兮自起泉<lb/>
潏潏兮相聞晨光發兮出日夕色暝兮歸雲獨怊悵兮<lb/>
登陟眇予懷兮思君<lb/>
　　秋夜吟<lb/>
風披披露淒淒草蟲互相語林鳥無定棲人來不來闗<lb/>
塞隔月出未出天河低誰家屋頭烏夜啼<lb/>
　　寒食行<lb/>
<pb n="KR4h0156_WYG_030-43b"/>
寒食清明天氣晴家家上墳齊出城小家叢冡不哉樹<lb/>
雖有紙錢無挂處大家新墳松柏多羅城石柱髙嵯峨<lb/>
兒孫跪拜女婦笑杜鵑啼血黄鸝歌誰家古墳生荒草<lb/>
滿地落花人不埽當時從𦵏極緐華碑碣猶書鳯鸞誥<lb/>
鑿地聚土作𤣥宫術人指㸃來三公三公不來術人去<lb/>
只有石獸嘶秋風子孫流落無可奈翻道此墳風水害<lb/>
又疑棺椁有金銀掘作平田向人賣嗚呼世間萬事空<lb/>
紛紜貴賤變化皆浮雲生前但有一杯酒身後何須三<lb/>
<pb n="KR4h0156_WYG_030-44a"/>
尺墳<lb/>
　　細腰蜂為羣兒所傷有感而作<lb/>
蜾蠃蜾蠃草下青蟲銜一箇飛去飛來遶戸庭嗚嗚有<lb/>
聲祝類我孩兒害物何不仁驅逐頓令巢穴破當時逺<lb/>
計為兒孫逺計無憑近成禍因之令人三歎息黄蜂采<lb/>
花勞羽翼辛苦功成不得食割作它人口中蜜春風三<lb/>
月桃李時不如就使花狼籍<lb/>
　　靈隠寺<lb/>
<pb n="KR4h0156_WYG_030-44b"/>
合澗橋頭水飛來洞口山鳥盤蒼壁影僧掩翠微闗松<lb/>
露晝還滴嚴花秋更斑一年嘗一到一到一忘還<lb/>
　　吳江道中<lb/>
江上芙蓉晚著花故人書画汎輕艖廿年往事今重省<lb/>
雙鬢逢秋各有華水落湖田漁網集天低澤國鴈行斜<lb/>
垂虹橋下堪停櫂碧樹紅簾賣酒家<lb/>
　　楚江秋曉<lb/>
卧聞津吏數江程白鳥青莎岸岸明秋色逺連湓浦樹<lb/>
<pb n="KR4h0156_WYG_030-45a"/>
人家多繞漢陽城殘燈野寺鐘初動瘦馬河橋客早行<lb/>
三國廢興何處問荻花風起又潮生<lb/>
　　贈張惟愛秀才<lb/>
有美人兮山之陰我欲放舟何處尋㡬時射䇿蓬萊殿<lb/>
猶自讀書松桂林神交千里夢己接詩社百年情獨深<lb/>
芙蓉可折不可寄江水浩浩傷人心<lb/>
　　以畫寄雲林<lb/>
朝望南山雲暮望南山雲雲山朝暮望一望一思君<lb/>
<pb n="KR4h0156_WYG_030-45b"/>
　　董兩湖扇圖<lb/>
南湖春水平北湖春草緑中有蕩舟人解唱滄浪曲<lb/>
　　夕<lb/>
出門望南山日夕山光冷山月出未髙棲鴉動林影<lb/>
　　西湖竹枝詞<hi>二首</hi>
阿儂家住湖水傍菰米蓴絲野飯香貓頭紫笋尺圍大<lb/>
沙角紅菱三寸長<lb/>
郎從湖上打魚鰕妾在湖邊只浣紗生長不離湖水上<lb/>
<pb n="KR4h0156_WYG_030-46a"/>
湧金門外是儂家<lb/>
　　題水仙花<lb/>
碧池妝鏡曉寒消不染鉛華意自嬌惱殺江南趙公子<lb/>
却將金粉涴生綃<lb/>
　謝　復<hi>一首</hi>
　　　復字一陽歙人布衣有西山稾<lb/>
　　春日偶成<lb/>
二月春光好村村景物賖緑垂煙外柳紅綻雨中花倚<lb/>
<pb n="KR4h0156_WYG_030-46b"/>
杖登危嶠提壺坐淺沙耦耕今有伴隨處可為家<lb/>
　袁　仁<hi>二首</hi>
　　　仁字良貴吳縣人有一螺集<lb/>
　　漫興<lb/>
不干榮禄息危機茅屋三間老布衣多少長安騎馬客<lb/>
故鄉深院鎻重扉<lb/>
　　暮春有懷<lb/>
花老辛夷萬緑肥草香江岸燕低飛故人竟負看春約<lb/>
<pb n="KR4h0156_WYG_030-47a"/>
囘首東風事己非<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_030-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜巻三十<lb/>
</p>
<p>
</p>
  </div>
</body>
</text>
</TEI>
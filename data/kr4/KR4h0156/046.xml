<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷四十六</head> <lb/>
    <p>
<pb n="KR4h0156_WYG_046-1a"/>
欽定四庫全書<lb/>
　明詩綜卷四十六<lb/>
　　　　　　　　　　翰林院檢討朱彞尊編<lb/>
　羅洪先<hi>六首</hi>
　　　洪先字達夫吉水人嘉靖己丑賜進士第一授<lb/>
　　　翰林修撰進左春坊贊善罷為民隆慶初贈光<lb/>
　　　祿寺少卿諡文恭有念菴集<hi>王元美云羅達夫如講師參禪兩處</hi>
　　　<hi>著脚不堪髙坐甫穆敬甫云贊善多講學詩間有唐調  黄清  云羅詩詞意貴顯雖取材不</hi>
<pb n="KR4h0156_WYG_046-1b"/>
　　　<hi>逺而屬對為精</hi>
　　　<hi>静志居詩話達夫逺師撃壤近仿白沙定山然爽氣尚存未墮塵霧</hi>
　　雜詩<hi>二首</hi>
故人萬里外夜夢忽在兹一去二十年宛若平生儀因<lb/>
悲久離别再拜前吐辭舉手雙涕下自訴長相思覺來<lb/>
天一涯彼此安得知豈無同心言道逺孰致之人生重<lb/>
結交結交在當時對面不傾倒相思亦奚為<lb/>
煩𫾣不能寐披衣歩前楹仰視天漢流衆星一何明萬<lb/>
<pb n="KR4h0156_WYG_046-2a"/>
動皆有息人生何所營久佇風露下灑然當我情<lb/>
　　獨坐<lb/>
數月不出户庭前多夕隂閒看芳樹色一倍舊年深<lb/>
　　山中雜詩<lb/>
問我家何在山深多白雲巖前飛瀑下對語不相聞<lb/>
　　後園續詠<hi>二首</hi>
棠棃花開深淺黄燕子初飛日漸長草亭坐久客不到<lb/>
半雨半風春太狂<lb/>
<pb n="KR4h0156_WYG_046-2b"/>
南村雲起北村晴晴鳩雨鳩更互鳴東風吹雨衣不濕<lb/>
我在桃花深處行<lb/>
　唐順之<hi>十二首</hi>
　　　順之字應徳一字義修武進人嘉靖己丑進士<lb/>
　　　除兵部主事改吏部尋改翰林編修歴右春坊<lb/>
　　　司諫上疏請朝東宫奪職為民起兵部郎中巡<lb/>
　　　視薊鎮還視師浙直超拜僉都御史巡撫淮揚<lb/>
　　　天啓中追諡襄文有荆川先生集<hi>穆敬甫云唐公詩典雅舂</hi>
<pb n="KR4h0156_WYG_046-3a"/>
　　　<hi>容綽有盛唐體裁近顧元言云中丞古體如雲津躍龍幻變莫狀  體如風澗鳴琴幽逸有致</hi>
　　　<hi>並足流響詞林屠胡元瑞云嘉靖初爲初唐者唐應徳袁永之  文升王汝化任少海陳約之</hi>
　　　<hi>田叔禾等爲中唐者皇甫子安華子潛呉純叔陳鳴野施子羽蔡子木等俱有集行世就中古</hi>
　　　<hi>詩沖澹當首子潛律體精嚴必推應徳習蔣仲舒云𢎞正間李何輩出海内遵之迨其  弊音</hi>
　　　<hi>響足聼意調必歸剽竊雷同正變雲擾太史振之爲初唐宏麗該整足稱羽儀  黄清甫云應</hi>
　　　<hi>德初務清華晚趨險怪考其所撰若出二轍故譽有所自毁亦隨之  陳卧子云應徳氣象爽</hi>
　　　<hi>邁才情駿發使能深造當有超乗其後馳騖功名詭託講學遂頽然自放</hi>
　　　<hi>詩話荆川開濟之才閎攬百家靡不融㑹毅然自任天下之重倭人構患志在捍牧圉以保鄉</hi>
<pb n="KR4h0156_WYG_046-3b"/>
　　　<hi>曲是時督師之權惟甬江梅林是寄公舍當局二人誰可與談方略者顧不知者以公爲甬江</hi>
　　　<hi>所薦介溪所知因此薄公豈惟昧于知人并不識時務者矣其建平倭之策謂當禦之海外故</hi>
　　　<hi>北自崇明南至蛟門乗桴破浪身作先鋒積勞而殞是豈專馳騖於功名者耶襄文之諡允符</hi>
　　　<hi>公論也已公初與遵巖論文兩不相下既乃舍所學從之竊怪集中五言古詩特少殆退舍以</hi>
　　　<hi>避遵巖也至於律詩質不傷文麗而有體</hi>
　　送孔上公助祭太學歸闕里時賜衮衣一襲<lb/>
國喜嘉賔至人攀上客行來觀周室禮去入魯王城新<lb/>
衮山龍炫餘堂金石鳴聖朝稽古意待爾示諸生<lb/>
<pb n="KR4h0156_WYG_046-4a"/>
　　同皇甫子循游横山<lb/>
曲磴行來盡松隂轉寂寥不知茅屋近却望石梁遥葉<lb/>
響疑聞雨渠寒未上潮夫君軒冕客此地欲相招<lb/>
　　送白尉往湖州<lb/>
君家太湖北作吏太湖南驛路雞鳴近山城樹影含萬<lb/>
川疏沃野百室競春蠶幸此猶吾土微官也自堪<lb/>
　　張相公夀詩<lb/>
帷中運䇿九州清共說留侯在漢京賜第近連平樂觀<lb/>
<pb n="KR4h0156_WYG_046-4b"/>
入朝新給羽林兵儒生東閣承顔色酋長西蕃識姓名<lb/>
却望上台多氣象年年長傍紫宸明<hi>鍾廣漢云夀詩如此典重允稱㧞俗</hi>
　　廣徳道中<lb/>
蒼山百轉見炊烟茆屋髙栖古樹顛細雨薜蘿侵石逕<lb/>
深秋秔稻滿山田雲中望影迷遥岫草裏聞聲覺暗泉<lb/>
儻遇秦人應不識只疑誤入武陵川<lb/>
　　聞復官報京師友人<lb/>
姓名不復挂朝參魚鳥由來性所耽箧裏符經都已廢<lb/>
<pb n="KR4h0156_WYG_046-5a"/>
山中藥草漸能諳疎狂自分三宜黜嬾病其如七不堪<lb/>
深謝故人推轂意莫將陽羨比終南<lb/>
　　崔鎮道中晚望懐陳約之<lb/>
郊原極目思依依楚水連天楚樹微逺浦潮生人獨往<lb/>
寒林風静鳥雙歸泥塗自覺朋游好日月偏催旅鬢稀<lb/>
念爾同爲南竄客煙波何事更相違<lb/>
　　覽徐養齋見懐毛古菴及小子之作存没感懐和<lb/>
　　韻<lb/>
<pb n="KR4h0156_WYG_046-5b"/>
早歲曽陪杖履遊遥思墓木已三秋美人去後空聞笛<lb/>
芳草歸時獨倚樓世上玉顔還易老山中石髓杳難求<lb/>
却慚司馬頻相許擬向清湖共釣舟<lb/>
　　冬至南郊<lb/>
明王敦大報泰畤禮神君位以南離正宵從甲子分月<lb/>
臨太乙館星動羽林軍除道欵豋岱鳴簫異度汾聲容<lb/>
六變合海嶽百靈紛封檢微題字屏帷悉畫雲神光人<lb/>
共見天語帝親聞盛跡誰能賦多慚扈從羣<lb/>
<pb n="KR4h0156_WYG_046-6a"/>
　　松闗<lb/>
月出照松闗松隂正滿地恐有山僧歸終夜不須閉<lb/>
　　筠徑<lb/>
面面隔深竹茅齋在何處遥聞犬吠聲試從此路去<lb/>
　　古北口<lb/>
諸城皆在山之㘭此城冠山如鳥巢到此令人思猛士<lb/>
天山萬里鳴弓弰<lb/>
　李開先<hi>三首</hi>
<pb n="KR4h0156_WYG_046-6b"/>
　　　開先字伯華章邱人嘉靖己丑進士除户部主<lb/>
　　　事改吏部歴貟外郎中擢太常少卿提督四夷<lb/>
　　　館罷歸有閒居集<hi>朱中立云中麓著作甚富一韻百篇蓋白樂天之流也詞</hi>
　　　<hi>浮意淺繩墨尠中多何為焉</hi>
　　　<hi>詩話中麓撰述潦倒觕疎然最為好事藏書之富甲於齊東詩所云豈但三車富還過萬卷餘</hi>
　　　<hi>又云借抄先館閣博覽及瞿曇是也先時邊尚書華泉劉太常西橋亦好收書邊家失火劉氏</hi>
　　　<hi>散佚無遺獨中麓所儲百餘年無恙近徐尚書原一購得其半余嘗借觀愛籤帙必精研朱㸃</hi>
　　　<hi>勘北方學者能得斯趣殆無多人也噫嘻文淵閣藏書例許抄覽先具領狀以時繳納世所稱</hi>
<pb n="KR4h0156_WYG_046-7a"/>
　　　<hi>讀中秘書盖謂是己奈典籍微員收掌不慎嵗久攘竊抵換已鮮完書可為浩歎聞中麓後人</hi>
　　　<hi>尚餘殘書數十部巡撫丹徒張公物色之中有陸司農禮象一編張公殁後訪之不能得矣</hi>
　　苦熱<lb/>
昏中日在栁炎帝司其職苦渇多病身煩熱何相逼浹<lb/>
旬難夜眠近午始朝食止螫藥無能驅蚊扇無力莫爲<lb/>
觸暑行且就繁隂息官微罷復久賜冰胡可得神馳寒<lb/>
露臺夢想雪山域妄念不須存秋凉當在即<lb/>
　　塞上曲<hi>二首</hi>
<pb n="KR4h0156_WYG_046-7b"/>
虎旅紛紛列虎牙龍庭漠漠走龍沙未交八月先飛雪<lb/>
已盡三春不見花<lb/>
一春不見煖融天自是要荒氣候偏落地雪花原是雨<lb/>
漫天榆莢不成錢<lb/>
　吕　髙<hi>一首</hi>
　　　髙字山甫丹徒人嘉靖己丑進士授户部主事<lb/>
　　　改兵部歴郎中出為山東提學副使轉行太僕<lb/>
　　　少卿有江峰漫稾<hi>莫子良云先生詩本初唐燕國曲江二張而晚出杜陵大</hi>
<pb n="KR4h0156_WYG_046-8a"/>
　　　<hi>厯諸子間</hi>
　　　<hi>詩話詩莫盛於正徳文莫純于嘉靖之初自後七子𣲖行而真詩亡古文亦亡矣山甫與富順</hi>
　　　<hi>熊過叔仁名在八才子之列雖未能驂乘王唐亦一時之雋也王浚川數當時作者有唐子羅</hi>
　　　<hi>子趙子王子江右則有尹子曽子胡子陳子尹名臺字崇基有洞山集陳名昌積字子虛有龍</hi>
　　　<hi>津集曽胡二子不能悉舉矣</hi>
　　省中直宿<lb/>
疎星歴歴露為霜獨宿瑶宫夜未央樹色暗浮天仗外<lb/>
香煙遥接御爐傍鈞天月上聞長樂玉漏風移出建章<lb/>
<pb n="KR4h0156_WYG_046-8b"/>
不遇武皇行幸日空憐頭白滯爲郎<lb/>
　陳　束<hi>五首</hi>
　　　束字約之鄞縣人嘉靖己丑進士選庻吉士改<lb/>
　　　授禮部主事已復改編修出為湖廣僉事徙福<lb/>
　　　建轉河南提學副使有后岡集<hi>王允寧云后岡誠穎秀第語淺</hi>
　　　<hi>氣促寡詩人之致軫皇甫子循云約之詩早鑄四傑晚鎔二張遒  平原晞駕康樂  王元美</hi>
　　　<hi>云陳約之如青樓小女月下箜篌初取閒適終成凄楚又如過雨殘荷雖爾衰落嫣然有態</hi>
　　　<hi>顧元言云約之詩篇篇都秀潤句句少警㧞亦就色相中自然寫出  黄清甫云陳詩巧構新</hi>
<pb n="KR4h0156_WYG_046-9a"/>
　　　<hi>思善詠故跡華而不靡舊而彌鮮益以筋力美篇豈少哉  陳卧子云約之典禮之作依然司</hi>
　　　<hi>隸衣冠</hi>
　　　<hi>詩話約之取組六朝亦稱典則</hi>
　　咸寧山中雪霽晚行<lb/>
雪霽乍見山殘陽稍辭嶺暝色起煙氛寒光散墟井田<lb/>
空獵犬還林凍棲烏警遥聞野寺鐘初月生俄頃<lb/>
　　晚望有懐<lb/>
髙閣罷餘霧曠然見遥岑依微夕照滅窈窕寒雲深隠<lb/>
<pb n="KR4h0156_WYG_046-9b"/>
几獨成趣據梧時自吟惟當草元者寂寞知予心<lb/>
　　還浙夜泊江口<lb/>
越嶂宜春望江舠入夜乗潮移諸島出雲卷數峰層近<lb/>
郭翻多戀還家獨未能北堂今夕夢先已度西興<lb/>
　　都下秋雨夜飲王子長宅<lb/>
闊别時何屢蹉跎鬢已侵還朝明主賜卜夜故人心凉<lb/>
雨杯初覆空堂漏欲沉安知非夢寐相對帝城隂<lb/>
　　送李子<lb/>
<pb n="KR4h0156_WYG_046-10a"/>
山城細雨綠蕪滋黄鳥闗闗送别時海内為鄰千里近<lb/>
湖邊傾盖十年遲蟬聲驛路催官騎草色河橋映酒旗<lb/>
遥想經行多逸興逢人莫不寄新詩<lb/>
　任　瀚<hi>二首</hi>
　　　瀚字少海南充人嘉靖己丑進士繇吏部主事<lb/>
　　　補春坊司直兼翰林簡討有忠齋稾<lb/>
　　　<hi>詩話少海遇青城山異人授鴻寳修煉法家中盤盎皆㸃汞銀為之同時熊叔仁亦好服食煉</hi>
　　　<hi>形之說而羅達夫之死燕齊海上之士或言其仙去是時青詞丹籙西内尚未營齋而諸君愛</hi>
<pb n="KR4h0156_WYG_046-10b"/>
　　　<hi>道實開其先已少海老去自吹秦觱栗西征曽比漢嫖姚之句詩家類多稱之</hi>
　　病懐<lb/>
海甸逢南菊殊方也自花江淹新卧病王粲老無家皓<lb/>
月千門夜秋風雙鬢華還持石函記勾漏訪丹砂<lb/>
　　五丁峽别衡崑<lb/>
峡天猨嘯萬山秋御宿相逢轉别愁後㑹知誰先白髪<lb/>
清時勞汝問滄洲繩牀對月此村夜霜杵擣衣何郡樓<lb/>
聞道西京最蕭瑟可堪歸路曲江頭<lb/>
<pb n="KR4h0156_WYG_046-11a"/>
　程文徳<hi>一首</hi>
　　　文徳字舜敷永康人嘉靖己丑賜進士第二累<lb/>
　　　官吏部左侍郎兼翰林院學士改南京工部左<lb/>
　　　侍郎贈禮部尚書諡文恭有松溪集<lb/>
　　長洲訪常劉二子<lb/>
籃輿春曉度浮梁懶問城闉六十坊小艇忽臨山盡處<lb/>
美人宛在水中央疎籬仄徑紆村巷穉栁夭桃映草堂<lb/>
流寓江山元有分翛然安土即吾鄉<lb/>
<pb n="KR4h0156_WYG_046-11b"/>
　蔡雲程<hi>一首</hi>
　　　雲程字亨之臨海人嘉靖己丑進士歴官刑部<lb/>
　　　尚書贈太子少保有鶴田草堂集<lb/>
　　豋雷港驛樓<lb/>
空江返照映孤洲晚泊聊豋驛外樓可歎羇懐無住著<lb/>
挂帆隨月下舒州<lb/>
　楊　博<hi>一首</hi>
　　　博字維約蒲州人嘉靖己丑進士除盩厔知縣<lb/>
<pb n="KR4h0156_WYG_046-12a"/>
　　　徙長安徴授兵部主事歴郎中出為山東提學<lb/>
　　　副使遷參政以僉都御史撫甘肅進右都御史<lb/>
　　　兵部侍郎升尚書加少保改吏部進少傅尋加<lb/>
　　　少師兼太子太師卒贈太傅諡襄毅有虞坡集<lb/>
　　送雷信菴出按甘肅<lb/>
湟中形勝地尚記昔年游清海崑崙斷黄河積石流左<lb/>
賢失右臂上將得前籌為問乗槎客何時到隴州<lb/>
　胡　松<hi>一首</hi>
<pb n="KR4h0156_WYG_046-12b"/>
　　　松字汝茂滁州人嘉靖己丑進士累官吏部尚<lb/>
　　　書贈太子太保諡莊肅有集<lb/>
　　舎弟病乆得書知小愈喜而有作<lb/>
汝病經年久常時繫我思池塘春草夢江海鶺鴒詩歲<lb/>
暮悠悠别天涯寂寂時忽傳消息到喜報細君知<lb/>
　鄭大同<hi>一首</hi>
　　　大同字皆吾莆田人嘉靖己丑進士歴官刑部<lb/>
　　　右侍郎贈尚書<lb/>
<pb n="KR4h0156_WYG_046-13a"/>
　　天游觀<lb/>
輕輿斜日上髙峰瘦竹疎花萬壑風獨鶴一聲松影亂<lb/>
月明人在白雲中<lb/>
　楊　爵<hi>一首</hi>
　　　爵字伯修富平人嘉靖己丑進士除行人擢河<lb/>
　　　南道監察御史上書劾夏言郭勛因極言朝政<lb/>
　　　廷杖繫獄者再乆而得釋卒追諡忠介有斛山<lb/>
　　　集<lb/>
<pb n="KR4h0156_WYG_046-13b"/>
　　　<hi>詩話斛山手觸逆鱗甘以其身顯棄封事大略謂目前之憂甚大大抵因仍苟且兵戎廢弛公</hi>
　　　<hi>私困竭奔競成俗賄賂通行遇災變而不憂非祥瑞而稱賀讒諂面䛕士風民俗於此大壊而</hi>
　　　<hi>國之所恃以為國者埽地盡矣又云天下之患莫大乎以危為安以菑為利實則可憂而以為</hi>
　　　<hi>可樂法家佛士日逺而快意肆情之事無敢有齟齬於其間積弊而至於蠱則不可得而救矣</hi>
　　　<hi>永陵見之震怒下鎮撫司重笞下獄於時晋江周主事天佐救之而死文豋浦御史鋐再救之</hi>
　　　<hi>而又死繫獄五稔始得釋纔旋里永陵復諭東厰拘之斛山之在獄也校尉蘇宣喬某楊棟獄</hi>
　　　<hi>官洪百户咸哀焉及再被逮緹騎亦憐之不相促廹斛山飯已即行立門屏前傳語家人曰有</hi>
　　　<hi>㫖見逮吾行矣觀者流涕獄中撰周易辨録其論文云文以理為主以氣為輔不以偏邪之見</hi>
<pb n="KR4h0156_WYG_046-14a"/>
　　　<hi>亂其心本諸聖賢之言以充養之如此則造語皆自胸中流出其吐詞立論愈出愈新而無窮</hi>
　　　<hi>如日月在天窮居深谷花石草木之㣲青者自青白者自白仰之以生輝觸之而成色矣㫖哉</hi>
　　　<hi>言乎詩則信口而作不求工也</hi>
　　中秋懐友<lb/>
寂寞復寂寞還如去歲秋美人消息逺令我心悠悠呉<lb/>
水既東去秦山不可求思君譚道處念此日幽憂<lb/>
　林　恕<hi>三首</hi>
　　　恕字道近長樂人嘉靖己丑進士歴官雲南按<lb/>
<pb n="KR4h0156_WYG_046-14b"/>
　　　察使有西橋集<lb/>
　　　<hi>詩話西橋近詩依然林子羽王安中流派</hi>
　　舟次白沙驛<lb/>
長安何處所孤櫂發閩闗白擁沙邊驛青迴江上山風<lb/>
濤添别淚村酒破愁顔羨爾溪中鳥閒雲共往還<lb/>
　　同蔣䝉菴朱豹厓登合浦海角寺<lb/>
共是天南客相攜海角行山連銅柱界水匯越裳城落<lb/>
日潮聲起髙秋蜃氣清故鄉囘首望歸雁斷南征<lb/>
<pb n="KR4h0156_WYG_046-15a"/>
　　宿唐浪村<lb/>
黄精釀熟豆初花籬落蕭疎逺市譁地僻虞羅依岸曲<lb/>
天寒漁火傍江义燕尋舊壘穿重幕竹引新篁過别家<lb/>
對景蕭然幽興發可甘萍梗負年華<lb/>
　薛　甲<hi>一首</hi>
　　　甲字應登江隂人嘉靖己丑進士除兵科給事<lb/>
　　　中以言事謫累遷江西按察副使致仕有畏齋<lb/>
　　　類稾<lb/>
<pb n="KR4h0156_WYG_046-15b"/>
　　生居<lb/>
生居盈萬間死居纔七尺七尺已有餘萬間何戚戚造<lb/>
物與我身此身應我役曷以我身故令我不自得<lb/>
　楊　祜<hi>五首</hi>
　　　祜字汝承錢塘人嘉靖己丑進士有丹泉集<lb/>
　　　<hi>詩話汝承諸體瀟灑㧞俗今鄉䣊論詩無人屈一指者可歎也</hi>
　　答陳李二侍御<lb/>
吏隠滄洲逺江楓伴索居秋風一雁過忽枉友朋書獻<lb/>
<pb n="KR4h0156_WYG_046-16a"/>
納看君輩聲名動直廬東南民力竭奏記意何如<lb/>
　　湖夜<lb/>
湖夜熒熒白蘋風嫋嫋秋斷霞斜照雨冥霧濕依樓萬<lb/>
國仍多難浮生祗百憂滄江有漁笛何事獨悠悠<lb/>
　　雨懐<lb/>
山城積雨春無事江閣停雲晚自怡芳草不知隨處合<lb/>
賔鴻何意獨歸遲壯游東閣題詩處恩幸南宫錫讌詩<lb/>
風景不殊京闕異江湖深繫廟堂思<lb/>
<pb n="KR4h0156_WYG_046-16b"/>
　　九日豋泰山<lb/>
殊方此日逢重九絶嶽髙吟散逺愁漢畤秦封空往事<lb/>
紫萸黄菊自深秋天清樓閣明三觀野曠山河辨九州<lb/>
獨是懐親憂國意白雲滄海共悠悠<lb/>
　　簡田長官<lb/>
矯矯田郎三輔賢省曹播越五經年河洲水竹新開郡<lb/>
暇日閒看沙鷺眠<lb/>
　陳子文<hi>一首</hi>
<pb n="KR4h0156_WYG_046-17a"/>
　　　子文字在中閩縣人嘉靖己丑進士歴官湖廣<lb/>
　　　按察副使<lb/>
　　夜泊皖城村舎<lb/>
孤舟野泊初逺寺疎鐘起茅屋兩三間懸燈深樹裏<lb/>
　桂天祥<hi>一首</hi>
　　　天祥字子興臨川人嘉靖己丑進士由兵部主<lb/>
　　　事改監察御史巡按山西山東出知大名府<lb/>
　　發和州<lb/>
<pb n="KR4h0156_WYG_046-17b"/>
樓船開旭日凉露灑征衣擊楫横江浦投詩采石磯潮<lb/>
來紅蓼没人語白鷗飛天際瞻宫殿金陵在翠微<lb/>
　吳子孝<hi>四首</hi>
　　　子孝字純叔長洲人尚書一鵬子嘉靖己丑進<lb/>
　　　士改庻吉士授工部主事以光祿寺丞出爲湖<lb/>
　　　廣参議提督太和山有玉涵堂稾<hi>皇甫子循云龍峰才情既</hi>
　　　<hi>美興寄尤深其詞婉以麗其響和以平其思悠以儁故能蓄藻於建安騰聲於天寳希躅於少</hi>
　　　<hi>陵逸駕於長慶</hi>
<pb n="KR4h0156_WYG_046-18a"/>
　　　<hi>詩話純叔籍甚詩名特格未髙聳其論詩云世之蕘童牧豎矢口而成章田翁野嫗發聲而中</hi>
　　　<hi>節彼蓋不知何者之爲詩况詩之所以妙何也天地之機洩之於人者不知其所以然而然也</hi>
　　　<hi>夫詩以言傳亦以言隠求之於迹者非也求之於音者亦非也求之於揣摩擬議者亦非也數</hi>
　　　<hi>語足當正嘉詩人鍼砭</hi>
　　燕<lb/>
數見沙頭燕翩翩故傍人定知巢已就偏愛語相親碧<lb/>
樹江波闊烏衣故國春卷簾誰爲汝飄泊數沾巾<lb/>
　　送郟薦和奉使東萊<lb/>
<pb n="KR4h0156_WYG_046-18b"/>
上宰承周賵王官抱楚才堂封鸞詔下鐃吹錦帆開海<lb/>
屋魚龍夜仙宫日月臺相如誇負弩旍節幾時迴<lb/>
　　秋日與子浚子約小集子循甫赴日南<lb/>
莫問銀河淺須憐玉斚空洛雲三歲隔楚月一宵同風<lb/>
櫪悲窮驥秋砧亂候蟲新凉有離思萬里憶征鴻<lb/>
　　送楊獻甫之官四川行閫參軍十二韻<lb/>
越巂憐君去相違萬里餘軍参孫楚事筆草孟嘉書魚<lb/>
鳥驚新陣貔貅耀舊旟桄榔山葉暗躑躅野花疎村女<lb/>
<pb n="KR4h0156_WYG_046-19a"/>
誇橦布羌人趁葦墟地當三蜀險府控百蠻居闗徼留<lb/>
繻日風雲按轡初巴渝歌甚樂兵騎報寧徐才重松州<lb/>
幕恩垂洱水車遷喬應不忝學武昔無如贊畫元戎喜<lb/>
籌邊勁寇除少年誰得似俠氣滿儲胥<lb/>
　沈　愷<hi>二首</hi>
　　　愷字舜臣松江華亭人嘉靖己丑進士歴官寧<lb/>
　　　波知府升湖廣右參政有環溪漫集<hi>徐伯臣云鳯峰長于</hi>
　　　<hi>律之皇甫子循云環溪閎眇之製湛思以宣綺麗  詞縁情而得茵鼎之貴不能奪蓴鱸之思</hi>
<pb n="KR4h0156_WYG_046-19b"/>
　　　<hi>熊軾之華無以輓扁舟之興不既深於詩乎逺穆敬甫云沈詩肉骨勻稱條達不滯  李時</hi>
　　　<hi>云舜臣詞翰瀟灑有出塵之致</hi>
　　園中雜言<hi>二首</hi>
洪鈞陶萬象品彚皆天情四時忽代謝歲功賴有成物<lb/>
理鮮常盛天道有虧盈哲人秉大觀所以稱達生伊余<lb/>
無所好夙抱幽人貞一丘常自足千駟良可輕寵祿豈<lb/>
足貴賤者乃有名<lb/>
中歲不自好營慮相糾纒寧如返初服停策倚林泉豈<lb/>
<pb n="KR4h0156_WYG_046-20a"/>
不羨松喬生本無僊縁鍊形得長生此事終茫然有溪<lb/>
亦可漁有山亦可田營已良已足踰分詎自全青陽不<lb/>
再御朱華苦易捐欣然命㫖酒且以娛天年<lb/>
　王穀祥<hi>二首</hi>
　　　糓祥字禄之長洲人嘉靖己丑進士官吏部主<lb/>
　　　事有酉室集<lb/>
　　梅花<lb/>
風引上春香雪弄江南色為有惜花心樓中莫吹笛<lb/>
<pb n="KR4h0156_WYG_046-20b"/>
　　水仙<lb/>
瑶環月下鳴翠帶風中舉胡然洛浦神胡然漢濵女<lb/>
　沈　謐<hi>一首</hi>
　　　謐字靖夫秀水人嘉靖己丑進士除行人擢吏<lb/>
　　　科給事中終江西按察僉事有石雲家藏集<lb/>
　　　<hi>詩話先生師於陽明甘泉友于龍溪窮研理學故其詩品亦在元豐淳熙之間</hi>
　　游殊勝寺<lb/>
畫舫連雲動驚濤帶雨飛青山天外出白鷺寺邉歸僧<lb/>
<pb n="KR4h0156_WYG_046-21a"/>
偈傳金粟蟬聲隠翠㣲洞庭乗興逺直欲老漁磯<lb/>
　蔡　靉<hi>一首</hi>
　　　靉字天章寧晋人嘉靖己丑進士除行人擢浙<lb/>
　　　江道御史坐劾汪鋐廷杖為民尋以原官起用<lb/>
　　　再謫山東按察知事隆慶初復職致仕有洨濵<lb/>
　　　集<lb/>
　　過桑乾河入雲中<lb/>
白草黄沙漢使稀桑乾渡馬駐斜暉孤城雉堞依黄土<lb/>
<pb n="KR4h0156_WYG_046-21b"/>
古戍狼煙起翠微入夜角聲驚客夢凌風霜氣裂征衣<lb/>
雲州一望天連水惟是山頭朔雁飛<lb/>
　周顯宗一<hi>首</hi>
　　　顯宗字子孝濮州人嘉靖巳丑進士除秀水知<lb/>
　　　縣歴官漢中知府有桃村山人自適稾<lb/>
　　　<hi>詩話桃村於詩未臻門徑惟意所之自序稱感興而作不事强索亦未嘗規規於古人自知之</hi>
　　　<hi>明亦已審矣集中絶句小詩有偶合者</hi>
　　宿安平驛<lb/>
<pb n="KR4h0156_WYG_046-22a"/>
湖静冰初合人喧市晚收夜深誰共語寒月獨登樓<lb/>
　莊一俊<hi>一首</hi>
　　　一俊字君棐晉江人嘉靖己丑進士官至參議<lb/>
　　小居<lb/>
雀飲硯池水蝶翻菜圃花雖非髙士宅終是野人家<lb/>
　張　意<hi>一首</hi>
　　　意字誠之崑山人嘉靖己丑進士官南職方郎<lb/>
　　　有日渉園稾<hi>皇甫子循云誠之詩無取模擬而間合雅音本之性靈得於天趣也</hi>
<pb n="KR4h0156_WYG_046-22b"/>
　　　<hi>詩話誠之與兄情後先取甲第情有公餘寓拙稾詩無足録者自序以為習氣未除興到輒就</hi>
　　　<hi>不求其工自適其適可謂得失寸心知者也</hi>
　　世宗皇帝輓詩<lb/>
神謨憑玉几顧命託儲君詔下輪臺悔哀傳薄海聞弓<lb/>
號遺劍舄龍去失風雲丹扆依然在宫鑪冷夕薰<lb/>
　楊本仁<hi>一首</hi>
　　　本仁字次山祀縣人嘉靖己丑進士有少室集<lb/>
　　山行<lb/>
<pb n="KR4h0156_WYG_046-23a"/>
山路登攀倦鄉闗何處邊迷津岐路口立馬亂峰顛白<lb/>
髪雙親逺黄河一綫懸俯看鴻雁影難寄益門篇<lb/>
　曹世盛<hi>一首</hi>
　　　世盛字際卿閩縣人嘉靖己丑進士歴官廣西<lb/>
　　　參政有方坡集<lb/>
　　送凌應賢判常徳<lb/>
雄郡開南紀行旌出北燕别憐孤館夕交憶故鄉年曉<lb/>
月沈平楚春山帶逺煙離魂與孤鴈共逐洞庭船<lb/>
<pb n="KR4h0156_WYG_046-23b"/>
　孔夭𦙍<hi>一首</hi>
　　　天𦙍字汝錫汾州人嘉靖壬辰賜進士第二以<lb/>
　　　王府親外補陜西提學僉事歴浙江右布政使<lb/>
　　　有文谷集<lb/>
　　　<hi>詩話管涔山人如新調鸚鵡雖復多言舌音終是木强</hi>
　　鴈山峰洞戀壑之勝水石之竒雲物之美多在靈<lb/>
　　巖予往臨眺述景散懐<lb/>
紆轡試委塗迴䇿亦尋壑過澗厲潺湲攀厓凌峭㟧歩<lb/>
<pb n="KR4h0156_WYG_046-24a"/>
滑苔已沈手援葛猶弱磴竟造幽禪山平臨化閣列峰<lb/>
非一竒芳林紛沃若空水望如煙絶巖驚欲落深洞海<lb/>
冥冥曽城天漠漠雲物倏然改霞氣時間作景與元閬<lb/>
并跡乃靈仙託將乗琴髙鯉或馭王喬鶴<lb/>
　朱　衡<hi>一首</hi>
　　　衡字士南萬安人嘉靖壬辰進士除尤溪知縣<lb/>
　　　徙婺源徵授刑部主事累官右副都御史巡撫<lb/>
　　　山東入為工部侍郎改吏部升南京刑部尚書<lb/>
<pb n="KR4h0156_WYG_046-24b"/>
　　　尋以工部尚書兼副都御史總理河漕加太子<lb/>
　　　少保召還掌部事有鍾山稿<lb/>
　　十四夜待月<lb/>
日入石梁暝攜僧待華月萬籟方澂瑩孤鐘助凄越素<lb/>
影澹青襟清輝鑑元髪憮焉遐意存暢矣浩歌發歌聲<lb/>
難以竟流響振林樾<lb/>
　閔如霖<hi>一首</hi>
　　　如霖字師望烏程人嘉靖壬辰進士歴官南京<lb/>
<pb n="KR4h0156_WYG_046-25a"/>
　　　禮部尚書贈太子少保有午堂集<lb/>
　　游迎恩寺寗氏園林<lb/>
逕轉金沙浄壇依石洞幽樹深寧受暑蜩咽似迎秋空<lb/>
翠含雲落新泉帶雨流歸驂楊栁陌十里暮煙浮<lb/>
　蔡汝楠<hi>三首</hi>
　　　汝楠字子木徳清人嘉靖壬辰進士除行人遷<lb/>
　　　南京刑部郎中出知衡州府歷江西参政山東<lb/>
　　　按察使擢兵部侍郎改南京工部有自知堂稾<lb/>
<pb n="KR4h0156_WYG_046-25b"/>
　　　<hi>唐應徳云白石盡洗鉛華獨存本質約侯舜舉云白石詩諸體皆合五言類陸機沈  易者擬</hi>
　　　<hi>子昂七言近體與盛唐諸公相軋而七言古多似髙岑五言近體多似王孟  穆敬甫云蔡詩</hi>
　　　<hi>思深語險不落塵詮既洪朝選云蔡白石弱冠即以詩聞初學六朝  而學劉長卿最後又學</hi>
　　　<hi>陶韋强王元美云蔡子木如嬌女織流黄不知絲理  自斐然又云子木少年雅慕建安晚攻</hi>
　　　<hi>錢劉索然易盡率顧元言云司空詩聲調清雅情興髙朗晚歲  意應酬似出二手  黄清甫</hi>
　　　<hi>云子木登第最早服官留都與皇甫伯仲日相倡和雅有令譽送别登臨佳句未嘗不在人口</hi>
　　　<hi>也既而官爵日尊詩格日損必窮乃工豈其然邪</hi>
　　　<hi>詩話白石詩名籍甚與四皇甫相酬和唐應徳亟賞之云白石今之名家也一變而得古作者</hi>
<pb n="KR4h0156_WYG_046-26a"/>
　　　<hi>之精僕非知音亦三歎不能自已而其鄉錢守中撰竹里老人沈宗殷傳備述正嘉之際湖州</hi>
　　　<hi>人物之盛有云長興則吳布衣珫安吉則陳大参良謨烏程則凌訓導震歸安則嚴知府鳯吳</hi>
　　　<hi>知縣廉唐主事樞徳清則沈僉事松武康則駱編修文盛而劉尚書麟自江右至居䝉塢孫山</hi>
　　　<hi>人一元自陕西至居戴山云云獨不及白石何也</hi>
　　武夷山詩<lb/>
夙慕武夷游已入晴川境稅我塵中車振衣三秀嶺樹<lb/>
暝叠浮嵐溪虚寫澄影石竇通海流猨巖嘯峰頂空洞<lb/>
駭迴飇逺㟧眩殊景倐爾昇雲煙兼復徹軒屏晨翠流<lb/>
<pb n="KR4h0156_WYG_046-26b"/>
耳目霄隂濯襟領靈跡冠閩甌真機㑹箕潁榮素實殊<lb/>
塗俾予發慙省<lb/>
　　化劍閣贈田柜山督學<lb/>
昔與君子别乃在荆門山雲濤緬相失五載隔五闗武<lb/>
夷寧不懐欲來分水艱不因覲省暇何能晤清顔信矣<lb/>
延平津神㑹自昔然高閣出幽岫雙溪迅驚瀾山雨炎<lb/>
燠銷林華芬藻繁泓澄隠風雷磊落明琅玕方諧意未<lb/>
悉將别念彌難豈無聲音及獨悵形蹟單有縁期後逢<lb/>
<pb n="KR4h0156_WYG_046-27a"/>
更極平生歡握手何以贈永好在弗諼<lb/>
　　送陳郎中出守廣川<lb/>
戀别南州守聊為越客吟三江看雁盡五嶺入雲深風<lb/>
氣通蠻落人煙接海隂炎方將帝命并切飲冰心<lb/>
　呂光洵<hi>一首</hi>
　　　光洵字信卿紹興新昌人嘉靖壬辰進士累官<lb/>
　　　兵部尚書兼副都御史巡撫雲南改南京工部<lb/>
　　　尚書未任卒有期齋集<lb/>
<pb n="KR4h0156_WYG_046-27b"/>
　　立春前雪應制<lb/>
天惟元徳感帝念小民依送臘能呈瑞先春果應期兩<lb/>
儀渾並色萬有倐交輝欲繼周文詠還輕郢曲稀<lb/>
　林應亮<hi>一首</hi>
　　　應亮字熙載侯官人嘉靖壬辰進士歴官户部<lb/>
　　　右侍郎總督倉場有少峰集<lb/>
　　宿㑹江<lb/>
古驛山城外寒江客到稀潮平見魚戲葉落聼禽飛逺<lb/>
<pb n="KR4h0156_WYG_046-28a"/>
火行人語荒原古渡歸徘徊不知夕零露忽沾衣<lb/>
　范　欽<hi>五首</hi>
　　　欽字堯卿一字安卿鄞縣人嘉靖壬辰進士累<lb/>
　　　官兵部右侍郎有天一閣集<lb/>
　　　<hi>詩話堯卿格律自矜第取材太近時倡和者沈嘉則吕中甫諸人未免聲調似之其藏書最富</hi>
　　　<hi>今浙中舊族若山隂鈕氏祁氏吳興潘氏沈氏檇李項氏郁氏髙氏胡氏遺書盡散惟范氏籤</hi>
　　　<hi>帙尚存惜未能泝江就閱也</hi>
　　江上翫月<lb/>
<pb n="KR4h0156_WYG_046-28b"/>
萬里空江月孤舟日夜看闗山何處是烏鵲不勝寒氣<lb/>
逼銀河轉光含玉露團踟蹰瞻斗極髣髴辨長安<lb/>
　　寄陳駕部國祥<lb/>
不見陳司馬蹉跎幾歲年長江無旅鴈絶塞有風煙羽<lb/>
檄連宵動瘡痍何日痊憑將賈生疏太息漢庭前<lb/>
　　雪中簡王惟和<lb/>
寂寞梁園客迂迴剡曲家一冬初破雪萬里正飛花帶<lb/>
雨斜侵幔迴風曲抱沙相看如不醉孤負此年華<lb/>
<pb n="KR4h0156_WYG_046-29a"/>
　　姪澈使滇南<lb/>
鳳厯千齡啓龍圅六詔傳雲開使星路地盡夜郎天頒<lb/>
瑞符虞典祈靈異漢年可令籌國計人復數張騫<lb/>
　　東歸次錢塘先寄弟<lb/>
月落天將曙風髙浪欲層夜來春草夢先已度西陵<lb/>
　蘇志臯<hi>一首</hi>
　　　志皐字徳明固安人嘉靖壬辰進士除瀏陽知<lb/>
　　　縣徙進賢徴授刑部主事歴郎中出爲僉事遷<lb/>
<pb n="KR4h0156_WYG_046-29b"/>
　　　副使升布政使以僉都御史撫遼東遷右副都<lb/>
　　　御史有寒邨枹罕二集<lb/>
　　早朝奉天殿接詔<lb/>
禁漏沈沈曉色遲迴廊華月隠参差玉階直接承明殿<lb/>
銀漢遥通太液池咫尺雲函頒聖詔逶迤宫扇肅朝儀<lb/>
微臣亦見天顔喜未必長教近侍知<lb/>
　顧存仁<hi>二首</hi>
　　　存仁字伯剛太倉州人嘉靖壬辰進士除餘姚<lb/>
<pb n="KR4h0156_WYG_046-30a"/>
　　　知縣入為禮科給事中以言事廷杖編管保安<lb/>
　　　隆慶初起用官至太僕寺卿有東白草堂集<hi>薛仲</hi>
　　　<hi>常云吳中詩大都模擬而出雖自相誇詡稱為作者而知言之士不無遺論矣伯剛諸體温厚</hi>
　　　<hi>和平忠愛怛惻根諸心而寓諸言不假組織而依詠成章得雅頌風騷之遺  周子籲云居庸</hi>
　　　<hi>山人詩和平雅澹</hi>
　　　<hi>詩話陸子餘劾張桂作奏時鬼嘯於庭顧伯剛起草則鬼近榻前其聲迫矣詰旦鴉又鳴户上</hi>
　　　<hi>而兩公直言不諱雖受廷笞未嘗殞命使有畏縮何以成名乎伯剛所言五事其一論及黄冠</hi>
　　　<hi>故答鴻山漸山詩有潮海空傳佛骨書之句也是時金籙青詞猶未盛而徙薪曲突君子重其</hi>
<pb n="KR4h0156_WYG_046-30b"/>
　　　<hi>知先幾焉</hi>
　　岔道<lb/>
目極長安嶺春生岔道屯看花頻掩淚聞鴈欲銷魂隴<lb/>
霧侵衣濕風沙隔面昏據鞍悲髀肉徒切壯心存<lb/>
　　對月<lb/>
清光此夕爲誰秋闗月能禁故國愁何處笛聲吹不斷<lb/>
卧看北斗挂城樓<lb/>
　周復俊<hi>二首</hi>
<pb n="KR4h0156_WYG_046-31a"/>
　　　復俊字子籲太倉州人嘉靖壬辰進士仕至太<lb/>
　　　僕寺卿有六梅館集<lb/>
　　　<hi>詩話子籲甄綜鄉黨之詩為玉峯詩纂而以已詩請楊用修評㸃亦稱好事第諸體多膚淺不</hi>
　　　<hi>足觀</hi>
　　淶水官舍感懐<lb/>
今夕復何夕倚此明燭光疎星燦前帷三五河漢旁天<lb/>
寒邊雲白嵗暮堠草黄古云易水寒重以繁露霜迢迢<lb/>
逺行遊塗軌浩無方眇余苦不達素髪垂中堂所嗟志<lb/>
<pb n="KR4h0156_WYG_046-31b"/>
徒菀四牡厲周行<lb/>
　　白水驛早發<lb/>
東方日未明寒林鳥將散靄靄川霧昏縷縷邨煙亂崩<lb/>
雲卧岑崖狂飇決門閈迢迢白水程栗栗黑墳岸隂隂<lb/>
蟲知曙喈喈雞迎旦狨猺儼狙伏徒御失魚貫稍聞滇<lb/>
水寒已習炎方暵凉冷雖迕時隂陽自貞觀吹萬感觱<lb/>
發致一疑漶漫霜封紫柯榮冰蝕舟蘤粲遊子悲逺鄉<lb/>
夙興轉勞憚朱輪一何翩元冬豈爲玩騂騂激靡懐鬰<lb/>
<pb n="KR4h0156_WYG_046-32a"/>
鬰累方歎五斗陶令奔一瓢許君判扣角白石咢乘桴<lb/>
滄海惋永言緝修軌末以塵嬰絆<lb/>
　浦應麒<hi>一首</hi>
　　　應麒字道徴無錫人嘉靖壬辰進士官春坊贊<lb/>
　　　善有後巖集<lb/>
　　次韻强徳州<lb/>
林屋秋高已自凉山中新酒熟鵝黄銀絲豈必鱸魚鱠<lb/>
金粟齊飄桂樹香泉石最憐微著雨芙蓉正好未經霜<lb/>
<pb n="KR4h0156_WYG_046-32b"/>
臨流不盡歸橈興隔水漁燈見小航<lb/>
　呂　懐<hi>一首</hi>
　　　懐字汝德廣信永豐人嘉靖壬辰進士改庻吉<lb/>
　　　士歴官南京太僕寺少卿有巾石先生類稾<lb/>
　　阻風登觀音閣用韻<lb/>
憑髙獨上觀音閣落日還登燕子磯鳥道重重髙峽險<lb/>
煙波漠漠逺山微岸吹夜浪豚相拜厓䕶春巢鶻逺歸<lb/>
聞道鑾輿囘北闕歡心直向五雲飛<lb/>
<pb n="KR4h0156_WYG_046-33a"/>
　王　梅<hi>六首</hi>
　　　梅字時魁平湖人嘉靖壬辰進士選庻吉士除<lb/>
　　　刑部主事謫判滁州有柘湖集<lb/>
　　　<hi>詩話柘湖風神韶亮得無累之神絶句小詩尤見清㧞</hi>
　　送林節推赴任瓊州<lb/>
見說瓊州地煙中疊浪開逺天分島溆晴蜃結樓䑓水<lb/>
館鮫人識風檣賈舶來桄榔秋樹好莫怨夜猿哀<lb/>
　　登滁州城<lb/>
<pb n="KR4h0156_WYG_046-33b"/>
淮北淮南節候同荒䑓無限北來鴻愁成短夢青山外<lb/>
倦倚髙城夕照中雲樹不堪連海岱啇歌何處起秋風<lb/>
横塘寂寂蘋花老欲采寒香薦醉翁<lb/>
　　江干曲<lb/>
估客乗潮去春風幾度寒江潮元有信日日至長干<lb/>
　　偶成<lb/>
滁州城樓雲滿梯滁州城下水連堤臨流欲渡無舟楫<lb/>
愛殺江蘺葉正齊<lb/>
<pb n="KR4h0156_WYG_046-34a"/>
　　題畫寄張廷瞻<lb/>
渺渺平蕪淺淺沙垂楊疎處見人家二年京洛緇塵滿<lb/>
愛殺芳洲杜若花<lb/>
　　南津<lb/>
南津津頭春水新草堂滉瀁揺青蘋漁歌窅窅逺山碧<lb/>
時有鵁鶄飛近人<lb/>
　許應元<hi>二首</hi>
　　　應元字子春錢塘人嘉靖壬辰進士除泰安知<lb/>
<pb n="KR4h0156_WYG_046-34b"/>
　　　州徙泰州徵授刑部貟外郎進郎中出知䕫州<lb/>
　　　府升四川按察副使調廣西遷右布政使有漪<lb/>
　　　堂稾<hi>皇甫子循云子春短律淒清長歌瓌壯</hi>
　　再過懐玉感述<lb/>
瑟瑟零雨暮熒熒燈燭光我僕亦已痡偃息臨廣堂我<lb/>
何獨不寐起坐思縱横念我同懐人逺遊在冀方豈無<lb/>
二三子與子共翺翔良友信可懐寧知非爾兄引領既<lb/>
北睇側身復東望倚閭久相待何以遲遲行修途緐暑<lb/>
<pb n="KR4h0156_WYG_046-35a"/>
雨塗潦沾衣裳願言託晨風飛止即故鄉<lb/>
　　已酉夏宣城道中作<lb/>
水國去巳逺旱陸兹方永朝行指墟煙午餉閱田井曲<lb/>
薄蠶事歇來牟供秸秉丁男與紅女所務良自黽予亦<lb/>
勤饘粥安能厭馳騁微月沈西麓羣壑倐已冥杳靄聞<lb/>
鐘聲幽林隔人境且復息微躬明發還耿耿<lb/>
　錢　嶫<hi>六首</hi>
　　　嶫字君望揚州通州人嘉靖壬辰進士歴官参<lb/>
<pb n="KR4h0156_WYG_046-35b"/>
　　　議<lb/>
　　憫黎詠<hi>六首有序</hi>
　　　嘉靖戊申崖吏失御重以積蠧之餘羣黎遂叛<lb/>
　　　攻掠城邑逺近繹騷撫者無䇿漫以牛酒從事<lb/>
　　　越歲不戢當路請命征討予分典戎事深悼誅<lb/>
　　　夷之惨用廣咨諏卒藉天威誅獲渠首殲蕩醜<lb/>
　　　類總五千餘級諸邨悔過悉歸順焉庚戍夏四<lb/>
　　　月三日奏凱底定追惟致冦有因覆車當戒感<lb/>
<pb n="KR4h0156_WYG_046-36a"/>
　　　時述事澘然有懐<lb/>
在昔邃古初鴻濛闢天地巨擘嶂南海五指鬰蒼翠中<lb/>
有黎母居伊人尚䝉昧鑿井以飲渇農田亦時藝荒路<lb/>
曖匪通幽扃或交市雖爾隔華界猶紀王正歲生黎若<lb/>
草木榮隕隨和厲熟黎若鳥獸于何勞智慧所以古先<lb/>
聖馭之以不治<lb/>
粤南本炎嶠矧此瓊崖東元冬日且和幽郊鮮隂風花<lb/>
栁䕃廣隰苖黍青芃芃皇仁漸南極草木均化工豈獨<lb/>
<pb n="KR4h0156_WYG_046-36b"/>
兹黎人物與非吾同軍行直人日感歎心沖沖<lb/>
朝發城東門夕駐藤江壘殺氣干層雲狼師渡藤水雞<lb/>
犬皆震驚人民盡奔徙海避愁蛟蛇山匿畏虎兕蛇虎<lb/>
猶可虞狼毒不可邇軍令甚分明顛仆何由弭伶俜泣<lb/>
路衢迸淚不能已嗟哉一將功豈獨萬骨毁<lb/>
海南無猛虎而有麖與麋𤣥崖産珍木種種稱絶竒斯<lb/>
物出異域頗為中國推以兹重徴索奔頓令人疲窮年<lb/>
務采獵為官共饋儀苦云近歲盡無以充攜持直欲訴<lb/>
<pb n="KR4h0156_WYG_046-37a"/>
真宰鏟此蘇民脂物理固有然忉怛勞人思<lb/>
葉落當歸根雲沉久必起黎人多良田征斂苦倍蓰誅<lb/>
求盡餘粒尚豢犢與豕昨當租吏來宰割充盤几吏怒<lb/>
反索金黎氓那有此泣向邏者借刻箭以為誓貸一每<lb/>
輸百朘削尤相擬生當剝肌肉死則長已矣薄訴吏轉<lb/>
嗔鎖縛不復視黎兒憤勇決挺身負戈矢鎗急千人奔<lb/>
犯順非得已赫赫皇章存今人棄如紙<lb/>
朔風戒良節赫赫張皇師軍門號令嚴震肅將天威壯<lb/>
<pb n="KR4h0156_WYG_046-37b"/>
士快鞍馬鋒鏃如星飛一舉破賊壘刀斧紛紜揮剖尸<lb/>
越丘阜踏血腥川坻白日暗西嶺瘴氣昏餘暉翅鼠墮<lb/>
我前饑烏逐人歸征夫懐慘憂涕泗霑我衣黎人本同<lb/>
性云胡登禍機神武貴勿殺不在斬獲為息火當息薪<lb/>
弭兵當弭饑誰生此厲階哲士知其非<lb/>
　尹　耕<hi>十四首</hi>
　　　耕字子莘蔚州人嘉靖壬辰進士由兵部郎中<lb/>
　　　出知河間府升河南按察僉事坐劾戍遼左有<lb/>
<pb n="KR4h0156_WYG_046-38a"/>
　　　朔野集<lb/>
　　　<hi>詩話李何詩派並行曽未幾時而學李者漸少宗何者日多學李得其風骨者前有凌溪後有</hi>
　　　<hi>朔野而已朔野以邊才自負一蹶不振坎壈而終詩如曉角秋笳聼者悽楚</hi>
　　修邊謡<lb/>
去年修邊君莫喜血作邊牆牆下水今年修邊君莫憂<lb/>
石作邊牆牆上頭邉牆上頭多凍雀侵曉霜明星漸落<lb/>
人生誰不念妻孥畏此營門雙畫角<lb/>
　　黟縣道中<lb/>
<pb n="KR4h0156_WYG_046-38b"/>
嶺峻橋横渡泉懸水逆流映空峰影亂觸石浪花浮歲<lb/>
月悲行役衣冠憶舊游望鄉雙淚眼休上最髙樓<lb/>
　　韓淮隂侯廟<lb/>
背水空留陣良弓早見收身危縁震主面相止封侯落<lb/>
日荒祠道西風澗水秋君臣終始義為爾淚長流<lb/>
　　關忠義祠<lb/>
盪冦襄樊日長濤渰魏軍氣雖雄百戰功竟偃三分鬼<lb/>
馬騰空皁靈旗掣亂雲神絃朝暮曲長向嶺頭聞<lb/>
<pb n="KR4h0156_WYG_046-39a"/>
　　秋興<hi>四首</hi>
銅龍春闢曉光寒金水橋横白玉欄見說漢皇求大藥<lb/>
故邀王母到長安黄金夜獻文成竈青鳥朝翔太乙壇<lb/>
不是歲星陪帝輦蟠桃誰奉殿中歡<lb/>
薊門千里接雲中燧火清宵警報同合陣幾窺青海月<lb/>
鳴鞭争下黑山風殘冬戰士衣仍薄荒歲孤城廩欲空<lb/>
南國十年輸輓盡防秋諸將慢論功<lb/>
十萬鳴弦報吉囊去來飄忽是花當連姻故自輕中國<lb/>
<pb n="KR4h0156_WYG_046-39b"/>
分道頻看入漢疆推轂丈人空肉食操戈遺孽尚蕭牆<lb/>
不應干羽修文日歲歲三闗有戰場<lb/>
威名萬里馬將軍白首丹心天下聞遼水旌旗餘殺氣<lb/>
泰山松柏已髙墳條侯自靖中州變竇憲曽名塞外勲<lb/>
獨倚凌煙思將畧暮天征雁下寒雲<lb/>
　　上谷歌<hi>四首</hi>
大寧無路援開平極目孤懸獨石城遥憶先皇親躍馬<lb/>
長驅絶塞苦提兵寒流汨汨交樵徑野戍荒荒列漢旌<lb/>
<pb n="KR4h0156_WYG_046-40a"/>
千載土人談往事伯顔山下有英聲<lb/>
永寧山外黄花鎮隆慶州旁土木城千里風烟開紫塞<lb/>
萬年根本是神京分工幸築沿邊壘深入宜防間道兵<lb/>
見說花當窺伺久窮邊誰識近年情<lb/>
飛狐倒馬紫荆連此去朝廷路一千向日北門嚴鎖鑰<lb/>
於今南牧盛烽煙時名受脤當闗將嵗徳臨分破陣年<lb/>
願假精兵臨塞上莫令疲病乆戈鋋<lb/>
陽河西帶鎮寧流順聖川南是蔚州比歲凶荒猶在眼<lb/>
<pb n="KR4h0156_WYG_046-40b"/>
向來荼毒幾曽收靈闗皆出紅沙嶺直峪斜通白草溝<lb/>
封植紫荆端在此倉場芻粟可深籌<lb/>
　　紫荆闗<lb/>
漢家鎖鑰惟元塞隘地旌旗見紫荆斥堠直通沙磧外<lb/>
戍樓髙並朔雲平峰巒百轉真無路草木千盤盡作兵<lb/>
誰識廟堂柔逺意㦸門煙雨試春耕<lb/>
　　春懐<lb/>
春深闗塞尚屯兵萬里邊防拱漢京不為翠華臨逺道<lb/>
<pb n="KR4h0156_WYG_046-41a"/>
豈應金甲廢深耕轉輸坐見司徒急經畧親看相國行<lb/>
莫訝至尊忘北顧顯陵遷附聖人情<lb/>
　桑　喬<hi>一首</hi>
　　　喬字子木江都人嘉靖壬辰進士除户部主事<lb/>
　　　改授監察御史駕幸承天扈從未行乞歸逮赴<lb/>
　　　詔獄廷杖謫戍九江卒戌所隆慶初贈光祿寺<lb/>
　　　少卿有詩文集<hi>歐楨伯云子木詩清雅俊逸有昌黎眉山之風</hi>
　　　<hi>詩話子木按大同還一日劾四尚書嚴嵩與焉可謂敢言矣然幾殺其身得不死者幸耳歐禎</hi>
<pb n="KR4h0156_WYG_046-41b"/>
　　　<hi>伯撰廣陵十先生傳十先生者儲瓘静夫王軏載卿景暘伯時趙鶴叔鳴朱應登升之蔣山卿</hi>
　　　<hi>子雲曽銑子重朱曰藩子价宗臣子相其一則子木也</hi>
　　流水<lb/>
江流九派是潯陽山勢千重擁建康日暮雲帆看不見<lb/>
夢隨江水過横塘<lb/>
　包　節<hi>三首</hi>
　　　節字元達華亭籍嘉興人嘉靖壬辰進士除東<lb/>
　　　昌推官徵授監察御史出按湖廣抗疏劾守陵<lb/>
<pb n="KR4h0156_WYG_046-42a"/>
　　　大璫廖斌不法為斌反誣下詔獄謫戍莊浪衛<lb/>
　　　有臺中湟中二集<hi>莫子良云侍御詩於臺中見遂初之志焉其言麗以則於</hi>
　　　<hi>湟中見窮愁之藴焉其言婉以思玉顧元言云侍御詩意象都新令人炫目方之  琢鼎彞欵</hi>
　　　<hi>識工緻特乏𢎞綽耳</hi>
　　　<hi>詩話侍御恱研風雅以文苑英華詩可續昭明文選體編成苑詩類選三十卷亦稱好事其所</hi>
　　　<hi>作大約取材于是西谷張氏惜其立志太銳任事太勇嫉惡太嚴為讒者所中其才與命妨志</hi>
　　　<hi>與時違故所就止是亦知己之言也</hi>
　　九日宴西寧城樓<lb/>
<pb n="KR4h0156_WYG_046-42b"/>
九日依邊郡登髙倍黯然山風寒擁葉城日澹浮烟菊<lb/>
亦窮荒見萸應故國偏何期流竄客猶接歲時筵<lb/>
　　得侯介潭消息<lb/>
消息西來未忍聞若為多難復離羣投荒自分先朝露<lb/>
歎逝那知對隴雲隔歲行塵猶避馬早春芳草已孤墳<lb/>
生還儻過山陽道長笛何堪聼夜分<lb/>
　　贈俠少年<lb/>
早隨飛將戰龍沙日晚收營過狭斜下馬直趨盧女肆<lb/>
<pb n="KR4h0156_WYG_046-43a"/>
滿樓喧笑擁琵琶<lb/>
　馮汝弼<hi>一首</hi>
　　　汝弼字惟良平湖人嘉靖壬辰進士工科給事<lb/>
　　　中以言事謫潛山縣丞遷知太倉州調揚州府<lb/>
　　　同知不赴隆慶初追贈布政司參政有祐山集<lb/>
　　　<hi>詩話祐山入諌垣值汪尚書鋐掌吏部恃寵恣肆言官劾之不動祐山投袂起曰擊之不勝則</hi>
　　　<hi>其志益驕事有不可言者吾當以死争之疏入帝怒時禮科給事中掲陽蔡宗愷河南道御史</hi>
　　　<hi>泰和曽翀皆廷杖死祐山與諸暨翁給事溥等八人俱外謫然翁終以此逐斯隆慶初有追贈</hi>
<pb n="KR4h0156_WYG_046-43b"/>
　　　<hi>之典也祐山歸田後睦鄰敦俗鄉里徳之曽孫孝廉洪業守其家法輕財博施至今東湖言好</hi>
　　　<hi>義者必曰馮氏</hi>
　　夜發天津<lb/>
明月天津岸孤帆水底明北來新鴈至仿彿是神京<lb/>
　徐　楨<hi>二首</hi>
　　　楨字世兆長洲人嘉靖壬辰進士歴官廣東参<lb/>
　　　政有堯山詩集<lb/>
　　楊蘭亭奉使北上<lb/>
<pb n="KR4h0156_WYG_046-44a"/>
出闗稱使者知是棄繻生鳳詔從天下樓船截海行五<lb/>
雲還入夢千里欲遄征到處逢迎是無勞念去程<lb/>
　　鄒虹橋新居<lb/>
欲謝塵中鞅言從野外居短籬齊樹槿新水曲通渠俗<lb/>
客無停軫幽人有報書清風北牕下髙枕意何如<lb/>
　謝少南<hi>二首</hi>
　　　少南字應午上元人嘉靖壬辰進士歴官廣西<lb/>
　　　提學有粤臺集<lb/>
<pb n="KR4h0156_WYG_046-44b"/>
　　府江雜言<hi>二首</hi>
蠻煙不雨似雲濃白日隂隂慘澹中炎氣熏人冬亦暖<lb/>
不知何地候春風<lb/>
落日官軍舉號齊琱戈畫盾障山蹊不嫌銅斗通宵擊<lb/>
却厭斑雞半嶺啼<lb/>
　王　畿<hi>一首</hi>
　　　畿字汝中紹興山陰人嘉靖壬辰進士官南京<lb/>
　　　武選主事有龍溪集<lb/>
<pb n="KR4h0156_WYG_046-45a"/>
　　　<hi>詩話龍溪學術不純詩亦駁雜</hi>
　　登西天目<lb/>
早起登山去芒鞵結束牢但令雙足健不怕萬峯髙<lb/>
　白　恱<hi>一首</hi>
　　　恱字貞夫武進人嘉靖壬辰進士除户部主事<lb/>
　　　改禮部歴貟外郎中未幾補左春坊司直謫永<lb/>
　　　平通判轉南京後軍都督府經歴稍遷南吏部<lb/>
　　　郎中再謫河間通判復轉户部主事改尚寳司<lb/>
<pb n="KR4h0156_WYG_046-45b"/>
　　　丞有詔遷江西按察僉事俄令致事有雒原集<lb/>
　　　<hi>皇甫子循云雒原調暢朗而思沉語婉麗而致逺音和平而易感㫖雋永而難斁  顧元言云</hi>
　　　<hi>司直以建安風骨兼貞觀思致足以振響長慶繼軌大傅矣</hi>
　　秦省諸君招飲愛山園亭<lb/>
幽林闢瑶圃飛閣臨華池髙賢敞燕㑹慰我逺遊思情<lb/>
酣衆音翕日永杯行遲鮮飈空中來坐令炎霧披綠竹<lb/>
䕃雕榱雜樹縁芳畦夕照燦雲峰澄波漾漣漪淵魚伏<lb/>
蒲藻鳴鳥遷樛枝歡樂良不極惜兹光景馳慷慨君子<lb/>
<pb n="KR4h0156_WYG_046-46a"/>
心明明孚令儀散聚靡有常邂逅天之涯眷言崇懿徳<lb/>
式彼周行詩<lb/>
　趙　伊<hi>一首</hi>
　　　伊字子衡平湖人嘉靖壬辰進士歴官廣西按<lb/>
　　　察副使有序芳園稾<lb/>
　　案山<lb/>
沙圩塔前春草齊案山樓外曉鶯啼畫船載酒三湖遍<lb/>
簫鼓聲中日又西<lb/>
<pb n="KR4h0156_WYG_046-46b"/>
　張　謙<hi>一首</hi>
　　　謙字仲受慈谿人嘉靖壬辰進士歴官按察副<lb/>
　　　使<lb/>
　　東門行<lb/>
歩出城東門泛彼河上舟河流東北馳念子悵悠悠子<lb/>
行一何逺乃在渤海頭白日照遼陽朔風吹高丘王事<lb/>
各有程焉得斯須留執手淚盈把杯至不能酬垂楊夾<lb/>
廣衢有鳥聲相求感之増煩惋怨彼道路修丈夫自有<lb/>
<pb n="KR4h0156_WYG_046-47a"/>
懐豈若兒女儔贈子明月珠照耀光九州所期在同心<lb/>
千載為我逑<lb/>
　廖希顔<hi>三首</hi>
　　　希顔字叔愚茶陵人嘉靖壬辰進士有東雲集<lb/>
　　送岱宗諫議謫鎮逺<lb/>
明堂再續周王禮宣室能容賈誼狂抗世有人還諫草<lb/>
清時憐汝獨遐荒龍吟鎮澤千峰雨雁度偏橋八月霜<lb/>
去住天涯各何意長星猶在太微傍<hi>自注時有星變</hi>
<pb n="KR4h0156_WYG_046-47b"/>
　　送李約齋戴前峰二諫議謫象郡<lb/>
天風吹雨氣蕭森行盡江潭是桂林萬死投荒明主意<lb/>
一封排闥小臣心城臨南斗桄榔出花暗春山瘴癘深<lb/>
彈劍長歌倍憐汝許身我亦愛南金<lb/>
　　送方兵備赴蜀兼懐楊芳洲夫子<lb/>
西路元戎看仗節南宫詞賦起明經天門初日餘殘雪<lb/>
江國浮雲伴使星乗興還移浣溪棹幾時同過草元亭<lb/>
生憎楊栁催春發故向愁邊却盡青<lb/>
<pb n="KR4h0156_WYG_046-48a"/>
　王　瑛<hi>一首</hi>
　　　瑛字汝玉無錫人嘉靖壬辰進士官監察御史<lb/>
　　　有石沙溪上集<lb/>
　　任丘道中寓目<lb/>
萬山秋色送行韉髙樹雲生欲暮天可是河頭漁艇出<lb/>
鷺鷥驚起水西田<lb/>
　王廷榦<hi>二首</hi>
　　　廷榦字維楨涇縣人嘉靖壬辰進士除行人遷<lb/>
<pb n="KR4h0156_WYG_046-48b"/>
　　　南京刑部主事歷户部貟外郎中出知九江府<lb/>
　　　有巖潭集<lb/>
　　天夀山行宮<lb/>
天斾三春發離宫四月開觀河懐禹跡問野見周才日<lb/>
氣生高嶺雲隂拂翠臺太平叨扈從文雅媿鄒枚<lb/>
　　後湖答皇甫司勲<lb/>
髙皇方息戰於此濬澄湖版籍封疆逺絲綸詔命敷萬<lb/>
年修禹貢九譯獻周圖自得清風句南中麗景無<lb/>
<pb n="KR4h0156_WYG_046-49a"/>
　錢　薇<hi>一首</hi>
　　　薇字懋垣海鹽人嘉靖壬辰進士除行人擢禮<lb/>
　　　科給事中轉右給事中贈太常寺少卿有承啟<lb/>
　　　堂稾<lb/>
　　贈呂東匯銀臺<lb/>
薊門十載别此日意何如濟世餘三䇿謀身合二疏浮<lb/>
踪寄天地真樂自樵漁好借盧敖杖周行五岳墟<lb/>
　髙世彦<hi>一首</hi>
<pb n="KR4h0156_WYG_046-49b"/>
　　　世彦字仲修號白坪内江人嘉靖壬辰進士有<lb/>
　　　自得齋槀<lb/>
　　　<hi>詩話白坪軒名自得其詩意象從容五言如羣鷗穿藻出一鳥捕魚飛月令如潮信年光似水</hi>
　　　<hi>流白雲棲樹杪青竹露牆根瑶瑟難為調牙籤剰有書潮來沙作篆雲過石為衣七言如對月</hi>
　　　<hi>云佳辰若此不易得良夜何其分外明九日云清時容我林泉嬾黄菊笑人塵務勞自娛云花</hi>
　　　<hi>隂數酌陶元亮日課一詩梅聖俞蜀中尚楊用修派詞多穠郁而其詩清潤如此所當洗眼觀</hi>
　　　<hi>也</hi>
　　冬江<lb/>
<pb n="KR4h0156_WYG_046-50a"/>
秋盡寒潭斂水痕斷雲殘雪送朝昏深冬野鳥巢溪樹<lb/>
近渚人家掩石門何處洞簫吹夜雨一竿漁火徹朝暾<lb/>
蜀江氣暖春光早已有林花暎小邨<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_046-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷四十六<lb/>
</p>
<p>
</p>
  </div>
</body>
</text>
</TEI>
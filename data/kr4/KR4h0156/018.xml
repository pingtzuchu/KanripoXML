<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜巻十八</head> <lb/>
    <p>
<pb n="KR4h0156_WYG_018-1a"/>
欽定四庫全書<lb/>
　明詩綜巻十八<lb/>
　　　　　　　　　　翰林院檢討朱彛尊編<lb/>
　方孝孺<hi>十三首</hi>
　　　孝孺字希直一字希古臨海人建文中文學博<lb/>
　　　士靖難兵至首以身殉沒後嚴禁文字門人王<lb/>
　　　稌藏之傳有遜志齋集<hi>徐子元云希直文章大家詩亦豪壯非所長也</hi>
　　　<hi>朴李時逺云正學詩渾  淳正大率如其文</hi>
<pb n="KR4h0156_WYG_018-1b"/>
　　　<hi>静志居詩話正學先生文昌明博大開闔自如雖有小韓之名實與大蘓相埒潛溪學士贈詩</hi>
　　　<hi>云方生来海上玉立而春温同餐太倉粟共勘典與墳漭蒼扣無始溟涬窮無垠宇宙所管攝</hi>
　　　<hi>載籍所敷陳終始鈎鉗之若大樂建鈞律吕按髙下宫商肅君臣黄鐘壓瓦釜庭燎滅鬼燐以</hi>
　　　<hi>兹稽古力可敵勘定勛濡毫寫䧺顥勢足移峨岷漏泄渾沌竅出入造化神盡抽神竒秘不墮</hi>
　　　<hi>臭腐塵所以自出之愈見光景新振古著作家後先各繽紛豈知萬牛毛難嫓一角麟葉夷仲</hi>
　　　<hi>亦贈詩云雄文細字塞巨帙雅辭宏論開心扄其險遏雲漢其幽通窈𡨕贍如戈甲積晉庫竒</hi>
　　　<hi>如盤鼎鐫商銘麗如勾芒青春布花卉壯如豐隆白日驅雷霆千流萬派怒奔放終然帖帖趨</hi>
　　　<hi>東溟持以用世不啻如飬生之榖粟濟疾之葠苓直須上追虞書嫓周雅於以作春秋之羽翼</hi>
<pb n="KR4h0156_WYG_018-2a"/>
　　　<hi>為禮樂之藩屏其傾倒也至矣説者謂先生詩非所長然五言熟精選體當在潛溪華川之石其</hi>
　　　<hi>談詩絶句云舉世皆宗李杜詩不知李杜更宗誰能探風雅無窮意始是乾坤絶妙辭又云前</hi>
　　　<hi>宋文章配兩周盛時詩律亦無儔今人未識崐崙派却笑黄河是濁流又云天厯諸公著作新</hi>
　　　<hi>力排舊律祖唐人粗豪未脱風沙氣難抵熙豐作後塵其意葢瓣香東坡居士也予謂先生宜</hi>
　　　<hi>配食孔子之庭嘗賛柯納言聳疏請于祗朝文廷議以先生但能成仁不可為道學且  有</hi>
　　　<hi>集而無語録以是抑之納言幾獲罪不知語録乃浮屠家法耳祀典闕如不能無望於後之君</hi>
　　　<hi>子</hi>
　　休日奉陪蜀府諸公宴集<lb/>
<pb n="KR4h0156_WYG_018-2b"/>
居閒歎時邁閲世知才短頻為觀國游毎覺歸期緩羣<lb/>
公盡耆英過此殊恨晚他鄉親故稀骨肉不在眼非資<lb/>
談詠歡孰使離情展大藩仰仁哲政化崇寛簡長日自<lb/>
優游兹辰况休澣牲醪出珍賜果蔬隨物産一觴偶相<lb/>
酬萬慮皆可遣貴同周士肆狂笑晉人孏語樂天趣深<lb/>
心清市塵逺新秋欣己至毒暑行将斷靈雨席上来微<lb/>
凉坐中滿明時古難遇良㑹世所罕各勉存令猷垂聲<lb/>
繼伊管<lb/>
<pb n="KR4h0156_WYG_018-3a"/>
　　閒居感懐<hi>三首</hi>
竊竊衆所憂不踰衣食間孰知温飽外可憂非一端賤<lb/>
憂道難行貴憂名不完誰能斷棄此自樂如孔顔<lb/>
我非今世人空懐今世憂所憂諒無他慨想禹九州商<lb/>
君以為秦周公以為周哀哉萬年後誰為斯民謀<lb/>
士無及物智毎喜華其廬我居豈不敝於道亦有餘明<lb/>
取藏吾身奥取藏吾書奚煩歎其陋不見阿房初<lb/>
　　次王仲縉感懐韻<lb/>
<pb n="KR4h0156_WYG_018-3b"/>
翠鳥質微細乃以羽自戕犀象獸之雄毎因齒角亡物<lb/>
生無巨小適用反相傷犬羊死柔弱虎豹死暴强彭聃<lb/>
死於夀夭者死於殤萬生誰長存所貴徳譽光古来志<lb/>
節士立身有大方孰云蕭艾藂果勝蘭蕙芳<lb/>
　　上巳約友登南樓<lb/>
生意忽滿眼不知春淺深良朋曠佳㑹濁酒難孤斟迢<lb/>
迢城上樓髙朗宜逺臨曷不一舉趾縱望淵與岑逍遥<lb/>
羣動表舒豁萬古心古人巳寂寞繼者應在今藴真有<lb/>
<pb n="KR4h0156_WYG_018-4a"/>
至樂外慕非所欣願言領衆妙無為鬱冲襟<lb/>
　　感橙樹有作<hi>有序</hi>
　　　秋林道傍有橙樹處荆棘中不知幾何年㑹增<lb/>
　　　置驛舎芟夷堂基斧斤幾及遇識者知其為果<lb/>
　　　實之美也獲免築室既成正值窗牖間結實纍<lb/>
　　　纍然可愛過而見焉感而為之賦詩<lb/>
橙生蜀山裏蕪没荆棘場荆棘忽翦除孤根虞見傷幸<lb/>
遇識者顧扶植不忍戕築室適在兹窗牖正相當花垂<lb/>
<pb n="KR4h0156_WYG_018-4b"/>
素雪盛葉茂青雲張方秋氣盛肅原野飛早霜衆木不<lb/>
復榮百草己罷芳纍纍枝間實爛爛半青黄摘置樽俎<lb/>
間几席有餘光豈惟巴人羨南服亦罕嘗嵬峩帝王宫<lb/>
異味来萬方何以解煩渴甘酪間蔗漿此物儻前陳玉<lb/>
食益馨香可令積疢蠲坐見人情康惜無先容者盱彼<lb/>
塗路長遇世良有㑹處己貴安常嵗寒善自保用舍隨<lb/>
行藏<lb/>
　　嵗除祭先奉懐家兄次文公先生病中呈諸友韻<lb/>
<pb n="KR4h0156_WYG_018-5a"/>
日月行不息我亦少安居違家今幾何忽復五載餘微<lb/>
官誤人事解令親者疎毎思别時語不見空中書及兹<lb/>
嵗将䦨感歎正躊躇祀先具薄奠撫已懐厥初觴酒豈<lb/>
云乏獨酌悶難袪寜當解組去御子花間車<lb/>
　　勉學詩<lb/>
黄河西北来云是崑崙丘經行非一山囬薄半九州上<lb/>
有不測源下有無盡流萬化同此機不知幾春秋分明<lb/>
天地心不為淺狹謀癡人用小計顛倒若無求安得申<lb/>
<pb n="KR4h0156_WYG_018-5b"/>
韓氏化為古伊周<lb/>
　　題王叔明墨竹為鄭叔度賦<lb/>
吳下王䝉藝且文吳興趙公之外孫黄塵飄蕩今白髪<lb/>
典刑逺矣風流存華亭朱芾稱善畫毎觀䝉畫必歎詫<lb/>
謂言妙處逼古人世俗相傳倍増價昔年夜到南屏山<lb/>
髙堂素壁五月寒壁間舉目見修竹烟雨㝠漠蛟龍蟠<lb/>
呼童秉燭乆不寐細看醉墨王䝉字固知䝉也好天趣<lb/>
畫師豈解知其意分枝綴葉人所知要外枝葉求神竒<lb/>
<pb n="KR4h0156_WYG_018-6a"/>
天機貴足不貴似此事不可傳諸師麟溪鄭君好竒士<lb/>
愛畫猶能賞其趣嗚呼世間作者非不多鄭君甚少可<lb/>
奈何<lb/>
　　蕨箕行<lb/>
並海飢民千百數攜鉏上山斸山土蕨根已盡劚不休<lb/>
力絶筋疲未言苦屋頭五日無炊煙十步九却行不前<lb/>
全家性命係朝暮弱子假息阿母眠昨日斸蕨僅盈斗<lb/>
今日蕨根不滿手但憑斸蕨保餘生再拜青山感恩厚<lb/>
<pb n="KR4h0156_WYG_018-6b"/>
青山青山爾勿猜明朝未死攜鉏来<lb/>
　　懿文皇太子輓詩<lb/>
相宅圗方獻還宫疾遽侵鼎龜懸寳命笙鶴動哀音誰<lb/>
紹三皇治徒傾四海心闗中諸父老猶望翠華臨<lb/>
　　題畫<lb/>
得意支郎畫分明是米家亂雲浮雜樹逺渡卧枯槎白<lb/>
屋孤舟迥丹崖一徑斜何時共漁叟洞口訪桃花<lb/>
　黄子澄<hi>一首</hi>
<pb n="KR4h0156_WYG_018-7a"/>
　　　子澄初名湜以字行更字伯淵分宜人洪武乙<lb/>
　　　丑賜進士第三除編脩厯脩撰累官太常寺卿<lb/>
　　　兼翰林院學士靖難師入磔死<hi>朱平涵云方練集己盛行惟太</hi>
　　　<hi>常文章泯滅單詞片語流落人間氣㷔光華固不必多也</hi>
　　枯梅<lb/>
百千年樹未全枯三五个花何太疏聞道石門春意動<lb/>
不知曾有暗香無<lb/>
　　　<hi>詩話太常受易於歐陽貞受書于周與學受春秋于梁寅初謁寅時寅令作枯梅詩立就甚異</hi>
<pb n="KR4h0156_WYG_018-7b"/>
　　　<hi>之石門寅所居也</hi>
　練子寜<hi>一首</hi>
　　　子寜名安以字行號松月居士新淦人洪武乙<lb/>
　　　丑賜進士第二人授翰林院脩撰陞副都御史<lb/>
　　　工部侍郎建文時遷御史大夫靖難師入不屈<lb/>
　　　死有金川玉屑集<hi>徐子元云中丞玉屑無多為世所寳</hi>
　　　<hi>詩話革除詩文之禁甚於元豐然遜志之集金川玉屑之編久而日星不滅也是編至正徳中</hi>
　　　<hi>始出其詩娟秀妍雅七言如丹梯下壓龍蛇窟鐵鎻髙懸虎豹關司馬豈無乗駟日終軍又是</hi>
<pb n="KR4h0156_WYG_018-8a"/>
　　　<hi>八關時旋沽南石橋邊酒走送東風江上船一水束来通漢沔諸峰西上接岷峨殘碑墮淚空</hi>
　　　<hi>秋草折㦸沉沙自夕陽飲馬窟深泉胍暖射鵰風急雪花寒天垂鉅野河流急秋盡江南木葉</hi>
　　　<hi>踈莫怪風流謝安石未應憔悴沈休文皆泠然可誦</hi>
　　三月望日與饒隠君子宏遊玉笥山謡<lb/>
我懐謝康樂獨往遊名山身同雪舟繫心與浮雲閒清<lb/>
風澹蕩灑六合令我興在松雲間玉山髙與南斗齊雲<lb/>
錦照耀廬山低三十六峰凌雲霓飛湍噴雪臨廻溪長<lb/>
松挂月青猿啼上有梅仙采藥之幽棲下有蕭雲讀書<lb/>
<pb n="KR4h0156_WYG_018-8b"/>
之故基洞天石扇香莫測瑶草謾長三冬荑我欲因之<lb/>
覽八荒手拂青蘿眠石牀回飈吹㪚碧天霧清溟倒瀉<lb/>
澄湖光作為玉山謡寄之雙峰客興来攜妓秋復春笑<lb/>
殺東山謝安石<lb/>
　黄　觀<hi>二首</hi>
　　　觀字瀾伯一字尚賔貴池人初從父贅姓許洪<lb/>
　　　武戊辰賜進士第一累官禮部右侍郎建文中<lb/>
　　　改侍中掌尚賔司事奉詔募兵聞金川門師入<lb/>
<pb n="KR4h0156_WYG_018-9a"/>
　　　投李陽河死<lb/>
　　題江貫道長江圖<lb/>
離離衆樹深靄靄孤雲碧山色望難窮江流浩無極漁<lb/>
歌逺渚昏鳥下平蕪夕惆悵涉風波扁舟何處客<lb/>
　　送趙彦玘都事<lb/>
石頭城下自分攜無復聨牀聽曉雞故里音書寒鴈杳<lb/>
空江樹裏暮天低春来白下孤新約夢去花間憶舊題<lb/>
猶念雪深留宿夜酒醒詩就小樓西<lb/>
<pb n="KR4h0156_WYG_018-9b"/>
　卓　敬<hi>一首</hi>
　　　敬字維恭瑞安人洪武戊辰進士除給事中厯<lb/>
　　　戸部侍郎靖難兵渡江被執不屈死宣徳中廬<lb/>
　　　陵劉球得其遺文傳之<lb/>
　　墨竹<lb/>
洞庭木落水生波斜月虚窗露氣多虞帝不歸秋色晚<lb/>
滿江煙雨泣湘娥<lb/>
　王叔英<hi>一首</hi>
<pb n="KR4h0156_WYG_018-10a"/>
　　　叔英名元采以字行黄巖人洪武末為仙居教<lb/>
　　　諭陞漢陽知縣建文元年召為翰林脩撰靖難<lb/>
　　　師逼江奉詔募兵行至廣徳自經於𤣥妙觀有<lb/>
　　　静學齋稿<lb/>
　　　<hi>詩話先生令漢陽日遺書希直云凡人有天下之才固難能自用其才者尤難如子房之於髙</hi>
　　　<hi>祖能用其才者也賈誼之於文帝不能自用其才者也天下之事固有行於古而亦可行於今</hi>
　　　<hi>者如夏時周冕之類是也亦有行於古而難行於今者如井田封建之類是也可行者行之則</hi>
　　　<hi>人之從之也易難行者行之則人之從之也難從之易則民樂其利從之難民斯受其患矣此</hi>
<pb n="KR4h0156_WYG_018-10b"/>
　　　<hi>君子用世貴乎得時措之宜也可稱希直諍友白首同歸不渝霜雪古人哉</hi>
　　絶命詞<lb/>
人生穹壌間忠孝貴克全嗟予事君父自省多過愆有<lb/>
志未及竟竒疾忽見纒意者造化神有命歸九泉嘗念<lb/>
夷與齊餓死首陽巔周粟豈不豐<hi>一作佳</hi>所見良獨偏髙<lb/>
蹤邈難繼慎勿稱希賢<lb/>
　周是修<hi>一首</hi>
　　　是修名徳以字行泰和人洪武中舉明經由霍<lb/>
<pb n="KR4h0156_WYG_018-11a"/>
　　　丘訓導厯周府紀善改衡府靖難兵渡江入應<lb/>
　　　天府學自經死有芻蕘集<lb/>
　　　<hi>詩話紀善詩最傳者長安古意一篇李時逺云可與初唐四子相埒近陳卧子論詩甚嚴選明</hi>
　　　<hi>三百年詩寥寥數巻是篇特見録亡友陸麗京亦亟稱之云是神龍景雲以前風調予謂此等</hi>
　　　<hi>詩但似古人骸骼無闗性情就芻蕘集中擇之不若牧童謡一首猶存張王遺韻也</hi>
　　牧童謡<lb/>
逺牧牛朝出東溪溪上頭溪頭草短牛不住直過水南<lb/>
芳草洲脫衣渡水隨牛去黄蘆䬃䬃風和雨老鴉亂啼<lb/>
<pb n="KR4h0156_WYG_018-11b"/>
野羊走絶谷無人驚四顧寒藤枯木暮山蒼同伴相呼<lb/>
歸又忙石稜割脚茅割耳身上無有乾衣裳却思昨日<lb/>
西邊好曠坂平原盡豐草短蓑一卧午風輕長笛三吹<lb/>
夕陽早<lb/>
　程本立<hi>三十二首</hi>
　　　本立字原道崇徳人洪武丙辰以明經薦為秦<lb/>
　　　周二府引禮謫雲南馬龍他郎甸長官司吏目<lb/>
　　　建文初徴入翰林陞僉都御史靖難兵至自經<lb/>
<pb n="KR4h0156_WYG_018-12a"/>
　　　於應天府學有㢲隠集<lb/>
　　　<hi>詩話建文諸臣文莫過方希直詩莫過程原道希直之文取法昌黎下亦不失為蘓子瞻原道</hi>
　　　<hi>之詩刻意杜陵下亦不失為陳簡齋也</hi>
　　雪佛碑<lb/>
天花隂墜空平地忽三尺異哉西方神現此水精域胎<lb/>
非託摩耶意叵勞刻畫乃瞻白玉相安用黄金飾一洗<lb/>
熱惱心悉依清浄力紅日起扶桑終焉化無跡其無本<lb/>
非空其有亦非色我來鳯皇溪古寺久荆棘摩挲雪佛<lb/>
<pb n="KR4h0156_WYG_018-12b"/>
碑碑斷字莫識金石亦己壊况非金石質萬事等幻影<lb/>
感之三歎息<lb/>
　　出洛陽城<lb/>
輓輈上天津伊闕當我前連峰左右起奔走相後先古<lb/>
来五嶽内嵩髙極中天儀刑正四表襟帶流三川河山<lb/>
固王室豈直金城堅漢業此中興周都竟東遷壮游快<lb/>
一覽遺跡悲千年頽垣舊誰築野蔓棲朝煙<lb/>
　　題竹石小畫<lb/>
<pb n="KR4h0156_WYG_018-13a"/>
玉堂仙人松雲公寫竹正似石室翁雲林道人雖後出<lb/>
往往落筆生秋風吳人好書仍好畫百年遺墨千金價<lb/>
比来何處得此圖松雪雲林此其亞娟娟嫩玉纔數莖<lb/>
煙梢雨葉縱復横洞庭寒骨沈水底鐵索下取蛟龍争<lb/>
却憶江南舊池館筆牀棊局何蕭㪚一行作吏事便廢<lb/>
十年不歸夢欲斷松雪子孫今幾人雲林弟子誰逼真<lb/>
得歸故鄉儻相覓竹枝挂我頭上巾<lb/>
　　銅梁縣<lb/>
<pb n="KR4h0156_WYG_018-13b"/>
銅梁縣庭公事少銅梁縣事官橋小上山下山石作街<lb/>
街南街北人家好人家好農不好商婚男嫁女不出鄉<lb/>
香芹煮羮飯有稲木棉紡絲衣有裳陳郎邀我青樽滿<lb/>
情多己覺廻鞭嬾酒酣欲寫銅梁歌百錢買筆紫羅管<lb/>
　　題李典儀雲東巻<lb/>
母老今猶健兒行乆不歸一官淹白首萬里夢斑衣越<lb/>
郡東溟濶秦闗西日微只将雙淚眼日日看雲飛<lb/>
　　許州東屯雜詩<hi>三首</hi>
<pb n="KR4h0156_WYG_018-14a"/>
農功将築圃使者正行田車過聞牛鐸詩成墮馬鞭凉<lb/>
風蘋末起落日樹頭員翻憶吳淞岸菱歌處處船<lb/>
逺戍臨邉土生還落野屯時清無盜賊頭白有兒孫舂<lb/>
稲霜餘粒移桑雨後根百年須飽煖此外復何言<lb/>
丘園莽蕭瑟客子暮徘徊山是鈞州起河從鄭邑来衣<lb/>
冠餘古墓歌舞只荒臺野哭誰家婦秋聲助爾哀<lb/>
　　過嶠甸始見禾泥蠻數家有叟攜酒過水見土酋<lb/>
　　飲道傍僕從皆飲酒盡乃行有作<lb/>
<pb n="KR4h0156_WYG_018-14b"/>
山斷邨纔見溪廻路忽迷販茶非土獠勸酒是禾泥碧<lb/>
樹排雲直青秧插水齊欲忘鄉土念多事子規啼<lb/>
　　晚至晉寜州<lb/>
落日孤城小輕煙一水斜青山䝉氏嶮緑樹僰人家絶<lb/>
塞無来鴈荒城有噪鴉多情此州尹勸酒說京華<lb/>
　　寄弟并示婿<lb/>
聞道南塘旱吾家正可憂不能供賦稅豈得免征求舊<lb/>
宅荒苔雨先塋宿草秋急難須努力更與阿騏謀<lb/>
<pb n="KR4h0156_WYG_018-15a"/>
　　乳石詩<hi>有序</hi>
　　　象賢奉常得異石於演樂堂典寳周翁識之云<lb/>
　　　道州乳石也奉常欣然以詩見遺因賦詩荅奉<lb/>
　　　常并呈長史且欲質諸典寳翁也<lb/>
聞道山中乳窟多乳泉流出石為窠洞門到夜飛蝙蝠<lb/>
驛路何年載槖駝野色忽㸔新㟝嶁水㾗猶認舊漩渦<lb/>
豈無青髓香如飯老我黄塵奈爾何<lb/>
　　使浙江發大梁水驛<lb/>
<pb n="KR4h0156_WYG_018-15b"/>
蔡河雪消春水生使者發船将逺行得還鄉里雖慰意<lb/>
却念妻子難為情草薶金谷樓前路潮打錢塘江上城<lb/>
南北登臨總懐古船中有酒且須傾<lb/>
　　髙郵夜泊<lb/>
城樓月色見觚稜城下官河夜欲氷返照疎林皆野燒<lb/>
殘星别浦是船燈腐儒食禄曾無補倦客思家已不勝<lb/>
春雨五湖煙水濶荷簔歸去下魚罾<lb/>
　　和貝惟學登小孤山韻<lb/>
<pb n="KR4h0156_WYG_018-16a"/>
西来風浪湧金山人在鴻濛沆漭間大地小孤天柱石<lb/>
長江第一海門闗鮫人夜泣珠成淚龍女晴梳翠作鬟<lb/>
欲問靈巫報神語我行何日定東還<lb/>
　　喜晴<lb/>
夜雨朝晴喜欲狂西屯騎馬過東岡不妨逐兔争牽狗<lb/>
切莫驅狼使牧羊野日孤營無細柳天風十月有枯桑<lb/>
歸来又飲将軍酒一醉都令世慮忘<lb/>
　　過趙州<lb/>
<pb n="KR4h0156_WYG_018-16b"/>
青山環抱水争流行盡雲州入趙州四野耕耘多樂嵗<lb/>
諸蕃斥候不防秋過橋花竹前邨近入谷松蘿小寺幽<lb/>
妻子誰能免相憶他鄉雖好莫淹留<lb/>
　　嵩盟九日次井泉百户韻<lb/>
天涯九日一登樓應是黄花笑白頭脫㡌不妨同醉倒<lb/>
拂衣安得不歸休山盤晴谷深藏寺水縮寒溪淺露洲<lb/>
上馬荒城向昏黒休教鼔角起邊愁<lb/>
　　送魚課司使霍思誠赴京師<lb/>
<pb n="KR4h0156_WYG_018-17a"/>
三年官守滯蠻荒萬里羈魂度太行居有馬韉留客坐<lb/>
食無魚鮓寄親嘗晴天梅樹常含霧臘月山花不受霜<lb/>
辭滿得歸人共樂将詩送别意茫茫<lb/>
　　送人致仕歸越<lb/>
老臣殊荷聖恩寛詔許還家授㪚官賜杖未携鳩玉小<lb/>
誥綾新織朶雲團西窗夜雨銷紅蠟東閣晴山擁畫欄<lb/>
子去我留寜不媿鑑湖他日請黄冠<lb/>
　　滇陽二月罌花盛開皆千葉紅者紫者白者微微<lb/>
<pb n="KR4h0156_WYG_018-17b"/>
　　帶紅者半紅者傅粉而紅者白膚而絳脣者丹衣<lb/>
　　而素純者殷如染茜者一種具數色絶類麗春譜<lb/>
　　之所云<lb/>
鄯闡東風不作寒米囊花似夢中看珊瑚舊是王孫玦<lb/>
瑪瑙猶疑内府盤嘶過華騮金匼匝飛来蛱蝶玉䦨干<lb/>
瘴煙窟裏身今老春事傷心思萬端<lb/>
　　晚至安寜<lb/>
連然驛路馬曾諳落日行人思不堪地極九州銅柱北<lb/>
<pb n="KR4h0156_WYG_018-18a"/>
山蟠六詔鐵橋南湯池水底皆隂火鹽井煙中半夕嵐<lb/>
廻首蓬莱天萬里忍教塵鬢白毿毿<lb/>
　　自姚安出普淜<lb/>
層闗飛鞚出寒雲萬木歸鴉亂夕曛山似蜻蛉川口合<lb/>
路從鸚鵡嶺西分道傍築室新成市塞上屯田久駐軍<lb/>
逺客誰無鄉土念悲笳吹動不堪聞<lb/>
　　寉慶驛㑹吳人馮廣文閩人林稅使<lb/>
馬蹄蹴遍隂厓雪直向居庸塞外行日落忽聞牛背笛<lb/>
<pb n="KR4h0156_WYG_018-18b"/>
川平始見寉州城秋風千里蓴絲滑暑雨三山荔子生<lb/>
遷客相逢話鄉土天涯何限未歸情<lb/>
　　送教授致仕歸金華<lb/>
六十看山眼未昏草堂歸去卧煙邨朝廷己許乞骸骨<lb/>
衣食未須憂子孫上馬天風吹蓆㡌落帆江月到柴門<lb/>
羮芹炙背區區意他日難忘獻至尊<lb/>
　　早發禄豐驛<lb/>
驛樓燈火見西屯使者出門人語諠天寒馬渡此溪水<lb/>
<pb n="KR4h0156_WYG_018-19a"/>
月落雞鳴何處邨六詔山川皆郡縣百年身世任乾坤<lb/>
若為看見梅花發忽亂鄉愁入故園<lb/>
　　鄧洲驛<lb/>
平岡走馬神摩洞荒驛聞雞鄧睒川丹壑洩雲朝翳日<lb/>
玉泉隂火夜生煙一年殘厯愁来檢萬里新詩老去編<lb/>
山水不殊人事異中原歸計正茫然<lb/>
　　君山别業畫巻為王伯昂題<lb/>
畫圗林壑起雲煙使者髙懐寄静便背郭真成浣花屋<lb/>
<pb n="KR4h0156_WYG_018-19b"/>
看山如坐洞庭船柴門黄葉鄰僧埽石徑蒼苔野鹿眠<lb/>
如此故巢勞逺憶只應頭白是歸年<lb/>
　　宿普安<lb/>
漢婦良家子從軍嵗月多生来小兒女唱得僰人歌<lb/>
　　江頭絶句<lb/>
小樹香櫞子疎籬扁豆花人情悲異土物色似吾家<lb/>
　　揚州<lb/>
揚州城下是官河春雨春風自渌波欲問繁華舊時事<lb/>
<pb n="KR4h0156_WYG_018-20a"/>
太平遺老己無多<lb/>
　　華隂駐馬橋<lb/>
絶谷層闗路屈盤斜岡側嶂石㠝岏今朝駐馬橋頭立<lb/>
華嶽三峯正面看<lb/>
　茅大方<hi>一首</hi>
　　　大方字希董泰興人洪武中為淮安府學教授<lb/>
　　　擢秦府長史建文時官右副都御史靖難兵至<lb/>
　　　死於難有希董集<lb/>
<pb n="KR4h0156_WYG_018-20b"/>
　　　<hi>詩話希董集流傳未廣集中如萬山入漢秦關險孤棧連雲蜀道難縱使火龍蟠地軸莫教鐵</hi>
　　　<hi>騎過天河花間鶯避春城仗林杪僧歸晚寺鐘萬里不来青鳥使千年空老碧桃花皆佳句也</hi>
　　塞門至銀州闗道中<lb/>
銀州西下忽都河降卒東来唱舊歌星㪚諸營連斥候<lb/>
雲屯萬里蔽沙陀自嗟出塞春光少誰道臨闗月色多<lb/>
顧我鶴形非燕頷立功萬里定如何<lb/>
　胡　閠<hi>一首</hi>
　　　閠字松友鄱陽人舉秀才授都督府都事進經<lb/>
<pb n="KR4h0156_WYG_018-21a"/>
　　　厯建文中官右補闕陞大理少卿靖難師入不<lb/>
　　　屈死<lb/>
　　　<hi>詩話長陵靖難受禍者莫慘於正學先生坐方黨死者相傳八百七十三人其次黄太常坐累</hi>
　　　<hi>死者族子六十五人外戚三百八十人若胡大理之死郡志稱其族棄市者二百十七人坐累</hi>
　　　<hi>死者數千人妻斃於獄有把與狗喫了之㫖載奉天刑賞録不知何以若是慘毒有過於方黄</hi>
　　　<hi>者國史既没其實不可得而詳矣大理少與吳孝輩講業長沙王吳芮祠中畫一松於壁題曰</hi>
　　　<hi>蒼虯出壑系之以詩太祖平陳友諒下饒州過而見之喜甚問得其名及舉秀才入見帝曰此</hi>
　　　<hi>題詩鄱陽廟壁者邪因令通籍不遺一善若此</hi>
<pb n="KR4h0156_WYG_018-21b"/>
　　題畫松<lb/>
幽人無俗懐寫此蒼龍骨九天風雨来飛騰作神物<lb/>
　劉　璟<hi>一首</hi>
　　　璟字仲璟青田人基次子授閤門使尋為谷王<lb/>
　　　府左長史靖難師入稱疾不起下詔獄自經死<lb/>
　　　有易齋無隠二集<lb/>
　　　<hi>詩話冲璟為伯温仲子洪武辛未携兄子廌詣闕帝命其襲父爵仲璟謝曰有先兄臣璉之子</hi>
　　　<hi>廌在不敢越禮乃設誾門使處之天台盧廷綱稱其詩云酉酣落葦詞愈工命意不與常人同</hi>
<pb n="KR4h0156_WYG_018-22a"/>
　　　<hi>清如氷甌玉盌貯緐露和如大廷清廟鳴絲桐疾如黄河怒風巻濤浪麗如錦江秋水涵芙蓉</hi>
　　　<hi>譽之未免過實</hi>
　　龜峰春意<lb/>
振䇿陟龜峰極目㪚煩襟攀蘿越巘㟧觀竒擁嶔岑氣<lb/>
和濯柔荑景淑恱鳴禽澹薄白日輝游漾輕雲隂予情<lb/>
亦何欲物理諒可尋芳菲三春意贔屭千年心持此較<lb/>
貞脆因之寄知音<lb/>
　髙遜志<hi>八首</hi>
<pb n="KR4h0156_WYG_018-22b"/>
　　　遜志字士敏蕭縣人徙居嘉興洪武初召脩元<lb/>
　　　史入翰林為編脩累遷侍講學士建文時加太<lb/>
　　　常寺少卿靖難後死永嘉山中有嗇菴遺稿<hi>李時</hi>
　　　<hi>逺云太常詩深純典雅成一家言</hi>
　　　<hi>詩話髙季廸送唐處敬序云予世居吳北郭同里友善者惟王止仲一人十餘年来徐㓜文自</hi>
　　　<hi>毘陵髙士敏自河南唐處敬自㑹稽余唐卿自永嘉張来儀自潯陽各以故来居吳而皆與予</hi>
　　　<hi>鄰於是北郭之文物遂盛矣是北郭十友其初士敏處敬與焉其後徙居檇李是以季廸懐十</hi>
　　　<hi>友詩不及也太常之死傳聞異辭革除遺事及吾學編皆云靖難師起存没無攷劉琳拊膝録</hi>
<pb n="KR4h0156_WYG_018-23a"/>
　　　<hi>謂盛庸兵敗自經柳瑛嘉興府志謂卒於官趙太守瀛撰嘉興府志稱太常卒諡文忠彭比部</hi>
　　　<hi>輅亦云未知何據亡友蒋之翹楚穉嘗出其族譜有逺祖競仕讓皇帝為文淵閣侍書實太常</hi>
　　　<hi>弟子有祭太常文其畧云嵗在壬午九月晦吾師士敏髙先生卒師以國破家亡遁影東甌鴈</hi>
　　　<hi>蕩山中頽齡疾苦僕從竄逸隻影自矢為西山餓夫天假之合小子競亦以未死之身来偷息</hi>
　　　<hi>於此相對若夢寐涙涔涔下侍吾師僅五十日吾師竟長逝就瞑之頃指畫恨字既而曰復何</hi>
　　　<hi>恨復何恨者正吾師泣血椎心萬古耿耿之長恨也競窮途無以成禮林有巨木遭伐其腹枵</hi>
　　　<hi>然乞諸樵叟歛而薶之芙蓉峰北嗚呼天降喪亂蕭墻禍起君國殄瘁臣所當死博浪無椎環</hi>
　　　<hi>柱失匕遁跡空山潔身以竢邂逅之間師師弟弟命之窮兮師疾不起為營一坏山崖水涘杖</hi>
<pb n="KR4h0156_WYG_018-23b"/>
　　　<hi>履莫追涕泗曷己然則金川門師入之後太常自潔其身逺遯未嘗卒于官其詩有云生死尚</hi>
　　　<hi>無懾寵辱何足驚葢矢之有素矣後人選詩據崔林集云太常作周尊師傳後題洪武三十五</hi>
　　　<hi>年嵗次壬午春正月初吉前吏部侍郎太史河南髙遜志又祈南詩後書云河南髙遜志大明</hi>
　　　<hi>洪武吏部侍郎因疑革除之後不署建文職官故稱洪武第壬午正月靖難師尚未渡江譲皇</hi>
　　　<hi>帝猶在位豈有預書洪武三十五年之事乎攷革除之命是年七月始下則二書題名葢出於</hi>
　　　<hi>道士未足依據也嗇菴遺稿詩文各一巻太常十世孫佑釲博米成編</hi>
　　兵後南湖宴集分韻得可字<lb/>
皇風遘中否微命亦遷播豈謂托喬林依然駭烽火前<lb/>
<pb n="KR4h0156_WYG_018-24a"/>
年奔山壑去年匿檣舵妻兒怖欲死崩憂不知我頼此<lb/>
干城將揮戈挽日墮趙佗既稱王天子詔曰可人能閉<lb/>
殺機三光自寜妥湖波瑩宵鑑芙蓉顫秋朶且共醉明<lb/>
月狂吟莫還舸<lb/>
　　荅徐以文<hi>金俊民云以文名用章上虞人有詩見魏仲逺敦交集或刻作徐㓜文誤也</hi>
我本不羈士少年慕逺遊結交盡豪侠英風邈難儔浩<lb/>
然志四海壟斷非所求羣雄亂天紀誓将除國讎驅馬<lb/>
向京邑道路阻且脩曠望空嘆息失計成淹留時哉茍<lb/>
<pb n="KR4h0156_WYG_018-24b"/>
未㑹白璧寕暗投恥同五鼎食笑視千金裘袁絲尚游<lb/>
侠枚皋事俳優知己竟不遇行藏誰與謀芳時忽徂謝<lb/>
冉冉春復秋人生乆羈旅豈不懐故丘放歌吳門市洗<lb/>
耳長江流雖然不得意嘗為蒼生憂心隨去鴈逺目送<lb/>
孤雲愁夫子經世士雖竒不見収何如共脱屣速駕凌<lb/>
滄洲<lb/>
　　題燕文貴秋山蕭寺圗<lb/>
野性樂山水㕓居違素心蕭然困疲役胡能遂幽尋恒<lb/>
<pb n="KR4h0156_WYG_018-25a"/>
思愜所適勝㮣恣登臨秋清景尤曠蒼翠列遥岑霜餘<lb/>
委蔓草孤秀愛雲林畸人寡諧俗結宇丹崖隂浮念不<lb/>
煩遣寂寞契冲襟况復邇蕭寺禪誦有遺音簞瓢足自<lb/>
老簮組知難任披圖憶所厯閲嵗兹已深景物匪殊昔<lb/>
但傷華髪侵何當脫塵躅歸休期自今<lb/>
　　燕穆之楚江秋曉圖<lb/>
曨曨曙光啟渺渺楓江白天空爽氣清露滴千峰碧微<lb/>
茫雲夢渚迢遞潯陽宅五柳髙且疎涼風起蕭瑟河漢<lb/>
<pb n="KR4h0156_WYG_018-25b"/>
縱復橫分明見秋色翩然鶴夢醒孤舟正携客<lb/>
　　適興<lb/>
神理固莫測闔闢無時停萬物盈兩間森然咸委形榮<lb/>
悴從大化胡為勞其生悠悠念往時飛空如流星先哲<lb/>
邈難逮撫已空無成嚴霜被中園蔓草猶青青晨夕自<lb/>
㳺目亦足陶吾情<lb/>
　　龍江紀事<lb/>
避地龍江上扁舟似杜陵流離心欲折漂泊力難勝水<lb/>
<pb n="KR4h0156_WYG_018-26a"/>
落横魚罟林疎見寺燈窮塗何所託猶喜耦良朋<lb/>
　　題盧元佐所藏江山圖<lb/>
結茆曾住白雲間游宦多年客未還開巻偶然鄉思動<lb/>
數峯渾似鄂州山<lb/>
　　題陶淵明像<lb/>
玉山頽矣葛巾偏老僕扶持步不前莫道先生渾不醒<lb/>
醉中猶記義熈年<lb/>
　蔣　兢<hi>一首</hi>
<pb n="KR4h0156_WYG_018-26b"/>
　　　兢字維敬自宜興徙嘉興建文初舉人才授文<lb/>
　　　淵閣侍書<lb/>
　　　<hi>詩話建文諸臣自吾學編名山藏副書史待史竊史㮣而外黄佐有革除遺事髙璧有幽光録</hi>
　　　<hi>袁祥有建文私紀陳洪謨有革除編年許相卿有革朝志陸時中有建文逸史姜清有祕史王</hi>
　　　<hi>㑹有野史袁褧有奉天刑賞録劉琳有拊膝録屠叔方有朝野彚編宋端儀有革除録朱睦<graphic n="KR2417" url="https://raw.githubusercontent.com/kanripo/KR-Gaiji/master/images/KR2417.png" mimeType="image/png"/>
                    </hi>
　　　<hi>有遜國紀林塾有革除史補郁㐮有革除遺忠録杜思有革朝遺忠録鄭應旂有革朝遺忠列</hi>
　　　<hi>傳張朝瑞有忠節録攷誤徐即登有建文諸臣録焦竑有遜國忠節録汪宗伊有表忠録趙士</hi>
　　　<hi>詰有建文年譜趙啟元有遜國續鈔錢士升有遜國逸書陳仁錫有壬午書朱鷺有建文書法</hi>
<pb n="KR4h0156_WYG_018-27a"/>
　　　<hi>擬劉廷鑾有遜國之際月表曹參芳有乾坤正氣紀周鑣有遜國忠紀周逺令有譲皇帝夲紀</hi>
　　　<hi>髙世豐有盡心録以及奉天靖難記建文事迹建文君臣逸事革除漫録革除紀遺遜國臣紀</hi>
　　　<hi>羣忠事畧就義編紀述者不為不多矣然類皆惑於從亡致身二録舉凡河西傭東湖樵夫雪</hi>
　　　<hi>菴僧補鍋匠一一以姓名實之而吾鄉若姚侍御瑄以姦黨誅籍見成祖實録顧諸書反不及</hi>
　　　<hi>焉又北平所司州縣官以靖難師起棄職逺避有朱寜等二百一十九人寜亦未有登載者至</hi>
　　　<hi>於侍書之葬其師則諸公所未及知也予嘗面請學使者以程公本立姚公瑄楊公任髙公遜</hi>
　　　<hi>志建四忠祠於嘉興而以侍書配食於髙公之右學使者諾而不果行也世有主持風教者表</hi>
　　　<hi>忠之典冀吾黨君子留意焉</hi>
<pb n="KR4h0156_WYG_018-27b"/>
　　長相思<lb/>
長相思江悠悠洞庭木落三湘秋夢中不識别時路九<lb/>
疑雲黯蒼桐樹翠華南去不復還雙蛾灑淚愁空山五<lb/>
十哀絃雛鳳語鷓鴣啼處斑斑雨長相思思轉深請以<lb/>
白玉璞琢出相思心三湘之深東入海相思之心終不<lb/>
改<lb/>
　鄭　桓<hi>五首</hi>
　　　桓字居貞歙人洪武中舉明經官至河南左參<lb/>
<pb n="KR4h0156_WYG_018-28a"/>
　　　政永樂初坐方黨死有閩南關隴歸来檜庭諸<lb/>
　　　稿<lb/>
　　　<hi>詩話侯城取友於林公輔鄭居貞最親故其詩云雄文不見林公輔病眼荒荒何處開又云毎</hi>
　　　<hi>懐樗㪚鄭司戸喜看杞梓作孫枝又云林鄭為文學我家波瀾議論濶無涯又送居貞入成都</hi>
　　　<hi>詩云兩生萬里来講道慰寂寞寜知事多忤重使欲離索林也前嵗歸重来忘曩約鄭子今復</hi>
　　　<hi>去南行踰巘㟧疑經待同勘蕪史期共削相須左右肱理勢不可各金門盛才彦徳星耀井絡</hi>
　　　<hi>翽翽白鳳羣豈復少一鶴葢居貞有翩翩紫鳳雛一篇贈侯城行故答及之也遣意詩云相對</hi>
　　　<hi>靡俗言共譚止書詩遐情或深契歡笑同解頤於心有至樂天地亦可遺贈别詩云丈夫平生</hi>
<pb n="KR4h0156_WYG_018-28b"/>
　　　<hi>懐豈惟安其身則以古道相朂矣侯城遇林鄭殆弟子而兼朋友者居貞坐方黨死於南京其</hi>
　　　<hi>餘弟子未至作𤓰蔓抄也鄭詩傳者無㡬林尤罕見曩在都日梁溪顧染汾典籍得其手抄文</hi>
　　　<hi>集塗乙尚存尋歸之崐山徐氏傳是樓惜未及謄其副至今耿耿於懐侯城髙弟惟王叔豐最</hi>
　　　<hi>傳誦集中感舊詩有云杯酒論心有幾人天台張榖舊相親精通八法楊文遇諳誦五經陳用</hi>
　　　<hi>中立言温粹懐陳采肆筆縱横憶鮑岡寫懐有云伯尚庭前傾竹葉用中宅畔㸔梅花假有好</hi>
　　　<hi>事者為之著録以之配食於木末祠中亦勝舉也</hi>
　　植檜<hi>有序</hi>
　　　河南政府有古檜十二株蒼翠特立有古君子<lb/>
<pb n="KR4h0156_WYG_018-29a"/>
　　　之操焉其一勢日偃側懼其乆而益欹也乃啟<lb/>
　　　其培而扶植之噫孰謂人心之偏不可正邪詩<lb/>
　　　以詠之<lb/>
鬱鬱堂前檜清隂芘長廊靈根蟠厚地直榦凌穹蒼雨<lb/>
露相沫濡雲氣時飛揚如何一欹側衆中不成行爾性<lb/>
本孤直胡為若傍徨得非失培䕶毋乃風雨傷一朝為<lb/>
扶植老氣猶昂藏矯矯蚪龍逸翩翩鸞鳳翔物性尚可<lb/>
治人心寜自戕凌霄聳髙節嵗寒矢勿忘大哉棟梁具<lb/>
<pb n="KR4h0156_WYG_018-29b"/>
期爾薦明堂<lb/>
　　洪武癸亥春以公事出㑹寜北境<hi>四首</hi>
答納城邊春水生百花原上骨縱横荒郊露宿不成寐<lb/>
一夜大風吹到明<lb/>
雪山髙聳入青雲下有黄河一帶分粉堞數家髙作塞<lb/>
忽驚十百動成羣<lb/>
沙蔥野韮隨時采蘆酒黄牛取次嘗萬里驅馳闗塞外<lb/>
忽驚風物憶江鄉<lb/>
<pb n="KR4h0156_WYG_018-30a"/>
荒原人家今少存好田多是官軍屯前山遥見黑城子<lb/>
渇飲不知河水渾<lb/>
　林　右<hi>一首</hi>
　　　右字公輔臨海人洪武間中書舍人進春坊大<lb/>
　　　學士輔導皇太孫以事謫中都教授挂冠歸有<lb/>
　　　林公集<lb/>
　　題植芳堂<lb/>
雅心慕幽潔蒔芳此堂隂端居寡俗好庶得觀物心菀<lb/>
<pb n="KR4h0156_WYG_018-30b"/>
彼徑寸苖弱質恐不任靈雨及時降春榮萋以森晨興<lb/>
荷吾鉏逍遥步前林俟時冀采采敢使蕪穢侵靈均世<lb/>
云逺髙蹤邈難尋興言遺逺者媿匪瑶華音<lb/>
　葉見泰<hi>一首</hi>
　　　見泰字夷仲臨海人刑部主事有蘭莊集<lb/>
　　　<hi>詩話夷仲侯城之友其贈侯城詩云我友方濟寜有子方希直而侯城集中有祭葉主事文云</hi>
　　　<hi>昔我先公與公最懽我為童穉輙觀公文謂公名人非我敢見乃辱愛知不我愚賤譽我勉我</hi>
　　　<hi>待以友朋再薦而起實忝同徴舟行千里連床接膝飛觴賦詩樂意横溢葢論交在紀羣之間</hi>
<pb n="KR4h0156_WYG_018-31a"/>
　　　<hi>者也</hi>
　　蘭莊<lb/>
霜風薄林泉衡門迹如埽頼有楚畹花相看慰幽抱芬<lb/>
芳發懐袖落日思逺道逺道不可遺嵗宴徒自好<lb/>
　許　繼<hi>一首</hi>
　　　繼字士脩寜海人洪武中台州儒學訓導有觀<lb/>
　　　樂生集<hi>方希直云士脩詩清雅俊潔出乎天趣詞脩而不浮意凝而不窒言暢而㫖深</hi>
　　　<hi>髙妙處有魏晉人格韻非近世詩人所及</hi>
<pb n="KR4h0156_WYG_018-31b"/>
　　　<hi>詩話士脩自號觀樂生賦詩九章其言曰天地間物物可樂也况垂象成形之大者乎塵土憂</hi>
　　　<hi>勞亦人自為耳静以觀之取其寓於目而樂於心者為觀樂九詠九者何青天也白雲也初日</hi>
　　　<hi>也霽月也丹霞也滄海也逺山也澄淵也古書也侯城為之作傳其卒也又為之作銘稱為篤</hi>
　　　<hi>志尚徳之友而曰君言必出乎正動必由乎禮趨舍取予咸則乎古之君子而無所苟其精思</hi>
　　　<hi>學力以求道徳性命之藴汲汲若或失之而有得乎心沛然以樂不以貧賤憂患惑其志予取</hi>
　　　<hi>友二十年所交海内知名之士甚衆考其所存莫有類吾士脩者其心恱而推服之若是士脩</hi>
　　　<hi>夜坐詩云不意片楮間乃見古人心自道詩云聖言久彌宣有求即可得皆守道之言也</hi>
　　述懐寄脩徳<lb/>
<pb n="KR4h0156_WYG_018-32a"/>
昔遊登四明囬望天台峰蒼茫見逺色積翠浮遥空維<lb/>
時凝雪霽萬里来天風想像瓊臺觀杳在丹崖中真源<lb/>
隔迷塗曠絶不可通煙蘿冷秋月夜雨鳴梧桐夢寐發<lb/>
幽感徒嗟塵累䝉王子吹笙侣髙情亮誰同清言契夙<lb/>
心奮䇿得所從振衣石梁上思躡飛仙踪佳遊復我愆<lb/>
有懐鬱忡忡猶憐雙飛鶴来候巖前松<lb/>
　郭　鈺<hi>一首</hi>
　　　鈺字景南營國第八子贈定㐮伯<lb/>
<pb n="KR4h0156_WYG_018-32b"/>
　　　<hi>詩話景南最為方正學所器有對雨寄正學詩云小齋頗幽僻窗扉亦豐敞新槐簷上緑細草</hi>
　　　<hi>階下長寂無人事喧但爱雨聲響緬思同心人吟懐共清賞亦復具韋左司體</hi>
　　夜坐<lb/>
庭虚初月上樹響微風入棲鴉聽猶驚流螢墮還拾沈<lb/>
沈寒漏緩隠隠餘鐘急坐乆不知疲衣凉露吹濕<lb/>
　王　紳<hi>一首</hi>
　　　紳字仲縉義烏人待制褘之子官國子博士有<lb/>
　　　繼志齋集<lb/>
<pb n="KR4h0156_WYG_018-33a"/>
　　題墨竹<lb/>
瀟湘江上暮雲迷落日無人翠羽低檥櫂黄陵廟前宿<lb/>
一篷春雨鷓鴣啼<lb/>
　唐之淳<hi>六首</hi>
　　　之淳字愚士以字行紹興山隂人應奉肅之子<lb/>
　　　建文初用薦為翰林侍讀有萍居稿<hi>王元羙云侍讀清麗</hi>
　　　<hi>足稱奕世之美</hi>
　　　<hi>詩話萍居亦正學好友正學稱其孝行謂君父應奉謫死臨濠君辛勤跋履奉喪歸葬追求父</hi>
<pb n="KR4h0156_WYG_018-33b"/>
　　　<hi>平生題詠荒郵敗壁髙崖㫁石之間纂録収拾如獲金璧時時伏讀凄切動人然則應奉所存</hi>
　　　<hi>丹崖集皆出其子所緝也建文三年命舉文學之士撰鑑戒録正學實薦之召至即拜侍讀同</hi>
　　　<hi>事纂脩是年閏月即病死元津街官舍葢正學之友若夷仲士脩仲縉皆先正學而亡故皆不</hi>
　　　<hi>及於黨禍也萍居詩流傳特寡聞松陵一故家有鈔本亟往購之己轉付新安質庫不可得矣</hi>
　　禹廟<lb/>
昔在帝堯時洪水㴞天流鯀功既不竟微禹吾其憂禹<lb/>
敷下土方乃至於南州維南有㑹稽玉帛朝諸侯少康<lb/>
封庶子衣冠閟山丘遂令築祠宫俎豆巖之幽云何末<lb/>
<pb n="KR4h0156_WYG_018-34a"/>
代下有穴肆探求明明太史公秉筆欺吾儔豈知大聖<lb/>
人天地同去留厥言在洪範箕子授成周衣裳食息際<lb/>
莫匪䝉靈庥皇皇古叢祠祀典明且脩空梁詭龍變亦<lb/>
足為神羞<lb/>
　　秦望山<lb/>
秦鹿未云失龍駕此遐廵茫茫三神山虎視欲来賔時<lb/>
維四海内孰不讎狂秦睽睽千萬目相顧不及晨尚采<lb/>
不死藥樓船訪仙真意欲世無儒一身當萬春遂令徐<lb/>
<pb n="KR4h0156_WYG_018-34b"/>
福輩奔走空辛勤有之諒莫至况乃無其人兹山幾春<lb/>
秋草木被音塵上有李斯碑磨滅無復存下有神禹陵<lb/>
佳氣日氤氲過者同歎息仁暴固殊倫<lb/>
　　柯亭<lb/>
蔡子横笛處名存音則亡常時亭上人念此一慨慷悄<lb/>
然官塗㢠雜樹夹疎篁先秋氣己襲颯爽若含霜漁樵<lb/>
夜各歸月出斗有芒微雲翳河漢龍火干正陽狐狸草<lb/>
中號熠燿乂宵行龜亡鳯不至何以慰軒皇我有嶰竹<lb/>
<pb n="KR4h0156_WYG_018-35a"/>
枝頗復諧宫商藏之五百秋正氣慘不揚天地所愛惜<lb/>
神人共嗟傷但願起九泉從子返虞唐<lb/>
　　嚴子陵墓<lb/>
昊天厭新亂炎劉噓復然天子吾故人不事何其賢維<lb/>
此一坏土體魄之所存清風激巖谷勁氣出蕭蘭中有<lb/>
髙空雲日夕相盤旋化為千尺蚪下飲清泠淵為霖既<lb/>
靡試翻身入長煙我見重再拜毛髪凛冲冠緬懐東京<lb/>
日惕然思執鞭<lb/>
<pb n="KR4h0156_WYG_018-35b"/>
　　石鼓詩<hi>有序</hi>
　　　洪武丁卯秋九月余在燕城觀石鼓因賦四十<lb/>
　　　韻己巳三月鄉友趙撝謙氏持墨本来京師俾<lb/>
　　　余録諸巻尾<lb/>
郡學舊辟雍中有岐陽鼓古今所聞十左右各惟五離<lb/>
離大星隕兀兀壊雲補纍纍營竈減落落陳沙聚質若<lb/>
切𤣥玉制若覆冷釜氣若鎔五金文若斷釵股孤峰割<lb/>
秋瘦千葩耀春嫵森嚴列戈矛爾雅冠章甫厓水溜静<lb/>
<pb n="KR4h0156_WYG_018-36a"/>
懸海暖浪掀舞摧輈半折軸敗舫或遺艣小龍彭蠡歸<lb/>
大鵬扶揺舉斷苔明碎錦古墨漬潤礎思昔委秦郊雷<lb/>
電驚草莾来牛礪其角鑿臼加以杵幸今依黌宫星日<lb/>
照廊廡圭璧遜其儀俎豆與之伍脫非天意憐或是神<lb/>
明祜深檐白晝永老屋翔鸞翥晴連畫㦸隂冷濕宫牆<lb/>
雨諸生獲講解髦士資訓詁啟鑰煩豎閽搨本利商賈<lb/>
韋辭表姬周韓語懐李杜雄章迭鏗鍧遺恨寄酸楚紛<lb/>
紜歐蘓作詰屈薛鄭譜稱評雖靡定仿像詎非古鯫生<lb/>
<pb n="KR4h0156_WYG_018-36b"/>
千載下匏繫三江滸神徒馳周南足不出城府適從遼<lb/>
碣役遂作幽燕旅平生慕竒聞一日獲嘉覩初臨色愈<lb/>
莊欲狎氣斯沮如親至東都揖譲申與甫如親與田獵<lb/>
摶攫兕與虎如虚藜莧腹烹太牢肥羜如洗蜩蟬耳聆<lb/>
笙磬柷敔羈秋破昏懵喜氣浃眉宇時維躔夀星嵗甲<lb/>
在彊圍天寒號鴟梟城荒茂禾黍宗周本余懐覧古亦<lb/>
天與摩挲重圗訓䠞蹜媿庠序聊陳曹鄶風式繼韓韋<lb/>
武<lb/>
<pb n="KR4h0156_WYG_018-37a"/>
　　和答孟熙見寄之作<lb/>
少小承家學荏苒閲三紀譬之田舎兒所習惟耒耜力<lb/>
耕不逢年餒也亦足恥朝英既己萎夕秀曷可恃忽枉<lb/>
同志人妍辭寄深㫖展誦累宿昔反覆悲復喜逹生固<lb/>
通人俟命則君子為山由簣升斲車自輪始勉矣期共<lb/>
臻報徳媿無侣<lb/>
　袁　凱<hi>十九首</hi>
　　　凱字景文松江華亭人洪武中徴拜御史以病<lb/>
<pb n="KR4h0156_WYG_018-37b"/>
　　　免歸有在野集<hi>張汝弼云景文渾厚含蓄逺逼盛唐  陸子淵云凱詩專學杜</hi>
　　　<hi>云陸子淵云海叟詩國初未見其比最李獻吉  海叟詩法子美集中詩白燕最下  傳諸髙</hi>
　　　<hi>者顧不傳叟何仲黙云我朝諸名家集多不稱鄙意獨海  較長叟歌行法杜古作不盡是要</hi>
　　　<hi>其取法必自漢魏以来者葢具體而未大耳燕徐子元云景文師法少陵格調髙雅奚止白</hi>
　　　<hi>陵莫子良云景文志窮騷雅力挽頽靡詩非少  不道是乃得其髓不獨咀其華領其神不獨</hi>
　　　<hi>標其格讀在野集寥寥數簡令人有一唱三歎之思焉  王元美云袁景文如師手鳴琴流麗</hi>
　　　<hi>有情髙山尚逺骨胡元瑞云仲黙於國初詩特推海叟其詩氣  出髙楊上才情弗如也  何</hi>
　　　<hi>元朗云袁景文古詩學選近體宗杜格調最正  顧𤣥言云景文才情道㧞往往有竒語  俞</hi>
<pb n="KR4h0156_WYG_018-38a"/>
　　　<hi>汝成云誦海叟詩知為恬澹先機之士縱蒋仲舒云景文如兒鷹試風雖未長成己自  快又</hi>
　　　<hi>云雖未登大雅之堂實已超宋人之乗道程孟陽云海叟詩氣骨髙妙絶去雕餙天然  貌即</hi>
　　　<hi>之泠然自宋元来學杜未有如叟之自然者叟陳卧子云海叟亦能作俊語  李舒章云海</hi>
　　　<hi>如三吳解事子弟頗有游涉未登堂奥體宋轅文云景文秀不及季廸健不及伯温而  格荘</hi>
　　　<hi>雅時見逸思故獨為仲黙所推許</hi>
　　　<hi>詩話媯蜼子斥楊鐵崖為文妖惟詩亦然雖才情横逸而習氣太深沿其𣲖者髙則温岐李賀</hi>
　　　<hi>下或雜以宋詞元曲孟載子髙皆所不免獨海叟純以清空之調行之洵不易得然合諸體觀</hi>
　　　<hi>之則不及季廸伯温尚逺何仲黙推為國初之冠似非篤論也世傳海叟賦楊白花有䜛之者</hi>
<pb n="KR4h0156_WYG_018-38b"/>
　　　<hi>曰欲種楊樹於深宫捋蒔花萼於何地海叟聞之逐佯狂騎烏犍杖木笛行九峰山泖間徴典</hi>
　　　<hi>郡校不起對使者歌月兒髙一曲是又河西傭補鍋匠之亞矣海叟居松江府治東門外崇禎</hi>
　　　<hi>末單麻城恂即其址構白燕菴李舍人待問書聫於柱云春風燕子依然入大海鰻魚不可尋</hi>
　　　<hi>相傳孝陵有言東海走却大鰻魚何處尋得為海叟而發也恂字狷菴庚辰進士以詩文名待</hi>
　　　<hi>問字存我癸未進士精書法死於難</hi>
　　楊白花<lb/>
楊白花飛入深宫裏宛轉房櫳間誰能復禁爾胡為髙<lb/>
飛渡江水江水在天涯楊花去不歸安得楊花作楊樹<lb/>
<pb n="KR4h0156_WYG_018-39a"/>
種向深宫飛不去<hi>陳卧子云感慨深長</hi>
　　書北山精舍壁<lb/>
夙昔慕幽曠中年值奔走及兹始知返顧己成皓首兹<lb/>
為山水選風氣固深厚崒嵂皆巘㟧緜邈盡林藪清泉<lb/>
瀉幽磴白雪被層阜既多緇錫流况有耕釣叟初心己<lb/>
云恊雅言得兼受始来疎梅墮復此山櫻剖庶幾去日<lb/>
遲誰謂行當乆揮手謝朋侣吾將寄衰朽<hi>陳卧子云清慗之作其源</hi>
<hi>出於王粲</hi>
<pb n="KR4h0156_WYG_018-39b"/>
　　馬氏西園宴别吳進士善卿<lb/>
竹隂連水屋荷氣集池臺南國佳人在西園髙宴開好<lb/>
風因樹起新月渡河来别後江潭上離腸日九廻<lb/>
　　送李髙士歸荆州<lb/>
南京髙宴罷西土遂言歸江路猶殘雨荆門正落暉蓬<lb/>
生仲蔚宅秋入老莱衣明發思君處蕭條鴻鴈飛<lb/>
　　送任李二髙士歸越<lb/>
老去任公子重来李少君仙凡初不逺江海自離羣水<lb/>
<pb n="KR4h0156_WYG_018-40a"/>
遶吳宫樹山連禹穴雲汀洲有長笛日暮不堪聞<lb/>
　　邨居懐京下一二友生<lb/>
罷職非能吏歸田即老農有詩聊度日無字可書空白<lb/>
髪將誰念黄粱且自舂故交能問訊家在五湖東<lb/>
　　思歸簡嚴八<lb/>
天髙風正急鴻鴈傍人飛江外無来使淮南盡擣衣悲<lb/>
歌聊當泣逺望亦同歸為報嚴夫子滄洲與願違<lb/>
　　春園<lb/>
<pb n="KR4h0156_WYG_018-40b"/>
春園江水上江霧日昏昏沙暖長垂釣花深不閉門家<lb/>
童鉏隴麥野客共盤飱衰老仍耽酒經年嬾出邨<lb/>
　　懐王道士<lb/>
宣城王道士愛著芰荷衣一自清江别三年白鴈飛酒<lb/>
徒隨處有冗客向来稀最憶青城夜狂歌不肯歸<lb/>
　　登浦上閣<lb/>
髙閣春波上登臨獨愴然故鄉從此去久客未言旋花<lb/>
好誰家屋帆輕何郡船朝来有微雨應灑郭西田<lb/>
<pb n="KR4h0156_WYG_018-41a"/>
　　泗上書懐<lb/>
為客山川逺封侯嵗月遲後生方爾汝吾輩復馳驅豈<lb/>
是逢迎倦深知氣力衰還将歸老意先報海鷗知<lb/>
　　客中除夜<lb/>
今夕為何夕他鄉說故鄉看人兒女大為客嵗年長戎<lb/>
馬無休歇闗山正渺茫一杯柏葉酒未敵涙千行<lb/>
　　京師得家書<lb/>
江水三千里家書十五行行行無别語只道早還鄉<lb/>
<pb n="KR4h0156_WYG_018-41b"/>
　　無題<lb/>
門外青青草今年更覺深前時玉釵墮侍婢不能尋<lb/>
　　淮西夜生<lb/>
蕭蕭風雨滿闗河酒盡西樓聽鴈過莫怪行人頭白盡<lb/>
異鄉秋色不勝多<hi>吳明卿云悲惋欲涕</hi>
　　客中夜坐<lb/>
落葉蕭蕭江水長故園歸路更茫茫一聲新鴈三更雨<lb/>
何處行人不斷腸<lb/>
<pb n="KR4h0156_WYG_018-42a"/>
　　淮東逢張十二信<lb/>
少年追逐共西東吳邁文章馬亮弓一自干戈零落後<lb/>
白頭淮海獨相逢<hi>李時逺云唐調脉程孟陽云似乎率易然是老杜法    李舒章云似子</hi>
<hi>美存没口號如米子蓉云學杜不當  是邪</hi>
　　寄三江王六秀才<lb/>
滄洲荷屋晚秋時橘柚青黄滿戸垂安得扁舟趁潮去<lb/>
醉㸔江雨㪚輕絲<lb/>
　　題蘓李泣别圗<lb/>
<pb n="KR4h0156_WYG_018-42b"/>
上林木落鴈南飛萬里蕭條使節歸猶有交情兩行涙<lb/>
西風吹上漢臣衣<hi>王元羙云頗見風雅陳李時逺云鎔詞鑄意妙絶無比    卧子云不减</hi>
<hi>李益</hi>
　漏　瑜<hi>一首</hi>
　　　瑜字叔瑜一字大美别號越南㑹稽人革除間<lb/>
　　　河南道監察御史有石軒集<hi>張園貞云大美寓居烏墩烏青九老</hi>
　　　<hi>其一也</hi>
　　　<hi>詩話侍御潜迹江湖締交耆舊宣徳中在烏墩為九老之㑹時趙嶬伯髙年九十一吳焕汝文</hi>
<pb n="KR4h0156_WYG_018-43a"/>
　　　<hi>年九十趙岐伯通年八十九孫孟吉兆禎唐其諒年八十五水宗逹朝宗年八十二叔瑜與壺</hi>
　　　<hi>敏中行錢郁耀宇皆八十餘時人有詩紀其事云景廹桑榆盡日閒更邀同志效香山尋常樽</hi>
　　　<hi>酒頻酬勸適意林泉任往還心逺自忘塵世事年來不鎻利名關莫言九老非前比養得天和</hi>
　　　<hi>總一般流傳以為佳話嶬宋安定郡王後洪武中官鑾儀司序班岐安康郡王後孟吉革除間</hi>
　　　<hi>太常博士其諒革除間以文史院出署天長丞郁湖廣石門知縣嶬煥孟吉敏皆烏墩人岐青</hi>
　　　<hi>鎮人宗逹吳江人其諒鳳陽人郁臨安人敏好乗舟玩水時號浮瀾先生著有竹松集煥有怡</hi>
　　　<hi>安集烏墩一曰烏戍亦曰烏鎮又曰烏陀青鎮即青墩也萬厯中扶溝何出光撰蘭臺法鑒録</hi>
　　　<hi>凡任御史者書其名系獨不載叔瑜殆以革除間任舊籍去之故爾</hi>
<pb n="KR4h0156_WYG_018-43b"/>
　　明妃怨<lb/>
萬里黄雲塞草枯琵琶無語月明孤玉闗回望将軍寨<lb/>
錦帳氍毹夜博盧<lb/>
　龔　詡<hi>二首</hi>
　　　詡字大章崑山人父詧洪武給事中戍五開死<lb/>
　　　勾詡補伍守金川門靖難師入變姓名王大章<lb/>
　　　遁歸更二十餘年禁稍解賣藥授徒周忱撫江<lb/>
　　　南薦為學官不赴既卒門人私諡曰安節先生<lb/>
<pb n="KR4h0156_WYG_018-44a"/>
　　　有野古集<lb/>
　　為彦中題畫<lb/>
青山之青如佛頭白雲化作寒泉流世間塵土飛不到<lb/>
眼中景物俱清幽若人自是好静者豈非五柳先生儔<lb/>
毎託琴尊寫髙興脫屣樂從魚鳥遊却笑時人苦不達<lb/>
漏盡鐘鳴猶未休君不見小虞塘西玉峰下一菴已遂<lb/>
吾菟裘共論心事肯相過斗酒當為山妻謀<lb/>
　　竹枝歌<lb/>
<pb n="KR4h0156_WYG_018-44b"/>
朝見浮雲飛出山暮見浮雲飛入山浮雲自是無心物<lb/>
郎既有心何不還<lb/>
　魏　澤<hi>一首</hi>
　　　澤字彦恩溧水人刑部尚書靖難後謫寜海典<lb/>
　　　史<lb/>
　　過侯城里<lb/>
筍輿衝雨過侯城撫景悽然感慨生黄鳥向人空百囀<lb/>
清猿墮淚只三聲山中自可全髙節天下難居是盛名<lb/>
<pb n="KR4h0156_WYG_018-45a"/>
却憶令威千載後重歸華表不勝情<lb/>
　袁敬所<hi>一首</hi>
　　　敬所不知其名靖難後流寓常山之松嶺酒酣<lb/>
　　　書五柳圖詩擲筆悲吟繼以濺涙有江右布商<lb/>
　　　見之曰此吾鄉某編脩何為在此敬所趨掩其<lb/>
　　　口不顧而去<lb/>
　　題淵明五柳圗<lb/>
藜杖芒鞵白布裘山中甲子自春秋呼兒檢㸃門前柳<lb/>
<pb n="KR4h0156_WYG_018-45b"/>
莫遣飛花過石頭<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜巻十八<lb/>
</p>
<p>
</p>
  </div>
</body>
</text>
</TEI>
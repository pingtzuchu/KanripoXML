<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷六十九</head> <lb/>
    <p>
<pb n="KR4h0156_WYG_069-1a"/>
欽定四庫全書<lb/>
　明詩綜卷六十九<lb/>
　　　　　　　　　　翰林院檢討朱彛尊編<lb/>
　林世璧<hi>二首</hi>
　　　世璧字天瑞閩縣人有彤雲集<lb/>
　　　<hi>靜志居詩話天瑞為龔祭酒用卿女壻嘗從婦翁游鼓山分韻賦詩時天瑞已醉詩成題壁有</hi>
　　　<hi>眼中滄海小衣上白雲多之句坐客皆歎以為不及徐惟和詩云閒㝷老衲叩禪堂墨跡淋漓</hi>
　　　<hi>滿上方一自題詩人去後白雲滄海兩茫茫蓋為天瑞作也覽彤雲集終卷才雖敏而調實庸</hi>
<pb n="KR4h0156_WYG_069-1b"/>
　　月<lb/>
玉露晴初墜天河迥欲流誰憐今夜月還似去年秋影<lb/>
逐寒雲起光縁暮杵留關山千萬里偏照漢家樓<lb/>
　　早冬寄懷<lb/>
嬾慢陶元亮經年獨掩扉不知秋色改但見菊花稀落<lb/>
葉階前度寒禽樹上歸停雲那可賦徒爾壯心飛<lb/>
　汪禮約<lb/>
　　　禮約字長文更字士垓鄞人太學生<lb/>
<pb n="KR4h0156_WYG_069-2a"/>
　　采藥行贈族子銘孺<lb/>
朝出斸苓暮采薇白日忽落蒼烟飛荷鍤歸來倚深竹<lb/>
落花清露香人衣我家阿咸頗解事提籠逺自江城至<lb/>
肘後三千禁架方囊中數卷軒轅記眼前孺子總紛紛<lb/>
少年提領爭如君何當共爾㝷仙去采藥天台卧白雲<lb/>
　　寄懷<lb/>
朝雲不散暮雲流溪上茆堂水竹幽忽見斜陽滿髙樹<lb/>
亂蟬風葉似深秋<lb/>
<pb n="KR4h0156_WYG_069-2b"/>
　東　漢<hi>一首</hi>
　　　漢字希節華州人<lb/>
　　無題<lb/>
嫁來依舅姑不省堂前路自君去桐廬夢熟横江渡<lb/>
　姚和鼎<hi>一首</hi>
　　　和鼎字長公長洲人<lb/>
　　懷胡孝亷謁選<lb/>
偃蹇慚予拙飛騰羡爾行春風燕市酒夜雨闔閭城吏<lb/>
<pb n="KR4h0156_WYG_069-3a"/>
隱懷方朔貧居笑馬卿相思有尺素愁殺雁歸聲<lb/>
　許　賓<hi>一首</hi>
　　　賓字觀父休寧人<lb/>
　　入新安界<lb/>
十日疲行役雲山接大鄣馬啼知故道人語别殊方遏<lb/>
雨防沙溜臨溪問石梁羅含家已近蘭草徧池塘<lb/>
　胡一桂<hi>一首</hi>
　　　一桂字百藥鄞人<lb/>
<pb n="KR4h0156_WYG_069-3b"/>
　　吳興九里石塘即事<lb/>
路出桑陰盡澄湖野望賖菱歌依岸柳舟影入蘆花烟<lb/>
起迷邨白雲移見日斜異鄉風景在羈客倍思家<lb/>
　汪廷訥<hi>一首</hi>
　　　廷訥字無如休寧人有環翠堂集<lb/>
　　　<hi>詩話無如耽情詩賦兼愛填詞結環翠亭酒讌琴歌與湯義仍王伯榖諸人游興酣聨句嘗集</hi>
　　　<hi>唐人詩云狎烏無機任徃來一川晴色鏡中開竹間駐馬題詩去松下殘棊送客回緑樹碧檐</hi>
　　　<hi>相掩映落花飛蝶共徘徊物情多與閒相稱莫惜芳時醉酒杯製百家衣可云無縫者已</hi>
<pb n="KR4h0156_WYG_069-4a"/>
　　夏日池上<lb/>
水靜追凉便林繁得暑遲采蓮木蘭櫂佐酒竹枝詞藻<lb/>
緑魚游處蘋香鳥下時不須逺歸去新月已如眉<lb/>
　邵正魁<hi>三首</hi>
　　　正魁字長孺休寧人國子監生有梁園燕臺二<lb/>
　　　集<lb/>
　　白雲湖泛舟<lb/>
堤畔連青草湖中多白雲扁舟一以泛之子得同羣卷<lb/>
<pb n="KR4h0156_WYG_069-4b"/>
幔雨初歇看山日欲曛芙蓉未堪把心已愛清芬<lb/>
　　過仲開江上居<lb/>
以我不如意憐君江上邨有田能種黍好客足開尊山<lb/>
色青當户潮痕白到門凉生五柳樹晤語謝塵喧<lb/>
　　觀太學石鼓<lb/>
十鼓千秋石橋門列儼然功應昭羽獵世得紀成宣想<lb/>
像于岐日寧論入洛年法書存斷畫大雅在殘篇色起<lb/>
雲霞絢光爭日月懸依櫺星自聚照水璧猶聨呵䕶諸<lb/>
<pb n="KR4h0156_WYG_069-5a"/>
生重臨摹博士專長同䕫樂典豈羡漢經傳後作知難<lb/>
及他山可罷鐫子雲徒曉事白首獻甘泉<lb/>
　朱應龍<hi>一首</hi>
　　　應龍字舜䕫一字近臣鄞人有東籬樂府<lb/>
　　　<hi>詩話東籬與沈明臣葉太叔盧澐齊名號明州四傑乘月飲海上大醉溺死其短歌行云皎皎</hi>
　　　<hi>月明駕言宵征唯君之故不遑自寧説者以為近於讖也</hi>
　　懊儂歌<lb/>
白舫張青帆載儂歡子去風生柳樹間飄揚落何處<lb/>
<pb n="KR4h0156_WYG_069-5b"/>
　盛以約<hi>一首</hi>
　　　以約字孟將一字彦修國子監生<lb/>
　　喜雨<lb/>
好雨終朝徧蓬門野興繁憫農勞苦日植杖桔橰園急<lb/>
櫂衝萍葉深池浸竹根怪來雙屐健散步上南原<lb/>
　張三極<hi>一首</hi>
　　　三極臨清人<lb/>
　　雨後過王明府公署<lb/>
<pb n="KR4h0156_WYG_069-6a"/>
豈謂金門客能兼大隠名庭空歌鳥下吏散酒人迎緑<lb/>
水新添砌青山半入城還將江上楫聊為采真行<lb/>
　汪元英<hi>四首</hi>
　　　元英字大吕休寧人有栩栩軒稾<lb/>
　　感述<lb/>
鷦鷯巢一枝鼴䑕飲滿腹林深河且廣曷不逞所欲柱<lb/>
下有遺言所貴知止足疏氏二大夫解組辭榮禄今此<lb/>
富貴人其欲何逐逐焉知欹器水一滿定傾覆<lb/>
<pb n="KR4h0156_WYG_069-6b"/>
　　商山秋日對雨懷永叔仲升<lb/>
秋雨何曽歇秋深倍寂寥折荷偏淅淅落木更蕭蕭雲<lb/>
黑多迷徑溪寒半斷橋商山苦幽阻綺甪竟難招<lb/>
　　有客<lb/>
有客沉冥久何心自解嘲病遭毛頴役貧絶孔方交歳<lb/>
月甘含蓼丘園任繫匏不如將子燕華屋託新巢<lb/>
　　秋日歸自溪上<lb/>
清溪一曲石橋横十里籃輿溪上行水邊沙明看不足<lb/>
<pb n="KR4h0156_WYG_069-7a"/>
西風兩岸盡秋聲<lb/>
　汪元范<hi>九首</hi>
　　　元范字明生休寧人有借研齋草<lb/>
　　得吳胙虞書<lb/>
宿昔與君别乃在江之陽𤣥陰蔽光景草木日萎黄牀<lb/>
下蟋蟀鳴野外鴻鴈翔居肆休百工我獨違故鄉䟦涉<lb/>
千里塗空念川無梁有鳥東南飛毛羽何輝光口銜尺<lb/>
素書戢翼向我旁感君懷好音今我心難忘開椷再三<lb/>
<pb n="KR4h0156_WYG_069-7b"/>
歎意快神自揚離居無幾時所惜道悠長此身非雙鳬<lb/>
安能日頡頏<lb/>
　　張恭父畫柳行<lb/>
近代何人能畫柳東吳張生稱國手沈周陸治不復作<lb/>
藝苑聲名生獨有是時燕京風日妍生也拈筆當牕前<lb/>
墨花片片落縑素千樹萬樹含春烟柔條窣地颺輕縷<lb/>
密葉隠天帶疎雨耳畔疑聞黄鳥聲宛然坐我江潭滸<lb/>
對君此畫融心神頓令價比連城珍不須更寫河橋色<lb/>
<pb n="KR4h0156_WYG_069-8a"/>
落日蒼茫愁殺人<lb/>
　　泊丹陽<lb/>
晩次丹陽道舟停赤岸林雲容垂嶺薄秋氣入江深落<lb/>
葉隨寒雨棲烏噪暮陰風帆無定泊行子若為心<lb/>
　　自慎陽抵申州塗中作<lb/>
冉冉悲徂景棲棲怯問津雲蒸秋變熟野晦晝飛塵壤<lb/>
俗遥同楚川塗漸入申迷方知計拙幽意竟誰陳<lb/>
　　感事呈劉恩徵<lb/>
<pb n="KR4h0156_WYG_069-8b"/>
宫殿菑㝷弭珍竒斂益頻采珠疲百粤織罽困三秦貢<lb/>
入天威霽繇興國命貧聖心元澹泊蠱媚自宵人<lb/>
　　同楊邠州仲啟登太王城<lb/>
墉堞基猶在臺隍客自過斷雲低阻嶺峻峽束涇河氷<lb/>
納陵陰少民居土穴多遺風勤稼穡千載感豳歌<lb/>
　　宿南峰<lb/>
向晩躋雲嶽峰巔特室荒袖堪揮北斗夢得謁西皇石<lb/>
馬嘶中夜山燈見上方鈞天聽未畢海日出扶桑<lb/>
<pb n="KR4h0156_WYG_069-9a"/>
　　寄邢子愿三十韻<lb/>
自作西京客深嗟阻舊游凉風生逺道景色入清秋董<lb/>
澤蒲先脆樊川菊正稠潦收鶬警露霜落鴈環洲積氣<lb/>
坰邊合寒烟木末流夷猶頻出郭蕭瑟一登樓轉切懷<lb/>
人思寧銷去國憂眼穿臨渭汭神越繞齊州憶過坊城<lb/>
畔㝷君泲水頭授餐存繾綣下榻媿淹留蓬徑要真隱<lb/>
𤓰畦學故侯避喧欹皁帽抗世擁羊裘側目羣公忌修<lb/>
容衆女讎扶揺矜鷃雀馳騁棄驊騮貝錦徒虛織華簪<lb/>
<pb n="KR4h0156_WYG_069-9b"/>
信久抽雄心輸寸翰矯志傲崇丘苑囿晴偏媚文章老<lb/>
更優<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成荆國寳興狎㟙湖鷗漫擬歸同趣翻憐抱别<lb/>
愁栖栖應去魯碌碌似依劉旅服凋黂緼行<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>斷蒯緱<lb/>
關門繻用棄幸舍轄隨投促席傾宵雨聨牀聽曉籌素<lb/>
交欣再接新好競相求阮氏才皆俊岑家燕屢修未辭<lb/>
渼陂夐直愛竹林幽卒嵗慚多累餘生實寡謀襟期良<lb/>
有待㑹面渺無由契託他山石情懸剡曲舟尺書題字<lb/>
滅欲致定沉浮<lb/>
<pb n="KR4h0156_WYG_069-10a"/>
　　詢李惟寅太保<lb/>
已就通侯第新辭上將壇不知門下士若箇是任安<lb/>
　程可中<hi>三首</hi>
　　　可中字仲權休寧人有汊上集<hi>董次元云仲權詩肖題已爾不</hi>
　　　<hi>挨别門蹊徑寫情已爾不共古人生活上陳伯璣云仲權詩駸駸出百穀景升之</hi>
　　送章元禮吏部左遷羅定<lb/>
謫籍名猶借君恩轉覺饒朱陵南紀盡丹闕北辰遥安<lb/>
置憑荒裔明良願聖朝桄榔林樹外僕馬影蕭蕭<lb/>
<pb n="KR4h0156_WYG_069-10b"/>
　　上谷<lb/>
鈴閣西頭馬埒平紫騮牽過赤繁纓翻身誰中金錢的<lb/>
嘶入垂楊一片聲<lb/>
　　除夕太原府<lb/>
鴈門南渡路千盤殘厯猶從馬上看白髪醉搔燈影下<lb/>
錦筝搊殺不成驩<lb/>
　葉太叔<hi>三首</hi>
　　　太叔字鄭朗晩更名亭立改字介子鄞人有思<lb/>
<pb n="KR4h0156_WYG_069-11a"/>
　　　烟集藏山稾<hi>沈嘉則云鄭朗詩醖釀初盛唐諸家而歸宿杜陵  李杲堂云鄭朗</hi>
　　　<hi>氣格髙澹轉造自然</hi>
　　　<hi>詩話葉君嘉則弟子别裁詩派</hi>
　　行路難<lb/>
行路莫登髙山中多猛虎行路莫乘舟水邊多伏弩我<lb/>
是行路人惟知行路苦<lb/>
　　小築<lb/>
性本耽篇籍尤憐誦絶交先生號東郭小築近西郊花<lb/>
<pb n="KR4h0156_WYG_069-11b"/>
霧侵衣袂茶烟亞竹梢坐行都自適好鳥語咬咬<lb/>
　　曉晴<lb/>
一月未曽乾一日雨聲昨夜喜初回髙霞結海晨光滿<lb/>
錦樹依山秋色開鳩厭舊巢將婦去鷗憐新水引雛來<lb/>
清羸衰疾何時起獨抱漁竿坐石苔<lb/>
　吳紹竒<hi>四首</hi>
　　　紹竒字淑甫桐城人有撫松集<lb/>
　　螢<lb/>
<pb n="KR4h0156_WYG_069-12a"/>
忽向籬邊繞還從井畔飛雨昏光不滅露重影猶微伴<lb/>
讀來書舍窺眠入翠幃黄花秋老後未識汝何歸<lb/>
　　浦口<lb/>
水市千門列江邨萬井通馬嘶流水外人語夕陽中雪<lb/>
浪髙吹樹蒲帆軟趁風故鄉天際逺雙目送飛鴻<lb/>
　　編籬<lb/>
負郭幽居僻編籬接短牆種𤓰看蔓引栽菊待花黄犬<lb/>
吠驚殘月雞栖趁夕陽貧家隨分事世外得清狂<lb/>
<pb n="KR4h0156_WYG_069-12b"/>
　　同友人飲秦淮酒樓<lb/>
秦淮水漲鱭魚肥滿店楊花作絮飛日暮西闌無箇事<lb/>
渡頭閒數畫船歸<lb/>
　嵇元夫<hi>二首</hi>
　　　元夫字長卿歸安人有白鶴園集<lb/>
　　　<hi>詩話長卿父編修世臣嘉靖辛丑分校禮闈髙文襄出其門長卿少年簡傲獲罪嘉興某推官</hi>
　　　<hi>坐死文襄營救獲免招入都執其手語朝士曰此天下才也及文襄去位乘牛車出國門次日</hi>
　　　<hi>始有馳傳後命長卿之詩蓋紀其實也一時傳誦謂陽關三疊河滿一聲無此淒楚比還里团</hi>
<pb n="KR4h0156_WYG_069-13a"/>
　　　<hi>甚嵗暮大雪李給事樂語家人曰此時嵇公子必大困因載酒熾炭櫂舟從之見嵇方坐涯次</hi>
　　　<hi>酌水相與劇飲而别苕中傳為佳話云</hi>
　　立秋日盧溝送新鄭少師相公<lb/>
單車去國路悠悠緑樹鳴蟬又早秋燕市傷心供帳薄<lb/>
鳯城回首暮雲浮徒聞後騎宣乘傳不見羣公疏請留<lb/>
三載布衣門下客送君垂涙過盧溝<lb/>
　　刈稻夜歸<lb/>
西莊刈稻夜半歸明月皎皎當柴扉㯭聲隔岸人語近<lb/>
<pb n="KR4h0156_WYG_069-13b"/>
斗柄插江霜氣微木葉蕭蕭覆林屋蘆花茫茫藏釣磯<lb/>
兒童邨南酒家去野夫獨立風吹衣<lb/>
　吳　璜<hi>一首</hi>
　　　璜字汝震鄞人<lb/>
　　曉發金壇出黄堰有懷箕仲田叔<lb/>
山縣侵晨發舟行何處邨宛然新水竹疑是舊柴門急<lb/>
雨來江口飛泉出樹根無由㝷二仲幽思共誰論<lb/>
　黄好信<hi>一首</hi>
<pb n="KR4h0156_WYG_069-14a"/>
　　　好信字仲孚揚州興化人有黙齋詩集<lb/>
　　春鴈<lb/>
萬里湖南鴈春來又北飛亦知鄉土異不戀稻梁肥絶<lb/>
塞心先到長河影漸稀玉門闗外客應待問征衣<lb/>
　公　鼒<hi>二首</hi>
　　　鼒字<hi>缺</hi>　䝉陰人侍郎鼐弟有小東園詩集<lb/>
　　都城元宵曲<hi>二首</hi>
躞蹀驊騮氣正驕垂鞭嘶過玉河橋不知明月誰家怨<lb/>
<pb n="KR4h0156_WYG_069-14b"/>
腸斷樓中弄玉簫<lb/>
内園湯火漫相匀種得紅梅放早春莫向樽前吹玉笛<lb/>
朝來愁殺賞花人<lb/>
　李　桂<hi>一首</hi>
　　　桂字<hi>缺</hi>　番禹布衣<lb/>
　　江上<lb/>
鯉魚風起荻花秋露壓蒹葭水不流何處津亭夜吹笛<lb/>
白雲明月總關愁<lb/>
<pb n="KR4h0156_WYG_069-15a"/>
　盛鳴世<hi>六首</hi>
　　　鳴世字太古鳯陽人國子監生有谷中集<lb/>
　　　<hi>詩話太古五言圓潤貼妥其源出於郎士元</hi>
　　沈水部官署<lb/>
江水流何急歸心却似之已傷為客久轉恨别君時斷<lb/>
鴈迷寒渚吟猨挂冷枝生涯兼物色何處不堪悲<lb/>
　　贈隱者<lb/>
只在髙霞外無人識去蹤伴猨栖一室放鶴下孤峰丹<lb/>
<pb n="KR4h0156_WYG_069-15b"/>
竈雲中火青天夜半鐘平生長徃意相望不相從<lb/>
　　送柯孝廉之巴東兼呈黄廣文<lb/>
去問巴江水荆門更向西挂帆秋葉落上峽夜猨啼舊<lb/>
侣傷飄泊新歡惜解攜湘潭憔悴地已恐旅魂迷<lb/>
　　七月八日潞河舟中别長安諸子<lb/>
天漢龍初返星橋鵲乍分隔河收片雨宿浦有殘雲復<lb/>
作孤舟别兼悲一葉聞相看此時恨不獨在離羣<lb/>
　　宿麻河<lb/>
<pb n="KR4h0156_WYG_069-16a"/>
積雨湖田沒居人生事微白魚休市早烏鬼載船歸月<lb/>
黑邨舂盡林深岸火稀緯蕭眠不定中夜賦無衣<lb/>
　　題岳陽酒家<lb/>
巴陵壓酒洞庭春楚女當壚勸客頻莫上髙樓望湖水<lb/>
烟波二月已愁人<lb/>
　傅　梅<hi>二首</hi>
　　　梅字元鼎邢臺人有簡翁詩集<lb/>
　　園居<lb/>
<pb n="KR4h0156_WYG_069-16b"/>
晝勞夕得適幽軒成小憇峰色落空青池光起浮翠須<lb/>
臾暝色深繁星看欲墜新月下疎篁微風動檐際樂此<lb/>
坐忘言悠悠更忘寐<lb/>
　　沔池有懷<lb/>
㑹盟壇下沔池流草色連天蔽故丘隴月只看懸太白<lb/>
秦雲不解到幽州<lb/>
　汪應宿<hi>一首</hi>
　　　應宿字南仲歙縣人<lb/>
<pb n="KR4h0156_WYG_069-17a"/>
　　送王祠部僉憲貴陽<lb/>
地入三苖盡山過蜀道難飛泉晴亦雨毒霧晝猶寒方<lb/>
竹迷秦徑氊裘拜漢官西南民力竭君好慰凋殘<lb/>
　應　臬<hi>一首</hi>
　　　臬字仲鵠鄞人縣學生有楚游烏溪詩草<lb/>
　　烏溪<lb/>
寄我江湖流浪身烏溪山水故清真春田雨足騎秧馬<lb/>
秋隴禽多縛草人睡起竹牕書一卷坐來莎石酒三廵<lb/>
<pb n="KR4h0156_WYG_069-17b"/>
願如在巷顔夫子到處簞瓢不厭貧<lb/>
　李宗城<hi>一首</hi>
　　　宗城字汝藩盱眙人<lb/>
　　送臧晉叔國博還吳興<lb/>
宦自潘安拙才應宋玉偏還家千嶂雨挂席五湖烟以<lb/>
我多愁日逢君失意年江干一尊酒寧不倍淒然<lb/>
　陳鳴陽<hi>一首</hi>
　　　鳴陽字<hi>缺</hi>　南海人參政萬言子<lb/>
<pb n="KR4h0156_WYG_069-18a"/>
　　閨情<lb/>
露冷凌波步不前流螢相撲自年年妾身未似齊紈扇<lb/>
不待秋來已棄捐<lb/>
　林國光<hi>一首</hi>
　　　國光字廷錫閩人<lb/>
　　金陵㝷舍弟聞先三日徃蕪湖悵然賦此<lb/>
春江雨漲緑平堤岸柳青青拂水齊日暮相思不相見<lb/>
鶺鴒飛過野塘西<lb/>
<pb n="KR4h0156_WYG_069-18b"/>
　王之鼎<hi>一首</hi>
　　　之鼎字象𤣥江陰儒學生<lb/>
　　贈友人卜居<lb/>
髙士移家處來㝷路不迷鷄鳴深巷裏門掩斷橋西招<lb/>
隱仍栽桂看山獨杖藜平生厭塵事今日遂幽棲<lb/>
　何　璧<hi>一首</hi>
　　　璧字玉長福清人<lb/>
　　　<hi>詩話玉長任俠見知於黄陂張濤張後開府遼東將疏薦以布衣拜大將㑹罷鎮乃止濤卒入</hi>
<pb n="KR4h0156_WYG_069-19a"/>
　　　<hi>楚哭之遂以病死亦矜竒之士也寄友詩云士到出山誰不賤術惟游世最難工足當阮生之</hi>
　　　<hi>泣矣</hi>
　　西湖㝷曹能始<lb/>
垂楊漠漠荇田田何處春風十四絃放鶴僧歸三竺雨<lb/>
聽鶯人過六橋烟詩㝷蘿薜誰邊寺酒載桃花第幾船<lb/>
游子天涯魂易斷非關春樹有啼鵑<lb/>
　汪　樞<hi>二首</hi>
　　　樞字伯機鄞人有存俟篇<lb/>
<pb n="KR4h0156_WYG_069-19b"/>
　　　<hi>詩話伯機世禄之家不樂仕進治别業曰泡園賦園居詩六十首閩人徐興公極稱之</hi>
　　懊憹曲<lb/>
千金買妾身一旦逺行邁大艑如屋寛底事不相載<lb/>
　　早秋刈穫述懷<lb/>
杲杲朝日升垂垂水田熟喌喌呼白雞決決飲黄犢稍<lb/>
稍溽暑收瀼瀼露華沃庭户絶追呼春秋足魚菽卒嵗<lb/>
計所餘修我牆與屋男悦女欣欣杯炙勞僮僕躬耕一<lb/>
丘田飽食詎非福<lb/>
<pb n="KR4h0156_WYG_069-20a"/>
　戴景明<hi>一首</hi>
　　　景明字晉仲休寧人有團雲詩集<lb/>
　　深秋山居<lb/>
莓蘚深層岫松杉漾北淙清宵唯鶴唳盡日少人逢倚<lb/>
檻三秋老攤書萬事慵夜分魚烏靜明月半東峰<lb/>
　沈瑞徵<hi>三首</hi>
　　　瑞徵字靈繹海寧學生有慧居遺集<hi>尢展成云先生詩清</hi>
　　　<hi>麗有則中多激楚之音</hi>
<pb n="KR4h0156_WYG_069-20b"/>
　　　<hi>詩話先生五言如落木悲秋氣浮雲起夕陰雁聲春半少寒色雨中多野犬迎人吠流鶯隔樹</hi>
　　　<hi>聞雪鷗輕片片烟樹逺冥冥竹翠侵衣濕峰陰入户凉髙者近大歴十子下亦不失為四皇甫</hi>
　　　<hi>也惜年未四十而没遺詩一卷孫翰林編修珩刋行之</hi>
　　杪秋同諸君游石井山<lb/>
絶巘攀躋外蒼茫秋色殘雲山千里出烟樹萬家攢石<lb/>
轉奔濤壯天空落日寒扶桑一矯首海氣正漫漫<lb/>
　　錢清夜行<lb/>
秋漲乘流好孤邨夜泊稀漁榔過橋逺螢火傍舟微堤<lb/>
<pb n="KR4h0156_WYG_069-21a"/>
沒聞爭渡凉生欲授衣夢歸懷土切山水願多違<lb/>
　侯維垣<hi>一首</hi>
　　　維垣字師之儀真人國子監生<lb/>
　　九日送友入九華<lb/>
秋空削出青蓮花時吐白雲含紫霞九月九日九華去<lb/>
此中可以鍊丹砂<lb/>
　江禹奠<hi>六首</hi>
　　　禹奠字其永休寧人僑居吳縣國子監生有𤣥<lb/>
<pb n="KR4h0156_WYG_069-21b"/>
　　　芝館詩集<hi>王伯榖云山林臺閣各有體裁其永作山林詩却無寒儉語  張伯起云</hi>
　　　<hi>其永詩有軒爽之致</hi>
　　　<hi>詩話其永與王伯榖共肄業於留都而詩名未振然其五言清切如秋雨半沉閣夕陽已在山</hi>
　　　<hi>落葉半庭月啼烏滿屋霜寺出寒烟外山沉細雨中雨洗松根石雲開屋後山山影隨帆轉溪</hi>
　　　<hi>聲挾雨飛久有青山志因歌白露詩頗類鵝池生</hi>
　　夜坐七松齋中懷睦州嚴徵君<lb/>
茅齋結翠屛獨坐酒初醒殘月半牕白孤燈四壁青篋<lb/>
中換鵝帖几上種魚經遥望投竿處寒雲隱客星<lb/>
<pb n="KR4h0156_WYG_069-22a"/>
　　嚴陵城下<lb/>
背郭千邨合中流一刹孤輕陰閣秋雨殘照落平蕪入<lb/>
市魚鰕少歸舟雁鶩呼客囊任羞澀解珮問當壚<lb/>
　　被放偶占<lb/>
放歸吾嬾甚二月寄僧居無日不飲酒有時還著書泉<lb/>
飛茶臼冷雲動竹牕虛徑僻少塵跡青苔久未除<lb/>
　　東倉<lb/>
信宿翠微上翛然絶世氛喬林含曉日清磬落層雲海<lb/>
<pb n="KR4h0156_WYG_069-22b"/>
色當牕見泉聲入夜聞半生塵土夢俱向此中分<lb/>
　　九日登山<lb/>
東籬菊蕊半含黄酒伴何須定故鄉寄語柴桑陶處士<lb/>
百年風物幾重陽<lb/>
　　邨居即事寄天都李使君<lb/>
日照雲林宿雨休一灣溪水入江流野人家住清溪上<lb/>
坐對寒山兩岸秋<lb/>
　周良寅<hi>一首</hi>
<pb n="KR4h0156_WYG_069-23a"/>
　　　良寅字<hi>缺</hi>　閩人<lb/>
　　夜泊始興江口<lb/>
繫纜荒山下挑燈細雨前客心共流水揺蕩不成眠<lb/>
　蔣世模<hi>一首</hi>
　　　世模字叔範江陰人<lb/>
　　江行<lb/>
晴沙漾漾見飛鳬隔浦帆檣乍有無身在江南望江北<lb/>
接天秋水浸菰蒲<lb/>
<pb n="KR4h0156_WYG_069-23b"/>
　段　黼<hi>一首</hi>
　　　黼字黄甫曹州人有抱璞集<lb/>
　　西郊<lb/>
十里平原地青山遶碧林寒開烟雨色天逺鴈鴻心落<lb/>
葉還蕭索浮雲自古今不妨乘暇日載酒數登臨<lb/>
　劉　權<hi>一首</hi>
　　　權字叔度休寧人有劉叔度詩集<lb/>
　　讀宋史<lb/>
<pb n="KR4h0156_WYG_069-24a"/>
六龍奔走竟何依粤海舟航事已非<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>取灑陵無麥飯<lb/>
不教行酒著青衣身沉魚腹靈均死血染鵑聲望帝歸<lb/>
愁向厓山瞻王氣寒濤終古蕩斜暉<lb/>
　姚　旅<hi>一首</hi>
　　　旅初名鼎梅字園客莆田人<lb/>
　　　<hi>詩話園客放浪湖海綴拾舊聞露書一編頗存軼事其評隲一時詩家逺比敖噐之近續王元</hi>
　　　<hi>美</hi>
　　山家<lb/>
<pb n="KR4h0156_WYG_069-24b"/>
水盡重重客路山開處處人家粉壁斜銜落照朱簾半<lb/>
卷桃花<lb/>
　魏之璜<hi>一首</hi>
　　　之璜字考叔上元人<lb/>
　　訊程孺文<lb/>
不得巢湖信時詢渡口居繞籬河路曲背郭草堂虛林<lb/>
靜風驚犬溪喧晩聚漁主人游未倦閒殺半牀書<lb/>
　汪功胄<hi>二首</hi>
<pb n="KR4h0156_WYG_069-25a"/>
　　　功胄字介夫休寧人有介夫存稾<lb/>
　　　<hi>詩話介夫大吕之子善詩而天存稾二卷大半學李長吉</hi>
　　春日閒居<lb/>
韶景當春半閒居覽物華緑分當户竹紅過隔牆花樵<lb/>
牧依林近溪山帶郭斜閒身甘自放吟卧寄烟霞<lb/>
　　樵舍<lb/>
烟火隱茅茨數家傍山麓林深不見人丁丁聞伐木<lb/>
　金　鎰<hi>一首</hi>
<pb n="KR4h0156_WYG_069-25b"/>
　　　鎰字用衡鄞人有桂莊稾<lb/>
　　贈同谷山人<lb/>
太白之陽有同谷同谷之中白雲宿美人結廬谷口居<lb/>
朝朝暮暮雲相逐我來問君君不言雲裏長鑱種黄獨<lb/>
　王　授<hi>一首</hi>
　　　授字予予江陰人<lb/>
　　送常熟李瑞卿<lb/>
柳暗花明春雨天鵓鳩聲裏一歸船相逢已是十年别<lb/>
<pb n="KR4h0156_WYG_069-26a"/>
為問人生幾十年<lb/>
　黄習逺<hi>一首</hi>
　　　習逺字伯傳吳縣人有蕭蕭齋稾<lb/>
　　寄朱宸卿<lb/>
與君同里閈只隔數家居無日不相見有時還寄書開<lb/>
尊呼共飲得句問何如自作長干客别來三月餘<lb/>
　髙文祺<hi>一首</hi>
　　　文祺字壽承廣信人<lb/>
<pb n="KR4h0156_WYG_069-26b"/>
　　自君之出矣<lb/>
自君之出矣不種相思樹思君如春草多在無人處<lb/>
　吳邦達<hi>一首</hi>
　　　邦達字非聞休寧縣學生<lb/>
　　江樓送别<lb/>
把袂層樓上虚牕四望平柳烟邨外市花雨驛邊城東<lb/>
去潮千里南歸客幾程當歸愁欲别津樹重含情<lb/>
　潘　鏞<hi>一首</hi>
<pb n="KR4h0156_WYG_069-27a"/>
　　　鏞字聲逺江陰人<lb/>
　　寄懷<lb/>
孤燈一㸃照書龕離思沉沉睡正酣無那角聲吹落月<lb/>
夢魂飛不到江南<lb/>
　張　儲<hi>一首</hi>
　　　儲字明用新建諸生<lb/>
　　聞鴈<lb/>
孤鴈來何處殘聲靜夜飄江空音淰淰雲重影蕭蕭慣<lb/>
<pb n="KR4h0156_WYG_069-27b"/>
向風前急偏從聽處遥秦川織錦婦掩淚憶征遼<lb/>
　周應辰<hi>一首</hi>
　　　應辰字斗文鄞縣學生有緑莊詩采<lb/>
　　　<hi>詩話緑莊游鄒南臯之門南臯問曰使周生為仲尼弟子將誰學對曰某小人願學樊須聞者</hi>
　　　<hi>以為善於説辭閩人林古度序其詩稱其色古而骨堅</hi>
　　古詩<lb/>
行行重行行夕陽在崦嵫暮鳥有倦翼寒木無榮枝少<lb/>
壯不逢年垂老誰見知<lb/>
<pb n="KR4h0156_WYG_069-28a"/>
　朱純元<hi>一首</hi>
　　　純元字二芑溧陽人<lb/>
　　東溪港<lb/>
十二街頭跡已賖草堂低占白鷗沙武陵此去無多路<lb/>
瀼水西來第幾家野岸緑蕪飛燕子汀洲紅雨落桃花<lb/>
滄浪不洗塵埃耳只許漁郎泊釣槎<lb/>
　吳宗儒<hi>二首</hi>
　　　宗儒字次魯休寧人有巢雲集<lb/>
<pb n="KR4h0156_WYG_069-28b"/>
　　游黄山<lb/>
九月秋氣髙抗策恣游眺天都陟崔嵬洞門入窈窕緩<lb/>
行憩松根徙倚臨霞嶠探竒壑轉深攬勝景逾妙山蹊<lb/>
縈以紓石壁陡而峭瀑布挂晴川懸厓廻夕照地與仙<lb/>
境俱凌厲討佳要孫阮予非倫於焉學長嘯<lb/>
　　春夜錢塘江行<lb/>
小艇發江干入夜東風起帶雨挂輕㠶西行三百里<lb/>
　劉時中<hi>一首</hi>
<pb n="KR4h0156_WYG_069-29a"/>
　　　時中字伯庸休寧縣學生<lb/>
　　有客<lb/>
有客問烟蘿山家在何處笑指碧溪頭遥遥踏花去<lb/>
　虞伯龍<hi>一首</hi>
　　　伯龍字公普鄞人有擔簦集<lb/>
　　舟中<lb/>
寥落明州客孤懷寄短篷江豚偏狎浪舟子但呼風歸<lb/>
夢隨流水鄉書問去鴻不知今夜月千里可相同<lb/>
<pb n="KR4h0156_WYG_069-29b"/>
　沈　木<hi>一首</hi>
　　　木字子喬嘉興人萬厯間縣學生有近竹稾<lb/>
　　　<hi>詩話子喬自號靜得逸人夜起一詩具臻佳境</hi>
　　夜起<lb/>
暑夜不成寐起步中庭中殘月忽墮水明河猶在空籬<lb/>
根滴清露樹杪生微風坐愛新凉好先秋有候蟲<lb/>
　傅邦柱<hi>一首</hi>
　　　邦柱字石卿金華人<lb/>
<pb n="KR4h0156_WYG_069-30a"/>
　　雜詠<lb/>
鸚鵡多巧慧交交調好音翻飛嘉樹杪毛羽殊衆禽一<lb/>
旦遭罿罻萬里辭故岑彩絲紲紺趾雕籠照翠衿徘徊<lb/>
當簾幕聰慧増苦心鸒斯微以陋提提蓬蒿陰<lb/>
　鄧秉貞<hi>一首</hi>
　　　秉貞字予坦宜興人有禹笑齋詩安隠集<lb/>
　　嚴子陵釣壇<lb/>
經過百世見清風爭羡羊裘一老翁不有雲臺諸將力<lb/>
<pb n="KR4h0156_WYG_069-30b"/>
釣壇亦在戰爭中<hi>徐電發云自有雲臺爭比釣臺髙之句作此題者陳陳相因得子坦一詩</hi>
<hi>稍開生面</hi>
　孫元孚<hi>一首</hi>
　　　元孚字<hi>缺</hi>　休寧人有滄洲草<lb/>
　　草市夜泊<lb/>
違家才一舍露宿尚河洲暝霧連汀白寒雲壓水流灘<lb/>
聲鳴野碓燈影隔鄰舟入夜霜風急凄清動客愁<lb/>
　吳　鶴<hi>一首</hi>
<pb n="KR4h0156_WYG_069-31a"/>
　　　鶴字<hi>缺</hi>　烏程人<lb/>
　　望潤卿弟<lb/>
仲月辭家日臨岐接汝書相傳及春暮應得返衡廬衣<lb/>
逐客程換花隨驛路疎來帆遥數盡不見愴何如<lb/>
　王　壑<hi>一首</hi>
　　　壑字巽父金壇人有旅言<lb/>
　　南安道中<lb/>
疊疊青山曲曲溪湍流活活雨淒淒孤舟日暮南來客<lb/>
<pb n="KR4h0156_WYG_069-31b"/>
恨殺鷓鴣相向啼<lb/>
　戎　玠<hi>二首</hi>
　　　玠字孟常鄞縣學生有蜀游草<lb/>
　　晚霽與客登浩然樓眺錢塘江<lb/>
晴色開邨樹危樓俯大江潮聲翻絶岸帆影落虛牕水<lb/>
與遥天合人同夕鳥雙茫茫百端集形影若為降<lb/>
　　泊巴東<lb/>
昔行指川北今始詣巴東山縣無重郭江天有斷虹亂<lb/>
<pb n="KR4h0156_WYG_069-32a"/>
峰雲欲暝官渡火初紅剪燭供清話蕭蕭暮雨中<lb/>
　趙雲蒸<hi>一首</hi>
　　　雲蒸字龍伯太倉人國子監生有世藝齋稾<lb/>
　　北上<lb/>
飛沙如雪晝茫茫始覺長安道路長遥憶小樓臨水曲<lb/>
八牕風日正虛凉<lb/>
　顧孟林<hi>一首</hi>
　　　孟林字山甫吳縣人<lb/>
<pb n="KR4h0156_WYG_069-32b"/>
　　寄陸纂父<lb/>
日日看山色知君在此中秖因一水隔難以尺書通白<lb/>
乳思林屋青霞記石公儻然乘興去相見對秋風<lb/>
　丁雲鵬<hi>一首</hi>
　　　雲鵬字南羽休寧人有丁南羽集<lb/>
　　　<hi>詩話南羽工畫其寫神王羅漢骨氣竒偉不減大小尉遲詩特具體而已</hi>
　　舟次尤溪<lb/>
客程迷水國山靄䕶城闉嵗涉三冬暮花先十月春魚<lb/>
<pb n="KR4h0156_WYG_069-33a"/>
鹽通海販橘柚落園珍故舊頻勞慰荒塗未厭貧<lb/>
　方于魯<hi>二首</hi>
　　　于魯初名大滶後以字行改字建元歙布衣有<lb/>
　　　佳日樓詩集<hi>梅季豹云建元詩有唐風盡屠緯真云建元尊函叟而詩不  稟函</hi>
　　　<hi>叟</hi>
　　　<hi>詩話古人製墨率用松烟漢取諸扶風晉取諸廬山唐則易州上黨自李超徙歙張谷徙黟皆</hi>
　　　<hi>世其業其後耿仁遂髙慶和戴彦衡吳滋胡智率多歙人明則羅文龍少華邵克已格之程大</hi>
　　　<hi>約君房輩咸以製墨稱而于魯所製最夥上自符璽圭璧下至雜珮凡三百八十五式刋成圖</hi>
<pb n="KR4h0156_WYG_069-33b"/>
　　　<hi>譜曽上呈乙覽所造雲箋匪止成都十樣嘗以百花香露和墨自作長歌世但目為墨工然汪</hi>
　　　<hi>伯玉曽招之入豐干社</hi>
　　送張山人歸越<lb/>
雉子斑斑麥正齊黄梅四月雨淒淒新安江上攜尊酒<lb/>
送爾看山到浙西<lb/>
　　璞石席上作<lb/>
十年不慣出家門千里來逢故舊存正值江干春未晩<lb/>
蔞蒿荻笋煮河豚<lb/>
<pb n="KR4h0156_WYG_069-34a"/>
　向　杰<hi>二首</hi>
　　　杰號培竹慈谿人<lb/>
　　題畫<lb/>
雨過迴塘水亂流汕魚人去櫂孤舟荻花楓葉寒江外<lb/>
獨鶴一聲霜滿樓<lb/>
　　寄羽士<lb/>
幾欲㝷真未得閒白雲堆裏望𤣥關煩君多養雪色鹿<lb/>
借我來時騎看山<lb/>
<pb n="KR4h0156_WYG_069-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷五十九</head> <lb/>
    <p>
<pb n="KR4h0156_WYG_059-1a"/>
欽定四庫全書<lb/>
　明詩綜卷五十九<lb/>
　　　　　　　　　　翰林院檢討朱彞尊編<lb/>
　朱國祚<hi>五十八首</hi>
　　　先公字兆隆號養淳秀水人以太醫院籍補順<lb/>
　　　天府學生萬厯壬午中鄉試明年癸未賜進士<lb/>
　　　第一人除翰林院修撰知起居注己丑充㑹試<lb/>
　　　同考官辛卯典試江西歴司經局洗馬遷諭徳<lb/>
<pb n="KR4h0156_WYG_059-1b"/>
　　　丁酉典試應天進右庶子戊戌以禮部右侍郎<lb/>
　　　兼翰林院侍讀學士攝禮部尚書事壬寅轉吏<lb/>
　　　部右侍郎引疾歸光宗即位起南京禮部尚書<lb/>
　　　是年命入東閣加太子太保進文淵閣壬戌主<lb/>
　　　㑹試㝷以户部尚書兼武英殿大學士加少傅<lb/>
　　　回籍卒贈太傅諡文恪有介石齋集<hi>曹潔躬云吾鄉鉅公</hi>
　　　<hi>若吕文懿項襄毅屠康僖朱文恪俱研心風雅而不與作者爭名文恪詩尤婉秀軒軒霞舉一</hi>
　　　<hi>無俗塵望而知其品之清也出朱朗詣云先大父文懿公嘗過秀水文恪不  迎既升堂先公</hi>
<pb n="KR4h0156_WYG_059-2a"/>
　　　<hi>意不懌詢之則文恪袍帶留質庫方令人取之歎息不置其清介如是詩亦非肉食人語正如</hi>
　　　<hi>氷荷在壑冷香襲人之陸麗京云易稱知幾詩詠明哲朱文恪足當  聞利瑪竇進異物公曰</hi>
　　　<hi>此輩小智足以惑人將來必有助之更厯法者景陵詩派初行公覽之驚曰安得此亡國之音</hi>
　　　<hi>吾不忍見之也知幾其神乎三俞右吉云太傅清而能容質而有大體忠著  朝無事不可為</hi>
　　　<hi>後世法即以詩論自抒性情不事沿襲諸體俱合不失正始之音  鍾廣漢云文恪處門户紛</hi>
　　　<hi>爭之日中立不倚人所難能建儲事公私疏七十上其劾鄭國泰云本朝外戚不與政事册立</hi>
　　　<hi>非國泰所宜言可云犯顔强誎不畏彊禦矣而吳人有先撥志始一編没而不書則以公名不</hi>
　　　<hi>列東林之籍也尚得謂公非公是乎公與福清同年入翰苑同典試南畿晚嵗同心輔政聞福</hi>
<pb n="KR4h0156_WYG_059-2b"/>
　　　<hi>清初告歸中塗絶不㑹客獨過公譚讌三日然後行公贈詩有拙免書鈎黨衰猶話典墳公蓋</hi>
　　　<hi>自安於无咎无譽矣公初不以詩名而同時浙右諸公未有過焉者  繆天自云定陵中嵗吾</hi>
　　　<hi>鄉朱文恪公葉與臨朐馮文敏同被命入閣將宣麻矣沈閣老蛟門以宻揭止之遂以少宰歸</hi>
　　　<hi>田箯車栗杖偕同里郁伯承游天台雁蕩諸山吟詠不輟其詩率寫胸臆未嘗摹仿前人惜其</hi>
　　　<hi>集未刋行為鄉曲一老儒塗竄朱墨混淆難辨失其真矣</hi>
　　雩禱篇<lb/>
朱鳥協上序蒼龍啓佳辰我后隆祀禮羣生潔明禋紺<lb/>
筵羅彩旞瑶圖吐文茵雲歌逐清漢鳳管徹蒼旻蘭羞<lb/>
<pb n="KR4h0156_WYG_059-3a"/>
既云薦精誠亦已伸靈液以時敘而康億兆人<lb/>
　　同葉給諫過鐵柱觀<hi>有序</hi>
　　　南昌鐵柱觀相傳為晉旌陽令許遜鎻蛟處按<lb/>
　　　唐李白詩云浪動灌嬰井潯陽江上風豫章城<lb/>
　　　灌嬰所築疑此即灌嬰井也萬厯辛卯九月予<lb/>
　　　與葉給事典江西鄉試畢偕游是觀覽其遺跡<lb/>
　　　證以李詩給事然予言爰賦詩十二韻以紀其<lb/>
　　　事<lb/>
<pb n="KR4h0156_WYG_059-3b"/>
微瀾逺通江水黑照無影誰鎻㦸尾蛟繚以千丈綆神<lb/>
州八柱外於此得塹穽地户闢趙尊真靈位陶景人言<lb/>
母支祁神禹昔鉗頸要當去民患不在逺方屏凍鐵斷<lb/>
繡花終古但嚴冷九派潯陽流有時風力猛潮生浪亦<lb/>
動疑是灌嬰井比於渴馬厓術可驗穅䵃我言殊怪牒<lb/>
給事默心領請誦白也詩可以發深省<lb/>
　　九日飲涵虛閣和葉進卿作<lb/>
傑閣峙層霄來游屏鬱怏晴臨山靄逼逺見宫雲敞天<lb/>
<pb n="KR4h0156_WYG_059-4a"/>
氣日以清江光一何爽□□候雁鳴汎汎寒潮長登髙<lb/>
循令序勝引屬吾黨甄藻協夙心爨桐得新賞絲餻乍<lb/>
出榼細菊且浮醠席移鳥遷樹坐久月承幌一唱白雪<lb/>
音滋我丹霞想<lb/>
　　蘇州送君輿姪赴試北上<lb/>
駕言勞舟發送爾出金閶游子將何之行行入帝鄉帝<lb/>
鄉日已近佳氣逾蒼蒼俯視碧水流仰看浮雲翔情隨<lb/>
水偕逺意逐雲俱長重寶抱璠璵殊材堪棟梁努力獻<lb/>
<pb n="KR4h0156_WYG_059-4b"/>
文賦佇聽聲名揚<lb/>
　　天台道中同郁伯承賦<lb/>
游目覽層峯攜手攀髙嶺舉步若登天畏塗復顧影喬<lb/>
柯聳白雲深壑陷丹井落日猶半規山色已先暝但愁<lb/>
寒虎嘷不嫌老鶴警忽聞下方鐘頓使千慮屏安得百<lb/>
丈厓縋以兩修綆<lb/>
　　天台<lb/>
人言天台髙四萬八千丈中有瀑布泉飛流衆山響多<lb/>
<pb n="KR4h0156_WYG_059-5a"/>
少采藥人石梁不得上我思斸壽藤削作過頭杖拄上<lb/>
最髙峰雲中一拊掌<hi>俞右吉云王獻之能為一筆書陸探微能為一筆畫郭恕先能為一</hi>
<hi>筆風筝圖此詩雖五十言一氣融貫即謂之一筆也可</hi>
　　石鼓歌<lb/>
橋門左右獵碣十形如古礎相排連窪中或與虀臼似<lb/>
抱質可敵瑶琨堅傳聞書自太史籀比於大篆尤瑰姸<lb/>
其辭典奥儷二雅仿彿吉日車攻篇周京遺製衆所信<lb/>
疑義莫定文成宣紛綸雖滋翟鄭議審視終異秦斤權<lb/>
<pb n="KR4h0156_WYG_059-5b"/>
下逮宇文豈能爾薺堂所見毋乃偏嗚呼神物不易覩<lb/>
三代舊跡稀流傳巫咸告辭熊相詛裕陵寶惜今棄捐<lb/>
比干銘折衞州壤穆滿書徙壇山巔㑹稽窆石字茫昧<lb/>
岣嶁祕跡文糾纒掎摭非乏好竒士千捜萬索無真詮<lb/>
詎若石鼓離復合陳倉入汴還留燕氊包席裹槖駝背<lb/>
塵蒙露濯爪牛涎置諸太學始皇慶于今又歴二百年<lb/>
深檐五丈宻蓋護不受長雨闌風顛我來摩挲輒終日<lb/>
證以郭薛施潘箋凝思斵桐來自蜀叩之定有聲淵淵<lb/>
<pb n="KR4h0156_WYG_059-6a"/>
文殘非因硬黄搨劃缺反撼鈎金填長廊無人起題壁<lb/>
回視落景棠棃懸<lb/>
　　少年行<lb/>
長安少年意氣豪雕鞍寶騎金錯刀呼盧百萬等土壤<lb/>
報讎一死輕鴻毛自言生為游俠子願輸肝膽酬知已<lb/>
此時未遇平原君且學鬬雞都市裏朝游紫陌黄金隄<lb/>
暮宿瓊樓桃李蹊探九直向杜陵北挾彈頻過渭水西<lb/>
一聞邊警還投袂轉戰前收漠南地介子身封萬户侯<lb/>
<pb n="KR4h0156_WYG_059-6b"/>
嫖姚家賜千金第<lb/>
　　瑣里行<lb/>
海外大九州一稃一粟島嶼浮是何瑣里國治厯知春<lb/>
秋髹槃驗一綫鍼將子午求曾未識中夏帆從何處收<lb/>
虬鬚鶻眼䫜其面海舶初來寄江甸巧將製器媚中涓<lb/>
自鳴鐘獻黄金殿吾思厯象由羲和縱有嵗差良不多<lb/>
豈容小邦定正朔倒置列宿成愆訛古來明王異物恒<lb/>
不貴逺人留之甚無謂況乎天官有禁祕不傳母俾此<lb/>
<pb n="KR4h0156_WYG_059-7a"/>
輩紊我靈臺篇<lb/>
　　雪<lb/>
夜來千里雪曉起徧長安轉覺西山近宜從上苑看河<lb/>
氷難渡馬野艇盡投竿最苦東征士關門擊柝寒<lb/>
　　經寧庶人廢苑和葉給諫韻<lb/>
吳濞何知反劉安但自尊魚鹽時不利雞犬爾焉存俘<lb/>
已儒臣獲軍猶鎮國屯白頭遺父老尚説獻王孫<lb/>
　　瀛洲亭新池<lb/>
<pb n="KR4h0156_WYG_059-7b"/>
奪玉燕山石疏泉太液流采桑傳自李鑿井舊聞劉<hi>謂李</hi>
<hi>文正劉文安也</hi>浴鳥牽萍起纖鱗撥荇游相看無限意落日且<lb/>
淹留<lb/>
　　杜門<lb/>
杜門甘寂寞無事獨登臺白日旦復旦浮雲開未開幾<lb/>
聞鳩化眼孰藉鴆為媒只合還山夢輕帆一舸回<lb/>
　　同周公瑕屠緯真俞羡長石湖玩月分賦得天字<lb/>
今夜清秋月江橋一串懸樹深潛滴露水濶不分天滿<lb/>
<pb n="KR4h0156_WYG_059-8a"/>
載官㕑酒聽彈商女絃薄寒風漸𦂳主客未迴船<lb/>
　　初夏過沈純甫穆湖村舍<lb/>
逐臣歸嶺外近住穆湖村油菜齊抽甲珠藤不露根漉<lb/>
湯貓竹筍下酒鴨餛飩滿篋新詩卷曾無諫草存<lb/>
　　新昌石佛寺<lb/>
石佛何年寺空山麗相存一音不可説兩足此為尊雲<lb/>
起長迷路厓傾自作門箯輿下坡暝回首月明村<lb/>
　　雨夜<lb/>
<pb n="KR4h0156_WYG_059-8b"/>
黯黯浮雲色蕭蕭急雨聲人難今夜睡天慮此時傾茅<lb/>
屋牀牀漏菱池曲曲平愁心如曷旦不避暗風鳴<lb/>
　　葉進卿出都訪予里第話舊三日臨行景徳寺餞<lb/>
　　别<hi>三首</hi>
自我辭京闕公今亦避賢一舟旋泛宅萬事且歸田西<lb/>
日雲仍蔽東溟海未填無由慰朝野把酒强陶然<lb/>
燒尾偕通籍揚眉共校文由來真臭味相逐比龍雲拙<lb/>
免書鈎黨衰猶話典墳相留三日醉離袂忍輕分<lb/>
<pb n="KR4h0156_WYG_059-9a"/>
景徳前朝寺經過路舊諳到門三貝墖負郭一龍潭别<lb/>
思花重驛離筵酒半酣平泉新草木須滿道山南<lb/>
　　金銘寺訪秋潭上人<lb/>
不逺金銘寺支公舊法堂鴟夷范蠡宅桯史岳珂坊過<lb/>
雨花盈砌抽梢竹覆牆由來方外社主客意都忘<lb/>
　　湖上<lb/>
峯頭寶所墖湖上水仙王芳草年年緑風荷岸岸香靸<lb/>
鞵拚細雨對酒易斜陽不計重門逺𤓰皮上小航<lb/>
<pb n="KR4h0156_WYG_059-9b"/>
　　繇桐廬經釣臺下作<lb/>
藥草仙人録星文釣客槎祠開髙下屋江溜淺深沙緑<lb/>
樹緜蠻鳥丹崖躑躅花誰歌竹如意懷古一長嗟<lb/>
　　萬壽寺<lb/>
貝葉三車少華鍾萬石餘聲仍到長樂地合置精廬瀟<lb/>
灑人王界莊嚴學士書秋來霜落後流響更何如<lb/>
　　聞蟬<lb/>
燕臺歇雨薦涼颸吹送蟬聲滿御墀清影不教塵外見<lb/>
<pb n="KR4h0156_WYG_059-10a"/>
長吟先入禁中知上林氣暖枝堪託仙掌秋髙露復滋<lb/>
撫罷五絃聽漸逺空庭疎樹午陰垂<lb/>
　　西山謁景皇帝陵<lb/>
戾園悽斷白楊風黄瓦今看天壽同北狩豈無通問使<lb/>
南城專賞奪門功若教守土盟城下安得蒙塵返域中<lb/>
多少諫臣司耳目昌言翻賴校官忠<hi>追復景皇帝諡號由荆門州儒學訓</hi>
<hi>導髙瑶上疏言之</hi>
　　恭謁孝陵同葉進卿賦<lb/>
<pb n="KR4h0156_WYG_059-10b"/>
夾道山松間石楠遥瞻暖翠鎖浮嵐靈龜玉殿十飛九<lb/>
<hi>孝陵開穴時中有玉龜十其九飛去一存享殿</hi>馴鹿銀牌寸有三<hi>鍾山鹿千百為羣有懸銀</hi>
<hi>牌者髙帝時所畜牌約三寸</hi>第少豐碑撰方練<hi>陵無建文年碑</hi>悔多姦黨示<lb/>
胡藍<hi>胡惟庸藍玉之獄髙皇暴其罪有昭示姦黨録文皇帝後以目建文諸臣</hi>五雲縱護昌<lb/>
平嶺佳氣須知兆自南<lb/>
　　孝陵感革除事同葉進卿作<lb/>
四年萬事革除休遜國遺蹤何處求事去金川門不閉<lb/>
心驚王殿火初收空餘靈谷松千樹誰見文孫土一丘<lb/>
<pb n="KR4h0156_WYG_059-11a"/>
未必西南到天末魂歸終傍孝陵遊<lb/>
　　徐五修招游九峯三泖之勝晩過斜塘賦此<lb/>
月落風微何處鐘斜塘岸岸柳惺忪疎星數㸃布棊局<lb/>
宿鳥一羣衝釣<graphic n="KR1956" url="https://raw.githubusercontent.com/kanripo/KR-Gaiji/master/images/KR1956.png" mimeType="image/png"/>潮水漸生黄歇浦野花齊放陸機茸<lb/>
故人擬贈丹砂訣商榷栖山第幾重<lb/>
　　天台道中<lb/>
落月林梢一鵲飛赤城霞已照征衣水清幾曾鵝鴨閙<lb/>
屋小也有松筠圍白葛花香眠鹿起胡麻飯熟行人稀<lb/>
<pb n="KR4h0156_WYG_059-11b"/>
當年劉阮本俗物到此何心苦憶歸<lb/>
　　自北雁蕩踰南雁蕩觀龍湫瀑布作<lb/>
靈域岧嶤隠不知中藏七十二峯竒披衣正在烟深處<lb/>
到面初無雨歇時謝客未曾經蠟屐貫休已後少題詩<lb/>
洞天只恨流傳晚莫覩蟲書鳥篆碑<lb/>
　　謁定陵有感述<lb/>
乞歸自放潞河船息偃江湖二十年往事句臚成夢寐<lb/>
重來弓劒莫攀縁要知孝為慈闈盡誰道恩從貴戚偏<lb/>
<pb n="KR4h0156_WYG_059-12a"/>
猶記南宫封事入聽言終似轉圜然<hi>自註國柞因請册立東宫劾及鄭國</hi>
<hi>泰先帝不之罪終如所請</hi>
　　恭謁慶陵作<hi>二首</hi>
講幄頻趨鶴籞深重來就日慘棠陰十年始受東朝册<lb/>
一月真傾下土心視榷盡收中使節披沙罷採丱人金<lb/>
最愁日厯書難既龍去烏號涕不禁<lb/>
枚卜纔宣三殿麻深宫遽晏五雲車翠微色映長陵樹<lb/>
金粟堆開景帝窪北去重關遮鳥道西來一水抱龍沙<lb/>
<pb n="KR4h0156_WYG_059-12b"/>
白浮村下園官近未夏雕盤已薦𤓰<lb/>
　　頒厯恭紀<lb/>
閶門開曉日玉律下雲邊一紀逢羲馭千秋卜漢年靈<lb/>
臺占氣早上苑得春偏瑞靄含蓂莢懽呼雜管絃三辰<lb/>
傳夏令萬國戴堯天欲進昇平頌慚無白雪篇<lb/>
　　太學釋奠同郭美命行分獻禮畢周覽橋門石鼓<lb/>
　　歸途成二十韻<lb/>
上丁遲日麗咸秩辟雍先釋奠周官禮安歌魯國絃質<lb/>
<pb n="KR4h0156_WYG_059-13a"/>
明期敢後分獻典宜䖍宿鳥初離樹殘星尚在天百夫<lb/>
趨陛㦸萬舞列宫懸次第陳犧象從容執豆籩班居元<lb/>
老次位近素王偏十子升堂舊千春配享焉循階登降<lb/>
數薦帛節文全小大從于邁東西互折旋黄流纔灌地<lb/>
朱燎已生烟畢奏咸和曲徐收廣殿筵更衣辭鷺序散<lb/>
胙得羊肩坦步橋門外偕行獵碣邊形模度科臼嵗月<lb/>
昧成宣已免風霜剥無愁鐘簴遷四詩雖絓漏終古自<lb/>
流傳坐久趖松日歸來並杏韉協恭良不易同調最相<lb/>
<pb n="KR4h0156_WYG_059-13b"/>
憐好琢燕山石題名廟學壖<lb/>
　　西勾橋口占<lb/>
東雉村邊水西溝橋下流濯纓人不至處處浴沙鷗<lb/>
　　裂帛湖上作<lb/>
水淨一匹練山圍六扇屏春風纔幾日藥甲已先青<lb/>
　　即景<lb/>
秋風靡靡吹舟入蘆花裏相呼隔岸人聲墮半江水<lb/>
　　逢破瓢道人吳少君<lb/>
<pb n="KR4h0156_WYG_059-14a"/>
山人愛一瓢時時負肩背貽我巨勝花來自白羊隊<lb/>
　　東魯道上作<lb/>
汶水又一曲龜山知幾重從今氷上渡應少赤狐蹤<lb/>
　　東朝侍直<hi>二首</hi>
殿庭香靄接雲平一道爐函夾陛行肅肅講臣齊鵠立<lb/>
金蓮影裏喚先生<lb/>
東華疎雨淨雰埃奪玉階平埽碧苔猶恐侍臣侵履濕<lb/>
宣從殿側左邊來<lb/>
<pb n="KR4h0156_WYG_059-14b"/>
　　晚過天寧寺<lb/>
郭外秋山百里晴日斜深院晚凉生十三層墖半扉影<lb/>
一鳥不來風鐸鳴<lb/>
　　題白雲觀<lb/>
一言止殺古人難多少逋臣藉爾安辛苦捐軀文信國<lb/>
得歸也擬著黄冠<lb/>
　　夜泊淨業寺<lb/>
僧樓佛火漾空潭李廣橋低積水含一夜朔風喧樹杪<lb/>
<pb n="KR4h0156_WYG_059-15a"/>
薊門飛雨遍城南<lb/>
　　西山湖上<lb/>
芍藥闌邊花氣收鸕鷀谷口斷雲浮倦游愛説江鄉事<lb/>
先試西湖一葉舟<lb/>
　　卧佛寺<lb/>
人傳蘭若春三月花比青彌陀院多惆悵芳時來獨後<lb/>
但聞風葉響桫羅<lb/>
　　碧雲寺<lb/>
<pb n="KR4h0156_WYG_059-15b"/>
銀牓髙懸寶地賖游人只愛寺前花不知賈舶徵求盡<lb/>
舊鬼年年哭潞沙<lb/>
　　秋入香山寺<lb/>
山半松門度石梁流泉決決響僧廊置身著色屏風裏<lb/>
棃葉新紅柿子黄<lb/>
　　洪光寺<lb/>
石門幾曲轉丹梯圓殿僧同怖鴿棲指㸃游人下山路<lb/>
酒旗風颭夕陽西<lb/>
<pb n="KR4h0156_WYG_059-16a"/>
　　夜宿鮑家寺<lb/>
青豆房低結構牢長松静夜卷秋濤分明一枕谿亭雨<lb/>
睡起不知山月髙<lb/>
　　中峯晩望<lb/>
中官丙舍即花宫松柏林前梵磬風試上精廬髙處望<lb/>
樓臺金碧夕陽中<lb/>
　　摩訶菴觀杏花作<lb/>
摩訶菴外袖吟鞭繁杏春開十里田曾與村翁舊相識<lb/>
<pb n="KR4h0156_WYG_059-16b"/>
看花不費酒家錢<hi>吳巨手云元時杏花齊化門外最繁東嶽廟石臺羣公賦詩張讌傳為盛</hi>
<hi>事葛邏祿易之詩云上東門外杏花開千樹紅雲遶石臺最憶奎章虞閣老白頭騎馬看花来至明城東花事</hi>
<hi>衰郊西漸盛萬厯後摩訶菴杏花多至千株吾鄉朱太傅養淳詩云云承平之日翰苑風流後先一致也</hi>
　　祕魔厓<lb/>
祕魔厓仄蘚文斑千載盧師去不還遺有澄潭二龍子<lb/>
日斜歸處雨連山<lb/>
山牆圍作化人城榆栁隂濃信客行始信精廬風日好<lb/>
秋深猶緑壯丹坪<lb/>
<pb n="KR4h0156_WYG_059-17a"/>
　劉應秋<hi>一首</hi>
　　　應秋字士和吉水人萬厯癸未賜進士第三授<lb/>
　　　編修遷南京國子司業㝷以右春坊右中允管<lb/>
　　　司業事充日講官升洗馬歴諭徳庶子以國子<lb/>
　　　監祭酒致仕贈禮部侍郎諡文節有劉大司成<lb/>
　　　集<hi>鄒爾曕云公詩文雍容舒徐出入韓歐間</hi>
　　　<hi>詩話文節儒臣非有言責而上書請東朝冠昏劾首輔彈中樞可謂古之遺直已其言有云近</hi>
　　　<hi>代論相多取諸詞林詞林雍容雅度一切齷齪猥瑣曽不關其慮博而習于故靜而徹于幾能</hi>
<pb n="KR4h0156_WYG_059-17b"/>
　　　<hi>以事外之身策事成敗則惟詞林勝矣寥寥數言其占地步不淺詩非所務無戾雅音</hi>
　　送林仰晉謫茶陵<lb/>
夕郎抗疏出金扉萬里衡陽一雁飛世路何年遷客少<lb/>
聖朝今日諫書稀黄陵雨暗連青草嶽麓雲深濕翠微<lb/>
千載汨羅人不見寂寥心事更誰依<lb/>
　葉向髙<hi>四首</hi>
　　　向髙字進卿福清人萬厯癸未進士選庶吉士<lb/>
　　　授編修歴官坊局南吏部侍郎召為禮部尚書<lb/>
<pb n="KR4h0156_WYG_059-18a"/>
　　　入直東閣以少傅予告再召為少師兼太子太<lb/>
　　　師吏部尚書中極殿大學士卒贈太師諡文忠<lb/>
　　　有蒼霞草<lb/>
　　　<hi>詩話東林諸子奉福清為倫魁沙汰江河和調水火海内服其公忠歸田之日藴藉風流銜左</hi>
　　　<hi>相之窪尊賭東山之棊墅詩品在山林臺閣之間諸體皆具</hi>
　　渡江即事<lb/>
無嗟風土異已自邈關河村舍人煙少旗亭酒幔多春<lb/>
寒芳草歇天濶斷鴻過長路方兹始微名奈若何<lb/>
<pb n="KR4h0156_WYG_059-18b"/>
　　送林客部南歸<lb/>
幾年共逐帝京塵此日那堪别恨新畫省風流傳諫草<lb/>
黄扉事業媿絲綸故園載酒宜清晝客路聽鶯屬暮春<lb/>
君到里門應北望長安猶有未歸人<lb/>
　　出關别江仲魚<lb/>
心知惆悵對離觴一望郵亭十里長自與江郎黯然别<lb/>
馬頭春草是他鄉<lb/>
　　題趙子昻明妃出塞圖<lb/>
<pb n="KR4h0156_WYG_059-19a"/>
三千粉黛泣長門嫁得單于亦主恩貌取紅顔無限恨<lb/>
集賢學士宋王孫<lb/>
　周應賔<hi>一首</hi>
　　　應賔字嘉甫鄞縣人萬厯癸未進士改庶吉士<lb/>
　　　除編修累官禮部尚書掌詹事加太子太保回<lb/>
　　　籍卒諡文穆有月湖草<lb/>
　　去婦詞<lb/>
故人昨日新新人明日故同是機中人何必問縑素<lb/>
<pb n="KR4h0156_WYG_059-19b"/>
　岳元聲<hi>一首</hi>
　　　元聲字之初嘉興人萬厯癸未進士除旌徳知<lb/>
　　　縣改大名府教授轉國子監博士進監丞升工<lb/>
　　　部主事厯員外郎中疏論首輔奪情落職起南<lb/>
　　　京光祿少卿轉太常少卿再轉南太僕卿遷南<lb/>
　　　兵部右侍郎進左侍郎有潛初子集<lb/>
　　　<hi>詩話侍郎立朝侃侃不阿里居有不平事弗避嫌怨力排衆議以歸於正所謂鄉先生沒而可</hi>
　　　<hi>祭於社者集中韻語罕存寄弟一律曽以題扇者盖本岑嘉州嬌歌急管雜清絲之作後驂鸞</hi>
<pb n="KR4h0156_WYG_059-20a"/>
　　　<hi>録暨公集均失載殆不知者嫌其失黏而删去之也</hi>
　　寄仲弟慶逺守爾律<lb/>
梅花花信春應早楊柳柳州種定曾天邊白雨愁卑濕<lb/>
瘴後黄茅苦鬱蒸秋風小鳥供行饌暗壑修蛇挂古藤<lb/>
驂鸞續録聞初就可似吳船范致能<lb/>
　申用懋<hi>一首</hi>
　　　用懋字敬中長洲人萬厯癸未進士除刑部主<lb/>
　　　事改補兵部歴員外郎中遷太僕少卿再遷南<lb/>
<pb n="KR4h0156_WYG_059-20b"/>
　　　京太常卿以右副都御史巡撫順天進尚書<lb/>
　　薊門歸輿<lb/>
山河百二擁宸居亭障三千衞直廬要害直須勤版築<lb/>
軍屯好在理耰耡<hi>時議開復灤東漕河</hi>東巡直據𤣥莵塞北望頻<lb/>
傳白羽書自媿酬恩猶未得空留車馬賦歸與<lb/>
　姜應麟<hi>一首</hi>
　　　應麟字子文慈谿人萬厯癸未進士改庶吉士<lb/>
　　　授户科給事中以建言謫廣昌典史遷餘干知<lb/>
<pb n="KR4h0156_WYG_059-21a"/>
　　　縣補龍溪起太僕少卿贈太常卿<lb/>
　　秋懷<lb/>
廿年投老此山丘倚杖閒看水獨流萬樹秋聲連斷峽<lb/>
一天凉雨過層樓因題楓葉開詩卷為訪蘆花上釣舟<lb/>
日靜衡門無剝啄忘機惟得伴沙鷗<lb/>
　鄒徳溥<hi>一首</hi>
　　　徳溥字汝光安福人萬厯癸未進士改庶吉士<lb/>
　　　授編修歴中允洗馬卒于家以講官諭祭有雪<lb/>
<pb n="KR4h0156_WYG_059-21b"/>
　　　山草匍匐吟<lb/>
　　雨霽聞蟬<lb/>
西山一望隔簾櫳柳暗花明御苑東斷續蟬聲聽不盡<lb/>
夕陽人立小亭中<lb/>
　王　荁<hi>一首</hi>
　　　荁字季孺慈溪人萬厯癸未進士改庶吉士授<lb/>
　　　編修<lb/>
　　題青牛出關圖<lb/>
<pb n="KR4h0156_WYG_059-22a"/>
柱下藏名久知希未足論知榮翻守辱體物必歸根一<lb/>
望真人氣應占大道存若為關令尹乞得五千言<lb/>
　徐應聘<hi>一首</hi>
　　　應聘字伯衡崑山人萬厯癸未進士改庶吉士<lb/>
　　　授檢討歴大僕少卿<lb/>
　　瀛洲亭對雨<lb/>
秘閣清宵近蘭泉曲沼開宿烟生暮雨新水長秋苔地<lb/>
向蓬萊接波分太液來憑軒多爽氣疑在白雲隈<lb/>
<pb n="KR4h0156_WYG_059-22b"/>
　于若瀛<hi>九首</hi>
　　　若瀛字子步濟寧衞人萬厯癸未進士除户部<lb/>
　　　主事歴官右僉都御史巡撫陜西贈右副都御<lb/>
　　　史有弗告堂集<hi>葉進卿云文若詩泠然超詣不襲世人片語而情景婉至跡象</hi>
　　　<hi>可㝷厯王則之云文若近體清曠秀倩出入開元大  之間  焦弱侯云念東詩不激而高不</hi>
　　　<hi>刻而工雋永藏於温醇纖穠寓之雅澹所稱治世之音非邪</hi>
　　　<hi>詩話念東詩格未超然不屑作輭熟語</hi>
　　宿唐洞寺<lb/>
<pb n="KR4h0156_WYG_059-23a"/>
野寺大道㫄短垣倚雲嶠舍策叩禪關平蕪恣延眺暝<lb/>
色還荒徑明滅寒原燒篝燈坐幽室皎月來相照未税<lb/>
塵鞅勞已窺靜者妙夜半風鳴條不減蘇門嘯<lb/>
　　晚投清江浦<lb/>
淮水吞江浦孤帆晚復開樹移沙岸轉波逆海潮迴人<lb/>
語迎村雜漁燈拂櫂來繫舟猶未穩寒漏已頻催<lb/>
　　髙郵湖<lb/>
髙郵初挂席波起蕩湖村逺水浮天白孤城過雨昏柳<lb/>
<pb n="KR4h0156_WYG_059-23b"/>
條依岸斷鷗鳥向人翻破屋稀烟火滔滔銷客魂<lb/>
　　再過清凉寺<lb/>
再入清凉寺髙臺覽舊都金陵猶王氣石壁自雄圖宻<lb/>
樹依城合澄江入雨無六朝人事改瞻眺獨踟蹰<lb/>
　　雨宿潼關<lb/>
明燈虛館淒清夜細雨蕭蕭亂客腸秋入關門悲鼓角<lb/>
年來驛路老星霜家臨濟水菰蘆白壠接南山黍穀黄<lb/>
千里故園愁阻絶夢還京國亦他鄉<hi>時寄家京邸</hi>
<pb n="KR4h0156_WYG_059-24a"/>
　　寄隠閣春興<lb/>
小閣逶迤近水渠蕭條不讓野人居惟將藥裹供多病<lb/>
不為花飛憶敝廬懶散江邊清夢穏交游天上故人疎<lb/>
亦知衰晚甘淪棄世事浮雲任卷舒<lb/>
　　舟中雜興<lb/>
兩岸山相似舟移曲不妨回看京口盡落照下丹陽<lb/>
　　清泉寺<lb/>
滿谷西風椒葉稀穿林片片凍雲飛荒原車馬應無數<lb/>
<pb n="KR4h0156_WYG_059-24b"/>
閒殺山僧坐翠微<lb/>
　　金陵春<lb/>
晴雲曉壓石城孤江樹江煙淡欲無南雪未消靈谷寺<lb/>
東風先綠莫愁湖<lb/>
　徐學聚<hi>一首</hi>
　　　學聚字敬輿蘭谿人萬厯癸未進士除浮梁知<lb/>
　　　縣調吉水擢禮科給事中出為山東提學副使<lb/>
　　　歴福建布政使㝷以右僉都御史巡撫福建贈<lb/>
<pb n="KR4h0156_WYG_059-25a"/>
　　　副都御史<hi>阮霞嶼云敬輿詩文自出機軸為藝林推尚</hi>
　　　<hi>詩話𢎞正以前實録儲秘館薦紳罕得寓目此祝希哲九朝野記徐昌穀翦勝紀聞等書多齊</hi>
　　　<hi>東野人之語自華亭在政府抄有副本弇州見之故史料始得其實敬輿國朝典彚一編亦從</hi>
　　　<hi>實録采摭者也詩亦尚聲格惜所傳不多</hi>
　　夜宿日觀峯禪房<lb/>
岱宗面面削芙蓉時有卿雲出漢封杖屨中天干象緯<lb/>
風烟下界起蛟龍河流舊繞滄溟逺練影斜懸紫翠重<lb/>
夜半石牀天籟發夢中錯認景陽鐘<lb/>
<pb n="KR4h0156_WYG_059-25b"/>
　來三聘<hi>二首</hi>
　　　三聘字任卿蕭山人萬厯癸未進士除黄梅知<lb/>
　　　縣調合肥入為兵部主事歴官江西右布政使<lb/>
　　　有祠部南舟豫章蜀游東游南華等稾<hi>于念東云任卿</hi>
　　　<hi>詩格律嚴整而一種恬淡之氣不減陶家風致</hi>
　　豫章夜雨<lb/>
一月餘寒在髙齋聽雨眠夜愁牽往事春夢入芳年才<lb/>
拙官何補家貧俸未捐遥憐鏡湖水重負杏花天<lb/>
<pb n="KR4h0156_WYG_059-26a"/>
　　解悶<lb/>
春風吹暖百花新院麴香浮竹葉春今日酒拚今日醉<lb/>
一年花老一年人浩歌聊借鶯為管醉卧何妨草作茵<lb/>
髙興未闌天欲暮攜壺帶月問西鄰<lb/>
　何出光<hi>一首</hi>
　　　出光字兆文扶溝人萬厯癸未進士除曲沃知<lb/>
　　　縣擢貴州道御史外轉太原知府京察謫寧州<lb/>
　　　判官遷知樂陵完縣<lb/>
<pb n="KR4h0156_WYG_059-26b"/>
　　次獲鹿簡井陘顧兵憲<lb/>
孤城萬古控幽燕喬木殘碑不記年路入井陘分趙晉<lb/>
天開畿甸擁山川土門故傍封龍窟石邑猶存白鹿泉<lb/>
西北議和非上策使君此地好籌邊<lb/>
　王時濟<hi>一首</hi>
　　　時濟字道甫稷山人萬厯癸未進士除户部主<lb/>
　　　事歴郎中終衞輝知府<lb/>
　　登髙丘<lb/>
<pb n="KR4h0156_WYG_059-27a"/>
清林人跡稀我来何所翫坐看嶺上雲天風莫吹斷<lb/>
　虞淳熙<hi>一首</hi>
　　　淳熙字澹然錢塘人萬厯癸未進士授兵部職<lb/>
　　　方主事遷主客員外郎改稽勲郎罷去有徳園<lb/>
　　　集<lb/>
　　景泰窪<lb/>
合沓衆山轉鴻溝界危岡貞松心不移偃盖覆神堂欲<lb/>
蜕龍為魚千古以慨慷土木骨縱横魂来闗塞長君王<lb/>
<pb n="KR4h0156_WYG_059-27b"/>
奠鼇足太史筮苞桑宗廟救倫喪朱火寒有光迎駕誼<lb/>
何篤覆轍戒難忘豈無延陵心重為亡國傷宫門一以<lb/>
奪羨門竟迷方碧瓦易黄屋蓬顆西山傍杜宇啼舊痕<lb/>
織鳥集野棠坤維幸勿絶一窪得新藏雲表扶九宫何<lb/>
必厰隂房碧血障邊塵芊芊白草芳迢遥西湖畔少保墓<lb/>
道荒君臣祀一體千里同白楊髙睇歌大招涕泗灑衣<lb/>
裳<lb/>
　茅國縉<hi>一首</hi>
<pb n="KR4h0156_WYG_059-28a"/>
　　　國縉字薦卿歸安人萬厯癸未進士除章丘知<lb/>
　　　縣入為廣東道御史謫知浙川遷南工部主事<lb/>
　　　歴郎中有菽園詩草<lb/>
　　過白門酬拙之贈别<lb/>
孤帆渺渺指江汀飛盡楊花柳尚青此去不堪頻北望<lb/>
愁邊風雨滿新亭<lb/>
　莊履朋<hi>一首</hi>
　　　履朋字中益晉江人萬厯癸未進士官户部主<lb/>
<pb n="KR4h0156_WYG_059-28b"/>
　　　事<lb/>
　　别林尉<lb/>
桑梓勤吾念憑君破寂寥自今花下吏日折道傍腰象<lb/>
郡風煙隔龍城瘴氣消行春聊佐令亦足採歌謡<lb/>
　張壽朋<hi>三首</hi>
　　　壽朋字沖和號西江南城人萬厯癸未進士除<lb/>
　　　刑部主事謫泰安州同知終廬州府通判有深<lb/>
　　　息窩集<lb/>
<pb n="KR4h0156_WYG_059-29a"/>
　　狂歌<lb/>
夷門老侯生刎頸送公子此義豈不髙感人安用死毛<lb/>
薛亦風流諷言何婉美信陵賴相成歸國見終始身隠<lb/>
世隨棄無復關人理悲哉豪俠流大道所不齒<lb/>
　　西湖憩胡氏亭<lb/>
中庭遥相望斗室更臨水云有賣藥人十年身已死柴<lb/>
扉苦長扃我到為之啓鳥跡半幽牕蛛絲横斷几花殘<lb/>
沒階前竹亂生屋裏村婦持帚來埽除亦堪喜破簷補<lb/>
<pb n="KR4h0156_WYG_059-29b"/>
荻簾新火燒楓子可以坐老狂開尊炙枯鯉夕陽何處<lb/>
歸大醉且閒止<lb/>
　　翠屏房<lb/>
江漁釣罷無市野寺殘僧似村鉏圃須留行路愛山莫<lb/>
掩柴門<lb/>
　湯顯祖<hi>九首</hi>
　　　顯祖字義仍臨川人萬厯癸未進士除南太常<lb/>
　　　博士遷南禮部主事謫徐聞典史量移知遂昌<lb/>
<pb n="KR4h0156_WYG_059-30a"/>
　　　縣有玉茗堂集<lb/>
　　　<hi>詩話義仍填詞妙絶一時語雖斬新源實出於關馬鄭白其牡丹亭曲本尤極情摯人或勸之</hi>
　　　<hi>講學笑答曰諸公所講者性僕所言者情也世或相傳云刺曇陽子而作然太倉相君寔先令</hi>
　　　<hi>家樂演之且云吾老年人近頗為此曲惆悵假令人言可信相君雖盛徳有容必不反演之於</hi>
　　　<hi>家也當日婁江女子俞二孃酷嗜其詞斷腸而死故義仍作詩哀之云畫燭揺金閣真珠泣繡</hi>
　　　<hi>牕如何傷此曲偏只在婁江又七夕答友詩云玉茗堂開春翠屏新詞傳唱牡丹亭傷心拍遍</hi>
　　　<hi>無人㑹自掐檀痕教小伶其後又續成紫簫殘本身後為仲子開逺焚棄詩終牽率非其所長</hi>
　　宿浴日亭因出小浪望海<lb/>
<pb n="KR4h0156_WYG_059-30b"/>
為郎傍星紀江湖常久居倏忽過南海片帆挂扶胥隠<lb/>
隠岸門青杳杳天池虛培塿澹凌歴氣脈流紆徐潮迴<lb/>
小洲渚龍鱗勒溝渠於中藏小舟其外懸日車雲影蒼<lb/>
梧來咸池相卷舒孟冬猶星河淡月沾人裾陰陽盪揮<lb/>
霍精色隠踟蹰濯足章丘餘沐髪扶桑初濤輝臨侑盤<lb/>
若木鮮芙蕖西顧連崦嵫東眺極扶餘小浪亦莞爾大<lb/>
波始愁予㠗舶自吞吐樓櫓成烟墟飛金出熒火明珠<lb/>
落鯨魚吾生非賈胡萬里握靈糈晻靄羅浮外傳聞仙<lb/>
<pb n="KR4h0156_WYG_059-31a"/>
所廬玉樹如冬青瑶芝若栟櫚陽鳥不日浴晝夜更扶<lb/>
輿丹穴亦不炎好風常相嘘白水月之津一飲饑渴除<lb/>
徐問汝仙尉去此將焉如<lb/>
　　達奚司空立南海王廟門外<lb/>
司空暹羅人面手黑如漆華風一來覲登觀稍游逸戲<lb/>
向扶胥口樹兩波羅宻欲表身後竒願此得成實樹畢<lb/>
顧歸舟冥然忽相失虎門亦不逺決撇去何疾身家隔<lb/>
胡漢孤生長此畢猶復盼舟影左手翳西日嗔胷帶中<lb/>
<pb n="KR4h0156_WYG_059-31b"/>
裂㗅嚨氣噴溢立死不肯僵目如望家室塑手一何似<lb/>
光景時時出墟人遞香火陰風吹崒嵂上有南海王長<lb/>
此波臣秩幽情自相附遊魂知幾驛至今波羅樹依依<lb/>
兩蒙宻波聲林影外簷廊暝蕭瑟<lb/>
　　麗水風雨下船棘口有懷<lb/>
石城雙水門落日逺江介春潮風雨飛暮寒洲渚帶流<lb/>
雲蒼翠裏緒風簫鼓外分披悟曾裂合沓迷新届宿霧<lb/>
緬餘丘生洲隠遥派地脈有虧成物色故明昧曲折神<lb/>
<pb n="KR4h0156_WYG_059-32a"/>
易傷幽清境難㑹江花莞流放岸草悽行邁不見林中<lb/>
人自撫孤琴對<lb/>
　　送楊安入太原軍<lb/>
星使三河外春王二月初風雲臨上黨花鳥入昭餘關<lb/>
近笳聲急川遥騎影虛世途君自見長嘯欲何如<lb/>
　　偶成<lb/>
雁影金河盡梅花玉管催江南望春色獨上鳯皇臺<lb/>
　　浪石灘<lb/>
<pb n="KR4h0156_WYG_059-32b"/>
潮濕湞陽暮風鳴浪石寒鸕鷀飛不起横過釣絲灘<lb/>
　　恩平中火<lb/>
海氣層雲盡山烟逺燒浮孤臣隨早晩一飯是恩州<lb/>
　　覲回宿龍潭<lb/>
是嵗春連雪烟花思不堪雨中雙燕子今夕是江南<lb/>
　　臨江樓聞越舸且别悵然<lb/>
亂帆秋影半江樓燕語滄凉傍客舟便去揚州且明日<lb/>
故鄉今夜有人留<lb/>
<pb n="KR4h0156_WYG_059-33a"/>
　姚思仁<hi>一首</hi>
　　　思仁字善長秀水人萬厯癸未進士除行人選<lb/>
　　　江西道御史巡按山東河南升通政司參議大<lb/>
　　　理少卿應天府尹入為通政使轉工部右侍郎<lb/>
　　　歴尚書太子太傅有菉竹堂遺槀<lb/>
　　　<hi>詩話肅皇帝信薊州人李昇嵩縣人刁騰之言分遣中貴崔閔主事沈應乾千户仝爵李鋐至</hi>
　　　<hi>其地相視銀礦是時遼東衞軍姜賢亦奏開盖州歸州之礦遂以賢為礦長至萬厯間陳開礦</hi>
　　　<hi>之利者紛紛於是中貴四出海内騷然姚公為巡按仿鄭俠流民圖撰開采圖説進呈力請罪</hi>
<pb n="KR4h0156_WYG_059-33b"/>
　　　<hi>役不聽既而開礦者爭相仇殺羣盜蠭起畿甸則齊本數李庸史籍周言張世才石賓河南則</hi>
　　　<hi>張住朱世安趙仲保蘭一枝王西安山西則張守清郭貴三張盡忠許廷珍寧夏則楊戩本欲</hi>
　　　<hi>利國而國幾危矣公嘗注律以律文簡而易晦乃用小字釋其下</hi>
　　<hi>本朝頒行大清律實依公所注本也公居鄉孳  孳為善年九十一考終余幼時猶及見之</hi>
　　嘉祥曾子祠<lb/>
新祠結構澗之阿問俗年來向此過大勇萬人吾往矣<lb/>
傳心一貫道靡他狸迴殘夢遺琴失𤓰種先疇舊跡訛<lb/>
自是聖朝崇典祀每聞金石奏安歌<lb/>
<pb n="KR4h0156_WYG_059-34a"/>
　盛萬年<hi>一首</hi>
　　　萬年字恭伯秀水人萬厯癸未進士除刑部主<lb/>
　　　事歴工部郎中出為福建按察副使歴廣東貴<lb/>
　　　州江西按察使遷雲南布政使未任卒有拙政<lb/>
　　　編附詩<lb/>
　　　<hi>詩話盛公浮湛藩屏敭歴有年當其司臬羊城值倭人入冦躬擐介冑乗城擊破之於錦囊所</hi>
　　　<hi>嘗以一人攝五監司事案無留牘其還家詩云三黜已甘投嶺外一帆今喜到江鄉所居梅湖</hi>
　　　<hi>饒有魚稻之利築場納稼專以寶嗇訓子孫先疇至今未有改云</hi>
<pb n="KR4h0156_WYG_059-34b"/>
　　右江謡<lb/>
昭江灩灩連邕管千厓赭碧清霜滿竹雞格格啼榕林<lb/>
修蛇毒霧愁浸淫鳥言卉服繡項渠荒茅叢箐山頭居<lb/>
時平莫負<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩弩夜雨叢祠賽銅鼓<lb/>
　殷　都<hi>一首</hi>
　　　都字無美蘇州嘉定人萬厯癸未進士除<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>陵<lb/>
　　　知州入為兵部員外歴郎中調南刑部京察去<lb/>
　　　官<lb/>
<pb n="KR4h0156_WYG_059-35a"/>
　　離薋園<lb/>
蘭生在深谷寧畏惡草滋受性偶不同托根從所宜夙<lb/>
齡負耿介中路遭嶮巇棄置纓與緌歸來㝷故蹊南山<lb/>
荒豆田東陵没𤓰畦躑躅不自得為園且栖遲上有蘐<lb/>
草堂下有春草池光風旦夕至引觴以為怡蘭者自為<lb/>
蘭薋者自為薋達觀詎離俗全生甘息機寄言謝人徒<lb/>
殊調勿見疑<lb/>
　　　<hi>詩話無美藉甚詩名而遺集罕傳離薋園一篇為王元美作也園在州治鸚哥橋東有山有池</hi>
<pb n="KR4h0156_WYG_059-35b"/>
　　　<hi>亭曰壺隠曰晞髪軒曰鷃適室曰碧浪曰小憩後池曰芙蓉沼元美嘗自為作記</hi>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷五十九<lb/>
</p>
<p>
</p>
  </div>
</body>
</text>
</TEI>
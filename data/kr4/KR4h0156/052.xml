<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>明詩綜卷五十二</head> <lb/>
    <p>
<pb n="KR4h0156_WYG_052-1a"/>
欽定四庫全書<lb/>
　明詩綜卷五十二<lb/>
　　　　　　　　　　翰林院檢討朱彞尊編<lb/>
　余曰德<hi>三首</hi>
　　　曰德初名應舉字德甫南昌人嘉靖庚戌進士<lb/>
　　　除刑部主事歴郎中出為福建按察副使有余<lb/>
　　　德甫集午渠集<lb/>
　　　<hi>静志居詩話德甫於詩尚未闚見門户元美冠諸五子之首未免阿其所好矣然其仿敖陶孫</hi>
<pb n="KR4h0156_WYG_052-1b"/>
　　　<hi>作詩評未之及焉豈陽許之而隂抑之與</hi>
　　懷徐子與<lb/>
苦憶湖州信兵戈尚未休感時愁更切念爾見何由萬<lb/>
國征輸盡三吳戰血流即今江海上那不問扁舟<lb/>
　　送萬彦和僉憲之粤<lb/>
繫馬花間挂玉鞭毿毿隄柳亂鳴蟬河梁自是銷魂地<lb/>
此日因君倍黯然<lb/>
　　過楊給事故居<lb/>
<pb n="KR4h0156_WYG_052-2a"/>
青瑣歸來迹已陳百年渾是夢中身江州滿目山如畫<lb/>
不與人間𦵏逐臣<lb/>
　魏　裳<hi>二首</hi>
　　　裳字順甫蒲圻人嘉靖庚戌進士除刑部主事<lb/>
　　　歴員外郎中出知濟南府遷山西按察副使有<lb/>
　　　雲山堂稾<hi>王元美云魏順甫如黄梅坐人談上乗縱未透汗不失宗門</hi>
　　　<hi>詩話順甫差勝德甫尚非助甫肖甫之倫</hi>
　　雪霽同友人登王子山<lb/>
<pb n="KR4h0156_WYG_052-2b"/>
畏路誰能到幽懷我獨偏谷中初見日樹杪忽聞泉倚<lb/>
杖青山色銜杯白雪篇交游仍舊俗風景又新年<lb/>
　　題白雪樓<lb/>
郢調淒涼思轉幽卜居還倚鮑山丘初疑海氣能成市<lb/>
不道仙人獨有樓乗興好看明月上登髙長嘯白雲秋<lb/>
琴心自在誰堪識且聽巴人下里謳<lb/>
　汪道昆<hi>三首</hi>
　　　道昆字伯玊歙縣人嘉靖丁未進士除義烏知<lb/>
<pb n="KR4h0156_WYG_052-3a"/>
　　　縣歴官兵部左侍郎有太函集<hi>汪禹又云伯玉聲調竝佳能臻</hi>
　　　<hi>閫奥甚寡</hi>　<hi>李舒章云汪司馬詩如薪芻滿地英楚徐蘭生云伯玉篇無警䇿妄自矜大余</hi>
　　　<hi>嘗借大陸語評之混妍媸而成體累良質而為瑕徒悦目而偶俗固聲髙而曲下</hi>
　　　<hi>詩話王元美論詩文大指具於卮言七卷有云文繁而法且有委吾得其人曰李于鱗簡而法</hi>
　　　<hi>且有致吾得其人曰汪伯玉又云歴下極深新安見裁是心折李汪靡有間矣竊怪其效敖陶</hi>
　　　<hi>孫作詩文評茍有寸長必加品隲顧于鱗兩見而伯玊不及焉何與觀四部藁中贈汪序如云</hi>
　　　<hi>上本羲姒下則姬孔俯踞二京跨千載而上皎然若日中天其言太浮而夸似非出於中心之</hi>
　　　<hi>誠者聞伯玉晩年林居乞詩文者填户編號松牌以次給發享名之盛幾過於元美葢元美所</hi>
<pb n="KR4h0156_WYG_052-3b"/>
　　　<hi>推奬二人于鱗道峻仕又不達伯玊道廣位厯崇階人情望炎而趨不慮其相埒也昧者不知</hi>
　　　<hi>詆諆伯玉未免太甚所引陸無從記一事見無從正始堂集中與所詆諆者畧别伯玊裔孫稱</hi>
　　　<hi>無從為伯玉弟子而無從贈弇州歌云濟南新安狹已甚君子視之特小巫不應弟子而毁先</hi>
　　　<hi>師若是也</hi>
　　送張虞部謫嘗州别駕<lb/>
謫去存吾道流言亦世情聖朝仍得罪佐郡且藏名落<lb/>
日梁谿櫂平蕪瀫水城秋風回首地淚滿逐臣纓<lb/>
　　步月<lb/>
<pb n="KR4h0156_WYG_052-4a"/>
爲愛青天月重開白板扉宵游便故里露立任初衣罷<lb/>
柝連城静當樓列宿稀正思良夜醉未覺少年非<lb/>
　　石林<lb/>
落日石林西林中擁煙霧樵歌何處郎猶記來時路<lb/>
　張佳𦙍<hi>八首</hi>
　　　佳𦙍字肖甫銅梁人嘉靖庚戌進士除滑縣知<lb/>
　　　縣徴授戸部主事改兵部右侍郎巡撫浙江徴<lb/>
　　　拜兵部尚書加太子太保卒贈少保諡襄敏有<lb/>
<pb n="KR4h0156_WYG_052-4b"/>
　　　崌崍山房集<hi>穆敬甫云肖甫詩律精嚴髙視千古  李時逺云肖甫詩閎博縱肆</hi>
　　　<hi>凌駕前人稱陳卧子云銅梁莊雅亦  李王後勁</hi>
　　　<hi>詩話肖甫以功業顯其詩亦多慨忼奮厲之氣與仰屋梁著書者不同人皆稱其近體不若五</hi>
　　　<hi>古較勝十籌</hi>
　　詠懷<lb/>
毒暑不辭鍛嚴冬尚為漁裘葛有本性生事因其居伊<lb/>
予觸世網轉與青雲疎一謫孟諸野再遷首陽且素位<lb/>
守明誡窮途豈欷歔貴者日以貴寧得辭勞劬賤者日<lb/>
<pb n="KR4h0156_WYG_052-5a"/>
以賤庻幾逺禍樞<lb/>
　　立秋簡徐子與<lb/>
凉風厲商氣䬃然驚早秋白日下圓景大火西南流年<lb/>
序忽不處陳蔡難乆留案牘繁以迫胡為日綢繆洪河<lb/>
逝如斯草蟲夜啾啾凌厲緬千古遺則懷前修女蘿挂<lb/>
喬幹𤣥蚓吸深湫託勢有崇卑適志共良謀<lb/>
　　晚入通海<lb/>
參伐昏正中脂車即廣路松燈馬首明嚴飇起夕霧海<lb/>
<pb n="KR4h0156_WYG_052-5b"/>
氣蒸春衣㧿金逼髙戍微茫一褰帷不辨山與樹城邑<lb/>
行已遥寒濤響孤鶩萬里誡逺游宵征何以故<lb/>
　　三甫入渝予不能謁承枉書問且督南征竝訂郢<lb/>
　　都之㑹而寄以詩<lb/>
良時罕再至嘉㑹復何如孟冬厲霜氣蓬蒿没蔽廬興<lb/>
言念友生抗旌向巴渝便欲往從之山川鬱盤紆感兹<lb/>
綢繆意逺及銅梁書加餐字未畢殷勤勸脂車漁樵計<lb/>
已定樊籠日愁予聞君下䕫子目極生躊躇孤懷入大<lb/>
<pb n="KR4h0156_WYG_052-6a"/>
江萬古只東趨郢歌有白雪期我獻歲初醉罷陽春臺<lb/>
然後䇿驪駒<lb/>
　　上谷使院中課園丁有作<lb/>
小圃開臺西羣芳㑹首夏散屧退自公移觴託休暇改<lb/>
服課園丁流泉任委瀉膏雨抽新條停雲拂髙榭間闗<lb/>
衆鳥鳴葳㽔落紅藉悠然抱甕情宛在南山下<lb/>
　　寄題永嘉王陽德陽湖精舍<lb/>
招隠豈在深智者秉微尚伊人卧陽湖幽襟謝塵鞅丹<lb/>
<pb n="KR4h0156_WYG_052-6b"/>
霞遞崇楸南北兩鴈蕩萬象厲景光凌緬非一狀鴟夷<lb/>
任所之滄浪發髙唱扁舟就何時逝將剡川放<lb/>
　　宿黄牛峽<lb/>
春到黄牛峽江辭白帝城楚雲髙不落巴水去無聲絶<lb/>
塞書難寄孤舟月更明櫂歌聽自短幾處夜猨鳴<lb/>
　　登函闗城樓<lb/>
樓上春雲雉堞齊秦川芳草共萋萋黄看雨後流河急<lb/>
青入牕中華嶽低客久獨憑三尺劍時清何用一丸泥<lb/>
<pb n="KR4h0156_WYG_052-7a"/>
登髙眺極鄉心起闗樹重遮萬嶺西<lb/>
　張九一<hi>六首</hi>
　　　九一字助甫新蔡人嘉靖癸丑進士授黄梅知<lb/>
　　　縣考最擢吏部主事歴郎中升行尚寶少卿謫<lb/>
　　　廣平同知遷湖廣按察僉事進副使擢右僉都<lb/>
　　　御史撫寧夏有緑波樓集<hi>穆敬甫云助甫詩振宕不羈大有英雄之</hi>
　　　<hi>㮣胡元瑞云助甫近體髙之華雄爽類子相而精宻過</hi>
　　　<hi>詩話金谷之筵不遺麥韭瑶池之駿圖及盗驪物之所以貴善用生也七子齊盟一時風氣雷</hi>
<pb n="KR4h0156_WYG_052-7b"/>
　　　<hi>同助甫稍能用生政爾拔俗</hi>
　　殘日<lb/>
怪鳥啼殘日竒峰挂片雲波濤城市合烟火舳艫分卧<lb/>
竝蛟龍穴遊將虎豹羣更傳銅柱北新駐越南軍<lb/>
　　初至家陳道義瞿睿甫見過<lb/>
歸及青春半芳園二仲來月生桐柏水雲斷景夷臺玉<lb/>
笛梅花落金尊竹葉開今宵張仲蔚為爾剪蒿萊<lb/>
　　寄見甫弟<lb/>
<pb n="KR4h0156_WYG_052-8a"/>
歴盡巴山白髮新西風何處不傷神馬曹蹭蹬官難起<lb/>
鳥道艱危老更貧九派長江春後鴈一年芳草夢中人<lb/>
相思况是無消息徙倚天涯涕淚頻<lb/>
　　陽和制府廨中緋桃甚盛乃毅皇帝手植方少保<lb/>
　　為賦詩遂次其韻<lb/>
制府東開一畝宫曾傳翠輦御微風緋桃手自先皇植<lb/>
花譜名將上苑同朔郡何時無雨露彤雲長得䕶簾櫳<lb/>
孤臣此日瞻春色想像天顔一笑中<lb/>
<pb n="KR4h0156_WYG_052-8b"/>
　　登㑹寧原上作<lb/>
黯淡山城古㑹州碧天雙目盡髙丘春深柳色猶霜雪<lb/>
日落邊聲起戍樓寒鴈啼雲皆北向濁河歸漢亦東流<lb/>
乗槎豈是窮源使投筆虚疑定逺侯<lb/>
　　黄陵廟<lb/>
黄牛朝暮望青春此日維舟白馬津古廟空山存漢碣<lb/>
屠羊伐鼓過江人九河注海猶稱異三峽開天始見神<lb/>
應共長年歌賽酒衣裳鱗介仰陶鈞<lb/>
<pb n="KR4h0156_WYG_052-9a"/>
　俞允文<hi>四首</hi>
　　　允文字仲蔚崑山人有真逸稾<hi>王元美云仲蔚五言古詩調殊</hi>
　　　<hi>不卑所之精思又云仲蔚古調本是名家五律亦不惡  李于鱗云仲蔚古詩沖雅有應徐之</hi>
　　　<hi>韻言陳卧子云仲蔚七  絶句其調甚正</hi>
　　　<hi>詩話七子之教五言必宗河梁建安竊優孟之冠學壽陵之步求其合而愈離當日二子于五</hi>
　　　<hi>古極口仲蔚然仲蔚殊少神解余意尚在廬次楩下二子之言出一時之好未為定論也然仲</hi>
　　　<hi>蔚於歸熈甫文名未盛之時結契最先又論詩不心服于鱗亦有識之士</hi>
　　感懷<lb/>
<pb n="KR4h0156_WYG_052-9b"/>
生命故有常於世鮮能由天道諒微昧禍福不相讐運<lb/>
促無修齡吾行將安休髙行令世疎寵耀逢厚尤何不<lb/>
永自持飄颻升九州横厲越飛泉與彼列仙儔豈效榮<lb/>
華子跬步相機求<lb/>
　　送葉伯寅游南都<lb/>
朝日揚素影零落泫盈條歸鴈辭碣石嗷嗷厲層霄念<lb/>
子遵舊都整䇿陟巖椒北眺窮朔陲東瞻越江潮崇雲<lb/>
象山岳雙闕鬱岧嶤過彼雙闕間冠葢相游遨四節隨<lb/>
<pb n="KR4h0156_WYG_052-10a"/>
飇逝茂時乏佳招駿驥棄不收踠足有餘驕非子良見<lb/>
睠豈復縶場苗信心愜中賞沉吟結清謡共期𤣥冬月<lb/>
歡讌憩林巢<lb/>
　　送梁伯龍游楚幷寄周水部<lb/>
浮舟入楚江浩蕩千里豁况值清秋時逸興不可遏雲<lb/>
來巫峽長木落洞庭濶故人渺何許引領向天末<lb/>
　　擣衣<lb/>
重闗月夜早凉分夜夜砧聲逐塞雲淚盡天南與天北<lb/>
<pb n="KR4h0156_WYG_052-10b"/>
悲笳同是月中聞<lb/>
　盧　柟<hi>八首</hi>
　　　柟字少楩一字次楩一字子木濬縣人太學生<lb/>
　　　有蠛蠓集<hi>王元美云盧少楩如翩翩濁世佳公子輕俊自肆  胡元瑞云次楩詩華</hi>
　　　<hi>藻不如茂秦而氣勝之音顧𤣥言云少楩古體如寒流出谷婉若調軫  隨意適近體如夕禽</hi>
　　　<hi>觸林矯於避矰象逐思馳格髙韻雅駸駸元嘉之境  陳卧子云山人排蕩自喜頗有越石清</hi>
　　　<hi>剛之氣</hi>
　　　<hi>詩話次楩詩足以髙視四溟</hi>
<pb n="KR4h0156_WYG_052-11a"/>
　　雜詩<lb/>
髙樓有佳婦窈窕青雲端左䕃緑桂枝右紉芳澤蘭臨<lb/>
流戲珠浦拾翠游芝田蛾睂衆所嫉蘧蒢翻見憐棄捐<lb/>
蓬蒿中誰來希令顔徘徊歲云暮拂衣聊長歎<lb/>
　　秋日奉别王元美比部還京<lb/>
爍爍天上星皎皎巖際月蟋蟀感夜吟凉飇遲晨發山<lb/>
木旣云蒼江楓亦已脱遥望百里間茫茫但寥闊鴟鴞<lb/>
鳴園陬虎豹步庭闕臨路别所親悵然增華髮安得瓊<lb/>
<pb n="KR4h0156_WYG_052-11b"/>
芳枝慰我長饑渴<lb/>
　　送人之塞上<lb/>
北風蕭蕭邊馬鳴君今棄我何逺行隂山雪花大如掌<lb/>
黄雲出没單于營萬里龍沙那可見將軍大小七十戰<lb/>
㨗書奏入建章宫寄我雲中一隻箭<lb/>
　　戲寄孟龍川<lb/>
舊日浮丘伯曾將王子喬周遊乗白鶴接引上青霄大<lb/>
藥留丹鼎天台度石橋不知千載後為爾一相邀<hi>鍾廣漢云</hi>
<pb n="KR4h0156_WYG_052-12a"/>
<hi>此詩對仗原出襄陽</hi>
　　聞吳吏部少槐哀僕乏嗣飭内入獄侍湯藥<hi>二首</hi>
宓子彈琴日山濤謫宦時澤梁弛禁網鰥寡遂恩私未<lb/>
識洪鈞妙應霑造物竒周南王化逺終不負螽斯<lb/>
晉室嵇中散陳留蔡議郎彈琴神不去續史恨何長慘<lb/>
澹悲千古淒其滯此方翻思兒女意斷盡九迴腸<lb/>
　　哭董縣丞紳<hi>二首有序</hi>
　　　丞彊幹任事清苦厲節有古人風壬寅歲長揖<lb/>
<pb n="KR4h0156_WYG_052-12b"/>
　　　恤刑沈法曹抗救洗寃於柟居甚今兹長往柟<lb/>
　　　安得不悲故詩以哭之<lb/>
十月黄河穏天寒素舸孤斷雲低不去哀鴈起相呼忽<lb/>
暗郎官宿虚傳太史鳬哭君重回首愁色滿蒼梧<lb/>
列郡開方藥巖牆阻别離蒼生猶有待逝者竟如斯老<lb/>
去傷心地愁邊失望時玉棺誰為斂蕭瑟九原思<lb/>
　李先芳<hi>六首</hi>
　　　先芳字伯承濮州人嘉靖丁未進士除新喻知<lb/>
<pb n="KR4h0156_WYG_052-13a"/>
　　　縣徴授刑部主事歴郎中改尚寶司丞升少卿<lb/>
　　　降亳州同知有東岱山房稾清平閣集<hi>李于鱗云伯承</hi>
　　　<hi>雄才名重當世洋洋雅音亦復盈耳于穆敬甫云伯承詩思秀發綽有右丞之風    無垢云</hi>
　　　<hi>吾里兩李先生其稱詩不同歴下以氣骨合神湛涵萬有而發以雄迅意嘗超於象之表濮陽</hi>
　　　<hi>以才情赴調融洽衆采而出以和平力嘗畜於法之中譬之五音歴下則軒轅之鼓素女之琴</hi>
　　　<hi>髙張急節鏗鍧駘盪足以駭耳洞心濮陽則昭華之琯嬴臺之簫肅雝和鳴可使龍吟鳳下蓋</hi>
　　　<hi>所謂異曲同工者而陳卧子云伯承為七子先驅  其後不振</hi>
　　　<hi>詩話伯承與元美于鱗同舍皆故等夷既而七子盛名狎主壇坫元美收之廣五子之列意寖</hi>
<pb n="KR4h0156_WYG_052-13b"/>
　　　<hi>不平晚逃於詞曲觀其詩雋一書詳于淮北逺及巴蜀而獨黜大江以南葢以吳楚揚粤之間</hi>
　　　<hi>七子實居其五其微意可窺也</hi>
　　擬古<hi>二首</hi>
青樓臨大道初日正杲杲感君桃李年使我懷春早佳<lb/>
人念良夕誓結同心好磐石轉有時華池多芳草秋風<lb/>
薄天雲一去跡如埽簁簁池上魚䎘䎘籠中鳥性情本<lb/>
非宜况復傷懷抱<lb/>
髙堂列廣讌美酒斗十千絲竹奮清響聽者有悲歡人<lb/>
<pb n="KR4h0156_WYG_052-14a"/>
性豈相殊中心難遽宣諒無黄鵠翼焉敢凌中天延情<lb/>
需所願歳月忽已殫要津何熠燿駑蹇徒迍邅達人貴<lb/>
自我珍此勞華年<lb/>
　　鄱陽湖<lb/>
吳人臨古渡湖水接天開一夜南風起扁舟萬里迴波<lb/>
漂星子縣雲没大孤臺却望蒼茫裏匡廬秋色來<lb/>
　　早春懐元美<lb/>
蘄王簫鼓日紛紛雪霽遙看玉笥雲借問江城春幾許<lb/>
<pb n="KR4h0156_WYG_052-14b"/>
梅花落盡不逢君<lb/>
　　由商丘入永城塗中作<lb/>
三月輕風麥浪生黄河岸上晚波平村原處處垂楊柳<lb/>
一路青青到永城<lb/>
　　再過玉河隄<lb/>
馬蹄日日逐紅塵白髪青山應笑人昨日玉河隄上過<lb/>
杏花開盡不知春<lb/>
　吳維嶽<hi>七首</hi>
<pb n="KR4h0156_WYG_052-15a"/>
　　　維嶽字峻伯孝豐人嘉靖戊戌進士除江隂知<lb/>
　　　縣徴授刑部主事出為山東提學副使擢右僉<lb/>
　　　都御史撫貴州有天目山齋歲編<hi>王元美云吳峻伯如子陽</hi>
　　　<hi>在蜀亦具威儀又如初地人見聲聞則入大乗則逺又云峻伯詩小巧清新足炫市肆無論風</hi>
　　　<hi>格曹穆敬甫云呉公結社西  詩中竒語往往驚人</hi>
　　　<hi>詩話峻伯如鉛刀土花不堪灑削然其五律頗具岑嘉州張司業風格句如闗河春鴈少風雨</hi>
　　　<hi>暮鐘多細雨來因晩空山到已秋清飇涼帶葉零雨細沾沙亂水穿林響殘星綴嶺低剪藤舒</hi>
　　　<hi>柏葉芟草出𤓰苗暮雨初收市秋江正長潮潮生風聽急江逺雨看無澗水斜牽筏林烟逺出</hi>
<pb n="KR4h0156_WYG_052-15b"/>
　　　<hi>村沙頭飛燕子市上賣櫻桃鐘殘寒雨外鴈没逺烟中較之明卿子與軰故自勝之</hi>
　　寶應湖即事<lb/>
逺水映空浮星分蘆荻洲漁鰕湖上飯簫鼓雨中舟擊<lb/>
楫成孤詠揚帆出亂流春還信可樂前路是揚州<lb/>
　　贈沈丞之甌寧<lb/>
一官知可薄其奈武夷山正好乗春水悠然出古闗縣<lb/>
齋峰影下吏事酒杯間計爾傳詩日初遊九曲還<lb/>
　　立秋後一日雨中登樓<lb/>
<pb n="KR4h0156_WYG_052-16a"/>
涼雨蕭蕭下江城昨已秋潮聲入官舍山色帶書樓鼔<lb/>
散堂前吏帆歸海上舟喧聲聽晚市聊用遣鄉愁<lb/>
　　晨詣玉華山摘桂花口占<lb/>
凌晨採花遊蕭然遇山雨登閣啟雙扉新泉響何處<lb/>
　　江上<lb/>
淒淒江路風曖曖逺村樹愛殺鳴榔人長歌入烟霧<lb/>
　　孝豐西圩道中<lb/>
澗泉遶屋十里石屋棲雲數家何處微風醒酒溪南紅<lb/>
<pb n="KR4h0156_WYG_052-16b"/>
杏新花<lb/>
　　發南豐<lb/>
山程細雨桃花店闗路長橋楊柳溪何事錦囊朝夕載<lb/>
南豐春色總堪題<lb/>
　歐大任<hi>三十首</hi>
　　　大任字楨伯廣州順德人以歲貢選江都訓導<lb/>
　　　遷廣州學正入為國子監博士遷大理寺評事<lb/>
　　　終南京戸部郎中有思𤣥堂旅燕浮淮秣陵北<lb/>
<pb n="KR4h0156_WYG_052-17a"/>
　　　轅南翥游梁西署軺中詔歸蘧園諸集<hi>汪伯玉云楨伯</hi>
　　　<hi>意氣溢發一歸雅馴可謂治世之音行朱用晦云楨伯樂府近太康古詩師鄴下歌  準嘉州</hi>
　　　<hi>間出青蓮語近體羽翼盛唐七言佳境頗類龍標  李舒章云楨伯詩如新裁貢錦雖機杼未</hi>
　　　<hi>古而時有鮮藻</hi>
　　　<hi>詩話禎伯吟藁過多先後發雕年分地别不盡流傳嶺外嵗丁酉吾鄉曹侍郎潔躬出領粤東</hi>
　　　<hi>左轄思輯嶺南詩選屬予甄録予從楨伯孫博士正式借足本正式請予持擇稍寛予束版載</hi>
　　　<hi>歸㸃以朱墨後數載不知何人竊去深以為憾邇年復理明人詩念之不能釋懷忽從戴生錡</hi>
　　　<hi>書屋見之言獲諸質庫中不禁狂喜因載為施鉛録古今詩三十首吟誦數過似不為濫正式雖</hi>
<pb n="KR4h0156_WYG_052-17b"/>
　　　<hi>墓有宿草亦足慰於地下矣</hi>
　　短歌行<lb/>
樂樂自生人窮反本生世幾何倐忽已晚去者日疎來<lb/>
者日親水流同源木生同根父母兄弟豈伊異人况有<lb/>
旨酒云胡弗歡白日冉冉明膏繼夕調軫鼓絲樂我親<lb/>
戚春有催耕秋有促織歲事方勤及此游息今日同堂<lb/>
明日異鄉聽我短歌心如之何<lb/>
　　怨歌行<lb/>
<pb n="KR4h0156_WYG_052-18a"/>
髙臺風蕭蕭下澤波湛湛春草緑已萎遊子歲月深駕<lb/>
言御松舟寫我繁憂襟昔來雎鳩鳴今已蟋蟀吟遨遊<lb/>
將安歸弭櫂迴塘隂代馬嘶隴首塞鴻翔漢南我欲往<lb/>
從之江永思難任佇立睇川塗一寄瑶華音行行采蘭<lb/>
苕聊以紓我心<lb/>
　　烏棲曲<lb/>
月落未落烏將棲可憐夜夜夜半啼閨中少婦停梭泣<lb/>
淚濕鴛鴦不成匹<lb/>
<pb n="KR4h0156_WYG_052-18b"/>
　　泊樅陽眺覽盛唐遂憶漢武之游<lb/>
行役届皖城放舟下樅陽原隰鬱膴膴江波浩湯湯憶<lb/>
在元封中君王狩朱方大江深且廣及兹一葦航彎弧<lb/>
射蛟臺皇武何可當宸游事既往六合無回光不見樓<lb/>
船還空餘蕙蘭芳追昔有虞氏恭已垂衣裳聖人重無<lb/>
為君子貴豫防覽古動悽惻延佇增彷徨<lb/>
　　汎湞江至修仁水㝷范雲飲水賦詩處<lb/>
陸陟心苦艱江行意超忽揚舲恣擊汰理榜欣乗筏昔<lb/>
<pb n="KR4h0156_WYG_052-19a"/>
聞范内史於焉自怡悦賦詩散鬱陶飲水辨清淈今游<lb/>
屬暮春逺放遵南粤三楓睇已遙五渡嗟應没爰思雊<lb/>
雉馴尚想甘棠茇命駕税山椒弭蓋依林樾眀霞帶逺<lb/>
巒瑞靄屯崇碣樊薄粲朱櫻原陵苞緑蕨感兹時物遷<lb/>
懼爾芳馨歇代更道豈殊事往迹空揭淒淒懷古吟心<lb/>
賞不可越鴟夷迥泛湖子牟悵懷闕采蘭向中洲眷此<lb/>
何由達沿洄發櫂謳愉樂陶嘉月<lb/>
　　南越武王趙佗墓<lb/>
<pb n="KR4h0156_WYG_052-19b"/>
故國多荆榛纍纍帶丘隴北睠天井岡莫辨尉佗冡緬<lb/>
惟稱制時中原已雲滃閉闗幷揚粤畫甸賦秸總閩蠻<lb/>
漸東羈甌駱盡西擁黄屋竝漢儀威邊自尊寵陸生踰<lb/>
嶺來班輪再南軵奉藩謹上書正極衆星共桂蠧貢雖<lb/>
入湟溪道仍壅志逺蒿里催運往朝臺聳黍苖被隧塗<lb/>
麏鹿交町畽金鳬幸不飛銀海豈能湧登壟躑躅歌空<lb/>
有牧豎踵誰為雍門彈千秋淚洶洶<lb/>
　　劉王郊臺<lb/>
<pb n="KR4h0156_WYG_052-20a"/>
五季亂豺虎厯數未有歸南漢驕自王帝粤保南陲白<lb/>
龍表上瑞圜丘祀蒼祇乾亨首紀元升壇列金枝薦德<lb/>
羞幣玉滌牲黷郊犧上帝肯居歆祝史虚陳辭君昏社<lb/>
已屋廢臺委山陂燔柴不復登茂草鞠荒基魯侯昔僭<lb/>
郊已歎周公衰甘泉與雍畤秦漢多陋儀矧兹蛟蜃國<lb/>
禾黍豈足悲<lb/>
　　十四夜元白維敬見過<lb/>
曖曖天宇豁涼夜皎如練鏡彩未盈規清輝逺彌見先<lb/>
<pb n="KR4h0156_WYG_052-20b"/>
臨太液池却麗昭陽殿須㬰出漸髙歴歴指燕甸零露<lb/>
浥金莖嚴更促銀箭登樓枉嘉賔鳴佩總時彦列坐引<lb/>
濁醪行厨媿豐膳盍簪旣非偶明德夙所眷共舒南渚<lb/>
情寧羨西園讌鄙劣謝久要期爾迴光眄<lb/>
　　十五夜遲元白維敬翫月<lb/>
昨游有餘興今賞不可忘况當圓景麗秋中氣清涼披<lb/>
衣坐前楹瑶空已飛光凝華映連觀流輝明洞房夫君<lb/>
幸伊邇䇿馬非異鄉懷賢切饑渴皎皎恒相望願從聆<lb/>
<pb n="KR4h0156_WYG_052-21a"/>
徽音示我以周行<lb/>
　　端州凱宴行<lb/>
自從大羅山賊來䖍劉婦女驅嬰孩千家萬家室如埽<lb/>
倉囷杼軸皆塵埃幕府專征有成算漢軍逹軍勢如電<lb/>
飛符三楚調狼兵五將前驅我軍殿笳鼔長麾入瘴茅<lb/>
空巢不費諸軍箭羽書馳報請芻糧士飽馬肥思一戰<lb/>
西風鐃吹凱歌歸數十俘囚泮宫獻誰知首級半農商<lb/>
血裏淋漓那忍見椎牛釃酒饗歸士纊悍狼兵更愁怨<lb/>
<pb n="KR4h0156_WYG_052-21b"/>
金花錦帳排軍門諸司盡向端州宴吁嗟此事眞兒戯<lb/>
曹幕諸山賊猶熾嶺南無歲無征戎願君勿似大羅功<lb/>
　　三河水<lb/>
三河水萬軍淚淚滴三河水不流胡笳吹落薊門秋河<lb/>
水流不住胡笳過何處誰使十年來移營兩屯戍君不<lb/>
見獷騎已馳牆子闗漢軍尚哨熊兒峪<lb/>
　　次韶州<lb/>
臘月度湞水繫舟韶石間山髙連漢徼樹逺接秦闗禹<lb/>
<pb n="KR4h0156_WYG_052-22a"/>
甸通諸粤堯封盡百蠻九成臺下路猶想翠華還<lb/>
　　夏日同陳世鳴憑虚閣讌集<lb/>
故事南朝日風流憶謝墩薜蘿延翠靄簫鼓送黄昏鍾<lb/>
阜深藏寺𤣥湖曲遶村帝城瞻王氣猶自䕶朱門<lb/>
　　得黄希尹金陵書<lb/>
送君白門去五載尚為郎握手知何日題書問故鄉潮<lb/>
聲江浦鴈秋色石城霜一葉西風外無因到洛陽<lb/>
　　入峽<lb/>
<pb n="KR4h0156_WYG_052-22b"/>
一峽束江水千峰不可攀廬猶匡氏宅壁擬謝公山有<lb/>
跡遊方外何心出世間儻逢乗鯉客明月櫂歌還<lb/>
　　嶺上謁張文獻公祠<lb/>
南人誰爰立公始相開元忠豈酬金鑑恩空下劔門衣<lb/>
冠通德里桑梓曲江園父老修秦臘還來奠桂尊<lb/>
　　除夕寓九江官舍<lb/>
餞歲潯陽館羇愁强笑歡燭銷深夜酒菜簇異鄉盤淚<lb/>
每思親墮書頻寄弟看家人計程逺應已夢長安<lb/>
<pb n="KR4h0156_WYG_052-23a"/>
　　李符卿伯承左遷亳州夜同黎袐書惟敬吳侍御<lb/>
　　約卿往餞得長字<lb/>
殷勤一尊酒相送意何長薄宦投濠上歸心向濮陽使<lb/>
星珠斗外卿月玉河傍持慰山東客銜恩異夜郎<lb/>
　　謁文信國祠<hi>即柴市故蹟</hi>
憶昔南冠日厓山恨未忘魂沉柴市月淚盡薊門霜白<lb/>
鴈銜江草黄龍逐海航中原冠劒在歌舞待巫陽<lb/>
　　十月都下感懷寄諸弟<lb/>
<pb n="KR4h0156_WYG_052-23b"/>
生計由來薄兵戈日轉愁鄉書經歳絶客淚幾時收星<lb/>
暗臧宫劍霜凋季子裘老親衣線在辛苦事防秋<lb/>
　　萬歲山<hi>一名百果園</hi>
五岳來朝日三山路不迷長楊秦苑北盧橘漢園西珠<lb/>
斗凌空近瑶峰入望齊萬年同聖壽何用訪丹梯<lb/>
　　龍舟浦<lb/>
簫鼔中流發秋風散浦烟琳池新樂府汾水舊樓船賞<lb/>
勝觀濤日游非習戰年甘泉思扈從回首濯龍川<lb/>
<pb n="KR4h0156_WYG_052-24a"/>
　　南臺<hi>下有水田村舍先朝曾於此觀稼</hi>
西内風烟異南臺見水田艱難曾稼穡淳朴自山川農<lb/>
舍朝炊裏江鄉夕照前榖蠶勞睿藻豳雅定同傳<lb/>
　　同黎祕書劉山人遊西山經玉泉山池亭望西湖<lb/>
竝馬今朝路西行訪石經山泉浮鉢緑湖草映袍青積<lb/>
玉迷春澗飛花入暮亭十年江上客烟雨憶揚舲<lb/>
　　送曾子澄之塞上<lb/>
曾是征南將今隨定逺侯白雲仍漢壘春色過邊州柳<lb/>
<pb n="KR4h0156_WYG_052-24b"/>
拂漁陽騎笳清紫塞樓酬恩知有日談笑看吳鈎<lb/>
　　九月十五夜月<lb/>
瑶草三秋色金風一夕寒書縁多難絶月在異鄉看淒<lb/>
斷驚霜角遲迴望露盤刀頭今未定誰最憶長安<lb/>
　　曉出玉泉山經西湖<lb/>
玉泉散作鏡湖波聞道宸游向此過宫闕三山浮弱水<lb/>
樓船千里度星河白麟朱鴈無消息瑶草金芝近若何<lb/>
詞客昔年誇扈從琳池花似漢時多<lb/>
<pb n="KR4h0156_WYG_052-25a"/>
　　嶺下酬蔣宋二使君見過<lb/>
梅花嶺下幾擔簦敢向中原論代興置驛豈期縫掖貴<lb/>
乗船猶媿孝㢘稱虞廷此日咨州牧漢相何人起郡丞<lb/>
聞道長安推轂地歸朝行見璽書徴<lb/>
　　朝漢臺懷古<lb/>
甌駱猶歸粤河山尚隔秦誰令南海尉終作漢藩臣<lb/>
　　巴陵劉宗道自吉安與余同舟途中言别<lb/>
雨中同上吉州船分手潯陽思惘然明日思君是何處<lb/>
<pb n="KR4h0156_WYG_052-25b"/>
萬行烟樹入湘川<lb/>
　王道行<hi>一首</hi>
　　　道行字明甫陽曲人嘉靖庚戌進士官至布政<lb/>
　　　使有桂子園稾<lb/>
　　吕二山人自上黨以詩見貽贈此却寄<lb/>
山隂夜雪興何如客去遥天斷鴈書曾許王生重結韈<lb/>
未應梁苑倦驅車林開叢桂香飄席臺倚千峰草結廬<lb/>
遲爾憑髙一杯酒漫從張翰問鱸魚<lb/>
<pb n="KR4h0156_WYG_052-26a"/>
　石　星<hi>一首</hi>
　　　星字拱辰東明人嘉靖已未進士除行人選吏<lb/>
　　　科給事中坐言事杖為民㝷起原職升尚寶司<lb/>
　　　少卿歴大理寺左右丞進少卿出為南太僕卿<lb/>
　　　擢左僉都御史協理院事進左副都御史轉兵<lb/>
　　　部左右侍郎升工部尚書加太子少保㝷改户<lb/>
　　　　復加兵部削籍有東泉集<lb/>
　　　<hi>詩話少保雖與弇州聲應氣求然風雅道逺弇州與陽曲王明甫齊進之續五子之列月旦如</hi>
<pb n="KR4h0156_WYG_052-26b"/>
　　　<hi>是初不為千秋起見止任一時之愛憎而已</hi>
　　同穆敬甫舟中作<lb/>
回首雲深薊北臺不縁五斗賦歸來江湖我適扁舟興<lb/>
廊廟君終濟世材寒色侵人鄉夢斷濤聲入夜錦帆開<lb/>
平生擊楫成何事起向燈前歌莫哀<lb/>
　黎民表<hi>十六首</hi>
　　　民表字維敬從化人民衷弟嘉靖甲午舉人選<lb/>
　　　授内閣中書舍人出為南京兵部員外終布政<lb/>
<pb n="KR4h0156_WYG_052-27a"/>
　　　司參議有瑶石稾<hi>胡元瑞云維敬近體深覯莊嚴類公實而老健過之  李</hi>
　　　<hi>時逺云瑶石早受學于黄泰泉其詩自建安下逮齊梁靡所不合和平典雅渢渢乎盛唐遺響</hi>
　　　<hi>敬陳卧子云惟  詩清華切秀</hi>
　　　<hi>詩話瑶石詩讀之似質闕而實沉著堅韌元美所取續五子無媿大小雅材者僅此一人而已</hi>
　　　<hi>其在都下偕龍游童佩子鳴永嘉康從理裕卿江隂鄧欽文徴甫武陵陳思育仁甫新城沈淵</hi>
　　　<hi>子静南昌楊汝允懋功靖江朱正初在明麻城丘齊雲汝謙盱眙李言恭惟寅無錫安紹芳茂</hi>
　　　<hi>卿蘭溪胡應麟元瑞壽州朱宗吉汝修凡一十三人為西山之游縉紳韋布各參其半匪徒好事</hi>
　　　<hi>洵勝引也</hi>
<pb n="KR4h0156_WYG_052-27b"/>
　　游仙<hi>三首</hi>
我思忽不愜藐然隘中區凌山度瑶碣肅駕自雲衢遨<lb/>
遊清都闕神猋吹我軀上帝垂藻旒羣后驂龍趨羨門<lb/>
進仙藥王喬授玉書餐和鍊真魄精神遊六虚自握無<lb/>
為寶年壽安足虞<lb/>
濯足紫泥海晞髮朝陽阿雲車載玉女皓齒揚清歌參<lb/>
差麗霄漢玉鱗隐相和駕言憩𤣥圃貽我瓊樹華光儀<lb/>
忽以逝兹意成蹉跎岧閬風岑汎汎䝉汜波仙才諒<lb/>
<pb n="KR4h0156_WYG_052-28a"/>
非偶浩歎將如何<lb/>
山林非所託所思在神州寓目八紘外經過華池幽神<lb/>
光䬃然至青鳥從我游靈妃奉玉觴清謡自相酬歡娛<lb/>
未終夕曜靈不可留山川夐緜邈白雲良悠悠安得不<lb/>
死藥千載復來求<lb/>
　　虎頭巖<lb/>
松徑光未黯賞心詎云釋攬勝陟崇厓褰衣履危石雲<lb/>
構方䝉茸乳竇正淅瀝險逾吕梁壑嶃異天井壁仰接<lb/>
<pb n="KR4h0156_WYG_052-28b"/>
驚猱棲俯視飛鳥迹緑帙晝常扃丹光夜逾赩杳杳曛<lb/>
烟生澴澴冬霰積功非夸娥掉竒假巨靈擘棲真事巖<lb/>
耕倩爾飛鳬舄<lb/>
　　同丁戊山人游白雲寺<lb/>
流觀遍炎隩結賞自員嶠積陽熈層厓凝隂豁林杪雲<lb/>
構何厜㕒乳竇自窈窕澒洞出谷雲淵渟瑩神沼稍疲<lb/>
暫憩石選勝益躋表欄楯寄躨跜軒牕瞰深窅猛簴發<lb/>
鴻音寶輪晃餘照龕以曇花覆階將蕙草繞詎謂劫灰<lb/>
<pb n="KR4h0156_WYG_052-29a"/>
餘遂成夷原燎棟橈芝菌生瓦坼鼪鼯嘯金薤剝石幢<lb/>
汞藥遺丹銚惠逺豈復招巫陽不可叫蕭辰命良儔蘭<lb/>
觴展竒眺感兹𤣥運徂念爾沖規劭闗河閡舟楫雲雨<lb/>
乖言笑潛虯媚烟霄冥鴻避矰繳勉敦谷口盟無貽北<lb/>
山誚<lb/>
　　予告出京師貽同好諸子<lb/>
雙鳬戯中沚羽翼相因依眷言二三子疇昔同裳衣嬿<lb/>
婉未及終雲雨當乖離往嬰鴒原戚今懷機杼悲貞悔<lb/>
<pb n="KR4h0156_WYG_052-29b"/>
難具卜榮賤同一時衆人各有營疇能恤其私君子重<lb/>
明義申以皎日期采擷異葑菲以報瓊玖貽<lb/>
　　香山寺<lb/>
却月橫香閣祠星隠紺臺殿隨山勢轉池向水源開雙<lb/>
闕浮雲斂千林返照來鶴岑清絶處心賞信悠哉<lb/>
　　留都<lb/>
幽薊稱巖甸重襟亦在斯尚紆南顧䇿數費北門師霜<lb/>
悴青苗盡秋深赤羽馳誰能如賈誼流涕向明時<lb/>
<pb n="KR4h0156_WYG_052-30a"/>
　　豫章江行<lb/>
路已經吳越舟還遡豫章洪濤撞逺岸獨鳥下危檣地<lb/>
近長沙濕山連粤嶠長所思非逺道猶復歎殊方<lb/>
　　同黄淳父登雨花臺<lb/>
髙座翻經處捫蘿試一登羣峰當暮斂萬象入秋澄樹<lb/>
色分蕭寺松風起漢陵傷心烽火日樓櫓在西興<lb/>
　　楊祠部宅送陳玉叔之淮安<lb/>
故人遥擁傳炫服且還鄉芳草經吳緑清淮入海黄離<lb/>
<pb n="KR4h0156_WYG_052-30b"/>
襟分夜月官燭照西堂祇益風塵夢隨君郢路長<lb/>
　　峪口<lb/>
翠削龎峰峻髙蟠鳥道孤東西分幕府風土入穹廬牧<lb/>
馬閑千匹當闗用一夫傳聞漢諸將猶議塞飛狐<lb/>
　　紫荆闗<lb/>
徑轉蛇盤險雲連鳥去長山桃微著紫沙柳不成黄重<lb/>
鎮臨天府神功劃大荒金城誰獻議老作尚書郎<lb/>
　　横翠樓元將<lb/>
<pb n="KR4h0156_WYG_052-31a"/>
髙樓當絶塞春望轉氤氲百戰全燕地千重大漠雲控<lb/>
弦無掠騎飲羽憶將軍老去親戎馬悲笳向夕聞<lb/>
　　别吳而待<lb/>
戀闕心仍在還家路不迷淒涼弔古意疲馬入青齊<lb/>
　　友芳橋<lb/>
隔浦風烟暗桃花自不迷壺觴憐小阮時向竹林攜<lb/>
　趙用賢<hi>一首</hi>
　　　用賢字汝師嘗熟人隆慶辛未進士選庻吉士<lb/>
<pb n="KR4h0156_WYG_052-31b"/>
　　　除檢討以建言杖為民起春坊贊善歴南京國<lb/>
　　　子祭酒升南禮部侍郎召還改吏部卒贈禮部<lb/>
　　　尚書諡文毅有松石齋集<lb/>
　　陪祀昭陵紀事有作<lb/>
瑶壇晴雪浄春空劍佩聲沉苑路東霜露每勤憂聖主<lb/>
貂璫無復肅齋宫通原燎火分宵白拂樹霓旌映曉紅<lb/>
寂寞翠華誰望幸惟餘金粟鳥呼風<lb/>
　李維楨<hi>四首</hi>
<pb n="KR4h0156_WYG_052-32a"/>
　　　維楨字本寧京山人隆慶戊辰進士選庻吉士<lb/>
　　　歴南京禮部尚書有大泌山人集<lb/>
　　　<hi>詩話本寧如官厨宿饌麤鹿肥麋雖腒䐹具陳鱻薧雜進無當于味</hi>
　　太和雜題<lb/>
文祖初封嶽經營十二年景光如有見議禮不相沿畚<lb/>
臿三軍舉泉刀九府捐龍<graphic n="KR1046" url="https://raw.githubusercontent.com/kanripo/KR-Gaiji/master/images/KR1046.png" mimeType="image/png"/>垂過膝象帝髮鬈然<lb/>
　　南都<hi>三首</hi>
舊邦偏霸一隅雄帝命維新自不同再闢乾坤清朔漠<lb/>
<pb n="KR4h0156_WYG_052-32b"/>
雙懸日月啟鴻濛春開蒼震青陽後斗直黄旗紫蓋中<lb/>
率土王臣修職貢江流萬里亦朝東<lb/>
親提三尺渡江來宇宙東南帝業開不盡風雲生沛澤<lb/>
方升海日見蓬萊河山兩戒朝宗地草昧諸臣將相才<lb/>
髙廟神靈時出王龍文五色正昭回<lb/>
旌旗劍佩擁椒除尚想戎衣革命初緑草不侵雕輦路<lb/>
紅雲常䕶紫宸居金銀宫闕三山外烟雨樓臺六代餘<lb/>
誰謂長江天作塹八荒今日共車書<lb/>
<pb n="KR4h0156_WYG_052-33a"/>
　屠　隆<hi>九首</hi>
　　　隆字長卿又字緯真鄞縣人萬厯丁丑進士除<lb/>
　　　潁上知縣調青浦升禮部主事歴郎中有由拳<lb/>
　　　白榆采真南游諸集<hi>陳卧子云緯真詩如衝煩驛舎陳列壺觴頃刻辦就</hi>
　　　<hi>而少堪下箸</hi>
　　　<hi>詩話長卿才非不髙而縱情奔放記云不知所以裁之者也</hi>
　　彭城渡黄河<lb/>
彭城臨廣岸俯仰霸圖空白日照殘雪黄河多烈風所<lb/>
<pb n="KR4h0156_WYG_052-33b"/>
嗟人向北不似水流東回首滄溟曲山山雲霧中<lb/>
　　北地<lb/>
不識漁陽路愁心莫問程大都行曠野偶爾見荒城原<lb/>
樹衝人立氷沙映日明但逢茆店宿明發又孤征<lb/>
　　潞河晚泊<lb/>
迴浦落帆盡長堤帶郭斜莫烟平吐樹春雨薄沉沙白<lb/>
艇藏漁市黄茆覆酒家一瓢雲水外不復問年華<lb/>
　　江北謡<lb/>
<pb n="KR4h0156_WYG_052-34a"/>
千錢與唱歌百錢與賣酒本是青州人家住黄河口<lb/>
　　江南謡<lb/>
日落晩天碧潮來江水渾漁燈楓葉下不覺到柴門<lb/>
　　竹枝詞<hi>二首</hi>
木槿編笆土築牆田家住在水中央四月穿綿六月冷<lb/>
門前夜夜稻花香<lb/>
水仙愛種水仙花一灣江水廟門斜女冠夜送小姑出<lb/>
四野無人好月華<lb/>
<pb n="KR4h0156_WYG_052-34b"/>
　　真如寺<lb/>
招提信宿十年前香飯清齋不取錢佛首藤蘿僧舍雨<lb/>
重來歲月總茫然<lb/>
　　渡黄河<lb/>
野曠天隂日欲西北風吹雪鴈行低黄河渡口行人少<lb/>
一路寒沙没馬蹄<lb/>
　魏允中<hi>四首</hi>
　　　允中字懋權南樂人萬厯庚辰進士除太常博<lb/>
<pb n="KR4h0156_WYG_052-35a"/>
　　　士遷吏部主事有仲子集<lb/>
　　舍弟東視海上諸郡余西歸<lb/>
共被復今夕分攜在今朝子車向北海我馬投西郊疾<lb/>
塵蕩山郭密樹迴河橋相望忽相失憂來不假招芳華<lb/>
色黯澹鳴鳥聲蕭條加餐縱努力何以慰寂寥<lb/>
　　舟中贈泰峰先生<lb/>
漢署髙題柱周官藉理財詔從雙闕捧帆渡九河來驛<lb/>
路霜楓盡家筵露菊開無令淹使節東閣正憐才<lb/>
<pb n="KR4h0156_WYG_052-35b"/>
　　周生歸黄州<lb/>
涼風吹客帆落日過湖南握手空相送離心不可堪片<lb/>
雲縈楚岫一葉下江潭何地偏相憶朱家酒夜酣<lb/>
　　寄周元孚<lb/>
為郎仍被謫世事那能知才子原無罪明君未有私楚<lb/>
鄉芳草日江路落花時五嶺流人徧非君獨可悲<lb/>
　胡應麟<hi>八首</hi>
　　　應麟字元瑞更字明瑞蘭谿人萬歴丙子舉人<lb/>
<pb n="KR4h0156_WYG_052-36a"/>
　　　有寓燕還越計偕巖栖卧游兩都蘭陰邯鄲華<lb/>
　　　陽養疴婁江白榆湖上青霞等集合為少室山<lb/>
　　　房稾<hi>王元美云元瑞才髙而氣充象必意副情必流暢歌之而聲中宫商覽之而色薄雲</hi>
　　　<hi>漢以比開元大歴亡勿合也兒王敬美云元瑞力追大雅絶不為柔曼浮艷  女子之態故其</hi>
　　　<hi>詩多感慕意氣敦篤友誼有燕趙烈士風大曹子念云元瑞詩洪纎近逺觸手成象必麗  雅</hi>
　　　<hi>骨屠長卿云元瑞近體無音不亮無思不沉無  不勁要其變化離合不盡出於于鱗也  陳</hi>
　　　<hi>卧子云元瑞如中賈張肆不皆珍異却無物不有又如老樂工清濁輕重都傳弟子</hi>
　　　<hi>詩話長律至百韻已為繁富矣元美哭于鱗乃增益至一百二十元瑞哭元美則更倍之葢感</hi>
<pb n="KR4h0156_WYG_052-36b"/>
　　　<hi>知已之深不禁長言之也詩藪一編專以羽翼巵言壇坫既衰詆諆百出而少室山房筆叢沉</hi>
　　　<hi>酣四部自不失為讀書種子詎可因詩藪而槩斥之乎</hi>
　　雜詩<lb/>
曜靈薄崦嵫光景忽已夕圓魄猶未升明星爛然出寒<lb/>
蛩號我前蟋蟀鳴我側涼風起庭戸樹木何蕭瑟佳人<lb/>
期不來延佇空歎息寧知三歲心為子長惻惻<lb/>
　　秋日偕同志游金華<lb/>
屈子歌逺遊尚平有遐慕顧謝青雲人言㝷赤松路歴<lb/>
<pb n="KR4h0156_WYG_052-37a"/>
覽窮幽深冥探愜情素澗壑捫嶔岑林巒涉迴互崖傾<lb/>
黄葉積谷轉垂蘿䕶髙峰散餘靄峭壁屯寒霧娟娟初<lb/>
月昇隠隠微陽暮長謡欽昔蹤獨往懷蹇步慮由忘物<lb/>
超道以遺榮悟迹契容成公神交子支父徘徊北山文<lb/>
惻愴淮南賦睠彼丘中人迴飇對巖户<lb/>
　　贈髙深甫<lb/>
最憶髙常侍生平樂事饒千金求騄駬十院貯紅綃古<lb/>
蹟留三代新聲和六朝湖頭明月滿無夜不吹簫<lb/>
<pb n="KR4h0156_WYG_052-37b"/>
　　自嚴灘至新安途中紀興<lb/>
一灘髙一丈<hi>諺云一灘一丈新安天上</hi>灘盡到天都疊嶂雲飛動隂<lb/>
厓日有無辛夷殘紫落躑躅亂紅敷獨少行雲廟分明<lb/>
入峽塗<lb/>
　　出塞曲<lb/>
大獵漁陽罷椎牛上谷營酒䦨飛騎去夜奪受降城<lb/>
　　胥口<lb/>
落日溪水寒漾舟殊未已西泠何處村望望茶烟起<lb/>
<pb n="KR4h0156_WYG_052-38a"/>
　　寄江蘺館<lb/>
朝夢江蘺開夜夢江蘺落如何二十年不到江蘺閣<lb/>
　　塞下曲<lb/>
平沙一望隴雲開玉笛飛聲夜轉哀萬里朔風吹不斷<lb/>
梅花齊落李陵臺<lb/>
　王世懋<hi>四首</hi>
　　　世懋字敬美太倉州人世貞弟嘉靖己未進士<lb/>
　　　除南京禮部主事遷尚寶司丞出為江西參議<lb/>
<pb n="KR4h0156_WYG_052-38b"/>
　　　歴陜西福建提學副使升行太常寺少卿有奉<lb/>
　　　常集<hi>穆敬甫云敬美逸氣縱横詞采豐蔚外胡元瑞云敬美拔新標於四家七子之  勁</hi>
　　　<hi>逸遒爽宗吳謝李方之蔑如以配哲兄誠無媿色  李舒章云奉常詩如烏衣羣少粗有風格</hi>
　　　<hi>不足對揚父兄</hi>
　　　<hi>詩話敬美才雖不逮喆晜習氣猶未䧟溺</hi>
　　初夏田家<lb/>
本愛園林居遂與塵世隔欹枕過鳥啼初陽在簷隙攬<lb/>
衣臨前除游目恣所適藹藹千樹交紛紛里煙白清渠<lb/>
<pb n="KR4h0156_WYG_052-39a"/>
已新苗髙壟尚餘麥雀乳深茅茨魚防間萑澤野夫荷<lb/>
鉏語小婦當牕䌟周覽物候齊憺焉忘朝夕薄暮池上<lb/>
歸苔痕亂深屐<lb/>
　　人日袁考功見過<lb/>
今年人日百不娛客游金陵家在吳金陵春事亦不薄<lb/>
有官何似當年無清溪館前日欲晡誰其過我袁大夫<lb/>
喜是舊日髙陽徒十千斗酒不用沽牀頭春甕足百壺<lb/>
春隂滿地雲糢糊渡口桃花未著葉門前楊柳難藏烏<lb/>
<pb n="KR4h0156_WYG_052-39b"/>
金陵少年紫驪駒有酒只過秦羅敷飛光荏苒歲易徂<lb/>
二毛便欲侵頭顱男兒纔拄馬曹笏河山已限黄公壚<lb/>
仰天且莫歌嗚嗚尊中酒盡可復呼霜落烏啼更明日<lb/>
摧睂還向府中趨<lb/>
　　廬山雪<lb/>
朝日照積雪廬山如白雲始知靈境杳不與衆山羣樹<lb/>
色空中斷泉聲天半聞千厓氷玉裏何處覔匡君<lb/>
　　逢友<lb/>
<pb n="KR4h0156_WYG_052-40a"/>
歸來雙鬢兩蕭然見畫猶能記昔年風雨一船曾泊處<lb/>
借人燈火草堂前<lb/>
　王錫爵<hi>三首</hi>
　　　錫爵字元馭太倉州人嘉靖壬戌賜進士第一<lb/>
　　　累官少保兼太子太保吏部尚書建極殿大學<lb/>
　　　士贈太傅諡文肅有集<lb/>
　　　<hi>詩話元美標榜詩人於五子四十子外以其弟敬美及文肅稱二友焉</hi>
　　題成祖四駿圖<hi>録二首</hi>
<pb n="KR4h0156_WYG_052-40b"/>
　　　龍駒<lb/>
玉勒繡纒鬃天廐出真龍報恩茍得所寧論劍㦸鋒是<lb/>
時元戎方首路霜毛血濺仍馳騖將軍抽矢前致詞願<lb/>
言不忘射鉤時<lb/>
　　　飛兔<lb/>
白溝昔合圍龍駕忽三易不成𤣥武陣寧標飛兔跡髵<lb/>
䰄漬血汗成珠此時七萃紛前驅即今宛馬西來道試<lb/>
看茫茫白溝草<lb/>
<pb n="KR4h0156_WYG_052-41a"/>
　　壬辰秋日髙郵待詔即事<lb/>
慚媿春明别依然物色新風雲真遇主骸骨豈謀身市<lb/>
駿黄金盡籌邊赤羽頻總闗游子念其奈倚閭人<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0156_WYG_052-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　明詩綜卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩話補遺巻一</head> <lb/>
    <p>
<pb n="KR4i0053_WYG_001-1a"/>
欽定四庫全書<lb/>
　詩話補遺巻一<lb/>
　　　　　　　　　　　　　明　楊慎　撰<lb/>
　　浮渲梳頭<lb/>
本事詩載劉禹錫杜司空席上贈妓詩云浮渲梳頭宫<lb/>
様妝春風一曲杜韋娘今本浮渲梳頭作髙鬢雲鬟又<lb/>
以為韋應物詩者誤也盖韋與劉皆嘗為蘇州刺史是<lb/>
以傳疑浮渲字妙畫家以墨飾美人鬢髪謂之渲染渲<lb/>
<pb n="KR4i0053_WYG_001-1b"/>
音眩<lb/>
　　險諢句<lb/>
吳均詩秋風瀧白水鴈足印黄沙為沈約所笑唐人以<lb/>
此類為險諢句傳竒詩多有之沈青箱夜月琉璃水春<lb/>
風卵色天是也韓退之水作青羅帶山如碧玉篸杜牧<lb/>
詩錢塘鸚鵡緑吳岫鷓鴣斑東坡詩山為翠浪涌水作<lb/>
玉虹流大家亦時有之也<lb/>
　　洞宫<lb/>
<pb n="KR4i0053_WYG_001-2a"/>
列仙傳燕昭王得洞光之珠以飾宫王母三降其地名曰<lb/>
洞宫劉滄有宿洞宫詩沐髪清齋宿洞宫又唐人稱道<lb/>
院曰洞宫楊巨源詩洞宫曽向龍邉宿雲徑應從鳥外<lb/>
還<lb/>
　　燭剪詩<lb/>
元武伯英詠燭剪詩啼殘瘦玉蘭心吐蹴落春紅燕尾<lb/>
香為一時所賞國朝古㢘李公時勉詠剪刀詩吳綾剪<lb/>
䖏魚吞浪蜀錦裁時燕掠霞深院響傳春晝静小樓工<lb/>
<pb n="KR4i0053_WYG_001-2b"/>
罷夕陽斜公之直節清聲而詩嫵媚如此信乎賦梅花<lb/>
者不獨宋廣平也<lb/>
　　雯華<lb/>
金國仙人王予可詩詞多用雯華字見中州集元好問<lb/>
詩剥裂雯華漬月秋又寳宫寺聯云七重寳樹圍金界<lb/>
十色雯華擁畵梁查雯雲文也又石文似雲亦曰雯華<lb/>
古三墳書日雲赤曇月雲素雯劉因登寺閣詩雯華寳<lb/>
樹忽當眼<lb/>
<pb n="KR4i0053_WYG_001-3a"/>
　　摯虞論詩賦四過<lb/>
假象太過則與類相逺命辭過壮則與事相違辨言過<lb/>
理則與義相失麗靡過美則與情相悖<lb/>
　　黄雲<lb/>
春秋運斗樞曰黄雲四合女訛驚邦感精符曰妻黨翔<lb/>
則黄雲入國妻黨翔謂女謁盛也淮南子曰黄天之氣<lb/>
上為黄雲下為黄埃江淹詩河洲多沙塵風吹黄雲起<lb/>
李太白詩黄雲城南烏欲棲<hi>補文選注之未偹</hi>
<pb n="KR4i0053_WYG_001-3b"/>
　　樂些城<lb/>
唐書驃國之地南盡<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海<hi>即今滇海</hi>北通南詔樂些城東北<lb/>
距陽苴咩城六千八百樂些即杜詩所謂和親邏洋城<lb/>
是也今作摩些其字雖異地一也音一也<lb/>
　　無名氏六言詩<hi>或云李季章作</hi>
蒋凝賦止四韵邠老詩無全章丫頭花鈿滿面不及徐<lb/>
妃半籹<lb/>
　　塞北江南<lb/>
<pb n="KR4i0053_WYG_001-4a"/>
杜氏通典論凉州云地勢之險可以自保於一隅財富<lb/>
之殷可以無求於中國故五凉相繼與十六國立中州<lb/>
人士避難者多往依之盖其風土之可樂如此唐韋蟾<lb/>
詩曰賀蘭山下果園成塞北江南舊有名稱其為塞北<lb/>
之江南以此<lb/>
　　漢古詩逸句<lb/>
庭中有竒樹上有悲鳴蟬<lb/>
泛泛江漢萍飄蕩永無根<lb/>
<pb n="KR4i0053_WYG_001-4b"/>
青青陵中草傾葉晞朝日陽春被恵澤枝葉可攬結<lb/>
餓狼食不多飢豹食有餘<lb/>
胡蝶逰西園暮宿桑樹間<lb/>
天霜朩葉下鴻鴈當南飛　古詩四十餘首文選収其<lb/>
　十九首今其遺句見於類書多有之聊録其一二斷<lb/>
　珪缺璧猶勝瓦礫如山也<lb/>
人逺精魂近寤寐夢容光<hi>無名氏</hi>
初秋北風至吹我章華臺浮雲多暮色似從崦嵫来<hi>同上</hi>
<pb n="KR4i0053_WYG_001-5a"/>
石上生菖蒲一寸八九節仙人勸我飡令人好顔色<hi>同上</hi>
羈縶繫世網進退維凖繩<hi>江偉</hi>
去婦不顧門萎韭不入園<hi>諸葛孔明</hi>
探懐授所歡願醉不顧身<hi>王仲宣</hi>
皎月垂素光𤣥雲為髣髴<hi>劉公榦</hi>
𤣥景如映璧繁星如散錦<hi>庾闡</hi>
金荆持作枕紫荆持作床<hi>古歌</hi>
争先非吾事靜照在忘求<hi>王右軍</hi>
<pb n="KR4i0053_WYG_001-5b"/>
来若迅風散逝如歸雲征<hi>李充</hi>
翕如翔雲㑹忽若驚風散<hi>棗腆</hi>
遥看野樹短逺望樵人細<hi>虞騫</hi>
黄鳥鳴相追咬咬弄好音<hi>古詩</hi>
相思心既勞相望脰亦悁<hi>陸彦聲</hi>
迅飈翼華盖飄颻若鴻飛<hi>石崇</hi>
元清渺渺觀浴景出東渟<hi>仙詩</hi>
逍遥元津際轡景落滄溟<hi>同上</hi>
<pb n="KR4i0053_WYG_001-6a"/>
　　子書傳記語似詩者<lb/>
美色不同面悲音不共聲<hi>論衡</hi>
片玉可以琦奚必待盈尺<hi>抱朴子</hi>
兩江珥其市九橋帶其流<hi>楊雄</hi>
生無一日歡死有萬世名<hi>列子</hi>
善御不㤀馬善射不㤀弓<hi>韓詩外傳</hi>
文繡被臺榭菽粟食鳬鴈<hi>晏子</hi>
日日獻玉衣旦旦進玉食<hi>列子</hi>
<pb n="KR4i0053_WYG_001-6b"/>
駿馬養外廄美人充下陳<hi>戰國策</hi>
操行有常賢仕宦無常遇<hi>王充</hi>
觸露不搯葵日中不剪韭<hi>古諺</hi>
飛鳥號其羣鹿鳴求其友<hi>楚辭注</hi>
膏以肥自<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>翠以羽殃身<hi>蘇秦</hi>
薫以香自燒膏以明自煎<hi>陳留父老</hi>
良将如収電可見不可追<hi>抱朴子</hi>
髙不絶山阜跛羊升其顛深不絶涓流孺子浴其淵<hi>牟子</hi>
<pb n="KR4i0053_WYG_001-7a"/>
急行無善歩促柱少和聲<hi>王充</hi>
孔子辭廪丘終不盜帶鈎許由讓天下終不利封侯<hi>淮南</hi>
髙山尋雲霓深谷肆無景<hi>羊祜疏</hi>
南遊罔䆡野北息况墨鄉<hi>淮南</hi>
日回而月周時不與人㳺<hi>淮南</hi>
百里不販樵千里不販糴<hi>古諺</hi>
兩貴不可同兩勢不可雙<hi>說苑</hi>
女愛不敝席男歡不盡輪<hi>鬼谷子</hi>
<pb n="KR4i0053_WYG_001-7b"/>
御馬不釋策操弓不反檠<hi>家語</hi>
鵲巢知風起獺穴知水生<hi>韓詩外傳</hi>
豐屋知名家喬朩知舊都<hi>吕覧</hi>
井水無大魚新林無長朩<hi>同上</hi>
餓狼守庖厨飢虎牧牢豚<hi>仲長統昌言</hi>
代馬依北風越鳥翔故巢<hi>吴越春秋</hi>
荆土不貴玉鮫人不貴珠<hi>韓詩外傳</hi>
蠧蝝仆柱梁蚊芒走牛羊<hi>新序</hi>
<pb n="KR4i0053_WYG_001-8a"/>
青崖若㸃黛素湍如委練<hi>羅含湘中記</hi>
白沙如霜雪赤岸若朝霞<hi>同上</hi>
洞庭對岳陽修眉鍳明鏡<hi>同上</hi>
神邱有火穴光景照千里崐崘有弱水鴻毛不能起<hi>元中</hi>
<hi>記</hi>
日南有野女羣行不見夫其状皛且白裸袒無衣襦<hi>唐䝉</hi>
<hi>博物記</hi>
蟪蛄鳴于朝寒螀鳴于夕<hi>風土記秋日</hi>
<pb n="KR4i0053_WYG_001-8b"/>
蠅成市於朝蚊成市於夕<hi>同上夏日</hi>
煦氣成虹霓揮袖起風塵<hi>劉邵趙都賦</hi>
不寳咫尺玉而愛寸隂旬<hi>司馬法</hi>
皷聲不過閶柝聲不過閬<hi>同上</hi>
鐸以聲自毁膏以明自鑠<hi>淮南</hi>
大江如索帶舟船如鳬鴈<hi>郡國志</hi>
跣跗被商舄重譯吟詩書<hi>王充</hi>
醴泉有故源嘉禾有舊根<hi>同上</hi>
<pb n="KR4i0053_WYG_001-9a"/>
白璧不可為容容多後福<hi>左雄傳</hi>
仲尼長東魯大禹出西羌<hi>晋書戴叔鸞傳</hi>
明月不妄映蘭葩豈虚鮮<hi>郭璞</hi>
新霽青陽升天光入隙中<hi>佛經</hi>
日從濛汜出照樹初無影<hi>同上</hi>
隴坂縈九曲不知髙㡬里<hi>三秦記</hi>
髙樹翳朝雲文禽蔽緑水<hi>應璩</hi>
平流皷怒浪靜樹振驚飈<hi>尚書正義序</hi>
<pb n="KR4i0053_WYG_001-9b"/>
榣朩不生危松柏不處卑<hi>國語</hi>
遁䦧不可復亡犴不可再<hi>淮南</hi>
一淵不兩蛟<hi>淮南</hi>
兩雄不並棲<hi>三國志</hi>
　　海魚空鳥<lb/>
大海從魚躍長空任鳥飛唐荆州陟屺寺僧元覧詩也<lb/>
朱文公嘗書之且䟦之曰大丈夫處世不可無此氣象<lb/>
盖亦取之元覧齋壁有張璪畫松符載讃之衛象詩之<lb/>
<pb n="KR4i0053_WYG_001-10a"/>
覧悉加堊焉曰無事疥吾壁也異哉此髠奴既能知魚<lb/>
鳥任其飛躍又何必介意於三才子之筆乎<lb/>
　　顛當<lb/>
顛當窩深如蚓穴網絲其中土盖與地平大如榆莢仰<lb/>
捍其盖伺蠅蠖過輙翻盖捕之纔入復閉與地一色並<lb/>
無絲障可尋也爾雅謂之王蛈蝪鬼谷子謂之蛈母秦<lb/>
中兒童戱曰顛當顛當牢守門蠮螉㓂汝無處奔范成<lb/>
大六言詩曰恐妨胡蝶同夣咲倩顛當守門唐劉崇逺<lb/>
<pb n="KR4i0053_WYG_001-10b"/>
金華子云京師兒童以草臨此蟲穴呼之謂之釣駱駝<lb/>
須臾此蟲出穴有明經劉寡辤曰此即爾雅王蛈蝪也<lb/>
時人服其博識浙中謂之駝背蟲其形酷似駱駝也<hi>蛈母</hi>
<hi>一作蛈鬼</hi>
　　止觀之義<lb/>
杜詩白首重聞止觀經佛經云止能捨樂觀能離苦又<lb/>
云止能修心能斷貪愛觀能修慧能斷無明止如定而<lb/>
後能靜觀則慮而後能得也<lb/>
<pb n="KR4i0053_WYG_001-11a"/>
　　晩唐絶倡<lb/>
許渾蓮塘詩為憶蓮塘秉燭遊葉殘花敗尚維舟烟開<lb/>
翠扇清風曉水泛紅花白露秋神女暫来雲易散仙娥<lb/>
終去月難留空懐逺道難持贈醉倚西䦨盡日愁此為<lb/>
許丁卯集中第一詩而選者不之取也他如韋荘昔年<lb/>
曾向五陵逰一首羅隐梅花吳王醉䖏十餘里一首李<lb/>
郢上裴晋公四朝憂國髩成絲一首皆晩唐之絶倡可<lb/>
與盛唐峥嶸惟具眼者知之<lb/>
<pb n="KR4i0053_WYG_001-11b"/>
　　紫濛<lb/>
慕容氏自云軒轅之後徙於紫濛之野晋書慕容氏贊<lb/>
曰紫濛徙構元塞分疆角端偃月歩揺翻霜乗危蝟起<lb/>
怙險鴟張守以不德終致餘殃宋人送北使詩云風急<lb/>
紫濛催玉勒日長青𤨏聴薫絃正用此事<lb/>
　　銅虹曉虹<lb/>
器物欵識有王氏銅虹燭錠虹與缸同如漢賦金缸銜<lb/>
壁唐詩銀缸斜背解明璫之類也李賀詩飛燕上簾鈎<lb/>
<pb n="KR4i0053_WYG_001-12a"/>
曉虹屏中碧亦謂貴人晏眠而曉燈猶在缸也<lb/>
　　瓠蘆河苜蓿烽<lb/>
岑參塞上詩苜蓿烽邉<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>立春瓠蘆河上泪沾巾西域<lb/>
記云塞外無驛郵往往以烽代驛玉門闗外有五烽苜<lb/>
蓿烽其一也又云瓠蘆河下廣上狹洄波甚急深不可<lb/>
渡上置玉門闗即西境之咽喉也<lb/>
　　金人詠物詩<lb/>
中州集金羽士王予可詠西𤓰云一片冷沉渾底月半<lb/>
<pb n="KR4i0053_WYG_001-12b"/>
彎斜捲隴頭雲孫鐸詠玉簮花云披拂西風如有待徘<lb/>
徊凉月更多情鄭子𥅆詠酴醿詩云玉斧無人解羞月<lb/>
珠裙有意欲留仙皆極體物之工<lb/>
　　六朝七言律<hi>其體不純</hi>
蝶黄花紫燕相追楊低柳合路塵飛已見垂鈎掛緑樹<lb/>
誠知淇水沾羅衣兩童夾車問不已五馬城南猶未歸<lb/>
鶯啼春欲駛無為空掩扉<hi>右梁簡文春情曲後二句又作五言也</hi>
長安城中秋夜長佳人錦石𢷬流黄香杵紋砧知近逺<lb/>
<pb n="KR4i0053_WYG_001-13a"/>
傳聲逓響何凄凉七夕長河爛中秋明月光蠮螉塞邉<lb/>
絶候鴈鴛央樓上望天狼<hi>右後魏温子昇𢷬衣第五六句又作五言</hi>
文牎玳瑁影嬋娟香帷翡翠出神仙促柱黙唇鶯欲語<lb/>
調弦繫爪鴈相連秦聲本自楊家解吳歈那知謝傅憐<lb/>
祗愁芳夜促蘭膏無那煎<hi>右陳後主聴筝後二句五言</hi>
舊知山裏絶氛埃登髙日暮心悠哉子平一去何時返<lb/>
仲叔長逰遂不来幽蘭獨夜清琴曲桂樹凌雲濁酒杯<lb/>
槁項同枯朩丹心等死灰<hi>右隋王無功北山後二句五言</hi>
<pb n="KR4i0053_WYG_001-13b"/>
　　薫風啜茗<lb/>
杜子美何将軍山荘詩薫風啜茗時今本作春風非此<lb/>
詩十首皆一時作其曰千章夏朩清又曰紅綻雨肥梅<lb/>
皆夏景可證<lb/>
　　米元章<lb/>
米元章之書法人皆知之其詩律之妙人或不盡知也<lb/>
予愛其望海樓一詩云雲間銕瓮近青天縹渺飛樓百<lb/>
尺連三峽江聲流筆底六朝㠶影落樽前幾畨畫角催<lb/>
<pb n="KR4i0053_WYG_001-14a"/>
殘日無事滄洲起白烟忽憶賞心何處是春風秋月兩<lb/>
茫然又詠潮云怒氣號聲迸海門州人傳是子胥魂天<lb/>
排雲陣千家吼地擁銀山萬馬奔勢與月輪齊朔望信<lb/>
如壺漏報朝昬吳王越覇成何事一唱漁歌過逺村又<lb/>
垂虹亭一絶云斷雲一葉洞庭㠶玉破鱸魚霜破柑好<lb/>
作新詩寄桑苧垂虹秋色滿東南<lb/>
　　南浦詩<lb/>
㓂凖南浦詩春風入垂楊烟波漲南浦落日動離魂江花<lb/>
<pb n="KR4i0053_WYG_001-14b"/>
泣微雨<hi>妙䖏不減唐人</hi>
　　杜公引泉詩<lb/>
杜工部補稻畦水詩云芊芊炯翠羽剡剡生銀漢鷗鳥<lb/>
鏡裏来闗山雪邉看秋菰成黒米精鑿傳白粲玉粒足<lb/>
晨炊紅鮮任霞散陸龜䝉引泉詩曽聞瑶池溜亦灌朱<lb/>
草田鳬伯弄翠蕊鸞雛舞丹煙淩風捩桂舵隔霧馳犀<lb/>
船<hi>二詩曲盡農田之景然而詞語且宕樂</hi>
燕子詩穿花落水益沾巾范德機善本作帖水一笑正<lb/>
<pb n="KR4i0053_WYG_001-15a"/>
墜雙飛翼黄山谷云一笑俗作一箭非紛紛戯蝶過閑<lb/>
幔張文潜本作開幔<lb/>
　　東丹王千角鹿圖<lb/>
遼太祖安巴堅二子長曰托雲<hi>遼史名倍</hi>次曰耀庫濟<hi>後改名徳光</hi>
唐明宗天成元年丙戌遼主滅渤海<hi>渤海北海之地今哈宻扶餘也中國</hi>
<hi>之滄州景州名渤海者盖僑稱以張休盛</hi>改為東丹國以倍為東丹王其後<lb/>
舒嚕后立次子徳光東丹王曰我其危哉不如適他國<lb/>
以成泰伯之名遂立石海上刻詩曰小山壓大山大山<lb/>
<pb n="KR4i0053_WYG_001-15b"/>
全無力羞見故鄉人從此投外國遂越海歸中國唐明<lb/>
宗長興六年也明宗賜與甚厚賜姓李名贊華以荘宗<lb/>
妃夏氏妻之拜懐化軍節度使東丹王有文才博今其<lb/>
汎海歸華載書數千巻尤好畵世傳東丹王千角鹿圖<lb/>
李伯時臨之董北苑有䟦宣和畵譜列其目焉<hi>東丹王事頗大</hi>
<hi>遼志及宣和畫譜董逌畫趿陳桱通鑑續編梓之以便覧考</hi>
　　竹香<lb/>
杜子美竹詩雨洗娟娟浄風吹細細香李長吉新笋詩<lb/>
<pb n="KR4i0053_WYG_001-16a"/>
斫取青光寫楚詞膩香春粉黒離離又昌谷詩竹香滿<lb/>
淒寂粉節塗生翠竹亦有香細嗅之乃知<lb/>
　　屠蘇為草名<lb/>
周王褒詩飛甍彫翡翠繡桷畫屠蘇屠蘇本草名畫于<lb/>
屋上因草名以名屋杜詩云願随金騕褭走置錦屠蘇<lb/>
此屠蘇屋名也後人又借屋名以名酒元是屠蘇酒是<lb/>
也又大帽形類屋亦名屠蘇南史謠云屠蘇障日覆兩<lb/>
耳是也<lb/>
<pb n="KR4i0053_WYG_001-16b"/>
　　虞世南織錦曲<lb/>
寒閨織素錦含怨歛雙蛾綜新交縷澁經脆斷絲多衣<lb/>
香逐舉袖釧動應鳴梭還恐裁縫罷無信往交河此虞<lb/>
世南織錦曲也分明是一幅織錦圖綜音縱經音逕非<lb/>
深知織作者不知此二句之妙<lb/>
　　王筠詠邉衣<lb/>
王筠詠征婦裁衣行路難其略云裲襠雙心共一抹栢<lb/>
腹兩邉作八撮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帶雖安不忍縫開孔纔穿猶未逹胷<lb/>
<pb n="KR4i0053_WYG_001-17a"/>
前却月兩相連本照君心不照天數句敘裁衣曲折纖<lb/>
微如出縫婦之口詩至此可謂細宻矣<lb/>
　　甄皇后塘上行<lb/>
蒲生我池中緑葉何離離豈無蒹葭艾與君生别離念<lb/>
君去我時獨愁常苦悲相見君顔色感結傷心脾念君<lb/>
常苦悲夜夜不能寐莫以豪賢故棄捐素所愛莫以魚<lb/>
肉賤棄捐蔥與薤莫以麻枲賤棄捐管與蒯倍恩者苦<lb/>
枯蹶船常苦沒教君安息定慎莫致倉卒與君一别離<lb/>
<pb n="KR4i0053_WYG_001-17b"/>
何時復相對出亦復苦愁入亦復苦愁邊地多悲風樹<lb/>
朩何㮴㮴從君致獨樂延年夀千秋　此詩樂府亦載<lb/>
而詳略不同然詞義之善無如此録之完美故書於此<lb/>
蹶船常苦没黄河中行舟常有此患俗云着淺說文艐<lb/>
船着沙不行也尚書大傳云三艐國名亦在黄河側甄<lb/>
后此句正北方之語特表出之　㮴音颼古本楚詞風<lb/>
䬃䬃兮朩㮴㮴今本作蕭而音亦叶颼故此詩亦作蕭<lb/>
蕭又作翛翛摠不若㮴㮴字之古也　甄后中山無極<lb/>
<pb n="KR4i0053_WYG_001-18a"/>
人為文帝后其後為郭貴嬪譛賜死臨終作此詩魏明<lb/>
帝初為王時納虞氏為妃及即位毛氏有寵而黜虞氏<lb/>
卞太后慰勉之虞氏曰曹氏自好立賤未有能以令終<lb/>
殆必由此亡國矣其後郭夫人有寵毛后愛弛亦賜死<lb/>
魏之兩世家法如此虞氏亡國之言良是詩可以觀不<lb/>
獨三百篇也　元人傳竒以明帝為跳槽俗語本此<lb/>
　　栁花香<lb/>
李太白詩風吹栁花滿店香温庭筠詠栁詩香隨靜婉<lb/>
<pb n="KR4i0053_WYG_001-18b"/>
歌塵起影伴嬌嬈舞袖垂傳竒詩莫唱踏春陽令人離<lb/>
腸結郎行久不歸栁自飄香雪其實栁花亦有微香詩<lb/>
人之言非誣也<lb/>
　　隋後主詩<lb/>
隋後主越王侗楊叛兒歌曰青春正陽月結伴戯京華<lb/>
龍媒玉珂馬鳳軫繡香車水映臨橋栁風吹夾路花日<lb/>
昬歡晏罷相将歸狹斜越王嗣位史稱其眉目如畫温<lb/>
厚仁愛風格儼然後為王充所弑臨命禮佛曰願自今<lb/>
<pb n="KR4i0053_WYG_001-19a"/>
以往不復生帝王家噫亦可憐矣觀其詞藻如此若不<lb/>
生帝王家豈不為文人學士邪　隋越王謚恭帝李淵<lb/>
立代王侑亦謚恭帝二主同謚盖東西不相聞也<lb/>
　　香雲香雨<lb/>
雨未常有香也而李賀詩衣微香雨青氛氲元微之詩<lb/>
雨香雲淡覺微和雲未常有香而盧象詩云雲氣香流<lb/>
水<lb/>
　　詠王安石<lb/>
<pb n="KR4i0053_WYG_001-19b"/>
劉文靖公<hi>因</hi>書事絶句云當年一線魏瓠穿直到横流<lb/>
破國年草滿金陵誰種下天津橋上聴啼鵑宋子虚詠<lb/>
王安石亦云投老歸耕白下田青苖猶未罷民錢半山<lb/>
春色多桃李無奈花飛怨杜鵑二詩皆言宋祚之亡由<lb/>
於安石而含蓄不露可謂詩史矣<lb/>
　　宋子虚詠史<lb/>
宋子虚詠史凡三百餘首其佳者如詠甘羅云函谷關<lb/>
中富列侯黄童亦僣上卿謀當年園綺猶年少甘隱商<lb/>
<pb n="KR4i0053_WYG_001-20a"/>
山到白頭詠緑珠云紅粉捐軀為主家明珠一斛委泥<lb/>
沙年年金谷園中燕啣取香泥𦵏落花詠張果云滄溟<lb/>
㡬度見揚塵曽醉堯家丙子春近日喜無天使至蹇驢<lb/>
留得載閒身徐佐卿化鶴云化作遼東羽翼囬適逢沙<lb/>
苑獵弦開寧知萬里青城客直待他年箭主来詠陸贄<lb/>
云詔下山東感泣来謫歸門巷鎻蒼苔奉天以後誰持<lb/>
筆不用當時陸九才詠宋宫人王婉容云貞烈那堪拒<lb/>
强求玉顔甘没塞垣秋孤墳若是隣青塜地下昭君見<lb/>
<pb n="KR4i0053_WYG_001-20b"/>
亦羞王婉容随徽欽北去尼瑪哈見之求爲子婦婉容自<lb/>
刎車中金人𦵏之道傍可謂英烈矣<lb/>
　　含笑花詩<lb/>
施宜生含笑花詩百歩清香透玉肌滿堂皓齒轉明眉<lb/>
褰帷跛客相迎䖏射雉春風得意時<lb/>
　　九字梅花詩<lb/>
元天目山釋明本中峯有九字梅花詩云昨夜西風吹<lb/>
折千林梢渡口小艇滚入沙灘泑野樹古梅獨卧寒屋<lb/>
<pb n="KR4i0053_WYG_001-21a"/>
角疎影横斜暗上書囱敲半枯半活㡬箇擫蓓蕾欲開<lb/>
未開數㸃含香苞縱使畫工竒妙也縮手我愛清香故<lb/>
把新詩嘲池南唐文薦<hi>錡</hi>謂余曰此詩不佳影不可言<lb/>
敲又後四句有齋飯酸饀氣属予作一首乃口占云元<lb/>
冬小春十月微陽回緑萼梅蕊早傍南枝開折贈未寄<lb/>
陸凱隴頭去相思忽到盧仝<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>下来歌殘水調沉珠明<lb/>
月浦舞破山香碎玉凌風臺錯恨髙樓三弄呌雲笛無<lb/>
奈二十四畨花信催近觀盧賛元酴醿花詩云天将花<lb/>
<pb n="KR4i0053_WYG_001-21b"/>
王國艷殿春色酴醿洗粧素頰相追陪絶勝濃英綴枝<lb/>
不韻李堪友横斜照水攙先梅瑶池董雙成浴香肌露<lb/>
竹林嵇叔夜醉玉山頽風流何事不入錦囊句清和天<lb/>
氣直挽青陽回亦九字律也詩亦有思致以李花為不<lb/>
韵甚切體物前人亦未道破者<lb/>
　　張旭詩<lb/>
張旭以能書名世人罕見其詩近日吳中人有収其春<lb/>
草帖一詩陸子淵為余誦之所謂春草青青萬里餘邉<lb/>
<pb n="KR4i0053_WYG_001-22a"/>
城落日見離居情知海上三年別不寄雲間一紙書也<lb/>
可謂絶倡余又見崔鴻臚所藏有旭書石刻三詩其一<lb/>
桃花磯云隐隐飛橋隔墅烟石磯西畔問漁船桃花盡<lb/>
日随流水洞在清溪何䖏邉其二山行留客云山光物<lb/>
態弄春暉莫為輕隂便擬歸縱使晴明無雨色入雲深<lb/>
處亦霑衣其三春逰值雨云欲尋軒檻倒清樽江上烟<lb/>
雲向晚昏湏倩東風吹散雨明朝却待入華園字畫竒<lb/>
怪擺雲捩風而詩亦清逸可愛好事者模為四<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>懸之<lb/>
<pb n="KR4i0053_WYG_001-22b"/>
　　陳文恵公詩<lb/>
陳文恵公堯佐吳江詩云平波渺渺烟蒼蒼菰蒲纔熟<lb/>
楊栁黄扁舟繫岸不忍去西風斜日鱸魚鄉後人於其<lb/>
地立鱸魚鄉亭和者百餘人皆不及也噫此詩尚敢和<lb/>
耶又碧瀾堂詩云苕溪清淺霅溪斜碧玉光寒一萬家<lb/>
誰向月明中夜聴洞庭漁笛隔蘆花二詩曲盡東南之<lb/>
景後之作者殆無復措手<lb/>
　　宋人絶句<lb/>
<pb n="KR4i0053_WYG_001-23a"/>
宋詩信不及唐然其中豈無可匹體者在選者之眼力<lb/>
耳如蘇舜欽吳江詩月從洞庭来光映寒湖凸四顧無<lb/>
纖塵魚躍明鏡裂王半山雨詩云山中十日雨雨晴門<lb/>
始開坐看蒼苔紋欲上人衣来孔文仲早行云客行謂<lb/>
已旦出視見落月瘦馬入荒陂霜花重如雪崔鶠春日<lb/>
云落日不可盡丹林紫谷開明明逺樹裏厯厯暝鴉回<lb/>
冦平仲南浦云春風入垂楊烟波漲南浦落日動離魂<lb/>
江花泣微雨郭公甫水車嶺云千丈水車嶺懸空九疊<lb/>
<pb n="KR4i0053_WYG_001-23b"/>
屏北風来不斷六月亦生氷蘇子由中秋夕云巧轉上<lb/>
人衣徐行度樓角河漢冷無雲冥冥獨飛鵲旅行云猿<lb/>
狖號枯朩魚龍泣夜潭行人已天北思婦隔江南朱文<lb/>
公雨詩云孤燈耿寒熖照此一窓幽卧聴簷前雨浪浪<lb/>
殊未休張南軒題南城云坡頭望西山秋意已如許雲<lb/>
影度江来霏霏半空雨東渚云團團凌風桂宛在水之<lb/>
東月色穿林影却下碧波中麗澤云長吟伐朩詩佇立<lb/>
以望子日暮飛鳥歸門前長春水西嶼云繫舟西岸邉<lb/>
<pb n="KR4i0053_WYG_001-24a"/>
幅巾自来去島嶼花朩深蟬鳴不知䖏采菱舟云散䇿<lb/>
下舸亭水清魚可數却上采菱舟乘風過南浦五詩有<lb/>
王維輞川遺意誰謂宋無詩乎<lb/>
　　子由四絶句<lb/>
蘇子由題李龍眠山荘圖四絶句其一瓔珞巖云泉流<lb/>
逢石缺脉散成寳網水神瓔珞看山是如来想其二雨<lb/>
花巖云巖花不可舉翔蕊久未堕忽墜幽人前知子觀<lb/>
空坐其三玉龍潭云白龍晝飲潭修尾掛石壁幽人欲<lb/>
<pb n="KR4i0053_WYG_001-24b"/>
下看雨雹晴相射其四陳彭漈云蒼壁立積銕懸泉瀉<lb/>
天紳山行見已久指與未来人此四詩竒景竒句可誦<lb/>
可想放翁謂子由詩勝子瞻亦有見也　漈閩中水名<lb/>
鄭樵號夾漈可證<lb/>
　　絶句四句皆對<lb/>
絶句四句皆對杜工部兩个黄鸝一首是也然不相聯<lb/>
属即是律中四句也唐絶萬首惟韋蘇州踏閣攀林恨<lb/>
不同及劉長卿寂寂孤鶯啼杏園二首絶妙盖字句雖<lb/>
<pb n="KR4i0053_WYG_001-25a"/>
對而意則一貫也其餘如李嶠送司馬承禎還山云蓬<lb/>
閣桃源兩地分人間海上不相聞一朝琴裏悲黄鶴何<lb/>
日山頭望白雲柳中庸征人怨云歳歳金河復玉闗朝<lb/>
朝馬策與刀鐶三春白雪歸青塜萬里黄河繞黒山周<lb/>
朴邉塞曲云一隊風来一隊沙有人行䖏没人家黄河<lb/>
九曲氷先合紫色三春不見花亦其次也<lb/>
　　蓮花詩<lb/>
張文潜蓮花平池碧玉秋波瑩緑雲擁扇青揺柄水宫<lb/>
<pb n="KR4i0053_WYG_001-25b"/>
仙子闘紅粧輕歩淩波踏明鏡杜衍雨中荷花詩翠盖<lb/>
佳人臨水立檀粉不勻香汗濕一陣風来碧浪翻真珠<lb/>
零落難収拾此二詩絶妙又劉美中夜度娘歌菱花炯<lb/>
炯垂鸞結爛學宫粧勻膩雪風吹凉髩影蕭蕭一抹疎<lb/>
雲對斜月冦平仲江南曲烟波渺渺一千里白蘋香散<lb/>
東風起惆悵汀洲日暮時柔情不斷如春水亡友何仲<lb/>
黙嘗言宋人書不必収宋人詩不必觀余一日書此四<lb/>
詩訊之曰此何人詩答曰唐詩也余笑曰此乃吾子所<lb/>
<pb n="KR4i0053_WYG_001-26a"/>
不觀宋人之詩也仲黙沉吟久之曰細看亦不佳可謂<lb/>
崛强矣<lb/>
　　唐彦謙詩<lb/>
唐彦謙絶句詩用事隱僻而諷諭悠逺似李義山如奏<lb/>
㨗西蜀題沱江驛云野客乗軺非所宜况将儒服報戎<lb/>
機錦江不識臨卭酒幸免相如渴病歸即李義山相如<lb/>
未是真消渴猶放沱江過錦城之意也其餘如登興元<lb/>
城觀烽火云漢川城上角三呼䕶蹕防邉列萬夫褒姒<lb/>
<pb n="KR4i0053_WYG_001-26b"/>
塜前烽火起不知泉下破顔無鄧艾廟云昭烈遺黎死<lb/>
尚羞揮刀斫石恨譙周如何千載留遺廟血食巴山伴<lb/>
武侯此即唐人題吳中范蠡廟云千年宗國無窮恨只<lb/>
合江邉祀子胥之句也漢殿云鳥去雲飛意不通夜壇<lb/>
斜月轉桐風君王寂慮無消息却就真人覔鉅公首首<lb/>
有醖藉堪吟詠比之貫休胡曽輩天壤矣考其世盖僖<lb/>
宗時人也<lb/>
　　洪容齋唐人絶句<lb/>
<pb n="KR4i0053_WYG_001-27a"/>
洪容齋集録唐人絶句五十餘巻詩近萬首然余觀之<lb/>
猶有不盡随即書於簡端二十餘首近又得二首其一<lb/>
無名氏詠姑蘇臺云無端春色上蘇臺欝欝芊芊草不<lb/>
開無風自偃君知否西子裙裾拂過来其二栁公綽題<lb/>
梓州牛頭寺云一出西城第二橋兩邉山朩晚蕭蕭井<lb/>
花淨洗行人耳留聴溪聲入夜潮<lb/>
　<lb/>
　<lb/>
<pb n="KR4i0053_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩話補遺巻一<lb/>
</p>
<p>
</p>
  </div>
</body>
</text>
</TEI>
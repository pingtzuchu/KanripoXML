<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詩話補遺巻二</head> <lb/>
    <p>
<pb n="KR4i0053_WYG_002-1a"/>
欽定四庫全書<lb/>
　詩話補遺巻二<lb/>
　　　　　　　　　　　　　明　楊慎　撰<lb/>
　　王建宫詞<lb/>
王建宫詞一百首至宋南渡後失去七首好事者妄取<lb/>
唐人絶句補入之淚盡羅巾夢不成白樂天詩也鴛鴦<lb/>
瓦上忽然聲花蕋夫人詩也寶仗平明金殿開王少伯<lb/>
詩也日晩長秋簾外報又日映西陵松栢枝二首乃樂<lb/>
<pb n="KR4i0053_WYG_002-1b"/>
府銅雀臺詩也銀燭秋光冷畫屛及閒吹玉殿昭華管二<lb/>
首杜牧之詩也余在滇南見一古本七首特全今録於左<lb/>
忽地金輿向月陂内人接著便相隨却回龍武軍前過<lb/>
當殿教看臥鴨兒<lb/>
　唐著作佐郎崔令欽教坊記云左右兩教坊左多善<lb/>
　歌右多工舞外有水泊俗號月陂形如偃月也又云<lb/>
　妓女入宜春苑謂之内人亦曰前頭人言常在駕前<lb/>
　也其家在教坊四季給米得幸者謂之十家<lb/>
<pb n="KR4i0053_WYG_002-2a"/>
畫作天河刻作牛玉梭金鑷采橋頭每年宫女穿針夜<lb/>
勅賜新恩乞巧樓<lb/>
春來睡困不梳頭懶逐君王苑北逰暫向玉階花上立<lb/>
簸錢贏得兩三籌<lb/>
彈棊玉指兩參差背局臨虚鬭著危先打角頭紅子落<lb/>
上三金字半邊垂<lb/>
宛轉黄金白柄長青荷葉子畫鴛鴦把來不是呈新様<lb/>
欲進微風到御床<lb/>
<pb n="KR4i0053_WYG_002-2b"/>
供御香方加減頻水沉山麝每回新内中不許相傳出<lb/>
已被醫家寫與人<lb/>
藥童食後進雲漿高殿無風扇小凉每到日中重掠髩<lb/>
<graphic n="KR1651" url="https://raw.githubusercontent.com/kanripo/KR-Gaiji/master/images/KR1651.png" mimeType="image/png"/>衣騎馬繞宫廊<lb/>
　　艛<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
艛<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>小舩名音摟構見呂䝉傳白樂天詩兩片紅旗數<lb/>
聲鼓使君艛艓上巴東又箳篂州乘送艛艓驛船迎又<lb/>
還乘小艛艓却到古湓城艓當作<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>字之誤也<lb/>
<pb n="KR4i0053_WYG_002-3a"/>
　　呉二娘<lb/>
吳二娘杭州名妓也有長相思一詞云深花枝淺花枝<lb/>
深淺花枝相間時花枝難似伊　巫山高巫山低暮雨<lb/>
瀟瀟郎不歸空房獨守時白樂天詩吳娘暮雨瀟瀟曲<lb/>
自别江南久不聞又夜舞吳娘袖春歌蠻子詞自注吳<lb/>
二娘歌詞有暮雨瀟瀟郎不歸之句今絕妙詞選以此<lb/>
為白樂天詞誤矣吳二娘亦杜公之黄四娘也聊表出<lb/>
之<lb/>
<pb n="KR4i0053_WYG_002-3b"/>
　　謝自然升仙<lb/>
謝自然女仙白日飛昇當時盛傳其事至長安韓昌黎<lb/>
作謝自然詩紀其跡甚著葢亦得於傳聞也予近見唐<lb/>
詩人劉商集有謝自然却還舊居一詩云仙侣招邀自<lb/>
有期九天升降五雲隨不知辭罷虚皇日更向人間住<lb/>
幾時觀此詩其事可知矣葢謝氏為妖道士所惑以幻<lb/>
術貿遷他所而淫之久而厭之又反舊居觀商詩中所<lb/>
云仙侣招邀意在言外惜乎昌黎又不聞也然則世之<lb/>
<pb n="KR4i0053_WYG_002-4a"/>
所謂女仙者皆此類耳<lb/>
　　天闚象緯逼<lb/>
杜工部龍門奉先寺詩天闚象緯逼或作天閱殊為牽<lb/>
強章表臣詩話據舊本作天闚引史記以管闚天之語<lb/>
其見卓矣余又按文選潘岳秋興賦闚天文之秘奥注<lb/>
引陸賈新語楚王作乾谿之臺闚天文杜子羙熟精文<lb/>
選者也其用天闚字正本此况天文即象緯也不但用<lb/>
其字亦用其義矣子羙復生必以余爲知言也天闚闚<lb/>
<pb n="KR4i0053_WYG_002-4b"/>
天也雲臥卧雲也此倒字法也言闚天則星河垂地臥<lb/>
雲則空翠濕衣見山中之殊於人境也<lb/>
　　石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>御亭<lb/>
唐人送元中丞江淮轉運詩一首王維錢起集皆有之<lb/>
其云去問珠官俗來經石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>春東南御亭上莫問有風<lb/>
塵用事頗隱僻石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>用荀子紫<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>魚鹽及文選石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應<lb/>
節而楊葩事也御亭吳大帝駐輦所憩後人建御亭在<lb/>
晉陵庾信詩御亭一回望風塵千里昬是也今刻本或<lb/>
<pb n="KR4i0053_WYG_002-5a"/>
改石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>作右却御亭或改作衍亭轉刻轉誤漫一正之<lb/>
　　罨畫<lb/>
畫家稱罨畫雜彩色畫也吳興有罨畫溪然其字當用<lb/>
<graphic n="KR2594" url="https://raw.githubusercontent.com/kanripo/KR-Gaiji/master/images/KR2594.png" mimeType="image/png"/>罨乃魚網非其訓也張泌詩罨岸春濤打船尾謂魚<lb/>
網遮岸也此用字最得字義<lb/>
　左思蜀都賦罨翡翠釣鰋鮋<lb/>
　　王摩詰遺詩<lb/>
王摩詰詩今所傳僅六巻如輕隂閣小雨深院晝慵開<lb/>
<pb n="KR4i0053_WYG_002-5b"/>
坐看蒼苔色欲上人衣來一首見於洪覺範天厨禁臠<lb/>
人家在仙掌雲氣欲生衣二句見於董逌畫跋而本集<lb/>
不載則知其詩遺落多矣<lb/>
　　洛陽花雪<lb/>
何遜與范雲聨句詩云洛陽城東西却作經年别昔去<lb/>
雪如花今來花似雪李商隠送王校書分司詩云多少<lb/>
分曹掌秘文洛陽花雪夢隨君定知何遜縁聨句毎到<lb/>
城東憶范雲又漫成一絶云不妨何范盡名家未解當<lb/>
<pb n="KR4i0053_WYG_002-6a"/>
年重物華逺把龍山千里雪將來擬並洛陽花二詩皆<lb/>
用此事若不究其源不知爲何說也<lb/>
　　麗人行逸句<lb/>
松江陸三汀深語予杜詩麗人行古本珠壓腰衱穏稱<lb/>
身下有足下何所着紅蕖羅韈穿鐙銀二句今本無之<lb/>
淮南蔡衡仲昻聞之擊節曰非惟樂府鼓吹兼是周昉<lb/>
羙人畫譜也<lb/>
　　劉須溪<lb/>
<pb n="KR4i0053_WYG_002-6b"/>
廬陵劉辰翁㑹孟號須溪於唐人諸詩集及李杜蘇黃<lb/>
大家皆有批㸃又有批評三子口義及世說新語士林<lb/>
服其賞鑒之精博然不知其節行之高也余見元人張<lb/>
孟浩贈須溪詩云首陽餓夫甘一死叩馬何曽罪辛已<lb/>
淵明頭上漉酒巾義熙以後爲全人葢宋亡之後劉公<lb/>
竟不出仕也噫是與伯夷陶潛何異哉須溪私印古篆<lb/>
三代人物四字自許良不為過張孟浩葢亦同時合志<lb/>
者他如閩中之謝臯羽徽州之胡餘學慈溪之黄東發<lb/>
<pb n="KR4i0053_WYG_002-7a"/>
自以中國遺人不事二姓者不知其㡬宋朝待士之厚<lb/>
其效可騐矣<lb/>
　　元朝畨書<lb/>
元朝主中國日用羊皮冩詔謂之羊皮聖㫖其字用䝉<lb/>
古書中國人亦習之張孟浩詩云鴻濛再剖一天地書契<lb/>
復見科斗文張光弼輦下曲云和寜沙中撲遫筆史臣<lb/>
以代鉛槧事百司譯冩高昌書龍蛇復見古文字<lb/>
　　唐舞妓著靴<lb/>
<pb n="KR4i0053_WYG_002-7b"/>
舒元輿詠妓女從良詩云湘江舞罷却成悲便脫蠻靴<lb/>
出鳳幃誰是蔡邕琴酒客曹公懐舊嫁文姬可考唐世<lb/>
妓女舞飾也按說文鞮四夷舞人所著屨也周禮有鞮<lb/>
鞻氏亦是四夷之舞今之樂部舞妝皆出四夷唐人舞<lb/>
妓皆著靴猶有此意盧肇柘枝舞賦靴瑞錦以雲匝袍<lb/>
蹙金而鴈欹樂府歌錦靴玉帶舞回雲杜牧之贈妓詩<lb/>
曰舞靴應任傍人㸔笑臉還須待我開黄山谷贈妓詞<lb/>
云風流太守能籠翠羽宜醉金釵且留取垂楊掩映庭<lb/>
<pb n="KR4i0053_WYG_002-8a"/>
階直待朱輪去後便從伊窄襪弓鞋則汴宋猶似唐制<lb/>
至南渡後妓女窄襪弓鞋如良人矣故當時有蘇州頭<lb/>
杭州脚之諺云<lb/>
　蠻靴一本作鸞靴盧肇賦一本云靴瑞錦以鸞匝袍<lb/>
　蹙金而鴈欹以鸞對鴈當是併識於此<lb/>
　　評李杜<lb/>
楊誠齋云李太白之詩列子之御風也杜少陵之詩靈<lb/>
均之乘桂舟駕玉車也無待者神於詩者與有待而未<lb/>
<pb n="KR4i0053_WYG_002-8b"/>
嘗有待者聖於詩者與宋則東坡似太白山谷似少陵徐<lb/>
仲車云太白之詩神鷹瞥漢少陵之詩駿馬絶塵二公之<lb/>
評意同而語亦相近余謂太白詩仙翁劒客之語少陵詩<lb/>
雅士騷人之詞比之文太白則史記少陵則漢書也<lb/>
　　華不注<lb/>
左傳成公二年晉郤克戰於鞌齊師敗績逐之三周華<lb/>
不注相傳讀不字但作卜音伏琛齊記引摯虞畿服經<lb/>
不又音跗如詩鄂不韡韡之不謂花蔕也言此山孤秀<lb/>
<pb n="KR4i0053_WYG_002-9a"/>
如華跗之注於水其說甚異而有徵又按水經注云華<lb/>
不注山單椒秀澤孤峯刺天青崖翠發望同㸃黛九域<lb/>
志云大明湖望華不注山如在水中李太白詩昔我逰<lb/>
齊都登華不注峯兹山何峻秀綵翠如芙蓉此之芙蓉<lb/>
葢因華不之名也以數說互證之伏氏音不為跗信矣<lb/>
　　杜詩歩檐字<lb/>
杜子羙詩步檐倚杖看牛斗檐古簷字楚辭大招曲屋<lb/>
歩櫩注曲屋周閣也步櫩長砌也司馬相如賦步櫩周<lb/>
<pb n="KR4i0053_WYG_002-9b"/>
流長途中宿櫩亦古簷字也又梁陸倕鍾山寺詩步簷<lb/>
時中宿飛階或上征沈氏滿願詩步簷隨新月挑燈惜<lb/>
落花杜公葢襲用其字後人不知妄改作步蟾且前聨有<lb/>
新月字而結句又云步蟾複矣况步蟾乃舉子坊牌字<lb/>
杜公時寜有此惡字耶甚矣士俗不可不醫也<lb/>
　　天風海濤<lb/>
趙汝愚詩江月不隨流水去天風常送海濤來朱文公<lb/>
愛之遂書天風海濤字於石今人不知為趙公詩也<lb/>
<pb n="KR4i0053_WYG_002-10a"/>
　　蘭廷瑞詩<lb/>
滇中詩人蘭廷瑞楊林人也予過其家訪其稿僅得數<lb/>
十首如夏日云終日憑䦨對水鷗園林長夏似深秋槐<lb/>
龍細洒鵞黃雪涼意蕭蕭風滿樓冬夜云枕上詩成<lb/>
喜不勝起尋筆硯旋呼燈銀瓶取盡梅花水已被霜風<lb/>
凍作氷題嫦娥奔月圗曰竊藥私奔計已窮藁砧應恨<lb/>
洞房空當時射日弓猶在何事無能近月中三詩皆可<lb/>
喜<lb/>
<pb n="KR4i0053_WYG_002-10b"/>
　　偃曝<lb/>
孟浩然詩草堂時偃曝蘭枻日周旋偃曝謂偃卧曝背<lb/>
也用文選王僧逹寒榮共偃曝之句今刻孟詩不知其<lb/>
出處改作掩瀑可笑而謬者猶曰詩刻必去注釋從容<lb/>
咀嚼真味自長此近日強作解事小兒之通弊也葢頥<lb/>
中有物乃可言咀嚼而出真味若空膓作雷鳴而強為<lb/>
戛齒之狀但垂飢涎耳真味何由出哉<lb/>
　　沈氏竹火籠詩<lb/>
<pb n="KR4i0053_WYG_002-11a"/>
陳范靜妻沈滿願詠竹火籠詩曰剖出楚山筠織成湘<lb/>
水紋寒銷九微火香傳百和薫氤氲擁翠被出入隨緗<lb/>
裙徒悲今麗質豈念昔凌雲此詩言外之意以諷士之<lb/>
以富貴改節者即孟子所云鄉為身死而不受今為宫<lb/>
室之羙妻妾之奉而為之者而含蓄藴藉如此徒悲豈<lb/>
念四字尤見其意上薄風雅下掩唐人矣宋人稱李易<lb/>
安所以嵇中散至死薄殷周之句以為婦女有此大議<lb/>
論然太淺露比之沈氏此詩當在門墻之外矣<lb/>
<pb n="KR4i0053_WYG_002-11b"/>
　　蘇堤始末<lb/>
東坡先生在杭州潁州許州皆開西湖而杭湖之功尤<lb/>
偉其詩云我在錢唐拓湖渌大堤士女争昌丰六橋横<lb/>
絶天漢上北山始與南山通忽驚二十五萬丈老葑席<lb/>
巻蒼雲空此詩史也而注殊略今按宋長編云杭本江<lb/>
海之地水泉鹹苦唐刺史李泌始引西湖水作六井故<lb/>
井邑日富及白居易復浚西湖所溉千餘頃然湖多葑<lb/>
近嵗廢而不理湖中葑田積二十五萬餘丈而水無㡬<lb/>
<pb n="KR4i0053_WYG_002-12a"/>
矣運河失湖水之利則取給於江潮潮渾濁多淤河行<lb/>
闤闠中三年一淘為市井大患而六井亦㡬廢公始至<lb/>
浚茅山鹽橋二河以茅山一河專受江潮以鹽橋一河<lb/>
專受湖水復造堰閘以為湖水蓄泄之限然後潮不入<lb/>
市間至湖上周視良久曰今願去葑葑田如雲將安所<lb/>
置之湖南北三十里環湖往來終日不逹若取葑田積<lb/>
之湖中為長堤以通南北則葑田去而行者便矣堤成<lb/>
杭人名之曰蘇公堤云合是觀之則公之有功於杭人<lb/>
<pb n="KR4i0053_WYG_002-12b"/>
大矣予昔在京日問之杭之士夫亦不知今閱公詩注<lb/>
亦略故詳注之嗚呼治水之難久矣宋之世修六塔河<lb/>
二股河安石以范子淵李仲昌專其事聽小人李公義<lb/>
宦官黃懷忠之言用鐵龍爪濬川杷天下皆笑其兒戲<lb/>
積以數年靡費百十萬之錢榖漂沒數十萬之丁夫迄<lb/>
無成功而猶不肯止其績敗功圯而姦臣李清臣為考<lb/>
官猶以修河問策欲掩護之甚矣宋之君臣愚且戇也<lb/>
視東坡杭湖潁湖之役不數月之間無靡百金而成百<lb/>
<pb n="KR4i0053_WYG_002-13a"/>
世之功其政事之才豈止十倍時流乎公又欲鑿石門<lb/>
山運河以避浮山之險當時妒者盡力排之又欲於蘇<lb/>
州以東鑿挽路為千橋以迅江勢亦不果用人皆恨之<lb/>
噫難平者事古今同一慨矣<lb/>
　　杜詩左擔之句<lb/>
杜子羙愁坐詩曰高齋常見野愁坐更臨門十月山<lb/>
寒重孤城水氣昬葭萌氐種逈左擔犬羊存終日憂<lb/>
奔走歸期未敢論葭萌左擔皆地名也葭萌人知之<lb/>
<pb n="KR4i0053_WYG_002-13b"/>
左擔人罕知也注者不知或改作武擔又改作立擔皆<lb/>
可笑按太平御覽引李充蜀記云蜀山自綿谷葭萌道<lb/>
徑險窄北來擔負者不容易肩謂之左擔道又李公𦙍<lb/>
益州記云隂平縣有左擔道其路至險自北來者擔在<lb/>
左肩不得度右肩常璩南中志云自𤏡道至朱提有水<lb/>
步道九道有黒水及羊官水道度三津至險難行故行<lb/>
者謡曰楢溪赤水盤蛇七曲盤羊烏櫳氣與天通庲降<lb/>
賈子左擔七里又有牛叩頭馬搏坂其險如此據此三<lb/>
<pb n="KR4i0053_WYG_002-14a"/>
書左擔道有三綿谷一也隂平二也朱提三也義則一<lb/>
而已朱提今之烏撒雲貴往來之西路也<lb/>
　　趙李<lb/>
阮籍詩西逰咸陽市趙李相經過顔延年注趙飛燕李<lb/>
夫人非也按漢書乃成帝時趙季李欵延年之博尚有<lb/>
此誤<lb/>
　　朱滔括兵<lb/>
朱滔括兵不擇士族悉令赴軍自閱於毬場有士子容<lb/>
<pb n="KR4i0053_WYG_002-14b"/>
止可觀進趨淹雅滔召問曰所業者何曰學為詩問有<lb/>
妻否曰有即令作寄内詩援筆立成詞曰握筆題詩易<lb/>
荷戈征戍難慣從鴛被暖怯向鴈門寒痩盡寛衣帶啼<lb/>
多漬枕檀試留青黛著迴日畫眉看又令代妻作詩<lb/>
答曰蓬髩荆釵世所稀布裙猶是嫁時衣胡麻好種無<lb/>
人種合是歸時底不歸滔遺以束帛放歸<lb/>
　　王霞卿<lb/>
進士鄭殷彛旅逰㑹稽寓唐安寺見粉壁有題云瑯<lb/>
<pb n="KR4i0053_WYG_002-15a"/>
琊王氏霞卿光啟三年陽春二月登於是閣臨軒轉恨<lb/>
覩物増悲雖看煥爛之花但比淒涼之色時有輕綃捧<lb/>
硯小玉觀題詩曰春來引步暫尋幽愁見風光倚寺樓<lb/>
正好開懷對煙月雙眉不展自如鈎鄭生和曰題詩仙<lb/>
子此曽逰應是尋春别鳳樓賴得從來未相識免教錦<lb/>
帳對銀鈎霞卿乃邑宰韓嵩妾自京師挈之任所嵩遇<lb/>
暴冦而卒鄭生欣然謁之時霞卿竟辭以疾而不見焉但<lb/>
令總角婢子輕綃持詩答曰君是烟霄折桂身聖朝方<lb/>
<pb n="KR4i0053_WYG_002-15b"/>
切用儒珍正堪西上文塲戰空向途中泥婦人鄭得詩大<lb/>
慙而退唐㑹昌中三鄉有女子題詩於壁曰西逐良人<lb/>
西入闗良人身殁妾空還謝娘衛女不相待為雨為雲<lb/>
過此山進士陸真洞王祝劉谷王條李昌鄴王碩李傐<lb/>
張綺髙衢韋氷賈馳十一人和之曰三鄉畧未聞謁之<lb/>
而不内恧而退者也<lb/>
　　胡琴婢勝兒<lb/>
吳泰伯祠在閶門之東毎春秋市人相率牲醴多圖善<lb/>
<pb n="KR4i0053_WYG_002-16a"/>
馬綵輿羙女以獻之時金銀行以輕綃畫侍婢捧胡琴<lb/>
以從其貌勝於舊繪者名其為勝兒葢他獻者無以匹<lb/>
也女巫方舞有進士劉景復送客之金陵置酒于廟東<lb/>
通波館忽欠伸思寢夢紫衣冠者言襄王奉屈劉生隨<lb/>
至廟周旋揖讓而坐王語劉生曰適納一胡琴妓藝精<lb/>
而色麗知吾子善歌故奉邀作胡琴一曲以寵之生初頗<lb/>
不酣命酌人間酒一盃已醉乃作歌曰繁絃已停雜吹<lb/>
歇勝兒調弄邏娑撥四絃攏撚三五聲喚起邊風䭾明<lb/>
<pb n="KR4i0053_WYG_002-16b"/>
月大聲嘈嘈奔淈淈浪蹙波間倒溟渤小絃切切怨颸颸<lb/>
鬼哭神悲秋悉窣倒腕斜挑掣流電春雷直戛騰秋<lb/>
鶻漢妃徒得端正名秦女虚誇有仙骨我聞天寶十年<lb/>
前凉州未作西戎窟麻衣右袵皆漢民不省烽烟暫蓬<lb/>
勃太平之末安史亂犬豕崩騰恣唐突𤣥宗未到萬<lb/>
里橋東洛西京一時沒海内漢民皆被畧飲恨吞聲空<lb/>
咽嗢時㸔漢月望漢天怨氣衝星成彗孛國門之西<lb/>
八九鎮髙城深壘閉閒卒河湟咫尺不能收輓粟推<lb/>
<pb n="KR4i0053_WYG_002-17a"/>
車徒兀兀今朝聞撥凉州曲使我心神暗超忽勝兒若<lb/>
向邊塞彈征人淚血應䦨干吟畢以獻王召勝兒授之<lb/>
王之侍兒有妒者以金如意擊勝兒劉生驚而寤歌傳<lb/>
於吳中<lb/>
　　李芳儀<lb/>
芳儀江南國主李景女也納土後住京師初嫁供奉官<lb/>
孫某為武疆都監妻生女皆為遼中聖宗所獲封芳儀<lb/>
生公主一人趙至忠虞部自北庭歸朝嘗仕遼為翰林<lb/>
<pb n="KR4i0053_WYG_002-17b"/>
學士修國史著北庭雜記載其事時晁補之為北都教<lb/>
官覽其書而悲之與顔復長道作芳儀曲云金陵宫殿<lb/>
春霏微江南花發鷓鴣飛風流國主家千口十五吹簫<lb/>
粉黛稀滿堂詩酒皆詞客奪錦揮毫在瑶席後庭一曲<lb/>
風景改收淚臨江悲故國令公獻籍朝未央敕書築第<lb/>
優降王魏俘曽不輸織室供奉一官奔武疆秦淮潮水<lb/>
鍾山樹塞北江南易懷土雙燕清秋夢栢梁吹落天涯<lb/>
猶並羽相隨未是斷腸悲黄河應有却還時寜知翻手<lb/>
<pb n="KR4i0053_WYG_002-18a"/>
明朝事咫尺山河不可期倉皇三鼓滹沱岸良人白馬<lb/>
人誰見國亡家破一身存薄命如雲信流轉芳儀加我<lb/>
名孚新教歌遣舞不由人採珠拾翠衣裳好深紅暗盡<lb/>
驚邊塵隂山射虎邊風急嘈雜琵琶酒䦨泣無言數遍<lb/>
天河星只有南箕近鄉邑當年十指渡江來十指不知<lb/>
身獨哀中原骨肉又零落黃鵠寄意何當回生男自有<lb/>
四方志女子那知出門事君不見李陵椎髻泣窮邊丈<lb/>
夫漂泊猶堪憐江州廬山真風觀李主有國日施財修<lb/>
<pb n="KR4i0053_WYG_002-18b"/>
之刋姓氏於石有太寜公主永嘉公主皆李景女不知<lb/>
芳儀者孰是也<lb/>
　　秦少㳺女<lb/>
靖康間有女子為金兵所掠自稱秦學士女道中題詩<lb/>
云眼前雖有還鄉路馬上曽無放我情讀者悽然曽裘<lb/>
父為作秦女行云妾家家世居淮海淮海文名喧宇内<lb/>
自從貶死古藤州門户凋零三十載可憐生長深閨裏<lb/>
耳濡目染知文字亦嘗強學謝娘詩女子未嫌稱博士<lb/>
<pb n="KR4i0053_WYG_002-19a"/>
年長以來逢世亂黄頭鮮卑兵入漢妾身亦復墮兵間<lb/>
往事不堪回首看一身漂蕩逐邊塵被驅不異犬與雞<lb/>
奔馳萬里向沙漠天長地久無還期北風蕭蕭易水寒<lb/>
雪花滿地經燕山千盃濁酒愁中醉一曲琵琶淚裏彈<lb/>
吞聲飲恨從誰訴偶然信口題詩句眼前有路可還鄉<lb/>
馬上迷魂不知處詩成吟罷更茫然豈意漢地能流傳<lb/>
當時情緒亦可念至今聞者為悲酸憶昔中郎有女子<lb/>
亦陷邊庭垂一紀暮年多幸逢阿瞞厚幣贖之歸故<lb/>
<pb n="KR4i0053_WYG_002-19b"/>
里惜哉此女不得如終竟老死留穹廬空餘詩話傳悽<lb/>
惻不減胡笳十八拍<lb/>
　　蘇雲卿<lb/>
雲卿與張浚魏公友魏公既相雲卿隐豫章東湖鬻蔬<lb/>
自給公托帥漕聘之微服乃得見詰朝再至則閉闗矣啟<lb/>
之惟書與金在不啓封曽茶山作歌云東湖湖面波𣺌<lb/>
瀰東湖岸上春土肥先生鋤雲明月曉種來蔬甲今成<lb/>
畦把茅蕭蕭環四壁此身不願人間識乾坤清晏那復<lb/>
<pb n="KR4i0053_WYG_002-20a"/>
知寸心杳緲黄塵隔故人子房今九雲交情不斷江湖<lb/>
濵江西使漕却騶騎故作敲門問字人黃金百鎰牋一<lb/>
幅多謝春風到茅屋君為使者吾邦民見君容我更樵<lb/>
服故人與我情重哉君且歸矣明當來明朝啓扉人不<lb/>
見黃金不動書不開使者持書三太息封書徑上黄扉<lb/>
側翩翩鶴馭雲冥冥空向湖山訪行迹向來桐江嚴子<lb/>
陵曽得故人雙眼青芒鞋却踏金華路太史驚誇說客<lb/>
星先生得書掉頭去并此湖光不回頋夢夫孀婦截鬢<lb/>
<pb n="KR4i0053_WYG_002-20b"/>
鬟亦有老大閨中女茶山此歌可激貪鄙張世南逰宦<lb/>
紀聞載宋隠逸記蘇翁本末甚詳宋得翁東湖遺事北<lb/>
面挹湖山築菴仰高章泉先生名曰灌園菴<lb/>
　　張千載<lb/>
千載字毅甫廬陵人文山友也文山貴顯屢以官辟皆<lb/>
不就文山自廣還至吉州城下千載來見曰丞相赴北<lb/>
某亦往遂以故宋官營求江西省資之北寓於文山囚<lb/>
所側近日以美食奉之文山知是千載義焉凡留燕三<lb/>
<pb n="KR4i0053_WYG_002-21a"/>
年潛造一櫝文山受刑後即藏其首仍尋訪文山妻歐<lb/>
陽夫人於金營中俾出火其屍千載拾骨寘囊并櫝南<lb/>
歸付其家𦵏之次日其子夢父文山怒云繩鉅未斷其<lb/>
子心動毅然啓視之則有繩束其髮當其云云夢爾且<lb/>
髮爾何足計又萬無繩繫理繩見衆服公英爽可畏劉<lb/>
須溪紀其事贊于文像後曰閒居忽忽萬古咄咄天風<lb/>
慘然如動生髮如何尋約亦念續芻豈其英爽猶累形<lb/>
軀同時之人能不顙泚昔忌其生今妒其死<lb/>
<pb n="KR4i0053_WYG_002-21b"/>
　　吕用之<lb/>
唐吕用之在維揚日佐髙駢專權擅政有商人劉損妻<lb/>
裴氏有國色用之以隂事搆取損憤惋因成詩三首曰<lb/>
寶釵分股合無縁魚在深淵日在天得意紫鸞休舞鏡<lb/>
斷蹤青鳥罷銜箋金盃倒覆難收水玉軫傾欹懶續絃<lb/>
從此蘼蕪山下過只應將淚比流泉鸞辭舊伴知何止<lb/>
鳳得新梧想稱心紅粉尚殘香羃羃白雲將散信沈沈<lb/>
已休磨琢投期玉懶更經營買笑金願作山頭似人石<lb/>
<pb n="KR4i0053_WYG_002-22a"/>
丈夫衣上淚痕深舊嘗逰處徧尋㸔覩物傷情死一般<lb/>
買笑樓前花已謝畫眉窗下月空殘雲歸巫峽音容斷<lb/>
路隔星河去住難莫道詩成無淚下淚如泉湧亦須乾<lb/>
詩成吟咏不輟一日晚見一虬髩老叟行步迅疾眸光<lb/>
射人揖損曰子哀心有何不平之事損具對之叟夜果<lb/>
入用之家化形於斗栱之上叱用之曰所取劉氏之妻<lb/>
并其寶貨速還之否則隨刃落矣用之驚懼夜遣幹事<lb/>
賫金并裴氏還損損夜促舟去虬髩亦無踪跡<lb/>
<pb n="KR4i0053_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詩話補遺巻二<lb/>
</p>
<p>
</p>
  </div>
</body>
</text>
</TEI>
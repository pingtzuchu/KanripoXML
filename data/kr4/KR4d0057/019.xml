<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十九</head> <lb/>
    <p>
<pb n="KR4d0057_WYG_019-1a"/>
欽定四庫全書<lb/>
　忠肅集巻十九<lb/>
　　　　　　　　　　　　　宋　劉摯　撰<lb/>
　七言律詩<lb/>
　　正月十一日迎駕大慶殿次曽子固韻<lb/>
錦繡龍鸞仗衞新絳袍黄繖拜行宸天開雲日端闈曉<lb/>
歳謁衣冠别廟春歸輦順風傳鼓吹廣街嚴蹕静音塵<lb/>
上元咫尺瞻游豫更慰都城望幸人<lb/>
<pb n="KR4d0057_WYG_019-1b"/>
　　次韻和門下相公從駕幸太學<lb/>
詔移清蹕下齋房訪道天臨舜上庠正坐横經開鳯扆<lb/>
衮袍接武照鵷行雍宫故事收炎漢闕里斯文盛素王<lb/>
宜有諸生知聖作勉趨賢路起東堂<lb/>
　　立春後泰祠東郊呈器資二首<lb/>
走馬東郊春早時宿雲容與澹朝暉溪邊水暖魚初上<lb/>
塞北風柔鴈欲歸君賞已誇梅白早我來仍見柳黄微<lb/>
年華恰恰催吟醉從此朝囘日典衣<lb/>
<pb n="KR4d0057_WYG_019-2a"/>
漠漠陰雲曉蔽空稍看疎霧泛冥濛郊原脈起新春雨<lb/>
簾幙寒生半夜風縱歩杳難尋舊苑習儀聊復望祠宫<lb/>
霜臺監察心宜喜聞有精誠禱歳豐<lb/>
　　奉祀南郊九日馬上口占<lb/>
霜意雲情曉欲寒城南驅馬面晴川路尋紅皺黄團舍<lb/>
興入丹茱紫菊天摵摵園林驚晚歳紛紛場圃見豐年<lb/>
君恩未報歸何日空使荒蕪靖節田<lb/>
　　清明日玉津園奉陪賜宴文太師<lb/>
<pb n="KR4d0057_WYG_019-2b"/>
漢燭青煙下九閽東風瑶圃燕元臣詔馳御斚深行酒<lb/>
露剪宫葩别賜春不為夢魂聞廣樂許留光景緩嚴闉<lb/>
曲江冠葢華林客未有三師解組人<lb/>
　　夜直中書省寄左省子容公<lb/>
膺門早歳預登龍儉幕中間托下風敢謂彈冠煩貢禹<lb/>
毎思移疾避胡公論文青眼今猶在報國丹心老更同<lb/>
夜直沈迷坐東省齋居清絶望南宫<hi>案此詩据宋詩紀事補入</hi>
　　次韻謝師厚齋中有感<lb/>
<pb n="KR4d0057_WYG_019-3a"/>
一庭春桂與秋蘭元禮龍門笑閉闗不以使臺嚴陛級<lb/>
盎然和氣見聲顔平生懐抱風塵外終日圖書几席間<lb/>
天下蒼生瞻世徳東山寧許乞高閒<lb/>
　　殿廬次韻趙元考錦帶花<lb/>
錦花香浸碧琉璃誰折芳叢下帝闈横裊正疑豪客䌫<lb/>
雙垂曽見婦人衣長條臥蘂勝繁李密葉攢英似紫薇<lb/>
繫取東風留節物還家猶及醉春暉<lb/>
　　次韻錢純老密學白錦帶花<lb/>
<pb n="KR4d0057_WYG_019-3b"/>
天園節物見芳華春暮重開白錦葩鬭葉淺深瓊散蘂<lb/>
封條勻閙雪團花玉翹無日真仙國月帔垂欄上帝家<lb/>
若向閬都論品第可容滄海碧桃誇<lb/>
　　宣徽王公太乙宫使還洛二首<lb/>
四紀翺翔覽太平三朝出入盛勲名對敭徽省官儀重<lb/>
謁欵殊庭使事清桃李春風多惠政鸞皇雲路半門生<lb/>
少貪嵩洛鄉邦好人望巖巖在老成<lb/>
位並樞庭今四貴官升太尉古三公夀眉仙骨風塵外<lb/>
<pb n="KR4d0057_WYG_019-4a"/>
琳館真都禄隱中治第頗聞齊緑野放心寧遂伴冥鴻<lb/>
滿懐霖雨功猶未勉起行看謝傅東<lb/>
　　送致政太師歸洛<lb/>
元豐天子賜安車黄髪翩翩翊聖初坐省故攜靈夀杖<lb/>
㑹朝仍駕虎賁輿平泉花木眷常在遼水城池鶴自如<lb/>
身是赤松無一事乳桐孫竹看扶疎<lb/>
　　上洛都文太尉二首<lb/>
慶歴承平已廟堂三朝勲業徧旂常昔雖郭令曽憂畏<lb/>
<pb n="KR4d0057_WYG_019-4b"/>
今比留侯更夀康賜餞饔人移玉食寵行天藻爛雲章<lb/>
想公賸覺西都樂門外逍遥緑野鄉<lb/>
詔書新出未央宫始識謀深别有功就第願陪唐九老<lb/>
臨軒方册漢三公翩翩雛鳯仙山上兩兩階星祖帳中<lb/>
貴齒尚賢聖朝事可須歸興羡冥鴻<lb/>
　　薛景庸太丞昌朝守邠州<lb/>
風霜烏府不謀身丞掾鴻樞號得人九轉已欣丹換骨<lb/>
一麾聊免甑生塵時今闗隴烟雲静地古岐周氣俗淳<lb/>
<pb n="KR4d0057_WYG_019-5a"/>
正恐暫均勞逸去肯容文酒戀朱輪<lb/>
　　次韻新陳州太守王彦祖侍郎<lb/>
得郡同時下帝闉相聞雞犬再冬春名場歩驟元希乆<lb/>
官牒推移媿積薪一笑醉餘雙白髪千騶南去兩朱輪<lb/>
勸公少樂淮陽臥來伴林邊杖履人<lb/>
　　九月十日趙韓王園同舍餞送王微之晳出守汝<lb/>
　　州即席次其韻二首<lb/>
左符初作魯山行便有蕭然物外情出入宦游金馬舊<lb/>
<pb n="KR4d0057_WYG_019-5b"/>
平生風望玉壺清秋花黄紫羅千本宴豆甘珍聚百名<lb/>
談笑揮毫得佳句從容聊喜暫班荆<lb/>
雲木疎寒天未霜一塵清不㸃衣裳白鱸南國歸懐壯<lb/>
黄鵠西風去路長攬轡便看紅旆轉銜盃聊共紫萸香<lb/>
相思肯惜瓊瑶寄時有樓邊鴈北翔<lb/>
　　重送微之二首<lb/>
瀛州日日聚華紳舊徳如公更幾人寂寞窮經甘白首<lb/>
風流投老就朱輪光陰不負圍棊局談笑須還漉酒巾<lb/>
<pb n="KR4d0057_WYG_019-6a"/>
朝議雖知弱翁乆不如方國慰斯民<lb/>
曩昔清襟江上開九華山色照樽罍中間世故何勝道<lb/>
晚歳仙都幸一陪康樂又從滄海去次公曽自潁川來<lb/>
春秋墜學應猶在聞說新書勝玉杯<lb/>
　　重送文與可<lb/>
神標人慕紫芝眉襟韻誰量叔度陂相與論心惟有竹<lb/>
未能無意獨于詩東風臘尾消冰雪南浦船頭轉鼓旗<lb/>
想及下車春恰恰汀洲煙雨白蘋時<hi>原注君喜畫竹作詩</hi>
<pb n="KR4d0057_WYG_019-6b"/>
　　送益路提刑謝師厚郎中三首<lb/>
鼇闕崑峯路不賒單車聊復向襃斜東山行止繄民望<lb/>
康樂文章自世家政在冰壺人畏慕詔移金節使光華<lb/>
百城争欲扳遺愛豈獨諸生戀帳紗<lb/>
叱馭靈闗萬里行爰書丹筆刺祥刑過家舊社瞻卿繡<lb/>
入蜀何人識使星梅福上封推變異望之雅意在朝廷<lb/>
華陰道過行臺路共醉西湖賦鶺鴒<hi>原注公之弟領漕京西今徃過之</hi>
歳晏風雲劔外天故宫形勢舊山川地環錦繡三千里<lb/>
<pb n="KR4d0057_WYG_019-7a"/>
兵後歌鐘一百年金馬已陳公子賦海棠應補少陵篇<lb/>
官私侈忲斯民病可賀于今使者賢<lb/>
　　送子容二首<lb/>
文人家世積清芬二許遺風見子孫學問共推元凱庫<lb/>
衣冠争望李膺門西垣潤色文還古東土留居政有恩<lb/>
歸奉漢皇前席對豈無今士所難言<lb/>
傾都冠葢擁西圻一節移歸四牡馳魏闕雲烟天近處<lb/>
隋河冰雪歳窮時行藏粗識賢人志疲拙難當國士知<lb/>
<pb n="KR4d0057_WYG_019-7b"/>
妄欲與公論異日區區何用召棠詩<lb/>
　　送次中<lb/>
肯與衰頽論乆要愛君才健氣飄飄聲名桂苑曽晞冀<lb/>
<hi>原注次中先一牓登科</hi>風節霜臺媿續貂分落江湖驚幾歳喜同<lb/>
文酒駐雙橈天寒不奈隋河淺又使清談付寂寥<lb/>
　　送吕戸曹仲敏<lb/>
文章盈篋幾千篇去有山濤吏部賢梅意向人冬至後<lb/>
雲陰含雪北風天非今是古俗皆爾歎老嗟卑誰不然<lb/>
<pb n="KR4d0057_WYG_019-8a"/>
知子已能操學誼行藏吾欲看他年<lb/>
　　送虞元叟大熙出守當塗<lb/>
使旗獵獵櫓呀呀齋舫飄如上漢槎待得江南鱸作鱠<lb/>
暫從遼海鶴歸家清談揮麈臨千里隱几看山過兩衙<lb/>
零落謫仙遺跡在為尋荒冢弔雲霞<lb/>
　　徐程致仕寄之<lb/>
浩然歌笑脫青綸高調冥冥綵服還智達能遺名跡去<lb/>
英雄宜為泰平閒秋風酒榼攜寒野春雨蘭芽長舊山<lb/>
<pb n="KR4d0057_WYG_019-8b"/>
養已奉親心兩得世人行止是非間<lb/>
　　宿州靈璧張氏園亭舟過始知之<lb/>
去國身隨濁汴傾瞥然雙漿若孤鷹不知堤木藏金谷<lb/>
但見漁人說武陵已許生平倠水石坐看名利僅蚊蠅<lb/>
從今所至停舟問詩酒雖衰亦强能<lb/>
　　八月十五日宿平原寄跂蹈<lb/>
去秋今夕艤歸船雨濕湓江歎隔年幸此一輪開霽魄<lb/>
郤嗟千里共秋天更為來歳悠悠約安得清光夜夜圓<lb/>
<pb n="KR4d0057_WYG_019-9a"/>
孤館悄然誰晤語滿庭寒露濕蒼烟<lb/>
　　離汶馬上寄鄉中親舊<lb/>
半月徘徊去魯遲二年樽酒奉音徽又貪聖寵移金節<lb/>
還使鄉人笑錦衣天地中間真逺客田園蕪沒盍來歸<lb/>
東州不擬多時住巳傍蘆溪作釣磯<lb/>
　　至金鄉先寄田直孺<hi>原注庚戌六月三十日</hi>
京雒塵埃各未湔古城瀟灑向秋天今朝屈指終三伏<lb/>
此地銜盃已六年老喜交朋頻把臂拙無材力可求田<lb/>
<pb n="KR4d0057_WYG_019-9b"/>
君當記得鱸魚約何日相從上釣船<lb/>
　　秋浦寄田同年鯁<lb/>
三月鵬雲接翼飛歳窮飄泊動相思獨臨谿檻看山處<lb/>
正是江天欲雪時連轡都門君不至<hi>原注約同出都臨行君失期</hi>合<lb/>
簪秋浦我來遲明年尚好方舟去醉倒春風有舊期<lb/>
　　過任城謁田直孺<lb/>
古邑東風桃李殘故人高臥白雲間我知原子貧非病<lb/>
誰識蕭生志抱闗相遇正逄春事晚已衰難伴醉鄉閒<lb/>
<pb n="KR4d0057_WYG_019-10a"/>
卜鄰慙愧當年約依舊無錢買北山<lb/>
　　寄尹元佐<lb/>
都城分袂下長淮聞說靈槎犯斗囘天上夜蟾千里共<lb/>
江南秋雁尺書來莫悲琴劍猶羇客豈有英雄老俗埃<lb/>
此去玉皇恩澤異龍飛新榜看風雷<lb/>
　　寄高陽陳鎬<lb/>
胸中竒藴入天淵平昔英遊夢寐間寳劍早因靈氣識<lb/>
臥龍今惜壯圖閒匈奴尚敢乘黄屋漢騎新聞戍玉闗<lb/>
<pb n="KR4d0057_WYG_019-10b"/>
應共將軍話功業酒酣朝夕望燕山<lb/>
　　寄長沙王源祖<lb/>
湘水衡山冠楚西逢君曽與勝游期橋躋危蹬尋僧去<lb/>
月滿歸舟載酒時歳律别來驚易改琴徽空自寄相思<lb/>
試看湖上梅應老不解東風贈一枝<lb/>
　　表海亭<lb/>
到此翛翛欲羽翰長簷危檻壓潺潺高低歩障千花磴<lb/>
逺近屏風四境山興為南樓雖不淺倦如飛鳥亦知還<lb/>
<pb n="KR4d0057_WYG_019-11a"/>
偷閒擬上三年計寧願齊侯五月間<lb/>
　　早眷書呈温甫用前韻<lb/>
春皇消息到人間屈指年華笑側冠梅蘂暗黄初過雪<lb/>
蘭芽淺紫未離寒時哉物逐東風樂老矣心于勝事難<lb/>
惟有林泉隨處好可須巖谷隐歸盤<lb/>
　　登照碧亭次韻燕若水<lb/>
記著蓬瀛向此開清明簾幕望高臺老慙蒼鬢親花蕚<lb/>
病負眷風厭酒盃青葢綺羅尋徑去畫船簫鼓轉溪來<lb/>
<pb n="KR4d0057_WYG_019-11b"/>
不知好事樓前客便有嘲吟倚馬才<lb/>
　　憶靈泉山寄龔輔之諌議丈<lb/>
不到靈房二十年背依叢嶺面平山風吹檜柏周遭雨<lb/>
地蹙岡巒寸尺煙合有高亭臨緑篠恨無長甃引清泉<lb/>
㩦笻占得頻來徃誰似香山白樂天<lb/>
　　次韻余翼贈陳長史繪<lb/>
變化洪纖付一陶中楹瞻望赭紗袍有才元子名為汚<lb/>
失意劉蕡䇿自高青史異時觀壯士黄衣何日調南曹<lb/>
<pb n="KR4d0057_WYG_019-12a"/>
居閒更覺新詩好詞力還堪僕命騷<lb/>
　　次韻觀棊<lb/>
晝永風閒玉局平機心相軋掌中兵敵家只欲乘虚奪<lb/>
完地何勞用刧成縱使仲宣强記在枉將陶侃寸陰争<lb/>
旁觀有訣君須信大抵驕貪悔吝生<lb/>
　　盛陶索詩録近作數篇以長句將之<lb/>
大白谿邊思㑹遇九華峯下共登臨高樓一别江南醉<lb/>
幾歳同為塞北吟<hi>原注己亥相遇池州同飲于蕭丞相樓</hi>漳浦舊懐多感<lb/>
<pb n="KR4d0057_WYG_019-12b"/>
慨建安遺響未銷沈言雖窮苦君能聽試寫孤音入夜<lb/>
琴<lb/>
　　二月二日過吳徳仁二首<lb/>
清門令徳江南吳三紀蘭洲心自娱明時中林隱君子<lb/>
蚤歳東門賢大夫老去笑談惟玉塵病餘風韻更冰壺<lb/>
世于出處罕無意兩忘未見斯人徒<lb/>
三徑長籬依斷崖築堂能向紫溪開案頭日有青精飯<lb/>
堈面常浮白玉醅坐對雲山飛鳥沒笑看花木早春囘<lb/>
<pb n="KR4d0057_WYG_019-13a"/>
高情不厭城中客更許時時杖履來<lb/>
　　貽致政吳徳仁朝請<lb/>
四十懸車三十年白雲山下古溪邊松姿鬱鬱霜中夀<lb/>
鴻意冥冥物外天歸為田園陶令達化行鄉黨鄭公賢<lb/>
我慙出處今如此應得高人一粲然<lb/>
　　初到蘄州<lb/>
卜築南城三徑開寛恩容此養衰頽舟從灔澦堆中出<lb/>
人是邯鄲道上囘憔悴幸非蘭澤去因縁如為祖山來<lb/>
<pb n="KR4d0057_WYG_019-13b"/>
江湖本是忘機地笑許殘年付酒杯<lb/>
　　寄鼎州陶使君商翁<hi>原注近䝉示詩</hi>
詩壇曽識舊將軍新寄長編慰俗塵夢到鈞天醉聞樂<lb/>
心疑明月暗投人誰悲正雅全忘古自是滛哇毎亂真<lb/>
安得高門占旂鼓與公吟嘯武陵春<lb/>
　　舟次潯陽寄興國李使君舜卿<lb/>
江南太守畫船飛湘水羇鴻病翼遲歳晏風霜時易失<lb/>
人生離合事難期相思坐歎瓊枝隔寓意徒令玉軫悲<lb/>
<pb n="KR4d0057_WYG_019-14a"/>
遥想翠屏山下望樓中還有謝公詩<lb/>
　　送柳判官引對次鄒主簿韻<lb/>
斯文復古魏郊東<hi>原注仲塗先生自謂東郊野夫</hi>落落名孫祖氣同待<lb/>
詔方探採蘭舍最書催見受釐宫十年罇酒瞻燕碣幾<lb/>
日歌吟笑郢中天下求才君必用莫悲長劔匣秋風<lb/>
　　赤岸過柳明之别業<lb/>
主人瀟洒武陵仙别業河東大道邊心畫美田皆枕水<lb/>
手栽佳木已參天園林有地時難者鐘鼎銘功事莽然<lb/>
<pb n="KR4d0057_WYG_019-14b"/>
倦客過門空大嚼卜鄰安得買清泉<lb/>
　　青山高竹樓别業昔嘗題詩其壁詩故在而竹樓<lb/>
　　物故三年矣感而賦詩<lb/>
故人别墅俯青郊曽許幽人近結茅苔壁雨荒留舊蹟<lb/>
竹林雲矗見新梢樓成白玉山無主鱗出黄金客有肴<lb/>
悵念同游歌楚些風聲蕭颯鳥咬咬<lb/>
　　已日泊桃源亭<lb/>
桃源亭北值佳辰桃蕚飄殘晼晚春緹幕惜芳林下子<lb/>
<pb n="KR4d0057_WYG_019-15a"/>
綵袗修禊水邊人風謡漸喜南音變節物偏于乆客新<lb/>
道不與時當勇去歸心何必計吳蓴<lb/>
　　病中聞子客被召次中東歸<lb/>
一夜奎星向紫微朝來黄鵠又東歸謝庭春入新紅藥<lb/>
吳苑花迎舊繡衣疲馬顧鳴還有戀驚烏飛匝欲何依<lb/>
無聊病况將離思併寫孤音白玉徽<lb/>
　　再和<lb/>
詩酒相從道乆㣲東西冠葢兩將歸許公文誥專鴻筆<lb/>
<pb n="KR4d0057_WYG_019-15b"/>
太白江湖醉錦衣攬轡慨然俱有意繫匏于此獨無依<lb/>
猶憐謄得河梁句常與都人記盛徽<lb/>
　　送鄭毅夫舍人被召五首<lb/>
金魚寳帶紫微仙刺史荆州帝倚賢仁入刑書無濫獄<lb/>
政通和氣屢豐年芝函曉下浮雲闕奎曜宵還北斗天<lb/>
士望區區翰林主不知舟楫赴商川<lb/>
三國遺基楚子宫洞庭游樂與民同畫船載酒春波緑<lb/>
疊鼓隨車夜燭紅愛此南陽歌召父學如西蜀化文翁<lb/>
<pb n="KR4d0057_WYG_019-16a"/>
去思不用甘棠賦恩在邦人骨髓中<lb/>
永昭陵上土新乾又見弓遺四海冤旒冕嗣天承顧命<lb/>
金繒傾帑入私門已多困瘠悲邦釁况有跳梁玩國恩<lb/>
歸奉清閒疏竒藴席前應講太平源<lb/>
旌旗占曉動星躔冠葢傾都海嶽旋歸覲明堂瞻日表<lb/>
過家鄖社卜松阡郢山殘雪梅寒後漢水東風柳暖天<lb/>
無限春風入佳句何時珠玉看盈編<lb/>
簪紱忘懐出處均行行猶眷楚都春嗣皇小毖方求助<lb/>
<pb n="KR4d0057_WYG_019-16b"/>
太守三公古重民燕厦乆依王粲幕鶚書曽媿孔融賓<lb/>
士儒以義酬知巳敢向東原涕滿巾<lb/>
　　九日病起寄文瑩<lb/>
春城别去已秋窮猶喜音書繼遞筒身外光陰一飛隼<lb/>
天南蹤迹兩飄蓬夜烏三匝驚明月胡馬長嘶向北風<lb/>
無酒無人更無菊重陽愁過鹿皮翁<lb/>
　　春日書事<lb/>
年華歡緒兩蹉跎颺白浮紅日日多酒怯病懐無舊戸<lb/>
<pb n="KR4d0057_WYG_019-17a"/>
睡便春晝長新魔些思楚客招魂語噫笑梁生憤世歌<lb/>
鳥雀相忘來亦少不須門外更張羅<lb/>
　　跂罷西邑時將營山居路有二詩次其韻<lb/>
半年西邑秪徒勞天數人謀兩不饒分定一枝難駐足<lb/>
時來三組併垂腰是非未了今猶古飲啄誠安谷亦喬<lb/>
何日一塵能負郭杖藜春雨看眷苖<lb/>
求田問舍此心勞兩處如聞勝勢饒張氏泉塍近城角<lb/>
邵家林屋在山腰倒冠來伴樊川杜飛舄新閒葉縣喬<lb/>
<pb n="KR4d0057_WYG_019-17b"/>
昨日雪霜枯槁地百般蒼翠發新苖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠肅集卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻五</head> <lb/>
    <p>
<pb n="KR4d0057_WYG_005-1a"/>
欽定四庫全書<lb/>
　忠肅集巻五<lb/>
　　　　　　　　　　　　　宋　劉摯　撰<lb/>
　奏議<lb/>
　　論役法疏<lb/>
臣竊以聖人之治雖一道無敝而道之寓于刑名法數<lb/>
者必有偏而不起眊而不行者聖人因時而變之變則<lb/>
通通則乆以盡天下之利此五帝所以異制而三王之<lb/>
<pb n="KR4d0057_WYG_005-1b"/>
所以不同禮也國家承唐末五代熟爛之後祖宗創制<lb/>
造法趨時之宜順事之變雖聖聖相繼而其法令日増<lb/>
嵗損或舉或廢未嘗同也至于寧民適治所謂道之無<lb/>
敝者則未嘗異也神宗以仁智之慮達因革之數凡政<lb/>
令制度急絃慢軫大解而更張之故天下䝉其利然至<lb/>
于今殆二十年所謂偏而不起眊而不行者蓋復有之<lb/>
矣其事則非一而其大者則役法是也于役法之敝相<lb/>
為首尾而牽連當更者則坊場吏禄是也始者以繇役<lb/>
<pb n="KR4d0057_WYG_005-2a"/>
不得其平農民勞費故命有司議所以均弛之有司不<lb/>
深惟其故乃一剗祖宗差役舊敕為官自雇人之法率<lb/>
户賦錢以充雇直曰助役又曰免役自上戸至于下戸<lb/>
等從來無預差役之家一槩歛之蓋于賦稅科調百色<lb/>
買納求取之外又生此重歛嵗嵗輸納無有窮期古人<lb/>
有言平地無銅鑛農家無錢鑪今所輸必用錢而土所<lb/>
出惟是絲帛榖粟幸嵗豐收成而州縣逼迫不免賤價<lb/>
售之無以養其私若嵗凶則破易資産或以倍稱之息<lb/>
<pb n="KR4d0057_WYG_005-2b"/>
舉債于兼幷以應期限更無減放之法州縣上戸常少<lb/>
中下之戸常多自法行以來簿籍不正務欲敷配錢數<lb/>
故所在臨時肆意升補下戸入中中戸入上今天下往<lb/>
往中上戸多而下等戸少富縣大鄉上戸所納役錢歲<lb/>
有至數百緡者又有至千緡者毎歲輸納無己至貧竭<lb/>
而後有裁減之期舊來鄉縣差役循環相代上等大役<lb/>
至速者十餘年而一及之若下役則動役三二十年乃<lb/>
復一差雖有勞費比之今日歲被重斂之害孰為多少<lb/>
<pb n="KR4d0057_WYG_005-3a"/>
也今天下錢日益重貨日益輕民日益困矣若之何坐<lb/>
視而不恤也哉然則前日有司立法非有意于寛役利<lb/>
民正在聚歛刻剥損下益上為國取謗大失朝廷惠綏<lb/>
生靈本意臣竊見繇役昔者有至于破産而民憚為之<lb/>
者惟衙前一役爾今天下坊場官司收入自行出賣歲<lb/>
得緡錢無慮數百萬以為衙前雇募支酬之直計一歲<lb/>
之入為一嵗之出蓋優有餘裕則衙前一重役無所事<lb/>
于農民農民既除此一重役外惟有散從承符弓手手<lb/>
<pb n="KR4d0057_WYG_005-3b"/>
力耆戸長壯丁之類此役無大勞費宜並用祖宗差法<lb/>
自第一等而下通任之比于舊制繇役輕矣治于人者<lb/>
事人古今之通義則安用給錢為哉坊場之法舊制樸<lb/>
戸相承皆有定額不許増擡價數輒有剗奪祖宗非不<lb/>
知増價之為公家之利也所以不許者知其悦目前之<lb/>
利必有後日之害故也新法乃使實封投狀許價髙者<lb/>
射取之于是小人徼一時之幸爭越舊額至有三兩倍<lb/>
者舊百緡今有至千緡者交相囊橐虛自抵本課額既<lb/>
<pb n="KR4d0057_WYG_005-4a"/>
大理難敷辦于是百弊隨起決至虧欠州縣勞于督責<lb/>
患及保任監錮係累終無償納官司䕶惜課額不為減<lb/>
價則誰人復肯承買今天下坊場如此者十五六矣故<lb/>
實封増價之所得與敗闕之所失殆不相補也蓋財利<lb/>
可以通之而己不可盡也少捐分數與民共之則公私<lb/>
相濟其利長乆臣欲乞罷實封投狀之法應天下坊場<lb/>
委逐路轉運提舉司將現今買名淨利額數與新法以<lb/>
前舊額相對比量及地望緊慢取酌中之數立為永額<lb/>
<pb n="KR4d0057_WYG_005-4b"/>
一用舊法召人承應庶樸者無破敗之患而官入之利<lb/>
有常而無失也吏禄之法天下吏人舊制諸路及州縣<lb/>
法各不同有鄉戸差充者有投名者有鄉差投名雜用<lb/>
者入仕之後既以案司之優重迭相出入以為酬折又<lb/>
積累歲月有出職之望行之乆逺人自以為便此時有<lb/>
司見禮經有庶人在官之禄遂假其説資以掊民殊不<lb/>
知三代已逺其事不可行于今日者多矣夫庶人在官<lb/>
之禄雖有其文而其法與數不可見其詳乃鑿空造端<lb/>
<pb n="KR4d0057_WYG_005-5a"/>
槩斂民錢給為吏禄不重之則不足以募不輕之則不<lb/>
足以給今内外之吏除重法人外其他毎月所給無幾<lb/>
于吏固未足以有濟而官給所積天下蓋已不貲無故<lb/>
竭民財而為此費誠何為哉至于所謂重禄以行賕法<lb/>
尤非義理夫一錢以上以徒坐之謂之嚴刑可也遂以<lb/>
謂吏懼而不受賕則臣不敢知也今主議者曰禁既嚴<lb/>
則吏必畏故令下以來犯者少臣以謂非犯者少敗者<lb/>
少也非敗者少正其罪者少也網之宻則與者取者藏<lb/>
<pb n="KR4d0057_WYG_005-5b"/>
聲匿跡亦將避之去也故曰敗者少也一錢坐徒誰則<lb/>
忍之誰敢易之故苟有敗者若稍渉疑晦及自非有告<lb/>
人當賞則官司往往遷就平反釋重入輕若外路則雖<lb/>
使者亦或諭意州縣使之如此亦人之情也故曰正其<lb/>
罪者少也借使犯者皆敗敗者皆正其罪固先王制刑<lb/>
之所無而聖人所當矜慎之也吏受賄于律自有刑名<lb/>
而曲法者一疋以上至徒則刑亦不為輕矣今變先王<lb/>
之刑而重之又多賦吏禄以買法之行無謂也臣愚欲<lb/>
<pb n="KR4d0057_WYG_005-6a"/>
乞除熙寧以前舊法有禄公人並依舊外應新法所創<lb/>
及増給吏禄並行減罷臣愚誠不知忌諱今衙前之役<lb/>
則待之以坊場價錢弓手等役則均之以祖宗差法吏<lb/>
禄非舊法所給則皆罷去應役人糜費私役之類則禁<lb/>
之以熙寧新法苟如是也則所謂免役錢者于是可以<lb/>
一切蠲除矣或謂免役錢籍于常平固非獨以待募役<lb/>
也縣官他費多有賴乎此則未可以利害論也臣以謂<lb/>
役錢領于司農非有特敕未嘗以給常費今罷去無損<lb/>
<pb n="KR4d0057_WYG_005-6b"/>
于國用況祖宗以來至于役法未改役錢未斂以前百<lb/>
餘年間不知何以為國也亦曰用之有節則取之有道<lb/>
矣今天下百姓疲筋骨忍飢寒冐鞭笞終歲急急為公<lb/>
家納錢爾不幸有連年災荒之變實恐窮苦之人流亡<lb/>
轉徙為溝中瘠而強梁者賒死忍命不淂為陛下之良<lb/>
民矣然則役錢乃生民性命天下安危之所繫奈何欲<lb/>
以為不刊之令哉古者富藏于民誠令百姓賦稅之外<lb/>
有以自養則其贏餘乃國之外府緩急取之而已無事<lb/>
<pb n="KR4d0057_WYG_005-7a"/>
之時坐困竭之非計也臣故以謂役錢宜一切罷之役<lb/>
錢罷則提舉常平官司亦可罷去以現存職事付之轉<lb/>
運司足矣天下既減罷監司數十人則州縣稍得從容<lb/>
上下省事非小補也雖然此大法也顧臣之言蓋其略<lb/>
耳至于法之纖悉或參差牴牾宜有畫一之論欲乞于<lb/>
兩制臣僚選差明于治體深于民事者三兩員置局講<lb/>
議裁立條格于三省執政官預領之以待聖斷施行<lb/>
　　乞置局議役法疏<lb/>
<pb n="KR4d0057_WYG_005-7b"/>
臣伏覩今月七日敕節文天下免役錢一切並罷諸色<lb/>
役人依熙寧元年以前舊制委州縣定差者命令既下<lb/>
中外人情鼔舞歡喜皆謂此一事為害最大從來百姓<lb/>
日夕延望今陛下一旦行之救其困苦天下幸甚臣竊<lb/>
聞令下之後姧邪之人論説紛紛造作浮言意欲搖動<lb/>
其事不知陛下察其然乎蓋今日廟堂之上侍從之間<lb/>
其人多以新法而進至于外之監司亦皆由新法而選<lb/>
今法既更改則其心皆非所欲故誹議熒惑欲幸其失<lb/>
<pb n="KR4d0057_WYG_005-8a"/>
而不能成爾敕命内固有小節與舊法異同及措置未<lb/>
盡之事縁已命下指揮許州縣監司申明利害擘畫自<lb/>
可候到日修正立法今來改免役為差役乃是大體也<lb/>
大害已革譬如疾患之人病根已去其他氣體未和當<lb/>
徐徐調養之而已臣恐上下觀望之人指小小未圓事<lb/>
件張皇鼔扇伏望皇帝陛下太皇太后陛下堅持此意<lb/>
力行無疑勿為異論所動候臣僚及諸路論列到未盡<lb/>
未便事理乞付三省類聚參詳為法内如有合先次施<lb/>
<pb n="KR4d0057_WYG_005-8b"/>
行者即乞隨事先賜處分<lb/>
　　乞罷百姓實封言役法疏<lb/>
伏覩今月四日敕節文在京差官詳定役法奉聖㫖諸<lb/>
路且依二月六日敕定差仍俟近來指揮到日縣與州<lb/>
及提舉轉運司各遽限兩月體訪役法的確利害保明<lb/>
聞奏仍令逐州縣出牓許舊納免役錢今來差役人戸<lb/>
各具利害實封自陳縣申州州繳奏臣竊以免役錢之<lb/>
為天下害也乆矣陛下一旦罷去復用祖宗差法中外<lb/>
<pb n="KR4d0057_WYG_005-9a"/>
罔不欣快臣曾奏乞堅守差法大意力行毋疑勿為異<lb/>
論所動其有條目未完措置未盡之事外則己于前敕<lb/>
許州縣監司申明内則已䝉選官置局詳定今來敕命<lb/>
若止于展限則可也而其間命令有未安者臣于是疑<lb/>
陛下于此法之意似已為異論所搖矣且命令之出要<lb/>
在必行豈可卻云且行則天下奉承者豈不疑惑懐私<lb/>
之人豈不觀望又令舊納錢今被差者皆具論列縁四<lb/>
海百姓向來無不納錢則是竭天下之人使之實封議<lb/>
<pb n="KR4d0057_WYG_005-9b"/>
法則求言無乃太廣乎實封之狀州縣必湏疲于遞送<lb/>
其達于朝廷者計湏山積則攷閲何時可徧而所謂差<lb/>
役之法何年可見其成也不知誰建此論者蓋欲為遷<lb/>
延之謀動搖之術不意朝廷從而行之甚哉邪説之可<lb/>
以移主聽也改免役為差役利害明若觀火易見也參<lb/>
差不齊在所修立者其大不過十餘條目而已今己選<lb/>
建官局但宜趣具畫一宣布行下夫法既先定如州縣<lb/>
奉行委有未便方聽依限申請然後隨事修完則豈不<lb/>
<pb n="KR4d0057_WYG_005-10a"/>
簡直易行而何用此紛紛以遂沮害之計召天下之疑<lb/>
哉伏望速賜契勘如已頒行即乞于敕内自仍令逐州<lb/>
縣出牓以下三十三字更不施行<lb/>
　　　貼黄<lb/>
　先王順人情以立政故政令之行自合于人情今設<lb/>
　官建局以議大法但思所以便安于人可也何至徧<lb/>
　問天下使人為之説此古今所無也天下百姓實封<lb/>
　之議雜然而至將如何去取哉此止欲稽滯以生變<lb/>
<pb n="KR4d0057_WYG_005-10b"/>
　不可不察<lb/>
　　請定役法條制疏<lb/>
臣伏見天下役人已復差法自置局以來未見修立畫<lb/>
一條制昨者雖有指揮令依熙寧元年以前舊法施行<lb/>
縁熙寧以前敕條其間亦有不可行者兼近降二月四<lb/>
日敕命自有與熙寧以前條貫牴牾相妨如役人正身<lb/>
不願者今來兼許雇人而嘉祐舊制耆戸長弓手之類<lb/>
並湏正身充役臣不知現今州縣如何施行且繇役大<lb/>
<pb n="KR4d0057_WYG_005-11a"/>
者無如衙前始者改法一槩鄉差既而復以坊場等錢<lb/>
雇募未幾又改雇募為招募三両月間命令屢變臣恐<lb/>
天下循用或有疑誤而異意之人有以窺伺臣竊料朝<lb/>
廷欲候諸路申請然後立法如此止是一路事件臣欲<lb/>
乞指揮先立通用役法條貫將近降累次敕命大意為<lb/>
主畫一立法先次頒行若諸路有未盡未便方聽申明<lb/>
隨事别降指揮所貴天下先有大法可守不至乖戾取<lb/>
進止<lb/>
<pb n="KR4d0057_WYG_005-11b"/>
　　乞令蘇軾依舊詳定役法奏<lb/>
臣聞中書舍人蘇軾辭免詳定役法有㫖不許又具辭<lb/>
免者竊以差役之法最合重事陛下欲使利害曲盡置<lb/>
局講求此甚盛德然自置局以來為日寖乆未見就緒<lb/>
而議法之官頗已屢易今聞軾以議有異同力欲辭避<lb/>
人人如此則法度之成何時可冀乎臣聞五味不同而<lb/>
適于口者味相足也五聲不同而悦于耳者聲相備也<lb/>
一可一否一是一非雜然並作此議之所以同歸于盡<lb/>
<pb n="KR4d0057_WYG_005-12a"/>
一人曰可皆曰可一人是曰皆曰是信如此又何以議<lb/>
為哉議有異同正宜反復曲折相足相備以趨至當而<lb/>
遽為避就非獨議法難成使姧人乘之投隙伺釁搖撼<lb/>
法意非國之計也臣願深詔執事者毋矜能毋愎衆毋<lb/>
以小利妨大體使利害曲盡以稱朝廷之意所有蘇軾<lb/>
且令依舊詳定仍乞催促成就以時布宣取進止<lb/>
　　　貼黄<lb/>
　呂大防范純仁韓維皆為執政事無不領雖離去本<lb/>
<pb n="KR4d0057_WYG_005-12b"/>
　局其責尚存軾若陳乞獲免則不復干預非大防等<lb/>
　比<lb/>
　　論陜西河東儲糴奏<lb/>
臣竊見陜西河東昨以軍興之際調發猝遽所在倉廩<lb/>
支用耗竭今邉隙始開未為無事其所以備守之計食<lb/>
為先務両路今年夏麥度越常時經畫儲峙時不可失<lb/>
伏乞速降指揮逐路轉運司廣作計置乘時貯糴然諸<lb/>
州軍昨經煩費帑藏蕭然若俟移用轉易恐成稽緩欲<lb/>
<pb n="KR4d0057_WYG_005-13a"/>
令除交鈔及本司調度應副外將諸色封樁錢物並聽<lb/>
逐急支用漸令收簇撥還其逐路轉運使副近日數有<lb/>
遷意往往未到本任兼又瘡痍之後經制事務不少可<lb/>
以權時添差提舉糴便官一両員使專其事庶幾可以<lb/>
辦集緩急不誤邉計取進止<lb/>
　　乞體量成都漕司折科税米奏<lb/>
臣准去年十月十八日聖㫖指揮節文詔令屢下寛均<lb/>
民力近聞官吏不切奉行如尚有違戾委御史臺覺察<lb/>
<pb n="KR4d0057_WYG_005-13b"/>
聞奏臣風聞成都路轉運司將百姓税米科折絹帛折<lb/>
之者輕取之者重毎米一石二斗折納絹一疋民間米<lb/>
毎斗六七十文而絹價毎疋一貫七八百文當壅併限<lb/>
逼之際有至二貫文者又有送納退揀諸色糜費以此<lb/>
一路倍有傷困逺方之人無所赴愬甚非仁政惠綏萬<lb/>
方意伏乞指揮下别司體量指實施行<lb/>
　　論川蜀茶法疏<lb/>
臣伏覩陛下即位聽政以來嘉與天下休息于安治凡<lb/>
<pb n="KR4d0057_WYG_005-14a"/>
法令之弗便于民者疏通損益之官吏之弗良于政者<lb/>
罷免放黜之中外欣戴人人如被大賚然事猶有在逺<lb/>
方重地為害尤甚者則河北江湖之鹽法福建川蜀之<lb/>
茶禁是也數路之害同而河北江湖福建已䝉朝廷遣<lb/>
使亷治獨蜀之茶害未聞詔㫖臣竊嘗博訪于知其事<lb/>
者槩得其説曰蜀地陋而茶之所出不過十數州而已<lb/>
始時人賴以為生今茶司盡㩁而市之大約園戸有茶<lb/>
一本而官市之額己至數十斤矣官所給錢及以糜耗<lb/>
<pb n="KR4d0057_WYG_005-14b"/>
于公者名色不一如預借息錢騐引錢頭子錢村角錢<lb/>
税錢之類費去常己過半毎歲春官司預以劵給借錢<lb/>
糧必以牙儈保任之及輸入之日引騐交稱又牙儈主<lb/>
之故其費于牙儈者又不知幾何則是官于園戸名為<lb/>
平市而實奪之也園戸有逃以免者有殺死以免者已<lb/>
而其害猶及鄰伍欲伐茶則有禁欲増植則如市故其<lb/>
俗謂地非生茶也地實生禍也茶場司以茶為息始者<lb/>
息一出于茶也其後市之價愈下取之息愈多園戸不<lb/>
<pb n="KR4d0057_WYG_005-15a"/>
勝為之也故作茶日少裁足以應官額而己于是主茶<lb/>
息者議不獨賴茶而又為博易以充之也博易之事他<lb/>
貨百物貿販苛刻錐刀瑣屑無不為者依茶為名通曰<lb/>
茶息啇税務坐視漏失歲課而不敢有所論也至于啇<lb/>
賈請算者平時便私散之州郡茶地今則一集于成都<lb/>
之都場髙其估以與之又總計平時所之州郡逺近道<lb/>
里之費入之故都場之取息又如此此啇旅之所以難<lb/>
行也官吏以息為功以功第賞既進官減年矣又以息<lb/>
<pb n="KR4d0057_WYG_005-15b"/>
額之餘錢使與胥吏牙儈分取入己日用市易法也市<lb/>
易賞之固非法也然其取息猶曰與民和市而茶之取<lb/>
息一用嚴刑重禁網羅致之亦為暴矣柰何均用一法<lb/>
賞之也今一任有分錢少者不數千緡而減年磨勘至<lb/>
有三十餘年者此何理哉法亦可謂敝矣而朝廷遣使<lb/>
未之及者豈非以蜀之茶法與熙河蘭㑹之經制相為<lb/>
用者歟蜀茶之利以給熙河蘭㑹者天下十之三熙河<lb/>
蘭㑹之費不止而蜀茶之害未可息也然熙河蘭㑹之<lb/>
<pb n="KR4d0057_WYG_005-16a"/>
費今昔宜有不同昔者事邉之外前有王韶後有李憲<lb/>
提兵革財用之大權朝廷捐金帛市租莫知紀極聽其<lb/>
自用不領于有司無所㑹計非徒私二家也于是依倚<lb/>
苟合之人罔功興事以利相市之徒公取公予莫見其<lb/>
跡則熙河蘭㑹大費外又有以泄之者如此也今既制<lb/>
之于有司無二人者之横蠧若又于邉計外凡宂名濫<lb/>
費一切大為之節約則蜀之茶可以弛其禁而所謂十<lb/>
之三者殆必可損矣伏望聖慈選使指攷茶法之弊欺<lb/>
<pb n="KR4d0057_WYG_005-16b"/>
者㑹計縁茶公家所費與實息之數大減嵗市之額稍<lb/>
増斤直之價削納茶無引之錢以完養園戸裁官吏之<lb/>
員牙儈之數以省宂給罷息賞之濫分錢之弊以革欺<lb/>
倖而以其事與轉運司通治之如此則蜀民之困苦庶<lb/>
乎可以蘇也臣待罪言路既有得于人之言敢不亟請<lb/>
也苟以謂有助于用而不廢則何事不可為哉亦有道<lb/>
而已矣宋用臣未建此䇿以前不聞國用闕此二十萬<lb/>
緡也譬夫為人之子曰攘竊于人取財以養其親為之<lb/>
<pb n="KR4d0057_WYG_005-17a"/>
親者知其如此也顧利以奉飬而聽其為盜則可乎伏<lb/>
望聖慈早賜出自睿斷罷水磨茶場以通啇賈以飬細<lb/>
民以完州縣税額以免農民永害而上以副仁聖惠綏<lb/>
天下之意取進止<lb/>
　　乞復錢禁疏<lb/>
先王之制錢幣也所以御萬物通有無而調虛盈人主<lb/>
之所操天下之利勢也鼓鑄之權一制于公上而下不<lb/>
得私之其發散交易流布運用雖積于公或藏于民轉<lb/>
<pb n="KR4d0057_WYG_005-17b"/>
徙出入之不常而要皆為縣官之物使不出于中國用<lb/>
爾是以銷毁之姧散泄之弊不可以無禁也天下諸路<lb/>
監冶所鑄入于王府歲亡憂數十百萬緡自國朝以來<lb/>
積而至此其數幾何謂宜公私沛然有餘裕矣然今都<lb/>
内之藏既不聞于貫朽而民間乏匱時或謂之錢荒此<lb/>
何謂也其故大者在泄之于四夷而已曩時著令銅錢<lb/>
出中國界者數及一貫其罪抵死立重賞以告捕而居<lb/>
停資給與夫官吏之失檢察者皆罪有差今熙寧制删<lb/>
<pb n="KR4d0057_WYG_005-18a"/>
去此條而徒聞沿邉有毎貫税之之令利之所在民不<lb/>
憚于犯法前日殺之猶莫能制況遂弛其令哉使四夷<lb/>
不勞而獲中國之利以為利三邉之所漏海舶之所運<lb/>
日積一日臣恐竭吾貨財窮吾工力不足以給之而區<lb/>
區之算税權其得失何啻相萬哉夫錢以銅為本銅之<lb/>
必禁前世固已有禍福之論今朝廷方増置錢冶而删<lb/>
去銅令官之所積日益發散民間得以買賣肆為噐用<lb/>
以牟厚利蓋非獨失銅而已也而又至于銷毁法錢蓋<lb/>
<pb n="KR4d0057_WYG_005-18b"/>
緣錢者私煉之己精其工費尤簡變而成噐又有數倍<lb/>
之利然則既泄之又壊之欲錢之充溢不可校如古之<lb/>
盛理宜無有也故臣愚乞欲申嚴邉制以塞流㪚之路<lb/>
復立銅禁以蕃鼔鑄之本而息銷毁之患取進止<lb/>
　<lb/>
　<lb/>
　<lb/>
　忠肅集卷五<lb/>
</p>
<p>
</p>
  </div>
</body>
</text>
</TEI>
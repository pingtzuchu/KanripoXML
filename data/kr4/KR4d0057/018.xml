<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十八</head> <lb/>
    <p>
<pb n="KR4d0057_WYG_018-1a"/>
欽定四庫全書<lb/>
　忠肅集巻十八<lb/>
　　　　　　　　　　　　　宋　劉摯　撰<lb/>
　七言律詩<lb/>
　　春日<lb/>
小雪崢嶸變曉寒舊年殘臘破新年明生月魄初三夜<lb/>
氣動春灰五九天蓼甲韭黄隨緑酒綵幡羅勝上華顛<lb/>
故園欲告西疇事思我楓林楚木邊<lb/>
<pb n="KR4d0057_WYG_018-1b"/>
　　游白雲山二首<lb/>
籃轝微風迎曉涼細碎草木無數香千巖雲歸雨未足<lb/>
幾衝水淺禾難秧<hi>原注山中之田毎一水所溉謂之一衝如曰一溜也</hi>松下陰森<lb/>
石橋冷竹邊曲折溪路長西家又得避暑地翠微亭在<lb/>
山中央<lb/>
行窮葱蒨坐清涼隱几川原一炷香小雨徑從前嶺去<lb/>
高禾移就下田秧禽聲不見山情悄江影新生客思長<lb/>
政使歸期猶逺在白雲游樂未渠央<hi>原注二月七日與客游白雲山二子</hi>
<pb n="KR4d0057_WYG_018-2a"/>
<hi>傳行路有詩次韻一首</hi>
　　次韻跂蹈山行<lb/>
舟伏盤渦傍淺沙北風寒日氣清嘉初從磯口詢漁舍<lb/>
漸入雲林問酒家萬里欲飛愁若絮小爐危坐眼生花<lb/>
筋骸養作衡山力坐擁肩輿聽譟譁<lb/>
　　二子訪酒家不遇次其韻作<lb/>
青斾不見山雲深何以慰此二子心阮修杖頭故應在<lb/>
黄公舊壚無處尋求有不得事當戒興盡必返愁難任<lb/>
<pb n="KR4d0057_WYG_018-2b"/>
仙家竹葉未必美舟尾茅柴還可斟<lb/>
　　賞心亭<lb/>
佳山逶迤抱故國危觀突兀凌長波仰憑飛景赤霄近<lb/>
下瞰萬木蒼烟多三閣繁華芳草在七朝風物一禽過<lb/>
後人未見興亡本秪笑陳家玉樹歌<lb/>
　　涵輝閣<lb/>
碧波瀰漫起春湖草色黄深岸四隅新謝小桃雙燕至<lb/>
從南微雨好風俱暫來秪是林泉客長見須憑水墨圖<lb/>
<pb n="KR4d0057_WYG_018-3a"/>
無數鳧鷗記相識近人浮泛滿青蒲<lb/>
　　王母池<lb/>
阿母宫前阿母池池光清滑㵼玻璃岸擎黼座涵佳氣<lb/>
影上仙衣潤彩霓靈液發源來海谷飛花隨泛出桃谿<lb/>
羽車鳯葢無消息寒月沈沈寳殿西<lb/>
　　次韻王太博闗太丞同遊石鼓山<lb/>
禮局仙人兩俊流高才相敵異商周北溟風水初登化<lb/>
南楚江山晚並遊契闊歳華歸大笑留連騷雅入冥搜<lb/>
<pb n="KR4d0057_WYG_018-3b"/>
江邊一醉驚離散應有功名約白頭<lb/>
　　次韻陳秀才胄遊石鼔山書院<lb/>
山頭雲木鬱青蒼山下江流淨鑑光亭閣瞰臨慙舊句<lb/>
巖溪開築想前良心甘水石忘羇宦耳冷絃歌歎土鄉<lb/>
寂寞先生與叢竹相看孤節幾秋霜<lb/>
　　元日寄耒陽<lb/>
元日江湖萬里身四方南北等埃塵莫悲天地如行客<lb/>
還喜瀟湘見故人渌酒桂盤催獻歳小花羅勝冩宜春<lb/>
<pb n="KR4d0057_WYG_018-4a"/>
淵明秖向東風醉應笑窮吟浪苦辛<lb/>
　　次韻耒陽鄒明府庸<lb/>
夢比光陰一鳥過四年江渚負長哦逄君舊眼青猶在<lb/>
驚我寒鬚白已多言偃政聲方浹洽茂陵歸思獨蹉跎<lb/>
何時又見揮吟筆快若輕丸下峻坡<hi>原注君詩思敏㨗</hi>
　　承以舊韻示喜霽詩次和<lb/>
楚雪飄殘四望間江山晴氣撲衣冠曉餘霜日明崑嶺<lb/>
清極人家在廣寒賸琢瓊瑶君句巧相當旗鼓我才難<lb/>
<pb n="KR4d0057_WYG_018-4b"/>
青天寂寞浮雲盡最愛春風幾鶴盤<lb/>
　　簡提刑朱仲隱初玉學士<lb/>
當年蓬館近儲胥紅璧東西對直廬綿蕝同參臺曲議<lb/>
芸籖分校御前書朅來憔悴騷人國隨見光華使者車<lb/>
莊舄有吟皆病思賞音徒欲慰頑疎<hi>原注君訽索近詩</hi>
　　次韻朱仲隱寄鄭寺丞<lb/>
猛脫塵勞厭競馳歸來不著楚騷辭江家有宅能依竹<lb/>
陶令臨流秖賦詩簷北嶽雲供顧望水西州市隔喧卑<lb/>
<pb n="KR4d0057_WYG_018-5a"/>
康强八十人難者此外窮通各一時<lb/>
　　送吕雅寺丞<lb/>
玉府文華異俗氓丹山毛羽盡祥珍伊臯相業光前史<lb/>
王謝家風世有人好學少年忘貴胄摛詞竒藻敵陽春<lb/>
如今四海皆桃李曽見槎通萬里津<lb/>
　　路虞部得代還<lb/>
東風楊柳認春天轣轆車音向郢山乆客不知游宦樂<lb/>
五年方喜取書還邊兵近日屯湟水漢將何時入玉闗<lb/>
<pb n="KR4d0057_WYG_018-5b"/>
自古詩人多慷慨功名無使壯圖間<lb/>
　　次韻聖和還自京師途中見寄<lb/>
郊原新雨静纖埃路下霏煙白玉臺遼鶴應悲里中舊<lb/>
仙鳬今自日邊廻雲端心望髙堂喜馬上詩尋故社來<lb/>
牢落不才疎世者尚貪斗粟變蒿萊<lb/>
　　次韻李聖和寒食郊居二首<lb/>
春郊寒食歎淹留巧映鞦韆樹色柔杏蕚離披翻白雪<lb/>
柳花輕薄聚圓毬風光無賴撩歸思節物相逄眷昔遊<lb/>
<pb n="KR4d0057_WYG_018-6a"/>
塞下塵埃侵夢想何時仙袂揖浮丘<lb/>
林梢黄緑野禽鳴泱漭春陽泛地平禁火人家甘冷淡<lb/>
浴蠶天氣趁清明誰将馬絡尋春去獨佩詩囊傍水行<lb/>
稚女弄花田叟醉笑歌真是太平聲<lb/>
　　次韻李沖聖和秋懐<lb/>
燕鴈南來乆客驚寥寥風色試寒輕吟殘紅葉詩無味<lb/>
歸識滄洲夢有情歳晚壯懐同劍冷樓高愁思共雲生<lb/>
淵明無酒重陽近幾日東籬繞竹行<lb/>
<pb n="KR4d0057_WYG_018-6b"/>
　　聖和受代<lb/>
枉尺誠非聖賢事守道固與時俗違難哉仕者行已志<lb/>
况復儒生疎世機喜聞傳告令尹政應歸湔拂塵土衣<lb/>
快君高舉歎留滯把酒為歌黄鵠飛<lb/>
　　次韻王太傅同陳長史訪僧不遇陳君先歸<lb/>
林雨幽深止秀竒中間寧有大顛師漫勞雪客乘舟去<lb/>
郤是雲僧採藥時歸興忽同分嶺水餘懐誰共一枰棋<lb/>
故應重作春游約已覺東風傍柳枝<lb/>
<pb n="KR4d0057_WYG_018-7a"/>
　　謁金鑾瑩襌師<lb/>
西城十里入溪林頓覺塵埃脱醉襟淺渚敗荷縈白曉<lb/>
淡雲疎木抱清隂陶潛但有思歸賦韓愈殊無善吏心<lb/>
遺照主人應念我試將秋思寫瑶琴<hi>原注進照堂名</hi>
　　次韻王太傅答周郎中寄酒<lb/>
子雲寂寞歳將囘門静因逄載酒開白雪雅歌郵置去<lb/>
紅泥仙榼印封來親闈即日先稱夀賔席何人伴倒罍<lb/>
莫作獨醒孤逺意杜郎親撥凍膠醅<lb/>
<pb n="KR4d0057_WYG_018-7b"/>
　　再酬王太傅<lb/>
曲臺仙客苦能詩思入風雲學有師楚國大夫吟澤日<lb/>
江州司馬愛山時年華悄悄還杯酒塵事紛紛付奕棋<lb/>
想得懐歸心似我越禽常自記南枝<lb/>
　　次韻王弱翁借書錢君<lb/>
錢家書橐盛儒林禹穴時容探萬尋嗜好自同皇甫癖<lb/>
寫傳應慰獻王心此于取與無傷義盍以幽竒付賞音<lb/>
猶説冬官未通借覽之安得有千金<lb/>
<pb n="KR4d0057_WYG_018-8a"/>
　　次韻弱翁早春病起<lb/>
換骨欣逄九轉丹東風迎歳雪梅殘玉良試火増虹氣<lb/>
鶴老經春怯露寒詩就越聲驚惻惻夢囘天樂記珊珊<lb/>
故應有徳神明相寧事祈禳叩夜壇<lb/>
　　次韻弱翁春中乆雨<lb/>
楚雨亷纖無盡時園亭惟有草菲菲桃花泛水飄紅去<lb/>
燕子貪泥帶濕飛潤徹玉琴春氣弱聲侵羅幕夜寒微<lb/>
東陽病骨疎慵甚留取清樽待霽暉<lb/>
<pb n="KR4d0057_WYG_018-8b"/>
　　次韻王弱翁題承天寺萃景亭二首<lb/>
左右青林抱邃深徑隨蒼蘚上煙岑陵遷漸失三湘事<lb/>
春逺閒傷萬里心我愛白雲親鳥道誰臨滄海較蹄涔<lb/>
北欄曽指鴻歸處杳邈鄉山不可尋<lb/>
四臨千里一危軒灑脫塵中兩耳喧隱几風波隨客棹<lb/>
對江金碧露僧門數峯煙老靈妃國三月花殘杜宇村<lb/>
不得相從嗟筦庫新詩猶喜慰冥昬<lb/>
　　次韻孫景修題萃景亭<lb/>
<pb n="KR4d0057_WYG_018-9a"/>
公遊何似拙翁巖<hi>原注公守桂陽開鹿頭山名其巖曰拙翁</hi>盤磴先經釋子<lb/>
庵視聽稍遺塵種種高名聊換府潭潭時驅萬象歸吟<lb/>
几盡洗叢荒破暝嵐更有風華入春望名園都在面東<lb/>
南<lb/>
　　又次韻四首<lb/>
于此登臨稱謝公湘南竒觀欲吟窮天沈暮鳥煙氛外<lb/>
山抱春城霧雨中陂岸放車看宛轉寺簷飄鐸送玲瓏<lb/>
老僧已許炎蒸日為借清風解簟筒<lb/>
<pb n="KR4d0057_WYG_018-9b"/>
縹緲飛亭倚半空景來酬對不知窮天開雲嶂輪環外<lb/>
地蹙林丘尺寸中時有桂花飄馥烈恨無泉玉㵼玲瓏<lb/>
楚人不識靈均意江上年年費粽筒<lb/>
背倚叢岡面佛宫登臨酸足喜途窮白紅花意生洲曲<lb/>
紫翠山姿落酒中寒鷺見魚行厯刺珍禽驚客語玲瓏<lb/>
亭前雨足農知歳免卜靈龜灼腐筒<lb/>
隱几憑虛萬景空浯溪能使決山窮于今川隴民歌處<lb/>
曽是干戈覇業中蘋末起風香細碎水光浮日影玲瓏<lb/>
<pb n="KR4d0057_WYG_018-10a"/>
苟能適意茅簷足何必鴛鴦碧瓦筒<lb/>
　　送衡州王仲和郎中代還<lb/>
鐃鼓催船下洞庭幾灘冰澁滯雙旌崢嶸霰雪暮寒重<lb/>
早晚瀟湘春水生君意喜先湖鴈去我懐方共夜烏驚<lb/>
明年奏課趨雲陛拜罷當如漢仲卿<lb/>
　　寄湖北運使孫景修朝議<lb/>
曽伴籃輿入翠微杪齋終日醉春暉親烹林筍班犀大<lb/>
旋膾溪魴白玉肥歳月幾經鴻北去風雲應有夢南歸<lb/>
<pb n="KR4d0057_WYG_018-10b"/>
猶令猿鶴無驚怨聞說頻年見錦衣<hi>原注公雖在北路時以使事過之</hi>
　　秋日即事<lb/>
湘城風物向秋新興入羮蓴與鱠鱗葉舞霽紅楓映寺<lb/>
蓓含霜紫菊迎人瞻望河漢乘槎客歌詠倉箱擊壤民<lb/>
欲放幽懐到滄海徘徊黄鵠更傷神<lb/>
　　偶吟<lb/>
平昔名場氣吐虹青袍霜鬢老湘東舊交半在雲霄上<lb/>
壯志都銷水石中樓上買魚乗酒熟舍邊秧稻指年豐<lb/>
<pb n="KR4d0057_WYG_018-11a"/>
清風令徳人胥化合使鄉閭號鄭公<lb/>
　　被㫖還闕訓答諸公韻三首<lb/>
楚雪三經橘柚天君恩新許出湘川雖非殿席虚中夜<lb/>
且勝臺郎謫九年歳晚病懐孤劔外江寒歸思亂雲邊<lb/>
妻兒莫恨歸裝薄賸得諸公錦繡篇<lb/>
湘南竊食漢鹽官長記靈煙魏闕端隙過白駒三歳月<lb/>
萍漂滄海一孤寒九重寛宥環初賜萬里歸心斗欲干<lb/>
常媿主恩深未報慨然真喜脱囚冠<lb/>
<pb n="KR4d0057_WYG_018-11b"/>
幾年南楚聽哀猿自昔江湖憶帝閽粉骨何禆天下事<lb/>
賜環難報聖君恩餘光乆記仁人里引重仍慙長者言<lb/>
安得新官來棹速更隨春色到鄉園<lb/>
　　喜跂蹈登科注官<hi>原注餘姚鳥程</hi>
祖門儔子又詒孫善慶儒科燕後人雁塔繼題三世字<lb/>
桂林仍見兩枝春稽山照邑天如畫霅水浮州地絶塵<lb/>
我亦浩然歸思起明年雙棹趁吳蓴<lb/>
　　倚舟崇福寺寄臨湘衡文叔祕丞<lb/>
<pb n="KR4d0057_WYG_018-12a"/>
相逢相别立湖邊幾見罇罍換歳年簿領初離仲宣幕<lb/>
政聲猶屈武城弦歸舟落晚惟荒寺病枕驚秋聽早蟬<lb/>
咫尺松風亭下路可憐雲霧隔青天<hi>原注縣舍有松風亭</hi>
　　行虞城縣早起寄公秉<lb/>
一夜風聲海沸騰束衣寒屋赴晨興雲吹惨澹天西月<lb/>
馬踏玲瓏雪底冰吏事不堪年老大歸懐那復病侵凌<lb/>
遥知宴息庵中夢正在仙門第八層<lb/>
　　寄公秉李郎中<lb/>
<pb n="KR4d0057_WYG_018-12b"/>
二月晴霜冷逼人深紅桃蕚爛繽紛寒中悄悄春强半<lb/>
湖上悠悠水十分心厭留書期謝病跡疎罇酒憶論文<lb/>
東風留著芳華在何日仙鳧下白雲<lb/>
　　次韻王定國湖上<lb/>
君來惟有岸蒲青落寞羇懐獨此行逺浦自迷眷草色<lb/>
緑陰初變夏禽聲龜毛兔角知何物鵬海鷦枝各有情<lb/>
且共論文一樽酒吳霜從向鬢間生<lb/>
　　和王定國<lb/>
<pb n="KR4d0057_WYG_018-13a"/>
地逺城東得得來正如湖畔共含杯眼中故舊青常在<lb/>
鬢上光陰緑不廻歸去汴橋三鼓月相思梁苑一枝梅<lb/>
我閒時欲尋君醉為備芎醪更滿罍<hi>原注病目君為置芎酒</hi>
　　次韻定國約過李氏園池<lb/>
年來高興滿蓴絲寒薄春風駘蕩時稍愛燕脂開杏蕚<lb/>
已驚香雪爛梅枝老于樂事心猶壯病得新詩和獨遲<lb/>
何日華鑣向金谷擬追仙翼到瑶池<lb/>
　　次韻答王定國<lb/>
<pb n="KR4d0057_WYG_018-13b"/>
江州居士赴東城旬月相忘不寄聲閉戸邇來能避謗<lb/>
求田何處欲歸耕筆端浩蕩詞逾壯胷次崔嵬氣未平<lb/>
我有白羊新賜酒澆愁聊可一杯傾<lb/>
　　次韻王定國懐南都上元<lb/>
九陌無塵夜霽天兩都風物故依然車馳馬逐燈方閙<lb/>
地静人閒月自妍佛館醉談懐舊歳齋宫詩思鎖今年<lb/>
傳聞公子微行處門外驊騮立繡韉<hi>原注去年上元南都同李公秉三四</hi>
<hi>軰游静覺遂飲上生院今年致齊太常聞定國游相國</hi>
<pb n="KR4d0057_WYG_018-14a"/>
　　同孫推官廸李郎中鈞督役河上叙懐三首<lb/>
時哉風物媚郊原無賴禽聲對客喧山色帶煙屏依漢<lb/>
春陽凝日浪浮坤河功田利兹為重士賤民勞豈足論<lb/>
仙老不妨持道氣朝餐華景望朝暾<lb/>
平湖勝勢抱南城花氣濛濛馥近坰黄變柳條歸老緑<lb/>
紅殘桃葉换尖青春乘病後成多感事向閒中見未形<lb/>
日日攜茶喚賔友吳泉烹盡惠山缻<hi>原注來詩問南湖事</hi>
車馬傳聞漸欲還河邊陳迹棄春灣暌離心恨三秋月<lb/>
<pb n="KR4d0057_WYG_018-14b"/>
積累功成九仭山從事獨賢公弗歎散材無用我宜閒<lb/>
放夫急趁蘭洲賞寒食光陰俛仰間<lb/>
　　送許敏修使二浙二首<lb/>
大夫才業帝都俞清潔寒冰在玉壺流馬阜財求八使<lb/>
鑄龍班節重三吳海門曉日迎飛鷁笠澤秋風趁鱠鱸<lb/>
亦欲東遊聞米賤行臺還可庇疎愚<lb/>
蒹葭曽愧倚瑶瓊京兆經年共左㕔屢喜足音臨病几<lb/>
<hi>原注臥病日乆屢䝉訪問</hi>獨何才力致虚囹<hi>原注君治聞封有能名比以獄空被賞亦及不</hi>
<pb n="KR4d0057_WYG_018-15a"/>
<hi>省</hi>閩山近部榮鄉繡越客何人識使星隨看鋒車下江<lb/>
海歸來人物重朝廷<lb/>
　　題泰定小雒亭<lb/>
名花多自洛城傳物色春工十指間漸買姚黄并左紫<lb/>
恨無伊水對嵩山主人妥妥多材藝俗客悠悠幾徃還<lb/>
惟有萬竿亭背竹霜青偏解照衰顔<lb/>
　　八月十二日同楊誠之馬全玉王似之泛舟至舊<lb/>
　　州塔下作<lb/>
<pb n="KR4d0057_WYG_018-15b"/>
秋水瀰漫山翠微西風恰好坐吹衣濃雲將雨東西去<lb/>
白鳥窺人下上飛陵谷是非詢野老滄浪懐抱負魚磯<lb/>
遲留莫聽嚴城鼓待得雙橈弄月歸<lb/>
　　次韻趙伯堅令鑠郎中憶南都牡丹兼寄子由<lb/>
芳叢百朶爛紅雲曽倚西軒醉兩春夢雨一驚巫峽曲<lb/>
佩香常記漢江濵病懐日負杯中物花意今看檐上塵<lb/>
囘首東風君自問欄邊更有後來人<lb/>
　　城北<lb/>
<pb n="KR4d0057_WYG_018-16a"/>
寒門秋色陣雲飛雉堞烟青畫角悲河坼波濤含趙魏<lb/>
星分畢昴半華夷太原玁狁當征日瀚海單于欲戰時<lb/>
六十萬兵閒飽死誰憐山後八州兒<lb/>
　　喜王彦祖新居<lb/>
今見黄州慶有餘侍郎門戸已容車風流地望烏衣巷<lb/>
瀟灑仙人碧落居三畝江家須種竹一區揚子獨藏書<lb/>
東平我乆猶如客何日菟裘近里閭<lb/>
　　北山道中<lb/>
<pb n="KR4d0057_WYG_018-16b"/>
隨馬盧泉碧玉流野林春鳥語鈎輈桃飄殘蕚紅堆水<lb/>
麥換新苗緑滿疇世味淺深聊爾爾生涯消息强悠悠<lb/>
不如收拾詩千首要似張家萬戸侯<lb/>
　　題所居圓明庵<lb/>
茅剪幽廬小圃東葛巾藜杖稱高風守方固恐形為累<lb/>
内照應知色即空出入有虚還有實輝光無外亦無中<lb/>
世人欲識圓明事盍問名庵隱几翁<lb/>
　　還句龍緯化文詩卷<lb/>
<pb n="KR4d0057_WYG_018-17a"/>
誰識斯文乆寂寥希聲杳杳思滔滔氣無外物纖毫累<lb/>
才有靈光萬丈高誤借鼓鐘娛海鳥自堪奴僕命離騷<lb/>
啞鐘亦欲煩君手能為孤音解鬱陶<lb/>
　　贈汪汾同年<lb/>
徃歳仙遊白玉臺拍肩曽喜得洪厓高門已覺陰功在<lb/>
古獄猶嗟寳氣埋風竹夜聲清醉枕雨峯秋色滴吟齋<lb/>
大夫未老無多嘆㑹見勲名與願諧<lb/>
　　祕閣曝書畫次韻宋次道<lb/>
<pb n="KR4d0057_WYG_018-17b"/>
帝所圖書歳一開及時冠葢滿蓬萊發函鈿軸輝唐府<lb/>
散帙芸香馥漢臺地富祕真疑海藏坐傾人物盡仙才<lb/>
獨憐典校來空乆始得今年盛事陪<lb/>
　　病起次和何温甫祕丞雪琬中見寄<lb/>
士譽民謳楚粤間相逄傾葢問南冠吟餘候館春風峭<lb/>
病後湖天霰雪寒應喜白雲瞻望近<hi>原注君迎親至此</hi>獨憐滄<lb/>
海去歸難雅歌贈我琅玕意欲報慙無兩玉盤<lb/>
　　聞東園諸學生雪飲寄之<lb/>
<pb n="KR4d0057_WYG_018-18a"/>
大雪填虚翻海波袁安門戸可張羅寒驚春絮因風早<lb/>
病覺空花向眼多梁苑喜開陳桂酒郢人誰已唱蘭歌<lb/>
少年撫景應須醉莫學衰翁著睡魔<lb/>
　　元日示彭器資御史<lb/>
天厯開祥歳屢登命元頒號繼熙寧春風寒色猶燒臘<lb/>
北斗杓端已轉星初退賀班東上閣郤觀郊樂太常㕔<lb/>
便期節物尋樽酒莫問吳霜換鬢青<lb/>
　　再和<lb/>
<pb n="KR4d0057_WYG_018-18b"/>
大禘新元詔太平萬方承慶日神寧夀觴别殿稱山嶽<lb/>
治象端門燦日星放伏暫騎歸舍馬束衣還就致齋㕔<lb/>
史官不用占風瑞從此豐年紀汗青<lb/>
　　次林御史次中韻<lb/>
一鶚将從北海飛豈如窮翼老差池方嗟簿領迷公幹<lb/>
尚喜琴音得子期别思俄聞賦南浦殘花猶可醉東籬<lb/>
留連且此同罇酒歸去鱸魚未過時<hi>原注時揚州陳丞相辟君幕府</hi>
　　再次韻<lb/>
<pb n="KR4d0057_WYG_018-19a"/>
昔歳相從向此都重來風物變南湖莊生達觀嘗齊鷃<lb/>
張翰歸懐豈為鱸世事不窮勞强勉官期猶逺盍躊躇<lb/>
新詩易得皆精好真似元和咳唾珠<lb/>
　　次和次中簡留守蘇子容<lb/>
濉園文雅乆湮淪居守今逄紫禁臣右客游梁似司馬<lb/>
主人開閣等平津不才亦預門生舊承乏來趨幕府新<lb/>
共喜風騷壇将在簫韶時許擊轅親<lb/>
　　次韻次中喜子容還朝<lb/>
<pb n="KR4d0057_WYG_018-19b"/>
公歸真足慰儒林雲日重瞻帝闕金聚散可驚陳跡事<lb/>
行藏誰見古人心春還漢省苔新舊霜逼吳船水淺深<lb/>
坐憶茂陵猶未去悠悠徒有病中吟<lb/>
　　次韻次中題雙廟<lb/>
凛凛英風數百齡舍生知與義相形莓苔老澀穹碑暗<lb/>
雲木疎寒古殿扃自許孤城摧虎兕至今遺事炳丹青<lb/>
二公死所真難處獨恨臨淮有遁刑<lb/>
　　次和次中乆雨阻行而聞浙中旱乾<lb/>
<pb n="KR4d0057_WYG_018-20a"/>
積雨亷纖氣已淒暝雲凌亂四天低吟懐摵摵聲侵竹<lb/>
歸思澐澐水拍堤東海可能均霽日北風曽未逆陰霓<lb/>
應須更問淮南米莫厭留連鷁首西<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0057_WYG_018-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠肅集巻十八<lb/>
</p>
<p>
</p>
  </div>
</body>
</text>
</TEI>
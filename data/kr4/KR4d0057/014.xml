<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十四</head> <lb/>
    <p>
<pb n="KR4d0057_WYG_014-1a"/>
欽定四庫全書<lb/>
　忠肅集巻十四<lb/>
　　　　　　　　　　　　　宋　劉摯　撰<lb/>
　墓誌銘<lb/>
　　潛山黄先生墓誌銘<lb/>
先生諱孝綽字公裕姓黄氏上世為建之浦城人自其<lb/>
考徙居于舒州之太湖今為太湖人舒之望曰潛山其<lb/>
下號丹霞府蓋飬仙之所棲幽人有道之所潛先生遊<lb/>
<pb n="KR4d0057_WYG_014-1b"/>
而樂焉因自號潛山叟而舒人尊之曰先生先生者道<lb/>
徳之號也先生于孝弟有至性事父母竭力至誠而時<lb/>
察其色辭以為憂喜能如古人所謂飬志者侍疾居喪<lb/>
皆有以過人家貧口衆而制之必均飬嫁諸孤女過己<lb/>
之子周人之窮不計有無往往衣不兼食不屬而先生<lb/>
處之自如居鄉與人子言必以孝與人弟言必以順所<lb/>
居人用化之至相詔語曰毋或作非使黄先生知也其<lb/>
子莘居官每歸省必問今日治事何如使條其狀聞其<lb/>
<pb n="KR4d0057_WYG_014-2a"/>
當于義理則歡然為之飲酒嘗謂曰吾所以不仕者為<lb/>
有子仕足以行吾志汝視義利是非可不慎所蹈歟先<lb/>
生少舉進士两至禮部遂不應其後天子推㤙當特奏<lb/>
名而先生亦不復起也士之不仕蓋有之矣或厭濁以<lb/>
逺引或異學以離世或求焉而不得既去而徜徉懟嗟<lb/>
超脱禮法誦誕宕之言以為歸如先生皆不然仕之志<lb/>
以其子行之仕之道以其身行之恭順于父母兄弟行<lb/>
誼信于鄉黨朋友以為是足以盡吾職而恂恂于名教<lb/>
<pb n="KR4d0057_WYG_014-2b"/>
不知仕不仕之異非孔子所謂孝乎惟孝友于兄弟是<lb/>
亦為政者歟嗚呼先生可謂純厚知徳君子也熙寧三<lb/>
年二月十日卒享年七十四曽祖鄖祖元吉嘗仕江南<lb/>
李氏非其好去之有詩名後贈大理丞考覺任殿中丞<lb/>
仕以清直聞詩益有名翰林楊文公劉子儀章郇公宋<lb/>
宣獻公皆稱之多與之唱和先生遂世其家尤善書其<lb/>
法本二王顔桞其配裴氏屯田員外郎求己之女有賢<lb/>
行後二年亦卒子五男莘著作佐郎蘍藝荀蘧皆服儒<lb/>
<pb n="KR4d0057_WYG_014-3a"/>
能如先生教一女歸國子慱士張慎言早卒六年著作<lb/>
君以書謂予曰黄氏世以仕貧自莘祖不克歸閩而塟<lb/>
太湖今莘又以仕來北方川路險逺不孝不敢以柩行<lb/>
于是卜之地得鄆州須城望山而日得十二月之壬申<lb/>
吉將合塟焉幸畀之銘某乆與著作君游而未及見先<lb/>
生也然觀其子之賢則先生可知也已于是論次而為<lb/>
之銘曰<lb/>
孝哉先生徳成諸身施于其家及其鄉人所性在是進<lb/>
<pb n="KR4d0057_WYG_014-3b"/>
退两㤀以至于命曰壽而康汶水北原安此新宫刻詩<lb/>
幽石以昭無窮<lb/>
　　朝奉郎致仕黄君墓誌銘<lb/>
君諱莘字任道姓黄氏自少竒頴有器識以文行知名<lb/>
一時皇祐五年登進士第為掦州天長主簿徙㤙州清<lb/>
河令前時黄河在州境而縣並河嵗輸芻茭後河去猶<lb/>
賦之至是積逋十四萬于數十貧户都水督責鞭笞不<lb/>
巳六年無可入君條列于朝悉蠲之時遣使寛恤民力<lb/>
<pb n="KR4d0057_WYG_014-4a"/>
欲一切罷河北驛傳之須于民者君言騷民故當禁而<lb/>
事繫國信往來者亦何得廢獨可具民所勞費以其數<lb/>
當税役朝廷行之至今公私為便使者吏卒過境少有<lb/>
夤縁為擾必按以法嵗饑部使者不肯賑遂發寧化鎮<lb/>
倉人頼以活秩滿改祕書省著作佐郎知曹州濟隂縣<lb/>
事神宗即位遷祕書丞廣濟河決勢慼乃詢邑人議破<lb/>
南堤以分水水去病鄰邑君曰此于法甚重其可以累<lb/>
他人亟自劾韓魏忠獻公吳正憲公暨御史臺吏有論<lb/>
<pb n="KR4d0057_WYG_014-4b"/>
捄知冤句縣事張復禮至請納官以贖之朝廷亦嘉君<lb/>
意止奪一官免邑人繪君事之魏公留守北都薦教授<lb/>
國子監丁内外艱服除復前官直進奏院召對上猶以<lb/>
濟隂事奬勞之除提舉河北常平倉改東路轉運判官<lb/>
徙西路水沴糓貴奏罷市易司増價以糴免民艱食繼<lb/>
又賑之遂無轉流遷陜西提㸃刑獄駕部員外郎汲逢<lb/>
坐市易事繫秦州詔獄逮三百人乆未決主者幸有功<lb/>
慘覈巧詆先紿移逢病于州君方攝事亟遣醫得逢無<lb/>
<pb n="KR4d0057_WYG_014-5a"/>
恙狀乃檄問所以為不實者主者情見趣竟獄不敢少<lb/>
出入逢得無寃坐徑詣君位謝曰獲更生實君賜也官<lb/>
制行換階奉議郎召入尚書省為職方員外郎轉承議<lb/>
賜緋衣銀魚乆之求補外知汝州元豐八年今上嗣位<lb/>
遷朝奉郎以足疾請致仕十二月四日卒于州舍享年<lb/>
六十五前娶皇甫氏追封永安縣君後章氏封武寧縣<lb/>
君子三材婺源主簿樞睦州司法參軍杞興化主簿女<lb/>
二長適朝奉郎王續次進士蔡居厚君事親至孝友愛<lb/>
<pb n="KR4d0057_WYG_014-5b"/>
諸弟與人交有終始性諒直勇于為義而亷于進退臨<lb/>
事不惑所謂禍福利害不以動其心聞人善喜切切稱<lb/>
道其不善亦不能隠必面告之使改常謂天下大分惟<lb/>
是非黒白爾要不可使淆見小不明則咄嗟憤歎其為<lb/>
治倣此故所至大有聲而亦或以不得于人政事本于<lb/>
仁厚愛民為監司不事邉幅未嘗置人于法布衣時聞<lb/>
舒州望江令豐有孚能吏以孚繫獄即馳見轉運使王<lb/>
素白其寃素立釋之君故不識有孚有孚亦不知也晩<lb/>
<pb n="KR4d0057_WYG_014-6a"/>
年亦喜論事憂深思逺過于在位者嘗上疏論免後錢<lb/>
不當及下戸大臣不禁賓謁與人語簡雅有風致文章<lb/>
豪健潔齊源逺而氣正自集四十巻藏于家曽祖元吉<lb/>
仕江南祖覺仕皇朝為殿中丞父孝綽號潛山先生以<lb/>
君仕于朝贈朝奉郎元祐八年十月辛酉塟君于鄆州<lb/>
須城之望山其父墓次某識君三十餘年潛山之塟實<lb/>
銘之于是諸子復以為請乃作銘曰<lb/>
黄氏著姓江夏其初有避唐亂閩浦城居逮君皇祖爰<lb/>
<pb n="KR4d0057_WYG_014-6b"/>
徙于舒既沒而窶遂塟大湖潛山子仕奉親北方終飬<lb/>
又卜汶山之陽神靈安之遷徙何常有羙惟君志大氣<lb/>
剛學以澤之蔚有辭章力善狥義其身可㤀謂逢文明<lb/>
騰凌頡頏誰斯所儲屯悶弗張間出一二已韡其光老<lb/>
以一郡止于散郎才之不契由古則然有城有室附于<lb/>
潛山刻詩譔實以詒後傳<lb/>
　　　太常博士彭君墓誌銘<lb/>
君諱慥字公謹世為潭之湘隂人祖晃考□皆以輕財<lb/>
<pb n="KR4d0057_WYG_014-7a"/>
樂施稱于鄉里君第皇祐元年進士除復州景陵尉丁<lb/>
母喪服除調復州司里舉為江州彭澤令丁父喪服除<lb/>
入祕書省為著作佐郎知澧州石門縣今上即位㤙遷<lb/>
省丞移知南儀州事改太常博士熙寧四年七月十三<lb/>
日以疾卒于官享年四十六君莊重而可親樂易而有<lb/>
守心無曲思面無徇笑居鄉有行義仕宦二十年有清<lb/>
槩未嘗問其家有無至和中辰州起事蠻溪調諸州兵<lb/>
議所以窮討君獻策任事者以謂中國能使邉夷服者<lb/>
<pb n="KR4d0057_WYG_014-7b"/>
為有㤙信爾險穴莾谷其民類禽獸不可使而其土不<lb/>
可耕使吾得志正所謂石田者何事以為我勞今獨宜<lb/>
有以綏懐之而已方是時喜事功名者皆以為擊之是<lb/>
已而師老財困朝廷屢遣使者卒如君策彭澤有修山<lb/>
觀唐狄梁公買田千畆與之于是觀有堂以祠公大吏<lb/>
欲移其田他觀君請留半奉公祠屢爭不得至以其議<lb/>
聞于朝卒從之石門得民偽為印者法可以死情可以<lb/>
生死則得之者免逺官君戚曰殺人以自利歟遂傅生<lb/>
<pb n="KR4d0057_WYG_014-8a"/>
議交趾嵗貢所過郡皆以鄉兵䕶送民病其騷獨君南<lb/>
儀罷之君平生不樂為皎然者而厯宦多在偏州荒邑<lb/>
無事處故逡巡不大振作而其因物有作間見而時出<lb/>
之者蓋如此嗟夫君之不得其壽也君升朝贈其考大<lb/>
理評事妣許氏孝感縣太君娶戴氏封永安縣君子男<lb/>
二子民子中皆舉進士二女末嫁以六年二月甲申塟<lb/>
君于歸政鄉永寧里土塘之原子民嘗從予㳺于荆州<lb/>
也于是來請銘廼為之銘曰<lb/>
<pb n="KR4d0057_WYG_014-8b"/>
有幽斯宫<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>崇阜兮萬古一化孰夭壽兮不瑕其徳義<lb/>
不疚兮斯于博士為不朽兮<lb/>
　　范聖涂墓誌銘<lb/>
君范氏諱遵道聖涂其字也士仕而不知其道也乆矣<lb/>
苟焉者固漫不省可否惟利之故及狷者又頗亢激以<lb/>
輕去就為事如聖涂㓜已得官不肯輕進方且博學深<lb/>
飬有以自得而後起既仕矣有所不合終不詭隨從容<lb/>
潔身以去夫必欲自信其所飬吾知其非無志于仕者<lb/>
<pb n="KR4d0057_WYG_014-9a"/>
也不枉已以合人吾知其非有求于仕者也進不為苟<lb/>
得去不為矯亢豈不賢矣哉雖然抱其所有不少見于<lb/>
功用又不得壽而亾此古之人于天道報施所以致疑<lb/>
嗚呼是可哀也聖涂康宣二年用從叔祖祕書監諷廕<lb/>
補郊社齋郎嵗十一而孤二兄故已夭獨端飭自立事<lb/>
母李氏以孝謹聞飬孀姑于家而與其子㳺出處友愛<lb/>
人不見其為外兄弟也聚書延師友以名教為樂賙人<lb/>
之急親朋多賴以濟嘉祐二年始調鄆州須城尉隨改<lb/>
<pb n="KR4d0057_WYG_014-9b"/>
徐州司户參軍未赴丁母喪服除調青州千乘縣主簿<lb/>
令之政多不善君以忠道之又劘以理又争以義皆不<lb/>
聽州察其然因從君刺令事君謝不知退而笑曰此豈<lb/>
我事而我亦安能狥物乎有去而已因鎻其廰舉進士<lb/>
遂不復出鄉里益治所居闕圉圃築室廬水上超然孤<lb/>
往臨流坐石吟嘯其間世故一不以掛齒熙寧三年十<lb/>
二月十四日以疾終享年三十八君性寛厚静重寡言<lb/>
精識曠度有過人者讀書不為蹊徑務致其極為文章<lb/>
<pb n="KR4d0057_WYG_014-10a"/>
嚴簡有趣嘗两試禮部喜事多學至星厯氣數皆通其<lb/>
術篤于朋友忠信樂易乆而不渝而與予相好也故其<lb/>
卒也姜先生潛自魯來與其姑之子張君褒經治其喪<lb/>
而使來趣銘君之先自髙平徙河南後有官東平者今<lb/>
為東平人此部員外郎諱正顔者君曽祖也君娶故兵<lb/>
部員外郎直史館梁公舊之女生二男徳方于是始十<lb/>
嵗徳恭三嵗二女長許歸姜氏次㓜遂以明年二月甲<lb/>
申塟君于鄆州平隂縣安樂鄉樊山原先塋之左銘曰<lb/>
<pb n="KR4d0057_WYG_014-10b"/>
大車六轡載鸞載斿不可以徑寧柅而留往既艱矣又<lb/>
薪其輈嗟惟聖涂誰司諸幽北山磻固君卜先邱聖涂<lb/>
歸哉閟此千秋<lb/>
　　劉子中墓誌銘<lb/>
君諱常字子中嘉祐八年進士及第補祁州司理參軍<lb/>
治平改元君上書言天下平治由先朝臨御乆徳澤法<lb/>
度所以馴致之以遺今日今命元之意非是宜于本功<lb/>
所自來慎始昭孝若曰承之而已時韙其説治獄明以<lb/>
<pb n="KR4d0057_WYG_014-11a"/>
恕多所平宥數與上官相可否事未嘗屈二年七月十<lb/>
七日享年三十八以疾卒君㓜喜讀書長益自刻苦沈<lb/>
酣出入非若世俗口誦而膚取之者于寢食造次不輒<lb/>
廢書以為天下之至樂在是而世所謂樂無以易其發<lb/>
為辭章清㧞有思尤長于引古以視今性和静而疏逹<lb/>
與人交忠信不渝鄉人有過誤者輒不較居官閒則與<lb/>
士子講學所以教誘之甚厚人大向之以名節痛自砥<lb/>
礪欲求天下之善以身蹈之冀有見于世而志不就蚤<lb/>
<pb n="KR4d0057_WYG_014-11b"/>
死其不可悲也哉劉氏濱州渤海人曽祖諱應圖祖諱<lb/>
為濰州昌邑主簿父諱庚河中永樂主簿世貧業儒至<lb/>
永樂滋貧流寓四方時為名公大人邀客之博學多識<lb/>
善教諸子而君弟䝉有文行故門内講習自相為師友<lb/>
其後䝉被召試校書郎知唐州湖陽縣以不合投劾去<lb/>
君既沒十二年永樂及母夫人相繼以逝又一年并䝉<lb/>
亦亾嗚呼其不重可悲也哉自永樂徙河陽之温縣于<lb/>
是君季弟頤復晉與君之配李氏及其孤弼直遂舉諸<lb/>
<pb n="KR4d0057_WYG_014-12a"/>
喪并塟于王屋縣玉陽鄉之北原實元豐二年七月七<lb/>
日也君所著文三百篇一女前亾矣銘曰<lb/>
嗟惟劉君其士之良涵茹探履學敏以彊騤騤天驥志<lb/>
騰八方踠足跬歩孰有而亾將槩諸理君乎何傷<lb/>
　　國博陳㡬道墓誌銘<lb/>
公諱修古字㡬道姓陳氏自太丘徙東平曽祖某祖咸<lb/>
卿考肅贈吏部侍郎公少嘗舉進士以兄任為郊社齋<lb/>
郎調瀛州樂壽縣主簿改潤州司理參軍丁母喪服除<lb/>
<pb n="KR4d0057_WYG_014-12b"/>
舉監大名府酒遷定武軍節度推官治平中用薦者改<lb/>
大理寺丞知䖍州安逺縣以親嫌自陳徙監海州税今<lb/>
上登極㤙遷太子中舍賜五品服監開封考城縣酒轉<lb/>
殿中丞知博州聊城縣事未滿罷乂知劒州尤溪縣事<lb/>
不行轉國子博士糶在京常平米坐法免歸居七年以<lb/>
元豐四年六月十二日卒享年七十一公性孝謹少孤<lb/>
事母夫人無違及執喪鄉人穪之精敏善治事在樂夀<lb/>
民大饑州委公賑之活者十九在大名課溢緡錢三十<lb/>
<pb n="KR4d0057_WYG_014-13a"/>
萬在武定鞫正疑獄之乆不決者自聊城罷縣人遮道<lb/>
乆不得去前後當路争薦之晩節失官退處里舍和易<lb/>
寛静以酒自娛親戚故舊相對怡然無不足色雖老精<lb/>
力强壯絶過人臨終授治命其子如無疾者嗚呼公尚<lb/>
何所慊哉初娶梁氏封仙居縣君生子二人男丙服儒<lb/>
女嫁國子博士聶伯堅而亾再娶何氏封福昌縣君遂<lb/>
以其年七月十一日塟于鄆州須城縣南留村先塋之<lb/>
西某祖妣仙源夫人實公兄祕書監諱希古之子以是<lb/>
<pb n="KR4d0057_WYG_014-13b"/>
知公之詳無若某者丙前塟又以狀來謹序次而為之<lb/>
銘曰<lb/>
物有得喪人用笑嘻彼自來去胡轉而隨公以是故失<lb/>
也安之既康既壽世考所詒<lb/>
　　國博陳長孺墓誌銘<lb/>
公諱孝標字長孺姓陳氏曽祖諱咸卿祖諱肅贈吏部<lb/>
侍郎考諱希古贈祕書監公以廕補太廟齋郎調保州<lb/>
保塞縣主簿光州司法以處州龍泉縣令舉監汾州永<lb/>
<pb n="KR4d0057_WYG_014-14a"/>
利西鹽得眼疾所謂内障者求醫以歸又二年致其事<lb/>
除太子中舍英宗即位改殿中丞賜緋衣銀魚今上即<lb/>
位進國子博士熙寧五年六月五日以疾卒享年五十<lb/>
有九公性至孝㓜失母實鞠于祖母永安太君方氏及<lb/>
長而祕書公分務南都退居東平其所以奉親自養禮<lb/>
賓友内外晏然無所不樂而㤀其身之疾者由公于子<lb/>
職盡也于是凡十餘年既居喪而方夫人猶在寢及事<lb/>
二季父益以謹順聞與諸弟友愛相與以安貧服禮為<lb/>
<pb n="KR4d0057_WYG_014-14b"/>
事嵗時㳟慎祀饗自始事迨卒祭朝服以俟酌酒饋食<lb/>
有數有序毎獻再拜興俯屏息于几筵如親其聲容而<lb/>
有所受命者至婦子侍御率以祗恪無敢跛倚與朋友<lb/>
乆而不渝和易以愛人雖賤夫遇之有禮自祕書公之<lb/>
亾于是三十年鄉里之亟盛亟替朝譽而暮毁者凡幾<lb/>
家至論清白有常能持其門户則人必指陳氏而稱公<lb/>
曰吉徳君子也雖然臨之以義利蓋有不可動者保塞<lb/>
上官或屬以私公謹對曰不可僚友誚之曰以是居卑<lb/>
<pb n="KR4d0057_WYG_014-15a"/>
非身謀也公曰士窮逹得失不有命乎而道固若是議<lb/>
法有守不可撓而本之以恕疑者必傅輕多所平宥汾<lb/>
洲課增衍于格當賞矣俄以疾廢而至于亾鄉人莫不<lb/>
咨嗟以善人不得報為惜公少舉進士有聲名善作詩<lb/>
晩讀佛老書信事頗篤夫人李氏故崇儀使榮州刺史<lb/>
緯之女生四男昭早世熙煦黙皆服儒一女歸鄭儒繼<lb/>
室夫人之妹封金華縣君先三年亾生一女不育十年<lb/>
四月二十四日塟公于鄆州須城縣盧泉鄉酅上里先<lb/>
<pb n="KR4d0057_WYG_014-15b"/>
塋之甲穴公某長舅也方不幸㓜孤實公字之又教之<lb/>
以俾成人于塟也其可以不銘銘曰<lb/>
洵惟博士孝悌有儀惟蓄不施惟善不耆惟其命之是<lb/>
以順之惟徳不疵何公之悲<lb/>
　　陳仲明墓誌銘<lb/>
君諱孝嘗字仲明某生十年而考妣棄其孤實鞠于外<lb/>
祖父贈祕書監陳公是時公以疾退居東平里第將沒<lb/>
以劉氏孤屬其五子某當時竊自惟念親既不得而見<lb/>
<pb n="KR4d0057_WYG_014-16a"/>
之終乃幸得諸舅從之其庻矣乎其後長立竊食乎仕<lb/>
出處二十年間舅氏之相次亾者四人獨君一人者在<lb/>
而以風痺臥家雖然毎以事若告假過鄉里時得拜其<lb/>
左右瞻候其安否語言相問訊尚足以自慰其念母㒺<lb/>
極之意而今又亾矣當時之所從吾母之同氣于是遂<lb/>
盡嗚呼其不可悲也哉君秘書公第二子性謹孝侍疾<lb/>
執喪能盡其志與兄弟相友愛交人有信義少時讀書<lb/>
作文辭尤刻苦為詩旁治醫藥隂陽之學將塟患塟師<lb/>
<pb n="KR4d0057_WYG_014-16b"/>
多拘因自究其書有所去取以從事無違于禮尤喜佛<lb/>
書通性宗蓋有自悟者其論雖禪學老師往往為屈故<lb/>
恬夷安分無蟇乎外初祕書公為尚書屯田郎中年六<lb/>
十得疾求致仕以㤙任君君曰大人小疾輕去而為其<lb/>
子計某未安也公遂分司南都曽祖諱咸卿祖諱肅贈<lb/>
尚書吏部侍郎祕書公諱希古君娶馮氏龐氏子男五<lb/>
人曰浩曰湜曰沖曰淳曰洵皆舉進士浩沖嘗舉計偕<lb/>
七女子二女嫁四㓜亾一在室君之亾實元豐五年七<lb/>
<pb n="KR4d0057_WYG_014-17a"/>
月三日享年六十八遂以其年九月二十八日塟于鄆<lb/>
之須城縣盧泉鄉先塋之原合以馮氏銘曰<lb/>
嗚呼陳氏逺有徳祉中嘗振顯報施未侈逮君之世寖<lb/>
微弗興而以孝弟鄉里滋稱學行恂恂視其諸子徳後<lb/>
必昌庻將在此<lb/>
　　陳行先墓誌銘<lb/>
君諱孝若字行先姓陳氏東平人曽祖咸卿祖肅贈吏<lb/>
部侍郎考希古贈祕書監君資夷謹持重有志識祕書<lb/>
<pb n="KR4d0057_WYG_014-17b"/>
公仕有清節為尚書郎以疾分務南都居里舍教諸子<lb/>
以學君嘗讀書自刻勵矣已而幡然曰親疾而飬不足<lb/>
吾于子職將擇其力易而功近者廼獨以治産自任服<lb/>
勤勞躬纖嗇始于至微粟儲而縷積之闢田桑以植本<lb/>
又有所懋居以化有無蓋其性仁故知所取予智故知<lb/>
所變通信故能交約故能持居乆之遂以富稱鄉里自<lb/>
祕書公捐館乆其叔若兄仕不逹两兄以病臥家食口<lb/>
滋衆緩急皆賴君以濟鞠飬叔兄孤女以禮嫁仕族舉<lb/>
<pb n="KR4d0057_WYG_014-18a"/>
大喪六七塟之人有所謁隨事周給至于自奉飬簡儉<lb/>
不易儒素晚年薄滋味嗜好益澹泊向有所營殖者皆<lb/>
寝不復為故嘗觀君之于財其所以生所以用與所以<lb/>
守者其道蓋出于此則與夫詐力貪刻賤義放欲亾厭<lb/>
以為富者甚異矣喜讀佛書談性命疾革不亂自制棺<lb/>
圖像遺其子而卒元豐三年四月十日也年六十娶楊<lb/>
氏尚書比部員外郎歸一之孫子三人長男女皆亾㓜<lb/>
曰慥孫曰詡説其年七月十一日塟于鄆州須城縣南<lb/>
<pb n="KR4d0057_WYG_014-18b"/>
留村先塋之西某妣陳夫人實祕書公長子方先君官<lb/>
湖南祕書公為遣君從行逾年先君夫人繼棄其孤其<lb/>
孤既㓜喪事皆君治之及某依外氏為學至長立得官<lb/>
所以成之者君之徳居多于是前塟慥來請銘銘曰<lb/>
積惟仁用惟義饗惟吾之力又自居其薄曰毋浮吾徳<lb/>
嗚呼尚哉昭之幽刻<lb/>
　　宋宗室慈州防禦使宗博故夫人普寧郡君郭氏<lb/>
　　墓誌銘<lb/>
<pb n="KR4d0057_WYG_014-19a"/>
夫人郭氏曽祖暉贈太子少師祖守文贈尚書令譙王<lb/>
父崇仁贈安國軍節度使夫人㓜失怙恃飬于寡嫂王<lb/>
氏逮成人奉其嫂如所生年十八歸于皇叔慈州防禦<lb/>
使宗博夫人性仁恵端静奉姑舅以孝接宗婣以禮撫<lb/>
羣下以㤙輔贊君子休有令徳累封普寧郡君熙寧三<lb/>
年十一月二十五日感疾殞于寢年四十一一男一女<lb/>
皆早世訃聞上震悼恤禮加等寳慈宫嗟惜為之出涕<lb/>
遣内司賓中貴人庀事殯于京南奉先之佛含明年七<lb/>
<pb n="KR4d0057_WYG_014-19b"/>
月十四日塟河南永安縣之塋有詔詞林為之銘曰<lb/>
展彼夫人柔温静嘉蒿魂奄忽戚里齎嗟西原瀰迤行<lb/>
楸靃靡勒銘幽堂淑聞不已<lb/>
　　壽安許夫人墓誌銘<lb/>
夀安縣太君許氏贈諫議大夫黄公諱珙之夫人熙寧<lb/>
七年十二月二十一日以壽終明年春其子太常少卿<lb/>
師道泣以謂某曰吾少時被夫人教曰黄氏世積徳善<lb/>
將必有發豈不在我之世爾曹其可以不學即佐先子<lb/>
<pb n="KR4d0057_WYG_014-20a"/>
教訓頗力其後吾仲弟師説早世獨與季弟師旦以進<lb/>
士同時得科名起家就仕獲以禄飬師旦既以都官員<lb/>
外郎終吾日懼衰薄無以奉夫人今不孝夫人既亾將<lb/>
塟矣惟是幽宫之銘以累子其毋辭方是時某譎官衡<lb/>
州且三年因詳得夫人之行夫人世衡陽人其父勝好<lb/>
施有逺識衆以長者尊之天人為女善事其父母為婦<lb/>
又善事其舅姑睦其族姻内外無間言諫議公喜賓客<lb/>
食飲其門者無虗日皆夫人身自供具内治不竒上下<lb/>
<pb n="KR4d0057_WYG_014-20b"/>
安之二子寖貴顯饗封受祉更仙源仁壽長壽三縣君<lb/>
以及今封晩年不樂出鄉里太常公為請近郡又两監<lb/>
南嶽祠遂居里舍以便奉飬晨夕省視竭力致誠察其<lb/>
顔辭以為休戚嵗時率婦子孫曽奉觴執膳為夫人壽<lb/>
夫人顧之喜毎合燕親族笑語酬酢終日無倦閭里于<lb/>
是咨嗟嘆慕凡語門户之慶者莫不指黄氏以夫人為<lb/>
有備福而稱太常公曰孝徳君子也夫人性慈仁尤喜<lb/>
佛事誦其書凡十八萬巻有竒平生少疾將終神明如<lb/>
<pb n="KR4d0057_WYG_014-21a"/>
常時言語不亂召族屬持其手各有所囑安然以逝嗚<lb/>
呼人之所慕而難至者壽既壽矣或眊昬疾若淹淹不<lb/>
支不然嗇其子孫幸而有之不克肖似若夫人享年八<lb/>
十八身終康寧有子甚賢一女歸士人孫曽男女至三<lb/>
十人而補仕者五人皆材良自立嗚呼夫人可以無憾<lb/>
矣是年某月某日塟于某鄉某里諫議之塋銘曰<lb/>
女婦惟孝母也惟仁惟睦惟則以昌其門福施厥徳天<lb/>
畀之年有子惟卿由教則然定省左右綵服華顛及其<lb/>
<pb n="KR4d0057_WYG_014-21b"/>
三世詵詵在前豈無智逹或累死生臨此大故夫人不<lb/>
驚嗚呼賢哉世攷斯銘<lb/>
　　仁壽趙夫人墓誌銘<lb/>
知㤙州事尚書比部郎中王君諱䓒龍之夫人仁壽縣<lb/>
君趙氏上世洺州人自曽祖羽徙博之聊城祖韜父繼<lb/>
永皆不仕伯父繼昌事太宗祗候閤門任事北邉有威<lb/>
名夫人㓜善事父母既嫁其姑路氏有賢行而嚴正少<lb/>
可惟夫人能得其意及將終語人曰始吾兒早孤求配<lb/>
<pb n="KR4d0057_WYG_014-22a"/>
常危慮無以成王事者今得吾婦死瞑矣後比部君寖<lb/>
顯夫人益以禮自約毎臨居養之華美者未嘗不戚然<lb/>
興言念其姑之不待饗而已乃有此也愛諸子均一人<lb/>
不覺其有異出者比部當任子欲先諸從子夫人欣然<lb/>
成之飬孤族子數人于家㤙意無所間蓋婦人之行于<lb/>
是為甚難而夫人優為之平居寡笑語御家有法事至<lb/>
雖煩而徐應之必中理日誦佛書以為常性寛而正故<lb/>
人或可以欺而不能以妄説之也嫁三十七年年六十<lb/>
<pb n="KR4d0057_WYG_014-22b"/>
一元豐二年十一月三日以疾卒于其夫官舍初封孝<lb/>
義後更今封生三男子長巖叟河陽節度推官監晉州<lb/>
煉礬務好學有節行次濱叟堯叟六女嫁者四人其二<lb/>
與次男皆早亾孫男女七人明年三月日𦵏于濟隂廣<lb/>
武原之先塋銘曰<lb/>
孝至于不㤀其親愛至于不獨其子厥家日興不享禄<lb/>
祉是惟令徳而壽此止貴孰共之欲飬不俟夫哀子慕<lb/>
嗚呼曷已<lb/>
<pb n="KR4d0057_WYG_014-23a"/>
　　吳郡君墓誌銘<lb/>
濮陽郡君吳氏世家撫州之崇仁縣贈太常少卿諱鍇<lb/>
之孫故都官郎中諱有鄰之子故給事中天章閣待制<lb/>
致仕郭公諱申錫之夫人郭公始娶陳氏實為我妣之<lb/>
妹既蚤亾而再室夫人某以陳夫人故數出入拜夫人<lb/>
今諸子舉公夫人之塟而以銘見屬誼不可辭乃爲銘<lb/>
曰<lb/>
懋惟吳宗篤生夫人其字道卿其名嗣真㓜不戯嬉獨<lb/>
<pb n="KR4d0057_WYG_014-23b"/>
近文字性敏以勤有誦輒記至凡女工不學而能事親<lb/>
克孝善飬善承父母以是賢之篤愛好逑亦多慎擇厥<lb/>
配二十八嵗乃始有家不逮事舅姑壽則遐承顔順辭<lb/>
始終不替藥劑膳羞必躬乃饋陳氏有子六人皆㓜夫<lb/>
人撫之巳子不後陳氏兄弟間至猶昨夫人遇之已族<lb/>
不薄給事立朝侃侃言路不以家卹夫人之助謫官濠<lb/>
梁不以憂戚姑尤安之以時分力居姑之喪哀毁不勝<lb/>
廬居墓下又以孝稱自其為女為婦為母動止有節言<lb/>
<pb n="KR4d0057_WYG_014-24a"/>
語不苟持循家法不以智更諸子自教卒俾有成内外<lb/>
睦婣法度妥妥尤喜事佛晚益不惰治平五年從夫河<lb/>
中九月十八日感疾以終壽五十一弗克永年行豈不<lb/>
淑而報乃愆有男禮立主將作簿女亦一人嫁宋文虎<lb/>
居仁和縣郡封濮陽既歿七年給事亦亾熙寧八年仲<lb/>
冬一日遂合陳氏從夫幽室嗚呼夫人始卒不虧宜詩<lb/>
厥羙以永孝思<lb/>
　　李夫人墓誌銘<lb/>
<pb n="KR4d0057_WYG_014-24b"/>
夫人李氏東光人贈職方員外郎昭度之孫故崇義使<lb/>
滎州刺史緯之子故祕書監陳公希古之冢婦故國子<lb/>
博士孝標之妻而某之舅母也滎州本以儒者進嘗鈐<lb/>
轄廣東守北邉更數州皆有聲績始與祕書公相友善<lb/>
夫人數嵗嘗使出拜而約之㛰年十八乃歸焉既不逮<lb/>
事姑而祕書公以疾退居里舍者十年凡其食歛夫人<lb/>
非自烹餁藥非親調皆不以進疾甚則出其奩中物以<lb/>
有所祈請無不至及居喪哀毁過人方是時祖姑永安<lb/>
<pb n="KR4d0057_WYG_014-25a"/>
太君方氏在寢祕書公二弟博士之弟四人族屬蕃大<lb/>
而門内之治夫人實主之上事旁接各得其歡心御下<lb/>
雖嚴而人愛之博士于祭祀特兢慎夫人克相成之既<lb/>
恭孔時性聰明曉音樂略知書翰事佛甚謹皇祐五年<lb/>
七月十三日以疾卒于光州其夫之官舍年三十八子<lb/>
男女五人博士既賢夫人而未嘗㤀李氏也故以其妹<lb/>
繼室而仲婦又取其弟之子夫人既塟八年當熙寕五<lb/>
年博士亦亾其子熙以七年某月日合塟而取銘于某<lb/>
<pb n="KR4d0057_WYG_014-25b"/>
某㓜孤蓋依夫人以生者也是宜銘銘曰<lb/>
循法度共祭祀惟夫人克有是徳不愆壽不侈塟從其<lb/>
夫永安此<lb/>
　　贈刑部侍郎孫公墓表<lb/>
公諱成象字乾曜姓孫氏世家長沙五代末馬氏㨿有<lb/>
湖南將吏皆其所自補公之曽祖全以材武為潭州醴<lb/>
陵縣鎮遏使庇憂捍患當危亂中衆恃以休戚實有徳<lb/>
于一方生匡替始仕皇朝為掦州廣陵主簿以清白著<lb/>
<pb n="KR4d0057_WYG_014-26a"/>
名生雋隠曜潛行治居郡城南輕財樂施教子有方里<lb/>
人以為長者而湖湘衣冠論凡治家可法者至今指城<lb/>
南孫氏是為公考生子五人而公次居長性篤孝事親<lb/>
能竭其誠力而友其弟以愛居父喪致哀謹禮鄉里稱<lb/>
之好學問為文章長于歌詩善書有法有名埸屋間聞<lb/>
善見義篤好而力行之娶夫人李氏家多貲嘗析其屋<lb/>
同門壻以女分毎將有訴公曰婚姻以利末俗事也而<lb/>
又以訟乎是非士人之所為因謝絶之後以事出旁郡<lb/>
<pb n="KR4d0057_WYG_014-26b"/>
而母夫人以疾亾既還伏棺悲摧累日不能飲食忽撫<lb/>
其子曰吾不為無後死當免于聖人乎其從先君遊無<lb/>
所恨語已號頓而終年三十三天聖元年三月二十七<lb/>
日也夫人後公二十四年卒二子頎今為朝議大夫荆<lb/>
湖北路轉運使顒守桂州靈川縣令一女適進士丁咸<lb/>
孫男四人曽孫男六人朝議君以才顯于世自其升朝<lb/>
毎國家有事効廟推㤙其子以及其親于是累贈刑部<lb/>
侍郎鳴呼公雖無所饗于其生也而歿也被名爵燕世<lb/>
<pb n="KR4d0057_WYG_014-27a"/>
緒子榮而孫承之則為善必有報顧遲疾異焉耳公既<lb/>
歿二年十月二十三日塟于郭下鄉露仙里又五十三<lb/>
年當元豐四年三月二十七日開封府推官奉議郎充<lb/>
祕閣校理劉某以文表于墓夫人李氏萬年旌徳縣太<lb/>
君自有誌銘嗚呼公之死可謂過于厚者也古之人制<lb/>
中以為常然亦曰喪過乎哀雖過而不可議者厚故也<lb/>
公視其子足以立知其不為無後而死則公之志可哀<lb/>
也而不可議也夫厚其親而死人莫得以議斯可以無<lb/>
<pb n="KR4d0057_WYG_014-27b"/>
憾矣而猶有可哀焉誠在公有髙于人者未及施而止<lb/>
獨施之其身而已此其命也夫此其可哀也夫<lb/>
　祭文<lb/>
　　滑州祭鄒國公文<lb/>
自夫子沒邪説肆行厯嵗百餘而孟子出以身徇道于<lb/>
是夫子之道明人到今師之厯世緬邈弗知所報國家<lb/>
選講師設科目以其書繼五經後又詔封鄒國公配享<lb/>
夫子廟位兖國公之次學士大夫頓首幸甚以謂是夫<lb/>
<pb n="KR4d0057_WYG_014-28a"/>
子之心也州以詔令從事將擇日置像位焉敢具昭告<lb/>
　　祭丞相韓儀公文<lb/>
維大觀三年嵗次已丑十月壬申朔初二日癸酉奉議<lb/>
郎武騎尉彭城縣開國男食邑三百户賜紫金魚袋劉<lb/>
某謹以清酌庻羞之奠祭于故丞相儀國韓公之靈惟<lb/>
公氣間堪輿秀鍾嶽瀆來輔昌運協興盛福自結明主<lb/>
孰云夣卜髙陽開府初叨采録及長天樞復備僚屬飲<lb/>
食教誨始終樂育卒議<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>好不遺寒族逮予南遷仲婦<lb/>
<pb n="KR4d0057_WYG_014-28b"/>
晝哭雖反于室公睠彌篤瘴嶺蠻陬問遺以續髙誼仁<lb/>
心迥出流俗疑丞得謝脱屣寵辱樂道恬飬淡然自足<lb/>
天下具瞻日徯還復衮衣龍節匪暮伊夙天難諶斯云<lb/>
何不淑哲人已萎百身寜贖常水之陽西山之麓鬱鬱<lb/>
佳城吁嗟埋玉棐辭告哀曷展心曲<lb/>
　　祭沈太常文<lb/>
惟君之生冥孰宰持才髙而莫致蓄大而不施世之人<lb/>
徒愛其外之英華兮曽未見其中之磥砢好之者雖衆<lb/>
<pb n="KR4d0057_WYG_014-29a"/>
莫能以力兮惡之者亦足以顛擠惟古人之莫不爾兮<lb/>
亦惟君之所自知<lb/>
　　祭趙元考文<lb/>
維某年月日某官某致祭于故翰林趙公元考親家之<lb/>
靈惟公徳行之禀兮清淳而精粹學問之積兮該通而<lb/>
博備自文字以來兮前言之與故事雖幽渺詭祕兮㒺<lb/>
散殊之弗記其中無不有兮人名之曰武庫與物末嘗<lb/>
競兮世推之為國器系靈源之休兮克承厥世覽皇徳<lb/>
<pb n="KR4d0057_WYG_014-29b"/>
之光兮亦華于仕外若可以親疎兮内挺然其志兹俄<lb/>
鎩翼而南飛兮亟輿疾乎灃之涘曾未云更晦朔兮遽<lb/>
大故之及止惟死生固自有命兮公已乆明乎此理曰<lb/>
憂患為傷其生兮是世以進退為休戚之言者爾嗚呼<lb/>
哀哉予與公交兮以澹而成三十餘年兮事予以兄館<lb/>
閣各途有並㳺之樂兮㛰姻晩契締深好之情駭書音<lb/>
之來訃兮浩哀涕之如傾胡善人之不淑兮儻所謂天<lb/>
道之誰與明溯沅江兮緬緬望楚雨兮冥冥蘭芷兮香<lb/>
<pb n="KR4d0057_WYG_014-30a"/>
歇猿鳥兮悲鳴慨予方繫跡于蘭溪之濱兮不得祖飛<lb/>
旐之東征聊寓情于斯文兮代望門之歌聲敬致薄奠<lb/>
兮以薦斯誠<lb/>
　　祭丁上杭文<lb/>
維元祐八年嵗次癸酉二月戊申朔某日某甲子具位<lb/>
劉某奉故友上杭府君公明丁君之喪塟于鄆之北原<lb/>
謹遣隨行指使三班借職王穆致肴醴之品而祭之以<lb/>
文曰嗚呼公明曩時盛年氣狹雲路顧語富貴可以指<lb/>
<pb n="KR4d0057_WYG_014-30b"/>
取千金盡散以交雄豪志願力命不相為謀爛漫醉吟<lb/>
清新窈妙天葩寳璣霏落談笑造次居飬不嗇于窮服<lb/>
必華潔食必珍豐薦進吹颺豈非知已至其得失誰使<lb/>
誰尼晚假貴侯以紆青綸萬里逾嵗亟聞匶還今我東<lb/>
來燕樂故里魁礨軒昻獨不見子想象生平綢繆話言<lb/>
磅礴之氣得于遺編嗚呼公明紛紛古人才不盡偶惟<lb/>
有所傳恃以不朽獨念子世寖微寖艱客骨地上埀三<lb/>
十年為子買田北原龜食土水深厚佳城吉宅以子之<lb/>
<pb n="KR4d0057_WYG_014-31a"/>
考及二妣喪劉氏朱氏庚穴之蔵子及室邢竁于申位<lb/>
左右相望冥豈不慰不易舊歛周以重棺日時協良歸<lb/>
哉惟安嗚呼公明誰語皎皎沒而無知來歆罇酒副此<lb/>
悲思<lb/>
　　熙寧九年祭先塋文<lb/>
維年月日孝孫男某謹遣新婦任氏長男跂躬詣先塋<lb/>
之次用某日具清酌庻羞致享于三代考妣之靈惟某<lb/>
㓜而孤流離四方弗克踐先王恭信哀三禮得罪于上<lb/>
<pb n="KR4d0057_WYG_014-31b"/>
帝神明不敢逭乃天實悔禍保佑先人緒餘弗俾失墜<lb/>
以活其嗣人猶傷于貧三十年于兹始克大事如是其<lb/>
在某之身何有惟心以率力守視洒埽恪恭于墓次終<lb/>
以報稱先人則曰豈敢如以自竭其愚則曰庻幾哉然<lb/>
方有罪于朝為世大僇志弗克遂又五年于兹雖日哀<lb/>
疚繼之以夜其心惸然而官禁有誅祈天天髙亦㒺克<lb/>
有濟蓋蚤夜惟念古之人有禮祭祀欽承婦子是頼用<lb/>
敢祗承禮意命之從事以代不肖之身明徳加恵尚願<lb/>
<pb n="KR4d0057_WYG_014-32a"/>
歆兹乃若敬念所願則忠心如是終身如是曷云敢㤀<lb/>
曷云敢違<lb/>
　　祭蹈文<lb/>
祭于亾男奉議二郎之靈惟汝孝于父母善于弟兄行<lb/>
已應物一以至誠横逆不校憂樂不驚少自刻苦以取<lb/>
科名安其所傃克有厥聲士林同詞期以公卿嗚呼哀<lb/>
哉徳吉氣静此壽之理吾謂異時必將賴爾天胡奪之<lb/>
遽先吾逝白頭衰年哭爾壯子事之顛左有至于此嗚<lb/>
<pb n="KR4d0057_WYG_014-32b"/>
呼哀哉書來報疾汝批紙尾凡數十言常時無異云偶<lb/>
大病十去八矣醫言無他數日可起本不馳告念非得<lb/>
已地逺思親願遣一弟意緒昭昭有叙有紀但怪所書<lb/>
多不成字中心閔黙憂恍如醉亟遣醫先翊日訃至嗚<lb/>
呼哀哉天之賦汝亦既粹羙反嗇其生使不少俟冥誰<lb/>
宰持必有所以豈曰偶然自生自死殆吾不修釁惡積<lb/>
累罰鍾汝身汝則何罪聞汝臨終妻拏守視汝父汝母<lb/>
汝兄弟妹無一在傍四顧歔欷若有所屬索筆與紙手<lb/>
<pb n="KR4d0057_WYG_014-33a"/>
不能持强語其子曰幸千萬可獨寫此嗚呼哀哉又聞<lb/>
前年赴官邉鄙出門徬徨宻語二季曰此行役忽不自<lb/>
意安得休哉同此庭侍祝勿告吾懼詒親累豈汝自有<lb/>
所知魄兆已至使吾蚤聞必留汝止而不吾告何所牽<lb/>
制鳴呼哀哉又聞初疾風寒為厲頭目痛昬火壯軀體<lb/>
付之庸醫語為腳氣諸所毒藥連投大劑一晝夜中數<lb/>
十下利陽脱隂轖外浮中痞寖以滑泄上益嘔噦才十<lb/>
餘口摧此魁礨至于大故䄂不亂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>醫乎不仁殺人何<lb/>
<pb n="KR4d0057_WYG_014-33b"/>
易數雖有定豈無寃者嗚呼哀哉人之有生㑹歸于無<lb/>
浩浩萬古瞬息須臾其間長短何較錙銖古之逹觀宜<lb/>
此萬殊禍福同户彭殤一區㤀情齊物與天為徒吾視<lb/>
斯人豈無愧歟情累纒著若有根株八月庚申見汝喪<lb/>
車慘慘儀象纍纍縗麤聲慟親友歎聞道途天髙神幽<lb/>
吾哀莫呼江盡海竭吾涙有餘髣髴面目嗟何及乎惟<lb/>
有盡心撫汝諸孤松楸之下一室山隅以候嵗月歸汝<lb/>
先墟<lb/>
</p>
<p>
</p>
  </div>
</body>
</text>
</TEI>
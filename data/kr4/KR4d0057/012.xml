<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十二</head> <lb/>
    <p>
<pb n="KR4d0057_WYG_012-1a"/>
欽定四庫全書<lb/>
　忠肅集巻十二<lb/>
　　　　　　　　　　　　　宋　劉摯　撰<lb/>
　墓誌銘<lb/>
　　東上閤門使康州團練使陶公墓誌銘<lb/>
公諱弼字商翁少孤慷慨有氣節儀幹偉然刻苦好學<lb/>
經傳無所不讀尤喜兵家書從諸生科舉不能投世俗<lb/>
所好去而安貧事母以經術教授鄉里若無意于世者<lb/>
<pb n="KR4d0057_WYG_012-1b"/>
慶厯中莫猺諸唐冦略州縣提㸃刑獄楊略被詔督捕<lb/>
以禮奉幣致公幕下公喜幡然以起為盡謀畫俄率所<lb/>
募士破賊于桃油平以功補衡州司户參軍又破太平<lb/>
峒調桂州陽朔主簿皇祐中徙栁州司理參軍嵗饑多<lb/>
盜繫者滿獄公謂良民失職至此多以傅生議儂智高<lb/>
反詔略安撫復辟公參軍謀公自曲江下㑹諸將議救<lb/>
廣州賊既解圍而西公至太平場會蔣偕軍覆于賊餘<lb/>
衆潰走山林公慮其與賊合亟以便宜取白旗數靣大<lb/>
<pb n="KR4d0057_WYG_012-2a"/>
書曰招安散遣人持徇悉收千餘人所在貸糧以食之<lb/>
送帥司略大喜以公為知權略還朝語人曰吾平賊湖<lb/>
外所得者一陶某而已用舉者移陽朔令為治有本用<lb/>
號循良勸民植木夾道以庇暑暍使者下其法他邑桂<lb/>
之靈渠水自秦開導下逹江湖嵗久堙廢不通公因攝<lb/>
興安抵書安撫使蕭固請加浚治轉給邊食可無勞民<lb/>
固不省後轉運使李師中用其言果大利熙寧安南之<lb/>
役移粟百萬實由此渠嘉祐初改大理寺丞監潭州糧<lb/>
<pb n="KR4d0057_WYG_012-2b"/>
料院六年師中時為提㸃刑獄薦公知賔州未幾詔換<lb/>
崇儀副使以本路安撫都監知容州明年改六宅副使<lb/>
知欽州數以母長沙縣張夫人太君年老乞歸養不許<lb/>
八年遂丁䘮乞解官終服又不許治平元年英宗即位<lb/>
遷内藏庫副使明年拜崇儀使知邕州熙寧元年神宗<lb/>
即位轉六宅使招納訓利等六州蠻獠萬餘口撫定廣<lb/>
源會千餘衆之内附者加右騏驥使再任邕自經皇祐<lb/>
兵火守將數易百綱頽紊一以苟簡從事公至罅者苴<lb/>
<pb n="KR4d0057_WYG_012-3a"/>
補之窒者疏剔之磨以嵗月遂為治府左右江州峒五<lb/>
十餘酋率强虐漁利其下苦之公為作約束曉以禍福<lb/>
違者一繩以法莫不帖然畏服嵗滿以請知鼎州初熙<lb/>
寧初廣源賊酋劉紀請太平寨置和市使華夷貿易公<lb/>
測紀言葢交人之謀將出入省地窺虛實屢郤不聽至<lb/>
是安撫司不深惟利害輒上其事公亟為書數千言馳<lb/>
告于樞密院曰邕有土人十數類無他材幹造邊事為<lb/>
市至右職猶賴諸守土者嘗斥逺之未嘗聽其言故疆<lb/>
<pb n="KR4d0057_WYG_012-3b"/>
境幸按堵者凡七年今聞桂管惑紀姧謀實由此曹助<lb/>
成之決非所以安邊將産患無疑既而和市議行無幾<lb/>
何交人以劉彞沈起戰艦陣圖事為辭冦䧟欽廉宜三<lb/>
州人服公精識六年朝廷遣察訪使處置南江諸蠻舉<lb/>
公知辰州且言公恬不上吏課者二十年特遷皇城使<lb/>
奉詔措置北江北江溪州彭師晏桀黠難制公用間使<lb/>
其黨為仇相攻師晏因以衆數千來降羈首領十有九<lb/>
人致闕下取其地建五城堡詔加忠州刺史王師問罪<lb/>
<pb n="KR4d0057_WYG_012-4a"/>
安南以康州團練使知邕州于時邕人之不死于賊者<lb/>
往往逃匿山谷人情恟恟不敢進單騎先入左江峒民<lb/>
聞公再至欣然次第來歸乃籍丁壯得二萬七千分隸<lb/>
諸將凡大軍所謂蹋白開道及致輜重皆峒丁濟之方<lb/>
此時元帥大兵壓賊境以公兵精鋭忌專有功乃使之<lb/>
殿然軍中亊舉以咨訪其禮遇之隆他將不敢輩也富<lb/>
良之役賊請降以款我師元帥召公計之公曰明公來<lb/>
時陛受聖算云何而棄垂成乎元帥不之對然竟納降<lb/>
<pb n="KR4d0057_WYG_012-4b"/>
諸將入賀公拂衣去坐帳中拊髀歎曰三州之民無辜<lb/>
屠死者數萬今舉士馬十萬衆則己在手而縱不取以<lb/>
遂賊使國威靈不暢三州寃不復沮一方之心有可痛<lb/>
無可賀者聲氣奮厲聞者感動師至宵還既無前令中<lb/>
軍先一夜引去衆大擾相蹈藉賊夾對壘隂伺我隙公<lb/>
居後安坐下令休士遲明整衆按行賊不敢動元帥于<lb/>
是請城劉紀所棄廣源地為順州以藉口擇守者皆憚<lb/>
行乃以屬公公無難色未幾賊取我桄榔縣意圖廣源<lb/>
<pb n="KR4d0057_WYG_012-5a"/>
然其民懐公恩信賊一動靜必以告公故每先事遏其<lb/>
萌賊終無能為者乃躬督板築上冐氛癘下涉榛莽撫<lb/>
士卒疾苦恤其死亡閲嵗順州之城成而公亦病矣猶<lb/>
日飭將校以守禦計詔加東上閤門使因辭之一夕大<lb/>
星隕于庭公曰吾死于職得其所矣無一語及其私遂<lb/>
卒實元豐元年十一月十二日也享年六十四公資性<lb/>
莊重篤學能文尤長于詩年三十起從軍善御士與同<lb/>
甘苦得其死力處倉猝若無事守邊務簡靜謹斥堠最<lb/>
<pb n="KR4d0057_WYG_012-5b"/>
不喜疆吏生事徼功賞故所至蠻落畏懐無敢侵竊者<lb/>
忠義亮直白首一節賢士大夫皆譽之謂古名將無以<lb/>
加然公以習知嶺粤情偽人安之故每滿嵗輒増秩見<lb/>
留曽不得内徙嗚呼如公之志業使得馳騁西北援服<lb/>
鞭笞必有軒然可觀者而終老于一方瘴癘之域材不<lb/>
得盡其用此議者之所惜也有文集十八巻卒後十年<lb/>
十月𦵏于零陵金釡山之原惟陶氏世家潯陽靖節先<lb/>
生之後有避地湖湘者公之高祖矩至祁陽樂其山水<lb/>
<pb n="KR4d0057_WYG_012-6a"/>
而居之今為永州人曽祖蠲祖鈞贈殿中丞父岳以儒<lb/>
學有名仕為尚書職方員外郎累贈刑部侍郎初丁晉<lb/>
公一見公器賞之妻以先兄之子封錢塘縣君生一子<lb/>
通早世取兄之孫同為通後為臨桂縣尉又卒六女子<lb/>
其二人亡其次適邵通裴彦英呉括鄧良臣朝廷以公<lb/>
勤勞南方恩録其遺皆以異等四人並補三班奉職後<lb/>
數年又以同之子世延為借職所以褒勸有功于是不<lb/>
亡銘曰<lb/>
<pb n="KR4d0057_WYG_012-6b"/>
暨暨陶公將以儒術方嚴而仁敦大而栗公在軍旅謀<lb/>
定其㣲出竒制勝釋括于機公在邊圉罇俎談笑民嬉<lb/>
于生士勁而飽蠻戴父母恩信則然有政九郡邕至七<lb/>
年始時邊人取功以鑿公不可欺縮手誰作釋賊富良<lb/>
亦何賀為落落竒語人今誦之惟公之才兼具文武施<lb/>
之四夷霍衛方虎云何弗契一生炎荒瘴谿險徼摧此<lb/>
堂堂天命在上人為在下靈喜煙閣彼獨何者公也不<lb/>
朽有譽有功有詩千篇厥聲無窮<lb/>
<pb n="KR4d0057_WYG_012-7a"/>
　　直龍圖閣蔡君墓誌銘<lb/>
君諱奕字如晦蔡氏宋人也曽大父陟仕為國子博士<lb/>
贈太子太保大父希言軍事推官贈太師父挺由樞密<lb/>
副使拜資政殿學士判南京留司御史臺贈工部尚書<lb/>
諡敏肅母王氏追封汝南郡夫人君幼端重與常兒異<lb/>
世父故吏部侍郎抗心竒之以之為子補太廟齋郎進<lb/>
士及第除常州無錫縣主簿以侍親嶺外不赴丁母張<lb/>
氏夫人憂服除守將作監主簿罷簽書成徳軍判官侍<lb/>
<pb n="KR4d0057_WYG_012-7b"/>
親知秦州上即位遷大理評事通判乾州服侍郎䘮終<lb/>
制勾當在京步軍糧料院熙寧三年詔置審官院主簿<lb/>
君以薦補東院西院吏列房曰闗陞曰磨勘曰差遣一<lb/>
官攷擬房相參互而案牘首尾離異稽留墜散至縁為<lb/>
姧君乃各析為三房隨官品分屬之人大便建言門䕃<lb/>
初調試詩不若試經若律義為有補于政諸路薦舉宜<lb/>
裁限員數資序所謂親民者必厯知縣議皆施行四年<lb/>
青苖助役法出選建諸路使者推行之曰提舉常平倉<lb/>
<pb n="KR4d0057_WYG_012-8a"/>
兼農田水利差役亊君得湖南既對語當上指遷太子<lb/>
中允改轉運判官領其事是時所置遣多不深惟法意<lb/>
奉宣或繆盭君能親行州縣視其人物地宜度出而賦<lb/>
之入公私曰便明年賫其書來朝上滋喜使議司農無<lb/>
以易君者遷轉運副使賜五品服頗采其議可通行者<lb/>
下他路潭邵間所謂上下梅山其地千里馬氏以來猺<lb/>
人據之號莫猺國朝有厲禁制其耕墾出入然嵗久公<lb/>
然冐法又稍招萃流浪君曰省地養此後日為大患今<lb/>
<pb n="KR4d0057_WYG_012-8b"/>
變猺為漢無難也開其酋以禍福使為土民口授其田<lb/>
略為貸助使業其生建邑置吏使知有政如此而己于<lb/>
是靣敷其説及區畫之序上嘉納其䇿會今門下侍郎<lb/>
章公惇察訪本路即付其事同君經之檄入其境果大<lb/>
歡從授冠帶畫田畝分保伍列鄉里築二邑隸之籍其<lb/>
田以畝計者二十四萬増賦數十萬遂招懷邵之武岡<lb/>
峒蠻三百餘族户數萬嵗輸米以萬計納其所畜兵仗<lb/>
以其地建二寨六年五月上遣使者勞君賜名邑曰新<lb/>
<pb n="KR4d0057_WYG_012-9a"/>
化安化寨曰武陽闗峽遷君太常丞直集賢院敏肅時<lb/>
在政府辭其命手詔不許又撫納邵徽誠等州鎭蠻族<lb/>
之歸附者皆以補吏因言治新民法宜有張弛願假臣<lb/>
便宜詔可長沙諸邑負茶租田税積為緡錢四萬請如<lb/>
赦蠲除議全州不可廢乞行保甲法以防盜置錢冶衡<lb/>
州以權物輕泉重之敝皆從之敏肅以疾去位乞還君<lb/>
君亦以侍郎後有二子矣數自言遂歸其宗八年再任<lb/>
十二月交趾入冦徙廣南西路轉運副使權桂州經略<lb/>
<pb n="KR4d0057_WYG_012-9b"/>
安撫司事時賊已䧟欽廉邕三州内地城皆晝闔吏民<lb/>
多逃散君至開門日會賔僚棊酒鎭以暇豫人恃以安<lb/>
去者來歸簡料丁壯戒期自將擊賊賊聞不敢内窺引<lb/>
去乃請蠲復三州完其傷痍老弱皆有所養更軍制之<lb/>
不便者除械峙糧以待王師問罪遂城邕州鑿井三十<lb/>
師至無需不充時九年九月也已而隨軍南行方廣西<lb/>
財力乏而轉餉流衍出境所支尚足數月十一月軍駐<lb/>
思明寨聞母濉陽王夫人䘮去官其後四十日班師于<lb/>
<pb n="KR4d0057_WYG_012-10a"/>
富良江而主將以縱賊無功猥曰糧乏坐是奪君太常<lb/>
丞直集賢院未幾忠愍公徐禧來會軍費上君狀實于<lb/>
是朝廷知君爲有勞無罪也元豐二年猶監曹州倉米<lb/>
赴軍丁敏肅䘮服除換通直郎兵出西鄙河東餉運不<lb/>
繼使者皆得罪上特起君管河東轉運判官事徑如鄜<lb/>
延㑹王師治運事還部條前運七失遂上因糧摺運法<lb/>
運夫皆以親民官親督故無遁散分屯軍還或扇搖以<lb/>
再出稍避匿至聚為盜亟出牓開諭以道安定之城石<lb/>
<pb n="KR4d0057_WYG_012-10b"/>
州二寨具舟通道紆阻以濟議河外五堡小而密徒分<lb/>
形勢有警不足守可留平時戍望而已遂大省儲饋轉<lb/>
運使陳安石入對上曰事一委蔡某耶因屢稱奬五年<lb/>
十一月以本官直龍圖閣權發遣秦州兼都總管經略<lb/>
司事儲威積粟休養民力治綱領簡節目而肅于軍政<lb/>
嚴于治盜階州及甘谷城蕃部間出没窺抄君授方略<lb/>
諸將使以竒捕逐皆懼遁去聲實隠然完重一面州南<lb/>
河匯他水嵗敗北堤久受其患君増築大堤民不聞役<lb/>
<pb n="KR4d0057_WYG_012-11a"/>
後雨大水安居無虞秦人徳之六年閏六月二十二日<lb/>
晨出黄堂坐僚屬奄忽感疾遂卒中外之人言人才者<lb/>
莫不失聲痛歎為朝廷惜之君天資沈明而彊于自修<lb/>
多識事變有父之風烈嘗言天下事無不可為者遭上<lb/>
識拔感發奮厲于其造為省而後釋物迎所投節開理<lb/>
解無迕其間當煩潰艱劇跋谿莽冐暑瘴皆夙夜祗力<lb/>
以身臨之招攜開拓未嘗張皇勞費而妥妥就功享年<lb/>
止四十四自少慕親側又四服大䘮計其在事職裁數<lb/>
<pb n="KR4d0057_WYG_012-11b"/>
年而其所立如此外莊峻若不可即而中寛容與下論<lb/>
亊曲折往返能聼其盡事親至孝與朋友有義與族姻<lb/>
有愛教育侍郎二子所以成就之者曲有恩意内外皆<lb/>
與之俱為秦州奏其長潛管勾機宜文字初登科與兄<lb/>
昕天申同年敏肅位樞密時君使湖南又與兄朦天申<lb/>
分領三路漕事及秦州實繼侍郎之治士大夫夸榮之<lb/>
其配郭氏女封壽昌縣君子二男曰蕃曰芝皆承務郎<lb/>
一女嫁蔡州西平縣令趙伯通孫女一人文集十巻明<lb/>
<pb n="KR4d0057_WYG_012-12a"/>
年十月七日葬于應天府宋城縣七里村先塋太傅之<lb/>
兆某視君實從母妹之婿而又女歸其子蕃故為之銘<lb/>
曰<lb/>
逺矣蔡宗肇侯自周以國為氏著于陳留君七世祖稍<lb/>
從宋邱遂有顯人以衍厥流肅肅秦州克紹世緒適時<lb/>
之逄涵藴弗茹天子曰材濟予時汝有疇必咨罔擇夷<lb/>
阻方盗跳南輙使自楚本根西師往率秦府士飽千巇<lb/>
羌攝吾圉中以誣斥恬無一語亦既昭之天子之明以<lb/>
<pb n="KR4d0057_WYG_012-12b"/>
右以陟肆厎其成車流馬舞方駕而傾槩乎善惡不在<lb/>
死生刻詩竁石以慰諸冥<lb/>
　　右司郎中李公墓誌銘<lb/>
宋忠義憂國之臣李公在仁皇帝時天下平治人習靖<lb/>
佚公固已慨然論事書屢奏及由小吏至大官所厯見<lb/>
四方利弊輒條上經畫大計與他有司議率常公所議<lb/>
可最以國儲未建為慮天下君子小人不辨為憂其言<lb/>
懇至而未始以安危計其身朝廷一時知公為有經世<lb/>
<pb n="KR4d0057_WYG_012-13a"/>
才逮神皇帝擢士以不次超遷從官更帥西北遇事益<lb/>
發憤顧卒以上書論高坐廢嗟夫公之才無不可尤長<lb/>
于應變其于治道自以為曉然遭世用事未大振顯而<lb/>
落落不偶至老且死豈非命歟初公為世父龍圖閣直<lb/>
學士紘所愛遺奏以官而推與其孤弟其孤弟詣闕上<lb/>
書下宰相問狀復官之又不受既再辭官益刻厲好學<lb/>
中進士第厯官十八遷所至必見稱述在洛川縣原鄉<lb/>
教大意條著為令屬民讀之民歎曰前時令治我以法<lb/>
<pb n="KR4d0057_WYG_012-13b"/>
耳今令乃幸教我相戒以無違安撫使調諸郡税輸邊<lb/>
己而返之盛冬大雪勞費不能返者賤直于兼并家公<lb/>
曰他州亦吾民也令過邑願輸者聼躬坐庾門執契以<lb/>
待數日得粟萬石使者下其法他縣在延州夏人以嵗<lb/>
次金帛後時移文願毋逾嵗暮詔邊吏牒報從之公筆<lb/>
改曰如故事因奏言許西夏者不一而足今聼之啟僥<lb/>
倖傷威重或劾擅改制書公曰郡牒非制也朝廷是公<lb/>
議而猶坐贖在三司㑹河數決公上河䇿百餘事異時<lb/>
<pb n="KR4d0057_WYG_012-14a"/>
州郡類以河清卒應他役嵗更調夫若客軍代從事以<lb/>
不習亡溺者叵計公請増募河清立宂占法遂以不擾<lb/>
平民請繕治曹村隄防謂河必決此後不二年果決如<lb/>
公言在廣南儂智高特納款而邕守將蕭注玩冦要賞<lb/>
不以時撫定公檄注詣府詰責注自詭以功贖罪㑹蠻<lb/>
人申紹泰並邊追亡者而廵檢使宋士堯擊之反遇害<lb/>
注遂為駭奏以聞天子旰食遣使公馳奏無足憂願一<lb/>
屬臣因條上邊計宜施行十二亊劾注奉使亡狀當斬<lb/>
<pb n="KR4d0057_WYG_012-14b"/>
注坐再貶官頗采漢李固議上宜栁州土丁法因及他<lb/>
州自是得勝兵數萬以時練習戍卒大減蠻賈入乘舟<lb/>
貿易多抵欽廉等州公隂察疑有姧戒所在善伺之公<lb/>
去未幾交人冦邊果以舟入自欽廉興安有靈渠自秦<lb/>
以來通漕嵗久石積淺隘設斗門十八里至三十六所<lb/>
命焚石鑿之才留十門舟檝以通邕州置馬軍五百馬<lb/>
不能夏多死芻秣不給又折取税米他部公以地皆險<lb/>
阻無所亊騎奏罷之建復置和市埸以懐逺人實邊廪<lb/>
<pb n="KR4d0057_WYG_012-15a"/>
募民墾曠土薅草蒯疏瘴癘之氣攝官差選慮法吏肆<lb/>
為姧公第其名使待除于家毋輒詣臺人大便之方經<lb/>
略府饗士諜言冦至公飲自若中起更衣自草為六牓<lb/>
馳揭境上己而飲如初民吏始囂恐竄匿羣不逞隂洶<lb/>
洶公鎭以無事遂定賊見牓亦以公且得其情逡廵莫<lb/>
敢動即日遣貢方物請命使者至公弗見為草惡具俾<lb/>
將吏接之且諭前害士堯罪未治也紹泰聞之大恐委<lb/>
巢穴逺去初智高平其子宗旦及黨聚保有火峒或出<lb/>
<pb n="KR4d0057_WYG_012-15b"/>
入省地尚猥衆無所屬前將規討擊幸賞賊遂固守公<lb/>
揣其情移書諭禍福皆泣即遣其子曰新率孥族三百<lb/>
并酋長六十九人以地内屬其後安平州古萬等峒爭<lb/>
効順公因請以恩拊納使受命為國捍蔽在陜西詔以<lb/>
班超傳賜之而公亦雅慕李牧馬援為將故持重總大<lb/>
體前此重兵盡屯極塞冦至與戰則當其盛鋭勝未易<lb/>
決不戰則内無重勢以遏其入公謂本末失其應且兵<lb/>
惟戰守而己乃以善守者列塞上要害悉廢諸小堡而<lb/>
<pb n="KR4d0057_WYG_012-16a"/>
料善戰者頓内地為援増繕伏羌城令曰冦至守兵深<lb/>
溝高壘勿與鬭冦去戰兵裹糧襲擊之軍中熟公約束<lb/>
常以取勝威望隱然建言弓箭手雖土著而惰于耕宜<lb/>
倣古屯田法率百人為屯聚一堡頗立勤惰賞罰之格<lb/>
使人人加厲自好則視公戰為私鬭計莫此便王韶既<lb/>
以招懐邊羌為事而其族叛攻渭川堡射傷守吏公責<lb/>
韶失計因進兵掩破之嘗奉手詔列攻守方略十餘事<lb/>
其後朝廷所施多公計䇿太凡公之行事章章在人耳<lb/>
<pb n="KR4d0057_WYG_012-16b"/>
目者如此至其遇事明逹灼見理間危疑繁潰沛然迎<lb/>
解無有留處退而察公聲氣怡怡如不能人莫測也公<lb/>
貎不逾中人志尚高甚前後所上奏及間召見顧問多<lb/>
陳天人之際君臣大節闊略細故稽古自漢以下不道<lb/>
請以進賢退不肖為宰相攷課法謂古者有命然後為<lb/>
士故士貴今人自為士故士賤宜倣古先命士而後命<lb/>
官在官不遺罰務以信服人至明而恕嘗言曰為帥有<lb/>
體立功有時愼重當如泰山見幾不俟終日其將邊大<lb/>
<pb n="KR4d0057_WYG_012-17a"/>
指如此去官百姓遮泣不得行如施予趨人之急甚已<lb/>
事買田數千畝刋名為表給宗族貧乏者至今號義莊<lb/>
與廣南轉運判官劉牧友善牧死後公論邊事盡以功<lb/>
歸之求官其後又以女妻其㓜子稱薦山東儒者王建<lb/>
中姜潛以身下之皆至召用杜正獻公范文正公富文<lb/>
忠公同時薦公有王佐才退治居汶陽園池松竹蕭然<lb/>
有勝槩日與賔友飲酒賦詩其文章落落憂思深逺尤<lb/>
喜章奏世多傳誦之葢晩節雖屢黜而志不以故少衰<lb/>
<pb n="KR4d0057_WYG_012-17b"/>
輒忘朝廷將終猶語客以大河宋塞為憂士大夫識不<lb/>
識皆咨嗟感慨以不究用公為朝廷恨嗚呼然則所謂<lb/>
命在天者又奚道哉公諱師中字誠之上世趙人唐丞<lb/>
相吉甫有孫煴為宋州城令遂家楚邱自煴七世為楚<lb/>
邱人至公徙鄆為鄆人曽祖壽太子中舍致仕妣鹿氏<lb/>
繼妣張氏福昌清河兩縣太君祖某贈吏部尚書妣朱<lb/>
氏金城郡太君考某贈户部尚書妣何氏繼妣張氏嘉<lb/>
興清河兩縣太君公閥閲自并州推官以龐丞相薦知<lb/>
<pb n="KR4d0057_WYG_012-18a"/>
鄜州洛川縣事又薦除太子中允知延州鄜政興元府<lb/>
褒城兩縣改管幹鄜延路經略機宜事由太常丞遷博<lb/>
士通判澶州繼丁内外艱除䘮知臨江軍為三司渠司<lb/>
幹當公事拜尚書屯田員外郎提㸃廣南西路刑獄權<lb/>
經略事就除轉運使轉度支丐使郡知濟州英宗即位<lb/>
遷司封祠部郎中辭疾提舉兖州仙源縣靈宫太極觀<lb/>
遂知州事神宗即位轉度支直史館知鳯翔府拜天章<lb/>
閣待制河東郡轉運使改秦鳯路經略安撫使知秦州<lb/>
<pb n="KR4d0057_WYG_012-18b"/>
遷右司郎中坐與韶意異奪職降度支知舒州復右司<lb/>
厯知洪登齊三州復待制天章高陽闗路安撫使知瀛<lb/>
州應詔上書貶和州團練副使本州安置稍徙單州復<lb/>
右司郎中分司南京再提舉仙源宫觀遂以疾終實元<lb/>
豐元年四月七日享年六十六夫人王氏樂安縣君四<lb/>
男修登封縣尉卒价左班殿直偁濟州推官伉將作監<lb/>
主簿三女長嫁供奉官宋玠次許嫁進士劉澤次幼孫<lb/>
男㡬人公文集三十巻奏議二十巻以某年某月日葬<lb/>
<pb n="KR4d0057_WYG_012-19a"/>
于鄆州須城縣某鄉某里銘曰<lb/>
李實顯姓肇祥自聃牧君武安膺尹河南太尉相唐徳<lb/>
修有子八世至公文武是似仁祖烝哉感格以言神考<lb/>
烝哉顧倚于藩公蓄不窮仕也孔構而以才屈于是歸<lb/>
咎汶山巘巘其水洋洋委蜕在是公則不亡<lb/>
　　宫苑使閤門通事舍人王公墓誌銘<lb/>
公諱易字悌卿姓王氏開封人曽祖知緒贈左武衛上<lb/>
將軍祖繼凝皇祐騏驥使宜州刺史贈左監門衛上將<lb/>
<pb n="KR4d0057_WYG_012-19b"/>
軍皇父元慶内殿崇班贈左武衛大將軍公乾興初以<lb/>
祖任為三班借職十五遷官至宫苑使其四以泛恩一<lb/>
以功拜初廵雍邱襄邑河秦州催綱已有能名為麟州<lb/>
兵馬監押塞上無事官吏多宴集公每閒起登樓堞省<lb/>
防備或以為過公曰並邊其敢亡警戒乎康定初召試<lb/>
䇿藝以本官授閣門祗候為鄭州原武三縣廵檢河中<lb/>
府八州都廵檢使未行改涇州駐泊康定中夏人來冦<lb/>
與官軍遇于好水川公逆䇿成敗謂宜持重主者不省<lb/>
<pb n="KR4d0057_WYG_012-20a"/>
廹使出戰公以二千人當萬衆而伏兵起其後臂靣交<lb/>
中流矢俄休其衆據小山身先趣戰横㦸疾呼人競致<lb/>
死敵騎遂郤多所斬獲是時大將失律故公之功不復<lb/>
明宣撫使忠獻韓公言之除儀州制勝寨主知乾寧軍<lb/>
慶厯末嵗大饑河決商胡軍當下流前無隄防水暴猥<lb/>
至環壘幾没公親慰恤其人與同休戚晝夜督吏卒防<lb/>
塞約以軍法既免墊溺遂奏發粟以哺困餓濟活甚衆<lb/>
因起大堤城南至今頼之使者言狀遷西頭供奉官再<lb/>
<pb n="KR4d0057_WYG_012-20b"/>
任俄充契丹國信副使以益利路兵馬都監知利州皇<lb/>
祐初廣源儂獠初平逸其酋智高或言轉刼雲南將寇<lb/>
兩川人大驚譁公泰如平時綏輯慰勞兩路恃以安而<lb/>
密飭所部嚴繕守禦未幾文州蕃部王仰東掠邊地以<lb/>
備素具民不知警賊誅就移河東沿邊安撫契丹侵爭<lb/>
失地公詢耆俗按圖記得其實移文核明之契丹詞屈<lb/>
服奏弛府州酒禁用安撫使故相龐公薦除閤門通亊<lb/>
舍人改河北沿邊安撫前時疆臣類喜生事得細故輒<lb/>
<pb n="KR4d0057_WYG_012-21a"/>
張之徼倖以市㓛敵出巨舟數十往來界河欲造端爭<lb/>
産公但授方略將吏使謹備之徐遣人諭以利害逡廵<lb/>
皆引去以高陽闗路鈐轄知冀州會英廟登極大蒐兵<lb/>
伍故亊三司用未足率假民以應卒旁郡有立威將誅<lb/>
豪右以竭私藏公能第次其力隨所羨入之冀人尤徳<lb/>
公以此也嵗滿歸高陽又知廣信軍俄選為益利路兵<lb/>
馬鈐轄特遷皇城使以母長壽太君郭氏高年並辭之<lb/>
改定州路坐前任獄失移滑州鈐轄未幾改知趙州丁<lb/>
<pb n="KR4d0057_WYG_012-21b"/>
長壽䘮解官卜居衡州服除遂不復出仕元豐四年十<lb/>
月四日以疾卒于河南澠池縣令其子冐之官舍享年<lb/>
七十八公篤于忠義而恬和簡重居官明以燭理寛以<lb/>
盡下志在寧人利物而己不樂為皎然近名者故所至<lb/>
人安樂之尤審知人凡薦者三百餘員間聞流言而恥<lb/>
自訟竟未嘗有為累者諸公前後薦其才者數十百人<lb/>
博知書史尤喜莊老能用其説以自治至于吐納導引<lb/>
得養生之妙晚節間居益淡泊不屑世故十餘年間蕭<lb/>
<pb n="KR4d0057_WYG_012-22a"/>
散閭里自適以享壽考臨終恬然無怛化之變嗚呼公<lb/>
之所自得者豈少哉其可以無憾矣公娶劉氏封仁和<lb/>
安吉縣君先公亡一子冐也孫男女七人遂以卒之明<lb/>
年正月乙酉𦵏于衛州共城縣處賢鄉之原公之爲冀<lb/>
州某其屬邑令也于是前𦵏冐來請銘爲之銘曰<lb/>
或于功名鑿取以竒公在疆埸人無憂危厯政有惠所<lb/>
去輒思不累乎物亷靖粹夷保和貴眞以正壽命後將<lb/>
求公斯文有訂<lb/>
<pb n="KR4d0057_WYG_012-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠肅集巻十二<lb/>
</p>
<p>
</p>
  </div>
</body>
</text>
</TEI>
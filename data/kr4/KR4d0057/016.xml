<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十六</head> <lb/>
    <p>
<pb n="KR4d0057_WYG_016-1a"/>
欽定四庫全書<lb/>
　忠肅集巻十六<lb/>
　　　　　　　　　　　　　宋　劉摰　撰<lb/>
　七言古詩<lb/>
　　汶上送黄任道游吳<lb/>
屑霜飛空木葉脱長河波光碧玉滑江南仙客厭塵埃<lb/>
歸夢寥寥向吳越故溪時到春未還正是梅花弄香雪<lb/>
太湖寺下吟新詩姑蘇臺邊醉寒月江橙甘熟霜夜酣<lb/>
<pb n="KR4d0057_WYG_016-1b"/>
吳酧香醇凍醅撥遼東歸鶴悲是非鍾阜曉猿驚契闊<lb/>
嗟予不得從之行兀若孤鷹歎韝紲東南山水游子多<lb/>
航深屐險無時絶去非賈道百不一寂無風詠十常八<lb/>
君提吟筆尋鄉邦詞源浩若天潢決形容物象空鼇峯<lb/>
搜摛祕怪窮禹穴人生難足惟勝游意適何勞計窮逹<lb/>
崢嶸歳律南浦寒早晚歸艎櫓聲軋不獨孤陋勤所思<lb/>
雙白應須念親髪<lb/>
　　秋收<lb/>
<pb n="KR4d0057_WYG_016-2a"/>
農家之富秋始見十色田利皆豐登擔贏車載上場圃<lb/>
環舍隱積如高陵園蔬林果不足數山雉野兔霜未增<lb/>
連村簫鼓謝神貺糓黍換酒無斗升田家之樂豈不好<lb/>
胡為不歸邀我朋榜舟梁澤家汶北咄哉反此如韝鷹<lb/>
　　社日陪祀渚宫退作長句呈聖鄰屯田<lb/>
楚鄉地薄氣不密寒燠開閉無春冬盛陽不効二月尾<lb/>
日夜霰雪雨以風社壇汙潦害展祀奠獻蕝席移渚宫<lb/>
層臺大廈禮少變餼羊不去精享通須臾巳事雲解駮<lb/>
<pb n="KR4d0057_WYG_016-2b"/>
象緯落落天曈曨起憑危欗久顧望肅然羽翼開愁胸<lb/>
恍疑身世此何地蓬瀛岌岌三山宫平湖無波萬籟息<lb/>
但見橋影僵雙虹豈無林花與嘉木蕩搖摧折今一空<lb/>
枝頭尖纖巻寒緑水面狼藉浮殘紅荆州獨此號勝地<lb/>
經年未始來其中夤緣陪祀幸一至豈期端值青春窮<lb/>
嗟吾老去少懽緒況乃人事多怱怱與君卻作避暑約<lb/>
解衣岸幘看雲峯攜壺挾策無不可此樂豈特春游同<lb/>
　　送客渚宫歸至學舍覽君佩獨登城樓詩次韻奉<lb/>
<pb n="KR4d0057_WYG_016-3a"/>
　　和<lb/>
淵明田蕪猶未歸胡為簿領甘沈迷樂時選勝豈無意<lb/>
政值一春風雨淒但宜夜几守黄巻酸寒擁鼻燈火低<lb/>
盛陽充發破隂沴幾日天氣回慘悽朝來送客過楚渚<lb/>
平湖綠淨凝玻瓈乍驚物象豁塵眼亦有亭榭堪攀躋<lb/>
草光浮浮古岸北花氣靄靄層臺西盃盤共坐蔭清樾<lb/>
歌笑起行循大堤鳧雛鷺子漾淺曲絶勝乳燕巢深閨<lb/>
幽尋踽踽不自覺城陰歩滑猶春泥心閒漫隨流水逺<lb/>
<pb n="KR4d0057_WYG_016-3b"/>
境靜卻憎幽鳥啼何時短艇弄明月安得巨筆凌長霓<lb/>
歸來學舍坐搔首外物何足干天倪闊疎但愧事業淺<lb/>
剛褊分與時俗暌如君年少喜學問青雲萬里端可梯<lb/>
城頭新篇真自得豈假朋友相招攜我亦林泉偶尋勝<lb/>
因君成詠初無題登高能賦子之職敢以城闕譏挑兮<lb/>
　　承牒荆門呈諸友<lb/>
方城道中詩墨新<hi>原注澤民近沿牒方城有詩</hi>荆門山下有行人同<lb/>
盟邇來無髣髴傍馬欲去尚逡巡荆門西行一百里玉<lb/>
<pb n="KR4d0057_WYG_016-4a"/>
泉之境天下聞諸君不能伴康樂請賦黄鵠飛秋雲<lb/>
　　次韻王潛江馬上長句因招之<lb/>
雙鳧飛下王喬縣别後緒言談未遍君能有意齊是非<lb/>
吾久無心恥貧賤青袍塵滿高情倦急索歸鞭重增眷<lb/>
陶家池榭雖所懷楚渚林亭應未見<lb/>
　　題致政朱郎中适園林<lb/>
南宫仙郎緑髪翁歸來甲第荆城中翁家祖世有名徳<lb/>
至今孫子傳清風園亭繼繼事營治增華到此窮智工<lb/>
<pb n="KR4d0057_WYG_016-4b"/>
鋪張百物各有職崢嶸一界疑壺宫清明過去春事老<lb/>
林叢暗緑陰相通朱欄曲檻巧暉映曉風夜露香溟濛<lb/>
溪魚野鳥樂晴昊碧蘿怪石依長松方城清泚雖可濯<lb/>
主人纓上塵久空年年三日縱士女觀遊思與鄉人同<lb/>
及時娛樂日月邁肯使蟋蟀悲晉公閣書深藏一萬軸<lb/>
牙籖錦帶嚴編封脱巾解屨游覽倦燕坐自有黄卷功<lb/>
三年羇客偶幸至歸來搔首嗟蒿蓬生涯適意最難事<lb/>
安用勲業銘鼎鐘鄉人勿笑翁不出門外勢利方憧憧<lb/>
<pb n="KR4d0057_WYG_016-5a"/>
　　贈穆道士<lb/>
離石道士心跡間學行已老猶少年昔游京師友豪貴<lb/>
聲名成就來淮山恬然頗已厭俗累靖館嚴密諧新安<lb/>
朝真香火儼晝殿歩虚聲謠鏗夜壇六甲星辰逆禍福<lb/>
一鑪龍虎誰神仙北州有客性疎野誤為世網相拘牽<lb/>
時來與子款譚晤閒心慰愜愁病蠲曾將出處大計説<lb/>
聞吾至論頷曰然東風滿江春㶑灔孤帆曉掛荆州船<lb/>
他年會合未可約訪子應在蓬萊顛<lb/>
<pb n="KR4d0057_WYG_016-5b"/>
　　次韻晉陵吳秀才傳見貺<lb/>
道卿詩思清如水披衣霜夜吟寒星意深調苦悲萬古<lb/>
平明寄與鍾子聽北牕病客爽心骨若飲甘露枯腸盈<lb/>
嗟夫世故玩形器智者營役奔風霆區畛大小各爾志<lb/>
不可慕者鴻冥冥吾于世珍粗有覺未逢燭理瘖不鳴<lb/>
短篇講好聊寫意弱趙安敢當秦兵<lb/>
　　小孤山<lb/>
萬山逶迤起彭澤齊驅擁立江東隅水西平地曠千里<lb/>
<pb n="KR4d0057_WYG_016-6a"/>
惟此一峯高且孤氣嚴勢峭鬰獨立意不與彼為朋徒<lb/>
夾水對峙寡當衆衆色媿慘驚頑麤天公結融若有意<lb/>
以此壯我淮甸無青天長劍倚千丈碧玉大筍巍一株<lb/>
古今畫工昩好惡峨眉鴈蕩爭為圖方言訛傳楚俗鬼<lb/>
立廟更以孤為姑我行不暇諭父老正是北風吹舳艫<lb/>
　　自福嚴至後洞記柳書彌陀碑<lb/>
一盂僧粥三鳴雞漸望天角生晴曦積陰凝靄不得肆<lb/>
蕩滉破散爭紛披清明物象各有職如再開闢平艱危<lb/>
<pb n="KR4d0057_WYG_016-6b"/>
游人襟韻廓以喜曉指後洞都忘疲小楚亭北望明滅<lb/>
宛宛一徑微如絲問云般舟道場路從此亭背無險巇<lb/>
寺久荒寂無足徃念有子厚彌陀碑獨趨一里轉巖腹<lb/>
剝粉敗赤逢門楣村童門闗語嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>似云乞米僧未歸<lb/>
亭亭故碑立青玉覆以老屋疎且攲常嗟古人不可見<lb/>
尚喜書法存于斯世言書字出心畫體制類彼人所為<lb/>
子厚少年頗疎雋字合飄逸狂不羈胡為氣質反端厚<lb/>
至今觀者多有疑或云彼以竄逐久氣志軟熟非前時<lb/>
<pb n="KR4d0057_WYG_016-7a"/>
又云高才尚薄世故獨立法無所師吾嗟世俗日無理<lb/>
好惡不正論苦畀臆決萬事豈獨此此書何媿人不知<lb/>
碑陰三百四十字疎瘦勁麗何精竒九十三人姓名具<lb/>
陳纘寶歴元年題云此柳書一碑者元和三年刋厥辭<lb/>
至是二月始建立都其事者楊與倪塵蒙壁礙世未見<lb/>
自我訪尋初愛之嗟物晦顯似有數恨不從事氈與槌<lb/>
巉巖西山邃無數行及二寺方晨炊東南谿磴斗孤絶<lb/>
下及平壑如懸梯南朝佛子謂慧海卜庵于此存遺基<lb/>
<pb n="KR4d0057_WYG_016-7b"/>
鬼神饋食以車運石崖轍跡如在泥智不足以盡萬物<lb/>
敢決真偽論是非老僧夜語亦有理明發䇿杖猶遲遲<lb/>
　　代書寄文瑩道人<lb/>
白雲孤起飛杳冥光如片玉輕如冰出山歸山兩何意<lb/>
行止偶然無滯凝故人浮舟數百里得得訪我湘江稜<lb/>
二十年間四相遇童顛疎鬢霜各增寒齋笑語極微妙<lb/>
共以身世均鷃鵬瞥然去矣不我告振錫忽借南風乘<lb/>
聊一徘徊駐衡嶽遂能放意窮臨登崔嵬老骸不知倦<lb/>
<pb n="KR4d0057_WYG_016-8a"/>
軟輿蠟屐勤躋升窮巖險谷訪祕怪往往清嘯猿鳥驚<lb/>
長泉落石響寒玉故意寫在朱絲繩仰揮雲煙斂羽翼<lb/>
俯聽譽毁真蚊蠅書來所説謂如此而惜攜手無友朋<lb/>
又云吾廬已堪睡況彼城市尤足憎意若欺我在遷謫<lb/>
故以勝事用夸矜嗟如予者安足道進退大計兩未能<lb/>
平生雅志在林壑誤落世紛親繳矰悲吟黄鵠慕越客<lb/>
謝病高居思茂陵羡子徜徉類雲鶴顧我拘窘如韝鷹<lb/>
故應題詩遍崖壁曷若寄我勤緘縢山童癡立索書去<lb/>
<pb n="KR4d0057_WYG_016-8b"/>
寫此安足傾愁膺<lb/>
　　春日述懷<lb/>
祥風靈雨過二月陳根新種苖爭抽早蠶生齊漸如蟻<lb/>
温飽指此無歳憂春酒未盡社已過節物又近清明頭<lb/>
茜裙纈袖事來徃方盤小榼相餉酬田家之樂世皆慕<lb/>
貴仕難去賤易謀行矣請謝茂陵病一廛一耒歸先疇<lb/>
　　崔仲岳鶴舟<lb/>
綠髯滿頷光且修紫石雙眼寒鋩浮茫然襟韻自軒豁<lb/>
<pb n="KR4d0057_WYG_016-9a"/>
見于聲貌非懦柔昔隨羣衆退禮部歸來便作滄浪遊<lb/>
笑買漁艇出巧思飾以丹白名鶴舟長鬚赤腳分相與<lb/>
鱸魚美酒他何求高吟清風洞庭晚一笛明月吳江秋<lb/>
白雲無心伴疎㪚丹經有訣窮祕幽志非謗國慕處士<lb/>
性欲避俗追浮丘不山不淵隱無跡時時飛棹來皇州<lb/>
保康橋前艤清夢峩冠爛醉都城樓胸中有物齊出處<lb/>
天下無方隨去留太平取士有階陛幾人年少能公侯<lb/>
公侯未有君所樂一時外物為贅疣束之簪紳豈其性<lb/>
<pb n="KR4d0057_WYG_016-9b"/>
軋以利害仍相矛媕娿稻粱効雞騖馳逐羶穢爭蚍蜉<lb/>
相逢感慨慕黄鵠嗟我方以斗禄囚賤官綬藍誰不爾<lb/>
應書隨俗卑可羞鶴舟之樂慎勿棄勸君起者非良謀<lb/>
<hi>原注諸公詩勸君棄鶴舟以就舉故云云</hi>
　　虞城早起道中寄公秉幕府諸友<lb/>
屋角一夜羣枯號曉來曠野風如刀峩峩殘雪路摧馬<lb/>
格格寒氣冰生袍四支僵痺非我有況彼鞭鞚難持操<lb/>
天東朝日凍應澀亦戀暘谷猶深韜居常誰不事行役<lb/>
<pb n="KR4d0057_WYG_016-10a"/>
我行適此時令遭因思都府盛僚友人物一一皆賢豪<lb/>
想今酣寢夢方足初離密幄驚寒朝左承右侍各以職<lb/>
氣語蘭臭顔如桃奉持巾匜事盥櫛傅唇澤面供香膏<lb/>
不容髮綠一㸃變亟以寶鑷爭除薅炎爐卻坐日當卯<lb/>
進酒為壽傾葡萄捋鬚束帶欲出戸問訊分付猶忉忉<lb/>
體舒意適自穩暖洋然盛氣虹霓高此時豈復念寒旅<lb/>
嗟我勞佚何相遼入趨留守退幕府坐据大案臨諸曹<lb/>
曹司進若魚在貫文書盈抱紛牛毛爭前鬭敏請莅職<lb/>
<pb n="KR4d0057_WYG_016-10b"/>
硏磨濃墨揮長毫左手鈐前右摘尾落紙葉葉如翻濤<lb/>
逢姓書字且不給何暇可否知根巢坐中耳目已煩困<lb/>
庭下敲扑仍喧囂伏膺胝手腕疑脱退食筆硯方能櫜<lb/>
乘除賴有此事在庶幾可以均吾勞人生誤落世網内<lb/>
區區係累安足逃要之虚中日自靜不使内外相鈎膠<lb/>
無窮來物彼千萬坐任變化無吾騷崢嶸年華已遒暮<lb/>
不日春意生蘭蒿一樽相與莫相放天下萬事從滔滔<lb/>
　　還郭祥正詩巻<lb/>
<pb n="KR4d0057_WYG_016-11a"/>
李杜酒死詩不作風雅三百年來窮世儒未必甘汩沒<lb/>
才不迨志終無功汾陽有人字功甫歘然聲價來江東<lb/>
當時未冠人已識知音第一惟梅翁翁主詩盟世少可<lb/>
一見旗鼓欣相逢當友不敢當師禮呼以謫仙名甚隆<lb/>
<hi>原注聖俞以君為李白後身故諸公皆以謫仙稱之</hi>君亦自謂太白出世姓雖異<lb/>
精靈同姑蘇江水瑩寒鑑江上碧玉排羣峯壯吟豪醉<lb/>
售佳境日題百紙傾千鍾折腰藍綬豈所樂養親斗粟<lb/>
曾未充蓬萊幽夢掛寒月青山歸思隨飛鴻書來寄我<lb/>
<pb n="KR4d0057_WYG_016-11b"/>
三巨軸華緘開破溪雲封駭然按劍覽珠璧悸若赤手<lb/>
勍蛟龍長吟千言短數百造語險怪神為工四明賀老<lb/>
忽去世伯牙悲愴閒焦桐嗟予逢子衆人後今其所得<lb/>
何最豐前日過我北池上正是清露沾高松涼軒坐聽<lb/>
哆宏辨瀑布千丈懸秋風謫仙有此願自重世俗酣尚<lb/>
惟纖穠彼其耳目不自信滔滔誰樂聞鼓鐘太上雅意<lb/>
興禮樂一日鑒賞期至公煌煌帝業子當頌勿歎憔悴<lb/>
空山中<lb/>
<pb n="KR4d0057_WYG_016-12a"/>
　　送蔡景繁赴淮南運使<lb/>
新堤洛水東風峭下入長淮春浩𣺌淮南使者蓬萊仙<lb/>
疊鼓鳴鐃畫船曉旦時契闊慕聲名晚嵗綢繆親紵縞<lb/>
磨鉛並直登瀛州對案同廳佐京兆青蒿長松慙異質<lb/>
流水高山喜同調雖當倥偬喧囂中不廢罇罍與吟嘯<lb/>
嵗月撲面來紛紛冠葢送客聲擾擾北園去嵗賦紅梅<lb/>
南浦今春歌碧草黄金龍節使光華白面書生才縹緲<lb/>
世高臺閣與省府偏歴從容譽清劭投虚餘刃無足為<lb/>
<pb n="KR4d0057_WYG_016-12b"/>
澄清百城付談笑時行有命又有義所遇何多亦何少<lb/>
未應刻意懷軒裳知有高情在魚鳥黄鵠千嵗凌長風<lb/>
奈此沙邊老鶬鴇朝廷羽儀重人物行聞追鋒賜嚴召<lb/>
玉音寄我其無忘時有歸鴻下雲表<lb/>
　　酬寄<lb/>
趙郎趁我弛擔初為寄肘後楊炎書盈編專備瘴嶺病<lb/>
仁及來世功誰如城南老廬有别舍我來埽榻成燕居<lb/>
坐忘不復一念起寸田自治何須鉏養生防患不知此<lb/>
<pb n="KR4d0057_WYG_016-13a"/>
從事方藥亦已疎飛鳶未妨隨溪水黄茅正使侵庭除<lb/>
𤣥膺晨潄已可飽脯膳況復餘米魚聊將此書一過讀<lb/>
寄語庶不憂鄉閭<lb/>
　　跋覽前此唱和詩巻有詩次其韻<lb/>
窮不廢詩真技癢筆硏風雲日相向聖賢發憤乃有作<lb/>
三千餘篇自古上荒城誰我同此聲惟有哀猿嘯青嶂<lb/>
窮人所作誠已難平淡豐腴乃嘉唱横槊壯氣雖蕭蕭<lb/>
擊鉢爭先猶行行敢懷修門成怨騷亦防飯顆嘲苦相<lb/>
<pb n="KR4d0057_WYG_016-13b"/>
江湖千里山千重朝夕供吟紛萬狀閒適非以娛時人<lb/>
可口甘酸勞醖釀<hi>案後詩韻此處缺兩句</hi>大兒歸不開巻軸喜我<lb/>
窮通心已忘種瓜頗欲學東陵醉尉亦從呵故將古人<lb/>
能輕萬戸侯為有千篇相等量<lb/>
　　再作<lb/>
何事勞心四愁望側身泰山日東向君子九夷猶可居<lb/>
已謀築室金溪上距江藍輿才兩舍遶郭屛風列千嶂<lb/>
門中翰墨傅風流自為師友相賡唱曹氏聲名父子間<lb/>
<pb n="KR4d0057_WYG_016-14a"/>
謝家文章弟兄行古人至樂蓋在斯得意未肯博公相<lb/>
頓挫萬象歸毫端雕刻丹青盡名狀古風嚴重周廟鼎<lb/>
小律軟美楚人釀居人惻惻盈錦囊游子篇篇出驚浪<lb/>
苦心頗恨語不工故實仍嗟老多忘憊休矍鑠空據鞍<lb/>
鋭勇終輸少年將主盟定霸益勉旃少陵勲名何可量<lb/>
　　長句送跂之官蘄水<lb/>
前年東秦夏六月望日拜恩初賜玦降秩削職遷黄州<lb/>
倉皇束裝三日發故國東平不入城北山一夜辭松栝<lb/>
<pb n="KR4d0057_WYG_016-14b"/>
親朋問訊若夢寐骨肉分留作胡越論罪豈合有民社<lb/>
抵讞正欲加鈇鉞仇家之議不盡用天地寛仁日月察<lb/>
纔令分司置之蘄上表謝恩秋已末以御魑魅乃其分<lb/>
欲居蠻夷聖猶屑蘄也雖僻自善地回環山溪富林樾<lb/>
平生雅志在江湖頗與蘄人相締結收拾孥屬已團聚<lb/>
南北無心更分别白魚煮玉秔炊珠佐以秋菘與春蕨<lb/>
築室求田雖未就典衣賣裝略無闕大謬不然心已忘<lb/>
笑人非工已愈拙人生端若夢栩栩事去何庸書咄咄<lb/>
<pb n="KR4d0057_WYG_016-15a"/>
大兒調邑換江南要雖分房無逺别地劣兩舍不宿舂<lb/>
晨起為書午可逹邑四萬戸號難治民雜江閩吏貪猾<lb/>
鋤彊洗惡勿著意魚逃至清人忌潔化以誠心磨以久<lb/>
教而後刑不怨殺得聞無毁亦無譽以慰蕭蕭雙白髪<lb/>
　　易元吉畫猿<lb/>
槲林秋葉青玉繁枝間倒挂秋山猿古面睢盱露瘦月<lb/>
氄毛勻膩舒𤣥雲老猿顧子稍留滯小猿引臂勞攀援<lb/>
坐疑跳躑避人去彷彿悲嘯生壁間巴山楚峽幾千里<lb/>
<pb n="KR4d0057_WYG_016-15b"/>
寒巖數丈移秋軒𣺌然獨起林壑志平生願得與彼羣<lb/>
吾知畫者古有説神鬼為易犬馬難物之有象衆所識<lb/>
難以偽筆淆其真傳聞易生近已死此筆遂絶無幾存<lb/>
安得千金買遺紙真偽常與識者論<hi>案此詩據聲畫集補入</hi>
　五言律詩<lb/>
　　秋日縣齋<lb/>
節物秋將半疎慵日益加不為投劾去徒有折腰嗟味<lb/>
酒懷江鱖乘風憶海槎東籬滿涼露已約伴黄花<lb/>
<pb n="KR4d0057_WYG_016-16a"/>
　　九日再招趙湜<lb/>
夜露感庭鶴秋風吹海槎相思悲歲月寂坐望雲霞終<lb/>
夕孤蟾魄重陽近落花君無鄙貧令金蘂徧陶家<lb/>
　　和移居二首<lb/>
作邑風流在新居卜築完清懽橐書入小隱奉親安日<lb/>
淡城樓曉霜深囿樹寒吏塗何所得試向靜中看<lb/>
境物生新趣蒿榛失舊墟避塵深戸牖待月廣階除醉<lb/>
夢飛鴻外吟懷晚雪餘相思歲將晏誰叩草𤣥居<lb/>
<pb n="KR4d0057_WYG_016-16b"/>
　　登徐州城樓<lb/>
彭城樓上望曠然今古懷山形東負岱河勢下通淮白<lb/>
鳥孤雲並荒煙萬木排吾觀兹有得興欲拍洪厓<lb/>
　　山口<lb/>
古渡倚雙棹蕭蕭秋色殘山川南去逺風雨北來寒極<lb/>
望銷魂易清吟得句難依稀故園夢千里下雲端<lb/>
　　送曾繹松滋令<lb/>
粹行完圭璞譚經得聖真青袍尚腰折素藴喜民親友<lb/>
<pb n="KR4d0057_WYG_016-17a"/>
益予孤陋官閒子隱淪風騷應賦古亭下蜀江春<lb/>
　　次韻耒陽鄒明府庸<lb/>
初作南冠至隨聞墨綬來猶憐百里逺時見兩鳧回江<lb/>
日披梅雪春陽動琯灰論文須太白還憶一樽開<lb/>
　　泊漢口<lb/>
大别山前晚維舟望古津孤烟漢川樹長笛武昌人珠<lb/>
曲今何地蘭洲欲暮春文王嘗美化無復見遺民<lb/>
　　舟次胡陵中秋不見月<lb/>
<pb n="KR4d0057_WYG_016-17b"/>
舟泊古城下重雲埋桂宫舊期今夕負清賞一年空逺<lb/>
浦依微笛陰崖斷續蟲篷牕强樽酒聊更約秋風<lb/>
　　秋泊<lb/>
寂寞將軍港船頭撞岸蘆寒濤能灌口幽鳥勸提壺水<lb/>
漲江魚絶秋深野菜無如何晉張翰歸思為蓴鱸<lb/>
　　梁澤雨中<lb/>
㸃細波鱗淺聲繁客袂涼山煙藏晚翠水荇濯秋香帆<lb/>
槳無聊國蓑輪自在鄉風騷已多感更欲上瀟湘<lb/>
<pb n="KR4d0057_WYG_016-18a"/>
　　次韻楊郎中洙早春<lb/>
病客疎慵甚江城節物新東風驚柳思暖雪鬬梅春老<lb/>
信來雙鬢閒愁著一身賤貧非士恥漉酒有陶巾<lb/>
　　次韻吕書記堤上見梅花<lb/>
多病逢多事窮年負物華探春輸野客騎馬看新花南<lb/>
國稀江信東風恨笛家瓊枝心願見行亦下堤沙<lb/>
　　潭州湘陰縣萬氏積慶堂<hi>原注堂在塋旁以歳時祀享</hi>
慶自前人積堂因孝子成惟時傳有後于此事如生喬<lb/>
<pb n="KR4d0057_WYG_016-18b"/>
木風煙老佳城氣象明謝庭蘭玉盛知不負家聲<lb/>
　　送永州黄判官幷寄丁郎中<lb/>
零陵古佳郡山水楚南竒太守逢康樂佳賓得杲之翩<lb/>
翩漸高陸逐逐就新羈别子東歸去長沙風雨時<lb/>
　　唐誦甥二首<lb/>
唐生四方志投筆慕前人此日免魚腹異時觀虎臣茅<lb/>
柴酒亦美玉縷鱠應珍莫恨衣都典歸來是早春<lb/>
因滯江州久謂為千里遐欣曾逢漂母幾欲賣朱家癡<lb/>
<pb n="KR4d0057_WYG_016-19a"/>
坐瞻雙櫓東行負九華歸須談旅瑣勿作勝遊誇<lb/>
　　次韻聖和秋夜對月<lb/>
綠桂西風老金波玉氣明清霜酣夜色羣籟息秋聲毛<lb/>
骨無遺照闗河共逺情十年吟塞曲畫角厭悲鳴<lb/>
　　病起酬聖和<lb/>
安佚失于恃病邪乘所虚遂嬰漳浦卧便憶茂陵居幸<lb/>
爾筋骸立頽然鬢髪疎煩君山柏句慰此不材樗<lb/>
　　留符離待鄉信未至<lb/>
<pb n="KR4d0057_WYG_016-19b"/>
先隴封楸後羈臣賜玦時放舟初草草去國合遲遲珠<lb/>
滑新粳粒金酣早蟹脂南遷真不負屈子獨何知<lb/>
　　豐齊道中<lb/>
路逺程難計人慵馬自遲草蛛横布網桑蠖亂垂絲村<lb/>
落黄梁飯牆籬紫菊枝時豐物皆好客思在青旗<lb/>
　　送王子正寺祥斷<lb/>
君仕本儒雅故宜京國游官趨廷尉府心異法家流白<lb/>
草侵寒驛清霜拂曉裘行行句應好雲日望神州<lb/>
<pb n="KR4d0057_WYG_016-20a"/>
　　小駟送錢中道<lb/>
老馬久勞力主人真寡情知非換妾去頗作戀軒鳴楚<lb/>
豆不為薄江芻無限生誠能懷舊徳時借爾山行<lb/>
　　次韻王仲逹龍圖<lb/>
常慕詩之學今逢將者才諷吟真嘬炙畏黙若銜枚天<lb/>
地秋風老江湖醉夢回韶英方合奏難使擊轅陪<lb/>
　　早行寄田七<lb/>
鞍馬三更夢江湖萬里心辨途聽犬吠占曉望横參浩<lb/>
<pb n="KR4d0057_WYG_016-20b"/>
露濡衰鬢微風動醉襟輸君正酣寢鼾鼻沸雷音<hi>原注君善</hi>
<hi>鼾</hi>
　　簡定國<hi>原注時以目疾在告</hi>
原子貧非病張生心不肓興隨緣自足嬾與拙相成竹<lb/>
葉疑無分金徽尚有聲幽懷誰晤語空此望東城<lb/>
　　送席汝明<lb/>
得子固已晚嗟予材滯頑義合乃朋友不在疎密間江<lb/>
闊東風冷梅披臘雪慳扁舟共春色相約到淮山<lb/>
<pb n="KR4d0057_WYG_016-21a"/>
　　送計希顔<lb/>
翩翩逺遊子驅馬亂山岑丹穴飛鳴處高堂日夜心春<lb/>
風巴峽曉晝霧楚城陰家世文章事仙臺紫桂林<lb/>
　　題貴池亭次蹈韻二首<lb/>
一夜山南雪清寒江上州年華隨水去客興為魚留聞<lb/>
鴈思湖表看梅寄隴頭檣烏風信好紞鼓洞庭舟<lb/>
魚味年年美何須問舊池江山清不改陵谷變難知節<lb/>
物驚冬至蕭條使客悲謫仙游賞地空有白猿詩<lb/>
<pb n="KR4d0057_WYG_016-21b"/>
　　丙子元日三首<lb/>
瑞歴開三朔祥風驗八方年華恨催老節物喜隨鄉鬱<lb/>
壘須時設屠蘇獨後嘗佳辰誰與醉夢繞故溪傍<lb/>
爆竹驚山鬼雕幡戴楚冠祝延千歳酒練氣五辛盤江<lb/>
冷東風外天回北斗端羌城霖雨甚從此看春寒<lb/>
遙想千冠佩朝元太極天鳴鞘開殿戸索扇起鑪煙慶<lb/>
事通祥表和聲入樂懸江湖祝堯意仁壽萬斯年<lb/>
　　和吳端甫書懷<lb/>
<pb n="KR4d0057_WYG_016-22a"/>
舊學驚心在窮居惜鬢華詩書憑淨几水竹抱鄰家霜<lb/>
雪巴西夢風波楚北嗟知君厭留滯我亦正塵沙<lb/>
　　二月二日<lb/>
江鄉春值閏二月似深冬雪濕妨挑菜雷寒未起龍雞<lb/>
蟲閒得失蠻觸小交攻稍覺雲天霽西山上翠峯<lb/>
　　送僧懷善<lb/>
獨鶴翩無累孤雲晚倦飛羣山帶江處一錫背塵歸妙<lb/>
學窮神祕高懷熟世機漳濱多病客空此望巖扉<lb/>
<pb n="KR4d0057_WYG_016-22b"/>
　　過桑八墓<lb/>
夫子能詩者寒吟四十年于今傳好句無處訪遺編古<lb/>
意哀東野窮愁死玉川惟餘北山塜松柏鎖秋煙<lb/>
　　寄長吉孫二首<lb/>
别爾忽經歳言歸欣好音神清率更瘦學苦鄭𤣥心竹<lb/>
徑依山逺沙溪過雨深世科思汝父即已御祥琴<lb/>
賞罷盧溪菊來尋楚澤春蘭舟逾百日椒酒值佳辰勉<lb/>
爾青箱學寛吾白髪人小園遊息地松竹更相親<lb/>
<pb n="KR4d0057_WYG_016-23a"/>
　　次長庚孫自汶寄詩韻<lb/>
近就陶家舎扶疎草木周頗移蘭就水巳計竹為樓飲<lb/>
食隨宜足光陰任自流爾曹來伴老日問下江舟<lb/>
　　輓慈聖光獻皇后二首<lb/>
四紀坤儀正三宫冊號尊蚤還明辟子坐見太平孫治<lb/>
誥遺神几廞衣出寢門如何天下養難駐白雲軒<lb/>
聖孝心崇報宫庭詔屢頒喪期逾易月陵兆改因山已<lb/>
想天人樂猶睎藥使還蟠桃舊亭上時節壽觴間<lb/>
<pb n="KR4d0057_WYG_016-23b"/>
　　輓濮安懿王任夫人二首<lb/>
自昔商任貴于金慶裔光來嬪周季歴有子漢宣皇柙<lb/>
玉輝幽竁車雲擁畫裳哀榮無所憾新廟五陵旁<lb/>
鹵簿三川晚佳城一品尊翟衣新襚命神寢舊王園淒<lb/>
斷風鈴逺青蒼霧葢昬從今知聖作大義稱私思<lb/>
　　輓大行太皇太后三首<lb/>
四裔柔懷外羣生惠澤中簾闈九年政覆載一心公馬<lb/>
鄧徒聞儉姜任詎有功風雲黄道靜杲日上天東<lb/>
<pb n="KR4d0057_WYG_016-24a"/>
典禮辭先后恩私杜外門虚心延衆正損上益羣元仙<lb/>
路山川近徽音四諡尊賓天去何恨聖孝託神孫<lb/>
夕月沈金殿秋風冷玉衣臨當復明辟忽自厭繁機藥<lb/>
使來何暮嵩呼數已非孤臣恩未報泣望國西畿<lb/>
　　輓中書侍郎懿獻傅公二首<lb/>
里閈推前輩臣鄰接近班深心語黙外大節險夷間付<lb/>
託龜趺字哀榮馬鬛山遙知濟源第風月草堂閒<lb/>
公昨初移疾予方丐一麾尋聞升屋告適是出闗時零<lb/>
<pb n="KR4d0057_WYG_016-24b"/>
落孤龍友<hi>原注公與予及故孫莘老最善約為三友</hi>綢繆記鳳池白頭懷抱<lb/>
事西望不勝悲<lb/>
　　輓右光禄大夫知樞密院事贈開府儀同三司孫<lb/>
　　公二首<lb/>
岑令神情竭裴公柱石衰國貪黄髪舊身負赤松期人<lb/>
也將安仰天乎不憗遺延和聽詔語深見兩宫悲<lb/>
樞極元豐議人猶記話言載來籌廟幄遂見偃戎軒一<lb/>
品哀儀重三司錫命尊綢繆承晚契揮涕望西原<lb/>
<pb n="KR4d0057_WYG_016-25a"/>
　　輓司空文定張公二首<lb/>
德業文章事公乎取數多雖驚壞梁夢會有望門歌人<lb/>
贖心徒爾舟移古奈何青編如可託後世看巍峩<lb/>
澹泊環中妙超遙物外仙百年從委蜕一匶戢彌天晚<lb/>
契承知已遺風在象賢東橋松柏路不得望新阡<lb/>
　　輓司空贈太師申國吕公四首<lb/>
元祐飛龍日淮南卓馬歸周人瞻赤舄鄭國賦緇衣曠<lb/>
度銷羣異清言析萬微方依泰山重俛仰失巍巍<lb/>
<pb n="KR4d0057_WYG_016-25b"/>
衡鏡公多士蓍龜信兩宫羣生遂耕織四海戢戈弓奪<lb/>
去天何速藏深壑已空潭潭新府第東閣閉春風<lb/>
玉輦躬臨奠金錢詔治喪襚宫周尚父世爵漢扶陽位<lb/>
席虚羣望松阡竁舊藏門中蘭玉盛有以慰思皇<lb/>
歳有懸車表新聞曳杖嗟風雲四朝仕公相百年家故<lb/>
國山川近西郊鼓吹譁旂常難盡記膏澤徧幽遐<lb/>
　　哀魯國宣靖曾公三首<lb/>
柱石三朝重軒裳五紀榮忠勲等張霍善慶似韋平光<lb/>
<pb n="KR4d0057_WYG_016-26a"/>
氣收辰象儀型失老成易名宣合靖千古詔幽明<lb/>
鼎鉉調元久貂冠就第閒朝廷方憲老夢寐忽頽山白<lb/>
日佳城啟東園祕器頒深宫那可見桃李在人間<lb/>
不憗天何理云亡國所嗟還應騎列宿但説去流沙清<lb/>
廟陪烝享鴻樞見世家悲風溱洧路哀咽滿簫笳<lb/>
　　哀光禄王卿二首<lb/>
天驥騰長坂秋鴻御順風俄從絳衣使不待黑頭公志<lb/>
藴留家集光華掩竁宫惟餘善人報流慶在無窮<lb/>
<pb n="KR4d0057_WYG_016-26b"/>
義直中能恕才高氣不矜衆人疑白璧吾道信朱繩勲<lb/>
業無天命文章有子興冥冥何可詰萬古一丘陵<lb/>
　　哀太尉惠穆公三首<lb/>
弈世承圭衮三朝侍冕旒臨邊晉羊祐坐幄漢留侯樂<lb/>
易門多士幾深廟有謀那知天不憗俛仰一山丘<lb/>
四塞宣皇武殊庭逺世機如何梁木夢不待衮衣歸門<lb/>
戸傳蘭玉忠勲載鼎旂空餘殿楹字鸞鳯五雲飛<lb/>
望履鴻樞府熙寧始識公容無高位氣語有大臣風感<lb/>
<pb n="KR4d0057_WYG_016-27a"/>
慨方山仰驚悲已壑空緇衣國人意轉入薤歌中<lb/>
　　哀應真李先生三首<lb/>
名教心為樂逍遙志自求遂成君子隱初異道家流風<lb/>
月閒三楚巾裳付一丘空餘清泰院雲蘚舊巖秋<lb/>
節行幽人正林泉隱者居忽歌東魯夢未上茂陵書世<lb/>
變還舟壑門宏待駟車衆哀無以致為託輓聲紓<lb/>
生死心先逹康寧壽亦遐令威成白鶴老子去流沙妙<lb/>
意傳琴祖徴言補易家試觀餘慶後簪紱已光華<lb/>
<pb n="KR4d0057_WYG_016-27b"/>
　　輓秦國夫人三首<hi>原注安厚卿母</hi>
久被三宫眷誰知五福純脂田天府國綵服斗樞人枕<lb/>
夢華堂晚仙期碧海春尋常居養地悄悄繡簾塵<lb/>
賻襚來中禁簫笳去國門素冠空列鼎白髪但歌盆彤<lb/>
管音徽盛甘泉像貌尊所傳天下勸豈獨慰兒孫<lb/>
夫榮子方貴全慶獨乖離晝靜蘭羞歇秋高薤曲悲晴<lb/>
雲縈夀隴霜日照銘旗無復升堂拜空餘執紼詞<lb/>
　忠肅集巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十一</head> <lb/>
    <p>
<pb n="KR4d0057_WYG_011-1a"/>
欽定四庫全書<lb/>
　忠肅集巻十一<lb/>
　　　　　　　　　　　　　宋　劉摯　撰<lb/>
　神道碑<lb/>
　　畢文簡神道碑<lb/>
故丞相文簡畢公既以景德三年葬鄭州管城馬亭盧<lb/>
村之原而隧道之碑未果立後八十餘年公諸曾孫從<lb/>
周仲達等乃相與經治紀刻而使仲游抵書敘其故以<lb/>
<pb n="KR4d0057_WYG_011-1b"/>
銘見屬某視公之時良已逺然攷其事蹟有門生故吏<lb/>
之狀幽宮之銘太常有議國史有傳家有譜集又雜見<lb/>
于他書傳記與夫章章在士大夫者類非一事參驗可<lb/>
信皆合不誣于是獨掇大要而論次之惟畢氏出于姬<lb/>
姓周文王之子高封國于畢後以為氏後漢兗州别駕<lb/>
諶之五世孫曰衆慶為宋兗州中正又五世曰憬仕唐<lb/>
至許州刺史憬二子構為户部尚書諡景公栩為鄷王<lb/>
府司馬栩曾孫諴相懿宗構五世孫稹為振武天德營<lb/>
<pb n="KR4d0057_WYG_011-2a"/>
田判官稹生宗昱是為公之曾王父為代州雲中令王<lb/>
父球本州别駕考又琳澶州觀城令及公貴襃贈雲中<lb/>
而下三世為太子太保太傅太師追封曾祖妣吳氏鄧<lb/>
國祖妣史氏韓國妣樂氏代國祝氏鄭國並太夫人上<lb/>
世始居雲中太師既終祝夫人謂公曰學必求良師友<lb/>
乃相與如宋又如鄭得楊丕劉錫楊璞使公與遊而卜<lb/>
居焉今為鄭州人公諱士安字仁叟以學行為名進士<lb/>
乾徳四年王晉公祐知貢舉第公甲科辟邠寧募府開<lb/>
<pb n="KR4d0057_WYG_011-2b"/>
寳三年為濟州推官太祖皇帝召對廷授兗州管内觀<lb/>
察推官太平興國初改太理寺丞領三門發運事吳越<lb/>
錢俶入朝選知台州既至言錢氏上圖籍有司皆張侈<lb/>
賦數今湖海新民始得天子命吏宜有安輯且州縣文<lb/>
書具在願一用舊籍以示惠澤詔從之明年以治最遷<lb/>
太子右贊善大夫徙饒州改殿中丞歸朝為監察御史<lb/>
知乾州以便親改監汝州稻田務雍熈中諸王出閤召<lb/>
為左拾遺冀王府記室參軍太宗皇帝延見勞問蕃錫<lb/>
<pb n="KR4d0057_WYG_011-3a"/>
遷尚書攷功員外郎端拱中詔王府官各上所為文帝<lb/>
問近臣曰文吾旣知之其行孰優皆以公對帝喜曰是<lb/>
也以本官知制誥淳化二年召為翰林學士大臣以張<lb/>
洎言帝曰洎視畢某詞藝踐歴固不減但履行逺在下<lb/>
遂為學士于時宋興四十年中外幾平文學政事言語<lb/>
侍從之臣輻輳朝廷至論德行則常以公為稱首明年<lb/>
知貢舉轉主客郎中以疾請外改諌議大夫知潁州真<lb/>
宗皇帝以壽王尹開封也召充府判官為皇太子以兼<lb/>
<pb n="KR4d0057_WYG_011-3b"/>
右庶子遷給事中及帝踐阼即日拜樞宻直學士工部<lb/>
侍郎權知開封府以嚴正稱凡宮府常從授庭職而補<lb/>
外任者必遣至公所受戒飭時近臣有怙勢為不法強<lb/>
買民家定昬子者公請對白其横奪還之而公亦以禮<lb/>
部侍郎罷府還為翰林學士兼祕書監時契丹謀入寇<lb/>
公首疏五事應詔陳選將餉兵理財之策甚備多常納<lb/>
用于是中書闕宰相乃進公吏部侍郎參知政事入謝<lb/>
帝曰未也行且相公頓首辭謝帝曰朕倚卿以輔相豈<lb/>
<pb n="KR4d0057_WYG_011-4a"/>
特今日然方多事求與卿同進者誰其可公復頓首謝<lb/>
曰宰相者必有其器乃可居其位臣駑朽實不足以勝<lb/>
任寇準兼資忠義善㫁大事此宰相才也帝曰聞其剛<lb/>
使氣對曰準資方正慷慨有大節忘身狥國秉道疾邪<lb/>
此其素所蓄積朝臣罕出其右者第不為流俗所喜今<lb/>
天下之民雖蒙休德涵養安佚而西北跳梁為邊境患<lb/>
正若準者所宜用也帝曰然當藉卿宿德鎮之不閱月<lb/>
拜公本官平章事寇公實並命而以公監修國史位在<lb/>
<pb n="KR4d0057_WYG_011-4b"/>
上既而契丹益犯邊北州皆警二公始合議請帝幸澶<lb/>
淵時景德元年九月也契丹統軍順國王撻覽引兵分<lb/>
掠威擄順安北平侵保州攻定武數為官軍所郤益東<lb/>
駐陽城淀遂攻髙陽不得逞轉窺貝冀天雄兵號二十<lb/>
萬帝坐便殿問策安出公與寇公條所以禦備狀且言<lb/>
澶淵之行當在仲冬寇公謂當亟徃不可緩卒用公議<lb/>
初咸平六年雲州觀察使王繼忠戰陷敵中至是為敵<lb/>
人奏議請和大臣莫敢如何其事獨公以為可信乃贊<lb/>
<pb n="KR4d0057_WYG_011-5a"/>
帝當羈縻不絶漸許其成帝謂契丹凶悍如此恐不可<lb/>
保公曰臣嘗得降人言今雖深入屢挫不甚得志陰欲<lb/>
引去而恥無名且彼寧不畏人乘虛覆其穴此請殆不<lb/>
妄繼忠之奏臣請任之帝喜乃手詔繼忠許其請和時<lb/>
已詔巡幸而議者猶閧閧二三大臣有進金陵及成都<lb/>
圖者公亟同寇公請對力陳其故堅定前計帝乃幸澶<lb/>
淵軍數十萬契丹大震然猖狂乘衆猶掠德清至澶淵<lb/>
北鄙㑹官軍伏弩發射撻覽死衆潰遁去而曹利用使<lb/>
<pb n="KR4d0057_WYG_011-5b"/>
還亦具得要領與其使者姚東之俱來講和之計遂定<lb/>
嗚呼朝廷惟無大事也事一動利害繫其中而人蔽所<lb/>
見甲曰如此乙曰如彼方是時非沈幾達識以定其是<lb/>
真忠大器以任其決一反乎為全軀保妻子計則成敗<lb/>
之機亦曰殆哉觀景德之事所以威靈抗于上和好成<lb/>
于下者公本精于策畫排紛決疑力引寇公故也初帝<lb/>
嚴兵將行太白晝見流星出上台北貫斗魁或言兵未<lb/>
宜北或言大臣應之公適臥疾移書寇公曰屢請舁疾<lb/>
<pb n="KR4d0057_WYG_011-6a"/>
從行而手詔固不許今大計已定惟在君勉之某將以<lb/>
身當星變而就國事所願也已而少間追至澶淵見于<lb/>
行在及從還兵罷乃按邊要選良守將易置之雄州以<lb/>
李允則定州馬知節鎮州孫全照保州楊延明他所擇<lb/>
用各得其任令塞上境得外牛馬類者悉還之以示信<lb/>
遂通互市除鐵禁招流亡廣儲蓄未幾夏州趙德明亦<lb/>
款塞内附二方既定中外略安量時制法次第施行如<lb/>
𣙜酤毋得增額平反已決死罪録為勞訟不干已者坐<lb/>
<pb n="KR4d0057_WYG_011-6b"/>
以重至今不易復置賢良方正直言極諫等科以廣取<lb/>
士每對必為帝言崇儉息民近忠直逺諛佞是為政要<lb/>
故未幾天下無事號為至治公素羸多疾歳中求去位<lb/>
章至七八皆不許二年十月十二日將朝至崇政殿廬<lb/>
得疾詔問絡繹帝不俟輦步至公所敕太醫及近侍隨<lb/>
獲肩輿還第而薨年六十八帝即日臨奠哭之慟贈太<lb/>
師中書令廢朝五日制服發哀以皇城使愛州刺史衞<lb/>
紹欽治葬有司給鹵簿大鴻臚持節護葬諡曰文簡公<lb/>
<pb n="KR4d0057_WYG_011-7a"/>
資端重偉儀觀少以名節自厲貫于夷險白首不易平<lb/>
生無一語過差雖貴奉養無異平素未常殖產為子孫<lb/>
計故天下稱其清而其亡也帝謂寇公曰畢某君子人<lb/>
也事朕南府東宮以至輔相飭躬慎行有古人之風晩<lb/>
年益觀書所藏經史字皆方寸手自讐正其文章典雅<lb/>
以古為法集為三十巻平生慎交遊無黨援惟王晉公<lb/>
呂公端見引重王文正公寇萊公楊文公億相友善王<lb/>
翰林禹偁陳彭年皆門人也公既引寇公同政而寇公<lb/>
<pb n="KR4d0057_WYG_011-7b"/>
守正疾惡小人多不便日思所以傾之者布衣申宗古<lb/>
告其交通安王元傑寇公惶恐莫知所自明公力辨其<lb/>
誣下宗古吏具得姧罔斬之寇公乃安禹偁濟州白屋<lb/>
子嘗以事至公官舍陰識其非常童留之教以學誨育<lb/>
奬進學業日顯後遂登科進用更在公前及公繼知制<lb/>
誥其命乃禹偁辭也公去潞州州事連禹偁亦謫黄州<lb/>
公猶厚資其行人稱公知人為有終始者後王文正公<lb/>
為相嘗面奏曰皆下前稱畢某清慎如古人在位聞之<lb/>
<pb n="KR4d0057_WYG_011-8a"/>
感歎仕至輔相而四載無田園居第沒未終喪家用已<lb/>
屈今其妻有貸于臣家者其清可見真不負陛下所知<lb/>
然使其家假貸為生宜有以周之者竊謂當出恩上非<lb/>
臣敢為私惠時也帝聞嘆息賜白金五千兩公娶駱氏<lb/>
封陳國夫人二子曰世長公薨時為太子中舍終于衞<lb/>
尉卿曰慶長時為大理寺丞終于太府卿孫九人從善<lb/>
光禄寺卿從古駕部郎中從厚從誨檢校水部員外郎<lb/>
從蘭惠州博羅令從道殿中丞從範山南西道節度推<lb/>
<pb n="KR4d0057_WYG_011-8b"/>
官從益太常寺太祝並亡從周今為朝散郎知洋州曾<lb/>
孫仲達而下若干人官多至郎大夫入文館省寺或出<lb/>
為郡守使者世以為盛公以雅望耆德被遇三聖出入<lb/>
禁省莊靖慎密及在大位知賢能薦謀慮國事惟幾惟<lb/>
深輔政雖纔逾年而克有勲烈中外乂安郡國豐登刑<lb/>
罸衰減忠清之德有始有卒天下至今稱為名相銘曰<lb/>
真宗允文攷慎相臣孰以徳進畢公其人帝曰畢公文<lb/>
考之錫尹正于京予曰羽翼束左闈右忠孝余廸景德<lb/>
<pb n="KR4d0057_WYG_011-9a"/>
之始旄頭騰芒戎馬空國塵我北方東來相予賞罸紀<lb/>
綱公拜稽首臣朽不勝有大忠義以茹斯征恊于一德<lb/>
引宮應啇圖上吳蜀彼誰弗臧兩公諤諤駕言觀兵六<lb/>
飛絶河于橋之隂威既逺加乃錫之平帝還曰咨釐我<lb/>
庶治材鉅守方審政張弛惠經中國底定四裔公在相<lb/>
位時無幾何有事有勞有成可歌逝也胡亟帝慟而嗟<lb/>
三師正令禭賻有加溱洧之右既葬既久立碑墓旁龜<lb/>
趺螭首鋪張清風以詔不朽孰究孰營公有孫曾清白<lb/>
<pb n="KR4d0057_WYG_011-9b"/>
之祉百世之承<lb/>
　　唐質肅神道碑<lb/>
公韓介字子方姓唐氏惟唐氏世譜其始逺矣至漢初<lb/>
厲從髙祖起豐為厈邱候後十七世彬仕晉封上庸候<lb/>
又二世輝為前涼臨江將軍始居晉昌稍分徙太原京<lb/>
兆北海北海之後瑾仕周開府儀同三司臨淄公臨為<lb/>
唐禮部尚書天寳之亂子孫又散去有為唐山令曰熊<lb/>
者居餘杭生子曰希顏天復中以明經為建威軍推官<lb/>
<pb n="KR4d0057_WYG_011-10a"/>
是為公之高祖曾祖仁恭為吳越鹽鐵巡官尚書水部<lb/>
員外郎祖渭仕皇朝至尚書職方郎中始自餘杭家江<lb/>
陵遂為江陵人考拱左班殿直公既貴贈曾祖太子太<lb/>
保追封妣盛氏英國太夫人祖太子太傅妣夏氏嘉國<lb/>
太夫人考太子太師妣兩崔氏崇國光國太夫人公十<lb/>
三歳丁太師喪于漳州家故貧州人賻之者泣謝不受<lb/>
侍母夫人䕶喪歸江陵養親終服無違于禮天聖八年<lb/>
第進士為鼎州武陵尉郡掾鞫獄實既決猥曰驗死不<lb/>
<pb n="KR4d0057_WYG_011-10b"/>
明乃尉之罪私請曰驗罪輕鞫罪重公憐其言為受罸<lb/>
調岳州沅江令縣民龍氏上書訟分田不均坐不實徙<lb/>
以死其子陳冤更數令不得直公躬至田所按圖契是<lb/>
非立辨遂均其田州民李氏以高貲為上下所漁擾或<lb/>
者不厭因告其祠鬼用人守喜擊㫁則速繫其家百口<lb/>
極獄之慘情不得奏公治有能名專屬之公攷閲實非<lb/>
殺人者守又奏以為未盡詔殿中侍御史方偕移劾于<lb/>
澧州卒用公所具獄不能變以武康軍節度推官知䕫<lb/>
<pb n="KR4d0057_WYG_011-11a"/>
州奉節縣寶元二年轉運使應詔舉充三路知縣遷祕<lb/>
書省著作佐郎知鄚州任邱縣縣當信使驛往返誅索<lb/>
繁急其下因縁為奸利異時俛首趣事莫敢有辨公為<lb/>
作區畫預居其物每使至親坐驛門給之一以法令從<lb/>
事應復還而毁失者移文取其償故過者皆戢上下便<lb/>
之塘水嵗浸邑田十一村而塘實中人主之州縣畏其<lb/>
勢無以拒公募民自高陽起堤亘鄚十餘里蔽之其患<lb/>
遂息丁光國太夫人憂服除知相州安陽縣事改祕書<lb/>
<pb n="KR4d0057_WYG_011-11b"/>
丞皇祐初河決其所監司舉公通判徳州二年改太常<lb/>
博士徙通判廣信軍未至召為監察御史裏行轉尚書<lb/>
主客員外郎殿中侍御史裏行宗室請買官地公言可<lb/>
予則賜之不可者勿聽而使輸直非也内侍督作龍鳯<lb/>
車于啓聖院公言此太宗神御所在為後宫輿服故喧<lb/>
黷其中又車飾金玉過制皆非是詔罷之張堯佐以恩<lb/>
澤一日除宣徽節度景靈羣牧四使公言不可因引唐<lb/>
天寶所以致禍敗者既累疏乃與諌官等七人極論殿<lb/>
<pb n="KR4d0057_WYG_011-12a"/>
上又白御史中丞留百官班將廷議卒奪其景靈宣徽<lb/>
兩使明年賜五品服未幾堯佐復為宣徽使知河陽或<lb/>
謂補外不足論公曰宣徽次二府不分内外獨力爭之<lb/>
仁宗皇帝諭曰除擬初出中書公言是當責執政退請<lb/>
全臺對不許自請罪又不許章十數上遂劾宰相附㑹<lb/>
堯佐諫官朋比事及宮掖因請采公議别擇用大臣其<lb/>
言堅直帝亟召二府示以疏公面質宰相曰自惟有是<lb/>
事乎君前禮毋得隱者樞密副使麾公下殿猶爭益切<lb/>
<pb n="KR4d0057_WYG_011-12b"/>
遂貶春州别駕明日改英州遣内侍隨之制出人情驚<lb/>
愕于是敕朝堂告諭百官又明日罷宰相黜諫官公怡<lb/>
然南去絶口不為人道當此之時天下士大夫識與不<lb/>
識聞風歎慕聳然有立志徃徃作為文章以頌詠其美<lb/>
自是言事官以畏嘿為恥而大臣亦知所鑒戒云四年<lb/>
檢校水部員外郎全州團練副使監彬州税稍復祕書<lb/>
丞又復主客員外郎通判潭州五年復殿中侍御史知<lb/>
復州未至召充言事御史帝遣中使齎告身就賜乘驛<lb/>
<pb n="KR4d0057_WYG_011-13a"/>
赴朝蓋皆異禮也入見帝曰知卿守節謫官以來無私<lb/>
書至公卿間公頓首謝退就職言事無所避如故假工<lb/>
部員外郎直集賢院開封府判官至和元年知掦州辭<lb/>
日帝復諭曰卿孤立不移所守今雖在外無忘規補賜<lb/>
服三品俄徙江南東路轉運使嘉祐元年侍御史吳中<lb/>
復請還官言路時潞國文公再當國亦言唐某頃為御<lb/>
史所言皆中臣病而責太重願如中復言召之遷工部<lb/>
員外郎河東轉運使戎人侵耕河西經畧使令築堡限<lb/>
<pb n="KR4d0057_WYG_011-13b"/>
之麟州守將輕出按視賊奄至與戰而沒朝廷罷易帥<lb/>
臣公攝事卽絶其互市盛兵境上戎人懼乃來請議事<lb/>
平多如公策三年徙淮南江浙荆湖都大制置發運使<lb/>
入為三司度支副使四年以本官拜天章閣待制知諫<lb/>
院同提舉萬壽觀帝自至和後御朝淵嘿公言君臣如<lb/>
天地以交㤗為治願時延訪羣下發德音可否政事以<lb/>
幸天下又言賞罸不可以貴賤輕重如孫沔呂溱侈縱<lb/>
宜深責必行則衆信矣論宮禁干丐恩澤其命不由中<lb/>
<pb n="KR4d0057_WYG_011-14a"/>
書此古所謂斜封非盛朝所宜有請裁放後宫宂數罷<lb/>
祈禳齋醮之不經者諸路走馬承受使臣凌擾郡縣可<lb/>
罷勿遣以權歸監司天下配軍至死無救與古律意異<lb/>
宜令有司差其重輕有所縱遣仍著為法又言士節不<lb/>
立願委大臣進敦朴忠厚之士稍抑聚斂文法吏以銷<lb/>
刻薄浮競之風國朝祖陵在保州自楊懐敏廣塘水稍<lb/>
稍侵近議賜錢改卜公言遷久安之神以其地與水非<lb/>
尊祖之道兖國公主夜開皇城門入禁中請重責守者<lb/>
<pb n="KR4d0057_WYG_011-14b"/>
以嚴宫省是年充北朝生辰國信使五年轉禮部郎中<lb/>
權發開封府事時御史中丞劾宰相未報乃自去官號<lb/>
不出宰相亦待罪公與諌官御史連請辨其曲直于是<lb/>
罷御史中丞公亦求外補得知荆南而門下封還制書<lb/>
謂公不宜處外乃留復知諫院言新除樞宻副使與内<lb/>
侍通姻不可大任屢疏卒罷之而公亦去知洪州翰林<lb/>
學士胡宿等七人上書懇留不報七年拜龍圖閣直學<lb/>
士河北都轉運使明年英宗皇帝即位遷吏部郎中除<lb/>
<pb n="KR4d0057_WYG_011-15a"/>
樞宻直學士高陽闗路安撫使知瀛州治平元年召為<lb/>
御史中丞首言先帝在位四十餘年天下樂利惟仁治<lb/>
而已願恢聖度廣恩徳則為善繼四海䝉福矣帝重其<lb/>
語公前後三在言職名鯁切無所回忌明年拜龍圖閣<lb/>
學士知太原府河東經畧使至則首戒邉將毋生事初<lb/>
代州岢嵐軍西夏數擾邉公遣兵撤其所築境上堡柵<lb/>
又移文諭以利害嚴守以待之遂不復敢動其後冦大<lb/>
順城環慶路帥移檄出兵牽制公曰守邉之䇿莫如自<lb/>
<pb n="KR4d0057_WYG_011-15b"/>
重柰何以小侵故使鄰道勞費非至計也以事上聞詔<lb/>
以諭西帥公雖居外意未嘗不在朝廷于是濮王園廟<lb/>
之議起言者多得罪公憂形于色宻疏請還臺諌官之<lb/>
謫者四年神宗皇帝即位遷給事中召拜三司使有司<lb/>
議増官屋僦直公以謂京師狃于恩不喜擾唐税間架<lb/>
可以為鑒恐所得不當所損奏卒罷之請出汴河運船<lb/>
于江湖轉東南之粟中外為便熙寧元年正月拜參知<lb/>
政事公自以進由直道感慨知遇益致所以事君之義<lb/>
<pb n="KR4d0057_WYG_011-16a"/>
純誠盡公多所獻替用人明言其才否不立恩不避怨<lb/>
與同列論政事反復再三終不屈祖宗法有所更近臣<lb/>
有所進退尤極其慎雖在帝前必究切辨析要是非之<lb/>
歸未嘗反顧帝以是益敬信之而天下翕然想望其風<lb/>
采二年三月告疾帝遣高醫相屬内侍入問狀驛召其<lb/>
子淑問于復州歸侍四月帝幸其第臨問出涕久之某<lb/>
日薨于寢車駕臨奠哭之慟明日遣中使以禁中舊所<lb/>
畫公像付其家傳之輟視朝二日賻䘏有加贈禮部尚<lb/>
<pb n="KR4d0057_WYG_011-16b"/>
書官其子孫及外姓通九人喪歸所過治道發卒䕶送<lb/>
太常議以公正而不阿剛而能斷諡曰質肅以四年二<lb/>
月某日葬于江陵府江陵縣龍山鄉太師之塋次公端<lb/>
勁之質出于天資立朝風格凜然遇事立㫁初無留思<lb/>
而邃于學問待人恂恂有禮自奉簡約未嘗問事有無<lb/>
將終屬其子以修身持門戸而已輔政裁逾年年止六<lb/>
十不得究施其志此天下所以歎恨也有文集若干巻<lb/>
奏議二十巻邊防利害五巻娶楊氏諫議大夫生之宗<lb/>
<pb n="KR4d0057_WYG_011-17a"/>
女誥封魏郡夫人子五男淑問朝奉大夫嘗為御史有<lb/>
直聲能世其家風義問某官待問早亡嘉問宣義郎之<lb/>
問承事郎二女長適寳文閣直學士通議大夫謝景温<lb/>
次承議郎王某孫十七人今上元祐八年將建碑墓上<lb/>
來請文乃論次其實而系之以銘曰<lb/>
謇謇唐公媚于三宗好是正直有言有庸公之于言剛<lb/>
不違義伏奏殿榻面劾大吏引而質之在列汗愧不貶<lb/>
不明瘴荒萬里人于禍福有擇而言則迎則嘿久酣為<lb/>
<pb n="KR4d0057_WYG_011-17b"/>
安<graphic n="KR0658" url="https://raw.githubusercontent.com/kanripo/KR-Gaiji/master/images/KR0658.png" mimeType="image/png"/>然大聲震彼惽惽皇思其忠士慶其返乃踐中外<lb/>
乃都休顯公長憲府人無邪譸公總財省民飽而裘乃<lb/>
登輔弼彌論政猷祖宗典則惟帝之求國惟其仁毋變<lb/>
以利物惟其常毋鑿以智有或出此予曷敢同以劘以<lb/>
守惟理予從斯道之恃隱然在公天畀公厚胡缺者壽<lb/>
帝咨不憖士民永疚龍山之藏有銘詔之神隧之表次<lb/>
詩在碑百世無斁正直之思<lb/>
　墓誌銘<lb/>
<pb n="KR4d0057_WYG_011-18a"/>
　　天章閣待制郭公墓誌銘<lb/>
郭公諱申錫字延之太名人天聖八年以進士起家釋<lb/>
褐瀛州河間縣主簿丁父喪服除調蘇州長洲主簿以<lb/>
親嫌易常州晉陵尉邑民告賊殺其弟公案之其哭不<lb/>
哀而色懼械付獄果自殺之民夸為神明移永寧軍博<lb/>
野縣令用薦者改祕書省著作佐郎知深州束鹿縣通<lb/>
判雄州㑹河決啇胡故相賈魏公薦知博州墊溺之後<lb/>
歳饑盗起獲繫填獄公曰良民失職至此請以輕典從<lb/>
<pb n="KR4d0057_WYG_011-18b"/>
事詔許之因招集拊循流亡來歸妖人王則反貝州調<lb/>
發佐軍為諸郡最壐書襃諭賊平民猶以習妖告訐公<lb/>
謂汙俗未革爾多從末減有卒戍謀亂取其首惡刑之<lb/>
餘置不問仁宗閲奏謂大臣曰小官行事能若此嘉歎<lb/>
久之以尚書屯田員外郎為御史䑓推官嘗數上疏論<lb/>
事大臣或不便之㑹慶州有滯獄遣公就鞫旣還復以<lb/>
非職而言戒敕之由是顯名盗發濮州張郭鎮執通判<lb/>
井淵以公知濮州賜五品服至未逾月滅賊徙遂州未<lb/>
<pb n="KR4d0057_WYG_011-19a"/>
行召為侍御史㑹靈容議復作公上疏曰古者兆四望<lb/>
于四郊山川丘陵各因其方坎壇而無位貌今裒方嶽<lb/>
之神廟食京師非典禮殆天廢之宜勿復未幾充言事<lb/>
御史儂智髙寇廣南帥臣欲藉兵交趾公言小醜竊發<lb/>
不時盪撲更不須啟四夷輕中國心不可聽遷刑部知<lb/>
雜事判大理寺吏部流内銓貴妃張氏薨贈后議禮如<lb/>
嫡公言位號尊卑死猶生也不容僭瀆請下議者去其<lb/>
非禮由是多所裁正論狄青除樞密副使賜第官二子<lb/>
<pb n="KR4d0057_WYG_011-19b"/>
恩過優曹彬平江南無此賞且智髙尚在邊境未寧宜<lb/>
慎賞以勵有功宰相妾張氏殺其婢開封府鞫治闊畧<lb/>
公請移别獄上優大臣弗許爭不已因劾開封撓法宰<lb/>
相竟去位府官吏多罷者翰林學士歐陽修韓絳以論<lb/>
斥時政求補外公曰二人名臣官在左右為重得俱見<lb/>
留至和中契丹欲遣泛使議事公言河朔財匱民困吏<lb/>
苟簡曠職軍旅不練甚非所以建威消萌上嘉之賜三<lb/>
品服明日命為河北體量安撫傳至部閲吏甚無狀者<lb/>
<pb n="KR4d0057_WYG_011-20a"/>
黜數人事所廢置不一歸條備邊大務十餘章多見納<lb/>
用拜三司鹽鐵副使遷右司充契丹國信使嘉祐二年<lb/>
塞六塔河與河北轉運使李參典其事初皇祐中議開<lb/>
六塔河使東行公言其非是後果不成東北被其患至<lb/>
是議塞而參意異詔罷參公因疏參他過坐知濠州丁<lb/>
母喪服除知滑州拜直史館知江寧府轉禮部郎中知<lb/>
滄州英宗卽位遷户部未幾復召為三司鹽鐵副使入<lb/>
覲首言滄州北近邊東循海至青州殆千里無障塞之<lb/>
<pb n="KR4d0057_WYG_011-20b"/>
阻節制之統謂宜以州建帥府分河之東六郡隸之為<lb/>
一路下其議識者是之拜天章閣待制知鄧州兼京西<lb/>
南路安撫使今上卽位遷左司軍士賞賚或以不足欲<lb/>
貸之民公發封樁錢益給之僚佐以文為言公言有責<lb/>
守臣任之省符至如公畫從河中府召還同紏察在京<lb/>
刑獄判太常寺兼禮儀事知滑州請補北京留司御史<lb/>
䑓改左諫議大夫就判二年連請老遂拜給事中以待<lb/>
制致仕熙寧七年五月八日終于私第享年七十七累<lb/>
<pb n="KR4d0057_WYG_011-21a"/>
陞朝散大夫勲柱國爵文水郡侯食邑一千二百戸公<lb/>
資安和而内剛不苟自奮苦有志于當世喜待士推輓<lb/>
㢘畯人不可干以私自奉平約雖貴顯不易其度守九<lb/>
郡政明而下肅人不見其所以為者獄之隱微于談笑<lb/>
間得之累官言路自以遭人主眷納遇事必盡言慮逺<lb/>
而力彊無所回忌有大體嘉祐中霪雨詔求直言公言<lb/>
陛下享國乆皇嗣未立人望無所屬天下事寧復有大<lb/>
于此者乎願推大公早于宗子有所擇以定國本一雨<lb/>
<pb n="KR4d0057_WYG_011-21b"/>
沴未足以為憂上與論政有焦勞願治意公曰股肱得<lb/>
其人則陛下處于無所為可也願止以擇宰相為事上<lb/>
髙其說嘗諭之曰人臣為小吏時多喜奮擊論事至稍<lb/>
用則緘黙是資言以進爾朕所弗取若卿可謂終始不<lb/>
二者公頓首謝雅喜論兵嘗著邊鄙守禦策敘邊外山<lb/>
川風俗為詳种諤取綏州公以謂貪尺寸地使國隳大<lb/>
信邊患將自此始及諒祚死又請捐前故許其子襲爵<lb/>
以示懐柔嘗對上曰二寇頼歳賜金幣以為國數渝盟<lb/>
<pb n="KR4d0057_WYG_011-22a"/>
非其所利必有以致之但得重將守塞不要功生事則<lb/>
無冦患矣即退休與賔客語及邊事慷慨喟歎忘其身<lb/>
之老也曾祖簡祖㬜父悦贈工部尚書母李氏封仁壽<lb/>
縣太君娶李氏陳氏吳氏封江夏潁川濮陽郡君子三<lb/>
男仁約大理評事義方太常寺奉禮郎早世禮立守將<lb/>
作監主簿五女専州博平縣令賈行先陵州仁壽主簿<lb/>
李奎永州祁陽縣尉鞏固湖南轉運副使太常丞直集<lb/>
賢院蔡奕興國軍永興主簿宋文虎其壻也孫男三人<lb/>
<pb n="KR4d0057_WYG_011-22b"/>
志經試將作監主簿秉徳慎行女二人明年十一月二<lb/>
日葬公于大名府元城縣孝義鄉感義里之先塋三夫<lb/>
人祔銘曰<lb/>
逺矣郭氏出周姫宗武封諸弟虢叔有功地入于鄭至<lb/>
于平王邑以陽曲繼絶存亡轉虢曰郭後所以氏支微<lb/>
𣲖遷大家于魏煌煌代公相唐元勲惟文水侯實其後<lb/>
人侯有志學善飬而用惟精惟深罔擇弗中諌官御史<lb/>
前無彊權善善惡惡皇惟其言謂仕不顯論思左右謂<lb/>
<pb n="KR4d0057_WYG_011-23a"/>
志逹乎澤未下究進退直道不辱其身有善有施在其<lb/>
子孫有思在民有譽在士兹謂不朽昭于千祀<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0057_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　忠肅集巻十一<lb/>
</p>
<p>
</p>
  </div>
</body>
</text>
</TEI>
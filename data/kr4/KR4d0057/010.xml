<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻十</head> <lb/>
    <p>
<pb n="KR4d0057_WYG_010-1a"/>
欽定四庫全書<lb/>
　忠肅集巻十<lb/>
　　　　　　　　　　　　　宋　劉摯　撰<lb/>
　序<lb/>
　　荆南府圖序<lb/>
江陵府于禹貢為荆州于分野為鶉首于辰為巳于春<lb/>
秋屬楚為郢都文王自丹陽徙之于秦為昭王所拔徙<lb/>
置南郡于漢為荆州武帝置刺史治于此于魏其地為<lb/>
<pb n="KR4d0057_WYG_010-1b"/>
呉蜀所分而荆州之名南北兩立魏治南陽呉治江陵<lb/>
晉以荆州治南郡梁湘東王繹承號建都尋為元魏所<lb/>
陷隋大業為南郡唐平蕭銑為荆乾元元年置節度使<lb/>
上元中為南都天復中以髙季興為留後梁祖授以節<lb/>
鉞尋通呉蜀築城壘為僭竊計後唐荘宗封南平王季<lb/>
興卒子從誨嗣誨卒傳子保融融卒傳弟保勗勗傳融<lb/>
子繼沖五世通五十七年而皇朝一天下建隆四年沖<lb/>
納土趨覲闕下移鎭徐州府境東西五百五十里南北<lb/>
<pb n="KR4d0057_WYG_010-2a"/>
七百五十里領江陵公安監利建寧石首松滋枝江潛<lb/>
江八縣主客戸總五萬四千夏秋賦租通四十二萬三<lb/>
千貫斤石束匹兩府縣官六十四員牙吏若干屯兵三<lb/>
十五指揮外城周十八里二百一十六歩濠深一丈二<lb/>
尺闊二十五丈子城周四里三百一十五歩倉庫場務<lb/>
内外五十八左右廂八坊巷五十四橋梁内外六十六<lb/>
江湖四十七祠廟七十一宮觀二十七寺院五百五十<lb/>
漢地志曰楚有江漢川澤山林之饒民食魚稻以漁獵<lb/>
<pb n="KR4d0057_WYG_010-2b"/>
山水為業隋志稱荆人勁悍決烈蓋天性也然地據上<lb/>
流故三國爭之而民苦于兵自唐至徳以後中原多故<lb/>
鄧襄之民與兩都衣冠多趨荆楚故人物始盛乾符以<lb/>
來遂為戰巢高氏于兵火瘡痍之餘招徠撫集數十年<lb/>
間逮為王民歴太平者又逾百年教化涵養安佚而富<lb/>
庶凡浮江下于黔蜀與夫陸驛自二廣湖湘以往來京<lb/>
師者此為咽喉又兩蜀之人出而宦游者多家于此是<lb/>
以今最盛為西南一都㑹其游觀獨龍山渚宮號稱勝<lb/>
<pb n="KR4d0057_WYG_010-3a"/>
地民間不務畜聚不幸小遇乾溢往往轉徙而瘠其人<lb/>
尚鬼病者先巫後藥其亦習俗所安歟暇日繪府為圖<lb/>
因題其槪治平甲辰觀察推官劉某序<lb/>
　　文瑩師集序<lb/>
文瑩喜讀書才思清拔博知世故久以詩聞于人而不<lb/>
知其始何為落于方袍中也夫萬物受材分于天者必<lb/>
皆有職若瑩者失其職矣予以嘉祐三年識瑩于荆州<lb/>
後八年治平之丙午也予入荆州幕而瑩亦在旣别去<lb/>
<pb n="KR4d0057_WYG_010-3b"/>
又三年熙寧之壬子予南竄復遇于長沙是歲遂訪予<lb/>
于衡陽蓋相與周旋二十年之間其詩每見而每精嗟<lb/>
夫瑩老矣以其平生之所學與其高明之才旣皆無所<lb/>
用于世而一措于詩宜其所得如此豈所謂詩待窮而<lb/>
後工者歟雖然其辭氣象巧尤不覺其為窮人老夫之<lb/>
所作是可喜也自翰林鄭毅夫為其集敘而其後至于<lb/>
訪余也又出若干篇以為後集曰為我題之而其作猶<lb/>
未已也昔滄浪蘇子美嘗稱其作曰篇篇清雄有古作<lb/>
<pb n="KR4d0057_WYG_010-4a"/>
者氣態而鄭公之叙曰不類浮屠師所作以為往往似<lb/>
杜紫微二公之言如此為天下取信余尚何辭哉獨書<lb/>
其所以與之離合之故致余意焉癸丑夏五月題<lb/>
　雜著<lb/>
　　興龍節疏<lb/>
律旋大呂氣應二陽聖運超期適契千年之命梵筵申<lb/>
頌庶憑諸佛之慈恭惟皇帝陛下合徳乾坤紹休祖考<lb/>
聖孝能饗昭格三靈之歡璣衡當天光符七政之敘㑹<lb/>
<pb n="KR4d0057_WYG_010-4b"/>
開祥于虹渚度修㑹于祇園旅集淨徒繹宣密義憑大<lb/>
覺能仁之果效華封獻祝之心伏願衆聖儲休諸天融<lb/>
祉明堂之受神筴長佑寳圖天保之歌南山永綏壽厯<lb/>
　　壽聖節疏<lb/>
元春首祚靈月生明天地開陽肇發流虹之命聖祥膺<lb/>
運光符繞電之期紀是慶辰著為甲令書文所底動植<lb/>
交歡躬詣祗園前陳梵席香花惟潔鐘唄以時演龍藏<lb/>
之祕言極人天之幽贊庻憑妙果恭協聖期伏願睿算<lb/>
<pb n="KR4d0057_WYG_010-5a"/>
無疆常保天行之健炎符煒耀更同地久之昌<lb/>
　　坤成節疏<lb/>
歳徳在金長躔逾望篤生元聖符五鹿之開祥尊御東<lb/>
朝協千秋之紀節湛恩下逮歡頌舉同爰集祕章恭陳<lb/>
告祝伏願太皇太后陛下憑無邉之力建不拔之基益<lb/>
隆文母之尊永垂聖孫之養徳無前比非徒嗣太任之<lb/>
音治與古侔庶幾享三皇之壽<lb/>
　　春賽諸廟文<lb/>
<pb n="KR4d0057_WYG_010-5b"/>
諸侯祭其境内古之制也惟神以聰明正直庇佑一方<lb/>
所謂有功于民而應禮之祀春陽仲序歲事有祈祗承<lb/>
舊章以承貺施<lb/>
　　秋賽文<lb/>
稼穡之事民力固勤乃此有成實神之賜春祈秋報祭<lb/>
有舊章粢醴潔豐敬用昭告<lb/>
　　滑洲祀神文<lb/>
國家以正月某甲子推恩四方凡載祀典俾所在致禮<lb/>
<pb n="KR4d0057_WYG_010-6a"/>
焉惟神降依此方應是詔享粢盛牢醴旣潔旣豐庻幾<lb/>
欽承降福王室尚有報祀神惟歆哉<lb/>
　　祀諸廟文<lb/>
惟神盛徳在人休功及物並應典祀廟食此邦國家寅<lb/>
天愛民霈宥區宇俾秩時祀奉承靈休謹以詔書從事<lb/>
肆儀備物伏惟尚饗<lb/>
　　荆州祈雨文<lb/>
荆州田品居下而人不務畜聚使常得善嵗猶汲汲不<lb/>
<pb n="KR4d0057_WYG_010-6b"/>
能裕公私之充矧天不雨至于五月陂澤磽赤一種未<lb/>
入比者榖價已翔民駭然以相顧守土者愓然自省以<lb/>
為憂心雖憂之而雨不可以力致也雨神之所能為也<lb/>
今油然屢雲而膏屯不施或者重其徳待其有請而後<lb/>
與之耶豈特民一歲之望至于為牲牢粢酒所以承事<lb/>
于神者亦有繫焉<lb/>
　　應詔祈雨文<lb/>
謹以清酌之奠奉宣天子之意而致之于高山聖賢之<lb/>
<pb n="KR4d0057_WYG_010-7a"/>
神曰京師畿輔天下根本乃去年冬迨今暮春不雨不<lb/>
雪民心焦然天子仁聖咨顧憫惻並走羣望日徯罔應<lb/>
尚念神之主山川者有山川之守食其境内者有境内<lb/>
之責疑其有此分職而不可以奪之故又詔天下求神<lb/>
之未秩于祀典出處可以自得靈施休應民所依信如<lb/>
人抱道徳畜膏澤不在其位需時見求然後一紓非常<lb/>
之功以為國家補者俾以禮祀之今府吏民于是咸以<lb/>
神為言若夫驅移風雲飄忽變化朝夕萬里而轉災為<lb/>
<pb n="KR4d0057_WYG_010-7b"/>
祥此神之所以不測而震靈乗㑹以赴功之時也<lb/>
　　謝雨文<lb/>
比以旱熯為災有禱靈宇㑹未終日神意顧歆油然興<lb/>
雲霈然霔雨苗將稿而茂遂物旣瘁而昭蘇敢言克誠<lb/>
能速休應實神之徳相佑斯民謹涓剛辰躬具菲禮有<lb/>
祈有報祭之義也惟尚終始以厎有年<lb/>
　　祈雨文<lb/>
年榖旣粒螽孽未殄實由秋陽沴氣之所容養也又八<lb/>
<pb n="KR4d0057_WYG_010-8a"/>
月藝麥之候而行澤失時如炎如焚民駭相顧惟神食<lb/>
于此土不能聽其吁嗟為興雲雨灑濯之則吏與民敢<lb/>
怠昭事之報<lb/>
　　青州祈雨文<lb/>
維青丘帶山為地氣深土渴藝植之事天澤是賴者視<lb/>
他方為亟歲春將窮而時雨未霈宿麥旣苗將厄其長<lb/>
盛陽驕燥疾沴且興守土之吏不能率衆戚以籲于神<lb/>
吏則失職惟神操縱陰陽用贊化育降食此土休戚與<lb/>
<pb n="KR4d0057_WYG_010-8b"/>
同若乃時其雨暘相厥歲事則神之職又何失歟<lb/>
　　建壇祈雨文<lb/>
旱熯為災至于此極羣祀徧走膏澤尚屯今將求龍啓<lb/>
壇此地惟神矜惻農事鑒此至誠毋或阨龍不俾顧享<lb/>
苟獲多應神預有功<lb/>
　　請龍神文<lb/>
伏以元陽之沴粤自仲夏至于九月歲旱不免而此太<lb/>
甚夙夜以懼咎不勝執謹稽用古法以詔書從事繪圖<lb/>
<pb n="KR4d0057_WYG_010-9a"/>
靈象封牲奠酒祇伏壇次傾吐至誠蓋行天召雲飄忽<lb/>
變化一振甘潤以捄焦灼此龍之一戲足以不勞而神<lb/>
者其幸賜之敢忘昭報<lb/>
　　祈睛文二首<lb/>
春夏旱乾歲已無麥民恃為命惟指有秋稼榖芃芃度<lb/>
越常歲迺復滛雨將害其成率籲羣咨潔誠有請神食<lb/>
此土可無意乎<lb/>
曰雨曰暘萬物之命苟不適節沴其生成今澤氣乗春<lb/>
<pb n="KR4d0057_WYG_010-9b"/>
滛雨降雪害我穡事以及粢盛養民事神一歲何賴率<lb/>
呼衆慼乞靈于神<lb/>
　　謝晴文二首<lb/>
屬以雨溢害于農功即神以祈䝉被靈應天清日潤隂<lb/>
闢陽舒揫斂順成物得其性耘登播種人遂厥功惟神<lb/>
之庇佑此邦而愛是守土者其徳可謂終始厚矣敢忘<lb/>
恭報以侈神休<lb/>
比以春霖為害並走靈祠神意顧歆闢除隂沴陽功紓<lb/>
<pb n="KR4d0057_WYG_010-10a"/>
發日以烜之粒我來牟以及禾麥深惟長民守土何力<lb/>
其間猶能以粢酒牲牢仰答神貺有祈有報祭之義也<lb/>
　　祈雪文二首<lb/>
惟州之土壤白墳廣瀉水泉易消今歲日窮矣潤澤不<lb/>
至風霾書𠖇積燥所乘濫炎屢起守土者惟夕惕負咎<lb/>
然歲惡民病祭祀不能修則神亦將預受其辱敢固有<lb/>
請惟轉禍為福呼吸致功神實能之亦惟時哉<lb/>
方冬盛隂用事而寒氣不至時雪不降宿麥在野既無<lb/>
<pb n="KR4d0057_WYG_010-10b"/>
潤澤之養春氣相乘將有疾癘之變長人守土惕然憂<lb/>
心心既憂傷何所致力念民休戚惟神是賴爰走靈宇<lb/>
瀝懇有祈羣心嗷嗷日徯嘉應<lb/>
　　祭土牛文<lb/>
粤若自古為國事莫重于農耕有功于民禮具存于祀<lb/>
典土膏奮動天駟南躔爰攷舊章用祈純嘏惟神祐此<lb/>
耘穫屏其札瘥俾迓有年之祥以永事神之報<lb/>
　忠肅集巻十<lb/>
</p>
<p>
</p>
  </div>
</body>
</text>
</TEI>
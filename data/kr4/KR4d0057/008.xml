<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>忠肅集巻八</head> <lb/>
    <p>
<pb n="KR4d0057_WYG_008-1a"/>
欽定四庫全書<lb/>
　忠肅集巻八<lb/>
　　　　　　　　　　　　　宋　劉摯　撰<lb/>
　啓<lb/>
　　謝免省啓<lb/>
比年課藝幸據上游今日程文復叨優等爰充名于桂<lb/>
籍行待問于楓庭得非所宜愧不能稱竊以先王育材<lb/>
于學本以取人君子修善于身固将從政惟所用出于<lb/>
<pb n="KR4d0057_WYG_008-1b"/>
所教故能言必其能行詩書所稱豈有異志公卿之選<lb/>
悉由此途凡其一時出長入治之庶官固莫非六卿時<lb/>
書季攷之多士待以積乆取之盡公斯民所以直道而<lb/>
行在昔稱為至治之極降及後世溺于末流以六藝為<lb/>
繁文謂上庠非急務太常受業徒詳平日之空言列郡<lb/>
應書盡出臨時之私意上之所求幾于無用下之所學<lb/>
亦非可行不知操縵之為安烏有畫餅之可食曠矣千<lb/>
載循乎一塗此衰世之軌所以相尋而聖人之道未知<lb/>
<pb n="KR4d0057_WYG_008-2a"/>
能復恭惟國家承百年之積弊恢列聖之大猷泛觀古<lb/>
今洞見根本謂両漢而下所以失由觀人以一日之長<lb/>
而三代之治所由興葢入學者中年之攷迺闢黌舍以<lb/>
來俊英增弟子之千員頒新書之萬巻春誦夏絃而經<lb/>
以師授月書季攷而士由舍升既攷之于尋常復試之<lb/>
于倉猝且環橋者億萬不已多乎及揚觶之再三僅有<lb/>
存者故自元豐之肇造迄乎紹聖之纘承雖有求者累<lb/>
年于兹而所得者數人而已宜獲異材之間出以彰新<lb/>
<pb n="KR4d0057_WYG_008-2b"/>
法之大成如某者智不適時學方為巳徒以雙親孝養<lb/>
未忘干禄之心三舍序升式重興賢之禮俛首百試旅<lb/>
身七年幾成上攷之功猶屬中變之法頃造公選再程<lb/>
斐文言實工于前時名亦玷于異等知其非倖許以從<lb/>
新方虞再鼓而衰甘為殿後不謂適矢復沓優入彀中<lb/>
退慙毁瓦之無功進喜望雲之有日蹟其所自敢不知<lb/>
歸兹葢伏遇某官頃膺明命兩董學宫幸升夫子之堂<lb/>
獲就諸生之列參乎未逹方求一道之歸偃也何如或<lb/>
<pb n="KR4d0057_WYG_008-3a"/>
許片言之是待以殊等出于衆人雖華塗寖進于台司<lb/>
而雅意不忘于璧水龍門益峻猶許再登駑馬方疲幸叨<lb/>
一顧繫餘光之下庇使朽質以生榮故于選掄誤備収<lb/>
録力探聖賢之閫域誓窮師友之淵源<lb/>
　　謝薦啓二首<lb/>
過賜寵嘉特形外舉自反而視内媿以兢惟本朝任官<lb/>
之公得君子舉類之法然取之頗泛濫而不審故進者<lb/>
亦坌至而叢來銓選困于平衡眞偽揉于一律今之議<lb/>
<pb n="KR4d0057_WYG_008-3b"/>
論舉患才能之不多攷其源流豈非法制之甚弊是故<lb/>
近嵗之講計増損舊令而改為内之貴仕凡文武之人<lb/>
悉止其嵗貢外之使者與守相之薦均殺其常員向舉<lb/>
以親民者且俾之從軍近所謂監郡者皆不得應令雖<lb/>
未足大清乎多士亦庶幾少制其末流顧進退之尤艱<lb/>
亦知人之豈易伏况刺數千里之部察十二州之官人<lb/>
人飭修家家亷茂就而求者當以襃然某昏愚之人孤<lb/>
孑以仕講學不足以瀕道徳之畛為文不足以望述作<lb/>
<pb n="KR4d0057_WYG_008-4a"/>
之藩曩常有志于斯民今已無異于羣衆日思投劾以<lb/>
自去慮煩汰礫之不容伏遇某官以經術謨明嘗盡心<lb/>
于御史以忠恕簡重今握節于外䑓如陵善養而材無<lb/>
不包下車未幾而聼有所過喜為李君御悵龍門之未<lb/>
登請從郭隗先雖馬骨而猶市是為不徳之徳應干無<lb/>
求之求敢不迪忠清之大方安性命之常分窮不失義<lb/>
進無尸官庶期終身無辱高誼<lb/>
向者誤采孱愚特形慰薦惕然自視愧以無容某支離<lb/>
<pb n="KR4d0057_WYG_008-4b"/>
之人孤孑以仕學問不足以立己才智不足以合人比<lb/>
遭休明嘗偹任使器非大受進曷補于涓埃恩勸後來<lb/>
退猶逃于鈇質省非無益竊食更優會諸公之有容垂<lb/>
三嵗以自庇深惟過倖常已厚顔敢謂某官以清通簡<lb/>
重之政而綏安一方以公明樂易之徳而鎮慰羣下乃<lb/>
兹不肖上辱一言舉不使知仰古風之猶在恩無所謝<lb/>
愧士禮之已隳敢不云云<lb/>
　　謝館職啓<lb/>
<pb n="KR4d0057_WYG_008-5a"/>
禁林課試辱奏等之不遺冊府備員荷詔恩之均備名<lb/>
浮其實寵至為憂竊惟古今建邦率以經籍求治葢君<lb/>
臣父子之大本而禮樂教化之所興故建府以寶藏且<lb/>
命官而典正漢之石渠天禄别夫中經唐之麗正崇文<lb/>
校夫四部國家之盛宗祖以來大闢儒館而聚蒐藝文<lb/>
樂養人材而増置員品上繇畨直下厎校讎小言之則<lb/>
訂正國籍文字之異同大言之則預聞朝廷政事之論<lb/>
議雖清流之可貴亦任責之豈輕故國之用人非以榮<lb/>
<pb n="KR4d0057_WYG_008-5b"/>
之而将以攷其實士而居職非以慕之而求以稱其官<lb/>
某也寒生出于下國讀書薄聞乎大道修辭有媿于古<lb/>
人性愚不能以頡頏材樗不可以鐫刻出慕斗粟葢有<lb/>
為貧其猶雙鳬曽無所補兩河試邑北楚從軍顧常懐<lb/>
功名之心頗亦究義命之説踽踽自守無意于舍龜倀<lb/>
倀何從僅同夫即鹿恭惟治平之特詔並命四輔之大<lb/>
臣俾類求于能儒将器養于文館顧惟一介之在遠乃<lb/>
辱諸公之為言神聖嗣天都俞繼志所舉二十人者無<lb/>
<pb n="KR4d0057_WYG_008-6a"/>
一遐遺不越四三年間以次召進惟時江湖之賤起預<lb/>
鸞鴻之游鼇禁景長玉堂春晚地近清切方塵觀之坐<lb/>
驚事非故常忽天題之拜賜求之以農桑為政之論䇿<lb/>
之以治亂歴代之原劉蕡忠嘉雖不避誅夷于斧鉞仲<lb/>
舒淺陋而不能别白于文章僅足成言曷副垂聼聞一<lb/>
知十良謝于該通書等入三誤膺于題品奏篇待罪畫<lb/>
可湛恩幾汰礫之不容偶續貂之有取深惟孤進何補<lb/>
斯文雖俗吏服勞一紀始書于六攷然選人入館本朝<lb/>
<pb n="KR4d0057_WYG_008-6b"/>
不過于數公足為幸榮良有前地斯葢某官登翊聖治<lb/>
籲求俊心高誼有加士以為權鑑一言所掖國以為蓍<lb/>
龜如薦清廟而雜用庶羞如成大裘而畢収衆腋致兹<lb/>
孱細曲冐寵靈敢不迪忠清之大方安性命之常分退<lb/>
不失義進無尸官仰酬覆燾之私次答陶鈞之施<lb/>
　　謝文太師張宫保韓大資范相公啓<lb/>
奉備制書延登宰席循牆以避雖極于深辭反汗為難<lb/>
終成于虚授此葢某官至仁成物盛徳憲朝服膺善人<lb/>
<pb n="KR4d0057_WYG_008-7a"/>
之心能舉其類推轂天下之士先為之容常自愛其弗<lb/>
㤀俾馴致于此地據非所稱凛不自安師仰高風庶立<lb/>
懦夫之志瞻馳材館莫陪下客之游徒感愧之在誠欲<lb/>
名言而莫得<lb/>
　　謝轉官啓<lb/>
祗應寵命積愧恩榮伏念某諸生陋儒四海孤進學徒<lb/>
知于適道才不足以趨時試邑冀方曽微善状從軍楚<lb/>
北益乏能名漫浪逾夫十年日月累夫六攷仰繄造化<lb/>
<pb n="KR4d0057_WYG_008-7b"/>
獲保寒微比投銓攷之書以就叙遷之課中縁詔試擢<lb/>
預俊遊書林未乆乎對讎吏部為言其功状特蠲常制<lb/>
就鍚寵名佐述史于蘭䑓仍校經于儒觀皆所謂文章<lb/>
之選夫豈宜踈野之人此葢某官弼成治猷敷引士類<lb/>
繩墨一正材各入于輪轅雨露所施物不遺于蕭艾致<lb/>
兹愚品冐進官聨敢不益修厥身仰奉高誼<lb/>
　　滑州到任謝政府啓<lb/>
比承詔札猥賜守符驅馬過家懐章入部以才能之素<lb/>
<pb n="KR4d0057_WYG_008-8a"/>
薄當責任之匪輕惟感與憂俾夜繼日伏念某降才不<lb/>
腆賦命多竒每遭選掄秪速罪戾免官歸里滿嵗奉朝<lb/>
豈謂聖主推匿瑕之仁諸公篤念舊之義屬補郡之多<lb/>
故使假守以備員當殘廢不完之餘況事工方造之始<lb/>
大非守拙所克堪承此葢某官因能任才為國造士不<lb/>
遺一介之賤兼聼百官之成儒者遲緩養名願以為戒<lb/>
古人造次集事敢不自强庻酬已知且避官謗<lb/>
　　辭免右丞上政府啓<lb/>
<pb n="KR4d0057_WYG_008-8b"/>
非常之恩内省而懼竊以廟堂之任世所具瞻丞轄之<lb/>
官今為執政擢寘此位詎容匪才某學不高明識惟淺<lb/>
闇幸遭盛治稍玷近班雖殫千慮之愚無有萬分之補<lb/>
日虞汰斥敢意超踰名忽假人驚如墜谷方嗣聖之求<lb/>
助適諸公之在朝聚精㑹神同徳協志固已副仰成而<lb/>
治矣奚取于不肖而參之屢貢懇辭未聞可報伏遇某<lb/>
官朝家之柱石國論之蓍龜願借一言仰逹天高之聼<lb/>
庶回誤寵使逃器滿之傾<lb/>
<pb n="KR4d0057_WYG_008-9a"/>
　　除右丞謝政府啓<lb/>
比者誤被制檢進丞中䑓名器假人循牆而莫避負乗<lb/>
致寇反已以為憂矧惟省轄之官實預政機之論用人<lb/>
當否繫國重輕而某所禀尋常逢辰教育悵古人之不<lb/>
作慕直道之可行漫歴嵗年何禆任使執法憲府愧繩<lb/>
愆糾繆之風侍經帝闈無引古諷今之益方期汰斥乃<lb/>
此超踰斯葢伏遇某官謀謨信于朝廷徳義明于天下<lb/>
蚤嘗借論樂于成人顧駑馬而一言以倍其價器蟠木<lb/>
<pb n="KR4d0057_WYG_008-9b"/>
于萬乘先為之容遂致孱愚叨塵光寵愧感之厚豈易<lb/>
布宣<lb/>
　　除左丞答謝外路啓<lb/>
䝉被恩書進遷位序辭不獲命方深非據之憂徳在成<lb/>
人特枉相先之慶内惟涼瑣仰識謙隆媿荷之懐敷陳<lb/>
莫罄<lb/>
　　除中書侍郎答謝外路啓<lb/>
左綱承乏方俟于黜幽右省躋榮復叨于遷次惕以自<lb/>
<pb n="KR4d0057_WYG_008-10a"/>
視愧無所容此葢某官有徳以成于人引重而為之地<lb/>
致兹懦品玷冐寵光方具私書遽詒榮問感慙不敏紬<lb/>
繹莫窮<lb/>
　　除門下侍郎答謝外路啓<lb/>
發政西省無補于毫分出令東䑓復遷于位叙辭不獲<lb/>
命榮以為憂此葢某官引類惟公成人以徳務匿瑕而<lb/>
借論常推轂以為容致此衰孱益叨進寵方裁誠以通<lb/>
悃䝉貽問之見先愧懼之深敷叙難罄<lb/>
<pb n="KR4d0057_WYG_008-10b"/>
　　除尚書右僕射回謝外路啓<lb/>
奉膺制命延寘宰司恭極循牆雖自量而懇避令難反<lb/>
汗終虛授而冐居愧不遑安凛無所措此葢某官至誠<lb/>
與善盛徳成人左右以容器輪囷于有用吹揚維力致<lb/>
糠粃之居前上何以塞厚恩重責之所加下無以慰多<lb/>
士大夫之所望深惟兢愧啓處不遑<lb/>
　　鄆州到任謝政府啓<lb/>
祗膺中詔許錫左符寛尸素之大呵釋顛危之重負開<lb/>
<pb n="KR4d0057_WYG_008-11a"/>
職禁殿相居便藩喬木故存未覺去家之乆先楸所在<lb/>
更諧上塜之私獲此叨榮過于自擇實二聖矜憐而善<lb/>
貸亦諸公輔道而曲成遵職之初撫心増感重念疎愚<lb/>
之跡方依陶冶之私屬嵗序之沍寒望門闌而日遠仰<lb/>
祈保衛少副願言<lb/>
　　答文太師乞政啓<lb/>
薦上囊封懇還公紱方睿眷之増厚宜中懐之莫伸雅<lb/>
詔弗俞羣言允恊某官文武具徳廟朝宗工風烈贍乎<lb/>
<pb n="KR4d0057_WYG_008-11b"/>
華夷勲勞光于旂鼎方雍容師席以鎮天下之望而逍<lb/>
遥達觀以慕聖人之清葢唐室尊賢裴令常為之輕重<lb/>
姬王貴老周公不去于朝廷願廻遺榮知止之心少副<lb/>
尚齒尊賢之願敢期謙徳過賜函書徒敬服于高風念<lb/>
難施于末議感慙之臆敷叙莫窮<lb/>
　　上歐陽觀文啓<lb/>
一間門墉屢環歳筦泰階輔政徒望于昭回大鈞運和<lb/>
隂煩于造化未嘗輙通于懇欵葢虞自犯于僭踰㳟審<lb/>
<pb n="KR4d0057_WYG_008-12a"/>
被命制函均勞方國仰旌車之甫舍宅福祉以日蕃某<lb/>
官學茹古今才張幽𣺌當今名世孟氏自推于天以道<lb/>
覺民伊尹素為之任泰紫闊歩虹蜺飛光先諸老以吿<lb/>
猷倡斯文而還古憂勤許國之志慷慨得君之忠公府<lb/>
勲勞歌咏于四海賢人事業效見于三朝注意方安露<lb/>
章懇謝秩文昌之正位職祕殿之隆名偃息南邦行奉<lb/>
衮衣之賜歸來東土永諧霖雨之求某賦職遐方瞻風<lb/>
前屏春餘氣潤淮服地清更冀云云<lb/>
<pb n="KR4d0057_WYG_008-12b"/>
　　賀富丞相啓<lb/>
奉被制書冠居台席聖志先定發于大明天下傾心仰<lb/>
夫舊徳休命所及歡誦舉同某官國家宗工文武元老<lb/>
贊襄而陳九徳臯陶夙惠于帝謨以道而覺斯民伊尹<lb/>
素為之已任望鎮四裔而不敢侮勲載二府而皆可歌<lb/>
緝熙百工康保萬物向偃藩而得謝比均佚以彌年曰<lb/>
咨多故之時爰即來朝之詔衮衣既襲有光東土之歸<lb/>
巖石所瞻尊據上公之宰宗廟増重泰階以平致君堯<lb/>
<pb n="KR4d0057_WYG_008-13a"/>
舜而賡載乎明良如古房杜而無媿乎禮樂旂常有紀<lb/>
天地無窮某自惟寒微久在陶冶<hi>案此下原本缺</hi>
　　答北京韓相公乞致政啓<lb/>
薦上囊封懇還公紱屬眷懷之方厚宜沖志之莫伸雅<lb/>
詔弗俞公言允恊某官出處安乎一德勲勞被于四海<lb/>
正期衮繡之還亟有軒裳之厭雖心知止足欲退慕聖<lb/>
人之清而國有典型其孰如天下之老願回逹人遺榮<lb/>
之尚以副明主貪賢之勤特辱亟書備形謙德雖髙明<lb/>
<pb n="KR4d0057_WYG_008-13b"/>
之是仰愧末議之何施<lb/>
　　賀鄆州李太尉啓<lb/>
拜恩闕北易地東藩戎旃十乗之容甫聞弭節鈴閣數<lb/>
人之衛已樂輕裘寵簡上心歡符士論緬惟鎮撫之裕<lb/>
休有福祥之歸某官剛厚稟中輝光燭外旂常有紀功<lb/>
懋于姬庭親賢並隆德毗于漢室均佚勞于右輔統連<lb/>
帥于東方清照兼資長城是倚琱戈金鉞方重専征之<lb/>
權淑旂綏章行光入覲之錫某里族單陋材性䃼疎惟<lb/>
<pb n="KR4d0057_WYG_008-14a"/>
是鄉楸之㣲實居台曜之庇眷言天幸獲陶沐于至仁<lb/>
尚以州符阻趨承于前屏更祈上為廟社下庇兵民<lb/>
　　答北京馮太尉啓<lb/>
賜節東吴偃藩全魏已下車而涓日初開府以臨民溽<lb/>
暑方煩福基增厚某官粹和清敏惇大靖深輔政三階<lb/>
休烈銘于宗廟宣勞四國膏澤下于生民為時重輕以<lb/>
道出處乃眷北門之鎮曰咨舊德之賢上將用儒盛齋<lb/>
壇之尊寵離宫有守付留鑰之謹嚴國倚長城人瞻巖<lb/>
<pb n="KR4d0057_WYG_008-14b"/>
石佇被繡裳之錫弗容煖席之休方具慶儀首承榮問<lb/>
感仰之素布叙莫窮<lb/>
　　答馮太尉免新命啓<lb/>
薦上囊封懇辭帥節方睿懷之所注宜沖尚之莫伸某<lb/>
官學深天人德備文武出處不渝乎一節勲勞先被于<lb/>
四朝惟皇思賢乃眷圖舊倚以北門之留鑰建以南國<lb/>
之將旄詔號有孚師言已穆願迴持謙難進之志少副<lb/>
注意分憂之咨乃枉珍凾過垂敦諭惟髙風之是仰念<lb/>
<pb n="KR4d0057_WYG_008-15a"/>
輕議之何施感服之心敷叙安究<lb/>
　　答北京馮太尉啓<lb/>
報成美政孚號大廷就更西鎮之旄仍付北宫之鑰上<lb/>
恩恊稱歡議率同某官德在四朝功髙羣辟人思衮繡<lb/>
期政路之調元國倚翰垣尚璽書之增秩忽貽榮教具<lb/>
示沖懐願亟拜于恩輝庶仰符于眷委感仰之素敷叙<lb/>
莫殫<lb/>
　　答郭太傅謝宫觀啓<lb/>
<pb n="KR4d0057_WYG_008-15b"/>
懇上左符榮膺中詔宸宫列將莫若上衛之崇琳觀奉<lb/>
真莫重養賢之地某官學深文武功在廟堂夷夏相聞<lb/>
其髙風出處不違乎大義殊庭謁欵聊適于曠懐召節<lb/>
走趨佇光于圖舊豈其謙厚特枉緘封感愧之懐叙陳<lb/>
莫悉<lb/>
　　賀胡少師啓<lb/>
懇還公紱得謝帝庭升拜宫師之崇榮尊國老之重清<lb/>
風迪古賢人究出處之歸全德鎮浮天下無始終之議<lb/>
<pb n="KR4d0057_WYG_008-16a"/>
仰大臣之逹觀均四海之載驩某官統槩蹈中靈襟秉<lb/>
哲誠窮人物之盡學富古今之儲當天聖之開符覽德<lb/>
輝而薦祉泰紫濶歩虹蜺飛光正議鴻詞倡斯文于禁<lb/>
掖嘉猷亮節運大政于天樞勲烈被于三朝忠勞篤乎<lb/>
四紀爛焉鄉錦仕孰樂于過家確乎囊封禮弗容于賜<lb/>
几沖和天爵鎮拂世風固将安車駟馬以㳺乎親賔清<lb/>
泉嘉木以適乎嘯詠逍遥賢者之樂拱揖聖人之清憲<lb/>
而不煩方典型之所在浩然善養宜夀祉之無窮某材<lb/>
<pb n="KR4d0057_WYG_008-16b"/>
禀下中世親幸㑹昔者先子識寶氣于星津其後諸孤<lb/>
聮榮名于慶閥迨兹勉强以就仕屢辱薦延之大恩賢<lb/>
哉嘆嗟固巳倍都人之慶形于歌頌又将酬國士之知<lb/>
　　賀王參政啓<lb/>
奉被詔恩進陪政論大臣重國畀自聖人之明賢者得<lb/>
君慰夫天下之望陶鈞所迨歌誦同辭某官業履大醇<lb/>
輝光外燭非今儒者尋常之學有古君子乆大之儲言<lb/>
行弗渝求聖賢而允蹈進退有裕適義命之所安禁中<lb/>
<pb n="KR4d0057_WYG_008-17a"/>
甫告于嘉猷天子頗嗟夫見晚故進處四輔而非有左<lb/>
右之助度越諸老而不聞先後之言昔之為國者甞患<lb/>
賢之不同時士欲致主者或嗟才之不見用深惟求治<lb/>
之日復此逄辰之亨明良一時社稷盛福某預聞休命<lb/>
屬在逺方莫遂龍門之登願為燕廈之賀<lb/>
　　問候河陽李資政啓<lb/>
懇謝繁機均勞近屛瞻言旌旆悵逺于風徽畏是簡書<lb/>
阻伸于郊餞傾依之戀紬繹難窮<lb/>
<pb n="KR4d0057_WYG_008-17b"/>
　　上政府啓<lb/>
食浮之乆曾何補于涓埃材㪚而蟠徒隂煩于造化去<lb/>
違台屏淹革嵗筩伏惟平運萬機贊襄九德天相炎厯<lb/>
日擁太和某官誠格天機德符坤厚馴二府之注意迪<lb/>
宗工之大猷稱百官而鎮四夷平三階而遂萬姓發忠<lb/>
定䇿國倚泰山之安熙載亮工民陶元氣之運憂勞逾<lb/>
乎二紀功業被于三朝盟府蔵勲方茂皇天之業中書<lb/>
有攷永光巖石之瞻某材非敏明志巳衰竭駑馬十駕<lb/>
<pb n="KR4d0057_WYG_008-18a"/>
知致逺之已難鷦鷯一枝祈庇身之有地<lb/>
　　迎中書侍郎啓<lb/>
祗事西陵言旋北闕適冐風霜之候宜多車馬之勞即<lb/>
遂瞻承預深欣慰<lb/>
　　上中書吕侍郎奉安神御啓<lb/>
恭扈威神往臨原廟謹輿仗侍承之職御風霜偃薄之<lb/>
勞仰冀保頤以符瞻系<lb/>
　　問候中書侍郎啓<lb/>
<pb n="KR4d0057_WYG_008-18b"/>
奉軒后之威容即漢陵之别廟扈從于邁夙夜載勤方<lb/>
冬序之始嚴惟福基之增厚葢祈保衛以副瞻馳<lb/>
　　賀吕樞宻啓<lb/>
祗膺掄檢進貳幾廷聖賢同時朝野胥慶某官元精毓<lb/>
粹名世應期挺特千載之英危壓四方之雋自結明主<lb/>
雅意本朝鎮靖西州眷倚長城之固經綸北省仰資大<lb/>
計之煩上方纂緒先猷急圖極治顧軍師之重柄繫宗<lb/>
社之大謀權出幾㣲地居宥宻參議乃事誠難其人惟<lb/>
<pb n="KR4d0057_WYG_008-19a"/>
公勲閥之高為國老成之選注意所在具瞻已歸行傳<lb/>
丙魏之聲即慶韋平之拜<lb/>
　　賀宋舍人啓<lb/>
奉膺詔制榮歩掖垣賢能進升遠近欽悦國家號令上<lb/>
應于五星朝廷文章遠同于三代王言至重國論所闗<lb/>
奉之以嫓夫絲綸施之以示乎威福誓敕軍旅而齊其<lb/>
勇誥命四方而等其功總為贊書其任乃古之内史觀<lb/>
諸上象其文猶天之紫微職重而清地高而近精求文<lb/>
<pb n="KR4d0057_WYG_008-19b"/>
學之老能達訓詞之深發揮帝謨如開日月之照鼓舞<lb/>
神化以肅雷霆之威惟今得人與古同盛某官言高壇<lb/>
宇道濬淵源研摩六藝之歸慱極九流之要校文冊府<lb/>
克家素重于劉歆視草禁塗繼世雅同于賈至實聖賢之<lb/>
盛際増䑓省之榮光典贍應機宜有五王之冊清修素<lb/>
履早探二酉之醇欽聞寵章曷勝歡誦<lb/>
　　答韓左丞免新命啓<lb/>
伏承詔綍進總臺綱四輔得人多士相慶某官高才應<lb/>
<pb n="KR4d0057_WYG_008-20a"/>
世一節承家論議有經推丙侯之寛大險阻不撓抱胡<lb/>
公之中庸亶世徳之逢辰偉聖朝之求輔遂膺帝簡入<lb/>
秉國成顧枉誨音具形沖尚願亟承于渙渥庶仰俯于<lb/>
虚懐感頌之深敷宣罔悉<lb/>
　　答蘇左丞免新命啓<lb/>
側承明詔登用舊儒四輔得人多士交慶某官治行高<lb/>
妙誼藴粹深蚤以繼世兼人之能蔚有先生長者之望<lb/>
白首一節清明四朝士心所居上簡攸在玉堂典誥極<lb/>
<pb n="KR4d0057_WYG_008-20b"/>
将明之功幃幄待經多道義之益肆疇賢譽來秉國成<lb/>
顧枉誨音具形沖尚願即承于渙澤庸仰副于虚懐<lb/>
　　答胡右丞免新命啓<lb/>
光被詔綸入司䑓轄寵章誕布歡議率同某官學足以<lb/>
洞先王之微知足以經當世之務心兩忘于出處節一<lb/>
致乎險夷時然後言天下服其忠諒義形于色朝廷為<lb/>
之尊嚴果奉眷圖進承幾政士相為慶民用具瞻惟聖<lb/>
主得賢方側聼諸生之頌而君子難進尚未承三揖之<lb/>
<pb n="KR4d0057_WYG_008-21a"/>
求特辱誨音具形沖尚願亟膺于渙渥庶上副于虛懐<lb/>
　　答王右丞免新命啓<lb/>
丕承帝簡參秉國均成命式頒輿情交慶某官徳業致<lb/>
位方正立朝文為儒者之宗望出廷臣之右周旋國器<lb/>
揚歴禁途京兆攷功徳威夙著文昌典政績用有成果<lb/>
膺綸綍之音入拜丞疑之任至公所屬枚卜已從佇觀<lb/>
乆業之施以副具瞻之意豈期沖㫖特示巽詞願即拜<lb/>
于寵章庶上符于睿眷其于感服紬繹奚殫<lb/>
<pb n="KR4d0057_WYG_008-21b"/>
　　答陳州傅待制啓<lb/>
拜職延閣請符近藩亦既下車云初開府某官誼藴閎<lb/>
博徳名光華弗渝之誠貫于金石後凋之操見于雪霜<lb/>
以奥學侍經幃以大節專憲席國所倚以立邪正之辨<lb/>
士所頼以識是非之歸凛然清明無所吐茹出處有道<lb/>
佚勞斯均即被安車之還豈容坐席之煖敢期謙眷特<lb/>
枉誨函<lb/>
　　答河北都運顧待制啓<lb/>
<pb n="KR4d0057_WYG_008-22a"/>
陞華延閣杖節北陲涓日之剛下車云始方暑序之煩<lb/>
鬱惟福基之靖康某官學誼本經文華貫道險夷一致<lb/>
義無愧于神明出處兩忘節不渝于風雨輟東䑓之獻<lb/>
納付朔部之澄清行以節趨豈容席煖方斯誠懇遽辱<lb/>
貽書感仰之懐敷叙安究<lb/>
　　答永興李待制啓<lb/>
被寵制書陞華延閣兼提請詔就帥全秦某官學通古<lb/>
今材適正變名實高于士論術業著于吏師以從官之<lb/>
<pb n="KR4d0057_WYG_008-22b"/>
嚴盡䕶諸將以元戎之重外總十連坐収靜勝之功行被<lb/>
節趨之召下車云始縢翰見詒慶仰之深布宣難悉<lb/>
　　答江寧蔡待制到任啟<lb/>
更賜左符徙臨近屏涓辰受事視履介祥某官望重士<lb/>
林學優聖域禁塗陟降日吿于嘉猷南國蕃宣勤敷于<lb/>
惠政兹惟易地益便均勞恐席煖之未遑以節趨而來<lb/>
起豈圖謙徳遠貺書音慶感之深布叙奚究<lb/>
　忠肅集巻八<lb/>
</p>
<p>
</p>
  </div>
</body>
</text>
</TEI>
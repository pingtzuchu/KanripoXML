<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劉左史集巻二</head> <lb/>
    <p>
<pb n="KR4d0128_WYG_002-1a"/>
欽定四庫全書<lb/>
　劉左史集巻二<lb/>
　　　　　　　　　　　　宋　劉安節　撰<lb/>
　墓誌<lb/>
　　宋國寳墓誌銘<lb/>
永嘉宋君國寳既殁之明年卜以九月甲申𦵏於郡西<lb/>
寳塘原前期弟某狀君行以書抵辟雍録張輝子充曰<lb/>
某不悌不能恭厥兄天降之罰以不畀於我家今𦵏有<lb/>
<pb n="KR4d0128_WYG_002-1b"/>
日儻不得賢者銘以圖不朽是重某不悌之罪也况兄<lb/>
於今監察御史劉君厚而執事劉所敬也若因執事以<lb/>
請必得銘一日子充詣余致其言且曰若國寳銘無愧<lb/>
矣余既知君又重違子充之請遂序而銘之君諱之珍<lb/>
國寳其字也先生九嵗䘮其父家貧能自謀學不為異<lb/>
業奪比長益砥礪為節行非其義不以一毫挫於人謹<lb/>
身約用以取給有餘輙頒其兄弟之貧者平居不妄言<lb/>
笑不以色假人人若不可得而親至所與交必傾倒為<lb/>
<pb n="KR4d0128_WYG_002-2a"/>
之盡情骨清氣肅望之可知其人也年三十六始以進<lb/>
士選為台州司理参軍有告坑户疑其匿官白金者不<lb/>
寔法應杖吏受賕欲寘之流君曰在法告不稱疑雖不<lb/>
治可也而反坐之耶固争之壓之勢竟不為變獄無小<lb/>
必躬閲不専諉胥吏所平反者甚衆嵗餘丁母憂徒跣<lb/>
扶柩旋𦵏某郷偹極哀瘁廬於墓者三年服除調應天<lb/>
府糓孰縣尉所部民兵獲強盗或請以躬捕為名可増<lb/>
秩君曰以欺冐賞不忍為也弗聼初君嘗上書言事坐<lb/>
<pb n="KR4d0128_WYG_002-2b"/>
是齟齬不進故再尉㑹稽越俗率以春月競渡其費用<lb/>
一切皆官為取之民嵗病其擾而在位者茍覬娱嬉方<lb/>
務極奢侈府丞意喻諸邑邑例以尉皆辦至君獨詣府<lb/>
條其不可者三一府閧然皆為君難之君不顧其事訖<lb/>
不行大觀三年詔削黨籍君曰吾罪滌矣庶㡬伸其志<lb/>
者明年夏至京師以五月丙辰卒於逆旅享年五十二<lb/>
君性勁持義不茍所當為必挺然以身先至於不可介<lb/>
如也不以貴賤貧富大小衆寡二其操其居家也動以<lb/>
<pb n="KR4d0128_WYG_002-3a"/>
法自律如在官府其在官府也事無細不察如居家焉<lb/>
雖勤瘁不以為病未嘗求知於人人亦鮮能知君者卒<lb/>
無愧恨意曰義如是如是足矣又何求自初任至殁幾<lb/>
至二十年而官止於此故其事業不甚著見於世識者<lb/>
哀之曽祖諱<hi>某</hi>祖諱<hi>某/</hi>父諱<hi>某</hi>君娶陳氏生男四人曰<lb/>
敦仁敦義敦禮敦信皆修進士業女三人皆嫁士人季<lb/>
未行其𦵏也實從母夫人兆其年改元政和銘曰<lb/>
介而通察而恕儉而能施勤而不怨在位常患不得若<lb/>
<pb n="KR4d0128_WYG_002-3b"/>
人而用之而若人者又卒不偶以死其命也耶<lb/>
　祭文<lb/>
　　祭婿立之<lb/>
嗚呼余與汝家世為婚姻故復以女託汝終身如何五<lb/>
年有子二人一初學語一方在袵汝遂徃矣彼将誰親<lb/>
嗚呼哀哉予復何言瀝酒告誠涕淚潺湲<lb/>
　　代薛承奉祭立之<lb/>
女子之生於人是倚嫁也倚夫夫沒倚子嗟爾母兮初<lb/>
<pb n="KR4d0128_WYG_002-4a"/>
䘮爾父家事多難将子是付子復徃矣母将疇依二弟<lb/>
尚㓜嗚呼母悲嗟我曩時婚嫁初畢謂已無累笑傲終<lb/>
日如何至今百累猶存皤然之翁而哭諸孫嗚呼老矣<lb/>
為累滋多未化之身為之奈何<lb/>
　　代貫道祭姪立之<lb/>
天禍我家降生百殃嵗在癸酉我兄蚤亡期月之間再<lb/>
罹父䘮今汝又徃使我重傷憶昨與汝侍翁之側誨言<lb/>
從容汝有倦色翁曰徃哉汝其歸息年未及壯已入老<lb/>
<pb n="KR4d0128_WYG_002-4b"/>
境且能乆乎有嗣為幸時余與汝雖聞此言親親之心<lb/>
亦冀不然孰謂今日天不汝假追念疇昔我淚如㵼嗚<lb/>
呼哀哉人孰不死汝為不遐人亦有天汝為可嗟汝母<lb/>
斑白汝兒咿哇汝弟汝妹曰未室家逝去之夕對我欲<lb/>
語氣出如線幾不能吐余曰吁哉其属我親予豈敢忘<lb/>
猶有鬼神頷以應我去無及矣骨肉在旁環其泣矣嗚<lb/>
呼哀哉汝其無可奈何兮予亦無奈汝何兮<lb/>
　　立之移䘮路祭<lb/>
<pb n="KR4d0128_WYG_002-5a"/>
聞諸古人䘮先逺日豈便於生惟死是䘏子之云亡日<lb/>
近三七肉未及寒輿置他室抑又聞之子之於親惟命<lb/>
是行豈其死也而異於生吾親為寕亦子之情徃以安<lb/>
之勿怖勿驚<lb/>
　　祭丁逢辰<lb/>
嗟我逢辰名家以儒不詭方士不師浮屠獨抱六經以<lb/>
恢聖謨曰異此者則非我徒翕然髙門不戒而孚子如<lb/>
其父妻如其夫言不茍發行不茍趨咸謂長者信哉匪<lb/>
<pb n="KR4d0128_WYG_002-5b"/>
誣越嵗戊辰闢多士塗羣舉經行以公應書事乃中沮<lb/>
賢網之踈臨川太息失吞舟魚公曰命也歸與歸與笑<lb/>
指東郊先子舊廬詩書可樂琴瑟可娯盍徃葺焉予将<lb/>
隐居命二三子無棄是圖以講以問則余與俱季也早<lb/>
達調官海隅綵服從侍式歡有餘天不相人冢子云殂<lb/>
慈懐孔傷積憂成瘉竟以不救吁亡矣夫嗚呼哀哉日<lb/>
逝月徂窀穸告期永隔幽墟曽是婚姻君之葭莩今此<lb/>
長徃心焉何如侑祭以文君其知乎<lb/>
<pb n="KR4d0128_WYG_002-6a"/>
　　祭呉助教<lb/>
天之降才非徒生之人之負材終有一施昔者范蠡覇<lb/>
王之師進饒於功退饒於貲惟公之初家事未治日與<lb/>
其季出謀所為不有倦者孰營余私汝盍徃學余為汝<lb/>
資舟車所通水泛陸馳閲嵗幾何各獲其期季以學顯<lb/>
公以幹推俱爵於朝同功異宜亦既知足幡然改思卜<lb/>
居東嘉飬氣自怡剛直有禮信而不疑嵗推其餘以畀<lb/>
宗支鄉黨族属服其義慈咸謂五福有全不虧嗟公平<lb/>
<pb n="KR4d0128_WYG_002-6b"/>
生未嘗丐醫一旦遘疾乃乆弗支逝去之辰神魂欲離<lb/>
猶能晏然與諸孤辭嗚呼夀矣夫復何悲惟是鄰里㳺<lb/>
從有時載燕載笑既相諧熈願託婚姻以永不衰通好<lb/>
未幾公疾已危遽云逝矣迅弗可追再拜柩前奠此一<lb/>
巵想公精神死猶有知<lb/>
　　祭王正翁<lb/>
嗟嗟正翁而遽然耶其一去而終不復返也耶昔公之<lb/>
赴官臨川也予徃江心孤嶼餞之曰公仕矣且去鄉里<lb/>
<pb n="KR4d0128_WYG_002-7a"/>
其亦有私事未集者乎予不敏願寘力焉公曰吾仕矣<lb/>
又何求然吾他日歸顧未有廬可居者公愛我盍為我<lb/>
營之予曰唯唯公既就道余惟命匠治宫室室且<lb/>
成公亦代有日予固蚤夜望公之歸以寕其居也而乃<lb/>
殁於中道也耶其託我以居居成而不得寢處之也嗚<lb/>
呼哀哉是月也公之子将以公之柩𦵏於西岑之原故<lb/>
悼公之不復見也敬侍母親徃以薄奠祭公於新居之<lb/>
正寢惟公有知其聼斯文以審我哀<lb/>
<pb n="KR4d0128_WYG_002-7b"/>
　　祭方積中<lb/>
昔公妙齡秉筆學文朝謂白屋暮而青雲如何十年挟<lb/>
冊求仕抱璞以泣蔑然知巳我初見公謂才可求公亦<lb/>
自信學以日修迨其不遇謂命之使公亦自疑學其已<lb/>
矣吁嗟人生各有所營退必獲利進必獲名公之營身<lb/>
豈云不力云胡二者而亡一得我意天理否乆則通曷<lb/>
有如公竟坐此窮天不可知才不可恃公之長才命止<lb/>
斯爾日没復出公歸不還登公之堂莫承公顔我酒既<lb/>
<pb n="KR4d0128_WYG_002-8a"/>
清我肴既潔哀以送之終天之訣<lb/>
　　為林思亷祭林介夫<lb/>
大道之行維國求賢徃徃其君擁篲以先後世多私維<lb/>
賢求國俛首有司以幸一得偉哉先生則異於是曰予<lb/>
之學初不為利胡為去親千里决科丐祿升斗其獲幾<lb/>
何出耕東臯入奉北堂夫豈無他而行一鄉孟子居齊<lb/>
國人矜式王通河汾訟者自息施於有政是亦正人奚<lb/>
其有為先辱其身維此麟經将聖之志諸儒盾矛莫䆒<lb/>
<pb n="KR4d0128_WYG_002-8b"/>
厥義㣲發大㫖析其異同一時諸公捨已請從嗟余晚<lb/>
學寔愚不肖曽謂先生肯賜之教誨我諭我謂我宗盟<lb/>
勉我以學忘其不能維是頑庸莫堪鞭策先生之教夫<lb/>
敢不力尚期終身佩服不遺如何中年天奪之師嗚呼<lb/>
哀哉自今以徃凡我小子孰勸孰奨考日惟良𦵏車東<lb/>
馳訣祭一觴誰知我悲<lb/>
　　祭陳八夫人<lb/>
昔我伯姊首歸諸陳不竟其夀卒從夫人夫人之初適<lb/>
<pb n="KR4d0128_WYG_002-9a"/>
於夏氏有子而妻寔我兄子陳為吾姊夏為吾姻眷好<lb/>
之再敦夫人親嗚呼哀哉昔我佳節拜夫人夀今也則<lb/>
亡来哭其柩我酒既酌我殽既陳聊以祭之嗚呼夫人<lb/>
　　又<lb/>
嗚呼夫人而命然乎前年之春寔䘮厥夫靈柩在堂未<lb/>
先大𦵏如何夫人亦繼而䘮嗚呼哀哉室家堂堂惟君<lb/>
子經之營之寔夫人爾承之嗚呼今其徃矣将誰使承<lb/>
之惟夫人有知其福爾子孫以慰我親姻之思<lb/>
<pb n="KR4d0128_WYG_002-9b"/>
　青詞<lb/>
　　為子孫保安設醮<lb/>
天聽雖髙不疾而逺日監在下有感必通頃緣賤息之<lb/>
負痾嘗瀝丹誠而叙懇頼神之賜厥疾有瘳是涓嘉辰<lb/>
共陳法㑹玉虚金闕仰投蕞爾之誠風馬雲車想見翻<lb/>
然而下有酒維㫖有椒維馨雖籩豆甚㣲物無以稱者<lb/>
然精誠所至神其吐之乎<lb/>
　經義<lb/>
<pb n="KR4d0128_WYG_002-10a"/>
　　達瑞節同度量成牢禮同數器修法則<lb/>
立法而授之侯者王也奉法而施之民者侯也先王之<lb/>
於諸侯列之爵分之土豈私厚之哉代王行法於是乎<lb/>
在然而人之情也逺則昜恣法之行也乆則或弊以昜<lb/>
恣之人奉或弊之法茍不有人以稽正之則禮法亂於<lb/>
僭擬法度壊於因循異政殊俗莫之統一而先王所恃<lb/>
以維持天下者将不幾於廢弛乎是故周官之制每於<lb/>
十一嵗之乆必使行人之官以廵天下之邦國達瑞節<lb/>
<pb n="KR4d0128_WYG_002-10b"/>
同度量成牢禮同數器修法則者凡以考正諸侯之治<lb/>
故也盖瑞以合騐節以示信而用之交四鄰者也度以<lb/>
度長短量以量多寡而用之以平百物者也牢禮者若<lb/>
行人禮九牢之類用之以禮賓者也數器者若典命各<lb/>
㫝其命之數用之以為儀者也法則凡制而用之者也<lb/>
則則凡揆而制之者也夫邦國之地封疆百里比之王<lb/>
畿雖曰壌地褊小然所以交四鄰平百物外之禮賓内<lb/>
之飭已與夫制而用之揆而制之一皆有頼於数者之<lb/>
<pb n="KR4d0128_WYG_002-11a"/>
法一法不舉弊之源也則欲撫於邦國者可不考而正<lb/>
之哉何則瑞節所以為交也瑞非其瑞則朝㑹有辭節<lb/>
非其節則門關有禁而邦交有不達之國矣今也六瑞<lb/>
之用辨其圭璧六節之物異其金竹所以達之也度量<lb/>
以為平也布帛長短同而度不相若五糓多寡同而量<lb/>
不相若則童子有適市之欺矣今也五度之則正其分<lb/>
寸五量之容辨其龠合所以同之也牢禮之具所以禮<lb/>
賓也諸侯九牢則疑於公而不成其為侯矣子男七牢<lb/>
<pb n="KR4d0128_WYG_002-11b"/>
則疑於伯而不成其為子男矣今也牢以命而為之禮<lb/>
使之無虧焉所以成之也數器之節所以辨等也侯伯<lb/>
以七為節而僣於九則異於侯伯之禮矣子男以五為<lb/>
節而僣於七則異於子男之禮矣今也器以命而為之<lb/>
數使之無異焉所以同之也道與時變法随俗昜昔之<lb/>
所成今見其虧昔之所得今見其失虧者補之失者救<lb/>
之此法則之損益有不可已者所以修之也瑞節也度<lb/>
量也牢禮也數器也此法之大常所不可得而變昜也<lb/>
<pb n="KR4d0128_WYG_002-12a"/>
故逹之成之同之法則也此法之小變所可得而損益<lb/>
也故修之大常者使之同而不可踰所以存法之善小<lb/>
變者與之修而無弊所以救法之失一常一變而邦國<lb/>
之法盡在是矣孔子曰謹權量審法度四方之政行焉<lb/>
此之謂也雖然先王之撫邦國豈一日之積哉存省及<lb/>
於五嵗則察而治之者既至於三矣書命及於九嵗則<lb/>
諭而恊之者又至再矣猶以為未也於是有十一嵗之<lb/>
考考之悉矣於是十二嵗之廵守察之不若諭之為益<lb/>
<pb n="KR4d0128_WYG_002-12b"/>
諭之不若考之為詳考之不若廵守之為大故自修法<lb/>
則而上行人之事也至於廵守則王徃治焉此先後詳<lb/>
略之序也然王之廵守非可遽治也是必行人考之於<lb/>
先然後王乃廵之於後考之於先不為慢令廵之於後<lb/>
不為罔人是故變禮樂而不從者可得而流之也革制<lb/>
度而為叛者可得而討之也討流之罪重矣而先王行<lb/>
之不憚者亦有行人蚤正其事而已矣是以王者之治<lb/>
至簡而詳至約而博有功諸侯莫不各謹爾度以承天<lb/>
<pb n="KR4d0128_WYG_002-13a"/>
休無或亂常以干先王之誅書曰惟周王撫萬邦廵侯<lb/>
甸四征不庭綏厥兆民此其致治之效也雖然同律度<lb/>
量衡修五禮五玉此舜廵狩之日也而周官之制乃使<lb/>
行人考於前期之一嵗何哉盖帝者之政富於徳儀物<lb/>
少而用度省則廵之五嵗為已数矣王者之政富於<lb/>
業儀物多而用度費則廵之十二為已䟽矣數者昜治<lb/>
䟽者難察則行人蚤正其事以為之先尤周政之不可<lb/>
忽也至於来嵗則王又考之矣書曰考制度於四岳此<lb/>
<pb n="KR4d0128_WYG_002-13b"/>
之謂也方是時也廵守至於十二嵗之乆而未聞以䟽<lb/>
為患者盖逹法則同数器一度量諭禮禁而行人合方<lb/>
氏掌交之官嵗時徃来既諭之矣至十一嵗則行人又<lb/>
考之及将廵狩則職方氏又戒之以其法偹其官衆故<lb/>
也逮夫法壊於後世而行人之属亦廢而不修於是諸<lb/>
侯之政亂矣衛請繁纓数器亂矣兩國為之交質何有<lb/>
於瑞節諸侯皆去其籍何有於法則是数法者皆先王<lb/>
所以維持天下之具而乃廢弛如此宜乎憫亂於後世<lb/>
<pb n="KR4d0128_WYG_002-14a"/>
而欲行政於四方者猶以權量法度為心焉嗚呼使之<lb/>
得行其道則仲尼之烈是亦周公而已豈不惜哉<lb/>
　　以周知天下之故<lb/>
以天下望一人則受責為甚重以一人臨天下則用力<lb/>
為甚㣲夫以甚㣲之力而任至重之天下如必身親而<lb/>
後為之則列土至廣列侯至衆吾之足力有不給矣萬<lb/>
民利害庶政得失吾之目力有不周矣足不給目不周<lb/>
莫為之恤耶則得此而遺彼舉一而廢二為人上者幾<lb/>
<pb n="KR4d0128_WYG_002-14b"/>
何不負天下之望哉是故周之盛時設為小行人之職<lb/>
以廵邦國之諸侯治其事故而因以察邦國之政民之<lb/>
利害事之得失天時之變人治之常一皆載之書以告<lb/>
於王焉是以執要之君子不必足跡接乎諸侯之境者<lb/>
以有此官為之廵行故也不必目力察乎千里之外者<lb/>
以有此書為之稽考故也得其人以載其書則天下之<lb/>
事有不足知者矣故其職曰以周知天下之故夫故者<lb/>
有所因而使然者也天下之理物無常是亦無常非是<lb/>
<pb n="KR4d0128_WYG_002-15a"/>
非代更與時無止先王之治豈以有涯之力而窮無止<lb/>
之時萬民之事利而無害諸侯之政得而無失四時之<lb/>
行順而無忤而皆出於常然者先王於此亦無所用知<lb/>
矣王頒常法以授之諸侯侯奉常法以施之民可也奈<lb/>
何民無常利政無常得時無常順而乖戾之變有出於<lb/>
所遭之故者不有以知之則天下之不治有不基於此<lb/>
乎是以先王之於邦國也必因行人使於四方以致其<lb/>
察焉弔䘮恤貧補灾賛善行人之為使也萬民利害庶<lb/>
<pb n="KR4d0128_WYG_002-15b"/>
治逆順凶荒悖亂康樂和親行人之為書也奉使者行<lb/>
人之職而書其政治者特因之而已故先之五物皆曰<lb/>
令者所以遣其出也後之五物皆曰反命於王者所以<lb/>
紀其歸也其出也於以同休戚王之仁也其歸也於此<lb/>
察政治王之智也行人一出而王之仁智兩得焉豈不<lb/>
曰法之善哉雖然行人所書特天下之故而已周知其<lb/>
利害者職方氏之書也周知其治者司㑹之書也職方<lb/>
者九州之圖一定之常典而已司㑹者四國之治三年<lb/>
<pb n="KR4d0128_WYG_002-16a"/>
之成功而已天下之事固有昔是今非而不出於一定<lb/>
日改月化而不待於三年者行人之書安可略耶噫先<lb/>
王既以其身當天下之任矣天下之利害吾身之休戚<lb/>
也有人於此疾疢之不知視聼之不聞而人以四體為<lb/>
不仁矣况以天下之利害而為人上者曽不聞知而加<lb/>
恤焉其得謂之仁乎孔子曰致五至行三無四方有敗<lb/>
必先知之此言其道也小行人曰凡此五物者毎國辨<lb/>
異之以周知天下之故此言其法也道者先王所以治<lb/>
<pb n="KR4d0128_WYG_002-16b"/>
心法者有司所以紀事先王之時所以能使天下為一<lb/>
家中國為一人者豈特其道足以自致哉行人之書抑<lb/>
有助焉後世堂上之治逺於百里堂下之治逺於千里<lb/>
彼其一堂之間且不及知况欲知天下乎<lb/>
　　師氏以媺詔王<lb/>
任已者不足資人者有餘好大者不足積㣲者有餘天<lb/>
下之理也君子於此有貴於學者豈以人固有餘於已<lb/>
㣲固有餘於大哉已者人之類也資諸人斯足以成已<lb/>
<pb n="KR4d0128_WYG_002-17a"/>
矣大者㣲之積也積於㣲斯足以成大矣故雖以王者<lb/>
之尊道隆徳偹而必資於師氏之官以媺詔之者豈不<lb/>
以資人而積㣲者有在是乎媺者充實之謂也充實而<lb/>
未至於光輝之大則雖媺也猶謂之㣲而已盖善之初<lb/>
生其端甚㣲若火之始燃一撲之可㓕也若泉之始達<lb/>
一障之可塞也有能充之則燎原之烈成淵之量自此<lb/>
以成人之為善何以異此自充實之美進而至於光輝<lb/>
之大則吾王為大矣自光輝之大進而至於化則吾王<lb/>
<pb n="KR4d0128_WYG_002-17b"/>
為聖矣自化之之聖進而至於不可知之神則吾王為<lb/>
神矣夫進王於神道雖非師氏之所能而詔王以媺為<lb/>
之開端者實師氏之功也孟子曰左右前後皆薛居州<lb/>
也王誰與為不善茍非其人則讒謟日進忠信日退一<lb/>
日暴之十日寒之有不保其萌者矣一齊人傅諸衆楚<lb/>
人咻之有不能正其言者矣尚何足以成盛徳者乎是<lb/>
故先王之時既擇師氏之官以詔王矣又使之王舉則<lb/>
從者為是故也雖然師一也有曰太師者三公之職也<lb/>
<pb n="KR4d0128_WYG_002-18a"/>
有曰師氏者中大夫之職也而鄭氏乃以師氏即王之<lb/>
三公失之矣先王設官以道之至者為公徳之中者為<lb/>
大夫公與王所論者道大夫所詔者媺其職之小大固<lb/>
不同矣故稱公以師則曰太稱大夫以師則曰氏者義<lb/>
可見也然而師氏卑矣不嫌於稱師者盖善之所在無<lb/>
貴賤吾知師其道而已庸詎知其人之為貴賤耶觀先<lb/>
王名官之意而尊徳重善有若此者則其詔王以媺盖<lb/>
無有一言之不聼者矣為師氏者而有隐衷焉其先王<lb/>
<pb n="KR4d0128_WYG_002-18b"/>
之罪人乎<lb/>
　　時見曰㑹<lb/>
先王之正名賓禮豈茍然哉因時以制禮因禮以定名<lb/>
如斯而已矣盖禮有出於四時之常者朝覲宗遇是也<lb/>
禮有出於一時之故者時見之禮是也禮之常者在天<lb/>
有時在國有經不待鎮圭之命而四方諸侯各以時至<lb/>
故名斯禮者亦各因其時義以道其勤而已至於無常<lb/>
之禮特出於一時之故而非素期焉者也當是時也非<lb/>
<pb n="KR4d0128_WYG_002-19a"/>
天子有以命之則諸侯莫知所赴然則名是禮者如之<lb/>
何亦曰惟我所以集而合之者以命焉可也大宗伯曰<lb/>
時見曰㑹其意如此何則朝覲宗遇四時之常禮也春<lb/>
者一嵗之始猶日之有朝焉夏者萬物相見猶人之有<lb/>
宗焉以春為朝則秋為夕而暮氣衰矣於此而見可謂<lb/>
勤矣故秋為覲以夏為相見則冬為相辨而各歸根矣<lb/>
於此而見是邂逅也故冬曰遇此四禮者皆有常期則<lb/>
正名其禮豈他求哉因時而已若夫王國有可議之政<lb/>
<pb n="KR4d0128_WYG_002-19b"/>
侯方有不寕之變於是将合諸侯而命事焉茍俟四時<lb/>
之朝而後圖之則失事之幾矣於是為壇於國門之外<lb/>
而集四方之諸侯以施政教以行禁令以命征伐以修<lb/>
詛盟是皆出於一時之事而非諸侯之常禮者也㑹非<lb/>
常禮唯上之命然後集而為一則命名之義不可以他<lb/>
求也其唯㑹之云乎書曰㑹其有極傳曰㑹之有尤㑹<lb/>
之為義言㑹諸侯而歸於一也此必有以㑹之然後彼<lb/>
来㑹焉亦猶嵗計之㑹凡以㑹衆要而為之總而已矣<lb/>
<pb n="KR4d0128_WYG_002-20a"/>
昔者孔子作春秋也内為志則曰及外為志則曰㑹時<lb/>
見者雖諸侯之禮寔天子之志焉書㑹之義其亦本諸<lb/>
此乎雖然㑹者君之禮也一人之事也故嵗計之㑹惟<lb/>
王省之時見之㑹惟王用之考之於經盖未有諸侯而<lb/>
言㑹者而春秋之時稱㑹者一何多耶故聖人列之於<lb/>
經不沒其實以著其罪觀晉侯召天王於河陽則聖人<lb/>
之譏深矣昔者惟王有㑹今則諸侯而㑹矣昔也惟王<lb/>
召臣今則以臣召君矣故欲觀周之盛衰非他求也於<lb/>
<pb n="KR4d0128_WYG_002-20b"/>
㑹見之矣方其中興也宣王㑹諸侯於東都及其寖衰<lb/>
也㑹不行於天子而行於諸侯又其極也㑹不行於諸<lb/>
侯而行於夷狄嗚呼周至於此不復振矣此聖人所以<lb/>
傷之也後之記禮者狃於所聞方且以諸侯相見於郊<lb/>
地亦謂之㑹是烏知先王之禮耶<lb/>
　　王大旅上帝何以謂之旅<lb/>
先王之制祭祀夫豈一端而已哉無事而祭者禮之常<lb/>
者也有故而祭者禮之變者也禮之常者五帝固有方<lb/>
<pb n="KR4d0128_WYG_002-21a"/>
矣百神固有職矣欲以祭之則即其常位可也若夫禮<lb/>
之變者特出於一時之故而非若無事之時為裕也舉<lb/>
尊而不及卑舉大而不及小則非所以祈福於百神於<lb/>
是即上帝之位而㑹百神以祭之夫㑹而祭之則衆矣<lb/>
此其祭所以謂之旅也盖旅之為義猶卒旅之為旅也<lb/>
昔者先王寄軍師之法於鄉遂之中五家為比則合五<lb/>
人為之伍焉五比為閭則合五伍為之兩焉四閭為族<lb/>
則合四兩為之卒焉五族為黨則合五卒為之旅焉自<lb/>
<pb n="KR4d0128_WYG_002-21b"/>
卒而下其人寡矣自旅而上其人衆矣則旅也者可名<lb/>
為衆也自其無事而言之則五旅之人散而為民有至<lb/>
於一人之寡自其有事而言之而五卒之人聚而為旅<lb/>
有至於五百人之衆矣夫先王之制祭祀固有異用而<lb/>
同義者矣今夫一嵗之常祀無事而祭者也祭青帝於<lb/>
東郊祭赤帝於南郊祭白帝於西郊祭黒帝於北郊祭<lb/>
日於東祭月於西以至星辰風雨之神各於其位而祭<lb/>
之亦何異於五族之民無事則散而為一人之寡耶及<lb/>
<pb n="KR4d0128_WYG_002-22a"/>
其有故而旅於上帝也則神不可徧祭力不可徧及於<lb/>
是五精之帝日星之神風雨之師凡属乎天者舉㑹於<lb/>
上帝而祭之亦何異於五卒之人有事則聚而為五百<lb/>
人之衆耶惟其百神之旅於上帝非其常位也則又與<lb/>
夫旅之為逆旅者合矣陣而成列也則又與夫旅之為<lb/>
陳旅者合矣然則先王之正名祀禮夫豈茍然而已哉<lb/>
且以下士之旅言之六官之長有至於三十有二人而<lb/>
謂之旅者以其衆也六官之属雖至於十有六人不謂<lb/>
<pb n="KR4d0128_WYG_002-22b"/>
之旅者以其寡也幽而天神明而下士而取名於軍旅<lb/>
之意一皆以衆為義焉則夫旅之為衆抑又可考矣雖<lb/>
然天神之祭固多端矣致道以祭謂之祀祀昊天上帝<lb/>
是也偹物以祭謂之祭燔柴於泰壇祭天是也盡情以<lb/>
祭謂之享惟聖人為能享帝是也類其禮謂之類類於<lb/>
上帝是也造其所謂之造類造上帝是也營衞其神而<lb/>
祭謂之禜日月星辰之神霜雪風雨之不時於是禜之<lb/>
是也祀祭享無事而祭也三祭而異義類造禜有事而<lb/>
<pb n="KR4d0128_WYG_002-23a"/>
祭也三祭而異名禜之祭止於日月星辰而已類造之<lb/>
祭止於五帝而已惟類於上帝然後百神皆在焉謂之<lb/>
大旅者以其大於類造之祭故也記曰大饗之禮不足<lb/>
以大旅大旅具矣不足以享帝則有故而旅又未若専<lb/>
志以享於上帝之為大也嗚呼先王父事天神其道盡<lb/>
矣無事而享所以報也有故而祭所以祈也報之所以<lb/>
為仁祈之所以為義祈而旅焉則帝将百神而為之助<lb/>
又所以為智也舉祀典而三善從之則先王之祀上帝<lb/>
<pb n="KR4d0128_WYG_002-23b"/>
其義深矣則夫宗伯之典其禮典瑞之掌其器掌次之<lb/>
設其邸職金之供其版焉得不各致其職以為之輔耶<lb/>
　　善溝者水潄之<lb/>
順則通逆則塞物之常性也乃若水之為性其勢則趨<lb/>
於下而已矣順其下而導之則通而不窮逆其下而壅<lb/>
之則塞而不逹是以善治水者必先度地之勢而後致<lb/>
人之力以順導之故其勢若建瓴為沛然莫禦雖有阻<lb/>
遏之者亦将蕩然與之俱逝矣曽何壅塞之患耶匠人<lb/>
<pb n="KR4d0128_WYG_002-24a"/>
之職曰善溝者水潄之此之謂也盖水之流行於天地<lb/>
之間猶人之有血氣也運而不積生以之遂節而不宣<lb/>
疾以之作故善衞生者必先運之使疾不生於身則夫<lb/>
善經野者其可不通之使害不生於地乎是故髙下者<lb/>
水之勢也我則因地之勢而導之使下廣深者人之功<lb/>
也我則致人之力而浚之使深遂地髙矣則因其下地<lb/>
而為溝焉溝地髙矣則因其下地而為洫焉洫地髙矣<lb/>
則因其下地而為澮焉自澮至川則為尤下矣此之謂<lb/>
<pb n="KR4d0128_WYG_002-24b"/>
因水之勢遂為淺矣溝則廣深以四尺焉溝四尺為淺<lb/>
矣洫則廣深以八尺焉洫八尺為淺矣澮則廣深以二<lb/>
尋二仭焉自澮至川則尤為深矣此之謂致人之功水<lb/>
之勢致其下矣人之功致其深矣則水之自遂而之溝<lb/>
自溝而之洫自洫而之澮自澮而之川是皆决髙以趨<lb/>
下去淺而就深者也故其流行之勢蕩然無滯雖有浮<lb/>
土不可壅也雖有腐薪不可遏也歴嵗已乆而溝之為<lb/>
利猶日通而不窮孰謂不善溝者能之乎嘗觀禹之治<lb/>
<pb n="KR4d0128_WYG_002-25a"/>
水也始於兾中於雍卒於兖率皆因水勢而導之下故<lb/>
書曰九川滌源言其通而不壅也江河淮漢水之大者<lb/>
也治九川如此則浚畎澮距川亦若是而已矣是以商<lb/>
周承於其後雖其授田之法出於一時而溝洫之法一<lb/>
本於禹詩曰信彼南山維禹甸之此之謂也若夫稻人<lb/>
之為溝也特施於下地者爾然其職亦曰以溝蕩水蕩<lb/>
之為義潄而去之之謂也大之為江漢小之為下地為<lb/>
溝之法出乎一理則雖神如禹聖如周公旦不能逆水<lb/>
<pb n="KR4d0128_WYG_002-25b"/>
之性而治之况於後世者乎<lb/>
　　以任地事而令貢賦凡税歛之事<lb/>
先王之政施報而已不施於先則野人莫治不報於後<lb/>
則君子莫養經田野施職事君子所以治野人也勤四<lb/>
體輸百物野人所以養君子也夫物之生於土地之間<lb/>
未有不資君子之法以盡野人之力以成者夫既相資<lb/>
而為用矣則吾頒地事以施於先而責其供地貢以報<lb/>
於後不亦可乎以任地事而令貢賦凡税歛之事且有<lb/>
<pb n="KR4d0128_WYG_002-26a"/>
地斯有事有事斯有貢事者地之治也故治法不立不<lb/>
可以任土貢者事之功也故地事不舉不可以令貢昔<lb/>
者明王之疆理天下也知夫仁政之本必始於地法之<lb/>
立是故經土地辨井牧畫為井邑丘甸縣都之制則民<lb/>
有分土可致其力矣故繼之以任地事者所以為治野<lb/>
人之道也任農以耕任圃以植任牧以育任虞以山任<lb/>
衡以澤分為土牧園圃山澤之職則民有餘財於是乎<lb/>
可責以貢矣故又繼之以令貢賦所以為飬君子之道<lb/>
<pb n="KR4d0128_WYG_002-26b"/>
也地事者下之職故任之貢賦者上之政故令之夫使<lb/>
民任其事而上令其貢然能使樂從而不厭者是豈出<lb/>
於脅廹哉制之盖有道矣土宜之法教之使知土均之<lb/>
法均之使平任土之法制之使稱地利之肥瘠人力之<lb/>
多寡適當其平則地事之任不患乎民之不勝矣大司<lb/>
徒制其征均人土均責其貢或裁地里以適於均或當<lb/>
邦賦以從其便則貢賦之令不患乎民之不從矣任之<lb/>
以事而勝此民財所以裕也令之以貢而從此國用所<lb/>
<pb n="KR4d0128_WYG_002-27a"/>
以充也裕民充國非仁政何以哉雖然既謂之貢賦又<lb/>
曰凡税歛之事何也盖上以政取謂之賦歛財賄是也<lb/>
下以職供謂之貢若任農以耕事貢九榖是也税其物<lb/>
謂之税若槩而不税是也掠取其物謂之歛若春歛皮<lb/>
冬歛革是也析而言之其義固異合而言之其用則同<lb/>
以閭師考之農貢九糓圃貢草木皆謂之貢矣而其先<lb/>
曰以時征其賦則知貢與賦之用同也以司書考之掌<lb/>
邦之九賦九政九事此貢賦之謂也而其終曰凡税歛<lb/>
<pb n="KR4d0128_WYG_002-27b"/>
者受法焉則知貢賦與税歛之用同也大抵理財之義<lb/>
不一而足有曰貢曰賦者所以辨所取所供之義曰税<lb/>
曰歛者所以辨所税所取之義也貢賦之征大故司徒<lb/>
司書皆以貢賦為之主税歛之物㣲故司徒司書以貢<lb/>
賦有所未盡者特言凡税歛以該之而已周官之時貢<lb/>
賦税歛雖有異名而所取曽不過乎什一者要其實而<lb/>
言之故也逮其後世諸侯侵叛莫之知止以區區之魯<lb/>
而税畆丘甲田賦之法相繼而起其慢經界於斯甚矣<lb/>
<pb n="KR4d0128_WYG_002-28a"/>
故聖人勤勤筆之於經者其亦欲以正名而救當時之<lb/>
失云耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0128_WYG_002-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉左史集巻二<lb/>
</p>
<p>
</p>
  </div>
</body>
</text>
</TEI>
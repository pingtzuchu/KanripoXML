<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>懷麓堂集巻一</head> <lb/>
    <p>
<pb n="KR4e0120_WYG_001-1a"/>
欽定四庫全書<lb/>
　懷麓堂集巻一<lb/>
　　　　　　　　　　　　明　李東陽　撰<lb/>
　詩稿一<lb/>
　　古樂府<lb/>
　　　申生怨<lb/>
十日進一胙君食不得嘗讒言豈無端兒罪誠有名兒<lb/>
心有如地地墳中自傷兒心不如犬犬得死君傍<hi>潘云使晉</hi>
<pb n="KR4e0120_WYG_001-1b"/>
<hi>父聞之未必不憮然自失</hi>天地豈不廣日月豈不光悲哉復何言一<lb/>
死以自明<hi>謝云説得此生心透潘云聲氣俱盡更著不得一語</hi>
　　　綿山怨<lb/>
五蛇上天一蛇蟄綿山經月火不滅君王恩重翻為仇<lb/>
不如放作山中囚君王有臣一非少貪天之徒但自保<lb/>
臣心見母不見君誰言母死非君恩<hi>謝云其委曲至此</hi>今辰何<lb/>
辰夕何夕留與千年作寒食<lb/>
　　　屠兵來<lb/>
<pb n="KR4e0120_WYG_001-2a"/>
兒勿啼屠兵來趙宗一綫何危哉千金賣兒兒不死真<lb/>
兒却在深山裏妾今有夫夫有子死兵易立孤難九原<lb/>
下報無慚顔趙家此客還此友穿何故亡盾何走<hi>潘云客不</hi>
<hi>負趙趙乃負晉此意亦甚警切</hi>誰言趙客非晉臣當時嬰杵為何人<lb/>
　　　築城怨<lb/>
築城苦築城苦城上丁夫死城下長號一聲天為怒長<lb/>
城忽崩復為土長城崩婦休哭丁夫往日勞寸築<lb/>
　　　避火行<lb/>
<pb n="KR4e0120_WYG_001-2b"/>
夫人避火避火不可婦人不下堂下堂羞殺我夫人避<lb/>
火避火不可我身有傅還有姆傅姆不來心獨苦君不<lb/>
見宋姬一卒春秋悲文姜辱死南山詩<lb/>
　　　掛劒曲<lb/>
長劒許烈士寸心報知已死者豈必知我心元不死<hi>潘云</hi>
<hi>意不近名</hi>平生讓國心耿耿方在此<lb/>
　　　漸臺水<lb/>
漸臺水深幾許使者來誰遣汝<hi>潘云只一誰字意便是</hi>不見君王<lb/>
<pb n="KR4e0120_WYG_001-3a"/>
符空傳君王語漸臺水行宫不可度妾死猶首立<hi>謝云顛沛</hi>
<hi>必於是</hi>君行在何處<hi>潘云死不忘君更見忠厚非徒死者</hi>平生委質身為君<lb/>
此時重信輕妾身<hi>潘云又是一意</hi>君不還妾當死臺高高水瀰<lb/>
瀰<hi>謝云結尤灑落潘云斬絶之後轉覺含蓄作手作手</hi>
　　　卜相篇<lb/>
家貧思賢妻國亂思良臣薦成成不知告璜璜不嗔克<lb/>
也與國論此國尚有人能令汝卜相誰使汝為君東周<lb/>
一失馭全晉遂三分但知晉國亂不念周家貧史官謹<lb/>
<pb n="KR4e0120_WYG_001-3b"/>
初命千載傷彛倫<hi>潘云卜相事史家以為美談提出誰使汝為君一句大義方明白晉亂周</hi>
<hi>貧此意更警切</hi>
　　　國士行<lb/>
漆為癘炭為啞彼國士何為者趙家飲器智家頭一日<lb/>
事作千年仇報君仇為君死斬仇之衣仇魄褫臣身則<lb/>
亡心已矣<hi>謝云義者不以存亡易心故如此非身有之不能道</hi>
　　　昌國君<lb/>
齊城下即墨守燕將代昌國走卑辭累使招不歸臣心<lb/>
<pb n="KR4e0120_WYG_001-4a"/>
上有先王知<hi>潘云只一句道盡</hi>先王知心獨苦義君臣邦父母<lb/>
當時誓死却齊封更忍還兵向燕土終不似信要劉胥<lb/>
報楚<hi>謝云説得樂毅心出</hi>
　　　樹中餓<lb/>
山深雪寒路坎坷兩死何如一生可桃才自信不如哀<lb/>
君若有功何必我<hi>潘云若已有之</hi>楚王好士得燕才燕家未築<lb/>
黄金臺當時周室何為哉吁嗟乎樹中餓死安足惜<hi>潘云</hi>
<hi>必如此方見賢者之過</hi>何似西山採薇食<lb/>
<pb n="KR4e0120_WYG_001-4b"/>
　　　邯鄲賈<lb/>
邯鄲奇貨千金抵陽翟賈兒雙睥睨掌珠飛墮華陽宫<lb/>
宫中老蚌光如虹闗門不開玉符剖秦人河山趙人手<lb/>
邯鄲種玉玉不死移向宫中生玉子長安寶氣横九州<lb/>
賈兒身貴封為侯匹夫懷璧尚不可何怪貪兒死奇貨<lb/>
<hi>潘云通篇比興中叙事曲盡似此絶少</hi>
　　　易水行<lb/>
田光刎頭如㧞毛於期血射秦雲高<hi>潘云起得突兀</hi>道旁灑淚<lb/>
<pb n="KR4e0120_WYG_001-5a"/>
沾白袍易水日落風悲號督亢圖窮見寶刀秦皇繞殿<lb/>
嘑且逃力脱虎口爭秋毫荆卿倚柱笑不咷身就斧鑕<lb/>
甘腴膏報韓有客氣並豪十日大索徒為勞荆卿荆卿<lb/>
嗟爾曹<hi>謝云匹夫不及智士信哉潘云只合如此</hi>
　　　鴻門高<lb/>
鴻門高高屹屹日光盪雲霧塞雙舞劍三示玦壯士入<lb/>
目眥拆謀臣怒玉斗裂網彌天龍有翼龍一去難再得<lb/>
<hi>謝云滎陽之網龍幾將困危乎殆哉潘云句短意壯長者可學短者不可到雖舊格亦罕見此</hi>
<pb n="KR4e0120_WYG_001-5b"/>
　　　新豐行<lb/>
長安風土殊不惡太公但念東歸樂漢皇真有縮地功<lb/>
能使新豐為故豐人民不異山川同公不思歸樂闗中<lb/>
漢家四海一太公俎上之對何匆匆當時幸不烹若翁<lb/>
<hi>潘云句意渾古無一字不合作結更有力</hi>
　　　淮隂歎<lb/>
營門晝開齊犬吠蒯生相人先相背古來鳥盡良弓藏<lb/>
近時刎頸陳與張功成四海身無地歸楚楚疑歸漢忌<lb/>
<pb n="KR4e0120_WYG_001-6a"/>
極知猶豫成禍胎時乎時乎不再來君王恩深辯士走<lb/>
淮陰胸中血一斗婦人手執生殺機赤族不待君王歸<lb/>
君王歸神為惻獨不念秋毫皆信力舍人一嗾彭王殂<lb/>
淮陰之辭真有無噫吁嚱淮陰之辭真有無<hi>謝云漢高於此真少</hi>
<hi>恩哉千載之恨殆有甚於此者猶幸不出於婦人耳三復此作為之扼腕潘云千載疑獄非老吏不能判此引</hi>
<hi>吕后嗾告於越事為證非拘成案者</hi>
　　　臣不如<lb/>
劉氏盟吕氏爭臣不如陵吕氏獗劉氏絶臣不如勃平<lb/>
<pb n="KR4e0120_WYG_001-6b"/>
乎平乎智有餘胡為甘此兩不如<hi>潘云撮掇數字出便分曉</hi>兹言非<lb/>
智還非愚平乎竟爾為身圖<hi>謝云説得平透</hi>
　　　殿上戲<lb/>
殿上戲丞相嗔丞相勿嗔吾弄臣臣可弄不可狎節便<lb/>
不來臣已殺君王有道臣職遂細柳營中親按轡<hi>謝云意勝</hi>
<hi>詞潘云此故不可少</hi>
　　　宜陽引<lb/>
宜陽小兒身姓竇弟為傭姊為后山中岸崩壓不殺自<lb/>
<pb n="KR4e0120_WYG_001-7a"/>
言相有封侯法朝上書夕召見生不記家猶記縣眼前<lb/>
喜極翻作哀一朝富貴從天來左圖書右賓友兄弟賢<lb/>
名世希有古來寵禄易驕奢今人尚憶貧時否<hi>潘云據事直述</hi>
<hi>亦可以觀矣</hi>
　　　潁水濁<lb/>
魏其侯家客醉舞一語不回丞相怒相家貴人半膝席<lb/>
斬首穴胷那復惜籍郎按項項不俯潁川諸豪同日捕<lb/>
魏其眥裂東朝東首䑕不決轅駒窮潁川水濁灌滅宗<lb/>
<pb n="KR4e0120_WYG_001-7b"/>
誰令併殺老秃翁相門白日嘯二鬼越明年春武安死<lb/>
誰言死速不如遲幸未淮南語泄時<hi>謝云其紆曲乃爾潘云組織史傳以</hi>
<hi>成樂章可誦可戒</hi>
　　　數奇歎<lb/>
匈奴七十戰戰戰不得當一當遂失道憤激摧肝腸君<lb/>
恩念數奇將令抑不揚白頭恥下獄飲泣横干將敢也<lb/>
報父讐寧為刺客死路傍隴西世節氣此志亦可傷陵<lb/>
乎爾誠才<hi>潘云婉辭之責甚於㦸指</hi>胡為辱死天一方<lb/>
<pb n="KR4e0120_WYG_001-8a"/>
　　　文成死<lb/>
文成封五利封神仙只在東海東文成死五利死天下<lb/>
神仙皆妄耳<hi>潘云只此六句何必費辭</hi>漢家武皇帝者英昔何懵矣<lb/>
今何明君不見百年身萬年計前秦皇後唐帝<lb/>
　　　牧羝曲<lb/>
嗟汝陵咄汝律羝可乳節不可屈咄汝律嗟汝陵寧為<lb/>
我死不作汝曹生<hi>潘云句奇律兀甚稱題目臨江節士辭恐不及</hi>生入朝身已<lb/>
老有淚猶沾茂陵草<hi>潘云意極可愛</hi>天遣生還入畫圖不然誰<lb/>
<pb n="KR4e0120_WYG_001-8b"/>
識冰霜貌<hi>潘云結亦新意然佳處却不在此可與知者道耳</hi>
　　　問喘詞<lb/>
少陽用事春猶淺道傍死人春不管丞相停車問牛喘<lb/>
君不見陳平辯周勃免誰曽問春淺深牛近逺<hi>謝云差强人意</hi>
<hi>潘云音節自㑹</hi>
　　　馮婕妤<lb/>
圏門晝開熊不守婕妤當前衆嬪走荷君光寵捍君危<lb/>
不然安用賤妾為君身如山妾如葉君有不虞安置妾<lb/>
<pb n="KR4e0120_WYG_001-9a"/>
<hi>潘云體貼得實意出</hi>亦知倉卒非賈恩恩多妬深翻在睫馮婕妤<lb/>
昔非勇今非怯掖庭佞兒何喋喋<hi>潘云用事自活</hi>
　　　明妃怨<lb/>
莫倚朱顔好妍媸無定形莫惜黄金貴能為身重輕一<lb/>
生不見君王面不是丹青誰引薦<hi>謝云説得宛曲怨而不傷</hi>空將艶<lb/>
質惱君懷何似當時不相見君王幸顧苦不早不及春<lb/>
風與秋草却羨蘇郎男子身猶能仗節長安道休翻胡<lb/>
語入漢宫<hi>謝云又生一意</hi>秪恐伶人如畫工畫工形貌尚可改<lb/>
<pb n="KR4e0120_WYG_001-9b"/>
何況依稀曲調中<hi>潘云古今詠明妃甚多殆無復措手處此篇新意叠出恨不使前人見之</hi>
　　　九折阪<lb/>
九折阪七尺身回車為孝子叱馭為忠臣孝子身為親<lb/>
忠臣身為君七尺身九折道<hi>潘云有此一轉便覺精神</hi>叱馭歸來人<lb/>
未老回頭試問回車翁何曽得葬瑯琊草<lb/>
　　　尚方劍<lb/>
中書勢重儒臣輕天下善類皆為朋漢家賢傅生負氣<lb/>
死不再逢刀筆吏君王奮怒威莫當宫掖纔容免冠地<lb/>
<pb n="KR4e0120_WYG_001-10a"/>
<hi>謝云纔字妙</hi>漢家佞臣多戴頭借劍不報蕭公仇當時只問<lb/>
安昌侯<hi>潘云千載慨然</hi>
　　　四知歎<lb/>
故人知君君不知故人下有厚地兮上有蒼旻縱不吾<lb/>
知兮吾心有神金獨何為兮至吾門吾閉吾門兮省吾<lb/>
身<hi>潘云此二句直從意外生意更進一步使闗西聞此未必不𢥠然而起也</hi>
　　　美新歎<lb/>
昭陽禍水噴火滅賊莽勢熾哀平折宫中臘日椒酒芳<lb/>
<pb n="KR4e0120_WYG_001-10b"/>
金縢䇿秘符命昌漢家老婦不姓吕<hi>謝云用事極有斟酌</hi>猶握漢<lb/>
符為漢主遺民獨有龔勝存餓死不入新都門美新大<lb/>
夫那肯死元是五侯門下史<hi>潘云亦豈所謂自汙者乎謝云拈出此語更逃不得</hi>
　　　兩虎鬬<lb/>
中原野龍鬬未休兩虎私鬬真龍憂雌虎哮風雄虎避<lb/>
龍顔一開天為霽<hi>潘云句好</hi>君不見邯鄲虎鬬龍不知闗中<lb/>
祖龍不敢欺當時豈復爭雄雌<lb/>
　　　嚴陵山<lb/>
<pb n="KR4e0120_WYG_001-11a"/>
劉文叔加我足侯君房瞋我目平生若遣吾喪我有目<lb/>
如盲足如跛安能城市復山林朝往暮還無不可<hi>謝云説出</hi>
<hi>士得已焉之意甚快然</hi>君不見嚴陵山水高復深誰哉更識先生<lb/>
心<lb/>
　　　弄潮怨<lb/>
莫弄潮潮水深殺人莫射潮中有孝女魂<hi>潘云展轉痛恨</hi>魂來<lb/>
父與遊魂去父與沉潮能殺人身不能溺人心潮水有<lb/>
盈縮人心無古今<lb/>
<pb n="KR4e0120_WYG_001-11b"/>
　　　斷絃曲<lb/>
晨聽焦桐聲夜聞斷絃音阿女有父資家學在一琴生<lb/>
書五經石死給十吏札阿女有父能八分乃遺法司徒<lb/>
坐上嘆胡雛别時哭阿女有父情情鍾為誰篤<hi>謝云比事精甚</hi>
有書何必教有女翻為辱君看荀爽女一死萬事足<hi>潘云</hi>
<hi>結更精𦂳</hi>
　　　縛虎行<lb/>
布將騎公將步天下紛紛可横騖卿為客我為虜卿為<lb/>
<pb n="KR4e0120_WYG_001-12a"/>
一言無不可下邳城南䋲縛虎曹公不怒劉公怒董卓<lb/>
丁原在何處布乎布乎嗟汝布<hi>謝云句意天成</hi>
　　　鸚鵡曲<lb/>
大兒孔文舉小兒楊徳祖餘子碌碌不足數身著岑牟<lb/>
前擊皷禰生狂呼老瞞沮我辱衡衡辱我我欲殺之猶<lb/>
雀䑕一投荆再送楚黄鶴磯頭賦鸚鵡鸚鵡才多為舌<lb/>
誤<hi>謝云偶托一物意自可人</hi>舉世何人不相妬生莫逢仇主簿<lb/>
　　　漢壽侯<lb/>
<pb n="KR4e0120_WYG_001-12b"/>
漢壽侯義且武冠三軍振華夏斬仇將報知者身不可<lb/>
留臣有主<hi>潘云伸此以折彼耳彼陸與吕何為者哉</hi>老瞞不追猶有度誰其<lb/>
仇者吳陸吕歳十二月侯出走吳人縛侯生縛虎生縛<lb/>
虎死猶怒髯如虯眼如炬吁嗟漢乎天不祚有馬不踐<lb/>
中原土侯身雖亡神萬古<lb/>
　　　五丈原<lb/>
五丈原頭動地皷魏人畏蜀如畏虎營門不開呼者怒<lb/>
揮戈指天天宇漏將星墮空化為土鍊石心勞竟何補<lb/>
<pb n="KR4e0120_WYG_001-13a"/>
侯歸上天多舊伍闗為前驅張後拒忠魂不逐降王車<lb/>
長衛英孫朝烈祖<hi>潘云表出北地王風節恨孔明不及為之佐耳千古之恨何時消得</hi>
　　　東門嘯<lb/>
上東門東羯雛嘯寧馨王郎識奇兆單車快馬追不還<lb/>
寧知夜死排墻間當時預恐亂天下天下蒼生竟誰誤<lb/>
一家三窟本身圖<hi>潘云結正衍罪</hi>青州非羯還非胡何須更歎<lb/>
東門雛<hi>謝云蕭墻之禍往往如此</hi>
　　　南風歎<lb/>
<pb n="KR4e0120_WYG_001-13b"/>
夕陽亭前車不發南風吹塵暗城闕凌雲醉客噤不言<lb/>
蛙聲亂起華林園城頭鹿車走碌碌洛陽少年美如玉<lb/>
宫中夜半牝雞啼千門萬户皆翻覆金墉城城近逺朝<lb/>
來暮去誰能免九原若見楊家姑應問婦來何太晩<lb/>
　　　聞雞行<lb/>
城頭雞鳴聲不惡祖生夜舞司州幕南來擊楫向中流<lb/>
殺氣横秋盡幽朔手提一劍馴兩龍<hi>潘云豪俊可人</hi>黄河以南<lb/>
無戰鋒十州父老皆部曲誰遣其兒作都督中原未清<lb/>
<pb n="KR4e0120_WYG_001-14a"/>
壯士死遺恨吳江半江水<lb/>
　　　晉之東<lb/>
西晉盛南風競二十四友皆為佞北師來東海追四十<lb/>
八王皆不歸前奉觴後執葢忠臣灑淚翻就害萬里中<lb/>
原士馬空銅駝尚在宫門外宋家二帝俱入金神州陸<lb/>
沉古猶今黄旗紫葢渡江水碧嵩清洛愁人心晉之東<lb/>
非失據宋之南竟何處<hi>潘云感慨古今</hi>
　　　伯仁怨<lb/>
<pb n="KR4e0120_WYG_001-14b"/>
呼伯仁百口累卿卿不聞伯仁出醉叱羣奴殺諸賊卿<lb/>
負我我負公軍中應對聲如鐘三言不答二賢死義未<lb/>
滅親先殺士<hi>潘云辭嚴義正</hi>君不見王彬哭友不拜兄幽㝠未<lb/>
必無知已<lb/>
　　　氐帶箭<lb/>
秦鞭斷江江逆流八公草木皆為仇山頭鶴唳爭回首<lb/>
城南老氐帶箭走雄兵百萬如倒山三十年來一翻手<lb/>
君不見捫蝨翁遺言莫遣西師東婦人孺子徒為忠燕<lb/>
<pb n="KR4e0120_WYG_001-15a"/>
山饑鷹思弄風<hi>潘云句與事稱往復見之</hi>歸來但哭陽平公<lb/>
　　　五斗粟<lb/>
五斗粟不屈人五株栁不出門舉世不我容上作羲皇<lb/>
民羲皇夢不見一枕三千春<hi>潘云古意黯然似不欲更道一語</hi>
　　　燕巢林<lb/>
胡馬來飲淮浦春燕歸巢江樹<hi>潘云託興慨然</hi>石頭城立不住<lb/>
狼居胥在何處耕問奴織問婢誰遣書生論兵事萬里<lb/>
長城元自棄生不逢檀道濟<lb/>
<pb n="KR4e0120_WYG_001-15b"/>
　　　㲰狗歎<lb/>
石頭城中鎮將死父忠臣兒孝子袁家小兒匿不住乳<lb/>
母怒門生喜殺郎君要賊利天地鬼神須鑒汝鬬塲開<lb/>
㲰狗戲狗噬狂生如噬豕狗亦有知能報主齊朝司空<lb/>
空姓褚<hi>潘云非此異事不能發此奇語</hi>
　　　鮮卑兒<lb/>
鮮卑胡漢兒是汝奴夫為汝耕婦為汝<hi>謝云添此二字便覺崢嶸</hi>織<lb/>
纑使汝温飽相歌呼胡為虐彼無寧居漢土著鮮卑汝<lb/>
<pb n="KR4e0120_WYG_001-16a"/>
客作一疋絹一斛粟為汝擊賊使汝樂胡為疾彼同剽<lb/>
掠<hi>潘云爾事協律每出天成乃知恒言常事無不可被絃歌者</hi>高丞相三軍主能胡<lb/>
言能漢語<hi>潘云二句結括得更精神</hi>胡為爪牙漢肝腑姦雄桀驁不<lb/>
足數猶能虎視中原土君不見鮮卑小兒難共事河南<lb/>
行臺徴不至<lb/>
　　　高涼洗<lb/>
刺史召君勿行妾不知兵能知刺史情刺史反君勿戰<lb/>
妾先請戰歸與君相見<hi>潘云作婦人語便是</hi>吁嗟乎高涼娶婦得<lb/>
<pb n="KR4e0120_WYG_001-16b"/>
婦力不見刺史但見賊太原亦有娘子軍誰道軍中無<lb/>
婦人<hi>潘云意更好</hi>
　　　涼風臺<lb/>
涼風臺前池水赤赤星射空虹貫日斛律美人生抱玦<lb/>
死向青天待明月<hi>潘云古意精語</hi>君不見晉陽書中臨絶語曽<lb/>
為樂陵求樂處百年無罪君莫寃濟南何在是誰言不<lb/>
須更問華林園<lb/>
　　　歸母怨<lb/>
<pb n="KR4e0120_WYG_001-17a"/>
母告兒饑不得汝食寒不得女衣汝身榮盛吾何為兒<lb/>
告母寒不見母寒暑不見母暑死若有知應得覩齊使<lb/>
還周兵起天遣來來送死洛陽不死長安死殿前一殺<lb/>
數十人母身在否無兒存丁寧莫遣齊師聞<hi>潘云與鮮卑兒同詳</hi>
　　　晉州急<lb/>
晉州告急君莫歸勸君更為殺一圍晉州城陷君莫㧞<lb/>
閤裏濃粧待時發晉州城敗君莫退馬上著褘猶按轡<lb/>
琵琶絃絶為何人啼聲嗚嗚舂向晨當時同生願同死<lb/>
<pb n="KR4e0120_WYG_001-17b"/>
各向長安作妖鬼<hi>潘云亦是本色</hi>
　　　和士開<lb/>
五雜組二美女往復來和士開不得已出刺史五雜組<lb/>
一簾珠往復來待中廬不得已降詔書五雜組婁領軍<lb/>
往復來賂餘珍不得已出國門<hi>潘云用古體入新事别是一格</hi>
　　　吳老公<lb/>
吳老公薄心腸夕河南旦貞陽詐書實報恩作殃一身<lb/>
非魏還非梁彼窮歸義棄不祥公心不薄爾可忘梁家<lb/>
<pb n="KR4e0120_WYG_001-18a"/>
養客如養狼狼入彼室壞彼堂當時許媾惟朱張漂陽<lb/>
公主誰家郎樂遊絲竹令人傷<hi>潘云老公地下聞此其愚亦少瘳乎</hi>
　　　長江險<lb/>
長江險天可恃齊三來周再至隋兵彊竟何事兵入城<lb/>
吾有計樓高入天井入地生同歡娛死同避國有二嬪<lb/>
無一士<hi>潘云名言名言</hi>回首長江如屣棄君不見古來人和方<lb/>
地利天為東吳還魏帝<hi>潘云亦差强人意耳</hi>
　　　姦老革<lb/>
<pb n="KR4e0120_WYG_001-18b"/>
姦老革天下寧有許多賊潼闗以東大有人悔不盡殺<lb/>
江都民民不欲多多即亂安得龍舟數千夫八萬君不<lb/>
見江都城外入圖儂那能更到丹陽宫<hi>潘云䝉蔽之禍可為永監言不</hi>
<hi>必盡意耳</hi>
　<lb/>
　<lb/>
　<lb/>
　懷麓堂集巻一<lb/>
</p>
<p>
</p>
  </div>
<div>
<head>懷麓堂集巻二</head> <lb/>
    <p>
<pb n="KR4e0120_WYG_002-1a"/>
欽定四庫全書<lb/>
　懷麓堂集巻二<lb/>
　　　　　　　　　　　　明　李東陽　撰<lb/>
　詩稿二<lb/>
　　古樂府<lb/>
　　　太白行<lb/>
太白經天照城闕甲光侵肌冷如鐵秦王袍沾息王血<lb/>
<hi>潘云七字殆不忍讀較之薛王沉醉壽王醒不得不少露矣</hi>龍攀鳳附不自由何乃<lb/>
<pb n="KR4e0120_WYG_002-1b"/>
棄君來事讐危言逆耳誰為謀古來天子不觀史飾詞<lb/>
佞筆徒為耳胡不自脩為謗弭<lb/>
　　　譽樹行<lb/>
莫愛庭前樹一愛百譽隨<hi>潘云曲盡世態</hi>向非諌臣言不知佞<lb/>
者誰不知尚自可不去安用知<hi>潘云句句緊切</hi>甘言終幸憐逆<lb/>
耳先防辱那將君王樹不及大尉足<hi>謝云又進一步説</hi>
　　　亡頼賊<lb/>
亡頼賊逢人殺難當賊不平殺為佳賊臨陣殺為大將<lb/>
<pb n="KR4e0120_WYG_002-2a"/>
見賊殺<hi>潘云又别是一格</hi>少年作賊不愛身逢時幸作干城臣<lb/>
宫中一言後宫易終負先朝為國賊<hi>謝云脱不得此一字</hi>
　　　机上肉<lb/>
李唐天下猶有主兒欲與韋母欲武<hi>潘云拈出便是</hi>武家廟食<lb/>
唐為周唐宗骨肉皆仇讐周迁酷吏開告宻白頭司空<lb/>
反是實司空不死唐不亡天意豈在廬陵王中興功業<lb/>
回天地盡是司空門下吏二㐫雖除五王族痛恨當年<lb/>
存机肉<hi>潘云禍生于不足畏往往如此況明在所可畏者哉</hi>
<pb n="KR4e0120_WYG_002-2b"/>
　　　韓休知<lb/>
内家伎樂喧歌酒外庭宰相還知否語罷封章驚在手<lb/>
<hi>潘云觸景指事無不可寫</hi>君王對鏡念蒼生一身甘為韓休瘦嗚呼<lb/>
曲江以後無此賢梨園羯鼓聲震天<hi>潘云説得好説得好</hi>何由再<lb/>
見開元年<lb/>
　　　卿勿言<lb/>
卿勿言朕自思南詔覆師君不知卿勿憂朕自保范陽<lb/>
弄兵苦不早卿邪誰邪髙與楊非姚非宋還非張有言<lb/>
<pb n="KR4e0120_WYG_002-3a"/>
如此悉不用豈有藥石鍼膏肓君不見咸陽老人能直<lb/>
諌何曾得賭君王面<hi>潘云噬臍何及謝云説盡事理</hi>
　　　腹中劍<lb/>
腹中劍中自操一日不試中怒號構仇結怨身焉逃一<lb/>
夜十徙甘為勞生無遺憂死餘恨<hi>潘云添一恨字即精神十倍</hi>恨不<lb/>
作七十二冢藏山㘭<hi>潘云究極奸狀謝云得公評後更覺精神百倍矣</hi>
　　　青巖山<lb/>
青巖山甄郎髙風不可攀祿山使者奉刀還入東京見<lb/>
<pb n="KR4e0120_WYG_002-3b"/>
黄葢帝勅偽官階下拜鄭䖍貶死王維生故人獨有蘇<lb/>
原明君不見舞象悲啼樂工哭賊斫工屍分象肉<hi>潘云一象</hi>
<hi>雖死亦流芳千古矣此語更激</hi>
　　　馬嵬曲<lb/>
唐家國破君不守獨載蛾睂棄城走金甌器重不自持<lb/>
玉環墮地猶回首前星夜入紫微垣王風淨掃長安羶<lb/>
上皇巻甲山川外父老含悲長慶前世間萬事多反覆<lb/>
自古歡娛不為福君不見西宫露劍迎何如坡下屯兵<lb/>
<pb n="KR4e0120_WYG_002-4a"/>
宿<hi>謝云此用唐體詠唐事</hi>
　　　曳落河<lb/>
曳落河雖多如我劉秩何幕南擊劍笑且歌回紇意已<lb/>
輕唐家朔風捲火隨塵沙牛車載甲空倒戈義軍四萬<lb/>
同日死野老痛哭陳濤斜陳濤斜為誰哭明日上書甘<lb/>
放逐<hi>潘云責備賢者</hi>
　　　睢陽歎<lb/>
將軍有齒嚼欲碎將軍有背血成淚生為將星死為厲<lb/>
<pb n="KR4e0120_WYG_002-4b"/>
盡是山川不平氣二人同心金不利天與一城為國蔽<lb/>
强兵坐擁瞋相視孝子忠臣竟誰是千載公名亦天意<lb/>
君不見河南節度三日至<hi>謝云死中求活亦不經人道語</hi>
　　　河陽戰<lb/>
禆將退元帥怒先取廷玉後僕固牙旗颭地髙掣空將<lb/>
軍號令如雷風逆賊夜散潼闗東元功獨冠中興中營<lb/>
蠅菲錦難為忠空令憤死田神功<hi>謝云語壯而激</hi>
　　　令公來<lb/>
<pb n="KR4e0120_WYG_002-5a"/>
令公死回紇至令公來葛羅拜後却三軍前一騎回紇<lb/>
盟吐蕃退令公度量包天地君不見長安城章敬寺眼<lb/>
中那有軍容使<hi>潘云千載之憤安得此公謝云證得單騎事更好看</hi>
　　　司農笏<lb/>
司農手中無寸鐵奪笏擊賊賊腦裂<hi>潘云七側句唯老杜能之近來似此</hi>
<hi>者絶少</hi>賊雖未死氣已折奉天天子雙涙横十年棄卿真<lb/>
負卿臣身區區勞記憶平原太守曾未識<hi>潘云委曲規諷正自動人</hi>
　　　養兒行<lb/>
<pb n="KR4e0120_WYG_002-5b"/>
朝廷養公公養兒兒為心腹股肱誰當時意氣各相許<lb/>
兒不負公公負主養兒至死心不易寧不為兒不為賊<lb/>
<hi>謝云能道石郎意中事</hi>君不見入朝告變歸殺身此兒非養寧非<lb/>
真養兒身死名不腐唯有真兒心獨苦<hi>謝云并李郎心事亦道出</hi>
　　　問中使<lb/>
問中使幾日發長安老臣當死死不難中使答言從大<lb/>
梁至大梁賊耳胡稱使君不見吐蕃使者中道亡相臣<lb/>
節度死鳳翔老姦有貌幸不揚<hi>潘云幸字妙</hi>三年飽食居廟<lb/>
<pb n="KR4e0120_WYG_002-6a"/>
堂灃州客死非人殃<lb/>
　　　侍中走<lb/>
平涼壇西鼓聲吼伏兵大呼侍中走君王正喜邊兵休<lb/>
武將盡賀書生憂邠寧飛書夜半至西平老臣先掩涕<lb/>
君心多猜謀不足平涼不伏長安伏枉伐大安園上竹<lb/>
　　　永貞歎<lb/>
王郎索飯黄扉裏鄭州相公呼不起六街鬼魅夜攫人<lb/>
公門白日成官市紛紛逐客不足嗟河東司馬文章家<lb/>
<pb n="KR4e0120_WYG_002-6b"/>
<hi>潘云文章弊正在此</hi>江湖浪客河間婦<hi>潘云雖用文章家語</hi>世事榮枯一翻<lb/>
手詩翁莫賦永貞年後來何代無此賢<hi>謝云説得是</hi>
　　　鄭歇後<lb/>
鄭歇後登台司國事去嗟何為唐之衰風不競天下紛<lb/>
紛非一鄭君不見宋家養士得士力無數忠賢海中溺<lb/>
<hi>潘云綮能自知不可盡貶謝云唐之無人一至于此亦可以風矣</hi>
　　　白馬河<lb/>
白馬河河水深可投清邪濁邪同一流萬古不滌衣冠<lb/>
<pb n="KR4e0120_WYG_002-7a"/>
羞人生到此紛鴻毛紛鴻毛竟何益唐之亡非此日<hi>潘云</hi>
<hi>更不必著議論語</hi>
　　　王凝妻<lb/>
妾生愛身如愛玉玉可玷身不可辱生不逢魯男子<hi>潘云</hi>
<hi>用事好</hi>彼氓何知妾為恥揮刀斷臂不自謀已看此臂為<lb/>
妾仇<hi>潘云意勝詞謝云詞亦甚稱</hi>不恨妾身出無主但恨妾身為婦<lb/>
女君不見中原將相誇男兒朝梁暮周皆逆旅<hi>謝云説得長樂</hi>
<hi>翁出</hi>
<pb n="KR4e0120_WYG_002-7b"/>
　　　十六州<lb/>
契丹助晉兵一號三十萬晉家報契丹一數一疋絹三<lb/>
十萬絹未足惜一十六州空棄擲遂令宋統成偏安中<lb/>
原以北無幽燕金元相承二百載山前山後盡兠鎧至<lb/>
今五鎮接三邊不備西陲備東海<hi>潘云可為作俑者戒</hi>
　　　鎖繼恩<lb/>
小事糊塗大事不糊塗繼恩一鎻成鴻圖太宗雄鑒絶<lb/>
代無武功刎頸秦王爼當時趙相非吕徒誰復糊塗如<lb/>
<pb n="KR4e0120_WYG_002-8a"/>
此乎<hi>潘云因此識彼</hi>宗乎善矣為孫謀<lb/>
　　　急流退<lb/>
吕丞相眼欲穿錢樞宻興已翩君有輕士心臣有制命<lb/>
權命在我不在天明日拂衣遊華山<hi>潘云有激之言不覺至此謝云讀至</hi>
<hi>此亦可翩然而起矣</hi>
　　　城下盟<lb/>
澶州城南見黄葢澶州城北胡兵退南朝相公方鼾睡<lb/>
讒言後出功臣猜城下一盟成禍胎孤注之説何危哉<lb/>
<pb n="KR4e0120_WYG_002-8b"/>
城下盟君不辱猶勝金陵與西蜀<hi>謝云説得是做得是</hi>當時若恥<lb/>
城下盟縱冦不追真大錯<hi>謝云如此做便是</hi>
　　　金陵問<lb/>
王安石還聖人熙寧天子空稱神程夫子真聖徒一言<lb/>
非訐還非諛世更有人如此無古來君相闗氣運河南<lb/>
不問金陵問一時言千載恨<hi>潘云可恨尚不止此謝云此恨故自不小</hi>
　　　崑崙戰<lb/>
崑崙闗頭戰骨枯龍衣裹血紅糢糊軍中喧言老儂死<lb/>
<pb n="KR4e0120_WYG_002-9a"/>
不是彼儂安有此將軍貴實不尚功世上安有將軍忠<lb/>
君不見漢皇一赦雲中守武將紛紛皆藉口<hi>潘云信然信然</hi>
　　　安石工<lb/>
端禮門金石刻丞相手書姦黨籍長安役者安石工不<lb/>
識人賢愚但識司馬公卑疎不敢預國事幸免刻名為<lb/>
後累匹夫憤泣天為悲黄門夜半來毁碑碑可毁亦可<lb/>
建葢棺事久乃見不見姦黨碑但見姦臣傳<hi>潘云暗中摸索亦可</hi>
<hi>識謝云此篇音節頓挫意氣激烈殆不可及結句聞為方石再駁乃得此無遺憾矣</hi>
<pb n="KR4e0120_WYG_002-9b"/>
　　　夾攻誤<lb/>
兩敵自相圖古稱中國利遼亡金已昌金滅元愈熾如<lb/>
何夾攻策竟蹈前車弊惜哉鷸蚌功誤為唇齒累一誤<lb/>
國不支再誤國不祀咄哉宋君臣千載傷失計<hi>潘云亦是名言</hi>
　　　竒才歎<lb/>
竒才復竒才二聖一語孤臣哀孤臣哀淚如雨衆欲殺<lb/>
臣臣有主不然安得夢中身天上語<hi>潘云悲喜萬狀於一二語盡之蘇公</hi>
<hi>有知不能不為一賞也</hi>
<pb n="KR4e0120_WYG_002-10a"/>
　　　烏珠走<lb/>
金山廟前鼓聲起江頭走却四太子緋袍玉帯墜復跳<lb/>
華人頓足金人喜<hi>潘云畫得出</hi>君不見和尚原頭走敵胡天<lb/>
為中原留是雛<hi>謝云節節寫出</hi>他時再作江南圖韓公吳公還<lb/>
有無<lb/>
　　　兩太師<lb/>
和議是塞外䝉塵走天子和議非軍前函首送太師議<lb/>
和生議戰死生國讐死國恥兩太師竟誰是<hi>潘云畢竟無一是者</hi>
<pb n="KR4e0120_WYG_002-10b"/>
　　　金字牌<lb/>
金字牌從天來將軍慟哭班師迴士氣鬱怒聲如雷聲<lb/>
如雷震三陲幽薊已復無江淮仇讐和壯士死<hi>謝云六字盡之</hi>
<hi>矣此外雖萬言亦不能盡</hi>天下事安有此<hi>謝云此六字亦不可少</hi>國之亡嗟晩<lb/>
矣<lb/>
　　　三字獄<lb/>
朋黨謫天下惜惜不惜貶李迪三字獄天下服服不服<lb/>
殺武穆<hi>潘云抉出鬼膽</hi>姦臣敗國不畏天區區物論真無權崖<lb/>
<pb n="KR4e0120_WYG_002-11a"/>
州一死差快意遺恨施郎馬前刺<lb/>
　　　參謀事<lb/>
新將代舊將去參謀來軍有主受命犒不受戰參謀行<lb/>
真獨斷宋家養兵二百秋大功竟屬書生收翻令愧死<lb/>
劉揚州<hi>謝云揚州非真愧者借此表見參謀功烈耳</hi>君不見陜西歸來笏畫<lb/>
地遺恨他年六州棄<lb/>
　　　千金贈<lb/>
相門深深夜半扃百年恩重千金輕二人辭受本同情<lb/>
<pb n="KR4e0120_WYG_002-11b"/>
君王但賞辭金名<hi>潘云如此難叙事叙出便别</hi>嗚呼一檜死一檜生<lb/>
君王孤立臣為朋誰哉更問胡邦衡<hi>謝云振古如茲</hi>
　　　濟陽怨<lb/>
宫中快行過巷門巷中皇子心如焚相臣引入舊班裏<lb/>
我胡為猶在此殿頭燭影坐者誰殿帥捽頭聽詔詞君<lb/>
為臣臣就國<hi>潘云此六字亦盡</hi>父子幽明不相白湖州義兵翻<lb/>
作殃身死猶貽諌官謫濟陽寃寃不極<lb/>
　　　金大將<lb/>
<pb n="KR4e0120_WYG_002-12a"/>
汝何官金大將汝何名陳和尚好男子明白死生金人<lb/>
死金鬼<hi>潘云頭頭是道</hi>脛可折吻可裂七尺身軀一腔血金人<lb/>
憤泣元人誇爭願再生來我家吁嗟乎文山烈後叠山<lb/>
已汝能不學乃如此<lb/>
　　　戚里婿<lb/>
戚里婿城貴妃社内侍董丞相無私交難共事臺兵不<lb/>
待章奏批丞相出城君不知丞相出天下惑君不知竟<lb/>
何國<hi>潘云結亦痛快</hi>
<pb n="KR4e0120_WYG_002-12b"/>
　　　木綿菴<lb/>
多寳閣中歡不足木綿菴前新鬼哭裂膚拉脇安足論<lb/>
天下蒼生已無肉君王不誅監押誅父讐國憤一時攄<lb/>
監押死死不滅元城使者空嘔血<hi>謝云往往於比屬處見精神</hi>
　　　冬青行<lb/>
髙家陵孝家陵鱗骨盡蜕龍無靈唐義士林義士野史<lb/>
傳疑定誰是玉魚金粟俱塵沙何須更問冬青花徽欽<lb/>
不歸梓宫復二百年來空朽木穆陵遺骼君莫悲得葬<lb/>
<pb n="KR4e0120_WYG_002-13a"/>
江南一抔足<hi>潘云恨中有恨</hi>
　　　趙承㫖<lb/>
趙承㫖誰家子王維詩畫鍾繇書<hi>潘云用事切</hi>不獨行藏兩<lb/>
相似文山令子燕京臣臨川貢士官成均<hi>潘云千古誰復雪得</hi>名<lb/>
家大儒亦如此雪樓之徒安足齒<hi>謝云是是</hi>
　　　劉平妻<lb/>
誰謂虎力猛赤手亦可屠誰謂妾無身妾身雖在不如<lb/>
夫妾身與夫爭虎口生同道路死川藪呼兒拔刀兒不<lb/>
<pb n="KR4e0120_WYG_002-13b"/>
怖厲聲摧山虎為沮擕夫夜歸車下宿蓐食趨程烹虎<lb/>
肉<hi>潘云壯哉</hi>夫身有死死不孤生當為君西擊胡<hi>潘云見成語自是用</hi>
<hi>得好謝云往見四烈婦詩音韻鏗鏘氣格髙古以為竒作後始見全本首首竒絶昔人謂一人不數篇者殆不</hi>
<hi>可以槩天下士也具眼者當自知之</hi>
　　　尊經閣<lb/>
尊經閣閣髙不可攀前有文宣宫後有鍾陵山<hi>潘云似不盡意</hi>
　　　花將軍歌<lb/>
花將軍身長八尺勇絶倫從龍渡江江水渾提劍躍馬<lb/>
<pb n="KR4e0120_WYG_002-14a"/>
走平陸敵兵不能逼主將不敢嗔殺人如麻滿川谷徧<lb/>
體無一刀鎗痕太平城中三千人楚賊十萬勢欲吞將<lb/>
軍怒呼縛盡絶罵賊如狗狗不狺<hi>潘云竒句險語</hi>檣頭萬箭集<lb/>
如蝟將軍願死不願生作他人臣郜夫人赴水死有妻<lb/>
不辱將軍門將軍侍婢身姓孫<hi>謝云長短緩急妙得節㑹</hi>收屍葬母<lb/>
抱兒走為賊俘獻隨風塵寄兒漁家屬漁姆死生已分<lb/>
歸蒼旻賊平身歸竊兒去夜宿陶穴如生墳亂兵爭舟<lb/>
不得渡墮水不死如有神浮槎為舟蓮為食<hi>潘云只此數語寫出</hi>
<pb n="KR4e0120_WYG_002-14b"/>
<hi>許多事如在目前</hi>空中老父能知津孫來抱兒達行在哭聲上<lb/>
徹天能聞帝呼花雲兒風骨如花雲<hi>潘云疊出花雲二字倒押韻妙極妙</hi>
<hi>極</hi>手摩膝置泣復歎雲汝不死猶兒存兒年十五官萬<lb/>
户九原再拜君王恩忠臣節婦古稀有嬰杵尚是男兒<lb/>
身<hi>謝云又是一意</hi>英靈在世竟不朽下可為河嶽上可為星辰<lb/>
君不見金華文章石室史嗟我欲賦豈有筆力回千鈞<lb/>
<hi>潘云此篇卓詭竒絶而圓活流動如珠走盤非心得手應斷不至此木蘭辭後何可多見司馬遷毎以竒事試</hi>
<hi>筆力予於此亦云</hi>
<pb n="KR4e0120_WYG_002-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻二<lb/>
</p>
<p>
</p>
  </div>
<div>
<head>懐麓堂集巻三</head> <lb/>
    <p>
<pb n="KR4e0120_WYG_003-1a"/>
欽定四庫全書<lb/>
　懐麓堂集巻三<lb/>
　　　　　　　　　　　　明　李東陽　撰<lb/>
　詩稿三<lb/>
　　長短句<lb/>
　　　清樂詩為天台楊允昌作<lb/>
台之山石孱孱我登其巇可以振我衣台之水石齒齒<lb/>
我行其沚可以洗我耳山水之區我田我廬朝樵暮漁<lb/>
<pb n="KR4e0120_WYG_003-1b"/>
式嘯以遊天壤之間有鳶有魚我樂我清匪物與謀悠<lb/>
悠化機動靜無舍我清我樂誰知我者有懷若人莫招<lb/>
爾來欲往從之室是逺而我歌此詩知者和之<lb/>
　　　捕魚圖歌<lb/>
貧家捕魚多用罾富家捕魚多用網貧家不如富家利<lb/>
一網得魚長數丈江花夾岸江水深此時尺魚如寸金<lb/>
岸髙罾小扳不足漁歌哀咽愁人心家家賣魚向江浦<lb/>
大船小船不知數大船魚好多得錢小船悠悠竟朝暮<lb/>
<pb n="KR4e0120_WYG_003-2a"/>
長沙遊子思故鄉安得坐觀江水傍買魚沽酒對明月<lb/>
我雖不飲强舉觴我家海子橋西住中使饋魚長比箸<lb/>
居民未識忍獨嘗自倚闌干放教去吾生有興不在魚<lb/>
披圖見畫已有餘無家無業豈足問但願四海赤子同<lb/>
鮮腴<lb/>
　　　答羅明仲草書歌<lb/>
草書之妙誰絶倫我欲從之羞效顰平生兩手硬如鐵<lb/>
空有苦思凌風雲羅夫子君不聞草書在意不在文十<lb/>
<pb n="KR4e0120_WYG_003-2b"/>
年摹寫未必似偶然落筆還通神人道張顛看劍舞公<lb/>
孫大娘出誰門始知驊騮别有骨世上豈復曹將軍羅<lb/>
夫子君不見陳士謙温元善芙蓉顔色楊柳姿能使市<lb/>
上黄金賤今人好尚乃如此有眼何須辨真贋羅夫子<lb/>
眼如電生來四十年閲遍圖書五千巻向來得我書贈<lb/>
我一匹錦繡緞吾觀少陵有詩史看君之詩宛相似包<lb/>
羅巨細成大家上窮伏羲下元季秋薑冬桂老愈辣翠<lb/>
竹青松寒不死君詩在格不在辭肯與時人鬬紅紫吾<lb/>
<pb n="KR4e0120_WYG_003-3a"/>
觀草書亦如此羅夫子君莫疑眼中磊落非君誰紫陽<lb/>
之書冠今古其大如斗小者巵蟲書鳥跡不復識見此<lb/>
再拜真吾師君今長驅我戈倒縮手不搏生蛟螭長安<lb/>
城西紙貴賤吾欲買斷防君嗤<lb/>
　　　題丁御史同年墨竹走筆長句<lb/>
淛江之東縣新昌乃在千巖萬壑之中央側身重足恐<lb/>
無路五步一澗十步岡君家茅堂此卜築白石叢抱青<lb/>
篔簹西接林薄南通塘低者出地髙出牆江南此物賤<lb/>
<pb n="KR4e0120_WYG_003-3b"/>
如草買種不費鍤與筐野生石迸小如指一夜風吹還<lb/>
尺强烟鋤雨櫛嵗屢改舊葉换盡新梢長青苔白石淨<lb/>
如掃吳紵越羅生雪霜脱巾箕踞坐其下野叟林夫相<lb/>
與狂吹洞簫飛羽觴鳴玉琴舞霓裳隂風䬃䬃左右至<lb/>
耳熱不受秋山涼醉中恍惚無定所顛倒萬籟隨宫商<lb/>
忽妬壯士入沙場鐵騎夜蹙隂山疆不聞鼓角動但見<lb/>
矛㦸森開張忽如仙人來帝傍翠環金節聲鏘鏘不聞<lb/>
鸞鶴叫但見雲中雙鳳凰蛟龍起舞鬼陸梁復如扁舟<lb/>
<pb n="KR4e0120_WYG_003-4a"/>
渡瀟湘九疑山前鷓鴣泣二女聞之雙斷腸是時騷人<lb/>
醉半醒孤棹萬里回滄浪十年宦遊隔江海此興落落<lb/>
何由償深知良工心獨苦愛畫不減青琳瑯往時王孟<lb/>
端近者夏太常二公之畫世所藏此物胡為在君堂君<lb/>
心自有百鍊剛見此意氣俱飛揚烏臺退食宴佳客看<lb/>
竹不礙肩輿郎我當擕琴載雙鶴坐子林間青石牀<lb/>
　　　怡雲樓歌為樂清鮑翁作<lb/>
登髙樓飛甍畫棟參差浮上摩青空入倒景下瞰巨壑<lb/>
<pb n="KR4e0120_WYG_003-4b"/>
通長流浮雲何悠悠層巖列岫散復收隨風冉冉不盈<lb/>
寸頃刻變幻不可求盪胸引步却回首日夕坐倚可以<lb/>
忘君憂雲來不作西郊雨君亦長居東海陬人生幾何<lb/>
時胡為滯此山之幽世事恍惚無定所白衣蒼狗誰為<lb/>
謀感茲遯跡向巖窟少年有意今白頭浮雲兮歸來與<lb/>
爾散漫終林丘<lb/>
　　　題程亞卿所藏劉進畫魚<lb/>
劉生亦是丹青豪近來作畫無此曹平明退直呼濁醪<lb/>
<pb n="KR4e0120_WYG_003-5a"/>
半酣脱却宫錦袍戲將秃筆作鱗介已覺四壁生風濤<lb/>
風濤洶湧向何處岸闊江空起煙霧東風一夜吹水渾<lb/>
翠鬛紅鬐不知數桃花柳絮時吐吞輕繫亂荇交繽紛<lb/>
圓光倒射日成西滅影下没天無痕羣嬉若共衆芳狎<lb/>
逺逝忽與洪波奔千形萬態極幻化倉卒逢之安可論<lb/>
就中鉅者稱赤鯶卓犖頗似鯨與鯤仰窺河漢若咫尺<lb/>
俯視江海如甖盆嵓巒變風雨作走天吳驅海若流雲<lb/>
掣電同揮霍噴沫浮漚滿寥廓鋒鏑參差見齦齶劍㦸<lb/>
<pb n="KR4e0120_WYG_003-5b"/>
崢嶸露頭角直遣飛騰動鬼神寧誇震撼傾山嶽若非<lb/>
溟渤即洞庭不然豈得通幽靈幽靈汗漫入恍惚始信<lb/>
丹青有竒骨劉生劉生良已工誰其愛者司徒公華堂<lb/>
錦軸粲盈丈髣髴坐我龍門中龍門高高幾許葉公畫<lb/>
龍龍出走此物胡為在庭宇知公自是人中龍㑹向人<lb/>
間作霖雨玉如意金叵羅激髙堂揚練波文王在沼民<lb/>
共樂君子有酒吾當歌我生解詩不解畫潦倒不覺雙<lb/>
顔酡吁嗟乎吾當奈爾丹青何<lb/>
<pb n="KR4e0120_WYG_003-6a"/>
　　　送張修撰養正擢僉都御史北巡<lb/>
君不見居庸山髙石磊磊西來太行走東海誰遣重城<lb/>
叠嶂居其間萬古神功荷真宰南則龍樓鳳闕髙巑岏<lb/>
北則諸州列鎮相鈎環胡沙舊路通龍門馬營獨石俱<lb/>
藩垣聖朝疆域過前古俯視朔漠之地皆中原坐開明<lb/>
堂撫寰中帝遣良臣鎮茲土滿朝冠葢瞻風雲出塞旌<lb/>
旗擁貔虎張君能文復能武胸中武庫森戈矛筆下詞<lb/>
鋒走風雨平生恥學儒生酸氣作虹霓向空吐朝遊玉<lb/>
<pb n="KR4e0120_WYG_003-6b"/>
堂暮烏府平步青雲若廷廡手持媧皇五色之瓊瑶仰<lb/>
睇髙天為天補豸冠白簡凌秋霜都城滿路生輝光共<lb/>
道臺臣出中秘不比御史尚書郎衣冠此事亦希有先<lb/>
朝以來重紀綱北門鎻鑰付公等城塹萬仞同金湯東<lb/>
北諸部尚未降狼烟羽檄遥相望地接雲中入河外猛<lb/>
士夜起提干將當令闗城三百六十里亭障雖有道路<lb/>
無豺狼吁嗟乎居庸真險不可當雄才逸氣直與山頡<lb/>
頏諸候有道四夷服聖德浩蕩被八荒麒麟髙閣摩空<lb/>
<pb n="KR4e0120_WYG_003-7a"/>
蒼巖廊屹立中昂藏金書鐵劵何煇煌君乎早歸來毋<lb/>
為滯此天一方<lb/>
　　　壽豈堂歌<hi>泰和羅悦善先生以餘杭教諭致仕年七十其子璧為紹興教授從子明</hi>
　　　　<hi>郵札來索是詩</hi>
羅先生晩翠之子德安之孫清談玉雪顔春温文貞公<lb/>
學行世所尊先生年二十遊其門兩家子姓諸弟昆衣<lb/>
冠器業朴且敦嗟哉典刑今尚存先生六經飫千古中<lb/>
年作官向吳楚當時弟子數百人三十年來半臺府先<lb/>
<pb n="KR4e0120_WYG_003-7b"/>
生朝投章暮解組箕裘之子能繼武吾復何為走塵土<lb/>
有田可耕有溪可漁先生之廬左琴右書豈徒玩風月<lb/>
亦以忘形軀北堂老嫗頭總白筋力矍鑠不與兒童殊<lb/>
向來東遊復西客夢寐得返山林居山中之樂樂只且<lb/>
人皆不足我有餘嗟此不飲將何如登廟廊望江海誰<lb/>
其作歌歌壽豈先生諸郎我寮宷尊前桂酒綠正濃籬<lb/>
下菊花黄可采方當再拜祝眉壽不得登堂共斑綵願<lb/>
同七十還歸來門外竹林青未改<lb/>
<pb n="KR4e0120_WYG_003-8a"/>
　　　蔣御醫黄頭月桂圖<lb/>
一月一花開開時月常好黄頭少年何翩翩每見花開<lb/>
被花惱紅顔繡羽紛葳蕤暖風吹春春力微芳心豔影<lb/>
莫相妬共保春光在遲暮君不見江花欲落江水深憑<lb/>
仗黄頭過江去<lb/>
　　　三星圖歌壽致仕馬太守<hi>給事中中錫之父</hi>
三星何光華回光下燭黄門家精靈在天光在地化作<lb/>
人形與人類福星雍容豐且都翩然騎鶴乘紫虚祿星<lb/>
<pb n="KR4e0120_WYG_003-8b"/>
髙冠盛華裾浮雲為馭鸞為車壽星古貌長骨顱渥丹<lb/>
為顔雪鬢鬚金縢玉軸藏秘符下主人壽無沈瘉森然<lb/>
萬象中見此三丈夫天髙路逺不可呼三星三星真有<lb/>
無仙翁皎皎人中星福祿而壽身康寧儼如星辰在丹<lb/>
青問翁福開金罍坐華屋兒孫紛紛如立竹問翁祿象<lb/>
簡緋袍佩雙玉人生五馬貴亦足況有天書照林谷問<lb/>
翁壽今幾何筋力强健頭雙皤人生七十古未多翁今<lb/>
況是一紀過三星在天一星在堂四星煌煌為國之光<lb/>
<pb n="KR4e0120_WYG_003-9a"/>
下有文昌星炳然居其傍冠裳偉風度云是黄門郎紫<lb/>
微垣髙天咫尺下照后土成禎祥聖明在位世壽昌翁<lb/>
百千嵗長無疆年年願授長生簡寫我玉薤青琳琅<lb/>
　　　送王公濟歸武昌歌<lb/>
武昌何雄哉髙藩巨鎮天為開舜遣神功下疏鑿始見<lb/>
長江大漢衮衮從空來連山崩騰若奔馬三十六磯水<lb/>
如瀉平川渺渺原茫茫瞥視孤城如一瓦英雄割據三<lb/>
千年聖代乾坤盡陶冶翬飛井絡周㳫乎其間不獨帆<lb/>
<pb n="KR4e0120_WYG_003-9b"/>
檣往來者吾嘗南遊吳西入楚登胭脂望鸚鵡夜月山<lb/>
横赤壁坡晴沙日射黄金浦是時懷故鄉弔前古呉周<lb/>
黄晉陶庾姦如曹瞞猥黄祖餘子碌碌安足數方今脩<lb/>
文復偃武家詩書士冠組地靈人傑真快覩予獨無能<lb/>
愧鄉土王君磊落人中豪十年書劍隨遊遨撫揮七怨<lb/>
動流水㸃染萬象歸秋毫有時縱筆作詞賦出入經史<lb/>
窺風騷豈徒文思比唐勃應遣頌聲如漢褒南宫四舉<lb/>
不一薦駿馬未脱鹽車勞君今拂衣去京闕瀛海浩蕩<lb/>
<pb n="KR4e0120_WYG_003-10a"/>
蓬山髙髙歌向空空宇闊白日鼓枻凌風濤昔作鳳朝<lb/>
陽今為鶴鳴臯擕手欲止之江流正滔滔丈夫離别各<lb/>
有志不學世上兒女聲嗷嗷贈君明月為鈎虹作線歸<lb/>
向江頭掣巨鰲<lb/>
　　　滄海謡壽秦廷贄秋官母七十<lb/>
東南何所有海與天河通天河散作億萬𣲖下界九土<lb/>
分衡從江淮河濟作四瀆長流赴海皆朝宗尾閭洩氣<lb/>
石沃水其下無底歸虚空上來磅礴接混沌周環八方<lb/>
<pb n="KR4e0120_WYG_003-10b"/>
此其東東乃扶桑出日之所在金烏三蹠浴影乎其中<lb/>
蜃氣朝浮萬家市鰲背夜戴三山峯千年老魚化為龍<lb/>
層波叠浪藏龍宫鮫綃織牕霧氣白蚌甲吐月珠光紅<lb/>
黿鼉喧呼鰍鱔舞復有三百六十鱗朋羽族紛追從咸<lb/>
陽西來男女童有船不進遭回風王母西池不盈勺敢<lb/>
以淺眼窺方蓬霞冠雲帔不可以髣髴俯視寰宇空塵<lb/>
䝉巫山老婆年七十家居近海圓丘同挹瓢為漿釀為<lb/>
酒海水照見雙青瞳烹魚炮鱉薦芳錯蛟涎香霧飄䝉<lb/>
<pb n="KR4e0120_WYG_003-11a"/>
茸世人有眼不得見但見琅函寳軸名姓照耀金泥封<lb/>
西曹郎君美風度皎若出海珊瑚叢攬衣望海欲東遊<lb/>
須臾鞭石成長虹三神之山不老之藥倘可得願教一<lb/>
粒千嵗嵗嵗無終窮<lb/>
　　　滄浪吟<lb/>
滄浪水清且閒朝持長竿去暮踏輕舟還江湖悠悠厭<lb/>
奔走獨掛漁罾向溪口水靣遊魚不避人江間白浪空<lb/>
回首細草平沙帯綠蘋微風不動波粼粼忽如青絲颭<lb/>
<pb n="KR4e0120_WYG_003-11b"/>
紅鱗低頭坐睡了不聞亦知在興不在物江村水市徒<lb/>
紛紛滄浪水清不濁耳可洗纓可濯江南風景殊不惡<lb/>
耕田不如捕魚樂我家住在瀟湘東長向滄浪憶釣翁<lb/>
借問磯頭舊江水春來幾度桃花風<lb/>
　　　謝謝方石恵石棊子<lb/>
天台山髙東走海結為方巖石磊磊仙人巨斧劈石碎<lb/>
斵出象棋三十二猶恐世人不識雲篆書刻作西京後<lb/>
來字朱填墨寫部類分坐開兩壘成三軍裹藏尚帯烟<lb/>
<pb n="KR4e0120_WYG_003-12a"/>
雲氣變化或驚蛇鳥羣仙人白頭朝帝閽持以贈我同<lb/>
瑶琨空堂無人石枰響病骨先秋覺蕭爽杜陵畫紙那<lb/>
可著火餘冷玉差能彷君不見越山老樵枯木柯看時<lb/>
渾少别時多世間成敗等局戲何必燕然刻石髙嵳峩<lb/>
不如坐共一枰晚仙人不留將奈何吁嗟乎仙人不留<lb/>
將奈何<lb/>
　　　送邵國賢還治許州<lb/>
許州太守西南來五馬雙旌何壯哉入門長揖向座主<lb/>
<pb n="KR4e0120_WYG_003-12b"/>
元是南畿選擢之英才憶君醉下瓊林宴獨向中原領<lb/>
州縣使節宣恩處處周停軺問俗村村遍州當要路多<lb/>
舟車居民十室九已虚亦知聽訟事非急任道催科政<lb/>
不如我方閉門讀古書聞渠此語重欷歔名途利徑人<lb/>
競趨誰復有心如此歟京城六月淫雨餘漂没禾稼傾<lb/>
民廬坐令神州赤子百萬軰啼饑忍凍塞路衢翰林儒<lb/>
官不涉事飽食端居豈吾意萬間廣厦何必論我屋沮<lb/>
洳恐無地吾聞杞憂天嫠輟緯抱牟心揮賈涕敢言民<lb/>
<pb n="KR4e0120_WYG_003-13a"/>
社非我圖耐有閒情為君計大河南北多荒田三年水<lb/>
旱相纏綿江流轉徙無定所直指梁汴窺藩垣誰將隻<lb/>
手障百川向來議者塞與遷問君此策竟安出自言地<lb/>
疎官復小有口不敢如河懸茲州自古無水患亦有平<lb/>
原沃壤遥相連古稱苛政猛於虎或者有患如水然息<lb/>
爭止暴是君事百姓方頼太守賢賜金贈秩豈足為子<lb/>
望望子不在文章傳<lb/>
　　　平湖十詠為過郎中太僕作<lb/>
<pb n="KR4e0120_WYG_003-13b"/>
　　　　武湖春色<lb/>
春來武湖綠春去武湖深清波帯碧草幽鳥啼芳林寧<lb/>
獨知春來與春去長在武湖湖上住<lb/>
　　　　案山曉翠<lb/>
逺山青青玉案氣漫漫開爽旦君不見樂遊原上易黄<lb/>
昏夕陽雖好空魂斷<lb/>
　　　　三寺雨鐘<lb/>
朝鐘晴昏鐘雨朝鐘滿空山昏鐘遥遥不知處山僧報<lb/>
<pb n="KR4e0120_WYG_003-14a"/>
客客不來又逐溪風過溪去<lb/>
　　　　六橋晴市<lb/>
六橋東西南北水橋為村水為市昨日雨多今日晴髙<lb/>
樓翠幔紛縱横揺湖船卧明月歸來夢作杭州客<lb/>
　　　　東田社鼓<lb/>
日之出東田東鼓填填走社翁刲肥羊擊壯豕舞復歌<lb/>
社神喜但願年年好風雨儂衣有桑食有黍長迎社神<lb/>
擊社鼓<lb/>
<pb n="KR4e0120_WYG_003-14b"/>
　　　　西浦漁罾<lb/>
儂家住西浦兒童識罾罟罾髙岸闊秋水深湖上魚鰕<lb/>
賤如土待我他時歸挂罾功成自買扁舟去<lb/>
　　　　南村書堆<hi>村舊住張氏</hi>
南村書屋書滿車南村書聲聲滿家讀書不作村學究<lb/>
身為郎官印如斗如今秪合稱書鄉不獨書堆人姓張<lb/>
　　　　北原牧唱<lb/>
北原草青牛正肥牧兒唱歌牛載歸兒家在原牛在坂<lb/>
<pb n="KR4e0120_WYG_003-15a"/>
歌聲漸低人更逺山蒼茫水清淺<lb/>
　　　　霍氏行祠<lb/>
霍將軍誰遣汝廟食吳山下揚靈旗耀靈馬神遊四方<lb/>
適余野霍將軍武且神驅逐厲鬼鞭風雲生能安邦死<lb/>
能福吾民壯哉將軍死猶存<lb/>
　　　　魯公古墓<lb/>
荒荒髙原鬱鬱古墓誰其葬之侯姓魯君看佩銅章繫<lb/>
青組有酒誰澆墓傍土彼獨何人民亦何心嗟哉魯侯<lb/>
<pb n="KR4e0120_WYG_003-15b"/>
名至今<lb/>
　　　山水圖為曰㑹中書題送體齋先生<lb/>
洪都山髙章水深五湖為帯江為襟臨江郡城瞰空碧<lb/>
上有玉笥凌千尋下有渝川一道清徹底雕甍畫棟光<lb/>
沉沉誰其居之傅巖後天遣山川毓靈秀四山幽鳥啼<lb/>
深春萬㸃濃花亂晴晝吾嘗挹羣芳披衆皺躡雲根覘<lb/>
天竇書聲出谷秋籟鳴璧彩穿林夜光漏樵童牧豎不<lb/>
敢溷跡乎其間獨有仙風折長袖仙乎仙乎飛絶塵一<lb/>
<pb n="KR4e0120_WYG_003-16a"/>
住京華三十春蓬山弱水豈不樂望裏鄉闗天外身鸞<lb/>
書驛騎隨車輪倐忽三尺如有神謫仙夢寐本為幻季<lb/>
卿圖畫元非真何如錦袍金帯佩雙玉解使中原識鳳<lb/>
麟君家兄弟如兩謝猶有惠連居鳳舍天涯去住各闗<lb/>
情雖涉江山不相借借君彩筆賦君詩仙乎早和凌雲<lb/>
詞瓊林玉樹逺在萬里外誰道弟寒兄不知<lb/>
　　　孤鴻怨題東吳張節婦巻張自云飛鴻且不再<lb/>
　　　　匹况於人乎<lb/>
<pb n="KR4e0120_WYG_003-16b"/>
翩翩天上鴻一死不再匹今人鳥不如有匹奚但一生<lb/>
為比翼死獨棲寧忍孤飛過别枝養雛成翮老相似猶<lb/>
憶當年初奠時妾心獨知人不識仰視飛鴻指白日<lb/>
　　　熨帛圖<lb/>
熨帛復熨帛一日能幾匹貧家日短富日長同是一般<lb/>
辛苦力貧家莫歎熨帛勞猶勝家貧無帛熨<lb/>
　<lb/>
　懷麓堂集巻三<lb/>
</p>
<p>
</p>
  </div>
<div>
<head>懷麓堂集巻四</head> <lb/>
    <p>
<pb n="KR4e0120_WYG_004-1a"/>
欽定四庫全書<lb/>
　懷麓堂集巻四<lb/>
　　　　　　　　　　　　明　李東陽　撰<lb/>
　詩稿四<lb/>
　　五言古詩<lb/>
　　　貞則堂詩<lb/>
　　　黄巖謝編修鳴治大母趙氏有貞德其媵嚴閨<lb/>
　　　　兒從之終身<lb/>
<pb n="KR4e0120_WYG_004-1b"/>
憶昔歸夫君君家妾鄉邑所期在偕老中道百憂集男<lb/>
孤二女弱妾年未三十饑寒幸相保生死在呼吸衡門<lb/>
畏宵啟行露被田隰危言動盈路俯仰身岌岌揮刀斷<lb/>
我髪解槖散我粒本圖絶窺覦亦用拯窮急肝腸向人<lb/>
盡磊磈不自戢皦若天日晶幽聞鬼神泣平生舊箕帚<lb/>
忍棄不再執圭玷尚可磨衣敝尚可緝委質自當年君<lb/>
門豈輕入一婢老相從白首供㸑汲艱難備萬狀不離<lb/>
扃與<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>此曹豈解事居處視所習感激自不移疇能彊<lb/>
<pb n="KR4e0120_WYG_004-2a"/>
維縶民彛本同賦貴賤無等級男兒失所事俯首忍羞<lb/>
澀衣冠乃傾頽於此望何及天台中峯秀偃蹇衆山立<lb/>
節婦孝子家髙風逺相揖請歌栢舟篇以繼蓼莪什<lb/>
　　　答陸鼎儀誨言<lb/>
少年被纓冠側身羣賢後狂悖寡自持多言衆所咎繁<lb/>
辭劇無益欲制已出口有時雜詼諧觸冒遭詆詬雖言<lb/>
不為虐於德實云疚三復白圭篇令人重顔厚愧無請<lb/>
益辭負我直諒友陸君多雅懷指我以瑕垢翻然為起<lb/>
<pb n="KR4e0120_WYG_004-2b"/>
敬竦立斂雙肘退之喜嘲狎籍諌終不受才髙使之然<lb/>
嗟我實未有書紳古人戒敢不佩左右感子期重陳終<lb/>
焉愧瓊玖<lb/>
　　　題賀克恭給事家墨竹時賀謝病居遼<lb/>
野竹生髙原青青不受寒嵗暮雪霜苦芳心寧獨憐但<lb/>
恐朔風至孤根詎能安移來舊茅屋僻逺意自閒䕶以<lb/>
十丈籬繚以三重垣秀色常可保逍遥任吾年永懷不<lb/>
得見書札若為傳相逢畫圖裏一笑已無言<lb/>
<pb n="KR4e0120_WYG_004-3a"/>
　　　贈彭民望三首<lb/>
莊子作詩苦飢腸無停迴胸中錦繡字字字不輕裁君<lb/>
詩驚滿座氣與滄溟開酒酣疾伸紙下筆無嫌猜莊子<lb/>
壯君志君亦愛其才我居二子間形穢不自哀願從雙<lb/>
飛翼聊與相徘徊<lb/>
　　　其二<lb/>
我屋雖蕭條欣與子同居嘉辰與永夕觴詠得相俱而<lb/>
胡好出遊十日九跨驢明月照萬里停雲在庭除入門<lb/>
<pb n="KR4e0120_WYG_004-3b"/>
坐我牀探我囊中書讀之莞爾笑謂我興有餘我詩世<lb/>
不好見者擲道隅君情倘相契贈比雙明珠<lb/>
　　　其三<lb/>
我家水西涯性本愛幽僻與君數擕手興至忘所適溪<lb/>
行緣縈紆野酌散愁寂倦來倚樹坐舉目見山色山色<lb/>
忽已改離别復幾載移居在城南咫尺隔江海夜來春<lb/>
風至芳意思共採道逢舊鄰人茅堂復何在<lb/>
　　　再贈三首用前韻<lb/>
<pb n="KR4e0120_WYG_004-4a"/>
吾愛李太白金鑾供奉回釣船坐明月宫錦賜新裁騎<lb/>
鯨忽不見懷抱向誰開舉杯問青天恐被浮雲猜明月<lb/>
千載恨謫仙千古才古風坐掃地此事亦堪哀我非能<lb/>
詩者君意莫徘徊<lb/>
　　　其二<lb/>
吾憐賈浪仙寂寂長安居藜羮與糲飯婢僕日相俱出<lb/>
門寡儔侣獨跨短尾驢年年祭詩巻忽忽嵗仍除濁醪<lb/>
不過牆故人但空書粱肉者誰子斯人食無餘古來風<lb/>
<pb n="KR4e0120_WYG_004-4b"/>
流士棄置天一隅荆山有抱玉滄海有遺珠<lb/>
　　　其三<lb/>
吾憐孟東野詩思老愈僻一吟雙眉皺見者意不適偶<lb/>
逢韓昌黎傾倒慰孤寂君才不須猜而我有愧色我詩<lb/>
調屢改清苦近一載君詩十年前散落滿湖海永懷苦<lb/>
雨夕聨句意可採三復鬬雞篇斯人今安在<lb/>
　　　與劉時雍<lb/>
客從方巖來戒我作詩疾君來索我詩謂我意所適深<lb/>
<pb n="KR4e0120_WYG_004-5a"/>
言中竒病二子皆我益還從適處得便向疾中釋而我<lb/>
亦何心悠悠自朝夕<lb/>
　　　與姜用貞二首<lb/>
叢蘭絶低小隠約幽巖姿崇岡有髙松下影迴薄之小<lb/>
大固異質託交乃其宜君本老成人我生良已遲情親<lb/>
若兄弟年數兩相遺相逢即傾葢久已不復疑我歌貧<lb/>
交行試問和者誰<lb/>
　　　其二<lb/>
<pb n="KR4e0120_WYG_004-5b"/>
節過人事簡駕言適我廬一茶啜未終童僕促迴車攬<lb/>
之不肯住答我有所趨十朝不一見為我惜須臾昨夜<lb/>
夢君來相見但躊躇翻思夢中言展轉一字無<lb/>
　　　春至<lb/>
兒女喜春至競為桃李顔主人坐中堂對食不能餐寡<lb/>
妻問何為良久方出言東鄰不衣褐西舍無炊烟農家<lb/>
望春麥麥種不在田流離徧郊野骨肉不成憐嘉辰忽<lb/>
不見城市轉蕭然髙樓雜絃管此事十年前<lb/>
<pb n="KR4e0120_WYG_004-6a"/>
　　　讀書<lb/>
新嵗草木茂去陳茁其初人生天地間而與此類殊生<lb/>
年日已長問學日已疎扣之無所有安用七尺軀劉公<lb/>
笑歐九軾軰當何如況我所得者滄溟之一盂躬行聖<lb/>
所貴記誦乃繁蕪自古識字人嗟嗟揚子雲<lb/>
　　　土室<lb/>
土室暗無光重闗閉深壁客來語始辨坐久自生白語<lb/>
畢各自還誰能問形迹朅來中宵夢坐我羲皇側太羮<lb/>
<pb n="KR4e0120_WYG_004-6b"/>
及𤣥酒此味久已識古人戒屋漏所貴無愧色我心非<lb/>
槁木豈不念朝夕黙黙方自知多言竟何益<lb/>
　　　題陶知州所藏萱花圖<lb/>
嵗晏風雪至叢萱不能芳餘馨不盈把繫在羅襦裳縈<lb/>
迴寸草心婉孌愛日光豈不念舊鄉闗山各異方少壯<lb/>
逺遊子此憂安可忘<lb/>
　　　九日柬敷五<lb/>
九日忽相過胡不駕我車幽懷屬有託苦無故人書林<lb/>
<pb n="KR4e0120_WYG_004-7a"/>
壑費躋厲城市多湫淤世事屢不適吾心恒鬱紆城西<lb/>
有精舍曠野臨通衢茂林對脩竹足以寧形軀君行倘<lb/>
未遂匹馬不相呼<lb/>
　　　畫禽二首<lb/>
濯濯隴山鳥雕籠雙翠襟欲以懷春意報此主人心哀<lb/>
哉寡儔和寂寂飲孤音<lb/>
鸜鵒爾何煩形巧不及舌吾方怪其煩有喙莫敢説雝<lb/>
雝在何樹此鳥衆所悦<lb/>
<pb n="KR4e0120_WYG_004-7b"/>
　　　十一月二十七日夜夢樓居風雨中得句云巻<lb/>
　　　　簾看風樹時亡妻亦在側覺而有感續成一章<lb/>
髙樓坐連牀遥碧俯平渚巻簾看風樹葉落沙上雨飄<lb/>
飄輕襟散披厯層軒舉寤寐平生歡咫尺得晤語相逢<lb/>
隔晨暮倐忽無定所積雪徧中庭鍾情徒延佇<lb/>
　　　送李士常<lb/>
岧岧居庸闗北望上谷城道路阻且長送子百里行肅<lb/>
肅朔風厲悠悠暮川平宵裝櫪馬秣午飯村雞鳴男兒<lb/>
<pb n="KR4e0120_WYG_004-8a"/>
志弧矢萍梗空縱横懷哉父母邦況此骨肉情相贈無<lb/>
長劍低頭愧友生<lb/>
　　　其二<lb/>
古人重友道君子慎其微難交乃終好茍合生禍機與<lb/>
君夙傾葢意氣兩不違但覺多畏憚愧無受益資終然<lb/>
出肺腑久矣不復疑我生寡知識視友如嚴師君今豈<lb/>
易得棄我忽若遺往哲諒可作來日猶當追與君各黽<lb/>
勉白首以為期<lb/>
<pb n="KR4e0120_WYG_004-8b"/>
　　　其三<lb/>
䝉翁棄人世斯文似中絶雖無老成人典刑在羣哲吾<lb/>
宗本竒士少小負髙節勢傾三軍前慷慨氣不折昂然<lb/>
借前驅逸駕誰敢掣側足風塵間長途畏中跌所居亦<lb/>
孔逺覯止復言别從之不可得回首肝肺熱<lb/>
　　　其四<lb/>
聖賢日益逺載籍亦多門漢儒事訓詁字義舛且繁考<lb/>
亭得真秘辭逹意已傳躚躚場屋士戰訟爭紛紜遺言<lb/>
<pb n="KR4e0120_WYG_004-9a"/>
已糟粕況復揚其塵設科重經術此弊尚虚文誰能斡<lb/>
元化吹醨使其醇知君學古者肯效諸生顰雖居文藝<lb/>
場實究道義根斯人捨我去吾道竟誰論<lb/>
　　　其五<lb/>
民彜日淪喪此事古所傷悲哉賈太傅舉世笑其狂聖<lb/>
人重名教始自室與堂吾儒尚蔑棄況彼聲利場遥遥<lb/>
闗塞隅見此鄒魯鄉閨庭巡禮範伯仲同馨芳詩書起<lb/>
庠校戎馬壯邊疆由來忠孝門永耀竹帛光聖朝富勲<lb/>
<pb n="KR4e0120_WYG_004-9b"/>
業科䀻須賢良願子出努力毋為久淹藏<lb/>
　　　呉原博修撰醫俗亭<lb/>
呉君天下士愛竹比良友平生益者交意豈在杯酒亭<lb/>
居衆鞅絶林卧清風久十年别江南吟諷常在口嗟吾<lb/>
寡留玩性本厭塵垢願招肩輿郎徑造羲皇叟此物生<lb/>
已遐斯人亦希有託君多病軀藉此鍼石手茲意予所<lb/>
投君當報瓊玖<lb/>
　　　大雨有感<lb/>
<pb n="KR4e0120_WYG_004-10a"/>
積雨盈我庭流水入我屋移牀就牆東豈為避煩溽瓶<lb/>
罌互雜遝出入泥汨汨我病不得眠喧呼惱童僕弱抱<lb/>
増百憂端居繭雙足所思室豈逺咫尺限谿谷髙歌寡<lb/>
酬和曲罷意轉促窻紙風蕭蕭虚簷度鳴竹柴門晩當<lb/>
閉日入坐秉燭<lb/>
　　　曲江韶石題廣東黄瑛巻<lb/>
曲江通長谿巨石平若掌浮雲盪空寥野望豁疎莽崚<lb/>
嶒見孤髙尋丈得餘廣跡非禹鑿後代出秦封上虞皇<lb/>
<pb n="KR4e0120_WYG_004-10b"/>
昔南巡旌斾息茲壤乾坤來清風絲竹振遺響鳳儀方<lb/>
炳煥龍化驚惚恍江山無推遷人世同俯仰黄生好古<lb/>
流少小慕通儻窮幽極遐方況乃接鄉黨朅來幽燕客<lb/>
尚結江湖想文章藉流傳此志吾所賞平生懷古心踔<lb/>
厲非技癢髙歌未終曲深夜神獨往送子天東南何時<lb/>
税歸鞅<lb/>
　　　送朱博士還考亭得業字<hi>文公十世孫也</hi>
紫陽足苗裔乃在閩與歙建寧見諸孫歴世方十葉名<lb/>
<pb n="KR4e0120_WYG_004-11a"/>
從東曹薦譜自前朝牒温然大雅姿欲語還若怯士林<lb/>
羨翺翔再拜斂冠袷先公百世師髙步不可躡後生亦<lb/>
何知頌美不容喋平生慕道心望海愁寸涉典刑在雲<lb/>
仍既覯中所愜翻然愧相從内顧赬我頰崇儒實令典<lb/>
主器非浪攝榮名恐難居世美不自挾勗哉有明訓無<lb/>
廢六經業<lb/>
　　　送顧天錫員外審刑山西<lb/>
聖人作元命所憂在黎元唯刑弼予教刑措教乃醇彤<lb/>
<pb n="KR4e0120_WYG_004-11b"/>
廷降明勅天語如春温謀謨内朝佐簡命諸曹臣巡行<lb/>
徧幽側書簿窮紛紜吾儕江東彦奉使山西藩夙興念<lb/>
委託夕惕懷艱辛豈不羨甄擇負重難為身人情與世<lb/>
故出入茫無端由來生死機乃在筆削間勗哉古人訓<lb/>
明察生哀憐罪疑戒唯重觀過斯知仁況奉欽恤詔正<lb/>
當蠲滌辰坐令日月光可以照覆盆鋤禾去稂莠慎勿<lb/>
傷其根一夫或失平上與和氣干周家衍靈運于氏興<lb/>
髙門爾心諒勿貳孰謂天道惛平生重名義一飯皆君<lb/>
<pb n="KR4e0120_WYG_004-12a"/>
恩王事誠靡盬賢人羞素餐區區友朋誼感激傾肺肝<lb/>
軺車有期返離别安足論<lb/>
　　　予病中頗愛作詩舜咨以詩來戒者再未應也<lb/>
　　　　偶誦陶淵明止酒詩自笑與此癖相近因追和其<lb/>
　　　　韻斷自今日為始成化丁酉春正月十日<lb/>
平生抱詩癖雖病不能止還同嗜酒客枕藉糟丘裏作<lb/>
銘示深戒厚意勤教子蕭然百玩餘此技差獨喜如以<lb/>
酒醒酒愈醉不得起今將詩止詩無乃非物理應酬與<lb/>
<pb n="KR4e0120_WYG_004-12b"/>
吟詠何必分彼已雖無役志勞有玩斯喪矣狂瀾去莫<lb/>
追來者方無涘擬學賈浪仙焚詩以為祀<lb/>
　　　　入春絶不作詩清明後三日與鳴治師召遊大<lb/>
　　　　徳觀為二公所督甚苦得聨句四首已而悔之<lb/>
　　　　因用止詩韻以自咎先是諸同年皆有和章為<lb/>
　　　　説不一鳴治獨持兩可之說至是竟為所沮云<lb/>
淵明愛酒翁晩嵗方暫止始知山水興不在壺觴裏後<lb/>
來不飲人效顰乃蘇子吾詩亦何解似獨有深喜一戒<lb/>
<pb n="KR4e0120_WYG_004-13a"/>
踰七旬此念灰不起羣公各雄辨未究同異理三占從<lb/>
兩卜頗覺吾喪已惜哉九仭功一簣今已矣陶蘇雖止<lb/>
酒所止皆有涘擇例偶不精遺蹤愧前祀<lb/>
　　　時用得詩見和似怪予破戒者用韻奉答<lb/>
幽居觀物化有始終必止人生亦氣類出入樞機裏偶<lb/>
落簪組間誰是巢居子筆札常繞身豈獨性所喜願為<lb/>
委地葉更逐狂飈起一攘本何心百步乃其理多言秪<lb/>
害道為仁竟由已紳書亦徒然臍噬嗟晚矣吾生尚多<lb/>
<pb n="KR4e0120_WYG_004-13b"/>
闕萬壑此其涘勿厭箴規言雞壇有明祀<lb/>
　　　　初予止詩鼎儀有約同止予援張汝弼故事以<lb/>
　　　　隻雞斗酒為罰鼎儀固未嘗止及予破戒乃和<lb/>
　　　　韻見索再叠前韻并雞酒答之<lb/>
與君同止詩拙者最先止至今雞酒劵尚在詩筒裏吟<lb/>
聲日不絶負約常在子病中未遽往顧劵每自喜君方<lb/>
掩耳卧十撼九不起三緘偶一吷乃輒相料理多言竟<lb/>
無益寧使人負已我雞固當擕我馬今秣矣明晨自公<lb/>
<pb n="KR4e0120_WYG_004-14a"/>
出遲予金明涘願託鶴林翁清風播來祀<lb/>
　　　予破戒時頗念鼎儀之約鳴治師召許為代罰<lb/>
　　　　既有成約再用韻邀三公同赴<lb/>
人皆止我詩君意方止止詞鋒苦相督置我重圍裏平<lb/>
生雞酒期吾愧金閨子<hi>鼎儀號金閨逸臾</hi>君同觀棋法勝敗俱<lb/>
可喜門首索雞吏堅坐訶不起其辭雖未直頗亦持一<lb/>
理釁機自君發安得終彼已前言亦戲之吾意今決矣<lb/>
買雞南市栅沽酒西橋涘且復醉茲辰是非付千祀<lb/>
<pb n="KR4e0120_WYG_004-14b"/>
　　　曰川㑹諸同年用韓昌黎園林窮勝事鐘鼓樂<lb/>
　　　　清時二句分韻得時字因效韓體<lb/>
念我三同友夙多豪俊姿南宫同甲第翰署同文詞功<lb/>
業復同志希臯慕龍䕫官曹有燕㑹亦以存箴規唯君<lb/>
與張子前後傷分睽歸衢振天翮鵷鳳已滿池爾來又<lb/>
十載歘見星霜馳維春暮三月和風蕩如飴髙堂敞楹<lb/>
戺列案堆盤匜觥籌逓交錯墨巻開淋漓坐席各有序<lb/>
酒行不用辭中披見肝膽外枿無藩籬我懷久屈鬱如<lb/>
<pb n="KR4e0120_WYG_004-15a"/>
以結就觽如鷹掣絛旋如驥辭銜羈又若萬里冰流飈<lb/>
盪空澌經冬抱深癖不得窺簷楣咫尺乃如此況居天<lb/>
一涯開圖見諸老云是先朝遺三楊二王軰風采猶當<lb/>
時我初歛容立已乃再拜之感今復懷舊歡樂無易茲<lb/>
君生在單閼我處一紀差佳兒勝冠帯字畫解倔竒人<lb/>
言頗類我我書詎宜師渠自有父風外人那得知爾曹<lb/>
已少壯我豈猶童兒從此老鉛槧虚名竟何施不如且<lb/>
飲酒我飲不滿卮初心抱虛警筋力當及斯前賢勿復<lb/>
<pb n="KR4e0120_WYG_004-15b"/>
道恐為爾軰嗤<lb/>
　　　經筵聞講中庸有述呈諸寅長<hi>是日王學士講戒謹恐懼章</hi>
龍飛御八極虎殿開羣經禮樂煥明制冠裳粲充庭大<lb/>
哉中庸理純粹復至精微言盡幽渺至治通神靈内存<lb/>
戒懼功外有位育能宋儒闡名義孔學昭儀刑煌煌精<lb/>
一傳千嵗如日星黙契入𤣥化沖居澹聰明聖心仰熙<lb/>
緝吾道方施行微官竊臣從列侍隨公卿恭聞聖賢訓<lb/>
内顧惕若驚天顔不盈丈帝鑒無留形雖無獻納權恐<lb/>
<pb n="KR4e0120_WYG_004-16a"/>
有玷辱情古來致君術感格須至誠庶幾涓埃力或使<lb/>
海嶽増作詩戒同志敢謂此地榮<lb/>
　　　五月十三日山弟亡辰夜間不寐哭而有詩<lb/>
今日復何日日永夜亦長夜長不得寐起坐心彷徨去<lb/>
年今嵗間倐忽異存亡生同為兄弟死獨歸山岡呢呢<lb/>
笑語聲隠隠燈燭光開緘得遺稿理篋見故裳此物久<lb/>
已塵誰遣在我傍我病人廢食萬外中攢戕老親不汝<lb/>
悲悲即恐我傷汝婦不敢啼嗚嗚咽空房我亦念衰老<lb/>
<pb n="KR4e0120_WYG_004-16b"/>
含悲茹肝腸誰無骨肉親而獨此禍殃三年四衰絰行<lb/>
路為酸傷難將百丈繩繫此白日光白日有明滅我哀<lb/>
那可忘<lb/>
　　　鼎儀宅分韻送其兄武儀還崑山得倪字<lb/>
君家好兄弟恩義兩不睽豈唯舉止似語笑皆天倪我<lb/>
本通家友三年負招擕留歡極酣樂飽德無嫌懠涼秋<lb/>
入庭樹風露忽已凄昔作鳳和鳴今為鴈分棲悠悠滄<lb/>
江上道路阻莫躋到門見桑梓登堂頌黄鯢人生重骨<lb/>
<pb n="KR4e0120_WYG_004-17a"/>
肉至樂諒不齊送君東城去蔓草青萋萋<lb/>
　　　擬古出塞七首<lb/>
平明集帥府有令事西征官軍二萬衆列騎分團營我<lb/>
身雖短小名次當先行征南競投籍征北多埋名男兒<lb/>
在節義臨難敢偷生本圖報恩私功名何重輕<lb/>
　　　又<lb/>
總戎戒行旅器仗貴堅完典衣買刀劍胡地多苦寒公<lb/>
家例頒與私債復相干兒出貧尚可親老無盤餐燈前<lb/>
<pb n="KR4e0120_WYG_004-17b"/>
背面啼强語逹夜闌雞鳴鼓角動上馬各據鞍<lb/>
　　　又<lb/>
潛行始出境面别情實難逢人語妻孥堂上有舅姑軍<lb/>
行視旂旐聞向黄河曲相顧問姓名同伴為骨肉星分<lb/>
良鄉㸑月傍井陘宿民貧苦供給縣官告不足掾吏飽<lb/>
肥羊馬飢奴無粟營門號令肅雞狗不敢挶起居有常<lb/>
節幸得免笞辱<lb/>
　　　又<lb/>
<pb n="KR4e0120_WYG_004-18a"/>
河曲二千里外險中廣夷胡兒十萬騎倐忽路無岐邊<lb/>
軍戒輕入壯士氣不持帷幄計深宻功成在何時糧儲<lb/>
日不繼淹留懼愆期邊疆古有患上將重興師吾知荷<lb/>
戈祋生死長相隨<lb/>
　　　又<lb/>
邏騎朝出塞胡來屢衝突我軍摧其鋒殺氣滿川窟將<lb/>
驕聞裹瘡戰勝多白骨兵家貴萬全豈足較毫髪千金<lb/>
買首功百金紀勲伐京軍得先陞邊卒長獨没卑情思<lb/>
<pb n="KR4e0120_WYG_004-18b"/>
上達疎賤不得謁日暮獨無言岧嶤見宫闕<lb/>
　　　又<lb/>
休營息軍士鳴角卧清曉傳聞遣麾下獻捷雲臺表朝<lb/>
廷屢西顧此事繫不小賞賚慰勤勞奬諭激忠孝再拜<lb/>
受璽書酬恩古來少開邊固非計境土當自保駐馬立<lb/>
轅門佇聽班師詔<lb/>
　　　又<lb/>
頻年討北冦往歳征南蠻七年六出師師出無空還將<lb/>
<pb n="KR4e0120_WYG_004-19a"/>
軍盡封侯鐵劵誓河山白衣領䕃襲立在執㦸班先朝<lb/>
麒麟畫位次逈莫攀功疑古惟重此義故不删君恩實<lb/>
浩蕩感泣徒澘澘諸公固當爾而我獨何顔<lb/>
　　　蘭舟詩送丘蘇州南歸<lb/>
幽蘭出山澤移植秋風時清芬寡流媚借問愛者誰使<lb/>
君來南國舟檝長相隨狂飈逐驚波霜雪憔悴之羣芳<lb/>
競岐路顔色爭紛迷蕭榛動盈把此物棄如遺愛惜復<lb/>
愛惜洗根濯其泥攬舟泝長江歸去兩不疑載歌蘭舟<lb/>
<pb n="KR4e0120_WYG_004-19b"/>
篇獨與和者期<lb/>
　　　偶成<lb/>
狄青在廣南寇盜盡削平首功數十萬獨遺智髙名豈<lb/>
無金龍衣肖似難可明功疑古惟重之子乃獨輕由來<lb/>
古名將事主貴忠誠近聞章州牒强半皆良氓孟軻有<lb/>
明訓善戰服上刑此軰竟何事吁嗟安足評<lb/>
　　　梓庭為徐生作<lb/>
南國足喬木北山多俯枝髙堂偉華觀之子美風儀弱<lb/>
<pb n="KR4e0120_WYG_004-20a"/>
嵗抱竒植磊落非衆姿山川毓靈秀霧雨含春滋龍盤<lb/>
勢屈鬱鳳宿羽逶迤中有錦繡文外有正直規孤根信<lb/>
寡匹大匠乃良師物生固有地材用亦有時願子自愛<lb/>
惜少壯以為期<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻四<lb/>
</p>
<p>
</p>
  </div>
<div>
<head>懐麓堂集巻五</head> <lb/>
    <p>
<pb n="KR4e0120_WYG_005-1a"/>
欽定四庫全書<lb/>
　懐麓堂集巻五<lb/>
　　　　　　　　　　　　明　李東陽　撰<lb/>
　詩稿五<lb/>
　　五言古詩<lb/>
　　　和沈地官時晹遊城西朝天宫韻<lb/>
嵗晏氷雪至閉門戒深冬窮隂結贔屭寒氣開鴻濛豈<lb/>
徒罷遊謁客至出亦慵牀頭抱膝卧布被圍熏籠沈侯<lb/>
<pb n="KR4e0120_WYG_005-1b"/>
心神霽顔色如春融十日不一見何以寫我悰朅來城<lb/>
西遊杖舄誰與同仙蹤躡樓觀帝樂聞笙鏞巍巍三珠<lb/>
林中有萬嵗峯俯聴塵世喧衆竅號秋蛩仰睇逐餘景<lb/>
流歌遡長風邈哉虚無教古昔聖所攻君懐度支計惜<lb/>
此繪畫功疇哉百川障頓使狂瀾東皇明統六合聲教<lb/>
通蠻戎兩京鬱相望城闕何葱葱龍盤萬嶺合虎踞千<lb/>
山重我昔往觀之湯池帶金墉君時在南署邀我回青<lb/>
驄周旂絢日月漢掌開芙蓉層臺與列署照耀當虛空<lb/>
<pb n="KR4e0120_WYG_005-2a"/>
逢僧問兠率訪道疑方蓬壯懐益磊磈陋目開昏䝉至<lb/>
今腸腎間尚覺百彚充適遭明良運感激惟寸忠堯門<lb/>
闢賢俊舜法除奸㓙孰云閭閻幽上與廊廟通君王垂<lb/>
衣坐百職分卑崇峩冠謬通籍立在明光宫願為千尺<lb/>
蘿附君百丈松君今已彊仕我亦非兒童及時不努力<lb/>
倐忽成老翁閒官逺書簿夙夜不在公校讐費年月官<lb/>
長多涵容美醖亦可戀大庖幸相供文章本非職篆刻<lb/>
徒為工班超晩投筆猶得班羆熊吾憐功名遂非慕萬<lb/>
<pb n="KR4e0120_WYG_005-2b"/>
户封不然赴林壑此興頗亦濃買田種桑稻躬耕課奴<lb/>
僮緬思太行愿斂退真吾宗知君負經濟我力非寅恭<lb/>
論功愧不逮内省面發紅誤將鉛刀鈍欲比鏌鎁鋒狂<lb/>
言試傾倒拍塞已滿胷君方賈餘勇逸氣凌崆峒紛然<lb/>
萬丘垤盡在塵埃中勲名唾雙手禄食輕千鍾平生四<lb/>
方志慷慨隨桑弓遊觀匪獨樂樂事豈易逢歌以報君<lb/>
意我懐安可窮<lb/>
　　　與李中舍應禎同飲時晹邸歸疊前韻<lb/>
<pb n="KR4e0120_WYG_005-3a"/>
我昔與君别京華三見冬逺遊隔江海離思沈空濛相<lb/>
逢問衷曲欲説已復慵吾生苦多難憂患為樊籠柔腸<lb/>
結成寸意氣慘不融哀琴與斷瑟曲罷傷遺悰嗟子亦<lb/>
何為所遭良獨同㣲霜降平地響應豊山鏞一語再三<lb/>
歎對坐蹙兩峯君為空中鶴我作牆下蛩孤鳴比咽調<lb/>
各自悲秋風愁城正突兀險絶難為攻幸當樽俎間賴<lb/>
此麯蘖功李侯君鄉彦來自東鄰東劇飲慕太白清談<lb/>
勝王戎當筵列盛饌豈論麥與葱山殽百種雜海錯千<lb/>
<pb n="KR4e0120_WYG_005-3b"/>
盤重閉門謝俗客不遣窺垣墉解我腰間魚縶我櫪上<lb/>
驄芳詞吐珠玉醉臉開芙蓉仰視天宇髙坐覺浮雲空<lb/>
興狂欲起舞兩袖如旋蓬向非地主賢感激安所䝉酒<lb/>
酣出詩句巻帙粲已充得非黄山谷或者蘇文忠初如<lb/>
決洪水勢蹙崇伯㓙又如驟天馬霧鬛天池通如登巨<lb/>
鰲背足躡三山崇珠光照海月下徹馮夷宫我乃路傍<lb/>
蒿不如山上松亦不如李桃餘姿媚兒童向來忘得失<lb/>
我已效海翁狂言久閉口一發偶為公起辭屢被肘顧<lb/>
<pb n="KR4e0120_WYG_005-4a"/>
我少從容自言有枰碁可以為子供勝欣敗亦喜有技<lb/>
豈必工君看敵國手峙立如貔熊誰云一丸泥可作萬<lb/>
雉封李侯掀髯笑謂我此味濃推手覆君局餘歡付蒼<lb/>
僮古來風流事多出文章宗如何嵇阮流棄禮蔑敬恭<lb/>
桓桓卞將軍怒頰為之紅至今想風采齒舌生寒鋒寧<lb/>
將瀲灧杯滌此磊磈胷國賦出吳㑹王師在崆峒頻年<lb/>
值水旱力盡經營中㣲官竟何事簮佩隨朝鐘平生㡬<lb/>
丁字愧彼兩石弓笑談一開口塵世真難逢從兹戒耽<lb/>
<pb n="KR4e0120_WYG_005-4b"/>
樂樂事慎勿窮<lb/>
　　　齊山書舍詩<hi>進士王允達讀書處也允達待制忠文公之曽孫義烏人</hi>
浙東文獻裔吾見忠文孫讀書金華郡結屋齊山村舉<lb/>
頭瞰青嵓儼若先公存文章與節義實並兹嵓尊齊山<lb/>
乃支派拱立如諸昆景行在瞻仰極力窮攀援藏修三<lb/>
十載獻䇿承明門上書乞鄉校奉祀修蘋蘩銓曹不為<lb/>
覆告諭複且温幽懐耿中夜夢與山靈言松楸我廬墓<lb/>
桑梓我田園烟雲䕶我扉風月主我軒吾方效王事再<lb/>
<pb n="KR4e0120_WYG_005-5a"/>
拜酬深恩終焉丘壑心不愧鶴與猿山靈辴然去夢覺<lb/>
日已暾朅來登我堂感我思欲鶱卓哉先賢後典刑我<lb/>
所敦斯文孰砥柱浩蕩狂流奔老成不可作此意更誰<lb/>
論<lb/>
　　　和蕭封君鳳儀遺詩四十韻<hi>鳯儀吳人早卒有生辰感興詩其子</hi>
　　　<hi>工部主事奎藏于家</hi>
世運迭推代昔聞桑海三萬物若久存金石或未堪君<lb/>
看垂髫子老鬂雙䰐鬖終焉山丘葬豈論黠與憨東吳<lb/>
<pb n="KR4e0120_WYG_005-5b"/>
有蕭子結髮稱竒男昂霄出塵壒氣與虹蜺參少年不<lb/>
自耀外斂中包含置身向經史出入同秋蟫分隂每自<lb/>
惜癖性久愈耽詞鋒極淬礪理窟窮捜探文如南山豹<lb/>
空谷凝雙耽光如蒼精龍盤屈在一函又如鯨鯤輩海<lb/>
底深波涵生當聖明時未獲雨露覃秋姿折蒲栁晚色<lb/>
凋樟楠流光不少待䂀馭無歸驂生乏軒冕榮死寧丘<lb/>
壑慚寂寥虞山下數尺封如龕有井勿多汲井竭因泉<lb/>
甘有玉勿頻磨玉折難成簮竒才固不夀聞者心為惔<lb/>
<pb n="KR4e0120_WYG_005-6a"/>
當年懸弧宴緑笋羅黄柑華裾亂雲日舞褎迴烟嵐溪<lb/>
魚出越笱隣酒傾吳壜餘商發古調哀響流江潭永懐<lb/>
奉母日衣綵隨輿藍劬勞念罔極往事空遺談色養苦<lb/>
不逮敢於㣲禄貪軻機忍復斷路米誰為擔歌成轉悽<lb/>
惻肝腑攅戈鐔是時夜正黒狐星暗天南落月噭嵓狖<lb/>
悲風嘯林甝蒼黄三十載蔓草荒寒菴官曹繼清白舊<lb/>
業惟缾甔屈建祭無芰嗜好豈不諳坡翁寳畫板身自<lb/>
盟瞿曇君有孝子誠而無流俗酣貽謀在文字况乃青<lb/>
<pb n="KR4e0120_WYG_005-6b"/>
於藍遺編襲蜀錦異楮開倭蠶夀公身後名可以齊鏗<lb/>
聃<lb/>
　　　陳王汝所藏朱澤民畫<lb/>
睢陽書家流作畫如作草松根石崚嶒健筆凌絶島垂<lb/>
蘿飄人衣盤石坐不掃鳴琴聲差差石籟風稍稍君看<lb/>
蕭散姿稱彼林下老遺縑百年内嵐氣濕不槁陳郎湖<lb/>
海情得此恨不早我生不學畫入眼分醜好嘗觀耆舊<lb/>
傳歎息風流少此意君獨知丹青安足道<lb/>
<pb n="KR4e0120_WYG_005-7a"/>
　　　寄題謝寳慶逸老堂得乞字<lb/>
寓形大塊間俯仰孰非物復為物所累轇軋何終訖君<lb/>
昔守湖南馳驅奉綸綍晨興必簿訟夜坐猶佩韍民憂<lb/>
與國計我抱恒鬱鬱居愁嵐霧蒸路駭江飈<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>秋霜復<lb/>
春露嵗月胡太倐遥憐使華返歸念朝衣拂孤桐載還<lb/>
輕五栁栽始菀天台峻宜登滄海清可袚鍾阜休移文<lb/>
鑑湖安用乞逸驥方脱銜㝠鴻不受罻天時迭推代物<lb/>
理有伸屈達人諒宜然吾道豈云茀行藏二十載夢覺<lb/>
<pb n="KR4e0120_WYG_005-7b"/>
徒髣髴萬事付三緘髙談不如吃心閒力愈健百疾謝<lb/>
攻熨曠懐浩無涯勁氣老猶仡思君逺莫覯佇彼髙風<lb/>
屹起望赤城霞文光正輝蔚<lb/>
　　　和謝于喬修撰雲山圖聨句韻兼懐沈仲律<lb/>
俯仰天地間吾人有髙興圖畫亦偶遭詩壇乃前定屏<lb/>
當廣座設壁與長縑扃幽懐惋百結醉眼豁雙懵沃埜<lb/>
平若掌横波急如絙頽雲澹將沈瀚海寒欲凌中峯儼<lb/>
尊長衆壑分婢媵羣坳訝空豂百折愁絶嶝包羅引地<lb/>
<pb n="KR4e0120_WYG_005-8a"/>
絡混沌洩天孕烟横似張幃露濕同覆甑嵓葩綻將然<lb/>
谷鳥呼若醒憑虚敞軒闥眺逺失梯凳塵消埜馬沒地<lb/>
濕晴蜺蒸江光晃無垠石籟差可聴得非茱萸沜或者<lb/>
柴桑徑洗耳幽澗泉清心逺林磬閒貪野芳採飽厭山<lb/>
殽飣流光難把玩富貴安足凭樂事希狂曽明時豈愚<lb/>
甯求之不可得何以攀逸乘流水宿有期幽蘭杳誰贈<lb/>
吾生尚驅逐兹意方蹭蹬憶當風日佳樂此賓主勝幽<lb/>
期予獨負往劵真足證重披意俱新未接神已凝雄誇<lb/>
<pb n="KR4e0120_WYG_005-8b"/>
鳯樓手規制皆畧稱苦憶豸冠翁風流逺猶賸玩賞在<lb/>
樽罍淹留謝韀鐙多才復愛客吾語非子佞努力青雲<lb/>
期交盟豈虛訂<lb/>
　　　竹岡别業<lb/>
崇岡何逶迤叢竹蔚交翠下有幽人居蕭然絶蕪穢繁<lb/>
隂坐層遝落葉時一墜緬懐塵外遊及此林下醉從來<lb/>
泉石性不愛軒冕貴呼酒酬此君與子終晩嵗媚哉東<lb/>
園華寂寞有餘愧平生貞晦情兹物乃其類欲作招隠<lb/>
<pb n="KR4e0120_WYG_005-9a"/>
歌羞為宦途説因君憶林壑未免形骸累炎天増鬱蒸<lb/>
中夜不得寐逺睇天東南凉秋起遐吹<lb/>
　　　題瀛州圖送陸翁東歸<lb/>
閉門六月雨堆案多詩書陸君索我詩僮僕走且呼麾<lb/>
之不肯去堅卧庭前除一朝再三至我已愧此奴空堂<lb/>
展圖畫倦眼開糢糊層樓挾翥鳯倒景凌飛鳬翠羽色<lb/>
婀娜金支光有無依㣲動天籟彷彿聞笙竽不知何方<lb/>
境乍可留須臾昔逢滄洲子云是登瀛圖如聞六合外<lb/>
<pb n="KR4e0120_WYG_005-9b"/>
復有真蓬壺吾方困炎溽頗欲超寰區自嗟塵凡骨或<lb/>
與神仙殊君家老仙客被服雲霞裾仰視園中人飄颻<lb/>
豈其徒當擕方平子共解雙明珠垂竿拂海月舉手招<lb/>
天呉吾能操几杖欲往不得俱惟將作詩意目送歸江<lb/>
湖<lb/>
　　　師召席上餞邵文敬户部使淮安得作字<lb/>
𤣥雲鬱重隂霖雨久逾大平田偃頽波萬彚同一挫纍<lb/>
纍黍穗落百畝不盈箇淮陽舊宜麥未足供甑磨稊稗<lb/>
<pb n="KR4e0120_WYG_005-10a"/>
價亦増誰能問粳穤官租苦未給生理安可作城市多<lb/>
游民山林有遺餓流離及溝壑去住總無奈地連兩畿<lb/>
邇業恐千家破近聞恩詔下已放今年課漢臣發諸廩<lb/>
唐法通百貨王事須賢勞地曹有良佐名辭鴻臚籍檄<lb/>
自尚書座行哉車馬艱詎免泥塗涴東南民力竭要使<lb/>
皇仁播官雖問升斗職豈在揚簸平生翰墨塲珠玉生<lb/>
咳唾簿書劇裁決餘暇得酬和羣情恣幽眇品類入搜<lb/>
邏徳澤乃膏腴文章比糠莝舉世輕迂談兹言我當坐<lb/>
<pb n="KR4e0120_WYG_005-10b"/>
偶託平生交因君識吾過君當䇿勲伐極力起貪懦聊<lb/>
因贈行什預卜還朝賀<lb/>
　　　題李源西城草堂<lb/>
魏公中山裔家有綱紀臣李姓源其名廣顙而長身歴<lb/>
事及胄子登堂拜夫人魏公肅家政鉅細必見詢公少<lb/>
嗣封爵朝謁隨楓宸禮官引班次甲乙頗失倫布衣入<lb/>
東省直造尚書門鬚髯奮如㦸畫地請具陳中山國佐<lb/>
命配享髙帝神功勲與嵗月粲若羅星辰雖言尺寸階<lb/>
<pb n="KR4e0120_WYG_005-11a"/>
要使白黒分尚書不能答胥𨽻不敢嗔遂令魏國籍迥<lb/>
絶諸公塵向非三寸功曷使大義伸兹事尤卓絶流芳<lb/>
播前聞今年過七十景迫桑榆鄰公恩賜休假始得辭<lb/>
昏晨買田種桑稌卜築西城闉功成斂身跡此意亦近<lb/>
真餐素夙所恥爽然思爾羣題詩草堂壁俯仰意無垠<lb/>
　　　題聴琴圖寄天錫<lb/>
幽齋落日晩援琴寫我煩絃疎不成調但有古意存一<lb/>
絃三歎息自謂和者難自從别君來山髙水潺湲衆好<lb/>
<pb n="KR4e0120_WYG_005-11b"/>
諧莫送置之不復彈曲看畫中人頗與吾意闗題詩寄<lb/>
逺道慰此平生歡<lb/>
　　　題王維詩意圖<lb/>
平田渺成湖仲夏月多雨汀鷺濕不飛林鶯澁還語村<lb/>
烟多乞鄰饁餉常及午柴門無鎖鑰出入隨杖屨白鷗<lb/>
似相識亦足忘爾汝王丞詩家流畫格亦天與君看百<lb/>
代遺摹搨尚如許吾生慕丘壑偶此繫冠組試問松下<lb/>
翁㡬人同出處<lb/>
<pb n="KR4e0120_WYG_005-12a"/>
　　　送錢先生致仕得臆字<lb/>
成化己亥冬公來自南國維時龍興節奉表宸旒側入<lb/>
朝未浹辰具疏寫衷臆臣年七十二鬚髮不復黒乞身<lb/>
謝圭組歸老東南域願為南極星中夜常拱北時當太<lb/>
平世聖夀千萬億臣雖在畎畝永荷陛下徳聖皇眷耆<lb/>
舊曰汝予輔翊古稱老成人豈獨賴膂力吾當奬休退<lb/>
卿意誠悃愊加官號冡宰名位班九棘貤封及三世兹<lb/>
典尤絶特公章再入省請解尚書職臣方避華要而敢<lb/>
<pb n="KR4e0120_WYG_005-12b"/>
䝉顯陟王言重丁寧公意増感刻願書歸榮字堂扁揭<lb/>
華織昭代垂憲章鄉人有矜式公卿睹盛事道路眼為<lb/>
拭江山佳麗地從此生顔色公夙梁棟資先朝手親植<lb/>
文章夷夏滿姓字兒童識帝惜漢馮唐天留宋蘇軾出<lb/>
入四十年終焉布衣極雲鵬忽税駕斂彼髙飛翼仕路<lb/>
豈不多屈指難再得菲材出門下久此玷榱杙再拜送<lb/>
公歸臨風逺相憶<lb/>
　　　夜飲王世賞餞别乃兄婺源丞中宣得小字<lb/>
<pb n="KR4e0120_WYG_005-13a"/>
髙堂粲華燈移席散清醥天寒羣鵲飛月出衆星眇我<lb/>
馬東南來風鬉疾於鳥羣公各登壇白戰已先佻吹竽<lb/>
終濫齊㑹食慙後趙王君簮纓家世逺風流紹文章醉<lb/>
鄉後意氣雲臺表仲氏方嚮庸丞哉未為小賢勞念驅<lb/>
馳及此公事了南都山水麗晚嵗氷霜少詩腸正百結<lb/>
况復離心繞留連感中夜明發待清曉江天渺思君但<lb/>
見孤鴻矯<lb/>
　　除日追和坡詩三首<lb/>
<pb n="KR4e0120_WYG_005-13b"/>
　　　餽嵗<lb/>
官曹接居鄰欣戚每相佐古人重交際末路頗近賀箱<lb/>
盈綵繒積豢出豚羊大晨閽已將迎夜僕不得卧侯門<lb/>
倉廩溢委藉紛四座寧知貧家食不自供甑磨禮豈使<lb/>
之然盛極乃為過千載東坡翁詩成㡬人和<lb/>
　　　别嵗<lb/>
暮聞嵗將别去矣不復遲呼酒持餞之可餞不可追嵗<lb/>
來莽何從嵗去茫無涯但恐慷慨顔不如年少時誰謂<lb/>
<pb n="KR4e0120_WYG_005-14a"/>
嵗去留不與我瘠肥聊同騃豎喜勿學癡翁悲嵗去固<lb/>
莫留嵗至亦莫辭回看故吾在努力幸未衰<lb/>
　　　守嵗<lb/>
君看守嵗法如畫有足蛇蛇足不可添嵗行寧可遮舊<lb/>
嵗如可守奈此新嵗何聊為坐終夜杯酒成讙譁朝衣<lb/>
尚未整櫪馬且未撾吾非杜陵翁歎此暮景斜髙堂椒<lb/>
花頌歡樂勿蹉跎惟應一日養欲與三公誇<lb/>
　　　上元後一日亨父席上得合字<lb/>
<pb n="KR4e0120_WYG_005-14b"/>
長安佳麗地冠騎紛馺遝時維上元節塵壒騰四踏華<lb/>
風藹春温香霧疑夜合魚燈照空明獸炭隠殘㷈侯門<lb/>
道路擁金翠有遺鈒街衢兒女喧老稚相噂沓官閑常<lb/>
閉户吾性頗耐雜忽聞好事邀詩興翩已颯髙堂列盤<lb/>
饌解帶方滿榻肥烹飫庖羊錯薦繁海蛤更深席屢煖<lb/>
歸袂每被拉春光僅九十轉眼過半百當時曲江遊庚<lb/>
癸驚再匝佳兒喜在抱何必勝佩韐語長意未窮賓主<lb/>
同一嗒悲歡勿重道且放陳遵閤<lb/>
<pb n="KR4e0120_WYG_005-15a"/>
　　　哭午兒<lb/>
今日復何日忽此涕淚垂骨肉能㡬何此淚來無時兒<lb/>
生不滿晬遂作終身期若非天屬縁誰遣夢我羆憶汝<lb/>
初生質氷華粲瓊枝筯力不及兄清澈似過之嚴翁撫<lb/>
兩孫足慰二子思婆擕母復抱傳玩争欣嬉吾弟蚤淪<lb/>
沒後生者難追分支繼中絶亦以存孤嫠孰謂既死身<lb/>
不能庇一兒空齋坐無語一感百念隨豈不達死生我<lb/>
哀心獨知登堂慰顔色已矣不復悲餘情或未釋昨夜<lb/>
<pb n="KR4e0120_WYG_005-15b"/>
夢在兹<lb/>
　　　寄題南京太常劉先生清風亭<lb/>
崇臺敞華構傑閣開巃嵸靈飈下虛亭萬籟聞天聰過<lb/>
松含浙瀝戛竹鳴琤琮清池逆素浪碧草翻幽叢神仙<lb/>
足官府中有瀛洲翁坐絶簿書勞門無車馬蹤振衣木<lb/>
葉下一嘯千山空長安舊塵土極目東華東起看十二<lb/>
樓迥在髙寒中君王垂衣坐禮重古秩宗懐哉夙夜心<lb/>
上與明神通平生陳無已再拜曽南豐上界接髙躅南<lb/>
<pb n="KR4e0120_WYG_005-16a"/>
都懐昔逢兹亭實名勝有意相追從臨朝送山甫作頌<lb/>
慙清風<lb/>
　　　避雨于喬夜歸翌日得師召詩知宿亨父宅戲<lb/>
　　　次其韻<lb/>
我留謝君飲君主張侯宿還因越溪釀更慕吳粳粥纓<lb/>
蓑掛凉雨袍笏謝炎燠曉起聞叩門開緘見心曲同遊<lb/>
二十載聚散難預卜朝飡太倉飯暮引玉堂燭悲歡同<lb/>
一初少壯如兩轂世故勿茍談此身聊自足文章亦劇<lb/>
<pb n="KR4e0120_WYG_005-16b"/>
戲勿謂遭我毒他時究淵源請檢歸田録<lb/>
　　　久旱<lb/>
昔旱或踰時今焉倐經嵗三冬無一白五月熯猶熾火<lb/>
雲堆若山赤日光射地風伯誰使狂雷師空作勢草根<lb/>
枯欲盡井水涸難繼春麰無復論秋穀不得藝焮陽動<lb/>
成火乖氣復為厲奪攘半幽燕流徙窮晉魏蒼生爾何<lb/>
辜氣數偶相值静言求其端幽逺安所致仁愛理則然<lb/>
乾封豈天意恭聞桑林禱聖主方惕勵明廷戒臣工犴<lb/>
<pb n="KR4e0120_WYG_005-17a"/>
獄理寃滯㣲官亦何為展轉勞夢寐端居愧素餐奮迅<lb/>
嫌出位憂心劇惔焚中熱不可制區區一寸丹耿耿天<lb/>
下計誰將天瓢水極力起凋瘁西成未愆期及此百物<lb/>
遂雲漢且勿歌豐年頌當製<lb/>
　　　困暑次韻白洲<lb/>
髙堂遞晴隂炎熇氣呼闞燔同洪爐然溽入厚地黯繁<lb/>
星夜方揺淫雨晝仍濫炎光石成燋暝色山帶黶羲輪<lb/>
燄赫赫雷轂聲轞轞龜拆行在田濤翻坐平檻占風想<lb/>
<pb n="KR4e0120_WYG_005-17b"/>
乾鵲吠日驚蜀㺌彼浴空羨鳬吾冠不如<graphic n="KR2222" url="https://raw.githubusercontent.com/kanripo/KR-Gaiji/master/images/KR2222.png" mimeType="image/png"/>甘泉冷將<lb/>
濯惡木繁可斬惔心甘獨勞炙手竟誰犯周扇懐仁風<lb/>
陶忩仰清範雖無簿書煩頗覺飡食減顰為窮兒愁怒<lb/>
作壯士喊亦有嵗寒交綈袍義思范豈無雪夜訪杯酒<lb/>
情意湛天時手中環世事波上艦晚尋東籬菊秋種南<lb/>
山豏思君正執熱有袂不可摻<lb/>
　　　春草圖為黎本端作<lb/>
出郭登平岡東原土新沃濃烟開萋迷見此千里緑縈<lb/>
<pb n="KR4e0120_WYG_005-18a"/>
紆緑長隄葱舊滿幽谷芳情競為榮逺意如有屬時光<lb/>
迭代謝物理相剥復屈子騷莫陳江淹賦誰續吾人荆<lb/>
楚秀舊住東山麓娟娟名家子被服蘭與玉君無植桃<lb/>
李桃李眩我目君無踐荆棘荆棘傷我足眷兹君子心<lb/>
風薫雨為沐培根去蕪穢及此繼芳躅<lb/>
　　　送孔憲副公鏞之廣東<lb/>
孔君本書生領職在方憲置身嶺海間越絶逺侯甸維<lb/>
時實多警盜賊滿州縣蛇吞與豕齧道路血相濺被圍<lb/>
<pb n="KR4e0120_WYG_005-18b"/>
在空城百里無一援忠義激肝腸身㣲命如綫檄同巴<lb/>
蜀諭騎比汾陽見一言闗福禍㓙黨皆革面終焉抱勞<lb/>
謙功成不自衒銓曹守常格誰復論最殿山川接東廣<lb/>
民俗固所便重任須老成君才久諳練揚清激其濁坐<lb/>
使南溟奠衆力苦莫支知君有餘羨昔逢劉職方開口<lb/>
不容先復有太史吳作詩如作傳王事誠獨賢愧子長<lb/>
筆硯誰云識君晚猶及都門餞<lb/>
　　　問津圖<lb/>
<pb n="KR4e0120_WYG_005-19a"/>
周道失其砥多岐正紛紜皇皇乘桴意環轍何殷勤迷<lb/>
路入楚蔡停車問耕耘問沮沮不語問溺溺不云方將<lb/>
騁雄辯上可凌髙雲遂令仲由勇逸氣摧三軍夫子憮<lb/>
然歎彼狂竟不聞豈知聖人志一飯不忘君民胞物我<lb/>
與鳥獸非吾羣寧同辟世士髙舉懐清芬時哉聖不偶<lb/>
萬古遺斯文彼耕獨何為幸免汙塵氛嗟嗟功名輩耽<lb/>
嗜成酣醺吾官亦飡素愧此心如焚惟賢古希聖老大<lb/>
窮朝曛吾津在洙泗敢謂茫無垠<lb/>
<pb n="KR4e0120_WYG_005-19b"/>
　　　體齋止酒用陶韻因疊韻問之<lb/>
昔予病止詩病頗為詩止君今病止酒此病相表裏君<lb/>
嘗勸我詩我以止報子欣聞覆杯戒及此勿藥喜詩魔<lb/>
固難伏酒興亦易起吾從止詩法深悟酒中理釁端或<lb/>
由人君意方罪已力絶非世情徳將斯善矣病源今始<lb/>
塞慎勿問其涘請書止酒詩永作刑牲祀<lb/>
　　　送徐用和之鎮原<lb/>
惻惻重惻惻與君各南北昔作同心人今為逺行客燕<lb/>
<pb n="KR4e0120_WYG_005-20a"/>
山望秦闗道路修且棘平生舊驄馬十步九欹側長風<lb/>
吹征衣黯淡塵土色莽莽天地間胡為此行役功名豈<lb/>
不念所志在憂國此意良獨知多言竟奚益<lb/>
　　　借扇一首戲書方石扇還之<lb/>
借扇不必佳所貴在及時鬱然暑溽際愛此風披披我<lb/>
豈乏此物篋笥偶不隨中流一失船萬斛將奚為古人<lb/>
忍凍死不恨囊無衣暑豈不可忍憐君非挺之我當還<lb/>
君扇君當還我詩我詩若不還郤問借者誰<lb/>
<pb n="KR4e0120_WYG_005-20b"/>
　　　送成憲教諭<lb/>
駐屐登崑山移舟汎秀水依依向雲樹戀戀别桑梓風<lb/>
物藹宜人方言猶在耳青氊本舊業仕路得新軌置身<lb/>
名教間寄興絃歌裏所得良亦多吾生聊復爾誰哉功<lb/>
名輩隴蜀方未已<lb/>
　　　董尚矩以畫禽索詩留予家閲月間假予所持<lb/>
　　　倭扇意若欲相易者既而返扇索畫則贋扇也<lb/>
　　　予既失扇又不敢留畫其計甚拙因憶坡老與<lb/>
<pb n="KR4e0120_WYG_005-21a"/>
　　　王晉卿以仇池石易韓幹馬事頗相類竊步其<lb/>
　　　韻一篇題于軸而并歸之<lb/>
雨霽開新圖幽禽滿庭緑天機自流轉俯仰萬態足或<lb/>
鳴髙其吭或啄擁其腹前軒羨抑揚後穉憐局蹙塵心<lb/>
謝樊籠野性逐耕牧逺睇回青霄英風起川瀆董君好<lb/>
事者愛畫比珠玉而我非詩雄因君愧雌伏且留西閣<lb/>
賞終擬東鄰卜許田及秦地魯趙空馳逐吾家鳯尾扇<lb/>
渡海自暘谷知君熊掌心二物皆所欲吾方混真贋寧<lb/>
<pb n="KR4e0120_WYG_005-21b"/>
敢論直曲郤笑王右軍籠鵞何太速<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻五<lb/>
</p>
<p>
</p>
  </div>
<div>
<head>懐麓堂集巻六</head> <lb/>
    <p>
<pb n="KR4e0120_WYG_006-1a"/>
欽定四庫全書<lb/>
　懐麓堂集巻六<lb/>
　　　　　　　　　　　　明　李東陽　撰<lb/>
　詩稿六<lb/>
　　五言古詩<lb/>
　　　家君以詩戒夜歸因用陶韻自止<hi>辛丑十二月望日</hi>
吾生苦多欲有戒方一止胡為省身戒又落多言裏古<lb/>
人不逺遊此義聞孔子又聞父母年可懼復可喜向來<lb/>
<pb n="KR4e0120_WYG_006-1b"/>
風雪夜偶闕問居起嚴訓當過庭㣲辭有深理為憐僮<lb/>
僕勞當以人視已仁哉長者言為利斯溥矣内觀恒惕<lb/>
若若在深淵涘朝出暮必歸盟言自今祀<lb/>
　　　墨菊二首<lb/>
白露被原隰黄菊秋始花餘馨引遥袂采掇初還家秀<lb/>
色雖可玩玩久不復華入畫清且古為詩正而葩幽懐<lb/>
託揮寫庶用傳無涯持此問真幻無言空自嗟<lb/>
　　　其二<lb/>
<pb n="KR4e0120_WYG_006-2a"/>
畫菊不畫香香空詎堪掬畫菊不畫色色似花已俗都<lb/>
無色香在安用此為菊登堂見孤標入手疑可觸自非<lb/>
識菊者但看桃李足古色今不知世人空有目<lb/>
　　　畫雞<lb/>
秋稼已登場黄雞俛而啄縰縰拂毛羽縷縷不厭數安<lb/>
棲謝樊籠遺哺及雛㲉時哉適所性宛轉如有覺髙鳴<lb/>
或自振恥此弄咿喔主人重恩義至死懐一握禄食爾<lb/>
不如巢居愧羣齪<lb/>
<pb n="KR4e0120_WYG_006-2b"/>
　　　題邵翁碁墅巻<lb/>
奕棋雖細事可以觀小徳非無勝負争亦足髙曲直胡<lb/>
為紛紛者簞豆不掩色雄夸每絶呌巧伺或深匿不然<lb/>
出忿語與此同一格寄言同浴人慎勿譏裸裼賢哉東<lb/>
陵老愛此時自適指麾兒子輩已足支大敵旁觀但坐<lb/>
嘯信手聊戲劇安得從之遊清談澹終夕能令夸者黙<lb/>
亦使忿者釋我語君不聞神交向空寂<lb/>
　　　送喬生宇歸樂平<lb/>
<pb n="KR4e0120_WYG_006-3a"/>
我友中書君十年抗師席當時門下士往往繼科籍喬<lb/>
生西南來竦如木初植良材就斤斧規矩應丈尺文場<lb/>
纔弱冠已破萬人敵而猶不自滿欿若字未識朅來過<lb/>
我堂每語終日夕談詩辨格律論字窮㸃畫㣲言析豪<lb/>
芒獨詣超畛域紛紛科舉徒未暇論與䇿古文時所棄<lb/>
似子寧易得吾生好講學久矣抱深黙愛子方起予胡<lb/>
為重行役朂哉千里途及此分隂惜少年豈可恃我已<lb/>
非白晳文章未足論太上貴立徳而師有嚴規我語贅<lb/>
<pb n="KR4e0120_WYG_006-3b"/>
何益<lb/>
　　　題章元益愛菊亭巻<lb/>
種花不種菊物玩志不持學詩不學陶雖工亦奚為隠<lb/>
者丘壑情幽芳氷雪<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>陶翁昔愛菊此興固其宜章君<lb/>
本宦達斂跡東江湄林居絶衆卉愛此黄葳蕤居與花<lb/>
為鄰行以畫自隨飄揺比風外嘯咏南山詩南山何崔<lb/>
嵬下有荆棘枝棘多損我花路逺勞我思何當薙荒穢<lb/>
永興塵埃辭兹願必終遂坐待秋風時<lb/>
<pb n="KR4e0120_WYG_006-4a"/>
　　　賀鼎儀遷諭徳得檢字<lb/>
華蓋天穹崇青宫地深儼同時侍從臣一一皆妙選陸<lb/>
君偉文行不抗亦不謟銛如囊中錐穎脱不受掩年勞<lb/>
秩屢遷徳諭官曷忝名厪黼扆記薦豈公卿剡平生耐<lb/>
官職寵極翻自斂須知啓沃功不獨事編檢姓字符鼎<lb/>
彛文章歸琬琰非才獨慙子同第名久玷交游二十年<lb/>
道義足薫染攀躋竟何能時嵗驚荏苒勲業乃攸期榮<lb/>
光詎相艷努力當壯齡時哉此其漸<lb/>
<pb n="KR4e0120_WYG_006-4b"/>
　　　鏡川先生宅賞白牡丹得白字<lb/>
玉堂天上清玉版天下白幸從清切地見此純正色露<lb/>
苞春始凝脂蕚曉新坼檀深藹薫心絳淺㣲近積終焉<lb/>
保貞素不涴脂與澤先生無物玩聊以物自適澹哉君<lb/>
子懐富貴安可易臨軒撫流景愛此不忍摘我亦惜春<lb/>
心逢花作花客先生顧客笑偶此非宿昔客去花未䦨<lb/>
嫣然共今夕<lb/>
　　　藤蓑次陳公父韻<lb/>
<pb n="KR4e0120_WYG_006-5a"/>
采藤復采藤日夕費斤斧製為身上蓑人古衣亦古借<lb/>
問製者誰白沙乃蓑祖冉冉緑蓑衣蕭蕭白沙渚披蓑<lb/>
向江水顧影還獨語愛此勿輕捐春江正多雨<lb/>
　　　其二<lb/>
披蓑登前岡欲往藤被嶺新梢拂舊蓑樛結不復整自<lb/>
笑林下隂不如波中影<lb/>
　　　送楊應寧三首<lb/>
我馬識君門每過還自止宦途亦多岐所識能有㡬朝<lb/>
<pb n="KR4e0120_WYG_006-5b"/>
遊樂方劇暮别情未巳平生道義交豈獨愛文史此别<lb/>
良獨難黯然而已矣<lb/>
　　　其二<lb/>
君年十三四蚤以竒童稱奉詔入翰林時人羨登瀛甲<lb/>
第豈不貴中書地亦清終為遺珠歎不使四海驚我年<lb/>
雖稍長學業竟何成送君滄江去江樹逺含情<lb/>
　　　其三<lb/>
君本滇陽人還生嶺南地巴陵非故鄉京口亦何意莫<lb/>
<pb n="KR4e0120_WYG_006-6a"/>
問東西蹤浮生本如寄松楸翳成隂桑梓鬱交翠所至<lb/>
各縈懐功名勿留滯吾生半南北歸與子同計舊業空<lb/>
衡湘僑居託幽薊向來金陵路展轉勞夢寐造物不我<lb/>
仇卜鄰願當遂此意君獨知吾言諒非戲<lb/>
　　　寄王丹徒公濟二首<lb/>
我昔覽京口遥登浮玉峯江山偉形觀逺睇開塵䝉時<lb/>
無故人在獨往遺形蹤别來十五年我友遊江東同心<lb/>
不相值跡與參商同君今領民社王事方在躬寧能縱<lb/>
<pb n="KR4e0120_WYG_006-6b"/>
耳目或可披心胷幽懐倘予憶願寄南歸鴻<lb/>
　　　其二<lb/>
美人别我來贈我氷絲絃絃直似君操絃清似君言一<lb/>
彈不成調再鼓不成歡舊曲不復記離愁莽無端山髙<lb/>
水復逺君去何時還我琴不必工雖工向誰彈古人知<lb/>
音少今人知音難<lb/>
　　　不寐<lb/>
遥夜耿無寐悠悠對青燈幽懐不盈掬縷結如春繩垂<lb/>
<pb n="KR4e0120_WYG_006-7a"/>
髫弄柔翰濫采世上聲弱嵗忝科籍冠簮奉明廷生平<lb/>
四十載鬢髮白㡬莖豈不愧竊禄日給粟數升惟餘素<lb/>
心在不與炎凉更營營彼何物集我垣西庭沾我白苧<lb/>
裳涴我素玉屏城狐不敢問市虎難為攖塗人勿復道<lb/>
知者已復驚曽參豈殺人不疑本無兄内省寔自疚人<lb/>
尤竟誰能不聞謗貪者足凂夷齊清古人重不辯辯極<lb/>
飜益増志士恥茍免壯夫想孤征擬尋江湖興未結松<lb/>
筠盟故國隔湘水舊遊在金陵兹謀苦不遂鬱鬱竟何<lb/>
<pb n="KR4e0120_WYG_006-7b"/>
成誓存操修節謹獨戒未萌閉門索古義著書見髙情<lb/>
著鞭讓祖生割席效管寧從此畢餘志垂休俟千齡<lb/>
　　　痛語一首柬南屏<lb/>
砭焫攻㣲痾力與疾相閧燔焚勢不已百節皆為動右<lb/>
臂鍼獨多腕尰逾負重左肢豈解事匙粥不自送我病<lb/>
亦偶然星火忽已烘古人戒謹疾我豈敢為縱蒼黄苫<lb/>
塊身六氣為一中因循積年載展轉驚寐夢瞑眩疾乃<lb/>
瘳兹言夙攸誦刮骨彼何雄湔腸或非懵我計決恐遲<lb/>
<pb n="KR4e0120_WYG_006-8a"/>
醫謀固當用聊輕筋骼困坐待膿血湩痛癢方自知胞<lb/>
哉㡬人共平生骨肉交思君令人痛朅采慰藉情欵語<lb/>
得深奉寧知君歸後獨樂不及衆西郊昨夜雨不解憂<lb/>
懐壅悵望君不來悲歌當予慟<lb/>
　　　篁墩所藏賓頭盧説法圖<lb/>
釋有賓頭盧長睂映頭白偶逢優填王説法示生寂譬<lb/>
如野行者為彼猘象迫俯身入深井下有龍蛇宅援藤<lb/>
上髙樹上有二䑕齰野火燔其根根裊不自植事㡬出<lb/>
<pb n="KR4e0120_WYG_006-8b"/>
倉猝生死寄頃刻忽有羣蜂來芳馨不盈滴六根與四<lb/>
大纏縶誰為釋欲問有生人胡能隠身跡人生所遭異<lb/>
一樂恒患百吾儒實順受此輩方巧匿先生兩道眼夷<lb/>
險同一格獨念居安徒思危乃良䇿聊為發竒難使自<lb/>
圖畫得我鈍落鋒機欲語飜自黙嗤彼畫中人何如㸃<lb/>
頭石<lb/>
　　　問白髭<lb/>
毛髮有白黒遲速亦有時我年四十强誰遣白我髭謂<lb/>
<pb n="KR4e0120_WYG_006-9a"/>
予夙多病或者煩憂思髭生本髮類我髪胡未知人言<lb/>
白可拔拔白將何為或言黒可返借問返者誰髭乎茍<lb/>
能言聊以解我頤<lb/>
　　　代髭答<lb/>
託質向君身稀㣲愧毛髮於身百無濟況乃貽玷缺憂<lb/>
病君自知敢以諛累哲君髪豈不華幸逺不近瞥後生<lb/>
能㡬何壯老真倐忽白拔秖自欺黒返竟何悦多言亦<lb/>
安用勿謂髭也呐<lb/>
<pb n="KR4e0120_WYG_006-9b"/>
　　　問白髮用髭韻<lb/>
我生汝本黒汝白從何時汝長亦已白何得短彼髭髭<lb/>
白汝豈黒嗟我獨不思三年不對鏡縱白安得知訐言<lb/>
信有之髭豈誑我為髭白汝亦白黒者尚有誰豈我弗<lb/>
汝養靜言觀我頤<lb/>
　　　代髮答<lb/>
君身鬚睂具鬛者寧獨髮髮也幸獨長雖長亦同缺壯<lb/>
老信有端知㡬乃明哲汝徳不益増我衰豈終瞥習變<lb/>
<pb n="KR4e0120_WYG_006-10a"/>
如我然繁多起絲忽汝躬不内顧顧以容為悦我意君<lb/>
不知兹言我當呐<lb/>
　　　植柘陳翁刲股巻<lb/>
伐樹勿伐柘愛此手澤存爪樹傷柘膚鋤樹傷柘根根<lb/>
膚尚可惜戕肌亦何人吾肌本親遺吾以奉吾親茫茫<lb/>
堪輿内此意誠苦辛肌戕幸不死遺𦙍終兒孫孫乎慎<lb/>
無忘錫類良有因<lb/>
　　　洗句亭<lb/>
<pb n="KR4e0120_WYG_006-10b"/>
洗句復洗句洗句先洗心心清絶塵滓句清無哇淫洗<lb/>
句尚可淺洗心須用深所用有深淺水哉何古今有句<lb/>
莫太清太清寡知音知音苦不遇獨和滄浪吟<lb/>
　　　送王存敬秋官知興化得但字<lb/>
王君東南豪才氣絶軀幹一經重賢科百里見雄斷西<lb/>
曹美風裁而復愛文翰還操老吏筆郤判詩家案入朝<lb/>
更出守恩詔何渙汗莆陽亦名邦金紫蔚相爛清風散<lb/>
塵歊好雨知嵗旱勲名竟當成軔發此何但吾翁䝉泉<lb/>
<pb n="KR4e0120_WYG_006-11a"/>
老遺跡猶可按謗言昔徒興白黒久乃判古來經濟士<lb/>
不受羣疑絆送子獨含情臨風㡬長歎<lb/>
　　　登髙二首次韻答錢與謙狀元<lb/>
莫居丘垤地為學如為山望道如望海莫近汙潢灣吾<lb/>
生好求士意欲窮區寰有津孰與航有磴孰與攀行矣<lb/>
幸勿疑朂哉山海間<lb/>
翰林神仙窟鼇峯出瀛海天低衆山伏地合羣流匯恩<lb/>
寵絶代殊榮光有時改許身徳義重華國文章在行且<lb/>
<pb n="KR4e0120_WYG_006-11b"/>
懼吾衰君名世方采<lb/>
　　　方石惠貓忽被踏以死悼而賦之<lb/>
懸燈直廬夜見此貍奴羣主人愛貍甚指㸃向客云西<lb/>
鄰乞貍母乳孳當深春我本無長物但令守典墳客意<lb/>
不忍奪念為主所珍主人忽南徙書擔愁紛紜居然棄<lb/>
其餘一尾幸見分人苦不知足既得擇愈勤色純足貴<lb/>
屈此法舊所因擕歸雪照眼兒女争歡欣先防老貍欺<lb/>
更避惡犬狺丁寧戒婢僕為我謹朝曛寧知不旋踵步<lb/>
<pb n="KR4e0120_WYG_006-12a"/>
履生艱屯蒼黄不能捄吊歎若有聞孰謂方寸靈不如<lb/>
趾在麟嗟嗟放麑子此意實近真吾方為䑕厄誓欲䇿<lb/>
貍勲貪功信多悔縱暴亦非仁彼䑕固無恙爾貍竟委<lb/>
身悲哉勿復棄葬之我竹根竹非利汝死庶免烏鳶鄰<lb/>
猶感贈貍意賦詩謝主人<lb/>
　　　題蘭為司冦何公<lb/>
楚澤有幽蘭名髙百花選孤根託地靈芳心應時展陽<lb/>
和一披拂春色無深淺清風徧六合孰謂知者鮮援琴<lb/>
<pb n="KR4e0120_WYG_006-12b"/>
思昔人古意嗟已緬層厓數枝竹意若相慰勉穠華須<lb/>
郤避荆棘行當翦幸此挹餘芬披圖漫舒巻<lb/>
　　　送楊應寧提學之陜西三首<lb/>
君來㡬日前屈指算君程君行㡬日前使我夢先驚問<lb/>
君孰為來問君孰為行倉皇六載間展轉萬事并欲語<lb/>
不得盡欲别難為情<lb/>
君從滇南遊意不在金寳歸裝詩篇富逺目江山飽遺<lb/>
蹤念丘墟舊事懐父老重惟宗祧計擇後良亦早達能<lb/>
<pb n="KR4e0120_WYG_006-13a"/>
洞大觀孝足慰昭考之子瑶瑜<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>兼聞嗜文藻愛之不<lb/>
可見見彼昆弟好通家情所闗兹事況不小願君自珍<lb/>
惜逺向風霜道<lb/>
江南形勝地可游亦可居君居僅六載乃有田有廬種<lb/>
苣晚成筍買秧秋作魚官程正發軔歸計已有餘君行<lb/>
世所重君才此方於試看一家業經濟我不如不如南<lb/>
官去衣冠就樵漁有興苦未遂送君意踟蹰<lb/>
　　泰和羅氏家傳四圖詩<lb/>
<pb n="KR4e0120_WYG_006-13b"/>
　　　羅氏五世祖宋茌平簿伯夀嘗刲股愈母疾有<lb/>
　　　司表其所居坊曰旌孝坊在縣東百步許圖曰<lb/>
　　　純孝<lb/>
旌門自何年宋朝南渡後借問旌者誰縣東羅伯夀憶<lb/>
當刲股時見母不自捄本無營利心誰遣為名貿皇天<lb/>
有錫類遺體神所佑五世旌賢科貽謀竟堂構卓哉孝<lb/>
子家永為忠臣胄<lb/>
　　　羅曽祖諱理為徳安同知有巨盜糟李捕弗獲<lb/>
<pb n="KR4e0120_WYG_006-14a"/>
　　　逮者數百人縱使禽賊皆願盡力遂獲糟李治<lb/>
　　　園得鐵數萬斤㑹徴鐵令下悉出以代民輸圖<lb/>
　　　曰徳政<lb/>
徳安古良吏佐郡功可録縱囚得真盜縲紲無留獄有<lb/>
如釋李祐元濟終就戮掘地見黒金有利不思鬻吾心<lb/>
幸無染民税亦以足歆揮竟何事産濟非我欲由來重<lb/>
官評寧止範鄉曲文貞作家傳雅操比氷玉氷玉有遺<lb/>
風聞孫繼芳躅<lb/>
<pb n="KR4e0120_WYG_006-14b"/>
　　　羅祖母周寡于西安之戍楊文貞公言于仁廟<lb/>
　　　而釋之周擕稚子走金陵謝文貞歸不失節以<lb/>
　　　死文貞亟稱曰賢圖曰貞節<lb/>
盤盤九折坂妾行日苦逺妾歸夫不歸不恨歸時晚感<lb/>
兹君恩重惜彼去日短擕家渡江水骨肉不在眼不有<lb/>
文貞公賢哉竟誰嘆<lb/>
　　　羅公諱善進少在文貞門有贈墨者視之則金<lb/>
　　　也遂還之文貞以是重公圖曰郤墨<lb/>
<pb n="KR4e0120_WYG_006-15a"/>
巍巍揚公門揭揭羅氏子客來公不見見子斯可矣伭<lb/>
墨黄金胎有客為子遺揮之不肯受客媿公獨喜童子<lb/>
亦何知知公四知裔異姓本通家誨穀乃相似何以紹<lb/>
遺休公孫賢太史<lb/>
　　　寄李知縣遂之<lb/>
嵗晏朔風厲河水載行車之子東南征前路阻且紆擕<lb/>
家住灣北旅泊非寧居開門掃殘雪閉門讀古書書生<lb/>
慎窮達壯士惜居諸百里多貧民隆冬尚無儲向來嘘<lb/>
<pb n="KR4e0120_WYG_006-15b"/>
呵力力盡意有餘離心繫孤掉逺信回雙魚時哉戒春<lb/>
發無為重踟蹰<lb/>
　　　聞方石先生得遺腹孫<lb/>
故人喪愛子棄官歸故園空懐向平念誰候柴桑門吾<lb/>
心怛如割匪獨傷弟昆朅逢舊台守達致州人言言從<lb/>
抵家後乃得遺腹孫素辭簿書勞辦此鞠育恩竒事諒<lb/>
非偶善徴詎無根綿綿千鈞力耿耿一髮存天乎豈無<lb/>
知可與知者論詩成不寄達庶以紆吾煩<lb/>
<pb n="KR4e0120_WYG_006-16a"/>
　　　題畫<lb/>
騎驢下前坂山深日將晚水石何蕭條風稀鬂毛短秋<lb/>
聲在髙樹嵗去不復返遥指故人家松花夜當飯<lb/>
　　　送蔣宗儒良醫歸老<lb/>
流雲遞晴隂飛雨忽而過黄塵暗西郊河水不滿柁言<lb/>
從北畿返遥憶東山卧未清炎暑懐且免泥塗涴兩枰<lb/>
萬事畢一酌千愁破平生醫國心少壯驚老大榮名方<lb/>
得謝餘寵猶在荷欲問滄浪歌歌成㡬人和<lb/>
<pb n="KR4e0120_WYG_006-16b"/>
　　　兆先赴試三河念之有作<lb/>
東行百里程送汝萬里心衣裝問寒煖野望疑晴隂汝<lb/>
生不離膝别我恐未禁翩然上馬去似有壯士襟髫丱<lb/>
能㡬時忽已勝冠簮摛毫出組製把玩驚詞林嘶鳴誤<lb/>
一顧奬借踰千金不學是吾憂虚名非汝任古人重宅<lb/>
相泒出䝉泉深南屏實衆望鬱鬱泰山岑汝師文塲手<lb/>
奪錦春江潯蓬麻得依附玉石勞鐫鋟遭逢我弗逮天<lb/>
意或在今求論目前事長途尚駸駸貧餘詩書在老覺<lb/>
<pb n="KR4e0120_WYG_006-17a"/>
嵗月侵汝幸慰我意我方為汝箴嬰懐繼日夕屈指經<lb/>
辛壬遄歸一見面誦我東行吟<lb/>
　　淮海遊<lb/>
　　　愚樂傅公嘗遊淮海間士大夫贈詩成巻為補<lb/>
　　　是詩<lb/>
汎彼江湖興來為淮海遊髙帆駕巨浪浩蕩空中浮上<lb/>
有盪胸雲下有濯足流吹簫動海月皷枻驚沙鷗長歌<lb/>
振林木逸響歸滄洲至今淮上人髣髴疑仙舟懐賢託<lb/>
<pb n="KR4e0120_WYG_006-17b"/>
楚些感舊聞吳謳寧無後來者俛仰難為儔<lb/>
　　　閏月對菊<lb/>
五月復五月六月行復來一雨滌炎熇再雨清塵埃兹<lb/>
晨忽如注墮溜鳴空堦回風坐飄䬃巾袂相徘徊氷絃<lb/>
濕不彈叢帙委不開孤吟答幽響爽思凌飛臺昔人有<lb/>
深慮道暍思黄梅淹留幸未晩物意回枯荄君看古牆<lb/>
背已見青莓苔<lb/>
　　　主一齋為徐都憲公肅賦<lb/>
<pb n="KR4e0120_WYG_006-18a"/>
世途日紛錯應變良獨勞有政如繭絲有法如牛毛矧<lb/>
惟跬步間出入亦異遭向非定静功多言竟呶呶君子<lb/>
慎存省一敬中自操物情詎我奪帝鑒焉能逃執虛手<lb/>
恒盈踏險腳益牢静觀紀昌射動鼓庖丁刀言小足喻<lb/>
大行卑乃登髙聖途可方軌有轂誰當膏<lb/>
　　　徐亞卿原一六十二得雙生戲柬一首<lb/>
澄澄嚴江波混混入東海雙雙出明珠煌煌弄光彩聲<lb/>
聲識英物表表見神采遥遥徐卿胄衮衮靈源在茫茫<lb/>
<pb n="KR4e0120_WYG_006-18b"/>
堪輿間物物任真宰竒竒覩兹事嘖嘖争歎駭看看頭<lb/>
角露忽忽弦望改望望湯餅筵徐徐欲安待<lb/>
　　　送錢與謙修撰<lb/>
與子論文章㳂流自前古莊騷信枝葉經傳乃宗祖當<lb/>
其得意時入口辨甘苦又如色過目白黒粲可數刻鏤<lb/>
恥雕龍炳蔚驚變虎與子談道義培根去榛莽孤懸見<lb/>
衡鑑險設謝城府予心諒子知子志必予吐嗟哉勢利<lb/>
徒各自傾肝腑與子談世故今昔同仰俯悲歡動相涉<lb/>
<pb n="KR4e0120_WYG_006-19a"/>
成敗時逆覩賓筵每更僕朝坐常及午堂升詎無因鄰<lb/>
卜固其所依依别我去道路忽修阻振衣千仞外艤櫂<lb/>
三江滸汝親並白頭汝弟方接武歸承聖主詔拜學嬌<lb/>
兒舞此樂須盛年誰云守環堵古人稱仕學進盡還退<lb/>
補登山航海心有力竟思努愛子千金軀深藏是良賈<lb/>
　　　采桑玉堂隂二首答篁墩學士<lb/>
采桑玉堂隂分蠶長安郭一勞累百枚再分連數箔寧<lb/>
知貴富地此物能沃若平生畎畝憂黽勉懐力作嗟彼<lb/>
<pb n="KR4e0120_WYG_006-19b"/>
衣錦兒空言養蠶樂吳機詠濯濯周葉歌莫莫遺我通<lb/>
家人同心故相託愛之敢輕棄弱女方就學<lb/>
　　　其二<lb/>
采桑玉堂隂隂濃樹婆娑一采不滿筐竟日能㡬何乃<lb/>
知富貴地不及窮山阿蠶成忽滿眼所得良亦多人言<lb/>
繫家運或者隂陽和向非夙夜勤豈恃葉與柯衣多必<lb/>
思寒吾民本同科欲將分蠶意廣被無偏頗<lb/>
　懐麓堂集巻六<lb/>
</p>
<p>
</p>
  </div>
<div>
<head>懐麓堂集巻七</head> <lb/>
    <p>
<pb n="KR4e0120_WYG_007-1a"/>
欽定四庫全書<lb/>
　懐麓堂集巻七<lb/>
　　　　　　　　　　　　明　李東陽　撰<lb/>
　詩稿七<lb/>
　　七言古詩<lb/>
　　　平隂武愍王輓詩<lb/>
十有四年秋八月胡笳吹塵暗城闕漢家天子親出師<lb/>
旌旗如山令不發將軍意氣如飛熊腰間寳劍雙白虹<lb/>
<pb n="KR4e0120_WYG_007-1b"/>
長戈一麾四十萬六合慘澹多悲風胡天㝠㝠夜飛雪<lb/>
將軍奮呼山石裂平生鐵石舊肝腸化作烏鳶口中血<lb/>
君王龍馭今在途臣身已死誰為扶中興功業吾豈敢<lb/>
君王獨歸臣不返裕陵松栢自千年臣歸祔葬橋山邊<lb/>
英魂或助天飈起長為狼山掃夕烟<lb/>
　　　送金太守致仕<lb/>
北風蕭蕭起平陸逺客還思舊鄉曲青袍白馬送君歸<lb/>
楚水吳山為誰緑當年獻䇿來京華飄飄意氣凌雲霞<lb/>
<pb n="KR4e0120_WYG_007-2a"/>
曉日長趨九華殿春風爛醉五侯家雙旌照人日杲杲<lb/>
承恩獨出長安道西江稚子解絃歌南國騷人怨芳草<lb/>
退身不待衰病年懸珂結駟空留連三山松栢宛然在<lb/>
五陵桃花亦可憐山中寥寥何所有蓴菜羮兼菊花酒<lb/>
相如膝上七絃琴元亮宅邊五株栁清時令子居黄門<lb/>
門前冠蓋如雲屯功名去住總適意此樂悠悠安可論<lb/>
　　　赤壁圖歌<lb/>
荆州水軍八十萬鼓櫂揚旗下江漢江東將帥誰敢當<lb/>
<pb n="KR4e0120_WYG_007-2b"/>
年少周瑜獨輕難漢家英雄本龍種怒指中原扼雙腕<lb/>
孔明決䇿討操逆誓復深仇起相扞東風吹沙暗赤壁<lb/>
百里旌旗眼中亂列炬争馳疾若星南軍已在中流半<lb/>
黄郎大呼老瞞走烏鵲翻飛過江岸攀縁失手勢兩孤<lb/>
一紙軍書萬人散賊兵未平壯士死猜疑已作蕭牆患<lb/>
脣亡齒寒不自知可惜衣冠盡塗炭乾坤無情嵗月改<lb/>
千古兹山石不爛東坡老翁好竒古一官逺向黄州竄<lb/>
簫聲入秋木葉空此地經過獨腸斷髙歌扣舷和者誰<lb/>
<pb n="KR4e0120_WYG_007-3a"/>
回首斯人亦凋換姦雄僣竊何足數青史離離後人看<lb/>
為君擊節歌此圖郤立蒼茫倚長歎<lb/>
　　　庚寅夏苦雨答鳴治長句<lb/>
驚雷破樹雲出山急雨墮地流潺湲爾來一月未斷絶<lb/>
行路戹塞往復還官隍朝決朝陽闗野渚夜漲張家灣<lb/>
邊河人家數千口骨肉漂蕩隨枯菅居人乗舟走平陸<lb/>
舩底秫苗俯可攀城中溝渠失疏導街頭結筏通市闤<lb/>
東鄰婺婦抱兒泣西家老翁窮且鰥升求斗糴典衣盡<lb/>
<pb n="KR4e0120_WYG_007-3b"/>
有物何況珥與鐶君王惻惻念孤瘝賑粟屢自公家頒<lb/>
故老相傳乃舊典先朝以來幸未刪翰林腐生詩骨孱<lb/>
城南敝屋堵不環劇遭委頓怕泥滓十日不造承明班<lb/>
因思春夏久枯旱後何冗濫前何慳甲兵未見洗幽朔<lb/>
流移直恐窮荆蠻吾曹謝公有深慮向來憂國鬂欲斑<lb/>
揮毫作歌意慷慨直欲廣厦千萬間朝廷有道弭灾沴<lb/>
胡不浩蕩開愁顔<lb/>
　　　沈刑部所藏墨竹歌<lb/>
<pb n="KR4e0120_WYG_007-4a"/>
沈郎之貌古不妍滿懐清思如湧泉手中墨竹風嫋嫋<lb/>
坐我一片瀟湘天貪愁吟鬂灑霜雪已覺紗帽隨風偏<lb/>
人道湘靈解鼓瑟此中似有冷冷絃自言得此意蕭索<lb/>
中夜不敢髙堂眠問誰作者夏太常平生翰墨江海傳<lb/>
雪堂無人老可死此物價重黄金錢近來畫竹有數家<lb/>
世人皆愛我不憐我非能畫郤能看别有苦思通幽𤣥<lb/>
病眼揮毫不成字小者如栗大者拳西鄰奚老髪半白<lb/>
東鄰陸郎美少年清歌苦調兩不厭為子和我滄浪篇<lb/>
<pb n="KR4e0120_WYG_007-4b"/>
　　　周少卿雙夀堂<lb/>
周郎豪宕老不狂近來好事爾擅塲全家舊住西湖口<lb/>
甲第新開雙闕傍髙車駟馬通晝夜墨客騷人争短長<lb/>
阿翁堂東母西坐面如紅玉頭比霜十日摧詩八九至<lb/>
一盃獻夀百千强御璽重封五花誥大官屢出九霞觴<lb/>
紗帽輕籠夏隂薄翠羽將動秋風凉短簫大鼓聲動地<lb/>
吳曲越吟歌繞梁浮雲欲度不肯度落日半落還低昂<lb/>
曲廊烟霧散復合舞袖風花抑更揚花底番番喚緑酒<lb/>
<pb n="KR4e0120_WYG_007-5a"/>
燈前隊隊出紅妝金波玉繩耿不定樓箭宫壺殊未央<lb/>
共説神仙隔風雨豈知塵世有滄桑西池王母誰曽見<lb/>
南極老人空夀昌眼前相對且為樂世事悠悠安可量<lb/>
　　　歌風臺送李舍人<lb/>
芒碭龍氣去復來長風萬里黄雲開手提三尺視六合<lb/>
酒酣獨上歌風臺大風之歌何壯哉樽前灑淚數行下<lb/>
當時聴者飜悲哀沛中小兒解擊鼓不見干戈見歌舞<lb/>
三户丘墟已滅秦兩生制作空逃魯君王自信材且武<lb/>
<pb n="KR4e0120_WYG_007-5b"/>
衣冠士人棄如土大風之歌竟何補李侯自是江東儒<lb/>
壯年挾䇿事明主平生慷慨心好古亦欲南遊吊徐楚<lb/>
是時朝多賢俊臣坐令四海無兵塵禮樂成俗忠孝敦<lb/>
君亦還家懐老親君歸試問荆與榛豈無儒碩遭沈淪<lb/>
丈夫勲業共努力君今豈是江湖人<lb/>
　　　題陳考功所藏山水圖<lb/>
我昔南遊向南國輕舟浩蕩隨所適雨纜朝辭楚岸沙<lb/>
風帆逺挂吳山色毘陵城東好山水平湖方田渺蕭瑟<lb/>
<pb n="KR4e0120_WYG_007-6a"/>
錫山惠峯俱在眼舟人野夫相與識谷口浮雲乍有無<lb/>
林間細路仍荆棘錫山李侯邀我遊此興豈待相促迫<lb/>
是時江湖足風雨城郭半化為溝洫苔深石滑苦不支<lb/>
屐倒笻顛正愁劇匆匆揮手謝使去還家仰天空歎息<lb/>
向來經過信偶爾岳麓險絶西湖僻寧知咫尺不相遭<lb/>
恐是山靈闕題籍潦倒誰開摩詰圖依稀尚有元龍宅<lb/>
元龍舊是湖海豪作官十年歸未得揮毫賦詩本無意<lb/>
况我與子同宿昔炎天倦眼藉披豁從事索詩如傳驛<lb/>
<pb n="KR4e0120_WYG_007-6b"/>
郤恐詩成巻送還髙堂素壁空相憶<lb/>
　　　深宫美人圖<lb/>
秦宫丘墟漢宫圯望仙銅雀參差起隋唐去後花綺空<lb/>
流落誰家畫圖裏桂殿椒堂十里香繡襦寳帶鬭成妝<lb/>
前庭歌聲後庭舞鳯輦不來深夜長玉甌犀筯凉風發<lb/>
團扇空悲舊時月不見千門萬户時秖今何處埋香骨<lb/>
馬家大練長作裙沈香錦韈隨風塵君看掩鼻工讒者<lb/>
何似辭恩下輦人<lb/>
<pb n="KR4e0120_WYG_007-7a"/>
　　　畫松為顧良弼主事題<lb/>
畫松不必真似松風骨畧與畫馬同畢宏曹霸兩竒絶<lb/>
妙意正在阿堵中君家素璧光如雪上有虬枝老垂鐵<lb/>
晩嵗長同怪石寒炎天恥受髙雲熱江飜樹轉争喧豗<lb/>
十步九戰何時開隂房半扄山鬼嘯海水不斷天風來<lb/>
城南野人頗醇古坐受凉秋滿虛宇安得移來十丈青<lb/>
髙價如山棄如土知君此興迥莫攀謂予苦絆風塵間<lb/>
擕琴載鶴招使去我家自有徂徠山<lb/>
<pb n="KR4e0120_WYG_007-7b"/>
　　　送武昌徐翁南歸<hi>翁行人鏞之父也</hi>
黄鶴磯頭秋草色髙樓四面青山碧我來君去兩浮萍<lb/>
忽漫相逢更南北君家舊在江城居白頭紗帽隨巾車<lb/>
作客聊同薊門雁還家應憶武昌魚蘭橈桂櫂日將晩<lb/>
斗酒放歌情未疎杜甫不堪垂老别嵇康曽著絶交書<lb/>
徐卿有子吾所羨騎馬題詩曲江宴賦終奏入明光宫<lb/>
詔成捧下麒麟殿青雲於我最交親況復山川是舊鄰<lb/>
送君此去情無限緑樹猿啼湘水春<lb/>
<pb n="KR4e0120_WYG_007-8a"/>
　　　林良雙鵲圖為通政程公作<lb/>
華堂繡幕雙雕櫳樹間靈鵲穿<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏當春解識芳菲意<lb/>
鎮日相呼樓閣風疎枝密葉閙復歇曲檻叢臺西忽東<lb/>
共愛羽毛爭洗濯由來律吕自諧同此時閉户填青葱<lb/>
昨日天書下紫宫已喜西州金印大何如南海畫圖工<lb/>
開筵置酒賓燕喜愛畫索詩公意濃郤愧當年賦鸚鵡<lb/>
氣酣捉筆如飛鴻<lb/>
　　　江風圖為劉太僕二丈題<lb/>
<pb n="KR4e0120_WYG_007-8b"/>
寒空木落江呼洶疊浪如山亂堆壟雲拖雨腳隨長流<lb/>
萬里蛟龍作人踊獨有一葉之扁舟舵側帆欹未肯休<lb/>
頽洲斷岸地[危*瓦]臲逺樹絶島天沈浮眼前萬象錯慌惚<lb/>
倉卒遇之寧暇求由來適意在頃刻此外豈復千金謀<lb/>
南人使船如使馬夢落江湖若飄瓦君看白首波濤中<lb/>
笑殺磯頭釣魚者髙堂慘澹開丹青坐見四壁皆滄溟<lb/>
酒酣擊節歌不成感慨忽與歡娛并昔公江漢初揚舲<lb/>
亦如湘纍浮洞庭一朝奮起在平地健翮上可凌髙㝠<lb/>
<pb n="KR4e0120_WYG_007-9a"/>
謝安尚憶中流坐師徳何妨逆浪行向來夷險竟何物<lb/>
世間萬事如浮萍<lb/>
　　　題邵容城所藏畫松圖<lb/>
種松谿邊長十丈髙雲對屋團青障中有幽人愛讀書<lb/>
苧袍紗帽秋蕭爽青苔白石坐移時衡門晏起獨開遲<lb/>
山中繁實雨初落水面垂蘿風倒吹十年南北江湖夢<lb/>
野樹孤雲逓迎送此地材同新甫良多君官比藍田重<lb/>
酌君美酒聴我歌東園桃花能㡬何丈夫功業在晩節<lb/>
<pb n="KR4e0120_WYG_007-9b"/>
君今尚壯非蹉跎<lb/>
　　　張御史洪死土木之難其子浙江㕘議敷華請<lb/>
　　　為詩以輓之<lb/>
平城敵騎紛騰薄大駕親征向沙漠漢家將軍令不専<lb/>
四十萬人俱不還百官扈從争赴死玉佩金章者誰子<lb/>
道傍白骨無人收中有豸冠張御史張公直筆横秋霜<lb/>
平生鐵石為肝腸長軀七尺棄如屣赤日下照雙瞳光<lb/>
山間野狐猶陸梁願為厲鬼隨君王君王入朝臣恥雪<lb/>
<pb n="KR4e0120_WYG_007-10a"/>
驍帥戕軀强敵滅羣公坐饗升平年恨不生持子卿節<lb/>
公今有子登金門九原再拜君王恩十年兵甲不復試<lb/>
兩世箕裘今尚存相逢若問公家世莫話龍沙舊時事<lb/>
仰天不獨悲賢豪一曲哀歌㡬行淚<lb/>
　　　送沈仲威之南京兵部兼憶乃兄仲律僉憲柬<lb/>
　　　計刑部汝和吳屯田元玉<lb/>
昔年我在金陵城捨舟躍馬長安行大江為隍石為郭<lb/>
天地設險通神靈闕庭巍巍擁臺署館舍濟濟羅賢英<lb/>
<pb n="KR4e0120_WYG_007-10b"/>
朱樓畫棟連飛甍六街三市分縱横琳宫寳地不知數<lb/>
復有金碧摩峥嶸雞鳴山頭海色動雨花臺前芳草平<lb/>
是時同遊盡豪俊元方最有能詩名賦詩載酒樂未巳<lb/>
長揖遂作西南征君今作官向南署予亦歸來㡬寒暑<lb/>
壯心廓落江海空目斷雙鴻欲飛去羨君生長在兹地<lb/>
山水還經舊時路好事真成太史遊多才不恥班生賦<lb/>
錦袍紗帽坐看書官清地切兵曹居中宵或有彭城夢<lb/>
暇日自引河陽車我家北都官北闕未免塵滓隨簮裾<lb/>
<pb n="KR4e0120_WYG_007-11a"/>
人生離合類萍梗因君感舊重鬱紆浮梁醉客久不見<lb/>
青龍山人音問疎二君詞畫吾所愛憶我為寄江南圖<lb/>
　　　早朝遇雨道中即事<lb/>
長安五月霖雨多六月更急如翻河通宵到晚不得寐<lb/>
茆屋欲破愁嵯峨攬衣當户未能出郤坐蓬忩聴疎密<lb/>
縱道君恩屢放朝端居未敢忘巾櫛九衢燈火迷西東<lb/>
輕蓑瘦馬隨疲童道傍行子顧且笑謂予亦在泥塗中<lb/>
感渠相念不相識問之不答還匆匆如聞身是營中卒<lb/>
<pb n="KR4e0120_WYG_007-11b"/>
畚鍤欲赴朝天宫古來王事稱靡盬予亦勤勞竟何補<lb/>
為渠慚愧久低回雨急嚴城聴鳴鼓<lb/>
　　　荷鷺圖為薛御史作<lb/>
秋山泬寥秋水闊一夜天風起蘋末萬籟凋餘錦樹空<lb/>
繁花落盡紅衣脱鵁鶄鸂鶒俱無聲沙邊白鷺如有情<lb/>
幽禽相呼落日暝尺鯉下避寒潭清寒潭直下㡬千尺<lb/>
落羽回波共蕭瑟獨立遥憐海嶼青低飛不礙江雲白<lb/>
詩家畫格還相宜郤憶江南初見時雍陶池上風雨集<lb/>
<pb n="KR4e0120_WYG_007-12a"/>
摩詰田中烟火遲吾生頗似巢籠鳥十年塵土長安道<lb/>
萬里滄浪一片秋安得閒身此中老<lb/>
　　　張養止檢討所藏王舜耕雪圖<lb/>
朔風撼山山石裂老樹杈枒半枯折隂雲匝地凍不收知<lb/>
是前溪夜來雪回峯逺岫相明滅斷梗流澌正幽咽天<lb/>
寒萬籟聲蕭蕭水行無舟陸無轍村回徑仄隨欹傾危<lb/>
橋欲墮猶低撑長空遥遙一雁下白屋裊裊孤烟生灞<lb/>
陵豪客一時興東郭幽人千古情髙堂對酒不得醉我<lb/>
<pb n="KR4e0120_WYG_007-12b"/>
意豈獨憐丹青君不見去年三冬無一白又不見九月<lb/>
江南雪盈尺豐年消息定何如欲向田家問麰麥官曹<lb/>
坐食無良籌予亦胡為簮組流知君故是經濟器慷慨<lb/>
莫忘蒼生憂<lb/>
　　　破戒後明仲勸作詩韻<lb/>
自别詞林老氷玉<hi>明仲號</hi>塵滿胸中數千斛忽傳健檄督<lb/>
我詩我詩未成君累幅苦君相操如濕束强將冠屨加<lb/>
老禪頓使茹葷兼食肉平生此事性所好縱使戒心寧<lb/>
<pb n="KR4e0120_WYG_007-13a"/>
戒目劉伶斷酒忍解酲虞七廢書猶畫腹羣公左袒纔<lb/>
兩人後有修撰<hi>鼎儀</hi>前侍讀<hi>舜咨</hi>向來論議各反復老將深<lb/>
機信神速始知詩酒非俗事詩亦可作酒可盝此語雖<lb/>
佳恨不除<hi>明仲詩有云飲酒作詩俱不俗</hi>悔郤從前三月俗即當載酒<lb/>
擕我詩來聴髙談如炙轂<lb/>
　　　亨父以梅花扇寄其門人索賦一首<lb/>
江頭古樹花滿株蟠虬屈鐵相縈紆㣲雲㸃綴不盈掬<lb/>
風格自與羣葩殊翰林老吏神仙骨揮毫兩袖清香發<lb/>
<pb n="KR4e0120_WYG_007-13b"/>
空梁夜半酒醒時夢斷江南酒樓月仙郎瀟灑如宗之<lb/>
平生愛畫復愛詩山髙水闊望不見瓊林玉樹空參差<lb/>
　　　謝學士所藏山水圖歌<lb/>
翰林門地清於氷髙堂六月開雲汀凉秋摵摵起庭宇<lb/>
萬籟如在空中聴空山蒼蒼入林莽江上茆亭隔風雨<lb/>
層忩曲檻深閴寥寂寂幽絃似相語繩床棐几隨周旋<lb/>
麈尾不動聲琅然山髙水闊鳥飛盡惟有碧樹鳴寒蟬<lb/>
東鄰老翁跨驢至西家屐齒半欲穿山頭荷擔步還郤<lb/>
<pb n="KR4e0120_WYG_007-14a"/>
此豈有意冷冷絃先生愛山復愛水看畫題詩宛相似<lb/>
坐令賓主成三人不羨謫仙花月裏玉堂退食時相從<lb/>
恍然坐我青芙蓉願將一曲洗雙耳更待髙樓閶闔風<lb/>
　　　題朱儀中雪雨二圖<lb/>
洛陽城中一丈雪洛陽先生被如鐵洛陽令尹呼始醒<lb/>
足不可出骨可折誰為此圖圖者誰深山日晏啓闗遲<lb/>
呼童擁篲亦多事安用掃此門庭為前山無樵溪不釣<lb/>
獨坐空林發長嘯鴟鴉飽肉鷗鷺飢嵗暮苦寒空自知<lb/>
<pb n="KR4e0120_WYG_007-14b"/>
世人厭寒争附熱此景蕭蕭向誰説炎凉翻覆如畫圖<lb/>
圖中之人今有無<lb/>
菰叢蒼蒼集煙渚山頭濕雲半為雨垂蘿繞屋茅覆牆<lb/>
石燕林鳩似相語桃花落盡梅子黄南湖北泖俱茫茫<lb/>
黄泥道路白頭浪知是江南煙水鄉長安溽暑秋過半<lb/>
雨濕書牀盡糜爛三年詩逋坐盈案拂君畫圖為君歎<lb/>
閉門覓句無人催呼童巻送休徘徊君看白石最深處<lb/>
紙背猶濕青莓苔<lb/>
<pb n="KR4e0120_WYG_007-15a"/>
　　　鱖魚圖為掌教謝先生作<lb/>
泮池雨過新水長江南鱖魚大如掌沙邊細荇時吐吞<lb/>
水底行雲遞來往其間種類多莫辨短者如鍼細如綫<lb/>
三年養得鱗甲成萬里空嗟畫圖見一官薊北後巴西<lb/>
丹青不改鬂成絲遥憐天路飛騰地長記春風長養時<lb/>
宦途萍水紛無迹再見此圖三歎息逺行珍重寄雙魚<lb/>
魚中定有長相憶<lb/>
　　　舜<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>歸省尚書公餞者以韓昌黎送鄭校理詩<lb/>
<pb n="KR4e0120_WYG_007-15b"/>
　　　分韻予最後得廓字時吕中書秉之得洛黄鴻<lb/>
　　　臚藴和得閣邵户部文敬得薄濮武庫用昭得<lb/>
　　　泊俱同韻除互押外共得二十有六予詩後成<lb/>
　　　凡諸君所用者皆不敢襲其韻數亦不敢獨減<lb/>
　　　諸君獨廓字乃所分本韻雖已為户部所押不<lb/>
　　　復避也<lb/>
贈君髙歌罷君酌君行正懽予作惡憶年十五前識君<lb/>
我童始成君冠弱秋闈春榜俱少年愧有聲名比盧駱<lb/>
<pb n="KR4e0120_WYG_007-16a"/>
石渠金馬髙崔嵬璧彩奎光逓聨絡分班華蓋冠裾集<lb/>
賜坐彤墀杯俎錯南宫閲巻春持衡秘府藏書夜收鑰<lb/>
官雖異調偶同秩亦得隨君侍經幕朝遊暮燕無停時<lb/>
十日不見心已愕與君出入若蛩蹷將往復還如有約<lb/>
中間蹤跡頗乖隔君南歸吳我遊鄂同時豪俊八九人<lb/>
㡬見參商互升落君今復駕滄江颿岐路未免東西各<lb/>
髙門舊可容駟馬廣厦還聞賀羣雀紅脂臘酒醅正開<lb/>
白雪鰣魚膾新斫彩衣翩翩花婀娜酒酣戲舞欣欲躍<lb/>
<pb n="KR4e0120_WYG_007-16b"/>
尚書老倦賓客勞起坐為君成矍鑠古人至樂在甘㫖<lb/>
一日豈換三公爵知君此興歸正濃棄我别離如敝屩<lb/>
獨予疎蹇具百疾仰藉忠言比良藥壯夫恥作兒女顔<lb/>
能不感慨傷今昨君才磊落經濟資應讓祖鞭先我著<lb/>
宦途已作前輩行莫遣流光迅如爝逺行珍重勸加餐<lb/>
幸有長軀能大嚼情深義重出肝腑此語雖麄未為謔<lb/>
語䦨呼酒重酌君百罰深杯勿辭虐長歌未終短篇續<lb/>
臨發更煩開一噱詩成酒盡君已遥獨望江天渺空廓<lb/>
<pb n="KR4e0120_WYG_007-17a"/>
　　　題陳考功所藏何太守山水圖<lb/>
春雲巍巍山欲活沙明水清石可掇飛泉墮空紛濺沫<lb/>
長流赴耳聲<graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>
                    <graphic n="KR2247" url="https://raw.githubusercontent.com/kanripo/KR-Gaiji/master/images/KR2247.png" mimeType="image/png"/>畫手依稀入毫末妙思似恐詩人奪<lb/>
君看茆堂向空闊巻幔青山在忩闥中有一翁頭戴襊<lb/>
白髮蕭蕭短垂褐有魚旋烹醅旋醱誰與長年老蒿䓶<lb/>
石橋雨過春泥澾山長水修去莫達溪邊小船輕比筏<lb/>
舟人不來費呼喝我懐若人心欲渴有奴當驅馬當秣<lb/>
慷慨不愛青袍脱髙堂暫開神已豁坐對巉巖聳雙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4e0120_WYG_007-17b"/>
吏人索詩方苦聒十日閒愁為君撥談笑頓解詩囊括<lb/>
興如長風駕巨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>韻險横被狂流遏紙短詩長重刪撮<lb/>
潦倒郤恨并刀割<lb/>
　　　邵文敬所藏畫松圖<lb/>
老榦叢枝色深黒蛟龍戰空雷雨擊空堂素壁光虚白<lb/>
望斷氷崖雪千尺君家此圖圖者誰誰其似者畢與韋<lb/>
酒醒片石月欲墮坐久鳴濤風漸稀初如廬山尋白鶴<lb/>
不聞人聲聞子落復如駐馬藍田㕔樹下或有吟哦聲<lb/>
<pb n="KR4e0120_WYG_007-18a"/>
主人能碁復能賦倉卒相逢不知處嗟予亦是好竒人<lb/>
慣聴凉秋滿庭户城南風景無塵埃東曹隠者心悠哉<lb/>
閉門郤掃戒僮僕莫效前呵喝道來<lb/>
　　　王祠祭希曽所藏汝和紅菊歌<lb/>
世人作畫皆論泒汝和畫菊乃天解直將書法寫此花<lb/>
宛轉金枝總垂薤初為水墨後紅紫㡬向清纎發狂怪<lb/>
桃羞杏澀寧比妍蟻恨蜂愁未堪嘬幽蘭堪供屈子佩<lb/>
竒石當邀米公拜當時落筆亦偶然忽有聲名起砰湃<lb/>
<pb n="KR4e0120_WYG_007-18b"/>
僮奴塞户巻委山不獨文逋與詩債有時偃蹇不受促<lb/>
怒目看人兩睚眦酒酣興發誰使顛迅掃但覺吳縑隘<lb/>
箇中三昧我獨知每見渠揮為渠快最是平生跌宕心<lb/>
病卧窮山老何憊南宫王君得此圖舊索遺紅未凋敗<lb/>
豈知一見已陳迹江水東流日西邁摩挲兩眼三歎息<lb/>
悔郤從前比菅芥長安賈客君不聞已索黄金市中賣<lb/>
　　　彭學士先生所藏劉進畫魚二首<lb/>
魚為水族類最稠近時畫手安成劉生綃如雲筆如雨<lb/>
<pb n="KR4e0120_WYG_007-19a"/>
恍惚變態不可求大者獨立為豪酋小者列從分奴騶<lb/>
翻身喣沫日弄影一一如在空中遊風鬐霧鬛巻復散<lb/>
頃刻巨浪髙山丘上摩虚無拂倒景下逐逺勢歸長流<lb/>
初疑聚石作九島咫尺之地皆汀洲又如然犀照牛渚<lb/>
海若露呌羣靈愁問渠類象誰指示或者神授非人謀<lb/>
畫圖貴似不必似郤恐有意傷雕鎪擬將天地作畫笥<lb/>
此語吾傳蘇子由江湖茫茫隔塵土吾欲逺掛珊瑚鈎<lb/>
臨淵之羨亦徒爾况乃物幻無停眸詩成日暮酒半醒<lb/>
<pb n="KR4e0120_WYG_007-19b"/>
蕭蕭落木髙堂秋<lb/>
西園太液今靈沼山下碧波春渺渺紅鱗紫鬛時去來<lb/>
雲影烟光足昏曉㣲塵不生空宇闊百丈秋毫差可了<lb/>
沙邊細沫吹轉回水面青蘋拂還繞窈窕遙憐宿鷺閒<lb/>
飛騰不羨輕鴻矯朝廷有道萬物遂池榭雖多幸遊少<lb/>
帝澤還同雨露深餘生得謝罾罛擾慈宫宴罷移彩舟<lb/>
學士詩成賜清醥羽林郎官亦供奉筆下丹青疾於鳥<lb/>
白玉堂中一尺白片月孤雲未為皎天上真傳種類竒<lb/>
<pb n="KR4e0120_WYG_007-20a"/>
人間豈合泥塗湫十二䦨干九曲堤置身忽在垂楊杪<lb/>
極知飛躍皆聖化摹寫無才愧荒𦕈他時變化那可期<lb/>
已覺神光射天表<lb/>
　　　王世賞所藏林良雙鳯圖<lb/>
鳳凰何來自丹山一舉千仭不可攀鳴聲入雲光耀日<lb/>
倒影下墮蒼茫間梧桐作巢倚空碧俛首啄食青琅玕<lb/>
遂令三百六十種風翎露翼空䦨珊虞廷周甸信烜赫<lb/>
魯門漢府皆虚諼九苞六象杳莫覩誰遣圖畫留人間<lb/>
<pb n="KR4e0120_WYG_007-20b"/>
翰林王君好竒者家有丹青絶瀟灑巾藏篋裹二十年<lb/>
云是林良舊時寫斯人畫格獨羽毛愛此天然非物假<lb/>
由來象外有神助猶恨當時知者寡聖朝至治登虞唐<lb/>
手持玉燭調隂陽賢人在位吉士出豈以異物充禎祥<lb/>
王君矯矯人中鳯端合置之白玉堂超宗竒毛本異種<lb/>
吾見先公居廟廊君當奮飛隘八極我已避路看翺翔<lb/>
太平有象須黼黻不獨文字争輝光<lb/>
　　　王世賞席上題林良鷹熊圖<lb/>
<pb n="KR4e0120_WYG_007-21a"/>
坡陁連延出林麓孤鷹盤挐熊蹜伏金眸耀日開蒼烟<lb/>
健尾捎風起平陸由來異物乃同性意氣飛揚兩撑矗<lb/>
山跑野掠紛路岐何事相逢輒相肉側睨翻疑批亢來<lb/>
迅步直欲空壁逐乾坤蒼茫色慘淡落木蕭颼滿空谷<lb/>
羣豺斂跡百鳥停萬里長空齊注目是誰畫者誠崛竒<lb/>
筆勢似與渠争速坐間賓客皆起避堦下兒童駭將蹴<lb/>
當筵看畫催索詩巻帙不待髙閣束平生搏擊非我才<lb/>
欲賦真愁成刻鵠㣲酣對此髮雙豎酒令詩籌復相督<lb/>
<pb n="KR4e0120_WYG_007-21b"/>
頓令拙劣成粗豪一飲步兵三百斛<lb/>
　　　題黄宗器秋官所藏何太守山水圖<lb/>
濕雲浮空山欲動亂壑回峯互吞湧當溪獨樹雨㝠㝠<lb/>
青苔覆地春隂重深山白石幽人居鈎簾寂寂坐看書<lb/>
竹橋入林野有簌草閣傍水門無車行人細路隔山腳<lb/>
曳杖前登後還郤浦口輕舟信往還鐘聲逺寺空寥廓<lb/>
此中可釣亦可耕不然且濯滄浪纓酒酣夢覺兩相失此<lb/>
興豈獨憐丹青風流太守何侯筆三十年來已蕭瑟君<lb/>
<pb n="KR4e0120_WYG_007-22a"/>
今愛惜須久傳予亦題詩坐終日<lb/>
　　　題錢世恒所藏王孟端墨松巻次饒介之舊韻<lb/>
松根成龍石作羝仙山稜層隔天梯層隂疊翠聳雲漢<lb/>
下視百丈紅塵低左慈幻術有真偽葉公畫格空雄雌<lb/>
九龍山翁不同調韋偃畢宏為等夷寒聲不斷殷幽壑<lb/>
細影欲動搖晴漪恍若臨流聽清籟芒屨布袍隨所之<lb/>
須臾晝瞑神鬼泣虺蜴怒呌蛟鼉悲問翁胡為不畫竹<lb/>
王子似厭參差吹人間拙匠枉學步此翁聲名難並馳<lb/>
<pb n="KR4e0120_WYG_007-22b"/>
强揮筆管潑墨汁凡骨郤笑神仙癡未論遺蹟為世寳<lb/>
已覺紙價髙當時殘縑片楮久不見二丈吳牋藏者誰<lb/>
梁公老去陳氏滅此調豈有知音知手探靈脂掘石髓<lb/>
江東錢翁元好竒胸中撑拄不平事海水側立虞山危<lb/>
家藏况復有聲畫臨川老饒清妙詞郎君少年今壯髮<lb/>
風木忽動臯魚思平泉樹石米家舫往事逝矣何能追<lb/>
篇成頗覺古意逺撫巻載誦徂徠詩<lb/>
　懐麓堂集巻七<lb/>
</p>
<p>
</p>
  </div>
<div>
<head>懷麓堂集巻八</head> <lb/>
    <p>
<pb n="KR4e0120_WYG_008-1a"/>
欽定四庫全書<lb/>
　懷麓堂集巻八<lb/>
　　　　　　　　　　　　明　李東陽　撰<lb/>
　詩稿八<lb/>
　　七言古詩<lb/>
　　　艾光禄所藏畫龍<lb/>
墨池雨漲春水渾翻綃潑練紛吐歕波濤澒洞烟霧昏<lb/>
中有靈氣吐復哼化為鱗甲如山嶟葛陂之子延平孫<lb/>
<pb n="KR4e0120_WYG_008-1b"/>
焦臺雷澤皆弟昆昻頭奮角倨且蹲一嚇顛走百孟賁<lb/>
怒眥倒射搏桑暾身闖震宫排艮閽蹴踏月窟蟠天根<lb/>
東游暘谷西掠崑憑丘躐閬山為髠霆車電幟喧作屯<lb/>
朱芒閃地烈熖燉前驅鰌鯶後鯨鯤肯與鰷鮪同甖盆<lb/>
頃刻變化茫無痕四海盡被沾濡恩是誰畫者稱專門<lb/>
腕未操筆氣已吞登堂驀見駭欲奔以手熟試稍可捫<lb/>
葉公老死空遊魂神物化去精靈存龍飛在上九五尊<lb/>
公今為雲正絪緼願隨沛澤彌乾坤彼丹與青安足論<lb/>
<pb n="KR4e0120_WYG_008-2a"/>
　　　題沈啟南所藏郭忠恕雪霽江行圖真蹟<lb/>
洛陽老狂眼雙白揮毫醉呼聲裂帛手持造化奪天工<lb/>
頃刻雲烟變朝夕有時㸃染入毫忽决皆未須論尺寸<lb/>
平看側睨部位勻叠見層分了無隔更聞篆厺書絶倫<lb/>
二物殊科乃同格前身合是顔平原骨蜕空山兩無迹<lb/>
<hi>世傳忠恕尸解事與魯公正同</hi>君看雪霽江行圖杳若張帆向空碧沙<lb/>
明水淨天地濶逺樹平川晴厯厯兩舟供載百物具細<lb/>
者銖藏鉅山積老稚相看宛有情傭工僕夫皆受職世<lb/>
<pb n="KR4e0120_WYG_008-2b"/>
閒畫手自有數此狂一去難再得宣和舊物出内局書<lb/>
題瘦筋印方石風塵澒洞河洛空流落江南嵗三百天<lb/>
球河圖廟不守㣲物猶闗世因革富家珍襲何足論終<lb/>
作貧兒一朝食姑蘇沈郎亦好竒袖裏黄金輕一擲定<lb/>
知仙筆可通神恐有六丁隨霹靂桓伭竊取吾所笑一<lb/>
月為君頻拂拭還君頗覺未忘情摹本為予君莫惜<lb/>
　　　朱中孚秋官竹園書屋歌<lb/>
桂陽縣南多竹園朱家種竹秀且蕃根如蟠龍葉翥鳳<lb/>
<pb n="KR4e0120_WYG_008-3a"/>
上蔽倒景回清暾南池水清緑於染影帶晴江春冉冉<lb/>
中林斷處忽青山門外筆峰秋數㸃竹園老翁長愛詩<lb/>
讀書教子鬢成絲臺驂郡駕日相逐澗雨巖風無改時<lb/>
栢臺成臣霜雪姿南厯嶺海西豳岐十年襟袍畫圖見<lb/>
萬里平安書札知秋曹郎官清比竹身著青袍佩蒼玉<lb/>
竹林在園書在屋如此傳家殊不俗君家未貧貧亦足<lb/>
有園可居書可讀我家湖南子鄉曲無竹無居但空谷<lb/>
歸當坐子青石床淨洗胷中塵萬斛<lb/>
<pb n="KR4e0120_WYG_008-3b"/>
　　　劉尚質南樓題王舜耕山水圖<lb/>
溪聲潺湲雜林壑山勢蜿蜒去還郤浮雲欲起未起時<lb/>
半在溪頭與山腳入空髙鳥飛欲盡背屋斜陽慘將落<lb/>
更無剰地與閒人縱有紅塵何處著南畝老翁雙鬢斑<lb/>
筆法頗似髙房山少年豪宕老踈放往往醉墨留人間<lb/>
平生畫癖兼山癖一見此圖三歎息愧我不如樓上人<lb/>
日日開窻看秋碧<lb/>
　　　林侍御孟仁所藏王舜耕山水圖<lb/>
<pb n="KR4e0120_WYG_008-4a"/>
青山雨過行雲濕髙者在田低在隰溪風飄揺正無力<lb/>
巖巒忽開中壁立翠㣲依稀入空杳叢林崢嶸石戢戢<lb/>
山根細路無人行空庭生苔土花濕江南江北定何處<lb/>
擬欲從人問州邑載酒疑逢好事來泛舟恐有漁郎入<lb/>
心知圖畫本虛幻頗為塵襟豁羈縶粉墨人間孰與留<lb/>
乾坤此老何嗟及烏臺鐵冠髙屹屹山亦可動水可激<lb/>
坐將氷雪灑炎荒六月髙堂風摵摵<lb/>
　　　題沈啟南所藏林和靖真蹟追和坡韻<lb/>
<pb n="KR4e0120_WYG_008-4b"/>
湖亭路繞梅花曲石硯年年洗芳渌湖光照眼花絶塵<lb/>
此老當時面如玉詩應獨步難同調字豈必工終不俗<lb/>
城東蒼頭持巻來一夜起看三秉燭我從書法得相法<lb/>
骨秀神清臞亦足有如辛苦學神仙火冷空山斷葷肉<lb/>
遺編舊事已陳迹五百年來登鬼籙水流花落兩無情<lb/>
誰能更和西湖曲石田詩人亦清士居不種梅翻種竹<lb/>
他時併作隠君論何似周蓮與陶菊<lb/>
　　　題畫鷹送羅緝熈南歸<lb/>
<pb n="KR4e0120_WYG_008-5a"/>
大鷹猙獰爪决石側目髙堂睨秋碧小鷹倔㐲俯且窺<lb/>
威而不揚豈其雌雌雄起㐲各異態意氣相看出塵壒<lb/>
獨立羞將衆羽羣髙飛怕有浮雲礙山寒木落天始風<lb/>
日色慘淡川原空人間狐兎自有地慎勿反擊傷鵷鴻<lb/>
畫圖彷彿是誰作宛似懸韝臂間落髙堂匹練長風生<lb/>
萬里炎荒盡幽朔我生竒氣空嶙峋揮毫對此不無神<lb/>
送渠羽翼朝天去亦是雲霄得意人<lb/>
　　　張侍御世周所藏山水圖歌<lb/>
<pb n="KR4e0120_WYG_008-5b"/>
秋山日落川氣黄樹影下映寒潭蒼叢篁入林豁䝉翳<lb/>
石角路轉山東崗茆堂對山復面水髙者可屐深可航<lb/>
閉門郤掃動經月落葉委地苔覆牆豈無山客跨欵叚<lb/>
亦有孺子歌滄浪吾生早覺簪組累十年丘壑成膏盲<lb/>
畫圖彷彿見此景褰裳欲渡川無梁空堂五月熯如火<lb/>
使吾鬱塞廻中腸安得盤蛇一片石坐醒殘醉生餘凉<lb/>
君今持節行萬里要遣霜雪清炎荒請看窮谷冣深處<lb/>
或有隱逸藏聲光揚清激濁付公等吾欲拂衣辭太倉<lb/>
<pb n="KR4e0120_WYG_008-6a"/>
　　　墜馬後柬蕭文明給事長句并呈同游諸君子<lb/>
我在黄門夜燕歸徑驅徤馬疾若飛馬蹄翻空身墮地<lb/>
豈獨塵土沾人衣徒行郤叩黄門宅主翁醉睡驚倒屐<lb/>
東軒大床許借我筋骨屈强眠不得二郎擁臂下中庭<lb/>
左曳右挈蹣跚行西鄰乞藥走僮僕東家貰酒來瓶罌<lb/>
大郎慰問不停口以手熨抑重復輕黄門對床臥答語<lb/>
獨夜沈沈何限情黄門朝回我起坐南屏潘郎跨驢過<lb/>
西臺驄馬隨東曹復有同官兩寮佐周郎哭子涕未乾<lb/>
<pb n="KR4e0120_WYG_008-6b"/>
聞疾赴予如拯墮羣嗟衆唁増我憂獨喜南屏向予賀<lb/>
憶當墮馬城東阿前有深渠後坡陁置身隙地不盈丈<lb/>
或有神鬼相撝訶兹行未必不為福對酒盡醉且復歌<lb/>
詩成臂病不能冩黄門徤筆如操戈庭空客散日在户<lb/>
夜踏肩輿代徐步道逢東曹送我歸舉袂郤之猶返顧<lb/>
入門强作歡笑聲實恐衰顔驚老父閉門穏臥病經月<lb/>
幸是閑官寡書簿髙吟朗諷猶舌存欹坐看書書屢誤<lb/>
故人入坐時起迎拄杖徐行轉愁仆黄門父子時過問<lb/>
<pb n="KR4e0120_WYG_008-7a"/>
愛我情多豈予助平生骨肉欣戚同世上悠悠㡬行路<lb/>
宦途夷險似有數墮馬為君今兩度作詩病起謝黄門<lb/>
各保千金向遲暮<lb/>
　　　文敬墜馬用予韻見遺再和一首<lb/>
我馬西行東客歸歸心落日爭紛飛長安城中一掌地<lb/>
顛倒鞭鞚隨裳衣君時别向中書宅兩日吾門斷雙屐<lb/>
寧知此厄忽相遭怪事驚從武昌得東曹舊僦尚書庭<lb/>
當堦跛曳止復行曲身正自憑几杖伸臂强可持杯罌<lb/>
<pb n="KR4e0120_WYG_008-7b"/>
拳如崔家獨足鷺風雨不動垂絲輕誰其賞此句獨苦<lb/>
吾荷武昌無限情面當軒前花下坐病足蹣跚為花過<lb/>
詩才與病應力爭酒興鄉心復相佐歸來病劇吟愈工<lb/>
作勢猶疑馬前墮故將竒事發髙懷衆口慰君君自賀<lb/>
憶當散髪林中阿掃石自坐青盤陀肩行板輿步笻竹<lb/>
左麈右箑隨麾訶風檣浪檝見亦慣倉卒不廢歗與歌<lb/>
誰令冠履執羈䇿頓覺平地生鋋戈安樂窩中長閉户<lb/>
萬事茫然人推步如何物理異人情墮甑有時猶却顧<lb/>
<pb n="KR4e0120_WYG_008-8a"/>
羊家臂折登三公塞上髀傷歡老父定知時運迭乘除<lb/>
或者神靈司籍簿南人漫作知章嘲北客善騎寧免誤<lb/>
嗟予亦是長安人二十年來幾顛仆向來病臥苦岑寂<lb/>
劇飲豪吟賴君助言酬徳報理則然况是前車覆同路<lb/>
世間墮者亦無數共説郎官好風度即看走馬向亨衢<lb/>
莫待驅馳嵗云暮<lb/>
　　　文敬擕叠韻詩見過且督再和去後急就一首<lb/>
苦欲留君君又歸翻然上馬力欲飛與君未罄連夕話<lb/>
<pb n="KR4e0120_WYG_008-8b"/>
復遣僮僕牽君衣問君墜臥城東宅病足㡬時能著履<lb/>
倉皇不肯戒前車道上泥深行豈得君時坐笑當空庭<lb/>
笑予亦怯泥塗行有如醉者醉初醒戒客不遣操罇罌<lb/>
當時我悔不子戒我足子肩誰重輕世閒豈獨我與子<lb/>
慎勿局促傷髙情黄門筵中客滿座回首光隂如鳥過<lb/>
宦途顛蹶亦有之不見黄門已州佐人言官重不如身<lb/>
我身幸全何害墮自斷吉凶皆付天不須重問梁邱賀<lb/>
聞君此語唯復阿如病得醫逢扁陀亦知身世等夢幻<lb/>
<pb n="KR4e0120_WYG_008-9a"/>
實恐名教遭譏訶孫臏刖足尚酣戰㓜輿折齒還髙歌<lb/>
何如樂正一傷足憂心抱痛如創戈君方大笑復出户<lb/>
五十漫勞嗤百步試教鮑老復當場豈免狐疑更狼顧<lb/>
昔聞達奚走奔馬曽説此兒還此父吾曹豈是馳驅才<lb/>
自合儒官守文簿前言戱君君不知極辨為予無乃誤<lb/>
今宵且作風月談莫更塵途論興仆君歸我坐時獨吟<lb/>
頗覺詩成少神助知君此興正不淺却似輕車隨熟路<lb/>
歌長韻險亦有數我已三賡君兩度急須走筆償我逋<lb/>
<pb n="KR4e0120_WYG_008-9b"/>
莫道詩來天已暮<lb/>
　　　得文敬雙塔寺和章詔之不至四叠韻奉答<lb/>
問君朝回胡不歸西馳急腳走若飛云承部檄籍戎伍<lb/>
嵗給纊帛頒冬衣浮圖東望瑜伽宅尺地西垣懶迴屐<lb/>
祗應官事了癡兒怪底可人招不得想當岸幘坐公庭<lb/>
東曹號令方風行直窮妙思入權度豈有暇日消盤罌<lb/>
棲遲鞅掌自有地向來笑口未可輕閒官飽食太倉粟<lb/>
使我刺促難為情埋頭日向書堆坐嵗月都將病中過<lb/>
<pb n="KR4e0120_WYG_008-10a"/>
久知筋力負馳驅我已愧子郎官佐今年墮馬復病目<lb/>
目病雖輕不如墮并抛筆硯委塵埃且免墓諛兼厦賀<lb/>
兩旬面壁西簷阿禪心不動如祇陀門前索文如索債<lb/>
遜謝不敢加嗔訶官稽私負兩不辦為君重和墮馬歌<lb/>
興來作字大如掌眼暗僅辨㸃與戈塵多路長不出户<lb/>
繭足還思墮時步淖險真停疋馬迎情深屢枉髙軒過<lb/>
臥無小吏驚報衙行愛嬌兒解隨父擬借東曹度支手<lb/>
記取玉堂風月簿從知身病是閑時病裏不閒誠大誤<lb/>
<pb n="KR4e0120_WYG_008-10b"/>
嗟予病起身亦徤又被君詩壓將仆我兼二病君但一<lb/>
寧不少留為我助知君尚有逸駕才我馬虺隤當避路<lb/>
七擒八克古有數白戰共君今㡬度我歌又竟君不來<lb/>
欲效魯陽揮日暮<lb/>
　　　若虚詩來欲平馬訟五叠韻答若虛并柬文敬<lb/>
　　　佩之<lb/>
馮郎墮馬長安歸身病在床思奮飛我時病墮忽兩月<lb/>
㡬度為渠驚倒衣邵郎近墮橋頭宅右足獨拳愁躡屐<lb/>
<pb n="KR4e0120_WYG_008-11a"/>
三人墮馬渠最傷畢竟墮同誰失得西涯書屋東曹庭<lb/>
詩筒絡繹東西行本縁詩墮不為酒玉山自倒非金罌<lb/>
馮郎談虎色獨變開口不問重與輕吾宗白洲不墮馬<lb/>
亦作墮語真多情喧爭浪謔兩當坐頗覺風流非罪過<lb/>
向來曲直未分明旁引諸家為證佐訟當坐人不坐馬<lb/>
勝負在詩寧在墮馮郎欲作旁觀人負汝何悲勝何賀<lb/>
白洲老吏直不阿手持三尺無坡陀欲令虞芮成禮讓<lb/>
不遣秦越相譏訶不然徤訟化勍敵祇恐吳儂圍楚歌<lb/>
<pb n="KR4e0120_WYG_008-11b"/>
南山一判不可改昨夜東壇聞止戈詩家紛紛各門户<lb/>
爾我不須分跬歩世門夷險自有途騄駬駑駘竟誰顧<lb/>
古來相馬獨孫陽有子分明不如父白洲乃欲賣我馬<lb/>
郤付東隣酒家簿人雖千慮有一失我馬雖駑亦應誤<lb/>
君看三馬二馬良馮馬冣良先我仆白洲有馬誇徤彊<lb/>
縱免墮傷為盜助詩成我亦判渠歸良馬勿與駑爭路<lb/>
佳辰美景亦有數莫遣閒情嬲襟度急呼邵李招馮郎<lb/>
下馬共醉西涯暮<lb/>
<pb n="KR4e0120_WYG_008-12a"/>
　　　體齋宅賞蓮席上得十字<lb/>
池上雨過芳塵浥池上花開衆賓集回風忽覺翠旂翻<lb/>
倒影真疑彩雲濕越浦新粧水底明漢臯遺佩空中拾<lb/>
剪裁似欲煩并刀涴染郤愁翻墨汁根非異種難同調<lb/>
身在後時終獨立已當佳麗國三千不羨艷陽春九十<lb/>
桂苦蘭辛祇自憐桃紅李媚何嗟及酒如戀客傳不停<lb/>
花似解詩催更急坐看烟蓋晴裊裊欲採露房秋戢戢<lb/>
我狂不去當重來鯨飲碧筩三萬吸<lb/>
<pb n="KR4e0120_WYG_008-12b"/>
　　　書䝉翁老先生書畫巻後<lb/>
䝉翁書法天下豪坐驚風雨隨波濤有時意匠入幽𦕈<lb/>
力與造化爭纎毫仰觀千年俯一世紛紛弄筆皆兒曹<lb/>
書家論定價亦定須識我翁人品髙戲將水墨灑縑素<lb/>
如飫梁肉甘醯糟殘山剰水世莫覩流落數紙青蒲萄<lb/>
一登翁門遂隔世齒頰未獲沾餘膏如逰神山見石髓<lb/>
頃刻再往不復遭莆田鄭郎得寳藏明珠雜佩金錯刀<lb/>
摩挲兩眼百過讀使我涕淚盈青袍三年留玩一朝去<lb/>
<pb n="KR4e0120_WYG_008-13a"/>
久假似覺歸心勞泰山東頽日西墜欲往從之中鬱陶<lb/>
詩成起立嵗將暮空庭短髪風蕭騷<lb/>
　　　戲贈王古直<lb/>
王郎詩窮人共知王郎書法窮於詩亦知二者關造化<lb/>
學成便有窮相隨腰金拖玉自有相安用效此伎倆為<lb/>
長安塵中走僕僕面皮皴皺瘦且黧出門信腳自來往<lb/>
酒醒不記東君誰囊無百錢有數紙碼瑙照案堆琉璃<lb/>
問渠寳此亦安用寒不可絮飢可糜渠言俗士豈解此<lb/>
<pb n="KR4e0120_WYG_008-13b"/>
肥肉火酒甘如飴十年逺逰得竒貨恨不歸詫婦與兒<lb/>
功名事業付杯酒尚復與子爭毫釐世間巧拙各萬狀<lb/>
看渠非黠還非癡揮毫贈君莫浪喜我詩不是瓊琚辭<lb/>
　　　題衍聖公所藏范堯山水圖<lb/>
髙山隆隆石磊磊長流奔湍轉深匯杈枒老樹生古枝<lb/>
上有懸菌贅成瘣凌兢石路難容車<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟欲渡江無涯<lb/>
騎驢過岡驢腳跛行客關山應苦嗟大行岧嶤劍門逺<lb/>
不是天台還閬苑世閒平地能㡬何萬里江山隘雙眼<lb/>
<pb n="KR4e0120_WYG_008-14a"/>
良工此畫誰與傳北人云是范華原風多嵗久縑素裂<lb/>
隠隠斷墨塵埃間尼山孫子簪纓客坐愛清風灑堂壁<lb/>
平生幽賞㡬人同嗟我尚抱山林癖岱嶽峯髙泗水深<lb/>
向來瞻望空至今登髙作賦非吾事不盡乾坤仰止心<lb/>
　　　徐用和侍御所藏雲山圖歌<lb/>
何人醉冩雲山圖浮雲澒洞山糢糊空明射地日漏影<lb/>
稍覺林樹開扶踈平原蒼莽不知處忽有細路通榛蕪<lb/>
茅堂枕山半閣水巻幔正對前峯孤幽人深居不出户<lb/>
<pb n="KR4e0120_WYG_008-14b"/>
縱有鄰舍無招呼低頭把巻苦吟諷語暗不辨楚與吳<lb/>
中流棹歌似相答欲斷未斷聲嗚嗚雲多水濶望不見<lb/>
知是滄洲舊釣徒長安六月晴復雨若非塵土還泥塗<lb/>
城中見山如見畫剛可髣髴求形模山猶可見水莫涉<lb/>
尺潦豈足容長艫十年舊逰憶南國嵗月催人非故吾<lb/>
鸚鵡洲前漢陽樹此景此詩今有無因君此圖意披豁<lb/>
更欲買棹游江湖<lb/>
　　　題應寧所藏馬敬瞻山水圖<lb/>
<pb n="KR4e0120_WYG_008-15a"/>
空堂宿霧衣巾濕展巻看圖向庭立髙峯巃嵸樹䝉葺<lb/>
雨氣山光滿川濕中有扁舟一釣翁手把綸竿頭戴笠<lb/>
欲渡真愁野水昏將歸更恐溪風急渠雖不語吾亦解<lb/>
已覺良工竟先入練川老子舊名流三十年來邈誰及<lb/>
今時畫工强解事枉秃霜毫翻墨汁舍人耽詩復愛畫<lb/>
斷素遺縑總收拾向來巻帙堆比山後得此圖尤什襲<lb/>
嗟予對此開鬱悒如熱者濯渴者汲詩成畫法兩無聊<lb/>
空對西山髙岌岌<lb/>
<pb n="KR4e0120_WYG_008-15b"/>
　　　觀懐素自序帖真蹟柬原博太史<lb/>
吾鄉上人老藏真揮毫作字精入神金書石刻世已少<lb/>
况乃縑素隨風塵大江東南天萬里流落數顆驪龍珍<lb/>
百尺髙門若深海腰絙欲入茫無津吳公好古得竒貨<lb/>
傳借數手來鄉鄰後堂開扄許坐我展巻故覺情相親<lb/>
嗟予生晩見亦晚三十六年空復春蘇黄二老尚莫覩<lb/>
猶喜未乏前生因向來摩本已酷似昔見其影今其真<lb/>
臨池對影不自陋塗抹欲效西施顰願擕紙墨就几格<lb/>
<pb n="KR4e0120_WYG_008-16a"/>
亟往不避僮奴嗔餘光東壁幸不惜且復照我西家貧<lb/>
請君勿返連城璧留待他時慕藺人<lb/>
　　　賀靖逸諭德得孫<lb/>
崑山良田多種玉玉子纍纍嵗仍熟風流雍伯已千年<lb/>
年少玉郎今姓陸陸郎二十清且温太史之子封君孫<lb/>
向來娶婦復生子頭角雖殊風骨存錦䙀繡被光照面<lb/>
氣如長虹眼如電清向徐卿坐上看美於潘岳車中見<lb/>
一齡倐忽還再齡漸教能笑復能行已從坐客識竒物<lb/>
<pb n="KR4e0120_WYG_008-16b"/>
更與名家占德星登堂賦詩賀太史人生有孫勝有子<lb/>
皆言有子萬事足見子作翁何不喜同年徤者傅與陳<lb/>
有孫不逮髙堂親我親幸徤子尚少四世如君今㡬人<lb/>
白頭封君年七十如麟振振螽蟄蟄㑹看太史得曾孫<lb/>
重見髙門車馬集<lb/>
　　　讀栁拱之員外嚴宗哲主事楊應寧舍人倡和<lb/>
　　　和長句戲次韻一首<lb/>
詩壇森嚴陞復楯白戰雄心氣難忍西鄰有客興亦酣<lb/>
<pb n="KR4e0120_WYG_008-17a"/>
睥睨重圍目雙眕居然地隔如秦越或者神交同白稹<lb/>
故知宫角本諧聲復恐圓方不相準向來蹇鈍費鞭策<lb/>
已分駑駘謝騋牝灰餘萬念偶一生腐木經秋發孤菌<lb/>
諸君才力各强徤東飛俊鶻西飛隼擬隨磅礴共盤旋<lb/>
弱羽真愁向空隕霜天閉門坐不出背擁寒爐曲成蚓<lb/>
强呼凍墨吟小詩力困氷毫如荷盾枯腸夜渴吻亦乾<lb/>
綆短缾空誰為引回首不如年少時滿堂坐客誇聰敏<lb/>
韓公道德日已負后山精力空應盡逢場作戲亦偶然<lb/>
<pb n="KR4e0120_WYG_008-17b"/>
不覺詩成為韻窘文章同時不易得三傑古稱呉富尹<lb/>
君今並是湖南英鄉邑吾猶限封畛閑官未免鉛槧累<lb/>
户外催逋時接軫長歌終曲誰使子歌罷獨吟還自哂<lb/>
　　　山水圖<lb/>
鵞溪練色如江色幻出山青興雲白山前雜樹豈知名<lb/>
雲際髙樓不論尺幽泉無聲深谷窈下作寒潭浸空碧<lb/>
祇應車馬隔塵氛但有扁舟繫沙側溪頭老漁何處歸<lb/>
手持輕櫓背斜暉草堂欲到恐未到日暮山雲空濕衣<lb/>
<pb n="KR4e0120_WYG_008-18a"/>
西巖兩翁共巾屨應在深山更深住南溪芳草北溪花<lb/>
遙指平生釣游處山林此樂予未知褰裳欲去將安之<lb/>
請看坡老人中景只在王維畫裏詩<lb/>
　　　周原已母孺人壽詩分題得笄<lb/>
憶年十五頭始笄二十嫁作梁鴻妻自從結髪事夫子<lb/>
每以盥櫛隨鳴鷄晝行顧影夜照燭舉步不出閤與閨<lb/>
多情愛笄恐笄墜舉案直與雙眉齊夫年七十頭總白<lb/>
白髪尚可勝梳鑱郎君宦游得歸省㑹以甘㫖充鹽虀<lb/>
<pb n="KR4e0120_WYG_008-18b"/>
鳳冠珠翟有時降笄也未可抛塵泥戲將拈取示兒道<lb/>
此物見爾從孩提願翁長徤姥亦徤鶴形鮐背牙齒鯢<lb/>
更看此物作家寳嵗嵗分賦長生題<lb/>
　　　送傅元秀才赴舉江西<lb/>
鳳凰巢穴麒麟種竒物常為世傾竦傅生才調出名家<lb/>
一不為希百非冗亦知性質有天解曽憶當年角初總<lb/>
早從書泒得源流復向詞宗繼支統後來英俊豈易得<lb/>
我已為子神飛動十年逺作東南㳺腹有江山浩奔洶<lb/>
<pb n="KR4e0120_WYG_008-19a"/>
試凌逸氣脱塵凡立見孤標謝荒茸翻然赴敵翰墨場<lb/>
百萬人中看賈勇㑹將長䇿獻明庭誰謂一時非賈董<lb/>
未論秋薦與春闈金馬玉堂堪接踵晉陽授簡辭當習<lb/>
毛義登堂檄須奉有才未免為世用藥裏參苓方在籠<lb/>
厭隨時輩學奔趨肯向鄉邦衒華寵古道終教德器成<lb/>
今人祇解功名重臨岐欲别無所贈頗覺塵襟劇頰壅<lb/>
情深義重極憐渠我語雖多未為氄<lb/>
　　　送文宗儒太僕還南寺<lb/>
<pb n="KR4e0120_WYG_008-19b"/>
豐山東面瑯琊北官寺臨山枕溪側泉甘石冷花栁香<lb/>
㓜出春華與秋色東吳才子洋州裔清比琅玕長數尺<lb/>
錦囊秀句壓騷人玉麈雄談驚坐客誰令散地容渠懶<lb/>
儘有餘才供世劇十年溷跡老風塵三載髙飛未云極<lb/>
問君何曹似是馬丞不負君人自惜知君自抱憂國心<lb/>
豈為承平倦芻櫪南方一匹累數金方且按圖為驥索<lb/>
州官縣吏盡日輸營下老兵曾未識書生經濟須實用<lb/>
誰為吾民苦區畫聞君獻納有嘉言肯避傍人嗔越職<lb/>
<pb n="KR4e0120_WYG_008-20a"/>
朝聞吏部書上考恥以徵催買資格嗟予竊禄本無能<lb/>
誤向雲霄問泉石<lb/>
　　　徐春官暮山雜詠分題得蛟溪夜月<lb/>
蛟溪昨夜風雨惡月光下照溪水濁老蛟照月如照鏡<lb/>
郤巻蜿蜒露頭角平沙星星石鑿鑿璇宇沈沈淨如濯<lb/>
雲烟變滅氛䘲消衹有空明映寥廓廣寒宫殿水中開<lb/>
碧海魚龍天上躍團團桂影落虛圓縱使吳剛無斧斫<lb/>
鱗甲空驚漢水鯨羽毛不渡銀橋鵲已看毛骨生森爽<lb/>
<pb n="KR4e0120_WYG_008-20b"/>
頓覺心神向開廓山中杖履不成眠坐待空林纎月落<lb/>
　　　題陸寛瘦竹巻<lb/>
江南陸郎瘦於竹種竹城東玉河曲未論千尺勢能長<lb/>
剛道兩竿軒也足耻隨桃李鬪芳腴祇共松杉伴幽獨<lb/>
茅茨可柰霜雪冷韋布不受風塵辱平生幽賞底須憂<lb/>
愛此清風不盈掬絶勝長安酒肉徒醺花殢月空迷復<lb/>
近從畫竹得篆法坐對凉隂刻寒玉終教筆硬可通神<lb/>
且賞骨多能勝肉江左詩翁太瘦生<hi>金本清太僕號太瘦生</hi>墨竹<lb/>
<pb n="KR4e0120_WYG_008-21a"/>
篆書皆絶俗莫言汝瘦不如渠好為名家繼清躅<lb/>
　　　題畫二首<lb/>
霜枯古樹秋䬃䬃枝間老猿罷騰踏戲將長臂撲游蜂<lb/>
半似相欺半相狎岡巒髙下路東西由來異類不同棲<lb/>
應憐野徑穿花去不作空山抱樹啼君不見場中有菓<lb/>
房有蜜共趂園林好風日丁寧慎勿采桃花留結山中<lb/>
千嵗實<lb/>
元猿倦向青林坐聲斷長空碧雲破林間踈網落蜘蛛<lb/>
<pb n="KR4e0120_WYG_008-21b"/>
正向連蜷掌中墮絲輕臂軟如不勝欲掣未掣還騰騰<lb/>
極知物性解人意應向畫圖觀世情由來異類有强弱<lb/>
幸是相逢不相虐猶勝虚堂萬縷絲無數飛蟲掛牆角<lb/>
　　　畫山水<lb/>
山家住在雲深處眼見雲來復雲去朝隨爽氣入空山<lb/>
夕變浮嵐掛髙樹䝉茸草色迷東西石路﨑嶇髙復低<lb/>
槿花成籬竹為障中兩幽人屹相向芒鞋鐵杖烏角巾<lb/>
白頭雙鬢何繽紛來時似帶林霏濕坐久不知山日曛<lb/>
<pb n="KR4e0120_WYG_008-22a"/>
門前落葉仍多掃故人相期苦不早杳靄疑無逺寺鐘<lb/>
喔啞忽有中流櫂危橋雨過苔應滑後圃花殘人未老<lb/>
若耶雲門未可登天姥匡廬夢空到乾坤浩蕩真無極<lb/>
詩話一燈青未了絶勝王郎興盡時扁舟載雪山隂道<lb/>
　　　畫禽<lb/>
髙棲野雀低飛燕長在峯頭與溪面竹雞啼徹雨初晴<lb/>
山腳泥深路如綫崖根老樹回餘青樹間雙鵲閒無聲<lb/>
祇應識得山中樂無復人間送喜情<lb/>
<pb n="KR4e0120_WYG_008-22b"/>
　　　又<lb/>
天風夜號山木折石上飢禽啄乾雪忍凍寒鴉得並棲<lb/>
數聲啼落前溪月銀塘波冷雙鴛鴦忽憶春風蘋藻香<lb/>
鶺鴒似解游人意碧水清霄路共長<lb/>
　<lb/>
　<lb/>
　<lb/>
　懷麓堂集巻八<lb/>
</p>
<p>
</p>
  </div>
<div>
<head>懷麓堂集巻九</head> <lb/>
    <p>
<pb n="KR4e0120_WYG_009-1a"/>
欽定四庫全書<lb/>
　懷麓堂集巻九<lb/>
　　　　　　　　　　　　明　李東陽　撰<lb/>
　詩稿九<lb/>
　　七言古詩<lb/>
　　　馬博士所贈王少參劍閣圖為少叅子公濟進<lb/>
　　　士題<lb/>
岷岷山髙連劍閣峽門中開如鬼鑿盤渦濺沫紛欲躍<lb/>
<pb n="KR4e0120_WYG_009-1b"/>
石勢迎流鬭還郤驅車入山山路惡水行孤舟陸雙屩<lb/>
古來蜀道難於天信美不及還家樂揮毫作圖圖者誰<lb/>
東吳老翁生好竒胸嶓萬壑筆三峽或有神助非人為<lb/>
昔從此地值竒客直以賞識酬心期江山無情嵗月改<lb/>
頭白再往失路岐王郎年少今已壯仰睇丹梯隔青嶂<lb/>
遺縑斷墨空塵埃我已為子神悲愴酒酣作歌歌始放<lb/>
我懐崚嶒聲跌宕君不見江風捲地山蹴空誰復壯游<lb/>
如兩翁<lb/>
<pb n="KR4e0120_WYG_009-2a"/>
　　　送周原已院判之南京席上得别字<lb/>
金陵山水真竒絶我昔南游遍車轍歸來夢想隔塵埃<lb/>
翼未髙飛肘先掣與君有約各分署三嵗兩曹惟一缺<lb/>
羨君此去若登仙欲往不得心内熱如遭炎蒸坐深甑<lb/>
擬踏隂厓齧寒雪君今况得故鄉歸我是北人猶愛説<lb/>
停君酒杯聽我歌我歌未終君暫輟折桂橋邊衣錦行<lb/>
雨花臺上登髙節古聞騎鶴上揚州得未為艱失為觖<lb/>
太常陳卿我同志官府神仙非濫設因君寄語須自珍<lb/>
<pb n="KR4e0120_WYG_009-2b"/>
莫道玉堂天上别<lb/>
　　　題畫送武陵楊處士<lb/>
洞庭湖西芳草新武陵溪南花滿津山深水曲不知處<lb/>
燕語鶯啼春復春紅塵晝斷車馬跡時有松風掃白石<lb/>
三尺孤琴一老翁布衣芒屨無人識君來逺作長安游<lb/>
君去還歸溪水頭山林鍾鼎各有分俯仰乾坤安所求<lb/>
　　　賞花夜歸圖<lb/>
江南三月花滿城城南城北堪游行馬啼衝曉踏春去<lb/>
<pb n="KR4e0120_WYG_009-3a"/>
日暮歸來空復情溪橋繫馬紆春歩緑遍蒼苔舊時路<lb/>
醉眼低迷楊栁烟春衣坐濕薔薇露重門曲檻花隂隂<lb/>
李徑桃蹊深復深手持紅燭候歸路應見兒童知賞心<lb/>
賞心自少今已老每憶花枝被花惱寄語髙林宿鳥知<lb/>
明朝莫更催歸早<lb/>
　　　鄧程番遺愛圖<lb/>
貴州有府名程番天子命置新流官鄧侯佩印出九寺<lb/>
五馬遍歴千巑岏諸夷異姓十七種始識漢節瞻衣冠<lb/>
<pb n="KR4e0120_WYG_009-3b"/>
喜有錫賚怒有罰頃刻號令隨毫端坐令府藏足貢賦<lb/>
野少刦掠無飢寒鄧侯去郡民擁道力挽飛櫂廻奔瀾<lb/>
舟行欲動掣不動咫尺如度百丈灘攀轅臥轍古亦有<lb/>
夷夏之治孰易難誰圖綵筆遺氷紈彼夷之酋宋與安<lb/>
侯名去比雪山重逺道未覺行囊單侯今出佐六州伯<lb/>
舍舟躍馬復據鞍明年持此向齊魯應有東人為聚看<lb/>
　　　麥舟圖<lb/>
江東故人半零落江頭石郎淚雙閣三䘮未葬家苦貧<lb/>
<pb n="KR4e0120_WYG_009-4a"/>
舉世今無魏州郭睢陽范郎方少年相看不語意茫然<lb/>
江舟載麥五百斛揮手付之如一錢歸來侍立庭闈畔<lb/>
白髪聞之為一莞亦知父子本同心若待庭趨嗟已晩<lb/>
君不見慶州飢民曾告荒使君自發常平倉<lb/>
　　　四禽圖<lb/>
樛枝老樹幽巖裏山鷓雙棲掉長尾髙鳴俯搦勢不停<lb/>
似向春風矜𤓰觜山頭錦鷄金作冠身被五采成斑斕<lb/>
逺從紅日霽時見更向碧山深處看人言此物真絶特<lb/>
<pb n="KR4e0120_WYG_009-4b"/>
同是山禽不同格休將緑水照毛衣祇恐桃花妬顔色<lb/>
　　　又<lb/>
空山雨過枇杷樹黄顆纍纍不知數金衣公子正多情<lb/>
驚墮金丸欲飛去海榴花殘紅子新沙上鳬鷖來往頻<lb/>
每從水淺花深處遙見隔花臨水人山禽關關水禽語<lb/>
脈脈幽期似相許莫負天晴日暖時一春江上多風雨<lb/>
　　　又<lb/>
碧林紅葉驚飛鳥江上秋風下來早雁去鴻辭烟水空<lb/>
<pb n="KR4e0120_WYG_009-5a"/>
蒹葭落盡芙蓉老原頭鶺鴒如有知應憐嵗暮得同棲<lb/>
枝間戴勝聲不住應憶春園初降時山林動物各有託<lb/>
野雉分明出叢薄見説豐年少網羅低飛不及髙飛樂<lb/>
　　　又<lb/>
江南山深冬日䁔湖氷無澌湖水滿幽林晚徑斷人行<lb/>
落盡梅花春不管山荼花發爭芳菲翠翎蠟觜相光輝<lb/>
烟生錦嶼寒猶戀雪滿銀塘夜未歸踈林落羽紛零亂<lb/>
回首青霄各分散溪上鴛鴦獨有情春來冬去長為伴<lb/>
<pb n="KR4e0120_WYG_009-5b"/>
　　　狻猊圖<lb/>
狻猊何來自西域黄金為睛鐵為額回頭一嘯長風生<lb/>
萬騎千人杳無跡雲巖雪竇深如許冐險窮幽始能得<lb/>
胡兒飬得性氣馴逺向中原貢王國縣官給驛天使迎<lb/>
聖主親臨賜顔色朱籠鐵鎻紅氍毹詔許深居苑城北<lb/>
苑中百獸安足論虎豹聞之皆屏息先朝舊物嘗有此<lb/>
白首中官説宣德祇向人間看畫圖嘉名剰有兒童識<lb/>
周王有道百度正虞帝無心七旬格自古昇平樂事多<lb/>
<pb n="KR4e0120_WYG_009-6a"/>
謳歌亦是詞臣職<lb/>
　　　柬陳玉汝<lb/>
呉杉製器五尺强棬如胡椅長如床方藤細簟曲木枕<lb/>
意匠頗覺吳工良髙眠穏坐兩不妨坐非箕踞眠非僵<lb/>
由來萬物各有用一物兩用無遺長夜來我在元龍宅<lb/>
醉臥此牀呼不得歸來展轉不成眠夢想猶疑在床側<lb/>
吾家老父年七十此物何由置堂室祇因為樂勝潘輿<lb/>
恨不可懷如陸橘平生有口不慣乞與子在情寧在物<lb/>
<pb n="KR4e0120_WYG_009-6b"/>
正是黄香扇枕時髙堂待此無蒸鬱<lb/>
　　　觀畫蘭有感作<hi>時林主事俊張經厯黻相繼謫官</hi>
春風吹香出芳林叢蘭開傍西巖隂㡬回欲采意不適<lb/>
路轉溪廻山更深虚堂披圖對幽襟忽如攬衣度﨑嶔<lb/>
杏壇尼父去已逺湘江屈原空獨沈我方揮絃坐微吟<lb/>
微吟未成日將晩氷霜欲來侵九畹蘭兮蘭兮竟誰管<lb/>
　　　劉道亨編修雙鷹圖<lb/>
大鷹昂頭小鷹俯殺氣森森動林莽朔雲捲地塵不飛<lb/>
<pb n="KR4e0120_WYG_009-7a"/>
萬里乾坤同一睹野風蕭蕭日將暮罷獵歸來勢猶怒<lb/>
獨向林間振羽毛空山落葉誰能數平原紛紛走狐兎<lb/>
燕雀之輩安敢侮縱使長飢不附人須知特立難為伍<lb/>
海東青去已多時塞北赤毛生更稀郅都城在餘荒草<lb/>
劉表臺髙空落暉畫師好手亦無敵酒酣徤筆疾若飛<lb/>
霜毫素練出髣髴金眸玉爪生光輝翰林主人負竒骨<lb/>
雖有搏擊無由施㑹看竦翮入霄漢不與凡鳥爭雄雌<lb/>
　　　外舅成國朱公壽六十<lb/>
<pb n="KR4e0120_WYG_009-7b"/>
金陵城闕蟠龍虎老將提兵舊開府由來家世本公卿<lb/>
親得君王賜圭組錦袍玉帶明琱戈坐鎮四野無嗔訶<lb/>
已看鍾阜山増重復遣長江水不波清油幕擁旌旗盛<lb/>
細栁營聞笳鼓靜民歌清淨曹平陽身繫安危郭中令<lb/>
江草江花春復春華堂麗景逐時新端陽節後凡㡬日<lb/>
壽俊圖中第一人<hi>時南都諸公卿有壽俊㑹圖詩</hi>玉壺貯酒玻瓈色紅<lb/>
裀簇地麒麟織于氏門閭有子孫平原庭舘多賓客緇<lb/>
衣武公元好賢鄂國將軍不愛錢聊將書巻度長日肯<lb/>
<pb n="KR4e0120_WYG_009-8a"/>
買歌兒供暮年嗟予舊是通家子塞雁江雲意千里願<lb/>
公眉壽比岡陵永作干城鎮南紀<lb/>
　　　題畫<lb/>
平川雨溢波不流兩車渡水軒若浮車輪載重軋巨牛<lb/>
牛力尚可行人愁後車在水前在丘欲進郤顧且復休<lb/>
山途野店阻且修日云暮矣不得留胡兒徤馬雙絡頭<lb/>
肩載糗槖無戈矛得非遺㓂居邊州或者俘獲隨官郵<lb/>
窮廬不作風雪囚道路雖險無離憂聖朝有道鋒鏑收<lb/>
<pb n="KR4e0120_WYG_009-8b"/>
胡我赤子非仇讐誰哉更起籌邊樓<lb/>
　　　又<lb/>
風林不定驚枝裊上有修翎兩山鳥溪邊獨鷺短絲垂<lb/>
影落晴波秋淼淼鴛鴦鸂鶒似爭春錦毛繡翼相鮮新<lb/>
寒烏數㸃寂相背頗學山翁避貴人山鷄兩翼花如剪<lb/>
未勝鵞羣嬌宛轉曲水亭前路有無黄陵廟下湖深淺<lb/>
窮崖老樹猿倒懸彼何色者白與元山中麛子未生角<lb/>
錯立不知誰後前世間飛走各有性詩人自古歌魚鳶<lb/>
<pb n="KR4e0120_WYG_009-9a"/>
莫將藻繪作物假此物自是無聲篇<lb/>
　　　觀泉圖<lb/>
空山落葉無人管長林蒼蒼秋日短飛泉百尺墮空濛<lb/>
下注寒潭作清淺淅瀝如聞帶雨來飄搖忽被風吹斷<lb/>
憶向山中初聽時乍近郤疑身在逺幽尋僻探始得之<lb/>
毛髪蕭騷不容綰鸚鵡江洲竟趯翻匡廬瀑布誰分剪<lb/>
世間竒勝自有地應恨入山來已晩十年雙袂京塵滿<lb/>
亦欲相從為一浣安得圖中二老翁芒鞵竹杖長為伴<lb/>
<pb n="KR4e0120_WYG_009-9b"/>
　　　東山圖<lb/>
謝公昔臥東山麓山中無日無絲竹美人笑捧如花顔<lb/>
飲酒賦詩歡不足古來同樂必同憂公能不為蒼生謀<lb/>
征西司馬亦何事猶使桓兵窺上流賊兵在郊公在墅<lb/>
天下江山個中睹老温病死强秦奔一代功名荷天與<lb/>
太平宰相固云云清言非罪還非勲四郊多壘一身樂<lb/>
吾憶冶城王右軍<lb/>
　　　米元章拜石圖<lb/>
<pb n="KR4e0120_WYG_009-10a"/>
南州怪石如竒士士有好竒心欲醉平生兩膝不識地<lb/>
石也受之無愧色著袍擁笏當石前禮而不荅貌益䖍<lb/>
呼為石丈丈不語囘視諸峯盡兒女當時觀者笑且嗔<lb/>
眼中見石不見人嗟君好潔已成癖無乃冠屨沾泥塵<lb/>
古來玩物必喪志况爾物役忘其身惟石巖巖瞻赫赫<lb/>
一州雖小寧無民宋家只合米博士誰遣出刺無為軍<lb/>
君不見漢家留侯拜黄石石亦可拜不可昵千載英風<lb/>
石並髙猶憐誤落神仙迹<lb/>
<pb n="KR4e0120_WYG_009-10b"/>
　　　謝謝方石石鎮紙<lb/>
風簷細楮飄如葉惱亂閒愁千萬叠試將觚石置我前<lb/>
坐鎮浮浮成妥帖誰其贈者方石翁瘦骨與石將無同<lb/>
石形可碎理不曲此語吾傳東海東向來遺我枰棋製<lb/>
規石為圓豈翁意亦知此石如此心不謂心同肯予致<lb/>
我家嬌兒不解事徑往取之如劇戲僅辭塗抹向詩書<lb/>
豈有規模守文字古來問學須磋磨要令平直無偏頗<lb/>
觚哉觚哉久不見摸稜之輩何其多願兒寳石終比徳<lb/>
<pb n="KR4e0120_WYG_009-11a"/>
慎勿委棄牆東阿還持此石問汝伯别有矩彠當如何<lb/>
　　　張東白惠椰壺走筆代簡<lb/>
嶺南椰實髙千樹大者如瓢小如注良工斵剔成形模<lb/>
外實中空寡疵窳青金為飾堅且良磨礪圭角藏精光<lb/>
誰言曲直異從革二物相成豈相克青黄竟作犧尊災<lb/>
汙抔古矣非時哉有容耻與升合校無垢頻經洗滌來<lb/>
翰林人物西江老退食開壺日傾倒擕之贈我不自惜<lb/>
人好更看壺亦好我雖强飲不滿鍾愁城百尺難為攻<lb/>
<pb n="KR4e0120_WYG_009-11b"/>
先隨俎簋作時薦後許盤筵為客供覆杯斷飲亦未易<lb/>
獨有夜戒無終窮<lb/>
　　　悼鸚鵡一首東閻允德吉士<lb/>
翠籠髙絓層軒舉中有珍禽解人語顧影頻迴席上燈<lb/>
梳翎郤避簷前雨左旋右轉百態足忽見昻藏為傴僂<lb/>
聲名價重出比鄰婉孌情多向兒女耳娛目翫能㡬時<lb/>
珠沈綵碎隨塵泥玉環不繫芳魂住繡闥猶疑曉夢遲<lb/>
應憐握粟不自飽吻渴腸空誰得知虚令賓客生顧盻<lb/>
<pb n="KR4e0120_WYG_009-12a"/>
頓覺楹障無光輝憶昔擕来隴山客萬壑千巖㡬朝夕<lb/>
都將嫵色慰多愁轉使歡聲成太息因思異物難豢養<lb/>
頗似竒才遭挫抑君不見鹽車千里駒長飢至死無人<lb/>
惜<lb/>
　　　悼竹<lb/>
園南舊植千竿緑髙者如牆大如屋風狂雨急牆屋翻<lb/>
幹折叢低共傾覆忽驚舞罷鴻門㑹怒斗紛紛碎蒼玉<lb/>
復似驪山墜石餘數百書生葬阬谷初疑鳳羽墮當空<lb/>
<pb n="KR4e0120_WYG_009-12b"/>
更訝籜龍身在陸翠落瓊飛不復完頓使泥沙汙人目<lb/>
憶昔新移近水隈瘦骨稜層不盈束晨澆恐被風日燥<lb/>
晩䕶幸免霜雪酷十年長養成亦艱一旦摧頽勢何速<lb/>
我時夜半驚水至崛起倉皇問僮僕彼騃不識人意勞<lb/>
衹顧囊衣與甑粟觀裏桃花何足論堂前柟樹猶堪錄<lb/>
無家更欲買山林有徑誰當伴松菊前軒好竹只數個<lb/>
頗覺幽懷看未足春來擬欲探萌芽蒼苔慎勿迷芳躅<lb/>
　　　重修黄鶴樓<lb/>
<pb n="KR4e0120_WYG_009-13a"/>
黄河水落黄樓起彭城城東土勝水彭城郡守告成功<lb/>
蛟龍失勢蒼生喜朝來暮去亦偶然不似元光歌瓢子<lb/>
酒酣樂作賦者誰共説彭城好兄弟郤從憂患著聲績<lb/>
千載信之為賦史近聞河伯漸失職直下彭城更東指<lb/>
縣官水卒徒自勞宵衣南顧星軺駛是時劉守當郡寄<lb/>
仰視兹樓半傾圮當庭一叱百吏隨木石排空屹山峙<lb/>
東垣土色象中央克制生成或其理軒窻開敞天日霽<lb/>
百里江山皆席几清朝燕賀多詞客誰復賦之如轍比<lb/>
<pb n="KR4e0120_WYG_009-13b"/>
徐山髙髙徐水下萬古乾坤奠周砥何年駐節許重游<lb/>
還為山靈豁雙眥<lb/>
　　　借榴一首贈方石<lb/>
桃溪老人愛花樹家在萬花溪上住白頭重入紫薇垣<lb/>
官舍今無種花處買花不識城市途園中看花非我徒<lb/>
畫圖剪綵盡成幻空有愛花猶故吾吾家海榴四五株<lb/>
意欲借之如借書自言花借不在好僅取數尺青扶疎<lb/>
牆根老枝不盈掬欲借真慙少粧束風披雨浥漸成隂<lb/>
<pb n="KR4e0120_WYG_009-14a"/>
縱遣無花看亦足城西官陌無塵埃呼童把送休遲徊<lb/>
花根嵗暮幸勿返還我詩逋十韻來<lb/>
　　　題黄子敬編修所藏登瀛圖<lb/>
　　　編修黄子敬家藏瀛洲圖吾外舅䝉翁三跋在<lb/>
　　　焉蓋子敬之先公為翁同年進士而翁又其郡<lb/>
　　　大夫也予刻類博稿舊草中得二跋歎遺文不<lb/>
　　　可盡見悲歌當哭於此有不得已云<lb/>
晉陽城上龍乘雲日角照地成龍文大開文館集賢俊<lb/>
<pb n="KR4e0120_WYG_009-14b"/>
幕府諸僚才出羣層樓儏閣麗霄漢左圖右史窮朝曛<lb/>
瀛洲萬里入平步俯視人世皆塵氛龍飛上天御八極<lb/>
十有八人為羽翼廟堂台鼎何足論半是凌烟畫中客<lb/>
晉陽一家家化國回視門庭為國敵盡將文學變戎功<lb/>
誰辦河汾太平䇿紛紛世上功名徒至今摩畫瀛洲圖<lb/>
衣冠猶存嵗月改粉墨散落隨江湖翰林黄郎家在莆<lb/>
莆翁史筆令董狐由來詞翰類博奕人道我翁多相謨<lb/>
願君寳此為故事黄閣清風無世無<lb/>
<pb n="KR4e0120_WYG_009-15a"/>
　　　劉户部所藏張汝弼草書<lb/>
南安太守東海翁歸來兩袖乘天風眼前萬事不挂齒<lb/>
睥睨六合稱書雄横揮直掃百態出或舞鸞鳯騰蛟龍<lb/>
一從篆𨽻變行草世間此藝難為工自言早學宋昌裔<lb/>
晚向懷素逃形蹤公孫大娘不識字物藝乃與書法通<lb/>
顔家屋漏古釵腳縱使異法將母同古人逝矣不復見<lb/>
此翁豈在今人中江南紙價㡬翔踊白金綵幣隨青銅<lb/>
家藏萬紙付兒輩誰謂此翁歸槖空何人愛者司徒公<lb/>
<pb n="KR4e0120_WYG_009-15b"/>
舊得此巻來吳淞願公寳此勿輕棄留看書舡夜半虹<lb/>
　　　送李惟正主事使淮<lb/>
淮山蒼蒼入烟樹中有東曹舊分署郎官捧檄下層霄<lb/>
疋馬暫從沙上駐漕舟百萬如屯雲材官武士紛成羣<lb/>
榜歌調苦隔溪聽籌唱聲髙半夜聞向來書簿何膠擾<lb/>
郤道郎官愛文藻燭底寒更夢短長筆端餘興詩多少<lb/>
古來王事貴馳馳壯夫豈必雕蟲為休言玉郎衝星夜<lb/>
不及瓊林宴月時<lb/>
<pb n="KR4e0120_WYG_009-16a"/>
　　　左闕雪後古栢下有作<lb/>
長安城中雨成雪退食衝寒過東闕蒼然古栢勢横空<lb/>
數尺盤拏成百折玉龍戰罷纒碧綃流涎噴沫疑不飄<lb/>
仙人掌上露初凍五老峯頭氷未消飛花拂面吹還轉<lb/>
步屧穿林印猶淺鶴氅衣輕動欲翻水精簾重寒初捲<lb/>
風骨昻藏夐出塵儼如佩玉抱長紳須知世有後凋質<lb/>
元是仙家不老身<lb/>
　　　畫馬歌<lb/>
<pb n="KR4e0120_WYG_009-16b"/>
唐家内廐多飛龍五花隊簇金芙蓉奚官引鞚供飼秣<lb/>
退朝牽過明光宫絲繩百丈鎻長柱宛轉霧鬛隨風塵<lb/>
銀牀玉缾汲宫井俯首下飲如渴虹氣噴為雲血成汗<lb/>
意象矯矯騰髙空當時監牧最得寵襁褓小兒皆録功<lb/>
丹青畫史極摹狀尚以骨肉分雌雄空將盛事作粉飾<lb/>
萬騎不到三川東千年粉墨出舊譜乍可髣髴開元中<lb/>
今皇有道華夷通歛武不耀兵戈鋒祇應神駿飽芻菽<lb/>
長在天閑十二重<lb/>
<pb n="KR4e0120_WYG_009-17a"/>
　　　送仲維馨院使還淮南<lb/>
雙環雜佩揺丁東少年通籍明光宫每逢天子賜顔色<lb/>
長與大夫歌退公舊懸腰帶黄金重新送宫壺白露濃<lb/>
人道相如歸晝錦誰言張翰憶秋風秋風未動江花老<lb/>
思向東原賦春草千金寧為買書貧萬事不及還家早<lb/>
巢中徤翮長雙成鏡裏慈顔看轉好况當朝省盛才賢<lb/>
且向山林樂熈皥淮南江北湖水傍門前綽楔髙如堂<lb/>
舊書舊隠故無恙某水某丘安可忘采將芹葉思君獻<lb/>
<pb n="KR4e0120_WYG_009-17b"/>
斫得江魚念母嘗我亦臨風惜分手碧雲髙處望回翔<lb/>
　　　苦熱行<hi>辛亥六月十七日</hi>
炎天火熾金初㐲赤日南行到南陸誰將槖籥鼔洪爐<lb/>
熇氣長嘘滿川谷髙雲當空屹不動大者如山小如屋<lb/>
渴虹下飲溪無言野雉成蛟入藏麓重波煮海石欲爛<lb/>
鬼斧赭樹山應秃玉堂去天纔一蹴不見剛風起鴻鵠<lb/>
人間路跼騏驥愁萬蚋千䖟競喧逐極知寥廓是仙遊<lb/>
始信祝融真吏酷我時擲筆出史局十步天墀九回躅<lb/>
<pb n="KR4e0120_WYG_009-18a"/>
暫辭書簿日紛紜豈免冠屨相縳束騎行扇擁且莫當<lb/>
道有頳肩隨赤足歸來岸幘髙林下旋汲清泉潄寒玉<lb/>
煩心展轉不得眠中夜起坐呼僮僕安得大瓢水一掬<lb/>
頓洗歊塵三萬斛<lb/>
　　　題清明上河圖<hi>上有先提舉䟦</hi>
宋家汴都全盛時四方玉帛梯航隨清明上河俗所尚<lb/>
傾城士女揭童兒城中萬屋翬甍起百貨千商集成蟻<lb/>
花棚柳市圍春風霧閣雲窻粲朝綺芳原細草飛輕塵<lb/>
<pb n="KR4e0120_WYG_009-18b"/>
馳者若飇行若雲虹橋影落浪花裏捩舵撇蓬俱有神<lb/>
笙歌在樓遊在野亦有驅牛種田者眼中苦樂各有情<lb/>
縱使丹青未堪冩翰林畫史張擇端研硃吮墨鏤心肝<lb/>
細窮毫髪夥千萬直與造化爭雕鐫圖成進入緝熈殿<lb/>
御筆題籖標巻面天津一夜杜鵑啼倐忽春光㡬回變<lb/>
朔風捲地天雨沙此圖此景復誰家家藏私印屢易主<lb/>
嬴得風流後代誇姓名不入宣和譜翰墨流傳藉吾祖<lb/>
獨從憂樂感興衰空弔環州一抔土豐亨豫大紛彼徒<lb/>
<pb n="KR4e0120_WYG_009-19a"/>
當時誰進流民圖乾坤頫仰意不極世事榮枯無代無<lb/>
　　　漕運叅將郭彦和鎮蘇松時有巨舟張東海名<lb/>
　　　曰海天一碧為賦長句<lb/>
將軍昔鎮東南紀獨駕樓船向江水天光蕩漾海㣲茫<lb/>
一碧乾坤秋萬里畫椽繡閣髙如堂朱簾緑浪相悠揚<lb/>
魚蝦不動蛟龍喜笳鼔無聲歌吹長杜甫恍如天上坐<lb/>
坡老休夸海中過雲影真疑錦繡開汰痕莫擊琉璃破<lb/>
巨鼇戴山空崔嵬陽侯撼地無喧豗凌風不作蘇門嘯<lb/>
<pb n="KR4e0120_WYG_009-19b"/>
泛斗還從漢使回君不見清淮上與黄河接中有漕舟<lb/>
千萬葉將軍亟去來勿遲聖朝正值河清時<lb/>
　　　三壽圖歌<lb/>
　　　監察御史祁門謝廷獻得南極圖寓歸為父封<lb/>
　　　君壽請為長句時其伯叔父皆在焉<lb/>
何人妙作南極圖極星晃耀當南狐化為老人長骨顱<lb/>
翩然凌空一鶴孤剛風為舉雲為扶俯視六合皆泥塗<lb/>
下有二翁儀貌都仰天翹首若有呼仙凡異路心則孚<lb/>
<pb n="KR4e0120_WYG_009-20a"/>
頗覺殊相非庸夫茫茫塵海難乘桴誰更有人如此夫<lb/>
新安謝氏黄綺徒伯年七十顔不枯繡袍白簡髙帽烏<lb/>
如星有芒鶴有雛封章帝降來江湖李也與翁同範模<lb/>
布衣韋帶相蕭踈禀形鍾氣非二初情深不間爾與吾<lb/>
此圖此景世豈無持以髣髴猶其粗郎君得此踰瑶玞身<lb/>
立玉堦入金鋪南飛一曲酒滿酤恨不舉翼如輕鳬當<lb/>
筵索筆徵詩逋魯歌三壽理不誣五星作贊後有蘇吾<lb/>
才不能奈此乎<lb/>
<pb n="KR4e0120_WYG_009-20b"/>
　　　題夏仲照墨竹横巻蓋陳緝熈先生故物也<lb/>
崑山夏老能筆耕開雲種玉看崝嶸千條萬葉入霄漢<lb/>
世間艸木空有名來持琅玕呌閶闔坐使燕石無光晶<lb/>
北人貴竹如貴玉直以髙價酬丹青衡開文幅直踰咫<lb/>
不見枝梢見根柢恍疑湘浦推篷行䬃雨驚飇過雙耳<lb/>
九疑山髙望不極影落洞庭清徹底靈籟時來天樂風<lb/>
釣竿不動珊瑚水珊瑚水冷魚龍藏此翁一去魂茫茫<lb/>
江山有神故物在環珮無聲涼夜長東吳老子圖書散<lb/>
<pb n="KR4e0120_WYG_009-21a"/>
南國諸生思未忘重向玉堂修竹譜須將僵竹記篔簹<lb/>
　　　送張侍郎文淵區處哈密<lb/>
文皇御極開西裔坐使諸胡作藩蔽哈密王封最長雄<lb/>
錦袍金印華文字百年職貢輸玉馬所貴在誠非物貴<lb/>
有畨土魯誇狡强讐深怨結鐫肝腸攻城奪印擄王毋<lb/>
憤叱敵兵如驅羊叩闗訴吏急水火羽書夜報驚朝堂<lb/>
先皇赫怒將効力降勅切責昭刑章漸收殘兵住甘肅<lb/>
官為造屋頒衣糧部長哈尚秩分閫薪亦可卧膽可嘗<lb/>
<pb n="KR4e0120_WYG_009-21b"/>
旁邀八衛合萬騎復仇雪耻還封疆孤居城角自偵邏<lb/>
兵力雖弱志足傷番來結盟駐城下哈尚下城如下馬<lb/>
當時料敵無柳渾又見孤身横艸野十年辛苦一朝失<lb/>
頓覺雄豪氣喑啞諸人𤨏𤨏安足論身是中朝拜官者<lb/>
令皇馭世九宇清彼畨悔禍來輸誠歸城納印貢異物<lb/>
氛翳歛退回光晶聖朝有道繼絶世復以故爵稱嘉名<lb/>
番兵習貪再挑釁掠取萬馬歸空城城危兵衂衛不守<lb/>
逆順翻覆相虧盈皇威載奮若雷電勅遣兵卿下前殿<lb/>
<pb n="KR4e0120_WYG_009-22a"/>
輕裘緩帶隨肩輿不用金鍪擁銅面籌䇿胷中兵甲生<lb/>
指麾坐上風雲變不愁跋涉經秦隴幾慣馳驅歴周甸<lb/>
直省辭家世所難臨岐解螫人皆羨甘州城外河周遭<lb/>
玉門闗上氷山髙營平圖略本常事定逺功名非彼曹<lb/>
空庭搗穴豈不易可忍赤子塗脂膏閉關郤使法亦有<lb/>
重念王業經營勞根盤節錯器亦利古來經濟須人豪<lb/>
君行萬里慎自愛莫待春風吹戰袍<lb/>
　　　題畫<lb/>
<pb n="KR4e0120_WYG_009-22b"/>
誰家結屋臨山水水閣山亭兩相峙巻簾嵐氣撲衣來<lb/>
側耳松聲半空起迴巖掩樹無東西墮溜平田髙復低<lb/>
溪魚直下不受餌林鳥驚飛還暫棲幽人只愛山中好<lb/>
有腳不踏長安道懶為花開數出逰猶嫌葉落頻教掃<lb/>
城中赤日飛黄塵此景此圖空可人朝來一雨差快意<lb/>
欲駕扁舟江上津<lb/>
　　　學士栢<lb/>
　　　翰林後堂有二栢竹巖柯先生所種也東陽承<lb/>
<pb n="KR4e0120_WYG_009-23a"/>
　　　詔受業今三十年栢已鬱然而先生棄諸生久<lb/>
　　　矣間出題課諸吉士戈陽汪俊抑之有一日百<lb/>
　　　匝行樹底之句悵然感之因衍為一篇以識不<lb/>
　　　忘<lb/>
我行樹隂日千匝雨葉風枝自蕭䬃惟有諸生識我情<lb/>
傍人不解空嘲狎我見先生種樹年我身尚短樹及肩<lb/>
枝蟠江山地可縮手幹造化天無權瓊臺翠閣何森爽<lb/>
院柳庭花敢爭長芘䕃長留六月隂盤迴直與孤雲上<lb/>
<pb n="KR4e0120_WYG_009-23b"/>
材堪五鳳難為用根到九泉終不枉零落青袍幾故人<lb/>
琮琤玉佩空遺響當時院長文安公柯亭劉井相西東<lb/>
百年遺愛豈獨此此樹欲比人中龍樹猶如此我何似<lb/>
已愧斑白非兒童名收榱桷有先後壽比金石無終窮<lb/>
下堂再拜想顔色仰面正拂長髯風<lb/>
　　　竹林七賢圖<lb/>
中原勝地衣冠藪魏晋風流動人口竹林有客稱七賢<lb/>
千古閒情一杯酒應從晩歲看氷雪不向京塵醉花柳<lb/>
<pb n="KR4e0120_WYG_009-24a"/>
霜枝入鬢助蕭騷風籟鳴絃和清瀏官曹懶入步兵厨<lb/>
琴調誰傳廣陵手隄防不為此曹設極目頺波正東走<lb/>
魏國江山晉版圖林泉舊迹空回首山公雅論終無用<lb/>
餘子紛紛竟安咎新亭灑淚復何人將相徒懸印如斗<lb/>
丹青㸃染半形似遺像猶煩辨誰某長歌弔古意茫然<lb/>
九原有作君知否<lb/>
　　　雪用坡翁聚星堂禁體韻<lb/>
塵沙壓盡園無葉一月長安三見雪登髙望逺極空明<lb/>
<pb n="KR4e0120_WYG_009-24b"/>
天上人間兩竒絶吟髭欲撚氷先斷凍指未動絃應折<lb/>
輕憐衣袂逐風揚淺訝屐痕隨歩滅西岡徑滑猱難度<lb/>
北海波寒鰲未掣真疑地骨髙比山始信天機織成纈<lb/>
寧將巧技爭圖畫且勝髙談霏鋸屑倏前忽後同積薪<lb/>
乍有還無不盈瞥神逰隔世虚勞想妙入忘言誰解説<lb/>
嵗寒交誼轉寥寥獨有庭松如屈鐵<lb/>
　　　釣魚圖為葉司徒公題<lb/>
兩舟同行如結鄰兩翁相對各埀綸絲長水逺意不極<lb/>
<pb n="KR4e0120_WYG_009-25a"/>
俱是江湖閒散身倐無忽有時交詫咫尺烟波不相借<lb/>
稚子牽絲似有情前村問酒先論價江淮以南罾罟多<lb/>
瀟湘向上皆風波公家正住魚龍窟我興郤在滄浪歌<lb/>
滄浪歌長秋日短野水寒天迷近逺酒醒髙堂看畫圖<lb/>
黄蘆瑟瑟江風滿<lb/>
　　　牡丹孔雀圖為瓊山岑生作<lb/>
海南風日暄且妍牡丹花開如火然花間孔雀雙旖旎<lb/>
似與植物相矜憐竒毛晝炫日五色下照清潭影千尺<lb/>
<pb n="KR4e0120_WYG_009-25b"/>
棲息應勞擇地心盤旋似惜冲霄力江花澗艸秋復春<lb/>
風翎露翼空繽紛已看翡翠讓光彩復道鶢居非我羣<lb/>
眼中世態爭好醜此物於人故非偶衣錦先憑戲綵身<lb/>
射屏正得穿雲手北人見畫復憐才此花此鳥何竒哉<lb/>
上林剰有梧桐樹拭目看隨紫鳳來<lb/>
　　　送平江伯陳公總督修河兼柬劉都憲時雍<lb/>
黄河西來忽東决張秋舊堤先受齧奔波赴海勢不停<lb/>
百里漕渠一時泄官舡賈舶如山壅河底沙乾日欲裂<lb/>
<pb n="KR4e0120_WYG_009-26a"/>
九重南顧回舜瞳三命中朝持漢節陳公舊是恭襄孫<lb/>
奕代簪纓萬人傑爭誇將種非凡材復道家傳有真訣<lb/>
兵符夜檄鯨鯢走將令書驅雷電掣指揮能事天地回<lb/>
坐計功成同解結時方六月霖雨多地苦沮洳况炎熱<lb/>
民窮到骨聲徹空忍使鞭笞汗成血極知國計須元氣<lb/>
乍可因時治癥噎比聞水發舟已通暫遣丁歸待農輟<lb/>
三犀永作洪濤鎮一蟻不潰金隄穴古來大事當逺圖<lb/>
豈論竹頭兼木屑慣從前史鑑興衰已聽髙談能激切<lb/>
<pb n="KR4e0120_WYG_009-26b"/>
湖南中丞久奉使頗覺憂勞成耄耋因公寄謝平生交<lb/>
自愧官曹容逸拙<lb/>
　　　四禽圖<lb/>
鸜鵒色不如鸚鵡强向筵前學人語網羅西下隴山空<lb/>
毛羽雖佳不如汝鐵衣金觜雙雕楹世間無處無弓繒<lb/>
試聽内苑籠中語空誦彌陀六字名<lb/>
　　　又<lb/>
珊瑚出海海見底誰掣長竿臨海水黒風驅霧巻冥濛<lb/>
<pb n="KR4e0120_WYG_009-27a"/>
化作禽飛向空起北人未熟南禽名嶺外方言如鳥聲<lb/>
由來珍異非國寳須識君王郤貢情<lb/>
　　　又<lb/>
金堤柳色黄於酒枝上黄鸝嬌勝柳歌聲宛轉色娉婷<lb/>
種種春光無不有春來何遲去何速回首紅顔憶騎竹<lb/>
急須擕酒聽黄鸝莫待楊花眯人目<lb/>
　　　又<lb/>
春山潑黛青淋漓山際春禽雙畫眉山光物色兩濃淡<lb/>
<pb n="KR4e0120_WYG_009-27b"/>
苦欲問春春不知古來尤物皆成怪誰遣山禽入圖畫<lb/>
西京京兆今不歸林郎為了風流債<lb/>
　　　題魚<lb/>
安成劉郎家畫魚意遣素練澄江如長安屏障半不虚<lb/>
誰其好者彭中書手提鉅軸尋丈踰低撑側挂妨我廬<lb/>
風軒露坐方巻舒赤鯉忽躍來庭隅揚鬐奮鬛當天衢<lb/>
波濤脱盡勢欲孤獨立似有神明扶桃花浪暖三月餘<lb/>
咫尺變化還須臾雷車晝擊電夜驅前騶後從何紛拏<lb/>
<pb n="KR4e0120_WYG_009-28a"/>
魴鱮擁衛鱣鮪趨左引鯊鰷右鱖鱸回頭下顧若有呼<lb/>
𤨏𤨏之輩真臺奴水有菱荇岸有蒲倐忽隱見如有無<lb/>
馮夷海若空睢盱翻若糞瓠遭泥塗昔當洪流在唐虞<lb/>
微禹赤子其魚乎達人大觀無古初清濁奠位分堪輿<lb/>
天飛淵躍理不誣彼潑潑者如斯夫文江不與龍門俱<lb/>
其上或有銀潢瀦鍾靈毓秀信有諸中書令祖風骨殊<lb/>
鰲頭望重冠蓬壺散作霖雨蘇焦枯鯨飛天上逰帝都<lb/>
瞬息嵗月同朝晡鱗宗介族多簪裾中書亦是瀛洲居<lb/>
<pb n="KR4e0120_WYG_009-28b"/>
烱如驪龍生掌珠如麟有角鳳有雛共為周瑞環郊郛<lb/>
予生少作龍門徒臨風感事重鬱紆此祖此孫情所於<lb/>
翩然對此興欲徂豈謂城闕非江湖碧海思掣青珊瑚<lb/>
揮毫對客非故吾魚乎魚乎嗟此圖<lb/>
　　　題鴈送鄧宗周憲副<lb/>
黄蘆<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>鳴秋雨北鴈南征度江渚羣分旅逐各有情<lb/>
側晲回看似相語啄者自啄飛者飛忽然長呌入斜暉<lb/>
片時殘夢斷還續千里關山歸未歸誰令嵗序多反覆<lb/>
<pb n="KR4e0120_WYG_009-29a"/>
轉使道途成骨肉水有菰蓴原有粟猶勝鷦鷯一枝足<lb/>
我家舊在湘江東十年秖住京塵中送君無限思鄉意<lb/>
昨夜南樓聞朔風<lb/>
　　　送徐復齋還宜興<lb/>
徐翁來自江東南烏紗白髪風毿毿登堂拜兄報弟禮<lb/>
滿坐和氣回春酣兄酬弟勸雜鄉話吾輩之樂樂且湛<lb/>
吾宗老稚數百指或有囷積無儲甔杜陵破屋隨長鑱<lb/>
萬間廣厦猶空談范家義田久不置比郡尚覺仁風覃<lb/>
<pb n="KR4e0120_WYG_009-29b"/>
少年慕古老亦諳况有禄俸餘温甘兄才廟堂足經濟<lb/>
弟力自與田園堪分田命僕課耕穫笑指庾廪髙巉巉<lb/>
留餐豈止樹間飯斛贈不待囊中探坐令骨肉異塗路<lb/>
饑者有食寒者襤遺澤猶應溉枯涸清風斷可驅頑貪<lb/>
弟為遺叟居江潭兄為元老峩冠簪始知吏隱各有樂<lb/>
俯仰不愧三才參翁年未衰筋力健水可方艓陸可驂<lb/>
明當報成向兄賀大笑共吸鯨杯三<lb/>
　懷麓堂集巻九<lb/>
</p>
<p>
</p>
  </div>
<div>
<head>懷麓堂集巻十</head> <lb/>
    <p>
<pb n="KR4e0120_WYG_010-1a"/>
欽定四庫全書<lb/>
　懷麓堂集巻十<lb/>
　　　　　　　　　　　　明　李東陽　撰<lb/>
　詩稿十<lb/>
　　五言律詩<lb/>
　　　傅曰川席上賞菊得朝字<lb/>
野色自蕭條幽齋共寂寥崩欄將石護細竹引泉澆地<lb/>
僻應稀到情多屢見招留連更何日爛漫是今朝<lb/>
<pb n="KR4e0120_WYG_010-1b"/>
　　　哭張行人睴吉<lb/>
十載同年淚因君更滿襟辭家萬里遠憂國二毛侵病<lb/>
減郎官俸貧揮使者金平生冰雪操絃絶為知音<lb/>
　　　題許廷冕職方畵<lb/>
路轉循岡背橋回傍水根幽人不到處茅屋自成村浦<lb/>
樹經秋落山鐘向晚昏偶然一携手相與倒芳樽<lb/>
　　　聞㨗<lb/>
戎馬三秦外風霾百越間㨗書連日至恩賞一時頒虎<lb/>
<pb n="KR4e0120_WYG_010-2a"/>
將行班旅龍姿坐解顔相逢罷驚喜辛苦說關山<lb/>
　　　桂軒<lb/>
小樹入西園虛庭風露繁細香縈駐屐清影傍開門永<lb/>
亱幽人夢清秋素女魂此時俱寂寞醉醒各無言<lb/>
　　　哭舍弟東川五首<lb/>
樹好連枝折身危半臂存乾坤幾時夢骨肉一生恩寂<lb/>
寞空殘話蒼茫有斷魂哀鳴時自觸痛極本無言<lb/>
　　　其二<lb/>
<pb n="KR4e0120_WYG_010-2b"/>
慈母嗟何及三人瘦汝强提携成老大辛苦竟摧傷世<lb/>
事翻今昔悲歌逓短長向來門戶託回首意凄凉<lb/>
　　　其三<lb/>
坐客嗟王濟諸兄愛孔融科名須爾軰孝友是吾宗弄<lb/>
筆時揮灑論經或異同羽毛㸔漸舉摧折向天風<lb/>
　　　其四<lb/>
江湖為客地舟檝傍親行覊旅看顔色倉皇數驛程南<lb/>
烏懷夜匝北雁望秋鳴却望天涯草萋萋春自生<lb/>
<pb n="KR4e0120_WYG_010-3a"/>
　　　其五<lb/>
束巻朝仍出移燈暮始歸病餘心力在路隔死生違南<lb/>
國諸生去西鄰舊主非向來車馬地一過一沾衣<lb/>
　　　哭舍弟東山十首<lb/>
四海惟兄弟三生忽夢魂乾坤身獨在肝腑義俱存割<lb/>
絶翻成恨歡娛不是恩此情終類激天意故難論<lb/>
　　　其二<lb/>
乳哺生前恨形骸死後身<hi>先孺人棄世時東陽十嵗山四嵗川僅兩嵗耳</hi>弟兄<lb/>
<pb n="KR4e0120_WYG_010-3b"/>
吾最長骨肉爾俱淪愉色難供養浮名不慰人後生雖<lb/>
可念漁獵恐傷神<lb/>
　　　其三<lb/>
慟哭三郎逝凄凉二載過我心方抱棘汝淚復懸河齒<lb/>
為脣餘冷哀從樂處多<hi>山婚時追念川弟哭不絶者數日聞者嗟歎</hi>猶憐夢<lb/>
中句聲斷不成歌<hi>山未死數月晨起告予曰山夜夢送别川弟作詩一絶予黙然不應時山</hi>
<hi>已病意知其不祥也其詩曰岐路悠悠嵗月賖風霜蕭瑟最堪嗟送君此去須珍重何日何年得到家後予亦</hi>
<hi>不復省憶族兄經能記之如此云</hi>
<pb n="KR4e0120_WYG_010-4a"/>
　　　其四<lb/>
婉娩承顔日居然意不違眼昏常劇淚身病不勝衣藥<lb/>
褁經春斷書聲入夜稀舊時趨走地寂寞少光輝<lb/>
　　　其五<lb/>
古人稱一樂此意極憐渠喜色偏依面微言或起予肝<lb/>
腸中斷絶日月幾居諸羨殺原頭鳥相隨鳥不如<lb/>
　　　其六<lb/>
爾生雖弱弟遇我若嚴師不盡平生話終慚死後知在<lb/>
<pb n="KR4e0120_WYG_010-4b"/>
囊時頴發於道亦濳窺愁絶西堂夢思君不為詩<lb/>
　　　其七<lb/>
義重潘夫子三年授一經在生心感激埀死語丁寧<hi>山病</hi>
<hi>甚恒自誦曰吾負吾師比死猶云云不絶</hi>孝義聞遺軌文章見發硎王生亦<lb/>
嗚咽哀誄忍能聽<hi>山死時時用使其同學生王佩致奠王哭甚慟且哭且誄坐客無不慟者</hi>
　　　其八<lb/>
娶婦雖成寡傳宗幸有兒向來三月僅<hi>山死時其子亞孫始生三月</hi>
已是百年期婉孌仍多病存亡恐未知我心逾第五倉<lb/>
<pb n="KR4e0120_WYG_010-5a"/>
卒敢論私<lb/>
　　　其九<lb/>
骨肉仍多病三年血涕流<hi>甲午正月川亾乙未十月岳氏妻亡丙申五月山亾</hi>我<lb/>
身猶劇病親老更禁愁薤葉偏多露荆花亦自秋牛眠<lb/>
恐未穩匆迫重為謀<lb/>
　　　其十<lb/>
命也嗟誰及悲哉秪自傷萬端皆觸目一日幾回腸晚<lb/>
嵗歸揺落幽魂堕𣺌茫詩成意不極身在恨難㤀<lb/>
<pb n="KR4e0120_WYG_010-5b"/>
　　　中秋三憶<lb/>
旅宿長安夜歸期已隔年齋燈獨自照禁月向誰圓冰<lb/>
蘖郎官操風霜使者權此時清不寐鏘佩想朝天<lb/>
　　　右天錫<lb/>
迢逓東樓月清光似去年子應長閴寂吾亦念虧圓性<lb/>
癖從書巻愁多付酒權隔城鐘鼔盡空望泬寥天<lb/>
　　　右士常<lb/>
美酒登樓夜芳秋折桂年馨香花自發藻鏡月虛圓出<lb/>
<pb n="KR4e0120_WYG_010-6a"/>
處賢人義陰晴造化權世間無李白誰與問青天<lb/>
　　　右時用<lb/>
　　　次汝學地官韻送民表還治望江二首<lb/>
縲絏孤身在風塵兩鬢餘福寜非塞馬殃已分池魚載<lb/>
覩虞門闢終沾漢網踈悲歡意不極臨别但踟躕<lb/>
　　　又<lb/>
十年盃酒後早已壯夫為肝膽竟何託萍蓬非我期旅<lb/>
燈愁絶夜江雨夢醒時脉脉雲霄上含情欲語誰<lb/>
<pb n="KR4e0120_WYG_010-6b"/>
　　　雨赴文明席偶成<lb/>
雨帶青蓑濕風將折角低幽期吾不負舊路此俱迷書<lb/>
到勞僮僕泥深仗馬蹄茅簷日未短猶及午時雞<lb/>
　　　齋居和亨父用杜韻二首<lb/>
禁直居仍限篇章意屢沾蟲魚開素帙燈月亂踈簾舊<lb/>
事逢人說新交與嵗添揚即猶抱寂吾亦愛吾濳<lb/>
　　　又<lb/>
静坐擁寒氊思君欲廢眠書筒忽東遣詩檄已西傳茗<lb/>
<pb n="KR4e0120_WYG_010-7a"/>
盌流春雪琴聲響夜泉舊堂簮盍地夢醒不知年<lb/>
　　　次韻寄沈亞叅時暘并柬戴憲副廷珍二首<lb/>
聞道南臺鳳西飛共一林舊遊經嵗改别恨入江深迢<lb/>
逓秦關路驅馳魏闕心兩鄉書到日燈火共開襟<lb/>
　　　又<lb/>
二月無花柳春寒尚滿林倦㸔書屢廢愁酌酒須深廊<lb/>
廟賢臣業關河壯士心故人俱在遠誰與豁吾襟<lb/>
　　　送茹知縣玉之新寜<lb/>
<pb n="KR4e0120_WYG_010-7b"/>
乾坤三峽水今古一竒觀老覺襟懷壯貧嗟道路難棧<lb/>
雲朝擁馬巗樹晚棲鸞萬里峨眉月青天盡處㸔<lb/>
　　　題倪雲林畵次倪韻<lb/>
江雲亂人目江水緑人衣苔雨疑將濕林風聽漸稀吳<lb/>
儂歌竹送越客采菱歸不見滄洲老垂楊拂舊磯<lb/>
　　　送陳同年直夫還南京御史<lb/>
北闕新恩命南臺舊法星九違燕草碧三見蔣山青臥<lb/>
病聞安石還家憶管寜平生激揚志未合老沉㝠<lb/>
<pb n="KR4e0120_WYG_010-8a"/>
　　　其二<lb/>
君來方苦旱君去復窮陰畎畆蒼生計關山獨客心夜<lb/>
燈愁易盡秋鬢老能侵總道為官好馳驅恐未禁<lb/>
　　　其三<lb/>
病來緘口坐今日為君開事忌於名近身寜與世猜鳳<lb/>
麟終瑞物鷹隼亦䧺才畢竟將安作慿君次第裁<lb/>
　　　偶過匏菴見東軒成留壁上<lb/>
吏靜真成隠居然市作郊罅墻深嵌屋危樹巧安巢竹<lb/>
<pb n="KR4e0120_WYG_010-8b"/>
老穿籬過棋清隔院敲一枝如可借吾亦繫吾匏<lb/>
　　　次韻寄答若虛提學<lb/>
江水四千里憶君情許長㸔花自開落閱世幾炎凉病<lb/>
覺衣裳懶官嫌筆硯忙詩壇鏖戰力再接恐難當<lb/>
　　　春雪<lb/>
兩旬三見雪雪意晚何濃照夜不知曉入春翻似冬擁<lb/>
寒愁破被試淺得孤笻却作東郊雨猶堪慰老農<lb/>
　　　種竹<lb/>
<pb n="KR4e0120_WYG_010-9a"/>
剰買城中地多應為此君凉生别院雨緑滿後溪雲秋<lb/>
至不改色夢醒時一聞㕓居或未免聊爾洗塵氛<lb/>
　　　中元謁陵遇雨二十首<lb/>
月暗城鴉曉風凉苑樹秋陌塵紅不動山雨翠初浮桑<lb/>
柘村村路鳬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>處處洲時方重王事吾亦愛山遊<lb/>
　　　又<lb/>
勝國遺蹤遠荒城舊築存堞雲隨鳥盡壕雨帶沙渾塞<lb/>
馬空南牧霄車竟北奔中原今一統佳氣繞乾坤<lb/>
<pb n="KR4e0120_WYG_010-9b"/>
　　　又<lb/>
别苑連城去膏腴百萬疇剰栽宛苜蓿空老漢驊騮地<lb/>
惜桑麻少天教雨露優兵資與農事廊廟重為謀<lb/>
　　　又<lb/>
此地經年赤川原熯欲燒夏畦初過兩秋麥僅宜蕎嵗<lb/>
歉租仍在民貧業半凋紛紛漢使者誰與駐征軺<lb/>
　　　又<lb/>
水淺車堪渉橋危馬畏過斷碑空嵗月欹石半坡陁旱<lb/>
<pb n="KR4e0120_WYG_010-10a"/>
溢如相代陰陽恐未和舊時漂沒地河瓠有遺歌<lb/>
　　　又<lb/>
關塞連天險河山毓地靈勢分蛇鳥陣威踞虎龍形六<lb/>
月車仍出三城築未停北門多鎖鑰邊徼坐來庭<lb/>
　　　又<lb/>
諫議新祠在詞林舊舘開清風隨客至飛雨隔峰來弔<lb/>
古懷唐策登高羨楚才同遊不共宿吟望轉悠哉<lb/>
　　　又<lb/>
<pb n="KR4e0120_WYG_010-10b"/>
山雲元易雨半日幾陰晴乍遠忽疑近自昏還徹明漏<lb/>
移茅宇濕凉覺布衾輕預想登山路崎嶇未可行<lb/>
　　　又<lb/>
莫道山城遠出城方入山過岡泥滑滑歴澗水潺潺旅<lb/>
客起常早僕夫行苦艱神宮在天上高處若為攀<lb/>
　　　又<lb/>
紫盖欝葱葱園陵御氣中鼎湖龍作雨金粟鳥呼風四<lb/>
聖神遊逈三時祀典同小臣生也晚無地泣遺弓<lb/>
<pb n="KR4e0120_WYG_010-11a"/>
　　　又<lb/>
候謁長陵夜伭宮閟不開雨鳴松淅瀝山擁殿崔嵬藉<lb/>
草衣全涴臨厓意欲頺靈旂恐沾濕瞻送屢徘徊<lb/>
　　　又<lb/>
野歩慿虛逈岡行出險遲水深曾渡處雲暗欲歸時吏<lb/>
僕真憐汝行藏合問誰我生踈㪚甚聊此共驅馳<lb/>
　　　又<lb/>
雨燈明更滅人語夜沉沉欲徃愁無路山高溪水深命<lb/>
<pb n="KR4e0120_WYG_010-11b"/>
微纔一綫戒重豈千金實下思親淚兼懷望闕心<lb/>
　　　又<lb/>
四顧惟一水此身能幾何野行多積潦川渉更驚波直<lb/>
恐山根斷眞疑地軸頗小臣奔走職筋力任消磨<lb/>
　　　又<lb/>
遇澤恐䧟左作車誰指南馬從淵處躍途向險中探前<lb/>
定諒非偶先幾徒自慚舊堂如夢裏何意共清談<lb/>
　　　又<lb/>
<pb n="KR4e0120_WYG_010-12a"/>
水急人爭渡舟輕不受裝車徒南北限篙檝徃來忙尺<lb/>
地悲魚葬髙雲羡鳥翔獨慚樗朽質難作濟川梁<lb/>
　　　又<lb/>
兀兀中流坐茫茫何處津岸無牽䌫力波有縋舟人自<lb/>
保中孚信終為旣濟身廻洲若相迓此事不無神<lb/>
　　　又<lb/>
老馬無鞍策蕭然一吏隨倉皇投逆旅惆悵立多時稍<lb/>
喜朋遊集都㤀道路疲前村燈火夜再宿本無期<lb/>
<pb n="KR4e0120_WYG_010-12b"/>
　　　又<lb/>
小雨斷還續羇人睡復醒野風秋瑟瑟川霧曉㝠㝠驛<lb/>
路初廻馬民家半啓扄遥憐後渡者猶隔兩三汀<lb/>
　　　又<lb/>
久雨人皆病新晴鳥欲飛老親驚出戸稚子走牽衣痛<lb/>
定方知痛歸時始是歸向來夷險地一笑已忘機<lb/>
　　　東掖對月三首<lb/>
碧空懸素月了不挂秋毫萬古不改色衆星皆讓高觀<lb/>
<pb n="KR4e0120_WYG_010-13a"/>
看鳷鵲影池數鳳凰毛玉宇寒應近能辭望眼勞<lb/>
　　　其二<lb/>
月滿千門夜寒生十月交素光隨劍佩空影徹鳴鞘宫<lb/>
漏曉初滴霜鐘晴更敲侍臣瞻望地無語立螭㘭<lb/>
　　　其三<lb/>
長安今夜月還與舊宵同星影淡猶在水光寒欲空都<lb/>
非弦共朔那更雪兼風願比光明燭高懸萬象中<lb/>
　　　畵鷹<lb/>
<pb n="KR4e0120_WYG_010-13b"/>
岸幘空堂晚飛霜疋練秋野風吹蒼莽山葉助蕭颼萬<lb/>
羽愁相肉千人莫浪求獵心吾未老誰與臂雙韝<lb/>
　　　重陽甲子雨不赴匏菴自賦一首<lb/>
重陽偏遇雨甲子况逢秋老樹花空落平池水逆流路<lb/>
危妨躡屐風急怕登樓獨負東園約黄花笑黒頭<lb/>
　　　聞方石先生有南京祭酒之命喜而有作<lb/>
祭酒中朝重先生絶代賢聖恩終簡在歸興本飄然樂<lb/>
極眞名教交深豈嵗年吾方慰公望不敢惜離筵<lb/>
<pb n="KR4e0120_WYG_010-14a"/>
　　　齋夕寄體齋圭峰二學士<lb/>
獨宿清齋夜思秋望雨心可人無一至酷暑太相侵漫<lb/>
擬堂為玉眞愁地鑠金病妨奔駿力偃仰負冠簮<lb/>
　　　中元謁陵答體齋學士贈行韻二首<lb/>
嵗逼中元夜雲輕欲雨天使軺頻復駕别袂近猶牽淺<lb/>
水雙韀濕凉陰一盖圓兩官三攝篆愧負已經年<lb/>
　　　又<lb/>
鞭轡停驅馬冠裳候入陵野行廻夜虎林臥起秋蠅漢<lb/>
<pb n="KR4e0120_WYG_010-14b"/>
殿班頭月唐祠夢裏燈仙寮有佳貺持報恐無能<lb/>
　　　途次答圭峰學士用前韻二首<lb/>
百里山原路陰晴各一天星裝聊共載雨䌫不湏牽野<lb/>
濶叢霏薄池清樹影圓肩輿渡河穏因憶泛舟年<lb/>
　　　又<lb/>
一水斜通縣羣峰碧繞陵露袍沾宿草風麈㪚山蠅徑<lb/>
險蘿侵磴途長月代燈贈言君為再欲報轉無能<lb/>
　　　送羅時泰憲副備瀘叙<lb/>
<pb n="KR4e0120_WYG_010-15a"/>
劍閣攙天起巴江劃地流駐兵増六鎮分臬比諸侯社<lb/>
稷須長計乾坤有壯遊安攘非兩事慎勿倚戈矛<lb/>
　　　見蝗<hi>癸丑閏五月七日</hi>
西日照城東飛蝗忽蔽空聲如挾風雨勢若走兒童老<lb/>
眼何曾見殘年未擬豊憂勤正雲漢𤣥黙可能通<lb/>
　　　送董圭峰之南京禮部侍郎二首<lb/>
南國今豐邑東曹古秩宗學方推董賈賢總讓䕫龍陵<lb/>
廟瞻新禮山川憶舊蹤江樓興不淺何日許追從<lb/>
<pb n="KR4e0120_WYG_010-15b"/>
　　　又<lb/>
長安一傾葢二十五回秋玉佩隨仙歩青衫識舊遊通<lb/>
家兒女熟愛客酒樽留却恨長江水偏能送客舟<lb/>
　　　東鄰<lb/>
多雨動經月一凉先報秋愛花思種菊望遠却登樓病<lb/>
喜中年退官因薄養留東鄰有知己詩罷可能酬<lb/>
　　　和韻答友人<lb/>
百年為客興强半酒盃中旅夜親燈影江春憶釣篷才<lb/>
<pb n="KR4e0120_WYG_010-16a"/>
憐皇甫湜狂愛斛斯融寂寞誰相問秪應吾意同<lb/>
　　　嵗暮有訪<lb/>
移居西郭近嵗暮得相過一室矮如此寸心寛幾何野<lb/>
愁仍草莾江夢是風波久客須珍重春來强醉歌<lb/>
　　　送何孟春歸省其大父僉憲公且應湖南試<lb/>
山水湖南秀英靈信有之後來誰先子今去有餘師漢<lb/>
室占星聚虞廷指鳳儀聰明愚可守此語未堪疑<lb/>
　　　送攸縣陳醫官<lb/>
<pb n="KR4e0120_WYG_010-16b"/>
雨過浟江緑春深楚客歸㟁花隨路發沙鳥背船飛門<lb/>
對孤峰秀庭餘寸草暉杏林多舊樹應長去年圍<lb/>
　　五言排律<lb/>
　　　送楊尚寳充靖江府冊封副使<lb/>
先朝台鼎地東里子孫賢秘閣三千巻符臺二十年驊<lb/>
騮骨老大鸞鳳意蹁蹮白戰危孤壘䧺談漏百川才名<lb/>
非忝竊供奉不虛員掖轉臯門右班分黼座前銅章嚴<lb/>
夜衛玉璽聽晨宣魚袋諸衙集螭文舊印專東西頻節<lb/>
<pb n="KR4e0120_WYG_010-17a"/>
傳前後擁貂蟬帝錫雲仍貴星分楚鄭躔旌幢隨導引<lb/>
環珮肅周旋聖代儀文備藩王禮數䖍詔開雲霧字燈<lb/>
簇綺羅筵榮幸眞無比遭逢衆所憐此時沾慰遣兹事<lb/>
豈迍邅樹暗梧溪雨㠶輕桂水天花飛春漠漠石亂水<lb/>
濺濺細路峰巒際高城鼔角邊縣官齊下馬津吏自開<lb/>
船公事程期近家園道路便壯遊眞汗漫歸興得攀援<lb/>
梓里青山在松林白露懸衣存遊子線祭有大夫田綠<lb/>
奠䕷原醑黃焚草誥牋恩光回落景靈爽動哀泉此願<lb/>
<pb n="KR4e0120_WYG_010-17b"/>
人皆有如公寔不愆幾家通舊閥群從接登仙目斷江<lb/>
湖逈心違几杖偏風流懷阮籍江漢望張騫我亦同朝<lb/>
士臨歌意渺然<lb/>
　　　送彭教諭貴三之儀眞二十韻<hi>貴三敷五之兄嘗為吳學</hi>
本是藍田玉由來渥水駒精靈隨地發材力應時須斫<lb/>
月心能壯梯雲路轉迂南州聞鶚薦泮水得鴻儒紫綬<lb/>
誰沾命青袍不負吾曉盤堆苜蓿秋院鎖蘼蕪几杖長<lb/>
專席冠裳必共趨始知名教樂自與利聲殊道義皆繩<lb/>
<pb n="KR4e0120_WYG_010-18a"/>
尺文章亦範模世人多汨沒此意實泥塗大雅思賢者<lb/>
高情見友于塤箎春燕集風雨夜牀俱旅歩仍囘泊離<lb/>
腸重欝紆謝堂驚夢寐姜被惜歡娛疋馬重過薊輕㠶<lb/>
舊入吳鬢毛頻嵗月萍跡更江湖揚子風濤濶金山島<lb/>
嶼孤素心隨利渉赤縣乃名區散吏身猶縳登仙望不<lb/>
無賦詩慚急就匆促問征途<lb/>
　　　送傅曰㑹還新喻二十韻<lb/>
旅舘愁相送秋空一雁高弟兄君軰少江漢我心勞憶<lb/>
<pb n="KR4e0120_WYG_010-18b"/>
昨趨京輔逢人說俊髦臥龍猶在匣陰鶴未離臯章句<lb/>
還周雅風流亦楚騷戰酣㸔屢㨗技癢不容搔好客延<lb/>
青眼留詩駐彩毫遷鶯方伐木呦鹿更鳴蒿露熟南州<lb/>
釀霜甘北渚螯飲醪心獨醉投轄意頻叨暮雨層城榻<lb/>
寒江八月艘舊鄉懷骨肉遊子慎風濤桂閾懸丹樹芹<lb/>
宫映白袍鷺行春束巻熊餌亱分膏嵗月供鉛槧交情<lb/>
識佩刀文章吾所畏衡鑑爾能逃禮樂逢今代功名在<lb/>
此曺上書須賈誼獻頌得王褒塵土辭覊<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>雲霄待羽<lb/>
<pb n="KR4e0120_WYG_010-19a"/>
毛振衣千仞表應不負人豪<lb/>
　　　胡忠安公輓詩四十韻<lb/>
文廟臨朝日英皇復辟年我公台鼎貴臣職始終全舊<lb/>
錫恩榮榜仍居侍從員皂囊繁出入彤陛儼周旋擾擾<lb/>
羣疑㑹皇皇四牡篇路應窮地軸嵗屢變星躔<hi>公受宻命巡行</hi>
<hi>四方前後十有七年</hi>曉謁班留笋宵歸炬擁蓮至今天上語不遣<lb/>
外人傳少海驚波定金縢密䟽䖍論功同李泌辱命豈<lb/>
張騫南國非旁郡東僚亦左遷獻陵貽睿想宣室問遺<lb/>
<pb n="KR4e0120_WYG_010-19b"/>
賢典禮煩咨岳為舟憶濟川廟廊資治理帷幄賛兵權<lb/>
討逆東平漢從征北過燕從容陳俎豆談笑却戈鋋仗<lb/>
鉞風塵際留司雨露邊兩曹兼掌握三少累登延紫誥<lb/>
蛟龍織珍羞玳瑁筵篆分銀印細花簇錦袍鮮棨㦸城<lb/>
西第桑麻海上田雲霄三接近優遇一時專緑野家山<lb/>
在丹心聖主憐挂冠雙鳳闕歸櫂五湖舡老子元知足<lb/>
陶朱不愛錢弟兄頭總白賔客戸常闐面受婁公唾身<lb/>
無董氏弦恩魚隨網㪚馴犬上堦眠<hi>公有犬當庭臥公出入必避之</hi>碑<lb/>
<pb n="KR4e0120_WYG_010-20a"/>
板尋常見毉方次第詮甕留京口釀缾引惠山泉壽愷<lb/>
堂何愧忠安諡有焉相台秋正折卿月夜虛圓異骨殊<lb/>
凡品前身本解禪<hi>公自言天池和尚後身</hi>浮生過九十空界出三<lb/>
千海内文章伯人間富貴仙姓名兒女說簮笏子孫聨<lb/>
桃李當時盛葭莩後代連高山嗟仰止先軰已茫然日<lb/>
月居諸裏江湖涕淚前賦詩禆國史詎有筆如椽<lb/>
　　　無錫華大母鄒氏年二十有一一子纔二嵗夫病<lb/>
　　　篤以子屬母顧而不及鄒鄒意其不信乃託子<lb/>
<pb n="KR4e0120_WYG_010-20b"/>
　　　於姑自經死以示無貳志夫死子壯姑乃卒趙<lb/>
　　　刑部汝吉請紀其事乃作是詩<lb/>
婉娩從夫日辛勤抱子年晨昏親藥餌少壯損朱鈆姑<lb/>
老兒堪託生微命可捐謀遑䘏我後死决在君前目剔<lb/>
情非壯心刳見豈偏寜為大激烈不作更遷延巢穴空<lb/>
黄口容華易白顛人皆稱節義天不負精䖍俎簋餘三<lb/>
世松楸閟九泉報劉恩罔極存趙祀終全有美江南俗<lb/>
他時海内傳鄉評聞最德國典憶旌賢名教關吾道肝<lb/>
<pb n="KR4e0120_WYG_010-21a"/>
腸重汝憐澆漓不可問古意益茫然<lb/>
　　　題傅曰川修撰日㑹中書兄弟趨朝圖<lb/>
鳳穴連翩起螭坳次第登羽毛皆俊㧞意氣各騫騰燕<lb/>
賜瓊林屢班躋玉陛仍旒瞻依黼座闕步繞觚稜陌引<lb/>
聨鑣騎簾踈隔院燈蕚樓紅影近桂殿碧陰層簡出遺<lb/>
書校麻翻御草謄袍分五色錦銜帶兩條冰大冶聲頻<lb/>
躍連城價倍增謝堂題省筆姜被擁宫綾舊德栽培久<lb/>
前賢藻鑑曾食牛驚坐客渡蟻識胡僧勝地多奇産高<lb/>
<pb n="KR4e0120_WYG_010-21b"/>
門合載興隨騧還並出元凱竟同升海嶽靈爭獻風雲<lb/>
運可乘聲名馳赫奕文彩映彪弸道義真模範詞章亦<lb/>
凖繩子由元學軾王縉不慚丞頌美詩人義圖形畵史<lb/>
能冠裳俱偉碩丰度儼端凝孝本先膚髪忠宜念股肱<lb/>
葵傾心足擬茅㧞象須徴聖主方求彥良賢慶得朋商<lb/>
家如夢說物色總堪慿<lb/>
　　　龍潭春雨徐春官墓山雜詠<lb/>
龍作春潭雨潭深雨自靈細迷江草緑遥帶海雲腥稍<lb/>
<pb n="KR4e0120_WYG_010-22a"/>
集波驚沸終為水共渟野陰連澗壑芳憶濕蘭苓潤豈<lb/>
遺枯涸來應墮杳𠖇戰旌愁屢濕鳴鬛振初停鶴羽飛<lb/>
疑墮鮫人室罷扄蓬開㸔浩渺纓濯想清泠暝憶當忩<lb/>
見宵宜到枕聽漏天難比蜀濁浪肯同涇旅泊家應斷<lb/>
山居夢轉醒未勝岑絶地幽涕晚俱零<lb/>
　　　謝于喬庶子二親壽詩<lb/>
綽楔今王制衣冠古謝家坊題狀元字庭老合歡花日<lb/>
紀三蓂隔星移两嵗差孟嘗珠作履潘岳版為車得酒<lb/>
<pb n="KR4e0120_WYG_010-22b"/>
丹逾渥開奩雪未華桑榆收豈晚龜鶴算初遐緑橘懷<lb/>
香遠黄魚入饌嘉縣分仙掌露書趂月宫槎秀色橋還<lb/>
梓繁陰瓞更𤓰見孫憐我抱有子聽人誇道阻遥思越<lb/>
辭荒强和巴晨瞻海東郭佳氣蔚成葭<lb/>
　　　壽瓊山丘先生<lb/>
周嶽生申日商巗夢說辰共瞻調鼎任純用讀書人位<lb/>
逈登三事年高過七旬辭章極懇懇天語慰諄諄風雨<lb/>
停參謁山林謝隠淪甌金名早定帶玉寵方新月彩占<lb/>
<pb n="KR4e0120_WYG_010-23a"/>
卿象台階切帝宸汗青嚴衮鉞制草出絲綸芸閣編充<lb/>
棟鴛班禮絶鄰蓍龜言必騐藻鑑識還眞韋孟分傳業<lb/>
王褒頌得臣飽經誇腹笥憂國見眉顰義補西山闕途<lb/>
知泗水津正綱歸史法餘藝入詩神彼杜徒稱斷為曹<lb/>
但飲醇武休論綘灌儒肯堕揚荀斗柄初廻子葭灰擬<lb/>
報春雲棲高鸑鷟雪骨瘦松筠具爾鈞衡地巍然柱石<lb/>
身壽筵如許預歌詠敢辭頻<lb/>
　　　雪和楊考功韻<lb/>
<pb n="KR4e0120_WYG_010-23b"/>
白戰驚逢雪詩壇三戒嚴正眠還對枕漸起欲窺簷研<lb/>
水先愁凍風襟不受黏屐痕隨獨步巾角帶雙霑舞趂<lb/>
冲虛鶴奔迷失路蟾地生方圃璧盤照水精鹽東郭行<lb/>
應慣袁安臥恐淹醉憐松有釀貧憶嵗無縑白石終含<lb/>
垢清冰未比亷暮棲紛戢羽春植暗勾尖野蟄深防啓<lb/>
逰鱗且自潜月昏無影樹天入夜明簾戍壘膚先拆雕<lb/>
房火競炎我生閒不厭瘦骨病應添有客負奇氣髙歌<lb/>
掀兩髯不矜豪興逸頗愛野夫恬晝擁青綾被宵傳玉<lb/>
<pb n="KR4e0120_WYG_010-24a"/>
漏籖舊堂賔主共逆旅嵗時兼節憶中郎苦茶分學士<lb/>
甜田家欣共報稚子戱能拈霰集曾聞詠陰凝屢玩占<lb/>
郢才工已甚遲拙幸無嫌<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十<lb/>
</p>
<p>
</p>
  </div>
<div>
<head>懷麓堂集巻十一</head> <lb/>
    <p>
<pb n="KR4e0120_WYG_011-1a"/>
欽定四庫全書<lb/>
　懷麓堂集巻十一<lb/>
　　　　　　　　　　　　明　李東陽　撰<lb/>
　詩稿十一<lb/>
　　七言律詩<lb/>
　　　横塘春水<lb/>
君家住在横塘北長見洲邊春水生窈窕斜通山澗曲<lb/>
分明直與釣磯平比隣鵝鴨應無數近渚鳬鷖亦有情<lb/>
<pb n="KR4e0120_WYG_011-1b"/>
明日㸔花到南㟁小舟揺蕩不須撑<lb/>
　　　團墩秋月<lb/>
庾亮樓前月正明謝公墩上雨初晴清光照我雙吟鬢<lb/>
此夜懷人萬里情隔竹流螢㸔不見繞枝覊鳥宿還驚<lb/>
天涯一望鄉心切腸斷秋山笛裏聲<lb/>
　　　梅澗<lb/>
地僻沙寒水更清老梅偏向澗邊横風吹落瓣仍低隕<lb/>
石壓傍枝却倒生野鶴對人輕欲舞蹇驢衝雪瘦能行<lb/>
<pb n="KR4e0120_WYG_011-2a"/>
山翁只在山中老㸔盡春光不入城<lb/>
　　　和寄莊孔易<lb/>
同向詞垣直禁林每因公暇得招尋㸔花出郭春逰遍<lb/>
刻燭留詩夜坐深世路風波無定所天涯時節忽驚心<lb/>
松林歩屧歸來晚相憶空齋只獨吟<lb/>
　　　雪中懷張亨父<lb/>
寥落城西生事㣲朔風吹雪灑人衣園林黯淡花將盡<lb/>
海國飄零雁未歸防病只須知藥餌忍寒仍自闢柴扉<lb/>
<pb n="KR4e0120_WYG_011-2b"/>
無因得見滄洲子獨坐燈前夜話稀<lb/>
　　　鱅溪四景為汪刑部希顏作<lb/>
　　　　蓮谷棲真<lb/>
蓮花谷口見深宫聞説山靈住此中鐘鼔過村春不雨<lb/>
旌旗翻日晝多風揶揄鬼化千年樹傴僂人扶再拜翁<lb/>
自笑乖慵違俗久也隨兒女問年豊<lb/>
　　　　屏嶂凝烟<lb/>
衆山烟霧有無中翠壁青屏面面同草樹叢生春冉冉<lb/>
<pb n="KR4e0120_WYG_011-3a"/>
峰巒欲㪚雨濛濛高樓正合蒼茫坐細路深愁窈窕通<lb/>
醉眼忽驚無定所亂霞殘照各西東<lb/>
　　　　斗潭浸月<lb/>
最愛碧沙潭上坐幾㸔凉月可憐宵山中草樹秋蕭瑟<lb/>
水底魚龍夜寂寥素女不眠愁把鏡鮫人無語臥吹簫<lb/>
謫仙醉醒歸何處石上孤魂倘見招<lb/>
　　　　芳村夜讀<lb/>
蕭條城市不聞喧杳杳書聲若箇村空谷響餘虛籟遠<lb/>
<pb n="KR4e0120_WYG_011-3b"/>
一燈深處夜堂昏月斜孤枕長驚夢雪打寒忩早閉門<lb/>
此夜客中渾不㤀隔鄰南語教兒孫<lb/>
　　　答明仲次韻<lb/>
平生高興入秋天白戰曽驚在我前詩為價高投屢惜<lb/>
席因年長坐常專南華老子空談白西蜀詞人罷草𤣥<lb/>
怪底相逢語言别夜來藜杖有青烟<lb/>
　　　答奚元啓四首次韻<lb/>
溪上柴門映水關比鄰鵝鴨自知還老年正坐詩中瘦<lb/>
<pb n="KR4e0120_WYG_011-4a"/>
塵世惟應病裏閒醉愛客來仍換酒夢驚春到强登山<lb/>
比來肺渴今安否何日相逢觧我顔<lb/>
詩老龍門晝不關東壇西社幾人還㸔君秃筆何曾住<lb/>
笑我高眠盡日閒實怕行塵多似雨更憐官馬瘦如山<lb/>
無因一見春風面笑把清詩對病顔<lb/>
重簷寂寞閉雙關俗客來敲到却還寒燈照影獨自坐<lb/>
童子無語對人閒筆床書架此間屋側屐短筇何處山<lb/>
自笑迂踈久成癖可能羞縮向人顔<lb/>
<pb n="KR4e0120_WYG_011-4b"/>
小市春叢不到關鄰家兒女賣燈還幽人獨坐兩峰靜<lb/>
啼鳥不來雙樹閒酒伴有期思白社俸錢無地買青山<lb/>
春風萬里江南意夢裏梅花强破顔<lb/>
　　　答陸克深次韻<lb/>
浮雲如雪亂春晴却怪行時路未平杜老霧中眞潦倒<lb/>
韓家花裏較分明星奴不逐窮詩鬼風伯空勞訟雨情<lb/>
忽有清詩慰愁寂踈燈細字與誰評<lb/>
　　　竹林别墅<lb/>
<pb n="KR4e0120_WYG_011-5a"/>
竹根茅屋兩三間大阮風流尚可攀林暝參差隨落照<lb/>
野凉蕭瑟動秋山騷人載酒春相過稚子分泉夜獨還<lb/>
從此不經州縣路滿城桃李為誰顔<lb/>
　　　春寒二首<lb/>
漠漠春寒尚不歸朔風二月捲人衣山中宿草深藏凍<lb/>
塞外秋兵稍出圍身病懶朝翻起早世途無事失防㣲<lb/>
城東十里郊亭在把酒㸔春此意違<lb/>
十日沙頭數雁歸瘦軀仍却換冬衣天清晝閣先聞漏<lb/>
<pb n="KR4e0120_WYG_011-5b"/>
寒重霜林未觧圍北地人烟隨路别東園草色傍春㣲<lb/>
高城匹馬衝風急書社蕭條事不違<lb/>
　　　自笑<lb/>
鼔角聲寒不出樓一燈無語照春愁蒼茫却醒并州夢<lb/>
寥落眞停漢水舟事偶隨人翻自笑句非知己戒輕投<lb/>
閉門只合昏昏醉强飲無過一盞休<lb/>
　　　奉送樸庵先生歸湖南省墓<lb/>
冉冉青衿白鷺行十年趨走向門墻文章北斗心長在<lb/>
<pb n="KR4e0120_WYG_011-6a"/>
杖履春風坐不忘宮省樓臺通翰苑洞庭山水過瀟湘<lb/>
故園只隔孤帆外有意扁舟擊草堂<lb/>
　　　送周梁石知廣德州<lb/>
州居地僻簡逢迎作宦從前懶近名盡日鳴琴清里訟<lb/>
一春騎馬㸔村耕曲江芳草年年路南國甘棠樹樹情<lb/>
人説中朝官總好我今無補愧昇平<lb/>
　　　西山和許廷冕劉時雍汪時用三兵部韻五首<lb/>
望斷胡塵忽此山五雲長拱帝宸閒龍門北去遥奔海<lb/>
<pb n="KR4e0120_WYG_011-6b"/>
虎陣西來直跨關敵騎昔聞乘間入秦兵近報凱歌還<lb/>
職方遂有觀風賦健筆無勞太史刪<lb/>
鑑泉鱗石照無泥細草清蒲意欲齊寂寂坐溪㸔雨到<lb/>
亭亭駐勒近鶯啼社中詩友驚頻換湖上山名問不迷<lb/>
興發便須呼筆札酒酣敧側雁行題<lb/>
春流曲折去還來細路縈廻合更開落落幽人愁未到<lb/>
日斜歸鳥併相催秪園紺老雙林樹古洞青緣半壁苔<lb/>
紅袖碧籠俱寂寞新詩讀罷重憐才<lb/>
<pb n="KR4e0120_WYG_011-7a"/>
幾家烟火隔林微林下相逢盡衲衣老樹欹危當野徑<lb/>
片雲輕薄駐巗扉金床寳刹無年嵗碧海紅塵有是非<lb/>
可待白頭成歛翼高林未倦已知機<lb/>
半嶺香臺石磴斜諸空縹緲送天花新開塔寺雄西郭<lb/>
舊賜經幢出内家避暑亭前泉帶雨回龍殿下水明霞<lb/>
太平天子無廵幸頭白山僧誦法華<lb/>
　　　送王侍御用之廵按湖廣<lb/>
帝遣臺臣出北州繡衣青葢擁行騶傳詞禁闕雙龍曙<lb/>
<pb n="KR4e0120_WYG_011-7b"/>
攬轡高城匹馬秋吳地青山當楚斷洞庭春水入江流<lb/>
故園東下無多路使節歸來是晝逰<lb/>
　　　秋雨答鳴治次韻<lb/>
客情揺落竟難收砌草墻花亦自秋月盡俸錢隨例給<lb/>
雨荒書屋借人修哀歌莫倚王郎醉短髮聊同杜老羞<lb/>
馬上誦詩渾不㤀為君歸詠水西樓<lb/>
　　　竹軒為徐以道先生作<lb/>
城裏青山竹外扉先生於世本㤀機賢如阮籍非耽酒<lb/>
<pb n="KR4e0120_WYG_011-8a"/>
興比王猷只布衣秋杖倚風高葉下夜忩聽雨一燈微<lb/>
蒼茫嵗晚交㳺别歎息林塘舊事稀<lb/>
　　　寄張亨父<lb/>
芳草西郊懶駕車故人東海忽傳書篇章斗酒期空到<lb/>
野宿山行計恐踈江上放舡春水發燈前弹劍夜堂虛<lb/>
身名豈合終踈放辛苦窮年問卜居<lb/>
　　　齋夜董尚矩編脩出金橘菖蒲煎見餉和韵二<lb/>
　　　首<lb/>
<pb n="KR4e0120_WYG_011-8b"/>
小試春盤百顆香齋燈燕坐及新甞園林舊採黄金實<lb/>
風味猶清白玉堂千載帶酸僧有恨三更罷渴我能㤀<lb/>
應勞愛客頻沾灑清夢無因到石床<lb/>
蒼山何處斸雲根露採風乾色尚存新製有方傳素手<lb/>
清齋無意上芳樽材堪藥物還多賴名到詩家必細論<lb/>
慚愧直廬三日臥蜜盤香筯屢過門<lb/>
　　　郊行戲效東坡吃語<lb/>
荆扃棘徑俱交加澗葛膠結兼菰葭劍歌擊角叫急景<lb/>
<pb n="KR4e0120_WYG_011-9a"/>
車轂過岡經幾家郊居近稼價减榖江館隔朞歸及𤓰<lb/>
感今激舊更矯顧關騎驚劫驚孤笳<lb/>
　　　過朱文鳴舊宅<lb/>
生死論交竟惘然獨堪羸馬過門前黄金劵後書空㪚<lb/>
華館賔餘榻正懸觧事小童悲識靣承家稚子望増年<lb/>
懷君剰有停雲句腸㫁驚風為絶絃<lb/>
　　　送金德潤主事就飬南京<lb/>
南曹地僻迥無塵上䟽多應為老親官有簿書還告沐<lb/>
<pb n="KR4e0120_WYG_011-9b"/>
饌兼魚筍足冬春浦中碧草空離恨江上青山是舊隣<lb/>
雙闕五年同奉引豈能無意送車輪<lb/>
　　　中元陪祀山陵有述<lb/>
石徑巗扉入杳𠖇峰巒層複坐分屏天遺劍鼎神靈宅<lb/>
地識河山表裏形虎衛旌旗晨擁陛龍宫燈火夜開扃<lb/>
十年兩度陪鵷侶清廟歌成得再聽<lb/>
　　　黄土道中李員外同年留宿<lb/>
雨澹荒溪野水昏蕭條鞍馬入空村平沙問渡逢漁子<lb/>
<pb n="KR4e0120_WYG_011-10a"/>
深樹聞鐘隔寺門白飯青芻非舊主細泉嘉果得名園<lb/>
東曹一榻分燈意夜下虛庭白露繁<lb/>
　　　邢遜之先生輓詩<lb/>
壁水蓬山共嵗華南宫地位切雲霞金函一上迎鑾䟽<lb/>
玉節三隨奉使槎賈傅有才終積釁荗陵無病獨還家<lb/>
行人落日襄陵道隴樹悲風起暮鴉<lb/>
　　　古劍次韻<lb/>
望斗樓空紫氣高古來神物待人豪化龍浪說歸閩水<lb/>
<pb n="KR4e0120_WYG_011-10b"/>
斬馬誰能借漢曹海内書生輕學武山中良冶半為陶<lb/>
千金不買公孫舞猶恐書成損鬢毛<lb/>
　　　松江曹翁松趣軒<lb/>
松江地盡草堂孤江上松林野徑餘聽繞泉聲風䬃沓<lb/>
步斜庭影月扶踈青山舊伴長留鶴白髪窮年自著書<lb/>
日暮逢人問京洛五陵花桞意何如<lb/>
　　　馬上<lb/>
玉珂朝㪚紫宸班馬上詩成按轡還近侍有名聊作伴<lb/>
<pb n="KR4e0120_WYG_011-11a"/>
史才無用合教閒狂過相府慵通刺貧住京華亦愛山<lb/>
淺薄未酬升斗在漫將心事付朱顔<lb/>
　　　立春日車駕詣南郊<lb/>
煖香和霧繞蓬萊彩仗迎春曉殿開北斗舊杓依嵗轉<lb/>
南郊佳氣隔城來雲行複道龍隨輦霧㪚仙壇日滿臺<lb/>
不似漢家還五畤甘泉誰羡校書才<lb/>
　　　送李太常之南京兼呈座主劉少卿先生<lb/>
侍從親承舊賜袍宦途遷轉十年勞來經劍閣丹梯險<lb/>
<pb n="KR4e0120_WYG_011-11b"/>
去識鍾山紫氣高北闕遥瞻當夜斗南陵分薦及春桃<lb/>
文章座主今劉向相見無煩寄彩毫<lb/>
　　　送開州陳同知<lb/>
十年塵土暗青袍作宦今㸔改鬢毛南國才名非汨沒<lb/>
北州民力正煩勞貧憐范叔惟塵甑貴識王祥有佩刀<lb/>
春興不隨公事了絳紗籠月坐揮毫<lb/>
　　　晴洲釣者為兵部尚書程公作<lb/>
一曲晴洲勝浣花尚書不似野人家溪頭雨過雲隨日<lb/>
<pb n="KR4e0120_WYG_011-12a"/>
浦口鷗來水動沙詩興平生在泉石宦途憂國換年華<lb/>
江南舊宅經逰地分付春風管釣槎<lb/>
　　　哭葉吏部<lb/>
幾日風塵眼正昏忽聞哀報起開門聽餘空谷聲猶在<lb/>
望盡中流浪始奔菉竹清風東署遠甘棠遺愛北州存<lb/>
祗今耆舊摧殘甚那復能招此老魂<lb/>
　　　九峰書屋和曹時和韻<lb/>
江上草亭新卜築已聞揚子著書成每逢社日聊隨俗<lb/>
<pb n="KR4e0120_WYG_011-12b"/>
久住青山却有餘霜入晚松經嵗老雨繁春笋過鄰生<lb/>
小堂若許臨江閣杖履無煩疋馬迎<lb/>
　　　哭竹嵒梅先生<lb/>
早將名姓託文章長憶春風坐玉堂師席乆虛唐祭酒<lb/>
門生終哭宋歐陽家無舊草留封禪國有遺憂在廟廊<lb/>
一代幾人今更幾為誰成就却摧傷<lb/>
　　　送文宗儒知永嘉和曹時中主事韻<lb/>
永嘉地僻還依海西到金華路復東孤刹著山浮水上<lb/>
<pb n="KR4e0120_WYG_011-13a"/>
暗潮乘夜入城中分封正合歸賢令述作君兼有古風<lb/>
已辦牛刀供小試須知不數簿書功<lb/>
　　　和顧天錫九日病起韻<lb/>
幾年清俸藉為郎病起空齋落日黄嵗月半消書巻裏<lb/>
鄉心偏近菊花傍門墻地僻秋生草砧杵城高夜擣霜<lb/>
聞説簿書催更急未應瀟灑伴詩囊<lb/>
　　　送錢醫官歸鎮江<lb/>
退食初回鵷鷺羣小齋詩巻坐斜曛官閒翰墨翻為累<lb/>
<pb n="KR4e0120_WYG_011-13b"/>
嵗晚江湖又送君鄉社衣冠猶近古故家醫術更斯文<lb/>
金山寺裏鄰僧在應共孤亭望海雲<lb/>
　　　潘時用秋試病不終巻諗之以詩<lb/>
一日長楊賦未成歸來臥病使人驚王嬙只隔君王面<lb/>
李廣偏違塞上兵惱我不堪勞夢寐惜君非是愛科名<lb/>
羽毛獨立秋風外不盡雲霄萬里情<lb/>
　　　送高按察致仕歸黄巗得雲字兼柬謝愚得<lb/>
宦逰江海未逢君萬里乘驄舊所聞臺樹忽驚烏鳥夢<lb/>
<pb n="KR4e0120_WYG_011-14a"/>
野心先赴白鷗羣人傳漢史東門畵我愛秦碑小篆文<lb/>
歸向山中從謝傅定知塵世有浮雲<lb/>
　　　寄殷孝光表兄<lb/>
風雨蕭蕭過北門夜堂燈火共清樽十年舊札寒暄少<lb/>
兩世通家骨肉存江北地高鴻雁遠山中樹老桂花繁<lb/>
别來無限青霄路何處相思是夢魂<lb/>
　　　和答鳴治見寄韵<hi>悼亾後作</hi>
獨坐寒燈如夢寐泬寥空館㕍聲殘光陰隔眼三生易<lb/>
<pb n="KR4e0120_WYG_011-14b"/>
塵事傷心一笑難白雪氷絃懷舊侶藥囊詩巻託微官<lb/>
秪將顔色隨甘旨漫拂新雛弄羽翰<lb/>
　　　送祁郎中順奉建儲詔使朝鮮<lb/>
聖代山川盡海隅朝鮮東面一藩如冠裳舊入周王制<lb/>
文字全通漢詔書千里威儀瞻使節萬年臣妾荷宗儲<lb/>
兹行大抵關風化四牡歌成意有餘<lb/>
　　　送李士儀歸宣府兼柬鄭克脩<hi>士儀士常兄也</hi>
壯年丰采動人羣坐愛清風滿舊聞郤是詩書還有種<lb/>
<pb n="KR4e0120_WYG_011-15a"/>
繆家兄弟不如君移床夜㪚城東雨䟦馬朝停塞上雲<lb/>
因憶鄭䖍遷謫久不勝吟罷立斜曛<lb/>
　　　齋夕尚矩編修出金橘菖蒲煎餉客疉前嵗韻<lb/>
　　　二首<lb/>
揺落江南幾樹香由來北客未頻嘗栽成雨足新苔徑<lb/>
摘罷風低舊草堂朝省故人春共賞江湖幽夢夜難㤀<lb/>
枯膓坐覺清如水不待銅缾繫井牀<lb/>
千嵗嵩山石上根舊時風味此猶存堪隨杞實和仙餌<lb/>
<pb n="KR4e0120_WYG_011-15b"/>
不學蓴絲戀酒樽秋逐贑船江上到春勞楚客坐中論<lb/>
盤餐幸有明朝約匹馬朝回正過門<lb/>
　　　和明仲脩撰舜咨侍讀克勤侍講慶成宴坐上<lb/>
　　　聨句韻<hi>是日以私服不與</hi>
長憶春筵賜坐時禁門同陟殿東墀盃分綠醑傳宣遍<lb/>
舞換朱衣出隊遲日月正瞻龍衮象風霜齊肅豸冠儀<lb/>
鈞天不是人間樂回首青霄隔路岐<lb/>
　　　送蔣宗誼推官還紹興兼柬戴太守廷節<lb/>
<pb n="KR4e0120_WYG_011-16a"/>
夜拂干將看斗牛送君何處獨登樓江東路轉家應近<lb/>
天上槎回嵗已秋雅興不隨山水放竒才端合廟廊收<lb/>
文章太守勞相問又聽絃歌到幾州<lb/>
　　　西山雜詩七首<lb/>
下馬溪橋㪚歩行暑風絺紵入林清村殽野飯匆匆發<lb/>
碧水青山靣靣迎踏盡平堤憐草綠到來幽谷見雲生<lb/>
西湖勝事年年别幾日愁多不出城<lb/>
幽巗脉脉細泉通百里宸逰是夢中樹底逰魚時見日<lb/>
<pb n="KR4e0120_WYG_011-16b"/>
石間驚浪或兼風神靈尚憶蛟龍宅枯朽猶含雨露功<lb/>
聞道官河新水足欲題書札問元戎<hi>時㑹通新河成</hi>
路繞山根斷却連亂藤深竹寺門前貧憐白屋蒸藜餉<lb/>
倦愛清溪枕石眠載酒欲呼狂客醉留詩聊結野僧緣<lb/>
深山六月無炎暑一坐西風萬樹蟬<lb/>
路入西巗小洞天碧牀青磴許夤緣山中嵗月空寒暑<lb/>
世上緇黄亦化遷崖蘚剝餘猶有字石泓陰處欲通泉<lb/>
相逢擬就湯休宿野性從來不觧禪<lb/>
<pb n="KR4e0120_WYG_011-17a"/>
望盡孤雲入杳㝠翠㣲深處一茅亭高臺地迥秋先至<lb/>
古榻僧閒晝亦扃詩思更隨流水遠醉魂還為碧山醒<lb/>
慿虛試徹凌雲調應有逰人下界聽<lb/>
數頃湖田一半荒野人門巷日蒼凉鳩啼遠樹雲初合<lb/>
龍卧深潭雨自藏幾處犂鋤當暮急誰家稉稻及秋甞<lb/>
蒲團竹几隨縁坐獨愛山僧午夢長<lb/>
潭影蕭蕭碧樹寒一亭山色俯潺湲踈林隔寺聞僧語<lb/>
落日登臺見鳥還塵事豈知明日異吏情應識野人閒<lb/>
<pb n="KR4e0120_WYG_011-17b"/>
丹厓翠壁潘郎興長恨巉巗不共攀<lb/>
　　　雨睡得鳴治詩次韻奉答<lb/>
十日長安陰復晴滿庭幽草亂愁生青綾夢蝶晨猶戀<lb/>
紫陌聞雞夜亦驚顧影獨憐身似客對門應覺路難行<lb/>
亦知㪚事非眞隠猶有詩人憶姓名<lb/>
　　　祈雪齋居以病不赴雪後和鼎儀韻<lb/>
禁廬通直愧無能伏枕偏驚嵗月増好事每勞詩作貺<lb/>
壯懷兼與病相凌熏爐夜永青綾暗水殿風高碧瓦層<lb/>
<pb n="KR4e0120_WYG_011-18a"/>
惟有闕垣殘雪在憶君終夕望西稜<lb/>
　　　鳴治自齋居以詩來問風火之警次韻奉答<lb/>
踈燈殘漏五更初回首驚塵入夢餘已愧焦頭為上客<lb/>
始知容膝是吾廬埀堂尚憶千金重處世兼防百慮踈<lb/>
賴有高情通問訊數詩清切慰愁予<lb/>
　　　送秦武昌廷韶<lb/>
鳳凰臺上題詩去鸚鵡洲前建節行萬里山川佳麗地<lb/>
六年江漢别離情悠悠曉夢塵隨馬漠漠春寒雨帶城<lb/>
<pb n="KR4e0120_WYG_011-18b"/>
好種甘棠三百樹他時留詠漢公卿<lb/>
　　　和秦武昌赤壁懷古韻<lb/>
楚雲荆樹擁嵯峨一棹曾衝萬里波時代不同嗟我晚<lb/>
江山如此奈人何地從割據終全盛天遣文章為不磨<lb/>
聞説宦逰兼弔古鶴樓東下水聲多<lb/>
　　　閏月二十七日再罹風火之警睡起叠鳴治前<lb/>
　　　韻<lb/>
宿火重驚夢覺初浮生今得静觀餘八千刼外竟何物<lb/>
<pb n="KR4e0120_WYG_011-19a"/>
三十年來惟此廬甑未破時猶却顧虎曾談後豈全踈<lb/>
北忩依舊清風在未必羲皇勝宰予<lb/>
　　　送孔公璜三氏學錄<lb/>
泰山東望入層雲闕里門墻夐不羣六十代來孫又子<lb/>
二千年後我逢君虞廷禮樂新籩豆魯壁絃歌舊典墳<lb/>
兩縣師模三氏學薦書先傍九霄聞<lb/>
　　　和鳴治韻寄乃叔愚得太守先生<lb/>
楚江離思入芳年同泛滄浪一葉天藥裹自開緣我病<lb/>
<pb n="KR4e0120_WYG_011-19b"/>
詩題偏得荷公憐已知昨夢非今日未必相逢是偶然<lb/>
獨恨嵇康無一字可應曾著絶交篇<lb/>
　　　三月十九日師召邀飲適得家報生孫衆客喜<lb/>
　　　甚即席聨句書于堂壁歸叠前韻二首<lb/>
我始生男君已孫且須傾倒共開樽風流頓合推前軰<lb/>
弈葉還應大此門驥子幾時開道路㪚聲終日傍簷閽<lb/>
從今阿囝稱郎罷更把方言仔細論<lb/>
曉盤湯餅薦槐芽載酒同過内史家三世早知書有主<lb/>
<pb n="KR4e0120_WYG_011-20a"/>
一翁眞喜鬢無華夢中識面如曽見醉裏逢人或自誇<lb/>
我亦居然大父行為渠翹望海東涯<lb/>
　　　次韻答邵户部文敬前後得七首<lb/>
忽枉東曹第一詩夜呼紅燭㸔烏絲郎官白璧元增價<lb/>
翰苑明珠久見遺伐木毎懷鳴鳥意投桃先愧鄙人私<lb/>
張顛自有銀鈎筆不似公孫舞劍時<hi>邵善草書是日作楷</hi>
一代文章數首詩幾人贏得鬢成絲閉門頗笑陳無已<lb/>
憂國誰憐杜拾遺滿座圖書嗟我病十年心賞荷君私<lb/>
<pb n="KR4e0120_WYG_011-20b"/>
慿君直欲追風雅須到周南未變時<lb/>
閣吏催成應制詩御香初㪚雨如絲西垣地切層霄半<lb/>
秘府書存百代遺通集久懷明主賜負暄終抱野人私<lb/>
多才獨愧東曹彦未有賢勞答盛時<lb/>
城南風日總宜詩滿地楊花十丈絲五夜鐘聲應有恨<lb/>
十分春色去無遺山川尚憶登臨晚樽酒長懷晤語私<lb/>
白雪調高空悵望一樓殘雨夢醒時<lb/>
來往郵筒不斷詩君才眞似繭中絲詞華彷彿三王後<lb/>
<pb n="KR4e0120_WYG_011-21a"/>
字畫分明兩晉遺得失寸心元自許品題今日豈吾私<lb/>
吳江落木何須道渾勝當年未見時<lb/>
春興無端久廢詩愁心終日亂如絲才踈頗覺非同調<lb/>
韻險頻勞為拾遺時語未工猶好古官逋多負敢論私<lb/>
踈毫短札匆匆甚又是西垣上馬時<lb/>
葛巾芒屨坐題詩秪欠江邊一釣絲藥檢舊囊書欲遍<lb/>
夢回春枕事多遺人情更與新年别草色寜知要路私<lb/>
獨在捲簾深處望西山無數雨晴時<lb/>
<pb n="KR4e0120_WYG_011-21b"/>
　　　齋宿和鳴治韻<lb/>
禁城鐘鼔報春遲作宦頻驚節序移藤几竹床三日臥<lb/>
茗甌詩巻十年期倉皇不負黄公意淺薄終慚鮑叔知<lb/>
共愛開軒坐明月好雲多事莫相疑<lb/>
　　　又和王世賞韻<lb/>
西垣香火奉嚴誠坐久空忩白漸生方朔嵗年猶飽飯<lb/>
子雲詞賦竟虛名天臨華葢春星近月照方諸夜水清<lb/>
忽有仙郎傳妙句彩雲東望獨含情<lb/>
<pb n="KR4e0120_WYG_011-22a"/>
　　　送李宗衡還閩分題得淮浦聞鴻<hi>户部員外時望之弟</hi>
淮上春深水接烟遥聞别㕍下平川雲移遠樹猶回馬<lb/>
風斷高城正繫舡杳杳北天誰作伴迢迢南夜不成眠<lb/>
江湖不隔歸時夢消息應勞萬里傳<lb/>
　　　謝蕭文明惠榛子<lb/>
野簇蹊叢滿地垂飽霜經雨亦多時長疑塞外隨車遠<lb/>
錯恨山中結子遲竹籠舊封勞夜到茗芽香盌入春宜<lb/>
知君情比投桃重不愛瓊瑶却愛詩<lb/>
<pb n="KR4e0120_WYG_011-22b"/>
　　　吳御史父封君輓詩<lb/>
布衣肯受州縣郡白首不逢紈綺羣漢家循吏舊有傳<lb/>
淮南小山誰製文西臺仙籍記芳桂北闕聖恩懷美芹<lb/>
嵗晚江湖憶耆舊哀鴻獨叫空江雲<lb/>
　　　雨和金尚德郎中韻<lb/>
亂雲深樹雨聲稠委巷頽垣共積流平地堦除三尺水<lb/>
暑風絺綌滿城秋兒童入市還高價薪米論家豈壯憂<lb/>
賴有比隣通問訊相過一見定無由<lb/>
<pb n="KR4e0120_WYG_011-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十一<lb/>
</p>
<p>
</p>
  </div>
<div>
<head>懷麓堂集巻十二</head> <lb/>
    <p>
<pb n="KR4e0120_WYG_012-1a"/>
欽定四庫全書<lb/>
　懷麓堂集巻十二<lb/>
　　　　　　　　　　　　明　李東陽　撰<lb/>
　詩稿十二<lb/>
　　七言律詩<lb/>
　　　覽愚得詩巻有懷亾弟之作悵然感之因用其<lb/>
　　　韻<lb/>
楚詞招罷日昏黄不見幽魂為返香寒菊有歌同薤露<lb/>
<pb n="KR4e0120_WYG_012-1b"/>
秋風無雁憶衡陽神交不隔江南北塵世空驚夢短長<lb/>
去歲兹辰那可問不勝清淚夜燈傍<lb/>
　　　施醫官輓詩<lb/>
三十年前爛漫逰酒筵詩社憶風流髙名殷地來江左<lb/>
舊業逢人說汴州已見王郎為别駕空傳謝脁有芳洲<lb/>
惠山亭上留題在露濕寒烟蔓草秋<lb/>
　　　午日亨父宅分題得蔗漿限東字以下五韻<lb/>
紫蔗分漿出苑東仙家元與御㕑通金盤晝永翻疑露<lb/>
<pb n="KR4e0120_WYG_012-2a"/>
碧盌寒多不受風佳境惟憐江左客渴心誰識茂陵翁<lb/>
芳時燕席頻繁送坐待西窓蠟炬紅<lb/>
　　　費司業廷言留飲題廂壁<lb/>
壁水橋通别是天瀛洲東望亦登仙館中羣士有同輩<lb/>
<hi>廷言自進士至司業纔九年</hi>天下此官無剰員<hi>南京舊多闕惟北監一人</hi>坐擁圖<lb/>
書消暇日夢隨冠葢入新年<hi>廷言未受命兩月予有是夢</hi>班行舊會<lb/>
今稀少莫怪相過意惘然<lb/>
　　　寄馬抑之同年<hi>馬號清癡又號華髪山人養病居蘓州</hi>
<pb n="KR4e0120_WYG_012-2b"/>
不見山人又幾時浮雲流水杳難期頭顱自白非因老<lb/>
心事全消却未癡賀監有船多載酒浪仙無寺不題詩<lb/>
秖應閒却經綸手獨向空江把釣絲<lb/>
　　　邀用貞秋官不果至聞再宿明治南樓小詩奉<lb/>
　　　問<lb/>
逺别多情近却無幾囬書札費招呼三年舊雨虛來客<lb/>
一枕清風獨負吾未信紅塵催白髮始知城市有江湖<lb/>
西垣匹馬經過地謝朓樓頭日又晡<lb/>
<pb n="KR4e0120_WYG_012-3a"/>
　　　予已邀鳴治既不果至且招予同宿未敢輙赴<lb/>
　　　用韻奉答<lb/>
南樓清灑一塵無怪㡳髙人不待呼行止古來真漫爾<lb/>
主賔今日竟誰吾雲端紫葢瞻前殿雨裏青山憶後湖<lb/>
獨負兩京三載話短簷長日未能晡<lb/>
　　　復用前韻自慰<lb/>
門掩空堂一客無雨聲驚夢若相呼眼中道路非前日<lb/>
病起形骸是故吾翰苑朝回懷祕府洞庭家在隔重湖<lb/>
<pb n="KR4e0120_WYG_012-3b"/>
繩床竹几將愁至自寫新詩到日晡<lb/>
　　　苦雨後和喬師召喜晴韻四首<lb/>
壞籬頺壁幾家同苦雨無情也自公白苧裳衣殘暑後<lb/>
碧山樓閣晚凉中天風一掃愁雲淨海月髙懸宿霧空<lb/>
滿席清光正囬首桂花庭影夜重重<lb/>
六月窮陰四野同憂時不羨魯僖公農夫正恐秋將至<lb/>
聖主深勞日過中陰氣漸隨金令伏陽烏還照火雲空<lb/>
猶憐怒雨號風夜破屋飛茅定幾重<lb/>
<pb n="KR4e0120_WYG_012-4a"/>
杜陵廣厦萬間同千載江湖歎此公蹤跡久慚城市裏<lb/>
夢魂偏墮雨聲中官河水决陂塘亂獨樹巢危鳥雀空<lb/>
最是晩晴鐘鼓後夕陽依舊逺山重<lb/>
急雨轟雷晝夜同枕邊驚夢起周公虚疑矮屋層簷下<lb/>
如在欹帆[危*瓦]浪中萬里山川秋霽合千家燈火夜愁空<lb/>
人間月色清如水先照瓊樓第一重<lb/>
　　　立秋雨不止再和師召韻四首<lb/>
一望頑雲萬里同長驅無乃困雷公神靈合在蒼茫外<lb/>
<pb n="KR4e0120_WYG_012-4b"/>
物態都來頃刻中媧女正愁天宇漏鮫翁翻懼海濤空<lb/>
美人只在蓬山上咫尺瀛洲路幾重<lb/>
溽暑蒸人伏枕同愁來白髪恐難公雨聲先到窮簷底<lb/>
官事猶慚飽飯中微物有心廻兩曜弱雲無力度層空<lb/>
陰晴欲問明朝事知在蓍爻第幾重<lb/>
閉門泥雨六街同夙夜何由得在公憂國秪憑書巻裏<lb/>
放朝長憶漏聲中烟連上苑千林暗火照鄰家四壁空<lb/>
寄語商羊休更舞晩來愁見濕雲重<lb/>
<pb n="KR4e0120_WYG_012-5a"/>
謀國憂民兩意同獨於詩力愧諸公風謠合采歸天上<lb/>
獻納誰能自牖中漆室婦嗟蓬鬢改杜陵人去草堂空<lb/>
閒愁不獨風和雨一日廻腸有萬重<lb/>
　　　寄彭民望<lb/>
斫地哀歌興未䦨歸來長鋏尚須彈秋風布褐衣猶短<lb/>
夜雨江湖夢亦寒木葉下時驚歲晚人情閱盡見交難<lb/>
長安旅食淹留地慚愧先生苜蓿盤<lb/>
　　　贈傅神髙訓導<lb/>
<pb n="KR4e0120_WYG_012-5b"/>
彩毫和露寫清秋親見江南顧虎頭憔悴忽驚多病質<lb/>
賢豪今負壯年遊眼前庶事誰工拙夢裏浮生有去留<lb/>
萬里滇池三載别重來還識故吾不<lb/>
　　　寄沈提學仲律<lb/>
沈侯髙行迥不汙偃蹇不受風塵呼有時開口向知己<lb/>
寧肯折腰為大夫髙厓迅筆走風雨落日解䌫思江湖<lb/>
安得奮飛隘八極與子汙漫遊天衢<lb/>
　　　送周時可文選還南京用羅明仲席上韻<lb/>
<pb n="KR4e0120_WYG_012-6a"/>
一月京華三見君匆匆下馬立殘曛朝辭内苑千峰雪<lb/>
暮宿荒郊萬叠雲宵旰席懷當宁寵平安書報隔江聞<lb/>
十年沗竊箴規誼猶帶儒冠學綴文<lb/>
　　　宿海子西涯舊鄰<lb/>
匹馬緣溪却度橋蓽門踈樹影蕭蕭東陵舊路元相接<lb/>
北郭幽期豈待招滿地月明如白晝一燈人語共清宵<lb/>
悠悠二十年前事都向春風夢裏消<lb/>
　　　師召有盲馬售錢六百諗之以詩<lb/>
<pb n="KR4e0120_WYG_012-6b"/>
六百青蚨十里才忍將筋骨付塵埃驚魂已脫池邊險<lb/>
往事無勞塞上猜<hi>師召已連失二馬</hi>斗酒杜陵堪再醉<hi>用三百青銅語</hi>
千金郭隗幸重來知公自是㤀機者一笑能令萬事該<lb/>
　　　師召在内直誤繫牙牌角帶以去再贈一首<lb/>
倦摩雙眼出長安束帶懸魚總誤㸔裝飾不嫌非異物<lb/>
標題猶喜是同官酒防大白狂時換腰愧休文病後寛<lb/>
堪笑玊堂叢話裏向來詩筆幾曾乾<lb/>
　　　若虚秋官舊有屋一區為積潦所壞數年不售<lb/>
<pb n="KR4e0120_WYG_012-7a"/>
　　　竟得銀四兩聞師召售馬自謂與此價略相近<lb/>
　　　索予用韻一首<lb/>
臺署元非駔儈才直㸔金璧等浮埃頺垣已付池蛙管<lb/>
賀客翻同野燕猜白老有詩行復問<hi>樂天詩云江邊欲買三問屋問遍人</hi>
<hi>家不要詩</hi>寇公無地去還來詞林馬價誰多少不待相逢意<lb/>
已該<lb/>
　　　抑菴<hi>為陳進士炷乃翁作</hi>
簮組叢中老布衣肯將名字託光輝乾坤俛首平生足<lb/>
<pb n="KR4e0120_WYG_012-7b"/>
貧賤驕人此意非曾晳更賢狂已甚武公雖老戒無違<lb/>
亦知授簡趨庭地已見先生杜德機<lb/>
　　　候馬北安門外遊慈恩寺後園有感<lb/>
亂溪流水入荒塍九曲灣頭十丈藤尋遍野亭無舊主<lb/>
訪回蕭寺有遺僧蒼苔斷處㸔將合老樹栽時記未曾<lb/>
莫怪疲僮淹送馬十年一到竟何能<lb/>
　　　雨後與文明遊城南馬上和鳴治韻<lb/>
乳鳩飛燕總春聲我亦緣詩太瘦生十里烟塵新路繞<lb/>
<pb n="KR4e0120_WYG_012-8a"/>
五更風雨舊愁輕山亭坐近簷簷碧水岸花開樹樹晴<lb/>
不有黄門能愛客幾人鞍馬得相迎<lb/>
　　　陳宗堯侍講輓詩<lb/>
主恩前後許登瀛君在同官是老成千里鶯花南國夢<lb/>
兩筵歌酒故人情流光過眼成今昔别路傷心隔死生<lb/>
此夜玊堂風露裏不勝清淚欲沾纓<lb/>
　　　宿西涯舊鄰次方石韻<lb/>
春興無端入酒杯每逢花鳥共嘲詼望隨山欲斷時盡<lb/>
<pb n="KR4e0120_WYG_012-8b"/>
行到水將窮處回雁影忽驚還北向馬頭誰遣更西來<lb/>
夜闌秉燭蒼茫坐醉後真成夢裏猜<lb/>
　　　己亥中元陪祀山陵道中奉和楊學士先生韻<lb/>
　　　十首<lb/>
十年三赴四陵朝又逐諸公一舉鑣龍尾道瞻回輦近<lb/>
馬蹄塵送入山遙天開野色川原淨日出城頭霧雨消<lb/>
無數晩花秋樹裏未須風物向春饒<lb/>
數村烟火接荒墟芳草連天入望餘㡬處桑麻還舊業<lb/>
<pb n="KR4e0120_WYG_012-9a"/>
去年風雨憶空廬疲童望路心兼逺野老迎人禮大踈<lb/>
獨向豐年詢往事未堪回首意躊躇<lb/>
葛衣葵扇一時新自辦山裝學野人踏盡栁堤行更逺<lb/>
掃殘苔石坐還頻蟲鳴水㟁偏依曉雁度山城正憶春<lb/>
萬里炎蒸消欲盡不勞風雨洗蒼旻<lb/>
布衣人犯逆鱗龍一代賢豪此地鍾香火制存空古廟<lb/>
策書名在有遺封蕭蕭白髪餘民改曲曲青山舊路重<lb/>
欲向五陵還弔古永安城外數聲鐘<hi>劉蕡昌平人</hi>
<pb n="KR4e0120_WYG_012-9b"/>
地闢天開户牖成古來人代幾回更四朝陵寢千年固<lb/>
百里山川一掌平殿上朶雲當夜捧空中靈籟入秋鳴<lb/>
重城複道香烟裏又聽雲車下紫清<lb/>
夜深燈火下齋宫路轉西巗却向東四塞河山今古在<lb/>
諸陵雲霧往來同烟叢簇簇溪藤暗秋葉蕭蕭嶺樹紅<lb/>
獨愧兩都詞賦手玊堂椽筆待名公<lb/>
馬頭殘夢不成酣似覺薫風為指南官燭罷燒猶有月<lb/>
朝衣初脫尚餘嵐回鞭懶赴城東宴揮麈聊同石上談<lb/>
<pb n="KR4e0120_WYG_012-10a"/>
記得曩時曾宿地翠微深處一禪菴<lb/>
官曹行樂漫消憂得似周南太史遊巖勢繞空皆右轉<lb/>
泉聲赴壑盡東流八方貢賦歸王甸萬古山名屬帝丘<lb/>
同是鵷鸞飛宿地不應中有一沙鷗<lb/>
路盡郵亭始入京水村山郭幾經行逢人借屋寧知姓<lb/>
信馬題詩不記程沙浦雁囬風忽斷石梁魚落水初清<lb/>
瓊樓合在層霄外莫遣微雲綴月明<lb/>
僕夫催馬劇如飛望近城樓及曉暉百里路方辭寢廟<lb/>
<pb n="KR4e0120_WYG_012-10b"/>
兩宵心不離庭闈睡餘白日猶髙枕拂盡黄塵更振衣<lb/>
藤几竹床安穏甚任他風雨過書幃<lb/>
　　　昌平縣學新構翰林行館奉和謝學士先生舊<lb/>
　　　題韻留楊教諭顯爵夏訓導璉一首<lb/>
石橋沙路隔東西宛轉如登十丈堤凉愛野風清别院<lb/>
夜聞山雨過前溪棲鸞樹老多成實賀燕巢傾半委泥<lb/>
好種琅玕二百箇重來須就節間題<lb/>
　　　和鳴治侍講贈行韻<lb/>
<pb n="KR4e0120_WYG_012-11a"/>
玊堂人在閬西峰應憶譙樓五夜鐘海内萍蹤嗟我逺<lb/>
夢中山色想君濃書囬直欲憑秋㕍吟苦誰甘學暮蛩<lb/>
獨有勝遊兼樂事不堪持為故人封<lb/>
　　　和亨大脩撰席上聯句贈行韻<hi>行前一日亨大以采石一尊為</hi>
　　　<hi>餞</hi>
石逕緣厓半入雲獨開齋閣坐斜曛層城夜閟諸山色<lb/>
夾路人喧萬馬羣屐齒不辭狂謝脁帶圍真减病休文<lb/>
豪遊竟作醒三日長憶髙堂舊酒醺<lb/>
<pb n="KR4e0120_WYG_012-11b"/>
　　　和汝賢脩撰贈行韻<lb/>
樹影穿籬犬吠雲憶君同宿嶺頭曛離歌忽漫傳新調<lb/>
别馬猶疑戀舊羣秋館圖書違伴直夜堂燈火夢論文<lb/>
不知聽雨亭前坐對酒看花日幾醺<lb/>
　　　和若虚郎中贈行韻<lb/>
赤日黄塵馬倦行石橋山店有官程城頭路盡千峰隔<lb/>
袖裏詩來兩腋清蟬雜栁風秋漸逺鶴翻松雪夜還驚<lb/>
欲知小吏將詩意記取柴門剝啄聲<lb/>
<pb n="KR4e0120_WYG_012-12a"/>
　　　和趙夢麟主事東陵見寄韻<lb/>
翡翠樓臺白玊堤碧山深處有輪蹄神宫望接香烟際<lb/>
閣道旋隨斗柄西萬乗旌旗雲外合兩班環珮月中齊<lb/>
官曹莫歎東西隔又聽星軺載紫泥<hi>時夢麟將有淮揚之使</hi>
　　　内直大雨留壁上呈諸同寅<lb/>
苑花庭樹隔蒼茫急雨顛風驟作狂欹枕北忩驚夢短<lb/>
移床東壁捲衣忙堂茅幸免三重破堦水真愁一尺强<lb/>
寄謝諸公前後直馬頭炎日漫辭長<lb/>
<pb n="KR4e0120_WYG_012-12b"/>
　　　與顧天錫夜話和留别韻<hi>時天錫謫永州府同知</hi>
路轉三湘去更深潞河西岸淛東潯濳鱗自足波濤地<lb/>
别馬長懷秣飼心湘女廟前山似黛栁公亭下石如林<lb/>
徵科亦是公家事民力江南恐未禁<lb/>
　　　以絲𤓰饋李秋官若虛誦𤓰瓞詩為祝若虛有<lb/>
　　　詩馮秋官佩之以和章見索因用韻饋𤓰如例<lb/>
　　　并呈二君<lb/>
地接東陵路不賒冷官生計只籬𤓰閒行似愛凉陰薄<lb/>
<pb n="KR4e0120_WYG_012-13a"/>
醉筆多隨野蔓斜名自雅歌傳聖代例分風味與詩家<lb/>
從今記取宜男祝賀客來時好薦茶<lb/>
　　　大雨次李若虚馮佩之屠元勲聯句韻<lb/>
醉魂驚散眼花稠溜下空庭水亂流卧聽衡茅兼徹夜<lb/>
坐看絺綌已先秋排空濁浪騷人恨蔽日浮雲壯士愁<lb/>
郎署忽傳歌古調韻風含雨正悠悠<lb/>
　　　體齋宅賞蓮用體齋韻<lb/>
獨坐幽亭數竹攅名花何意此相看一枝已分巢林足<lb/>
<pb n="KR4e0120_WYG_012-13b"/>
寸步猶疑縮地難香愛露華濃似酒靜憐秋色冷於官<lb/>
狂來却怪筒杯淺直欲全傾翡翠盤<lb/>
　　　送王汝瑛院判歸省宜興<lb/>
梅溪之水清無痕梅溪主人花對門開花萬樹復萬樹<lb/>
流水一村還一村采藥路迷山逺近讀書聲動月黄昏<lb/>
欲知晝錦經行地盡是天家雨露恩<lb/>
　　　和蕭給事元日早朝韻<lb/>
庭燎光分燭影稀玊堦殘雪向春微千官夜聽星辰履<lb/>
<pb n="KR4e0120_WYG_012-14a"/>
九陛朝懸日月旗地切丹山聞鳳吹天開黄道見龍飛<lb/>
海東才子多春興一日新詩動𤨏闈<lb/>
　　　郊齋和張養直脩撰韻<lb/>
煖風晴日麗層天霧駕颷車從列仙鳴鳳有岐還盛世<lb/>
神龜出洛自何年朝班曉躡青霄上御氣春浮紫葢邊<lb/>
珍重玊堂清密地新詩莫遣外人傳<lb/>
　　　慶成宴有述<lb/>
殿庭開宴引千官拜舞親承萬歲歡坐擁日華㸔漸近<lb/>
<pb n="KR4e0120_WYG_012-14b"/>
酒傳天語飲教乾<hi>每宴必傳㫖云滿斟酒又云官人毎飲乾</hi>青雲舊侣班相<lb/>
望白雪非才和豈難十五年來無寸補一心惟有向時<lb/>
丹<lb/>
　　　和明仲洗馬韻二首<lb/>
竹簡韋編次第評於君真見古人情百年事了須聞道<lb/>
舉世嫌多為近名敢謂學非顔氏樂直將心比伯夷清<lb/>
塵蹤滿地無由濯何處滄浪水上纓<lb/>
友道陵夷繼者稀獨予才力尚卑微無成頗覺初心負<lb/>
<pb n="KR4e0120_WYG_012-15a"/>
未老先知舊事非今日中流須砥柱幾年東壁有餘輝<lb/>
期君合在風塵外千仭岡頭一振衣<lb/>
　　　上元日與文敬諸友遊神樂觀䝉典簿宅歸馬<lb/>
　　　上作<lb/>
玊壺沽酒載青驄同向城南問老䝉誰信神仙有官府<lb/>
始知軒冕是樊籠去年花在開應晩落日詩成意未工<lb/>
歸到上元燈火夜九衢絲管聽兒童<lb/>
　　　春闈校文有作呈諸同考<lb/>
<pb n="KR4e0120_WYG_012-15b"/>
省闈分職重持衡十載趨陪兩度行滿地奎光天咫尺<lb/>
隔簾人語夜分明空中萬馬神俱驟海底遺珠夢亦驚<lb/>
科甲少年今老大耻將名姓託羣英<lb/>
　　　沈禮部時暘行以隻鵝斗酒為餞家僮誤送于<lb/>
　　　顧刑部天錫時晹去始知之戲作小詩奉寄<lb/>
隔城風雨送歸驂斗酒籠鵝意未堪何令别時無長物<lb/>
殷郎書到只空函十年世事成春夢千里神交入夜談<lb/>
他日相逢應大笑亂山深處是江南<lb/>
<pb n="KR4e0120_WYG_012-16a"/>
　　　送王成憲歸蘓州省母得難字<lb/>
曉風殘雨送春寒一曲離歌意未闌都尉府中新捧檄<lb/>
侍郎門下舊彈冠貧憐菽水為歡易老覺江湖見靣難<lb/>
已辦彩衣隨畫舫風流未數晉潘安<lb/>
　　　送樊時登延平訓導<lb/>
客堂寥落雨兼風一曲離歌目斷鴻楊執㦸生空識字<lb/>
李將軍戰竟無功孤舟野岸蘋花發五月山城荔子紅<lb/>
見説儒官非逺别夢魂長在浙江東<lb/>
<pb n="KR4e0120_WYG_012-16b"/>
　　　送桑民懌訓導㤗和<hi>民懌蘓人會試春闈䇿有胸中有長劍一日幾囬磨</hi>
　　　<hi>等語為晏檢討汝賢所黜又作學以至聖人之道論有我去而夫子來等語為丘學士仲深所</hi>
　　　<hi>黜今年得乙榜年二十二籍誤以二為五用新例辭不許遂有是命</hi>
十年三度試春闈新見聲名滿帝畿甲第久慚唐李郃<lb/>
竒才終誤宋劉幾功名歲晩非蓬鬢湖海官貧尚布衣<lb/>
試㸔孤鷹下林落甘心還向碧天飛<lb/>
　　　送宋民止綿州學正<hi>民止民表進士之弟前翰林孔目公之子今年予校</hi>
　　　<hi>其文中格用制額退在乙榜</hi>
<pb n="KR4e0120_WYG_012-17a"/>
已見珊瑚拂釣竿不勝遺恨滿江湍力窮魯縞心猶壯<lb/>
望入蓬山路始難無奈風塵催短髪且將名字託微官<lb/>
青氊舊是君家物又向王郎坐裏㸔<lb/>
　　　送董子仁給事使琉球<lb/>
琉球東望海門開聖代提封亦壯哉萬里風濤纔七日<lb/>
六年天使此重來麒麟有服真殊寵薏苡無車莫浪猜<lb/>
歸憶皂囊封事在殿前風采尚崔嵬<lb/>
　　　送張思履司副使琉球<lb/>
<pb n="KR4e0120_WYG_012-17b"/>
尚方新報賜衣成玊節金書萬里行嶺外方言通異俗<lb/>
島中烟火望孤城由來使者關風化親見朝廷錄姓名<lb/>
不用殷勤宣聖德逺人先賀海波平<lb/>
　　　送王祭酒先生還南京<lb/>
盛代聲名北斗尊錦袍牙笏舊承恩兩都詞賦多傳世<lb/>
四海英才半在門紫塞天髙連雁影石城江落見潮痕<lb/>
金甌彩筆雲霄夢姓字應勞聖主論<lb/>
　　　和韻寄答陳汝礪掌教<lb/>
<pb n="KR4e0120_WYG_012-18a"/>
寂寞天涯歎所依海雲江月意俱違茱萸歲改身仍健<lb/>
苜蓿秋荒馬不肥白雪屢傳新調寡青雲半覺舊人非<lb/>
家山不隔長安路應倚南樓望夕暉<lb/>
　　　和師召步入西華韻<lb/>
九衢香霧擁塵埃望盡仙蹤隔草萊螮蝀影從橋底見<lb/>
芙蓉花在鏡中開碧桃黄竹無年歲翠羽紅鱗自去來<lb/>
幾度北安門外路誤騎羸馬繞城回<lb/>
　　　寄劉時雍<lb/>
<pb n="KR4e0120_WYG_012-18b"/>
望到關山白雁初離愁多在憶君餘百年交友通家誼<lb/>
萬事傷心一紙書江上流民何日定里中羣盜可能除<lb/>
西垣詞賦東曹業欲效賢勞愧不如<lb/>
　　　遊西城故趙尚書果園與蕭文明李士常陳玊<lb/>
　　　汝潘時用倡和四首<lb/>
漫憶江湖萬里遊西園風景似南州青苔地濕頻經雨<lb/>
白苧凉生不待秋塵事已醒前日夢歲華空白幾人頭<lb/>
松醪載得渾拚醉莫遣飛花浪作愁<lb/>
<pb n="KR4e0120_WYG_012-19a"/>
官曹無計可招尋坐愛林風滿素襟醉後頗思醒酒石<lb/>
貧來須辦買山金花蹊栁徑稀踈見茗盌氷壺次第斟<lb/>
欲問五陵歌舞地我家園樹得成陰<lb/>
句入西園字字清葛衣紗㡌稱閒行苔侵翠壁應全徧<lb/>
果熟青林已暗生流水斷堤人共逺片雲孤鳥意俱輕<lb/>
閒官愛説山中話為有歸田錄未成<lb/>
殘樽繫馬立斜陽忽送秋聲滿樹凉花落始知留客久<lb/>
雨來偏為作詩忙山堂竹户寒猶閉石徑苔泥滑不妨<lb/>
<pb n="KR4e0120_WYG_012-19b"/>
獨有園人愛沾灑不隨僮僕問歸裝<lb/>
　　　送陸封君歸大倉<hi>鼎儀脩撰之父也</hi>
十年池鳳逺將雛白首飛揚興不無老去關心惟骨肉<lb/>
夢來欹枕亦江湖山川尚憶重遊薊鄉里猶稱舊姓呉<lb/>
畫舫載將官市酒却從林下説皇都<lb/>
　　　予素不善飲文明詩來有西涯爛醉欲人扶之<lb/>
　　　句日以二樽見惠步韻答之<lb/>
夢斷髙陽舊酒徒坐驚神語落虚無若教對飲應差勝<lb/>
<pb n="KR4e0120_WYG_012-20a"/>
縱使微醺不用扶往事分明成一笑逺情珍重得雙壺<lb/>
次公亦是酲狂客幸未麤豪比灌夫<lb/>
　　　送鄭瑤夫先生之南京太常<lb/>
冰霜心事見平生冠冕文章動兩京直講舊官纔五品<lb/>
太常新命接三卿園林俎豆春秋祭江海庭闈日夜情<lb/>
近説詞臣多簡在御屏風上恐題名<lb/>
　　　送王元常貢士歸省河州<hi>兵部尚書公度之子</hi>
尚書門第切雲髙西去秦山望眼勞朝論十年歸舊德<lb/>
<pb n="KR4e0120_WYG_012-20b"/>
家聲今日在時髦虛聞漢節求良馬尚有任竿拂巨鰲<lb/>
却望故園歸路杳未辭塵土逐青袍<lb/>
　　　刑部郎中栝蒼金君尚德之子禧及其弟尚義<lb/>
　　　御史之子祺聞尚義將有謫命自其家赴京師<lb/>
　　　以予託交二君稱契家子來謁子重其孝友篤<lb/>
　　　至悵然感之賦贈一律<lb/>
舊家門第有清風眉宇分明似兩翁春夢忽驚黄耳犬<lb/>
秋風愁送玊關鴻徐歌漫有臨岐贈禰刺深勞昨夜通<lb/>
<pb n="KR4e0120_WYG_012-21a"/>
薊北遼東俱萬里天涯回首意匆匆<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_012-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十二<lb/>
</p>
<p>
</p>
  </div>
<div>
<head>懐麓堂集巻十三</head> <lb/>
    <p>
<pb n="KR4e0120_WYG_013-1a"/>
欽定四庫全書<lb/>
　懐麓堂集巻十三<lb/>
　　　　　　　　　　　　明　李東陽　撰<lb/>
　詩藁十三<lb/>
　　七言律詩<lb/>
　　　幽懐四首<lb/>
雨深門巷半蒼苔十日幽懐鬱未開剛道官閒忙又錯<lb/>
偶教身健病還來酒杯尚藉驅除力詩債慙非應答才<lb/>
<pb n="KR4e0120_WYG_013-1b"/>
猶有舊堂堪繫馬水邊鷗鷺莫驚猜<lb/>
坐看幽意滿青苔雨徑烟扉濕不開藥裹半封塵未掃<lb/>
棋聲欲定鳥還來為園毎課山僮業弄筆先憐稚子才<lb/>
我瘦不縁詩思苦騷人相見勿頻猜<lb/>
牆根老樹碧生苔門捲疎簾一半開巖影乍晴雲欲散<lb/>
雷聲忽動雨還來長堤隔水疑無路瘦馬衝泥念不才<lb/>
朝往暮歸緣底事秪須形影自相猜<lb/>
懶携行杖踏莓苔寂寂殘樽對雨開開口秪應心獨語<lb/>
<pb n="KR4e0120_WYG_013-2a"/>
閉門休問客誰來幽居有道堪藏拙巧宦逢時亦自才<lb/>
試問白頭冠蓋地幾人相見絶嫌猜<lb/>
　　　林屋養高<hi>王編脩濟之乃翁以光化知縣家居受封濟之歸省分題得此以所居洞</hi>
　　　　<hi>庭山有林屋洞天之勝故云</hi>
隠君新拜此系泥牋許住東南一洞天老去折腰羞作縣<lb/>
醉中因酒得稱仙門高剰有栽槐地年好多收賣橘錢<lb/>
為報五湖風月道秋來須載彩衣船<lb/>
　　　送黄汝脩舉人還太平<hi>文選郎中世顯之子</hi>
<pb n="KR4e0120_WYG_013-2b"/>
京國趨庭見少年别來風度已凝然亦知梗槩非流俗<lb/>
未論簪纓有世傳坐上好書消嵗月江南歸夢繞山川<lb/>
桃溪太守今前輩長在春風几杖前<lb/>
　　　題敷五菊屏<lb/>
先生深臥菊花叢曲几圍屏杳窕通本為紅塵辭俗眼<lb/>
豈因多病怯秋風交情盡付炎凉外身計聊慿吏隠中<lb/>
相過不嫌憔悴質秪應風味與君同<lb/>
　　　用沈仲律提學韻奉邀一首<lb/>
<pb n="KR4e0120_WYG_013-3a"/>
行囊又掛佛堂燈可是緣詩尚愛僧江上踏泥三日屢<lb/>
城南衝雪兩人曾别來事與流年異病起吾慙飽飯能<lb/>
西望草堂三百步敝鞍羸馬到須登<lb/>
　　　夜坐有懐仲律<lb/>
草堂寒日下虚簷露白風清此夜兼坐榻有塵僧為掃<lb/>
客囊無計嵗將淹詩成骨與山爭瘦老去心將玉比亷<lb/>
還似鶴林蕭散地未容巾屨學陶濳<lb/>
　　　再次燈字韻<lb/>
<pb n="KR4e0120_WYG_013-3b"/>
布袍書巻擁寒燈興味蕭條頗似僧愛酒獨從醒處得<lb/>
戒詩惟有病來曾幽棲借屋山人許再拜升堂稚子能<lb/>
好是五湖烟水地幾時舟檝渺然登<lb/>
　　　用韻贈林䝉菴和仲律<hi>時䝉菴以車駕郎中謝病將歸漳州</hi>
病來三月不窺簷老去心應吏隠兼萬里江湖甘獨往<lb/>
一官書簿苦相淹還尋陋巷貧中樂解使貪夫去後亷<lb/>
獨立乾坤雙道眼靜看魚鳥到飛濳<lb/>
　　　與仲律飲鳴治宅用原博韻<lb/>
<pb n="KR4e0120_WYG_013-4a"/>
偶陪驄馬遊三日復到城南意惘然山色見如逢舊友<lb/>
菊花開不厭殘年幽居地接東陵近愛客心知北海賢<lb/>
猶識舊堂曾下榻隔樓風雨賦詩眠<lb/>
　　　飲士常新居和席上聯句韻<lb/>
寂寞官曹似隠居清風時動一床書花應旋種欄將滿<lb/>
客不頻來席尚虛詩好忽驚傳錦字酒狂真欲換金魚<lb/>
多情愧有東鄰卜已辦城西欵段車<lb/>
　　　送程克勤諭徳歸省尚書<lb/>
<pb n="KR4e0120_WYG_013-4b"/>
楊脩家世本公卿庾信文章自老成館閣盡推良史筆<lb/>
君王親記講官名金函玉扆丁寧詔去馬歸舟日夜程<lb/>
却倚三台看北斗鯉庭鸞掖正含情<lb/>
　　　戊戌冬至節初赴朝天宮習儀<hi>翰林舊不習儀是嵗有新㫖學</hi>
　　　　<hi>士而下俱令依常參官習儀</hi>
朝天宮闕路逶迤帝遣儒臣下赤墀禮重叔孫綿蕝地<lb/>
恩同文徳押班時五更清漏聞雞早十里紅塵恨馬遲<lb/>
館局幸多閒嵗月敢言筋力是吾私<lb/>
<pb n="KR4e0120_WYG_013-5a"/>
　　　寄莊孔暘二首<lb/>
買斷溪南十頃烟還家無復夢朝天身如元亮歸田日<lb/>
詩似東坡過嶺年蓬島謫來仙骨在釣臺高處客星懸<lb/>
十年未洗江塵耳誰聽清風石上絃<lb/>
背郭誅茅草蓋堂邊江種柳樹為牆舟中夢醒聞春雨<lb/>
樓上詩成坐夕陽南紀壯遊餘嵗月北扉遺草舊封章<lb/>
清時例有逃名客見説嚴陵本姓莊<lb/>
　　　韓貫道黄門見示雪中遊泥鰍寺詩和韻一首<lb/>
<pb n="KR4e0120_WYG_013-5b"/>
宛轉新詩出袖間宦情幽事總予闗山迎舊路如相約<lb/>
雪到今年始放慳地僻不妨禪客夢嵗豐先動野人顔<lb/>
空慙突兀東齋坐如聽車聲帶月還<lb/>
　　　齋居和世賞編修韻<lb/>
半夜開門雪滿坡清吟無奈玉人何人間路與紅塵隔<lb/>
天上春隨翠輦過靈吹下時神語寂瓊樓高處曉寒多<lb/>
笙簫本是虞廷樂不為秋風起棹歌<lb/>
　　　文明黄門携大廟東宮郊祀慶成諸作見過和<lb/>
<pb n="KR4e0120_WYG_013-6a"/>
　　　　韻一首<lb/>
織翠華箋共到門袖中烟霧尚氤氲龍筵地與天顔近<lb/>
鶴駕班隨輦路分禮重圜丘春載覩歌成清廟夜還聞<lb/>
鳯池雨露雖同沐似隔蓬山一片雲<lb/>
　　　次韻原博新廬有作<lb/>
卜築堂高逈出曹牖風牀雨睡能牢鴟夷不語聊相伴<lb/>
褦襶多情豈見撓迂叟樂應須水竹醉翁心不在山醪<lb/>
萬間廣厦君當見似説蒼生屬望勞<lb/>
<pb n="KR4e0120_WYG_013-6b"/>
　　　若虛餽匏瓜仍叠前韻奉謝<lb/>
野意相看總不賒園匏雖大亦稱瓜青叢摘罷烟仍濕<lb/>
翠籠擎來日半斜吟有舊題成左劵酌無清酒愧西家<lb/>
郎曹興味清如此絶勝春風諫議茶<lb/>
　　　曰川餽無花果答絲瓜之贈叠前韻<lb/>
翠籠珍果望還賒報我眞應愧木瓜采掇恐沾秋徑濕<lb/>
傳看不覺夜燈斜飽知實德非虛語脱盡浮華是大家<lb/>
異物清詩兩竒絶渴心何必建溪茶<lb/>
<pb n="KR4e0120_WYG_013-7a"/>
　　　楊武選輓詩<hi>楊名仕偉文敏公之孫謫台州通判卒于途其妻建安朱氏遣使乞</hi>
　　　　<hi>詩</hi>
十載長安夢未醒離堂風雨思㝠㝠書隨洛下舟中犬<lb/>
身逐台南水上萍衛國精靈應寂寞郭家池館半凋零<lb/>
寡妻稚子衘哀意誰作張圓死後銘<lb/>
　　　大雨次柳邦用韻二首<lb/>
雨聲吹送滿城秋委地頽雲濕欲流環堵不藏原憲病<lb/>
窮途誤作阮生愁燒殘官燭晨猶暗落盡庭花晩更幽<lb/>
<pb n="KR4e0120_WYG_013-7b"/>
此夜兒童如見月直應狂喘似吳牛<lb/>
風伯何時許放慳雨師今日不辭頑虛疑九道乾坤合<lb/>
坐遣雙籠日月閒滿地瓜田惟足水幾家茅屋尚依山<lb/>
官曹况切懐人意一夜清詩强破顔<lb/>
　　　士常得男叠前韻奉賀<lb/>
慶協充閭事不賒嘉期先報及時瓜門深賀客車應滿<lb/>
喜極題書字半斜周雅祝辭新故事李膺名姓舊通家<lb/>
東樓若許吟詩到聯盡軒轅石鼎茶<lb/>
<pb n="KR4e0120_WYG_013-8a"/>
　　　饋瓜楊維二編修以桃見答叠前韻<lb/>
手種丹桃歲月賒感君投我勝投瓜來疑度索山城逺<lb/>
去恐天台石磴斜已託神仙棲壽域敢教兒輩惱鄰家<lb/>
餐餘便有通靈意不待盧仝七盌茶<lb/>
　　　饋瓜曾文甫編修以冬瓜見答叠前韻<lb/>
晚花秋蔓野堂賒不道冬園别有瓜未遣堦苔封徑合<lb/>
肯緣籬竹掛簷斜後時豈敢為君惜多子還應勝我家<lb/>
預報明年湯餅㑹嘉期須及雨前茶<lb/>
<pb n="KR4e0120_WYG_013-8b"/>
　　　若虛夜饋瓶棗叠前韻<lb/>
異代神仙事不賒如瓶丹棗勝如瓜多情饋客詩兼逺<lb/>
急脚携筐步半斜内苑不勞方朔射西鄰還切少陵家<lb/>
白頭正有分甘興先向高堂一薦茶<lb/>
　　　汝賢饋西瓜及㯽榔叠前韻<lb/>
漢使西還道路賒至今中國有靈瓜香浮碧水清先透<lb/>
片逐鸞刀巧更斜飽德未忘䝉正饐為園翻愧老樊家<lb/>
因君解取南閩俗更説㯽榔可代茶<lb/>
<pb n="KR4e0120_WYG_013-9a"/>
　　　九月八日與謝于喬諸公遊朝天宫有作<lb/>
細草蒼苔石路重偶從西郭問仙蹤亭如逋叟長留鶴<lb/>
徑似陶濳但有松塵世百年能幾見洞門今夜不須封<lb/>
謝家屐齒應無恙擬上蓬山第一峰<lb/>
　　　是日和王世賞韻<lb/>
厭見秋城捲暮沙還回仙路出西華清憐竹笋宜供飯<lb/>
醉挿松枝且當花閣苑烟霞非昨夢蘭亭山水似君家<lb/>
新詩未穩還催就紙背横書字盡斜<lb/>
<pb n="KR4e0120_WYG_013-9b"/>
　　　和馮佩之韻<lb/>
百尺樓臺四面同烟霞深鎖洞門中虛牕地逈猶含日<lb/>
破㡌情多不受風萬里碧雲秋興逺一畨凉雨夜愁空<lb/>
秪應今度來差早明日花開定滿叢<lb/>
　　　和謝于喬韻<lb/>
疲驂舊路不勞牽十載重遊意惘然丹竈藥成雞已化<lb/>
石牆陰冷鹿猶眠仙蹤下與塵埃隔野色西來島嶼連<lb/>
不似𤣥都易搖落秋來還有看花天<lb/>
<pb n="KR4e0120_WYG_013-10a"/>
　　　九日遊慈恩寺叠前韻<lb/>
偶從農父問田塍又向禪家話葛藤久宦北南俱是客<lb/>
頻來賓主更誰僧行憐馬上尋詩慣坐憶湖邊見月曾<lb/>
到此蹔抛塵土累敢言清世獨無能<lb/>
　　　九日和王世賞韻<lb/>
石門惟許白雲留我亦何心戀此遊竹裏行厨烟未午<lb/>
水邊蕭寺葉先秋行貪覔句忘吹㡌醉去登高不上樓<lb/>
詩景滿前誰㑹得野僧多是逺公流<lb/>
<pb n="KR4e0120_WYG_013-10b"/>
　　　九日和謝于喬韻<lb/>
鶴翻風樹曉猶狂頗似任翻臥竹房石底片雲猶宿潤<lb/>
竹間殘雨尚餘凉桔橰亭古荒秋草鐘鼓樓高送夕陽<lb/>
猶有丹丘餘興在坐來今昨兩相忘<lb/>
　　　和李若虛韻<lb/>
芋區瓜圃地相聯仄徑多從斷岸邊鄰曲望疑沽酒市<lb/>
兒時憶上打魚船年華未改先驚暮風景重來不及前<lb/>
更説農家少生事一畨秋水没湖田<lb/>
<pb n="KR4e0120_WYG_013-11a"/>
　　　和屠元勳韻<lb/>
杖屨城南得得來寺門今日許重開溪流過雨蘋生岸<lb/>
林影翻風竹映杯我醉不辭桑落酒僧高長住貝多臺<lb/>
吟風賞月當年事莫作三生石上猜<lb/>
　　　題徐氏含暉堂<lb/>
家住層峯叠浪中水光山色動簾櫳紅塵地少多逢石<lb/>
畫棟雲輕不受風陶徑菊松今古在米船書畫徃來通<lb/>
濯纓誰和滄浪曲我亦無心謝此翁<lb/>
<pb n="KR4e0120_WYG_013-11b"/>
　　　再遊慈恩寺留僧瑢畫巻<lb/>
軟沙幽草接芳洲舊路重來問石頭名似曲江題後到<lb/>
身如房琯夢中遊山迎傑閣層層見水繞長橋曲曲流<lb/>
吾祖汝師俱寂寞相逢茶話坐消憂<lb/>
　　　韓都憲公雍輓詩<lb/>
早騎驄馬出烏臺萬里風雲亦壯哉嶺海威名天下重<lb/>
廟廊謀箕古人才寧知晩節終泉石豈料英䰟閟草萊<lb/>
京國少年思識靣楚歌聲斷使人哀<lb/>
<pb n="KR4e0120_WYG_013-12a"/>
　　　諸生有作紅葉詩者愛其末句戯為補之<lb/>
碧樹凋餘老更紅强將顔色慰飄蓬濃霜未著愁先醉<lb/>
返照初回望欲空唐苑情多何足問吳江句好更誰工<lb/>
晩來蟻穴無歸路應恨蕭蕭匝地風<lb/>
　　　醉楊妃菊次韻亨父<lb/>
誰采繁花席上題偶將名姓託唐妃日烘花萼醺時面<lb/>
雨換華清浴後衣隔坐似邀秦國語揮毫未放謫仙歸<lb/>
欲從顔色窺生相已落詩家第二機<lb/>
<pb n="KR4e0120_WYG_013-12b"/>
　　　後園種菊經月忽見數花用亨父韻并呈城東<lb/>
　　　　賞菊諸君子<lb/>
幽花種得偶相忘歩轉南簷却背堂但有芳心寧擇地<lb/>
更無佳客亦宜觴登臨憶負重陽雨採掇愁沾昨夜霜<lb/>
滿袖餘香試披拂晩來風力正悠揚<lb/>
　　　　蘓人織蒲為茵二片置牀倚間藉背及足甚冝<lb/>
　　　　冬寒凌季行以書見惠道經敷五太史輒為所<lb/>
　　　　留聊作小詩報季行并柬敷五<lb/>
<pb n="KR4e0120_WYG_013-13a"/>
輕蒲一簇軟如花巧織重鋪意未華吟處逈冝孤背倚<lb/>
坐來温愛兩趺加未沾南國佳人惠已落東瀧野叟家<lb/>
幸有題封三十字慇懃留向手中誇<lb/>
　　　冬日對菊用陳玉汝韻<lb/>
揺落霜空萬木飛一枝無奈賞心微未成老圃應須學<lb/>
若在南山便合歸人道秋香非昨夜天留晩色共斜暉<lb/>
陶翁可是忘機者猶自含情待白衣<lb/>
　　　與王世賞重遊朝天宫是日病臥待諸公不至<lb/>
<pb n="KR4e0120_WYG_013-13b"/>
石徑苔深步屧空菊花開遍去年叢重遊誤落秋風後<lb/>
舊事都消夜雨中已覺地偏非世界却憐身病是樊籠<lb/>
諸公只隔瀛洲路未遣丹丘鶴夢通<lb/>
　　　和世賞韻<lb/>
偶陪寒日坐空庭飯有胡麻藥有苓霜菊多情留暮色<lb/>
風禽無語墮疎翎堦前藉草衣全濕石上題詩酒盡醒<lb/>
莫笑山公歸太早秪緣多病想幽扄<lb/>
　　　楊應寧母安人受封詩<lb/>
<pb n="KR4e0120_WYG_013-14a"/>
老去逢恩不自知半生勤儉鬢成絲家如夫子長存日<lb/>
身似郎君未貴時拜憶登堂晨賀早醉沾開閣夜歸遲<lb/>
百年桑梓瞻依地一度生辰一獻詩<lb/>
　　　送韓貫道湖廣參議提督武當諸宮觀<lb/>
神仙官府意何如親見分符上紫虛山擁帝宮三十六<lb/>
地屯兵衛五千餘人言才大難為用我愛官閒好讀書<lb/>
臨别與君堪一博肯將青紱換緋魚<lb/>
　　　謝邵地官汝學餽陶鼎次韻<lb/>
<pb n="KR4e0120_WYG_013-14b"/>
感君攜贈出南裝别路相㸔似故鄉詩客品題新定價<lb/>
野人摶埴舊傳方茅柴火底春風軟骨董羹中滋味長<lb/>
秋去冬來幾寒暖且將麤糲送年光<lb/>
　　　汝學席上賦陶鼎叠前韻<lb/>
山家形製樸無裝伴我頽然入醉鄉人境最冝林下一<lb/>
丈筵何羨食前方不辭地僻江湖逺却愛官貧歲月長<lb/>
幾見雪堂明夜火擬從東壁借餘光<lb/>
　　　王仁輔見和雪後西華聯句用韻答之<lb/>
<pb n="KR4e0120_WYG_013-15a"/>
磴雲梯雪逈分層玉殿琱䦨次第登敢向内園誇壯麗<lb/>
似聞南客想炎蒸淡交情在貧應識白戰才高老定能<lb/>
蛺蝶飛來誰解道當時獨有呂翁曾<lb/>
　　　再次王仁輔雪後韻<lb/>
雪堂高聳玉樓層驢背寒多不奈登夜飲略教杯有酒<lb/>
晨炊誰問甑無蒸長安病臥袁郎老野寺吟行賈島能<lb/>
應恐出門無覓處沙頭記取屐痕曾<lb/>
　　　再次仁輔韻<lb/>
<pb n="KR4e0120_WYG_013-15b"/>
曉風殘雪上堦層謝朓樓頭客未登紙帳不知寒日出<lb/>
硯池初覺暖雲蒸闗心逺道妻孥隔作伴空齋杖屨能<lb/>
斗酒綈袍吾欠此贈君空有笑言曾<lb/>
　　　分題得孔林送張廷芳廵按山東<lb/>
孔林喬木蔽高空岱嶽西來泗水通萬古山川神陟降<lb/>
百王封秩禮尊崇詩書世豈坑焚後俯仰吾猶覆載中<lb/>
却羨東廵張侍御得先瞻拜仰遺風<lb/>
　　　徐用濟秋官和雪詩次前韻并柬仁輔<lb/>
<pb n="KR4e0120_WYG_013-16a"/>
雪風吹透褐衣層望盡高臺不可登滿地茶烟猶帶濕<lb/>
幾家藜火尚餘蒸江湖意氣山人老詞賦風流漢署能<lb/>
塵土滿胷消不得瓊琚欲報兩無曾<lb/>
　　　再次陶鼎韻答用濟諸君<lb/>
重爐高蓋擁層裝規製居然自一鄉豪客休嫌下箸處<lb/>
仙家不用辟寒方味兼小市盤餐别坐共嚴城漏水長<lb/>
却有好詩如拱璧摶工何意敢爭光<lb/>
　　　仁輔屢和雪韻而方石不至再用前韻督之<hi>是時</hi>
<pb n="KR4e0120_WYG_013-16b"/>
　　　　<hi>仁輔館于方石官舍</hi>
雪裏幽懐百感層相逢聊復話年登帳中綠酒香應醉<lb/>
鑱底黄精濕未蒸王子扁舟無興到謝家新句有人能<lb/>
詩壇定與屏風隔夢裏高歌達未曽<lb/>
　　　李世賢侍講一産二子用瓜祝韻賀之<lb/>
同官同姓跡非賒異事還應協我瓜池鳯水深相對浴<lb/>
海桃枝重不勝斜緜緜周雅詩人頌衮衮徐卿積善家<lb/>
留取秋菹薦春酒向來真愛一甌茶<hi>向饋瓜世賢答云謹當醃漬為菹以</hi>
<pb n="KR4e0120_WYG_013-17a"/>
<hi>俟他日湯餅之㑹今不敢以薦茶也</hi>
　　　再和仁輔韻<hi>是日雪將再作</hi>
雲擁高城雪意層蒼天欲問恐難登山家未報來牟足<lb/>
海國還聞瘴癘蒸勝事園林誰合閙豐年歌頌我猶能<lb/>
王郎更趿何門履十二街頭遍已曾<lb/>
　　　方石堅臥累日忽與仁輔聯句見答始悟其為<lb/>
　　　　合從計賦此挑之<lb/>
門掩高坡最上層<hi>方石所居名高坡巷</hi>徑深泥滑苦難登歌殘白<lb/>
<pb n="KR4e0120_WYG_013-17b"/>
雪無餘調夢醒黄粱第幾蒸季子合從元有計亞夫堅<lb/>
臥豈無能何當再接星堂戰頭上同雲黑未曾<lb/>
　　　仁輔以詩見欵復用前韻并柬方石<lb/>
雪裏降城百二層素車今日愧君登力勍豈謂心能怯<lb/>
顔赭空驚汗欲蒸謀楚似聞王翦老禦秦猶有謝安能<lb/>
無端又作衝寒戰袖手惟應巧匠曾<lb/>
　　　雪再作再叠前韻聊用自詠<lb/>
睡起空階薄霰層高堂片雪已先登鄭橋路隔新風景<lb/>
<pb n="KR4e0120_WYG_013-18a"/>
馬館寒空舊燠蒸<hi>馬融嘗在史館燠蒸如坐甑思隂山層氷</hi>清物秪餘陶鼎<lb/>
在晩交惟有竹君能孤吟寂寞無人和時問門前客到<lb/>
曾<lb/>
　　　次韻答時雍<lb/>
誰是乖崖一字師須將得失寸心知君才絶我寧論倍<lb/>
世事於人大忌隨是玉也須懐卞氏有金休把鑄鍾期<lb/>
十年道義相㸔地猶落殘葩與剰枝<lb/>
　　　次韻答若虛<lb/>
<pb n="KR4e0120_WYG_013-18b"/>
雪外樓高碧瓦層江南江北望中登寒愁夜壘軍聲亂<lb/>
暖憶春湖水氣蒸酣飲縱教豪客醉凍吟輸却腐儒能<lb/>
西堂杏酪清堪比獨坐懐人此意曾<lb/>
　　　立春後一日席上次若虚韻<lb/>
地近彤樓御氣邉苑花宮柳意先傳三冬閏月留餘日<lb/>
兩度春風共一年庭淺恨無投轄井酒窮須辦典衣錢<lb/>
瓦杯陶鼎能留客未愧烹肥與擊鮮<lb/>
　　　再用韻促諸秋官和章<lb/>
<pb n="KR4e0120_WYG_013-19a"/>
雪堂開巻坐分層自掃西階待客登盟在豈應寒似水<lb/>
心煩長使熱如蒸驅車路熟朝停慣刻燭才多夜坐能<lb/>
獨有東鄰老同姓為予談笑解圍曾<lb/>
　　　讀楊尚寶叔簡漷縣懐䝉泉岳翁詩有感次韻<lb/>
門户凋餘秪弟兄憶公於此最傷情囊空始信生前計<lb/>
棺蓋從他世上評古墓囘車誰腹痛遺文在篋我心驚<lb/>
<hi>楊時語及家集</hi>符臺老友今頭白幾向荒村問縣名<lb/>
　　　賀周原已得男再用瓜祝韻<hi>原已匏庵外甥</hi>
<pb n="KR4e0120_WYG_013-19b"/>
宜男嘉祝未云賒吉兆今符第幾瓜西海又傳桃實大<lb/>
東樓初記斗杓斜桓郎未必無佳客王氏從來有外家<lb/>
聞説賀筵多異品尚方新賜小團茶<lb/>
　　　題王允達中書所藏宋仲珩草書巻後<lb/>
蘿山令子華川裔前後清朝兩舎人幾世通家同骨肉<lb/>
數行遺墨在風塵典刑尚及吾非晩文獻猶存子未貧<lb/>
江水舊多元祐鬼恐驚風浪出通津<lb/>
　　　徐用和御史墓山八韻<lb/>
<pb n="KR4e0120_WYG_013-20a"/>
　　　　金山埋玉<lb/>
金山四面擁佳城玉樹埋時不復榮靈氣百年還造化<lb/>
巖巒千古閟光精名同郭璞江心墓恨比何充地下情<lb/>
欲採生芻無處奠亂沙衰草正縱横<lb/>
　　　　玉屏耀金<lb/>
玉屏開日耀金精下見扶桑海色明綵翠揺空光不定<lb/>
丹青照眼畫難成羊郎晚可移床對王子朝宜拄笏行<lb/>
猶有舊題詩在壁十年風雨綠苔生<lb/>
<pb n="KR4e0120_WYG_013-20b"/>
　　　　岡鳯翔雲<lb/>
岡頭晴翠拂雲開幻作丹山鸑鷟胎五色宛從天上降<lb/>
一靈真向藪中來盛時川嶽皆為瑞奕代文章可比才<lb/>
應是思鄉還感舊可能重上鳯凰臺<lb/>
　　　　璧池浸月<lb/>
古墓前頭月一池璧紋浮動不成漪半空影落秋毫見<lb/>
午夜光生老蚌知犀火不勞温嶠照錦袍誰賦謫仙詩<lb/>
舊遊囘首傷心地乂是烟愁雨暝時<lb/>
<pb n="KR4e0120_WYG_013-21a"/>
　　　　筆架明星<lb/>
筆架山形竒且牢上與列宿如相遭光華照地夜初白<lb/>
蒼翠挿空秋正高大年登樓手可摘杜甫上天詩更豪<lb/>
鄉人翹首望山斗我亦念之心孔勞<lb/>
　　　　冠峯湛露<lb/>
危峯高聳似峩冠草樹䝉蘢露未乾袍笏儘消狂客拜<lb/>
風塵不受世人彈羽幢朝嶽雲中降鼇首當空海上看<lb/>
下有白頭未死地石門空枕夜臺寒<lb/>
<pb n="KR4e0120_WYG_013-21b"/>
　　　　圭田秋穫<lb/>
臺府官清只俸錢十年祭有大夫田人閒耒耜秋風裏<lb/>
路遶桑麻夕照邊見説承家須主祀况聞憂國願豐年<lb/>
平泉花樹真何物猶辱先人戒子篇<lb/>
　　　　茅屋時思<lb/>
報德難忘寸草私多愁長廢蓼莪詩也知春雨秋霜意<lb/>
猶似晨興夜寢時種得松楸成古墓採將蘋藻薦新祠<lb/>
欲慿此恨東歸海江水無情去不知<lb/>
<pb n="KR4e0120_WYG_013-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_013-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻十三<lb/>
</p>
<p>
</p>
  </div>
<div>
<head>懷麓堂集巻十四</head> <lb/>
    <p>
<pb n="KR4e0120_WYG_014-1a"/>
欽定四庫全書<lb/>
　懷麓堂集巻十四<lb/>
　　　　　　　　　　　　明　李東陽　撰<lb/>
　詩藁十四<lb/>
　　七言律詩<lb/>
　　　元日早朝<lb/>
萬仗攢空簇綵旃杳聞人語隔香烟城頭日共雞聲起<lb/>
天上春隨斗柄旋荒服五圖皆禹貢華封三祝更堯年<lb/>
<pb n="KR4e0120_WYG_014-1b"/>
侍臣獨立瞻華蓋長記分班黼座前<lb/>
　　　賀歳次韻若虛秋官<lb/>
撲面塵多眼亂花春來心事劇如麻九衢路塞車馬集<lb/>
七貴門深雲霧遮長怪僕夫遺刺字毎勞閽吏指鄰家<lb/>
長安舊俗年年在又是晨雞與暮鴉<lb/>
　　　元夕和若虚韻<lb/>
十里樓臺月色邊御河東畔闕西偏杯盤入市多新俗<lb/>
兒女看春憶少年紫陌塵香千騎合玉堂官冷一燈懸<lb/>
<pb n="KR4e0120_WYG_014-2a"/>
江南風物君休戀自有宮柑入袖傳<lb/>
　　　聞王仁輔買魚瓶俗所謂泡燈者賦此嘲之<lb/>
買得長安市上春玉壺清水貯金鱗却看塵土疑無地<lb/>
未掣波濤亦有神眼底功名聊比幻杖頭風月且敎貧<lb/>
西堂燈火元宵夜又向東風作旅人<lb/>
　　　仁輔遺鶴燈若虚有詩因次韻<lb/>
不逐飈車與電輪偶來飛遶帝城春塵埃誤落空中影<lb/>
烟霧虛疑夢裏身千嵗有丹應化骨九臯無唳亦驚人<lb/>
<pb n="KR4e0120_WYG_014-2b"/>
于公舊價休勞送自有山翁為卜鄰<lb/>
　　　仁輔魚瓶遂壞意甚不釋叠前韻慰之<lb/>
白髪華燈一夜春江南江北兩窮鱗飛騰有地歸塵土<lb/>
訶䕶無錢役鬼神物以泡名終合盡家隨身在更何貧<lb/>
清詩素壁猶堪玩休羨揚州鶴上人<lb/>
　　　李貫道學士輓詩<lb/>
青霄健翼幾徊翔蜀水燕山道路長司馬舊遊題柱晩<lb/>
子瞻新命攬衣忙亦知機巧非公事可獨文章與命妨<lb/>
<pb n="KR4e0120_WYG_014-3a"/>
南省北扉燈火夜向來清話正難忘<lb/>
　　　送羅大理大常擢廣東僉憲<lb/>
目極蒼梧嶺外雲大江南下海西濆殊方貢賦諸夷接<lb/>
十郡山川五嶺分漢尉官高驄馬出楚鄉家近雁書聞<lb/>
即看萬里澄清地野虎城豺浪作羣<lb/>
　　　西湖草亭詩<lb/>
淮陽城外西湖好漫説杭州更潁州雲裏亂山堆寺出<lb/>
雨餘春水入田流官閒了却坡翁事家在無煩范蠡舟<lb/>
<pb n="KR4e0120_WYG_014-3b"/>
詩巻畫圖遊子意㡬囘春夢遶芳洲<lb/>
　　　方石將謁陵愧齋席上贈别一首<lb/>
百里郊原眺望通又騎羸馬逐溪風官清屢伴詞林幕<lb/>
<hi>方石嘗與馮孔目同行今復與方孔目徃</hi>地僻休過泮水宫<hi>昌平學有翰林行館今廢</hi>啼<lb/>
鳥落花春早晩亂山殘雪路西東因君却憶中元事<hi>中元</hi>
<hi>予與愧齋同往</hi>何限高情笑語中<lb/>
　　　送尚書黄公之南京户部<lb/>
早聽仙履下星辰帝遣南曹屬重臣財賦國湏根本地<lb/>
<pb n="KR4e0120_WYG_014-4a"/>
衣冠公是老成人雲連闕角千山起日暖江頭萬樹春<lb/>
應向栢臺逢舊吏更多魚鳥避行塵<lb/>
　　　陳玉汝得孫歸功瓜祝用舊韻賀之<lb/>
祝子生孫喜更賒始知為瓞勝為瓜擬分座上金錢滿<lb/>
來看風前玉樹斜詩學早傳韋孟業徳星偏聚大丘家<lb/>
佳期忽與春爭到正及雷鳴二月茶<lb/>
　　　林亨大脩撰得第四男用舊韻賀之<lb/>
莫謂三山道路賒<hi>亨大三山人</hi>人間仙果不論瓜筵前㑹客<lb/>
<pb n="KR4e0120_WYG_014-4b"/>
犀錢散醉裏題詩蠟炬斜三鳯豈須誇薛氏八龍今已<lb/>
半荀家他時細説熊羆夢夜榻留連到㡬茶<lb/>
　　　三月六日曰川宅賞接杏綠蕚梅限韻<lb/>
三月長安見此花東君猶戀北人家清香有月還疑暗<lb/>
老態無風也自斜縱飲不辭杯盡白苦吟應直鬢雙華<lb/>
青枝綠蕚依然在慿語詩人莫誤誇<lb/>
　　　環翠軒<lb/>
幽人舊住秣陵莊石徑巖扉閟草堂空霧濕衣春冉冉<lb/>
<pb n="KR4e0120_WYG_014-5a"/>
野禽啼樹月蒼蒼老於江海遨遊倦閒覺山林興味長<lb/>
莫向東華更東去馬頭塵土又斜陽<lb/>
　　　送趙良輔知宿松<lb/>
銀臺門下見銅章前後清朝共寵光意氣古稱燕慷慨<lb/>
科名今此漢賢良山多黍稌知秋熟縣有絃歌愛日長<lb/>
十五年前同輩少杏花陰裏憶升堂<lb/>
　　　陸㕘政孟昭輓詩<lb/>
高才耻作書生酸開口論事如翻瀾直遣胷中九雲夢<lb/>
<pb n="KR4e0120_WYG_014-5b"/>
從敎世上一邯鄲清風庭館賓客散<hi>陸有清風館</hi>落月屋梁<lb/>
魂夢寒我亦生平舊青眼詩成不見但長歎<lb/>
　　　送汪祀丞歸鳯陽<lb/>
園陵分祀職清專况是名家一姓聯祖似王陵元有母<lb/>
官如茅氏總登仙<hi>汪二兄一為指揮一為奉祀</hi>山川地識蛟龍氣雨<lb/>
露恩深草木年沛上小兒今白髪當時歌曲可能傳<lb/>
　　　原博席上用擊鼔催花令戯成一詩<lb/>
擊鼓當筵四座驚花枝絡繹往來輕鼓翻急雨山頭脚<lb/>
<pb n="KR4e0120_WYG_014-6a"/>
花閙狂蜂葉底聲上苑枯榮原有數東君去住本無情<lb/>
未誇刻燭多才思一遍須教八韻成<lb/>
　　　息巷<hi>
                        <graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣王陽仲夀藏</hi>
掃開蒼翠鑿孱顔自作堂封更堵環頗似王樵為繭室<lb/>
不勞齊景泣牛山悟來物理誰稱達脱盡天羈始是閒<lb/>
記取平生行樂地寧論地下與人間<lb/>
　　　送陳昌舉㑹試畢還無錫<lb/>
春風得意早還家不待長安滿路花已覺青袍同晝錦<lb/>
<pb n="KR4e0120_WYG_014-6b"/>
却看銀漢有星槎江湖廊廟皆心事城市山林且歳華<lb/>
珍重平生治安䇿漢庭湏召賈長沙<lb/>
　　　送徐生下第歸<lb/>
誤落多才與世譏暫將幽寂掩光輝草𤣥亭上侯芭在<lb/>
<hi>亨父門人也</hi>白璧山中卞氏歸江雁過雲寒雨暝渚花飛雪<lb/>
晩風稀庭闈别有三公養未必華簪勝彩衣<lb/>
　　　次韻答若虚秋官聞恤刑詔有作<lb/>
西曹忽枉恤刑詩我在閒官亦自疑正恐災祥非獨致<lb/>
<pb n="KR4e0120_WYG_014-7a"/>
敢言繁簡不同司心中自許神明鑒筆底真看造化移<lb/>
今日治安還有象賈生癡淚莫深垂<lb/>
　　　送太倉俞良臣之安州學<lb/>
青山騎馬入安州囘首京華是舊遊豈謂功名非適意<lb/>
漫將詩酒坐消憂渚芹香濕還經雨岩桂花遲總待秋<lb/>
借問婁江今㡬𣲖秪應同向海東流<lb/>
　　　次韻答攸縣陳翁鉞<lb/>
十年衡嶽雁書遲縱有髙懐説向誰花下一壺狂李白<lb/>
<pb n="KR4e0120_WYG_014-7b"/>
江頭三弄老桓伊清風坐裏時生腋黄色歸時正滿睂<lb/>
尊俎肯留今日燕為君重詠白駒詩<lb/>
　　　送吳江陳知縣<lb/>
曾踏長橋望太湖至今魂夢繞東吳波濤嵗久魚龍化<lb/>
雲霧天空島嶼孤千里風塵長送客幾人冠蓋此分符<lb/>
賢勞未有登臨興不道官閒一事無<lb/>
　　　雹<lb/>
黑雲驅物忽城東萬雹飛來勢繞空和氣不成三日雨<lb/>
<pb n="KR4e0120_WYG_014-8a"/>
威稜兼助一畨風山中蜥蜴真成祟海底蛟龍誤奏功<lb/>
久旱不堪逢此厄㡬時禾黍報年豐<lb/>
　　　次韻楊應寧久旱三首<lb/>
三復來詩百感侵寂寥雲漢有遺音終風漫挾揚沙勢<lb/>
畢宿空懐好雨心坐待庭苔封蟻蛭夢驚潭樹作龍吟<lb/>
原田已恨冬無雪更入新年恐不禁<lb/>
萬里長空晦復明夜牕推枕晝還驚真堪夏日流金石<lb/>
不見天河洗甲兵耕穫有期空盡力流離無地可聊生<lb/>
<pb n="KR4e0120_WYG_014-8b"/>
綠衣年少誰言事已識君王駐輦情<lb/>
驕陽五月漸生陰病渴人方起上林周稼有風還自熟<lb/>
商郊雖旱豈妨霖貧増賈客時時價苦盡農家粒粒心<lb/>
杜甫不勝憂國願向來眞與海波深<lb/>
　　　送陳翁歸攸用前韻一首<lb/>
衡門門下好棲遲此意悠悠欲語誰風靜漁歌聞款乃<lb/>
夜凉書館聽唔咿涑川二老皆黄髪馬氏諸郎總白睂<lb/>
却憶賦詩相贈地不應相送更無詩<lb/>
<pb n="KR4e0120_WYG_014-9a"/>
　　　送蕭履菴之鎭寧二首<lb/>
郡佐初傳給舍名尚疑朝報未分明方驚作客天涯地<lb/>
况是思君病裏情暫喜山川經野甸若為風雨住江城<lb/>
春明門外陽闗路細數郵籖第一程<lb/>
杯酒平生㡬故人送君南去獨傷神氷霜不改孤臣操<lb/>
天地能容萬里身未論華戎風俗異直敎夷險路頭真<lb/>
東風合是無私物瘴草蠻花也自春<lb/>
　　　送履菴子鳴鳯侍父南行次韻<lb/>
<pb n="KR4e0120_WYG_014-9b"/>
爾家門第足清風十載交遊父子同辯論有才驚阮籍<lb/>
吹嘘無力送揚雄山橋樹老還多節林桂花開未滿叢<lb/>
應有宦遊兼色養旅情鄉思一時空<lb/>
　　　觀仁輔林黄門宅看蓮詩戯次其韻<hi>林舊為庶吉士</hi>
老去愁多秪為花不堪風雨更泥沙買栽自笑貧無地<lb/>
臥看誰憐醉是家江上路遥隨夢到袖中詩好向人誇<lb/>
詞林舊侶風流在許贈繁香壓㡌紗<lb/>
　　　次邵東曹借屋詩韻<lb/>
<pb n="KR4e0120_WYG_014-10a"/>
宦路無心定卜居又從官邸駐行車園花不礙東鄰蝶<lb/>
御水濳通内苑魚白石生雲當户滿緑苔經雨上垣初<lb/>
辛勤合似韓京兆十五年來末有廬<lb/>
　　　次韻秦武昌見遺之作<lb/>
使君清鑒徹秋毫誤識山雞比鳯毛閉户吟鳶慚我拙<lb/>
入門下馬讓公豪文章竟作雕蟲技嵗月能消繼晷膏<lb/>
見説詩壇高數仭空將目力送劉曹<lb/>
　　　邵東曹墮馬傷足次武昌韻<lb/>
<pb n="KR4e0120_WYG_014-10b"/>
十年雙足躪詞塲我亦憐君墜後傷歴塊敢誇千里俊<lb/>
乘船却笑四明狂扶顛老僕空隨路學仆嬌兒更倚堂<lb/>
應似崔家亭下鷺獨當秋雨向寒塘<lb/>
　　　寄潘興化先生次韻二首<lb/>
分曹去後抗章前六載塵途事惘然忙裏簿書無暇日<lb/>
老來林壑有深緣清風盡掃淫祠籍遺法猶存廢寺田<lb/>
略試平生經濟手聲名已許郡人傳<lb/>
髫丱曾趨組綬前重來公已鬢蒼然風塵望隔還山路<lb/>
<pb n="KR4e0120_WYG_014-11a"/>
杖屨慚無學道緣遂有㝠鴻歸碧落舊聞仙鶴産青田<lb/>
明時未合逃名盡不惜文章與世傳<lb/>
　　　廷韶文敬聯句見寄叠前韻一首<lb/>
日長秋館罷抽毫自在閒庭落麈毛忽有詞章傳二妙<lb/>
敢將名姓託三豪心清乍可鳴金鏑肺病何因潄玉膏<lb/>
身欲奮飛無羽翰始知塵路隔仙曹<lb/>
　　　鷦林書巢叠諸君韻二首<lb/>
小結書林數尺巢閒將露翼倚烟梢居寧擇地心常樂<lb/>
<pb n="KR4e0120_WYG_014-11b"/>
力不凌雲世所嘲賀厦漫勞飛燕雀綴枝聊可藉㼋匏<lb/>
周靈魯瑞非吾事休説鵎門與鳯郊<lb/>
幽棲無意託聲名小榜軒居亦近情四海於身皆俯仰<lb/>
一枝隨分且飛鳴山林舊侶心猶在風雨中宵夢不驚<lb/>
讀罷莊生齊物論始知天地有鵬程<lb/>
　　　寄都憲桂陽朱公二首<lb/>
帝命臺臣鎮五戎豸冠兼帶虎符雄廟堂出入謀謨在<lb/>
嶺海華夷節制通攬轡孤城懷舊志獻俘雙闕見新功<lb/>
<pb n="KR4e0120_WYG_014-12a"/>
風霜合遣為霖雨天下蒼生正憶公<lb/>
鄉里長懐仰止私不才先已荷公知敢言元禮通家舊<lb/>
豈恨荆州識面遲丸蠟屢傳封後藥綵毫今見寄來詩<lb/>
欲知父子同朝地雲母屏前賜坐時<lb/>
　　　再叠鷦林書巢韻二首<lb/>
詞林别館建深巢已避雲間第一梢鼴䑕分同堪共適<lb/>
蠧魚心苦漫相嘲飛騰豈必岡千仭飲啄聊應水一匏<lb/>
若遣丘園隨野性未論東郭更西郊<lb/>
<pb n="KR4e0120_WYG_014-12b"/>
卜築無材懶近名暫將㣲物寄幽情略同莊子為言寓<lb/>
敢效張華託賦鳴縱有樊籠何足累更無繒繳底湏驚<lb/>
羽毛欲作填河報路隔天橋尚㡬程<lb/>
　　　無錫殷氏婢守節秦武昌廷韶有傳識之以詩<lb/>
婦家名節本從夫殷氏分明一女奴少有清風辭外侮<lb/>
老將遺業付諸孤文章郡守能為傳忠義鄉人定作模<lb/>
試問衣冠塗炭地不知曾汗此顔無<hi>無錫有忠義鄉</hi>
　　　賦得玉泉送王元勳還南京席上作<lb/>
<pb n="KR4e0120_WYG_014-13a"/>
九曲峯前一派過誰將壯士挽銀河天池倒浸空中影<lb/>
地脈濳通洞底波<hi>泉南有華巖洞洞有竅其深無底</hi>詩骨照来先見瘦<lb/>
醉顔醒後不成酡因逢玉兔泉邊客<hi>南京有玉兔泉</hi>欲鬬清泠<lb/>
奈逺何<lb/>
　　　文敬聞仁甫在予坐以詩見詫因次韻并柬仁<lb/>
　　　　甫<lb/>
不厭緇塵染素衣此翁身跡信依依酒狂不作高陽醉<lb/>
吟苦從教飯顆譏猶有舌存非是拙更無家在莫思歸<lb/>
<pb n="KR4e0120_WYG_014-13b"/>
何湏重訪東曹隱<hi>文敬號束曹隱者</hi>風月西壇興未稀<lb/>
　　　文明生日以龍尾硯為夀并致一首<lb/>
我持龍尾溪頭石來夀鳯毛池上人清愛石將人比徳<lb/>
夀看人與石為鄰長留天地詩家事坐鎮浮澆靜者身<lb/>
記取翰林揮翰客年年來此頌芳辰<lb/>
　　　戱效原博坡書辱詩見遺因次韻<lb/>
坡老書名重雪山勁如戈鐡轉如環心同好古生差晩<lb/>
力欲追君鬢恐斑聊以師模歸有若敢將文行比顔般<lb/>
<pb n="KR4e0120_WYG_014-14a"/>
狂言戯作皆吾過頼有新詩為訂頑<lb/>
　　　原博詩來戯予還故步再次韻<lb/>
醉後揮毫力㧞山玉堂觀者堵如環換羊價重街頭帖<lb/>
畫虎心勞紙上斑得趣豈須優比孟改繩翻愧拙於般<lb/>
也知真外皆成假莫大分明㸃與頑<lb/>
　　　三叠韻答原博<lb/>
坡書新價踊如山碔石何堪報玉環榻遍吳牋猶送錦<lb/>
搦殘湘管半無斑文心捧處慙施女筆陣圍時困楚般<lb/>
<pb n="KR4e0120_WYG_014-14b"/>
<hi>楚鬬般伐宋圍緡</hi>石底老蟇如可學爬沙雙手不辭頑<hi>有評蘓書謂石</hi>
<hi>壓蝦蟇者</hi>
　　　原博和章不至四叠韻督之<lb/>
書家風采屹如山拙匠紛紛但坐環可信龍豬元異骨<lb/>
誤疑雞鶩本同斑鄭師乍許三降楚墨守終能九却般<lb/>
聞道純綿深裹鐡定藏鋒力待堅頑<lb/>
　　　原博詩有雪堂獨立語五叠韻謝之<lb/>
種柹臨書葉比山空驚歳月轉如環雲間天馬誰爭步<lb/>
<pb n="KR4e0120_WYG_014-15a"/>
水底山雞自照斑敢謂逄䝉曾學羿豈知蔿賈不容般<lb/>
蘇門七字君湏入我已無心起懦頑<lb/>
　　　西莊清隠<lb/>
山林舊隠不知年北墅西莊次第遷桃李春風花縣外<lb/>
金銀夜氣寶峯前家貧有業存書巻官在無心乞俸錢<lb/>
若向水邊逢孺子可能重和濯纓篇<lb/>
　　　送李提學若虛侯僉憲公矩一首<lb/>
十載同官别更同一朝分送兩青驄湖南使節經江右<lb/>
<pb n="KR4e0120_WYG_014-15b"/>
浙上行船過泖東面帶氷霜生朔氣手栽桃李待春風<lb/>
他年冠佩還朝地誰奏天曹第一功<lb/>
　　　遊白秉徳西園次韻二首<lb/>
行逐溪流過野亭望疑山色繞空㝠池魚自躍非因餌<lb/>
園蝶還飛不受扄傍渚幽花憐寂寞舞風疎柳愛娉婷<lb/>
郎君門地清如水不待平泉石已醒<lb/>
欲采黄花泛緑杯勝遊幽意兩徘徊門連甲第三家近<lb/>
節過重陽六日纔高厦捲風飛燕雀短垣經雨上莓苔<lb/>
<pb n="KR4e0120_WYG_014-16a"/>
松林步屧多餘興馬上新詩取次裁<lb/>
　　　送黄廷威户部還南京<lb/>
承恩寺裏勞相送宣武門前復送君北地黄花開較晩<lb/>
南都綠酒夢猶醺也知錢穀能禆國漫有文章為䇿勲<lb/>
羇旅未勝鄉里話雁行飛斷楚江雲<lb/>
　　　送陳繼昭秋官還南京<lb/>
早聞天闕載星軺越客遊吳路未遥千嶂隔空還共月<lb/>
兩江分海亦通潮沙堤樹繞青驄過畫省詩成蠟炬消<lb/>
<pb n="KR4e0120_WYG_014-16b"/>
見說聖朝書訟少㡬人清社許招邀<lb/>
　　　史千户生輓詩<lb/>
舉世無端奈死何誰能生作𦵏時歌漫勞莊子憂螻蟻<lb/>
且勝藤州臥薜蘿墓木又生人未老湖亭不動水空波<lb/>
史官今日書名姓已附他年達士科<lb/>
　　　和張都憲謁黟國公祠韻<hi>平江陳恭襄侯追封于黟</hi>
將壇三世仰先登廟祀中朝覩載興賓館久辭朱履客<lb/>
影堂時掃白頭僧樓中舊匣藏秋劍河上行旌見夜燈<lb/>
<pb n="KR4e0120_WYG_014-17a"/>
猶有姓名傳吏卒勲勞不愧史官稱<lb/>
　　　周原已席上賦十月菊<lb/>
布袍蕭索不勝凉坐愛芳心共日光何用門前看五柳<lb/>
始知秋後有重陽故園栽處田應熟<hi>原已尊翁號菊處原已號菊田</hi>小<lb/>
市開時藥正香自古交期須嵗晩相過不敢避風霜<lb/>
　　　送呂進士卣之大名推官<lb/>
清時休但愛閒官錯節須從利器看我愧孫陽曽相馬<lb/>
君如仇簿暫棲鸞交情覆手炎凉易世路於人俯仰難<lb/>
<pb n="KR4e0120_WYG_014-17b"/>
至境不闗儒者事百年留取寸心丹<lb/>
　　　送孫進士治知臨淮<hi>臨淮鳯陽舊城</hi>
千里長淮繞縣東兩城佳氣往來通封移舊地同周鎬<lb/>
世有遺恩比漢豐今日兵戈皆耒耜當時父老更兒童<lb/>
循良合是昇平事要録書生撫字功<lb/>
　　　送蔣宗誼推官之金華<lb/>
北來南去㡬星霜又見分符出帝鄉三入越山身更逺<lb/>
重遊京國夢難忘也知吏法兼詩老未必才名與命妨<lb/>
<pb n="KR4e0120_WYG_014-18a"/>
臺省秪今湏俊傑看騎驄馬問豺狼<lb/>
　　　次韻體齋病起見寄二首<lb/>
長隨待漏入金門宦况詩懐得細論劉向有才方漢閣<lb/>
杜陵多病且江村防身戒久同持律愛國情深比負暄<lb/>
此境定應閒處識㡬時傾倒向清樽<lb/>
坐倚孤笻臥擁衾重門未放野寒侵疑蛇已辨杯中影<lb/>
病鶴長懐海上心詩劵負來應未釋方書驗後懶重尋<lb/>
燈前細認銀鈎筆不待平安報好音<lb/>
<pb n="KR4e0120_WYG_014-18b"/>
　　　夀彭詹事先生五十次諸翰林韻<hi>宴後數日復兼學士</hi>
彭鏗家世本神仙異代長生復此筵朝罷文鵷班始散<lb/>
宴囘青鳥信方傳東宫地近恩兼渥南陸天長景正延<lb/>
記取八千從半百是公重到玉堂年<lb/>
　　　雪二首次韻彭武選性仁<lb/>
冉冉瑶姬駕玉軿墮翹遺佩各飄零遥從天上諸空界<lb/>
巧出人間萬幻形洗墨池氷看又合衆星堂夜坐還扄<lb/>
美人獨立高寒外似隔蓬山數㸃青<lb/>
<pb n="KR4e0120_WYG_014-19a"/>
造化無端類轉軿晩將恩澤慰凋零淺深欲試千林色<lb/>
高下皆随大地形羽士天壇宵擁節龍宮氷海晝開扄<lb/>
君心自與豐年應漸覺春迴苑樹青<lb/>
　　　雪後飲胡彦超冬官歸叠席上韻二首<lb/>
馬蹄衝雪叩君門坐愛飛花撲酒尊簾未捲時先作陣<lb/>
屐曾來處已無痕寒簷葉落蛛絲墮老樹巢傾鶴夢翻<lb/>
今夕定知何夕是好風明月未堪論<lb/>
醉歌聲裏夜筵收雪滿空齋擁敝裘嵗事正勞商禱旱<lb/>
<pb n="KR4e0120_WYG_014-19b"/>
邊心應識漢防秋山林地僻留清賞江海盟寒憶舊遊<lb/>
坐聽蕭蕭成不寐短牕疎竹未能休<lb/>
　　　雪晴和應寧諸君韻二首<lb/>
雪後餘寒滿素縑坐看庭彩動星蟾紅塵逈與東華隔<lb/>
貝闕高疑上界瞻牆外經過知馬跡城頭指㸃見山尖<lb/>
聚星堂上多勍敵白戰通宵恐未厭<lb/>
氷溜無聲欲墮簷雪花何力更窺簾山橋路滑車猶險<lb/>
村市寒多酒正甜甲第好開雲母障貧家空照水精鹽<lb/>
<pb n="KR4e0120_WYG_014-20a"/>
眼看珠玉囊中盡却怪詩人大未亷<lb/>
　　　傅曰㑹舉進士次汝賢文敬韻二首<lb/>
曾聽干將躍冶聲又看歐劍發精英鄉邦望裏論家世<lb/>
藝苑書中識姓名御墨親題金榜字宮恩新賜玉壺清<lb/>
為君喜極湏雄飲力盡西江萬里鯨<lb/>
上林芳樹倚雲高長笑高蟾詠碧桃白戰早收天下捷<lb/>
春遊不學少年豪兩蘇才擬當時重二宋名同舊史褒<lb/>
應共玉堂詞翰手鳯凰池上對揮毫<lb/>
<pb n="KR4e0120_WYG_014-20b"/>
　　　齋居和舜咨侍讀院署見寄韻二首<lb/>
數㸃殘星帶碧寥五雲城闕路迢遥乘高直欲登樓坐<lb/>
望逺空勞舉袂招何必關山成别夢幸將名姓託清朝<lb/>
天涯囘首相逢地楊柳秋風白下橋<lb/>
綠槐庭館坐春風十九年前此興同未老身猶書巻裏<lb/>
不眠人在漏聲中大鵬南去雲連海羣鶴西飛月繞空<lb/>
燈火憶君連夕話不勝幽思滿齋宫<lb/>
　　　立春日力齋席上作<lb/>
<pb n="KR4e0120_WYG_014-21a"/>
雪後餘寒尚滿城東風花柳正含情春盤淺送青絲色<lb/>
晝漏遥傳玉箭聲杯酒秪供閒嵗月文章應减舊聰眀<lb/>
西臺驄馬東闗路又愧賢勞百里行<lb/>
　　　送范秋官以貞謫鳯翔判得真字<hi>吏部擬謫廣南特改兹郡</hi>
早聞長䇿動楓宸十載郎官謫命新家逺漫為秦嶺客<lb/>
恩深不作播州人一身且向閒時病萬事還從定後真<lb/>
蕭索郡齋山樹裏坐看黄葉漸囘春<lb/>
　　　次韻白宗璞員外使宻雲途中遇雪<lb/>
<pb n="KR4e0120_WYG_014-21b"/>
薊門春雪尚能花却望邊城路更賒應律未囘燕谷煖<lb/>
舞風還濕漢旌斜青山骨聳如爭瘦白雪詞工欲鬬葩<lb/>
此夜宮綾寒不寐未知清景屬誰家<lb/>
　　　和楊學古先生東閣趺坐韻四首<lb/>
院直初歸柳外途玉堂高坐擁雙趺應同禮席開函丈<lb/>
豈有禪心到給孤聚訟漫勞今日議如尸誰見古人模<lb/>
亦知戱笑皆文字聞説公才似長蘇<lb/>
金馬門深入禁途紅塵無地著高趺仙人露下秋莖白<lb/>
<pb n="KR4e0120_WYG_014-22a"/>
太乙燈來夜影孤禮樂百年周制作文章一代漢規模<lb/>
休勞鉅筆稱燕許誰似張公可配蘇<lb/>
名家簪紱是前途兩世青雲共接趺金冶外看雙劍躍<lb/>
木山中見一峯孤韋賢經學真傳授揚子文章古範模<lb/>
衣鉢更多門下士向來江浙似湖蘇<lb/>
目極邯鄲步裏途獨慙無力繼前趺瞻依地近公長許<lb/>
汲引心勞我尚孤望道若洋徒自歎學文如虎未成模<lb/>
百年㡬見非虛語幸是陳郎早識蘇<lb/>
<pb n="KR4e0120_WYG_014-22b"/>
　　　得匏菴觀造雨䈳詩輒次韻<lb/>
結構親勞較短長棟材應不棄餘良平分屋角三重溜<lb/>
巧借簷陰二尺凉闥外青山猶可送簾前紫燕莫愁妨<lb/>
從今穏作城東客雨笠烟蓑不用將<lb/>
　　　次劉時雍獄中遣懐二首<lb/>
歴盡悲歡㡬歳年始知安樂是神仙途危自喜肱猶在<lb/>
嫁晩非闗貌不妍貝錦有詞難劇辯圜扉無事且孤眠<lb/>
眼中同調知應少莫更高吟白雪篇<lb/>
<pb n="KR4e0120_WYG_014-23a"/>
蓬萊通籍屢經年暫謫人間七日仙翼折豈妨陶夢吉<lb/>
頰傷翻益鄧粧妍休勞吏報催晨謁却有詩情攪夜眠<lb/>
世事閲來今已熟不湏重問解牛篇<lb/>
　　　送許珵之南雍<lb/>
驛亭紅樹夕陽舟十載相逢説舊遊同學故人多擢第<lb/>
異鄉孤客且登樓庭前夜合頻經雨江上芙蓉可待秋<lb/>
㑹有蛟龍藏璧水㡬時雲霧起滄洲<lb/>
　　　送李進士㺬還西寧<hi>㺬明逺都督胄子</hi>
<pb n="KR4e0120_WYG_014-23b"/>
幡㦸門前綽楔高郎君身已著青袍龍墀有地陳三䇿<lb/>
虎帳無心學六韜歸蜀漫誇題柱早入闗空説棄繻豪<lb/>
太行雲外東西路去國懐鄉兩意勞<lb/>
　　　佩之饋石首魚有詩次韻奉謝<lb/>
夜網初收曉市開黄魚無數一時來風流不鬭蓴絲品<lb/>
軟爛偏宜豆乳堆碧盌分香憐冷冽金鱗出浪想崔嵬<lb/>
髙堂正憶東鄰送詩句情多不易裁<lb/>
　　　與佩之詩有誤筆以書見問叠前韻<lb/>
<pb n="KR4e0120_WYG_014-24a"/>
嘉魚詩罷客筵開多事詩人獨未來憶釣毎看江雪畫<lb/>
聞歌如隔海雲堆釜中舊業空愁屢濠上高談亦近嵬<lb/>
愧有惡詞兼誤筆一時叢雜待君裁<lb/>
　　　謝原博惠笋叠前韻<lb/>
翠籠青笋一時開為有清風竹巷來<hi>原博居脩竹巷</hi>池鳯羽毛<lb/>
應比秀籜龍鱗甲漫成堆襪材有派分洋谷䙀錦無心<lb/>
鬭馬嵬莫笑北人曾煮簀久從湘客問烹裁<lb/>
　　　佩之惠笋乾自稱玉版老師謂原博冬笋為吳<lb/>
<pb n="KR4e0120_WYG_014-24b"/>
　　　　山少俊叠韻奉謝<lb/>
玉版山深石路開東軒真被籠盛來飽諳南國烟霞味<lb/>
不入長安酒肉堆老覺禪心終苦淡瘦看詩骨共崔嵬<lb/>
叢林年少休相笑脱却緇衣更懶裁<lb/>
　　　饋佩之新笋用前韻<lb/>
客路逢師眼為開長安塵土去還來題詩肯附嘉魚什<lb/>
作供先辭怪石堆自覺氷姿殊秀爽笑渠霜骨老崔嵬<lb/>
西曹漢吏持三尺高下應勞手自裁<lb/>
<pb n="KR4e0120_WYG_014-25a"/>
　　　謝于喬送楊梅乾無詩用前韻奉索<lb/>
深夜柴門闔更開楊梅香送滿甖來霜乾淺帶層氷結<lb/>
紅爛紛成萬粟堆坐愛春盤裝磊落憶從秋樹採崔嵬<lb/>
莫教俗却先生饋佳句重煩答後裁<lb/>
　　　饋柑于喬世賞用前韻<lb/>
凍地經寒裂欲開南柑初載北車來霜随玉爪氷絲落<lb/>
日照金盤火齊堆高價敢論燕市踊逺林還憶楚山嵬<lb/>
也知黄陸當時傳健筆應勞太史裁<lb/>
<pb n="KR4e0120_WYG_014-25b"/>
　　　和侍郎尹公留别韻三首<lb/>
南都曽聽八仙歌<hi>諸公有八仙㑹</hi>欲和高風奈逺何紫禁朝天<lb/>
清夢繞青雲回首後塵多禇虞制作唐貞觀王謝風流<lb/>
晉永和而我未忘山水地送君吟鬢欲成皤<lb/>
詞源滚滚正無涯况有勲名為國華江漢地通朝海路<lb/>
星河人識上天槎迴看仙步離塵逺老覺君恩與嵗加<lb/>
莫賦春明門外别金陵元是帝王家<lb/>
瀛洲無地不登仙吏省儀曹次第遷從此略施經國手<lb/>
<pb n="KR4e0120_WYG_014-26a"/>
向來閒却著書年亦知憂樂能闗世自卜行藏豈問天<lb/>
歸路不湏馳傳急似聞宣室正求賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_014-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻十四<lb/>
</p>
<p>
</p>
  </div>
<div>
<head>懷麓堂集巻十五</head> <lb/>
    <p>
<pb n="KR4e0120_WYG_015-1a"/>
欽定四庫全書<lb/>
　懷麓堂集巻十五<lb/>
　　　　　　　　　　　　明　李東陽　撰<lb/>
　詩稿十五<lb/>
　　七言律詩<lb/>
　　　體齋賞蓮次韻廉伯宫諭<lb/>
後堂深閉小盆池池上花開客已知索賞故將狂作態<lb/>
被留真以醉為期三年約伴人應少五月來看事亦竒<lb/>
<pb n="KR4e0120_WYG_015-1b"/>
不似城東千葉主有花無酒任人嗤<lb/>
　　　送張天瑞福建參議<lb/>
樹擁層城水帶沙八閩南望是天涯民連越徼還殊俗<lb/>
官似秦藩郤近家今日閭閻須撫字舊時臺省見才華<lb/>
詩成不及都門駕秪為孤吟對日斜<lb/>
　　　徐竹窓挽詩<lb/>
身是江南隠者流手開𤓰圃接田疇縱無負郭寧求相<lb/>
自有東門豈藉侯不受紅塵欺我眼誰教白髪上人頭<lb/>
<pb n="KR4e0120_WYG_015-2a"/>
阪陂陂下多春草一夜西風滿地秋<lb/>
　　　大雨亨大詩屢至疊前韻<lb/>
急雨雄詞欲鬬淙未論陸海更潘江傾殘峽水聲猶壮<lb/>
挽盡天河句未降敢謂中流堪比障故知行潦不宜艭<lb/>
髙歌忽斷浮雲外猶有晴虹照夜缸<lb/>
　　　碧筒酒次韻柬傅曰㑹中書<lb/>
翠嶢深處碧為筒照見池頭一丈紅别有清風來地主<lb/>
巧將甘露奪天公香隨緑蟻應潜度心入靈犀已暗通<lb/>
<pb n="KR4e0120_WYG_015-2b"/>
我不負花還負此不勝餘興繞堂中<lb/>
　　　少保商先生夀七十<lb/>
白頭歸老荷君恩一代勲名衆所尊自古年華稀七袠<lb/>
本朝科甲重三元海中仙子長生籙洛下先生獨樂園<lb/>
恠見台光映東壁郎官又侍紫微垣<lb/>
　　　送焦孟陽侍講子瑞還南陽<hi>時孟陽歸省不果</hi>
翁歸未得遣兒歸歸着襴袍當錦衣南極一星方照地<lb/>
北山羣梓又成圍晉陽授簡書應在司馬題橋志不違<lb/>
<pb n="KR4e0120_WYG_015-3a"/>
九日菊潭潭上水定和新酒夀重闈<hi>焦大父九日初度</hi>
　　　題黄日升貢士東樓巻<lb/>
勝地於人似有期層軒直覺與東宜杜陵西閣憐花冷<lb/>
庾亮南樓恨月遲近市塵埃元不到背山風景郤成竒<lb/>
十年著得凌雲賦秪恐君王未便知<lb/>
　　　徐用和御史席上偶成<lb/>
雨後凉生别院東午窓殘暑坐來空水光倒射簷頭日<lb/>
絃籟時鳴樹底風南國騷人方作賦西臺御史正乘騘<lb/>
<pb n="KR4e0120_WYG_015-3b"/>
文逋未覺驅除盡蹔得幽歡此㑹同<lb/>
　　　次韻答王世賞夜雨感懷<lb/>
何處吟詩成不寐夜窓殘夢雨來時清聞木葉隨空逺<lb/>
暝覺山鍾到枕遲千里闗河㳺子恨一年生事窶人悲<lb/>
萬間大厦君須作不用歸心繞故籬<lb/>
　　　體齋西軒觀玉簮花偶作<lb/>
小園紆步玉堂隂堂下花開白玉簮浥露餘香猶帶濕<lb/>
出泥幽意敢辭深氷霜自與孤髙色風雨長懷采掇心<lb/>
<pb n="KR4e0120_WYG_015-4a"/>
醉後相思不相見月庭如水正難尋<lb/>
　　　西山十首<lb/>
日日車塵馬足間夢魂連夜到西山近郊地在翻成逺<lb/>
出郭身來始是閒雲裏盪胸看縹緲溪邊洗耳聽潺湲<lb/>
秋風忽㪚城頭雨先為逰人一解顔<lb/>
日照西山紫翠生雨餘秋色更分明蜃樓出霧東浮海<lb/>
雉堞連雲北繞城舊識郵亭猶問路漸多僧寺豈知名<lb/>
十年幾度登臨約不盡平生吏隠情<lb/>
<pb n="KR4e0120_WYG_015-4b"/>
石橋沙路轉逶迤青草園林白露時遥望好山頻駐馬<lb/>
緩尋流水細吟詩梅間客到題名乆雲裏僧閒出定遲<lb/>
也識醉翁非愛酒筆囊茶具自相隨<lb/>
背倚危峰俯碧流上方臺殿出神州鍾聲過院日初午<lb/>
琴響入空山更秋騎馬客尋青草渡采芳人在白蘋洲<lb/>
乾坤不盡東南眼復欲憑高一上樓<lb/>
長為尋幽愛逺行更於幽處覺心清祗園樹老知僧臘<lb/>
石壁詩存見客名望入樓臺皆罨畫夢驚風雨是秋聲<lb/>
<pb n="KR4e0120_WYG_015-5a"/>
人間亦有無生樂化外虛傳舍衞城<lb/>
野寺林深一徑通講經臺下見生公心於簮組元無累<lb/>
興到山林便不同坐愛鳴絃清石上仰看飛鍚堕雲中<lb/>
諸峯絶頂香山路振袂須乘兩腋風<lb/>
千仞高峯十丈臺坐看秋色轉悠哉水流澗石叢中響<lb/>
雲度山墻缺處來洞口花深無路入巖根樹老更誰裁<lb/>
匡廬句好終難和愧殺當年李白才<lb/>
古松成葢竹成隂十載重來感客心鳴葉繞空天籟逺<lb/>
<pb n="KR4e0120_WYG_015-5b"/>
飛流堕地水聲深湖山勝槩此菴足城市幽期何處尋<lb/>
出寺髙歌重囘首似聞空谷有餘音<lb/>
竹籬花徑繞山開盡日無人覺往來且學山翁逰緑野<lb/>
休傳御史出烏臺乍逢野客名相問慣識僧門手自推<lb/>
應愛帝城風物霽詩成不為黒雲催<hi>徐用和同逰</hi>
十里平川一掌如穏騎羸馬當輕輿山家犬睡門初掩<lb/>
僧寺人歸榻已虛逺興直窮髙處望豪吟多在醉中書<lb/>
長安飽食真無事郤憶江淮意有餘<hi>時淮南大旱</hi>
<pb n="KR4e0120_WYG_015-6a"/>
　　　中秋飲汝學宅次韻<hi>是日微隂</hi>
對月銜盃莫問天人間誰是謫來仙三千界裏應同大<lb/>
十二囘中此最圓天柱峯髙秋雨暝廣寒宫逺暮雲連<lb/>
追歡不盡東樓興猶有清光入閏年<lb/>
　　　見山樓題常熟陳亞參巻<lb/>
虞山青近海東頭正對元龍百尺樓半世閒身剛得隠<lb/>
四時佳景更宜秋屐曽躡後猶餘齒簾為看來懶下鉤<lb/>
倚遍曲闌人不見斷雲飛鳥共悠悠<lb/>
<pb n="KR4e0120_WYG_015-6b"/>
　　　慈恩寺偶成<lb/>
城中第一佳山水世上幾多閒嵗華何日夢魂忘此地<lb/>
舊時風景屬誰家林亭路僻多生草浦樹秋深尚帶花<lb/>
猶有可人招不得詩成須更向渠誇<lb/>
　　　送太常楊公還南京次韻<hi>時楊公掌尚寳司事</hi>
菊花時節共登臺南寺曽為北客陪醉後音書難屢寄<lb/>
别來詩巻定頻開吳舩最穏纔經月燕酒雖醨亦滿杯<lb/>
今日送君如送我可能無意暫徘徊<lb/>
<pb n="KR4e0120_WYG_015-7a"/>
　　　哭女菱<lb/>
夜堂嬌語坐生嚬睂目分明畫裏身誰遣一朝為骨肉<lb/>
極知千古共埃塵回頭尚覺呼名誤入想猶疑見面真<lb/>
漫撫哀琴不成調他年空憶辨絃人<lb/>
　　　喬師召編修輓詩二首<lb/>
禁林仙籍乆通名我里君門數送迎身病每勞分藥裹<lb/>
官閒時復對棋枰北堂萱草三年夢東國鱸魚萬里情<lb/>
可是得歸歸便了竟將勲業負平生<lb/>
<pb n="KR4e0120_WYG_015-7b"/>
菊徑松園春復春醉中光景病中身生存遺業分諸弟<lb/>
死有餘恩戀老親富貴不成空骨相文章無用祗埃塵<lb/>
玉堂今夜薇花月曽照當年伴直人<lb/>
　　　雨中種竹<lb/>
石欄沙路雨聲乾為欠蕭蕭一兩竿深帶土膏從地底<lb/>
暝移茅屋過江干方於辰日依時種影待晴天拂翠看<lb/>
試倚蓬窓聽踈密布袍沾盡不知寒<lb/>
　　　茅屋松聲<lb/>
<pb n="KR4e0120_WYG_015-8a"/>
草閣斜臨野水隈松聲時過石窓來飄蕭忽散飛空雨<lb/>
犖确長驚殷地雷清和鳴絃生白石逺隨行杖出蒼苔<lb/>
詩人聽此難成寐醒盡虛堂昨夜杯<lb/>
　　　夜窓聽雨<lb/>
瀟瀟殘雨入深更半灑踈窓半拂楹芳草池塘應有夢<lb/>
落花庭院不勝情聽疑野寺昏鍾逺望憶江船夜火明<lb/>
明日曉晴須出郭葛衣藜杖一時輕<lb/>
　　　柳岸埀綸<lb/>
<pb n="KR4e0120_WYG_015-8b"/>
釣魚磯上晩風多拂拂埀楊渺渺波行過酒家來别岸<lb/>
坐移林影下前坡聊將短日供長線又見新條綰舊蓑<lb/>
老去秪應家在此不須盤石更埀蘿<lb/>
　　　糝徑楊花<lb/>
漠漠楊花帶逺天舞如輕雪糝如氊徑當僻處隨人到<lb/>
風向多時著意偏地濕似沾前夜雨日斜猶照隔溪烟<lb/>
春光到此真須惜莫愛床頭沽酒錢<lb/>
　　　經廢道院<lb/>
<pb n="KR4e0120_WYG_015-9a"/>
偶從樵客看棋回回首仙宫跡已頺嵗乆荒碑横蔓草<lb/>
日長飢鶴啄蒼苔空聞河上仙翁去不見山隂内史來<lb/>
更説前朝封禪地玉符金祕有人開<lb/>
　　　除夕書懷<hi>壬寅十二月時已買太僕巷屋</hi>
夜坐高堂席屢移老親歡在秪嬌兒貧堪苜蓿堆盤少<lb/>
病覺屠蘇到手遲生怕鶯花催客老早看氷雪與春辭<lb/>
明年又卜新居去應憶城南守嵗時<lb/>
　　　次韻寄答若虛二首<lb/>
<pb n="KR4e0120_WYG_015-9b"/>
懶向江湖問楫師江南江北兩相思鳩巢近報移來宅<lb/>
鴈札遥傳寄到詩城市行蹤嗟我在山林性格祗君知<lb/>
如今舊社無新興不似星堂夜戰時<lb/>
西郊雲氣滿林端郤恠長安雨易乾溽暑中人貪睡乆<lb/>
軟塵欺面覺行難星霜道路天涯隔氷雪形容夢裏看<lb/>
翹首望君君不見月明無限海波寛<lb/>
　　　馮佩之秋官得男用𤓰祝韻<hi>時佩之自江西使還</hi>
佳音南報驛程賖千里歸期正及𤓰噴案早占釵玉墜<lb/>
<pb n="KR4e0120_WYG_015-10a"/>
<hi>佩之往嵗詩云有人笑倒玉釵斜</hi>就床親正錦䙀斜西京舊徳于公第<lb/>
江左清風絡秀家若遣皇華能再返此郎應已觧呼茶<lb/>
　　　次韻寄答方石二首<lb/>
玉河楊桞幾春風回首長安是夢中别鴈有時傳塞北<lb/>
愁雲昨夜起天東應懷野客歌招隠肯效文人作送窮<lb/>
我病欲攻無藥石愧將交誼託㣲躬<lb/>
藝苑詞垣二十年離情不似十年前緑波南浦江淹賦<lb/>
白雪西山杜甫篇醉裏功名心尚在老來山水性俱偏<lb/>
<pb n="KR4e0120_WYG_015-10b"/>
春風漫作金陵夢郤望天台更𣺌然<lb/>
　　　齋居日待諸同官不至<lb/>
三日齋居到每先病餘欹坐不成眠硯池曉滴薔薇露<lb/>
土銼春回榾柮烟滿座清風陶穀茗半庭遲日李程甎<lb/>
玉堂官况從來冷不為詩情减少年<lb/>
　　　再經西涯<lb/>
新築湖堤面面平亂橋欹岸失縱横輕鷗著水驚還去<lb/>
老馬緣溪戀復行舊日鄰家今幾在别來光景共誰争<lb/>
<pb n="KR4e0120_WYG_015-11a"/>
匆匆不盡逢僧話剛説無生便有情<lb/>
　　　次太子太傅余公登鎮朔樓韻三首<lb/>
邊城勝槩拱皇都傑閣東來眺望孤落日平沙隨地逺<lb/>
澹烟飛鳥入空無中原將帥歌周伐北土山川盡禹敷<lb/>
欲識老臣經濟畧武侯營陣有新圖<lb/>
皷角聲髙起畫簷坐來霜鬢幾莖添三邊戍乆衣重换<lb/>
二月寒多草尚<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>胡地牧情嗟易變漢家兵食恐長淹<lb/>
知公不似征西帥醉下南樓月滿簾<lb/>
<pb n="KR4e0120_WYG_015-11b"/>
北來風物感重逰又上孤城百尺樓白骨川原遺舊恨<lb/>
荒田禾黍動新愁華夷地仰威名重臺省官兼位望優<lb/>
從此黄河南下路不教胡馬飲長流<lb/>
　　　昌平學宫和劉諫議祠韻<lb/>
誰為君侯續舊祠眼中人事幾推移登科士有同朝愧<lb/>
憂國心惟異代知長路屢曽經此地髙風真足壯吾詩<lb/>
不須感慨深懷古風雨催人鬢易絲<lb/>
　　　送左行人使琉球<lb/>
<pb n="KR4e0120_WYG_015-12a"/>
鯨波淼淼接天遥海國塵空瘴癘消貢賦逺通中服地<lb/>
册書元自大宗朝南船去日占風信<hi>凡使海國以冬至日開洋</hi>北闕<lb/>
歸時望斗杓<hi>海舟惟視北斗為的</hi>但使行囊無薏苡嶺頭銅柱不<lb/>
須標<lb/>
　　　聞世賞太史誦夏提學正夫後園席上二首次<lb/>
　　　韻分柬<lb/>
回廊欲盡到還通十笏書齋一徑東坐乆幽花猶帶雨<lb/>
酒醒髙樹忽生風鄉園近接官仍近館舍同遷地不同<lb/>
<pb n="KR4e0120_WYG_015-12b"/>
聞道詩筵多好客夜來磐際有飛鴻<lb/>
浙東冠葢屢追隨三日深杯醉不辭踵接尚慙登第晩<lb/>
神交長恐渡江遲觀中桃樹誰應種笛裏梅花可奈吹<lb/>
一見好詩還技癢欲顰無力效西施<lb/>
　　　再疊答夏提學<lb/>
十載江湖夢寐通使車重綰寺門東未傾李白金尊月<lb/>
先坐王郎玉麈風楚刺漫來何日到郢歌工後幾人同<lb/>
相逢莫更飄然别指爪須留雪上鴻<lb/>
<pb n="KR4e0120_WYG_015-13a"/>
到處惟應筆硯隨私逋官籍恐難辭耽詩癖在身長瘦<lb/>
學道心勞嵗恐遲已飽東方猶漢粟未逃南郭尚齊吹<lb/>
向來堊質緣君减斤斧何因得重施<lb/>
　　　次夏提學韻二首<lb/>
詩家餘韻逺相沾不見髙軒駐短簷花落每教空掃徑<lb/>
客來長為誤窺簾僧門漫説三生改人世難逢四美兼<lb/>
若遣錦囊隨綵筆草堂風月價須添<lb/>
衣袖歸時雨盡沾卧聞凉葉響虛簷鳥情幽寂將依樹<lb/>
<pb n="KR4e0120_WYG_015-13b"/>
苔意夤緣欲上簾静裏秪應閒尚在病來長與懶相兼<lb/>
讀書自笑成何事細取蟲魚幾字添<lb/>
　　　世賞席上次韻夏提學<lb/>
坐久莓苔欲滿庭屐痕猶帶雨時青京塵晝斷車馬迹<lb/>
山色晚開雲霧屏鸚鵡籠深空望眼鳳凰巢近有栖翎<lb/>
相思只隔西垣夜長怪東堂夢易醒<lb/>
　　　謝王世賞移竹次韻<lb/>
俗居無計避塵氛西郭濃隂逺見分幸有竹看休問主<lb/>
<pb n="KR4e0120_WYG_015-14a"/>
苦無鄰乞竟煩君天應不愛城頭雨地許長留石上雲<lb/>
十日肩輿猶未過曉風簾箔又斜曛<lb/>
　　　厓山大忠祠詩四首<lb/>
國亡不廢君臣義莫道祥興是靖康奔走耻隨燕道路<lb/>
死生惟著宋冠裳天南星斗空淪落水底魚龍欲奮揚<lb/>
此恨到今猶不極厓山東下海茫茫<lb/>
汴城杭郭總丘墟三百年來此卜居海内山河非漢有<lb/>
嶺南民物是周餘行宫草草慈元殿講幄勤勤大學書<lb/>
<pb n="KR4e0120_WYG_015-14b"/>
辛苦相臣經國念有才無命欲何如<lb/>
北風吹浪覆龍舟溺盡江南二百州東海未填精衞死<lb/>
西川無復杜鵑愁君臣寵辱三朝共運數興亡萬古讎<lb/>
若遣素王生此後也須重紀宋春秋<lb/>
宋家行在日南遷胡騎長驅百萬鞭潮海有靈飜佑賊<lb/>
江流非塹枉稱天廟堂遺恨和戎䇿宗社深恩飬士年<lb/>
千古中華須雪耻我皇親為定幽燕<lb/>
　　　送平江伯陳公漕運還淮安二首<lb/>
<pb n="KR4e0120_WYG_015-15a"/>
賢勞三世服王家千里山川路道賖周甸土中南北貢<lb/>
漢河天上往來槎晨揮玉麈風生座夜拂銀燈劍有花<lb/>
聞説江淮多故老風流皆作祖侯誇<lb/>
朝廷漕運仰南東百里官河屬㑹通勝國封疆還薊北<lb/>
西山泉𣲖出城中舟車坐惜千金費畚鍤虛勞累嵗功<lb/>
猶有腐儒憂國念欲將經國問元戎<lb/>
　　　遇雨後送鏡川楊先生謁陵次去秋見憶韻二<lb/>
　　　首<lb/>
<pb n="KR4e0120_WYG_015-15b"/>
春祠秋祭總期程陵典分官次第行苦雨途窮憐我拙<lb/>
停雲詩好荷公情倦逰丘壑心還在歴盡波濤夢亦驚<lb/>
今日不堪還北望樹頭風鶴有餘聲<lb/>
聞説登臨興渺然秪應幽賞勝孤眠遥知水涉山行地<lb/>
正及花明桞媚天塵世年華須自惜詩家風景更堪憐<lb/>
閒官亦有逰春夢緩逐鶯聲送馬鞭<lb/>
　　　再經西涯<lb/>
拂樹穿雲二里堤緑隂深處鵓鳩啼背城古路車塵少<lb/>
<pb n="KR4e0120_WYG_015-16a"/>
隔岸人家酒幔低清愛野僧來紫衲醉扶童子當青藜<lb/>
相逢郤恐知名姓不向慈恩寺裏題<lb/>
　　　送鄧大叅宗噐之山東<lb/>
談笑蒼生在掌中使君才是出羣雄縣分南國絃歌滿<lb/>
郡領西夷節制通鏡裏雪添新鬢白殿頭雲擁舊袍紅<lb/>
循良故是藩侯事莫道齊邦本上功<lb/>
　　　次桞文範中書閣直賞雪韻三首<lb/>
雪滿園林物不知賞心郤與雪相期窺簾詠絮誰稱絶<lb/>
<pb n="KR4e0120_WYG_015-16b"/>
煮石烹茶未當竒玉宇空寒髙易到碧窓清響静還宜<lb/>
柴門擬學昌黎閉贏得王郎鳯沼詩<lb/>
貝闕瑶壇路不分眼看飛雪亂如雲髙城暝帶朝鴉色<lb/>
小苑斜披獵騎羣氷溜響簷醒短夢冷花吹面拂殘醺<lb/>
自應瓦礫難為質故乏瓊瑶可報君<lb/>
遥從天上雪中來不信人間滿户埃積久漸看隨地起<lb/>
舞餘飜愛逐風回楚江蓑笠孤舟客吳地園林半樹梅<lb/>
莫向此時誇此景有誰吟對玉堂杯<lb/>
<pb n="KR4e0120_WYG_015-17a"/>
　　　世賢雙生一子夭死慰之以詩<lb/>
城東𤓰熟子離離長向西園記送時正愛春風聮蔕好<lb/>
坐愁寒雨一枝埀人生得意難為樂造物何心亦妬竒<lb/>
從此柯條終逺大為君重誦古綿詩<lb/>
每從竒骨辨頭顱知是徐卿第二雛屬對早能通四六<lb/>
讀書何但識之無渥洼水逺神駒化阿閣巢深彩鳳孤<lb/>
聞説生男重有兆夜來呼彩得雙盧<lb/>
　　　齋居東青谿先生<lb/>
<pb n="KR4e0120_WYG_015-17b"/>
玉堂冠佩託英逰老大相看尚黑頭後植庭松柯葉改<lb/>
舊題詩壁姓名留仙人掌出雲初㪚太乙燈來夜轉幽<lb/>
惟有清歡并姓語多情難為故人酬<lb/>
　　　謁陵憇清河舊館有感<lb/>
路出沙堤向草堂北歸曽此駐行装風前熱火烟生面<lb/>
夜半開門雨到床今日閭閻宜富庻舊時僮僕尚蒼黄<lb/>
人生剩有悲歡地何必他山與故鄉<lb/>
　　　過沙河有感<lb/>
<pb n="KR4e0120_WYG_015-18a"/>
幾家茆屋住荒洲風景凄然感去秋沙壅斷橋還舊路<lb/>
水藏深澗有橈舟虎談在耳神猶動魚塟傷心骨未收<lb/>
對此不堪懷故侣野烟溪日重回頭<lb/>
　　　重宿劉諫議祠有感<lb/>
曽照荒燈宿古祠祭餘山路獨歸遲誰教夜雨移床後<lb/>
正值秋風破屋時豈謂人生非夢幻極知平地有欹危<lb/>
感今懷古無窮意只許前朝諫議知<lb/>
　　　昌平城北道中有感<lb/>
<pb n="KR4e0120_WYG_015-18b"/>
十里溪橋野色分平沙不動水沄沄聽餘空谷猶聞鳥<lb/>
行到深山不見雲勝事園林看入眼迷途風雨憶離羣<lb/>
城隂舊路元非逺夢覺齋廬日未曛<lb/>
　　　賦得西湖送張公實少叅歸浙江<lb/>
路指三天轉六橋盛時風景勝前朝無山不繞湖邊寺<lb/>
有水皆通海上潮部使隨星馳漢節騷人乘月弄吳橈<lb/>
因君郤省㑹逰地醉倚髙樓望泬寥<lb/>
　　　初赴郊壇看牲<lb/>
<pb n="KR4e0120_WYG_015-19a"/>
奏書初出太常卿隔日分官次第行騎士擁塵隨輦道<lb/>
犧人投牒報牲名樓臺地逺稀聞漏燈火門開夜到城<lb/>
歸向玉堂題笏記坐聽金鑰待天明<lb/>
　　　慶成宴初預殿坐<lb/>
大官分胙出郊牛又向宫筵侍冕旒瞻拱正當天北面<lb/>
班行初坐殿東頭斟來琥珀盃頻滿舞罷狻猊隊始收<lb/>
正是君臣修省日感恩無地答神休<lb/>
　　　鍾御史同追輓詩<lb/>
<pb n="KR4e0120_WYG_015-19b"/>
少海驚波竟隕身豸冠曽觸驪龍鱗生無赭色居臺省<lb/>
死有丹心質鬼神五夜虞淵終日見百年宰木再回春<lb/>
南宫戅老英靈在地下惟應兩故人<lb/>
　　　雪後早朝<lb/>
六日長安雪滿城五更鍾皷一時晴水精宫冷雲猶凍<lb/>
鳷鵲樓髙月正明朝馬不嘶金勒静院燈無影玉堂清<lb/>
秪應天上寒如許恠底人間夢不成<lb/>
　　　郊祀前一日齋居候駕<lb/>
<pb n="KR4e0120_WYG_015-20a"/>
石橋瓊尺倚雕闌樹裏行宫接泰壇盡地龍顔瞻九陛<lb/>
兩班鵷步引千官旌旗滿路春雲擁鼓角連城曉氣寒<lb/>
為報雨師休灑道香塵先已避鳴鑾<lb/>
　　　初預郊壇分獻得南海<lb/>
南海分壇位嚮東石門深鎻象龍宫歸虛下有通靈地<lb/>
廣利中含濟物功萬里炎威驚變雪一春佳兆喜占風<lb/>
儒臣詔許供牲幣愧有㣲誠佐聖躬<lb/>
　　　鏡川楊淑人夀詩<lb/>
<pb n="KR4e0120_WYG_015-20b"/>
鹿嗚歌裏和桃夭白首相看似一朝清俸屢沾三世業<lb/>
内班新綴兩宫朝門臨杜曲天相接膾出蓬池手自調<lb/>
為報平反終有喜夀顔春酒任紅潮<lb/>
　　　祀陵懷青谿學士<lb/>
君居禁署應思我我在山城更憶君藥裹自煎巖下水<lb/>
緘書誰寄隴頭雲歸鴻影落當空見警鶴聲髙半夜聞<lb/>
長恨兹逰不同賞一年春色又平分<lb/>
　　　鏡川翰長以劉諫議祠詩見託竟忘代致以詩<lb/>
<pb n="KR4e0120_WYG_015-21a"/>
　　　謝之<lb/>
曽勞詩巻付蒼頭一笑空嚢竟莫收忘事師丹猶少壮<lb/>
致書殷羡敢沉浮誤驚神物空中化郤愧明珠暗裏投<lb/>
已向荒祠留素壁重來須待碧山秋<lb/>
　　　喬主事歸自西山聞南屏隠甕山皛菴漫寄一<lb/>
　　　首<lb/>
静倚巖扉自詠詩豈知朝市有人知山林入後應嫌淺<lb/>
蹤跡看來頗近竒滿目塵埃須笑我一川風月合分誰<lb/>
<pb n="KR4e0120_WYG_015-21b"/>
蒼苔白石湖邊路亦欲相尋未可期<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十五<lb/>
</p>
<p>
</p>
  </div>
<div>
<head>懷麓堂集巻十六</head> <lb/>
    <p>
<pb n="KR4e0120_WYG_016-1a"/>
欽定四庫全書<lb/>
　懷麓堂集巻十六<lb/>
　　　　　　　　　　　　明　李東陽　撰<lb/>
　詩稿十六<lb/>
　　七言律詩<lb/>
　　　京都十景<lb/>
　　　　瓊島春雲<lb/>
瑶峯獨立倚空蒼雲去雲來兩不妨旋逐春寒生苑樹<lb/>
<pb n="KR4e0120_WYG_016-1b"/>
更隨晴日度宫墻玉皇居處重樓擁太史占時五色光<lb/>
若與山龍同作繪也須能補舜衣裳<lb/>
　　　　太液晴波<lb/>
太液池頭春水生更無風雨郤宜晴鳥飛不動朱旂影<lb/>
魚躍時驚綵枻聲天上銀河非舊路人間瀛海是虛名<lb/>
何如周囿開靈沼長與君王樂治平<lb/>
　　　　居庸疊翠<lb/>
劍㦸森嚴虎豹蹲直從開闢見乾坤山連列郡趨東海<lb/>
<pb n="KR4e0120_WYG_016-2a"/>
地擁層城壯北門萬里朔風須郤避千年王氣鎮長存<lb/>
磨崖擬刻燕然頌聖徳神功未易論<lb/>
　　　　西山霽雪<lb/>
雪後西山爽氣増凍雲消盡出崚嶒眼看萬壑徧一白<lb/>
誰遣六月生層氷巖竇有泉渾欲滴石根無路轉愁登<lb/>
飛樓縹𣺌空寒外幾度憑髙興不勝<lb/>
　　　　玉泉埀虹<lb/>
玉泉東下轉逶迤百尺虹霓欲倒埀石罅正當山斷處<lb/>
<pb n="KR4e0120_WYG_016-2b"/>
林光斜映雨晴時惟將逺色兼天浄不恨㣲㳙到海遲<lb/>
五老峯前纔一派可能消得謫仙詩<lb/>
　　　　薊門烟樹<lb/>
薊丘城外訪遺蹤樹色烟光逺更重飛雨過時青未了<lb/>
落花殘處緑還濃路迷南郭將三里望斷西林有數峯<lb/>
坐久不知遲日霽隔溪僧寺午時鍾<lb/>
　　　　盧溝曉月<lb/>
霜落桑乾水未枯曉空雲盡月輪孤一林燈影稀還見<lb/>
<pb n="KR4e0120_WYG_016-3a"/>
十里川光澹欲無不斷鄰雞催短夢頻來征馬識長途<lb/>
石欄橋上時翹首應傍清虛憶帝都<lb/>
　　　　金臺夕照<lb/>
往事虛傳郭隗宫荒臺半倚夕陽中廻光寂寂千山歛<lb/>
落影蕭蕭萬樹空飛鳥亂隨天上下歸人競指路西東<lb/>
黄金莫問招賢地一代衣冠此㑹同<lb/>
　　　　南囿秋風<lb/>
别苑臨城輦路開天風昨夜起官槐秋隨萬馬嘶空至<lb/>
<pb n="KR4e0120_WYG_016-3b"/>
曉送千旓拂地來落鴈逺驚雲外浦飛鷹欲下水邊臺<lb/>
宸逰睿藻年年事况有長楊侍從才<lb/>
　　　　東郊時雨<lb/>
鳴鳩將雨過東林細草青郊望轉深潤入土膏春脉脉<lb/>
暝含山色晝沉沉尋花問柳逰人興荷鍤扶犂埜老心<lb/>
見説帝城多景物春晴未必勝春隂<lb/>
　　　次韻賀彭閣老先生二首<lb/>
吏部衘清帶翰林路隨仙步轉髙深人間别有登雲地<lb/>
<pb n="KR4e0120_WYG_016-4a"/>
天下空勞仰斗心瀛海新波添夜雨玉堂喬木長春隂<lb/>
歸來更覺門如水不受車塵半㸃侵<lb/>
半生名行重儒林吏隠官曹歳月深文靖舊無旋馬地<lb/>
敏中元有耐官心川原煖入三春雨殿閣凉分六月隂<lb/>
欲效禹偁書院壁向來官序敢相侵<lb/>
　　　哭商懋衡侍講<lb/>
科甲文章有父風詞林接武更誰同講經春殿爐烟煖<lb/>
校藝秋闈燭影紅門閥並髙縁有弟頭顱未白早稱翁<lb/>
<pb n="KR4e0120_WYG_016-4b"/>
生年五十還非夭不道人間是夢中<lb/>
　　　成化丙午五月十日東閣曉卧夢人以一男相<lb/>
　　　饋六月九日初度得男家報至閣中其事始驗<lb/>
　　　志喜二首<lb/>
儤直金坡筆硯餘忽傳芳事滿庭除官曹尚憶占熊夢<lb/>
仙島何曽礙鶴書三日兩孫翁獨喜<hi>舍弟溟亦得男</hi>四旬初度<lb/>
我還如犀錢未作通家㑹織翠先過長者車<lb/>
坐撫新雛一笑餘勝從臺省得新除閒門最陿堪旋馬<lb/>
<pb n="KR4e0120_WYG_016-5a"/>
舊業雖貧尚有書貴賤人生真漫爾賢愚天意定何如<lb/>
渠兄漸長資猶劣壯日誰牽服賈車<lb/>
　　　丙午順天府鹿鳴宴後有作<lb/>
二十年前宴鹿鳴京闈何意此時衡官曹飽後心長怍<lb/>
天語來時夢亦驚敢謂文章真妙選極知榮寵是虛名<lb/>
賔筵既醉皆君徳擬賦周詩竟不成<lb/>
　　　聞青谿學士擢禮部侍郎喜而有作<lb/>
早將經濟許乾坤位入申年望已尊兩世北門専掌制<lb/>
<pb n="KR4e0120_WYG_016-5b"/>
二卿南省載承恩<hi>文僖公以學士擢禮侍青谿寔<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>美二職今代所未有也</hi>騰蛟地<lb/>
迥雲俱化浴鳯池存水尚温從此黄扉須更到講筵經<lb/>
史待重論<lb/>
　　　大行皇帝輓歌辭三首<lb/>
北闕南都象鎬豊我皇身自際時雍秪應龍種如髙帝<lb/>
何止虬髯似太宗草木有情皆長飬乾坤無地不包容<lb/>
因思二十年前事長躡仙班侍九重<lb/>
聖朝偃武修文日共道王言似六經宋史重施新衮鉞<lb/>
<pb n="KR4e0120_WYG_016-6a"/>
孔庭増餙舊籩鉶埀衣共仰升龍象賜墨皆成翥鳳形<lb/>
回首茂陵松栢樹春來還向裕陵青<lb/>
聖孝仁恩遍九埏由來至性本天全慈顔備極清寧飬<lb/>
帝號重歸景泰年斷獄法常寛斧鉞祀郊行不為逰畋<lb/>
儒臣戀徳兼衰病北望橋山幾泫然<lb/>
　　　祥後次方石謝先生見慰四首<lb/>
三年血淚空啼我萬種愁心合語誰春夢不成飜苦睡<lb/>
凍髭多白豈闗詩孤雲遐水無歸處落木長風有静時<lb/>
<pb n="KR4e0120_WYG_016-6b"/>
南巷北鄰瞻望地底須暌隔是相思<lb/>
除夕髙堂每燕嬉悲來惟有骨先知飜思白髪傷春至<lb/>
敢惜紅顔與嵗辭歸鶴不闗今古恨乳烏長戀死生私<lb/>
多情得似無情好莫怪嬌兒太放癡<lb/>
承歡未極早生悲已覺人間萬事㣲三釜禄存嗟獨荷<lb/>
百年身在憶全歸愁來别館春燈暗戒後詩壇夜坐稀<lb/>
不有青雲舊知已病軀無力定誰依<lb/>
朱顔有信先驚老碧草無情已報新藥裹不消貧裏病<lb/>
<pb n="KR4e0120_WYG_016-7a"/>
鄉山空復夢中春欲尋流水難成調怕聽啼鷄又及辰<lb/>
敢謂悲歌能當哭歌成嗚咽轉愁人<lb/>
　　　次韻答方石先生齋居見寄<lb/>
嵗序驚心感雪霜閉門終日類山房不眠豈坐耽詩癖<lb/>
縱去能為對客狂西閣漏聲清夜隔上林花意薄寒妨<lb/>
雲霄舊侣勞相問愧殺官曹兩月忙<lb/>
　　　再答方石<lb/>
一卧空山嵗幾霜齋歌重聽漢芝房應憐史局多清睱<lb/>
<pb n="KR4e0120_WYG_016-7b"/>
誤悔詩壇作故狂春夢屢驚神獨往病懷真苦力相妨<lb/>
無因載續陽春調奈有嬌兒乞字忙<lb/>
　　　再答<lb/>
紫壇仙路隔烟霜縮地真無費長房身計祗應和霧隠<lb/>
詩情敢作上天狂駐顔藥在心仍病折翼門髙夢亦妨<lb/>
最是丹丘無事鶴人間飜苦寄書忙<lb/>
　　　次青谿除夕韻<lb/>
星奴無力送韓窮萬事都歸百感中病去祗應愁作伴<lb/>
<pb n="KR4e0120_WYG_016-8a"/>
詩來真與檄争功交㳺義重勞三益骨肉情深念五宗<lb/>
花柳一春餘恨在盡判雙淚與東風<lb/>
　　　張進士鍈知含山乞詩走筆贈此<hi>張自稱知白之後</hi>
我病蕭然不出門河橋冠葢正雲屯新詩寫贈聊隨俗<lb/>
往事追思欲斷䰟夜雨江頭千疊浪春山樹裏萬家村<lb/>
河陽相業須珍重兩字箕裘不易論<lb/>
　　　次青谿嵗暮祫享韻<lb/>
殿頭風静宿雲銷目送香烟上紫霄祧廟有靈歸祫祭<lb/>
<pb n="KR4e0120_WYG_016-8b"/>
議曹無力預官寮千官珮舄陪龍衮九奏笙歌合鳳韶<lb/>
人道舜廷咨伯地舊將清直事唐堯<lb/>
　　　送陸武選文量之浙江叅政<lb/>
天上風雲擁俊豪海邉魚鳥識旌旄心懸紫禁千門月<lb/>
氣壓層江百丈濤髙論有人傳諫草清時無事說兵曹<lb/>
極知民社闗憂樂未放山川入醉毫<lb/>
　　　枉諸友先君墓次方石先生韻奉謝二首<lb/>
荒郊無地不悲風廢堞西來古道東本為登堂勞范式<lb/>
<pb n="KR4e0120_WYG_016-9a"/>
非闗痛腹返橋公十年世事看今昨兩代交情識始終<lb/>
頼有新詩題舊恨多愁聊可慰予窮<lb/>
淚眼衝寒不受風出城先錯路西東地連村郭無三里<lb/>
誼重存亡有數公寸草恩多身尚在蓼莪詩苦巻難終<lb/>
須知盡日閒行意不為看雲到水窮<lb/>
　　　送吳亞卿道本省母漳州二首<lb/>
地卿分職重東曹南望家山隔暮濤無計得歸寧免乞<lb/>
有親能覲敢辭勞天風夜送飛帆急海日晴翻舞袖髙<lb/>
<pb n="KR4e0120_WYG_016-9b"/>
莫為倚門煩側席太平勲望屬時髦<lb/>
與君交誼豈不久我少忽看青鬢華八千餘里暮山色<lb/>
二十五回春杏花故人離思賦碧草仙母醉顔餐絳霞<lb/>
誰道天河隔世界從知海客慣乘槎<lb/>
　　　春雪次韻方石<lb/>
踏雪詩來起我眠雪清詩絶兩堪憐極知慰藉春深地<lb/>
不似倉皇嵗暮天閒看紅塵非世界坐疑銀海眩山川<lb/>
萬間廣厦真誰事昨夜先愁我屋顛<lb/>
<pb n="KR4e0120_WYG_016-10a"/>
　　　次方石先生春分懷先壠之作<lb/>
永夜深悲輟笑歡夢囘還復報晨餐閒門少客猶多病<lb/>
舊業無家漫有官四序槐榆頻改嵗九原風雪倍愁寒<lb/>
多情莫詠頻蘩句白髪傷心和正難<lb/>
　　　心逺堂<lb/>
晩向青油幕下歸宦遊不與意相違山林豈獨容髙枕<lb/>
塵土何曽着衮衣近海秋帆風力徤遡空晴鶴羽毛稀<lb/>
終南㨗徑翻能近今昨誰堪校是非<lb/>
<pb n="KR4e0120_WYG_016-10b"/>
　　　清明前一日謁先宜人舊壠有述<lb/>
逺從中嵗憶兒童三十年前此送終四世死生同骨肉<lb/>
兩原川陸限西東浮生過眼烟雲外舊事傷心含歛中<lb/>
欲問九泉何處好鶴書迢逓若能通<lb/>
　　　送儲静夫主事之南京吏部兼寄夏廷章<lb/>
萬里晴空一鶴飛野雲溪雪避光輝不應銀海妨廻櫂<lb/>
未許緇塵得上衣南國地誇山水麗東曹官愛簿書稀<lb/>
多情定與吾鄉彦石假峯前詠落暉<lb/>
<pb n="KR4e0120_WYG_016-11a"/>
　　　章恭毅公輓詩<lb/>
極知天下無難事聞道先朝有直臣萬死不輸三寸舌<lb/>
一生誰是百年身英靈地已歸河嶽遺草天應䕶鬼神<lb/>
欲殉朱雲借時劍九原重斬負恩人<lb/>
　　　次韻答愧齋先生<lb/>
歴歴星霜嵗屢移病來雙鬢幾莖絲故人别久翻疑夢<lb/>
往事心勞尚有期天上浮雲初變日江南芳草未青時<lb/>
祗應千里神交地不識人間是路岐<lb/>
<pb n="KR4e0120_WYG_016-11b"/>
　　　次青谿先生喜雨韻<lb/>
河伯經春暫啓宫銀潢飛雨一時通城蕪盡濕疑含霧<lb/>
園柳低埀不受風四埜年豐占卜史三壇神聽協歌工<lb/>
儒臣獨病空無補頼有賢勞答聖衷<lb/>
　　　次韻方石哭静逸先生<lb/>
病起看春意屢新春來無事不傷神百年世路誰非客<lb/>
四海交情幾是真館閣正須揮翰手山林兼少著書人<lb/>
因君萬念凉如水亦欲滄江把釣綸<lb/>
<pb n="KR4e0120_WYG_016-12a"/>
　　　禫後述哀用祥韻四首<lb/>
凄凉此日還非昨俯仰吾生欲藉誰盤芰有情慙屈建<lb/>
江魚多恨老姜詩孤禽影弔曽棲地宿火灰餘未死時<lb/>
莫向海天深處望海天空闊不勝思<lb/>
膝前長記作兒嬉老去悲來不自知詩誦久荒毛氏業<lb/>
䰟招空效楚鄉辭禍能倚福須天定病得偷閒是我私<lb/>
獨有無情雙白鬢不闗人黠與人癡<lb/>
百身難贖兩年悲轉覺悲來病力㣲月落空堂驚夢短<lb/>
<pb n="KR4e0120_WYG_016-12b"/>
草青深院識春歸浮生跡在雲俱變客淚㾗多雨似稀<lb/>
應謝西涯舊時柳泣風愁雨共依依<lb/>
庭花向晩寂無隣槁木經年猶有新屈子徒令惜往日<lb/>
謫仙别自悲餘春烹魚饌筍竟誰事騎馬看花非我辰<lb/>
故舊相逢莫趣駕閒居亦是素餐人<lb/>
　　　次韻答時雍<lb/>
萬里長江日夜風故人消息苦難通十年人老俱頭白<lb/>
千里書來㑹面同弱質瘦憐多病後餘情閒寄苦吟中<lb/>
<pb n="KR4e0120_WYG_016-13a"/>
極知倦眼猶明在須向虞廷睹舜瞳<lb/>
　　　晝夢用舊韻<lb/>
暮雨林臺花黯然愁人正愁相對眠夢疑空蝶有時化<lb/>
兀如風舟不受牽江鄉亂草接天際鄰家短鷄啼竹邉<lb/>
偷閒習惰恐未可猶欲作官支俸錢<lb/>
　　　又用韻柬方石<lb/>
溽暑中人如酒然空堂閉門各自眠君無俗客片紙入<lb/>
我苦嬌兒雙袂牽莓苔古洞石巖際蘆荻釣磯秋水邊<lb/>
<pb n="KR4e0120_WYG_016-13b"/>
振衣濯足兩不遂一枕清風千萬錢<lb/>
　　　重經西涯<lb/>
城中風景夢中路病不出逰空有身柳條弄水色不定<lb/>
鷗鳥傍沙情自親舊鄰十室九易主古寺百年長占春<lb/>
慟哭兒童釣逰地白頭重到為何人<lb/>
　　　寄顧天錫<lb/>
兩年三度吉州書一見佳兒更起予霄漢踈星晨落落<lb/>
江湖幽夢晩蘧蘧吟詩性癖同心在聽訟堂空㪚吏如<lb/>
<pb n="KR4e0120_WYG_016-14a"/>
獨有故人衰病後憶君清涕欲沾裾<lb/>
　　　遣兒兆先入學以詩示之<lb/>
襁褓纔看丱角成儘將驕劣誤聰明要知西塾横經地<lb/>
不盡重闈屬纊情天意肯從吾敢負父書須讀汝休輕<lb/>
烟樓撞破非能事我已無才浪得名<lb/>
　　　送衡州鄧同知<lb/>
楚客逰吳幾盪胷又看衡嶽聳晴空東西南地蹤跡半<lb/>
七十二峰疆域中郡剡有名隨薦鶚仙班無路接飛鴻<lb/>
<pb n="KR4e0120_WYG_016-14b"/>
鄰邦亦欲沾河潤聽説陽城撫字功<lb/>
　　　承陸冶齋以詩趣出次韻答之<lb/>
太行山下不勝思得似河陽駐馬時環堵病回猶有我<lb/>
玉堂天上本無期雲隨海鶴書來逺門掩春鐘夢覺遲<lb/>
六館編摩諸老在敢將名姓託吾私<lb/>
　　　過城西髙凉橋憶方石用所寄韻<lb/>
每縁多病輟幽尋蹔駐城西水石隂同賞竟孤前夜約<lb/>
獨行無奈此時心千山拂曉疑看畵一雨經春不論金<lb/>
<pb n="KR4e0120_WYG_016-15a"/>
猶有未忘情處在更無開口亦㣲吟<lb/>
　　　逰西山次韻答方石先生<lb/>
未信仙家隔世寰直須風物盡戎蠻一時望眼東窮海<lb/>
千里提封北據山光景竟輸三月暮官曹空負兩年閒<lb/>
秪應他夜烟霄夢長在西林水石間<lb/>
　　　登華嚴上洞呈方石<lb/>
振袂先登不受呼洞門髙俯一浮圖吐呑雲霧成朝夕<lb/>
指㸃江山入有無東去平蕪連野盡北來飛鳥背人孤<lb/>
<pb n="KR4e0120_WYG_016-15b"/>
因逢海上仙翁説不羡天台與鴈湖<lb/>
　　　次韻楊維立侍讀館中見懷<lb/>
每依紅日住長安瀛海東頭是大觀一代編年尊國史<lb/>
六曹分局重天官同埀汗竹誇羣彦對掌絲綸見二難<lb/>
曽向先朝分舊館壁間名姓老羞看<hi>予兩侍史館</hi>
　　　次韻寄題鏡川先生後樂園二首<lb/>
藥欄花圃背堂開一日朝回幾度來范老心終念廊廟<lb/>
冦公家不起樓臺海邊釣石鷗盟逺松下棋聲鶴夢回<lb/>
<pb n="KR4e0120_WYG_016-16a"/>
多少舊題詩句在碧紗籠底認青苔<lb/>
緑隂繁處小堂開野蝶園蜂自去來細草有情雙駐屐<lb/>
逺山無數一登臺幽花坐愛栽時滿俗客空教到後回<lb/>
病起三年猶未賞短垣多雨長莓苔<lb/>
　　　重經慈恩寺憶張滄洲題瑢僧故廬<lb/>
石橋飛步欲凌空百尺清隂九折通水底樓臺天上下<lb/>
岸邊花柳路西東春題杏苑懷張籍晝卧廬山夢逺公<lb/>
今日一杯還一曲獨吟孤酌與誰同<lb/>
<pb n="KR4e0120_WYG_016-16b"/>
　　　苦雨次韻方石五首<lb/>
雨足街衢水到門幾家兒女競罌盆疑占石礎經時潤<lb/>
夢駭雷車昨夜飜河若可填烏敢避日如能照犬須奔<lb/>
南鄰老伴非耽飲直為愁多共酒樽<lb/>
悲歌徹夜掩重門急雨聲髙應皷盆破屋有情看突兀<lb/>
顛崖無力捄傾飜街頭濁浪如山壅天上行雲學馬奔<lb/>
誤向北鄰招杜甫不勝愁絶對空樽<hi>時方石䘮内</hi>
海中誰洩尾閭門天上疑傾玉女盆夸父力窮空競逐<lb/>
<pb n="KR4e0120_WYG_016-17a"/>
商羊舞罷復飛飜議多鄰壑功難就戰退詩壇殿已奔<lb/>
兩月内曹無職補大官剛减病時樽<lb/>
直下天潢是海門蛟龍何意覆池盆身如斷梗沙邊泊<lb/>
夢逐虛舟浪裏飜風伯縱靈應郤走月娥空老更誰奔<lb/>
鬱攸重作中宵祟欲效欒郎噀酒樽<hi>時有水菑</hi>
病掩愁城不出門直須牛飲院家盆天瓢有底從教罄<lb/>
屋瓦無情也任飜占憶田家今昔話唁勞鄰使往來奔<lb/>
青絲白日空相送不得髙歌共此樽<lb/>
<pb n="KR4e0120_WYG_016-17b"/>
　　　送崔指揮謙漕運還大河<lb/>
滯雨濃雲黯不收漕歌聲動木蘭舟星稀禁闕天初霽<lb/>
水落長淮地始秋國計已隨山共積歸心應與水争流<lb/>
山南後裔聲名在要識清朝有壯猶<lb/>
　　　寄哭王允達中書次方石韻<lb/>
金華西下路﨑危又闢齊山第一支乘化不隨𤣥鶴返<lb/>
懷歸空與碧山期生前義重同心在身後囊空老僕知<lb/>
極目闗河飛旐逺為君惆悵立多時<lb/>
<pb n="KR4e0120_WYG_016-18a"/>
　　　重經西涯<lb/>
𣺌渺平田水滿湖早秋天氣雨晴初灘聲赴壑如相競<lb/>
鳥影凌空半欲無未采蘋花憐寂寞旋栽松樹見扶踈<lb/>
經過自與行吟約未覺何顒此興孤<lb/>
　　　社齋院署次前韻答方石<lb/>
瀛海分明不受舩三山漫與十洲連鸞飛鶴㪚驚千里<lb/>
月迥星踈共一天跡似杜陵休比浪詩成曼碩自須憐<lb/>
玉堂槐影依稀在獨坐吟燈思惘然<lb/>
<pb n="KR4e0120_WYG_016-18b"/>
　　　索酒一首與方石<lb/>
下馬呼童索酒忙出門黄霧正茫茫應慙野興緣秋减<lb/>
乍覺輕寒與病妨彭澤漫勞王宰送新豐不學馬周狂<lb/>
亦知善戲非成虐晬盎從來别有方<lb/>
　　　重逰西涯次韻方石<lb/>
流水平堤柳繞垣重來又隔幾寒暄輕鷗似解隨人意<lb/>
老馬猶能識寺門千載髙情彭澤社百年幽事杜陵村<lb/>
王郎亦有携琴興聊共清風石上尊<lb/>
<pb n="KR4e0120_WYG_016-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_016-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十六<lb/>
</p>
<p>
</p>
  </div>
<div>
<head>懷麓堂集巻十七</head> <lb/>
    <p>
<pb n="KR4e0120_WYG_017-1a"/>
欽定四庫全書<lb/>
　懷麓堂集巻十七<lb/>
　　　　　　　　　　　　明　李東陽　撰<lb/>
　詩稿十七<lb/>
　　七言律詩<lb/>
　　　𢎞治己酉十月恭陪茂陵禫祭途次次韻答謝<lb/>
　　　方石贈别<lb/>
萬里長空送逺颸馬頭西向禁垣辭鄭公聽履星俱下<lb/>
<pb n="KR4e0120_WYG_017-1b"/>
列子乘虛氣可騎狂似山城吹㡌客恍如塵海泛槎時<lb/>
詩人莫訝天將雪雪後尋春更有詩<lb/>
　　　宿劉諫議祠用前韻<lb/>
廟門髙樹響靈颸直諫猶懷慷慨辭海内鳴陽希世有<lb/>
仗前瘖馬任人騎江山盤礴堪輿氣精爽分明夢覺時<lb/>
千載腐儒憂國念為公三歎一題詩<lb/>
　　　望狄梁公祠用前韻<lb/>
碧山西望遡流颸欲弔唐䰟誦楚辭寄逺束芻誰與致<lb/>
<pb n="KR4e0120_WYG_017-2a"/>
衝寒瘦馬不勝騎心懸晋嶺瞻雲地功在虞淵取日時<lb/>
預擬明年寒食候莓苔壁上為留詩<lb/>
　　　宿西陵朝房用前韻<lb/>
漢家陵壑動悲颸汾水經秋憶舊辭海上桑田春幾變<lb/>
人間鐵馬夜還騎瞻疑日角臨朝地立似天門待漏時<lb/>
山下擁裘寒不寐獨吟聊且罷聯詩<lb/>
　　　重謁茂陵用前韻<lb/>
寢樹寒聲起夜颸載聞清廟有歌辭鼎湖已逐羣龍化<lb/>
<pb n="KR4e0120_WYG_017-2b"/>
周馭空傳八駿騎千古山川神陟地三年祥禫禮成時<lb/>
㣲臣亦抱劬勞恨萬事傷心忍賦詩<lb/>
　　　陵祀歸聞賜戴煖耳諸公有作再借前韻五首<lb/>
烏紗巾上透凉颸一髪君恩力未辭賜煖宫貂同日戴<lb/>
冐寒郊馬有人騎耳聞明主如絲詔心似窮民挾纊時<lb/>
明向玉階還稽首羔羊重續退公詩<lb/>
天上晴雲㪚煖颸曉霜先與賜貂辭宫墀正引千官拜<lb/>
塞馬方懷賈客騎興豈龍山吹㡌日恩同漢帝觧衣時<lb/>
<pb n="KR4e0120_WYG_017-3a"/>
瓊樓玉宇寒多少擬和新詞學進詩<lb/>
輕盈弄日煖含颸短髪䝉茸亂不辭狐掩敝裘慙並價<lb/>
馬驚寒影怯初騎寧同趙服隨胡制不似齊宫汙肉時<lb/>
寄語春風莫吹郤多情長誦感恩詩<lb/>
拂面寒生雪後颸十金貂價豈容辭鵕䴊秖解戎衣著<lb/>
狐貉空隨獵馬騎禮重鄘人歌䑕日功多楊子㧞毛時<lb/>
君恩不與炎凉變欲和唐官賜葛詩<lb/>
午門晴旭颺輕颸拜領恩綸竟莫辭八座敢誇三珥貴<lb/>
<pb n="KR4e0120_WYG_017-3b"/>
千金不羡五花騎休論孟徳頭風事絶勝楊候耳熱時<lb/>
老去毛君猶未秃玉堂閒寫賜貂詩<lb/>
　　　尚矩還自南畿宿城西髙氏園出訪而還次亷<lb/>
　　　伯韻一首<lb/>
名園秪在寺垣西客袂無端此再携鴉背夕陽天上下<lb/>
馬頭晴雪路髙低吟思謝氏池邊草渇憶蘇郎醉後虀<lb/>
嵗晚朝天應不逺不須愁滑向春泥<lb/>
　　　十一月朔喜雪次韻答周松露亞卿<lb/>
<pb n="KR4e0120_WYG_017-4a"/>
卜嵗何勞問大貞雪飛元不待嘉平未看麥應兩岐秀<lb/>
且賞花開千樹瓊天向白時知夜盡地從消處見陽生<lb/>
青綾被底餘寒在獨有懷人夢不成<lb/>
　　　西域貢獅將至有詔遣行人道郤之鳴治侍講<lb/>
　　　有述敬次來韻一首柬舜咨伯常二禮部<lb/>
萬里狻猊初郤貢一時臺省共騰歡極知聖學從心始<lb/>
誰道忠言逆耳難漢代漫誇龍是馬隋家空信鳥為鸞<lb/>
非才敢作清朝頌獨和新詩寫寸丹<lb/>
<pb n="KR4e0120_WYG_017-4b"/>
　　　元日早朝<lb/>
紫殿朱䦨白玉坡天風吹樂下雲和城頭星斗知春早<lb/>
苑外旌旗拂曙多龍集載看新嵗紀鳳池初煖舊恩波<lb/>
擬將無逸陳周戒咫尺君門奈逺何<lb/>
　　　郊祀喜晴有述<lb/>
碧烟消盡露華凝目極瑶壇第九層清珮緩隨馳道月<lb/>
絳籠髙應午門燈<hi>郊祀時樹大燈籠與正陽門燈相應</hi>風傳廣樂聲初下<lb/>
天近燔柴氣已升人意可占神意悅萬年靈祚永堪膺<lb/>
<pb n="KR4e0120_WYG_017-5a"/>
　　　夀董圭峯六十二首<lb/>
百尺圭峰勢入雲看君標格動人羣雄才㨗可時揮翰<lb/>
老眼明堪夜校文千載極星當闕見九霄清鶴傍城聞<lb/>
長生㑹裏神仙客宴罷宫筵酒再醺<hi>是日經筵</hi>
六袠纔臨未二毛置身元合在仙曹登科記有曽刋策<lb/>
直講恩多舊賜袍陌上兒童知姓字館中年徳讓耆髦<lb/>
東夷不用詢安否親見先生夀骨髙<hi>董嘗使朝鮮</hi>
　　　𢎞治庚戌三月十五日殿試讀巻東閣次都憲<lb/>
<pb n="KR4e0120_WYG_017-5b"/>
　　　屠公韻<lb/>
閶闔門深紫殿春先朝舊典一時新文章妙極寰區選<lb/>
陶冶同歸大造仁世有真祥非物寳天將吾道付儒紳<lb/>
狀元忠孝何人是遥見香爐上玊宸<lb/>
　　　十七日文華殿讀巻次司馬馬公韻<lb/>
龍虎榜中新得士鳳凰詔下正求才宫袍錦簇班初合<lb/>
御筆紅批巻未開跪捧案香當北面步隨仙躅下中台<lb/>
鑾坡兩度沾恩宴猶憶先皇舊賜杯<lb/>
<pb n="KR4e0120_WYG_017-6a"/>
　　　十八日聽傳臚有作<lb/>
金蓮影與赭袍明華葢前頭次第行黄紙數行丹詔字<lb/>
鴻臚三唱甲科名雲邊曉日中天見夢裏春雷昨夜聲<lb/>
歸向長安聽人語聖朝羅網盡豪英<lb/>
　　　十九日恩榮宴席上作<lb/>
隊舞花簮送酒頻清朝盛事及嘉辰星辰晝下尚書履<lb/>
風日晴宜進士巾圍撤漢科三日戰苑看唐樹九回春<lb/>
丹心未老時頭白猶是當年獻策身<lb/>
<pb n="KR4e0120_WYG_017-6b"/>
　　　送張亞卿文淵廵山海諸闗<lb/>
百二重闗擁帝京大夫持節正東行風聲匝路旌旗繞<lb/>
月影連山睥睨平秦策本無空萬里漢降能受秪三城<lb/>
極知經濟吾儒事要使賢勞答聖情<lb/>
　　　送陸貢士答還常州<hi>亷伯庻子之弟也</hi>
霜蹄歴塊蹔須驚可信青雲路未平楊意幾時能薦士<lb/>
子由剛道不如兄花迷苑外愁中望草入江南夢裏生<lb/>
因憶晉陵親舊地送君非是道傍情<lb/>
<pb n="KR4e0120_WYG_017-7a"/>
　　　寄和愚得謝先生韻二首<lb/>
樓髙未許俗人來坐看風江雪浪頺不受苦吟嘲飯顆<lb/>
偶傳新賦出天台聽餘百鳥惟聞鳯閱盡千花始見梅<lb/>
逺道夀公無一物願將碧海注金杯<lb/>
蘭舟舊興久相違藜杖餘光得暫依二阮有情還共社<lb/>
兩䟽休恨不同歸漢宫直擁青綾被越調歌傳白苧衣<lb/>
莫向江湖重回首故人天上曉星稀<lb/>
　　　礪庵為毛給事作<lb/>
<pb n="KR4e0120_WYG_017-7b"/>
學得磨礱嵗月深都將片石付分隂無瑕始見他山玉<lb/>
有用終為大冶金轉覺工夫非舊步肯教圭角變初心<lb/>
未論商鼎調羹事先進君王納誨箴<lb/>
　　　早朝露坐<lb/>
七月凉生暑未徂似聞宫葉下髙梧城頭急雨時來去<lb/>
雲際踈星乍有無清漏水聲催玉箭絳籠燈影動金鋪<lb/>
長安道暍知多少坐待天風一夜蘓<lb/>
　　　左時翊方伯輓詩<lb/>
<pb n="KR4e0120_WYG_017-8a"/>
漫説仙壇有地靈早將塵滓濯清泠多才擬作梁園賦<lb/>
好古親書漢石經駟馬門髙歸興遶五羊城逺使車停<lb/>
桂坡坡上懷人處月落梁空夢易醒<lb/>
　　　送閔都憲鎮兩廣<lb/>
早聞新命出臺端多少都人夾道看五嶺以南惟此鎮<lb/>
六卿之外更何官風傳夜柝營門静霜捲晴旂海氣寒<lb/>
二十八年鵷鷺侣珮環聲裏聽和鸞<lb/>
　　　聞應寧逰西山以雨不果戲贈一首<hi>時久旱</hi>
<pb n="KR4e0120_WYG_017-8b"/>
六載金山夢玉泉北來雙袖幾便旋杜陵雨怯期空負<lb/>
赤壁風髙興已仙濃愛午雲籠苑樹暗驚春浪打湖舩<lb/>
蒼頭也識蒼生意解為逰人一莞然<lb/>
　　　夀盧方伯廷佐<lb/>
秣陵花竹卧新莊畫省薇垣舊夢長長有夀顔紅勝酒<lb/>
儘教詩鬢白於霜一錢不用買明月萬事無如歸故鄉<lb/>
欲采靈芝為公夀久知仙藥是家藏<hi>盧有瑞芝</hi>
　　　十月既望曽太僕席上見雪呈諸同年<lb/>
<pb n="KR4e0120_WYG_017-9a"/>
十月長安見雪初舞風簾幕愛蕭踈寒欺燭影花相妬<lb/>
淺映盃光玉不如五出未開應避汝二毛新㸃正慙予<lb/>
同年㑹裏清時樂欲賦豐年興有餘<lb/>
　　　寄應寧提學用留别韻二首<lb/>
天上詞垣近省闈十年毛羽愛追飛南池水煖鵾重化<lb/>
西華風髙鴈未歸絶足風塵須獨步初心道徳肯相違<lb/>
網羅剩有求才意未放山林老布衣<lb/>
聲價曽傾翰墨林聖朝風教竟誰任氷霜故有回春力<lb/>
<pb n="KR4e0120_WYG_017-9b"/>
梁棟應勞種樹心猶記籍分中秘久更無名謁外臺深<lb/>
纔看白髪窺青鏡又逐離情上短簮<lb/>
　　　次嚴宗哲太守留别韻兼寄應寧<lb/>
宦轍南來萬里身二川西望入三秦從知太守多名士<lb/>
更喜監司是故人滄海夜驚鯨力破碧霄晴指鳳毛新<lb/>
他年記取留詩别庭雪初回柳未春<lb/>
　　　體齋偶談舊譜出湘潭因取舊刻古潭私印為<lb/>
　　　贈并侑以詩<lb/>
<pb n="KR4e0120_WYG_017-10a"/>
片石當年手自鎪姓名猶記古潭州老來悔作兒童戲<lb/>
質在長含瓦礫羞郡邑舊分從逺譜文章新價託名流<lb/>
鄉評世講吾人事傳語雲仍次第收<lb/>
　　　用前韻答曰㑹中書<lb/>
寸鐵空勞兩字鎪天教完壁送鄰州喬遷漫有時哉歎<lb/>
舊匵翻為待者羞李氏石無佳子弟蘇家山是假風流<lb/>
極知伯仲文章貴應與詞林並價收<lb/>
　　　代石留别用前韻<lb/>
<pb n="KR4e0120_WYG_017-10b"/>
純質親勞琢更鎪又隨筐篚過旁州相逢郤有摶沙恨<lb/>
欲往先防見玉羞<hi>體齋家有王</hi>君義比金誰合斷我心非水<lb/>
亦分流如聞翰苑將移篆<hi>予攝篆久體齋以新秩當受篆</hi>願與鈐封一<lb/>
處收<lb/>
　　　青谿聞體齋古潭之説有詩嘲次韻以解<lb/>
竒事非闗功力鎪桑乾從古説并州登龍郤恨通家晚<lb/>
獻璞翻為識者羞豈謂他山無片石誰能隻手斷長流<lb/>
春曹不許書名籍别付詩壇掌故收<lb/>
<pb n="KR4e0120_WYG_017-11a"/>
　　　聖駕詣郊壇省牲喜晴次阮禮部韻二首<lb/>
玉堂鈴索報新時又尚南郊候省牲照日山龍明有象<lb/>
行空劍舄迥無聲層城近識彤樓麗複道遥看羽葢輕<lb/>
誰道碧壇𤣥貺逺天心先格主心誠<lb/>
九重宫殿一時時帝帥千官視五牲獻瑞雲師朝送彩<lb/>
避塵風伯夜無聲虎賁帳合龍旂繞羽士班聯鶴帔輕<lb/>
應識感通非浪語駿奔何力助精誠<lb/>
　　　張亞卿文淵翟都憲廷瑞湯諭徳維立領武官<lb/>
<pb n="KR4e0120_WYG_017-11b"/>
　　　誥草事奉贈一首<lb/>
曲池方檻緑周遭北闕回瞻象魏高臺省衣冠新接武<lb/>
神仙官府自分曹書函御寳開紅玉酒出宫壺㵼碧濤<lb/>
見説武階名籍重未妨精鑒入秋毫<lb/>
　　　送曹都憲出鎮薊州諸闗<lb/>
居庸東下接榆闗千尺層城萬仭山秋有桑麻生事足<lb/>
夜無烽火戍樓間帳前貔虎知嚴令嵗晚風霜識壯顔<lb/>
畧試一方經濟手歸來重補舊朝班<lb/>
<pb n="KR4e0120_WYG_017-12a"/>
　　　元日早朝<lb/>
九門深掩禁城春香霧籠街不動塵玉帳寒更傳虎衞<lb/>
彤樓曉色聽鷄人簾前樂應紅燈起階下班隨綵仗陳<lb/>
朝㪚東華看霽日午烟晴市一時新<lb/>
　　　孟春陪廟祀<lb/>
闕角鐘鳴寢殿開羽旗鱗甲繡成堆班齊禁旅分行入<lb/>
拜罷宫盤捧胙來九廟神靈同日降四時霜露及春回<lb/>
廟街出外頻翹首一道笙歌遶地雷<lb/>
<pb n="KR4e0120_WYG_017-12b"/>
　　　郊壇候駕<lb/>
御座亭亭覆朶雲行宫佳氣正氤氲風旂繚繞空中降<lb/>
午漏依稀閣外聞貴戚賜衣多錦繡内厨頒饌屏芳葷<lb/>
齋堂向月懸清珮擬候瑶壇入夜分<lb/>
　　　郊壇分獻再得四瀆<lb/>
宿氛銷盡夜無烟萬燎光長複道連陟降祥如水行地<lb/>
祼將心與月當天羽衣道士通儀節白髪犧人説豆籩<lb/>
猶記䇿名分獻日去年風景似今年<lb/>
<pb n="KR4e0120_WYG_017-13a"/>
　　　慶成宴有述<lb/>
綵旗珠纛舞晴風香案前頭玉陛東天籟迥隨仙樂下<lb/>
日華偏近御顔紅百年覆載生成後一代君臣禮意中<lb/>
郊獻幾回分殿坐聖恩神貺兩難窮<lb/>
　　　送彭進士杰之南曹<lb/>
幾年宦路説通家二仲風流世所誇去日獨吟池上草<lb/>
到時同醉寺前花芭蕉月冷春題字棠樹風清晩㪚衙<lb/>
為報髙堂消息近舊都元不是天涯<lb/>
<pb n="KR4e0120_WYG_017-13b"/>
　　　送周進士綂知宿州<lb/>
甲科文采重弓裘親見趨庭接宦逰坐愛簮袍能待客<lb/>
去看冠葢得分州宫前碧柳先春動河上清波帶雪流<lb/>
共道中原風土勝向來凋疾待君瘳<lb/>
　　　送王公濟歸省<lb/>
鶚薦南來勢入雲鵷行東下暫離羣江山别與詩相助<lb/>
花柳濃将酒共醺親老秪應憐見面子才誰不愛為文<lb/>
西堂八月清如水坐爇名香待令君<lb/>
<pb n="KR4e0120_WYG_017-14a"/>
　　　送伍主事符歸省<hi>其父孟賢㕘政予同年進士</hi>
畫省郎官着錦衣緑波晴漾綵帆飛天池水足鵾仍化<lb/>
庭竹隂成鳳始歸魯史法應傳衮鉞宋科心不在輕肥<lb/>
題詩為寄同年老有子如君眼底稀<lb/>
　　　送劉御史丙奉使歸省<lb/>
楚山髙不礙雲飛春日偏明繡豸衣人自烏臺持節下<lb/>
天教白髪待兒歸新巢閣鳳還千仭舊種庭椿過十圍<lb/>
極目滇南山盡處平安莫遣報書稀<lb/>
<pb n="KR4e0120_WYG_017-14b"/>
　　　送屠大理元勲録刑福建<lb/>
九寺官髙重兩京北來冠葢且南征清憐解槖留家地<lb/>
老識登堂拜母情司馬晝逰非衒寵歐陽夜坐本求生<lb/>
况逢紫鳳銜書日盆覆須教仰大明<lb/>
　　　九橋書屋為京學陳教授作<lb/>
八壺隂處九橋東水閣山樓面面通栽藥地餘經嵗雨<lb/>
讀書聲遍隔林風聘君名跡江湖外少宰文章感慨中<lb/>
猶有弦歌遺業在誤疑家塾是黌宫<lb/>
<pb n="KR4e0120_WYG_017-15a"/>
　　　沈郎中尚倫母夀詩<lb/>
白髪蕭然林下風夀筵芳事幾家同星朝婺女極當北<lb/>
水繞秣陵江正東梅籠出林朝雨熟魚舩入市晩潮通<lb/>
鳳雛不假青鸞使自領天書出禁中<lb/>
　　　送董行人<graphic n="KR3503" url="https://raw.githubusercontent.com/kanripo/KR-Gaiji/master/images/KR3503.png" mimeType="image/png"/>奉使交南<lb/>
紫泥新詔出彤宫帝遣南乘使者驄四面樓舩通海氣<lb/>
九霄旌節下天風仙蓂萬業占堯歴化日重輝仰舜瞳<lb/>
聞道奉揚恩澤徧逺人無地不呼嵩<lb/>
<pb n="KR4e0120_WYG_017-15b"/>
　　　送茹知縣鑾<lb/>
百里孤城枕太行縣名元出古陶唐清時政簡仍多税<lb/>
甲第才髙不愧郎天闕近應沾雨露枳叢低豈礙鸞凰<lb/>
極知此去非長别一曲離歌意許長<lb/>
　　　過真武廟懷朱文鳴亡友<lb/>
淼淼滄波白鷺飛苔㾗長滿釣魚磯松隂不改三珠樹<lb/>
鶴夢還醒一羽衣細數鄰家遺老盡久懷同學故人稀<lb/>
沿流不覺尋詩逺把酒看花事事違<lb/>
<pb n="KR4e0120_WYG_017-16a"/>
　　　四月二十二日日講初罷柬體齋學士先生<lb/>
三十年來兩月忙講筵猶飽大官羊聯班左掖天顔近<lb/>
散直西堂雨氣凉秪謂積誠須感格敢言多暇得倘徉<lb/>
詞垣老友箴規在未遣茅心一夜荒<lb/>
　　　送江主事澤之清江因柬徐用和太守<lb/>
淮上分司隔郡城舊逰兹復贈君行官非外補猶差遣<lb/>
客不頻來少送迎莫倚名題金榜貴直将心付水曹清<lb/>
多情為問山陽守種得甘棠幾樹成<lb/>
<pb n="KR4e0120_WYG_017-16b"/>
　　　送袁道士還任南京朝天宫<hi>倪禮部内黨也</hi>
重來京國夢如昨再到冶亭山已秋頗覺烟霞非世外<lb/>
誤迷花竹是江頭誰将載酒供新帳我有題名紀舊逰<lb/>
應向青溪老仙客借騎輕鶴下瀛洲<lb/>
　　　賜枇杷<lb/>
尚方珍果賜新嘗分得江南百顆黄逺道不妨經月暑<lb/>
冷枝疑帶隔年霜龍箋帖罷名初散翠籠開時手亦香<lb/>
歸領君恩薦家廟不禁清淚滿衣裳<lb/>
<pb n="KR4e0120_WYG_017-17a"/>
　　　送張以蒙知廬陵<hi>兄裕夫為江西叅議</hi>
扁舟曽問吉州名二十餘年此送行山半有田皆地力<lb/>
夜深無巷不書聲封疆正屬分符寄撫字真勞作縣情<lb/>
明到大藩叅謁罷不妨風雨話彭城<lb/>
　　　賜楊梅<lb/>
官河催載滿船氷十月楊梅入帝京沁齒不知紅露濕<lb/>
到詩偏助玉堂清名從傅鼎遥分派價比隋珠亦稱情<lb/>
再拜文華門外地講筵恩重若為榮<lb/>
<pb n="KR4e0120_WYG_017-17b"/>
　　　送衍聖公以某還曲阜<lb/>
岱宗佳氣鬱崔巍閥閲門髙衆所歸一道仙槎依嵗轉<lb/>
四山靈鳥避林飛彤墀引罷新呈馬寳篆沾餘舊賜衣<lb/>
郤恨星軺常夜發霜時携酒意多違<lb/>
　　　愚樂傳公嘗種松數百株讀書其下有主松書<lb/>
　　　院在焉為作詩以遺其子若孫<lb/>
舊時書屋長為主手種青松間石根卧擁白雲春下榻<lb/>
到隨寒月夜開門風霜閲歴無年嵗樽酒過逢有子孫<lb/>
<pb n="KR4e0120_WYG_017-18a"/>
聞說大夫封已貴故枝新葉總沾恩<lb/>
　　　賜藕<lb/>
秪向名花看畫圖忽驚仙骨在泥塗輕同握雪愁先碎<lb/>
細比餐氷聴郤無郭北芳菲懷故里江南風味憶西湖<lb/>
渇塵此夜消應盡未羡金莖與玉壺<lb/>
　　　送柳拱之憲副之岷州兼柬應寧提學宗哲太<lb/>
　　　守<lb/>
蜀雨秦雲萬里程賢勞還屬使君行山連舊鎮遥分省<lb/>
<pb n="KR4e0120_WYG_017-18b"/>
勅换新官尚典兵味少漸知塩酪美地寒偏覺毳裘輕<lb/>
殊方郤喜同鄉話不負雞壇下馬盟<lb/>
　　　林侍郎輓詩<lb/>
廟堂風采重於山多住江南草木間一代循良須不愧<lb/>
百年氣運恐相闗氷霜節苦天應識亥豕書存手自刪<lb/>
莫道衣冠無廕澤聖朝恩命果重頒<lb/>
　　　寄壽菊羅郎中公給事中鑒之父時九十有三<lb/>
　　　矣<lb/>
<pb n="KR4e0120_WYG_017-19a"/>
久從仙骨見鯢鮐又報春風壽域開滿眼兒孫纔一頷<lb/>
遶園松橘是重栽衣冠解識先朝事車馬飜無長者来<lb/>
州里後生曾致祝十年詩札愧新裁<lb/>
　　　寄輓金陵陸廷玉<lb/>
韋布居然古意存向來城市豈堪論門多剰地容山水<lb/>
家有遺書付子孫逺道風塵違執紼舊時樓閣記開樽<lb/>
江空歲晚情無限郤寄燕歌弔楚魂<lb/>
　　　于景瞻府尹夀詩<lb/>
<pb n="KR4e0120_WYG_017-19b"/>
半生夷險路從容晚歳真於萬事慵京尹望髙曽薦鶚<lb/>
省郎官貴早乘龍秋添華髪將詩老春入酡顔映酒濃<lb/>
湖海秪今耆舊少一人長對兩髙峯<lb/>
　　　次韻匏菴聞王古直至之作<lb/>
老来不記入京年舊事依稀屈指前身似野僧纔有髪<lb/>
家如漁叟更無舡秪愁别久今衰矣不覺詩成為囅然<lb/>
春夜定知何處宿漫從新市買燈懸<lb/>
　　　送張兵馬考績還南京<lb/>
<pb n="KR4e0120_WYG_017-20a"/>
石頭城闕路岧嶤南去長干十里遥野樹林踈寒映雪<lb/>
官河水長暗生潮帆檣數㸃天空濶鷄犬千家夜寂寥<lb/>
三載一官初獻績幾人翹首望回軺<lb/>
　　　吕亞卿天章求詩夀其妹黄宜人時天章以使<lb/>
　　　歸<lb/>
誰詠皇華入夀筵故家門閥尚依然扶衰試煮英公粥<lb/>
念寡新分范氏田拂鏡飛霜秋漸滿開樽華月夜將圓<lb/>
莫嫌老婺光芒减曾見騰輝上九天<lb/>
<pb n="KR4e0120_WYG_017-20b"/>
　　　院中即事<lb/>
硯氷呵墨印開封獨坐髙簷落葉中籌唱有聲催短日<lb/>
氅披無力禦長風羸驂向晩還思秣老鶴驚寒欲唳空<lb/>
遥羡玉堂諸院長酒盃能緑火能紅<lb/>
　　　予嘗復書於屠都憲朝宗稱之為丹山先生葢<lb/>
　　　謂其家四明有此山爾朝宗乃更其舊號以詩<lb/>
　　　謝予次韻奉答且以兩篆字贈之<lb/>
弱毫誰道力如杠漫作丹山小篆雙千嵗早占仙是骨<lb/>
<pb n="KR4e0120_WYG_017-21a"/>
四明休詫石為牕直須號令驚山嶽何止才名動浙江<lb/>
况有烟霄天上曲楚歌從此不成腔<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_017-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十七<lb/>
</p>
<p>
</p>
  </div>
<div>
<head>懷麓堂集巻十八</head> <lb/>
    <p>
<pb n="KR4e0120_WYG_018-1a"/>
欽定四庫全書<lb/>
　懷麓堂集巻十八<lb/>
　　　　　　　　　　　　明　李東陽　撰<lb/>
　詩稿十八<lb/>
　　七言律詩<lb/>
　　　癸丑春闈試畢次韻知舉倪侍郎先生二首<lb/>
公道如天望眼開片雲無地著羣猜千鈞用盡能辭力<lb/>
萬木掄餘始見材枕為聽更寒自警門因看月夜頻推<lb/>
<pb n="KR4e0120_WYG_018-1b"/>
虛慚淺薄持衡地十度懸科五度來<lb/>
夜燈人靜不成眠親聽王襃頌得賢聖代文章真盛矣<lb/>
少時情興轉翻然麟凰徧藪元多瑞奎壁分宮亦並躔<lb/>
南省東堂嘉話裏幾人同事復同年<lb/>
　　　陸貢士筌以伯兄冶齋學士校藝春闈避不入<lb/>
　　　試將歸常州詩以送之<lb/>
杏園花夣晚相迷又向東風駐馬蹄冶外有金元自躍<lb/>
竹邉多鳳且分棲春光逐路生新草江水隨潮入舊溪<lb/>
<pb n="KR4e0120_WYG_018-2a"/>
得失漫須看目睫天留名姓榜前題<lb/>
　　　祈雨齋居<lb/>
日日風霾夜夜隂小堂何地豁幽襟花遲别苑春全盡<lb/>
井渇空缾水更深玉署幾驚欹枕夣赤霄徒有望霓心<lb/>
桑林禱罷仍翹首宵旰勤勞恐未禁<lb/>
　　　送進士歸省<lb/>
眼見宮袍换錦衣偶從文字託光輝宵辭禁漏銅龍盡<lb/>
曉散朝行白鷺稀千里馳驅才始見一生温飽志全非<lb/>
<pb n="KR4e0120_WYG_018-2b"/>
定須不學長安孟秪向春風得意歸<lb/>
　　　寄莊定山<lb/>
六峯東面一江横此老逃名竟得名山屋到秋驚雨破<lb/>
野舟經日任潮生消愁物已盃中辦得意詩還枕上成<lb/>
三十年前携手地寺門斜月晚鐘聲<lb/>
　　　寄吉安顧太守天錫<hi>天錫嘗為族祖希蘧先生修永新墓且刻遺集</hi>
百年交誼此何勤骨肉誰教異姓分郡有殘編存故老<lb/>
野多荒草認空墳山頭迥立千年表峽口寒封十丈雲<lb/>
<pb n="KR4e0120_WYG_018-3a"/>
從此思君應不忘更披新刻見遺文<lb/>
　　　送楊志仁憲副之山東<lb/>
歇馬長安坐曉涼憶君曽接舊鵷行北來宮殿千門月<lb/>
東去關山滿路霜栁氏家傳唐訓法班生世有漢文章<lb/>
竹林花徑經年别應向春宵夣玉堂<lb/>
　　　送馬貟外金謫判廬江<lb/>
春明門外報離筵忽為題詩意惘然暑去清風剛拂面<lb/>
雨來新水欲勝船誰將白璧横官道信有黄楊厄閏年<lb/>
<pb n="KR4e0120_WYG_018-3b"/>
從此思親兼戀闕定依南斗望中天<lb/>
　　　送同年汪憲使希顔之貴州<hi>汪嘗以希蘧府君遺墨見遺</hi>
憲節東來日未曛使軺西去復離羣佳期不負秋城雨<lb/>
别思先停晚樹雲月裏虧盈天自定世間夷險路平分<lb/>
故家遺墨勞珍贈愧乏千金可報君<lb/>
　　　次韻送李天瑞二首<lb/>
莫問潮陽路幾千兩州山水鎮相連重來京國無知者<lb/>
卻望江湖更渺然賈傅少能為世計後山貧不受人憐<lb/>
<pb n="KR4e0120_WYG_018-4a"/>
雲霄剩有囬翔地北鴈南鴻又一年<lb/>
兩疏金門一月餘使<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>重檢舊圗書亦知廊廟心仍在<lb/>
奈有山林癖未除戒酒不從花底醉愛舟多在水中居<lb/>
禁林風雪懷人夜已覺輕寒薄綺疏<lb/>
　　　送薛吉士給養病<lb/>
十五年中兩校文多才頻見出人羣金門漏永平明入<lb/>
玉署書聲半夜聞别夣幾回欹枕月歸心一片渡江雲<lb/>
須知館閣儲賢地可見詞章是䇿勲<lb/>
<pb n="KR4e0120_WYG_018-4b"/>
　　　雪夜追次坡翁韻四首<lb/>
物華隨地歛穠纎始識𤣥㝠號令嚴祗樹未春花作雨<lb/>
觧池初夜水生塩粧疑淡掃時窺鏡舞恨低飛不過簷<lb/>
漫向蒼生占喜色凍愁先到兩眉尖<lb/>
放朝聲裡散晨鴉閒取詩題賦雪車陸海平翻千頃浪<lb/>
江梅亂落滿城花幾人標格如江令何處交情有戴家<lb/>
不盡髙樓看爽氣擬尋樵跡認山义<lb/>
賦形隨意極毫纎白戰壇空未解嚴過眼幻疑看石髓<lb/>
<pb n="KR4e0120_WYG_018-5a"/>
入茶清不讓羮塩紅塵舊夣迷香陌白屋新愁擁破簷<lb/>
卻望五門天上峙登髙無路擬城尖<lb/>
凍雲飛盡北臺鴉曽辱東坡小駐車潁水聚星他夜戰<lb/>
玉堂㣲霰幾回花孤吟信可成詩案險句争傳出道家<lb/>
絶勝江南無雪地斜陽空立路三义<lb/>
　　　正月四日受郊戒復陪廟享是日飲福受胙皆<lb/>
　　　免<lb/>
曉聽綸音出殿東午陪親祀入神宫齋期已先庚三日<lb/>
<pb n="KR4e0120_WYG_018-5b"/>
輦路遥清巽二風禮異冠裳隨地改望髙宗廟與天通<lb/>
恭聞飲福新停觶精意同歸陟降中<lb/>
　　　郊祀賜文綺有述<lb/>
金吾衛士夜催朝門外承恩賜錦袍裁就巧隨宮漏盡<lb/>
拜時紅近朶雲髙須知左右齋明地不負東南貢篚勞<lb/>
經幄史臣頻荷寵駿奔今日愧重遭<lb/>
　　　正月七日郊壇分獻得山川<lb/>
山川羣祀一壇分複道東來萬燎熏盡有精靈禆海嶽<lb/>
<pb n="KR4e0120_WYG_018-6a"/>
豈無功澤比風雲禮當人日天須應制出今王古亦聞<lb/>
從此八方歸禹奠願將㣲意託餘芬<lb/>
　　　送侍讀學士曽士美之南京<lb/>
薦章頻見出文淵重上春風建業船官好舊衘加兩字<lb/>
書成新史又三年西江使客多鄉信北院移文秪俸錢<lb/>
莫道鳳樓閒老手要看詞賦滿山川<lb/>
　　　屠都憲朝宗宅柬諸同席<hi>屠所居予舊屋也</hi>
諸曹冠蓋簇成雲上席叨承禮不羣舊屋有知應笑我<lb/>
<pb n="KR4e0120_WYG_018-6b"/>
髙堂多慶已慙君太牢胙美頒時薦南曲聲髙醉後聞<lb/>
橋梓一門春色裡栢臺餘䕃許同分<lb/>
　　　屏風燈青谿先生席上作<lb/>
真于剪刻露天機暗處生明識者稀春歩轉迷絲作障<lb/>
夜逰翻訝錦為衣曽聞雲母分班坐頗記金蓮出殿歸<lb/>
同是玉堂年少客晚從東壁借餘輝<lb/>
　　　戴松厓亞卿席上觀屏風燈用青谿宅韻<lb/>
丹青組織不同機製出方燈様轉稀熾炭煖回雕玉地<lb/>
<pb n="KR4e0120_WYG_018-7a"/>
繡雲暗動紫烟衣嬌兒解事憐春賞醉客多情惜夜歸<lb/>
莫向東曹誇歩障有人持錦鬪光輝<lb/>
　　　上元後十日㑹冶齋觀梅值雪限韻二首<lb/>
有約移尊玉署東小梅疎雪賞心同輕颺晚色還隨袖<lb/>
淺著春寒未滿叢娯客漫須琴有調催詩卻笑雨無功<lb/>
休論臘日三回白且勝元宵萬㸃紅<lb/>
片雪斜飄别院東此花風致偶能同飛從貝闕三千丈<lb/>
占慣春風第一叢剪刻似經詞客賦栽培多荷主人功<lb/>
<pb n="KR4e0120_WYG_018-7b"/>
相逢欲鬪空明色正對金杯臘酒紅<lb/>
　　　篁墩先生奉命同教吉士有詩見貽次韻奉答<lb/>
詞林盛事久相仍師席逢君喜不勝文望斗髙人正仰<lb/>
誨言珍重我先承清班白玉墀頭地舊業青藜杖裡燈<lb/>
同是感恩思效日直從鄉榜記賔興<hi>篁墩同壬午秋試</hi>
　　　次丹山屠都憲韻<lb/>
煖風晴雪散瑶天又向朝回宴集賢碧樹春隂髙比蓋<lb/>
玉堂氷溜大于椽規程永樂千年制<hi>庶吉士之選前甲申最盛</hi>衣鉢<lb/>
<pb n="KR4e0120_WYG_018-8a"/>
文安兩派傳<hi>予㧞選時保齋劉先生奉命領教賞敷其所舉士也</hi>剛道陽春無和<lb/>
者丹山山上有詩仙<lb/>
　　　再用韻自述二首<lb/>
列宿光分共一天姓名先後託羣賢清風重檢書千巻<lb/>
舊業曽占屋數椽聖代渥恩慚我負詞林故事許人傳<lb/>
欲將勤苦酬清逸又被官曹説地仙<lb/>
中年進學似登天轉覺文章畏後賢悔送隙光飛過鳥<lb/>
記栽堂樹小如椽科塲次第門生出教㫖丁寜閣老傳<lb/>
<pb n="KR4e0120_WYG_018-8b"/>
眼底功名非實地任誇千佛與羣仙<lb/>
　　　送許吉士天錫養病<lb/>
一㸃文星傍紫㣲士林方此佇光輝工詩不為唐科選<lb/>
卧病非同漢令歸舊友愛聽談玉署老親驚見著朝衣<lb/>
文塲講席周旋地道義重來幸不違<lb/>
　　　體齋先生夀六十<lb/>
傍人不信已稱翁祗愛朱顔㸃碧瞳一紀夀髙先過我<lb/>
六曹名重幾如公賔筵酒熟春初半使節山回日正中<lb/>
<pb n="KR4e0120_WYG_018-9a"/>
莫訝多情頻致祝老來向止説三同<hi>予嘗有三同詩贈</hi>
　　　中元送篁墩先生謁陵<lb/>
暫辭經幄下山郵獨愧官曹有去留天上羣仙歸袖領<lb/>
月中諸帝相神逰雲深輦路蒼崖合風落離宮錦樹秋<lb/>
試問未安新學舍舊名曽䕶碧紗不<lb/>
　　　寄答李白洲憲長<hi>聞其體肥過昔數倍</hi>
海北天南氣鬱蒸置身如在玉壺氷壯心不分縁詩瘦<lb/>
老手兼誇作吏能買地墝墟山有業寄書寥廓鴈無憑<lb/>
<pb n="KR4e0120_WYG_018-9b"/>
多情省樹休勞問嵗月空慚雨露仍<lb/>
　　　送王徳潤叅政還河南<hi>其子崇文亦予禮部所舉士</hi>
星朝初下紫㣲垣不為多情豈贈言兩世科名看放榜<lb/>
一時冠蓋送歸藩庭前槐老隂重合江上棠成樹已繁<lb/>
還向耆民宣聖徳萬人扶杖繞行軒<lb/>
　　　送盛郎中洪歸省崑山<lb/>
省郎飛歩躡仙梯駟馬門髙綽楔低春煖舊山多玉種<lb/>
嵗寒芳樹有鸞棲封章一一題名字歸夣時時繞路蹊<lb/>
<pb n="KR4e0120_WYG_018-10a"/>
今日聖恩教暫去望君長傍五雲西<lb/>
　　　天津八景<lb/>
　　　　拱北遙岑<lb/>
百尺髙樓拱帝廷北山秋望入空㝠太行西帶城烟碧<lb/>
碣石東連海樹青吟客放懷朝拄笏使逰翹首夜占星<lb/>
監司正屬埋輪地一夜朝天夣幾醒<lb/>
　　　　鎮東晴旭<lb/>
五夜城頭聽早雞海東紅日上雲梯飛烏曉颭朱簾影<lb/>
<pb n="KR4e0120_WYG_018-10b"/>
舞燕晴翻畵棟泥千里帆檣天逺近萬家村市屋髙低<lb/>
客來不用愁風雨無數風光入品題<lb/>
　　　　安西烟樹<lb/>
安西門外碧叅差緑樹層烟曉更宜縹緲不知天盡處<lb/>
霏㣲疑是雨來時林間暝色聞鐘杳野外寒光見日遲<lb/>
睡起鈎簾看午霽一川花鳥正離離<lb/>
　　　　淀南和風<lb/>
層軒南向坐薫風極目平疇逺近同萬里黄雲吹不㫁<lb/>
<pb n="KR4e0120_WYG_018-11a"/>
一天翠浪巻還空阜財正藉驅煩力飽士新成偃武功<lb/>
殿閣㣲涼天上句擬將餘興續坡翁<lb/>
　　　　吳粳萬艘<lb/>
長江西上接天津萬艦呉粳入貢新漕卒嘯風前後應<lb/>
篙師乘月徃來頻千年國計須民力百里山靈䕶水神<lb/>
秸銍古來先甸服萬方無處不尭仁<lb/>
　　　　天驥連營<lb/>
危䦨一曲俯平川萬驥聨營下九天沙地雨肥青苜蓿<lb/>
<pb n="KR4e0120_WYG_018-11b"/>
日華晴散錦連錢使宛枉作開邉計歸華真傳定鼎年<lb/>
白髮奚官無一事太平天子罷逰畋<lb/>
　　　　百步平潮<lb/>
海門晴雪浸金鼇日道沾來湧暗濤望極逺空知岸濶<lb/>
卧欹殘夣覺船髙遥疑夣澤相吞吐不似胥江枉怒號<lb/>
時有海舟随下上徃來沙口不辭勞<lb/>
　　　　海門夜月<lb/>
海門東望極空明月裏山河影乍晴萬里滄波天一色<lb/>
<pb n="KR4e0120_WYG_018-12a"/>
數聲靈籟夜三更水精宮閟魚龍冷白玉城髙鸛鶴輕<lb/>
不用扁舟泛寥廓且看竒絶盡平生<lb/>
　　七言排律<lb/>
　　　徐州新洪詩<hi>有序</hi>
　　　洪舊名百歩洪水峻石險自古為然工部郭昇<lb/>
　　　騰霄鑿石平岸厥功告成請以是詩刻之石<lb/>
山根忽㫁水横來誰見當時禹鑿開此地獨當南北險<lb/>
濟川多難古今哀叢叢怒石迎船起拍拍驚濤打岸回<lb/>
<pb n="KR4e0120_WYG_018-12b"/>
䌫卒不眠愁上下篙師無力正摧頺千年鬼斧遺天巧<lb/>
百里山靈伏禍胎已仗中朝天子命兼煩東省使君才<lb/>
沙沉鐵鎖蛟龍避電轉雷車晝夜催直到中流無齟齬<lb/>
却看髙浪失崔嵬寒泉出甃人爭引垂栁邉河手自栽<lb/>
賈客不須虞覆溺暍夫終免卧蒿萊岩收傅築功難繼<lb/>
海著秦驅事可猜莫置豐碑芳草處恐教文字没蒼苔<lb/>
　　　送梁廷美黄門之陜西叅政<lb/>
秦中天府舊金湯聖代提封寄一方西去地連沙漠盡<lb/>
<pb n="KR4e0120_WYG_018-13a"/>
北來城帶海山長分符望重諸侯伯叅政官煩給舍郎<lb/>
關塞五年三出將閭閻多事屢經荒隨車少婦勞牽輓<lb/>
失穴殘胡尚陸梁共倚訏謀裨社稷早聞憂國有封章<lb/>
芝蘭莫遣䝉蕭艾貔虎終教制犬羊充國屯田長在漢<lb/>
士安租調總歸唐朝廷拔擢君何沗朋軰交逰我未忘<lb/>
離别此時無限意酒酣分手脱絲韁<lb/>
　　　與時用陪士常話别聫句翌日士常見和因叠<lb/>
　　　前韻<lb/>
<pb n="KR4e0120_WYG_018-13b"/>
客去蕭然卧北忩興來誰復倒餘缸鐘聲坐覺催寒漏<lb/>
燈影長憐伴夜釭徐榻正懸懷舊侶郢詞初變憶新腔<lb/>
憂時每念丹心獨抗世寕教白眼雙敢謂文章非沗竊<lb/>
未看民俗盡敦龎名場有紲身仍繫宦海無風浪亦撞<lb/>
交重雷陳真不減才非元白已全降孤藤幸託千年樹<lb/>
一葦終期萬里江望裏停雲心脉脉曲中流水恨淙淙<lb/>
還家莫歎關山隔聞説絃歌似魯邦<lb/>
　　　再叠前韻送士常<lb/>
<pb n="KR4e0120_WYG_018-14a"/>
亂葉囘颷坐打忩幾時清話擁寒釭歸期好趂殘冬雪<lb/>
離思先縈昨夜缸鄉樹影稀遥辨色胡笳聲㫁不聞腔<lb/>
重岡路折羊腸九尺紙書囘雁足雙南望關山真設險<lb/>
北來風土舊含龎詞爭趙穎錐全脱氣壓増門斗易撞<lb/>
人傑有靈君不沗交逰無用我先降秋風騕褭將辭市<lb/>
春水芙蓉正憶江西壁可容窺末照東流從此識歸淙<lb/>
千金學得屠龍技未遣青袍滯一邦<lb/>
　　　寄題松江曹封君屏山别業<hi>刑部員外郎時中之父</hi>
<pb n="KR4e0120_WYG_018-14b"/>
江上山圍碧玉屏九峯深處一峯青風低桂子香垂屋<lb/>
水足桃花浪擁汀謝傅園中開别墅司空谷裡見新銘<lb/>
<hi>曹嘗自作夀藏</hi>蘭橈力短歌仍緩鶴氅寒多酒易醒月滿舊逰<lb/>
隨夜燭日髙幽夣繞晨扄行時載藥非因市靜裏占蓍<lb/>
或有靈月旦里評勞衮鉞春秋鄉燕仰儀刑傳家剰有<lb/>
樊侯漆教子親將伏氏經名自中朝天子命身為南極<lb/>
老人星山中吏隱從來别不似揚雄舊草亭<lb/>
　　　無塵舫<lb/>
<pb n="KR4e0120_WYG_018-15a"/>
瀟灑城西屋數椽端居長在木蘭船東華塵土翻疑夢<lb/>
南國江湖别有天燈火對床懐夜泊巖巒欹枕憶朝眠<lb/>
囊空剰有圗書載地僻都忘里巷連明月在庭知浪靜<lb/>
逺山移坐覺風偏行隨樹影如開䌫坐扣䦨干却代舷<lb/>
歐老再逢須作記李膺如到合登仙呉橋宛對霜中宿<lb/>
剡水真從雪後還聖世已無浮海念髙情誰和濯纓篇<lb/>
萬間廣厦何由見見説君才好濟川<lb/>
　　　題青巖隱居記後<hi>青巖者王文忠公子充讀書之所也公為翰林待制死事</hi>
<pb n="KR4e0120_WYG_018-15b"/>
　　　　<hi>雲南後若干年其曽孫汶舉進士持青巖圗視予公所為記義門鄭長史楷所書公伯子</hi>
　　　　<hi>綬之詩與仲子紳之文皆在焉</hi>
青巖西面接嶙峋聞道先生舊隱淪二水夾流通澗谷<lb/>
兩山髙起隔風塵唐川地古猶稱越<hi>唐有華川縣廢公始號華川</hi>元<lb/>
世兵餘合避秦<hi>公隱在至正年</hi>墅似羊曇非乞舅<hi>記云依外家傅氏而居</hi>
居縁孟母不求隣長懐龍卧歌梁父豈學羊裘老富春<lb/>
書詔早傳行在所<hi>天兵至婺公首以徴見</hi>衣冠生及太平辰紀言<lb/>
右史親沾命<hi>公嘗為起居注</hi>仗節南荒竟委身白髮鄭公鄉里<lb/>
<pb n="KR4e0120_WYG_018-16a"/>
在青氊王氏子孫貧家聲六代科名出國典先朝諡法<lb/>
新<hi>公諡在正統間</hi>今日醉鄉還有記當時嵩嶽豈無神曽披汗<lb/>
竹開金匱擬束生芻弔玉人遺像雅篇俱在眼斗山瞻<lb/>
望敢辭頻<lb/>
　　　城塘書屋為邵吏部日昭作<lb/>
陽羡峰髙荆水深草堂風物靜蕭森層軒不礙浮雲色<lb/>
曲徑遥通野岸潯自引溪泉教作澗旋移隣竹看成林<lb/>
憐花肯信兒童折愛樹時防鹿豕侵身在儘餘容膝地<lb/>
<pb n="KR4e0120_WYG_018-16b"/>
囊空頻散買書金門無俗客城中駕坐有清風石上琴<lb/>
仰止髙山誰獨歩跫然空谷有餘音卦探羲氏隂陽畫<lb/>
詩和尭夫首尾吟臺省正逢推轂日江湖空憶挂帆心<lb/>
王郎舊業今何有十載庭槐滿地隂<lb/>
　　　黎滄隱觀趣樓<lb/>
龍峰峰下俯江流上有元龍百尺樓叠嶂逺從巴樹擁<lb/>
巨濤平蹙楚天浮芳村花栁春風遍晚嵗桑麻暮雨收<lb/>
汀鳥下時雲片片渚鱗行處水悠悠樵歌出徑遥通谷<lb/>
<pb n="KR4e0120_WYG_018-17a"/>
釣舸廻溪却繫洲或有幽人來問字更無豪客為停舟<lb/>
陶園未渉先成趣蘓酒多藏不待謀逹士豈知名教樂<lb/>
大官終有廟廊憂百年天地容吾老千里江山憶此逰<lb/>
忽省故園迷處所鑑湖東畔瀼西頭<lb/>
　　　鏡川楊先生宅賞蓮得蕖字<lb/>
不駕城東欵叚車偶來池上看芙蕖盈盈素質秋波外<lb/>
濯濯紅香夜雨餘照影宮粧新入鏡遡風仙歩欲凌虛<lb/>
誰言畵手工能貌自笑酡顔醉不如二女江頭裙染茜<lb/>
<pb n="KR4e0120_WYG_018-17b"/>
六郎天上錦為裾耻將脂粉同傾國却有文章為起予<lb/>
太華峯髙唐客詠若耶溪近越人居身閒與世論清濁<lb/>
心在隨時作巻舒幾日物華驚又變百年情賞幸相於<lb/>
留連不覺詩成晚起向金蓮燭下書<lb/>
　　　雪和佩之韻上元後一日<lb/>
天風吹雪下鼇山天上仙郎白玉顔雲母屏風春巻幔<lb/>
水精宮闕夜開關光疑素月鴉初動路繞層空鶴乍還<lb/>
氷溜墮簷真欲滴風花滿樹若為攀詩才絶妙君堪比<lb/>
<pb n="KR4e0120_WYG_018-18a"/>
酒價從髙我未慳淨掃柴門無好客草堂幽處不勝閒<lb/>
　　　雪不止叠前韻<lb/>
漫将春雪比氷山日薄風稀漸改顔怯勢已銷紅獸炭<lb/>
欣貧猶擁舊柴關無情竟作凌空去作態猶能拂袖還<lb/>
積淖有時妨䟦渉乘危何力任躋攀人情自覺多時厭<lb/>
世事長于好處慳莫恠雲師大驅逐向來贏得一冬閒<lb/>
　　　長至祀陵紀行<lb/>
九重霜露重三時盛代官曹有令儀南陸正囘羲馭晷<lb/>
<pb n="KR4e0120_WYG_018-18b"/>
北軺仍遣漢陵祠身辭左掖爐烟裏路出西郊野水湄<lb/>
已少㳺塵輕撲面更無飛雪亂侵肌居民小市多新集<lb/>
勝國荒城秪㫁基耕罷疲牛驅再作蹶餘羸馬墜還騎<lb/>
徧觀禾圃知秋熟稍憇茅簷覺午移别苑場空猶苜蓿<lb/>
孤村樹老自棠梨因過古渡傷心切為送停雲駐足遲<lb/>
嵗晚萍蹤懐故侶境偏芹館赴幽期詞林舊邸經年在<lb/>
諫議髙名後世遺莫厭車<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>頻去住載看堂構幾興衰<lb/>
松風入夣長驚枕槐月窺人直到帷絳帳廣文停夜酌<lb/>
<pb n="KR4e0120_WYG_018-19a"/>
白頭老將具晨炊傳教騶𨽻齊廻節逢著樵夫屢問岐<lb/>
髙歴翠㣲時縹緲俯穿青逕轉逶迤千尋紫殿琉瓈合<lb/>
百尺銀橋螮蝀危暗昩敢忘蘧瑗禮寂寥深感杜陵悲<lb/>
神宮久閟仙逰跡御製親題聖徳碑龍脉蜿蜒岡勢繞<lb/>
獸形猙猛石工竒山腰列雉圍成郭巖竇諸泉滙作池<lb/>
廬宿坐殘紅榾柮屐登梯盡碧參差中官啟户鳴金磬<lb/>
都尉升階奠玉巵林迥側聞豺兕靜天低下闞斗星垂<lb/>
光遥爟火依稀見氣隱葭灰次第吹虎拜憶從三舞蹈<lb/>
<pb n="KR4e0120_WYG_018-19b"/>
駿奔甘效獨驅馳行囊競與歸途急旅榻真於睡思宜<lb/>
霽景忽開雙倦眼閒情或上兩顰眉黄樓作賦思携客<lb/>
紫塞論兵念守夷珠刹富填捐施主土墻貧擁負暄兒<lb/>
香濃蟻甕聊供醉寒近貂裘竟不知每愧謀猷禆獻納<lb/>
僅將筋力付娱嬉朝趋未報鳬飛信庭覲先陳鯉退詩<lb/>
二紀兹行今十度春寒風物合分誰<lb/>
　　　送董生天錫還寜都<lb/>
瀟灑詞垣玉樹風夜堂烟暑坐來空未論聳壑過房相<lb/>
<pb n="KR4e0120_WYG_018-20a"/>
且賞清談似阿戎别苑芳苕鳴翡翠舊巢歸鳳識梧桐<lb/>
庭趨正在聞詩後雲望翻於駐馬中少日方言諳薊北<lb/>
去時鄉夣隔湖東衡廬地逺千峯接章貢城分二水通<lb/>
故老見須驚丱弁大人去尚憶羆熊摽梅實在星垂户<lb/>
林桂花開月滿宮報得泥金非浪語奪囘幖錦是竒功<lb/>
通家屢辱常相拜先為題詩賀若翁<lb/>
　<lb/>
　<lb/>
<pb n="KR4e0120_WYG_018-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十八<lb/>
</p>
<p>
</p>
  </div>
<div>
<head>懷麓堂集巻十九</head> <lb/>
    <p>
<pb n="KR4e0120_WYG_019-1a"/>
欽定四庫全書<lb/>
　懷麓堂集巻十九<lb/>
　　　　　　　　　　　　明　李東陽　撰<lb/>
　詩稿十九<lb/>
　　五言絶句<lb/>
　　　西涯雜詠十一首<lb/>
　　　　海子<lb/>
海子西入城中與龍池連髙樓沙口望正見打魚船<lb/>
<pb n="KR4e0120_WYG_019-1b"/>
　　　　西山<lb/>
磐石傍幽谿羣峰坐囘首靜愛白雲來蒼苔濕衣久<lb/>
　　　　響閘<lb/>
春濤夜忽至汨汨溪流滿津吏沙上來坐看青草短<lb/>
　　　　慈恩寺<lb/>
水繞湖邉樹花垂石上藤常來寺前坐不識寺前僧<lb/>
　　　　飲馬池<lb/>
立馬春池上沙水清可憐溪翁熟予馬汲罷不須錢<lb/>
<pb n="KR4e0120_WYG_019-2a"/>
　　　　楊栁灣<lb/>
沙崩樹根出細路縈如棧垂栁隔疎簾人家住西岸<lb/>
　　　　鐘鼔樓<lb/>
月黒行人㫁髙樓鐘漏稀城中聞夜警邏吏不曽歸<lb/>
　　　　桔橰亭<lb/>
野樹桔橰懸孤亭夕照邉閒行看流水隨意滿平田<lb/>
　　　　稻田<lb/>
水田雜花晚畦雨過溪足老僧不坐禅秋風看禾熟<lb/>
<pb n="KR4e0120_WYG_019-2b"/>
　　　　蓮池<lb/>
秋風吹芰荷西塘涼意早獨負尋芳期苦被詩人惱<lb/>
　　　　菜園<lb/>
西園芳意濕不聞春雨聲野人閉門睡園中青菜生<lb/>
　　　　廣福觀<lb/>
飛樓凌倒景下照清徹底時有歩虛聲隨風渡湖水<lb/>
　　　畵禽二絶<lb/>
江栁著風多沙頭一燕過相遭兩不定無力奈春何<lb/>
<pb n="KR4e0120_WYG_019-3a"/>
　　　又<lb/>
嵗晚羣芳盡空林野啄稀安能學鸇雀直作傍人飛<lb/>
　　　畵竹二首<lb/>
山風與溪竹共作一林秋行人休更徃前路有鈎輈<lb/>
　　　又<lb/>
旭日照珊瑚秋風碧海枯只愁龍化去不敢鬪齊奴<lb/>
　　　三緘圗<lb/>
舊説三緘者長疑此義偏空齋黙坐後須信古人賢<lb/>
<pb n="KR4e0120_WYG_019-3b"/>
　　　雜畵四絶<lb/>
雪滿千山路茅堂只數椽幽人與脩竹相對不知年<lb/>
　　　又<lb/>
春岸桃花開江頭夜來雨借問垂釣翁中流深幾許<lb/>
　　　又<lb/>
荷擔歸來晚山深畏日斜城中望烟火不敢宿山家<lb/>
　　　又<lb/>
樹寒風起早江靜月來遲此句中宵得幽情欲語誰<lb/>
<pb n="KR4e0120_WYG_019-4a"/>
　　　便面小景二首<lb/>
江濶水烟通孤帆勢入空舟人意不極日暮更呼風<lb/>
　　　又<lb/>
江雨夜生苔柴門傍水開溪翁自有興不為野人來<lb/>
　　　題畵二首<lb/>
官栁何青青低垂覆江岸日暮無人行風吹幾枝㫁<lb/>
　　　又<lb/>
垂釣臨中流携琴過前浦應笑山中人長年著書苦<lb/>
<pb n="KR4e0120_WYG_019-4b"/>
　　　雜畵四絶<lb/>
客來叩我門門前秋葉落山翁長在家不放湖邉鶴<lb/>
　　　又<lb/>
稚子牽衣泣隣翁答語喧歸人定何處風物似羌村<lb/>
　　　又<lb/>
地僻長宜靜郎潜亦愛貧貧家不釀酒自有問竒人<lb/>
　　　又<lb/>
畵師好畵鬼極力窮幽深世亦有真鬼畵形難畵心<lb/>
<pb n="KR4e0120_WYG_019-5a"/>
　　　分金圖<lb/>
四海多瓦礫兩心同一金金尚不可破誰能離此心<lb/>
　　　雜畵四絶<lb/>
入谷聽幽泉依稀隔雲注欲觀泉出時須向雲深處<lb/>
　　　又<lb/>
黄葉荒村路閒門車馬稀隔籬山犬吠莫是逺人歸<lb/>
　　　又<lb/>
出郭望前山溪行夕照間詩成無和者獨跨蹇驢還<lb/>
<pb n="KR4e0120_WYG_019-5b"/>
　　　又<lb/>
月黒山更昬江深雪無影中夜櫂歌聲幽人夣初醒<lb/>
　　　白頭翁畵<lb/>
莫道春風好春風易白頭君看花裡鳥亦有世間愁<lb/>
　　六言絶句<lb/>
　　　出城四首<lb/>
塞雁衝寒獨廻柴門傍暖初開青到城頭栁色東風昨<lb/>
夜歸來<lb/>
<pb n="KR4e0120_WYG_019-6a"/>
洪慈寺裏人醉主事墳前草生世路悲歡如此舊逰何<lb/>
處忘情<lb/>
田間白屋髙低渡頭芳草東西幽禽隔樹雙語瘦馬嗅<lb/>
青獨嘶<lb/>
水遶平沙逺村鳥啼雙樹名園西涯野客多興十日春<lb/>
寒閉門<lb/>
　　　便靣小景<lb/>
緑盡平川渺渺青含逺樹依依芳草原頭雨過夕陽江<lb/>
<pb n="KR4e0120_WYG_019-6b"/>
上船歸<lb/>
　　七言絶句<lb/>
　　　布榖<lb/>
春雨園林布榖聲聲聲不住勸春耕雙旌五馬誰相問<lb/>
此物頻來似有情<lb/>
　　　戴勝<lb/>
園中少婦把桑歸掩袖低眉半落暉羞見山禽頭似錦<lb/>
繭絲繰盡不成衣<lb/>
<pb n="KR4e0120_WYG_019-7a"/>
　　　題畵<lb/>
十日雨多不出門今日出門雲霧昬扁舟欲徃恐無路<lb/>
何處青山江上村<lb/>
　　　馬上口號<lb/>
早朝騎馬赴長途詩骨衝寒細欲無此夜小齋風雪裡<lb/>
有人髙枕卧江湖<lb/>
　　　偶成四絶<lb/>
幽薊以南無片雪蕭然田野盡荆榛未論來嵗春苖熟<lb/>
<pb n="KR4e0120_WYG_019-7b"/>
且免荒村凍殺人<lb/>
京城百萬開新糴官價空低市價髙聞道逹官多大屋<lb/>
轉輸無乃役夫勞<lb/>
東安野老携兒至嵗暮相逢惨澹中剰說前年好生事<lb/>
渚芹溪橡不曽空<lb/>
三日不食賣牛犢十日不食兼賣屋惟有懷中數嵗兒<lb/>
明朝各自東西哭<lb/>
　　　春在二首<lb/>
<pb n="KR4e0120_WYG_019-8a"/>
睡足東忩眼倦醒城中塵土晝㝠㝠風光隔眼不相見<lb/>
春在西涯舊草亭<lb/>
㕍去平江烟水空短蒲脩竹自成叢東風一片滄浪夢<lb/>
春在瀟湘細雨中<lb/>
　　　畵鶴二首<lb/>
舊載仙人白玉笙即隨淪謫下瑶京空山試舞前溪月<lb/>
記得霓裳拍裡聲<lb/>
嫋嫋秋風竹上生十年毛羽未全輕簫聲莫向中宵動<lb/>
<pb n="KR4e0120_WYG_019-8b"/>
瑶草沙中月正明<lb/>
　　　和李若虚秋官韻二首<lb/>
蕭條嵗晚無生計草樹春來一遍新隴上耕牛能幾箇<lb/>
望春春至却愁春<lb/>
嵗歉何煩更出師厭聞烽火報關陲腐儒憂世成何用<lb/>
和得西曹數首詩<lb/>
　　　畵鷹<lb/>
寒重青林殺氣多歸來健羽戢雙戈前山日墮冬天黒<lb/>
<pb n="KR4e0120_WYG_019-9a"/>
雪裏妖狐夜渡河<lb/>
　　　延平劉郎中廷信所藏紅梅三首<lb/>
美人家住越江城翠袖紅顔最有情猶是江南無雪地<lb/>
雪中看得更分明<lb/>
莫種西湖淺水濵水清花艷各傷神春光不與花相妬<lb/>
花到開時却妬春<lb/>
𤣥都寂寞花無主劒浦芳菲樹亦香顔色似同風格異<lb/>
劉郎非是舊劉郎<lb/>
<pb n="KR4e0120_WYG_019-9b"/>
　　　陵祀道中次韻答周松露亞卿四絶<lb/>
曽于秋夕奉明禋又向西陵擁佩紳私禫幾時還國禫<lb/>
極知為子愧為臣<lb/>
萬方同日荷尭仁舊事凄凉敢重陳恩寵最先奔走後<lb/>
<hi>東陽龍飛初科進士臨送祥祭皆不與</hi>未勝餘恨欲沾巾<lb/>
兩度西垣辦北<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>病囘剛過一秋強重來<hi>闕</hi>　　　興<lb/>
為有南宮老侍郎<lb/>
畏寒那免借重裘已向陳郎愧昔逰誤使同袍羡光彩<lb/>
<pb n="KR4e0120_WYG_019-10a"/>
瘦僮羸馬不勝愁<lb/>
　　　㑹稽雜詠<hi>用貞先翁嘗逰㑹稽有倡和巻用貞藏于家</hi>
　　　　塗山<lb/>
山頭龍氣鬱岧嶤山下梯航萬國遥千古中峯在霄漢<lb/>
至今猶受衆山朝<lb/>
　　　　曹娥江<lb/>
死隨枯骨𦵏江濵報徳真憐女子身千載㫁碑空過眼<lb/>
當時亦有姓曹人<lb/>
<pb n="KR4e0120_WYG_019-10b"/>
　　　　菲泉<lb/>
黄屋蕭然四野清菲泉從此亦嘉名酒池春水三千斛<lb/>
不洗周王萬國兵<lb/>
　　　　靈鰻井<lb/>
山川寂歴不知夜風雨㝠㝠人獨行却有老鰻生水底<lb/>
恠來潭樹作秋聲<lb/>
　　　　禹穴<lb/>
江南禹穴竒天下司馬文章實似之頗憶江山有神助<lb/>
<pb n="KR4e0120_WYG_019-11a"/>
滿忩風雨坐題詩<lb/>
　　　　蕺山<lb/>
蕺蕺秋風古井邉英雄遺跡到今傳呉亡越覇須㬰事<lb/>
辛苦空山二十年<lb/>
　　　　沉釀川<lb/>
買㫁平川十里春富人常醉醒人貧相逢莫道清如水<lb/>
錢到波間亦有神<lb/>
　　　戲題畵扇<lb/>
<pb n="KR4e0120_WYG_019-11b"/>
漠漠天隂催日短㝠㝠詩思入花遲山童野鶴随人意<lb/>
問到春寒兩不知<lb/>
　　　黄鶯<lb/>
栁花如雪滿春城始聽東風第一聲夢裡江南舊時路<lb/>
隔溪烟雨未分明<lb/>
　　　雙㕍<lb/>
嵗晚長林共落暉野寒吹雪夜侵衣伯勞雙燕俱無賴<lb/>
腸㫁春風各自飛<lb/>
<pb n="KR4e0120_WYG_019-12a"/>
　　　班鳩<lb/>
積水寒蕪遍野田惱人幽鳥隔深烟不須更喚溪頭雨<lb/>
麥爛蛾飛又一年<lb/>
　　　周評事墓山二首<lb/>
髙臺雲散古城西潮落空江月向低此夜慈烏應繞樹<lb/>
羽毛寒盡不成棲<lb/>
漠漠横塘野水春暗烟重樹失江津山中寒食風和雨<lb/>
吹落蘋花不見人<lb/>
<pb n="KR4e0120_WYG_019-12b"/>
　　　題趙仲穆挾彈圗二首<lb/>
東風挾彈小城春逰騎飛韁不動塵道上相逢休借問<lb/>
衛家兄弟霍家親<lb/>
落盡金丸萬鳥空花間立馬傍東風王孫醉筆飛揚甚<lb/>
人説風流似魏公<lb/>
　　　讀漢史<lb/>
緑囊方底殿屏東宻使潛書晝夜通落盡仙桃春不管<lb/>
更教雙燕舞西風<lb/>
<pb n="KR4e0120_WYG_019-13a"/>
　　　題畵<lb/>
水藏沙縮不聞湍雪滿空山獨樹寒誰見玉龍天上戰<lb/>
至今頭角倚江蟠<lb/>
　　　虞美人<lb/>
按劍孤營落日昬楚歌聲裡漢兵屯當時國士無存者<lb/>
獨有虞姬不負恩<lb/>
　　　燕<lb/>
繡户珠簾有路岐别時嫌早到嫌遲主家只解憐毛羽<lb/>
<pb n="KR4e0120_WYG_019-13b"/>
涴盡雕梁不自知<lb/>
　　　嚴子陵<lb/>
一代巢由賴此翁世間元自有三公偶教識得君王面<lb/>
白首猶煩到洛中<lb/>
　　　太公<lb/>
白首蒼生意未忘起扶衰老為殘傷也知戰伐非吾事<lb/>
不殺軍中叩馬郎<lb/>
　　　張子房<lb/>
<pb n="KR4e0120_WYG_019-14a"/>
博浪椎車亦壯哉圮橋納履太低囘當時不用黄公術<lb/>
老去終為赤帝猜<lb/>
　　　王子猷<lb/>
平生愛竹手頻栽江上人家一徑開縱是無心已成癖<lb/>
葛巾芒屨為誰來<lb/>
　　　李太白<lb/>
醉别蓬萊定幾年被人呼是謫神仙人間未有飛騰地<lb/>
老去騎鯨却上天<lb/>
<pb n="KR4e0120_WYG_019-14b"/>
　　　范忠宣<lb/>
天下蒼生望哺深君家父子總關心麥舟亦是區區事<lb/>
薄俗猶能慨古今<lb/>
　　　周濂溪<lb/>
不是芳菲解泥人自家生意總來真當時只許程明道<lb/>
道得前川句裏春<lb/>
　　　蘇子瞻<lb/>
兩國山川一戰功子瞻詞賦亦爭雄江流自古愁無限<lb/>
<pb n="KR4e0120_WYG_019-15a"/>
落木長天萬里風<lb/>
　　　題栁邦用蒲石圗<lb/>
瀟瀟風雨入江多白石青蒲倚櫂過長憶幽芳不能采<lb/>
美人今去意如何<lb/>
　　　夏太常墨竹<lb/>
白髮先朝老夏卿酒酣隨筆意縱横空梁月落仙臺逈<lb/>
猶聽清秋玉佩聲<lb/>
　　　讀文山集附録<lb/>
<pb n="KR4e0120_WYG_019-15b"/>
狀元忠義古今傳野史何如舊史全刪述總煩胡學士<lb/>
姓名猶記丙申年<lb/>
　　　畵竹<lb/>
漢臯亭上起秋風夜逐湘靈下楚宮曉入碧雲看不見<lb/>
墮鈿遺佩各西東<lb/>
　　　林郎寒鴉圗二絶<lb/>
萬里長空倦羽翰野風殘雪嵗將䦨紛紛燕雀髙飛盡<lb/>
獨宿空林一夜寒<lb/>
<pb n="KR4e0120_WYG_019-16a"/>
㫁堤疎栁不成行上有寒鴉帶夕陽十載丹青那更得<lb/>
烟波江外老林郎<lb/>
　　　海鷹圗<lb/>
漫雲如水浪如山屹立中流砥柱間莫恠眼中無燕雀<lb/>
暫時飛到即飛還<lb/>
　　　送呉汝賢歸省莆田<lb/>
畵船簫鼓越溪行十載青山憶送迎咫尺鄉關心萬里<lb/>
白雲飛盡海邉城<lb/>
<pb n="KR4e0120_WYG_019-16b"/>
夜深歌酒動江樓春入髙堂鬢裡秋一日承歡寜易得<lb/>
十年身在鳳池頭<lb/>
　　　題張儀制所藏杜甫嘉畵<hi>時杜已没多年矣</hi>
聞説當年杜陵老老來詩畵滿江干青林白屋蕭條在<lb/>
每到東曹一借看<lb/>
　　　華表鶴圗二首<lb/>
城頭華表切雲低千嵗無端得重棲莫道鶴言非物恠<lb/>
山君元不問昌黎<lb/>
<pb n="KR4e0120_WYG_019-17a"/>
城郭人民果是非千年誰見鶴曽歸都來一覺人間夢<lb/>
錯向黄冠問縞衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_019-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻十九<lb/>
</p>
<p>
</p>
  </div>
<div>
<head>懷麓堂集巻二十</head> <lb/>
    <p>
<pb n="KR4e0120_WYG_020-1a"/>
欽定四庫全書<lb/>
　懷麓堂集巻二十<lb/>
　　　　　　　　　　　　明　李東陽　撰<lb/>
　詩稿二十<lb/>
　　七言絶句<lb/>
　　　題扇次倪良弼稽勲韻<lb/>
渚蘭汀芷思芳年多在秋風白露前欲把青溪溪上笛<lb/>
夜涼吹遍泬寥天<lb/>
<pb n="KR4e0120_WYG_020-1b"/>
　　　海潮圗<lb/>
月明初滿妙髙臺江上潮頭夜半來恨不海門三日住<lb/>
北風吹雨看崔嵬<lb/>
　　　墨梅<lb/>
碧溪寒水淡無痕照見孤山處士魂此夜獨吟應不寐<lb/>
隔江清影未開門<lb/>
　　　墨竹<lb/>
翠佩瑶環昨夜風渚雲飛盡楚王宮青娥舞罷婆娑曲<lb/>
<pb n="KR4e0120_WYG_020-2a"/>
人在空山月影中<lb/>
　　　先春亭<lb/>
幽人屋近梅花住載酒呼童出每遲誤向花間問春色<lb/>
不知春在未開時<lb/>
　　　應伯起墨梅<lb/>
老香遺墨未全磨見説咸淳似永和畵手人間那更得<lb/>
澄心堂紙已無多<lb/>
　　　題畵二絶<lb/>
<pb n="KR4e0120_WYG_020-2b"/>
風落空山老樹秋㫁溪幽咽水空流何因得共幽人話<lb/>
消盡西忩一夜愁<lb/>
隱隱幽巖曲曲泉石林茅屋兩三椽平生不盡江山興<lb/>
只是丹青已可憐<lb/>
　　　題畵<lb/>
隔岸溪分野色齊渚烟汀草望還迷深山似有幽人宅<lb/>
不是湖東是瀼西<lb/>
　　　牧羝圗<lb/>
<pb n="KR4e0120_WYG_020-3a"/>
仗節驅羊不自憐白頭歸國意茫然陵亡律死須㬰事<lb/>
誰更能消十九年<lb/>
　　　沈啟南墨鵝<lb/>
㸃染鵝溪玉雪光忽驚毛羽動寒塘君看十五年前筆<lb/>
已有詩人説沈郎<lb/>
　　　題畵<lb/>
水窮雲起兩無期獨坐空山日暮時好是王維詩裡畵<lb/>
畵中那復更題詩<lb/>
<pb n="KR4e0120_WYG_020-3b"/>
　　　怡雲圗鳴治以寄其族叔世弼者用亨父韻<lb/>
不用将雲寄隠君隠君山自有閒雲雲邉若遇陶𢎞景<lb/>
莫遣髙歌世上聞<lb/>
　　　子母牋一首與仲律<hi>仲律見索小牋數日酬和還者過半因名為子母牋</hi>
朝來東館暮西涯子母牋成豈浪誇猶有貪心勞望眼<lb/>
半隨詩句落誰家<lb/>
　　　題畵<lb/>
月斜長信晚鐘聲又報羊車過夾城清夜獨吟霜雪句<lb/>
<pb n="KR4e0120_WYG_020-4a"/>
手携團扇背花行<lb/>
　　　蘆㕍<lb/>
江上黄蘆風作花一雙秋影落寒沙春風又緑長安草<lb/>
何必江南有嵗華<lb/>
　　　戲題屠元勲小扇<lb/>
蒼苔白石凈無塵十畝青山絶四隣剰欲逃名此中去<lb/>
秪愁詩債逺隨人<lb/>
　　　草廬三顧圗<lb/>
<pb n="KR4e0120_WYG_020-4b"/>
魚水君臣豈易遭幾人三顧不辭勞一從釣渭耕莘後<lb/>
誰似先生出處髙<lb/>
　　　墨竹<lb/>
亂石層厓捲暮湍秋風吹老碧琅玕蒼蒼月色蕭蕭籟<lb/>
併作空堂一夜寒<lb/>
　　　安逺栁侯所藏墨竹<lb/>
莫問龍孫與鳳雛渭川門閥重江湖看君合是封侯相<lb/>
已作昻藏一丈夫<lb/>
<pb n="KR4e0120_WYG_020-5a"/>
　　　梧竹圗<lb/>
雨榦霜枝偃欲扶兩心應與石同枯山中嵗月無人記<lb/>
曽宿當年老鳳雛<lb/>
　　　夏仲昭墨竹<hi>有朱氏仲昭印</hi>
江南墨竹近來荒剰有人傳夏太常圗印秪今猶舊姓<lb/>
風流知是少年狂<lb/>
　　　畵鵝<lb/>
宛轉臨流意欲飛野雲溪雪亂光輝莫教洗墨池邉過<lb/>
<pb n="KR4e0120_WYG_020-5b"/>
共惜姢姢好羽衣<lb/>
　　　梅鶴圗<lb/>
野色茫茫水接空數聲風鶴亂西東夜深不辨梅花路<lb/>
知在輕烟素月中<lb/>
　　　畵魚二首<lb/>
禹門人道不凢才咫尺烟波萬里猜剛見赤鱗三十六<lb/>
尚疑平地有風雷　　　右鯉<lb/>
清池𤣥鯽映霜空鱗尾分明素浪中顔色未能同赤鯶<lb/>
<pb n="KR4e0120_WYG_020-6a"/>
似應呼作黒頭公　　　右鯽<lb/>
　　　題周御醫原已賜扇寄乃翁菊處處士<lb/>
九華宮扇簇春雲上有仙書寫八分林下清風試披拂<lb/>
布袍應惹御爐薫<lb/>
　　　畵瓜<lb/>
玉盤秋露水精寒氷齒餘香嚼未殘暑月為君清到骨<lb/>
不知身在畵中看<lb/>
　　　畵菜<lb/>
<pb n="KR4e0120_WYG_020-6b"/>
坐憐幽意滿閒庭長見春畦過雨青記得蘓郎舊風味<lb/>
雪堂中夜酒初醒<lb/>
　　　牧牛圗<lb/>
雨足平田水亂流秪應牛背穏如舟歸來記得前村夢<lb/>
月滿千山一笛秋<lb/>
月明吹笛過前溪牛背歸來夜不迷還似小西門外望<lb/>
淡烟芳草路東西<lb/>
　　　題畵<lb/>
<pb n="KR4e0120_WYG_020-7a"/>
不惜柴門一徑苔杖藜長是為花來黄花也解幽人意<lb/>
似向西風作意開<lb/>
　　　題杏花圗贈呉原璧下第後判黄州<lb/>
呉剛自是斫桂手不折東風杏苑花二十四囘京國夢<lb/>
豈知春在楚天涯<lb/>
　　　希夷睡像次體齋韻<lb/>
萬古乾坤一草廬春風長在黒甜餘自從驢背翻然墮<lb/>
縱有蒲輪不上車<lb/>
<pb n="KR4e0120_WYG_020-7b"/>
　　　題畵<lb/>
碧瓦朱樓素月中蘓臺東望海門通何人解作孫郎嘯<lb/>
一夜千山萬木空<lb/>
　　　墨牡丹二絶<lb/>
老來青帝亦風流年少花王正黒頭共憶東風舊逰路<lb/>
亂紅殘紫不勝愁<lb/>
凈洗濃妝不受塵墨池清賞稱詩人休憐一朶揚州白<lb/>
猶是烟花夢裡身<lb/>
<pb n="KR4e0120_WYG_020-8a"/>
　　　畵<lb/>
歩屧空林散夜凉㫁橋斜帶入溪霜仙家晚飯無烟火<lb/>
猶記山中石髓香<lb/>
　　　題徐御醫畵巻<lb/>
憶别江南花草地十年幽夢滿京塵還家尚喜兒孫識<lb/>
不是天台采藥人<hi>徐本姓劉</hi>
　　　太白扶醉圗<lb/>
半擁宮袍拂錦韀有誰扶醉敢朝天玉堂記得風流事<lb/>
<pb n="KR4e0120_WYG_020-8b"/>
知是吾宗老謫仙<lb/>
　　　白頭翁圗<lb/>
名園芳事入新年繡羽無聲意共傳可是春風消不得<lb/>
白頭如雪對花前<lb/>
　　　題崑山屈鑰畵竹<lb/>
太常墨竹似彭城又到江南屈處誠可是崑山能種玉<lb/>
一枝初老一枝榮<lb/>
　　　畵松三首為卜刑部從大題<lb/>
<pb n="KR4e0120_WYG_020-9a"/>
𤣥雲匝地黯無輝老榦盤空勢不歸疑是葉家堂上見<lb/>
夜深風雨墨龍飛<lb/>
十年不到山中路又見青松畵裏生擬着茅堂最深處<lb/>
石忩涼雨聴秋聲<lb/>
郎官對坐一松孤共識西臺兩大夫十八年中今已半<lb/>
夜來曽夢作公無<lb/>
　　　梅月圗次韻<lb/>
影娥宮殿月参差却認梅花是桂枝欲采幽芳無處寄<lb/>
<pb n="KR4e0120_WYG_020-9b"/>
人間天上兩相思<lb/>
　　　畵馬四絶<lb/>
野花開盡紫騮嘶老樹風髙落日低十載沙場無一戰<lb/>
老來林下齧霜蹄<lb/>
照夜瓊階匹練明月中疑是踏空行若教畵史當時見<lb/>
縱有霜毫貎不成<lb/>
望㫁朱門白晝長野烟溪樹晚蒼蒼也知羈杙為身累<lb/>
思繞秋風苜蓿場<lb/>
<pb n="KR4e0120_WYG_020-10a"/>
毛骨真疑潑墨成栁花初㸃雪分明秪愁化作蒼龍去<lb/>
聞是當年渥水精<lb/>
　　　棄瓢圗<lb/>
至人于物本忘情瓢繫猶嫌樹裡聲應是向來新洗耳<lb/>
箇中聽得更分明<lb/>
　　　紅梅為力齋題<lb/>
誰道南枝勝北枝北枝偏耐雪霜欺雪霜消盡春風改<lb/>
只有丹心似舊時<lb/>
<pb n="KR4e0120_WYG_020-10b"/>
　　　梅月圗<lb/>
清溪倒影入空寒月色梅花共一般夜半落英看不見<lb/>
暗風吹墮玉䦨干<lb/>
　　　花鳥便靣為泉山修撰作<lb/>
開遍江頭荔子花幾年春日住京華南枝越鳥如相識<lb/>
飛入端明學士家<lb/>
　　　畵扇<lb/>
水西亭館路逶迤客到衡門出每遲相别幾時長揖罷<lb/>
<pb n="KR4e0120_WYG_020-11a"/>
定應先誦近來詩<lb/>
　　　畵二首<lb/>
野色湖聲逺近中緑荷翻雨稻含風幽居無限山林景<lb/>
只隔柴門便不同<lb/>
露下空江宿霧收月華天影共沉浮輕舟莫放乘流去<lb/>
恐入銀河犯斗牛<lb/>
　　　夜合花二絶<lb/>
夜合枝頭别有春坐含風露入清晨任他明月能相照<lb/>
<pb n="KR4e0120_WYG_020-11b"/>
歛盡芳心不向人<lb/>
袂掩芳塵欲避春羞將月夕換風晨向來花品看應熟<lb/>
不待開時已可人<lb/>
　　　送張閫幕兼素借陳石齋詩稿<lb/>
病來三日廢吟詩石老詩清想見之為報故人張幕府<lb/>
中郎書秘有人知<lb/>
空山野食無烟火靈籟天聲自管絃我亦從今㫁葷飲<lb/>
為公重和石齋篇<lb/>
<pb n="KR4e0120_WYG_020-12a"/>
　　　夀陳石齋母節婦竹枝七首<lb/>
北堂有草解忘憂八十為春八十秋若與荘椿同數夀<lb/>
八千從此是從頭<lb/>
少小為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>今作婆朱顔兩㸃鬢雙皤孫在堂前為婆舞<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>從堂上聽兒歌<lb/>
教子讀書還織繒紡車啞啞繞青燈母今髮白子亦白<lb/>
白髮相看無限情<lb/>
名家綽楔起髙樓節婦名題在上頭石柱如山屹不動<lb/>
<pb n="KR4e0120_WYG_020-12b"/>
門前江水自東流<lb/>
大忠祠下非無路節婦門中更有人莫道人心不如古<lb/>
須將節婦比忠臣<lb/>
慈竹生孫正滿坡閉門秋色轉婆娑桃花栁絮無拘束<lb/>
縱得春光亦不多<lb/>
嶺南風景直千金楚客歌成萬里心莫作楚歌歌此曲<lb/>
阿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>元解嶺南音<lb/>
　　　題畵三絶<lb/>
<pb n="KR4e0120_WYG_020-13a"/>
雨餘東郭草萋萋花底垂鞭信馬嘶莫恠山僮行不得<lb/>
石根猶滑舊時泥<lb/>
問水尋山路轉難携琴不覺過溪寒秪應城市無間地<lb/>
不到深林未可彈<lb/>
雪滿前溪竟不知一燈寒影下書帷櫓聲咿軋中宵至<lb/>
不是王郎更有誰<lb/>
　　　雜畵<lb/>
雪藕霜梨氷齒寒翠瓜和露出秋盤多情更謝西園笋<lb/>
<pb n="KR4e0120_WYG_020-13b"/>
併作山齋一味酸<lb/>
　　　鷺鷥<lb/>
野水和烟向晚昏一絲揺曵欲無痕逰魚不動風前餌<lb/>
夢繞秋江處處村<lb/>
　　　鴝鵒<lb/>
宛轉清音世所稀巧將言語奪天機翠籠鸚鵡休相詫<lb/>
只讓翩翩好羽衣<lb/>
　　　慰方石先生病手及口次韻各一首<lb/>
<pb n="KR4e0120_WYG_020-14a"/>
隻手難教左畫方病肢終以右為強持螯未覺風流減<lb/>
對客揮毫也未妨<lb/>
病口慵開興亦孤逢人一笑且胡盧不須更作懸河辯<lb/>
縱有懸河濟得無<lb/>
　　　雜畵四絶<lb/>
度竹穿花處處心暖風晴浪影浮沉亦知春去無多日<lb/>
猶在花叢與竹隂　　右蝶<lb/>
澗草園花各自春喓喓趯趯意俱真試從象外看生色<lb/>
<pb n="KR4e0120_WYG_020-14b"/>
始覺天機不屬人　　右草蟲<lb/>
五月桑園葉再生呉蠶初熟暑風清山禽一夜頭如錦<lb/>
貧女繰絲尚未成　　右戴勝<lb/>
啄遍髙林蠧已空枝頭獨立向西風莫將毛羽論長短<lb/>
要録山禽爪觜功　　右啄木<lb/>
　　　題計汝和墨菊<lb/>
偶將盤礴累髙情畵苑人人識姓名一自長安賣墨菊<lb/>
擔頭桃李價全輕<lb/>
<pb n="KR4e0120_WYG_020-15a"/>
　　　沈石田山水<lb/>
翠竹碧桐秋氣髙洞庭南望俯亭臯恠來落葉兼風下<lb/>
知是幽人讀楚騷<lb/>
　　　竹雀圖<lb/>
愛聽琳瑯戞素秋惡聞啁哳繞枝頭若教愛惡渾無迹<lb/>
須向天機靜處求<lb/>
　　　題畵二絶<lb/>
雲暖深山藥草新山僮應愧客來頻多情獨有松間鶴<lb/>
<pb n="KR4e0120_WYG_020-15b"/>
長為殷勤報主人<lb/>
卧雪年深懶跨驢客來猶未下庭除心閒自覺渠輸我<lb/>
詩好還應我讓渠<lb/>
　　　鈎勒竹<lb/>
晉水秋沉鐵鈎鎖唐宮夜解玉連環世間無限機心事<lb/>
只在丹青伎倆間<lb/>
　　　春草<lb/>
過烟披雨見蒙茸平野髙原望不窮同是一般春色裡<lb/>
<pb n="KR4e0120_WYG_020-16a"/>
年年各自領東風<lb/>
　　　泥金梅<lb/>
梨花如雪栁如金俗眼猶將較淺深爭似能黄更能白<lb/>
兩般顔色一般心<lb/>
　　　㧞蒿二絶示諸生<lb/>
委巷廻風多暮塵階前老蒿長刺人呼童荷鍤相料理<lb/>
忽見庭花放錦新<lb/>
㧞去庭蒿庭始寛向來茅塞本無端誰道人心不如此<lb/>
<pb n="KR4e0120_WYG_020-16b"/>
塞時容易㧞時難<lb/>
　　　題畵<lb/>
波光樹色兩沉浮水郭山村共一舟柔櫓數聲聽未了<lb/>
不知身已在中流<lb/>
　　　戴文進畵菊<lb/>
黄花開滿院前坡醉殺西江計汝和忽見錢塘著色畵<lb/>
不知秋色較誰多<lb/>
　　　題畵為戴刑部同年<lb/>
<pb n="KR4e0120_WYG_020-17a"/>
壁立西臺萬仭秋人間炎暑一時收道傍共指青松樹<lb/>
得似棠隂庇九州<lb/>
　　　題畵芥<lb/>
雨洗塵沙不受侵短籬横圃帶秋隂城居不改山林味<lb/>
世上何人識苦心<lb/>
　　　便面小景<lb/>
題蕉拜石兩無情捋盡吟髭句不成顧影忽然成自笑<lb/>
為誰癡立為誰行<lb/>
<pb n="KR4e0120_WYG_020-17b"/>
　詞曲<lb/>
　　便面小景詞二首<lb/>
　　　浪淘沙<lb/>
江上晚多風且繫孤篷輕蓑細雨荻花叢見說前溪波<lb/>
浪惡休更匆匆此興在江東還似飄蓬天涯白首畵圗<lb/>
中把酒髙歌從此别何處相逢<lb/>
　　　減字木蘭花<lb/>
孤亭落照一片青山宜晚眺枉渚囘波短櫂何人載酒<lb/>
<pb n="KR4e0120_WYG_020-18a"/>
過秪愁歸去蔓草寒蹊無覓處他日重逰記取前溪雙<lb/>
樹頭<lb/>
　　　洛陽春題金瓶牡丹夀羅氷玉五十<lb/>
洛陽花入長安早似天風吹到絳羅髙捲對羅郎畵與<lb/>
詩俱好一陽生處春先報報先生知道年年畵裡看花<lb/>
來看花老人方老<lb/>
　　　雨中花題畵四闋<lb/>
正愛月來雲破那更栁眠花卧簾幕風微鞦韆人靜酒<lb/>
<pb n="KR4e0120_WYG_020-18b"/>
盡春無那迢逓髙樓孤寂坐縹緲笛聲飛墮恨燭短宵<lb/>
長院深墻逈憑仗風吹過<lb/>
何處玉樓朱户如隔煖烟香霧荷芰池中薔薇架底風<lb/>
落花無數三十年華容易度薄命任他分付恨承露盤<lb/>
空茂陵人老誰獻長門賦<lb/>
庭下桂花如繡門外月華如晝雲母屏開水精簾巻照<lb/>
見姮娥瘦記得中秋風雨後今夜清光依舊怕犀箸風<lb/>
髙玉盃露冷空把仙裙縐<lb/>
<pb n="KR4e0120_WYG_020-19a"/>
三十六宮臺殿一夜雪華飛遍旋撲罘罳更窺疏綺還<lb/>
繞流蘓轉人世幾囘驚嵗晏天上春光應先想白雪歌<lb/>
成氷顔醉也誰見春風靣<lb/>
　　　减字木蘭花題畵<lb/>
危峰欲堕巖背老翁方穏坐落葉無聲樹底風來了不<lb/>
驚秪縁詩癖縱有閒心閒未得剛道忙來世事何曽一<lb/>
挂懐<lb/>
　　　浪淘沙題牡丹<lb/>
<pb n="KR4e0120_WYG_020-19b"/>
春去有餘春且付花神天香滿地不沾塵報道夜來新<lb/>
雨過雨過還新芳意比佳人誰寫花真碧雲為盖草為<lb/>
茵剛道花王誰不信疑是前身<lb/>
　<lb/>
　<lb/>
　<lb/>
　<lb/>
　懷麓堂集巻二十<lb/>
</p>
<p>
</p>
  </div>
<div>
<head>懐麓堂集巻二十一</head> <lb/>
    <p>
<pb n="KR4e0120_WYG_021-1a"/>
欽定四庫全書<lb/>
　懐麓堂集巻二十一<lb/>
　　　　　　　　　　　　　　明　李東陽　撰<lb/>
　文稿一<lb/>
　　賦<lb/>
　　　篁墩賦<lb/>
新安之篁墩以竹名黄巢之亂凡地名黄者輒不加兵墩之<lb/>
人更篁為黄以求免旤其後因習稱為黄墩墩之程氏有晉<lb/>
<pb n="KR4e0120_WYG_021-1b"/>
賜太守元譚故第梁將軍忠壯公靈洗亦以功祀扵墩其裔<lb/>
孫春坊諭徳克勤憤其先世賜第廟食之地汙扵七百年之<lb/>
偽姓乃按據譜冊復其名曰篁墩予謂考古之學反正之功<lb/>
扵斯為大乃賦其事以教其宗及其鄉之人使知兹墩之克<lb/>
復舊名者自諭徳君始其辭曰旃䝉子退食玉堂顧懐舊鄉<lb/>
乃閱禹貢觀職方考地志披山經撿國史摉家藏望喬林扵<lb/>
蓊鬱弔古蹟扵蒼茫續梓里之故事得篁墩之嘉名彼阜兮<lb/>
孔碩莽修竹兮藂生根連巻以糺結葉竦立兮崝嶸物隨時<lb/>
<pb n="KR4e0120_WYG_021-2a"/>
而並秀人與地而俱靈乃有循吏出晉功臣在梁樹家<lb/>
聲於閥閾存廟食於蒸嘗此程氏兮故疆墩何爲兮彼<lb/>
黄噫嘻悲哉廣明䜟妖寃句興孼有唐弗君黄入其室<lb/>
東踏齊魯南躪吳越過城爲墟戰野成血殃魚阨池鬬<lb/>
䑕悲穴當是時也玉幣之所不能㗖鋒鏑之所不能折<lb/>
觧圍無外黄之兒排難無邯鄲之傑惟䜿夫兮諱兇頼<lb/>
故老兮多哲寧偽姓兮暫䝉庶疑兵兮不發圖免旤於<lb/>
㢲辭豈甘心於折節聊假物於音聲遽遺羞於齒頰山<lb/>
<pb n="KR4e0120_WYG_021-2b"/>
顰悽兮莫展竹淚漬兮不滅賊既死兮墩存事已往兮<lb/>
名掲嗤彼躬兮弗遑奮我肘兮誰掣慨世俗之無知苦<lb/>
難湔而易衊可勝惜哉於是操斧鉞之權秉春秋之管<lb/>
剛腸為之寸結怒髪爲之雙短慕盗泉之不啜念朋字<lb/>
之當辯耻跖樹之是依思召棠之勿剪豈名姓之足爭<lb/>
實邪正之相舛汎氛埃於舊域掲日月於華扁還趙璧<lb/>
兮秦庭復王田兮漢版植綱常於已墜誅姦雄扵既殄<lb/>
快九世之餘讎回千鈞於一挽懐世忠之遺風每為恨<lb/>
<pb n="KR4e0120_WYG_021-3a"/>
兮不淺幸此地之猶逢恨吾生之既晚於時鄉之父老<lb/>
走而相告曰嗟乎有是哉物換兮星馳朝遷兮市移江<lb/>
山是兮人民非生紛紛兮死離離好不識兮惡不知嗟<lb/>
吾曹兮徒爾為微大史之為賢吾倀倀兮誰歸諒靡徳<lb/>
兮莫報匪吾人兮獨私拂莓苔兮古石掃蕪翳兮荒祠<lb/>
勒銘章兮篆籀修爼簋兮威儀既乃命酒酹地呼山靈<lb/>
而告之景若表而開明地若闢而平夷林柯若起而夭<lb/>
矯土石若増而崔嵬瞻虎豹之炳蔚睹鸞鳳之葳蕤彼<lb/>
<pb n="KR4e0120_WYG_021-3b"/>
鬼魊兮安在曷汝虫兮足悲獨勲徳之未泯與文章而<lb/>
相輝客有好事者聞而爲之歌歌曰墩兮篁兮誰使汝<lb/>
爲黄兮篁兮墩兮亡吾又使存兮嗟墩之人兮勿我諼<lb/>
兮將以遺我孫兮<lb/>
　　　䝉嵒賦<lb/>
宜興邵翁士忠居國山之陽居之北有嵒嵒下有泉觀<lb/>
而樂之有取於易之象因自號曰䝉嵒著志也其子武<lb/>
庫主事賢請賦其事乃爲之辭曰有嵒崝嶸兮崛起乎<lb/>
<pb n="KR4e0120_WYG_021-4a"/>
國山之南盤十歩以九折兮與青天而相參樷葩襍卉<lb/>
駢植以旁沓兮忽朝霏而夕嵐下則谽谺犖嶨左環右<lb/>
匝奄若覆而為龕幽泉泯泯出其下兮見微涓之瀸瀸<lb/>
窅𠖇濛其未出兮若懐冲而抱慚漸紓徐以洪潗兮沸<lb/>
羣漚之四沾或觸怪石以迴薄兮曽不少行而又淹復<lb/>
膏澤而黛蓄兮奫淪泪潏下注乎清泠之潭奔騰砰湃<lb/>
勢不可以蹔止㳂溪入海兮或可舟而可颿抑孰使之<lb/>
而若此無乃造化之機緘繄幽人之好竒兮構茆竹而<lb/>
<pb n="KR4e0120_WYG_021-4b"/>
成菴納微曦於甕牖兮閟重簷之㽎㽎倚空崖之廓落<lb/>
兮濯寒流之清濂曵韋裳與竹杖兮超逸步而孤探極<lb/>
俯仰於無垠兮得大化之一覘物必晦而為明兮孰為<lb/>
洪之匪纎曰微彚其猶若此兮吾有感於羲皇之占抱<lb/>
嘉清以獨處兮聊藏貞而養恬歛華英之外飾兮信予<lb/>
美之中含念聰明之未達兮彼物理其焉能諳艮欲止<lb/>
兮尚靜坎遇險兮猶謙始寸進以尺積兮必盈科而後<lb/>
漸耻旁流之匪正兮懼汙潢之近嫌擇前塗得所往兮<lb/>
<pb n="KR4e0120_WYG_021-5a"/>
奮修程之載兼渺聖道其猶望洋兮懼吾力之未堪夙<lb/>
興夜寐吾猶未遑兮敢微功之是貪縱博觀以内省兮<lb/>
匪逰盤之足耽庶漸漬以自溉兮詎云物之能咸惟童<lb/>
䝉之得所養兮幸餘波之可覃嗟少壯之好修兮鬌予<lb/>
髪之毿毿嘆流光之不我留兮倏郵亭之過驂徳吾使<lb/>
育兮行吾使果吾復何求兮吾將老乎兹嵒<lb/>
　　　奉詔育材賦<hi>有序</hi>
成化戊戌春二月禮部試貢士得三百五十人三月䇿<lb/>
<pb n="KR4e0120_WYG_021-5b"/>
試於廷既賜第一甲三人進士及第為翰林修撰編修<lb/>
復詔内閣臣擇第二甲以下文之優者為庶吉士命學<lb/>
士錢唐王公南昌謝公涖教事遵舊典也謹按書曰彰<lb/>
厥有常吉哉又曰庶常吉士詩曰藹藹王多吉士今之<lb/>
所謂庶吉士者所以儲材蓄徳為天下用古之遺意存<lb/>
焉盖自髙皇帝立法創制義精慮逺出於歴代之所不<lb/>
及及文皇帝二年甲申詔庶吉士與第一甲曽公棨等<lb/>
二十八人肄學翰林而周文襄公忱以自陳在列皆上<lb/>
<pb n="KR4e0120_WYG_021-6a"/>
所親擇命學士觧公縉涖之而親顧問程試大嚴賞罰<lb/>
之典諸公亦感奮激勵多為名臣若王文端公直王文<lb/>
安公英李忠文公時勉以及文襄文章氣節材猷勲業<lb/>
卓卓在人耳目儲材之典於斯為盛皇上即位十有五<lb/>
年自甲申至今凡六䇿進士四舉吉士之選是科取人<lb/>
不減前甲申之數某以初科吉士簉國史觀舊章而是<lb/>
科復在禮部濫同校試今日之事竊與有榮焉仰惟朝<lb/>
廷造士之盛心名臣鉅儒育材之休命賢大夫士遭時<lb/>
<pb n="KR4e0120_WYG_021-6b"/>
之嘉㑹此皆足以詔天下示後世不可無所撰述以宣<lb/>
逹風教相勵勲業者作奉詔育材賦其辭曰昔在文祖<lb/>
時維甲申闔隂闢陽握乾奠坤號令雷發譽髦駿奔如<lb/>
虎斯風如龍斯雲乃啟玉署開詞垣舉甲第收羣賢當<lb/>
是時峩巨冠拖長紳彬彬濟濟者二十有八人降精靈<lb/>
於四嶽應列宿於髙旻文章焜燿乎宇宙徳澤覃被乎<lb/>
生民隘唐瀛之浩渺俯漢閣之嶙峋葢嘗聆故老之餘<lb/>
論而挹前軰之清塵矣猗歟休哉若夫世歴五朝國緜<lb/>
<pb n="KR4e0120_WYG_021-7a"/>
六葉卿雲再呈奎緯重合禮門廓開徳化旁浹棘省春<lb/>
試臨軒晝接蒐羽翼於網羅挽英雄於彀弽錄匭牘於<lb/>
宫墀閲人文扵仕牒稽盛典之猶存冀前蹤之可躡乃<lb/>
詔學士二人往授之業命之曰噫國重利器器資良工<lb/>
靡玉不雕有金必鎔惟我庶士厥材孔良爾職翰苑文<lb/>
章之宗彼鎔爾型彼瑕爾礱為鼎為鏞為圭為琮獻我<lb/>
大廷薦我明堂惟爾之功爾往其朂哉二公受命百辟<lb/>
傾聽元老在席羣寮交迎踵沓肩摩緌輝韍映同朝肅<lb/>
<pb n="KR4e0120_WYG_021-7b"/>
引領之瞻載路協弹冠之慶芄芄乎連茹之征藹藹乎<lb/>
菁莪之詠自代有科目以來無若是盛也其居則鰲極<lb/>
左峙鯨波右折鉤陳屬道觚稜對闕璇臺叠雲畫棟凝<lb/>
月風鈴語靜露榜花纈丹蕓翠萐藂植乎其前瑶笙皓<lb/>
鶴繚繞乎其側其用則菱箋松墨天府之藏玉液瓊羞<lb/>
大官之烹文縑積笥楮鏹分縢粟廩嵗繼膏缸夜明出<lb/>
納之籍地官所經選部胥史馬曹𨽻兵百工什器庀自<lb/>
冬卿其書則東觀幽經西崑秘録宣明鴻都石渠天禄<lb/>
<pb n="KR4e0120_WYG_021-8a"/>
孔堂舊壁汲冡遺竹牙籖矗架錦帶充屋張華之所未<lb/>
嘗見揚雄之所未能讀其學則上遡羲農下探鄒魯五<lb/>
緯錯陳六際咸覩搜羅二儀囊括千古議必根抵文必<lb/>
繩榘制詔册命王言是敷表志傳記太史所書論勸懲<lb/>
闗名教之大作歌詠本性情之餘盖將闡百王之禮樂<lb/>
而恢一代之規模者也扵是二公乃進諸吉士而誨之<lb/>
曰子知國之所以待子者乎此虞之意周之制也百僚<lb/>
之有師而三俊之有士也吾將考古學陳舊章臚明條<lb/>
<pb n="KR4e0120_WYG_021-8b"/>
掲宏綱定甲乙分雌黄約爾以大義示爾以周行爾膏<lb/>
爾車爾颿爾航駕聖途之蕩蕩泳學海之洋洋繪日月<lb/>
以為輝組雲霞以為襄聳廊廟之柱石補山龍之衣裳<lb/>
逸亨衢以騁歩與往哲而齊光若乃旅逐羣趨寅入酉<lb/>
出鏤木為工畫餅為食縱堅白之嵬談衒梔蠟之未飾<lb/>
而或月弄風嘲筆耕心織利私書於子弟糜公帑於朝<lb/>
夕是豈徒李太白之憂抑亦負陸敬輿之學也於是諸<lb/>
吉士若喜而蹈若歛而孫若惕而驚若起而奮謹頓首<lb/>
<pb n="KR4e0120_WYG_021-9a"/>
再拜而進曰昔者左李嗜學秘書是求張竇辭官不耻<lb/>
為留我獨何人載歌載逰屹門墻之在望辱衡鑒之是<lb/>
收觀洪漭之大荒登崑崙之崇丘敢不朝研暮索上紹<lb/>
旁搜竭吾才以必鶩及吾仕之未優抽絲綸之藻思輸<lb/>
藥石之忠謀輔經世之大業揚對天之宏休庶吾夙昔<lb/>
之志可以粗酬也曷有負明天子之徳以貽先生之羞<lb/>
哉乃歌曰巨鰲崒兮彼峰玉堂起兮麗空歴貝闕兮入<lb/>
紫宫鏘予佩兮墀之東匪吾皇兮聖明予曷為兮此逢<lb/>
<pb n="KR4e0120_WYG_021-9b"/>
姬髦兮商耉文之淵兮徳之藪瞻爲山兮望為湖大者<lb/>
為師兮小者吾友生之逢兮不先以後矢予心兮終不<lb/>
負干羽兮兩階冠裳兮九陔歌明良兮詠蒸哉贊帝業<lb/>
兮延鴻釐念功業兮及時嗟古人兮我期臯兮䕫兮吾<lb/>
舍此其安歸兮<lb/>
　　　對鷗閣賦<lb/>
對鷗閣者侍講學士鏡川楊先生繼父志而作也楊之<lb/>
䧯故有閣家徙而閣亦廢先生之父梅讀公從祖父避<lb/>
<pb n="KR4e0120_WYG_021-10a"/>
地而歸漸復故宅嘗逰川上誦李嘉祐南風不用蒲葵<lb/>
扇紗帽間眠對水鷗之句葢其志欲復兹閣至先生而<lb/>
成焉東陽從先生官翰林獲觀所自為記又從其弟府<lb/>
丞維貞編修維立及其子員外郎志仁聞兹閣始未為<lb/>
詳乃作賦曰鏡川先生之作對鷗閣也闢扉其陽設牖<lb/>
于隂乾藩坤籬山帶水襟逺則雷峰天井石樓木阜錫<lb/>
嶺金峩翠巖雪竇天童育王驃騎車廐四明中空五馬<lb/>
羣走句餘武陵之墟聖公隱仙之居左盤右紆莫詳其<lb/>
<pb n="KR4e0120_WYG_021-10b"/>
餘近則金碶珠潭芝山桃浦北渡南塘蒓湖蓮渚六港<lb/>
兩川十洲三嶼花迷學士之橋竹暗尚書之墅竒蹤麗<lb/>
跡不可縷數扵是啟扉而入則飛籟灑地鳴琅戛空鱗<lb/>
瓦動目翬簷挾風上下轇轕東西𡨕濛藏虚納秀後與<lb/>
川通開牖而眺則屏圍晝張澄練秋碧長林落日倒影<lb/>
千尺平田一緑與望俱極若乃岸芷洲蘭灘蓼汀蘋杞<lb/>
柳櫹槮而落䕃蕖荷的歴而敷芬鳬鷖爲雙鸂鶒成羣<lb/>
鳶跕跕以如墮鮒洋洋而若馴時有白鷗西來載汎載<lb/>
<pb n="KR4e0120_WYG_021-11a"/>
遊既飄揚以雪舞忽浩蕩而雲浮先生方對客髙詠覽<lb/>
物旁搜獨宿留以延佇若攖情於彼鷗客有在席者起<lb/>
而問曰何爲其若是也先生曰噫此吾先君子之志也<lb/>
試爲子言之我居楊䧯自宋及元傑構連甍有閣嶄然<lb/>
國版受肇家徒外遷鞠彼蓬藋蕩為荒園百礎星落下<lb/>
沈清淵先君子嘗惓焉於此矣復芸栖之故地創梅讀<lb/>
之新軒歌越里之雅調誦唐人之遺篇將拂蒲葵而小<lb/>
憩岸紗帽而間眠時度隙景志齎重泉彼鷗何心以嵗<lb/>
<pb n="KR4e0120_WYG_021-11b"/>
以年予乃晨興暮思左相右度木藂崝嶸石叠犖确十<lb/>
稔交閲七楹並落幸往志之粗償恨九原之莫作今我<lb/>
與子神逰丘壑放意觴酌孰懐厥憂孰享其樂睹羣鷗<lb/>
之在目增一感於兹閣客乃俯而嘆曰嗚呼起廢殊地<lb/>
悲歡異時數雖天定業乃人爲有始必復靡終弗持先<lb/>
生實勤童子何知然嘗聞之矣談史絶筆遷書繼成祐<lb/>
不作相且終台衡故周貴述事孔稱揚名先公官不及<lb/>
再命業不過一經存弓裘之舊物慨堂構之餘情今先<lb/>
<pb n="KR4e0120_WYG_021-12a"/>
生身歴霄漢歩登蓬瀛文播海宇望隆公卿固將修五<lb/>
鳳於天闕庇萬厦於蒼生彼美兮一閣惡足以盡先生<lb/>
之經營也哉若夫志逐功成名完身退行藏有時俯仰<lb/>
奚累知倦鳥之終還念間鷗之可對眷斯時之未晚非<lb/>
此閣其焉頼葢亦有詒盛業於諸孫播清風於百代者<lb/>
矣先生曰我其圖之子盍為我賦之於時簮纓並輝子<lb/>
弟咸侍左京兆右太史趨郎官列貢士絃誦間作觥籌<lb/>
交駛客既醉散鷗亦翔止先生獨居廓思方將合萬物<lb/>
<pb n="KR4e0120_WYG_021-12b"/>
而一視也<lb/>
　　　忠愛祠賦<hi>有序</hi>
南昌王公得仁在汀州歴府經歴推官有惠政適鄧賊<lb/>
作屢著竒績且盡瘁成疾以死汀人作忠愛祠以饗之<lb/>
東陽從公之子今翰林學士大韶先生觀碑傳詩頌諸<lb/>
作得公遺事為詳因託客語賦其事公之先本謝姓中<lb/>
更變故學士先生始請扵朝而復之然汀之人猶稱公<lb/>
為王侯今王侯云者爲汀人道也其辭曰客有出中朝<lb/>
<pb n="KR4e0120_WYG_021-13a"/>
使南服諏民風訪邦俗過臨汀之墟駐龍山之麓見祠<lb/>
宇之巨麗睹亭碑之髙矗乃剔蘚揮垢睨立而讀之讀<lb/>
未既有父老數輩提㓜攜穉臠胾榼酒槃兼豆茘蹌趨<lb/>
升堂傴僂伏地再拜而興澘然出涕客召而問曰爾何<lb/>
為者父老曰噫此吾故侯也壬子之秋侯來官逰二十<lb/>
八年自幕登州忠在社稷愛流海陬人亦有言靡徳弗<lb/>
酬客曰可得聞乎父老曰昔者旱魃狂舞饑民噭謈糶<lb/>
價屢減巡車繼膏眉我為顰軀我為勞慰我蒼黄歸我<lb/>
<pb n="KR4e0120_WYG_021-13b"/>
逋逃民之戴侯若襁若褓嬖人肆驕侯語諤諤虣卒施<lb/>
虐侯法嶽嶽頽厦木柱中流砥崿撼之不可動麾之不<lb/>
可却民之頼侯若墮得綆若病得藥兩造具獄羣辭交<lb/>
拏侯居其間左牒右書微入芒頴細窮錙銖訥喙雄吐<lb/>
寃懐奮攄民之遇侯若斃而甦若乃山谷嘯潢池沸蹻<lb/>
夔魖走魑魅羽書馳飈腦血塗地驛路夜斷空城晝閉<lb/>
瀝溲為飲煮革為食塗多餓胔官有餘積侯發公粟若<lb/>
啟家笥愚民被脅從惡如逝侯諭福禍若誨子弟乃翼<lb/>
<pb n="KR4e0120_WYG_021-14a"/>
戎官驅死士揚義旗操利器軍門一袒從者如蝟喊震<lb/>
山裂雄翻海颲臨陣賈勇鬬帷授計摧堅奪心誘降斷<lb/>
臂應之者竹破觸之者瓦碎葢將乘勝長驅尅期取質<lb/>
獻馘明堂銘功金匱而鵩鳥外至營星下墜九原有知<lb/>
飲恨而斃噫嘻悲哉乾坤茫茫嵗月如馳我耋我耆昔<lb/>
侯童兒或殞戈兵或亡饉饑其幸存者散為流移我田<lb/>
我廬我食與衣朋從戚㳺孫怡子嬉彼活我者非侯而<lb/>
誰我不祠侯而又誰祀哉客乃俯而頌仰而嘆曰嗚呼<lb/>
<pb n="KR4e0120_WYG_021-14b"/>
孰不民社傳舍是遷孰不冠裳皆素而餐内積怨府外<lb/>
生釁端或瓦石相譁或簿牒交喧或靣背殊相或死生<lb/>
異觀故貌定止水事窮葢棺忠愛哉王侯雖千百世其<lb/>
無諼於是父老皆欷歔悵望若有感於斯言也有歌於<lb/>
庭者曰汀之山兮誰使為岑汀之水兮誰使為潯侯之<lb/>
徳兮髙且深愛而不見兮傷我心又有和者曰汀之材<lb/>
兮露為沐汀之田兮雨為沃侯之徳兮安報嗟汀之民<lb/>
兮匪伊草木客乃重為嘆曰吾聞謝起江左徳門是望<lb/>
<pb n="KR4e0120_WYG_021-15a"/>
王出大原槐隂載堂人定者天勝功厚者直償培之豐<lb/>
者未則茂浚之深者流則長觀物理之有數信侯門之<lb/>
必昌歸而訪之則侯之子已立於玉堂之上矣<lb/>
　　　見南軒賦<lb/>
若有人兮衡門之下蘭渚之濱體貌質野意象清真植<lb/>
叢菊兮千株撫孤桐兮五絃朝咏結廬詩暮誦歸来篇<lb/>
葢慕陶靖節之為人也遺世絶俗自稱為葛天氏民爾<lb/>
其傲睨江湖逶迤岡阪倚秋旻而長嘯驚落葉之方短<lb/>
<pb n="KR4e0120_WYG_021-15b"/>
藜杖紆徐其却立芒屩逍遥其未反登西丘而左顧陟<lb/>
東臯而右盼時宿留以延佇忽南山之在眼澹秋色兮<lb/>
將夕思美人兮何極瞻孤雲兮歸来與飛鳥兮俱息慨<lb/>
嵗華之遲暮及草木之蕭瑟寄緬懐扵大古聊一感於<lb/>
山色方其嶄巖㟙崿如鬬如却弛張廓翕如拱如揖飄<lb/>
揚兮如驟偃蹇兮如立倐歛藏兮既定渺不知其所入<lb/>
當予之始遇也倀倀皇皇心志交馳四顧徬徨不暇走<lb/>
趨俛仰之間萬景畢露披襟一笑傾葢如故神之既交<lb/>
<pb n="KR4e0120_WYG_021-16a"/>
窅窅𠖇𠖇一塵不干彼此忘形大虚寥寥何物非假隨<lb/>
所寓託物無不可盖於是不知山之為山我之為我也<lb/>
夫物有化機相爲終始情感氣應誰之所使出扵自然<lb/>
乃見真爾錦綵之炫爛適足以瞽吾之目笙簧之聒襍<lb/>
適足以瞶吾之耳故達人之放浪獨鍾情扵山水而樂<lb/>
水者之動盪又不如樂山者之靜而止也嗚呼南山之<lb/>
閒閒兮繄我之樂不可以言傳南山之黙黙兮繄我之<lb/>
樂不可以意識彼逆旅之相遭豈茫茫其求索惟物我<lb/>
<pb n="KR4e0120_WYG_021-16b"/>
之無間始忘情扵聲色盍反觀乎吾身决天地之充塞<lb/>
彼南山兮何事僅乃胸中之一物<lb/>
　　　擬恨賦<hi>有序</hi>
予少讀江淹李白所作恨賦愛其爲辭而怪所為恨多<lb/>
閨情閣怨其大者不過興亡之恒運成敗之常事而已<lb/>
是何感扵情亦奚以恨爲哉中嵗以来更渉世故記憶<lb/>
舊聞忠臣孝子竒勲盛事或方值㡬㑹遽成摧毁失之<lb/>
毫釐而終身曠世不可復得至令人吞聲搤腕而不能<lb/>
<pb n="KR4e0120_WYG_021-17a"/>
已聖賢不言恨然情在天下而不為私亦天理人事之<lb/>
相感激雖以為恨可也乃效江李體反其為情以寫抑<lb/>
鬱而卒歸於正知我罪我皆有所不避云其辭曰仰視<lb/>
大塊流觀古今撫陳編之磨滅悲往跡之消沉或事㡬<lb/>
之竒㑹或禍敗之相尋感志士之涕淚傷善人之聾瘖<lb/>
若乃國士報怨吞炭漆身遺恨飲器濳身水濱部馬為<lb/>
之驚跼賊徒為之崩奔奮仇衣於一劍隕怨血於千春<lb/>
威横强秦怨深鄰國壯士夜奮神椎晝擊山嶽為之増<lb/>
<pb n="KR4e0120_WYG_021-17b"/>
氣天地為之變色誤失手於副車僅逃形於大索陳竇<lb/>
秉政誓清濁亂推席定謀露章請斷機事暗泄禁軍坐<lb/>
畔塞宇宙扵烟氛墮衣冠於塗炭昭烈繼絶武侯託孤<lb/>
勇復漢祚雄吞魏都陳二表之宏略運八陣之竒謨忽<lb/>
將星之淪落悲帝業之榛蕪武廟將建唐社㡬屋躍少<lb/>
海之潛龍返虞淵之日轂二豎伏法五王就戮功甫收<lb/>
於藥籠禍終流於机肉建中失母感慨天衷顧衮衣與<lb/>
玉食嗟欲養而無從誤承歡扵别輦翻飲怒于深宫冀<lb/>
<pb n="KR4e0120_WYG_021-18a"/>
百欺於一得竟忍慟而長終金人入汴岳侯奮矛復中<lb/>
原扵破竹誓决策扵㷊舟神禠敵魄天遺國仇痛長城<lb/>
之自壊委社稷扵洪流敵騎南驅江沙夜駐苦兵力之<lb/>
不支幸潮来之有處海若助虐坤靈失據豈二儀之翻<lb/>
覆莽萬物之非故已矣乎江山改兮人民非白日黯兮<lb/>
隂風凄時不可乎再得嘆浮生兮曷歸駭餘聲於璧碎<lb/>
佇滅景扵雲飛事難成而易敗世寡合而多違矢修正<lb/>
以俟命孰利鈍之可期庶人定以天勝終斡旋於化機<lb/>
<pb n="KR4e0120_WYG_021-18b"/>
　　　鵲賦<lb/>
爰有靈鳥集於中林脩尾長喙𤣥衣素襟皦皦竒質泠<lb/>
泠警心我有嘉辰懐此好音若夫飛甍峻閣繡闥雕楹<lb/>
旭日初照纎飈不生茂樹芳潔繁隂翳清忽促刺以雙<lb/>
透歘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>翀而迅征刷凝鮮之委羽寫宛轉之幽情紛衆<lb/>
啅以爭墜屢馴飛而不驚晴雪衝騰其下上閒華匝地<lb/>
而縱横爾其乍東乍西倐近倐逺棲初危而不定去未<lb/>
極而中返或周旋其却顧或撆㨗其將轉方小佇於中<lb/>
<pb n="KR4e0120_WYG_021-19a"/>
庭誤遲歸於别館曵餘音扵未絶裊柔條之半綰若乃<lb/>
玉闗遷客金屋佳人淹沉幽圄之士雜遝髙軒之賓託<lb/>
春心於錦字迓曙色扵雕輪聽泥金之小勅擁織翠之<lb/>
重茵曉枕驚夢春山罷顰莫不窮途拭淚幽谷生春或<lb/>
擎杯以酹地或倒屣而迎門嗤村鴟於牖户怪野鵩扵<lb/>
水塵不利俗以投好徒増疑而召嗔試比物以引類信<lb/>
兹禽之足珍乃有上苑虞人五陵年少挾孤彈扵懐中<lb/>
探危巢扵本杪智藏乎其無形禍出其所不料豈百金<lb/>
<pb n="KR4e0120_WYG_021-19b"/>
之足圖曽不滿夫一笑物固有所偏工意固有所獨適<lb/>
故知来嵗之風不能芘一卯於終日報羅幃之喜不能<lb/>
觧雙顔於漆室彼世態之無常徒因之而太息復有梁<lb/>
州金印月浦銀橋羨崔梁之窈窕駭魯木之翔翺信慌<lb/>
惚而莫究徒夸浮而可嘲吾將使茂先巻舌而却走卜<lb/>
式遁辭而先逃見天機之流轉知造物之非雕坐觀物<lb/>
以自適聊寄情乎離騷<lb/>
　　　翰林同年㑹賦<lb/>
<pb n="KR4e0120_WYG_021-20a"/>
御水分隄仙家近闕文當作噩之年節應嘉平之月旭<lb/>
日昫其載陽飄風爲之不發于磐是漸鴻衎衎以來儀<lb/>
出谷斯遷木丁丁而可伐乃有西江三鳳東海二龍壺<lb/>
嶺交撐乎日觀台城獨曜於霞峰河馬既呈䝉蜀錦而<lb/>
為飾揚金在貢囊楚璞以相從叶數應于方川地靈斯<lb/>
孕歴星躔於嵗紀天運重逢嘅夫甲第同曹詞林諸彦<lb/>
角百歩扵楊穿泝層宵於鶚薦陟唐瀛之峻引房杜而<lb/>
齊登擷宋榜之華與蘓曽而並選藍袍映采㳺憐花底<lb/>
<pb n="KR4e0120_WYG_021-20b"/>
之江寳炬聨輝歸識柳邊之院是日也或監或史載笑<lb/>
載歌爛雲牋之麗藻灎月斚之微波耳聽流焱聲破遏<lb/>
雲之管心馳急景光囘駐日之戈弛我道扵息㳺或知<lb/>
所止任吾生之頫仰遑䘏其他若乃麟閣遺風虎頭妙<lb/>
手假物像以相求托丰儀於不朽夸競茂扵松杉媿先<lb/>
衰乎蒲栁名髙君實爭取騐於兒童病瘦休文不自辨<lb/>
夫誰某情因禮致貌豈心違諒金石之可斷陋蓬麻之<lb/>
是依交可絶於嵇書葢云有激知不逢於鮑叔生也何<lb/>
<pb n="KR4e0120_WYG_021-21a"/>
歸樂以忘憂幸保無荒之戒敬之終吉寧遭不速之譏<lb/>
非徒畢一日之歡抑以定平生之籍誠哉賓主之二難<lb/>
允矣見聞之三益疇能爭滕薛之崇卑安忍眎越秦之<lb/>
肥瘠吾寧不負期掛劍以相酬世獨何心乃彎弓而共<lb/>
射復有芝蘭美徳藥石箴言信榮辱之相麗匪升沉之<lb/>
足論肉骨懐深念東西於離合勲道逺競分寸於晨昏<lb/>
報以璚瑶既可示交期之永好寫之琬琰終當與世講<lb/>
而俱存<lb/>
<pb n="KR4e0120_WYG_021-21b"/>
　　　燒丹竈賦夀封庶子徐公八十<lb/>
龍集載戊星杓指申玉扉薦爽金颷汎塵南州封君當<lb/>
弧懸之旦綃夢之辰翠織悤蘢乎霧牖瑶環襍遝乎雲<lb/>
茵野饋庭篚山藏海珍鳩杖主進錯然而前陳有一羽<lb/>
客霓裳繡裾其容徐徐其歩懙懙手并一器委諸坐隅<lb/>
封君曰此物奚形而焉取名胡為而至於吾庭也客曰<lb/>
昔者燧人鑚火神農制藥軒轅鑄器工倕操作是掇是<lb/>
斵爰究爰<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃采青丘之黝購鷄山之艧掘海隅之赭<lb/>
<pb n="KR4e0120_WYG_021-22a"/>
糜葱嶺之堊漬賁聞之湼剾上申之硌探石髓於神峰<lb/>
浞盎漿於帝壑擷玉榮於峚山擣沙礫於盧莫眇窮硃<lb/>
礤鉅撮碌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>旊埴陶坋捖垶煣璞斡旋蟻磨䟫拄鼇足<lb/>
外隆内霱下承上覆其形則非鬴非鬵不甗不瓿匪灂<lb/>
以塗匪黚以黝旁庣為崇直垜為袤弗薛而髻弗窳而<lb/>
庮羶不涴於羊羮膏不沾於彘膳易牙之所不能用歐<lb/>
冶之所不得取奥藏乎廣成之室神授乎安期之手吾<lb/>
儕敢私持以為夀封君曰竈則然矣何名為丹其方孰<lb/>
<pb n="KR4e0120_WYG_021-22b"/>
傳效孰與宣撡以貺我又安用焉客曰其用則鍊日煮<lb/>
月納坤藏乾妙奪物性濳移化權其物則姹女嬰兒皓<lb/>
虎蒼龍儕分耦合㑹乎其中其法則滲之以離坎養之<lb/>
以屯䝉液華池以為漿閉泥丸以為封羯火為之銷怪<lb/>
山䕫為之歛蹤乃酌圜丘之赤泉咀沔塗之欒木圭霞<lb/>
實以為飱匕神樓以為服葢有翼靈氛扵兩肘睫倒景<lb/>
於雙矚摩銅狄於城門算瑶籌於海屋者矣封君囅然<lb/>
而笑曰有是哉惟厥有始賦形受氣五行為經三事為<lb/>
<pb n="KR4e0120_WYG_021-23a"/>
利調齊為飲炰炙為飼膏液刀匕鍼磨砭焫攻衺為防<lb/>
輔正為衛有一缺者是謂弗備若夫鶴算龜齡龎眉駘<lb/>
背不窮而達不色而瘁固有幽𡨕握其機衡冲漠司其<lb/>
割制者也吾將以大塊為鼎元氣為嘘隂陽為水火寒<lb/>
暑為朝晡作息為抽添之候弛張為闔闢之符咀仁義<lb/>
以為華嘬道徳以為腴樂予生以自適聽吾命之所如<lb/>
諒兹物之足珍與斯言之匪誣亦聊以資張華之物博<lb/>
助鄒衍之談餘豈竒貨之務寳眷髙情之是與望賓階<lb/>
<pb n="KR4e0120_WYG_021-23b"/>
而再拜韞我匵而藏諸客亦起而拜曰不腆敝物以實<lb/>
華宇公既受貺亦復受祜願公眉夀永錫純嘏維百千<lb/>
禩為丹竈主<lb/>
　<lb/>
　<lb/>
　<lb/>
　<lb/>
　懐麓堂集巻二十一<lb/>
</p>
<p>
</p>
  </div>
<div>
<head>懐麓堂集巻二十二</head> <lb/>
    <p>
<pb n="KR4e0120_WYG_022-1a"/>
欽定四庫全書<lb/>
　懐麓堂集巻二十二<lb/>
　　　　　　　　　　　　　　明　李東陽　撰<lb/>
　文稿二<lb/>
　　序<lb/>
　　　京都十景詩序<lb/>
京都舊有十景景有題曰瓊島春雲曰太液晴波曰西山霽<lb/>
雪曰玉泉垂虹曰盧溝曉月曰薊門煙樹曰金臺夕照曰居<lb/>
<pb n="KR4e0120_WYG_022-1b"/>
庸叠翠盖即元所謂金䑓八景者頗更定之永樂間翰林諸<lb/>
儒臣皆有詩英宗睿皇帝増其二題曰南囿秋風曰東郊時<lb/>
雨扵是為景凡十諸翰林復有詩詩凡若干首為幾巻扵乎<lb/>
盛哉惟帝王建國立都必有山川關輔之勝宫闕城郭之麗<lb/>
車書文軌民物之盛以觀天下而鴻儒碩士必有文章歌咏<lb/>
寫之琬琰播之金石以示後世不可闕也盖古之稱名都者<lb/>
有三若長安之河華東京之嵩洛金陵之鍾山大江皆有所<lb/>
據以為勝漢則有司馬相如之上林揚雄之甘泉長楊班固<lb/>
<pb n="KR4e0120_WYG_022-2a"/>
之兩都唐則有李白之明堂杜甫之太廟南郊西嶽韓<lb/>
愈之南山宋則有王禹偁之籍田宋郊之圜丘王畿范<lb/>
仲淹之明堂周邦彦之汴都或詩或賦鏗鍧炳燿後先<lb/>
相望皆足為天下後世道然校之三代之盛則亦逺矣<lb/>
金陵之都以一統御天下者實自我國家始今京師居<lb/>
大行滄海之間其地亦勝乃出於古帝王智慮之所不<lb/>
及又非元氏之所能當者則我國家億萬載太平之業<lb/>
顧非天之所遺乎葢自契丹以来五百餘年此地不得<lb/>
<pb n="KR4e0120_WYG_022-2b"/>
與於中國今承平既久民物繁庶制度明備山川草木<lb/>
亦精彩溢發若増而髙若闢而廣校之父老所傳草創<lb/>
之際葢已倍蓰而科甲之魁傑館閣之耆俊天下之所<lb/>
謂文章者固於是乎在古稱文章與氣運相升降則贊<lb/>
揚歌詠以昭鴻運垂休光者無惑乎其盛如此也若夫<lb/>
聖君賢相盛徳大業所以植國家阜民物著之典謨勒<lb/>
之金石軼漢唐宋以擬三代之盛尤有不可闕者某將<lb/>
於今日之詩卜之也某幸生京師竊覩其所謂景之盛<lb/>
<pb n="KR4e0120_WYG_022-3a"/>
又厠翰林之末而材力淺薄不敢以作者自效謹推本<lb/>
其意而序之<lb/>
　　　送四川按察副使彭君序<lb/>
成化庚寅皇上始命吏部得專舉布政按察之任而親<lb/>
進退焉示重也㑹諸大臣循行四方多所廢黜乃次第<lb/>
易置之人於是時皆傾耳拭目以觀天下卓犖竒偉之<lb/>
士將出也其首選果得彭君鳳儀輩數人而君實為四<lb/>
川按察副使非聖天子睿哲察於羣僚何一指麾變置<lb/>
<pb n="KR4e0120_WYG_022-3b"/>
間得人如此哉君舉名進士累官至刑部廣東司郎中<lb/>
平生忠節自與無欹側骩骳之行視夫營營茍合詘志<lb/>
以媒進旅退以辱身者葢所耻聞不啻其所弗為也其<lb/>
所處司號繁劇之地事多涉於艱挾勢而席寵者偵前<lb/>
覘後左撞右突中立不動屹然以定民之負枉抱鬱失<lb/>
利而狂奔者則為之鉏彊剔蠧奪其有而歸之雖罹咎<lb/>
戾必無所恨悔焉間居簡黙未嘗言人過及所論奏侃<lb/>
侃以為不可用者排譁笑怒罵而為之既而果中如左<lb/>
<pb n="KR4e0120_WYG_022-4a"/>
右契相合用是信於上而下益彰其植心之端任事之<lb/>
力燭物之鑑如此皆君子之所難而兼有之謂為天下<lb/>
卓犖竒偉之士非耶夫負天下材受一方之寄其所樹<lb/>
立必稱舉其職不下至汨没扵世無疑也况天子之所<lb/>
親擢出於恒典以感激而督厲之哉又况更張易置之<lb/>
餘天下想望其風裁將十倍於常時者哉然固有為九<lb/>
仭山卒隕於一簣者此誠衆人所知而或賢者所不能<lb/>
免也君其慎之哉君之行也諸君子皆餞員外郎葉崇<lb/>
<pb n="KR4e0120_WYG_022-4b"/>
禮謂予曰彭君子嘗知之矣今且去子寜闕子淵贈言<lb/>
之誼蹈仲尼失言之戒乎嗚呼若是則予惡敢當誠有<lb/>
不可已於君者然亦可以為君贊獨於為山之義有取<lb/>
焉若曰此固君之所知則予既已知之矣<lb/>
　　　遊㑹稽詩後序<lb/>
士相遇於少壯之年未有以異也少者壯壯者衰茍趣<lb/>
舍之既成蹤跡之既定則其窮達莫有同者焉而又有<lb/>
憂樂干其中夷險接其外則其死生莫有同者焉故疇<lb/>
<pb n="KR4e0120_WYG_022-5a"/>
昔之笑談歡謔寄於歌詠者皆慨嘆之資及其至也或<lb/>
有流涕欷歔而不能已者此人之情也然君子亦得有<lb/>
以感焉曰某某賢人也窮不為晦夭不為殤也某某不<lb/>
賢人也雖達弗顯雖夀弗永也故觀蘭亭之詩而王羲<lb/>
之之骨鯁徽之之放誕謝安之簡靖萬之矜傲孫綂之<lb/>
恬退綽之剴直皆得以具見而其窮達死生之異則有<lb/>
如所謂視今昔齊彭殤者而世之大觀盡矣正統乙巳<lb/>
嘉禾姜處士逰於㑹稽㑹稽賀徽輩與其子用貞友也<lb/>
<pb n="KR4e0120_WYG_022-5b"/>
載酒與逰賦詩若干首徽為序又八年處士卒又十年<lb/>
用貞以行人司副贈處士官葢至今二十有一年矣而<lb/>
同逰物故者三人仕者十有七餘皆㪚處南北莫有同<lb/>
者其詩固在也用貞嘗見其人曰吾先子所與逰也誦<lb/>
其詩曰吾先子所與詠歌也葢因之而流涕欷歔焉而<lb/>
其人者之見其詩亦有不能已者矣用貞予同年進士<lb/>
其年與徳皆先於予而與予交甚厚因得觀其家所藏<lb/>
詩而序論之曰處士事親有王延之孝讓弟分田存薛<lb/>
<pb n="KR4e0120_WYG_022-6a"/>
包之誼與人共事而獨任其咎近孔融之節其窮不為<lb/>
陋其没不為夭其有賢子而貴及其躬也不為愧後之<lb/>
觀者或可想見其人矣序及詩若干人予未之悉也俟<lb/>
考而後續焉<lb/>
　　　送樸菴先生省墓詩序<lb/>
先皇帝復於位之元年惟我先生奮竒挺靈来自南國<lb/>
為天下進士首帝若曰爾某為翰林院修撰職我文字<lb/>
黼黻我太平儲徳宅材以用於爾他日今天子嗣位擢<lb/>
<pb n="KR4e0120_WYG_022-6b"/>
左春坊左諭徳進左庶子乃在天順間有詔為大明一<lb/>
綂志成化間為睿皇帝實録先生皆為纂修官名載勅<lb/>
㫖凡小而郡縣沿革山川形勢人物風俗之槩禽魚草<lb/>
木金石之名與數大而黜陟刑賞禮樂教化之迹詔誥<lb/>
辭令功徳謨烈之紀載州分縣析類列而年編之書史<lb/>
圖籍山經地志金匱石室之文旁摉密撿操觚秉筆窮<lb/>
年而累月其於國有勞焉用是對揚在廷既簡既嘉前<lb/>
有勅後有誥太史撰其詞中書摛其豪尚寳緘其章鸞<lb/>
<pb n="KR4e0120_WYG_022-7a"/>
飛蛟厲經回緯合紹奕世而騰隆光者其於家亦有榮<lb/>
焉今朝廷熈明典物昭備無事述作詞臣學士往往得<lb/>
優㳺侍從間先生始作而言曰吾可以及吾私矣乃上<lb/>
䟽曰臣父贈左庶子臣某棄臣若干年臣母贈太宜人<lb/>
某氏亦棄臣若干年臣忝在侍從有以事陛下者惟父<lb/>
母之力之徳是頼今墳墓在鄉邑久不治臣比屬史事<lb/>
不敢言展省者十有五年矣臣得歸畢一日之私惟臣<lb/>
佩陛下之徳罔敢斁官程期具在臣奔走左右服事亦<lb/>
<pb n="KR4e0120_WYG_022-7b"/>
罔敢後通政使以聞事下吏部覈實覆奏請如庶子某<lb/>
言制可賜楮鏹為道里費明日先生具袍幘大帯笏入<lb/>
謝又明日陛辭乃行鄉人朝士咸仰羨聖天子寵眷禁<lb/>
近之恩賢大夫不忘其親於官之義斯乎備矣門人翰<lb/>
林院編修李東陽倡於衆曰我先生夙昔自處大節惟<lb/>
忠惟孝其教我後之人亦惟忠惟孝兹一舉而二義存<lb/>
焉凡我二三子膺徳服誼粤兹有年惟此大事曷敢無<lb/>
述時門下士仕處散於四方者甚衆惟兵部主事劉大<lb/>
<pb n="KR4e0120_WYG_022-8a"/>
夏刑部主事尚敬進士王儼朱紳舉人楊一清和之其<lb/>
㑹試所舉士吏部郎中倪輔兵部主事許章刑部主事<lb/>
許盛行人左司副姜諒行人馬䁢又和之東陽獨謬職<lb/>
文字從先生後謹為序并詩再拜以獻於執事者<lb/>
　　　王城山人詩集序<lb/>
王城山人詩者黄巖謝君世懋之所作也君居於王城<lb/>
山逐以其山自名居為縣學生七試於有司不得薦客<lb/>
死於武林之邸其從子翰林編修鳴治輯其遺詩得若<lb/>
<pb n="KR4e0120_WYG_022-8b"/>
干篇予讀而悲之其詩始規倣盛唐諸人得宛轉流麗<lb/>
之妙晚獨愛杜少陵乃盡變其故格益為清激悲壯之<lb/>
調思極其所欲言者其死也盖有遺力焉然其叙事引<lb/>
物感時傷古憂思笑樂往復開闔未嘗不出乎正觀此<lb/>
亦可以知其人焉夫詩者人之志興存焉故觀俗之美<lb/>
與人之賢者必於詩今之為詩者亦或牽綴刻削反有<lb/>
失其志之正信乎有徳必有言有言者之不必有徳也<lb/>
君之志興不啻乎詩不幸而不見於世非其詩孰可與<lb/>
<pb n="KR4e0120_WYG_022-9a"/>
傳者此輯詩者之志也古稱詩人達少而多窮其固然<lb/>
者之與適然固未暇論然其窮也人莫不悲之其悲之<lb/>
者亦不必皆賢也而徒以其詩况非獨詩人哉予恒謂<lb/>
天下之士必有負竒抱傑老死於巖穴之下者有士如<lb/>
謝君非詩則莫之知也天下之士不幸而不見於世者<lb/>
何限於此葢重予之悲而益感夫輯詩者之志也君之<lb/>
兄世修為寳慶知府及鳴治皆賢而能詩其所倡和者<lb/>
尤多不在巻中<lb/>
<pb n="KR4e0120_WYG_022-9b"/>
　　　送屠元勲序<lb/>
有正設之官有旁攝之官有專設之官舉天下之事條<lb/>
分而類總之各有攸執此正設之官也事有大小有常<lb/>
與暫以其所及及其所不及此旁攝之官也謀之周計<lb/>
之密條總之所不能及者為之官以領之不以他事及<lb/>
之者此專設之官也夫官至扵專設天下宜無遺事也<lb/>
然猶或有弊生其間者夫勢有及有不及則及乎其官<lb/>
勢及之而有治有不治則及乎其人吾嘗以是觀於天<lb/>
<pb n="KR4e0120_WYG_022-10a"/>
下未嘗不嘆息焉今專設之官惟户工為多漕運之制<lb/>
分兵民之賦責之以府衛總之以將帥足矣又以其舟<lb/>
楫之具不可煩於民然茍無以總之則無以為責故專<lb/>
設工部主事一人扵淮之清江浦每三年一代居竹木<lb/>
之材置工役吏𨽻以治之凡漕舟之敗漏不中於用者<lb/>
悉歸之而加葺斵焉數闕則増置之以為用此所謂周<lb/>
謀密計之一端也而邇年若少異者出納之際並緣為<lb/>
姦官府之利不能十一一舟之費或倍或蓰故其資於<lb/>
<pb n="KR4e0120_WYG_022-10b"/>
舟者寧自為之不敢以煩扵官而官若徒設所謂弊之<lb/>
一端也成化辛卯秋前主事以年當代進士平湖屠元<lb/>
勲實拜兹命以行元勲年質甚英敏富才與藝此則無<lb/>
負於國家專設之意所謂存乎其人者也元勲之舉扵<lb/>
禮部也予校其文其中表兄倪稽勲良弼則予同年進<lb/>
士予知元勲之賢於稽勲為多而元勲之同年觧文選<lb/>
尚敬復来徵所贈故序其端如此<lb/>
　　　送翰林編修丁君歸省詩序<lb/>
<pb n="KR4e0120_WYG_022-11a"/>
華亭丁君原敬以進士第二人入翰林為編修其父封<lb/>
君貽穀翁母儒人皆在華亭不家養者五年矣君乃用<lb/>
例乞歸省其鄉既賜許復有楮鏹之賚閣老學士諸先<lb/>
生而下皆賦詩餞之某以次辱授簡當為序乃作而言<lb/>
曰士在官各事厥事非謁告不得違朝從非差遣不得<lb/>
離職次非引謝不得至其鄉邑然獨省覲之禮著在典<lb/>
式又為之道里費出於尋常廩賜之所不及所以敦孝<lb/>
崇禮而勸忠者甚大此國家之令典也今之諸曹百執<lb/>
<pb n="KR4e0120_WYG_022-11b"/>
事各有長屬以法相視事有禀白可不可則唯唯而退<lb/>
以事當出立受約束於庭已輒俛首去不敢漫及他語<lb/>
其勢分懸絶固然莫殊也惟館閣以道徳文字為事雖<lb/>
師保耆宿位尊而望重亦與後進之士相賓主下上論<lb/>
議誾誾侃侃各中其度情交而義達喜有慶行有餞周<lb/>
旋乎禮樂而發越乎文章倡和聨屬亹亹而不厭所以<lb/>
汲引成就之意甚厚此詞林之盛事也古者王遣使臣<lb/>
作詩皇華行役来歸杕杜是歌朝臣相餞乃陳蒸民君<lb/>
<pb n="KR4e0120_WYG_022-12a"/>
之使臣如不得已故慰勉之情不能忘其所愛而况使<lb/>
之得遂其愛者哉臣之出雖以王事然猶以職業相期<lb/>
厲如恐不及而况乎以親去者哉故逺鄉井則懐其親<lb/>
逺朝廷則愛其君皆有不可已者感激奮發使家不失<lb/>
為孝子而國得為良臣此則人之大節士君子之所自<lb/>
盡也君之仕也遭天子明聖海内熈洽史事閒暇孝理<lb/>
之化惠及家庭可謂出得其時操文字之事以從諸先<lb/>
生之後為其所汲引期厲如此可謂處得其地而君又<lb/>
<pb n="KR4e0120_WYG_022-12b"/>
負卓犖竒偉之才之器必有所建立其上廣宅材禮士<lb/>
之效下成師師之美于天下無疑也夫國家之令典詞<lb/>
林之盛事士君子之大節其所闗繫甚重皆不可以不<lb/>
白某不佞請以庸言發之可乎<lb/>
　　　一閒軒詩序<lb/>
情生乎動者也動之極則靜生焉然人能動而不能靜<lb/>
天下之通患也天下之事相尋於無窮人之一身與之<lb/>
周旋乎其間操眇身以當天下之事其動不啻萬一故<lb/>
<pb n="KR4e0120_WYG_022-13a"/>
善用情者以一應萬如鑑之於貌括之於矢来則應之<lb/>
去則遺之故事畢而情不困不善用情者以一徇萬萬<lb/>
萬相臨事愈多而身愈勞乃有求靜而不可得者其不<lb/>
知求者固弗論也農則勞於耕工則勞於役商則勞於<lb/>
旅士則勞於官其情之小大雖殊其為勞一也舍乎此<lb/>
則遺形外骸玩世狎物無所用於天下者非君子之所<lb/>
謂靜也惟功成而身退者其庶㡬乎然於此猶有不能<lb/>
者非地之不善也有見於此者其知道乎絳州有一閒<lb/>
<pb n="KR4e0120_WYG_022-13b"/>
先生者姓陶氏宗衡其字舉進士歴官行人禮部員外<lb/>
郎陜西左參議皆以賢勞著聲年六十則嘆曰吾可以<lb/>
閒矣謝其事而歸閉門髙卧不與世相聞或深衣鈎履<lb/>
徜徉於水邉林下有問其姓名者曰我一閒人也或問<lb/>
之曰先生其知道者乎笑而不答洞然莫測也士大夫<lb/>
多為一閒詩以遺之者先生欣然咏之集而成巻其子<lb/>
户部主事廷用以示予請序其後廷用既奉使於南則<lb/>
使其弟鄉貢士琰来請予昔舉禮部時先生在儀制掌<lb/>
<pb n="KR4e0120_WYG_022-14a"/>
名籍而廷用復予賢同年也故為之序<lb/>
　　　送周徽州考最還官序<lb/>
今之為守令者各據所見爲理皆足以立名取效而弊<lb/>
隨之或修案牘明號令勤手足之力以為奔走嚴刑厚<lb/>
歛竭膏血以奉所需惟所徇藉不顧慮其下故往往為<lb/>
權貴所推許而細人鄙夫方怨讟之不暇或有見於此<lb/>
則循循守規彠不失尺寸以庇其民而自恃以桀驁其<lb/>
上又故為抗俗以立崖岸取聲譽故民皆譽之而為之<lb/>
<pb n="KR4e0120_WYG_022-14b"/>
長者以為異小則怒扵言大則怒於法矣又或有見於<lb/>
是以為二者皆不可失則為捭闔縱横之機惟所弛張<lb/>
而上下傾倒故官有賞民有譽而士大夫之旁觀者將<lb/>
指而議之無所逃焉然則欲完其名豈不難哉夫名固<lb/>
非君子之所貴也然孔子疾名不稱又曰在邦無怨在<lb/>
家無怨為孔氏者亦曰在下位不獲乎上民不可得而<lb/>
治矣獲乎上有道不信乎友不獲乎上矣故其道本乎<lb/>
誠身誠而不動者未之有也是名亦君子所不可闕也<lb/>
<pb n="KR4e0120_WYG_022-15a"/>
徽州守周君子建吉安人也世居遼以文學名遼人士<lb/>
若今曽給事克恭陳進士本仁吳進士克明從之逰者<lb/>
若干人及舉進士歴官工刑二部主事員外郎皆以政<lb/>
事名尚書而下咸推重之其守徽也一年而民悦再踰<lb/>
年御史以為能報之天官三年以最聞於朝士大夫所<lb/>
推許者藉甚予竊聞君之為人敦樸忠厚無欹側委曲<lb/>
之行故不恃才而官自舉不求名而下上信之此固士<lb/>
君子之實行其道宜然也余又聞徽人言比嵗久旱君<lb/>
<pb n="KR4e0120_WYG_022-15b"/>
率僚屬徒跣以禱雨輒大至有蟲傷禾稼亦禱以除之<lb/>
若是者豈獨人信之茍順且誠亦信乎天矣君守其志<lb/>
使不變雖用是名天下及後世何愧哉君之考績而還<lb/>
也進士蕭君文明輩相與餞之而屬予以辭或曰周君<lb/>
非好名者不宜以是告之予曰吾所謂名非今之所謂<lb/>
名也<lb/>
　　　送丘給事使琉球序<lb/>
我國家正位凝命掃乾盪坤滌濯萬物建於百年治洽<lb/>
<pb n="KR4e0120_WYG_022-16a"/>
功成五服之内藩臬郡縣所治出賦稅共使令者弗論<lb/>
以至於海中外疆殊界别以國稱者萬數邇者先沾逺<lb/>
者後被冠裳椎卉詩書甲胄梯髙航深四靣而至充中<lb/>
庭溢下館禮部繁於出納鴻臚勤於奉引相胥疲於通<lb/>
譯自有中國以来無若是盛者若琉球國在海東而諸<lb/>
國小大逺邇之間烟火相望順颷利舶七日而至然其<lb/>
始俗以盈虚為晦朔以草木為冬夏粤自古昔未通於<lb/>
中國雖或窮征黷討而賓服無聞及國朝號令所及望<lb/>
<pb n="KR4e0120_WYG_022-16b"/>
風欵附遂封為中山王齒於載版圖奉職貢者日涵月<lb/>
煦濳移暗革被服冠帶陳奏章表著作篇什有華士之<lb/>
風焉成化庚寅其王世子某當嗣封遣其長史某来請<lb/>
命天子封為中山王賜璽書冠服遣正副使二人致命<lb/>
中山户部都給事中丘君𢎞實充正使賜朱衣一襲以<lb/>
行六科諸給事相率為行餞徴辭翰林某與給事君同<lb/>
年言在不讓曰於戯給事大丈夫入居諌諍出領使命<lb/>
真通顯稱所願為今聖天子在上士大臣在列嘉惠於<lb/>
<pb n="KR4e0120_WYG_022-17a"/>
彼外國中山王謹畏孝順不墮臣節以俟我威命而給<lb/>
事身負荷之國體之所繫小邦之所瞻後世之所傳示<lb/>
皆在給事給事其克自重感厲精發山動海立以宣達<lb/>
天子威命國家之典章式侔小國君長陪從爰及閭巷<lb/>
明識逆順保其初心惟億萬世服事罔敢斁亦罔敢後<lb/>
於戲豈不真大丈夫哉給事君起謝曰使者職敢不勉<lb/>
於是諸給事驩曰使哉使哉乃導上供張三爵而退也<lb/>
　　　送周揚州序<lb/>
<pb n="KR4e0120_WYG_022-17b"/>
成化庚寅京師饑天子簡廷臣出領賑事命之曰用命<lb/>
且有賞不用命有罰監察御史周君本清亦在簡中分<lb/>
理順天數縣辛卯事畢告於朝首擢為揚州知府夫守<lb/>
令之職非直衣食乎民也而食與衣莫先焉凡百之事<lb/>
胥此焉出今有五尺之童號於道其倉皇為之求食與<lb/>
衣者必其父母也平立睨視談笑而過之者必塗之人<lb/>
也不惟弗救而且褫奪之撼頓之者必其仇讎也今之<lb/>
守令者將為父母焉將為塗人焉將為仇讎焉仇讎固<lb/>
<pb n="KR4e0120_WYG_022-18a"/>
不足論茍徒愛之而弗救是亦塗人而已矣為之父母<lb/>
者必為之計深逺先事而圖之因時而為之即田有常<lb/>
畆桑有常樹賦有常等除其兼并均其徭役以使有餘<lb/>
不幸有小害不失其利又不幸而大害猶能免於死亡<lb/>
夫是之謂民之父母不能先事而圖因循怠惰以至為<lb/>
病為亡為盗然後從而救之其力必且十倍而况未必<lb/>
能救之乎夫比嵗之災去嵗為甚去嵗之災畿甸之郡<lb/>
縣為甚畿甸之郡縣其為病為亡為盗者相望也其所<lb/>
<pb n="KR4e0120_WYG_022-18b"/>
由来者久矣卒以朝廷數百萬之費一二臣簡任之專<lb/>
遲之以數月之久僅足以弭其患之大可不謂甚難乎<lb/>
思其艱以圖其易古之道也以今嵗校往嵗不可謂不<lb/>
豐以南方校北方非不富且庶也而揚州又素稱繁庶<lb/>
之地比年以来亦損其半矣識者盖深憂之天下之事<lb/>
惟憂於未舉者乃可以無弊由是言盡天下可憂也而<lb/>
况揚州乎此惟深謀逺慮之士可與言之而世俗者之<lb/>
所謂迂也周君在吾鄉為賢士在臺憲為賢御史在畿<lb/>
<pb n="KR4e0120_WYG_022-19a"/>
甸為賢使臣兹州之治朝廷實畀之而吾輩實深望之<lb/>
也周君勉乎哉<lb/>
　　　送宋民表知華亭詩序<lb/>
吾民表之知華亭也待次天官者一年時京曹無闕員<lb/>
有以差遣避外補者謂民表民表曰吾力不能與造物<lb/>
者校竟不出及將拜或又謂曰今以進士為縣者三載<lb/>
則擢擢則為御史其得失亦少校乎民表曰吾安是官<lb/>
也久矣吾何慕焉吾恒為吾輩之慕乎此也茍有所慕<lb/>
<pb n="KR4e0120_WYG_022-19b"/>
必有不盡其心者矣既拜則謂予曰人恒易此而不為<lb/>
吾得此盖懼其不能舉也或曰是大邑也可以取而無<lb/>
傷扵廉可以守而不至於無所容或又曰地美則易汙<lb/>
易汙則守之也難斯二者皆非也人患不自持茍有所<lb/>
利何必大邑無所利雖富且庶吾何與哉若是者吾敢<lb/>
以自許也吾所憂者謂其利弊之莫周知徳澤之不能<lb/>
徧及也自是每數日輒謂予曰吾於某得某事焉扵某<lb/>
得某事焉弊之不除也利之弗興也如此者數十事不<lb/>
<pb n="KR4e0120_WYG_022-20a"/>
止其言甚悉凡論為縣者莫如焉又數日復曰吾嘗思<lb/>
之守令者民之父母也故恩先而威後平易者古人所<lb/>
以近民也今之能守令者但知有法而不知有情故寜<lb/>
急無緩寧嚴無寛寜使民受其害而不使我難其力若<lb/>
是者吾弗能也繼而又思之以為是固然矣於是則有<lb/>
辨焉茍以漫漶為平懈嫚為易民抵惡而不戒胥吏舞<lb/>
法而不知廢紀綱散條貫以至於大壊極弊而不自知<lb/>
者則吾輩所當深戒也予與民表逰久知之最深凡前<lb/>
<pb n="KR4e0120_WYG_022-20b"/>
所具固其所存無足異者然猶頗有素蓄欲以為民表<lb/>
告及聞此言則民表雖日强聒使予告豈復有餘説哉<lb/>
民表仁人也予恐其或過於厚信斯言之不可無而踐<lb/>
之不可以不果也民表幸勿忘之吾為子識之以贈子<lb/>
行民表曰善於是交㳺者皆賦詩送之其意多為民表<lb/>
期者予序諸篇端以互相發云<lb/>
　　　送李士常序<lb/>
今之仕也異於古皆取之乎科目舍科目則不得仕仕<lb/>
<pb n="KR4e0120_WYG_022-21a"/>
亦不顯故凡稱有志於天下者不得不由此焉出觀其<lb/>
平居嚮乎道義將藉以自試則其大者可以興道𢎞化<lb/>
小可以建功立名隨所底極皆能有以自見然猶有論<lb/>
篤而志不孚者有志於始而變於終者有志雖及而力<lb/>
不足以逮之者若希富慕貴之徒夤縁僥覬惟幸於一<lb/>
出者又何足望哉予於李君士常之出扵科目固不得<lb/>
不切望之也君夙有嚮於古聖賢之學修身睦親志存<lb/>
及物其與賢大夫士接則踧踖愧汗殆無所容而其中<lb/>
<pb n="KR4e0120_WYG_022-21b"/>
之所動湧溢迅踔有不可遏之勢其於惡言陂行若將<lb/>
凂乎其身而又懇悃惋惜若欲援而反之而未能者將<lb/>
有以自試也今年秋始以其藝舉於鄉大夫士聞者既<lb/>
進以為主司賀則退以賀君予又交君之最深者知其<lb/>
志論不悖且必不委靡而感勵奮發以自見於世無疑<lb/>
也然志於天下者必周於天下之務故凡紀綱風俗人<lb/>
物之槩制度名數之節閭閻獄市軍旅郡縣之宜古今<lb/>
成敗得失盛衰不恒之迹一有闕不足以為治不能兼<lb/>
<pb n="KR4e0120_WYG_022-22a"/>
究乎此而徒嘐嘐然有志於天下則亦何所濟哉古之<lb/>
人如諸葛武侯范文正皆居布韋而經濟之事已具故<lb/>
其出也確然有益於用以名天下及後世君仕且有日<lb/>
矣其究於此亦多矣歸而求之觸類而長之使其通貫<lb/>
旁達若探之積囊若駕之坦途有弗謀謀之無所弗知<lb/>
有弗任任之無所弗能由建功立名以極于興道𢎞化<lb/>
無所弗逮使天下之人曰科目之果能得士也又曰君<lb/>
之果無負於科目也此則予之所望也予蚤竊科目而<lb/>
<pb n="KR4e0120_WYG_022-22b"/>
愚闇淺劣莫之自遂愧於君之積學彊仕者故喜君之<lb/>
出而望乎其成者尤切凡謝太史及吾時用所叙論者<lb/>
不贅及焉若謂予略於内而詳於外則非能言者也<lb/>
　<lb/>
　<lb/>
　<lb/>
　<lb/>
　懐麓堂集巻二十二<lb/>
</p>
<p>
</p>
  </div>
<div>
<head>懐麓堂集巻二十三</head> <lb/>
    <p>
<pb n="KR4e0120_WYG_023-1a"/>
欽定四庫全書<lb/>
　懐麓堂集巻二十三<lb/>
　　　　　　　　　　　　　　　明　李東陽　撰<lb/>
　文稿三<lb/>
　　序<lb/>
　　　送福建參政徐君序<lb/>
福建之地凡府八福泉漳興化皆瀕海海外接倭夷諸國椎<lb/>
卉之徒潜度竊掠自古而然我民利私市者亦相為黨羣颿<lb/>
<pb n="KR4e0120_WYG_023-1b"/>
巨舟弦强弓往返其地若南北市者以為常業其事甚重朝<lb/>
所置官多分巡互代不恒扵職其勢莫能制乃専置參政副<lb/>
使者一人理之成化乙未吏部以例考天下之述職者罷布<lb/>
政按察之長若佐若干人扵時兹二人者皆闕浙東徐君原<lb/>
一實用推擇為右㕘政承勅以行徐君任職方久官至郎中行<lb/>
業才諝為諸曹望舉扵是職固所優為夫職方掌天下軍旅<lb/>
之務邊疆盜賊無所不治但數年扵今屢事西北其所經畫<lb/>
區置宜詳而東南外警頗息常時盜竊不煩扵朝署事勢情<lb/>
<pb n="KR4e0120_WYG_023-2a"/>
狀或在所略也今東南之人曰備外警易治内盗難販<lb/>
鬻之民迫于寒饑散則無所歸則無籍縱而不問則纒<lb/>
結無窮急而攻之則以死狥鬭其患有不可勝言者治<lb/>
之者必先本後末宏綱而疏節均田薄斂以安其業委<lb/>
曲開諭明示利害以啟其歸而又蓄威飬力以待其不<lb/>
可化使善者不移則惡者有時而盡矣其先後緩急較<lb/>
之他處宜有不同者若士卒之亡竄囷庾之虛耗武官<lb/>
介士之掊克朘削則天下之通弊君葢嘗為予論之以<lb/>
<pb n="KR4e0120_WYG_023-2b"/>
為弊成于實䘮功患于柄分此理固然無可易者今君<lb/>
以全藩之寄承專置之託弛張綱紀固己無患乎肘之<lb/>
掣而又濟之以才略持之以忠信竭心力而為之吾見<lb/>
外警之不足備雖内盗之治也不難矣<lb/>
　　　送泉州衛經歴鍾君序<lb/>
文武之在天下不可偏廢而其勢則相為重輕官之始<lb/>
設也内以五府視六部外以都指揮視布政按察以衛<lb/>
視府州縣其秩皆有加焉今名焉雖存跡其行事不翅<lb/>
<pb n="KR4e0120_WYG_023-3a"/>
不能頡頏而顧出其下有不可變者府司衛之官必有<lb/>
經歴都事皆以文士為之以參佐謀畫閑革奸弊其秩<lb/>
雖卑而所託則重矣然以今觀之方委曲聴命之不暇<lb/>
其所得為者不過㑹錢榖行文書而已是何其懸絶如<lb/>
此哉秩有尊卑而其勢有難易也予嘗究設官之意而<lb/>
論之五府之務必於六部都司之務必于布政按察而<lb/>
後行則所以尊其職者非偏重之也知其勢之必至乎<lb/>
此也夫使文得以㕘武而使武不得以間文則其輕重<lb/>
<pb n="KR4e0120_WYG_023-3b"/>
固已可見况今經歴都事在内者月再報其長之勤惰<lb/>
于朝推于其内可以知外則其勢之不得為者亦存乎<lb/>
其人者也嘉興鍾君汝文以國子生拜福建泉州衛經<lb/>
歴汝文嘗因其從子刑部主事庭芳游于羣士大夫間<lb/>
於是顧君天錫輩以贈言屬予予竊謂今當天下無事<lb/>
時武胄之士罕得施用則所謂經歴者雖欲有所贊佐<lb/>
亦不可得獨法乆弊生不能無賴乎閑革之力者而泉<lb/>
州外有海島之警内有販鬻之盗東南之地於兹為重<lb/>
<pb n="KR4e0120_WYG_023-4a"/>
故所以望汝文者尤切汝文勉乎哉若曰吾不負官而<lb/>
官負吾如古之所謂丞者予亦末如之何也已<lb/>
　　　送戴訓術序<lb/>
崑山戴用中少失怙鞠于母氏既壯通隂陽之學有志<lb/>
乎仕而未遇也比者縣隂陽訓術闕用有司薦上吏部<lb/>
移欽天監試以為宜遂拜訓術之命行有日進士吳君<lb/>
惟謙謀以予言張之易曰定天下之吉凶成天下之亹<lb/>
亹者莫大乎蓍龜故唐虞有羲和之職周禮亦有太卜<lb/>
<pb n="KR4e0120_WYG_023-4b"/>
筮人之名後世隂陽之官葢取諸此國家開物成務天<lb/>
下事無小大緩急茍民生日用之不可闕者罔不備舉<lb/>
崇儒建學之暇若陰陽醫藥亦有學官徧于天下其為<lb/>
民物慮至矣然隂陽之學株分蔓續代異而時不同若<lb/>
五行若堪輿若建除叢若歴數若禄命卜宅卜葬多至<lb/>
數十家而牽數泥俗舎人事而任鬼神固己見于漢班<lb/>
固唐吕才之辯矣况後世乎今象緯有禁民間莫得而<lb/>
習所謂隂陽者不過卜筭推擇之類官之取之者甚簡<lb/>
<pb n="KR4e0120_WYG_023-5a"/>
且易而時俗所習信有如前所論者用中以術為訓則<lb/>
宜推明其理數之大如易所陳如書禮所命以仰副國<lb/>
家設官擇士之意取時俗之陋一洗而空之然後為善<lb/>
也用中以為然乎予未嘗識用中將因二君以考其志<lb/>
之所嚮恐其為司馬季主之卜予之辨又出宋忠賈誼<lb/>
下安恃其不相屈也吾聞用中本名族讀書好禮接賢<lb/>
士如恐不及非泥于其術者比世固有吏而隱者非此<lb/>
類也乎若因予言而勉焉其所得亦未可量也<lb/>
<pb n="KR4e0120_WYG_023-5b"/>
　　　送舅氏劉侯之寜夏序<lb/>
寜夏之域左界黄河右臂賀蘭諸山在山邊為險地然<lb/>
其所統方數千里而河曲乃居其半則皆連山大沙無<lb/>
長城巨塹之險自河外失據畫地以守不過數百里列<lb/>
堡分堠一功而什力今敵騎之警不及寜夏乃自花馬<lb/>
池興武諸路以入則寜夏所備不在外而在内非鄉之<lb/>
形勢可論也故守寜夏者必慎守河曲河曲寜則寜夏<lb/>
可以高枕而卧矣然以今昔之異勢而成什一之全功<lb/>
<pb n="KR4e0120_WYG_023-6a"/>
者豈不難哉古之論擇地者必先擇人故南城有檀子<lb/>
則楚㓂不侵髙唐有盼子則趙人不入徐州有黔夫則<lb/>
燕趙交際雖齊之一國尚如此况國家一統之盛羣才<lb/>
之富而制逺方之敵則亦何所憚哉今年夏廵撫寜夏<lb/>
都御史張公議政于朝言其所統甚廣而裨將不足于<lb/>
用上命兵部簡于衆得三人其一則我舅氏署都指揮<lb/>
同知淮安劉公永也公以武胄蚤閑騎射從征于外南<lb/>
至湖湘貴州以入兩廣北歴萬全西極于三邊之界皆<lb/>
<pb n="KR4e0120_WYG_023-6b"/>
在閫幕執旌鼓符信以號令羣士多所俘馘䇿名功籍<lb/>
遂自千戸累涉都閫人以為才居常奮厲欲以兵革自<lb/>
効今强敵未滅尚厪廟謨而公適以選擢承委任識者<lb/>
知其將建功于西鄙也嗚呼士既患無才而又患于所<lb/>
用以公之才得謀國求士如張公之賢者而為之用其<lb/>
將有所賴而成乎東陽少負陟屺之感于公之行深有<lb/>
感于渭陽之義方喜邊鎮之得才與公之獲于用也故<lb/>
先述其大者而後及其私焉<lb/>
<pb n="KR4e0120_WYG_023-7a"/>
　　　謝氏宗譜序<lb/>
謝氏出周申伯之封世逺𣲖别漢晉間稍稍可紀而㑹<lb/>
稽之謝始擅天下今黄巖謝氏舊譜稱典農中郎將纘<lb/>
葢自纘至僕射伷若干世為一圖自伷子經略使鞅徙<lb/>
居黄巖者又若干世為一圖世亂闕逸多不可考其後<lb/>
或妄加補緝遂成完書雖其子孫亦莫之知也成化庚<lb/>
寅温嶺郭端朝氏修于翁山之塾以㑹稽𣲖逺始削其<lb/>
圖而鞅以下猶因其舊知寳慶府愚得先生世修嘗侍<lb/>
<pb n="KR4e0120_WYG_023-7b"/>
其季父梅坡翁性玉獲聞同異之實辛卯之嵗乃取舊<lb/>
譜㕘用歐蘓家法闕疑去偽揭鞅為始遷之祖斷自灤<lb/>
為一世世經而支緯之既又與其從子太史君鳴治推<lb/>
義廣例為名錄為譜傳為宗範為居址世考為祠墓志<lb/>
又系以累朝誥勅及士大夫所著述者類為若干巻篇<lb/>
有序序有義可謂無遺法耳矣夫譜有傳與紹之道焉<lb/>
由吾而前吾得而紹之由吾而後得吾而傳之所謂傳<lb/>
與紹者非恃乎譜也而非此則無所于繫故君子之有<lb/>
<pb n="KR4e0120_WYG_023-8a"/>
事乎家者必先焉今之世雖士大夫家鮮克存譜其存<lb/>
之者不過以世數名字為稱詡辯據之資而譜之道幾<lb/>
廢其或附㑹竊冐以偽于其身以及其子孫者又弗論<lb/>
也夫以譜猶不能恃其必傳况以偽乎兹譜也溯宗系<lb/>
則興其婣睦紀居址則慎其承守睹祠墓則嚴其祭祀<lb/>
瞻錫典則思所以厲乎為臣誦宗範考傳記則思所以<lb/>
為子而不愧而詳其叙述則使子不得以私慕誣其父<lb/>
而祖不得以私譽望其孫以求盡乎其實噫兹譜也其<lb/>
<pb n="KR4e0120_WYG_023-8b"/>
可謂無遺法耳矣且古之論國與天下者必有道徳仁<lb/>
義之本而又有憲章條格之具葢皆自其家始寳慶公<lb/>
行高學博有古循吏之政方歛其所以為郡者施于其<lb/>
家而太史君又承其家學以大施于天下皆將自兹譜<lb/>
始譜之作豈徒傳哉按謝之先有諱温良者為孝子有<lb/>
趙氏者為節婦固兹譜之所恃以為重其他名德尤多<lb/>
至寳慶公乃益顯其承之者皆能如太史之于寳慶則<lb/>
兹譜之紹也其亦不徒存也哉<lb/>
<pb n="KR4e0120_WYG_023-9a"/>
　　　送開封金公序<lb/>
今年春河南開封府知府闕吏部詢于衆得刑部郎中<lb/>
金君尚德曰是嘗游翰林而通古今政治之迹為行人<lb/>
而知山川風俗利病之槩為刑部而諳法律精條例及<lb/>
民物之情狀且其人卓特敏逹傑然為諸曹望非此莫<lb/>
可與為郡者於是請于上而用之先是嘗擬君為按察<lb/>
副使屢不值允命至是乃拜擢人或謂今之在郎署者<lb/>
不十年則擢擢則往往為藩憲而刑部尤㨗今君舉進<lb/>
<pb n="KR4e0120_WYG_023-9b"/>
士二十有八年在刑部十有五年為之寮佐多其科目<lb/>
後進居數年輙被擢以去者若干人矣而君始得擢又<lb/>
不過為郡其將弗釋乎此矣是葢非知君者郡守之職<lb/>
在古為諸侯國位尊而責重而開封又郡之大者其所<lb/>
統州若縣四十有一屬吏數百地方千餘里殆半河南<lb/>
諸郡天下之郡莫與為比此其職尤重也且官之在天<lb/>
下惟其所用以為輕重今材行如君地望資格如君以<lb/>
羣議膺簡擢如君者而使為郡是非特為郡重而君之<lb/>
<pb n="KR4e0120_WYG_023-10a"/>
重又可知也况人之於官也亦惟其材之大小以為舉<lb/>
墜而不繫乎崇卑蚤暮之間哉又况君子之所存者惟<lb/>
視吾所當為與其所得為者而已哉君之言曰開封重<lb/>
實地嵗方歉民流徙且半校之他嵗其難殆十倍吾懼<lb/>
官之難任也若議畫方略若發公帑賑饑民省諸州縣<lb/>
逺運増芻戸價不足令民為鄉積以備凶嵗者若干事<lb/>
而不及其私一言於是聞者皆曰金君其果不以秩位<lb/>
為輕重也又曰君其果克勝兹大郡無負也又曰吏部<lb/>
<pb n="KR4e0120_WYG_023-10b"/>
其果能得人以重兹郡也于是皆喜君之去而所以望<lb/>
君之入者益深代君為郎中者屠君元勲暨其寮宷諸<lb/>
君子相與餞君謂予亦知君者請述君志及士大夫之<lb/>
望于君者以為贈行序<lb/>
　　　送施彦章通判黄州序<lb/>
成化丁酉春三月吏部以例試國子生之𨽻選籍者無<lb/>
鍚施君彦章亦在選中既試名在優等而其噐貌尤魁<lb/>
碩出于羣軰大冡宰實意屬之既又詢其鄉人考功郎<lb/>
<pb n="KR4e0120_WYG_023-11a"/>
中陳君朝用考功曰此賢貢士也遂擬授通判得湖廣<lb/>
之黄州府云吾聞善用人者必廣諏博采如吕文穆之<lb/>
客囊虞允文之材館錄惟恐其不多也善舉賢者惟其<lb/>
公而不他計如祈奚之舉親舅犯之舉讐惟恐其不盡<lb/>
也夫使人人得各舉其善故天下之善皆萃而為一其<lb/>
有遺焉者寡矣及其弊也或以為請託賄賂之私故在<lb/>
上者恒疑乎人而在下者亦自疑之不暇于是逆詐以<lb/>
為明避嫌以為介詢察之道日廢薦舉之路日塞士之<lb/>
<pb n="KR4e0120_WYG_023-11b"/>
所為善者不過身言書判之間耳此其為用不已狹乎<lb/>
君子于是舉也見冡宰之信人考功之自信黄州之信<lb/>
于其友如此也夫以今郡縣之衆往往視貳佐為常職<lb/>
察之不能徧則不過以銓試之等而用之如黄州者乃<lb/>
以大郡居要地故處之加詳使職職而詢之人人而舉<lb/>
之而所謂詢與舉者皆不相負若是天下之善可不勞<lb/>
而萃也吾又聞薦人以為國者報之必以國事故張安<lb/>
世以私謝為恨范文正以私報為辱今之所謂恨與辱<lb/>
<pb n="KR4e0120_WYG_023-12a"/>
者亦異矣通判之職所以佐貳郡守于郡無不可問之<lb/>
政况施君以美才理大郡其勢必不能汨汨與常職比<lb/>
使他日論功課績者得指而颺言曰此賢有司也以是<lb/>
論考功報且不為冡宰辱也不已多乎若夫執德不堅<lb/>
為政不力使議者得藉口以疑天下之舉則世之恒弊<lb/>
非所望于君者也<lb/>
　　　武昌徐公輓詩序<lb/>
異財之俗半天下江南之人以田畆為業葢有身在襁<lb/>
<pb n="KR4e0120_WYG_023-12b"/>
褓而籍于父兄者以為恒事若是者非惟教不行于世<lb/>
要其因襲承授勢亦有不得已焉于是欲起而變之者<lb/>
必有一人焉君乎其家而後子弟化必有一人焉望乎<lb/>
其鄉而後鄉黨革此其人必躬履實踐已睦矣而後可<lb/>
以責人之疏已讓矣而後可以責人之競漸摩薫染入<lb/>
乎人者深使人人利于義而耻于俗度乎其可又必有<lb/>
一人焉繼之而後可以長保而不變予常患斯人者之<lb/>
難得也嗚呼吾鄉復有如徐公文德者乎予嘗聞徐氏<lb/>
<pb n="KR4e0120_WYG_023-13a"/>
武昌鉅族居府治者數百指居于别業者又數百指而<lb/>
公以族長往來居其間食飲衣服惟公是司租賈出入<lb/>
惟公是籍子弟婦女無忿言戻行及異議者焉則歎曰<lb/>
何為其能然也既又聞公事親色養喪居哀毁與昆弟<lb/>
處怡愉終日口不及財利茍事涉于利輒推而弗居少<lb/>
有違咈不以為其弟敬夫婦皆蚤死遺女又為之撫鞠<lb/>
俾底于有家又歎曰天下之事以利則骨肉可以為讐<lb/>
敵以義則道路可以為兄弟嗚呼利之為害亦乆矣以<lb/>
<pb n="KR4e0120_WYG_023-13b"/>
予觀于吾鄉復有如吾徐公者乎予之聞公家範也實<lb/>
于其子監察御史鏞公來京師嘗一見遽去去數年始<lb/>
悉聞其行于中書舎人楊君應寜時公已卒數月矣予<lb/>
因歎斯人之難竊有望于吾鄉者而公亦已矣嗚呼悲<lb/>
哉鏞既告䘮歸治葬事少詹事樸菴黎公先生為銘公<lb/>
墓載公善甚悉諸縉紳士賢鏞及哀公者又為輓詩若<lb/>
干篇予獨感乎同居之義尤切故序之加詳庶其宗之<lb/>
人之有感焉以保公之業以及于吾鄉也則翁之卒亦<lb/>
<pb n="KR4e0120_WYG_023-14a"/>
可以無憾也夫<lb/>
　　　送張君汝弼知南安詩序<lb/>
華亭張君汝弼博學工詩有文章尤雄于草書乞其門<lb/>
者踵接無虛日巻軸填委聲名遍天下凡論今郎署之<lb/>
有文章者必曰張君張君然君恒若弗自屑每論古今<lb/>
人政得失介然不容髪事涉忠義輒力為之扶植褒奬<lb/>
無所孫觀其意不欲與齷齪者齒慨然思有所施于世<lb/>
故凡論文士之有風槩者亦必曰張君張君君得科第<lb/>
<pb n="KR4e0120_WYG_023-14b"/>
晩徊翔郎署間為貳佐歴武庫車駕政皆簡中間惟武<lb/>
選稍繁劇又不乆處落落無大以自見然益負其有不<lb/>
能屈以干人循次待籍十餘年而有南安之命論者又<lb/>
謂如君者置之朝廷之上雖不日煩政務亦足隱然為<lb/>
諸曹之重而必使為郡郡所領皆吏事非其素習不能<lb/>
無惑乎今之為銓曹者噫斯言也可以觀俗矣夫惟世<lb/>
之有衒華藻而不達于政者有狂志高論揆之實用而<lb/>
不足者而後有是言以此槩士其失之粗矣夫所謂政<lb/>
<pb n="KR4e0120_WYG_023-15a"/>
者必抵經據史飾之以材藝資之以議論而振之以氣<lb/>
節然後左宜右有旁行而不滯茍泥法守律剪剪焉寸<lb/>
紙隻字之間而曰我善為政今之所謂能官者吾惑矣<lb/>
慨自儒吏之迹判而士往往不得以盡其用用之不盡<lb/>
乃或從而短之豈所以待天下之士哉豈所以待天下<lb/>
之士哉予之懷此論乆矣方喜君之得試其所未盡亦<lb/>
以窺銓曹者之得用人之道于此也而又奚惑哉與君<lb/>
游者多時名大夫士皆為詩以相君之行予非工詩者<lb/>
<pb n="KR4e0120_WYG_023-15b"/>
又不可為君黙則以太史喬君師召之意為序云<lb/>
　　　邵孝子詩序<lb/>
戶部主事湘隂邵君汝學蚤䘮父事母李氏甚勤苦居<lb/>
常愉色每出飲未嘗至醉值蔬果輒懷歸奉母母疾衣<lb/>
裳不觧帶日親湯藥雖唾壺穢器必手自澣滌或激涴<lb/>
其靣弗見于母母既安寢乃徐而拭之母䘮哀毁累日<lb/>
而後食食必粥葬之日寢苫枕塊廬于鳳山之墓三年<lb/>
孝行甚異門人龍來雲輩倡于鄉鄉之人隂陽訓術傅<lb/>
<pb n="KR4e0120_WYG_023-16a"/>
時省輩狀于縣縣大夫奏于朝事下禮部移御史及按<lb/>
察下郡守逓為覆報皆無異辭朝廷以例表其門為孝<lb/>
行時君已自鄉貢舉進士例得再建綽楔至于是凡三<lb/>
焉今之例有司以綽楔表于門者凡科目之事與孝順<lb/>
節義異行之家皆然表科目所以勸為仕表異行所以<lb/>
勸為善勸仕者固將以求其行也然仕者恒有而行之<lb/>
異者不恒有故茍有異行雖州甿里婦猶表而旌之其<lb/>
禮加重人之得之者亦加榮焉况仕者之有是行哉今<lb/>
<pb n="KR4e0120_WYG_023-16b"/>
表仕者于鄉鄉之人起而慕之而凡天下之為仕者勸<lb/>
表異行于鄉鄉之人起而慕之而凡天下之為行者勸<lb/>
鼓舞欣動之機固各以其類應有不可遏者而况乎兼<lb/>
之者哉天下之行不必皆勸而後成然亦有俟于勸者<lb/>
夫所謂州甿里婦其行不出乎畎畆閨闥之間及于人<lb/>
之耳目者近近則未易徧仕焉者名籍在朝廷勲業在<lb/>
臺省觀望在天下於此有異行焉為之上者又表章之<lb/>
不暇其所感動宜何如盛也今聖天子孝理隆洽法制<lb/>
<pb n="KR4e0120_WYG_023-17a"/>
精宻善必聞聞必勸而君方以異行登顯仕膺旌異之<lb/>
典是以其身繫天下之化者其責亦加重夫豈可例而<lb/>
觀之哉古者國有美政鄉有善俗必播諸詩歌以風勵<lb/>
天下薫陶誘掖葢有深于教今者吾黨則有不得而辭<lb/>
焉與君偕舉進士者若干人為詩若干篇而東陽竊以<lb/>
鄉士為國史尤親且近因序其事以佐君勵天下庶幾<lb/>
自吾鄉始<lb/>
　　　賀陳先生誕孫詩序<lb/>
<pb n="KR4e0120_WYG_023-17b"/>
成化丁酉三月十八日翰林諸同年㑹于師召陳先生<lb/>
第既有成約予與鳴治先入觀其有喜色問之曰適得<lb/>
莆報大兒舉得一男矣時同年皆未有孫孫實自師召<lb/>
始予二人喜甚亟呼酒飲師召師召曰請為我賦鳴治<lb/>
倡為句予繼之已而衆客以次至皆遞為句句八繼而<lb/>
成律明仲再倡律再成衆乃屬予大書于堂壁師召不<lb/>
欲以觀賀者掣予肘再四不能得拂衣入少頃忽笑而<lb/>
出視予書且視且喜衆客競為助喜歡聲動堂陛回顧<lb/>
<pb n="KR4e0120_WYG_023-18a"/>
僮僕皆欣欣若有懌色師召獨據几諦誦曰固亦佳事<lb/>
也意始悔沮予書書成敷五後至不及與獨和二章明<lb/>
日衆客皆重和越數月汝賢還自莆又續和焉于是聨<lb/>
為巨軸盛供具以贈之而師召益大設席饗客以為例<lb/>
例亦自師召始云嗚呼師召為人純樸簡易藹然古君<lb/>
子風其考文析理極精盡宻而名數世故之粗或遺略<lb/>
不屑計立心制行介介不可易而包垢含穢口不稱人<lb/>
過日與之處而若不見其有異者人無問親䟽逺邇皆<lb/>
<pb n="KR4e0120_WYG_023-18b"/>
樂且信師召召亦自信不復疑于人予嘗謂其氣象悠<lb/>
逺其為福澤宜深且厚徴諸子孫亦固然哉又聞諸師<lb/>
召言其先祖宋觀察使淬父子皆死國難旌為忠孝曽<lb/>
大父義軒下暨祖禰皆能以容忍惠讓為德數百指之<lb/>
後昆三百餘年之世業於是乎涵江之澤逺矣昔陳太<lb/>
丘氏祖子孫三世同德文人史氏尚侈言之是詩也雖<lb/>
出乎一時之談笑然于平生交際之情諸家世講之好<lb/>
亦可以觀矣請為諸君序之以傳乎其家<lb/>
<pb n="KR4e0120_WYG_023-19a"/>
　　　送閩縣令周君序<lb/>
縣之為政至劇也其𨽻于府者倍之𨽻于藩則又倍之<lb/>
予嘗遊東南諸大藩親見其所為令者朝夕奔走經畫<lb/>
之不暇問其賦稅刑獄校之旁縣若無大相逺也徒以<lb/>
呼召迎送之繁徭役供億之費用之無時取之無藝日<lb/>
益而月復増是固勞乎為民亦難乎其官矣夫人以身<lb/>
應衆事其勢不能盡有所詳必有所略詳于政務者無<lb/>
上賞而略于承奉者有顯罰人之情孰不慕賞而畏罰<lb/>
<pb n="KR4e0120_WYG_023-19b"/>
于是擇土之所急者為之則民愈勞而官亦愈難矣于<lb/>
此葢有説焉蔣沇之在高陵郭令公戒其麾下曰得蔬<lb/>
飯足矣毋撓其清何易于之在益昌身為民引舟刺史<lb/>
崔朴愧之與客亟去下上之相感固如此無何之誠心<lb/>
與蔣之素行而徒以此咎上之人亦何怪其為難也哉<lb/>
比者朝廷命簡太學生為州縣正定海周君志尹得福<lb/>
建之閩于時為銓曹者曰閩劇邑也非夫人莫可與兹<lb/>
任者閩人之仕與游者亦曰民閩之劇也而得夫吾侯<lb/>
<pb n="KR4e0120_WYG_023-20a"/>
之賢也翰林修撰林君亨大以贈言屬予予惟為縣之<lb/>
政亦多矣民為重故就其所急者言之周君以太學生<lb/>
舉鄉貢習於民事所以舉其官者葢必有道其毋専事<lb/>
乎呼召供役之務俾議者謂銓曹之所擇與士大夫之<lb/>
所望者徒以此也今閩藩稱賢方牧者固衆亦安知無<lb/>
郭令公崔刺史者以成君之美哉<lb/>
　<lb/>
　<lb/>
<pb n="KR4e0120_WYG_023-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻二十三<lb/>
</p>
<p>
</p>
  </div>
<div>
<head>懐麓堂集巻二十四</head> <lb/>
    <p>
<pb n="KR4e0120_WYG_024-1a"/>
欽定四庫全書<lb/>
　懐麓堂集巻二十四<lb/>
　　　　　　　　　　　　　　明　李東陽　撰<lb/>
　文稿四<lb/>
　　序<lb/>
　　　封吏部郎中倪公輓詩序<lb/>
禮部郎中倪君良弼之喪其父介菴公也故吏部侍郎葉文<lb/>
莊公有表翰林侍講學士鏡川楊公有誌廣東㕘政劉君欽<lb/>
<pb n="KR4e0120_WYG_024-1b"/>
謨有傳諸大夫士皆有詩其為傳世計甚逺而良弼猶欲予<lb/>
序其事曰同年之誼十五年于兹矣嗚呼予何以加扵諸公<lb/>
之言哉予觀介菴居鄉直氣正色善分别白黒不為䛕佞民<lb/>
有為豪右所奪而不能訟者為暴扵官鄉人不相直輒詣門<lb/>
請質得其言輒俯服去故鄉之稱直諒者曰倪公其人良弼<lb/>
始為吏部改今官飾行持法遇有不合斥言高論雖權貴不<lb/>
少孫借或鬱不得洩則耿耿不能寐故士之稱直諒者必曰<lb/>
倪君其人嗚呼賢哉何其徳之相似也昔陳咸言事譏切近<lb/>
<pb n="KR4e0120_WYG_024-2a"/>
臣而其父曲為戒諭孫盛作晉春秋直書時事而諸子<lb/>
號泣請改向使父子易地而仕則其所建立者異矣世<lb/>
說古今人不相及觀於君之父子之間豈其然耶夫人<lb/>
之才德同而其所立又有遇不遇異者故其成也可幸<lb/>
其不成也可惜若司馬氏之文章王氏之相業或倡乎<lb/>
其前或成乎其後君子葢惜其父而亦未嘗不幸其子<lb/>
也介菴雖不仕而能使其子仕仕而有所立如此是可<lb/>
徒為介菴惜而不為介菴幸邪良弼既不妄交凡為詩<lb/>
<pb n="KR4e0120_WYG_024-2b"/>
必相與遊處稱知已者人亦慎重不茍為應答故其詩<lb/>
皆可觀誦與其傳狀表誌葢互相發也後之君子考介<lb/>
菴之為人惜其不得仕而幸其子之有成者必自是詩<lb/>
始作輓詩序<lb/>
　　　送太常鄭先生之南京詩序<lb/>
太常之職官尊而責重不與他監寺比故其為選必取<lb/>
之清宻禁近之臣比者南寺闕當補方銓部未擬制命<lb/>
未下議者求之翰署官僚之間則曰仁和鄭先生其人<lb/>
<pb n="KR4e0120_WYG_024-3a"/>
也已而果然初先生自禮部入對先帝試其䇿第一等<lb/>
得進士及第入翰林為編修今皇帝即阼同修先朝實<lb/>
錄成進修撰居數年又修續資治通鑑綱目進司經洗<lb/>
馬凡四命而至是職於是辭編摩考校之務而司禮樂<lb/>
制作之柄輟經幄儲宫之直而奉宗廟陵寢百神之事<lb/>
官日尊而責俞重矣君子謂其初命也以文其再命三<lb/>
命也以勞其今命也則以材行地望是其官非茍得而<lb/>
朝廷之擢之者非徒于資格而止也先生之歸省也念<lb/>
<pb n="KR4e0120_WYG_024-3b"/>
母夫人老不能逺就祿養而國事之重官不可乆曠乃<lb/>
留其妻若子而獨處于官雖居京師察其志未嘗一日<lb/>
不在膝下今宻邇南國得舟檝之利將先歸拜母而後<lb/>
迎養于官此又人之至願而不易得者也昔崔慶仁為<lb/>
太常親導母輿趙彦深為太常不脱朝服而見母史册<lb/>
書之以為美事然則進不負國而退不遺親持不茍得<lb/>
之寵以成不易得之樂如今日者非先生之賢其孰能<lb/>
致之先生之行也公卿以下皆歎慕歌頌分曹而餞之<lb/>
<pb n="KR4e0120_WYG_024-4a"/>
其門人刑部主事陳洵員外郎沈銳尤親且厚既自為<lb/>
詩又以倡諸同曹及所與游者總若干篇為一巻謂予<lb/>
嘗以鈆槧従先生後屬為序先生在翰林不妄交生徒<lb/>
其所誨廸必先忠孝今日之行固臣子之義所繫若二<lb/>
君者亦豈但師弟子之私而止哉<lb/>
　　　送蒙菴林先生南歸詩序<lb/>
聖人之道仕止乆速惟其時而無所必葢惟孔子能之<lb/>
雖伯夷柳下惠之聖不過得其一節中庸之不可能也<lb/>
<pb n="KR4e0120_WYG_024-4b"/>
固如此然人之情恒易進而難退故賢人君子必謹於<lb/>
所易而勉于所難時有所不可則去不得其職與言則<lb/>
去居其位而力不足以勝之則去是其退也恒易而進<lb/>
也恒難葢必知有所不可不退而後進則其進也非干<lb/>
祿知有所當去而後留則其留也非貪位君子之心豈<lb/>
惡進而樂於退哉然世亦有果於忘世而去者有因所<lb/>
激而去者有去於勢所不得已者有索隱行怪徼一去<lb/>
以為名者於是利祿之士顧得以藉口於其間故論出<lb/>
<pb n="KR4e0120_WYG_024-5a"/>
處者必㕘其平生而考之自辭受取予之常騐之乎進<lb/>
退之大而後可知也蒙菴林先生始仕為行人即以母<lb/>
老謝病歸十有一年既終養乃出供職補遷為司正當<lb/>
道者欲薦為提學辭不赴九載循例進兵部車駕郎中<lb/>
未數月再上䟽請老事下吏部以先生賢且年未六十<lb/>
則不得致仕格不為覆移兵部及遣官屬敦諭令勉供<lb/>
事而先生意已决乃乞以養疾歸䟽又再上且致書冡<lb/>
宰司馬諸公懇懇數百言竟得請去此其進不可謂不<lb/>
<pb n="KR4e0120_WYG_024-5b"/>
難而退亦不可謂易矣先生蚤有志於古聖賢之學動<lb/>
循規度與之處温然可親其為司正誘掖勸戒一時寮<lb/>
屬皆翕然尊仰益振厲為名節是雖未及於大用知其<lb/>
非徒進者今日之去其所自處諒必有道焉而予也非<lb/>
所敢及也或者乃欲以微事窺之是惡足以知先生哉<lb/>
與先生游者洗馬羅先生明仲輩皆賦詩贈之用寇萊<lb/>
公詩二句為韻是詩先生嘗揭諸坐右葢有合於易退<lb/>
之義者故諸君取之而予獨推其意為序云先生名雍<lb/>
<pb n="KR4e0120_WYG_024-6a"/>
字萬容甲戌進士蒙菴其别號也<lb/>
　　　送武選汝君之南京序<lb/>
吳江汝君行敏舉景泰癸酉鄉貢為國子生成化初㑹<lb/>
修先朝實錄以能書入與史事予時濫在館局見其為<lb/>
書楷正有法表然出儕輩書成授中書舎人凡卿大夫<lb/>
士所得誥勅皆願得君手筆故君書傳于世日多九載<lb/>
秩滿有南京武選員外郎之命則戊戌十月也實錄之<lb/>
典職書者例以恩得中書時臺閣執政者以為太廣獨<lb/>
<pb n="KR4e0120_WYG_024-6b"/>
嚴資格惟貢士及國子生乃得是者不過數人考績之<lb/>
典自中書滿者例得遷員外郎近嵗吏部亦以為太汎<lb/>
乃因内閣議分為三等得是者亦惟科目之士為然于<lb/>
是知君所處地雖藉恩循例皆非輕授而幸得者也然<lb/>
其初命也有謂中書雖清近而不與政事以為君惜其<lb/>
再命也有謂兵部雖繁要而南署所掌不及北曹之半<lb/>
未足以大紓厥藴葢君之所得人不徒不以為幸且以<lb/>
為未足者如此也夫行能辭藝皆所以為世用而進取<lb/>
<pb n="KR4e0120_WYG_024-7a"/>
之機官守之分則有不同君子之於官也必吾之所當<lb/>
得得之不為幸必吾之所能為為之不為彊寜用我者<lb/>
有所未盡而吾之處之者有餘使心有餘慮身有餘力<lb/>
嵗有餘日而復以其所餘者自盡于其間於是乎曠官<lb/>
廢職之咎寡矣君在中書翰墨之外詞章議論溢人耳<lb/>
目故雖用者以為未盡而君之有餘者固存武選之職<lb/>
領武胄封拜傳襲之事今天下功籍日廣冐偽之弊興<lb/>
考覈取舍以嚴今日之選者君之事也而又積學蓄德<lb/>
<pb n="KR4e0120_WYG_024-7b"/>
於其餘挾庖丁之刄操郢人之斤以待天下之用吾知<lb/>
其有餘地也先君為員外郎者李君應禎李君與君同<lb/>
鄉同為中書聲價相甲乙又適有交承之誼聞斯言亦<lb/>
未必不為予首肯也<lb/>
　　　退菴陳公輓詩序<lb/>
君子之於天下其視患難之加乎身者得之不為悔脱<lb/>
之不為幸惟義所在而已世之矯情以狥名者弗論若<lb/>
感激奮迅發於一時决于一舉者亦或有之惟屢仆屢<lb/>
<pb n="KR4e0120_WYG_024-8a"/>
起至於死而不變則非誠有安乎是者莫之能也易曰<lb/>
君子以致命遂志孟子曰所欲有甚于生者故不為茍<lb/>
得也夫豈固為是之為快哉顧時與義有不得不然者<lb/>
此其志亦可哀矣退菴陳公之卒也鄉人哀之至為之<lb/>
歌詩愈乆而愈不衰予得其詩於公之孫國子生悦乃<lb/>
取其傳狀表序而觀之則歎曰是誠可哀也公在永樂<lb/>
間為河南布政㕘議坐事謫太和山佃戶宣德間為御<lb/>
史出按江西以言事入繫詔獄正統初再起為御史論<lb/>
<pb n="KR4e0120_WYG_024-8b"/>
遼王事復坐死尋復為御史以福建按察僉事卒于家<lb/>
公平生屢涉奇禍皆人所不能堪者而江西之禍尤烈<lb/>
闔門十六口皆錮獄中父既疾死而羣從子姪幾就蠶<lb/>
室當是時陳氏之不絶者如綫其禍之烈至于如此况<lb/>
其始也出於編置流徙之餘而其繼也又執法抗論以<lb/>
蹈必死之轍於是知公之心誠安焉乆矣及其尊官壽<lb/>
考令終牖下則固公之所不暇謀以其所不敢幾者而<lb/>
得之奚以為公哀邪使公萬有一不幸於其時公之志<lb/>
<pb n="KR4e0120_WYG_024-9a"/>
固可以為遂而典法之得失士氣之興沮有不可言者<lb/>
於是又知公之生猶幸得其時而君子之不待死而後<lb/>
遂其志也而又奚哀邪然公之孝友足以厚倫理材識<lb/>
足以斷政事氣節足以勵風俗其存其亡闗乎天下者<lb/>
甚重人之哀之不啻乎死生進退之間而已夫若是吾<lb/>
固將為天下哀之豈獨于其鄉于其子孫哉於是大夫<lb/>
士聞而為詩者又若干篇合為一帙而悦以請于予遂<lb/>
書以為序公諱祚字永錫蘓州吳縣人也<lb/>
<pb n="KR4e0120_WYG_024-9b"/>
　　　送顧天錫序<lb/>
予與顧君天錫交殆二十年合而離離而合閱歴既乆<lb/>
所以相與者益深天錫知予予不敢負天錫也天錫居<lb/>
家孝友母䘮歸吳廬于周山之墓足不至城府者三年<lb/>
事其兄光祿公甚謹弟祿早卒以次子後之䘏其婺婦<lb/>
俾不失節故人潘郎中廷用客死壻其子教且育之而<lb/>
嵗賙給其家雖負劵未釋日汲汲為之不厭也在刑部<lb/>
奉命錄刑山西伸理寃抑雖罹怨坐累不少顧䘏再勘<lb/>
<pb n="KR4e0120_WYG_024-10a"/>
所囚大獄守法遵制至不敢入其鄉邑此其志大抵重<lb/>
名義而輕私圖者也是予於天錫不可謂不知而天錫<lb/>
豈予負哉夫人之出處離合存乎命是非毁譽存乎人<lb/>
皆非君子所自盡者天錫葢屢屢為予言之故詔獄之<lb/>
下工曹之贖永州之謫皆俯首㢲受退而黙無一言然<lb/>
其曲與直固在也君子之處世汎安流馳坦途者不足<lb/>
以為難惟涉患歴難然後可見天錫勉乎哉今日之地<lb/>
固天錫所以自玉於成者也若夫在命者委之於不可<lb/>
<pb n="KR4e0120_WYG_024-10b"/>
知在人者付之於不必校豈足為天錫道哉大夫士知<lb/>
天錫者多贈以詩詩皆感慨期厲無愁苦嗟歎之態者<lb/>
為天錫道也予于天錫深有感乎兹别獨所感有重於<lb/>
别者故舉其所重言之<lb/>
　　　送徐君再守荆門詩序<lb/>
成化戊戌荆門州民若干詣闕言臣州守闕願得前守<lb/>
徐某為之事下吏部時徐君方以家艱起復上京師遂<lb/>
復有今日之命葢自君去其州三年又歴一守去矣而<lb/>
<pb n="KR4e0120_WYG_024-11a"/>
始再涖其地於是朝士皆謂兹州之不可以為君而君<lb/>
之能感其人者如此也乃為歌詩餞之吾同官張君亨<lb/>
父屬予序天下之譽皆可以妄取惟於民不能偽葢其<lb/>
勢重其地親其為情也平而無所執故或能使臺省交<lb/>
薦不能孚於匹夫之心能使左右稱賢不能得於國人<lb/>
之口天下之所謂公論者至于此而後定然感之於旦<lb/>
夕非難懷之於乆逺者難若有故而去去而乆乆而思<lb/>
思而復欲得之者其亦鮮矣官之設以為民也而得乎<lb/>
<pb n="KR4e0120_WYG_024-11b"/>
民者其難如是故古之賢者在官則有乆任之典既去<lb/>
則有復借之令凡以為民利也今以閭閻之賤而干殿<lb/>
陛之尊不可謂不誠以君相之命而下從匹夫之願不<lb/>
可謂不專且重矣而徐君當之其不謂之誠難乎哉古<lb/>
之君子名成而行益勤任重而心愈憂葢人之責乎我<lb/>
者重則吾之所以副之者愈難責而莫為之副不若無<lb/>
其責之為愈也徐君勉乎哉夫使其民如饑者之必飽<lb/>
渴者之必飲愈乆而其心愈不忘者君今日事也然非<lb/>
<pb n="KR4e0120_WYG_024-12a"/>
力倍蓰不可得若謂事半乎人功必倍之如孟子所云<lb/>
者此則交承之論非所以論始終之際也徐君勉乎哉<lb/>
諸君之詩多寵君且期之者予為是說以相君君誠賢<lb/>
者有志用世必不以予言為不佞也君名泰始字士亨<lb/>
改字大同世為江隂鉅族舉觧元試御史事補知羅田<lb/>
縣以才能擢今官云<lb/>
　　　韓氏族譜序<lb/>
韓氏舊無譜祖傳居平陽之洪洞者前後二百餘年北<lb/>
<pb n="KR4e0120_WYG_024-12b"/>
地多兵燹遷徙不常雖士大夫家槩無譜如韓氏者而<lb/>
不獨韓也工科右給事中貫道始以其父徴仕公命作<lb/>
譜京師由徴仕公而上得八世有韓永者為始祖自始<lb/>
祖及給事君為十世世有昆弟累至數百人皆以法並<lb/>
紀曰我不敢遺也十世而上聞有顯宦者而名系不究<lb/>
則闕而弗書曰我不敢誣也君子謂其善為譜是可為<lb/>
其鄉作譜者式而不獨譜也譜之道所以尊祖考合宗<lb/>
族興孝弟之義以成敦厚之教甚重也人之親有可窮<lb/>
<pb n="KR4e0120_WYG_024-13a"/>
者有不可窮者夫親始於高祖窮於𤣥孫而復窮於緦<lb/>
此可窮者也由天下之異姓以求吾之同姓由吾族千<lb/>
百人之身而遡乎一人之身愈逺而愈不忘此不可得<lb/>
而窮者也故禮不可過而名義不可隳譜者所以存名<lb/>
與義者也因其不可窮者而求之則所以尊祖敬宗者<lb/>
葢不容於不厚矣然孝弟根乎心而教本乎身故必孝<lb/>
而後可以教吾之子弟而後可以教吾之弟能尊吾之<lb/>
所自出而後可以引之於無窮若徒存其名而不自盡<lb/>
<pb n="KR4e0120_WYG_024-13b"/>
其實則彼所謂父子昆弟者且不知厚焉况數世之逺<lb/>
千百人之多指而語之曰某而祖也某而祖之所出者<lb/>
也孰從而信之孰驅而厚之也哉故譜者君子重之而<lb/>
所以為重者不在此也韓氏用醫起家仕有恒業徴仕<lb/>
公以隱德承家學為醫學訓科給事君既貴乃棄官就<lb/>
封拜徴仕郎工科給事中之命而韓氏始顯公有從祖<lb/>
兄弟數人皆居同業食同㸑予聞之給事君而君清謹<lb/>
醇厚有志乎名教之大者其家教可知也豈獨是譜然<lb/>
<pb n="KR4e0120_WYG_024-14a"/>
哉然後之孫子推其所自出幸兹譜之有存而思所以<lb/>
不忘者必自給事君始作韓氏族譜序<lb/>
　　　怡菴楊先生輓詩序<lb/>
國家之制凡爵賞外有所謂封贈旌表者旌表之命必<lb/>
篤行高節始得之封贈之命非其賢子孫能稱位舉職<lb/>
者莫能與皆天下之盛典也夫旌一人葢曰使天下之<lb/>
為善者勸封一人葢曰使天下之為教者勸然必其人<lb/>
之不愧乎其身而後可以勸乎人於是有以一人兼二<lb/>
<pb n="KR4e0120_WYG_024-14b"/>
命而又不愧為者則其為勸也倍矣山陽怡菴楊先生<lb/>
克彰甫居家至孝母䘮居廬致有異瑞被旌為孝子中<lb/>
嵗失儷不復再娶以成其子之業獲封為刑科給事中<lb/>
君子謂其旌也不愧乎為人子其封也不愧乎為人父<lb/>
使凡旌與封者皆先生其人其為天下勸豈不厚哉夫<lb/>
茍其身足以勸天下則凡人之有身者皆得法乎其為<lb/>
善有子孫者皆將慕乎其為教其存其亡足以為重輕<lb/>
忻戚者亦豈不既多矣哉先生年七十時其子貫之為<lb/>
<pb n="KR4e0120_WYG_024-15a"/>
給事中大夫而下皆作歌獻詩予得而序之其卒也給<lb/>
事已遷大理丞秩加顯公卿而下皆弔哭哀挽其為詩<lb/>
加多焉大理復以屬予予方願壽先生之年而遽傷先<lb/>
生之沒始終之義固不可得而辭也獨念先生之重于<lb/>
世以賢而賢之著以有旌封之命故獨敷揚其義為天<lb/>
下道之以重諸公之哀云<lb/>
　　　遊朝天宫慈恩寺詩序<lb/>
成化己亥重九前二日翰林修撰謝君于喬以詩約遊<lb/>
<pb n="KR4e0120_WYG_024-15b"/>
朝天宫是夜雨翌日天霽于喬喜復以詩速客於是編<lb/>
修曽君文甫王君世賞刑部郎中馮君佩之皆赴至崔<lb/>
郭二道士宅和于喬韻各二首于喬倡為詩諸君輒和<lb/>
繼各倡各一道又輒和和且半予始至自内直詩皆如<lb/>
諸君之數已乃為聨句文甫以事先歸遽口占二句而<lb/>
去又得三首獨編修楊君惟立以詩報不至翌日始并<lb/>
和焉先是佩之遊慈恩寺與僧瑢訂九日之約預約者<lb/>
郎中李君若虛屠君元勲及予予方有侍講陳君師召<lb/>
<pb n="KR4e0120_WYG_024-16a"/>
之㑹以舊約不可負預以詩謝之至日與諸君次第俱<lb/>
往沿楊柳灣歴菜園觀稻田臨海子望鐘鼔樓訪桔橰<lb/>
亭故必留連竟日復倡且和如朝天之作共得三十六<lb/>
首已復為聨句世賞先歸亦口占一句而去四君暮枉<lb/>
予家呼燭續錄得十首於是合而書之為一巻都城之<lb/>
可遊者道院惟朝天僧寺惟慈恩為勝慈恩即舊所謂<lb/>
海印寺者在予所居故里有林木水石視朝天為尤勝<lb/>
獨朝天以于君主居雖不必景勝殆以人勝也是遊也<lb/>
<pb n="KR4e0120_WYG_024-16b"/>
皆以菊節起興而今嵗候差晩所至菊未花諸君之詩<lb/>
若有不能忘情於此者夫歐陽子意不在酒而在山水<lb/>
之間以予觀之則所謂山與水者亦寓焉而已若是則<lb/>
今日之景且不必恃地以為勝而况物乎噫諸君非好<lb/>
遊者也出處聚散之情張弛之義葢於是存焉則是詩<lb/>
也不可以不書也是為序<lb/>
　　　賀楊母太安人受封詩序<lb/>
巴陵楊君應寜既以中書舍人滿三載書最于吏部當<lb/>
<pb n="KR4e0120_WYG_024-17a"/>
貤贈其考化州公而州佐秩從六品稍尊中書雖屬禁<lb/>
近品顧居七乃以例給化州同知勅而進公階儒林郎<lb/>
其母張氏從夫階當封安人而例以獨存故得稱太葢<lb/>
其號加尊焉封贈之制凡父官尊于子則從父官卑于<lb/>
子則從子惟貴之從而不為殺此國家待士之至于是<lb/>
應寧之所得被者亦厚矣且凡所謂誥勅必京官之能<lb/>
舉職及郡縣官之有美政被旌異者乃得之化州公亷<lb/>
潔有異績而當時藩司部使無能旌之者則太安人之<lb/>
<pb n="KR4e0120_WYG_024-17b"/>
命與應寧之貴且才也殆公所質于天以遺其家者乎<lb/>
予始見公敝冠束帶又或時被褐布衣居京師一第不<lb/>
能旋馬若未嘗擁車騎出佐一郡者太安人之封也予<lb/>
往賀而見之時雖貴有祿飬命服之外無所増飾固其<lb/>
儉朴天性而化州之素風遺教葢未改也昔范氏歐陽<lb/>
氏之母皆舉父事以教其子成其賢名而其身固在食<lb/>
其祿人謂為范氏之母易為歐陽氏之母難有子如應<lb/>
寧者親及其父之教而又有太安人以終之何怪其成<lb/>
<pb n="KR4e0120_WYG_024-18a"/>
之易如此也又况應寧年甚少志業甚銳而太安人方<lb/>
康彊優裕猶有所待而益成耶然則太安人之命不獨<lb/>
為今日賀且自今日始殆其兆也應寧上世滇南人今<lb/>
定居京口而巴陵實故郡且其所受薦成名之地故扵<lb/>
湖南之士尤親湖之仕者皆往賀太安人賦詩為壽而<lb/>
予與應寧尤厚故為詩而又為諸君序之<lb/>
　　　赤城詩集序<lb/>
詩之為物也大則闗氣運小則因土俗而實本乎人之<lb/>
<pb n="KR4e0120_WYG_024-18b"/>
心者道同化洽天下之為詩者皆無所與議既其變也<lb/>
世殊地異而人不同故曹豳鄭衛各自為風漢唐與宋<lb/>
之律代不相若而亦自為盛衰逮至于元其變也愈極<lb/>
而其間賢人義士往往奮發振迅為感物言志之音者<lb/>
葢隨所得而成焉然亦鮮矣夫自樂官不以其詩為教<lb/>
使者不以採詩為職是物也若未始為天下之重輕而<lb/>
所闗者固在也然則不得與于天下者因其所得為而<lb/>
求之亦固非君子之心哉浙之東有州曰台古赤城郡<lb/>
<pb n="KR4e0120_WYG_024-19a"/>
地也其人固多能詩吏部郎中黄君世顯翰林侍講謝<lb/>
君鳴治誦其遺篇而胥嘆曰此吾鄉文獻之懿其不可<lb/>
以廢乃輯宋宣和至我朝洪武永樂間得數十人若干<lb/>
篇為六巻名之曰赤城詩集初宋理宗時有林詠道者<lb/>
嘗輯為天台集今刻本不傳天順初國子學錄張存粹<lb/>
輯黄岩英氣集而不及旁縣至是始粹然成編予得而<lb/>
觀之其音多慷慨激烈而不失乎正葢宋元季世甲兵<lb/>
饑饉迄無寧居國初一統甫定而其君子猶有感時悼<lb/>
<pb n="KR4e0120_WYG_024-19b"/>
昔之意風標義槩或出乎憂患疢疾之餘者皆可得而<lb/>
見也若唐項斯宋楊蟠之徒皆以詩名而世逺不可究<lb/>
故存者左經臣而下不過數十人使數百年之間有如<lb/>
二君者時輯而代錄焉當不止是以其止于數十人也<lb/>
則及時而為之其容以後乎哉二君將以是詩屬其鄉<lb/>
按察副使應公志欽鋟梓廣東復懼其未偹將益蒐輯<lb/>
以為續集今文教日隆作者彚出方大鳴太平之盛其<lb/>
或有繼二君之志者雖百世可也<lb/>
<pb n="KR4e0120_WYG_024-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_024-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻二十四<lb/>
</p>
<p>
</p>
  </div>
<div>
<head>懐麓堂集巻二十五</head> <lb/>
    <p>
<pb n="KR4e0120_WYG_025-1a"/>
欽定四庫全書<lb/>
　懐麓堂集巻二十五<lb/>
　　　　　　　　　　　　　　明　李東陽　撰<lb/>
　文稿五<lb/>
　　序<lb/>
　　　周原已字序<lb/>
御醫姑蘓周君始名京字原畿及被薦部檄以經徴故又名<lb/>
經今年始更名曰庚然未有字也其舅氏翰林修撰吳先生<lb/>
<pb n="KR4e0120_WYG_025-1b"/>
原博字之曰原已盖以舅氏之稱已習故因其聲之近者為<lb/>
之也夫庚之扵五行其属為金庚者堅强之貌象萬物庚庚<lb/>
有實又釋為更變革之義也已之属為土屈曲包容象萬物<lb/>
避藏之形物之象藏則歸土土所以藏也五行之理有生有<lb/>
尅生原扵所飬而尅原扵所制己者庚之所由生也然而洪<lb/>
範五行土居金後禹稱六府亦以木土従金盖言形則㣲而<lb/>
後著言用則制而後成推十千之説則先已而後庚者言里<lb/>
也故曰理紀扵已復更扵庚盖非己則無以為庚而至扵已<lb/>
<pb n="KR4e0120_WYG_025-2a"/>
亦有不得不庚者天下之理過中則變自甲乙至于戊<lb/>
巳而終天地生物之意于是焉而窮窮而後變故庚者<lb/>
秋冬成物之氣自生而成者所謂庚也夫既知其所原<lb/>
而又知其所變天下之事豈有不成者哉以之為學則<lb/>
守而化以之為徳則誠而明明而動動而化以之為功<lb/>
業則乆于其道而天下化成庚巳之義亦于是焉備矣<lb/>
予又聞諸易之㢲曰先庚三日後庚三日夫丁寜于事<lb/>
之先而揆度于事之後則其為變也其容以茍乎哉原<lb/>
<pb n="KR4e0120_WYG_025-2b"/>
已雅善古文歌詩而志不離道思有以進于古夫名與<lb/>
字亦更之一事由是而日新之其成也孰禦焉予與原<lb/>
博故託交原已而得其賢于庶吉士陳君玉汝為詩乃<lb/>
序而贈之<lb/>
　　　贈御醫錢宗嗣序<lb/>
丹徒錢宗嗣以醫名江南名徴京師為郡太守所薦𨽻<lb/>
太醫院籍頴脫儕輩禮于公卿下及里巷皆爭為延接<lb/>
尋被選供俸内局以姓名見錄上遂擢官為御醫葢特<lb/>
<pb n="KR4e0120_WYG_025-3a"/>
命也夫醫之言意也脉絡有道氣候有數土地有冝藥<lb/>
餌有法不以意推之則數者牴牾而不能相通故張仲<lb/>
景之論方術說者謂其不宜于東南陶隱居之論藥物<lb/>
說者謂其獨謬于西北郭玉之治病每盡法于貧賤而<lb/>
自謂不能于富貴張子和以攻擊為法朱彦修謂其可<lb/>
施于有餘而不可施于不足夫專門名家者猶不能盡<lb/>
天下之藝今蠡測株守槩而施之以有限之法應無窮<lb/>
之疾未精其所已知而取必其所不能噫嘻亦難矣然<lb/>
<pb n="KR4e0120_WYG_025-3b"/>
必通髖髀之理而後可以為庖明尺度之分而後可以<lb/>
為梓諳坐作攻守之法而後可以為將不知夫天下之<lb/>
常者豈復能與于變哉宗嗣之學吾嘗聞之矣于其書<lb/>
未始不讀而能推以意形色證候之大起居飲食之細<lb/>
㕘究互用摘抉攻伐巧發奇中者往往有之故其在物<lb/>
議君子謂之不愧其名在國事君子謂之不瘝其官然<lb/>
宗嗣宜有進于此者葢南歴江湖北登川陸貧諳藜糗<lb/>
之味而貴識膏粱之性見愈多則試愈習其視居一鄉<lb/>
<pb n="KR4e0120_WYG_025-4a"/>
試一邑者功殆相百也人之材藝亦係于所用如此哉<lb/>
予嘗病天下之藝未復于古而醫為甚宗嗣其有意乎<lb/>
吾將望之矣大夫士之德宗嗣者皆喜其得官中書舎<lb/>
人楊君應寧其尤厚者謂予于宗嗣亦不薄請有以張<lb/>
之于是乎書<lb/>
　　　壽羅母陳太宜人七十詩序<lb/>
太子洗馬羅先生明仲之母封太孺人陳氏以今年四<lb/>
月九日初度壽躋七十而明仲適以五品滿三載再膺<lb/>
<pb n="KR4e0120_WYG_025-4b"/>
太宜人之命大夫士與明仲遊者為頌禱之詩若干篇<lb/>
予同年進士在翰林者十有餘人凡為翰林官僚之屬<lb/>
又二十餘人而親在京師者惟明仲及予二人而已于<lb/>
是摳衣執爵操觚翰之役以從賀事不敢在諸君後乃<lb/>
僭而序之初羅氏與楊文貞公異姓同居明仲之先封<lb/>
君實綜家政太宜人禮均諸婦居京師賜第幾二十年<lb/>
封君既棄飬侍楊太夫人于㤗和數年而還羅氏及明<lb/>
仲以翰林修撰歸省迎飬而來又十有一年于兹矣夫<lb/>
<pb n="KR4e0120_WYG_025-5a"/>
士仕于朝雖有父母之飬不得顧或就飬于官而風氣<lb/>
土俗之異亦有不相適者太宜人之再上京師也舟安<lb/>
坦途油然如赴其家既其乆也子姓之蕃育婣戚之交<lb/>
親怡然如居其鄉官封色飬優游泮渙于榮名壽域之<lb/>
下盖人之所僅有焉者也夫文貞之學實成于母教官<lb/>
秩之贈有祿不逮飬之憾焉雖寵遇極一時勲名滿天<lb/>
下而父母之飬乃有不能自遂者若明仲之𢎞材舊學<lb/>
方益隆孝敬以輔導儲德又將以登華陟要贊聖天子<lb/>
<pb n="KR4e0120_WYG_025-5b"/>
休明之治而太宜人之壽足以待之安知其功業不能<lb/>
上嫓文貞而家慶過之也予從明仲乆顧才與地皆出<lb/>
明仲下喜其家慶之美而以逺且大者期之若懿德雅<lb/>
行太宜人所以致福于天者則詩人頌之禱之之義已<lb/>
備予雖能言豈有加于諸君哉<lb/>
　　　送蕭履菴詩序<lb/>
予辱履菴蕭先生文明為忘年交時履菴尚未第而其<lb/>
清詞妙論横絶時輩每入較藝輒為有司所抑而韜晦<lb/>
<pb n="KR4e0120_WYG_025-6a"/>
涵蓄未嘗作不平語及取進士為諌官悃愊忠懇孶孶<lb/>
奉職惴惴焉惟負國與民是懼雖勢位烜赫未嘗挾以<lb/>
為驕其所交際傾冩披露言可質情可信雖窮逹離合<lb/>
事異時殊而恩誼多至乆而不變以予觀之葢二十年<lb/>
猶一日也比者擢佐鎮寧當逺涉荒服萬里外命下之<lb/>
日即飭妻子治行具怡然就道若赴東西隣者于是一<lb/>
時大夫士隱然知其賢益信其平生而與託私好者亦<lb/>
不敢戚惋效兒女子態為履菴恥及賦詩以道其行予<lb/>
<pb n="KR4e0120_WYG_025-6b"/>
惟君子之於天下必有常志定力然後能居常處變而<lb/>
不失其正故素冨貴則行乎富貴素貧賤則行乎貧賤<lb/>
素患難則行乎患難茍中無所主則隨事觸物皆為所<lb/>
動利則趨害則避豈復知有罪我者哉故觀人者必于<lb/>
其忽㣲而知其乆逺于其平居無事之時而騐之于倉<lb/>
卒不偹之日履菴之賢吾得之深矣或者乃謂今之諌<lb/>
官雖貴且近而責任甚難舎此就彼冝若釋重負之為<lb/>
快者是豈吾履菴之心哉臣之于君子之于父有職焉<lb/>
<pb n="KR4e0120_WYG_025-7a"/>
無所用而不盡有命焉無所往而不受此則履菴之心<lb/>
推是以往雖躋廟堂登台輔其視今日殆無以異也履<lb/>
菴其賢哉履菴伯子鳴鳳夙敦孝飬其鎮寧之命實操<lb/>
几杖以從事婉容順志無矯彊抑欝可憐之色履菴誠<lb/>
賢哉觀其所為教則益可知矣贈履菴者多及其父子<lb/>
間事予故彚序之而贈鳴鳳者尚多則别為巻云<lb/>
　　　寄鶴溪潘先生詩序<lb/>
鶴溪潘先生歸自莆陽既闋服遂馳奏于廷請致太守<lb/>
<pb n="KR4e0120_WYG_025-7b"/>
事葺舊屋數楹徜徉溪上作招鶴之辭以自寓好事者<lb/>
傳之京師予嘗與客五人㑹于其從子時用獲其辭讀<lb/>
之客于先生無問識不識嘗傾慕風采欲倚歌和之而<lb/>
調髙興逺不可復續乃為聮句十四章而各和一章以<lb/>
寄其遐思大夫士聞而慕者亦各和其一合和章如聮<lb/>
句之數與予所和末章有不能盡于先生者又叠為一<lb/>
章既乃彚而書之為一卷嗟乎隱與仕之相逺也乆矣<lb/>
詩思在山雖盛世之言亦不欲聞接輿歌而過雖聖人<lb/>
<pb n="KR4e0120_WYG_025-8a"/>
欲與之言而不可得吾曹以城市之迹乃欲與高人遺<lb/>
老酬酢乎山林之間其不為先生笑乎先生之學在于<lb/>
行道濟時取科第歴郎署以至一郡葢嘗焦思瘁力惟<lb/>
恐一職之或隳一民之不被其澤功成而去亦其時然<lb/>
耳先生豈果于忘世者哉或者以為士之出而隱者亦<lb/>
必真見夫外内輕重之辯而後能形之乎其言如四皓<lb/>
之紫芝歌陶淵明之歸去來辭皆出于其所自述是故<lb/>
被簮組而談布韋者亦難矣予嘗接先生言又見其所<lb/>
<pb n="KR4e0120_WYG_025-8b"/>
為書翰皆将扵是焉求之先生之志與行雖非予所及<lb/>
亦不可不謂之知也而又何傷乎或者又以為韓退之<lb/>
序李愿歸盤谷蘓子瞻記張天驥放鶴亭當仕而論隱<lb/>
葢其見實有超乎彼而後能然先生之賢過愿與天驥<lb/>
逺甚而今之世亦無所謂韓蘓云者詩之作安知其不<lb/>
為偽也是固知先生之粗亦豈知吾慕先生者之深哉<lb/>
觀山者必仰其為髙望海者必嘆其為大不以未至而<lb/>
廢慕也彼山與海者何心哉若曰是徒仰且嘆而弗躋<lb/>
<pb n="KR4e0120_WYG_025-9a"/>
弗涉無所益乎慕此則吾所愧乎先生者而亦不敢以<lb/>
自廢也詩因是辭而作故多稱鶴溪事云<lb/>
　　　城南登高詩序<lb/>
成化庚子九月九日工部主事蕭君漢文登髙城南㑹<lb/>
者翰林修撰吳原博陸鼎儀侍講李世賢檢討張亨父<lb/>
庶吉士陳玉汝兵科給事蕭文明兵部郎中陸文堇戶<lb/>
部員外郎白宗璞邵文敬御醫周原已鴻臚簿凌季行<lb/>
紹興推官蔣宗誼分杜牧齊山詩二句為韻各賦一詩<lb/>
<pb n="KR4e0120_WYG_025-9b"/>
春坊諭德張啓昭監察御史翟時用不至各補一韻詩<lb/>
成次第登巻巻留亨父未錄而亨父卒漢文乃補作一<lb/>
篇以寓悼歎明年季行又卒時宗誼改金華世用廵雲<lb/>
南文明出為貴州州佐而漢文亦有雲貴提學之命欲<lb/>
追前約而未得也乃授巻屬予序之是日也予使歸南<lb/>
都汎江東下因與羅洗焉明仲覽山川之形勝歎朋儕<lb/>
之遥隔為詩賦以寄意諸君在京師亦念及予予歸一<lb/>
年而諸君聚散迭異至有不可作者古所謂二難四美<lb/>
<pb n="KR4e0120_WYG_025-10a"/>
信乎其不易得也孟嘉龍山之文不得于世蘓子瞻慕<lb/>
而補之此猶曠世相感興同而情異謝無逸誦潘邠老<lb/>
滿城風雨之句慨其不作續為三詩交遊生死之誼雖<lb/>
欲己之有不可得者矣漢文之于亨父固亦有不可已<lb/>
者夫抑吾聞牛山之泣晏子以為方恤民事何暇及此<lb/>
新亭諸賢覽景流涕王導謂當致力王室有官與民者<lb/>
固不冝以外物為欣戚也今諸君遭盛世居顯位而漢<lb/>
文亦職風化激揚萬里外是固夙夜勤勩之不暇又惡<lb/>
<pb n="KR4e0120_WYG_025-10b"/>
光景時物之足傷乎然朋友交際始于晤語談笑之情<lb/>
而極于箴規輔翼同心僇力之義則固有不能恝然于<lb/>
此者乎予于漢文諸君之詩其亦有不可已者夫<lb/>
　　　朴菴詩序<lb/>
朴菴者今太子少保工部尚書萬公所自號也公家固<lb/>
有朴大數十圍髙可三四十尺公曰吾愛朴朴合吾性<lb/>
且先世以朴遺我我曷敢不識因號曰朴菴越數年朴<lb/>
燬于火公益植數百株以存故物及官遊京師嵗屢易<lb/>
<pb n="KR4e0120_WYG_025-11a"/>
官屢遷其所植朴皆暢茂如故朴而䕃覆所及不啻數<lb/>
十倍公曰是亦不可以不識也乃徴同朝大夫士為詩<lb/>
若干篇而屬予序之夫朴木之質者也華不為桃李效<lb/>
不為杉梓馨不為蘭桂而髙可仰廣可䕃堅可倚巍峩<lb/>
蓊欝獨守而長存有君子之道焉世之人多貴華而賤<lb/>
質故朴不用于世而其名莫之或傳然則非性同而質<lb/>
類雖强之使好亦有所不能矣公自先朝至于今日膺<lb/>
異寵都重位可謂盛矣而服食䟽簡居室儉固不忘窮<lb/>
<pb n="KR4e0120_WYG_025-11b"/>
約之志其將為天下之大朴乎孟子以喬木論世太史<lb/>
公以種樹比德萬氏之朴葢世守矣及公身致崇顯以<lb/>
茂其家而䕃其鄉由今暨後其勢有不可遏者則兹朴<lb/>
之燬而復茂也亦以彰公之功乎今天子開明堂治天<lb/>
下登賢選材小大畢集而公方為楩楠為松栢為梁為<lb/>
棟乃以朴名其身而教其子孫則其守益堅而澤愈逺<lb/>
矣且物之植于人者天實成之榮瘁開落有莫之為而<lb/>
為者公之滋榮暢逹承雨露傲霜雪愈老愈茂如兹朴<lb/>
<pb n="KR4e0120_WYG_025-12a"/>
也顧非天之所成乎使公端居職守藻華歛實全其天<lb/>
和而不變則所以遺子孫䕃鄉邑者亦多矣<lb/>
　　　中書舎人徐君壽六十序<lb/>
一菴徐君維正居江隂世有族望以書拜中書舎人直<lb/>
文華殿未幾得告家居乃成化辛丑壽六十十二月二<lb/>
十九日初度實今嵗之除夕也其子鄉貢士元獻以予<lb/>
南畿所舉士方歸自省試擬于是日置酒㑹客以為親<lb/>
歡且將捧觴豆操几杖祝百千嵗壽則預馳書于予請<lb/>
<pb n="KR4e0120_WYG_025-12b"/>
為辭以壽一菴戒其使曰必得命而後返使者再歴旬<lb/>
日足及門者十數竟不得辭予聞古有三皇之世或一<lb/>
人萬八千嵗或四人合四萬餘嵗是壽者時為之也南<lb/>
陽之民或至百三十嵗青城之民或見五世孫是壽者<lb/>
地為之也劉𢎞以隂德延二十四嵗孫泰以隂德延至<lb/>
九十餘是壽者天為之也廣城子保精至二千二百老<lb/>
子修道德至二百黄眉翁吞氣至九千是壽者人亦可<lb/>
以為之也然則將安取𠂻哉時不可及己地不可求已<lb/>
<pb n="KR4e0120_WYG_025-13a"/>
存乎天者恒然而人亦與焉吾所謂人非所謂若人者<lb/>
也隂德陽報固理之常然不可必得亦非人之所自必<lb/>
者吾于其近且實者取焉孔子答魯公曰智者壽葢寢<lb/>
處不時飲食不節佚勞過度則疾乘之居下忤上嗜慾<lb/>
無厭而求不止則法罹之少以犯衆弱以侮强忿怒而<lb/>
不量力則鬬戕之三者皆非所以為壽而智者不為故<lb/>
壽是非人所得與乎然予又聞之王元之曰民之壽與<lb/>
否係君之政教君德尚儉民心返醇則不罹乎法我國<lb/>
<pb n="KR4e0120_WYG_025-13b"/>
無外使民不爭則不戕乎鬬調律歴正節候五氣斯順<lb/>
兆民克寧則不傷乎疢三者皆所以為壽由是言之則<lb/>
壽者君為之也今以簞食壺酒與人則終身不能忘惟<lb/>
天德帝力廣大莫測故有終身囿之而不知者茍能知<lb/>
之則所以靈承而順受者必有其道矣一菴生明盛時<lb/>
居畿甸内目不識敲朴之具耳不聞金革之聲榮名顯<lb/>
秩安居腆飬于山林之下而又恬雅康靖吉修而慶積<lb/>
以饗其所謂壽是得乎天者也亦得乎君者也飬其壽<lb/>
<pb n="KR4e0120_WYG_025-14a"/>
而無害焉者也若元獻之奇才妙質取甲第躋顯榮者<lb/>
沛乎莫禦則一菴之所當得者豈獨壽哉元獻之所請<lb/>
者以壽故予之祝一菴也亦以壽且附論之而推其所<lb/>
當得者如此<lb/>
　　　送憲副李君提學浙江序<lb/>
今年天下提學憲臣闕者五六人吏部以次簡擬可任<lb/>
者例以二人上奏請親擇焉最後擬二人為浙江憲副<lb/>
則兵部郎中劉君時雍刑部郎中李君若虛而受命者<lb/>
<pb n="KR4e0120_WYG_025-14b"/>
則李君也浙江天下首藩憲副視僉佐秩加重故簡之<lb/>
尤嚴命既下朝論翕然稱為得人葢雖未命而士望之<lb/>
屬君也乆矣夫國家置提學之官兩畿則任御史諸藩<lb/>
則任按察皆以憲臣為之葢教誨有師儒統領有郡縣<lb/>
猶懼其或弛也而是官設焉倫理名教欲其惇明風氣<lb/>
習尚欲其陶鑄綱紀法令欲其振舉文章學藝欲其程<lb/>
校進賢黜惡勵勤懲惰恬退有奬奔競有罸責之周而<lb/>
任之重矣茍専事校試章程而句校則侵師儒之職務法<lb/>
<pb n="KR4e0120_WYG_025-15a"/>
力尚刑罸毛吹而濕束又偏于刑獄之官本末鉅細兼<lb/>
舉而就任之然後善于其職又必本諸身而為之有德<lb/>
矣而後可以為表率有藝矣而後可以為硎範私不我<lb/>
出而後可以杜人之干謁過不我蹈而後可以懲人之<lb/>
罪咎凡天下之事皆然而責周任重者之為急也君識<lb/>
見超絶學問宏邁練政務精律例于凡曲直利弊皆燭<lb/>
照數計乎其間而又清謹㢘靜重名節忘勢利底裏洞<lb/>
徹乆而不變是其中之所存既足以教令乎人矣然則<lb/>
<pb n="KR4e0120_WYG_025-15b"/>
領大藩膺峻秩當天下之所謂重任者非君之冝而誰<lb/>
冝哉今之論是官者或謂其為剰員泛秩無與乎學較<lb/>
之務此雖過論或亦使之然者君其竭志致力以彰朝<lb/>
廷簡命之明符銓曹擬擢之當愜士大夫屬望之厚使<lb/>
天下益信是官之不可無而任之者不可不得其人也<lb/>
則君之行豈特為兩浙重哉予君之知己也因君諸僚<lb/>
佐以言見屬故為公論道之君契分之深情誼之篤則<lb/>
形諸詠歌載諸巻帙與凡所與遊者共之以畢吾私云<lb/>
<pb n="KR4e0120_WYG_025-16a"/>
而他人祖誣也逺不具論斷自唐開元思貞始其言曰<lb/>
思貞與宋璟同官刺史有直聲子二憶愔愔以學士領<lb/>
史職今浙龍祐粤東莞吳吉州楚漢川皆𣲖也家茶陵<lb/>
者後唐不振馬氏割據長沙雄飛奉命討之封衡山伯<lb/>
遇田而居田火田嗣後岳武穆討曹成時彦德以牛酒<lb/>
犒師武穆義之扁其堂為一經堂其孫伯正仲正成進<lb/>
士官翰林再世褎然亦成進士至謙孫以觧元擢上第<lb/>
有虛心集宋史擬管行世請于朝賜明經書院入元惟<lb/>
<pb n="KR4e0120_WYG_025-16b"/>
嶽成進士復孫漕舉為紫薇院學錄子正紀又與劉坦<lb/>
齋同科世未逺而系弗克衍譜之修不容後僭攀一言<lb/>
不朽余乃喟然曰余聞余祖希蘧府君與尹復孫交最<lb/>
深尹之與李葢不啻江左王謝淮北崔盧鄭也世婚姻<lb/>
不啻太原王清河崔隴西李也誼不得辭雖然尹之先<lb/>
立德立言立功悉數之難盡也今日者承歡服勞則教<lb/>
之忠冠娶妻必告也䘮祭有制也明有禮樂幽有鬼神<lb/>
出有事業處有著述天下國家皆一經駐脚也余既篆<lb/>
<pb n="KR4e0120_WYG_025-17a"/>
　　　尹氏譜叙<hi>為漢瓊作</hi>
家譜非古也古者巨室大族系有圖上之太史太史藏<lb/>
之故本紀世家皆有可考而副藏于家漢魏以來書不<lb/>
闕矣迄晉尚門第顧陸朱張匹也猶下之入唐貞觀修<lb/>
氏族志山東著姓例降一等主婿主妃皆取勲臣家不<lb/>
議其族然魏元成房梁公李英公皆盛與為婚左右之<lb/>
由是舊望不减逮姓字錄改矣謂之勲格婚有禁矣仍<lb/>
老不嫁弊自上者其流及下蘓氏譜所由作也亦猶行<lb/>
<pb n="KR4e0120_WYG_025-17b"/>
古之道也余奉命南還功德由舊歸溯其源不敢忘也<lb/>
時里婣尹漢瓊修家譜乞余序余曰余讀史按尹氏之<lb/>
先出自少昊食采于尹因氏焉䟽仡有間矣余將說從<lb/>
何起抑聞之楊本虞叔之後為𢎞農郡而揚子雲吹律<lb/>
以揚别于楊自别一族為天水郡龍門司馬氏叙列古<lb/>
聖仁賢衆矣傳志書表備矣及族之仕于秦晉衛趙者<lb/>
字號爵諡皆不載今譜何例之斷乎瓊頓首曰否否留<lb/>
為劉不聞漢祖士㑹理為李不聞唐祖廷堅謂逺者祖<lb/>
<pb n="KR4e0120_WYG_025-18a"/>
尹氏四大字復過一經堂進父老詢明經書院舊址天<lb/>
之于斯文也文之在兹也書曰紹衣詩曰聿修文武吉<lb/>
甫萬邦為憲在其後之人也予樂弁數言以觀譜之成<lb/>
　　　賀諭德程先生長子䕃武序<lb/>
春坊左諭德程先生克勤既以尚書公之䘮歸休寧朝<lb/>
廷特贈公為太子少保謚襄毅遣官賜祭營塟𦵏既畢<lb/>
克勤入謝朝廷念公舊勲復許官其長孫壎為錦衣衛<lb/>
百戸得世世代壎克勤長子生六年矣刑部員外郎謝<lb/>
<pb n="KR4e0120_WYG_025-18b"/>
君文安及同鄉大夫士謂不可無辭為克勤賀屬予序<lb/>
之夫古者文武一道居廟堂則訏謨于其内臨戎授鉞<lb/>
則折衝于外惟功所在而致報焉諸侯世國卿大夫世<lb/>
家父子相繼不絶其祿歴代以來世殊而制或異我國<lb/>
家定亂以武致治以文文臣則祿其身而大者䕃其子<lb/>
孫惟軍旅之功無小大皆得世代不徒世祿而又世其<lb/>
官其念兵革之艱而祿戰伐之功甚重然武臣不得以<lb/>
與文治之臣則内有兵部而外有總督叅贊皆得以兼<lb/>
<pb n="KR4e0120_WYG_025-19a"/>
戎務焉故勲績顯著者或與于五等之爵而其子弟與<lb/>
勞勩者皆得稱武秩比甲胄之士功益多而報亦重矣<lb/>
若錄舊臣既沒之功葢先朝已行之賞以䕃再世而傳<lb/>
無窮者又豈尋常恩數之所及哉尚書公始以經學取<lb/>
進士居諫垣歴内寺外藩出領風憲入位台輔其在正<lb/>
統末捍敵都城景泰中督餉廣寧破松藩夷冦天順初<lb/>
廵撫遼東成化初督四川貴州軍務平山都長叛夷而<lb/>
最後㕘贊南京留務謀謨獻納宣威力平暴亂者實兼<lb/>
<pb n="KR4e0120_WYG_025-19b"/>
文武之功生有寵没有恤朝廷之報其身者至矣克勤<lb/>
舉奇童登甲第官國史直講經帷兼侍儲極其弟克儉<lb/>
以公䕃國子生詩書禮義之澤亦可謂之盛矣而公之<lb/>
子孫亦未有以軍功䕃者固有待壎乎鄭桓公之子武<lb/>
公繼為司徒善于其職于是乎有緇衣之風召康公之<lb/>
孫虎克平淮夷于是乎有江漢之推古之所謂世國世<lb/>
家者葢如此今克勤材望兼隆廟堂台鼎恢乎其有餘<lb/>
地而壎也又將有事于帷幄閫鎮之間其為陳氏之武<lb/>
<pb n="KR4e0120_WYG_025-20a"/>
與虎也可冀矣予又聞太公治齊舉賢而上功其後乃<lb/>
失之强周公治魯尊尊而親親其後乃流于弱是豈貽<lb/>
謀者之過哉家之有訓猶國之有憲也今克勤父子相<lb/>
承文武並繼以延先世之澤而壎又將向學聞禮以文<lb/>
事飭武功如古所謂矢文德洽王國者則公之業寧有<lb/>
偏而不舉者耶予與克勤飭舉京闈又同在史局甚厚<lb/>
嘗拜其先公于堂又喜其子之獲一命不可以不書也<lb/>
且克勤娶于少保李文逹公之女壎所自出今文逹公<lb/>
<pb n="KR4e0120_WYG_025-20b"/>
之子士欽䕃秩尚寳而仲子士敬又以武功特拜錦衣<lb/>
百戸與程略相似予于是仰嘆聖天子之殊恩名臣世<lb/>
家之盛事皆世之所僅有者而適于二氏見焉故並書<lb/>
之<lb/>
　　　滄洲詩集序<lb/>
詩之體與文異故有長于記述短于吟諷終其身而不<lb/>
能變者其難如此而或庸言謔語老婦穉子之所通觧<lb/>
以為絶妙又若易然何哉若詩之才復有遲速精粗之<lb/>
<pb n="KR4e0120_WYG_025-21a"/>
異者而亦無所與係杜子美以死狥癖語必驚人斗酒<lb/>
百篇者方嘲其太苦而秦少游之揮毫對客乃不若閉<lb/>
戸之覔句者為工也是又將以為易耶以為難耶葢其<lb/>
所謂有異于文者以其有聲律風韻能使人反覆諷詠<lb/>
以暢逹情思感發志氣取類于鳥獸草木之㣲而有益<lb/>
于名教政事之大必其識足以知其深奥而才足以發<lb/>
之然後為得及天機物理之相感觸則有不煩繩墨而<lb/>
合者詩非難作而亦不易作也滄洲張先生于文無所<lb/>
<pb n="KR4e0120_WYG_025-21b"/>
不能而尤工詩縱手迅筆衆莫能及及其凝神注思窮<lb/>
深騖逺一字一句寧闕焉而不茍用晩乃益為沉着髙<lb/>
簡之辭而盡歛其峭㧞奔洶之勢葢將極于古人而不<lb/>
意其遽止也蘓之詩在國朝必稱焉太史李廸合天下<lb/>
而言亦未見决然有以過之者使先生生同時居同地<lb/>
與相馳逐殆未知其稅駕之所而皆不壽以死寧不為<lb/>
天下惜之哉先生尚論古人雖唐以上猶有所擇予以<lb/>
一時一郡論之殆非其志亦姑就其所云者云爾若其<lb/>
<pb n="KR4e0120_WYG_025-22a"/>
恬澹寡欲之心端居自守之操官雖乆而不究于用天<lb/>
下之所為惜者豈止是哉予與先生同年進士又同官<lb/>
甚厚先生之卒其孤璉尚在襁褓求其遺詩不可得後<lb/>
靜逸陸先生取諸其從子獻以留子家而靜逸亦卒因<lb/>
與謝方石吳匏菴二先生錄其若干篇為十巻文太僕<lb/>
宗儒以付其所部成府判桂刻于淮安書成屬予序因<lb/>
為題其篇之首先生名泰字亨父號滄洲累官翰林修<lb/>
撰卒時年四十有五<lb/>
<pb n="KR4e0120_WYG_025-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻二十五<lb/>
</p>
<p>
</p>
  </div>
<div>
<head>懐麓堂集巻二十六</head> <lb/>
    <p>
<pb n="KR4e0120_WYG_026-1a"/>
欽定四庫全書<lb/>
　懐麓堂集巻二十六<lb/>
　　　　　　　　　　　　　　明　李東陽　撰<lb/>
　文稿六<lb/>
　　序<lb/>
　　　㑹合聨句詩序<lb/>
成化庚子二月朔劉君時雍以職方郎中起家艱待次京師<lb/>
㑹同年明仲洗馬鳴治孟陽師召三侍講曰川汝賢鼎儀三<lb/>
<pb n="KR4e0120_WYG_026-1b"/>
修撰亨父檢討及予扵城東僦館予預為速客是日大風寒<lb/>
甚惟敷五侍講在告客無弗赴者觴再匝予幼子病得報亟<lb/>
歸諸君即席聨句得四首明日時雍次韻答客客亦次第和<lb/>
之予以子殤不及和時鳴治以家艱去明仲之和也敷五亨<lb/>
父相繼物故皆感而形之乎詩及舜咨侍讀起家艱至又和<lb/>
之凡若干首為一巻時雍以予實主約乃不終㑹又不與聨<lb/>
句罰為序曰川為助罰予不得辭因憶與時雍同舉禮部入<lb/>
翰林朝夕聚處及分曹限秩十八年来少者既壯黔者或化<lb/>
<pb n="KR4e0120_WYG_026-2a"/>
而頒矣中間以使命去以省覲去以憂去聚散忻戚之<lb/>
不齊者葢有感焉而況有大於此者乎故君子之交也<lb/>
及年之壯可與進學及國家之閒假可與修職及朋友<lb/>
之聚處可與輔善規過相其所不及則所以節勞養志<lb/>
宣幽導和者雖一言一話亦足以相感發況言不足而<lb/>
咏咏不足而賡和之其多且富若此哉他日學成功遂<lb/>
隨厥小大皆足以自見乎世乃或優游田里感念疇昔<lb/>
皆於是詩乎觀之亦可以考見其一二矣若忻戚聚散<lb/>
<pb n="KR4e0120_WYG_026-2b"/>
人事之不齊者固情之所不忘亦豈君子之所屑屑焉<lb/>
者哉而或者以為嬉遊豫樂之具則過矣<lb/>
　　　蕭温州挽詩序<lb/>
海陽蕭君伯鉉守温州以疾乞歸巡按御史及布政按<lb/>
察二司留弗得乃白于吏部而許之歸無何卒温人思<lb/>
之致賻于其家越三年君舊寮山東按察僉事劉君叔<lb/>
亮及其鄉人行人陳君某念君無子以死悼惜不置倡<lb/>
諸大夫士為挽詩若干篇而屬序于予予蕭君同年進<lb/>
<pb n="KR4e0120_WYG_026-3a"/>
士也君在官賢予知之為工部主事總遵化鐵冶事盡<lb/>
革宿弊完舊所逋課若干改戸部主事進員外郎督德<lb/>
州軍餉明出納嚴禁令庫廪門垣百廢具舉使江西福<lb/>
建督諸官賦廪食外餽遺無所受其在温州雖未閲歲<lb/>
而施設措置民飲其惠者亦多矣二君復為予言君未<lb/>
第時尚義氣輕施予居逺泉水出家貲為井鄉隣利之<lb/>
偕計北上有夫婦同附車者其夫間後至則車已發婦<lb/>
頗少艾倉皇無依君視若己女居起食飲悉置以禮遂<lb/>
<pb n="KR4e0120_WYG_026-3b"/>
使同行者皆敬憚不敢少䙝焉及抵京夫始至婦泣告<lb/>
曰微蕭公妾死久矣酧以金帛謝不受葢其平居所養<lb/>
已如此而予不能知也嗚呼人之善必有所憑藉而後<lb/>
顯或以時或以地以人或以文字歌咏其無所藉而傳<lb/>
者葢未有也如蕭君未遇時事非託於鄉黨寮寀之舊<lb/>
則雖聫科第同朝著如予者且不及知而況其他乎知<lb/>
之而不使其傳則予之愧二君也葢多矣故特書之若<lb/>
善而不壽且無子此道路者之所同悼加以交游知識<lb/>
<pb n="KR4e0120_WYG_026-4a"/>
之厚歌辭咏嘆之屢予之悼君何以異於諸君哉君名<lb/>
鼎伯鉉其字卒年四十有二有女三人以弟鼐次子為<lb/>
後主其祀<lb/>
　　　黄氏族譜序<lb/>
黄巖之黄氏自昭武鎮都監緒兄弟為三族惟都監所<lb/>
居洞黄族有譜至十四世孫松塢處士公尚修之其子<lb/>
職方主事彦俊又修之其孫文選郎中世顯又増義益<lb/>
例考其居址墳墓婚姻甚備附以誥勅詩文徴諸大夫<lb/>
<pb n="KR4e0120_WYG_026-4b"/>
士為序䟦合若干巻而復屬予序黄氏自宋太史庭堅<lb/>
自序已不得其詳元文獻公溍益加考據亦竟莫知所<lb/>
定今諸公所據者是也葢漢唐以來黄氏自江夏為八<lb/>
郡在閩為晉安宋以後黄氏自金華分五大族而在越<lb/>
為剡今洞黄在五代時由閩邵武徙越黄巖黄巖去剡<lb/>
數百里且都監之居實先宋世則於金華無涉焉邵武<lb/>
去晋安亦數百里謂其同望江夏意雖近之然不可必<lb/>
也夫自宋歴元纔二代已有不可知者昔五帝之世顓<lb/>
<pb n="KR4e0120_WYG_026-5a"/>
頊軒轅金天之傳可盡論乎為洞黄者茍存其所自出<lb/>
無忘都監足矣譜系之學自五代之衰朝廷始不以定<lb/>
流品士大夫始不以通婚姻官局私書一切盡廢而洞<lb/>
黄之徙實當其際宗𣲖之不詳也固宜時在天下若黄<lb/>
氏比者亦多矣然自是以來黄氏之統繼支續以至於<lb/>
婚姻卒葬纖悉備具若指諸掌亦可謂難矣國法不備<lb/>
則天下之氏族皆莫知其宗家法存則雖至於十餘世<lb/>
之久數千百人之多而不亂豈非存乎人而然歟家之<lb/>
<pb n="KR4e0120_WYG_026-5b"/>
為業必創焉而後能啓守焉而後能繼維持振舉焉而<lb/>
後能久自德業規模之大及乎譜牒條教之細皆然都<lb/>
監公避亂世得善地可謂能創十四世之傳其守亦善<lb/>
矣松塢職方重修累積至文選君而益盛其子進士俌<lb/>
又起而承之兹譜之修其兆可徴也況其孝友清白之<lb/>
澤有重於所謂譜者乎譜之法尚親而舉重以其簡而<lb/>
易傳也夫茍得其人以傳則雖詳不厭然内方合諸族<lb/>
外及羣黨兼備衆義若兹譜也者以黄巖傳之奚患其<lb/>
<pb n="KR4e0120_WYG_026-6a"/>
不能也耶吾固曰為洞黄者無忘都監足矣洞黄云者<lb/>
山深廣若洞黄族既望邑人因以姓稱其地云<lb/>
　　　送廣西按察副使林君詩序<lb/>
呉人林君朝信以監察御史擢廣西按察副使兵科給<lb/>
事陳君玉汝置酒蘓州巷官邸㑹諸蘓人為君贈行予<lb/>
與洗馬羅先生明仲與焉與者二十人玉汝摘蘓子羙<lb/>
餞裴端公詩四句為韻其詩曰羣公餞南伯肅肅秩初<lb/>
筵鄙人奉末脊佩服自蚤年葢玉汝與君同里閈為髫<lb/>
<pb n="KR4e0120_WYG_026-6b"/>
丱交雖科第先後而游處不絶者二十餘歲所謂蚤年<lb/>
佩服者也玉汝仲子鑰實聘君長女同家于官歲在辛<lb/>
丑醮于季冬之月所謂脊也是日之㑹客未至而筆札<lb/>
已具一觴而韻分再酢而詩就所謂初筵也廣西為國<lb/>
南服按察與布政並置官聫禮敵為一方之長雖稱南<lb/>
伯可也然則是詩也其殆為今日設乎夫君子之志未<lb/>
嘗不欲行乎時故其交也亦必以德義動業相期勵非<lb/>
茍為慕悦而已今君起布衣官至四品横金衣緋乗驄<lb/>
<pb n="KR4e0120_WYG_026-7a"/>
馬出巡萬里外而又奉官檄還鄉里揚厲光寵拜家慶<lb/>
於二親之側此行路者之所嗟羡無俟乎交際之好婣<lb/>
戚之厚也若地方千里屬吏數百其衆至數十百萬操<lb/>
法律號令而臨之揚清激濁善有賞惡有罰惟所欲為<lb/>
而莫吾掣此窮居之士撫膺扼腕莫能以自遂者而為<lb/>
之又非同志者之所樂哉夫茍不以貴富榮寵相慕悅<lb/>
則吾之所望彼之所以副吾之願者誠在此而不在彼<lb/>
也予觀君與玉汝文章義氣為好至忘形迹及為婚姻<lb/>
<pb n="KR4e0120_WYG_026-7b"/>
禮不過書幣羞不過榛栗敦朴守儉皆流俗所不能及<lb/>
是豈徒慕悅於外而無所望乎其大者哉君之行能如<lb/>
杜詩所稱盛名當業城兵甲安井田者庻不為玉汝負<lb/>
而吾軰之餞亦與有寵矣故予既賦所分韻復為玉汝<lb/>
序之為君贈云<lb/>
　　　應天府鄉試録序<lb/>
成化十六年庚子秋八月癸酉應天府鄉試錄成葢自<lb/>
奉詔以來凡二十有六日而試越三日再試又三日三<lb/>
<pb n="KR4e0120_WYG_026-8a"/>
試既試之十有一日而畢錄諸中外臣名在執事者三<lb/>
十有六人士之中選者百三十有五人文之尤粹者二<lb/>
十篇而成臣璟既序於前矣臣東陽謹再拜序其後曰<lb/>
昔人有言大哉中國五帝三王所自立衣冠禮義所自<lb/>
出也王畿者中國之中尤教化所由始堯始百姓舜始<lb/>
五服文王始周南者地之近也近必先久則益以深故<lb/>
天下莫加焉臣嘗以為西北之人才京畿為盛東南之<lb/>
人才南畿為盛葢嘗觀于南矣仰惟我太祖高皇帝盛<lb/>
<pb n="KR4e0120_WYG_026-8b"/>
德大業之所興一時雄才傑士建功立名之所起靈氣<lb/>
在山川風霆雨露在萬物仁聲義烈之在遺民故老者<lb/>
昭然如一日太宗文皇帝定都于北宮闕臺署兩存而<lb/>
並置以為億萬載太平之業故人物之魁傑文章之深<lb/>
厚議論之宏偉其視沛豐汾晉弓矢甲胄之雄者相萬<lb/>
也於戲休哉士之才猷德器必造而後成今國監在兩<lb/>
京府州縣學徧天下冠裳絃誦者彬彬軰出非孔孟之<lb/>
學不講非堯舜之道不求非臯夔伊傅之功業不言志<lb/>
<pb n="KR4e0120_WYG_026-9a"/>
孚氣感上求而下應取之乎筆札文字之間而得其精<lb/>
神心術之妙有不謀而合者觀于近而天下可知也是<lb/>
又非累朝列聖偃武修文之化暨我聖天子甄陶樂育<lb/>
之明效哉然益以見皇祖之澤逺矣自科舉之法行天<lb/>
下之願仕者挾經而抱藝雖遐陬僻壤衡鑑所在皆起<lb/>
而趨之況教化所始王畿之近地哉況天子所命左右<lb/>
侍從之臣以莅乎其事者哉大則公卿輔相經邦𢎞化<lb/>
之功小則諸司百執事稱德宣力之寄天下所厚望焉<lb/>
<pb n="KR4e0120_WYG_026-9b"/>
者也葢必保名檢樹功業而後可稱盛世之才奮志倍<lb/>
力以率先天下而後可稱王畿之秀不徒為富貴利逹<lb/>
以為身羞以貽為國者之憂而後可以稱學校科目之<lb/>
士然則士之負于天下亦重矣故相與朂之以觀其成<lb/>
　　　送邵文敬知思南序<lb/>
宜興邵君文敬與予交殆十年語笑欵洽辭翰徃復議<lb/>
論相出入久而益親遊必聫騎燕必接几席動窮日夜<lb/>
每一過門僕不俟命馬不待勒以為常當其情興交洽<lb/>
<pb n="KR4e0120_WYG_026-10a"/>
雖有他故不復顧憶及夫戰酣角後惟意所得一時之<lb/>
樂殆無以相易也今年秋君被擢知貴州思南府報者<lb/>
至人皆歎且惜之曰邵君奈何作郡縱使作郡奈何置<lb/>
此數千里外葢無間䟽戚邇逺識不識皆然而況久且<lb/>
親如予者哉然予恒謂士之自養必一窮達齊得失而<lb/>
後可以為士故凡事有不當意者未嘗不自制不以動<lb/>
其心君不以予為可棄若深有契乎此者葢其所養之<lb/>
定乎中久矣今官至四品地方千里有民社之寄是亦<lb/>
<pb n="KR4e0120_WYG_026-10b"/>
何歉於君而顧以之動其心乎獨人才之在天下小大<lb/>
繁簡各有攸宜柱不可以摘齒馬不可以守閭千金之<lb/>
劍不可以錐履徑寸之珠不可以彈爵必處之得其宜<lb/>
用之盡其量則物不費而事各有濟是故天下之才當<lb/>
為天下惜之予於君雖不為私惜亦難乎其為情也且<lb/>
今天下之藉口於文士者非以其長於辭藻而短於政<lb/>
事乎思南雖僻且簡所謂民與社者固在君其悉志殫<lb/>
力化椎卉為冠組治要荒為侯甸又以其餘者待用於<lb/>
<pb n="KR4e0120_WYG_026-11a"/>
天下使天下之人信文士之可有為而用之者之有未<lb/>
盡則予言之於君亦驗矣若君能詩工書通經史多材<lb/>
藝則天下固多知之奚待於予言哉<lb/>
　　　忠安錄後序<lb/>
忠安錄者我胡忠安公子錦衣君為公錄也始錄誥命<lb/>
諭祭及御製歌詩若干篇次錄碑誌銘狀及哀輓之詩<lb/>
又若干篇而公所著律身規鑑及歴官歲月皆附焉鳴<lb/>
呼觀是錄而公之履歴眷遇福夀德業之盛可見矣葢<lb/>
<pb n="KR4e0120_WYG_026-11b"/>
公履歴之盛為在朝幾六十年位尚書者三十餘年累<lb/>
奉宻命轍跡徧四方十知禮部貢舉天下之士皆其所<lb/>
進眷遇之盛為賜坐便殿天子呼為先生而不名賜田<lb/>
賜第賜叛人家屬賜白金圖書印及告老而去又賜勅<lb/>
給驛官其長子一人福夀之盛為八十三而致仕八十<lb/>
九而考終兄弟偕老子孫蕃碩有出乎五福之外而凡<lb/>
人之所恒有者不與焉合數者論之殆國朝所僅見前<lb/>
古之所罕聞者嗚呼其可謂極盛也已矣夫福之在天<lb/>
<pb n="KR4e0120_WYG_026-12a"/>
下必其人之功德足以自致然後能饗乎其身故食而<lb/>
怠事能薄而受上賞者必有人非鬼責為造物所厭棄<lb/>
斷乎不可誣也若公以宏才偉望為一代元臣永樂間<lb/>
保衛儲輔宣德間决䇿討賊正統間留守京師景㤗間<lb/>
請許敵和以圖迎復其功尤大其餘咨諏獻納斷大政<lb/>
决大疑勲業在朝廷隂德在天下者葢不可數而計也<lb/>
則量公之功校公之德豈泛賞常直所能報哉然公之<lb/>
自處也謙懐儉執蹈實而守恒檢其身常若或怠教其<lb/>
<pb n="KR4e0120_WYG_026-12b"/>
子弟惟恐其或肆雖窶生窮士未必能之而志滿意極<lb/>
者之所忽也公之福盛於身以及其子若孫者不又在<lb/>
兹乎嗚呼觀是錄而公之所自致及其所自保者皆可<lb/>
見矣東陽晩進嘗一見公賜第時在童稚未能仰測公<lb/>
德於萬一今繼娶于公之外孫從錦衣君觀其所謂錄<lb/>
者謹序述其槩于後公長子名長寧錦衣鎮撫後公數<lb/>
年卒今錦衣君名豅谷公次子官至指揮僉事賢而通<lb/>
經世其家<lb/>
<pb n="KR4e0120_WYG_026-13a"/>
　　　青岩詩集序<lb/>
夫世之有文獻大者關天下次者關一鄉而小者關一<lb/>
家其政行風教可考而知也故國有史册鄉有傳記家<lb/>
有譜乗又徃徃見諸制作著述之間史傳及譜挈綱而<lb/>
舉要勢不能以槩天下獨其人之所自述作則凡志操<lb/>
功業之詳皆得備見而無所遺焉然以天下之大古今<lb/>
先後之邈且久則其詳者勢亦不得以盡存必辭暢理<lb/>
達然後可以自見於世故古之君子有立德立功立言<lb/>
<pb n="KR4e0120_WYG_026-13b"/>
言雖細亦世之所不能廢也說者又謂必為之先則其<lb/>
羙彰必為之後則其盛傳故所謂文與獻皆繼世者之<lb/>
責及其至也則雖門生故吏不得以佞其官長鄉黨之<lb/>
子弟不得以諛其先達而況子之於父孫之於祖哉故<lb/>
文獻者可以觀世矣予於青岩王先生之詩竊有感焉<lb/>
先生待制忠文公之孫博士公諱紳之子博士嘗從宋<lb/>
太史遊與方遜志為友先生為遜志所教見許以女暨<lb/>
其難之及也實嘗周旋其間文皇帝念忠文死國宥先<lb/>
<pb n="KR4e0120_WYG_026-14a"/>
生於逮繫且欲用之而先生以疾歸所編有皇朝文纂<lb/>
金華賢達傳續真西山文章正宗而所著詩尤多君子<lb/>
謂國朝文獻金華為盛王氏於金華為尤盛葢忠文之<lb/>
文章節操關天下休明之治而繼志閎業如博士公者<lb/>
非適為鄉里之望也若先生孝義清白不失世守而所<lb/>
為詩又和雅冲泊粹然不戾乎正亦豈獨一家之範而<lb/>
止哉然則雖其詩亦不可以不傳也先生之子中書舍<lb/>
人汶輯其詩數干篇鄭義門諸老間為選訂中書君在<lb/>
<pb n="KR4e0120_WYG_026-14b"/>
南雍又屬今太史呉君原博擇其尤粹者此集是也中<lb/>
書君既謝病歸將鋟梓以傳予慕王氏文獻之盛又信<lb/>
中書之賢非誣其親者也故序而歸之先生諱稌字叔<lb/>
豐别號青岩瞶樵曰孝莊者門人私諡也<lb/>
　　　送户部尚書翁公致政序<lb/>
君臣之際亦重矣委質而任之盡瘁而為之左右服事<lb/>
不敢愛毫髪之力及諫有所不行義有所不合雖得罪<lb/>
以出而不敢避至于年高力倦奉身而退雖其君留之<lb/>
<pb n="KR4e0120_WYG_026-15a"/>
而不可得葢未嘗從諛以為忠貪位戀祿以為勤進退<lb/>
之義有不得不然者若君之於臣徴求簡擢如恐不及<lb/>
雖在謫逺不忘甄錄及其老而去也固不欲彊心志勞<lb/>
筋骨惟其願之從而又有加其資秩給其俸祿優禮而<lb/>
寵異之者於是始終之義盡然相得之難而相失之易<lb/>
從古爲然求其進退始終兼盡而兩得者葢間世而一<lb/>
再見也戸部尚書翁公以先朝進士為部屬已赫赫有<lb/>
時名勘災南甸蠲公稅發官廪及為工部侍郎請蠲蘓<lb/>
<pb n="KR4e0120_WYG_026-15b"/>
松歲織綵幣出知衡州府代民輸賦若干今天子嗣位<lb/>
遷江西左布政使禦流賊通邊餉擢都御史巡撫山東<lb/>
救荒之政為多入為戸部侍郎以至尚書總京儲掌部<lb/>
事夙夜籌畫凡朝廷財賦大計皆倚重焉比歲以疾乞<lb/>
歸疏再上天子勉留不許今年公六十有九則嘆曰年<lb/>
至矣復具疏備述宜去狀辭愈切疏入三日乃許之而<lb/>
猶難其去特加太子少保賜勅給驛令有司月給米二<lb/>
石歲給輿𨽻四人以為常近時以大臣致政雖間被恩<lb/>
<pb n="KR4e0120_WYG_026-16a"/>
數未有若是盛者也公發登科仕四十餘年攄志竭力<lb/>
固已自効於天下其間得罪而出不少顧避年至而去<lb/>
又無幾微眷戀乎其間揆厥進退無愧乎大臣之義矣<lb/>
若選擢於筮仕之時徴召於既謫之後體貌之典又加<lb/>
隆焉則朝廷之所以待公者亦豈尋常格例可擬於萬<lb/>
一哉夫爵賞之典始自朝廷而大臣者以其身為百僚<lb/>
式者也聖天子奬恬優老於上賢大臣守禮秉義於下<lb/>
皆天下之盛事而并於今日見之於乎難哉竊聞富丞<lb/>
<pb n="KR4e0120_WYG_026-16b"/>
相弼居洛朝廷有大利害知無不言趙叅政槩居睢陽<lb/>
集古今諫諍為書以獻公之歸雖逺在南服而其愛君<lb/>
憂國之心宜未能一日忘于懷也若屣脫軒冕不復關<lb/>
天下事此逸民隠士之所為賢豈大臣所以自處者哉<lb/>
故欲知公者求之富趙二公可也<lb/>
　　　送邵國賢詩序<lb/>
進士邵國賢之知許州也朝之士大夫無問識不識皆<lb/>
歎且惜之曰國賢奈何作郡國賢刻意經史工文翰不<lb/>
<pb n="KR4e0120_WYG_026-17a"/>
習書簿不宜作性冲簡好靜不與世故相涉不宜作體<lb/>
質臞弱殆不勝衣不耐居起不任於䟦涉奔走之事不<lb/>
宜作然則國賢之不免于郡者其固以是邪今明習律<lb/>
例不泥於章句篇翰之藝則謂之才諳人情達事變不<lb/>
限於小亷曲謹之節則謂之通披豁軒舉不為跼縮拘<lb/>
滯之態則謂之竒偉彊力是三者要可臺諫華可曹省<lb/>
無所嚮而不得此今日之輿論莫有能易焉者也若翰<lb/>
林以制作為職中書以揮染為事行人以奉使宣令為<lb/>
<pb n="KR4e0120_WYG_026-17b"/>
務則今之所謂閒官散地不必是三者而後得如國賢<lb/>
者而亦弗得焉何哉予嘗言天下之才當為天下惜之<lb/>
梓人之用木必曰此可以梁此可以桷玉人之製器必<lb/>
曰此可以瑚璉此可以珩琚以此易彼雖才且羙不適<lb/>
於用而況指擿之訾議之蔑其有餘幸其所不足以自<lb/>
棄其才而不恤者獨何為其情也然亦有說焉勞者愛<lb/>
之方也詘者信之勢也操矢者必戢而收之然後可以<lb/>
致其逺治劍者必揉而晦之然後可以發其耀造就成<lb/>
<pb n="KR4e0120_WYG_026-18a"/>
全之術抑或有當然者邪然則今日所以處國賢者固<lb/>
將為天下惜之也若匡衡之文學不以緣飾吏事不過<lb/>
為書生陶侃之才畧不施力於兵革不過為豢養之子<lb/>
弟士之自處亦烏可茍嗜暇逸屑屑於文字間哉州之<lb/>
職縣之所仰藩府之所責成其政甚劇許當道衝方困<lb/>
於旱暵居者傷殘而流者尚未復殆所謂盤根錯節者<lb/>
也國賢勉哉拯菑䘏患鋤強植弱徧于一郡而浹于齊<lb/>
氏俾人知文士之適于用如此政之不繫乎貌與力如<lb/>
<pb n="KR4e0120_WYG_026-18b"/>
此亦以見予之言非私於國賢也如此國賢勉哉予在<lb/>
塲屋以文字知國賢久而得之益深予之惜之有甚于<lb/>
人人者故輯諸君所賦之詩序以贈之<lb/>
　　　京闈同年㑹詩序<lb/>
天順壬午予同舉順天鄉試者百三十有五人越數年<lb/>
或舉進士列官中外或業太學或各歸其鄉升沉聚散<lb/>
葢有不能同焉者矣乃成化丙申冬至日兵科都給事<lb/>
中四明章君元益合同舉之在京師者㑹於武學之署<lb/>
<pb n="KR4e0120_WYG_026-19a"/>
得四十有一人焉㑹既成謂不可以無記因析邵康節<lb/>
冬至詩為韻各賦一詩而暗其一以為序予時助祭園<lb/>
陵不及與實當暗數故諸君以序屬予詩未悉成予亦<lb/>
未有以復也又八年甲辰翰林學士錢唐倪君舜咨始<lb/>
輯諸詩及之其未就者成巻謂予曰序不可以不成也<lb/>
今科舉之制由鄉以至於禮部禮部之舉必同籍于朝<lb/>
而後散處故同年之㑹徃徃有之舉于鄉者一聚輙散<lb/>
至有不識其面者既其久而聚也或已㤀其為同年而<lb/>
<pb n="KR4e0120_WYG_026-19b"/>
況㑹乎且天下之士分藩而舉故凡郡縣之統于一藩<lb/>
者其勢皆可以為同若京闈之舉則不啻都邑京校之<lb/>
士而四方之游國學及諸司之有官籍者皆與焉故舉<lb/>
雖同而勢不易合京闈同年之㑹殆自今日始也茍有<lb/>
所限則雖一藩之士亦有郡邑之殊不待如所謂京闈<lb/>
者茍有所通則雖天下之士之㑹于禮部者亦不害其<lb/>
為同而況於一京闈之間乎葢所限者勢也其所通者<lb/>
義也同年者同時而出同途而進實兼朋友兄弟之義<lb/>
<pb n="KR4e0120_WYG_026-20a"/>
而有之有事則相與以成有過則相規以正漸磨淬厲<lb/>
各求無負於用世之志與用我者之意而已若交際之<lb/>
勤厚禮文之繁縟皆情之所不可無然亦其細事末節<lb/>
無足以深論者而況并此而失之者乎而況有甚于失<lb/>
焉者乎夫言者心之聲也君子必于是而觀人觀人者<lb/>
不於所勉而於所忽故凡學於家而陳於有司者固未<lb/>
嘗不以正進也及其志滿而意得物逐而氣移舞蹈歌<lb/>
咏之際葢有不自覺者而是詩也皆不戾乎正則吾同<lb/>
<pb n="KR4e0120_WYG_026-20b"/>
舉之士亦可以觀而所謂相與以成相規以正者宜無<lb/>
負焉耳矣始序其詩而藏之<lb/>
　　　送福建叅政劉君詩序<lb/>
才之難其信然哉餘於材或歉於量確於自立或未可<lb/>
與權取給於事功或離道背德而莫之顧事事而求之<lb/>
時時而驗之内外之相符終始之不少變者葢千百中<lb/>
一見而已吾友劉君時雍為職方二十年凡將士勇怯<lb/>
名籍多寡地勢利弗利皆極諳熟内具章奏外馳簿檄<lb/>
<pb n="KR4e0120_WYG_026-21a"/>
頃刻數千言皆援古義酌時宜既不失正亦期於濟用<lb/>
此固人之所難能也自授官以來官長屢易知君者或<lb/>
移牒改除或奏請増置殊好異尚者雖時有牴牿亦卒<lb/>
不能舍君而他若位嫌地偪或不相容君以雅度𢎞量<lb/>
避名讓善之不暇及其久也嫉者消忿者釋競稱其為<lb/>
賢無異辭此又難也然猶有甚難者當賢勞時物論騰<lb/>
播於是有挾勢假義以尊官重位餌而致于其門者君<lb/>
遜謝却避惴惴焉惟墮坑落塹是懼及循次擢福建叅<lb/>
<pb n="KR4e0120_WYG_026-21b"/>
政人皆惜君而君躍然若釋重負以去此非人之所甚<lb/>
難哉故予於君雖不敢為佞未嘗不私嘆竊慕以為不<lb/>
可及也夫古之人知才之難也必處之以難荷之任責<lb/>
之以難為之事職方之地亦盡君才矣今雖以福建大<lb/>
藩叅政高秩亦不過一方事君之行顧亦有不盡其用<lb/>
者乎抑予所謂難也世固有知其一而不知其二得之<lb/>
淺而遺其深者乎然制患於將然者易圖事於未形者<lb/>
難今福莆泉漳之地外接倭夷内雜海盗而兵備久弛<lb/>
<pb n="KR4e0120_WYG_026-22a"/>
政弊尚未除非得藩臬之良雖有賢守令彊將士宜無<lb/>
所用其力夫使一方靖則一藩皆安一藩安則東南諸<lb/>
保障皆頼以無事矣是其地非不重而其事亦不可謂<lb/>
不難非君之才其望之誰也天下事尤有難於此者請<lb/>
於君之行試之惡可遽為君惜哉同年進士在翰林者<lb/>
皆賦詩為君贈而予於君尤深故序之<lb/>
　<lb/>
　<lb/>
<pb n="KR4e0120_WYG_026-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻二十六<lb/>
</p>
<p>
</p>
  </div>
<div>
<head>懐麓堂集巻二十七</head> <lb/>
    <p>
<pb n="KR4e0120_WYG_027-1a"/>
欽定四庫全書<lb/>
　懐麓堂集巻二十七<lb/>
　　　　　　　　　　　　　　明　李東陽　撰<lb/>
　文稿七<lb/>
　　序<lb/>
　　　贈右諭徳謝君序<lb/>
儲宫之有左右春坊猶朝廷之有翰林以講說道徳制作文<lb/>
章為職地位清秘聨華並峙其有遷轉則視其班級髙下或<lb/>
<pb n="KR4e0120_WYG_027-1b"/>
相出入或相兼攝以為恒制而䑓閣之選皆扵是須焉其在<lb/>
春坊為大學士為庶子為諭徳皆秩五品階大夫與翰林諸<lb/>
學士相埒必累考屢遷而後得與惟以状元及第為修撰者<lb/>
九載一陟輒遷諭徳最為超擢然状元名地榮峻多不俟滿<lb/>
考而陟近嵗始稍稍有之故雖一陟五品人猶若以為滯於<lb/>
是知春坊之職固重状元之選為尤重也餘姚謝君于喬以<lb/>
成化乙未状元在翰林為修撰甫九載陟右春坊右諭徳初君<lb/>
廷對時所獻䇿明白正大得告君之體臚傳陛引之際儀觀<lb/>
<pb n="KR4e0120_WYG_027-2a"/>
修潔氣宇凝重公卿以下莫不目屬以為逺大器故其<lb/>
陟也亦莫不宜之臺閣台鼎之望葢不謀而合也宋王<lb/>
沂公賦詩未遇時人已知其為狀元宰相世固有以文<lb/>
章占器業者君之陟寜直為今日賀邪夫春坊之官固<lb/>
以輔翼儲德亦以基太平輔相之業於天下者也故必<lb/>
德純學正發之文章形之議論皆仁義禮樂之宣著則<lb/>
其朝夕左右必有所感格規正以歸于道雖未見于用<lb/>
而所以輔天下之治本者亦厚矣況由此而施焉其所<lb/>
<pb n="KR4e0120_WYG_027-2b"/>
沾被于天下可勝道哉說者謂治安之䇿言忠而道疎<lb/>
教本之書言華而要寡承華之箴言切而心詐君之賢<lb/>
宜擇之審矣安知其經綸宻勿之業不兆於今日一諭<lb/>
德時邪初君在翰林有乞文為達官贈者君辭曰是人<lb/>
方不為公議所予惡可以諛言說之竟不作推是以徃<lb/>
則其他日必能持節秉義不為諛說骫行以負天下豈<lb/>
獨以文章占之哉予在翰林久知君為詳既喜儲宮之<lb/>
得人又將為國家天下賀將有言于君君同年進士通<lb/>
<pb n="KR4e0120_WYG_027-3a"/>
政叅議毛君秉彛實倡于六科請給事六部諸郎官為<lb/>
君賀而屬予以辭因次第所欲言者為君贈<lb/>
　　　林氏族譜序<lb/>
福州林氏出光之固始五代時從王氏入閩代有令聞<lb/>
有諱比者仕元為福建鎮撫守南關元末冦臨城守義<lb/>
不屈闔門就戮遺一子陽依祖母郭于外氏故得免陽<lb/>
二子信任信羙信任三子秀康夀信羙一子文表諸孫<lb/>
至十有餘人秀子玭玠瑭康子瑨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆舉鄉貢而玭及<lb/>
<pb n="KR4e0120_WYG_027-3b"/>
瑭皆舉進士瑭為行人玭為南京刑部主事恒念其先<lb/>
世之湮没危其家之中微幸其所可傳者而惴惴焉惟<lb/>
宗族散失是懼乃自比以下著為譜系以世傳附以家<lb/>
規以傳于家刑部君以予同年進士請為序嗚呼承傳<lb/>
之際重矣族有氏宗有祀家有業得其人而傳之乃可<lb/>
以久而不絶故聖人以有後為孝示重也然天下之事<lb/>
有常有變小而扎瘥天閼之患大而兵革鋒鏑之厄有<lb/>
不能保其必無者君子之心葢曰吾之所不得與者莫<lb/>
<pb n="KR4e0120_WYG_027-4a"/>
能彊也吾之所得為者吾不敢忽也吾之德足以貽吾<lb/>
後吾之孝足以承吾前吾之法足以維持保䕶使之久<lb/>
而不墜如是而已矣林氏之先不可得而知矣及其遭<lb/>
變世罹竒禍以一人之身承累世就盡之緒岌岌乎千<lb/>
鈞之一髪可謂危矣及其傳世數百指貴顯五六人蔓<lb/>
延波衍愈長而未艾則亦可謂盛矣是雖傳與繼之各<lb/>
得其道要亦有得於天者乎夫以數百指之族存於一<lb/>
人之身則其恩不可㤀而其名字不可不識識其名念<lb/>
<pb n="KR4e0120_WYG_027-4b"/>
其所自存則所以保其業者不容以不謹矣是故子孫<lb/>
之所頼以傳寧獨非祖考之望於子孫者乎夫吾之兄<lb/>
弟皆知為吾父之所出則其情必親吾之伯叔兄弟皆<lb/>
知為吾祖之所出則其義不至於散由是而推焉則雖<lb/>
親盡服窮而喜慶憂弔之義有不能已者譜之作其亦<lb/>
重矣乎刑部君兄弟飫經學慎官操並聞于時而敬宗<lb/>
收族惓惓不置此可以繼而亦可以傳矣嗣其後者欲<lb/>
引而勿替尚於譜乎觀之<lb/>
<pb n="KR4e0120_WYG_027-5a"/>
　　　賓山樓詩序<lb/>
試御史閩人陳君文用世居城南大義鄉其面有山曰<lb/>
煙臺平山左曰袋頂右曰文峯環拱起伏文用之父抑<lb/>
菴翁欲作樓對之未就而卒文用既舉進士拜潮州推<lb/>
官便道歸乃為樓五間適與山對若禮迓之者其從兄<lb/>
江西按察使文耀名之曰賓山文用曰夫山者無情之<lb/>
物也而賓與主禮之所寓也禮施於無情可乎文耀曰<lb/>
可也夫山峩其巔若高冠然豐其址若襃衣然其竦也<lb/>
<pb n="KR4e0120_WYG_027-5b"/>
若拱而立其安也若尸而坐其邇也若鄉而語於斯樓<lb/>
有賓道焉葢其風采修潔如司馬長卿之一坐盡傾意<lb/>
度直率如王子猷之徑造竹所氣岸軒揭如汲長孺之<lb/>
長揖不拜草樹芬郁如荀令君之馨香累日而不去於<lb/>
此必有以處之勢疏而情親交簡而意盡要久而誼不<lb/>
㤀如是而已矣若絲竹以游則近於䙝拄笏以觀則過<lb/>
於傲袍笏以拜則失於諂又可如陳元龍之於許汜臥<lb/>
之於百尺之下哉今之人冠屨以交罇俎以懽高門大<lb/>
<pb n="KR4e0120_WYG_027-6a"/>
厦朝可容駟馬而暮可張雀羅者多矣而吾山固在也<lb/>
孰謂有情者之不若哉然則禮而接之可也且可以儆<lb/>
夫世之不足禮者也文用聞而撫然乃作肅賓之歌曰<lb/>
層樓兮兩扉君之來兮委蛇潔吾席兮修我儀我延君<lb/>
兮君勿辭迎君兮朝霏送君兮夕暉君不我兮遐棄澹<lb/>
終日兮㤀歸又代賓答曰風簷兮露闥晝筵兮夜榻我<lb/>
之來兮莫予或遏禮我兮燕我樓之中兮席之左朝榮<lb/>
兮夕悴誰定其交兮其寧以我為可大夫士聞而和者<lb/>
<pb n="KR4e0120_WYG_027-6b"/>
若干篇文耀既捐館文用自潮以徴上京師念父兄所<lb/>
與禮者而修好焉以其所得詩請予序文用方登高科<lb/>
為能官無暇乎所謂賓山者予亦居都城門第湫隘無<lb/>
容客地山不負吾而吾負山久矣姑序是詩而歸之<lb/>
　　　送畢驗封充淮府册封副使詩序<lb/>
吏部驗封員外郎畢君嘉㑹奉命充淮府册封副使朝<lb/>
士大夫謂其與重禮沾榮命莫不宜之而能詩者贈之<lb/>
以言予惟古者先王以禮樂治天下為諸侯者或封于<lb/>
<pb n="KR4e0120_WYG_027-7a"/>
國都或仕于王朝封建爵命皆由上出若世子繼位必<lb/>
入而受命童子當嗣則使大夫就其國命之凡侯國皆<lb/>
然而同姓之國封則有金路之儀貢則有寳玉之賚郊<lb/>
則有脤膰之賜尤其所厚者也今之王府即古侯國必<lb/>
宗室而後得封雖内不通朝籍外不涉民事然恩逮小<lb/>
宗王之再世專之以制詔之書備之以册寳之物可謂<lb/>
重矣為之使者必以文武大臣而副之者非曹省之大<lb/>
夫則郎官之侍從具名而後命御殿而後遣亦可謂榮<lb/>
<pb n="KR4e0120_WYG_027-7b"/>
矣則與于茲命者惡可以恒典視之哉夫所貴乎使者<lb/>
必其威儀足以聳瞻視辭令足以宣德意文學足以考<lb/>
據理道才畧足以酬應事變而其大者則忠信節義足<lb/>
以持其身而不辱其君所謂重者不可不盡而所謂榮<lb/>
者不徒以自幸也故曰君使臣以禮臣事君以忠賢如<lb/>
嘉㑹信宜乎所謂使矣且嘉㑹之舉鄉貢登進士也以<lb/>
禮經進其於禮無所不學而職在郎署邦國王朝之禮<lb/>
尤究習焉遡厥所自逺有端緒嘉㑹之父朴菴先生以<lb/>
<pb n="KR4e0120_WYG_027-8a"/>
禮舉鄉貢歴教四學更訓道教諭二秩棄官就封予所<lb/>
及見嘉㑹之師佩之馮先生以禮舉進士自翰林庻吉<lb/>
士累官按察副使提學江西又予之所嘗締交者也今<lb/>
嘉㑹奉使地實提學所按而濟南故廬宻邇畿甸還朝<lb/>
取道又得歸省其父母于家質舊聞告成事禮之教于<lb/>
是乎徴而禮之業亦於是乎成矣民生於三事之如一<lb/>
嘉㑹一行而三事舉焉又可不謂之賢乎顧程期職務<lb/>
緩急先後尤禮之不可紊者故予于嘉㑹先序其所以<lb/>
<pb n="KR4e0120_WYG_027-8b"/>
行而諸君之贈言者皆互見云<lb/>
　　　順天府鄉試錄序<lb/>
皇上臨御之二十有二年為成化丙午戒諭廷臣用懲<lb/>
弗恪維時諸司百執事夙夜檢飭惟不職是懼乃秋八<lb/>
月實天下鄉試之期順天府請如故事上命臣東陽臣<lb/>
瀚為考試官臣等受命惟謹既入院與提調官臣玘同<lb/>
考官臣欽臣昌臣守經臣釴臣濬臣華臣景元臣寅監<lb/>
試官臣澄臣庠暨凡執事胥誓于庭曰今日之事各滌<lb/>
<pb n="KR4e0120_WYG_027-9a"/>
厥心勤厥務務得賢俊以稱聖心其有恣情以撓法者<lb/>
假公事以售私利者視為恒事細故茍焉以塞責者惟<lb/>
典法與鬼神在於是内外就列合赴試之士二千三百<lb/>
人試而中者百三十有五人遵制額所定弗敢過也臣<lb/>
東陽竊惟天下之政若禮樂兵刑錢榖各有攸司獨賢<lb/>
才乃致治之器庻政所由出古帝王未始不以求賢為<lb/>
第一事自鄉舉里選之後代殊制異弊與法隨議者謂<lb/>
孝㢘失之謬辟舉失之詭限年失之同九品失之偽勢<lb/>
<pb n="KR4e0120_WYG_027-9b"/>
不得不歸之科舉顧其為法亦自不同我國朝稽古定<lb/>
制敷言之義賓興之禮取諸虞周勸駕之意取諸漢圍<lb/>
棘之制取諸唐糊名易書之法取諸宋而又主經義參<lb/>
論䇿罷黜詩賦因革損益萃為宏規故雖求賢路廣必<lb/>
出乎是者乃正且貴葢天下第一途也鄉之試分經校<lb/>
藝定額錄名兩畿則國監所在戎衛所籍里社所肄諸<lb/>
司庻府所𨽻皆出乎郡縣學之外其額獨多于諸藩順<lb/>
大尤宻近輦轂題必封奏錄必廷獻宴必請于朝士必<lb/>
<pb n="KR4e0120_WYG_027-10a"/>
見于闕又南畿所無者由今日觀之葢天下第一地也<lb/>
況孚號于上惕厲于下矢心滌慮所以奉其職者加嚴<lb/>
核名考實所以㑹入試之籍者加簡蕆事庀物申著品<lb/>
式凡所以給于有司者加備安知無卓犖竒偉恢閎博<lb/>
大之士先天下而興乎然士之生於時由斯地以出豈<lb/>
徒以自幸也於此有道焉念遭際則思作我者之恩視<lb/>
名籍則思薦我者之意縻爵受禄則思所以用我者之<lb/>
責必砥礪名節卓然為第一流人以無負乎畿甸科目<lb/>
<pb n="KR4e0120_WYG_027-10b"/>
之士則今日之選所謂萃以正者也類聚而吉者也觀<lb/>
國而利于用者也若怠弛縱逸壞名檢躭爵禄以自後<lb/>
于天下之士亦安所望於諸生哉夫䇿名受職以圖自<lb/>
效于世固凡為士者事也臣特為畿士言之以為天下<lb/>
倡云<lb/>
　　　送户部郎中鄭君督糧宣府序<lb/>
閩人鄭君叔亮以户部員外郎督糧德州召還為郎中<lb/>
予與談秦晉河洛饑荒死徙之狀因及今歲畿郡之豐<lb/>
<pb n="KR4e0120_WYG_027-11a"/>
熟以為賀君愀然曰人皆知豐之為利而不知其為害<lb/>
也當秋成時榖粟委藉率數石而得銀一兩田賦力役<lb/>
或累歲年而大同宣府邊儲告闕又方有轉運之令官<lb/>
所給餘粟不能給道里費則又取足于民數者並困不<lb/>
得已而鬻一飽之外殆無嬴畜則不待閲歲而已不知<lb/>
其為豐矣乃憶古人所謂榖賤傷農者相與太息不能<lb/>
置時君將有宣府之行予因告之曰邊鎮之地將有餼<lb/>
卒有餉不可一日而無食屯積弗繼則取之轉運固有<lb/>
<pb n="KR4e0120_WYG_027-11b"/>
不能已於民者茍納有經出有制使民之力皆足以充<lb/>
國之用則其勞也亦可以無憾矣而或過取妄費民愈<lb/>
勞而國用愈不給其為弊又可道哉故司出納者必其<lb/>
心常在於民而不在其身在於民則為之經畫謀度利<lb/>
則存病則去不在其身則侵漁之利不以及妻子請託<lb/>
之惠不以易聲譽凡吾之所得為者皆得以自盡而莫<lb/>
之撓則亦庻乎其可也今宣府之儲畿郡之所給在焉<lb/>
君之所得為固其所為慨焉者也而君又清慎幹固憂<lb/>
<pb n="KR4e0120_WYG_027-12a"/>
乎民而不利其身則其興利去弊有益於人之家國也<lb/>
可冀矣君起曰吾教不於斯言是圖越數日君同官陶<lb/>
君廷用軰請予言遂以是為贈<lb/>
　　　送伍廣州詩序<lb/>
知廣州府安成伍君孟賢考績還自京師翰林修撰傅<lb/>
君曰川以同年之好輯凡與㳺者為詩詩有題題自越<lb/>
秀山至大通橋凡一十人賦一篇為鉅巻予既得滕王<lb/>
閣又獲覩諸君詩而并序之廣之去京師其逺則數千<lb/>
<pb n="KR4e0120_WYG_027-12b"/>
里也或航于波或騎于原或輿于山其久則數月也乾<lb/>
維所覆地絡所至其間名山勝地遺跡巨浸固未易以<lb/>
枚舉若匡廬大庾閣皂之為高彭蠡龍江射陽之為深<lb/>
鷺洲牛渚之為清高潔則孺子之亭神俊則謫仙之樓<lb/>
井則有彭祖之空誕祠則有黄石之竒秘閣則有滕王<lb/>
之富貴葢天下之大觀備矣夫竒勝之在天下凡征夫<lb/>
賈客樵童漁叟由之而不知道流釋徒雄據獨占而無<lb/>
所有事雖騷人墨士操鉛槧而携壺觴者亦不過流連<lb/>
<pb n="KR4e0120_WYG_027-13a"/>
放浪同歸於無用之地若長安之日太行之雲魏子牟<lb/>
宮闕之心范文正廟堂之憂隨所感寓皆足以寄君親<lb/>
之念以至於司馬遷之探禹宂杜子羙之觀巫峽蘓子<lb/>
瞻之汎南海其發諸文章見諸歌咏者皆足以寓彛倫<lb/>
繫風化為天下重豈徒為耳目之快情欲之樂而已哉<lb/>
故觀其所歴與其所擇則其人可知已京師者天下之<lb/>
聚也而廣州者東南之大都㑹也君以春秋舉進士高<lb/>
第為刑曹正郎見稱為才為貳守為大郡而名績茂著<lb/>
<pb n="KR4e0120_WYG_027-13b"/>
今之賢大夫也入則有觀國之羙出則有䘖命之榮布<lb/>
德施惠揚威力而騰聲光者其於山川景物之際得之<lb/>
必深而感之亦大矣春秋之義送出使者必有詩使于<lb/>
大國者必觀樂而登高能賦亦大夫之所有事也然則<lb/>
君之行其有取於是詩也夫其亦有和於是詩也夫<lb/>
　　　送荆庭春之雲南按察副使序<lb/>
荆君庭春之以御史按浙江也有偽造布政牒竄名胥<lb/>
吏者為所按因盡發偽吏多至八百人禠巾服加桎梏<lb/>
<pb n="KR4e0120_WYG_027-14a"/>
者道相屬傳聞京師流播逺邇以為竒績葢庭春在浙<lb/>
改定糧稅計郡縣地里定圖與籍以祛吏弊在廣東劾<lb/>
武臣貪墨察夷酋私餽贈而釋寃脫死嚴科舉以得士<lb/>
則二藩皆然其在内臺摠獻納司考覈皆籍籍有稱譽<lb/>
而按吏事以竒故尤著在人口予嘗因之而有感焉國<lb/>
家熈洽既久法存而弊生宏綱闊制之中不能無孽牙<lb/>
鏬隙之患就一事言之則其日累月積起於微尠而極<lb/>
於蕃熾蟠據郡邑公行藩省歴銓曹而布天下非有精<lb/>
<pb n="KR4e0120_WYG_027-14b"/>
勤嚴正之士力掃除之其患之所極有不可勝言者矣<lb/>
夫以江浙近藩官吏重務尚如此況要荒之地耳目之<lb/>
所不及而庻政萬事尤有繫於此者乎此先天下之憂<lb/>
者所宜慮也今年庭春擢雲南按察副使督屯田事朝<lb/>
大夫士多以為庭春之賢而置逺地領偏任俾不獲大<lb/>
施所藴為庭春惜予則以為雲南雖在要荒而壤地最<lb/>
要華夷錯處疆埸之所關甚重居安思危之圖有不可<lb/>
後者而民之所頼以生兵之所藉以為用皆於是資焉<lb/>
<pb n="KR4e0120_WYG_027-15a"/>
趙充國之屯田湟中諸葛亮之屯田漢中皆出於一時<lb/>
攻守之計猶能以此為務則專官特任為久安長治之<lb/>
䇿尤今日所急而賢如庭春者所宜任也況官為按察<lb/>
以法為名則官吏之臧否民庻之利害皆所得聞亦其<lb/>
所得行者惡在其為逺且偏乎予在塲屋知庭春於文<lb/>
字間考言徴行若合符契而庭春亦過以予為可信非<lb/>
徒世俗以禮貌相際書牘相徃復為旦夕之好者也故<lb/>
予雖不獲從諸卿士大夫餞之而獨為之辭以附予私<lb/>
<pb n="KR4e0120_WYG_027-15b"/>
焉<lb/>
　　　汪氏家乗序<lb/>
予同年進士福建按察副使汪君希顔以家乗視予曰<lb/>
此吾汪氏所藏而進之所修也請為序按汪氏出黄帝<lb/>
之後至后稷為姬姓伯禽封於魯傳至成公黒肱之子<lb/>
召汪食采平陽卒葬潁川孫誦以王父名為氏後有曰<lb/>
錡者死于郎之戰謚烈侯曰文和漢獻帝時為龍驤將<lb/>
軍渡江南居會稽曰旭晉成帝時封淮安侯曰叔舉為<lb/>
<pb n="KR4e0120_WYG_027-16a"/>
齊司馬以兵鎮歙乃遷新安子勲名梁成帝時封戴國<lb/>
公曰華當隋亂保歙宣杭睦婺饒六州後歸唐封越國<lb/>
公血食茲土宋元間累封昭忠廣仁武烈靈顯王弟七<lb/>
子爽為王府兵曹曰師全累官國子祭酒殿中侍御史<lb/>
曰道安為唐兵馬使都虞侯鎮婺源仲子濆累官御史<lb/>
大夫都知兵馬使戍婺之三吾鎮世以御史故稱為端<lb/>
公曰中元始即鎮之上流鱅溪之大畈家焉後有曰䋐<lb/>
者通春秋子敦詩世其業曰廷桂舉進士廣德軍司戸<lb/>
<pb n="KR4e0120_WYG_027-16b"/>
叅軍其在國朝為希顔曽大父諱文亮兩舉茂才奉使<lb/>
應天諸郡出寃獄蠲荒稅以功顯大父諱濡有隠德考<lb/>
諱棻封承德郎刑部山西司主事行義重於鄉三子長<lb/>
灴次爇希顔其季初名煟後改名進葢自得姓以來至<lb/>
于希顔凡七十有七代矣古者世國世家代有譜諜晉<lb/>
咸康二年詔索天下諸譜淮安侯實表奏之唐貞觀二<lb/>
年復下詔越國公又奏之自餘若棻若延之若仔若瑜<lb/>
若斌若德馨若㪫累世修葺并以累朝誥勅及碑誌序<lb/>
<pb n="KR4e0120_WYG_027-17a"/>
記詩歌附之先世之遺詩文亦附之此家乗之所以名<lb/>
也𣲖既益衍不後修續者四世希顔乃與其族子大理<lb/>
寺副堅按察僉事舜民從子貢士儼璽星嵩軰參考舊<lb/>
譜㑹祁門休寧歙縣諸族惟同出越國者乃書出兵曹<lb/>
者詳之出端公者又詳之居大畈者其詳尤甚而誥勅<lb/>
以下亦以例續附焉吾於是譜得六始四疑一異六始<lb/>
者謂魯汪為受民之始文和為居江南之始叔舉為歙<lb/>
之始道安為婺源之始中元為鱅溪大畈之始絨及敦<lb/>
<pb n="KR4e0120_WYG_027-17b"/>
詩為學春秋之始四疑者謂汪非氏於汪芒非國於汪<lb/>
野平陽為魯平陽非晉地潁川為魯潁川而非豫州其<lb/>
說葢出於松夀一異者謂阬口諸汪非越國之族其說<lb/>
則出於德馨而成於斌夫譜之法莫大於知本尤莫要<lb/>
於究實故予所謂始者知本之論也所謂疑與異者究<lb/>
實之義也汪氏之乗其備於此乎孔子稱先代必徴諸<lb/>
後裔文與獻之謂也汪氏之文臣武士宏才碩德載簡<lb/>
册刻金石者不可殫紀而希顔經學宦蹟不失其世守<lb/>
<pb n="KR4e0120_WYG_027-18a"/>
於是有所徴其前而後來者不可以不慎也予族高祖<lb/>
布蘧府君嘗同知婺源為汪氏序記各一皆予家集所<lb/>
載亦徴之一事故予因希顔請附著于遺文之末亦庻<lb/>
幾所謂世講者云<lb/>
　　　瓊臺吟稿序<lb/>
昔人謂必行萬里道讀萬巻書乃能讀杜詩葢杜之為<lb/>
詩也悉人情該物理以極乎政事風俗之大無所不備<lb/>
故能成一代之制作以傳後世非惟不易學亦不易讀<lb/>
<pb n="KR4e0120_WYG_027-18b"/>
也禮部尚書瓊臺先生丘公蚤能詩信口縱筆若不經<lb/>
意而思味雋永援據該博平生所得近萬篇徃徃為好<lb/>
事者取去晩乃掇其存者分類為編殆二十之一而已<lb/>
東陽在翰林從公久近見其所編者如探寳藏入武庫<lb/>
心悸目眩應接不暇葢於此得大觀焉公自嶺海踰江<lb/>
淮以入京師其逺則萬里也自稗官野録以至金縢玉<lb/>
局縹囊汗簡之書未始不讀其多殆不下萬巻也故出<lb/>
其所得為劇談高論如繅絲炙轂竟日不竭議古今成<lb/>
<pb n="KR4e0120_WYG_027-19a"/>
敗天下之地里風俗夷險羙惡如畫圖指掌歴歴可槩<lb/>
見著而為文如鰲負山鵬運海氣勢軒揭莫之與抗而<lb/>
不獨詩也然公之學亦於詩焉見之夫去古既逺至唐<lb/>
以詩賦取士士專門而久業旬鍜而月煉乃有以一句<lb/>
合格篇未成而傳誦人口者此詩之盛亦詩之弊也公<lb/>
之學於詩固有所不屑專而實專門者所不逮彼膚見<lb/>
謭識管窺蠡測豈復能盡其妙哉論詩者以氣運為主<lb/>
亦或以江山為助國朝熈平百年禮樂方作氣運之盛<lb/>
<pb n="KR4e0120_WYG_027-19b"/>
固有攸徴而嶺海之靈秀又水銀丹砂靈芝赤箭所不<lb/>
能當者是詩之成固公學業所就抑亦豈偶然之故哉<lb/>
公雖欲辭一代制作之名以靳于後世有不可得者矣<lb/>
公所著有大學衍義補已上進世史正綱朱子學的諸<lb/>
書多梓行於世而雜文尤多則别刻以傳兹特其詩集<lb/>
云<lb/>
　　　兩畿錄刑詩序<lb/>
今天子御極之四年稽據舊典當五年一錄囚之期既<lb/>
<pb n="KR4e0120_WYG_027-20a"/>
遣官㑹錄于兩法司復命刑部簡官屬分錄兩畿諸御<lb/>
史錄天下州縣於是郎中陳君一䕫徃北畿何君商臣<lb/>
徃南畿二君者入而辭於朝賜之勅曰朕慮天下之有<lb/>
疑獄有司或弗能直致有屈抑以干隂陽之和心甚憂<lb/>
之今特命爾章爾說分歴畿輔檢閲簿籍貌稽辭察毋<lb/>
惑於浮言毋狃於成案其有情可矜事可凝徒以下減<lb/>
論開釋罪死者具錄以聞欽哉二君皆拜手稽首奉命<lb/>
惟謹退而參于庭尚書乃進而戒之曰刑重事死大罪<lb/>
<pb n="KR4e0120_WYG_027-20b"/>
吾方慎簡吾屬以屬郎中也郎中其殫志竭力服念而<lb/>
審察之勿重嫌以避事勿諉命以自解勿恃聰明以為<lb/>
人莫我欺勿倦於道路以為事可遥辯務期有所平反<lb/>
以答宵旰之勤勉乎哉二君皆拜手奉令惟謹又出而<lb/>
舍于國門之外諸曹大夫士從而餞之乃胥揖而告曰<lb/>
賢哉二大夫其荷天子之簡命賢大臣之推薦以有此<lb/>
行也獨念夫民之屈抑者聞朝廷之有命大夫也孰不<lb/>
翹首跂立以徯其至哉孰不望其引手投足以求旦夕<lb/>
<pb n="KR4e0120_WYG_027-21a"/>
之命哉儻至而弗獲伸焉則亦已矣不可以復望矣是<lb/>
其曲直生死皆繫于二人决於一時其必有所自致以<lb/>
慰此民也二君皆揖而别曰某某敢不於諸公言是圖<lb/>
於是各以其意為詩若干首錄為巻以分贈二君時予<lb/>
亦在列因誦其詩而歎曰詩之用于刑亦寡矣葢以謳<lb/>
歌倡歎之聲施之乎箠朴鈇鑕之事固已甚難然其恩<lb/>
德之所感動聲譽之所流播有不能已於人者故召伯<lb/>
之聽訟見諸風臯陶之淑問見諸頌是詩也宜有所取<lb/>
<pb n="KR4e0120_WYG_027-21b"/>
焉而況四牡之使蒸民之餞槩之以大雅之義又有不<lb/>
可已者然則聖諭之諄復官箴之詳備亦孰謂餞贈規<lb/>
益無助於萬一乎哉二君同署又同官同以廉慎著聲<lb/>
績而審錄之命畿甸之地無弗同者予故總序所以行<lb/>
之故各冠乎其詩之首若託物起興因地論事則存乎<lb/>
詩惡能以盡同哉<lb/>
　<lb/>
　懷麓堂集巻二十七<lb/>
</p>
<p>
</p>
  </div>
<div>
<head>懐麓堂集巻二十八</head> <lb/>
    <p>
<pb n="KR4e0120_WYG_028-1a"/>
欽定四庫全書<lb/>
　懐麓堂集巻二十八<lb/>
　　　　　　　　　　　　　　明　李東陽　撰<lb/>
　文稿八<lb/>
　　序<lb/>
　　　送蕭海釣詩序<lb/>
士之出處必視時與義以為節時之利鈍不與乎人不可得<lb/>
而彊茍富貴而合義未甞不屑為之而合者恒鮮凡瘝官以<lb/>
<pb n="KR4e0120_WYG_028-1b"/>
保位趨捷徑以媒進取者皆害吾義為之得之者多厚顔不<lb/>
免於失則終其身而有餘愧故於此有擇焉彼甘寂寞者一<lb/>
遷而失其身不求温飽者亦不能不嬰情於既失之後後之<lb/>
君子曾不逮夫十一而望其脫然扵此詎不難哉海釣蕭文<lb/>
明先生為給事以直言被謫出為鎮寜州佐者數年更化之<lb/>
初謫者多以薦次第遷陟先生獨不見錄久之稍遷衢州佐<lb/>
貳府又久而遷福建為僉事未一年以公事入朝遂上疏致<lb/>
政以去方為州時已無意進取獨以引慝故不敢言歸為府<lb/>
<pb n="KR4e0120_WYG_028-2a"/>
將求去而為知者所留不獲自遂及為按察則慨然曰<lb/>
吾以方面官歸不猶愈於以州縣吏歸乎時朝士大夫<lb/>
留者益多而其意愈决不可奪上請之明日不待報而<lb/>
遂行焉夫以先生之才行聲望使少自緘括保侍從出<lb/>
入之榮積以資格不為曹省必為藩牧屈指可立待使<lb/>
其優游恬嬉更假以時月之乆雖在外服亦豈獨如是<lb/>
止哉今之論仕進者爭能競巧惟恐其弗工凡守分待<lb/>
次者皆其所嗤笑所訾議者也然則以當得之理乗不<lb/>
<pb n="KR4e0120_WYG_028-2b"/>
可遏之勢而幾决義斷如先生者亦可謂之難非邪且<lb/>
士之舎富貴而事恬退者必其中有可樂而後能無悔<lb/>
於心抑而強之則可以暫不可以乆可使其併力於碎<lb/>
璧之時而不能使其忘情於破甑之後先生見義知命<lb/>
固不待言若其有屋以蔽風雨有田以共衣食有子孫<lb/>
以承箕裘終構穫又不必論顧尤有可樂者謂山川之<lb/>
形勝地里之幽僻可以頤志氣陶情性而清詞妙墨又<lb/>
足以發之則以其夙夜匪懈之憂易而為俯仰不愧之<lb/>
<pb n="KR4e0120_WYG_028-3a"/>
樂又何意欲之累而形骸之勞乎使天下稱敢諫如前<lb/>
日勇退如今日而優游無累如後日者惟先生是與則<lb/>
其所得亦多矣他不足校也諸舊故知先生者多為詩<lb/>
不及贈則寓其子鳴鳯以歸予於先生厚且乆既不忍<lb/>
釋又從而解之於是乎序<lb/>
　　　嘉興府志序<lb/>
先王之政隨世文質以為簡繁蓋自天下之有書契有<lb/>
墳典以明理道紀政事有丘索以象風氣名土物世乆<lb/>
<pb n="KR4e0120_WYG_028-3b"/>
事繁國有史地有志至周大備史之在朝廷者固不俟<lb/>
論天下圖志尤詳而不殺職方所司外史所掌皆是物<lb/>
也春秋列國各置史官秦罷侯置守廢經書而圖籍未<lb/>
盡去漢髙定天下始收得之雖郡國並置制亦未備東<lb/>
漢以降紀載日益繁而放逸磨滅不可勝計守令之賢<lb/>
者未嘗不致意於斯凡制度名物人材風俗工作之事<lb/>
前有繼後有據而國家之史亦有資焉然視為細事末<lb/>
務而不加之意者亦多矣嘉興府古揚州域歴代之為<lb/>
<pb n="KR4e0120_WYG_028-4a"/>
縣為州為郡沿革不同五季以前未有圖志宋袁似衜<lb/>
為郡治中家多書江浙圖志惟此焉闕真宗時詔諸道<lb/>
修圖經僅得海鹽一志而已理宗時郡守張元成始延<lb/>
聞人伯紀為志後守岳珂命關表卿重修未成而去元<lb/>
某宗時經歴單慶命學官徐碩復修之入國朝為府領<lb/>
嘉興海鹽崇徳三縣宣宗朝始析嘉興爲秀水為嘉善<lb/>
析海鹽為平湖析崇徳為桐鄉為縣七今天子御極之<lb/>
二年吾友儀真柳君邦用來知府事得宋元舊志病其<lb/>
<pb n="KR4e0120_WYG_028-4b"/>
簡畧乃博米羣籍下諸属縣諏訪耆宿屬平湖教諭林<lb/>
緝熙大修之為巻十有三於是秩然為完書焉予聞為<lb/>
政之道必凖諸古而因革損益亦惟其時今文運熙洽<lb/>
疆域之廣人物之富殆過前代浙江首藩嘉興大郡非<lb/>
上古之荆蠻偏安之畿輔可比凡天下之號令制度皆<lb/>
累朝徳澤所在正修典章隆文獻之日而况地之尤盛<lb/>
如兹郡者乎然世所謂政若教化若户口若賦稅詞訟<lb/>
往往取辦乎書簿文字間而究其實不及其半此則文<lb/>
<pb n="KR4e0120_WYG_028-5a"/>
勝之弊分保邦制治之慮者所宜加意也若志以文尚<lb/>
其勝質尤易志而不質亦孰若勿志之為愈哉觀是志<lb/>
者茍取其序述之詳紀錄之實則文質之際兩無遺憾<lb/>
由是而傳之可以乆而不墜矣君名琰世為儀真人成<lb/>
化丙戌進士以户部主事歴佐四府至今官廉慎而文<lb/>
其所為志特其一事耳<lb/>
　　　㑹試錄序<lb/>
𢎞治六年春二月禮部當㑹試天下士尚書臣耿裕左<lb/>
<pb n="KR4e0120_WYG_028-5b"/>
侍郎臣倪岳右侍郎臣費誾以考試官請上命少卿臣<lb/>
李東陽少詹事臣陸簡輟講事以往同考則侍讀臣江<lb/>
瀾侍講臣武衛臣張天瑞修撰臣錢福臣楊時暢臣凃<lb/>
瑞編修臣白鉞臣羅玘臣靳貴左給事中臣夏昻右給<lb/>
事中臣季源郎中臣談詔主事臣唐弼臣周東監試御<lb/>
史臣王璟臣周南若提調印巻諸執事推擇惟謹圍棘<lb/>
鎻院糊名易書百凡之務以次舉行合士之與試者幾<lb/>
四千經分地析取其醇者三百人文七萬有竒刻其尤<lb/>
<pb n="KR4e0120_WYG_028-6a"/>
者二十二篇而彚書為錄皆如制惟士之額兩具以請<lb/>
得命而後定亦制也臣東陽竊惟聖王統天下均教化<lb/>
以一徳成俗天下之士輯志恊力以效於世然後盡其<lb/>
才而用之以天下之才理天下之事故不勞而治唐虞<lb/>
世逺萬國共臣之舉敷言之制莫傳焉周自比長累升<lb/>
於司馬於是有進士之名及科舉法行雖制與古異然<lb/>
所謂進士固天下選也我國家疆域過前代而文教隨<lb/>
之自都甸以及藩臬雖荒陬絶徼皆有學垂髫總丱者<lb/>
<pb n="KR4e0120_WYG_028-6b"/>
亦游乎其間當代之聖謨古聖賢之經傳義論詔誥表<lb/>
判䇿之文百餘年來教不易道業不改習而士之籍益<lb/>
加於舊有不可勝計者舉士之法博求而慎擇簡於部<lb/>
使羣試於藩然後㑹於京師而大試之舉禮部者積千<lb/>
百而得一繇此以䇿大廷名進士則有殿最而無去取<lb/>
焉蓋天下之文於是乎同所謂才者至於是而後盡及<lb/>
就列受事分曹累秩以極乎公卿輔相佐理承化參天<lb/>
地賛化育之功未有不由是出者其關於天下之治豈<lb/>
<pb n="KR4e0120_WYG_028-7a"/>
小哉且士之仕亦猶國之求士也儒先謂宇宙間事皆<lb/>
吾分内民物之責有身則有之凡瘥札疵癘天下有一<lb/>
焉義不可以坐視顧非吾力之所得與而上之人亦有<lb/>
待乎我者故出而應之言必踐力必效以求與乎天下<lb/>
之治則吾之責與求我者之意皆塞矣故古之士不以<lb/>
獲天下之選為榮而以成天下之功為慊若羣超萃㧞<lb/>
於人人中乃旅逐旅進取一第占一職以自饜而實無<lb/>
益乎民與物甚者又從而戕之積嵗而教盡法而取國<lb/>
<pb n="KR4e0120_WYG_028-7b"/>
之求之者如何而顧以是應然則奚貴乎文而必以科<lb/>
舉稱進士於天下為哉為國求士有司職也求什一於<lb/>
千百之餘勢有所不盡蓋不敢有遺力焉求而得之為<lb/>
士者或不克終效則非有司所敢知而亦與有責也臣<lb/>
用是懼故於士之始進也既錄其名又辭以勵之<lb/>
　　　葉文莊公集序<lb/>
葉文莊公集若干巻帙同而名異其曰水東稿者為諸<lb/>
生及為給事中叅政為都御史巡撫宣府而作曰開封<lb/>
<pb n="KR4e0120_WYG_028-8a"/>
紀行稿者為給事奉使河南而作曰菉竹堂稿者在廣<lb/>
東西巡撫而作曰涇東稿者為禮吏二部侍郎而作詩<lb/>
則以次彚錄文則計體而分皆公手自編定而總之曰<lb/>
文莊集者則其子貢士晨所名蓋將為天下道而不敢<lb/>
以私集視也予嘗讀而論之曰公之文博取深詣而得<lb/>
諸歐陽文忠公者為多公雖未嘗自言然觀其紆餘委<lb/>
備詳而不厭要知為歐學也夫歐之學蘇文忠公謂其<lb/>
學者皆知以通經學古為髙救時行道為賢犯顔敢諫<lb/>
<pb n="KR4e0120_WYG_028-8b"/>
為忠蓋其在天下不徒以文重也後之為歐文者未得<lb/>
其紆餘而先䧟於緩弱未得其委備而已失之覼縷以<lb/>
為恒患文之難亦如此茍得其文而不得其所以重天<lb/>
下且猶輕之而况乎兩失之者哉公學勤好古而志切<lb/>
濟時其在朝廷敷陳獻替多見采納在藩鎮威恵並行<lb/>
在部曹清鑒雅操始終不貳其正違志咈意不克自盡<lb/>
則欷歔顰蹙若有已而不能已者然則得於歐學也顧<lb/>
不已多而况文哉今論者無問可不可文必歸之翰林<lb/>
<pb n="KR4e0120_WYG_028-9a"/>
政必推之法家執議如此則其勢不容以不判若持法<lb/>
守律又能以經籍為根抵以文章為藻飾為天下重者<lb/>
獨非人之所難哉國朝文臣得諡為文者翰林之外近<lb/>
時惟吳文恪公訥魏文靖公驥姚文敏公䕫及公要諸<lb/>
當世誠不可易得予生也晚所接見者不過一二人公<lb/>
於我䝉翁岳公為知己故雖不敢知公而獲接言論得<lb/>
其大者凡所以為公計不止為當世道也因以貢士之<lb/>
請為序公諱盛字與中别號及菴所著有奏諭錄及水<lb/>
<pb n="KR4e0120_WYG_028-9b"/>
東日記則其家所藏故不載云<lb/>
　　　徐中書輓詩序<lb/>
君之於臣父之於子一也君於臣之賢且勞者必優其<lb/>
身及其子孫父於其子之孝者必鍾愛焉終其身而愈<lb/>
不忘此情也亦理也夫臣之誠賢天下蓋莫不羨之曰<lb/>
其賢與勞如是是可優也而况於君乎子之孝天下莫<lb/>
不稱之曰其孝如是是誠可愛也不幸而沒則曰是可<lb/>
哀也而况為之親者乎今有孝子出於賢臣之門寵沐<lb/>
<pb n="KR4e0120_WYG_028-10a"/>
於上愛鍾於内而不幸以至于沒則其親之情可知而<lb/>
凡賢士大夫之辭其容以或已乎此中書舎人徐𢎞量<lb/>
輓詩所由作也𢎞量名元概常之宜興人禮部尚書兼<lb/>
文淵閣大學士謙齋先生季子也先生在天順間以翰<lb/>
林編修侍講春官成化間官至侍郎兼學士憲廟嘉其<lb/>
舊勞而錄𢎞量以官今上即阼先生入秘閣預機務命<lb/>
𢎞量歸娶于家未幾以疾卒先生念其平居謹順無違<lb/>
志至每候公退于門風雨不易者二十年非世家子弟<lb/>
<pb n="KR4e0120_WYG_028-10b"/>
習驕成惰者比哭之甚慟又追憶先皇帝優禮儒臣之<lb/>
恩出於恒品而弗獲俾其子圖報於後其哀益深乃以<lb/>
仲子元相子文熺為𢎞量後且自為銘以葬之大夫士<lb/>
聞者思有以泄先生之哀而是詩作焉昔中晉王恱為<lb/>
其父丞相導所愛凡出入臺省必送至車後恱亡導哭<lb/>
于常所送處今徐氏父子事與此正同且恱以從子混<lb/>
為嗣累世之仕者不絶天所以續𢎞量之嗣而昌徐氏<lb/>
者於此亦可以占矣予在翰林從先生乆自朝廷優禮<lb/>
<pb n="KR4e0120_WYG_028-11a"/>
之盛而於家教之懿亦與有聞焉惟詩之用與史通而<lb/>
昔之人或有所謂詩史者故於是詩之作引前史以證<lb/>
之亦庶幾其有傳也夫<lb/>
　　　定興王墓瑞芝詩序<lb/>
太傅兼太子太師英國張公既葬其先定興忠烈王于<lb/>
城西南連三岡之原越四十年今皇上紀元𢎞治禮部<lb/>
尚書丘公撰王勳績為平定交南錄勒石墓祠乃有靈<lb/>
芝産于神道爛如朶雲紫英黄跗狀極竒偉流播邇逺<lb/>
<pb n="KR4e0120_WYG_028-11b"/>
蔚為殊觀咸謂盛美不可無述賦而和者前後凡若干<lb/>
篇按唐河中王之連理木北平王之猫相乳昌黎韓愈<lb/>
皆有頌述傳之至今矧芝者天下之上瑞古瑞命記所<lb/>
謂王者慈仁則芝草生神農論所謂山川雲雨四時五<lb/>
行隂陽得晝夜之精為聖王休祥者嗟乎尚矣甘泉函<lb/>
徳之産弗論其或生于他州産于民間皆以貢闕廷書<lb/>
簡䇿若輔國定難分茅列爵功在社稷誓同山河者其<lb/>
所繇致豈一家之瑞哉惟王起世胄從文皇帝定大業<lb/>
<pb n="KR4e0120_WYG_028-12a"/>
以功封信安伯進封新城侯又以平交阯功建國稱公<lb/>
食祿三千石仁廟時加太師預軍國機務知經筵事監<lb/>
修三朝實錄逮事英廟累號為奉天靖難推誠宣力輔<lb/>
運佐理武臣階特進光祿大夫勳左柱國扈從北狩死<lb/>
于王事景泰初封王賜諡上及三代益耀于無窮焉方<lb/>
王之存長子忠為錦衣勳衛女弟及女繼册為兩妃既<lb/>
其薨也仲弟輗嘗封文安侯季弟軏為裕國公而今公<lb/>
懋嗣有名爵得世世代蓋王之豐功偉烈顯朝廷著天<lb/>
<pb n="KR4e0120_WYG_028-12b"/>
下而褒寵之隆廕覆之厚自本朝以來不能以一二數<lb/>
也故休徴慶積薰為至和根託於賜葬之地兆恊于建<lb/>
石之日天之錫報不亦明甚矣乎且古者定亂以武飾<lb/>
治以文故武功之盛亦必藉文章以傳後世今公遭世<lb/>
重熙坐鎮閫幄戢武不用又以經筵國史趾美于王從<lb/>
容論道之職委蛇自公之詠故臺閣館局之耆儒碩士<lb/>
皆形為文章播為歌詩非未同而言無稽而述者然則<lb/>
考物論瑞其固以家視耶抑將為天下賀也東陽謬職<lb/>
<pb n="KR4e0120_WYG_028-13a"/>
史事綴名公後謹闡其義而序之<lb/>
　　　送石邦彦檢詩序<lb/>
今之所謂先後進者有父執有座主之為先通家予及<lb/>
門生之為後父執云者或同科第或同官署或同遊處<lb/>
而相契信有兄弟之義焉則為之子者固不敢以禮抗<lb/>
而勢軋若東西南北之人偶㑹暫聚情未孚跡未宻而<lb/>
欲責望于再世則已難矣座主之義自有科舉以來有<lb/>
之蓋凡出于其門者或登堂而拜或分屏而坐有不同<lb/>
<pb n="KR4e0120_WYG_028-13b"/>
於塗之人者既其甚也乃至於徇私而忘公故宋之初<lb/>
嘗革之以為弊其亦矯枉而過者哉稿城石邦彦吾同<lb/>
年雲南按察副使大器公之子也其於予始未通問及<lb/>
予典試京闈得易巻佳甚遂以魁學易者既掲榜詢而<lb/>
知其人後被簡入翰林為庶吉士凡預閣試輒在優等<lb/>
予用是愛且重之及受秩為檢討朝夕相與處義加宻<lb/>
而邦彦視予若弟子之於師坐立稱謂匪惟不為抗又<lb/>
若有過焉者徐而察之非獨以前所云也此古之所謂<lb/>
<pb n="KR4e0120_WYG_028-14a"/>
知己者而於今見之予安可負哉予嘗患世之君子或<lb/>
挾長以為驕或任情以為智雖有美才妙質卒歸於無<lb/>
所用之地及夫曠百世而相感逺千里而相信者或間<lb/>
有之奚可以多得哉邦彦藴才飭行必欲企古之人而<lb/>
欿然若不足觀其勢不但于今日止也於文章必能鳴<lb/>
一代之盛於功名必有益乎一世之人於道義必能全<lb/>
所賦之天而不為庸衆人所汨乃可以言至茍可以言<lb/>
至則夫所以相與所以相信者不誣耳矣邦彦勉乎哉<lb/>
<pb n="KR4e0120_WYG_028-14b"/>
今之存者寡規而多頌邦彦之歸省于其鄉也謂予曰<lb/>
何以教瑤予方感於邦彦之知又重其以規請故以後<lb/>
所云者贈之且望其來重相與講焉<lb/>
　　　鏡川先生詩集序<lb/>
詩與諸經同名而體異蓋兼比興恊音律言志厲俗乃<lb/>
其所尚後之文皆出諸經而所謂詩者其名固未改也<lb/>
但限以聲韻例以格式名雖同而體尚亦各異漢唐及<lb/>
宋代與格殊逮乎元季則愈雜矣今之為詩者能軼宋<lb/>
<pb n="KR4e0120_WYG_028-15a"/>
窺唐已為極致兩漢之體已不復講而或者又曰必為<lb/>
唐必為宋規規焉俛首蹜步至不敢易一辭出一語縱<lb/>
使似之亦不足貴矣况未必似乎說者謂詩有别才非<lb/>
關乎書詩有别趣非關乎理然非讀書之多識理之至<lb/>
則不能作必博學以聚乎理取物以廣夫才而比之以<lb/>
聲韻和之以節奏則其為辭高可諷長可詠近可以播<lb/>
而逺亦可以傳矣豈必模某家效某代然後謂之詩哉<lb/>
顧惟其異於文也故雖以文章名者或有憾焉兼之者<lb/>
<pb n="KR4e0120_WYG_028-15b"/>
蓋間世而始一見韓昌黎之詩或譏其為文蘇東坡之<lb/>
詩或亦有不逮古人之嘆今觀其宏才逺趣㧞時代而<lb/>
超人羣也惡可與不知者道哉鏡川楊先生夙抱古學<lb/>
以文名一世而復深於詩自入翰林三十餘年積晉菴<lb/>
東觀桂坊金坡諸稿若干巻某得而觀之竊以為先生<lb/>
之詩博采深詣典則深厚成一家言當意所得雜體及<lb/>
七言古似宋五七言律似唐五言古似漢然於其時猶<lb/>
當擇以為對非茍同時代稱名字者比而愛君憂國感<lb/>
<pb n="KR4e0120_WYG_028-16a"/>
事寫物則得諸三百篇之㫖為深元之盛時稱范徳機<lb/>
善作劉㑹孟善評先生生聖世稱大家殆於范有所不<lb/>
屑某之愚不知於㑹孟何如也獨自髫丱䝉奬識至于<lb/>
今不改評且益加厚某雖愚不敢以是私於先生蓋其<lb/>
名在天下不待知詩者然後知其為重也先生厯編修<lb/>
洗馬侍講學士少詹事以至吏部侍郎天下之望方隆<lb/>
未艾於是疑少達多窮之説為未必然又以見先生之<lb/>
學非於詩焉止也稿以文類者若干視詩尤多則别為<lb/>
<pb n="KR4e0120_WYG_028-16b"/>
巻云<lb/>
　　　桃溪雜稿序<lb/>
予與方石先生同試禮部時已聞其有能詩名及舉進<lb/>
士同為翰林庶吉士又同舍見所作京都十景律詩精<lb/>
刻有法為保齋劉公松嵒柯公所甄奬又見其經史之<lb/>
隙口未始絶吟分體刻日各得其肯綮乃已予少且劣<lb/>
心竊愧畏之同官十有餘年先生學愈髙詩亦益古日<lb/>
追之而不可及然先生愛我日至每有所規益必盡肝<lb/>
<pb n="KR4e0120_WYG_028-17a"/>
腑見所撰述亦指摘瑕垢不少匿及先生以憂去謝病<lb/>
幾十年每恨不及亟見見所寄古樂府諸篇竒古深到<lb/>
不能釋手比以史事就召盡見其桃溪雜稿若干巻乃<lb/>
起而嘆曰詩之妙一至此哉夫學有二要學與識而已<lb/>
矣學而無識譬之失道兼程終老不能至有識矣而學<lb/>
力弗繼雖復知道其與不知者均也漢唐以來作者特<lb/>
起必其識與學皆起乎一代乃足以稱名家傳後世肩<lb/>
差而踵接者代亦不過數人其餘㝠行窘步卒歸于泯<lb/>
<pb n="KR4e0120_WYG_028-17b"/>
滅澌盡之地者不知其幾也世豈患無詩哉患不得其<lb/>
要耳先生蚤負絕識雖古人詩鮮或意滿而自視亦嚴<lb/>
甚命志帥氣顧劣者所不及則其屣脫塵靡力起頽廢<lb/>
以至於此也豈非世之所必傳哉或乃謂古今文章局<lb/>
時代關氣運斷不相及遂不復致力其間亦自棄之甚<lb/>
矣然此猶以體格言之又嘗觀三百篇之㫖根理道本<lb/>
情性非體格言之可盡先生好古力踐深猷逺計發而<lb/>
為言者固其所自立也又可獨歸之時代也乎然於此<lb/>
<pb n="KR4e0120_WYG_028-18a"/>
見今日之盛有古之所謂獻者非徒文也亦以見先生<lb/>
之賢斷有以立乎世者而非徒言也予無似懼終不能<lb/>
自振以名託交游為幸因序論之先生姓謝氏名鐸字<lb/>
鳴治台之太平人累官翰林侍講號方山後更號方石<lb/>
桃溪其所居地也<lb/>
　<lb/>
　<lb/>
　<lb/>
<pb n="KR4e0120_WYG_028-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻二十八<lb/>
</p>
<p>
</p>
  </div>
<div>
<head>懐麓堂集巻二十九</head> <lb/>
    <p>
<pb n="KR4e0120_WYG_029-1a"/>
欽定四庫全書<lb/>
　懐麓堂集巻二十九<lb/>
　　　　　　　　　　　　　　明　李東陽　撰<lb/>
　文稿九<lb/>
　　序<lb/>
　　　賀陳君朝用遷福建左布政司序<lb/>
古者命官必専其長而衆其佐湯始並相右伊左虺漢初亦<lb/>
置二相右相陳平位第一而周勃居其次武帝以劉屈氂為<lb/>
<pb n="KR4e0120_WYG_029-1b"/>
左相而虛其右以待四方之選皆先右而後左其後以左為<lb/>
尚盖歴唐以来皆然宋多並置而王曾罷相復入不可得左<lb/>
而僅得右則左之為重可知已國朝因勝國行省之制而損<lb/>
益之布政使而下及㕘政㕘議皆有左右夫謂之使即古所<lb/>
謂牧伯者而猶並置其慎且重可知也顧今之官必秉章綰鑰<lb/>
乃足以展布心力而莫之抗雖所謂右使位均勢敵者不免<lb/>
猶有所遜故使而至於左則極矣無錫陳公朝用為福建右<lb/>
布政使時與左布政使戴公廷珍同年並位皆以賢能著聲<lb/>
<pb n="KR4e0120_WYG_029-2a"/>
譽閩之人蓋兩宜之猶謂公居右使不足以展其用適<lb/>
戴公擢都御史以去公即繼之時公賀萬夀聖節于朝<lb/>
中道而得命入朝而後謝大夫士之出閩産者既預相<lb/>
賀而又以賀公曰吾閩方失一賢牧又進一賢牧也又<lb/>
曰公之賢也而始得以自遂也予亦公同年故預聞之<lb/>
乃歎曰夫士起布衣官至二品領一藩之寄至是而極<lb/>
然寮佐之所咨聴官屬之所仰承士民之所倚賴以為<lb/>
命者惟賢而已茍非其人雖在其位猶將指而議之若<lb/>
<pb n="KR4e0120_WYG_029-2b"/>
未任而願既得而幸有不能已者是孰強之然哉公官<lb/>
兩曹閱二紀慎守勤莅始終一致殆養之素矣於是而<lb/>
施焉其志力所至可據以為效者亦可冀矣且官至布<lb/>
政則内而公卿臺省皆發軔之地公雖歛退謙抑之不<lb/>
暇亦獨知天下民士之望之無窮乎夫為天下言之則<lb/>
閩之地有不得専者是方憂其位之極而不徒以賀為<lb/>
也因以諗諸閩士以為如何<lb/>
　　　送南京國子祭酒謝公詩序<lb/>
<pb n="KR4e0120_WYG_029-3a"/>
董子稱王者以教化為大務蓋天下之人才風俗皆於<lb/>
是闗焉州庠黨序多收並畜不能當百一之選選而出<lb/>
者大則科小則貢皆于國監乎教之而天下皆視以為<lb/>
式是國監者教化之原也祭酒雖不與政而政由以出<lb/>
非百司庶府分一職領一務者比必其人足以作人厲<lb/>
俗以成教化然後為稱中世以後世每視為閒官漫不<lb/>
加意而為之者亦或不知所以為重天下固未甞無美<lb/>
才善俗顧未必出於薰陶作育之間治之不古若無惑<lb/>
<pb n="KR4e0120_WYG_029-3b"/>
矣或以為名籍所𨽻格令所及人多而日寡雖有善者<lb/>
宜無所用其力夫所謂教必躬行實踐不専在乎言語<lb/>
文字之粗若講授稽覈不過諸博士職而整肅懲戒之<lb/>
具一監丞足矣亦惡以祭酒為哉國朝肇置監學宋公<lb/>
訥創制立法為聖祖所知著之勅諭載在史册非後生<lb/>
晚進所得而測也在英宗若李公時勉清直不阿恩義<lb/>
所激士或以身代難不為避陳公敬宗嚴重有體士之<lb/>
裹糧負笈由北方而南學者亦或有之其他名師碩士<lb/>
<pb n="KR4e0120_WYG_029-4a"/>
踵髙躅而延餘光者蓋亦多矣比南監告闕吏部簡于<lb/>
館局謀于臺閣以請于朝得黄巖謝公鳴治公在翰林<lb/>
厯編修侍講二十有七年病謝家居者三之一及以史<lb/>
事被召書將成而有是命於是朝野交賀稱為得人無<lb/>
異辭焉蓋公之學必本六籍動必循軌度雖藏脩退學<lb/>
違逺功利未甞不以人才風俗為意其取諸身而見諸<lb/>
所為教者可知已聖天子建極之初謁廟幸學示所尚<lb/>
于天下其所以奬恬厲直于教化本原之地者于公之<lb/>
<pb n="KR4e0120_WYG_029-4b"/>
升豈不足以窺聖治於萬一哉今日之命非為公賀殆<lb/>
將為世道慶也然則仰承休命逺駕前哲上進于昔之<lb/>
人躋國家教化於隆古之盛公之行寧不思所以為天<lb/>
下重哉諸老先生而下以翰林故事皆賦詩贈之謂某<lb/>
為同年進士命為序其事如此<lb/>
　　　陸孝子詩序<lb/>
有傳金陵陸孝子事者國子生仁甫之子鳯其母葉病<lb/>
否甚鳯憂懼莫知所出間隠几夜卧夢一老翁謂之曰<lb/>
<pb n="KR4e0120_WYG_029-5a"/>
非人肉不可愈鳯異其言翼日焚香籲天置刀盌上忽<lb/>
躍然有聲乃手制左臂肉一臠為羔以進母食而甘之<lb/>
否浸愈旬日而差昔予南行館仁甫時尚未有子聞其<lb/>
子之孝心喜且異之未幾仁甫以貢上禮部詰之得其<lb/>
事加詳諸卿士聞者多為賦詩不踰月而成巻嗟乎刲<lb/>
股之事昔人論之詳矣大扺善之者謂以身報徳為孝<lb/>
疑之者謂毀體輕生為非孝予則以為當原其心茍其<lb/>
心誠且迫譬之捄焚拯溺寧赴湯蹈火以求益于事不<lb/>
<pb n="KR4e0120_WYG_029-5b"/>
得與以死傷生者比君子於此固當有取焉且天下之<lb/>
語誶色忤食稻衣錦者何限不彼之責而責此無亦自<lb/>
比于不孝設淫辭而助之攻乎故鄠人之對說者以為<lb/>
非韓昌黎所作或曰彼見其時習而成俗故矯而為之<lb/>
辭其言聖人所未先為不可以立法垂訓則雖非韓出<lb/>
亦理之不可易者也顧為天下計者不必使人皆有是<lb/>
行而願人之皆有是心茍有是心擴而行之無所往而<lb/>
不為孝也此詩之所以作也若神異之迹不必深求然<lb/>
<pb n="KR4e0120_WYG_029-6a"/>
揆之動天地感鬼神之義亦有不可得而誣者鳯之祖<lb/>
庭玉君履善貽福而仁甫績學弗試猶有待于後今則<lb/>
有美才至性若鳯也者天寧不諒其心佑助其身以成<lb/>
其孝之大哉詩稱是事雖不必據以為訓而亦足以為<lb/>
事之證也姑為采其義而并序之<lb/>
　　　夀舅氏叅將劉公七十詩序<lb/>
我舅氏劉公自甘肅㕘將請老歸京師越五年當𢎞治<lb/>
癸丑夀七十渥顔皤髮如初歸日而若又過之至當筵<lb/>
<pb n="KR4e0120_WYG_029-6b"/>
對客論兵老壯地勢險易夷狄之情偽厯厯如指掌竟<lb/>
日夕不少倦蓋其同里而居同時而仕並峙而俱存者<lb/>
十不能一見也當公為叅將承制握兵柄上埒元帥下<lb/>
統羣屬攻守操縱無所不得志乃幡然思歸有留之者<lb/>
則曰吾承世職為羽林一千戸南北征伐觸寒暑冒矢<lb/>
石取尺功寸級至都指揮同知官累二品嵗禄數百石<lb/>
不為不足矣身在天西南去家萬里重闕險道車敝馬<lb/>
憊而不得至不及身之強力挈家東歸為菟裘之圗以<lb/>
<pb n="KR4e0120_WYG_029-7a"/>
終吾年他尚何俟乎既至買屋城東北隅析諸子各占<lb/>
一第有勸止之者則又曰吾五子七孫少長不一聚則<lb/>
相恃以逸散則各奮以勤旦夕之愛固不若終身計也<lb/>
此二事皆公所藉以有今日且將引于無窮焉昔班定<lb/>
逺立功西域乃上疏乞入玉闗遂還東都陸太中既得<lb/>
免解使裝分五子為生產常乗安車駟馬從賓客往過<lb/>
十日而更二人者皆以夀稱書之史册為後來故事公<lb/>
功成勇退無纖髮係戀意而又㴱憂逺計安其家以及<lb/>
<pb n="KR4e0120_WYG_029-7b"/>
其子孫其近之與且人之志氣多以蚤暮為強弱精明<lb/>
優裕愈老愈壯如公者雖無意乎南越之使而任尚之<lb/>
戒猶可為後生法頌功祝夀固君子所不能已也公子<lb/>
雄代為羽林指揮使唯準雉集孫格皆被恩例賜冠服<lb/>
將以公七十初度拜夀于堂東陽念先學士公絲蘿之<lb/>
好先宜人桮棬之澤無以為報徳地敢不率婦子執觴<lb/>
犖祝百千嵗夀於几席間哉大夫士能歌頌者多賦而<lb/>
相之凡若千什東陽謹再拜為獻并書于其首<lb/>
<pb n="KR4e0120_WYG_029-8a"/>
　　　可閒堂詩序<lb/>
有稱可閒翁者華亭顧君良玉居城西瑁湖之南自厥<lb/>
考遺善翁授簡任事以髫丱應門戸晨夕劬勩不遺餘<lb/>
力生業既給有丈夫子三人孫四人今年五十有八矣<lb/>
而伯子清領鄉解連得進士為庶吉士與君友者皆羡<lb/>
而謂曰君之志遂矣其亦可以閒矣因稱為可閒翁君<lb/>
亦以名其堂且自號云君仲子慎上京師以告清清之<lb/>
反同游翰林者皆慕君為人又喜其得嘉號也相率為<lb/>
<pb n="KR4e0120_WYG_029-8b"/>
可閒之詩以質于予予惟人之志氣必有所用亦必為<lb/>
之節而後可恒禮曰老而傳端木叔氣幹將衰棄其家<lb/>
事鄭事成告子以老歸以家政閒居以安性于史稱之<lb/>
故士大夫委質于朝茍非繫安危闗休戚者尚以時致<lb/>
政而去況于家乎今見金旦攫執籌夜計雖有子孫不<lb/>
能自逸曽馬少㳺向子平之不逮亦何恠乎勇退之難<lb/>
也君年近指使氣幹疆力未可以言老而孤超逺脫無<lb/>
遲徊係累意其識見之所到志趣之所寄蓋加乎人一<lb/>
<pb n="KR4e0120_WYG_029-9a"/>
等矣使君家未裕而遽自求逸固不克成幹父之譽非<lb/>
其子之才服王事承世業引于不墜則雖欲栖遲而處<lb/>
偃仰而樂奚可矣且於君之可閒而知有未可以言逸<lb/>
者出必有陳力輸悃之勤居必有几杖之選車牛之服<lb/>
乃兄以代終而成業臣之於君猶子之於父也然則愛<lb/>
之以勞亦獨非遺以安哉清以竒才脫頴塲屋聲動館<lb/>
閣間方有事乎世用而仲季之養亦有資焉君當是時<lb/>
優㳺伴奐居山林之髙而詠國家之盛天下之樂殆無<lb/>
<pb n="KR4e0120_WYG_029-9b"/>
以相易者矣彼羡與慕者雖其居之不同而情惡有弗<lb/>
同者哉予以文字知清又相與周旋鉛槧之事而規厲<lb/>
期待有大乎此者為取是詩而序之詩作于𢎞治癸丑<lb/>
冬十二月計以明年春正月二十六日及君初度寓慎<lb/>
歸與季子勤延夀則不専祝頌而義亦備矣<lb/>
　　　送體齋傅先生省墓詩序<lb/>
體齋傅先生之省墓天子眷其誠曹省羡其才儒紳墨<lb/>
士歌其盛而友朋兄弟之私不與焉蓋先生在憲宗朝<lb/>
<pb n="KR4e0120_WYG_029-10a"/>
舉進士入翰林厯檢討修撰諭徳掌司經事二十年不<lb/>
敢歸耿耿之懐將發復止及一更化以來進侍日講分<lb/>
纂先朝實録寅入未出寢食不暇又四五年累遷至太<lb/>
常卿兼侍讀學士進掌翰林事惟時書既奏功講事亦<lb/>
暫輟及上疏請告歸省其先公墳墓于鄉言累數百意<lb/>
甚懇天子崇古好儒方隆聴納而敦尚孝理重遂其情<lb/>
乃命有司給驛傳亟令還任且賜金幣為道里費其視<lb/>
具寮常制限年而後許勘實而後覆一切付諸有司之<lb/>
<pb n="KR4e0120_WYG_029-10b"/>
手而朝廷若不與焉者異矣於是公卿以下咸謂先生<lb/>
為主司精鑒擇能得賢俊為講官敷對明暢能陳說仁<lb/>
義以開聖聰益治化為史臣筆削嚴謹能闡功徳誅姦<lb/>
諛以昭示來世成一代之典其文學足以華邦國論議<lb/>
足以禆政事亦非常材恒品近之不為益逺之不為損<lb/>
者所能髣髴也故凡操觚秉翰者多發為長歌演為巨<lb/>
篇言去留則有皇華杕杜之興論遇合則有鳯凰梧桐<lb/>
之比至于友聲神聴舉徳補缺以相贈遺相勸戒其為<lb/>
<pb n="KR4e0120_WYG_029-11a"/>
賦益詳焉用諸鄉閭播諸天下信一時之盛也今之所<lb/>
謂餞贈者未始不託於文章歌詠之際先生之所謂贈<lb/>
亦甞有若是其盛乎哉東陽少且劣獲以名姓從先生<lb/>
後自科第官署及凡職務無一不同晨朝夕燕日相㳺<lb/>
處亦未始有時月之間徳義之所薰肝膽之所照情意<lb/>
之所漸浹不啻非所謂東西南北之人而止既與館閣<lb/>
諸先生賦之及先生之弟中書舍人曰會以畫圗請又<lb/>
賦焉然猶有不可已者故於曹署臺諫諸君發之因得<lb/>
<pb n="KR4e0120_WYG_029-11b"/>
以盡其詳如此云<lb/>
　　　送傅工部曰會督稅荆州序<lb/>
朝廷之制財用商賈之稅分領于戸工二部戸主財糓<lb/>
工主材木材木出于東南其務雖簡而利亦饒出川蜀<lb/>
者稅于荆州出徽歙者稅于蕪湖皆置局設吏以司出<lb/>
納第吏卑而弊積乃檄部屬一人分司而稅踰年而代<lb/>
所以示専也及其既久責愈専而事愈難此其故何哉<lb/>
蓋國所以理民而亦有取給于民者低昻盈縮交送于<lb/>
<pb n="KR4e0120_WYG_029-12a"/>
銖兩寸尺之間不在于此則在于彼欲兩全之而卒不<lb/>
可得今材木之産有限而工役之費無窮故雖月累地<lb/>
積而行商之嬴息未聞嵗計籍報而有司之出納不備<lb/>
下上之際不惟不相濟而又若有相病者何恠乎其難<lb/>
也夫在易之卦損下益上謂之損損上益下謂之益語<lb/>
有之百姓足君孰與不足百姓不足君孰與足於此二<lb/>
者酌而處之則寧少羡餘之利而不可使商賈有失業<lb/>
之憾寧負稽緩之咎而不可使朝廷受厚歛之名此實<lb/>
<pb n="KR4e0120_WYG_029-12b"/>
設官分職之本意而所好之善常寓于所令之中者也<lb/>
若偏見私意如函矢之不相謀旁觀坐視如秦越之不<lb/>
相䘏亦何貴乎責之専如此哉然猶有甚者茍漁獵之<lb/>
巧歸于權勢之家狗䑕之姦入于吏胥之手則其為弊<lb/>
寧不益甚矣乎故以稅事為簡且易而不加之意非通<lb/>
於政者也新喻傅君曰會為工部都水員外郎出督荆<lb/>
州之稅有難色焉或者謂曰會為進士以文學繼家業<lb/>
為中書以詞翰名侍從其於財糓經理之細非惟其所<lb/>
<pb n="KR4e0120_WYG_029-13a"/>
不習且不屑焉其所為難者殆以此也及過而别予論<lb/>
及兹事言累數百不休蓋曰會博涉史籍歴居曹署飫<lb/>
經乎山川道路之逺財貨出納之弊盤結乎胸中欲一<lb/>
剸理之而慮未有以遂其志也予固知曰會之賢有出<lb/>
乎流俗者不必如或者之所謂而止也且天下之稅皆<lb/>
出于民商者四民之一耳使凡司稅者皆知國用之不<lb/>
可闕而不敢虧知民力之不可窮而不敢竭至于不得<lb/>
已而處則權其緩急而不妄行以逆施又推而至于天<lb/>
<pb n="KR4e0120_WYG_029-13b"/>
下之政皆然其於治也不難矣曰㑹之行予安得不有<lb/>
所感哉曰㑹之伯兄體齋先生予知己友也故曰㑹於<lb/>
予必盡其辭而予於其同鄉大夫士之請亦不能已於<lb/>
贈云<lb/>
　　　送吏部侍郎周先生使秦詩序<lb/>
吏部右侍郎太原周先生有秦府郡王妃册封之命翰<lb/>
林舊寮咸以為秉嘉禮封長藩出首曹而稱正使闗於<lb/>
朝廷天下甚重相與賦為歌詩以送旌節而東陽獲接<lb/>
<pb n="KR4e0120_WYG_029-14a"/>
先生最久乃得而序之國朝册封之制凡衆子皆為王<lb/>
王之衆子皆為郡王而其元配皆為妃降制之日天子<lb/>
衮冕御正殿百官朝服以侍是之謂嘉禮髙皇帝封子<lb/>
二十餘人秦在晉上文皇帝所兄視者故封在大國形<lb/>
勝物産天下莫加焉是之謂長藩凡遣使武具勳戚文<lb/>
具卿佐以俟簡命文臣之中部屬官比吏以下各一人<lb/>
又必有侍從郎署以為之貳節必躬捧班必前拜燕必<lb/>
先坐是之謂首曹謂正使而先生兼得預之豈非天下<lb/>
<pb n="KR4e0120_WYG_029-14b"/>
之具美哉古之所謂使必其辭令行操皆足以不辱然<lb/>
後為賢春秋戰國尤此焉重今天下一家九族一體分<lb/>
藩胙土者皆秉魯從周麟趾之化采蘋之教治于逺邇<lb/>
為之使者雖有子産之辯晏嬰之智無所用之先生碩<lb/>
學清操卓為名流其在翰林勸講經幄惓惓以孝弟為<lb/>
說載筆史局分掌禮館朝廷大典式多其所書及佐禮<lb/>
部封册賀慶之事又其手出此既試而已效者自足以<lb/>
宣徳意陳典章繇是以往非特所謂不辱君命者而言<lb/>
<pb n="KR4e0120_WYG_029-15a"/>
語儀度殆不必論也且先生之少親迎于陜韓侯之蹶<lb/>
里在焉太原乃其先尚書莊懿公嶽降之地先生及其<lb/>
子弟發解之鄉宗族耆壯尚林林其盛使節所至風聲<lb/>
所動榮顯不足論其所以敦孝興義為天下觀者蓋亦<lb/>
多矣若察州縣以衡鑑天下之才諏閭閻以黼黻廟堂<lb/>
之治皆使之所有事而逺逰之篇登髙之賦取之乎山<lb/>
川風物之勝者則先生之餘亦豈惜為諸公和哉<lb/>
　　　倪文僖公集序<lb/>
<pb n="KR4e0120_WYG_029-15b"/>
文一也而所施異地故體裁亦随之館閣之文鋪典章<lb/>
禆道化其體蓋典則正大明而不晦達而不滯而惟適<lb/>
於用山林之文尚志節逺聲利其體則清聳竒峻滌陳<lb/>
薙定以成一家之論二者固皆天下所不可無而要其<lb/>
極有不能合者故君子觀人之文不必識其面聞其論<lb/>
議親見其所施為而其器識材用之稱乎此或宜乎彼<lb/>
㫁㫁乎其可别已是雖殊世異代操吾說以求之無所<lb/>
不得矧耳目所接風聲義槩之在天下方盛而不可泯<lb/>
<pb n="KR4e0120_WYG_029-16a"/>
者哉東陳辱青谿倪先生舜咨為同年交最深獲見其<lb/>
先文僖公樂與天下士誦公所為文舊矣公居南京有<lb/>
火厄手掇舊稿數帙以出青谿復力檢得之雖頗散佚<lb/>
尚多不能盡録公既没青谿乃取公所自編訂者為三<lb/>
十二巻刻梓以傳東陽始得而備見之作而歎曰我國<lb/>
朝掃除荒亂奄有六合光嶽之氣全得于天自髙皇時<lb/>
宋學士景濓諸公首任制作而猶未得位文皇更化楊<lb/>
文貞諸公函起而振之天下之休養涵育以暨英廟之<lb/>
<pb n="KR4e0120_WYG_029-16b"/>
初富庶之效可謂極盛矣而劉文安諸公出焉逮于憲<lb/>
廟其用猶未已也時則有若文僖公相與先後揚厲其<lb/>
名大著其在景泰間應制賦詩中官常立俟以進自餘<lb/>
碑板金石之文雲涌川溢沛不可禦甞奉使朝鮮即席<lb/>
命筆畧不搆思國人皆縮頸吐舌駭歎不能已及歸梓<lb/>
其作為編至于今存焉蓋公之雄才絶識學充其身而<lb/>
形之乎言典正明達卓然館閣之體非巖棲宂處者所<lb/>
能到也故雖中厯巇險晩登通要不得盡見于用而其<lb/>
<pb n="KR4e0120_WYG_029-17a"/>
於典章道化闗一代之盛以為後觀者如此豈非不朽<lb/>
之事哉昔孫盛作晉春秋傳之外國後有購者於遼東<lb/>
得之宋孫甫作唐書甚自珍惜甞火後歸問其書他不<lb/>
復顧斯文出處與此正同然二氏之書卒不見于世者<lb/>
謂其子孫不足以繼之也公修英廟實録未及終青谿<lb/>
繼入翰林以成事告校諸前代其班馬氏之風乎且青<lb/>
谿為學士為禮部侍郎尚書趾美承閥當代所僅見行<lb/>
業之著其於公益有光焉後世稱江東倪氏之盛者殆<lb/>
<pb n="KR4e0120_WYG_029-17b"/>
不獨文之為重而文其徴也是固不可以不傳已公諱<lb/>
謙字克讓學者稱為靜存先生已未進士及第官至南<lb/>
京禮部尚書致仕卒贈太子少保文僖其賜諡也文有<lb/>
玉堂稿百巻上谷稿八巻歸田稿十二巻南宫稿二十<lb/>
巻通為巻百七十則裒為家集青谿與其弟工部主事<lb/>
阜覃共藏之而遼海編别行于世云<lb/>
　　　雙瑞詩序<lb/>
太子太傅户部尚書兼武英殿大學士宜興徐公為少<lb/>
<pb n="KR4e0120_WYG_029-18a"/>
詹事兼侍講學士時以太夫人喪廬墓于瑞雲山側朝<lb/>
夕號慟悲不能勝乃有二白鳩栖隴樹未幾復有二白<lb/>
鴈㳺洑溪之上徊翔哀鳴若感若慕累數月不去鄉人<lb/>
異之今少詹事陸君亷伯目為雙瑞流聞縉紳能詩賦<lb/>
者皆與有作久而益富比得而盡觀之竊惟人之身與<lb/>
天地同體故心正氣順感而成祥小者闗一家大者繫<lb/>
天下不可誣也若鳩鴈之色以白為竒其數皆偶人竒<lb/>
一物並集馴久而不去其竒尤甚古稱禽鳥得氣之先<lb/>
<pb n="KR4e0120_WYG_029-18b"/>
而孝為行之首感召符合豈偶然之故哉公氣和徳粋<lb/>
文足以華國量足以容物固天地所儲育為天下用而<lb/>
純誠至孝又足以格髙明動幽逺豐功偉烈於此有徴<lb/>
焉蓋自還朝以來厯禮曹階選部荐著勳績至入内閣<lb/>
在天子左右操造化之柄以對時育物二十年間功澤<lb/>
所被和氣所召將使簫韶之鳯儀于虞廷越裳之雉貢<lb/>
于周郊所謂家國一機心孝同理益于是乎驗矣夫徐<lb/>
憲之白鳩以孝稱張九齡并以忠著其為應固有小大<lb/>
<pb n="KR4e0120_WYG_029-19a"/>
而公瑞實倍之移忠之孝固一代所具瞻者也況晚生<lb/>
後學蒙陶鑄之徳得於觀感之餘者其可不攘袂開口<lb/>
為天下先哉𢎞治癸丑進士之為庶吉士者二十人各<lb/>
擬為詩篇成而未敢獻間以質予予方奉命領教事諭<lb/>
之曰凡朝廷所造就諸老先生所教育者惟忠與孝也<lb/>
體諸身形之言取之乎繩轍模範之間固而輩所得為<lb/>
者又何讓乃序諸巻端以遺公之子元楷輩請相與藏<lb/>
之而公亦不得而與云<lb/>
<pb n="KR4e0120_WYG_029-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻二十九<lb/>
</p>
<p>
</p>
  </div>
<div>
<head>懐麓堂集巻三十</head> <lb/>
    <p>
<pb n="KR4e0120_WYG_030-1a"/>
欽定四庫全書<lb/>
　懐麓堂集巻三十<lb/>
　　　　　　　　　　　　　　　明　李東陽　撰<lb/>
　文稿十<lb/>
　　記<lb/>
　　　逰西山記<lb/>
西山自太行聨亘起伏數百里東入於海而都城中受其朝<lb/>
靈秀之所㑹屹為層峯滙為西湖湖方十餘里有山趾其涯<lb/>
<pb n="KR4e0120_WYG_030-1b"/>
曰甕山其寺曰圎靜寺左田右湖近山之境於是始勝又三<lb/>
里為功徳寺洪波衍其東幽林出其南路盡叢薄始達於野<lb/>
乃有玉泉出於山噴薄轉激散為谿池池上有亭宣廟巡幸<lb/>
所駐蹕處也又一里為華嚴寺有洞三其南為吕公洞一竅<lb/>
深黒投之石有水聲數步不可下竟莫有窮之者又二十里為<lb/>
香山樓宇堂殿與石髙下其絶頂勝甕山其泉勝玉泉又二<lb/>
十里為平坡寺俗所謂大小青龍居之迥絶孤僻其勝始極<lb/>
而山之大觀備矣成化庚寅四月之望刑部郎中陸君孟昭<lb/>
<pb n="KR4e0120_WYG_030-2a"/>
與客十人逰之晨至于功徳寺有冦生者亦載酒從勸<lb/>
客數行僧食客蔬食已復上馬南至于玉泉求觴斚不<lb/>
得又不可掬飲相顧爽然良久方别道取饁者瓦桮還<lb/>
飲之又南至于華嚴有俗客數輩不顧徑去又西南至<lb/>
于香山坐而樂之曰美哉山乎而不得在西湖之旁造<lb/>
物者亦有遺技乎或曰其將靳於是或曰物固然爾造<lb/>
物者何容心哉因相與大笑望平坡逺弗至乃循故道歸<lb/>
過甕山登之孟昭復大饗客飯僕芻馬日昃乃返進士<lb/>
<pb n="KR4e0120_WYG_030-2b"/>
奚元啟預號于衆曰至一所須一詩成不者且省罰罰<lb/>
依桃李園故事然竟無罰者孟昭曰維西山實勝都邑<lb/>
不可闕好事者之跡然官有守士有習不得巖探窟到<lb/>
于旬月之頃取適而止無留心于兹蓋有合于弛張之<lb/>
義者不可以不記乃起揖客請授簡于執筆者<lb/>
　　　惺惺齋記<lb/>
聖人之道邈乎不易入也其入必以敬敬豈易言哉謝<lb/>
上蔡常惺惺法蓋其近者也夫惺惺者欲人不死其心<lb/>
<pb n="KR4e0120_WYG_030-3a"/>
心不死則可以入道矣夫心本虛靈而理斯具而事斯<lb/>
應其具無不善應無不可寔同厥初既而貿貿焉昧昧<lb/>
焉如醉之湎如夢之魘如疾之眩顛倒錯逆罔知其極<lb/>
者其心死也于死不死之間不能以髪故古之聖人有<lb/>
盤之銘丹書之戒以警其心懼其死于一髪也不死則<lb/>
聖死則狂一髮之生死甚微而聖狂之相去逺甚人可<lb/>
以不常惺惺乎予之志於道久矣恒内顧曰吾存也一<lb/>
不善焉行也一不可焉吾何為者于時蓋翻然而興泠<lb/>
<pb n="KR4e0120_WYG_030-3b"/>
然而省湎者若滌而醒魘者若警而悟疾者若藥而釋<lb/>
有人之所不與知者吾之心固不死也及其因于所應<lb/>
而守之不力則不能無湎而魘而眩而不自知者此予<lb/>
之所病也嗚呼予其有感于惺惺之言夫有以名齋者<lb/>
泰和陳處士善敬甫其子給事中鶴請記于予予曰處<lb/>
士之志予同也其顧者省病者懼也然亦有與予異者<lb/>
處士隠者也其於事不多接或者其無所擴之也嗚呼<lb/>
惟理無所不存惟事亦然固有所當為者也其不得為<lb/>
<pb n="KR4e0120_WYG_030-4a"/>
者固其所得知也者董五經者近乎知矣然不能擴其<lb/>
心于萬變或與予之所謂知者不同茍不能擴其心而局<lb/>
于小明也而曰我惺惺我惺惺則禪者亦惺惺也其於<lb/>
道益逺矣吁其誠可懼也夫其重有所感也夫<lb/>
　　　半村記<lb/>
半村湯原靜居于蘇之楓橋橋東距州城數里許㕓<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
相比至是而極極則為平田方湖曼衍暎帶彌望無際<lb/>
而其居適當其交因自號曰半村半村昔甞㳺尚書晞<lb/>
<pb n="KR4e0120_WYG_030-4b"/>
顔楊公之門工琴解詩旁及醫術用是往來江湖淮泗<lb/>
間而極于京師雅好文事凡名大夫士鮮不識者予曩<lb/>
見于奚進士元啟家其於元啟蓋中表之䣊也元啟卒<lb/>
其孤不能舉半村為治後事殫財與力予謂其好義者<lb/>
心愛重之既又因刑部主事顧天錫來詣予請記其所<lb/>
謂半村者去年予南經蘇夜泊橋下憶張繼題詩處徘<lb/>
徊久之時半村又客于外求其居不可得也既還京師<lb/>
宿負未釋半村以詩來者再足及門者多至不可數予<lb/>
<pb n="KR4e0120_WYG_030-5a"/>
甚愧之癸已之夏持巻告别予不得置也笑而問曰夫<lb/>
仕與隠殊塗而異尚二者不惟不能合或據其地以相<lb/>
訾謷故擊磬之音昔人所惑招隠之詩後世反之其勢<lb/>
然也人有在吏為隠居山中以宰相稱者是將安所取<lb/>
𠂻哉子之居村郭之交也出則為士為官處則為農為<lb/>
圃有所慕斯進之矣有所歛斯晦之矣今子以半村自<lb/>
名而不著其志將為河内之老自處于可否之間乎將<lb/>
為漆園之吏置其身于才不才之間乎不然則將用則<lb/>
<pb n="KR4e0120_WYG_030-5b"/>
行舍則藏所謂學顔氏之所學如吾徒者乎半村憮然<lb/>
作曰噫澂將去矣書予言以遺之<lb/>
　　　氷玉齋記<lb/>
泰和羅先生明仲甞作氷玉之齋其名寔因其曽大父<lb/>
徳安府君君平生以清白著東里傳稱其有氷玉操者<lb/>
也明仲少有志於古孔孟之學近慕先世之賢乃摹濓<lb/>
溪明道伊川横渠涑水康節晦菴像于圗别録前人所<lb/>
為七賢行實于帙掲之于齋而名之曰氷玉每仰而思<lb/>
<pb n="KR4e0120_WYG_030-6a"/>
曰不如是不足為此祖之孫況古人乎齋既成以告其<lb/>
友李東陽者使為記予乃言曰天下之徳莫大乎無妄<lb/>
徳而無妄可以言至矣夫氷淆于水則離玉間于石則<lb/>
疵寒煖不相入瑕瑜不相掩故中貞而外潔凝聚為形<lb/>
質而發越為光輝今持玉以示人雖奴𨽻知其為至寳<lb/>
持氷以示人雖嬰孺亦知其為寒彼所謂氷與玉者亦<lb/>
將受之而無愧此無妄之至也君子之學積中而盎外<lb/>
蘊之為道徳發之為文章措之為事業皆明對天地幽<lb/>
<pb n="KR4e0120_WYG_030-6b"/>
通鬼神仰質前聖俯俟來哲中無留情外無靦顔縱不<lb/>
能無疑于一人而必信于天下縱不能無疑於當時而<lb/>
必信于後世彼小人者掩覆藏匿惟恐其不深鋪張夸<lb/>
耀惟恐其不彰及其計窮智極幾微倉卒之際蓋有頳<lb/>
面泚顙而不能自已者故可以欺天下而不能欺吾之<lb/>
一心可肆意於四海之外而不能自安於閨庭之内故<lb/>
人能無疑於嬰孺奴𨽻而自免于頳與泚也則可以言<lb/>
至矣書稱惟幾易賛退藏于宻孔氏之徒皆稱慎獨自<lb/>
<pb n="KR4e0120_WYG_030-7a"/>
古聖賢未有舎此以有成者氷玉之義其盡于是乎若<lb/>
明仲者雄談博辯而人不以為狂髙志逺慮而人不以<lb/>
為迂孤履危行而人不以為異自是以往精義以約之<lb/>
定力以持之何所不至哉雖然中人之志茍有所感激<lb/>
或可當大事處大難而精粗外内終始不變者雖聖賢<lb/>
亦以為難故君子貴乎重且逺也故以明仲為有餘力<lb/>
而易焉者吾不敢也予辱從明仲久所恃以為氷玉者<lb/>
甚至凡予所執論固皆其緒餘而於其名齋重有感焉<lb/>
<pb n="KR4e0120_WYG_030-7b"/>
蓋學必有所入而後成然非相與警䇿砥礪之或至于<lb/>
委靡沉溺而不自覺此明仲之名齋與予之記皆不可<lb/>
闕也請書于其齋與同志者共覽焉<lb/>
　　　聴雨亭記<lb/>
靜觀子既闢北軒作亭其南綴于後堂之桷其髙可仰<lb/>
也亭之前襍植羣卉而性獨愛荷置二盆池種者常滿<lb/>
尤愛雨雨至衆葉交錯有聲浪浪然徐疾疏宻若中節<lb/>
㑹靜觀子閒居獨坐或酒醒夢覺凭几而聴之其心㝠<lb/>
<pb n="KR4e0120_WYG_030-8a"/>
然以思蕭然以逰若居舟中若臨水涯不知天壤間塵<lb/>
鞅之累為何物也因自題曰聴雨亭客有過者問之曰<lb/>
天下之物有聲者皆可聴何子聴之専也靜觀子曰夫<lb/>
聲物皆有之然其矯揉而為之者弗貴其為聲也今夫<lb/>
風雷雨雪禽蟲草木皆自然而成聲吾則適之然取之<lb/>
也無窮遭之也不恒以不恒之遭應無窮之取雖日僕<lb/>
僕且不給吾何適于聴故吾於所遭者取之其所弗遭<lb/>
遭焉而不吾適者吾弗暇也客曰夫雨人固知聴之荷<lb/>
<pb n="KR4e0120_WYG_030-8b"/>
之為物其華可玩其馨則可臭也今子必盡舍之舎之<lb/>
而取其聲敢問何擇靜觀子曰人在目為視在耳為聴<lb/>
在鼻為臭皆殊遭而異用以其所用應其所遭茍不為<lb/>
之節其為煩且困抑甚焉故君以適吾聴而已安能效<lb/>
人之目以為視效人之鼻以為鼻哉客曰視聴與臭均<lb/>
也今子以靜觀自名而顧動於聴吾恐子之目太逸而<lb/>
耳似勞其何以均之靜觀子曰君子有主乎其中無累<lb/>
乎其外故恒以物適情而不以情狥物是吾之靜未始<lb/>
<pb n="KR4e0120_WYG_030-9a"/>
廢觀而聴亦未嘗勞也客爽然自失曰善哉子之聴也<lb/>
可以觀徳矣予不佞不能為臧三耳之辯今當登子之<lb/>
亭玩其華采其馨且食其實子如不暇則願以假我靜<lb/>
觀子不能拒乃笑而許之因書于亭壁以為記靜觀子<lb/>
吳姓字汝賢翰林修撰莆人也<lb/>
　　　守貞堂記<lb/>
守貞堂者安福張敷賢氏所作也敷賢之先處士淵洌<lb/>
娶于吳數年而疾疾且革屬敷賢于吳曰我病且死乃<lb/>
<pb n="KR4e0120_WYG_030-9b"/>
不終殄于天幸今有孤焉我即死汝其無愛一日之力<lb/>
以為我張氏保此孤也吳泣曰天矜君而予之孤其將<lb/>
有成乎君之言實與孤俱存吾何敢死之惟終身焉夙<lb/>
夜是圖君無患焉處士卒吳竭力治𦵏𦵏既躬績織以<lb/>
食其孤及敷賢壯娶而生子吳猶未衰蓋二十有二年<lb/>
于今矣敷賢念母之徳輒流涕曰某不幸不及父事頼<lb/>
母而後行㷀㷀昵昵以至于有今日有婦與子以永宗<lb/>
祀幸不於先君之遺業是墜皆母之徳天之報也乃作<lb/>
<pb n="KR4e0120_WYG_030-10a"/>
堂奉母而居名之曰守貞以識不忘既又曰吾能識母<lb/>
之徳不能使暴于天下無以稱為子謀于其從兄鄉貢<lb/>
士公美公美以其言告其兄車駕郎中公實以請於子<lb/>
曰願有記予嘆曰鳴呼人疾痛愁思必呼天其悃愊哀<lb/>
懇有不容偽者然此非足以動天也惟守之以正則天<lb/>
必應之坤之六三曰貞曰有終婦代夫終正也喪夫之<lb/>
道非死則守之觀吳孺人非不能死即死無所益乃能<lb/>
勤苦淬礪歴寒暑饑饉之變其難奚啻百死卒終先君<lb/>
<pb n="KR4e0120_WYG_030-10b"/>
之志成其子之身若孺人之言則哀且誠矣其守則可<lb/>
謂貞矣天之為報昭乎在此繇是以迓祉廷作垂休于<lb/>
後之人寧有既也乎若孺人者表之以為世則可也予<lb/>
與公實同舉進士入翰林甚厚其所居地與予茶陵比<lb/>
堪甚邇且親故知其家世甚許公實之先御史公實死<lb/>
國事今又有貞母者出乎其族何其多賢也予又聞孺<lb/>
人實學士與儉先生從女禮義之教固於是乎在因并<lb/>
記之以告其後之人<lb/>
<pb n="KR4e0120_WYG_030-11a"/>
　　　東莊記<lb/>
蘇之地多水葑門之内吳翁之東莊在焉菱濠滙其東<lb/>
西溪帶其西兩港旁達皆可舟而至也由凳橋而入則<lb/>
為稻畦折而南為果林又南西為菜圃又東為振衣岡<lb/>
又南為鶴峒由艇子浜而入則為麥丘由竹田而入則<lb/>
為折桂橋區分絡貫其廣六十畮而作堂其中曰續古<lb/>
之堂菴曰拙修之菴軒曰耕息之軒又作亭于桃花池<lb/>
曰知樂之亭亭成而莊之事始僃總名之曰東莊因自<lb/>
<pb n="KR4e0120_WYG_030-11b"/>
號東莊翁莊之為吳氏居數世矣由元季逮于國初隣<lb/>
之死徙者什八九而吳巋然獨存翁少喪其先君子徙<lb/>
而西既乃重念先業不敢廢嵗拓時葺謹其封濬課其<lb/>
耕藝而時作息焉翁仲子原博以狀元及第入翰林為<lb/>
修撰獲以其官封翁朝士與修撰君游者聞翁賢多為<lb/>
東莊之詩詩成而莊之名益著修撰君以謂予曰幸君<lb/>
子之識之也夫人之業未有不勤成而侈廢者翁之為<lb/>
東莊也承往敝而修之懇悃劬瘁歴數十年然後備亦<lb/>
<pb n="KR4e0120_WYG_030-12a"/>
既艱矣而翁又遵道畏法雖處富貴泊然與韋布者類<lb/>
則所以保其業者豈茍然哉易曰幹父之蟲有子考無<lb/>
咎厲終吉由是觀之翁之業雖百世可知也吾又聞翁<lb/>
積而能散衣寒食餓汲汲若不暇則兹莊也寧直以自<lb/>
樂為燕游而已今修撰君科甲重朝廷文章望天下愛<lb/>
民憂國恒存乎心而見乎眉睫則推翁之心以達之天<lb/>
下又豈直足以保其私業為兹莊山水之重而已邪然<lb/>
君子論家業之艱考世徳之有歸信文獻之不可無者<lb/>
<pb n="KR4e0120_WYG_030-12b"/>
必自兹莊始作東莊記<lb/>
　　　祁陽縣學重修記<lb/>
古之論學者有三其上為道徳其次則為事功又其次<lb/>
則為文章凡以為世道計者挾此以仕雖其所施不同<lb/>
然皆足以澤天下及後世其弊也則專事進取不知其<lb/>
所以仕乃或因而假之若芻狗然既有所得則委置不<lb/>
復顧而古之所謂學者蕩乎無有矣論學之政者亦三<lb/>
其大則正倫理厚風俗其次或教其政事或課其辭藝<lb/>
<pb n="KR4e0120_WYG_030-13a"/>
皆能有所成就然必居之以館舎養之以廩禄齊之以<lb/>
號令條格使有所繫而恱其心有所據而致其力有所<lb/>
警動感發而成其業然後為可其弊也則修節目而棄<lb/>
本根或又茫然無所為坐視其委靡頺墜而莫之救則<lb/>
其為教亦蔑矣人必賢聖然後不待觀而為善不待懲<lb/>
而不為惡今學校遍天下而賢聖不時出則學之不修<lb/>
豈非為教者之責哉泰和蕭公自南京刑部主事為湖<lb/>
廣按察僉事慨然以風紀為任成化甲午至永之祁陽<lb/>
<pb n="KR4e0120_WYG_030-13b"/>
覩其學舍敝陋集縣官師儒而問焉曰兹學也肇宋歴<lb/>
元復于國朝洪武之初蓋百有餘年于今矣公與吾徒<lb/>
二三子實任其責其無所與讓乃命知縣吳謙董厥事<lb/>
訓導熊威佐之會籍程物而後從事伐木于林鑿石于<lb/>
山取則于官丹堊髹采不賦而集工師役徒弗相而邁<lb/>
凡室以間計為明倫堂者七為書齋者各五為會講之<lb/>
堂會饌之堂者皆如齋之數為號房者二十為庫者若<lb/>
干凡門為靈星門為㦸門為學門者各一凡費以銀計<lb/>
<pb n="KR4e0120_WYG_030-14a"/>
者若干以榖計者又若干始以十一月某日終以十二<lb/>
月某日月一匝而成蕭公乃臨而觀之則告于羣屬曰<lb/>
學之政有廢有興政有本末事有先後順理者為善治<lb/>
具舉者為全功爾諸君其黽勉倡厲使爾政與兹學俱<lb/>
新也衆皆曰敢不夙夜惟公之命則又告于諸生曰仕<lb/>
不患無名患學之不成不患不能學患不知所以學爾<lb/>
諸生歸而求之洗濯磨淬入聖賢之域庶幾爾業與兹<lb/>
學其俱新也衆皆曰敢不夙夜圗惟公之命退則相與<lb/>
<pb n="KR4e0120_WYG_030-14b"/>
議曰兹惟公之嘉志偉績不可以無記於是教諭王冕<lb/>
具書牘訓導楊玉上京師以請于予惟吾徳侯之盛舉<lb/>
隣邦之美政與諸君之有志乎教與學也皆可書已為<lb/>
之記而歸之俾刻于學宫以詔于後之人公名禎字彦<lb/>
祥予同年進士也<lb/>
　　　紹興府學鄉射圃記<lb/>
射藝類也君子之所不可闕故可以正心志可以習容<lb/>
體可以立徳表行其道大矣賓主有分比耦有數終始<lb/>
<pb n="KR4e0120_WYG_030-15a"/>
有節勝有孫負有罰其儀著矣鄉射則以習禮樂燕射<lb/>
則以通上下賔射則以接徃來大射則以擇士而與于<lb/>
祭而其制重矣降于後世國典不立學校之政不修故<lb/>
儀文散闕而其為道漫然莫之究其用之者不過戰鬪<lb/>
爭敓之資爾噫豈非職教化者之責哉我太祖髙皇帝<lb/>
稽古建學令諸生以暇日習射其制甚宻厯嵗既久名<lb/>
存實廢比年知建昌府謝侯士元始用古禮行時制凡<lb/>
春秋朔望皆有射其後知蘇州府丘侯齊繼之提學御<lb/>
<pb n="KR4e0120_WYG_030-15b"/>
史戴君珊圗下南畿諸學又繼之成化乙未戴君之從<lb/>
兄琥自南京御史知紹興府初政之暇寔倡兹禮遣諸<lb/>
生二人往習于蘇既又與其寮佐蔣君誼輩參互考訂<lb/>
無戾于古乃闢圃作堂于府學之後山隂會稽二縣學<lb/>
皆㑹焉將事之日禮物咸備笙鼓翕繹降升有容諸生<lb/>
在位皆起肅興讓薰為至和怠者作肆者飭彬彬蔚蔚<lb/>
不知為禮之至于此也訓導孫君先輩率諸生作而言<lb/>
曰惟侯克復古禮茂昭文教其功甚矣苐侯著美政當<lb/>
<pb n="KR4e0120_WYG_030-16a"/>
顯擢擢且去其勢必弛弛則沮後恐隳前功某甚懼之<lb/>
若礱石勒圖建于兹石為文以紀嵗月庶幾不墜圗既<lb/>
成蔣君適以公事至京師則以諸君之意屬予記古之<lb/>
論禮者有本與文文有因革損益時異而代不同然皆<lb/>
本乎心術基乎徳行由是以教則薫陶革易不勞而化<lb/>
由是以學則涵濡浸漬入乎善而不自知其感動變化<lb/>
之機不容以髮故不有闗雎麟趾之意則周官之法度<lb/>
亦不能行也鄉射之禮儀禮所載其文甚備戴侯博學<lb/>
<pb n="KR4e0120_WYG_030-16b"/>
雅操施于有政可謂知本矣由是持循蹈履以輔徳成<lb/>
業以不負國家建學立教之意成賢侯之教者其責必<lb/>
有所在諸君勉乎哉茍徒儀文度數而不求其實則雖<lb/>
日執經史談道義以為美觀無益乎世也而況於射乎<lb/>
若秉彛好徳人心所同有倡乎其前有和乎其後來者<lb/>
之弗繼非諸君患也於是乎書<lb/>
　　　成齋記<lb/>
刑科都給事中長洲陳君名瑄字玉汝自號曰成齋蓋<lb/>
<pb n="KR4e0120_WYG_030-17a"/>
自諸生時已然及官京師所寓輙掲名于齋予顧而問<lb/>
曰何義也玉汝曰此某之字西銘之說也予曰有是哉<lb/>
夫所謂玉汝于成者貧賤憂戚之謂也今子登巍科為<lb/>
顯官遭天子明聖諫行言聴敷陳宣布之澤及乎天下<lb/>
名揚而志遂天下之事無所拂乎其中矣是惡待此而<lb/>
後成邪玉汝曰某蚤失怙家中艱黽勉就學學必窮日<lb/>
夜磨砥刻厲久而後有得焉生不慕富貴自叨官職以<lb/>
來懼我責之不易稱展轉刺促求分寸之益而不可得<lb/>
<pb n="KR4e0120_WYG_030-17b"/>
蓋未甞一日安於心將念成之艱而卒思所以自玉之<lb/>
也予曰嗟乎成之義其大矣哉世之揚聲振華者謂之<lb/>
成名舉政事樹勲業者謂之成功涵養培積得於心而<lb/>
不失者謂之成徳其成也亦惟其志力所至以為等若<lb/>
身之有窮達榮辱吾所以成者不繫焉故富貴福澤本<lb/>
天所以厚吾之生而貧賤憂戚乃所以玉我于成厚我<lb/>
者不為私成我者不為虐惟無愧其所厚而不負乎其<lb/>
成也斯可矣記曰玉不琢不成器人不學不知道成之<lb/>
<pb n="KR4e0120_WYG_030-18a"/>
義其固在兹乎傳又謂成已將以成物乃性之徳人之<lb/>
所有事也非功與名之謂也蓋至是而成之道盡世之<lb/>
濫窮者每自棄于成君子之達亦未必不益乎身以為<lb/>
成物之資也所謂生憂患而死安樂蓋為恒人言之者<lb/>
豈盡然哉予始得玉汝塲屋間如其人不止文字之懿<lb/>
及其律身奉職危思逺計以大賢君子自鑒蓋其成亦<lb/>
不于功名止也予固將相之有未可以䛕言贈者因記<lb/>
于其齋詩有之他山之石可以攻玉予之言未必非斯<lb/>
<pb n="KR4e0120_WYG_030-18b"/>
齋之助也<lb/>
　　　春濡菴記<lb/>
知衡州府徐君孚既謝事居黄巖始修墓事墓在縣東<lb/>
三童鄉凉棚山西原衡州之曽祖考提舉諱某祖考諱<lb/>
某考贈蒲州知州諱某各以世葬而其兄某某皆祔焉<lb/>
衡州結菴為四楹去墓南數十步嵗春秋率子姓合祭<lb/>
其中名之曰春濡菴成以書附吾同官謝君鳴治屬予<lb/>
記其畧曰吾之為兹菴者凡以吾祖考也登兹菴而不<lb/>
<pb n="KR4e0120_WYG_030-19a"/>
可得覩春雨之濡秋霜之降怵惕悽愴其能已乎中邪<lb/>
然秋隂之歛而歸者其鬼不可求春陽之發而伸者其<lb/>
神或可得而接吾之心有感焉此菴之所以名也鬼神<lb/>
之理塞乎天地而祖考之氣通乎吾之身隂而歛陽而<lb/>
伸者浩乎其無間也然必有所自而感亦必有所在而<lb/>
待故君子七月戒三日齋或求諸陽或求諸隆祭之道<lb/>
也人之終體魄降而魂氣升所謂發揚昭明焄蒿悽愴<lb/>
者神而已故隂微而陽著即其著而求之蓋庶乎感之<lb/>
<pb n="KR4e0120_WYG_030-19b"/>
之易也若以神為陽陽專在春也而求之可乎且人子<lb/>
之於親也終身而慕顧其感也有時其祭也有節亦豈<lb/>
特秋露春雨之間哉祭義曰大孝尊親其次不辱其次<lb/>
能養死之祭生之養也是人子之報其親者又豈特羶<lb/>
薌爼簋之間而止哉衡州舉賢科牧大郡有政事才封<lb/>
秩命數延于先世不辱其親矣又能敦典盡物慎名與<lb/>
義其亦不悖乎禮矣後之登兹菴而祭者非其子孫邪<lb/>
使狥名而忘義已愧於兹菴而況其親邪衡州於墓次<lb/>
<pb n="KR4e0120_WYG_030-20a"/>
預營一竁為歸全計蓋亦孝之事也子孫之所當知也<lb/>
故并記之以告其後云<lb/>
　　　約齋記<lb/>
應天府尹天台魯公懋功少時其先都憲戒使常自檢<lb/>
束以澹泊安靜為事公拜而識之既壯成學舉進士授<lb/>
吏科給事遷南京太僕少卿以至京尹出入中外幾三<lb/>
十年懐念先訓懼自放逸以陷于過名其居曰約齋間<lb/>
以告予曰幸為我記之以識不忘比予校文南畿公寔<lb/>
<pb n="KR4e0120_WYG_030-20b"/>
主聘薦周旋閱月寅恭如一日見其衣服輿乗不事華<lb/>
飾與之言藏衷先見而訥若不能出口及觀所著堂壁<lb/>
記皆憂民為國檢身奉職語知公<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>
                    <graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>非竊禄茍位者<lb/>
其名約也固宜乃言曰賢哉公之能約也夫約放之反<lb/>
也君子者必檢身内必有所養外必有所制若規焉彠<lb/>
焉惟所在而莫敢或過故貴則恐至於侈富則恐至於<lb/>
驕樂則恐至於縱逸則恐至於惰非惟富貴逸樂然也<lb/>
雖貧且賤亦然才太髙則銳必養之以晦意太廣則疎<lb/>
<pb n="KR4e0120_WYG_030-21a"/>
必斂之以實功太盛則危必守之以謙言則不躁動則<lb/>
不迅惟約之守而不敢或肆如是則大可以至於道而<lb/>
小亦可以免過孔子曰以約失之者鮮矣故曽子守約<lb/>
孟子求放心程子所謂鞭辟近裏著已者皆此道也然<lb/>
人之情多玩於久而官或怠於成故雖強制於旦夕已<lb/>
惰於持久之餘素守於平居已逸於倉卒不備之際其<lb/>
雖如此若公之約宜尤有甚難者蓋士起於窶賤幸而<lb/>
不為居養所移易則易以守世禄之家鮮禮滅義者雖<lb/>
<pb n="KR4e0120_WYG_030-21b"/>
古盛世亦不能無今先公官大臣都厚禄能以是訓其<lb/>
子而公承藉優裕能以是承其父此今世之所寡聞而<lb/>
僅見者也而況持之於久而守之於成者又豈不甚難<lb/>
矣乎賢哉公之能約也公於是矍然起曰吾欲子之規<lb/>
予也而反予譽予曷敢以承然亦曷敢不勉使吾老而<lb/>
不愧於子之譽則於先公之訓也無負耳矣請書之遂<lb/>
書以為約齋記<lb/>
　懐麓堂集巻三十<lb/>
</p>
<p>
</p>
  </div>
<div>
<head>懐麓堂集巻三十一</head> <lb/>
    <p>
<pb n="KR4e0120_WYG_031-1a"/>
欽定四庫全書<lb/>
　懐麓堂集巻三十一<lb/>
　　　　　　　　　　　　　　明　李東陽　撰<lb/>
　文稿十一<lb/>
　　記<lb/>
　　　華容縣學重修記<lb/>
岳州華容縣學在縣治南舊地苦水國朝洪武初始遷扵北<lb/>
一里許基構宏麗久乃浸圯天順間知縣許傑甞修廟庭備<lb/>
<pb n="KR4e0120_WYG_031-1b"/>
祭器有意於學未逮也成化己亥湖廣按察僉事李公文中<lb/>
行部至縣詢扵知縣鮑徳暨教諭顔信訓導習善知學久不<lb/>
治慨然曰吾事也吾不以煩民乃取贏於官得白金數百而<lb/>
命府知事吳正董其役凡門廡堂室以楹計者數十瓦甓木<lb/>
石髹采丹堊剔朽除穢易為堅完煥然大新觀者改視聞者<lb/>
易聴以為盛舉扵是縣官師儒合而言曰李公之功吾徒曷<lb/>
敢忘惟刻石紀事昭扵後世俾引而無窮者吾徒事也兵部<lb/>
郎中劉君時雍上京師以諸君意屬予請為記予惟士之學<lb/>
<pb n="KR4e0120_WYG_031-2a"/>
將以為世用也然必養而後成故其平居窮理明義使<lb/>
中有定見而力足以守之於是出而應世酬物庶幾不<lb/>
失其正蓋必斷於取舎得失之際然後不為利害生死<lb/>
所移易自易及難由恒達變涵養成就豈一朝一夕之<lb/>
故哉國家之養士知其不可易而成也故學校以居之<lb/>
師傳以教之堂廡齋室之居廪給饌食之制課之以書<lb/>
史文藝之業肄之以祭祀飲射之禮申之以孝悌忠直<lb/>
亷恥之義日涵月泳使學成而徳立然後禄而官之其<lb/>
<pb n="KR4e0120_WYG_031-2b"/>
勤且厚固如此士之廬居而饌食者念夫養我者之厚<lb/>
必畜徳積學以稱為士曰其無負兹饌與兹舎也於是<lb/>
出而有守與責則念夫爵我禄我者之重必致志竭力<lb/>
建功業以稱為臣曰其無負此爵與此禄也茍羣趨旅<lb/>
逐以學宫為傳舎則他日之出視科目將必若蹊徑然<lb/>
一得志則棄不復顧求其以名檢易貴富斷為此而不<lb/>
為彼也亦難矣然則士之養於國者惡可不思所以自<lb/>
養哉華容文獻地多竒才偉器登巍科名列卿者踵相<lb/>
<pb n="KR4e0120_WYG_031-3a"/>
屬方聖天子渇賢圗治賢有司又振而承之興學明教<lb/>
亦進徳修業之基也他日有以名行功業不為物奪卓<lb/>
然在天下使而鄉之士不為虛名今日之舉不為美觀<lb/>
而吾之文不為虛言者非國家建學養士之意哉亦非<lb/>
吾李公及予之心哉公暨子同舉進士以刑部員外郎<lb/>
出佐湖臬甞預立邊功救荒除盜鉏強暴植柔懦有功<lb/>
吾民蓋不獨於學政為然故并書之<lb/>
　　　山隂陳氏祠堂記<lb/>
<pb n="KR4e0120_WYG_031-3b"/>
監察御史陳君直夫葬父文林公于山隂時山隂故業<lb/>
蕩盡僦居于杭暨復葬其母某孺人始卜地建屋為祠<lb/>
堂以祭考妣上及于髙祖而下逮於所當祔買田數畝<lb/>
以共祭物嵗時用考亭家禮及旁考諸書以修祭事蓋<lb/>
其家生産闊畧而祭祀之禮未甞少闕服食疏儉僅足<lb/>
為寒暑朝夕而饗薦之物未甞不潔甞慨然曰此吾父<lb/>
之所欲為者也吾子孫不可以不知也乃走書京師屬<lb/>
予文及服闋北上再命而南則以予文歸而刻之石初<lb/>
<pb n="KR4e0120_WYG_031-4a"/>
直夫大父諱某從事浙藩為仇吏所案身既瘐死家亦<lb/>
盡破文林公方弱嵗逺戍交阯至梧州歸籍京師晚就<lb/>
義于南京以卒其心蓋未甞一日忘山隂也及其沒而<lb/>
返葬仇家怨吏皆澌盡灰滅無復存者而公閭里耀丘<lb/>
隴安孫子蕃盛有百世不揺之勢則其㳺魂精氣往來<lb/>
下上於松楸桑梓間者寧有時而既邪且公當交阯之<lb/>
役寧知其不死于道路幸而不死亦當為文身之鬼及<lb/>
其歸老京師可謂幸矣又孰知其優㳺容與卒返于所<lb/>
<pb n="KR4e0120_WYG_031-4b"/>
生之地以終其身以饗其子孫邪蓋陳氏之復祀于此<lb/>
者以直夫故也直夫之歸雖仕且顯而身負俸薄其難<lb/>
已甚然而必至于此而後已者以其親之志乎此也不<lb/>
如是不足以慰吾親故茍吾力之所及者無不為也直<lb/>
夫賢乎哉今夫有堂焉以居有田焉以祭無難為之勢<lb/>
而有可守之業為陳氏之子孫者亦易矣其或弗構弗<lb/>
穫弗修而居弗職而祀可以為而不為者豈其子孫哉<lb/>
豈其祖考之所望者哉君子之為教必本諸身而先乎<lb/>
<pb n="KR4e0120_WYG_031-5a"/>
其親直夫之所自盡可以教矣為子孫者亦可以觀矣<lb/>
作陳氏祠堂記<lb/>
　　　南巡圗記<lb/>
吾湖南天下巨藩北按河南北東為南畿東連江西東<lb/>
南為廣東西抵四川西南為貴州而西北為陜西疆境<lb/>
所接半天下地方數千里其間名山大澤如衡嶽武當<lb/>
洞庭雲夢為形勝之會其上則竒峰峻嶺迴灘激瀨人<lb/>
跡不能及下則連山洪濤千疊百折其勢若排雲而降<lb/>
<pb n="KR4e0120_WYG_031-5b"/>
逺則平原沃壤曼延映帶茫然不絶蓋天下之竒觀備<lb/>
矣夫自有山川以來炎黄舜禹之迹殆無容議他如屈<lb/>
原之忠義龎徳公之隠逸羊叔子之恵愛周公瑾陶士<lb/>
行之功烈周濓溪張南軒之道學李太白栁子厚蘇子<lb/>
瞻之詞賦遺宫故治荒臺㫁址之所在髙可仰深可遡<lb/>
清可挹喜可以慕而悲可以歎者皆於是乎見焉君子<lb/>
之至於是以廣見聞恢積蓄宣達情抱無乎不可而況<lb/>
握符建節有民人社稷之寄得以施號令樹勲業於其<lb/>
<pb n="KR4e0120_WYG_031-6a"/>
間哉華亭侯公公矩自刑部員外郎出僉湖廣憲事郎<lb/>
中過君太璞奚君時享壯公兹行摭景之尤勝者繪為<lb/>
圗釐為數十題與諸名能詩者賦詩為贈謂予湖人請<lb/>
記圗左予家湖之東陬而生于京師蓋甞厯黄州觀武<lb/>
昌望漢陽經岳州以至長沙吾藩之勝已畧具於胸中<lb/>
矣感時懐古或有所見而不得與髙人竒士傾寫萬一<lb/>
今公往矣其亦有感於兹乎抑古之論巡行者聴謡頌<lb/>
以審其哀樂納市賈以觀其好惡訊簿書以考其爭訟<lb/>
<pb n="KR4e0120_WYG_031-6b"/>
覽車服以等其奢儉省作業以察其趣舍以公之賢咨<lb/>
諏措置以周我邦邑必有其道聲跡所及豈徙動山嶽<lb/>
而揚波濤也若逺遊之文登髙之賦皆公餘事乃求之<lb/>
逰觀玩樂之間亦奚取乎兹圗也哉<lb/>
　　　友愛堂記<lb/>
臨江之新淦鐃為望族伯曰順亨仲曰道亨者又饒氏<lb/>
之長而賢者也性友愛家食千指居恒共㸑子姓薰習<lb/>
雖羣從分處怡然如同胞焉道亨間請于兄曰家之幸<lb/>
<pb n="KR4e0120_WYG_031-7a"/>
不貳者以吾兄弟在也吾兄弟能之吾子孫或未必能<lb/>
也請有以昭徳示訓順亨乃名其堂曰友愛之堂翰林<lb/>
編修劉君景元吉人也居既比郡又數所經地甞交于<lb/>
道亨知其事為詳比同直史館舉以告予既乃請記其<lb/>
所謂友愛堂者夫孝友天性也父子兄弟天屬也人之<lb/>
善皆性乎天而倫有疎戚行有先後必自屬於天者始<lb/>
焉父子親之至者也兄弟同出於父子故友與孝相因<lb/>
而不相逺凡有兄弟者皆然芸童牧豎卉裳椎髻之民<lb/>
<pb n="KR4e0120_WYG_031-7b"/>
無不知兄弟之愛也及其天既喪則雖經生學士或不<lb/>
能之於此而不厚則亦無所不薄矣噫夫婦朋友皆人<lb/>
合於人倫差後然其厚者在夫婦則曰如兄如弟在朋<lb/>
友則曰四海之内皆兄弟也今於所謂兄弟者顧或疎<lb/>
之如塗人甚之如㓂讐非特夫婦朋友之不若理欲之<lb/>
相逺固若是甚哉予甞求其故矣人之所欲莫甚於袵<lb/>
席亦莫甚於貨利家之為禍恒必由之京兆之由汝南<lb/>
之繆清河之乙皆以此起釁而其止也則或以理悔或<lb/>
<pb n="KR4e0120_WYG_031-8a"/>
以家教或以官訓而後能上無明有司内無賢父兄狥<lb/>
欲忘理釁起而不能捄甘心而終身焉者蓋亦多矣可<lb/>
勝道哉可勝嘆哉予以為二者之弊有父兄所難言者<lb/>
故極論之為饒氏孫子戒友愛之澤將於是乎徴來者<lb/>
勉之<lb/>
　　　南山草亭記<lb/>
天下之山以南稱者不知其幾也泗之盱眙有山焉南<lb/>
直縣北枕淮在州之南故亦曰南山宋米元章有詩稱<lb/>
<pb n="KR4e0120_WYG_031-8b"/>
為東南第一山并書三大字于石故又謂之第一山然<lb/>
南山之名固在也自汴水入淮濤浪衝激一瀉千里而<lb/>
兹山實當其衝為景最勝邑人陳君徳修居東北隅甞<lb/>
誅茅構亭適際山半以周覽宇宙流觀江湖憑几據榻<lb/>
則目迴頸間有舟車杖屨旬日之所不能至蓋兹山之<lb/>
尤勝者也予甞渡淮西望去旴眙為里尚數百不及見<lb/>
兹山登所謂草亭者然與君同甲第又同朝數聞君言<lb/>
且得其圖觀之雖不躬至而能言其勝也古之人其名<lb/>
<pb n="KR4e0120_WYG_031-9a"/>
與迹必託物藉地以傳其居南山者漢有四皓晉有陶<lb/>
淵明唐則有盧藏用數人者之賢不肖固較然明也今<lb/>
所謂南山者同名而異地出處進退宜於此有擇焉君<lb/>
起科第厯曹省出牧州郡其途甚正羞㨗徑而不為者<lb/>
也出而當右文崇教求賢如不及之世是方輸志効力<lb/>
之不暇又何嫚罵之避而矰繳之逃乎若淵明丁江左<lb/>
叔世假辭於折腰寄興於采菊見山之外始出終處亦<lb/>
非果於忘世而君遽效之亦弗類矣乎蓋仕之有止猶<lb/>
<pb n="KR4e0120_WYG_031-9b"/>
行之必有歸寐之必有寤也君子知仕之道則必知止<lb/>
之義故雖融顯嚮進之身為預為歛退可據之地示不<lb/>
為貪冒計也以君之賢得志行義功成而退豈不綽然<lb/>
有餘裕於兹乎若退之賛酭之詩摩詰看雲之興固暮<lb/>
年餘事未足為兹亭重也君在金華有善政吾之言當<lb/>
於是乎徴故為君記之<lb/>
　　　海月菴記<lb/>
鹿塲呉先生居城東闢地北隣得蕭履菴舊圃堂于西<lb/>
<pb n="KR4e0120_WYG_031-10a"/>
北堂東榮隟地可丈許為菴東鄉盡圃之趣而未有名<lb/>
也方與客夜逰見明月出東海縁空而上啟扉眺之則<lb/>
軒窓几席之際皆月也乃名其菴曰海月客曰夫海月<lb/>
之所出也月出海而行于天下其光則有形者所同受<lb/>
也是海且不得専而況菴乎先生曰吾甞觀乎月月之<lb/>
光行不擇乎地施不擇乎物方其在吾菴也猶其在海<lb/>
也海則海菴則菴隨所在而繫之名是故海月者天下<lb/>
稱之矣且吾甞觀乎海蓋惟海之大可以槩月之光天<lb/>
<pb n="KR4e0120_WYG_031-10b"/>
下之物莫加焉吾得月之光而槩乎吾心則吾之在吾<lb/>
菴也猶吾之在海也由是言之則自吾之圃以及軒窓<lb/>
几席皆可以繫乎月而獨吾菴乎使吾之心不異乎月<lb/>
則吾菴之受之也無愧色矣客曰善乃相與賦海月菴<lb/>
詩遂定名云<lb/>
　　　衡州府學重修記<lb/>
衡之學舊在石鼔山宋開慶間燬于兵徙今金鰲寺地<lb/>
元至正間學正呉剛中輩售城西南宋李肯齋故宅建<lb/>
<pb n="KR4e0120_WYG_031-11a"/>
廟及學復燬于兵國朝洪武三年知衡州府髙從訓訓<lb/>
導杜文徳輩于廟後建明倫堂進徳正心誠意明善四<lb/>
齋久且壊成化八年知府徐君孚病其湫隘乃與郡人<lb/>
給事中劉君昊及訓導黎文劉翬謀徙于旁左隙地四<lb/>
十餘丈蓋是學凡四徙而地益善中南鄉為堂五間崇<lb/>
二丈六尺前為露臺方八丈崇五尺左右為四齋各三<lb/>
間如堂之鄉而名皆仍其舊堂後為亭名曰光霽又後<lb/>
為饌堂三間曰養源外為大門及儀門以間計者各三<lb/>
<pb n="KR4e0120_WYG_031-11b"/>
易靈星門柱以石其崇三丈㑹徐君以疾歸未畢也十<lb/>
三年光山何君來知府事益修拓之以教授劉慶訓導<lb/>
李實王重檢校龎掄董其事徙其門鄉囘鴈峯挹東洲<lb/>
桃浪諸水繪堂齋門廡皆用五采廟後建尊經閣為間<lb/>
五崇三丈有竒閣之隙為官廨五區各九間齋之兩翼<lb/>
為號房以間計者四十為崇各文有六尺而樓其上學<lb/>
之前衢建綽楔四左曰文逵右曰文廟其外曰賔賢曰<lb/>
毓秀越二年乃成蓋是學厯二守而功益盛前此未甞<lb/>
<pb n="KR4e0120_WYG_031-12a"/>
有也學生朱竒貢京師教授君寓書於予請紀成事予<lb/>
聞而歎曰古之人蓬戸以為儒陋巷以為賢待教而興<lb/>
者謂之凡民待聲色而喻者謂之中人其學之篤有如<lb/>
此者今官居而廪食董以有司誨以儒官嵗試月課禮<lb/>
勸而朴罰數者亦詳且勞矣而士往往惰于學豈古今<lb/>
人固若是逺哉抑所以教之者異也夫使數者之政一<lb/>
有闕雖古之人不足以為教獨其所為教有不専恃乎<lb/>
此蓋必申孝悌敦忠信又必自其身推之官郡縣則端<lb/>
<pb n="KR4e0120_WYG_031-12b"/>
行操職師傅則崇徳藝清源而正表則得于觀感者不<lb/>
患其不古若而況有懲勸匡輔之政翼而行之邪自法<lb/>
律書簿之政行學校之具亦弛不治身教之義蓋無復<lb/>
論矣上之不教而専責乎士豈不難哉然為士而不自<lb/>
奮于古之人姑以云有待乎上亦士之恥也何君幹力<lb/>
有恵政其在學校尤極致意而教授君輩亦惓惓不置<lb/>
其教可推而識也為之士者固將踴躍振迅爭先進之<lb/>
為快而況好學慕義出乎天性如衡人者哉予隣郡人<lb/>
<pb n="KR4e0120_WYG_031-13a"/>
且君同年進士嘉君之績喜諸鄉士之且有成也作衡<lb/>
州府學重修記君名珣字廷瑞起家南京戸部主事遷<lb/>
員外郎陟今官<lb/>
　　　江都縣學科貢題名記<lb/>
江都於揚為屬邑舊文獻地也自國朝洪武初建學置<lb/>
師設科舉嵗貢之法茅㧞而進者時不乏人山隂董君<lb/>
豫來宰是邑政事之暇著賢書稽宦牒得科貢之士若<lb/>
干人曰此而弗識無以示後學乃彚次其名刻石學宫<lb/>
<pb n="KR4e0120_WYG_031-13b"/>
之庭石既成則馳書京師請予記夫名有貴賤有賢不<lb/>
肖貴與賤為虛稱賢與不肖為定論故君子不以窮達<lb/>
得失為計而疾不稱不畏無聞殆以是耳蓋自公卿大<lb/>
夫以及士農工賈皆有名其始𨽻于版籍甚微也升于<lb/>
庠陟于國學其名始有以别于人人及學于鄉選于禮<lb/>
部皆録名于梓以傳進士其最著者故録其家世邑里<lb/>
加詳又題名刻石樹之國學皆令典所不可闕者而其<lb/>
名籍所在若府州縣者又私與題其名于學宫則國學<lb/>
<pb n="KR4e0120_WYG_031-14a"/>
之遺意有司者之事也夫使士之名于此者大足以傳<lb/>
天下而小足以傳之一鄉不亦榮甚矣乎及其名載宦<lb/>
籍功施而事見司銓覈者嵗考秩計執公論者從旁而<lb/>
議之某亷某穢某勤某惰皆判不可揜而凡官職之小<lb/>
大不與焉歿而傳于史册或有奸宄貪濁者人得指其<lb/>
名而斥之其或免乎是而庸庸碌碌泯沒而無聞者又<lb/>
不知其幾也其忠孝貞潔卓然稱為名臣銘鼎彛書竹<lb/>
帛厯萬世而不朽者於是始得為真名而所謂崇卑貴<lb/>
<pb n="KR4e0120_WYG_031-14b"/>
賤皆泯焉不復論矣然則為士者其可以此自恃乎哉<lb/>
江都之士由科貢而升者或居侍從或居風憲以至于<lb/>
州縣學校之官其以政績著者蓋多矣今考諸鼎彛史<lb/>
册之間亦甞有其人乎後進之士仰遺風慕餘光志感<lb/>
行勵必有勃然於此者亦今日之名啟之也若羡榮慕<lb/>
貴狥虛稱而忘實用則兹名也適足以為訾議之資石<lb/>
惡足恃哉董君以進士出宰有政譽尤注意學校此其<lb/>
餘緒也<lb/>
<pb n="KR4e0120_WYG_031-15a"/>
　　　敦本堂記<lb/>
敦本堂者吾友職方郎中劉君時雍所作也劉氏宋南<lb/>
渡時有都統制諱寳者從岳武穆平湖南武穆死棄官<lb/>
隠華容華容之劉氏自都統始由都統傳六世至天澤<lb/>
天澤有弟天浩為元兵所掠後得諸京兆以歸以次子<lb/>
元輔後之已而天浩亦生子元英子孫世繼於是天浩<lb/>
之後益盛而天澤之再傳顧絶由元輔三傳為贈御史<lb/>
居敬四傳為按察副使廣居始以本宗還系天澤之譜<lb/>
<pb n="KR4e0120_WYG_031-15b"/>
而於天浩之宗猶惓惓終身焉職方御史之孫按察之<lb/>
子也蓋甞推明先志以為二祖皆始自都統禮於始祖<lb/>
有墓祭之義而都統墓久弗識譜傳在故宅後數步許<lb/>
乃即其地為堂每嵗春秋之仲與凡為劉氏者望都統<lb/>
之墓祭于堂而二祖之子孫皆在焉祭畢而燕以世次<lb/>
叙坐立令子弟讀家規講古今善惡成敗以垂戒之乃<lb/>
名其堂曰敦本屬予記以示于祭與燕者禮曰人本乎<lb/>
祖又曰尊祖故敬宗敬宗故收族凡此者情之所自致<lb/>
<pb n="KR4e0120_WYG_031-16a"/>
者也然服窮於五世祀止於四代而墓歸於一生人之<lb/>
情蓋有不但已者而禮寔制之君子使禮足以達情而<lb/>
情不至於害禮斯可矣天澤之以次子繼其弟禮也御<lb/>
史按察以所後之有繼繼絶於所生者亦禮也二祖不<lb/>
可並祭又祧而不及祭則生我者之恩與我後者之義<lb/>
不得以兼盡而二祖之子孫將益離矣於是有不得已<lb/>
焉與其無據而祭于家孰若有所據而祭於墓與其離<lb/>
於二而偏孰若統於一而備則都統之墓祭亦禮也求<lb/>
<pb n="KR4e0120_WYG_031-16b"/>
其墓而不得則於其近者求之堂而不廟時舉而不䙝<lb/>
非禮之以義起者乎夫知都統之為始祖則二祖之子<lb/>
孫與凡為劉氏者皆知出於一本而不容以不合由是<lb/>
言之則劉氏之裔雖分為數支衍為幾世散為百千指<lb/>
無害其為同也而況二祖之後乎君子謂斯堂設而尊<lb/>
祖之道明斯堂設而敬宗之誼盡斯堂設而收族之義<lb/>
備職方之情其達於禮矣且古之親親者未甞不本諸<lb/>
其身今職方材諝行誼顯于家孚于鄉揚于朝著臺省<lb/>
<pb n="KR4e0120_WYG_031-17a"/>
之間身教之道於斯乎在登斯堂者使皆材諝如職方<lb/>
行誼如職方又遡而求之按察之剛直御史之端諒以<lb/>
至于二祖之友悌則稱為都統之後可以無愧矣茍徒<lb/>
爼豆升降以為祭罇斚酬獻以為燕惡足以盡職方敦<lb/>
本之義哉<lb/>
　　　漳州府進士題名記<lb/>
科舉之制中選者必掲名于榜榜不過一再掲又刻名<lb/>
于梓以為録則傳之四方顯且加久而進士科尤重則<lb/>
<pb n="KR4e0120_WYG_031-17b"/>
又刻名于石樹之國學以示後世其顯且久蓋倍蓰焉<lb/>
國家之重科名如此若四方郡縣人才所自出地又以<lb/>
為國學所立石非觀國遊學者不可得見乃或傚兹遺<lb/>
制立石學宫使凡天下之生于其地遊于其學者皆得<lb/>
知進士之為重是其名與國學同久而其顯也抑人有<lb/>
甚焉然此特有司之事不著于令故科舉之士恒有而<lb/>
兹石不恒建惟文獻之富及政制之周且宻者則有之<lb/>
漳州府有七屬縣縣之附郭者曰龍溪府學之士多龍<lb/>
<pb n="KR4e0120_WYG_031-18a"/>
溪出二學之舉進士者科不乏人有司彚次名氏題于<lb/>
府學之壁自始題至續録閱若干嵗矣吾友姜君用貞<lb/>
來知府事觀于學宫見其粉墨剝落寖不可辨乃礱巨<lb/>
石刻其名以府縣分列以科目年嵗為先後虛其左以<lb/>
俟續刻者寓書京師屬予記予惟國之於士也非獨貴<lb/>
富其身而又顯其名故在鄉選有貢士之名在科甲有<lb/>
進士之名天下之名為尊官顯爵者未甞不藉此以為<lb/>
重及控名責實臺有評省有覈周達無滯者名能官潔<lb/>
<pb n="KR4e0120_WYG_031-18b"/>
清不汙者名亷吏守節不撓者名忠臣而其大者則紀<lb/>
于太常書于景鐘藏于金匱石室天下之所謂名者至<lb/>
于此而後定則所謂官尊爵重者皆不足恃況科目乎<lb/>
夫科目之設將以求賢才為天下用也賢才非天下所<lb/>
常有故嵗計之不過數百藩計之不過數十而鄉計之<lb/>
不過數人於此之中求所請亷能忠節之大者蓋一代<lb/>
而不數見也故為士者非徒榮名之難而令名為尤難<lb/>
此石雖久未足賴以為重也而況有貪汙邪佞者出乎<lb/>
<pb n="KR4e0120_WYG_031-19a"/>
其間人顧將指而議之邪夫士而不能為官為吏為臣<lb/>
不可以名進士人而不亷不能不忠不可以名為人由<lb/>
是言之則無俟乎作養激厲之政亦可以興矣而況有<lb/>
作而激之者邪漳大郡其舉進士為尊官著偉績有兹<lb/>
石所不能載者而其名固在也茍名兹石者皆感厲奮<lb/>
發以亷能忠節為天下用使後之論者求之金匱石室<lb/>
之間則兹石也不益為科目光邪若筌蹄經史梯航科<lb/>
目惟兹石之為慕則其自待於世亦輕矣姜君嘉興人<lb/>
<pb n="KR4e0120_WYG_031-19b"/>
與予同舉甲申進士亷能有文章其在漳捄荒除盜尤<lb/>
以正鄉俗作人才為務非徒為善政者漳之人其亦思<lb/>
無負於君也哉<lb/>
　　　冀州城重修記<lb/>
冀古州名也自九州制廢天下郡縣代有沿革今所謂<lb/>
冀州者𨽻真定府亦古冀域分并州地也州故築土為<lb/>
城環城東北有渠以洩滹沱衡漳諸水每雨急水溢渠<lb/>
不時洩則城為所浸久益圯成化壬寅夏六月雨水大<lb/>
<pb n="KR4e0120_WYG_031-20a"/>
至城自北門迤東至于南門壊者二千二百餘丈州人<lb/>
恟懼哀泣閧不能定莆田李君徳美寔知州事出諭民<lb/>
曰吾在其毋恐惟吾所令乃栅水畚土囊瓦石以蔽水<lb/>
衝水小却迴薄于西門門且壊君露頂跣足籲夭而號<lb/>
忽有棲苴數百乗流而下比及門覆土下墜若與之會<lb/>
者於是木石可藉而施水不得入乃徐决渠澮以殺其<lb/>
勢越三日而水去民相賀曰活我者李侯也癸卯之春<lb/>
沮溺未平君乃議修復會物計費經畧既定告于部使<lb/>
<pb n="KR4e0120_WYG_031-20b"/>
府長下令于州中帥丁男五千餘人俾就役事斷杶榆<lb/>
諸木坎而橜之蒭土瓦甓以次而下下廣上閷屬于故<lb/>
垣樓櫓睥睨俱崇並峙遂嶷然為完城焉自是役之興<lb/>
暘燠以時未浹月而工畢畢之夕大雨如注民賴城以<lb/>
益安大夫士能詩者皆賦而頌君尤欲刻之金石以紀<lb/>
嵗月乃屬君鄉人刑部主事林君俊以請于予夫所貴<lb/>
乎守令者能衛民生捍民患以為之父母者也水患之<lb/>
至民之死生聚散皆繫乎城城存而後民有所恃故曰<lb/>
<pb n="KR4e0120_WYG_031-21a"/>
城所以盛民也然則捍菑補敝之責非守土者其誰望<lb/>
哉菑患之至出乎天數然必修人事以備之應變於倉<lb/>
卒之時而圖安於千百載之後則雖患而不為甚矣蘇<lb/>
文忠公在徐水患既去以為河之塞不塞天也乃修其<lb/>
城曰水雖復至不能以病徐也是之謂以人事備天數<lb/>
滹沱之為冀患久矣數十年以來去嵗為甚方水之闚<lb/>
城而入也非棲苴之來雖木石填委無所施其力是城<lb/>
之全也亦有所謂數焉然非李君賴衆恊力以為之備<lb/>
<pb n="KR4e0120_WYG_031-21b"/>
水雖少緩未免浸淫之患非其培植修葺俾堅完而不<lb/>
闕亦豈能豫菑備患垂百嵗之利哉且城之設非直為<lb/>
水患計也設險守國之義固於是乎在冀畿輔地干城<lb/>
保障之寄不為不重君之功亦豈但捍菑補敝於旦夕<lb/>
間哉姑記其事如此<lb/>
　　　深澤縣重建廟學記<lb/>
保定之深澤舊有廟學宋元豐間墊于水元祐初改建<lb/>
于城東北隅國朝屢命修治治輒圯比嵗尤甚每春秋<lb/>
<pb n="KR4e0120_WYG_031-22a"/>
祀朔望謁則索葦為廬栅木為門茍簡畢事莫有為逺<lb/>
久計者成化已亥梁侯驥來知縣事顧其地勢鹵瀉歎<lb/>
曰兹不再徙卒無以崇祀興教實惟我責屬初政方殷<lb/>
未究厥志既踰年入會其財無闕用者出試其民無弗<lb/>
聴令者又左右謀其羣大夫士無違議沮事者曰可矣<lb/>
乃相宜卜吉築隰為崇闢溢為閎改舊為新遷廟于故<lb/>
址西南六十步而遷學宫于其隂廟之制為大成殿六<lb/>
楹東西廡之後為庖為庫飾宣聖及四配十哲故像造<lb/>
<pb n="KR4e0120_WYG_031-22b"/>
木主題諸賢爵氏製甆為祭器若干學之制為明倫堂<lb/>
楹數視殿齋東西各減堂楹之二由堂達門皆繚以屋<lb/>
為生徒肄業所堂之北為饌堂楹視齋數又北為廨三<lb/>
區以居學官學之北闢射圃中為射堂楹視饌堂之數<lb/>
蓋自壬寅三月肇工閱嵗而落則癸夘二月也夫孔子<lb/>
之道天下所尊用以為治故廟有祀學有教必先焉而<lb/>
不敢忽今之有司或異乎是其為賞罰黜陟者非錢榖<lb/>
之出納則獄訟之曲直故人悉舉而敺之祀可簡教可<lb/>
<pb n="KR4e0120_WYG_031-23a"/>
畧而簿書期會之務不容以暫廢罔然莫知也其有事<lb/>
乎廟與學者或嵗計弗贏或民力不裕或政事有未優<lb/>
則未免偏廢不舉之弊於是懲其偏而自弛者亦有矣<lb/>
可勝嘆哉是役也節冗儲羡取之于官故財集而民不<lb/>
知出納明慎具有條籍故用侈而人不疑經畫有術施<lb/>
為有序故事舉而他務不廢請令于御史受成于郡守<lb/>
而不私其事故計定而人不見泥分職於丞簿委勤於<lb/>
幕屬叅謀於師儒而不専其力故功成而身不自知其<lb/>
<pb n="KR4e0120_WYG_031-23b"/>
為勞侯之志固可尚而才優於治者亦槩見矣俟字尚<lb/>
徳陜之咸寧人在深澤招流去暴修敝剙始皆有成績<lb/>
為御史所旌而廟學事尤重且勞故記之<lb/>
　<lb/>
　<lb/>
　<lb/>
　<lb/>
　懐麓堂集巻三十一<lb/>
</p>
<p>
</p>
  </div>
<div>
<head>懷麓堂集巻三十二</head> <lb/>
    <p>
<pb n="KR4e0120_WYG_032-1a"/>
欽定四庫全書<lb/>
　懷麓堂集巻三十二<lb/>
　　　　　　　　　　　　明　李東陽　撰<lb/>
　　記<lb/>
　　　中元謁陵遇雨記<lb/>
成化甲辰秋七月中元節例分官助祭山陵予與諭德<lb/>
張君啓昭謝君于喬侍讀商君懋衡李君世賢當赴長<lb/>
景二陵前二日陛辭退微雨予與于喬並轡荷葢以行<lb/>
<pb n="KR4e0120_WYG_032-1b"/>
出德勝門土城外啓昭懋衡世賢皆㑹行數里雨頗急<lb/>
下馬憩野寺茶里至清河少霽再憩再作午後至沙河<lb/>
河橋半圯壅土度馬馬上觀巖壑間片雲起輒雨脚如<lb/>
注明晦殊狀登至昌平縣學唐教諭玉率諸生冐雨迎<lb/>
便宿劉諫議祠後堂予與世賢牀于東壁與懋衡于喬<lb/>
對宿啓昭宿城西别館以詩寄之答焉入夜潦透壁及<lb/>
我牀下予亦苦衾薄乃與世賢移卧前室雨不止明日<lb/>
益急都指揮杜侯山來饋食往訪之遂㑹啓昭入山山<lb/>
<pb n="KR4e0120_WYG_032-2a"/>
橋危滑馬歴磵度沙礫中暮扺陵廬駙馬蔡公孟陽攝<lb/>
祀事遣使饋菓問其使云比至沙河河漲橋壞舟而濟<lb/>
予輩愕眙久之夜半入陵祀已服盡沾濕上馬穿林薄<lb/>
中歴鄉所渡磵水淙然有聲出陵門數里風驟作前後<lb/>
籠燭數十盡滅晦不辨色遂失道林水雜風雨聲若虎<lb/>
豹號噭響振山谷主僕朋侣咫尺不相應惟聞墮阬塹<lb/>
者相屬予與懋衡世賢進退無據自度恐不免時尚餘<lb/>
一燭隱隱見前騎有躍湍口以度者予輩引馬隨之毎<lb/>
<pb n="KR4e0120_WYG_032-2b"/>
一馬躍首没波内蹶起勢始定又數里乃得路入昌平<lb/>
水深尺餘予先入祠懋衡世賢繼至予誦紀難詩有思<lb/>
親望闕語二君愀然曰此豈君賦詩時邪是夕于喬啓<lb/>
昭皆宿别館又明日㑹京府推官薛秉儀官邸酒數行<lb/>
五人者先至沙河北岸人積立如蟻予與吏部侍郎耿<lb/>
公好問户部侍郎李公文盛禮部侍郎謝公大韶兵部<lb/>
侍郎阮公必成刑部侍郎何公廷秀工部侍郎賈公廷<lb/>
傑大理丞楊公貫之列坐沙際官渡無舟惟兩漁舟出<lb/>
<pb n="KR4e0120_WYG_032-3a"/>
没濤浪貫之募吏問予南岸呼舟徑濟舟人利索錢呼<lb/>
不時至至則衆競趨舟舟欹輒覆墮渚水屢覆乃一濟<lb/>
濟不過五六人人望升舟者如登仙攀企不可及諸公<lb/>
僅以身濟僕馬皆限岸北予登一敝舟啟昭携一僕繼<lb/>
入時舟已載三人至中流水急甚回視舟尾有二人竊<lb/>
附縋著水中舟掣不得濟乘流下數十丈勢危甚前有<lb/>
洲旋繞若相迓者舟乃抵岸予與諸公坐岸南貫之出<lb/>
梨餅為野饋忽有一𨽻溺死衆號呼相顧皆慘沮無人<lb/>
<pb n="KR4e0120_WYG_032-3b"/>
色舟人驚㪚不復渡予有黠吏以一馬濟復往取馬予<lb/>
自引鞚待之少頃又濟一馬予與啓昭皆空乘無鞍靮<lb/>
吏亦袒跣引馬入村店牖間稍稍見諸公皆獨乘馬過<lb/>
良久于喬懋衡世賢繼濟復相賀僕馬猶有未濟者時<lb/>
日已暮去清河尚四十里予計欲稍前議未决予輒上<lb/>
馬衆乃追及夜至清河舊館爇火晚食予憊甚徑卧雨<lb/>
猶淅淅下未絶又明日始霽還至家晝漏下數十刻矣<lb/>
家君聞水漲殊廢寢食予至乃就食食畢後渡者始至<lb/>
<pb n="KR4e0120_WYG_032-4a"/>
云前夕赴祀時後屋東壁陡壞葢昔所置牀處也因以<lb/>
詰世賢更相賀云自予入官二十餘嵗嵗四三祀予與<lb/>
其六然未有若是險者夜行失道險一也移牀而壁壞<lb/>
險二也以敝舟渡急流險三也失道之險啟昭于喬不<lb/>
與敝舟之險懋衡世賢于喬不與壞壁之險世賢之外<lb/>
皆不與而予實兼之三者之中惟渡河尤甚其不至于<lb/>
顛躓者僅一髪而寒饑勞憊之狀弗論也夫遭盛時遊<lb/>
近地舉吉禮而乃有是阨天下事固不可預計哉君子<lb/>
<pb n="KR4e0120_WYG_032-4b"/>
守身蒞事惟所當為不可以夷險易志然亦有義以處<lb/>
之夏屋非巖墻類固無庸議獨終祀時若憩陵廬待明<lb/>
發必無道路之虞渡河時能返駐昌平俟水勢稍殺擇<lb/>
利以渉必無波濤舟檝之恐此二事葢有遺悔焉盡人<lb/>
事乃可以諉天數茍充是志雖行之天下可也因作記<lb/>
以自戒且諗諸同行諸君子<lb/>
　　訓成堂記<lb/>
先皇帝御極之年今太常少卿兼翰林侍讀新喻傅公<lb/>
<pb n="KR4e0120_WYG_032-5a"/>
以檢討初命滿三載吏部奏考上上例得勅贈厥考妣<lb/>
曁於元配咸有秩號而厥孝之制若曰爾敦德履善訓<lb/>
成厥子實為我近臣茂著嘉績惟爾之功宜贈爾徵仕<lb/>
郎翰林院檢討公拜受於廷奉而歸伏讀其辭感君德<lb/>
父訓所在欲識於不忘乃摘制辭之要大書而揭於堂<lb/>
曰訓成而屬諸東陽曰請為瀚記之惟國家建學施教<lb/>
縣科目以待俊賢推其意固欲家教而人役之也然究<lb/>
其成者則有限賢父兄之於子弟亦然豈力不至哉葢<lb/>
<pb n="KR4e0120_WYG_032-5b"/>
人之有文學行誼必闗氣運如鳯凰芝草世不可以多<lb/>
得使天下皆賢則堯舜之世有臯䕫而無共兠矣雖於<lb/>
家也亦然然君不可以不教其臣父不可以不訓其子<lb/>
而徒諉諸莫之致孔庭詩禮之訓虞庭典樂之教皆是<lb/>
義也今天下之選重於進士惟翰林則有甚焉葢職文<lb/>
字敷治道以極乎燮調參贊之任此其人必豫養素教<lb/>
儲之數年而發之一旦然後為稱固國之教而其訓之<lb/>
出於家者亦焉可誣哉東陽與公同進士又同入翰林<lb/>
<pb n="KR4e0120_WYG_032-6a"/>
久且厚愚不能友天下士知文與行如公者誠不可多<lb/>
得也今天子右文新化公以儲官舊臣日侍講幄其在<lb/>
史局纂述功德傳之無窮又以其餘造就吉士贊作人<lb/>
之化其績益成於前矣夫臣之於君必思稱其教故曰<lb/>
濟濟多士文王以寧子之於父必思成其訓故曰夙興<lb/>
夜寐無忝爾所生感恩報德人心所同而賢者之責為<lb/>
尤備公於斯堂惡可以一日而忘哉公弟潮亦舉進士<lb/>
為中書舍人其子元抱藝就試亦將有榮焉繼斯堂而<lb/>
<pb n="KR4e0120_WYG_032-6b"/>
作者尚未已兹其始也昔宋梅詢取賜詩名其堂曰有<lb/>
美時則有若歐陽修者為記今公所得有重於彼而文<lb/>
弗足以發之豈非記者之責哉<lb/>
　　　寧海俞氏祠堂記<lb/>
寧海俞氏本汴人宋南渡時徙浙之嘉興元至正間仁<lb/>
九處士始遷寧海國朝洪武末仁九之子禮一辟方氏<lb/>
之禍深自沉晦乃徙于縣西梅村里居焉居旣定欲創<lb/>
為堂以祀四世祖考未就而卒其子仲玉追念先志乃<lb/>
<pb n="KR4e0120_WYG_032-7a"/>
於居之左卜地一區為堂四楹奉主其中其旁四楹為<lb/>
庫以藏遺書衣物度凡祭器又置祭田若干畆以共祀<lb/>
事嵗時率婦子以祭出入必告至正朔望必造而祭焉<lb/>
旣又因其子鄉貢士穩上京師請予記刻石于堂以遺<lb/>
其子若孫夫聖人之於人子必教之以養曰不能養不<lb/>
足以稱為子没而不能養則為䘮服以教之服除而不<lb/>
能繼則又為祭祀以教之曰不能服與祭不足以稱為<lb/>
子是皆因人情之不能已者為之非有强而使之也然<lb/>
<pb n="KR4e0120_WYG_032-7b"/>
其服止於四世而祀亦止於四世葢曰人之情有疏戚<lb/>
逺邇於此而不為制則泛而不專不專之弊均於不能<lb/>
盡故節而制之以歸于中然四世而上以次而祧下以<lb/>
次而續則雖有制而可以至於無窮是以聖人之教可<lb/>
以行之萬世而無弊也顧今之人多薄而少厚故不患<lb/>
其過而恒患其有不及然則能舉是禮者非獨自盡亦<lb/>
可以勵俗矣俞氏之先所可知者在宋其所由徙在元<lb/>
更世閲代之際其譜今不失宗族之不絶者亦甚危矣<lb/>
<pb n="KR4e0120_WYG_032-8a"/>
不及其存而圖之豈人子之心哉但其親盡而情疏者<lb/>
吾不得而强也則情未疏親未盡吾之所得祀者又可<lb/>
以一日緩哉禮一之貽謀仲玉之肯構皆所謂孝無倍<lb/>
乎聖人之教矣若簠簋籩豆儀文度數之等葬以士祭<lb/>
以大夫者亦聖人之制君子之所得自盡也穩之爵其<lb/>
始自兹矣則其亢宗崇祀亦將益盛而所以遺其子孫<lb/>
者亦寧有旣哉<lb/>
　　　鎮原縣廟學重修記<lb/>
<pb n="KR4e0120_WYG_032-8b"/>
鎮原縣在國初𨽻慶陽府後改𨽻平涼縣舊有學不知<lb/>
其所由建歴元而廢洪武二十年縣丞鄭旺於舊址重<lb/>
建正統以來知縣李寧蔣泰張仲芳主簿陳興馬良教<lb/>
諭段清訓導馬貞相繼修葺久復就圯成化甲辰武昌<lb/>
徐侯鏞以御史謫知縣事慨然有意於此㑹嵗大侵民<lb/>
不堪命方急賑貸未暇也按察副使婁君謙嘗以謂侯<lb/>
侯謝曰鏞曷敢一日而忘是役哉越三年丙午修豫備<lb/>
倉掘地得藏錢甚富侯盡籍于公以代民税共官用因<lb/>
<pb n="KR4e0120_WYG_032-9a"/>
謂其師生曰此天所以相吾志也乃請于巡撫都御史<lb/>
鄭公時給價庄物修廟及學拓地增制木石甎瓦以為<lb/>
材型冶髹繪以為具繩度構結礱斲裝飾以為工指畫<lb/>
旣定規制亦舉有成事矣侯改知臨潼郭侯釗來代乃<lb/>
曁縣丞王瑞等白諸巡按御史武君清繼成之縣人若<lb/>
真定府知府張侯琡及致仕訓導范忠等若干人國子<lb/>
生張泰等若干人縣學生張塘等若干人僉謂吾邑僻<lb/>
處邊徼有此盛舉不可無述乃以書扺予請為記竊惟<lb/>
<pb n="KR4e0120_WYG_032-9b"/>
綱常之道人心所同其有備不備者氣禀習俗之異爾<lb/>
氣禀出乎天習俗則繫乎所處之地與所接之人故聖<lb/>
人立教必有典則制度以為凖又為之條格器具以抑<lb/>
其過誘其不及導其嚮方使不惑於他岐示其瞻仰使<lb/>
有所慕而不怠羣其居處使得專其業而不遷夫然後<lb/>
不為氣習所移易而性可復也孔子不得位道不行於<lb/>
時而著書立訓所以為典則器具者皆備於是乎有利<lb/>
器之喻有居肆之説志道游藝之序學文修行之法雖<lb/>
<pb n="KR4e0120_WYG_032-10a"/>
萬世之久四域之逺人億兆之不同然從則善違則惡<lb/>
一也則凡囿於斯教者惡可不致力于廟貌祭祀之間<lb/>
以為瞻依嚮往之地哉學與廟之不可偏廢葢如此鎮<lb/>
原之地服弓矢業耕牧累歴世代以入于熙皥之治登<lb/>
甲科而名仕版者不乏也又有賢有司陳力宣化亟起<lb/>
而作之非其民與仕之慶哉夫居良肆操利器得工師<lb/>
以為之依歸而業終不就則士之責也矧秉彛好德出<lb/>
乎其性其所為業有大於彼者又將以奚諉乎哉請以<lb/>
<pb n="KR4e0120_WYG_032-10b"/>
是為諸士子勸是役也廟有大成殿徙于舊址西北五<lb/>
丈為間五左右有廡為間各十聖賢有像惟廡像皆新<lb/>
設其數百有九前有㦸門又前有櫺星門有厨有庫庫<lb/>
有簠簋罏爵及凡祭器為數百八十有五學徒于殿後<lb/>
有明倫堂為間七有日新時習二齋前有學門後有饌<lb/>
堂間各三有號房間二十凡費以緡計者千二百有竒<lb/>
皆給諸藏錢而官與民不與焉徐侯字用和起己丑進<lb/>
士其謫也以言事故今天子即阼用大臣薦擢知淮安<lb/>
<pb n="KR4e0120_WYG_032-11a"/>
府優仕學慎操履葢所謂良有司云<lb/>
　　　南隱樓記<lb/>
翰林侍講王君濟之謂予曰吾黨有業景荂氏世居吾<lb/>
洞庭之山已而遷于蘇城閶門之南壕因名其所居為<lb/>
南隱樓著志也葢洞庭之為山居奥區限洪波風濤洶<lb/>
湧若不與寰境相接顧人稠地陿閲嵗月而長子孫者<lb/>
不仕于京師則㪚而商于四方蹤跡所至殆遍天下而<lb/>
景荂世守隱業至遷其居而不失若蘇之為城也稱繁<lb/>
<pb n="KR4e0120_WYG_032-11b"/>
華之地其最繁且華者莫如閶門天下之仕者商者旅<lb/>
而游者舟檝鱗次貨貝山積喧閧嚚笑之聲窮晝夜不<lb/>
絶而景荂構一樓藏古書名畵與左右處客至與語去<lb/>
輒掩闗而卧州之人葢有不識其面者今老矣無復有<lb/>
外慕矣於是人皆以南隱人稱之遂定名焉夫茍有慕<lb/>
乎外則雖險僻如洞庭者不害其能仕與賈茍無外慕<lb/>
則雖繁麗喧閧如閶門者亦不為隱害人之出處顯晦<lb/>
固不繫于所處然哉然景荂之志猶有所慕葢聞世之<lb/>
<pb n="KR4e0120_WYG_032-12a"/>
所謂學士大夫者慕其名願得其文辭以傳于家書札<lb/>
僕僕不逺數千里前後相屬以請于吾欲有以致之是<lb/>
其為慕亦士之所有事非害乎隱者而或者亦有以成<lb/>
之也吾用是致之請記其所以名予嘗泊舟閶門一再<lb/>
宿已不任其繁欲辟之而不可得又嘗遊周山夜過具<lb/>
區望洞庭杳若蓬萊弱水之不可以即其景物之相去<lb/>
固若是逺也乃聞有山居市徙而世以隱名者心實異<lb/>
之以為古所謂大隱者果有其人乎而久未之見也因<lb/>
<pb n="KR4e0120_WYG_032-12b"/>
次其説以為記<lb/>
　　　曾文定公祠堂記<lb/>
宋曾文定公子固居建昌南豐舊有書院在縣西奉親<lb/>
坊後因以祀公寳祐中郡守楊瑱建祠迎旴門外叅知<lb/>
政事陳宗禮為記元元統初公族孫元翊祠于臨川虞<lb/>
學士伯生為記季世兵燬無復存者國朝嘗建先賢祠<lb/>
于南豐縣學公實與祠而弗專也景㤗間訓導汪綸始<lb/>
即河東山麓公舊讀書巖為亭名之曰曾巖祠亭成化<lb/>
<pb n="KR4e0120_WYG_032-13a"/>
壬寅無錫秦君廷韶來知府事慨其祠宇卑乃命知縣<lb/>
李昱相地庀物即巖之東而重建焉背山為堂堂左右<lb/>
鑿石闢地為東西廡前為門屋屋之前疊石為洞洞之<lb/>
前因危石為階五五級下屬於池池之上為橋以達於<lb/>
衢其旁則别為亭亭右折數歩則書巖故地也甲辰春<lb/>
工始告畢於是命公子孫領祀事而時謹觀之謂不可<lb/>
以無記走書京師請予記夫所重乎立言者必能明天<lb/>
下之理載天下之事理明事盡則其言可以久而不廢<lb/>
<pb n="KR4e0120_WYG_032-13b"/>
經傳之學弊而詞章作其所著作能述事明理以翼聖<lb/>
道禆世治君子有取焉其言不足重輕無所益乎為言<lb/>
矣若從衡權謀異端之説其背戾聖道又可論也乎古<lb/>
之所謂著述者自六經迄於孟氏若韓子不免為詞章<lb/>
之文而所謂翼道禆治則有不可揜也宋盛時以文章<lb/>
名者數家予於文定公獨深有取焉者葢其論學則自<lb/>
持心養性至於服器動作之間論治則自道德風俗之<lb/>
大極於錢榖獄訟百凡之細皆合於古帝王之道與治<lb/>
<pb n="KR4e0120_WYG_032-14a"/>
而凡戰國秦漢以來權謀術數之所謂學佛老之所謂<lb/>
教一切排斥屏黜使無得以亂其説者其所自立非獨<lb/>
為詞章之雄也且韓子去孟子已數百嵗無師傳授受<lb/>
之緒其言之立世固以為難公之生嵗又數百而獨見<lb/>
超詣去邪歸正於治有禆而於道不為無益則其言愈<lb/>
難而其繫於天下亦重矣夫有功于天下則國祀之有<lb/>
功於鄉則有司祀之孟子而上無俟論矣予於廟之祀<lb/>
得韓鄉之祀得歐陽諸公如公之賢固天下之祀不可<lb/>
<pb n="KR4e0120_WYG_032-14b"/>
闕者而况其鄉哉而况其子孫也哉楊填與賢之心元<lb/>
翊尊祖之義於今殆兩得之而無宗禮伯生之文以紀<lb/>
事垂後予於公不能無慨於兹祠也秦君當世士好古<lb/>
而文於其所嚮可以觀政矣<lb/>
　　　岳州府新築永濟隄記<lb/>
岳州府城北十五里有磯曰城陵當川廣雲貴之衝官<lb/>
所置有驛有巡檢司有逓運河泊二所凡朝所遣使有<lb/>
事於西南諸藩牧伯而下方巡嵗代及執事役夫之宣<lb/>
<pb n="KR4e0120_WYG_032-15a"/>
教布令商賈民庶之徃來胥此焉集其為地至要也顧<lb/>
其西則長江奔流衝囓無定東則白石翟家二湖所滙<lb/>
地勢卑墊毎夏秋際洞庭江漢與二湖合浩蕩掀播茫<lb/>
無畔涯舟行則多限風濤或累信宿陸行則巡山歴澗<lb/>
紆廻三百餘里艱阻萬狀人甚苦之前知岳州府眉山<lb/>
呉侯行驗欲築隄構橋以得代弗果福清戴侯某繼守<lb/>
始就二湖口構木為梁頗利病渉但冬置春設嵗費煩<lb/>
擾利與勞不相直成化癸卯弋陽李君文明知府事事<lb/>
<pb n="KR4e0120_WYG_032-15b"/>
旣就緒乃命築土為隄長四千丈廣二丈緣地勢為平<lb/>
髙者七八尺隄成名曰永濟傍夾樹栁二萬以固積壤<lb/>
又鑿巨石于華容之層山為橋二于舊所置梁處廣二<lb/>
丈髙倍半長五倍之下可容舟橋成名其南與隄同其<lb/>
北曰廣通復慮水漲則舟不能出入乃倣規運河甃石<lb/>
為閘于二橋之北廣五丈髙丈有二尺長加髙之三尺<lb/>
架木梁以通車馬建亭列室以為官屬迎候之地而隄<lb/>
之事始備葢始于甲辰十月越一年丙午某月為工二<lb/>
<pb n="KR4e0120_WYG_032-16a"/>
十有七萬金三千餘兩而成初城陵居民與水髙下依<lb/>
山並磯以附市集至是乃募民俾自占隄築土架屋市<lb/>
貨咸湊煙火相接户累數百無復有轉徙慮隄東隰地<lb/>
舊為萑荻之區者恃其障蔽漸可耕藝以頃計者要其<lb/>
成可至數百云夫隄堰之制起於中古所以障蔽水患<lb/>
為田壤計鮮有專為道塗設者然民之生夷險勞逸亦<lb/>
惟所在而為之利獨田也哉城陵之險惟道塗最急今<lb/>
易水為陸縮逺為近就平夷而脱危阻其利可知也甚<lb/>
<pb n="KR4e0120_WYG_032-16b"/>
者變槎居為市集化棄地為膏沃又昔之所未有者葢<lb/>
一舉而數利兼焉古稱更舊政者不十倍利則不必興<lb/>
有如是役亦可以興矣且其費必公出工必傭致慮定<lb/>
而事動期尅而功集改聽易視而民不知微李侯之賢<lb/>
其曷克臻兹哉隄以永濟名者自唐已有之今名存實<lb/>
廢不可復考是隄也呉侯之志戴侯畧施之李侯實大<lb/>
成之嗣是以往如數侯者異時而同志則斯名也其亦<lb/>
可以稱情矣乎李侯名鏡舉已丑進士歴刑部員外郎<lb/>
<pb n="KR4e0120_WYG_032-17a"/>
亷明平恕修學校飾公宇百度具作而隄之功為多佐<lb/>
是役者某官某請予記者山東叅政鄧君宗器四川按<lb/>
察副使柳君拱之及其卿大夫也<lb/>
　　　宿州符離橋月河記<lb/>
宿州符離橋月河者户部左侍郎白公所闢以殺河勢<lb/>
者也葢自𢎞治二年秋河決原武支流為三其一決封<lb/>
丘金龍口漫于祥符長垣下曹濮衝張秋長隄其一出<lb/>
中牟下尉氏其一汜濫于蘭陽儀封考城歸德以至于<lb/>
<pb n="KR4e0120_WYG_032-17b"/>
宿彌衍四出不繇故道禾盡没民溺死者甚衆守臣聞<lb/>
于朝詔廷臣舉可任兹責者公自南京兵部改命兹職<lb/>
至則金龍已塞因隄而南之又導中牟之𣲖于淮然河<lb/>
之大者未洩也復舉兵部郎中婁君性于南京會于宿<lb/>
遷諮議旣恊徧視原隰得廢渠于小河口東與泗接詢<lb/>
諸耆民咸曰引汴而通之則河勢可殺退而稽諸典籍<lb/>
得之書曰灉沮會同傳曰灉即汴沮即睢今睢尚名州<lb/>
而宿有睢寧驛淮亦有睢寧縣則知小河之為睢也遂<lb/>
<pb n="KR4e0120_WYG_032-18a"/>
浚而西抵歸德飲馬池諸口以受汴中經符離橋見其<lb/>
庳不能檣舟且水為所阨故横不可制乃為月河於橋<lb/>
南禹廟之下長三百八十丈廣十三丈深二丈五尺旣<lb/>
又以其地當驛涂為機于梁水涸則設以通輿馬又病<lb/>
河勢多曲徑其折而疏之為月河者十有四為丈殆萬<lb/>
餘又緣河為隄七百里塞決口三十六由是汴入睢睢<lb/>
入泗泗入淮以達于海復古故道梁宋之地没于河者<lb/>
復為良田植藝交作貿易駢集固小河之利亦月河洩<lb/>
<pb n="KR4e0120_WYG_032-18b"/>
之也凡河之費取于邊儲之價及有司之藏夫取于旁<lb/>
近州衛之籍而是河也用銀五百兩夫三千五百人量<lb/>
地授役廪食苃息老弱者稍節其力病則遣之歸而責<lb/>
代其家若其夫之長工始于三年五月望日至八月望<lb/>
而成助材用者鳯陽知府章鋭經理其事者推官李渭<lb/>
知州萬本州同知馬慶判官王玫主簿傅林指揮陳鑑<lb/>
陳安梅元巡檢劉貞倉副使張惟益皆受役于婁君而<lb/>
公實總之以要其成焉嗚呼河之為患自古有之漢以<lb/>
<pb n="KR4e0120_WYG_032-19a"/>
後决無常時治法亦異葢有塞有浚有疏而疏之説勝<lb/>
國朝凡四决後為張秋都御史徐公有貞治之有撓其<lb/>
義者曰不能塞河而顧開之耶使者至徐出示二壺一<lb/>
竅五竅者各一注而瀉之則五竅者先涸使歸而議决<lb/>
此白公之所親聞者也金龍之决山東以為憂而河南<lb/>
復慮其塞兩議之弗定亦久矣白公旣從塞議於是培<lb/>
增汴隄又疏其下流如所謂月河者故兩省之民咸宜<lb/>
之疏之效亦明甚矣哉使繼公而治者修廢達滯類觸<lb/>
<pb n="KR4e0120_WYG_032-19b"/>
而葺之河之患可以終息漢之白公不得專一渠之利<lb/>
矣宿學正顔寔學走書京師請紀是河之成故特書之<lb/>
凡為河之功者各有記予不敢悉公名昻武進人丁丑<lb/>
進士今為刑部左侍郎婁君上饒人辛丑進士公舊屬<lb/>
也<lb/>
　　　定州韓魏公祠堂記<lb/>
定州之有韓魏公祠舊矣葢公帥于慶歴卒于熙寧至<lb/>
元豐間州始建祠于學之西偏塑公像而神事之韓康<lb/>
<pb n="KR4e0120_WYG_032-20a"/>
公吕申公繼帥毎釋奠孔子廟畢必率僚屬弟子置祝<lb/>
設幣奠諸祠下後數年知安喜縣衡規詢公遺事三十<lb/>
條繪于祠之廡間公子忠彦繼帥遂成之元祐間從學<lb/>
正吕通等二千人奏以廟額載諸祀典逮于勝國亦頗<lb/>
因之嵗久祠壞有司莫能治成化甲辰知州裴侯泰改<lb/>
建于孔子廟東為堂四楹髙亢疏達夐出前度以嵗春<lb/>
秋修祀事學正是經等遣諸生走京師請予記初公為<lb/>
帥時定州兵恃衆作怨欲譟于城下公用軍法勒習誅<lb/>
<pb n="KR4e0120_WYG_032-20b"/>
其尤無良者士死戰則賻恤其家京師遣卒戍保州道<lb/>
路喧擾公悉留不遣以素教者代之行嵗㓙河决官責<lb/>
隄防材用司農又出金幣使民均售民愈急公發廪賑<lb/>
之為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>舍饘粥活饑民七百萬於是訓兵勸稼置學建<lb/>
師而定乃大治當是時西北多事始詔魏源鎮定並用<lb/>
儒帥定之帥領定保深祁四州廣信安肅順安永寧四<lb/>
縣而定實居之民之德公者尤深故雖閲代歴世而君<lb/>
子之澤終不可諠也然則堂而祠之以附于禦災捍患<lb/>
<pb n="KR4e0120_WYG_032-21a"/>
勤事定國之典亦惡可少哉噫才之在天下何其難也<lb/>
幹力宣化之能授之大任輒撓棟折鼎而不能舉廟廊<lb/>
經濟之器而親民社領錢榖其於燭照數計之細或有<lb/>
遺焉故黄覇佐頴川治行最天下而名以相損蔣琬為<lb/>
廣都不治諸葛武侯以為非百里才魏公治州鎮德教<lb/>
旁洽政令畢舉及佐天子安社稷危疑嫌隙交集乎其<lb/>
前擔負調幹不動聲氣而天下定詩不云乎左之左之<lb/>
君子宜之右之右之君子有之非公之賢其孰能與於<lb/>
<pb n="KR4e0120_WYG_032-21b"/>
此天下之名賢碩輔必闗乎氣運宋固多賢程子獨稱<lb/>
公為間氣是其靈在天下固有不隨死而亡者英廟之<lb/>
配昭勲之像特一代之著耳若其所統之故地所馭之<lb/>
遺民感慕尊奉出乎其心者公之歆饗昭格豈能已于<lb/>
兹邪公嘗知魏州魏亦有祠司馬文正公為記稱狄梁<lb/>
公祠記出李邕馮宿以為愧東陽何人而敢為公役乎<lb/>
裴侯勤民事有惠在州景仰先哲寔予心之同然者是<lb/>
不可以不記<lb/>
<pb n="KR4e0120_WYG_032-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_032-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻三十二<lb/>
</p>
<p>
</p>
  </div>
<div>
<head>懷麓堂集巻三十三</head> <lb/>
    <p>
<pb n="KR4e0120_WYG_033-1a"/>
欽定四庫全書<lb/>
　懷麓堂集巻三十三<lb/>
　　　　　　　　　　　　明　李東陽　撰<lb/>
　　記<lb/>
　　　武昌府學重修記<lb/>
武昌舊有學在府治東南北直布政司葢自宋慶歴建<lb/>
學時已有之而重建于國朝正統間久寢頺敝今天子<lb/>
嗣位之初湖廣左布政使張公公實蒞政于兹間以月<lb/>
<pb n="KR4e0120_WYG_033-1b"/>
朔偕藩臬諸公謁廟至學感而言曰夫學舍至此吾輩<lb/>
之責也謀于巡撫都御史鄭公巡按御史史公請新之<lb/>
乃發官帑得贏貲若干兩曰此足吾用藉民之有力者<lb/>
若干輩曰此任吾役又簡其官屬之賢者數人曰此辦<lb/>
吾事刻日就役撤明倫堂之舊而新之為間五其崇三<lb/>
丈直前為綽楔題曰禮義其後建小臺名曰望魯臺後<lb/>
為一亭曰仰髙堂左右四齋為間皆三而兩翼各增其<lb/>
一東齋之後廣學官之廨曰履素西齊之後為齋沐之<lb/>
<pb n="KR4e0120_WYG_033-2a"/>
所曰精白又西為㑹饌之堂又西為號房房八聨以間<lb/>
計者百四十惟孔子廟規制宏偉不敢輕議興革乃飾<lb/>
其垣楹增堂之髙數寸前其池楯其四旁又前有㦸門<lb/>
為扉六其東為神厨西為神庫又於大門之外為堂曰<lb/>
聚德又南為方橋三中為神道左右為通衢經始于𢎞<lb/>
治已酉之冬曁庚戌之秋而成其始則材石山積工徒<lb/>
魚貫旁午交錯莫知所定旣其成也金碧髹堊崝嶸絢<lb/>
爛離立交映蔚為巨觀者殆不知其所繇致也昔者聖<lb/>
<pb n="KR4e0120_WYG_033-2b"/>
人作宫室以為民用其利甚博有闕庭而後可以朝㑹<lb/>
有宗廟而後可以祭饗有廨署而後可以行政令有學<lb/>
校而後可以為教誨肄習之地是故道法兼用本末具<lb/>
舉茍二者不得兼焉與其藻飾以為重慿藉以為華而<lb/>
不得其實曾不如茅茨土堦者固足以朝諸侯除壞掃<lb/>
地者固可以奉鬼神棠隂之苃可以聽訟綿蕝之區可<lb/>
以議禮而奚必以宫室為哉學之為政實兼廟祀廨舍<lb/>
而有之所繫甚重而政之廢亦莫此若者葢非特業習<lb/>
<pb n="KR4e0120_WYG_033-3a"/>
之荒落乃并其居處而忽焉以為政不在是嗚呼是豈<lb/>
知政者哉湖廣大藩武昌首郡國家漸㴠育教之澤餘<lb/>
百斯年軌文章紱之盛不待北學于中國而孔子之道<lb/>
明矣是其學政所繫不亦有徵而可使弗繼乎哉張公<lb/>
以春秋舉進士績學翰林歴著聲跡今日之事足徵所<lb/>
尚而吾藩諸賢大夫實左右之良有司又奉而成之其<lb/>
於聖天子維新之化不為無助矣凡學之為師為弟子<lb/>
者居其室盍思盡其業睹人之功盍亦思所以稱其志<lb/>
<pb n="KR4e0120_WYG_033-3b"/>
哉始是役者江夏知縣魏宏武昌府指揮劉能及義官<lb/>
李寅而終之者知府昌君政也訓導梅某輩及其諸生<lb/>
致書京師請予言以紀其成故書之<lb/>
　　　端友齋記<lb/>
錫山盛舜臣氏性好硯尤喜端石嘗得於從父都憲公<lb/>
又購諸好事者凡四方求名工斲為鐘鼎黼黻之形請<lb/>
予及諸學士為銘意不可狎視也構一齋以貯之名之<lb/>
曰端友齋而重請記于予予曰何義也舜臣曰虞聞硯<lb/>
<pb n="KR4e0120_WYG_033-4a"/>
者昔人所謂四友之一也而端者義之正也虞將與之<lb/>
處而比德焉者也予笑曰有是哉若是則器可以友視<lb/>
而地可以名取也曰人必有所用食飲居起百凡之用<lb/>
皆器也德性之所資氣習之所賴以成有不可以朝夕<lb/>
離者然則雖友之云可也古之人弓劍有銘盤盂有書<lb/>
席必正坐割必正食佩琮以象方中矩以為歩固也以<lb/>
至于泉盗者不飲蒿邪者不食木惡者不息几曲者必<lb/>
斬被不正者必却惡其名而實則避之安所往而不用<lb/>
<pb n="KR4e0120_WYG_033-4b"/>
其極哉虞少也癖頗事于辭藻翰繪之間宜不得不資<lb/>
於所謂四友者其三葢日代月易不能久與之俱久要<lb/>
而不忘者莫如硯而硯之出于端者名莫加焉虞之有<lb/>
取乎兹友者非獨其器且以名故也予曰然則名為硯<lb/>
而又假諸四者之形何居曰硯者吾用之所切而用不<lb/>
止是故假諸有用者而為形鐘鼎者吾之所不能有也<lb/>
黼與黻者吾之所未始與見焉者也而取之取其形而<lb/>
歸之吾名則凡器之有用者皆友也皆友之端者也使<lb/>
<pb n="KR4e0120_WYG_033-5a"/>
吾友禄鐘銘鼎被黼黻于廟廊之上用而不失乎正而<lb/>
吾以藝與名託之不亦有終乎予曰天下之友端而可<lb/>
取者亦多矣子不往資焉而顧假諸物誠知非賤人而<lb/>
貴物亦好竒之過也曰虞葢慮夫天下之人髙者不我<lb/>
就卑者不我益疎者不可親而親者或流於狎也故不<lb/>
得已而取焉若以竒為虞好固不可得而辭也予謂其<lb/>
言辯而理旣不可屈且不能無取焉姑記其事使刻諸<lb/>
齋壁於所謂友者勵其端以考乎其終若觀者謂予為<lb/>
<pb n="KR4e0120_WYG_033-5b"/>
駁雜無實以成其不中之戲則吾亦過矣<lb/>
　　　潮州府復三利溪記<lb/>
潮州府舊有三利溪葢自海陽附郭而西歴掲陽潮陽<lb/>
以入于海其間迤邐曲折若千里三縣利之溪是以名<lb/>
正統間大水為泥沙所堙天順間朝廷修大明一統志<lb/>
而名不載是其利之廢久矣𢎞治初永州周君萬里來<lb/>
知府事病民之往來三縣者肩任背負利不償力怨聲<lb/>
載塗環海而行則顛風怒濤多墜不測乃詢諸故老得<lb/>
<pb n="KR4e0120_WYG_033-6a"/>
是溪議修復之命屬吏籍丁夫具畚鍤尺計日督以要<lb/>
其成自郭西至于陳橋雲梯崗楓溪諸里水旣告復慮<lb/>
其縮而涸也浚南壕渠韓江之水以益之又築闗置鍵<lb/>
以節啟閉使歴冬夏經旱溢常平而無虞於是耕者沾<lb/>
灌漑商者行者免踣溺數十年之利復于一旦而名亦<lb/>
隨之皆仍稱為三利溪云潮去廣州不甚逺予聞洗馬<lb/>
梁君叔厚稱是溪之利甚博非茍焉塞吏責者吾長沙<lb/>
與永亦地相邇素知周君為君喜而潮人大謹督事謝<lb/>
<pb n="KR4e0120_WYG_033-6b"/>
君某輩謂是役宜有所記請予記乃為之言曰易以利<lb/>
為四德凡卦之象川者必言利渉書成六府始于水而<lb/>
三事亦稱利用利惡可廢哉顧淺于謀國者急功效傷<lb/>
本基則利未獲而已見其害如以水言固有壑鄰以召<lb/>
釁者於是孟子輿司馬遷諸子皆以利為深戒夫聖人<lb/>
言之而賢人以下乃不屑道非以名同而實異故邪守<lb/>
令之職固以利民也民不能自安必藉提警驅使之力<lb/>
而後遂故凡以佚道使民者雖勞不怨也茍玩事廢日<lb/>
<pb n="KR4e0120_WYG_033-7a"/>
一聽其所自為利以至于弊而不能捄亦惡以守令為<lb/>
哉方君之議是溪葢亦有撓之者矣深猷熟計暫廢而<lb/>
大蠲今之民獨非昔之民乎其不曰勞我所以佚我者<lb/>
殆非其情也君之利於兹溪者其有窮乎君名鵬舉戊<lb/>
戌進士歴刑部主事員外郎慎而有為其為府興利除<lb/>
弊為多凡不渉是溪者弗道也<lb/>
　　　平陽府新修利澤渠記<lb/>
平陽府城北舊有利澤渠渠云者漢儒以為水所居也<lb/>
<pb n="KR4e0120_WYG_033-7b"/>
蓋自元中統間始引汾水由趙城縣衛店材堰而東流<lb/>
與霍澗二水合為是渠以漑趙城洪洞臨汾三縣田為<lb/>
畆餘四萬南北計為里百二十有五大德七年地震渠<lb/>
壞至順元年晉寧路達嚕噶齊多爾濟遣翼城知縣張<lb/>
証浚之為汧口五十有二為小夾口十有九為桔橰三<lb/>
為井一編置夫伍以專守䕶毎嵗孟春則浚渠增堰教<lb/>
農興事引漑有法盗次有禁而總其税于官國初天造<lb/>
時渠壞水壅有司久弗議治民失故利而顧償空税或<lb/>
<pb n="KR4e0120_WYG_033-8a"/>
躬挽水出家貲鑿井以自給嵗旱水鹻則苖弗獲濟以<lb/>
為恒患成化甲辰以來屢嵗大旱人相食盜稍稍起山<lb/>
谷間維時刑部侍郎何公喬新奉勅往視㑹巡撫都御<lb/>
史葉公淇分遣郡縣大加撫貸事旣定詢可以佐荒政<lb/>
者於是知平陽府李君琮曁平陽衛指揮楊輔等請復<lb/>
故渠以通水利二公以為然乃委同知沈誌通判王旻<lb/>
推官楊杲令輔督縣丞葉全百户袁剛募丁壯給日餼<lb/>
出公帑以集材木瓦甓百凡之具引汾於洪洞之西北<lb/>
<pb n="KR4e0120_WYG_033-8b"/>
築壩以斷其流復取霍澗之合流於羊獬嶺鑿地四區<lb/>
窪而級之以為濤洩之地又於髙河築壩二丈窪十有<lb/>
四節啟閉而時漑灌之田旣受沃又引其餘入于城城<lb/>
中人藉以為飲者萬餘室民皆稱利田久蕪不藝者價<lb/>
增至數十倍經始於乙已四月十有八日訖於六月十<lb/>
有八日月再間而成府學教授某某等謂此事重大不<lb/>
可無紀走書京師請予記葢自溝澮不行於天下言水<lb/>
利者不得已於陂堰渠井之間雖非古法亦不失其遺<lb/>
<pb n="KR4e0120_WYG_033-9a"/>
意東南多江湖水易為利故雖旱嵗田不甚槁西北多<lb/>
平原髙陵雨則易洩旱則無所捄渠堰之制尤不可不<lb/>
加之意也汾之為利自漢畨孫已引以漑皮氏汾隂諸<lb/>
縣底柱以東遂不復漕唐韋武鑿渠灌田至萬畆餘今<lb/>
沿汾而下渠堰相接其跡葢未冺也宋史亦稱晉地多<lb/>
土山旁接川谷雨後水濁宜灌漑如程師孟所制皆是<lb/>
物也利澤之設其此類也乎且豐凶固有天數然亦視<lb/>
人事以為重輕春秋襄公二十四年秋書大水冬書大<lb/>
<pb n="KR4e0120_WYG_033-9b"/>
饑者戒不備也故捄於倉卒不若豫於平素使平陽之<lb/>
渠不塞則灌漑所及猶能十一旱暵之害豈若是慘哉<lb/>
然則求三年之艾於七年之病固君子所當深慮也李<lb/>
君之功其亦思所以勿替之哉君括蒼世家予同年進<lb/>
士亷慎子諒得牧民體此特其一事耳按山西志正統<lb/>
間知洪洞縣王彧以此渠久塞嘗引二霍合大澗水為<lb/>
渠亦名利澤今故渠旣浚名當歸其舊而民多稱麗澤<lb/>
渠者并當以利澤為正云<lb/>
<pb n="KR4e0120_WYG_033-10a"/>
　　　重修吕梁洪記<lb/>
徐州有二洪一以州名一以山名山名者曰吕梁吕梁<lb/>
之為洪有二上下相距可五里葢河之下流與濟水㑹<lb/>
于徐以達于淮國家定都北方東南漕運嵗百餘萬艘<lb/>
使舡來往無虚日民舡賈舶多不可籍數率此焉道此<lb/>
其喉襍最要地也洪石獰惡亷利虎踞劍擢陽搤隂齟<lb/>
中僅可下上水勢為所束不得肆則激為飛流怒為奔<lb/>
湍哮吼喧閧見者皆駭愕失度巨䌫弦引進不得寸尺<lb/>
<pb n="KR4e0120_WYG_033-10b"/>
乘流而放瞥掠瞬迭迅不復措手其囏如此鉛山費君<lb/>
仲玉以工部主事督水利于徐顧而歎曰此可以人謀<lb/>
勝也乃循行洪北見其支流水所洩處舊閼以束稿水<lb/>
至則蕩為浮梗以去州縣所具稿嵗至二十五萬以錢<lb/>
輸者加十有三而恒病不足則又歎曰謀之不臧勞無<lb/>
益也乃白諸部長及總漕都御史張公瓚平江伯陳公<lb/>
鋭聚徒給廪輦塊石埴壞疊為長隄百六十有五丈廣<lb/>
五尺而崇不過五尺水小則迫之歸洪河用不涸大則<lb/>
<pb n="KR4e0120_WYG_033-11a"/>
縱之使漫流其上又於隄西築壩二十餘丈以殺湍悍<lb/>
而隄得以不齧又觀於東隄叢石間民困牽輓足不能<lb/>
良歩乃畚瓦礫實其窪隙外以石甃之為夫四百二十<lb/>
有竒又東則甃為長衢為丈七百九十而梁于衢上者<lb/>
三以析牽輓之壅而行者因以為利吕梁之洪歴數千<lb/>
萬年而十去五六君於是有竒績焉然問其役則洪夫<lb/>
之餘力問其費所出則嵗課之贏財問其食所由致則<lb/>
剝載之餘粟而自以經畫佐之未嘗責辦於有司勸假<lb/>
<pb n="KR4e0120_WYG_033-11b"/>
於漕士及往來之商民而所奏減稿束嵗十餘萬民錢<lb/>
至三十餘萬功倍而費益省可謂難矣初君自成化庚<lb/>
子越三年而成西隄任滿當代民交章借君又三年而<lb/>
東隄成君旣報政遷武選員外郎吾友華容劉國紀亦<lb/>
與君有夙昔及知徐州達觀君所營作歎其績不可以<lb/>
無述請予記予復聞于君從子翰林修撰子充者為詳<lb/>
乃為説曰天地之道必賴乎財成輔相然後可以利乎<lb/>
民故唐虞置虞官而益掌山澤佐禹治水周禮以中士<lb/>
<pb n="KR4e0120_WYG_033-12a"/>
為川師掌川澤之名辨其物與其利害其為制不可詳<lb/>
而其職固在也今漕河所經各有分職要害之地則委<lb/>
郎官以總之利害因革惟其所任然不過水道之疏塞<lb/>
如所謂溝逆地泐水屬不理孫者則溽滌之而已矣修<lb/>
治之而已矣若長慮倍力去險為夷因害以為利者詎<lb/>
不甚難矣哉天下事固有一勞而永逸者故茍其利倍<lb/>
于舊則雖殫財力而不惜今以利校之殆不可訾矣然<lb/>
則閲歴代之險而為永久不遷之利者誠可謂之難非<lb/>
<pb n="KR4e0120_WYG_033-12b"/>
邪夫功不必已出惟其有益于民與世繼費君者尚葺<lb/>
而保之則兹洪之益於國愈大而聖天子財成之治不<lb/>
為小補矣君名瑄仲玉其字其為放舟之㕔集夫之營<lb/>
市易之場皆洪事所賴又值嵗歉以餘粟千石賑州民<lb/>
以六百石給漕士亦洪之餘費故附載之<lb/>
　　　漢丞相黄公祠堂記<lb/>
無錫邵國賢知許州首考圖志謂許為潁川故郡漢丞<lb/>
相黄公嘗所治地求其祠謁之無有也因歎曰此史所<lb/>
<pb n="KR4e0120_WYG_033-13a"/>
謂生有榮號没見奉祀者奈何弗繼欲圖建之而州寡<lb/>
隟地間於州治之北東得尼寺焉則又歎曰此不得而<lb/>
彼得之何哉乃驅其徒若干人闢地去穢撤故宇構為<lb/>
堂四楹設主其中嵗春秋仲則率寮屬師生往舉祀事<lb/>
於是公之祠歴數百年而復興國賢復具書抵予曰願<lb/>
為寳記之以告許人施同知文顯上京師又請焉漢之<lb/>
初髙帝以寛仁除苛暴逮文景為尤盛武帝始尚刑法<lb/>
天下騷然終昭帝之世吏競為嚴酷民不堪命當是時<lb/>
<pb n="KR4e0120_WYG_033-13b"/>
公獨以寛和為治及事宣帝久不變雖習律法察民隱<lb/>
而務包容雖嚴覈屬吏而成就全安不擿細過頴川之<lb/>
治實朝廷所最天下所視以為重者夫不為世俗所誘<lb/>
惟所見以為治又懷其精智鋭力遏而不用皆天下之<lb/>
所難公於是賢乎人逺矣或者謂宣帝澤薄故善歸于<lb/>
吏殆不盡然葢帝雖不免尚法往往最公治為第一賜<lb/>
車封爵以示寵異而卒以相位授之使天下為吏者皆<lb/>
公其人帝之治宜不若是刻而澤亦廣矣然則公之益<lb/>
<pb n="KR4e0120_WYG_033-14a"/>
于天下已多而况其郡之人哉史又稱公柄用損于治<lb/>
郡尤以鶡雀為公累予謂自漢以來論學者多以災祥<lb/>
為理道公在獄中受書夏侯勝勝之論洪範固是學也<lb/>
故謂公學之不純則有之若謂其以偽先天下如張敞<lb/>
者所論不已過乎然則論公之世者法其治民可也夫<lb/>
善之在天下無今古邇逺其歸一致使今吏于許者皆<lb/>
慕公之遺不敢後則所謂孝子弟弟貞婦順孫者今之<lb/>
民獨非公之民哉國賢以進士出守文學政事卓卓可<lb/>
<pb n="KR4e0120_WYG_033-14b"/>
紀錄葢知所慕者也踵焉而不敢後者也故為記于祠<lb/>
俾來者有繼云<lb/>
　　　方巖書院記<lb/>
方石謝先生作方巖書院于台州太平之緦山葢舊所<lb/>
名杜山者也山有孝子府君墓墓有㑹緦菴因更名其<lb/>
山山之旁有獅子虎頭諸巖婁旗文筆諸峯仙人跡月<lb/>
嶺桃溪諸境其外則環以大海浩淼無際其後則天台<lb/>
鴈宕諸山竦立乎霄漢之表委靈輸秀至是而極則結<lb/>
<pb n="KR4e0120_WYG_033-15a"/>
為方巖巉聳峭拔為一方之勝故院以是名為堂四楹<lb/>
其左右翼而相觀恐聞二齋以居學徒置田三十畆以<lb/>
資養而仰髙望海采藻三亭及桃溪書屋方石山房於<lb/>
右焉自先生叔父愚得公以寳慶守致仕始為㑹緦仰<lb/>
髙而下次第交作先生又欲為是院請公主教其中㑹<lb/>
有纂修之命乃留貲于族叔怡雲翁世弼越一年而以<lb/>
成報則𢎞治己酉八月也夫書院之置肇于宋初若白<lb/>
鹿石皷應天嶽麓其名最著葢鄉黨之學士大夫所建<lb/>
<pb n="KR4e0120_WYG_033-15b"/>
而朝廷因之及州縣學立顧為具文而此獨不廢其他<lb/>
聚徒講道皆足以為教於世而不獨此也然程子講于<lb/>
洛而朔蜀之徒不能相通朱子講于考亭而江西永康<lb/>
之徒各不相下要其是非得失有不可易者則存乎其<lb/>
人而亦不繫乎地也厥後朱子之學徧天下其在台者<lb/>
有若石子重及杜良仲仁仲兄弟及其孫成之以及車<lb/>
清臣氏問學之傳逺有端緒先生家自師友又友鄉之<lb/>
善士以及天下尚論于古之人而究其實則身檢力踐<lb/>
<pb n="KR4e0120_WYG_033-16a"/>
未嘗設崖岸立門户惟名是務然鄉之徒薰其德而善<lb/>
焉者亦多矣院旣成先生有歸志又踰年拜南京祭酒<lb/>
不可以遽言去而愚得公實領之昔胡安定教湖州太<lb/>
學取以為法後自為之而天下始被其化方巖之教殆<lb/>
自是行矣使被先生之化者㴑厥教源兹院之名將不<lb/>
可朽公雖退處林壑亦豈不隱然為天下重哉請以是<lb/>
為方巖書院記<lb/>
　　　改建忻州廟學記<lb/>
<pb n="KR4e0120_WYG_033-16b"/>
有來自西談太原忻州廟學之美者謂其地勢髙爽構<lb/>
結閎壯廟之中屹然而聳立者為大成殿其旁翼然而<lb/>
分列者為兩廡峙於其前者為㦸門又前為櫺星門學<lb/>
之中為明倫堂旁為三齋後為尊經閣後之旁為射圃<lb/>
四㪚而周環者為肄誦之室委積之所為庖為湢視舊<lb/>
學之湫溢庳陋其為善不啻倍之環山以西稱府州縣<lb/>
學者莫加焉未幾州學正訓導率其諸生具書託介以<lb/>
請于予曰此吾王侯之績也葢自侯之來知是州屬意<lb/>
<pb n="KR4e0120_WYG_033-17a"/>
廟學圖革其故而新之㑹按察副使陳公分巡兹土力<lb/>
贊其决且為相兹善地畧規定之而王侯籍㑹官帑慮<lb/>
弗給重煩民力不欲有所徵適發地得藏錢十萬曰此<lb/>
可以供兹役矣物計而工給之沛然而有餘而又采木<lb/>
伐石皆躬入林谷手閲書簿累時閲嵗而後終事此學<lb/>
之所以成也夫其廢之久而成之若是難則其為役不<lb/>
可以不紀吾徒之為師生者願有請也予惟學之道有<lb/>
本有具窮理力行進德修業其本也教有法名有籍用<lb/>
<pb n="KR4e0120_WYG_033-17b"/>
有器其具也然又有地焉葢非離喧避俗之為羣髙堂<lb/>
廣室之為居閎制巨麗之為觀足以壹志慮移習養則<lb/>
雖嚴驅力禁强而使之學亦㪚渙流蕩而不可得是所<lb/>
謂地又其急者也為士者盍亦思之乎擇其所從入猶<lb/>
擇地也挾書詩操文藝以為業猶治其具也日省時察<lb/>
反而求諸身心之間推之家庭及于邦國者皆執此以<lb/>
往非本之可恃者乎此其精麁外内固有次第必並舉<lb/>
而不偏廢然後足以為成人上之所教即下之所學也<lb/>
<pb n="KR4e0120_WYG_033-18a"/>
嗚呼兹學修而士之為學者亦知所勵矣向之玩嵗廢<lb/>
業無所恃以為成者猶可以自諉乎哉王侯之為州也<lb/>
疏兩河立四倉興利去弊庶務畢舉而又躬率生徒示<lb/>
之程督以為懲勸誠志乎古之所謂富教者其所修治<lb/>
宜不止于地與具也因併書以俟陳公名金成化壬辰<lb/>
進士王侯名軒𢎞治丁未進士工始于癸丑之夏成于<lb/>
甲寅之冬而記于乙卯之秋九月之望云<lb/>
　　　修復茶陵州學記<lb/>
<pb n="KR4e0120_WYG_033-18b"/>
吾茶陵在宋為縣有儒學在城西門外太常丞陳蘭始<lb/>
建孔子廟元升縣為州知州呉端卿創學舍以兵燬國<lb/>
朝洪武初復為縣知縣成麟重建永樂初知縣王貫繼<lb/>
之正統間知縣徐亨劉惟銘成化初知縣呉真次第修<lb/>
葺大抵皆故地也予省墓歸特造焉比還京師縣復升<lb/>
為州予同年俞君藎以御史出知州事病其湫隘不足<lb/>
以施教行令遷于城中廣濟倉之旁其地葢左觖右空<lb/>
前﨑後阽論地勢者弗以為宜累二十年科目響絶士<lb/>
<pb n="KR4e0120_WYG_033-19a"/>
子凋落而棟宇亦蠧壞弗能支顧業已改建莫任其咎<lb/>
澧州判劉君遜亦以前御史來攝州乃用羣議復故地<lb/>
别為堂三間視舊加偉未成而遽去及季侯永珍為州<lb/>
守圖成厥役乃㑹材籍工卜日將事為繚垣崇址為廟<lb/>
廡為齋舍為講堂皆從新制功且就學正江君海訓導<lb/>
胥君安詹君鳯謂不可無紀㑹茶陵衛指揮僉事劉侯<lb/>
震上京師乃致書介國子生周麟請予記按茶陵當勝<lb/>
國詞賦取士時如陳志同之天馬及先提舉之黄河皆<lb/>
<pb n="KR4e0120_WYG_033-19b"/>
以賦擅塲其餘取名第稱士林者踵相接髙皇帝一統<lb/>
之初定經義式實學士劉先生三吾所製天下傳之山<lb/>
川之靈秀固嶷然殊也百餘年來師不倚席士不廢業<lb/>
而功效不昔若至是尤極亦孰使然哉夫有此天地即<lb/>
有此山川豈其限一郛郭間而隆替頓異又有識者所<lb/>
未韙也今文教大洽雖窮荒末裔皆業經書習禮樂而<lb/>
湖南近在中服士之淹貫經傳嚮慕名義者甚衆顧嵗<lb/>
月之玩愒俗尚之移易或不能無修復之役亦厲志改<lb/>
<pb n="KR4e0120_WYG_033-20a"/>
習之端也且學之制自古以明彛倫訓功業本非為科<lb/>
目設者顧後世之士不能不假科目以進則雖程課書<lb/>
簿之細亦不免焉况居業行教之所乎嗟夫極則變變<lb/>
則通物有恒數吾鄉之士其勉躅前哲上企乎古之人<lb/>
使文章行業為天下重不獨於科目而止則是役亦不<lb/>
為無助也宜記其嵗月使後之守吾土者請繼修之以<lb/>
圖于厥終役始于𢎞治某年某月某日其成則某年某<lb/>
月日也<lb/>
<pb n="KR4e0120_WYG_033-20b"/>
　　　裕逺菴記<lb/>
方石先生嘗謂予曰吾人有身有家國天下之寄必深<lb/>
思逺計以為無窮圖乃可言仕必自少至壯以及于老<lb/>
自一世十世以及于百世乃可言逺予仰觀于古之人<lb/>
恒攀企而不可及上遡先世知吾之所自來懼無以承<lb/>
繼振厲為持循芘䕃之地葢嘗自吾身始又將于家焉<lb/>
圖之天下計非所敢與者然推行之端亦學者所有事<lb/>
也予感其言夷觀其所為檢察踐履久而不懈非志乎<lb/>
<pb n="KR4e0120_WYG_033-21a"/>
逺者莫之能也先生為侍講歸葬文林封君髙孺人于<lb/>
太平洋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山世墓與其叔父逸老太守公修祀治墓作<lb/>
譜合族凡為家之事類足以傳之子孫又自作壙室于<lb/>
封君之側及以祭酒致仕歸自南都始伐墓木斵山石<lb/>
構菴八楹以備奠掃逸老名之曰裕逺前為石門而摠<lb/>
名之曰大夢山工旣以書報予曰此予結局一大事也<lb/>
子誌吾父表吾祖獨於此無言乎予聞之重為歎曰先<lb/>
生之計其可謂逺哉葢是墓也有節婦之風烈封君之<lb/>
<pb n="KR4e0120_WYG_033-21b"/>
矩範而先生實克揚之昭穆之相承幽明之相質者百<lb/>
嵗猶一日也先生以身事親期在不辱修短存没之際<lb/>
正俟而全歸者無所不慎殆曾子所謂仁以為任死而<lb/>
後已張子所謂存吾順事没吾寧者此所謂逺也逺而<lb/>
能裕者也彼區區顧計如漢水之沉碑桓山之石椁謀<lb/>
乎外無益乎其内者亦惡可同日語哉先生二子興仁<lb/>
興毅皆蚤世比乃有遺孫焉族系之蕃衍將與風範相<lb/>
為無窮今其名再入薦剡朝廷將復起之功業之在天<lb/>
<pb n="KR4e0120_WYG_033-22a"/>
下又不獨言與德之不朽矣顧兹舉為家而設故子教<lb/>
家之事加詳而并及其餘云逸老亦自為墓在菴南二<lb/>
里許所謂㑹緦菴合祭其髙祖孝子府君者則在其西<lb/>
皆别有記可以互見也<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_033-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻三十三<lb/>
</p>
<p>
</p>
  </div>
<div>
<head>懷麓堂集巻三十四</head> <lb/>
    <p>
<pb n="KR4e0120_WYG_034-1a"/>
欽定四庫全書<lb/>
　懷麓堂集巻三十四<lb/>
　　　　　　　　　　　　明　李東陽　撰<lb/>
　　論書手簡<lb/>
　　　合從連衡論<lb/>
天下之勢輕重於權謀之中君子於此可以觀世變矣<lb/>
夫天下之勢必有所在在德則正在力則偏在謀則變<lb/>
故德者定天下之勢者也力者據天下之勢者也謀者<lb/>
<pb n="KR4e0120_WYG_034-1b"/>
盜天下之勢者也舉天下之大狥于匹夫之口押闔張<lb/>
弛惟其所命其為變也不已極乎孟子曰五覇者三王<lb/>
之罪人也今之諸侯五覇之罪人也今之大夫今之諸<lb/>
侯之罪人也嗚呼為從衡之説者何人哉周失其德天<lb/>
下之勢渙然無所歸旣久而為秦所據六國之命皆制<lb/>
於秦朝夕恫惴撑柱之不暇故秦與儀也得肆其邪滛<lb/>
詭辭于其間大扺為從者多訹之以利為衡者多怵之<lb/>
以害利害交亂於天下而莫能辨故合而連連而合莫<lb/>
<pb n="KR4e0120_WYG_034-2a"/>
之適成展轉眩惑載胥及溺而後已固世之變實謀之<lb/>
罪也二者曲直固不暇較然就而論之從之謀在六國<lb/>
猶可言也衡之謀在秦不在六國無可言也秦自孝公<lb/>
之後并吞之勢已成决非犬馬玉帛之可事則六國之<lb/>
勢不得不合故秦説一行而天下響應然不一二年雖<lb/>
秦也亦無以謀其身矣夫以桓文之才假尊王之義尚<lb/>
不能制一鄭之反覆而秦以區區口舌合異為同聨疏<lb/>
為親欲其久而不㪚豈不難哉儀乘諸侯不勝畏懾之<lb/>
<pb n="KR4e0120_WYG_034-2b"/>
餘故得以刼行其説秦死乃得大肆而又解于武王之<lb/>
隙不然束手就擒授人以勢不待數十年之後天下已<lb/>
為秦有矣夫勢專則秦以數千里一衡之地而卒并天<lb/>
下勢分則齊及燕趙皆以二千韓魏以千楚以五千里<lb/>
全從之地而卒并于秦由此觀之君子不能無遺憾于<lb/>
從終之解也雖然秦嘗以帝業説秦不用而後為從于<lb/>
六國儀嘗倚秦以為用見辱而後為衡于秦不然則秦<lb/>
之為衡儀之為從皆未可知也小人盜天下之勢而又<lb/>
<pb n="KR4e0120_WYG_034-3a"/>
傾側骫骳為其私身計如此彼六國者乃視之以為輕<lb/>
重而於其時有孟子者其去其就固恝然莫之計也是<lb/>
可委之世變而已乎如孟子之言行王政而王如湯如<lb/>
文王者雖一國可也彼六國者何足慨哉予獨論儀秦<lb/>
事以著利口覆邦家者之禍為後世戒<lb/>
　　　韓信論<lb/>
信之事兩司馬論之詳矣有説者曰信之忠一拒武渉<lb/>
再辭蒯徹言出肺腑容不可以偽且其慮事料敵筭無<lb/>
<pb n="KR4e0120_WYG_034-3b"/>
遺䇿不以全齊叛而以一淮隂不以逐鹿未定之時而<lb/>
以天下一統勢不可動之日亦明矣其所謂逆非有擅<lb/>
兵養士如陽夏部聚候伺如九江者不過以吾方念之<lb/>
之言猶豫不忍倍之意為陳豨内應之謀悔不用蒯徹<lb/>
之計之語是安知非忌者所媒孽抑或史氏之所傳襲<lb/>
而附㑹之者邪夫信之獄成於吕后汲汲乎不待髙帝<lb/>
之歸臨刑之辭未足深信且彭越再變吕后實使人告<lb/>
之何有於信信葢其尤所忌者也然信之請為假王也<lb/>
<pb n="KR4e0120_WYG_034-4a"/>
陳平張良躡足附耳之不暇雲夢之執平實為之而田<lb/>
肯復以得信為賀及其死也以出亡夜追之蕭何而亦<lb/>
與其謀豈信之忠不勝智固未免見疑於人人邪方其<lb/>
始説髙帝以天下城邑封功臣不旋踵而自為假王之<lb/>
乞馳壁奪軍易置諸將帝固已疑之矣期得楚而不辭<lb/>
納項氏亡將而不輒奏及其失王就侯身不自保而猶<lb/>
以多多益善辦夸于帝葢非特帝疑之廷之臣莫不疑<lb/>
之矣疑其迹而不知其心悲夫嗚呼平以下不足道也<lb/>
<pb n="KR4e0120_WYG_034-4b"/>
彼良與何者宜知之不但無百口之保亦無一言以紓<lb/>
其難坐視其赤族而不惻者何哉葢髙帝之雄心未嘗<lb/>
不耿耿於天下之豪傑非辟榖之請田宅之汙雖良與<lb/>
何亦且不免其勢固無暇於信信之必死於髙帝旦暮<lb/>
等耳茍徒摭片語隻字以為信罪豈君子之所忍哉網<lb/>
目書后殺淮隂侯韓信夷三族朱子葢已洞見其曲直<lb/>
矣程子謂讀春秋者必以傳考經之事實以經别傳之<lb/>
真偽綱目非史類也愚請以經法讀之<lb/>
<pb n="KR4e0120_WYG_034-5a"/>
　　　曹參論<lb/>
大臣者與人君共治天下者也君豈能獨治哉大臣之<lb/>
於君善則引之不善則諫之以歸于治而已不能引其<lb/>
善諫其不善是後其君者也忘天下之治者也天下之<lb/>
不治豈獨君之責哉漢之惠帝立而遭吕后之慘日飲<lb/>
為滛樂不聽政曹參相之不能諫且以垂拱告之是長<lb/>
其過也是後其君也忘天下之治也遂使君怠于上臣<lb/>
荒于下日頺月挫以求所謂清淨無為者為之古之大<lb/>
<pb n="KR4e0120_WYG_034-5b"/>
臣事君之道如是哉然則惠帝之不聽政非特惠帝之<lb/>
責固亦參之責也參之清淨出于葢公老氏之道耳老<lb/>
氏忘天下者也非吾聖賢所以治天下之道也參以老<lb/>
氏之説小用于齊則不擾獄市大用于漢則醉客而不<lb/>
使言聽吏酣歌而不致詰甚者又導其君以忘天下充<lb/>
其心必至于剖斗折衡而後止焉然酣歌滛樂恐亦非<lb/>
葢公之所謂清淨也參尚能逭其責哉蕭何之薨也參<lb/>
奮然治行葢謂何之後非其身莫可共天下者吾意其<lb/>
<pb n="KR4e0120_WYG_034-6a"/>
縱不能追古之治必有以繼髙帝之業使不墜也曾謂<lb/>
其清淨以忘天下而且長君之過如是哉參為相不過<lb/>
三年而死其時惠帝固在諸吕未王太后未稱制而萌<lb/>
己兆矣藉使諸吕王太后簒而參與惠帝尚存亦將為<lb/>
清淨而已乎將為酣歌滛樂而已乎其不可為明矣夫<lb/>
參之從髙帝攻城畧地身被七十創而不困固非忘天<lb/>
下者及為相而不事事豈餘於將而不足於相耶葢以<lb/>
天下之民方辭見知之苛安約法之簡固不欲以政令<lb/>
<pb n="KR4e0120_WYG_034-6b"/>
擾之方恐其君之多事也嗚呼參之心誠如是其失滋<lb/>
甚矣求民之安乃至于酣歌滛樂以忘天下畜禍養患<lb/>
于宫闈之内而不知戒焉設非平勃諸臣為之排擊撥<lb/>
正于後則漢之為漢我不敢知惡在其為清淨之效也<lb/>
使參能因吕后之慘導惠帝以齊家睦親之道必能固<lb/>
其根抵因惠帝之滛樂戒之以憂勤惕厲之義未必無<lb/>
所防遏于將萌天下雖不大治且不大亂奈何滛樂廢<lb/>
事以坐致後囏漢之幸而不墜者如綫一垂拱之言誤<lb/>
<pb n="KR4e0120_WYG_034-7a"/>
之也雖然參之相天下歌之後世賢之彼平與勃者莫<lb/>
之或過其有益於天下之治殆亦多矣稱漢之大臣固<lb/>
不可歟<lb/>
　　　與蔣宗誼書<lb/>
某頓首宗誼府推老兄閣下别遂一載屢問南來者具<lb/>
悉宗誼起居狀屢欲作書奉問匆匆筆札不能盡所懷<lb/>
羸惰交集將作輒止前後兩辱手書三復披誦坐見顔<lb/>
色然中間實有未了者試與宗誼質之今之進士文章<lb/>
<pb n="KR4e0120_WYG_034-7b"/>
材識如宗誼者不可遽得曾不得置諸臺諫院署之間<lb/>
而屈在外郡誠非所宜然雖不臺諫院署而文章材識<lb/>
固無恙也且所謂材與識者非以為用乎今宗誼治劇<lb/>
郡理刑獄日與百姓相答問搜其幽隱而明其是非使<lb/>
姦惡䝉創艾善良得扶植以弼天子教化彰國家之典<lb/>
其用不為細即宗誼居臺諫院署或無所裨益飽食安<lb/>
睡茍為身家榮此正僕輩所自恥辱於宗誼乎何有若<lb/>
逢迎承事則于職位亦有當然人情世態小小慿藉有<lb/>
<pb n="KR4e0120_WYG_034-8a"/>
所陵轢無足多怪然此特杭州推官從事耳非真有損<lb/>
益於宗誼可擿數也卑官顯秩更迭為之宗誼必以為<lb/>
辱如暮宿傳舍惡其敝陋不待旦而之他不已惑乎即<lb/>
宗誼以為辱不肯為他材識如宗誼者又以為辱不肯<lb/>
為其為之者乃盡猥𤨏不自振立之人何以為理古之<lb/>
人不合則去未聞以資秩之卑下為辱也若不力遣使<lb/>
逺去胸臆朝牽夕絆愈久愈勞堂堂丈夫乃為一官所<lb/>
困豈宗誼所宜有也宗誼或謂平生為文章欲窮探博<lb/>
<pb n="KR4e0120_WYG_034-8b"/>
取成一家言而暫處紛擾非其所好是固有緩急之序<lb/>
矣予嘗謂獲施一事勝著千言况宗誼年尚富且甚强<lb/>
力尊居顯施當有以自待及其功成志倦然後歸老山<lb/>
林之下盡取其平生所得者大發而宏施之以名天下<lb/>
示後世豈為晚哉宗誼姑少安不患無以自見投劾之<lb/>
計非僕所敢與聞也某頓首<lb/>
　　　與李士常書<lb/>
奉别來屢勤教問甚寡裁答即有所答必出冗迫茍具<lb/>
<pb n="KR4e0120_WYG_034-9a"/>
簡牘書名與姓通問候之禮而已雖欲執筆覼縷畧布<lb/>
所欲言竟不可得平生毎自怪習惰成癖其於世事多<lb/>
所闕失若此則非惰之罪也僕居京師久多知識嵗時<lb/>
來往非惟人所責望抑亦事理當然加之應答文字逋<lb/>
負崇積動經嵗時率意為之出不償入又不能杜門自<lb/>
謝逺同隱人縱能極力排遣不過人情細事其於分内<lb/>
何所禆補自濫官職以來不減十載學業未就旋已荒<lb/>
落毎命志役氣自謂足以妄攀古人而棄本逐末違道<lb/>
<pb n="KR4e0120_WYG_034-9b"/>
日逺即今委靡沉溺與草木同腐爛則又倔然莫肯降<lb/>
下其心愧恥若為人所唾罵擯斥者惟有是耳豈處之<lb/>
非其地而進之非其方邪然得良友者為之依歸鞭辟<lb/>
警䇿使不得自肆或猶有可冀者此僕所以不能自已<lb/>
者吾兄信古好修勇往自遂不在子路之下宜不茍然<lb/>
于世者而又獨處逺地深思靜學志無所亂而氣無所<lb/>
摧傷造詣踐履與日俱進古之人學成而後仕此僕所<lb/>
愧于吾兄者也僕求友于四方如吾兄者不可遽得况<lb/>
<pb n="KR4e0120_WYG_034-10a"/>
以傾葢之舊承通家之好在分不為薄而在義不得疏<lb/>
此正僕所宜日夕左右者而又隔絶如此奈之何哉然<lb/>
僕聞之古之學者必資逰行以廣聞見未嘗自以為足<lb/>
所謂自一鄉以友天下之善士倘翻然一來於僕固幸<lb/>
僕雖庸劣亦豈無所報哉僕在此所恃以為益者惟時<lb/>
用為多時用之意亦與僕合不識吾兄以為然乎否也<lb/>
閻提學南巡未至及是時先晉而至不妨按試不然則<lb/>
繼今以往毋吝書札以貽誨言亦所望也老先生遺稿<lb/>
<pb n="KR4e0120_WYG_034-10b"/>
近頗條次但更錄數手譌謬實多舊草殘缺猝未能辦<lb/>
須緩圖之此事至重非面盡不能旣也晦菴語錄一部<lb/>
用供覽觀伏惟照察某頓首<lb/>
　　　與文宗儒書<lb/>
承手書知滄洲集已錄出將就梓足見惓惓故舊之意<lb/>
亨父有靈當憮然于地下矣但所示様本毎巻前一葉<lb/>
有撰述刪定校正刋行等名號似為不典此集為滄洲<lb/>
作何必言撰舊稿去取乃諸同年更議互訂何以獨歸<lb/>
<pb n="KR4e0120_WYG_034-11a"/>
一人校正之職乃後生晚進施於前輩者尤為非當而<lb/>
刋行名氏則宜執事著一跋語殿諸巻後亦未有標於<lb/>
巻首之例四者之中無一可者且今韓柳李杜諸大家<lb/>
集本具在其有無事例不辨可知至於括蒼乃處州郡<lb/>
地之名亨父又不知何以為據向所奉記止云録稿重<lb/>
訂乃可入梓正恐有失而不意其失之至於此也今望<lb/>
蚤以錄稿見寄如已入梓亦須除此四行各以巻後五<lb/>
言律一首移補其闕庶免貽笑好事為盛德美事之累<lb/>
<pb n="KR4e0120_WYG_034-11b"/>
惟深亮此情不吝改作為幸不然則不若不刻之為愈<lb/>
也辱示近什尚稽攀和正坐此事惶惑故未暇及耳不<lb/>
罪不罪<lb/>
　　　再與文宗儒書<lb/>
得成通判寄滄洲新集誠不意速就乃爾剸繁治錯之<lb/>
才於此可見而不遺故舊之盛德固不待論也比見所<lb/>
寄様本巻首標識頗非古法恐狃於成事為全美累故<lb/>
特以危語相激計不可以但已豈真謂不刻之不若乎<lb/>
<pb n="KR4e0120_WYG_034-12a"/>
薄言往愬逢彼之怒執事果以為過正墮吾計中矣今<lb/>
所剗去者欲移巻詩後補刻則改作太多次第亦紊畧<lb/>
照文鑑等例以各巻目錄補之各以小票粘其上煩一<lb/>
二檢勘不使有所遺誤中間字面亦間有亥豕方迫史<lb/>
事不及躬自校閲仍乞以原稿訂正乃可摹印也序文<lb/>
如命不復多諉外一篇已并前書屬匏菴忙未及就嚮<lb/>
時方石亦計為後序今稍逺他日猶當以鄙意諗之若<lb/>
鄙序不中繩墨請為瓿覆以俟二公之序視免删定之<lb/>
<pb n="KR4e0120_WYG_034-12b"/>
名為惠且十倍也聞瘍醫已奏功附此馳問惟加愛不<lb/>
具<lb/>
　　　與楊應寧書<lb/>
得胡僉憲所寄書知太夫人奄棄榮養通家骨肉所以<lb/>
胥慟哭胥吊唁者豈獨與談虎變色類邪悠悠蒼天竟<lb/>
何言哉聞六月初發太原長途酷暑瑰苫踊擗摧裂頓<lb/>
撼之狀皆可想見此固有不能已者但不肖以孱軀弱<lb/>
質一受寒濕輒為所纒縳不能解今年忍苦鍼砭百痛<lb/>
<pb n="KR4e0120_WYG_034-13a"/>
未能博一效吾兄其為國為士為家祀俯從禮制以成<lb/>
大孝不識以吾言為然乎否也所委銘誌深懼荒迷不<lb/>
足以當至意然不敢不勉周原已來薄具賻儀不能具<lb/>
禮惟檢納不次<lb/>
　　　與顧天錫書<lb/>
去年承寄聨句哀疚中嘗畧具數字以謝比得蕭進士<lb/>
所附書備悉居起令郎聞近始到京體質凝厚如三四<lb/>
十嵗人成立可待此足為故人賀也吉安人多稱政平<lb/>
<pb n="KR4e0120_WYG_034-13b"/>
訟理宿弊盡去大與曩所聞者異豈公論在天下者必<lb/>
久而後定邪令兄太守公行不及躬送聞有炊臼之戚<lb/>
老懷未堪南遊之樂當准折過半矣幸為引意聨句錄<lb/>
本私籍不意為蕭履菴所傳前年周子建方伯在雲南<lb/>
書告欲刻已亟止之去年王丹徒公濟不告而刻緣此<lb/>
本未經選閲又多訛誤而其傳已廣不可中廢因重校<lb/>
一本俾加修治與初刻者不同必如此乃畧可觀覽然<lb/>
非吾意也强從之耳近始聞子建已刻成而吾兄亦若<lb/>
<pb n="KR4e0120_WYG_034-14a"/>
有此意者不意髙明乃復率爾兹亟奉報如未刻幸急<lb/>
停工刻已亦須秘不摹印俟丹徒本完即以寄上也此<lb/>
錄皆草草凑合不盡衆長諸公之意皆若以此為憾不<lb/>
但不感其惠而已丹徒且然况雲南本訛誤當益甚尤<lb/>
而效之亦何益也又承索拙稿入刻此尤可笑工拙姑<lb/>
不論豈有方壯未老之人汲汲為此等事為天下㦸指<lb/>
捧腹之具乎厚意不可負兹有先祖提舉公文集一本<lb/>
當以累執事提舉元進士入國朝隱永新山中因𦵏焉<lb/>
<pb n="KR4e0120_WYG_034-14b"/>
其問學行操視不肖奚啻百倍吾兄葢畧聞之矣永新<lb/>
實貴郡地丘墓之託所不能無而遺集本永新者已蕩<lb/>
逸不可得倘因而詳之則其為惠亦倍百且不啻矣急<lb/>
遞中附此乞一一亮察邦用貳守聞已北上故不别致<lb/>
俟相見乃盡<lb/>
　　　復愚得謝太守先生<lb/>
不肖自延禍先考以來憂病纒縶久疏奉問今春辱賜<lb/>
奠章賻物詞意深厚哀感之極不知所以為謝奄迫祥<lb/>
<pb n="KR4e0120_WYG_034-15a"/>
禫乃能畧布一二壬辰之嵗獲附仙舟偶以微疾䝉善<lb/>
藥先考手錄此方藏諸篋笥葢嘗屢以試人無不立愈<lb/>
及晚嵗得疾謂非此藥不能辦竊以衰老之年干閉藏<lb/>
之令似有未宜力諫而止適看牲夜出先考乃手探藥<lb/>
籠加麻黄一倍覆被取汗汗出不能休不肖歸而聞之<lb/>
固已拊心頓足而末如之何矣嗚呼孰謂十五年自秘<lb/>
之方數十人已試之藥而竟以是禍于身豈非天哉是<lb/>
日也使不肖不以公出必不果藥藥不倍加麻黄亦不<lb/>
<pb n="KR4e0120_WYG_034-15b"/>
至此而竟至此豈非天哉嗚呼尚忍言之尚忍言之方<lb/>
石之來畧及此事顧其詳有未盡言者以執事愛我深<lb/>
念我切其繫于存没甚厚故不得不言之痛定之餘肝<lb/>
腑摧裂執事聞之未必不重為一悼也不肖辱教方石<lb/>
非他人比暌别間毎恨不得一見乃今辱奠几筵執手<lb/>
交慟又以其餘沾誨益傾情愫罄平生所未盡此實執<lb/>
事之庇俾得以遂不肖之私也第執事深藏髙蹈無由<lb/>
摳謁再領教札及海物之惠又豈知所以為報哉先孝<lb/>
<pb n="KR4e0120_WYG_034-16a"/>
子公墓表本往年初稿荒迷中茍以塞責幸未鐫石當<lb/>
重加改訂以新巻奉納病𠻳不能親效簡札令門生輩<lb/>
代錄禮簡意迫惟執事有以諒之不次<lb/>
　　　答鏡川先生書<lb/>
䝉示文集數百篇如望大洋登崇山愈逺而愈不可盡<lb/>
聾瞽開發化為眩亂實不能有所擇於其間顧為嚴命<lb/>
所敺妄紀甲乙附以圏㸃如古文選例而或通篇累牘<lb/>
皆可傳誦則有不勝附者旋亦悔之第己迹諸筆札不<lb/>
<pb n="KR4e0120_WYG_034-16b"/>
復可去至今為愧耳近承諭示屢屢若欲稍加箋註如<lb/>
向來詩集例者某之不肖實所未能葢其體不同科而<lb/>
所施亦異也執事倘不嫌甲乙之妄則采而錄之猶宜<lb/>
去其圏㸃使後人不以井蛙海蠡為不肖者之誚則為<lb/>
賜大矣惟執事亮之<lb/>
　　　再答鏡川先生書<lb/>
再枉台斾且諭以評文之意必欲如詩集例者因復取<lb/>
而讀之益見其浩瀚無際前所窺測者已無失其門徑<lb/>
<pb n="KR4e0120_WYG_034-17a"/>
且當時時檢閲尚多遺闕意不自滿今荒失之餘加以<lb/>
病𠻳不能勤苦豈復有所測識以形語言言之不當雖<lb/>
勞無益䝉以篁墩詹事所評桂坊二集見示其識見語<lb/>
意實有出乎不肖之外者乞以諸集盡付此公使出一<lb/>
手庶幾評文者無遺珠之歎評詩者無越爼之譏非惟<lb/>
大小稱任而勞逸亦得其平矣執事以為然乎𠻳作我<lb/>
急不能據案正書畧具數語令門生輩代錄以上禮意<lb/>
簡率當獲譴於執事亦恃有以鍳之而已詩序稍有更<lb/>
<pb n="KR4e0120_WYG_034-17b"/>
定别當請益盛幣則决不敢當謹專人叩納平生所恃<lb/>
以盡區區者正在此類若不俯鑒此意甚非不肖之望<lb/>
也悚息悚息<lb/>
　　　慰方石先生書<lb/>
比書至開緘見忽斬我後數字且駭且痛久而後定天<lb/>
壤間乃有此等事耶先生厚德逺祚吾人所望於後者<lb/>
何如而乃如是耶道里遼隔不獲伸弔哭之私以少慰<lb/>
萬一惟與體齋青谿兩同年及師文職方交致唁問而<lb/>
<pb n="KR4e0120_WYG_034-18a"/>
已投劾之計先生本懷又值此厄宜無可以相縶者惟<lb/>
斯文公議斷斷乎不可釋而區區薄力不能挽而留之<lb/>
亦徒恃先生之意稍有以自遂云爾歸期想爾又闕攀<lb/>
送當遥與愧齋大常同一瞻遡定軒冬卿公辱致至意<lb/>
冗間亦無以為答幸道此情餘惟善加調攝以為後圖<lb/>
至望至望<lb/>
　　　與方石先生書<lb/>
自得令郎訃輒具書奉弔并二三同年賻儀去秋所得<lb/>
<pb n="KR4e0120_WYG_034-18b"/>
書尚未及此計當在臨行時到也續傳得遺腹孫令人<lb/>
驚喜失措猶未敢以為必然及得抵家書始信之信天<lb/>
道之有知君子之澤未艾也校諸先世三代孤傳而後<lb/>
昌大者不亦益竒乎哉鞠養愛䕶之方殆不容贊數千<lb/>
里外惟日聽其岐嶷崢嶸之報為暌離慰耳小兒兆先<lb/>
已於嵗正冠畢辱體齋先生為賓兆同亦幸頑徤皆屢<lb/>
沭賜問故汲汲云爾闢屋西鄰葢楊侍郎貫之存時戱<lb/>
語其子以為治命而七旬老叔不肖之視以為父者欲<lb/>
<pb n="KR4e0120_WYG_034-19a"/>
得此為娯晚計意不可逆故勉强成之及以其半為書<lb/>
屋為兒輩師友地比舊差廣則又欣然樂之若以為固<lb/>
當得者人心操舍之無常如此哉偶語及輒縷縷不能<lb/>
已諒不相厭也餘惟節哀為道自愛<lb/>
　　　與羅氷玉先生書<lb/>
曩執事在南京毎以不獲手書為憾比遷閩地且倍乃<lb/>
數承教益善教久敬信不可以旦夕觀也屢聞閩人稱<lb/>
執事恩法並用師生咸服誠足為斯文賀憶執事言動<lb/>
<pb n="KR4e0120_WYG_034-19b"/>
恒必以古道為凖不屑乎條格禁令之細意者其已效<lb/>
乎僕株守鉛槧無毫髪為身益於人何論執事慎勿以<lb/>
優裕見羡以重吾咎也靜逸靜觀相繼淪没此豈獨交<lb/>
游之痛孟陽在蜀音問甚疎尚質自漢中來朝遽以疾<lb/>
去同年謝事者七人諒邸報能悉致不一一也<lb/>
　　　與李白洲提學書<lb/>
得所寄詩皆清峭竒絶脱去蹊徑捧誦後却藏諸篋笥<lb/>
為嶺南珠玉間欲報之覺燕石之形穢久矣舊作古樂<lb/>
<pb n="KR4e0120_WYG_034-20a"/>
府數十篇冗嬾不及錄姑以一二承教幸不惜<lb/>
　　　與劉方伯書<lb/>
比承朝報有浙左之命雖官階不過尺寸而事權之重<lb/>
輕藩地之邇逺有大不同者葢非簡之精任之重勢有<lb/>
所不及然以尺寸之階凡歴幾時月經幾推薦而後及<lb/>
其進也不亦難乎僕嘗飽歴世故信升沉得失之有命<lb/>
故茍命之當黜者雖王公貴人引手推轂而不得當升<lb/>
者雖讐人怨家設穽下石而亦無如之何吾兄之行不<lb/>
<pb n="KR4e0120_WYG_034-20b"/>
可為不孚望不可謂不著此謗與忌之所不得加者獨<lb/>
知之者未必深而進之者未甚力耳况行不如兄望不<lb/>
如兄或有之而孚且著不如兄者茍有寸長片善孰得<lb/>
而用之哉是可為兄賀而亦可為兄慨且重以為天下<lb/>
慨也兄書自廣東來未嘗不以民窮財盡為慮而無一<lb/>
語及其私此豈為尺寸計哉僕非不知兄者顧於此方<lb/>
有槩乎心故欲發之耳方石一辭而退此正與難進者<lb/>
同科吾儕豈足道哉慿已趣得附承差李桂寄去計四<lb/>
<pb n="KR4e0120_WYG_034-21a"/>
月終可到若過家暫息必冬月乃可寄浙中書也北覲<lb/>
諒已有人㑹晤尚逺惟為國為蒼生自重不具<lb/>
　　　再與方石先生書<lb/>
三月二十五日日講命下與董學士尚矩同進誠不自<lb/>
意慵劣麁淺之資循次就格以當妙選膺重負燭之武<lb/>
有言臣之少也猶不如人僕含愧竊祿三十年于此矣<lb/>
非惟道德日負而精力亦頗異于昔聞命驚惕懼益增<lb/>
咎戾為知己羞執事聞之諒不以斯言為妄也去春以<lb/>
<pb n="KR4e0120_WYG_034-21b"/>
來連攝三篆惟院篆差久葢自體齋兼秩當有所歸而<lb/>
内閣以寅軒未謝難於改請屢避屢却至於此而後脱<lb/>
焉顧其所脱不若所負者之重也承問及敢并以為告<lb/>
時雍方伯之遷例以近格固非超抜但以專官居重地<lb/>
亦道行志得之秋而於執事尤有意慊焉者葢非直為<lb/>
鄉邦計也氷玉去嵗入京病見於面知己者皆為憂之<lb/>
比聞過家增劇未知得脱然赴任否司成之議豈但止<lb/>
或尼之而已哉南屏兩薦亦京府盛事後薦尤力而銓<lb/>
<pb n="KR4e0120_WYG_034-22a"/>
曹一切以例格之此事成敗得失甚輕而其命之厄亦<lb/>
可見矣世固有連嵗累遷至五六而未已者何人哉古<lb/>
稱伐國不問仁人談此於有道之前似覺夫吾言之過<lb/>
也弄孫之興近想益增嘗寄諸公賀章計已徹聽亦必<lb/>
有倚歌之報懸企懸企老泉集三册將意幸納<lb/>
　　　與鶴谿潘先生書<lb/>
數年前兩辱長牋教愛兼備令姪孫貢士來又領一札<lb/>
及美茶名酒之賜自揆愚劣不敢率對報者闕焉而施<lb/>
<pb n="KR4e0120_WYG_034-22b"/>
者不厭何以得此於執事也悚愧悚愧自與南屏兄締<lb/>
交即獲以名姓承延接以文翰䝉奬借雖不克探深眺<lb/>
逺窮嵗月之力以極其所欲得而瞻慕懸企未嘗少置<lb/>
于懷比者以長子兆先問名于南屏之仲子此兒乃䝉<lb/>
翁老先生之外孫年十八矣非惟再託婣好事有宜然<lb/>
而道義之相孚肝腑之相照若必有俟乎此而後慊者<lb/>
執事聞之未必不解頤一莞也側聞執事化鄉惇族有<lb/>
吕藍田鄭浦江之風葢其歛澤于天下以施於此也有<lb/>
<pb n="KR4e0120_WYG_034-23a"/>
由矣然則附絲蘿之末沾膏馥之遺者在我後之人其<lb/>
容以少緩乎哉惟不鄙而終教之則愚父子之幸也南<lb/>
屏以絶特之才孤㓗之行横為造物者所尼府尹唐公<lb/>
無一見之雅而極力推薦獨其言近激所司遂以例格<lb/>
之得不得於吾南屏無所益損而論人才識治體者亦<lb/>
豈能恝然於其間哉出於母之言則為賢母是不敢為<lb/>
他人道也貢士歸謹布悃愊附此一道首夏漸熱惟為<lb/>
道自愛不備<lb/>
<pb n="KR4e0120_WYG_034-23b"/>
　　　與姜貞菴書<lb/>
自金進士行一附書後久闕繼問方石先生來備悉清<lb/>
况欲一登澄心樓清談對坐以浣三十年塵渇而不可<lb/>
得也近得吕太僕所寄書語意詳懇豈但賢於十部從<lb/>
事獨縑布之惠奉領為愧耳栁太守平生故人政才官<lb/>
操僕知之已熟而清詩雅興尤有不能忘情者傾葢之<lb/>
餘能為我一申意否邪時雍南行想獲㑹晤到廣後尚<lb/>
未得消息比見其筋力毛髪不逮曩時如僕者亦白見<lb/>
<pb n="KR4e0120_WYG_034-24a"/>
髭鬢矣况先生哉惟善調攝以膺夀考為鄉邦望亦交<lb/>
游之幸也<lb/>
　　　奉樸菴先生書<lb/>
往嵗坐春風中親炙顔色承接教㫖日涵月沐飽德受<lb/>
益而不自知及違絶道路限隔曹署聆一言誦一字而<lb/>
不能遂然後知遊從之樂不可以易而視也某自闋服<lb/>
以來再入館局辰入午出茍以應名籍供職事而止老<lb/>
叔衰病不能任家務良賤數百指衣食薪米銖兩升合<lb/>
<pb n="KR4e0120_WYG_034-24b"/>
之籍皆身自治之求如少時俯仰左右之樂亦不可得<lb/>
此則某之私况非父師之親鄉曲之舊葢未敢以告也<lb/>
迹是二者乃欲以進德修業緝久荒之學圖日新之效<lb/>
亦豈有所賴而成哉竊伏自念以兒童出門下不自揣<lb/>
度欲有以報答萬一今年四十有四髭且半白矣能保<lb/>
其離竒液樠之質終不為釡斤累乎惟大君子矜其愚<lb/>
而終教之幸甚今嵗凡兩貢書未審到否徐亞卿先生<lb/>
回謹此再布伏惟照察<lb/>
<pb n="KR4e0120_WYG_034-25a"/>
　　　答愧齋先生書<lb/>
累辱手札惓惓以方石南行為願至終篇無一語及他<lb/>
事者今果有南雍之命豈神交之妙能預卜而遥度之<lb/>
乎平生知舊十年離闊所以薰陶德性輸寫情抱者葢<lb/>
天下之樂無以易此也如僕之不肖竊嘗寄興於金陵<lb/>
山水之間欲以閒官㪚地相附而竟莫能遂於方石之<lb/>
行固不敢有羡羡吾子之得方石也方石行在即使回<lb/>
先此馳賀東軒種竹端為故人何時北上以少酧夙昔<lb/>
<pb n="KR4e0120_WYG_034-25b"/>
之願不得於彼而此是圖可乎某頓首<lb/>
　　　與潘南屏手簡<lb/>
墓舍愁寂承過慰欵欵連日夕然鄙心尚未厭也别後<lb/>
胸臆悶塞食不下咽或者亦坐此乎山行野宿恐非長<lb/>
計必欲避喧逺俗惟錢氏墓舍為宜一二里間雖迹不<lb/>
相渉而音問相往復過此數月不難也若必以我為喧<lb/>
為俗不害為所當避則不敢與聞然亦當再屈數日不<lb/>
但已也比家務有不獲已者擬以晦日暫歸踰朔而至<lb/>
<pb n="KR4e0120_WYG_034-26a"/>
恐所欲知不次<lb/>
　　　又<lb/>
前日作簡畢即就鍼鍼十有三處而灸亦隨之燒鐡以<lb/>
刺肉灼艾以蒸骨事體情狀明者所知右腕一穴焮痛<lb/>
累日至不知手處瘡作而後解膿潰而後定信平生所<lb/>
為勇决竒絶一大事也知我者聞之寧能閉户髙枕委<lb/>
之於秦越之間乎左手素不習書比右无拙情之所鍾<lb/>
有不容己勉作數字痛苦不悉<lb/>
<pb n="KR4e0120_WYG_034-26b"/>
　　　又<lb/>
承許致致菴記心甚渇今瘡痛財减二三分得此則灑<lb/>
然矣何吝何吝<lb/>
　　　又<lb/>
朏日再出郊手瘡小差環跳復發計非百日不能瘉也<lb/>
避暑事趙老有族子為僧舍夀安山下去玉泉三里而<lb/>
近林深地僻足以為有道者之居其意若必欲相致者<lb/>
而胡錦衣復盛稱東墅之勝有凉棚暖室重闗複壁不<lb/>
<pb n="KR4e0120_WYG_034-27a"/>
惟相與爭勝而又爭先致之為快二者亦居一於此乎<lb/>
此事必得面議所議有不但此者數日間毋惜一過致<lb/>
致菴記希介意為之悲愁於邑中得此其與庸常徵乞<lb/>
茍焉以塞意者為惠相萬也惟心照不次<lb/>
　　　與楊䆳菴書<lb/>
僕哀疚以來百事都廢聦明不及豈復有所進乎樂府<lb/>
之擬實未敢草草亦未敢輕以語人髙明者不以為非<lb/>
則繼此猶可求致至於筆墨㸃畫未嘗有百日之功今<lb/>
<pb n="KR4e0120_WYG_034-27b"/>
日所寫明日已不欲觀以為常病此病不差未可以言<lb/>
進也獨篆書法頗覺頓悟此業若成則於前輩不敢多<lb/>
讓别後所得惟此一端今為邵楚雄作褒孝堂三字閣<lb/>
下試取觀之果以為何如也時雍先生已遷廣東民牧<lb/>
到京尚未見面希大將卜鄰于我伯瞻之除甚慰吾輩<lb/>
但病未脱然時斂初試畢未㑹計當頴脱門生中有李<lb/>
永敷者亦非池中物髙第二三輩南來靳解元者猶闕<lb/>
面談後别報忙甚語不成倫亮之而已<lb/>
<pb n="KR4e0120_WYG_034-28a"/>
　　　又<lb/>
比得手教云僕初春所奉書於五六月始到此書郵常<lb/>
事繼此尚有書不能記所附人名字頗訝向時見謂止<lb/>
得一書於數月之久也承已即吉諒多哀慕餘事不及<lb/>
一一惟樸翁老師病候未康殊切懸企伯瞻編修乃至<lb/>
極此不勝斯文後進之歎非獨為鄉里門墻悼也伯瞻<lb/>
以吾兄故視我不甚異臨行時惓惓若不能釋者而乃<lb/>
至此追原其意銘誌之作不可委諸他人勉為卒事仍<lb/>
<pb n="KR4e0120_WYG_034-28b"/>
虚表石以俟大筆九原有知葢其尤汲汲焉者而亦吾<lb/>
之所不能已也錢生改字與謙近辱誨戒大有所得登<lb/>
科錄一册少將鄙意幸檢入<lb/>
　　　又<lb/>
花帶一條僕得之於方石先生者轉以相奉願附吕䖍<lb/>
佩刀之義物不足論其人故可重也幸麾頓萬萬<lb/>
　　　又<lb/>
去冬陜中承差回乘便附一書當不沉滯自上任以來<lb/>
<pb n="KR4e0120_WYG_034-29a"/>
不得報計以小試不暇審如是則上半年尚未可得也<lb/>
途中書教戒諄至感刻不可言前已布謝愧不獲面盡<lb/>
西藩古文獻地時雨之化生意必大可觀秋試當已畧<lb/>
見區區所望者殆不止此也宗哲西行頗非其好頼故<lb/>
人知已必能相與于成公濟待大僕缺未得兹乞假南<lb/>
歸與宗哲同日分道而去喬宗舉業似更進可望大揵<lb/>
其弟詩力亦益有加小兒兆先於嵗正冠畢今亦頗事<lb/>
筆硯想皆所欲聞故此𤨏𤨏惟為道自重<lb/>
<pb n="KR4e0120_WYG_034-29b"/>
　　　又<lb/>
始得陜西書知考察過半公明之譽與山西同而怨謗<lb/>
不作益足以驗德業之髙逺矣非佞非佞闗中風物自<lb/>
古所稱所示詩仲雖其固有殆亦有江山之助獨恨不<lb/>
得一共賞之耳令郎書法大進學業亦宜然此甚可喜<lb/>
若豚犬輩雖諳文路安足道哉日講事殷循次承乏非<lb/>
惟可懼抑亦有可笑者張生潛行草草奉答此生學業<lb/>
頗可觀望青目一二至感至感<lb/>
<pb n="KR4e0120_WYG_034-30a"/>
　　　又<lb/>
使車入陜後僅得一書知小試務殷此時想彌節臺端<lb/>
矣樸菴老先生四月内棄諸生千里之外同一哀慟恨<lb/>
不得與一二知己㑹哭於几筵之下耳葬祭已如例得<lb/>
㫖餘典尚未敢輕舉中間情事知者必能諒之時雍未<lb/>
至浙當亦至家為經理家事也小兒私試巻一二篇知<lb/>
所欲見便中附奉請教亦果以為濫竿中物否餘不悉<lb/>
　　　又<lb/>
<pb n="KR4e0120_WYG_034-30b"/>
始得闗中書甚悉樸翁已許諡足慰輿情門下之私不<lb/>
足論也所喻李夢陽者果得首解及兩張生皆如尊料<lb/>
時雨之化殆有不誣僕所許何生孟春者輸君一籌然<lb/>
此子之進尤未可量也喬宗試巻亦以書魁許之錯料<lb/>
乃爾幸不逺耳其弟亦署考功員外併可為喜而不寐<lb/>
者錢生之弟亦占一枝小兒入塲被跌不令終試近始<lb/>
平復無足道者公濟尚未至拱之仍調兵備未有缺也<lb/>
餘不能一一<lb/>
<pb n="KR4e0120_WYG_034-31a"/>
　　　又<lb/>
獨坐翰署清寒襲人偶得故人書札温如玉面加之絨<lb/>
褐之惠過綈袍逺矣呵呵時雍都憲治水賢勞恐猝未<lb/>
易就緒宗哲雖煩視此猶在栖遲偃仰間若風教文字<lb/>
之政又弗待論也所示與拱之倡和佳甚中年多事此<lb/>
興不減非夙有大抱負大藴蓄者不能闗西山川之勝<lb/>
或亦不得無助區區此技漸荒將與棋局併廢第猶有<lb/>
未能絶者如署中諸吉士課業之類是也後進中儘有<lb/>
<pb n="KR4e0120_WYG_034-31b"/>
異才美質恨不得面談凍筆草草<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻三十四<lb/>
</p>
<p>
</p>
  </div>
<div>
<head>懐麓堂集巻三十五</head> <lb/>
    <p>
<pb n="KR4e0120_WYG_035-1a"/>
欽定四庫全書<lb/>
　懐麓堂集巻三十五<lb/>
　　　　　　　　　　　　　明　李東陽　撰<lb/>
　文稿十五<lb/>
　　　傳<lb/>
　　　　夏忠靖公傳<lb/>
公諱原吉字維喆姓夏氏其先㑹稽人後徙開化再徙徳興<lb/>
祖希政元季為湖廣行省都事國初占籍湘隂父時敏以布<lb/>
<pb n="KR4e0120_WYG_035-1b"/>
衣被召授湘隂教諭母廖氏夢三閭大夫降其室實生公年<lb/>
十三䘮父學詩及春秋貧甚教里塾以資飬選充縣學生以<lb/>
詩領鄉薦升國子生例入禁廡書誥勅太祖幸書所見公字<lb/>
格方正特賜緋衣一襲復遣人察諸生所為獨公端坐正書<lb/>
竟日色不惰上心念之二十五年書滿有司奏當署部職上<lb/>
曰夏原吉端厚特實授户部主事同官有疑事多就質獨劉<lb/>
郎中者恥其不能因事譛公云専尚書郁新柄上察其誣劉<lb/>
坐死自是數遭危譛竟得無他二十九年公考績陛引面乞<lb/>
<pb n="KR4e0120_WYG_035-2a"/>
歸省且云道逺乏僮僕乞輿皁以行上特允之三十一<lb/>
年廷薦擢戸部右侍郎充採訪使廵撫福建楊文敏公<lb/>
榮為諸生公一見竒之曰必為解首楊自是起名郡有<lb/>
明月樓多妖宿者多死公徑徃宿之妖遂息歸鎮蘄州<lb/>
三十五年太宗入定大統以公舊臣負重望遷左侍郎<lb/>
公辭疾不許尋進尚書凡貢賦役法悉命詳定公酌古<lb/>
今為經久計其所議多從厚曰不可使後難繼困吾民<lb/>
也又命公申明敎什三十餘條榜示天下永樂初兩浙<lb/>
<pb n="KR4e0120_WYG_035-2b"/>
大水國用告乏三命公徃治至則奏罷蠧民妨政數十<lb/>
事諏訪耆宿相度地勢疏河導渠修築堤堰俾水歸于<lb/>
海又奏發廪粟三十餘萬石所活不可勝計乃分給牛<lb/>
種督之耕種民忘其饑有干澤者奏水退田淤宜召民<lb/>
佃耕以足國用公得報數曰民疲極矣可重役乎亟奏<lb/>
云水不勝戽矧已後時勞且無益事始寢呉人至今懷<lb/>
之三年還掌部事首請裁冗食節浮費又禁鹽鈔法諸<lb/>
弊凡水旱必奏請蠲租稅嘗以府帑倉庾及丁戸田賦<lb/>
<pb n="KR4e0120_WYG_035-3a"/>
之數僃書小帖置袖中時復檢記一日上臨朝問天下<lb/>
糧儲若干公歴陳其數不失升勺上竒其才益親信之<lb/>
時錄靖難功禄賜無虚日又大封親藩累討夷冦創制<lb/>
宫殿增置百司財費以萬萬計悉取辦于公公極力經<lb/>
畫無弗給者採木運餉之夫道壅不進命公廵視自龍<lb/>
山抵北京律治怠事者給錦衣衞官校四十人許便宜<lb/>
行事公於號令中寓矜恤意事乃大集上思公特召還<lb/>
七年兼掌行在戸禮二部及都察院事扈從車駕幸北<lb/>
<pb n="KR4e0120_WYG_035-3b"/>
京復命兼掌刑部有二指揮冐支官糧上欲斬之公曰<lb/>
罪自有律若真盗者何以加諸乃止八年上親討北邊<lb/>
仁宗為皇太子在南京命公輔皇太孫留守北京兼掌<lb/>
行在諸部及都察院事諭之曰朕以房𤣥齡委卿矣公<lb/>
日决庻政頃刻而畢凡北奏南啟下令天下者惟公是<lb/>
賴京師帖然上還宫慰賚有加冬還掌戸部從太孫周<lb/>
行鄉落取民間虀黍以進曰願知此味召見鄉老令陳<lb/>
風俗賜老給孤表著節義民皆感歎道有逸兔太孫欲<lb/>
<pb n="KR4e0120_WYG_035-4a"/>
馳射之公諫而止有從卒犯令者指揮周敬以上命執<lb/>
之太孫諭敬不得遂繫敬公極諫以為不可因厚賜以<lb/>
勵其直從之九年公考績上宴于便殿賜勅奬諭又諭<lb/>
羣臣曰原吉乃太祖皇帝養成賢徳士爾等欲觀古名<lb/>
臣此其人也命同太子少師姚公廣孝監修實録十一<lb/>
年再扈北廵命輔太孫以行十四年太孫還南京又從<lb/>
凡道所見必見諮問呼為先生而不名十五年再扈北<lb/>
十八年宫殿成命馳召皇太子太孫于南京至則陳太<lb/>
<pb n="KR4e0120_WYG_035-4b"/>
子承詔勿亟今乃速來葢以陛下慈注之深故孝思之<lb/>
情不得不切也上善其對公因言營造民疲多至失業<lb/>
宜悉聽復業而蠲其稅十九年三殿災復請蠲礦稅停<lb/>
採辦賑饑饉以囘天意詔皆行之初大臣科道多言南<lb/>
北建都便利不同上御午門樓令廷辯宻遣中使問公<lb/>
言孰是公對曰臣等罪也科道言是上兩宥之或尤公<lb/>
背初議公曰吾輩歴職久言雖失幸上憐之若言官得<lb/>
罪所損不細矣衆始歎服復命掌工部事交趾平上問<lb/>
<pb n="KR4e0120_WYG_035-5a"/>
公陞賞孰便公對曰賞費有限祿費無窮於是多從賞<lb/>
格西域法王来朝或請親勞之公曰夷人慕義宜示以<lb/>
倫義若萬乘一屈下必有走死而不顧者矣上曰爾欲<lb/>
效韓愈邪乃不出勞他日法王入見上命公拜公曰王<lb/>
人序諸侯上况夷人乎長揖而已山東俘逆賊唐賽兒<lb/>
之黨三千餘人上屬公與都御史李慶公審其脇從者<lb/>
悉原之陜西有偽稱金輪王者廷議將發兵公言亂止<lb/>
數人不宜重費但遣人禽其首惡自定矣已而果然或<lb/>
<pb n="KR4e0120_WYG_035-5b"/>
言周王有異謀公奉命徃詗之復命曰王實無他但恃<lb/>
陛下友愛之篤故少肆耳上然之谷庻人逆謀既彰上<lb/>
問公曰長沙人通謀否公請以百口保之遂免窮詰太<lb/>
孫冠禮有司以尚書蹇義方賓名進上特命公行之上<lb/>
元節張燈許臣民縱觀公奉母太夫人徃上宴羣臣顧<lb/>
問公曰聞爾母來觀燈尚在此否公曰已歸矣命徹御<lb/>
案暨寳鏹賜之公弟原啟至京上召見賜酒饌瀕歸遣<lb/>
人送之見舟中惟米二石問公曰卿弟貧盍少贈之公<lb/>
<pb n="KR4e0120_WYG_035-6a"/>
對曰臣所遺俸貲已寄之無以為贈上笑曰朕當助卿<lb/>
賜異布數匹十九年上議親討北邊羣臣莫敢言公曰<lb/>
吾受上恩厚不可不死爭之約尚書方賓同諌入獨言<lb/>
曰頻年師出無功戎馬儲積十䘮八九災𤯝間作内外<lb/>
俱疲况聖躬少安尚湏調䕶勿煩六師上命公治邊儲<lb/>
于塞北賓懼自縊死遂獲罪并籍公家惟賜鈔千貫餘<lb/>
皆布衣瓦器命錦衣官尅日召公還公方治粟使者趣<lb/>
甚急公曰姑少俟不爾慮有侵漁死吾安之不以相累<lb/>
<pb n="KR4e0120_WYG_035-6b"/>
也上御午門問征敵得失公歴陳徃鍳謂當内治不宜<lb/>
勤逺畧執不變坐繫内官監太孫屢奏請宥公上察公<lb/>
忠間訪國事公敷對如平時二十二年車駕至榆木川<lb/>
不豫顧左右曰夏某語未了若謂其愛朕者八月楊榮<lb/>
以㓙問至皇太子親臨公繫所與共哭令出視事公叩<lb/>
首曰臣先帝罪人未聞遺詔强之乃受命給尚方筆札<lb/>
咨以國事公首陳東南民力困于漕運請幸南以省供<lb/>
億繼請撫流民罷西洋寶船止雲南交趾採辦金寳數<lb/>
<pb n="KR4e0120_WYG_035-7a"/>
事上即阼首復公官賜章服器張咸僃公始聞太夫人<lb/>
喪辭歸襄事上曰國事方艱卿以喪辭則朕亦未當在<lb/>
此特遣官䕶送歸葬太孫既正東宫加公太子少傅時<lb/>
吕震為太子少師班在公上上引震次公進公少保褒<lb/>
職如故兼給三俸公辭太子少傅俸尚寶少卿袁中徹<lb/>
以言語獲罪且不測公諫以為先朝所愛乃止罷官洪<lb/>
熈元年上以天不雨雪製憂民吟公𢋫和稱㫖翰林進<lb/>
公誥辭上親增二語曰勿畏崇髙而難入勿以有所從<lb/>
<pb n="KR4e0120_WYG_035-7b"/>
違而或怠因召公至扆前賜銀印一其文曰繩愆糾繆<lb/>
俾有封奏則以此識之三月上勅公等除臠割鞭背及<lb/>
妖言誹謗等刑公贊行之尋命兼掌禮部賜象印一文<lb/>
曰正直以便處分上欲禁西山樵採云犯者死公曰材<lb/>
木固可惜人命尤重乃命如律上賜田五頃于城南又<lb/>
建兩京甲第以旌其功李忠文公時勉以言事獲重譴<lb/>
公從容勸釋請下法司徐擬定之是夕預受顧命時宣<lb/>
宗在南京中外洶洶昭皇后命襄王監國悉以軍國委<lb/>
<pb n="KR4e0120_WYG_035-8a"/>
公車駕至郊首問公所在羣臣莫能對上不懌有頃召<lb/>
公慰曰比見太后諭所以留卿意卿當以皇祖事朕凡<lb/>
喪禮及即位之儀皆公一二人所預定命令詔敎多主<lb/>
公言或命坐賜茶或退立殿廡少休復至凡章疏批擬<lb/>
未畢者或擕出至家進之先是命公監修太宗實録未<lb/>
成遂并修仁宗實録國朝三預監修惟公及英國公張<lb/>
輔為然宣德元年漢庻人謀反誣輔臣亂政楊文敏公<lb/>
宻勸親征上顧公公曰兵事貴速榮言是從征還賜閽<lb/>
<pb n="KR4e0120_WYG_035-8b"/>
者三人令扶掖出入公辭曰舊制非勳臣不敢用上曰<lb/>
卿輔導心勤非勳而何尚書弊敦以廉直得譖公力捄<lb/>
釋之交趾復叛王師屢失利二年請降廷議勿許公與<lb/>
二楊公言民罷財竭不可再舉如癰伏于身未潰則憂<lb/>
不測已潰則宜緩治兵乃得息三年公與蹇公入對稱<lb/>
㫖上留侍宴令盡醉將退上顧公有欲言狀就問之公<lb/>
造膝以建儲請上曰朕當白太后行之尋召至便殿賜<lb/>
範金銀印八其一曰含𢎞貞靖嘗侍遊西苑以騎隨復<lb/>
<pb n="KR4e0120_WYG_035-9a"/>
命登御舟遊太液池上射鳬獲之既烹割以啗公復遣<lb/>
中官偕翫竒石恣所欲取公取尤小者數枚有郎中還<lb/>
自河南言山西饑民流徙南陽諸郡至十餘萬有司遣<lb/>
人捕逐之多至死公即以聞上下令賑䘏且禁捕者民<lb/>
頼以寧扈從廵邊上取公等糗糒嘗之曰卿亦食此乎<lb/>
公曰臣等得食此足矣隨營將士尚多餒者遂撤上供<lb/>
物賜公等且徧賜將士上還京念公等四人春秋髙不<lb/>
欲煩以庻政特賜勅輟部院務俾專論道而顧問益親<lb/>
<pb n="KR4e0120_WYG_035-9b"/>
又從狩至兎兒山諸將有違令者上命褫其衣以辱之<lb/>
公言天寒甚不可因微罪至殺將臣上不應起入帳内<lb/>
公隨之上顧見公曰卿且休公曰陛下憐臣恩甚至諸<lb/>
將瀕死矣上笑曰特為卿赦之上元侍宴賜紫瑛硯龍<lb/>
香墨公誕辰御製壽星圖及詩賜之自是寵賚稠疊不<lb/>
可殫記上嘗製玉冠二枚以其一賜公曰使卿子孫知<lb/>
吾君臣一體也五年兩朝實録成賜宴賚明日入謝歸<lb/>
得末疾猶執筆擬㫖以進是夜卒年五十六上早朝聞<lb/>
<pb n="KR4e0120_WYG_035-10a"/>
訃震悼遂輟朝垂涕還宫左右感慟莫能仰視公卿大<lb/>
夫下及閭巷兵民莫不歎息有流涕者贈特進光禄大<lb/>
夫太師諡忠靖賜祭殯葬皆越常典官其子瑄為尚寶<lb/>
司丞命戸部蠲戸役後瑄官至南京太常少卿孫崇文<lb/>
舉進士今為南京吏部郎中皆賢而有文世其家論曰<lb/>
昔在祖宗朝多用舊臣以成治理惟蹇忠定夏忠靖楊<lb/>
文貞及楊文敏四公者皆受知太宗仁宣三朝託以心<lb/>
膂佐遇隆重禮絶羣僚蹇夏雖分部任事實以三孤㕘<lb/>
<pb n="KR4e0120_WYG_035-10b"/>
决機務而夏公輔宣宗監國之功為多葢是時車駕在<lb/>
北仁宗監國南京務頗簡又有蹇楊諸人在天下大政<lb/>
皆屬太孫而時方冲㓜公獨領庻政定危疑鎮浮惑不<lb/>
動聲色而根本正固可謂難矣至親征一事獨以身諫<lb/>
瀕死而不變有古大臣之風焉仁宗親閱利害故委任<lb/>
尤切至宣宗時廷降手勅受寅亮天工之寄庻幾與古<lb/>
宣麻者比是時蹇重厚多謀文敏明逹有為文貞博古<lb/>
守正而公含𢎞能斷故事涉民社則多出公渉人才則<lb/>
<pb n="KR4e0120_WYG_035-11a"/>
多從蹇渉軍旅則多從文敏涉禮儀制度則多從文貞<lb/>
而可否相濟期於至當自餘諸閣老尚書皆各領厥務<lb/>
而已公之徳量功業天下皆熟其名而惠澤所被猶有<lb/>
不盡知者其晩出鄉郡以不及見為憾嘗伏讀累朝實<lb/>
録退考二楊所著碑誌得其大者又徵諸其子太常君<lb/>
及其孫郎中所手録者加詳故撮而書之惟監國時所<lb/>
兼署家乘以為六部都察院大理寺皆在而墓誌止書<lb/>
吏禮及察院不知何據姑並存之以俟典型君子<lb/>
<pb n="KR4e0120_WYG_035-11b"/>
　　　趙節婦傳<lb/>
趙節婦宋氏陜西咸寧人也父諱翬嘗知歸徳州趙琳<lb/>
者歸徳衞千戸也故節婦歸之琳少負氣與范指揮者<lb/>
交惡范計傾琳琳怒不能下宣徳庚戌琳以代赴京伍<lb/>
至兩河口暴得狂疾夜乘馬徑去家人物色無所得筮<lb/>
之曰死矣節婦乃為位發喪以其衣冠葬焉時節婦年<lb/>
十九子一曰遜始晬餘節婦誓與兒存亡遜長而廕敎<lb/>
之曰汝知吾所以不死者乎爾負我我無以見爾父於<lb/>
<pb n="KR4e0120_WYG_035-12a"/>
地下平居不假辭色雖壯猶加箠撻或觧之曰兒無父<lb/>
將恃而驕驕必敗吾鬼不食矣遜卒克自立拓産增業<lb/>
有四男六女雖屢幹公扵外慄慄如在膝下節婦亦自<lb/>
飭嚴甚别其母胡久迓之郊至則曰寡婦不敢野見請<lb/>
見於車中及堂而後拜有異姓遺女育于宋節婦弟之<lb/>
家既而三嫁間徃省節婦罵曰汝玷我家縱不能死尚<lb/>
戴面來邪驅而出節婦事姑謹姑周老病疽甚節婦日<lb/>
一䑛濯之竟愈姑季子狙節婦之財輒予之姑問所畜<lb/>
<pb n="KR4e0120_WYG_035-12b"/>
節婦重怒其姑則曰固在實不存一錢姑死葬稱子事<lb/>
成化丙戌有司上其節詔旌其門今年六十有七矣初<lb/>
千戸之病而亡也泅於河而甦鬻油者張氏竒其貌館<lb/>
而飲之酒酒作復病去後十年霸州人云有狂男子時<lb/>
能自言我宦家子及問之輙失度求者至霸則又傳之<lb/>
保定保定葢其支族在焉至亦無所得自是遂絶又二<lb/>
十餘年有僧寄歸德嘗乞齋馬牧寺為里人所嗤曰毋<lb/>
咄我我官也棄不為奚獨我哉如趙千戸者亦僧也趙<lb/>
<pb n="KR4e0120_WYG_035-13a"/>
黨有劉八者亟報遜使詰之僧曰予指揮徐忠中山王<lb/>
裔也土木之亂逃為僧于香山求有道者師久不値至<lb/>
徐聞有名僧在壽州始造焉其徒數十人予問及家故<lb/>
師怒以觚擊予曰汝俗累故在惡吾從吾亦歸德趙千<lb/>
戸也惟聞此而已然師自為此言已悔之曰吾秘此三<lb/>
十年不覺妄發吾不能久居此矣葢將去也問其齒貌<lb/>
性度質其母其母曰噫是也遜諸父俟即率二老卒至<lb/>
壽訪之則已發矣後歸徳有九僧入趙東鄰殷指揮家<lb/>
<pb n="KR4e0120_WYG_035-13b"/>
索飯中一老者甚怪偉問殷曰西鄰者誰乎殷具以告<lb/>
僧顧其綽楔笑曰嘻乃樹此乎遂亟去比遜追又不及<lb/>
人皆意其為琳也徐僧者居無何其五子來自鳳陽請<lb/>
歸之不可則彊之去竟逃還馬牧猶能道趙千戸事云<lb/>
太史氏曰節婦之行髙矣當其夫亡時非不能死飲泣<lb/>
抱孤凡趙氏之祀之絶是懼其律身教子皆能以義自<lb/>
勝圖於厥終雖烈丈夫豈復過哉千戸之事其亦矯詭<lb/>
務脫馽縛之流未足深論獨人之情有甚於死别者於<lb/>
<pb n="KR4e0120_WYG_035-14a"/>
是蓋益重節婦之哀天其或者矜節婦之心使趙果不<lb/>
死萬有一扵後亦未可知彼節婦者固可以無愧也已<lb/>
節婦於予外姑岳夫人兄弟也予毎聞其事未嘗不斂<lb/>
祍而作重為之痛歎而不能已故傳之而千戸之事亦<lb/>
附見焉<lb/>
　　　劉益齋傳<lb/>
劉益齋名毓字徳美其先金陵人有曰定夫者徙蘇之<lb/>
長洲傳五世至益齋以醫名于蘇益齋生彌月而孤族<lb/>
<pb n="KR4e0120_WYG_035-14b"/>
無期功之親鞠于母氏䝉其姓曰徐母没復劉姓然鄉<lb/>
之人猶稱為徐益齋初業儒為舉子既成不忍違養去<lb/>
學醫醫成不求薦祗以事母及其鄉之人既老郡大夫<lb/>
薦之朝禮部都察院下御史刻日趣上道𨽻太醫籍居<lb/>
嵗餘太醫長又薦之入直内殿時益齋年六十餘矣益<lb/>
齋之為醫也不奓辨不幸刼不偏任用據蛙守經重培<lb/>
養慎攻擊鮮不中者中則喜形于色疾有弗可治雖未<lb/>
劇必蹙然戚之人或謂之迂已而果然或謂益齋曰今<lb/>
<pb n="KR4e0120_WYG_035-15a"/>
人利速效一投劑已冀其騐再則惑三則易矣子胡不<lb/>
少貶以狥人乎益齋曰我本儒也習聞其道道可貶乎<lb/>
彼弗吾任者吾亦弗為之用也故稱良醫者徃徃不勝<lb/>
輒大敗至殞滅不復可捄人亦餌速利甘不為悔及論<lb/>
其極卒不能舍益齋焉益齋醫雖工然不自衒嚮學如<lb/>
不及嘗慕古人開巻有益之說書門屏以自警齋是以<lb/>
名或疑益非謙稱曰吾固以求益也益齋樸厚簡雅不<lb/>
媟語不侮笑雅慕好士大夫多不取直有窶者尤愍惻<lb/>
<pb n="KR4e0120_WYG_035-15b"/>
不置必卒事乃已人以是多之中書舎人周宗勉蘇人<lb/>
也序其事授予請為傳以傳其鄉及其後之人故書之<lb/>
太史氏曰蘇之醫多出丹谿朱氏朱氏之門有王仲光<lb/>
氏韓復陽氏二氏之傳為盛啟東氏益齋盛學也予聞<lb/>
呉太史原博言益齋來京師予實見之益知其言不誣<lb/>
益齋誠良醫哉自丹谿闡為濕熱相火之說人不能盡<lb/>
信其信之者又一切屏去温熱之劑至死不為變夫五<lb/>
行並運五方錯禀五病異發五藥殊氣古人之所不能<lb/>
<pb n="KR4e0120_WYG_035-16a"/>
廢經云隂不足陽有餘不言無隂諸家云濕熱相火為<lb/>
病甚多不言凡病皆熱而世所言若是豈非矯枉過之<lb/>
正邪予與益齋論及此其言曰有是病服是藥惟其所<lb/>
當予謂之善學丹谿者且丹谿以母病學醫遂成名家<lb/>
後之為醫者莫之或過宋太史論之以為其人非啻醫<lb/>
也益齋事母孝母没而後赴薦其處與仕非無所據者<lb/>
無乃近是矣乎<lb/>
　　　止善劉公傳<lb/>
<pb n="KR4e0120_WYG_035-16b"/>
公劉姓諱必𢎞字崇道號止善齋岳之華容人其先東<lb/>
平人也少失怙自强問學慷慨有大節遭元季亂海内<lb/>
分裂乃遊武昌下九江盤旋呉越間有所接見輒與議<lb/>
論議不合輒歎曰是非足與有為者拂衣去如是者數<lb/>
嵗翻然歸其鄉時盗賊蜂起里閈無寧歲郡縣吏皆棄<lb/>
印綬以走民無所歸命公與鄉民約結義兵為保障戰<lb/>
不廢耕倪文俊之黨有蘧某者攻其鄉急公一戰擒之<lb/>
由是賊不敢犯元行省㕘政潑張者據岳州檄公治姦<lb/>
<pb n="KR4e0120_WYG_035-17a"/>
民所告變事有祁毛王十三之語皆邑大姓連結甚衆<lb/>
公託以五字為人名號斬死罪囚一人報之事乃定張<lb/>
屢遣人致公欲與俱竟不可得然猶重公甚毎令其部<lb/>
人曰慎勿犯劉氏鄉衆皆賴之太祖高皇帝定江南公<lb/>
籍兵内附還鄉里洪武四年上親錄若干人姓名下詔<lb/>
徵之公以名當赴至金陵繫獄月餘復詔遣歸寓於南<lb/>
門外鬻鞍者齊氏得疾遂卒年四十有一其友嚴伯霖<lb/>
者屬公骸于齊氏擕其篋以歸有紀行詩若干存焉後<lb/>
<pb n="KR4e0120_WYG_035-17b"/>
數年公子孫遣人迎葬則其主已易數姓竟莫知所在<lb/>
初綱紀久壞淫風惡俗遍天下公鄉居毎集耄稚諭彜<lb/>
理明利害多所變革無賴民愧公者或徙處他邑終其<lb/>
身不敢歸公日所與論議倡和惟鄉儒徐執中輩三數<lb/>
人自餘皆却立趨候無敢與抗禮者其嚴如此公既没<lb/>
子行簡亦不仕至其孫仁宅為廣西按察副使曾孫大<lb/>
夏為兵部職方郎中世其家贊曰予聞劉氏宋南渡時<lb/>
有都統制寳者從岳飛平楊么屯田岳鄂間為恢復計<lb/>
<pb n="KR4e0120_WYG_035-18a"/>
飛死失志遂隱於華容以死公毎論及此未嘗不感恨<lb/>
泣下此其志决非倎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>於亂世者觀其歴覧形勝蛙視<lb/>
羣雄待時委命以成効順之績有馬新息之風焉當天<lb/>
下未定虓呼而猘走者皆肆其兇暴争搏噬吞齧之利<lb/>
以召禍取僇近及其身逺則及其子孫無足怪者公材<lb/>
足以得地力足以驅民黽勉自守進不昧於所託而退<lb/>
不失其身始終之迹有足觀矣顧其德庇鄉邑而祿不<lb/>
逮躬僅脫械繫卒困于道路以死是固時命之不相為<lb/>
<pb n="KR4e0120_WYG_035-18b"/>
偶者抑將以遺其後人乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻三十五<lb/>
</p>
<p>
</p>
  </div>
<div>
<head>懐麓堂集巻三十六</head> <lb/>
    <p>
<pb n="KR4e0120_WYG_036-1a"/>
欽定四庫全書<lb/>
　懐麓堂集巻三十六<lb/>
　　　　　　　　　　　　　　明　李東陽　撰<lb/>
　文稿十六<lb/>
　　傳　說<lb/>
　　　楊南里傳<lb/>
先生楊姓諱實字誠之别號南里浙人也先世居寧海始祖<lb/>
廣仕唐為兵部尚書五子皆仕吳越有相國巖者徙慈谿九<lb/>
<pb n="KR4e0120_WYG_036-1b"/>
世孫濓號大隐大隐十二世孫雲號南湖始居鄞遂為鄞人<lb/>
又四傳至先生先生幼多疾書慌惚不能記六七嵗時忽若<lb/>
有得隨所授輒應口成誦初補縣學生提學憲司竒其才改<lb/>
補郡學正統辛酉舉鄉薦登禮部乙榜拜安福訓導安福舊<lb/>
文獻地弟子最盛先生嚴楷式列條教恩令大行教諭闕總<lb/>
學政者三年畨試諸生躬自程校示賞罰奨勵不倦人始憚<lb/>
其煩後益樂至胥勸相鄰邑龍泉學官闕復奉郡檄往署八<lb/>
月而還先生在安福九年事無鉅細皆精慎不茍一時人<lb/>
<pb n="KR4e0120_WYG_036-2a"/>
士出所造就多顯聞于時縣官歲行鄉飲凡耆老無賢<lb/>
不肖以名皆與先生曰此非制禮意也乃命諸生聲其<lb/>
不德黜數人尋有廵撫大臣道安福學官諸生倉卒不<lb/>
時謁耆老被黜者乘間以他事中先生遂落職諸生訟<lb/>
其寃不得繼以泣廵撫亦頗悔之次日諸生具狀聮署<lb/>
將復走愬先生止之曰使吾無愧二三子者足矣官得<lb/>
失命也既歸鄞日奉親養暇則與諸大夫觴詠為樂遇<lb/>
名山勝地輒澹然忘歸或問以徃事不答也成化戊戌<lb/>
<pb n="KR4e0120_WYG_036-2b"/>
有母䘮哀毁疾作旣又北走京師徴銘士夫間時其子<lb/>
文卿已舉進士為兵部主事先生寓官邸疾再作未幾<lb/>
卒己亥十一月四日也年六十有六文卿歸其喪葬于<lb/>
某山時先生父某以髙年被命服年九十餘尚無恙<lb/>
太史氏曰吾聞楊先生教先踐履論古事必設以身處不<lb/>
漫為誕說觀所論鄉飲事誠耿耿不茍合者其所飬可<lb/>
知也噫官非郡縣無賞罰黜陟之柄徒以口舌執議匹<lb/>
夫結釁至終身不復用故當大事者不以身任天下之<lb/>
<pb n="KR4e0120_WYG_036-3a"/>
怨而欲有所為難矣哉<lb/>
　　　喬烈婦傳<lb/>
烈婦髙氏者工部侍郎樂平喬公諱毅之側室也公夫<lb/>
人王氏既卒髙事公謹公遘疾湯藥必躬視日不甘食<lb/>
夜不就寢毎稽顙于天祈以身代公疾革顧謂之曰吾<lb/>
殆不起吾子孫必克自立獨汝年少又無子奈何髙泣<lb/>
曰公脫不諱妾固當死從公地下耳公卒哀毁殊甚引<lb/>
繩欲自經為家人所掣不得死乃取平生華飾投諸火<lb/>
<pb n="KR4e0120_WYG_036-3b"/>
示無生意於是防者日嚴公子兵部郎中鳳扶柩歸高<lb/>
抵家悲號益甚聞者愴惻竟以間縊死柩旁年三十有<lb/>
三而已死之日適朝廷遣山西布政使胡欽祭公喪胡<lb/>
聞其事嗟嘆不置知縣劉義以狀聞請表其節以厲為<lb/>
人婦者下禮部移御史及布政按察覆實如義言詔旌<lb/>
其門曰貞烈後寶坻王子玉為知縣卽邑中隟地構祠<lb/>
祀之祠亦名貞烈彰國典也予嘗觀中書舍人楊應寧<lb/>
所著祠記聞髙事為詳郎中君既卒其子縣學生宗進<lb/>
<pb n="KR4e0120_WYG_036-4a"/>
士宇請為傳立石于祠以詔其子孫故書之<lb/>
太史氏曰世稱慷慨殺身易從容就義難信夫臨事值難氣<lb/>
激而義動雖中人之質盖有視死如歸者矣及事勢稍定情<lb/>
得以自施美利在目甘言在耳無重賞以誘於前無嚴<lb/>
刑重法以驅其後其不逡廵退縮自恕而不覺者豈不<lb/>
鮮哉世固有相約赴難不終夕而已倍者况積日閱月<lb/>
愈乆而不變者哉吁身為人妾命不錫朝不與心誓身<lb/>
决以求必死之為慊乃亦有以小官末職自諉不力於<lb/>
<pb n="KR4e0120_WYG_036-4b"/>
君父之難者何哉丈夫耎懦不立則喻諸婦人揆之高<lb/>
氏殆婦之不逮逺矣<lb/>
　　　都御史朱公傳<lb/>
公姓朱氏諱英字世傑其先為廣州節度使徙居郴州<lb/>
桂陽縣大父攀麒陽朔縣主簿父思諌皆贈資政大夫<lb/>
都察院右都御史公少孤補縣學弟子通詩書易三經<lb/>
正統乙丑與族兄克寛同舉進士授監察御史己巳閩<lb/>
浙亂起銀冶間公與諸御史承勅分守州縣比至大軍<lb/>
<pb n="KR4e0120_WYG_036-5a"/>
尚駐金華公徑趨處州聞土木之難乃取道慶元掲榜<lb/>
諭賊招老弱被害者又計獲巨賊若干人有中使報黑<lb/>
面大王統衆三萬欲刼所捕賊議欲偕走公不可徐使<lb/>
人覘之而令所司尸賊于市竟無他變景泰改元公還<lb/>
朝論處中便宜五事下諸司議行外戚汪都督令縦家<lb/>
人侵民産時林莊敏公為給事中公與交章劾之詔奪<lb/>
産以給民又劾中官善增姚廣恃寵暴横皆下詔獄壬<lb/>
申詔風憲官被訐者無論結不結皆補外葢大臣有私<lb/>
<pb n="KR4e0120_WYG_036-5b"/>
怨于御史周鑑王豪族人誣奏勘覈未報欲因事逐之<lb/>
公上章極言非是特賜采納且勅諸司詳㸔詔格故王<lb/>
周得免而用事者忌公亦深未㡬遷廣東布政㕘議道<lb/>
桂陽省母胡夫人夫人閱其歸槖惟賜銀十兩喜曰兒<lb/>
居官如此吾無憂矣舊廣民避役各假額外𨽻從身以<lb/>
賄免公至悉遣之與都御史掲某議軍猺法限以十歲<lb/>
一役九休至于今不廢癸酉鄉試有都指揮為子求舉<lb/>
公叱弗許録屬郡囚壹意伸雪及專撫治斗峒賊楊通<lb/>
<pb n="KR4e0120_WYG_036-6a"/>
擁衆流刼勦平之賜綵幣寶鏹又招賊黨百餘將臣欲<lb/>
處以軍法公陳辯數四止誅首惡數人葉文莊公廵撫<lb/>
二廣興革進退諏公為多嘗入賀歸遇知新塗縣李舟<lb/>
知南海縣趙莊各囊白金以贐公却之後二人以贓敗<lb/>
受贐者俱坐累公獨不及天順間有採珠之役中官督<lb/>
責甚急公獨筦布政事故緩之以俟廵撫㑹議因疏乞<lb/>
召還民賴以無擾二廣嘗㑹兵勦賊文莊屬公督察奸<lb/>
弊㕘將范信㑹勦大藤峽至亷攢間誣鄉民為賊黨欲<lb/>
<pb n="KR4e0120_WYG_036-6b"/>
殲之公馳赴其壘凡所獲無辜皆審實縦去信忿不能<lb/>
成功月餘未退㑹文莊間使至公亟請班師民始脫血<lb/>
刅又有告廣州丰湖民作亂者公知其寃亦力爭以免<lb/>
潮賊羅劉寧等屢挫官軍公㑹兵平之獲被擄者數千<lb/>
公别置營以處女婦已而各還其家新㑹有閒田爭不<lb/>
决公以給貧無田者遷右㕘政聞母䘮還桂陽成化乙<lb/>
酉改陜西更守延綏甘凉凉州及西寧官藏被竊所司<lb/>
委罪主者至皆誣伏公訪獲真盗遂眀其誣滿四寇固<lb/>
<pb n="KR4e0120_WYG_036-7a"/>
原官軍失利大將以下皆獲罪都御史項忠奉命徃討<lb/>
檄公餉事且詢進止計賊平被賞擢福建右布政使再<lb/>
遷陜西左布政使均徭定法兩省便之甲午擢都察院<lb/>
右副都御史廵撫甘肅首陳安邊十事大畧欲練兵積<lb/>
糧興屯種桑諸畨既又陳徙居戎簡貢使謹烽堠防姦<lb/>
細諸事又以歲議陳八事所舉武官如王璽劉晟皆為<lb/>
時名將乙未總督兩廣軍務兼廵撫民卒遮道留者不<lb/>
絶諸將或私致饋盡却之廣方不靖將臣毎張其勢以<lb/>
<pb n="KR4e0120_WYG_036-7b"/>
邀功伐凡動大衆必檄逺州刻期輸輓民道死半鋒鏑<lb/>
公下令撫輯有梗令者始構首惡誅之要害所在芻粟<lb/>
皆豫或因糧於寇故兵民咸息盗亦無敢肆亂者廣西<lb/>
立山徭賊嚮順請置永安州以其子世吏目餘黨皆為<lb/>
編氓立山實大藤盗衝自是莫敢越境後山惡少間聚<lb/>
出掠有利其田者風所司以亂聞或請屠其鄉公移兵<lb/>
臨之語其良民執羣兇以獻誅止數十所活亦以萬計<lb/>
田州岑氏有内亂公諜諭族屬俾除世讐皆感泣共殺<lb/>
<pb n="KR4e0120_WYG_036-8a"/>
首惡傳首軍門於是諸郡徭徸率聽命還業數歲間增<lb/>
户四萬三千口十五萬他如天河荔浦潯融間諸盗以<lb/>
次行戮未嘗妄殺上毎加慰勞下勅奨勸者六特升右<lb/>
都御史加從一品祿交趾侵老撾諸郡且立營柵於龍<lb/>
州外境議者謂彼謀内寇詔諸鎮設備且詢公公奏安<lb/>
南小國不過與老撾爭隙地耳姑諭之若果不自量致<lb/>
討未晩上用公言交人感畏修職貢不弛新㑹貢士陳<lb/>
獻章隱居養母公累䟽起之授翰林檢討給事中林榮<lb/>
<pb n="KR4e0120_WYG_036-8b"/>
行人黄乾亨使滿剌加國溺於海公奏録其子各一人<lb/>
兵部尚書缺廷臣首薦公上以二廣重地未可輕代公<lb/>
乞歸展先墓已即還鎮璽書召入掌院事未㡬考績上<lb/>
遣中使賜羊酒寶鏹尋加太子少保乙巳星變公陳八<lb/>
事又以闗陜饑請移甘肅餘糧以賑再請京師出粟賑<lb/>
諸郡就食者皆從之乙巳公疾上命醫給内餌且賜酒<lb/>
饌七月十二日卒上遣中使賜萬緡贈榮祿大夫太子<lb/>
太保命有司營葬子五某某孫某所著有澹菴紀年誠<lb/>
<pb n="KR4e0120_WYG_036-9a"/>
菴奏稿任真子集若干巻<lb/>
太史氏曰廣東西地自大藤之捷民物凋敝府藏空竭識者盖<lb/>
深憂之吾聞朱公涖政專事儲蓄數年間所積金為兩數十萬<lb/>
流徙還業者四十餘萬以脇從獲免鋒鏑者不可勝紀其有功<lb/>
于國家甚厚傳稱君子能國仁人利溥豈不信哉方入長内<lb/>
臺議彌災䇿時曹分條集公所陳或為秉筆者所沮楊<lb/>
中書一清上記說之公即命肩輿徑造議所力伸前説<lb/>
雖未悉施其所負亦壯矣予於公得其大者二焉故特<lb/>
<pb n="KR4e0120_WYG_036-9b"/>
著之<lb/>
　　　化州同知楊公傳<lb/>
公姓楊諱景字某雲南安寧人也事母以孝聞性狷介<lb/>
不妄取少補州學生舉永樂癸卯鄉貢卒業國子拜霸<lb/>
州判官專領馬政政久弛逋課絫數歲官急徵馬數益<lb/>
耗公歎曰養馬者民也民困馬何由息乃與民約悉縱<lb/>
使就業期年而馬足㑹遭母喪民數百輩詣闕請奪情<lb/>
留公不得皆涕泣去服闋改澧州力益舉劇有卒失牛<lb/>
<pb n="KR4e0120_WYG_036-10a"/>
誣民呉姓為盗州為成獄公疑之陰遣人置牛郭外縱<lb/>
之歸牛經卒門奔民家入其笠中卒乃服罪合九載秩<lb/>
滿民請留部使者六七至例不得復留擢化州同知峒<lb/>
夷亂賊千餘將攻城㑹久兩城寖壞民謀走徙號聲震<lb/>
天地守將夜縋城以遁公令曰吾在此毋恐時城中民<lb/>
兵不滿三百公激以義且示福禍皆願盡力乃撤故倉<lb/>
木以蔽城缺又縛稿人被衣鎧置城上以疑賊賊夜至<lb/>
攻甚急有三人緣堞上擒斬以狥賊知有備乃引去歐<lb/>
<pb n="KR4e0120_WYG_036-10b"/>
都督信在髙州聞警以兵至則賊已遁歐大驚歎書守<lb/>
忠二字遺公而置守將於法公益治城練兵寇屢至無<lb/>
所獲遂不敢復犯民皆曰活我者楊公也方賊亂時有<lb/>
按察官夜至城下守城將啟闗内之公執不可按察怒<lb/>
曰汝寇我耶公謝曰今日之事城為重明日果聞有異<lb/>
服自稠人中遁去者按察方欲報公愧而止公毎獲賊<lb/>
既鞫實必誅而後報或曰法不當爾公曰脫有不虞奈<lb/>
何既而鄰郡縛賊者皆墮賊計人益服之化俗尚鬼有<lb/>
<pb n="KR4e0120_WYG_036-11a"/>
廣西羅姓者客死民譌傳為神祠事之公毁室斧其像<lb/>
妖遂息天順庚辰以老乞致仕道巴陵貧不能歸因占<lb/>
籍焉子一清舉竒童入翰林登進士第而公卒家益貧<lb/>
不能歸巴陵一清乃葬公鎮江北拜中書舎人獲勅進<lb/>
公階儒林郎封公配張氏太安人時公已卒若干年矣<lb/>
太史氏曰世恒謂處常易處變難其非然哉夫自取舍<lb/>
至於利害以極於生死皆有際分有所嚮必有所擇矣<lb/>
茍縱意恣欲簞豆無所擇而望其赴難狥義蹈死而不<lb/>
<pb n="KR4e0120_WYG_036-11b"/>
顧惡有是理哉予與中書君游聞化州事壯公所為及<lb/>
詢其恒居細行固若是濯濯也嗚呼居小官處僻地能<lb/>
嚮義辟利確然不為變不可謂不難矣故著之若化州<lb/>
事灼灼在人耳目者固皆難之豈俟論哉<lb/>
　　　五宜髙公傳<lb/>
公髙姓諱眀字上逹號愚軒後更號五宜廣信貴溪人<lb/>
也未冠時嘗刲股愈母疾以孝聞景泰辛未舉進士拜<lb/>
監察御史諫造龍舟廵都城九門稅鈔劾崔主事敗法<lb/>
<pb n="KR4e0120_WYG_036-12a"/>
監内庫并督五城兵馬事有戚指揮者為大臣所怨坐<lb/>
死辯釋之徐州民越訴贓吏例當戍公議戍例為誣訴<lb/>
設今所奏實不過當杖制可著為令州又以妖言十餘<lb/>
人具反獄以聞公訊無反狀止坐本律按河南宣滯理<lb/>
枉禁賦河徙退地黜吏不舉職者六十餘人監丙子鄉<lb/>
試得人為多㑹西北有警餉不告乏内廵畿郡入總三<lb/>
法司奏牘天順改元率諸御史劾兵部尚書陳汝言怙<lb/>
勢亂法下獄死聲益振忽午刻臺囚五十餘人刼獄走<lb/>
<pb n="KR4e0120_WYG_036-12b"/>
衆相顧駭愕公馳片紙報九門毋出行者使號諸途得<lb/>
卒百餘襲捕之庚辰劾天下述職官御史趙明為號首<lb/>
實出公筆辭頗激上詰主筆者公請獨任不以累趙都<lb/>
御史寇公深素重公從容言累年彈文奏章皆髙明手<lb/>
出幸不以細故為罪上曰是能御史也置不問吏部擬<lb/>
公為山東按察使上謂李文逹公賢曰髙眀宜内任又<lb/>
謂寇深曰明可都御史未幾遷太理寺丞稽武官貼黄<lb/>
御史鍾同景泰間諫復儲事下獄死屍久不獲公究得<lb/>
<pb n="KR4e0120_WYG_036-13a"/>
之率諸同年買棺治斂屬鍾子啟歸葬焉憲宗即阼擢<lb/>
南京都察院右僉都御史政令清肅時滛雨為災極言<lb/>
内自宫禁外至邊陲皆有隂盛陽微象又請塞納馬納<lb/>
粟諸倖途薦郎中何宜等可用朝論韙之揚州鹽寇作<lb/>
守兵失利勅公督捕公造巨艦名曰籌亭徃來江南北<lb/>
躬督卒伍㑹遣中官及錦衣衛校卒五千人籍首惡家<lb/>
公慮變起館糓之不使出戸閾分遣御史督兵禽滅九<lb/>
百餘人盡得之中六十餘刼獄復入江為盗公伺賊出<lb/>
<pb n="KR4e0120_WYG_036-13b"/>
沒伏蘆洲乃以官兵蹙賊入蘆中伏起禽之亦不遺一<lb/>
人又並江髙山置邏堡為久計有中官鬻私鹽又擅執<lb/>
儀真指揮卒閧不可解公撫卒令勿譁籍鹽入官乃劾<lb/>
舉如法覈南京諸曹不職者三十人清四十八衞軍政<lb/>
理兩淮鹽課劾戸部及諸廵撫官縱法狀陳利害十餘<lb/>
事多見施行公念二親老弟又夭死再乞致仕不許乞<lb/>
終養許之旣免䘮閩上杭盗起勅起公徃捕公力疾上<lb/>
道督兵勦賊錄賊俘四百餘人誅首惡四十餘悉輕坐<lb/>
<pb n="KR4e0120_WYG_036-14a"/>
海濱民矯令募亡命恣不軌公慮興大獄止坐妖言律<lb/>
誅之旣又析上杭溪南里置永定縣衆多其功公盡以<lb/>
推將士㑹疾作不入報疏乞骸骨納勅符以去上察其<lb/>
懇誠特許致仕歸居縣北創早閒亭鑿白鷗湖結薌溪<lb/>
社諫官國子生交章起公竟不起自述銘并輓章為巻<lb/>
成化乙巳九月十九日忽不樂書對句曰平生無一事<lb/>
欺天至死全百骸歸地遂卒年六十有四上遣官諭祭<lb/>
後三年今天子命有司治壙葢異數也所著有愚軒稿<lb/>
<pb n="KR4e0120_WYG_036-14b"/>
糊壁集及南臺籌亭稿多散失惟終楚征閩二錄藏于<lb/>
家子鵬逰京師請傳公行以傳公壻鄭御史惟桓有狀<lb/>
太史氏曰髙公初乞歸疏稱無才一宜退有疾二宜退<lb/>
親老無昆弟三宜退及以治盗徴謂宜再起功成疾作<lb/>
宜再退其號五宜以此昔孔戣有二宜去司空圗有三<lb/>
宜休皆斂退事史傳所稱載嗚呼勇退固難事然退而<lb/>
出出而復退其出不狥物而退不為矯情者葢尤難焉<lb/>
君子論士必先大節矧其才卓卓有治效可指述哉故<lb/>
<pb n="KR4e0120_WYG_036-15a"/>
公雖名位未極功澤不徧施揆厥終始稱國之大臣可<lb/>
也<lb/>
　　　王古直傳<lb/>
王古直名佐字仁輔後去車為甫古直其所自號以號<lb/>
行世居台之黄巖今分太平縣地也少為詩及行草漫<lb/>
遊京師有鄉人坐事者古直候諸官官并捕候者詢其<lb/>
孥甚急古直甘侵辱竟不言所在入刑部獄獨暴立烈<lb/>
日不與衆囚伍李主事廷美異之檢衣㡌間得柯學士<lb/>
<pb n="KR4e0120_WYG_036-15b"/>
諸詩問之曰爾能詩耶使賦日影詩成縱之歸長揖而<lb/>
出獄吏皆大笑然右直亦自是得名與今侍郎黄定軒<lb/>
侍講謝方石友善嘗主方石方石以憂去主林給事克<lb/>
冲克冲使海國主王員外存敬存敬亦出使主定軒子<lb/>
主事汝修然亦不恒在卒然求之莫得也旅食三十年<lb/>
無僮僕不置釡甑有大籠五六惟詩畫數百幅中貯壺<lb/>
酒晨出飲一再勺已復鐍之以去上元節京師燒穤汁<lb/>
為瓶以貯水畜魚旁映屏燭通明可愛俗呼為炮燈古<lb/>
<pb n="KR4e0120_WYG_036-16a"/>
直買置謝館日玩弄為兒戱一日誤觸碎意拂然不樂<lb/>
曰吾平生家計在此今蕩盡矣方作章書値掾吏至曰<lb/>
遽敗吾興羣掾欲毆之或俾自為計古直曰我固當毆<lb/>
毆則吾名益彰一日遇諸塗竟被毆獨袖手承之以歸<lb/>
亦不以屑意也或勸使仕大言曰我來為爵祿圖邪盍<lb/>
科舉乎則笑曰安得以少年處我嘗在酒所歎曰此亦<lb/>
功名事業也顯靈宫道士請主師塾館餼甚厚閱月忽<lb/>
辭去曰安能矻矻操朱墨坐几案間乎克冲之使欲與<lb/>
<pb n="KR4e0120_WYG_036-16b"/>
俱不果或問之故曰彼不吾彊吾安能為彼行邪自古<lb/>
大賢聞人不渡海者何限海豈必渡然後為快也其性<lb/>
氣屹屹不肯為人屈類此然意度率直内不為蹊徑遇<lb/>
所㑹意欣然忘去人亦以此樂之為說者曰方石先生<lb/>
嘗云天地如許大中間可喜可歎可怪可笑事何所不<lb/>
有可勝道哉沈按察仲律嘗値古直詢其邑里名跡不<lb/>
置古直曰公不須問大抵竒怪人也其亦善自道耶周<lb/>
官稱四民班固表人物列九等魏晉以來中正第九品<lb/>
<pb n="KR4e0120_WYG_036-17a"/>
予雅知古直然不能目其為何如人也作王古直傳<lb/>
　　　仲節婦傳<lb/>
仲節婦鄭氏揚之寶應人也祖克明某州府同知伯父<lb/>
仲體南京户部郎中世有顯者父仲宣母楊氏節婦以<lb/>
父命許嫁同縣公旺未行連失怙恃挈弟妹四人以居<lb/>
弟宏尤穉弱躬為撫鞠年二十四始歸歸不逮舅事姑謹<lb/>
視巾櫛至親井臼七年䘮其夫有子女各一自屛膏沐<lb/>
矢不貳適日侍姑側凡所欲輒迎與之㑹姑疾累數月<lb/>
<pb n="KR4e0120_WYG_036-17b"/>
扶掖搔抑未嘗手暇或夜禱於天請以身代姑惻然感<lb/>
之曰願吾婦得婦亦若是是我所以報也姑卒時伯氏<lb/>
大醫院判㫤在京師仲氏徳廣商於外節婦獨具衾斂<lb/>
舉凡葬事皆中禮院判公歸泣曰吾母之䘮吾兄弟存<lb/>
没緩急皆弗克與濟愧汝多矣拜且謝之節婦曰所以<lb/>
忍死不嫁者非姑與子邪今日之事婦職也曷敢言謝<lb/>
季氏徳陽生子萱母病不能乳節婦乳抱卧起若已出<lb/>
既孤又子育之愛不弛敎子蘭拜中書舍人歴尚寶司<lb/>
<pb n="KR4e0120_WYG_036-18a"/>
卿右通政今為太醫院使節婦始封太孺人又進封太<lb/>
宜人養於官有白其事者下禮部覈實詔旌其門曰貞<lb/>
節節婦今年七十有五矣嘗謂蘭曰我儒家女也汝荷<lb/>
國恩弗克取科第吾於吾孫取之孫三長本次棐皆舉<lb/>
進士棐今為禮部主事次相女一適某識者謂蘭以才<lb/>
賢致官位奓聞譽其子又顯揚之以亢厥宗微其母之<lb/>
節勢不及此故節婦雖貴盛有秩號其他善行亦皆可<lb/>
紀述而人獨稱為仲節婦盖舉其重者云<lb/>
<pb n="KR4e0120_WYG_036-18b"/>
太史氏曰易稱恒其徳貞婦人吉又曰安節吉旌門之義其<lb/>
取諸此非邪予與仲節婦子交稔矣盖嘗拜節婦扵堂見其<lb/>
强健龎厚不色惰屹然有嚴君風殆所謂従一而吉者也<lb/>
承上而得其道者也其興家規貤國恩有以哉今旌門<lb/>
之制亦嚴矣年有限案有覆更人累歲而後得報報者<lb/>
不百一猶或名實交戾聞見不相凖窮簷僻縣乃或有<lb/>
之而弗見于世皆不免于君子之憾予所目擊如節婦<lb/>
者寧不為國典重哉故及節婦之存傳其事俾其子若<lb/>
<pb n="KR4e0120_WYG_036-19a"/>
孫藏于家亦以播諸鄉國庻足為薄俗之一勸云爾<lb/>
　　　奕說<lb/>
吾嘗觀于奕矣奕之初本無情也卒然而合之疆分類<lb/>
别擊取攘劫若有得失乎其間者及其地交意偪主于<lb/>
必勝其勢莫肯先却焉故或役心命志如蛛遊蜩化而<lb/>
不自知其勝者施施然若闢土地而朝秦楚不勝則赬<lb/>
面㦸指無所不至今之言奕者必以適以適而反自勞<lb/>
則不若縮手而旁觀者之為適也勞與適相遭非智者<lb/>
<pb n="KR4e0120_WYG_036-19b"/>
不能卒辨至扵覆圖斂奩則其所謂勝負者始茫乎其<lb/>
不可攬然後勞亡而逸見其甚者猶或以夸之乎人或<lb/>
者悵怏欝結愈不可釋嗚呼此又何哉古之不善奕者<lb/>
曰蘇子瞻其言曰勝固欣然敗亦可喜則是知不工于<lb/>
奕者乃得奕之樂為深人之逹于是者可與言奕也世<lb/>
之善喻世者必以奕以奕觀世鮮有不合者也<lb/>
　　　張翺漢翔字說<lb/>
太倉張用良之子曰翺字漢翔以商遊於京師職方郎<lb/>
<pb n="KR4e0120_WYG_036-20a"/>
中陸君文量其姑之夫也稱漢翔少得家訓敏而克肖<lb/>
既用禮冠齒成人於鄉黨而未究其有字之義以請於<lb/>
予予因職方君嘗識其諸父用美河間通判用光知鉅<lb/>
族子志於為義可以與之言也乃為說曰高飛曰翺布<lb/>
翼曰翔凡鳥之性皆然易曰本乎天者親上此之謂也<lb/>
然於飛之中又有髙下逺近之不同必極于天者而後<lb/>
為至為鳥而不極于天非鳥之至也為人而不極於髙<lb/>
且逺不可以為人也人可以不如鳥乎夫鳳翺翔四海<lb/>
<pb n="KR4e0120_WYG_036-20b"/>
鶴飛薄雲霄鴻鵠一舉千里其飛不同其為髙且逺一<lb/>
也故士之志於世用者能如鳳之於岡鶴之於甸則為<lb/>
之不能則為鴻為鵠要之不失於卑近而已然又有說<lb/>
焉周禮士執雉庻人執雞工商執鶩雞鶩不能飛雉雖<lb/>
飛不過尋丈而比德取義顧有攸存然則鳥固有不必<lb/>
飛而貴者今漢翔商服而士習當守分遵制如其所執<lb/>
乃欲使之翺翔雲漢之間不已過乎葢物固有分分不<lb/>
可過而求故斥鷃之卑無羨乎扶揺之九萬及其志力<lb/>
<pb n="KR4e0120_WYG_036-21a"/>
所勉則卑可以為髙近可以為逺故鳩之飛不過榆枋<lb/>
及其奮迅自致則可以極於數千丈之表漢翔勉乎哉<lb/>
古之人固有舉於海市魚鹽之間者茍能崇徳廣業由<lb/>
此而進固不害其為世用如其未能亦可立身亢宗為<lb/>
一鄉之善士雖在儕輩亦羣雞之鶴也漢翔勉乎哉<lb/>
　　　陸儀莊甫字説<lb/>
太倉陸君文恢之子儀少孤其伯父職方郎中君文量<lb/>
育於官而敎之既長為據古禮肅賓備服誦辭而冠之<lb/>
<pb n="KR4e0120_WYG_036-21b"/>
字曰莊甫而未有說其義者文量乃屬于予曰儀敏而<lb/>
慎可以與之進也予曰人之有威儀猶室之有隅也德<lb/>
修於内則容莊於外然容不莊則易慢之心入而為徳<lb/>
累故修徳者必於是愼焉古之人慮人之或忽乎此也<lb/>
故冠之纓弁以為之觀瞻被之裳衣韍韐以為之章采<lb/>
從之以車鸞佩玉之音以為之節度周還有規折還有<lb/>
矩頭目手足有其容坐立登降揖譲酬勸有其法以防<lb/>
制而衛養之使心不外蕩則德不容不修於内矣故儀<lb/>
<pb n="KR4e0120_WYG_036-22a"/>
禮之繁至於千百抑戒之作論威儀者累五六言孔子<lb/>
稱君子所貴乎道三而容貌居其一儀之不可不敬也<lb/>
如此是惡可以其微而忽之哉然或服美以為華色莊<lb/>
以為泰鵜梁有不稱之耻夏畦有諂笑之病則顧役於<lb/>
外而德益蔑矣故君子耻服其服而無其容耻有其容<lb/>
而無其辭耻有其辭而無其德德之不可不敬也又如<lb/>
此夫且禮始於冠冠而後服備服備而後可以正容體<lb/>
齊顔色順辭令以成禮禮儀備而後可以成人冠之辭<lb/>
<pb n="KR4e0120_WYG_036-22b"/>
曰敬爾威儀淑慎爾德此之謂也莊甫之冠葢亦聞是<lb/>
辭矣然則緣辭以逹禮名顧而義思則其儀也莊乎不<lb/>
乎其本於德而為之乎必有以自考矣<lb/>
　<lb/>
　<lb/>
　<lb/>
　<lb/>
　懐麓堂集巻三十六<lb/>
</p>
<p>
</p>
  </div>
<div>
<head>懐麓堂集巻三十七</head> <lb/>
    <p>
<pb n="KR4e0120_WYG_037-1a"/>
欽定四庫全書<lb/>
　懐麓堂集巻三十七<lb/>
　　　　　　　　　　　　　　明　李東陽　撰<lb/>
　文稿十七<lb/>
　　雜著<lb/>
　　　讀唐史三十一首<lb/>
蘓子謂唐髙祖起兵不待建成元吉之至為太宗之謀借隋<lb/>
吏以殺兄弟也吁焉有是哉當是時建成之惡未著又無一<lb/>
<pb n="KR4e0120_WYG_037-1b"/>
日之隙太宗縦有利天下心亦未必若是烈也及其後舉乃<lb/>
迫于勢而始不能以理處之然太宗固可與為善使房杜諸<lb/>
人能以聖賢之心諫之其事亦未可知也盖興大事扵羣疑<lb/>
之間其勢固有不容緩者舉兵于内召子于外亦如是而<lb/>
已矣君子觀人固當平其心不可設機穽以幸物之中然<lb/>
自處者必求其全毋有所虧玷以自賈其横議也使太宗<lb/>
無臨湖之釁則建成雖死于隋吏亦孰得而疑之哉<lb/>
徐世勣既降唐以竇建徳獲其父盖也復降于建徳此<lb/>
<pb n="KR4e0120_WYG_037-2a"/>
固同于徐庻而賢于王陵矣及觀于建徳知其勢必無<lb/>
成而可以託其身以為富貴之地者惟唐也遂忍棄其<lb/>
父而歸唐羣臣請殺葢非建徳猶有君人之度則葢已<lb/>
死矣及事唐而至于髙宗富貴旣極則觀其無能為而<lb/>
可以保其身以為子孫之地者惟武氏也又忍棄其流<lb/>
涕齧指之言以成武氏之禍非狄仁傑張柬之輩出而<lb/>
扶持之則唐已絶矣嗚呼忍哉夫勣為子而忍其父固<lb/>
徐庻之不若為臣而忍其君則又王陵之罪人也故茍<lb/>
<pb n="KR4e0120_WYG_037-2b"/>
志于富貴無所不忍矣<lb/>
有請去佞臣者曰願陛下與羣臣言陽怒以試之太宗<lb/>
曰朕以至誠治天下耻前代帝王以權數接其臣卿䇿<lb/>
雖善朕不取也夫不取其言乃善其䇿是固有以中其<lb/>
心而又惡其名故陽却而陰納之豈真有所謂誠哉觀<lb/>
其宻使左右賂令史而欲殺之又陽怒程名振之不拜<lb/>
以觀其所為則正中請者之言而自戾其言如此類者<lb/>
多矣觀人不于所勉而于所忽不于所言而于所行信<lb/>
<pb n="KR4e0120_WYG_037-3a"/>
哉夫人知過而不改其患甚于不知不知則猶有所待<lb/>
知而不改則亦已矣太宗之言有聖賢不能過其行或<lb/>
常人之所不為正坐是哉<lb/>
賞罰天下之大柄臣民所視以善惡者也于可不可之<lb/>
間不能以髪而况䙝而亂之乎長孫順徳以受贓見劾<lb/>
太宗賜絹數十匹以愧之胡演不可太宗曰彼有人性<lb/>
得絹辱于受刑如不知愧一禽獸耳殺之何益是所謂<lb/>
䙝而亂之也夫罰之不可以賞猶賞之不可以罰也且<lb/>
<pb n="KR4e0120_WYG_037-3b"/>
孫伏伽張𤣥素皇甫徳參皆以論事得賞孔頴逹以諫<lb/>
太子得賞常何以薦士得賞張藴古以獻箴得賞長孫<lb/>
順徳以受贓得賞斯可以類乎必以為功可疑也親可<lb/>
議也而赦之赦之斯可也何假于賞而愧之哉又曰如<lb/>
不知愧殺之何益夫罪小不忍殺罪大又不足殺是終<lb/>
免于罰也或曰漢文帝之於張武嘗為之然則文帝非<lb/>
耶曰是固不可以訓然文帝所為多出於誠猶過乎厚<lb/>
者也太宗者非慕名狥欲而姑為是縱脫云乎哉予懼<lb/>
<pb n="KR4e0120_WYG_037-4a"/>
後世操賞罰者皆假此以狥其私故舉以為戒曰是不<lb/>
可以訓也<lb/>
傅弈可謂獨見之士也上髙祖之疏斥蕭瑀之議答太<lb/>
宗之言皆以闢佛為事毅然有不可犯之色終太宗之<lb/>
世異端不至於大盛而蕭瑀率坐是以貶或者弈有以<lb/>
啟之乎然其說亦不能大行如韓愈氏之光明於世愈<lb/>
之言曰髙祖羣臣材識不遠不能深知先王之道古今<lb/>
之宜推闡聖眀以救斯弊以為恨是弈之謂也然則使<lb/>
<pb n="KR4e0120_WYG_037-4b"/>
愈生於太宗之世其庻幾乎曰亦如是而已仁義不眀<lb/>
於上教化不行於下而欲制强敵于口舌文字之間難<lb/>
矣哉此歐陽氏本論之所以作也<lb/>
侯君集滅髙昌坐贓下獄岑文本曰命將出師主於克<lb/>
敵茍其克敵雖貪可賞李廣利貪不愛卒陳湯盗康居<lb/>
財二主皆赦其罪封侯賜金太宗乃赦君集吁太宗於<lb/>
此失刑矣夫征伐以已亂也而縦其貪是生亂也何取<lb/>
乎功且廣利之於宛湯之於康居君集之於髙昌皆窮<lb/>
<pb n="KR4e0120_WYG_037-5a"/>
兵黷武于所不必伐之地所謂率土地而食人肉罪不<lb/>
容於誅者何功之有彼固使之不以其道又縱其貪而<lb/>
赦之失不已甚哉厥後廣利死降湯死罪廢君集死反<lb/>
皆其君不能正其罪以折其驕縱之心以啟之也元帝<lb/>
不足論彼武帝固太宗之所慕而文本使效之是見其<lb/>
君之過不塞其源且决之壅以溢也髙麗之役太宗豈<lb/>
獨任其過哉故君子惡喜功者惡狥私以生亂者惡利<lb/>
口之覆邦家者<lb/>
<pb n="KR4e0120_WYG_037-5b"/>
賈充負弑君之惡秦秀乃以其立嗣不明請惡其諡而<lb/>
武帝改號為武封德彛與弑隋煬亦賈充耳唐臨乃以<lb/>
諫廢隱太子請追其諡而太宗改明為繆夫有所諱而<lb/>
予之者私也有所憾而奪之者亦私也賈充固武帝之<lb/>
所諱而秦秀假小罪以攻之故其從也難然使秀舉其<lb/>
弑君之罪如陳泰之對司馬昭則武帝不得而諱之矣<lb/>
封德彛亦太宗之所憾而唐臨乘小釁以攻之故從之<lb/>
也易然使太宗正其從逆之罪如髙祖之責徳彛則唐<lb/>
<pb n="KR4e0120_WYG_037-6a"/>
臨不得而惑之矣卒使二人者負天地所不容之大惡<lb/>
以終其身又不能正名定罪於旣死之後予未嘗不切<lb/>
齒于斯焉嗚呼諡之不當其罪者亦多矣此特其著者<lb/>
耳然猶出於臣下之議而惡諡之餼羊猶存後世之諡<lb/>
議不及於廷而惡諡遂廢徒以髙資顯秩皆得美稱是<lb/>
不特為虚器反以累先王立諡之美意矣<lb/>
太宗之立晉王治說者或以其不立呉王恪也而罪之<lb/>
夫治於此時無片惡寸過舍之何名恪雖才固不得以<lb/>
<pb n="KR4e0120_WYG_037-6b"/>
庻長先之矣太宗獨憂其不類己而欲立類己者且所<lb/>
謂類何以乎太宗悅魏王泰以為類己也㡬乎奪嫡又<lb/>
嘗壯武才人馭馬之對其意豈不以為類己也又愽觀<lb/>
羣臣之中惟李勣為類己也而託之孤卒使勣助武氏<lb/>
以成其不類己者之禍故太宗啟嗣世之禍有二而失<lb/>
晉王不與焉曰妻巢妃也用李勣也其父殺人報讐其<lb/>
子必且行刼而况教之以盗而又以大盗輔之何所不<lb/>
至哉周之成康非有齊聖之才而成守文之治者文武<lb/>
<pb n="KR4e0120_WYG_037-7a"/>
貽謀之善又有周召宏畢之臣以夾輔之也髙宗固中<lb/>
人以下之質然使太宗不貽之禍胎而禇柳來韓之徒<lb/>
扶持之不暇雖不極治亦不大亂若曰髙宗固不克終<lb/>
者則予末如之何也已矣<lb/>
甚矣聖人之言深而遠也坤陰始凝則憂其馴致姤女<lb/>
始壯則戒其勿取愚者孰不以為迂以為未必然也惟<lb/>
未必然而然此聖人之言所以深且遠也髙宗立武才<lb/>
人為后其惡不足言已以利害言之彼雖至愚豈不知<lb/>
<pb n="KR4e0120_WYG_037-7b"/>
愛其國家武氏之禍古所未有也天下之女禍莫甚於<lb/>
褒姒妲已而極於吕后褒妲未嘗自取之吕氏自取矣<lb/>
亦未至改姓易世也故韓瑗亦以為褒妲之流而宗廟<lb/>
不食之諫不能入也其禍乃出於古之所未有者焉武<lb/>
氏之再入宫也雖豫藏禍心不過奪嫡至於吕后極矣<lb/>
乃至改姓易世亦出於所不意者葢由髙宗之胚胎醖<lb/>
醸非一朝一夕之故則亦有偃然自以為當得者矣天<lb/>
下之事出於聖人之言有愚者皆能知之而智者或不<lb/>
<pb n="KR4e0120_WYG_037-8a"/>
免以為迂以為未必然以至於敗者多矣而况知其然<lb/>
而為之者乎予又不得不為中宗𤣥宗幸之也<lb/>
易曰開國承家小人勿用甚矣小人之不可與共事也<lb/>
事成則挾功以覬賞而君子亦不得不賞之賞之而其<lb/>
欲不厭則怨懟生焉及其厭也則憑倚怙肆必至於凶<lb/>
國害家而後止然則曷若絶之于先乎唐𤣥宗誅韋后<lb/>
何假乎一婦人之謀而太平公主與焉遂使其竊勳盗<lb/>
柄以成殺儲廢帝之謀將發而後敗予於是復為張柬<lb/>
<pb n="KR4e0120_WYG_037-8b"/>
之危之也及其誅太平也何假乎一宦者之力而髙力<lb/>
士與焉遂使其蠱上亂下至於播蕩傾覆僅免其身於<lb/>
瀕死之際予於是豫為僖昭危之也讀唐史者得不痛<lb/>
恨於𤣥宗也夫<lb/>
太宗作帝範十二篇以敎太子姚崇以十事諫𤣥宗皆<lb/>
謹始之道事之大者也而女寵不與焉豈其父有所諱<lb/>
於其子其臣有所昧於其君斯何見之疎也其後髙宗<lb/>
𤣥宗皆以女寵召禍再危唐室其以是夫嗚呼其所言<lb/>
<pb n="KR4e0120_WYG_037-9a"/>
者旋已棄如遺塵過如飄風則雖太宗諄諄以是而教<lb/>
姚崇諄諄以是而諫吾無望乎二君雖然父之於子臣<lb/>
之於君則不可不周思極慮以内之無過之地也小畜<lb/>
之攣如家人之嗃嗃吾因之重感於斯焉<lb/>
事有不可無悔者有不可悔者悔非君子之得已也知<lb/>
之未周也行之未安也而悔生焉聖人以人不皆周知<lb/>
安行也故不得已而予之悔若其所能行者而自暴自<lb/>
棄以陷於大惡則有不可得而悔者矣賈充悔弑君而<lb/>
<pb n="KR4e0120_WYG_037-9b"/>
自憂傳諡於將死之日髙歡悔弑君而敬事魏主者終<lb/>
其身然其惡卒不可悔也太宗之内巢妃充其惡與弑<lb/>
君者均之為亂常敗紀無赦耳矣故善悔過者莫如太<lb/>
宗殺盧祖尚而悔殺張藴古而悔殺張亮而悔悔責皇<lb/>
甫徳參悔踣魏徴之碑然無一言悔於巢妃之後者知<lb/>
其不可悔也聖人恐人之沮於遷善也故開悔之門予<lb/>
亦懼人之狎於改過也故立不可悔之戒亦聖人之意<lb/>
也然則何以免於悔乎曰慎<lb/>
<pb n="KR4e0120_WYG_037-10a"/>
禇遂良來濟韓瑗死武氏之立狄仁傑不死武氏之簒<lb/>
君子謂遂良守經仁傑近權然觀遂良之仗節見太宗<lb/>
納諫之效數年之士氣未衰觀仁傑之成功見太宗致<lb/>
治之效數十年之人心未去此亦不可得而誣也顧其<lb/>
所處猶有不同者若易地而觀則仁傑必能直諫於將<lb/>
立之時遂良未必能成功於旣簒之後故為遂良死者<lb/>
難而易為仁傑生者易而難邵子謂任天下之事不若<lb/>
死天下之事死天下之事不若成天下之事是也然臣<lb/>
<pb n="KR4e0120_WYG_037-10b"/>
子不幸而當此能為仁傑則為之不能則必為遂良乃<lb/>
不失正茍徒畏死而貪名㡬何其不為李世勣許敬宗<lb/>
也已<lb/>
有宰相之道有宰相之體有宰相之才姚崇有宰相之<lb/>
才者也宋璟有宰相之體者也其於道槩有所未聞然<lb/>
則孰為近曰璟為近何也以其剛也孔子曰剛毅木訥<lb/>
近仁崇也用諂以濟其寵任詐以行其志其平生大節<lb/>
惟反正一事耳而又涕泣於遷宫之際是不得不於崇<lb/>
<pb n="KR4e0120_WYG_037-11a"/>
疑之也予故曰有宰相之才云爾璟也執義而不屈物<lb/>
守法而不狥情至使武后令張易之徃謝之而𤣥宗知<lb/>
王毛仲之不可致可謂剛矣然獨不與反正之事豈張<lb/>
柬之之義有所不及歟抑偶不值其間歟使璟在杌上<lb/>
無畱肉矣仕於武后之朝者其大節皆繫於反正之一<lb/>
事不然其何以自觧于前日之事乎是不得不於璟惜<lb/>
之也予故曰有宰相之體云爾雖然唐之宰相知道者<lb/>
寡矣有臣如宋璟者亦何以多議為哉<lb/>
<pb n="KR4e0120_WYG_037-11b"/>
君子之去小人恒難小人之擠君子恒易何也君子惟<lb/>
公言正論不可則止而根盤蒂結于君心者不可猝㧞<lb/>
故未聽而先疑之小人之於君子欲揚而攻之則畏公<lb/>
議而不敢發及窺君心之微知其陽親而隂厭之也則<lb/>
為曲邪詭秘之計乘其罅而中之其為言似緩而實急<lb/>
似逺而實近似公而實私使聽之者隱然有以動於中<lb/>
而不疑則其志行矣然使其君無厭賢之心則其言亦<lb/>
安得而入哉故優人設為旱魃之辭而宋璟見逐張九<lb/>
<pb n="KR4e0120_WYG_037-12a"/>
齡直言牛仙客之不可用而仙客卒代其相二君之於<lb/>
兩賢其厭之深矣人主恆言皆欲退小人進君子及君<lb/>
子常為小人所勝而不自知哀哉<lb/>
張九齡諫用牛仙客是也其對𤣥宗之言非也夫九齡<lb/>
豈不知仙客所以不可用者盍推本而極言之乃屑屑<lb/>
於資格門第文辭之末顧欲以臺閣誥命之地勝之是<lb/>
啟李林甫何必辭學之言而益屈於𤣥宗有何閥閱之<lb/>
問也且此說若行萬一有大賢出于草茅之下欲薦而<lb/>
<pb n="KR4e0120_WYG_037-12b"/>
㧞之其何以自觧乎故宰相之言不可不慎也<lb/>
胡氏之論髙力士曰力士茍能為明皇忠計者密主張<lb/>
九齡而去李林甫左右王忠嗣而去安禄山論功較績<lb/>
夫孰與讓此於力士固無責焉以當時得譽於士大夫<lb/>
而無疾惡之者故不可不辨也予曰不然力士所以能<lb/>
恭謹者安知非矯情干譽而實用以自張大乎哉且當<lb/>
是時張九齡輩旣去則當時朝廷豈有卓然稱士大夫<lb/>
者而何疾惡之有縱使其能進賢退不肖以終其身而<lb/>
<pb n="KR4e0120_WYG_037-13a"/>
劉季述韓全誨之徒不免出于末流之下啟弊之罪不<lb/>
可逃也而又何功績之有况九齡忠嗣果賢將相也則<lb/>
亦安肯出於其門哉若使陰受其薦而不自知是罔賢<lb/>
才而用之無一可也誠使其善為計有間則辭曰臣有<lb/>
間廷之役不敢與國事臣雖不負陛下臣死之後必有<lb/>
負陛下者毋使後世謂宦官與國事始陛下然後為忠<lb/>
也然則孰與視其失而不捄乎曰寜失賢才于一時不<lb/>
可亂紀綱於百世<lb/>
<pb n="KR4e0120_WYG_037-13b"/>
𤣥宗當播遷之際昏耋既極無尺寸之策决於一走使<lb/>
肅宗不從父老之留天下非復唐有矣然唐之存亡繫<lb/>
於太子之留不留而不繫於卽位與否肅宗以儲君討<lb/>
賊天下誰不應之夫𤣥宗嘗有高枕之言既沮於官中<lb/>
之請及傳後軍之命又已於馬上之辭是時楊氏既誅<lb/>
長安未保誠無樂乎為君雖靈武之報不行而寳册之<lb/>
使必至使肅宗直以遺大投艱之義流涕西向再拜受<lb/>
命于馬嵬之下較之遜避於咫尺之間而掩襲於遲疑<lb/>
<pb n="KR4e0120_WYG_037-14a"/>
之後猶之可也嗚呼李泌未至而李輔國在傍彼肅宗<lb/>
者何以及此哉故其卽位也未嘗不以為當然而其矯<lb/>
情固遜至于三四而不已者亦其心有不安矣泌之言<lb/>
曰家事宜俟上皇不然後世何以辨靈武即位之意則<lb/>
其臣有所不安矣廣平王俶之言曰陛下未奉晨昏臣<lb/>
何敢當儲副則其子有所不安矣欲免於後世之公議<lb/>
得乎為人臣子而不通春秋之議者必陷簒弑之罪彼<lb/>
肅宗固不待西内之隙吾無以末减云爾<lb/>
<pb n="KR4e0120_WYG_037-14b"/>
昔人謂壞唐者三女寵也姦臣也宦官也惟𤣥宗兼有<lb/>
之中宗有女寵而無宦官敬宗有宦官而無女寵然皆<lb/>
身死賊手恨貽來世若𤣥宗者内有楊貴妃髙力士外<lb/>
有李林甫楊國忠彼林甫國忠之於貴妃力士也株連<lb/>
蔕結狐媚狗合左巢右窟牢不可破職是三者可以亡<lb/>
矣而又有安禄山者闖乎其間林甫能制而不制乃養<lb/>
之以自翼國忠不能制而欲制之乃激之以自快𤣥宗<lb/>
者岌岌乎當敗局而據危巢豈翅寄生孤注之類哉然<lb/>
<pb n="KR4e0120_WYG_037-15a"/>
則不死於數人之手幸也有國家者觀乎此可以慄慄<lb/>
乎其畏也已<lb/>
李泌之術髙矣肅宗欲使倓為元帥泌懼其偪也諫而<lb/>
歸之俶及欲以俶為太子則勸其待上皇之至而又使<lb/>
俶自辭之張良娣之將立也又勸止之俶有惡於良娣<lb/>
則又勸其監建寧之禍及其迎上皇復位也知其不來<lb/>
又請作羣臣表而上皇始至肅宗襲位之後上皇還京<lb/>
之前嫌隙未至於大露者皆泌之功也葢泌有過人之<lb/>
<pb n="KR4e0120_WYG_037-15b"/>
術故其言皆委曲深到足以深中人主之機而奪其情<lb/>
彼固能料肅宗能用已於艱難之際而極言之也及良<lb/>
娣輔國結構既成建寧既死而肅宗彊勉承順者將有<lb/>
不終之漸既不欲與其名又恐不免其身故雖以先朝<lb/>
故舊不及見上皇之至一旦决欲去之無疑也然固未<lb/>
能忘情于功名之際故以德宗之猜忌元載之凶嫉出<lb/>
而周旋其間進退不以介意卒老於相位者其亦有以<lb/>
深中乎德宗而料元載之不能害己也乎及觀其用則<lb/>
<pb n="KR4e0120_WYG_037-16a"/>
定太子保功臣論宰相乃其所持以為正而談神仙稱<lb/>
禍福乃其所挾以為竒者故其術雖髙而學或未粹矣<lb/>
肅宗治從逆之黨以六等議刑不忍之過也春秋之法<lb/>
人臣無將將必誅禮曰臣弑君凡在官者殺無赦子弑<lb/>
父凡在官者殺無赦豈有受他人之爵而為之臣子者<lb/>
而吾復從而君之哉李峴之議是畏人之附賊而屈法<lb/>
以誘之乃益狎其附賊之心也<lb/>
人君進君子退小人則治進小人退君子則亂一小人<lb/>
<pb n="KR4e0120_WYG_037-16b"/>
退而一小人進則其為亂益深矣代宗惡李輔國之强<lb/>
使人殺之而程元振進元振既黜而魚朝恩進朝恩既<lb/>
誅而元載進雖其竭力剗除而旋已受弊中唐之世能<lb/>
果於退小人者莫如代宗而進小人之數者亦莫如代<lb/>
宗要其初皆以微勞小惠不忍而用之故小人有所恃<lb/>
而為惡其後皆以狎昵近習之故與之謀而去之故小<lb/>
人無所懲而為善剛者不為也人君之徳以剛徤為主<lb/>
不剛而能成治者未之有也<lb/>
<pb n="KR4e0120_WYG_037-17a"/>
君臣之疑生於偪而成於譛非明哲之君察之未有不<lb/>
至於禍敗者也郭子儀以子愛之故受昇平公主之譛<lb/>
何其危也而代宗處之雍容廣大無纎芥之疑此太宗<lb/>
所不免者而代宗能之卒保䕶功臣以為唐室之砥柱<lb/>
其美不可誣矣是時魚元之徒方欲肆其忌嫉乘釁而<lb/>
動使與聞其言安知不從而媒孽之乎此子儀有不賞<lb/>
之功而無震主之威則其不受疑於代宗也固亦有道<lb/>
矣<lb/>
<pb n="KR4e0120_WYG_037-17b"/>
理亂之機豈不危哉唐髙祖太宗之世上下相維内外<lb/>
相統召之無敢不至令之無敢不從故雖以髙宗之昏<lb/>
懦武氏之濁亂而天下莫有觧體者紀綱存焉耳自𤣥<lb/>
宗啟禍祿山遺患力士遂失萬乘之尊雖幸而不失舊<lb/>
物而天下之豪奴悍婢已有輕天子之心矣而况以肅<lb/>
代之容緩繼之乎故不終𤣥宗之身遂有挾禁兵以行<lb/>
刼遷之計為軍將而擅廢置之權者於是稱兵犯闕踵<lb/>
接京師入室更衣變生肘腋再振再蹶以至於求為匹<lb/>
<pb n="KR4e0120_WYG_037-18a"/>
夫而不可得然則紀綱之壞不於人君而誰壞之哉故<lb/>
理亂之機不可不慎也<lb/>
甚矣迂腐之人之不可用也田悅有衆七萬欲拒朝命<lb/>
未有以刼其心也洪經綸為黜陟使直以一符罷其四<lb/>
萬使悅藉以激其士刼其心而其勢遂熾此乃高歡假<lb/>
以興冀唐公假以興晉陽者而經綸實以遺悅何其戾<lb/>
哉經綸之心非不善也本以制藩鎮而適以助姦本以<lb/>
重朝廷而適以賈怨人之不可不學也如此孔巢父之<lb/>
<pb n="KR4e0120_WYG_037-18b"/>
殺其身於李希烈也其亦近是乎<lb/>
盧杞因李希烈之逗遛説德宗暫罷楊炎而復用之其<lb/>
姦不足破矣縱使其非姦也而徳宗從之豈人君之度<lb/>
哉徳宗已有除炎之志故既罷而復聽殺之也及懷光<lb/>
拒命以杞為辭徳宗從而罷杞則杞所敎罷炎之故智<lb/>
實以姑塞其意而徐復之也非陸贄輩力爭之則杞誰<lb/>
可止乎胡氏謂杞因懷光而去則權不自天子出是已<lb/>
然茍使其前迷後悟以心誠去之則亦何可避此嫌而<lb/>
<pb n="KR4e0120_WYG_037-19a"/>
隱忍以稔其患哉<lb/>
諸葛武侯敗於馬謖之遺令而戮謖以謝衆郭汾陽敗<lb/>
於史抗等違渾瑊之令而赦瑊以收功皆是也武侯之<lb/>
言曰四海分裂兵交方始若復廢法何用討賊則其戮<lb/>
謖也豈得已哉謖不戮則將帥必不用命而王雙張郃<lb/>
之首不可斬武都隂平之地不㧞矣且武侯能泣廖立<lb/>
死李平於身歿之後則謖之見戮也容復有餘憾乎謂<lb/>
武侯用謖之過則可謂戮謖之過則非也若汾陽之敗<lb/>
<pb n="KR4e0120_WYG_037-19b"/>
非瑊之罪史抗諸人之罪也抗等諸人不可勝誅而瑊<lb/>
又必可以收功者也此乃一時之事不可以為法若一<lb/>
切行之則猾悍者皆起其䟦扈之心其所以容之者乃<lb/>
所以殺之也書曰威克厥愛允濟愛克厥威允罔功軍<lb/>
旅之法當以是為正<lb/>
段秀實之死於朱泚也胡氏謂其見㡬不敏不能執羈<lb/>
靮以從君負材抱忠草草而死嗚呼豈其然哉豈其然<lb/>
哉徳宗之出也變生於倉卒非有明皇之詔也何㡬之<lb/>
<pb n="KR4e0120_WYG_037-20a"/>
可見乎惟陸贄王翃輩數人追及於咸陽而諸王公主<lb/>
不及從者尚十七人葢是時得間者先出後時者見陷<lb/>
去住之㡬間不容髪其事有不可知者矣且秀實之於<lb/>
盧杞白志貞孰忠且智杞志貞能之而秀實固有所不<lb/>
能邪陜州之役秀實尚能使白孝德不終日赴援于數<lb/>
百里之外而其身不能從君避難于咫尺之間乃端居<lb/>
待死于其第又不待辨而明矣不得已而隱忍見賊以<lb/>
圖奉迎之計又不得已而用間以尼追襲之兵是時無<lb/>
<pb n="KR4e0120_WYG_037-20b"/>
秀實則以徳宗之狐疑朱泚之㓙黠而又有盧杞百口<lb/>
之保㡬何不墮其計中德宗之得趨奉天誰之功也及<lb/>
其智窮勢急攘袂奮笏擊賊流血以死豈其所願哉故<lb/>
責秀實之死與責張廵者何異不得不辨也<lb/>
徳宗多疑而信吐蕃如父子信乎疑者之必貪貪者之<lb/>
必愚也渾瑊素稱良將何乃蹈其機而不悟乎瑊身受<lb/>
其任者也亦避徳宗之疑而不敢辭耳使瑊辭之則張<lb/>
延賞之譛不在西平而在瑊矣然則可乎人臣秉忠信<lb/>
<pb n="KR4e0120_WYG_037-21a"/>
以事上必為國家計而不䘏其身如西平可也必不得<lb/>
已則駱元光焉違命以從宜亦可也<lb/>
張延賞之譛李昇也徳宗以問李泌泌發其間太子之<lb/>
謀請罷昇宿衞以逺嫌夫間太子者延賞耳陰謀既得<lb/>
詰而去之復何嫌之有哉乃罷吾之宿衞以自觧於離<lb/>
間之人是愛太子不如愛小人也居人父子之際不可<lb/>
以言嫌徳宗未有嫌太子之言而泌以逺嫌告之是啟<lb/>
之也他日昇黜而太子㡬危得非延賞為之乎昇誠可<lb/>
<pb n="KR4e0120_WYG_037-21b"/>
去使其與延賞俱罷亦庻乎無此患矣<lb/>
咸陽人上言見白起請為國扞西陲徳宗贈起以官人<lb/>
君之愚未有如此事者自老人結草之說興於左氏而<lb/>
後世有以謝𤣥之㨗為蔣子文之功者有稱白衣老父<lb/>
之言而立老子廟者有稱李靖求食而立廟者有稱𤣥<lb/>
元皇帝降于朝元閣而求其像者豈惟徳宗哉李泌謂<lb/>
將帥立功而陛下褒贈白起其言甚簡而明然直以事<lb/>
論之不能辨其理之誣以格其非也不立廟而葺其故<lb/>
<pb n="KR4e0120_WYG_037-22a"/>
構去三公而贈尚書五十與百歩之間耳嗚呼泌自稱<lb/>
奉道又方以鬼神幸于徳宗雖欲格之猶將不能而况<lb/>
未必知之乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_037-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻三十七<lb/>
</p>
<p>
</p>
  </div>
<div>
<head>懐麓堂集巻三十八</head> <lb/>
    <p>
<pb n="KR4e0120_WYG_038-1a"/>
欽定四庫全書<lb/>
　懐麓堂集巻三十八<lb/>
　　　　　　　　　　　　　　明　李東陽　撰<lb/>
　文稿十八<lb/>
　　雜著䇿問頌表<lb/>
　　　原夀<lb/>
夀之道有三說焉曰數曰氣曰理天地以運人以世花木以<lb/>
嵗蜉蝣之属以日數也人能使物不夀而不能以自夀天地<lb/>
<pb n="KR4e0120_WYG_038-1b"/>
能畀人物以夀及其至也雖天地不能以自夀然天地之數<lb/>
有恒而人物之夀無恒于人之中又百有不齊者于是數之<lb/>
說窮而言氣者勝上古之時其世鴻䝉其質敦龎其欲寡而<lb/>
不淫故其民夀中古以下質澆而欲滋及于後世嗟乎極矣<lb/>
雖有夀者猶将戕之矧其未必有耶然方其鴻䝉敦龎也固<lb/>
不免孩殤夭折之徒而黄髮傴僂鯢而鮐者亦間見乎今之<lb/>
世何哉于是氣之說窮而言理者勝傳曰仁者夀又曰大徳<lb/>
必得其夀夫茍植徳則睟面盎背身安而氣和其所醖醸培<lb/>
<pb n="KR4e0120_WYG_038-2a"/>
植自有不可已者殖私稔惡者反是此天下之通理也<lb/>
然顔之夭跖之壽恒不免夫君子之論於是理之説又<lb/>
窮而天下貿貿焉不知其所歸矣夫有理斯有氣有氣<lb/>
斯有數三者固相有而不相無者是何其乖戾錯逆之<lb/>
甚哉意者其各自為用而不能相通邪其或轇轕紛亂<lb/>
乎其間而莫之辨也然則君子將何居曰理勝洪範九<lb/>
五福曰壽富康寜攸好德考終命德者壽之所以成始<lb/>
而成終者也吾觀夫自古以降其有能植德者不壽其<lb/>
<pb n="KR4e0120_WYG_038-2b"/>
身則壽其名及其子若孫雖其修短盈朒或不能齊而<lb/>
其所享皆所謂睟盎而安和者雖皆謂之壽可也殖私<lb/>
而稔惡者反是雖不謂之壽亦可也及其惑也則求之<lb/>
於醫藥而不得則求之於服食而不得則求之於禳禬<lb/>
巫祝之間則其説愈繁而愈不可通矣然則如之何曰<lb/>
修身以俟之先其事而後其獲若曰有氣焉有數焉君<lb/>
子不謂也今人以壽祝人人雖知其未必得必喜而受<lb/>
之以德勉人人雖知其可得壽鮮而悦而受者君子之<lb/>
<pb n="KR4e0120_WYG_038-3a"/>
愛人也以德故祝之壽者必願之德願之德乃所以為<lb/>
愛之至也作原壽<lb/>
　　　記女醫<lb/>
京師有女醫主婦女孩稚之疾其為人不識文字不辨<lb/>
方脈不能名藥物不習於炮煉烹煮之用以金購大醫<lb/>
求婦女孩稚之劑教之曰某丸某散某者丸之某者散<lb/>
之載而歸人有召者携所購以徃脈其指炙其面探藥<lb/>
囊中與之雖誤投以他藥弗辨也然而婦女之愛其身<lb/>
<pb n="KR4e0120_WYG_038-3b"/>
若子者舉其軀付之無疑焉幸而不至于䘮敗捐糓帛<lb/>
金珠予之不少吝其恒䘮且敗者曰命也且傳引譽之<lb/>
于隣里而不足則譽之鄉黨而不足則又譽之婣戚識<lb/>
知之人隣里鄉黨婣戚凡識知之人有疾者皆樂而求<lb/>
之幸而不至于䘮敗則又引譽之其䘮且敗者則又曰<lb/>
命也非女醫之所治者雖名家術士未嘗信之其彊而<lb/>
治之者雖治亦弗之貴也其不幸而䘮且敗者則悔且<lb/>
咎之曰不用女醫之過也雖士大夫家亦不免焉其愚<lb/>
<pb n="KR4e0120_WYG_038-4a"/>
不明亦甚矣嗚呼豈獨女醫哉<lb/>
　　　記女巫<lb/>
女巫者主呼召鬼物問吉凶禍福祛疾病凡疾病者女<lb/>
醫不能治則之焉女巫者焚香飾盛服或被髮手刀劒<lb/>
自試以神其不能傷或衣錦衣腰數十鈴跳梁噭號或<lb/>
嘯以呼鬼且至則呼其先姓名曰某為神某為女神某<lb/>
為祟某為禍可禳可除惟令之從祈而聽者曰某之先<lb/>
誠有是誠有是咸稽首伏地不能起願殺雞羊□酒化<lb/>
<pb n="KR4e0120_WYG_038-4b"/>
楮以為謝葢人之死者無有不為神神者無有不祟且<lb/>
禍焉者也又令圖其神之形于家以祀以禱乃棄毁其<lb/>
所事之主而鬼其親之身若是者家有之焉有所喜則<lb/>
召女巫至皷舞號噭以為福有所憂患則因以除之雖<lb/>
湛溺老佛亦未有若是甚者卜筮而下弗論也彼女醫<lb/>
者予恒慨之若是者将何如邪夫女醫者不過殺人之<lb/>
身而巫乃能䘮其心此其害又有甚者人不自愛其身<lb/>
又不有其心其愚不明又甚矣嗚呼又豈獨女巫哉<lb/>
<pb n="KR4e0120_WYG_038-5a"/>
　　　醫戒<lb/>
予年二十九有脾病焉其證能食而不能化因節不多<lb/>
食漸節漸寡幾至廢食氣漸苶形日就憊醫謂為瘵也<lb/>
以藥補之病益甚則補益峻歲且盡乃相謂曰吾計且<lb/>
窮矣若春木旺則脾土必重傷先君子憂之㑹有老醫<lb/>
孫景祥氏來祀曰及春而解予恠問之孫曰病在心火<lb/>
故得木而解彼謂脾病者不揣其本故也子無乃有憂<lb/>
鬱之心乎予爽然曰嘻是也葢是時予屢有妻及弟之<lb/>
<pb n="KR4e0120_WYG_038-5b"/>
䘮悲愴交集積歲而病累月而憊非惟醫不能識而予<lb/>
亦忘之矣於是括舊藥盡焚之悉聽其所為三日而一<lb/>
藥藥不過四五劑及春而果差因歎曰醫不能識病而<lb/>
欲拯人之危難矣哉又歎曰世之徇名遺實以軀命託<lb/>
之庸人之手者亦豈少哉鄉不此醫之值而徒託諸所<lb/>
謂名醫不當補而補至于憊而莫之悟也因録以自戒<lb/>
　　　食戒<lb/>
予病脾時沈都憲時暘嘗對食退語人曰是非不能食<lb/>
<pb n="KR4e0120_WYG_038-6a"/>
乃多食之過耳後鴻臚凌主簿遠為予言少時病不能<lb/>
食有一叟問曰汝欲食乎吾教汝食翼日可空腹以來<lb/>
比至設飯肉各一器將就食遽以手止焉曰未可也取<lb/>
其飯以箸畫之為四分乃使食食下一口輙欲就肉又<lb/>
止焉曰未可也如是者三盡一分使食肉一臠如是者<lb/>
四而器盡復問曰汝尚能食乎曰能曰不可子姑去凡<lb/>
食必凖此為法及歸不閲月而食進徃謝且問之叟曰<lb/>
脾性惡膩汝未食而先以膩物困之安能使之運而化<lb/>
<pb n="KR4e0120_WYG_038-6b"/>
乎予聞之重有感焉越十餘年病再作皆用此法而差<lb/>
因録以自警<lb/>
　　　思石鐘山辭<lb/>
予嘗讀蘇文忠公石鐘山記壯其為辭以為善辯者無所<lb/>
施其巧博物者無所用其智誠兹山之偉觀也竊獨擬<lb/>
之辭勝者近夸勢勍者難敵而材力萎薄莫之敢攖加<lb/>
以逸歩多艱寡聞成癖未嘗不攘臂三叫臨文長吁思<lb/>
欲駕長艫逆巨浪揖山靈於岩際酹坡仙乎水中而卒<lb/>
<pb n="KR4e0120_WYG_038-7a"/>
莫可得也王君湖口之産宦遊京師出所為圖發我幽思<lb/>
作思石鐘辭<lb/>
儵鏗鍧以騰越兮潜發乎予之耳傍既跌宕以旁擊兮<lb/>
駭予聽之無方蹇予䖏此一室兮獨何為乎此聲曰惟<lb/>
有石鐘之山兮恍若見而莫予征披山經以窮搜兮極<lb/>
地志之所載翳兹山之為靈兮屹立乎吳楚之㑹彼夫<lb/>
人之好竒兮爰告予以嘉名厯漢唐之閎辯兮匪坡仙<lb/>
其孰明儼圖畫其若兹兮目髣髴其遇之予固不知其<lb/>
<pb n="KR4e0120_WYG_038-7b"/>
靈異之至此兮葢始信而中疑夫山之偶得名兮紛不<lb/>
出乎一口或以形而與聲兮葢旁觀而博取茍聖人之<lb/>
所遺兮安知不出乎牧叟與樵童彼固知歌鐘無射之<lb/>
為何物兮又焉用夫鞺鞳與噌吰矧坡仙之所陋兮鏗<lb/>
考擊其猶在豈不可乎為名兮彼渤也其何罪惟詞人<lb/>
之豪宕兮筆鋒莫之敢當縱馳波於萬壑兮寜肯度尺<lb/>
而寸量予既不知其果不然兮敢争衡於千古鼓蘭棹<lb/>
予南遊兮念長路之伊阻嗟昔人之凋䘮兮徒下上其<lb/>
<pb n="KR4e0120_WYG_038-8a"/>
求之山既不能以自鳴兮猿鶴聚而咻之相九州之竒<lb/>
跡兮予獨滯此一邦也幽恠慌惚紛不可名兮曽何獨<lb/>
此石鐘也豈刻雕而為之兮造物者之㝠㝠也縱不得<lb/>
與於嘉名兮亦何害其為形也石鐘之山<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒而嵯峨<lb/>
嗟爾石鐘兮其如予何<lb/>
　　　大雅堂辭<lb/>
大雅堂者番陽胡氏世居之堂也胡之先有振卿者當<lb/>
元季之亂以鄉兵應韓邦彦累功授饒州路簽判為賊<lb/>
<pb n="KR4e0120_WYG_038-8b"/>
所得紿之降醉其衆手殺數人事弗濟罵賊而死其妻<lb/>
趙氏携其孤叔儀間關還其鄉守節終身時有名斯堂<lb/>
以暴其事者六世孫刑部員外郎韶以遺巻請予為楚辭<lb/>
以傷之<lb/>
嗟大雅之久不作兮歲月忽其不反世汨汨以競趨兮<lb/>
見頺波之既奔元社屋而人非兮巋斯堂之獨存當彭<lb/>
蠡之弗瀦兮魚鰕亦紛其跳躑民倀倀其無所歸兮詎<lb/>
一倅之能䘏慨胡公之烈烈兮奮長戈而獨前顧吾力<lb/>
<pb n="KR4e0120_WYG_038-9a"/>
之幾何兮支大厦於既顛轉百戰而不少摧兮胡一蹶<lb/>
而弗興吾豈甘霽雲之就縛兮寜為區寄而無成血余<lb/>
口而罵弗絶聲兮亦何慙乎杲卿諒萬事之不可為兮<lb/>
終一死以自明哀彼婦之<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>
                    <graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>兮亦哀哀其兒泣身秉<lb/>
節以不渝兮誓黄泉之同入寜不知身之可惜兮惟全<lb/>
義之為急亦豈無夫忠婦節兮誰使夫一門之交集信<lb/>
二美之不可兼兮俗每難乎獨立番之水兮匡之山流<lb/>
清泠兮聳孱顔鍾彼氣兮靈傑孰妖氛兮可奸殆將使<lb/>
<pb n="KR4e0120_WYG_038-9b"/>
汙潢若泚而自雪培塿若増而㠝岏彼冠屨兮何人矧<lb/>
箕裘兮後賢撫斯文兮若不可以復和徒一倡而三歎<lb/>
　　　夣鶴辭<lb/>
御史張君希載之生其母夣有鶴自天而降予聞而異<lb/>
之從而為之辭<lb/>
若有夣兮滇之陽厯倒景兮遡瑶光彼鶴兮何來捩孤<lb/>
雲兮下翔入我户兮升我堂縞雙袂兮𤣥裳召卜史兮<lb/>
占之奄何為乎彼祥鬱佳氣兮葱蘢覆髙門兮如葢倐<lb/>
<pb n="KR4e0120_WYG_038-10a"/>
余子兮降神將有徴兮其類美姿兮修能潔冰霜兮靡<lb/>
中與外睨雞羣兮鶠軰迥隔彼兮塵壒繡裳兮冠豸光<lb/>
繽紛兮綷縩望天門兮峩峩振我羽兮誰鎩漸鴻兮薦<lb/>
鶚髙翾兮遠擢桀塒兮奮若或内顧兮如怍鑑余影兮<lb/>
清漣抗余音兮寥廓縱曹分兮彚較天壌之間兮孰如<lb/>
我鶴鶴之生兮惚怳鶴之來兮夣想彼人之鶴兮非幻<lb/>
彼占之祥兮疇能以我為爽雪為骨兮玉為顔駕弱水<lb/>
兮超蓬山覧圜方兮在睇俯㸃視兮齊烟閲萬有兮獨<lb/>
<pb n="KR4e0120_WYG_038-10b"/>
壽與四靈兮為羣諒兹語兮不愧彼曲江之人兮若千<lb/>
載而猶存<lb/>
　　　寫騷亭辭為葉崇禮太守作<lb/>
古之風兮云邈騷之辭兮誰作吾寫吾騷兮吾寜以此<lb/>
為樂髙歌兮傷烈㣲吟兮愁絶寫吾心兮中結彼世之<lb/>
人兮無寜以我為拙晨暉兮夜膏風燈兮露毫徃不棄<lb/>
兮復不為勞寫吾心兮匪吾騷諒兹興兮有託豈吾生<lb/>
兮不遭騷兮騷兮楚乏人欲寫而不可得空送子兮江<lb/>
<pb n="KR4e0120_WYG_038-11a"/>
臯<lb/>
　　　藻軒解<lb/>
青華主人建閥南輿髙居江渺搆材為亭甃石為沼層<lb/>
瀾碧皺衆卉雲繞擷芳潄潔名之曰藻客有過者難之<lb/>
曰萬彚藂茁羣植並分鉅者為楩櫲秀者為篁筠堅者<lb/>
為檜栢芬者為蘭蓀山苞水葩莫可具陳彼藻之細何<lb/>
足以云主人曰君子設佩聖人取物匪名則嘉惟義斯<lb/>
擇品不必富類不必僻泥形為迂執象為惑子坐聽我<lb/>
<pb n="KR4e0120_WYG_038-11b"/>
言藻之德夫藻者氣孕天秀根含地靈内秉柔質外敷<lb/>
素英不雕而華匪馞其馨順時生者為孫命與物徙者<lb/>
為和光寜負潔以自濯亦何心於行藏客曰可得聞邪<lb/>
主人曰窮海之裔荒溪之涯舟檝之所不至人跡之所<lb/>
不加以汗漫為方以波濤為家雖溷跡於艸莾寜委情<lb/>
於泥沙客曰媺哉善藏其用子既出矣請言乎動主人<lb/>
曰或載衣襟或登筐篚滌以甘泉薦以方簋陋末跡於<lb/>
芻蕘𦕈遺瑕於葑菲繪形則與火齊光比德則與鑑為<lb/>
<pb n="KR4e0120_WYG_038-12a"/>
軌功雖著而不知其勞用非奢而莫閟其美客曰韙哉<lb/>
君子之斐主人曰嘻物貴實用禮戒彌文弗玩其華而<lb/>
采其根楚佩江<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>周歌澗蘩桃李薇蕨維葛與蘋匏𤓰<lb/>
行葦列國所陳繄藻之德於吾則均朝爾吾居夕吾爾<lb/>
羣匪藻吾軒亦藻吾身下雪民隠上華國勲惟夙夜是<lb/>
存以無負於吾軒客起再拜歛容棘吻君門巍巍矇者<lb/>
莫瞬君行濯濯瑕莫可捃包荒納汙辭不我擯鄙人何<lb/>
知敢謝不敏主人不答莞爾而哂<lb/>
<pb n="KR4e0120_WYG_038-12b"/>
　　　冷菴對<lb/>
陳君粹之以冷名庵舊矣比以江西僉憲考績京師持<lb/>
巻視予因託問答以著其意其辭曰<lb/>
冬季之月隆寒初沍積凌増丘飛雪㫁路冷菴主人方<lb/>
下帷閉户僑于燕山之下客有過之者但見空籟灑地<lb/>
冷颷襲巾鐵光面發玉屑譚紛爐圍不煖纊挾無温客<lb/>
曰嘻事有定分理有固然今子寒不為郊隠不為袁貧<lb/>
不為睢窮不為䖍拖幽守寂冷何利焉主人曰我性固<lb/>
<pb n="KR4e0120_WYG_038-13a"/>
是也客曰天有夏令祝融煽陽赤龍奮飛火傘髙張野<lb/>
埴龜坼曾波沸湯石爍金流鳥獸遁藏無邵堯夫却扇<lb/>
之能王仲都環火之方子於斯時能保厥常主人曰吾<lb/>
冷自若也客曰地有炎陬南海之窟歊氛晝壅毒霧朝<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>汁漓成漿氣吐成炥䝉絺若負揮筆如失無葛仙翁<lb/>
入水之神費長房縮地之術子遊其間雖冷奚益主人<lb/>
曰吾冷自若也客曰煌煌要路赫赫權門勢焰騰天炎<lb/>
埃漲輪名腸内煎欲火中燻獄鍜者為能吏手炙者為<lb/>
<pb n="KR4e0120_WYG_038-13b"/>
通人故月不可火勝玉不免石焚子不能逺走出世髙<lb/>
飛絶塵胡周旋其間而弗䘏厥身主人曰噫吾聞之矣<lb/>
伐國者不問仁擬人者必以倫此獨何言而於我是詢<lb/>
吾固濯吾行操澡吾心思松桂為徒霜雪為期將使憸<lb/>
人膽落而不復逞貪夫股栗而不自持矯彼煩濁歸于<lb/>
清夷冷之道其莫予知也又安能移火鼠之智而䘏夏<lb/>
蟲之疑也哉於是汲汍泉煮白石餐清冰嚙苦蘗客亦<lb/>
再拜飽冷之德願同晚歲為冷菴客<lb/>
<pb n="KR4e0120_WYG_038-14a"/>
　　　政難贈楊質夫<lb/>
天下事非一人所能獨辦也官官而稱人人而繼然後<lb/>
能徧舉而不墜外由學校郡縣以至于藩憲内由百執<lb/>
事以至于卿相職寖簡而人愈難得或得焉又不能久<lb/>
舉而莫之繼猶弗舉也然則交承之際亦難矣若魏相<lb/>
之嚴而繼以丙吉之寛時人翕然以為知大體然或病<lb/>
其風俗傷敗而不能問郭子儀之寛也李光弼以嚴代<lb/>
之旌旗卒伍精彩一變而士有憚色幾不能安乎其位<lb/>
<pb n="KR4e0120_WYG_038-14b"/>
此其斟酌調齊之宜固各有在而下上之異議彼此之<lb/>
殊觀乃爾况未必當乎夫學校者政之一也而其務甚<lb/>
重今名籍給禀稱為士者未嘗不志道慕功而其情則<lb/>
多樂放縱而惡拘檢是自為異也朝廷懼士之不自力<lb/>
則置為儒師又恐其不力於教而統之郡縣又慮其所<lb/>
統之不專也則置憲臣以領之天下之大欲憲臣皆得<lb/>
其人者固難而前創後繼殊上而異令彼以為是此以<lb/>
為非彼以為便此以為非便者多矣故嘗譬之農農師<lb/>
<pb n="KR4e0120_WYG_038-15a"/>
者固欲其鼓舞勸相戒㳺懲惰去稂螣而培嘉禾也業<lb/>
不勤田不殖則責歸之然或時不均力不節業未及成<lb/>
而農已告瘁矣人孰不欲穫良田食嘉糓於此得農師<lb/>
焉又撓之使不得盡其力此政之所以難也山西提學<lb/>
僉憲之任去年得吾友楊君應寜丁政之弊力起頺廢<lb/>
遭訕怒而不悔不踰年以憂去未竟也四明楊君質夫<lb/>
實繼之議者曰應寜嚴矣非寛則無以有濟宜少貶繩<lb/>
墨以狥人之不能或曰學政之弊也蓋十弛而一張舉<lb/>
<pb n="KR4e0120_WYG_038-15b"/>
於暫而不持於久未可以為善或又曰弊久則習玩玩<lb/>
則易變則難其勢宜漸未可以一朝致也予嘗以質質<lb/>
夫曰子安從哉質夫曰皆是也天下事必有理事有所<lb/>
在則理各有所宜某豈敢適莫於其間哉度時宜觀士<lb/>
習視今日之緩急而為之耳某固知懲羮吹虀之不可<lb/>
為亦何截趾適屨之足為尚哉然固有不可易者先自<lb/>
治而後治人之謂也某知此而已予曰政得其宜則易<lb/>
失其要則難質夫以文學舉髙第厯兵刑主事清慎守<lb/>
<pb n="KR4e0120_WYG_038-16a"/>
約移政於所未試其無難焉耳矣昔韓非作説難韓退<lb/>
之作行難皆有感而為之者予於是亦有感焉質夫又<lb/>
予禮闈所舉士以予為知已不可以無言也作政難以<lb/>
贈之<lb/>
　　　喻戰送李永敷南歸<lb/>
永興李生貽教從予㳺見其文奔放不可羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>心甚愛<lb/>
之然懼其激而過也稍為之所俾俯就繩尺盖其心始<lb/>
而疑中而翕然更張之卒乃奮然嚮進若不我惑者久<lb/>
<pb n="KR4e0120_WYG_038-16b"/>
之其名益彰同舉者未嘗不孫避焉及試禮闈復失利<lb/>
予為之愕然以驚曰有是哉既閲月生以别告予謂之<lb/>
曰子知戰乎鼔進金退左射右刺者法也神出鬼沒東<lb/>
聲西擊變化而無常者用也韓信以意用法故勝趙括<lb/>
能讀書而不知合變故敗薛萬徹好出竒不拘常法故<lb/>
不大勝即大敗若衛青之天幸李廣之數竒者皆不論<lb/>
也生之文豈不既律矣乎然而不㨗者數也是未可以<lb/>
自沮而亦未可以自足也勉哉生乎吾待子於屈賈之<lb/>
<pb n="KR4e0120_WYG_038-17a"/>
壘矣易曰師出以律否臧凶是豈獨於文為然生乎勉<lb/>
哉予猶懼生之文或過於博也故贈之片言以示約云<lb/>
　　　擬楊文懿公諡議<lb/>
吏部右侍郎兼詹事府丞楊公諱守陳之卒也朝廷賜<lb/>
諡曰文懿按内閣所擬御筆所定葢諡法所謂敏而好<lb/>
學柔克有光者也文之義十有二懿之義三獨取此二<lb/>
者以其近也公髫丱頴出讀書目五行下考正諸經辨<lb/>
疑發晦抄録論議出人意表出而應試舉浙江解元登<lb/>
<pb n="KR4e0120_WYG_038-17b"/>
進士髙第入翰林厯宫坊為編修侍講為洗馬為侍講<lb/>
學士少詹事其舉業精確録于有司傳之四方又見諸<lb/>
考校為鑑衡模範昭不可掩及播而為紀述制作之文<lb/>
竒聳徤㧞脱凡化腐叙事寫物迭出層見偉然成一家<lb/>
之言尤晚生穉筆所覬望而不可及者傳之後世不卜<lb/>
可知也夫是之謂文若開門授徒汲引牖導因才而教<lb/>
温顔而善誘之不煩懲創剗艾之力而士多成材世獲<lb/>
其用居家雍睦與諸弟為師友無宿怨無間言䖏官際<lb/>
<pb n="KR4e0120_WYG_038-18a"/>
物紓坦夷之懐履平直之行而禍機不加于身嫉言不<lb/>
聞于耳榮名顯爵以壽自終夫是之謂懿文言學懿言<lb/>
行文見乎外懿兼乎内體用之謂也昔孔文子失於飭<lb/>
身而不聞諡懿孟懿子不能守禮而不得諡文合是二<lb/>
美稱于一代其於千百世亦有徴焉顧非今之所甚難<lb/>
哉國朝文臣出自翰林類諡為文以文嫓懿者惟英廟<lb/>
時有若内閣學士吕公原及公吕公亦浙人亦舉解元<lb/>
進士又翰林䑓閣之地銓衡之任差若有殊而階秩之<lb/>
<pb n="KR4e0120_WYG_038-18b"/>
多寡年壽之修短以彼較此亦有可論顧其學行之賢<lb/>
考諸諡法皆可以無愧矣東陽辱公愛最久不敢用私<lb/>
比為公累竊惟淵頴吴公萊為書院山長不登仕籍而<lb/>
學士宋公濓軰為議以諡之公諡出朝廷所賜雖薄劣<lb/>
顓固不敢與有司之事而官在太史職專文學據禮析<lb/>
義侈恩命揚令譽以俟來世亦其所得為者也遂為之<lb/>
議謹議<lb/>
　　　應天府鄉試䇿問二首<lb/>
<pb n="KR4e0120_WYG_038-19a"/>
問天下之事處之必有攸當嘗觀古人之行而有疑焉<lb/>
錢糓問内史决獄問廷尉善論相者也而吏禮委延賞<lb/>
刑法委渾者則以為不可分載其清静府中無事善為<lb/>
相者也而自校簿書流汗終日者則知之而不能變白<lb/>
去副封者有矣而以瓦壺焚䟽者乃蔽之而不聞不用<lb/>
宻啓者有矣而以啓事選官者固先擬而後奏或曰願<lb/>
從逄干也或曰願為臯夔也或薦賢為國非為私也或<lb/>
明揚士類獨少此也是何其事之異邪有入定大政雖<lb/>
<pb n="KR4e0120_WYG_038-19b"/>
大臣莫知者也而兄弟燕語不及政事者有之有告君<lb/>
獨㫁雖舉朝莫奪者矣而力主新法不䘏人言者有之<lb/>
有十説𤣥宗而後拜相有三奏髙宗而後議和有不欲<lb/>
補外入守少府者有被罷願留自至中書者布被之詰<lb/>
則曰黯忠政府之短則曰凖直登聞之命則曰頥入恐<lb/>
其不静也諫官之舉則曰介入恐其責難也是何其事<lb/>
之同邪夫人皆賢也而所施異其事事相似也而所出<lb/>
異其人不可以不辨也是將以一言葢一人一事葢一<lb/>
<pb n="KR4e0120_WYG_038-20a"/>
時者非邪抑猶有同而異異而同者存乎其間邪即已<lb/>
行之事以求當然之義則其言也非出位之言也試為<lb/>
我言之<lb/>
問古之論為國者曰食與兵此二者相湏而不可闕者<lb/>
也夫兵民之判久矣今不暇逺引姑以時之切務言之<lb/>
南畿多良田而賦亦仍舊宜其足供也而徃徃有闕賦<lb/>
之夫北畿多閒田而賦又甚薄宜其足耕也而在在有<lb/>
無田之室賑貸美意也而貧民或不䝉其惠勸借權法<lb/>
<pb n="KR4e0120_WYG_038-20b"/>
也而富室或并受其菑儲蓄長計也而有司或虚有其<lb/>
籍此又天下之通弊也茲欲使民之家必給人必足雖<lb/>
有水旱不足以為害何道而宜嶺海之間南蠻之率服<lb/>
久矣然必有區畫之方關塞之外北戎之挫衂屢矣然<lb/>
必有備禦之䇿肄練有法而作止或有未齊勾稽有籍<lb/>
而什伍或有未實禀給有制而衣食或有未充此亦天<lb/>
下之恒事也兹欲使兵之戰必勝守必固雖有外警不<lb/>
足以為患何施而效夫水旱者堯湯之所不能免也四<lb/>
<pb n="KR4e0120_WYG_038-21a"/>
夷者三代之所不能無也然則先事而為之慮及時而<lb/>
為之圖以求所謂久安長治者茍有經濟之志宜於此<lb/>
焉熟矣其悉陳之母隠<lb/>
　　　順天府鄉試䇿問三首<lb/>
問國家開科䇿士必首舉聖製為問而經史時務次焉<lb/>
尊時制也在我太祖髙皇帝時則有大誥三編太祖文<lb/>
皇帝時則有為善隂隲孝順事實性理大全書宣宗章<lb/>
皇帝時則有五倫書英宗睿皇帝時則有大明一統志<lb/>
<pb n="KR4e0120_WYG_038-21b"/>
及我皇上嗣位以來則有續資治通鑑綱目或躬御翰<lb/>
墨次第成編或分官纂修手賜裁定顧其首簡必親製<lb/>
序文或繼志補作以著述作大意天下臣民家傳人誦<lb/>
佩服而體行者葢已久矣王言之博大篇帙之浩瀚固<lb/>
不可以一二指亦不可以頃刻陳也請問諸書述作之<lb/>
大意何居見諸序文者何説仰窺伏讀之餘有得於心<lb/>
而願體諸身者何事夫不知其意而徒習其辭者雖多<lb/>
無益不體諸身而徒得其意者雖精亦且無用皆非所<lb/>
<pb n="KR4e0120_WYG_038-22a"/>
望於諸士子者盍敬陳之<lb/>
問古者帝王建國立都必在天下形勝之地三皇五帝<lb/>
三王之都史册所及載者果皆形勝之所在歟漢唐宋<lb/>
之間或以都名或以京名其制不一其為形勝抑有可<lb/>
論乎否也我太祖髙皇帝定鼎應天肇開帝業太宗文<lb/>
皇帝駐蹕順天為億萬載太平之地今两京對峙諸曹<lb/>
並置稽諸徃牒亦有之乎應天形勝古有是論至于國<lb/>
朝始足以當之若順天之形勝盖天造地設非偶然而<lb/>
<pb n="KR4e0120_WYG_038-22b"/>
得也而古之論者未始一及焉何也且體國經野必有<lb/>
規制太宗之創業度越前代無容議矣今地勝于古則<lb/>
其規制宜亦有古之所不及若漕運之法屯田之地衛<lb/>
兵之制邉閫之寄出于太宗之所貽謀者其亦可講其<lb/>
一二邪諸士子生於斯長於斯㳺學于斯請言形勝之<lb/>
大與宸謀睿筭之深且逺者以昭示天下後世其毋有<lb/>
所譲<lb/>
問禮著無隠孔子稱勿欺此事君之法雖㣲事細行不<lb/>
<pb n="KR4e0120_WYG_038-23a"/>
可畧也古之人有入仕陳狀不妄增年者有不令子弟<lb/>
冐籍他州者有訓子孫不得洗補官文書者有飲酒坊<lb/>
市不飾他辭者有齋所食肉對上不隠者有不與遊燕<lb/>
辭以貧故者或條對得失稱客所為或薦詳議官而不<lb/>
隠其事或保郭<graphic n="KR1027" url="https://raw.githubusercontent.com/kanripo/KR-Gaiji/master/images/KR1027.png" mimeType="image/png"/>而不願易名或得智髙不辨真偽而<lb/>
不以奏功若是者果孰難乎抑亦有優劣於其間乎若<lb/>
以野鳥為竒應以玉杯為秘物增部民户口以升秩奏<lb/>
左藏銀帛以受賞常懐數奏僅出一二者有之私書僚<lb/>
<pb n="KR4e0120_WYG_038-23b"/>
佐勿令上知者有之若是者果孰甚乎抑其情猶有可<lb/>
原者否也夫論人者必以其世鍳徃者可以知來善可<lb/>
以法而惡可以戒也諸士子較藝而來階是以入仕有<lb/>
日矣請言其志<lb/>
　　　㑹試䇿問三首<lb/>
問帝王之馭天下必有詔令以宣德意振紀綱施政立<lb/>
事其用至大唐虞三代之典謨訓誥不可尚已後之詔<lb/>
令近古者莫两漢若創業如髙祖守成如文帝中興如<lb/>
<pb n="KR4e0120_WYG_038-24a"/>
光武約法關中民惟恐其不王布詔山東老羸至扶杖<lb/>
而徃聽領長安市者决聖主於一見焉其感人動物亦<lb/>
不可誣也及王通取七制以續聖經而説者以為僣意<lb/>
者於三君之外有所未愜乎恭惟我太祖髙皇帝天縱<lb/>
聖神驅天下之豪傑掃蕩六合挈斯民於祍席之上盛<lb/>
德大業振古所無如正綱常明禮樂重教飬訓官職慎<lb/>
固疆圉控制邉鄙詔勅所布皆親御翰墨或口授意㫖<lb/>
辭嚴義正直追古帝王而上之餘不足論也當時文學<lb/>
<pb n="KR4e0120_WYG_038-24b"/>
侍從之臣徃徃極其揄揚賛述雖未盡其大而亦有得<lb/>
其槩者今令播天下副在有司或板刻南雍埀訓後世<lb/>
皆士之所宜伏讀而卒業焉者請著一二于篇若由之<lb/>
而不知則凡民之事非所望於諸生也<lb/>
問廟祀國之大事而祧與祫又祀之重者或謂唐虞夏<lb/>
皆立五廟至周始立七廟或謂自古皆七廟其為説孰<lb/>
是乎周廟七矣又有所謂文武世室者數不足定乎或<lb/>
謂祫以七月或以十月或謂有時祫又有三年之祫将<lb/>
<pb n="KR4e0120_WYG_038-25a"/>
安從乎漢之廟制不暇論已唐之獻祖既不合食建中<lb/>
諸臣有請遷别廟者有請正東向之位者二十年然後<lb/>
决而韓愈有不可之議宋之祫行於嘉祐矣當時諸臣<lb/>
有請太祖東向者有請依故事虚東向者宋之僖祖遷<lb/>
於治平還於庻寜論亦不一而程頥有折衷之説其後<lb/>
撼於紹興遷於紹熈亦復異説而朱熹有復古之議其<lb/>
是非得失可悉言乎我朝列聖繼世百有餘年議祧議<lb/>
祫固其時也今天子嘗下廷臣集議正德祖之位奉祧<lb/>
<pb n="KR4e0120_WYG_038-25b"/>
懿祖制為夾室肇行祫祭之禮誠一代之盛典也其於<lb/>
前代何所合乎諸士子嘗聞爼豆之事行且有駿奔之<lb/>
職矣請敬陳之<lb/>
問國之資於人者二曰貢獻曰工役其所以予人者亦<lb/>
二曰官爵曰賜賚皆有常制古所慎也中世以後君臣<lb/>
之論議政事古風尚存乃有郤千里馬焚雉頭裘關市<lb/>
舶者有不受之命進良馬者有對仗之劾露䑓惜金洛<lb/>
陽罷役汝南傷民則銘屏以懼之上陽導侈則劾罪以<lb/>
<pb n="KR4e0120_WYG_038-26a"/>
免之對禽獸者欲拜之官而或以為不當拜獻𤓰果者<lb/>
欲授之秩而或以為不當授寜抑得黙啜之功而僅授<lb/>
郎將寜失平江南之約而尚惜使相敝袴以待有功佩<lb/>
刀以旌佐命神䇿之賞難繼則議分邉軍之給圜丘之<lb/>
賚太廣則請聽两府之辭其慎如此然亦有難易優劣<lb/>
於其間乎夫有君有臣則有是政而觀於此亦有不盡<lb/>
然者何也聖天子即祚之初止藩閫不得私獻禁郡縣<lb/>
不得擅役清名器於既溷之餘褫服色於已頒之後真<lb/>
<pb n="KR4e0120_WYG_038-26b"/>
足以兼總百王垂訓萬世矣吾曹百執事之臣果盡能<lb/>
將順斯美而無所負歟茲欲各守其職不違道以市功<lb/>
各戒其事不徼寵以為利庻幾禆聖德而成聖治其職<lb/>
所當守事所當戒亦必有可論者試畫一言之以助官<lb/>
師之規可乎<lb/>
　　　豊年頌<hi>閣試</hi>
古者聖人重農為治舜命十二牧曰食哉惟時箕子叙<lb/>
洪範八政一曰食孔子論政亦曰足食故詩稱豐年春<lb/>
<pb n="KR4e0120_WYG_038-27a"/>
秋謹歲事其所繫甚重也今天子既受億萬民命于天<lb/>
于祖宗躬耕籍田以示先天下每月朔日輙進畿内耆<lb/>
老于朝俾順天尹諭以務本作業蠲除之詔振䘏之令<lb/>
見于比歲者葢至再至三于今矣乃成化甲午歲大熟<lb/>
畿内及山東之地實先焉于是朝士大夫相賀道商旅<lb/>
相慶野之民老稚癃疾聚而嬉遊起而歌呼惟天之靈<lb/>
惟吾皇之德信如蓍卜㨗如影響無有違逆於戲盛矣<lb/>
臣待罪史官擬為頌歌以紀盛事臣誠材識卑譾不足<lb/>
<pb n="KR4e0120_WYG_038-27b"/>
以鋪叙德美闡敭瑞祥至于推本陛下敬天勤民之意<lb/>
昭于上下用供能祈天永命之實則不敢闕也頌曰惟<lb/>
帝十祀雨暘時偹農夫告言曰有豐歲其歲繄豐孰肇<lb/>
厥同維甸之封于山之東維民播止于彼原隰穜稑既<lb/>
茂黍稌孔碩不荒于稂不害于螣相之勃勃其來繹繹<lb/>
維民穫止百力具作載車載槖載臿載糳以畢我賦以<lb/>
饗以酌朝饔夕飱永以終樂民食于囏甔石則多既飽<lb/>
而遺囷有藏餘民之祁寒卒歲是謀有緼有繒申襲其<lb/>
<pb n="KR4e0120_WYG_038-28a"/>
𥜗道塗其幢民亦云徙今入其室父兄婦子以及閭里<lb/>
賓友燕喜惟皇䘏民不遑寤寐有振有賚有蠲有貸民<lb/>
之生矣惟皇之頼今天降釐嘉福來萃曰此豐歲皇有<lb/>
大惠有開明堂敷德納祥迺儉于贏迺儆于康皇曰予<lb/>
庻力爾耒事迓休四方以報上帝曰予羣牧勿謂民富<lb/>
無亟其逋俾我民厚民拜稽首皇德斯懋維德之懋皇<lb/>
有萬壽庻幾終祐以淑我後小臣作歌敢告左右<lb/>
　　　瑞麥頌<lb/>
<pb n="KR4e0120_WYG_038-28b"/>
　　瑞麥頌豊年也和氣旁逹嘉麥效祥頌聲作焉以<lb/>
　　歌上德昭農事也<lb/>
維田有麥載被其隴既堅既實岐岐總總我塲我隴其<lb/>
積如踊皇德斯播于植于動維此瑞麥曰帝之寵<lb/>
　　　又<lb/>
維麥在田載耕載<graphic n="KR3442" url="https://raw.githubusercontent.com/kanripo/KR-Gaiji/master/images/KR3442.png" mimeType="image/png"/>胝我手足劬我耜銚以夕以朝中<lb/>
心孔怊載抃而謳于歲之秋曰兹豐年維我民勞<lb/>
　　　又<lb/>
<pb n="KR4e0120_WYG_038-29a"/>
天監帝德亦念民阻嘘以和風渥以甘雨貽我嘉麥及<lb/>
我糓黍維年之祥祈不我拒以徧率土于天之下于天<lb/>
之下永荷皇嘏<lb/>
　　　擬進憲宗純皇帝實録表<lb/>
伏以君明臣良極一代治功之盛父作子述垂萬年簡<lb/>
册之光故聖謨暨神器俱傳而功業與文章並顯憶憲<lb/>
皇之震出屬國運之豐亨虎歩龍行識太平之天子河<lb/>
清海晏知中國有聖人文陳干羽于两階武汛烟氛于<lb/>
<pb n="KR4e0120_WYG_038-29b"/>
八表復鴻名于景泰漢髙之大度弗如上徽號于聖慈<lb/>
虞舜之尊親斯在重儲嗣則著文華之訓明史學則續<lb/>
綱目之編衿佩三千聽橋門之警蹕豆籩十二増闕里<lb/>
之褒崇聲華赫赫以無前靈爽洋洋而在上望遺弓而<lb/>
引睇繙徃牒以傷心欽惟皇帝陛下道盡君師孝兼繼<lb/>
述祖有功宗有德議隆九廟之儀文左記事右記言思<lb/>
繼五朝之實録承玉几垂衣之命念青宫授簡之恩啓<lb/>
百司庻府之攸藏合九服諸藩之所輯曹分館析綱舉<lb/>
<pb n="KR4e0120_WYG_038-30a"/>
目張大而典章政教之施細而名物度數之備功由衆<lb/>
集敢自謂劉知幾之一家式自古稽奚獨遵沈既濟之<lb/>
五例德輝下照炳若丹青善惡具陳判如白黒庻幾天<lb/>
地之運散見于日星之餘涓滴之勤仰禆于海嶽之大<lb/>
伏願藏諸便殿副在秘書上以厪乙夜之觀下以備甲<lb/>
令之籍監于成憲確乎家國之蓍龜詒厥孫謀逺矣河<lb/>
山之帶礪<lb/>
　　　擬册立皇太子賀太皇太后表<lb/>
<pb n="KR4e0120_WYG_038-30b"/>
伏以居宫闈而母天下養已極於两朝閲子姓以及曽<lb/>
孫年未踰於六紀天休滋至國本彌尊率土交歡含生<lb/>
均戴恭惟聖慈仁壽太皇太后陛下聖同坤厚慈若春<lb/>
温仁包海宇以為家壽與岡陵而並筭慶延夏啓遥從<lb/>
有子之塗山德比周姜親見斯男之太姒乃值佩萸之<lb/>
月重占繞電之祥采輿議之攸同謂皇儲之當豫前星<lb/>
炳耀藉寳婺之餘輝少海淵澄出銀潢之正泒鸞旂鶴<lb/>
駕絢爛交陳桂殿椒房鬱葱旁接覩仙顔之載悦識内<lb/>
<pb n="KR4e0120_WYG_038-31a"/>
教之夙成下以貽哲命於初生上以應嘉名於長樂博<lb/>
觀載籍所記在古誠稀粤有宗社以來於今尤盛臣等<lb/>
恩沾俯育身際竒逢報稱心勞揄揚力薄聽韶音而獸<lb/>
舞望嵩嶽以山呼紫禁深嚴懼寸誠之莫逹金甌鞏固<lb/>
祝萬歲以無疆<lb/>
　<lb/>
　<lb/>
　<lb/>
<pb n="KR4e0120_WYG_038-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻三十八<lb/>
</p>
<p>
</p>
  </div>
<div>
<head>懐麓堂集巻三十九</head> <lb/>
    <p>
<pb n="KR4e0120_WYG_039-1a"/>
欽定四庫全書<lb/>
　懐麓堂集巻三十九<lb/>
　　　　　　　　　　　　　　明　李東陽　撰<lb/>
　文稿十九<lb/>
　　狀疏<lb/>
　　　西北備邊事宜狀<hi>閣試</hi>
右臣伏以比嵗逆戎嘯聚部黨并合羣類據我河曲擾我延<lb/>
綏寧夏深入我韋秦固原諸處近又覘我大同逼我萬全朝<lb/>
<pb n="KR4e0120_WYG_039-1b"/>
廷命将出師天威所至雉伏䑕竄無有遺者然其擄掠丁口<lb/>
驅逐生畜所䘮已多况惡草難去而易生竒疾難攻而易動<lb/>
今草枯河凍風高馬健賊北無所獲計當復西西必復度河<lb/>
曲縦今不度明年必来嵗復一嵗為患滋甚所宜深防曲慮<lb/>
以消未然之釁為永久之圗也議者恒以邊方警報亦是常<lb/>
事故以計未然者為喜事圗永久者為迂談沿襲因仍莫知<lb/>
底極盖三邊去京師數千里國家承平富庶已越百年居中<lb/>
夏之豐而論逺疆之僻處冠裳之樂而謀兵革之難者無怪<lb/>
<pb n="KR4e0120_WYG_039-2a"/>
乎其然也臣竊觀秦并天下而長城所築近在洮延宋<lb/>
之盛時不收幽朔而靈夏之域旋亦棄去漢唐疆宇雖<lb/>
廣而和親歲幣所費不訾葢盛衰情形不常多至數十<lb/>
萬少者亦不减其半逮至于元遂混一統自我太祖太<lb/>
宗親御六師敵始北遁踰時累月振旅而還迄今敵衆<lb/>
離亂交讎互噬其數不滿數萬不能當我一鎮自漢唐<lb/>
以來未有衰于今日者也夫以全盛之師馭極衰之賊<lb/>
雖草薙禽獮亦不為難惟陛下本懐以武功妨文德有<lb/>
<pb n="KR4e0120_WYG_039-2b"/>
所不暇以中國困小醜有所不屑而職兵事者乃或不<lb/>
加之意使其窺覘糾結為國大患至于民罷兵弊而不<lb/>
觧者此臣所以夙夜而不能忘也臣聞之書曰制治于<lb/>
未亂保邦于未危兵法曰毋恃其不來恃吾有以待也毋<lb/>
恃其不攻恃吾之不可攻國有所恃而盛民有所恃而<lb/>
安士有所恃而力故餽餉屯種豫其冨也弓甲鞍馬豫<lb/>
其利也城郭溝塹豫其固也作止圍援豫其習也斥堠<lb/>
間諜豫其明也號令賞罰豫其行也故曰以治待亂以<lb/>
<pb n="KR4e0120_WYG_039-3a"/>
静待譁者治其心也以近待遠以飽待饑以逸待勞者<lb/>
治其力也如是以戰戰則必克如是以守守則不危不<lb/>
能待人而顧為人所待其不顛倒錯亂者寡矣今國家<lb/>
經理區畫可謂甚精體統節目可謂甚備然轉輸之地<lb/>
方數千里而士屢告饑廐寺繁列而馬無留良武庫充<lb/>
牣而用輙失措城堡棊布墩堠相望賊至而不知其期<lb/>
賊去而莫窮其處是豈法之過哉奉法者之弊也天下<lb/>
之弊起於因循而成於䝉蔽今堡伍所聞者方鎮莫得<lb/>
<pb n="KR4e0120_WYG_039-3b"/>
而什一也方鎮所聞者部曹莫得而什一也如是則安<lb/>
不如是則危如是則榮不如是則辱如是則留不如是<lb/>
則去夫人之情豈不知所擇哉故臣嘗夙夜反覆以求<lb/>
當今之弊或者其專在乎此也古之論將者曰委任曰<lb/>
賞罰故屯軍細栁御轡不馳授劍江南副將失色其委<lb/>
任之專如此愛能遁陣誅及禆官曹彬成功尚惜使相<lb/>
其賞罰之審如此今綰章而拜秉鉞而行委任可謂不<lb/>
輕然責其得失且曰我不得專也㨗獲有擢失機有律<lb/>
<pb n="KR4e0120_WYG_039-4a"/>
賞罰可謂不闕然考其勸懲則曰意不在令也夫國之<lb/>
安危民之休戚皆繫之將而其言如此復何望哉臣願<lb/>
陛下嚴簡擢之法省叅督之制覈功賞之實奮威刑之<lb/>
㫁舉一將則衆議必簡任一人則羣疑莫奪賞一功則<lb/>
䟽遠不棄罰一罪則貴近不疑如是則人革其心官奉<lb/>
其職繇是而糧餉可充器馬可利城塹可固練習可閑<lb/>
斥諜可明號令可信雖廣而八荒之表遠而億萬年之<lb/>
後可以髙枕而無虞矣况區區者惡足為西北患哉故<lb/>
<pb n="KR4e0120_WYG_039-4b"/>
臣嘗夙夜反覆以求當今之宜或者其無出乎此也敢<lb/>
摭其大端為陛下獻至于形勢名數之細亦條具一二<lb/>
于後興利除慝則有司存惟在陛下㫁而行之耳臣誠<lb/>
愚闇不識大計臣不勝犬馬惓惓惟陛下俯賜覧觀幸<lb/>
甚<lb/>
　　　應詔陳言奏𢎞治六年四月二十七日節該欽<lb/>
　　　奉勅諭<lb/>
天道弗順亢旱踰時民庻驚惶朕甚憂懼凡軍民利病<lb/>
<pb n="KR4e0120_WYG_039-5a"/>
時政得失爾文武羣臣條奏來聞欽此臣等俱於午門<lb/>
外跪聽宣讀聞命驚惕罔知攸措臣伏見去冬少雪今<lb/>
春缺雨風霾時作井泉多涸自都邑畿甸東接齊魯南<lb/>
抵淮濟西連襄隴赤日拆地黄塵蔽空冬麥不收秋糓<lb/>
未種或餓死道途或典賣兒女或流徙他鄉争程競渡<lb/>
以茍旦夕之命蘇松嘉湖諸府驟雨經年大水横溢財<lb/>
賦所出莽為荒區瘟疫流行賊盗交作河南寜夏遼東<lb/>
等處地震有聲半年之間奏牘累至誠有如聖慮所及<lb/>
<pb n="KR4e0120_WYG_039-5b"/>
者臣退自修省以為災異之來皆臣等諸司不職所致<lb/>
仰䝉陛下不即譴責曲加戒諭蠲滌舊過勉圖後功而<lb/>
又引歸聖躬博采羣議以共答天意此古帝王遇災而<lb/>
懼之盛心也臣被擢先朝繼塵侍從禁署清銜華衣美<lb/>
食皆朝廷之恩渥生民之膏血三十年來畧無寸補撫<lb/>
心知愧内不自安而職在講筵不關政務惟君心為化<lb/>
理之源經傳乃致治之法其勢似緩而實急其功似淺<lb/>
而實深顧講讀有時章句有限宏辭奥義未易悉陳嘗<lb/>
<pb n="KR4e0120_WYG_039-6a"/>
慕宋范祖禹講月令而深論誠於奉天之道林機講禹<lb/>
貢而極言勤儉為治之理又聞唐崔郾半歲不問經義<lb/>
則謝以無功李絳踰月不訪理道則自慚飽食臣之瘝<lb/>
曠實又過之近臣於五月二十二日經筵輪講孟子两<lb/>
年之内輪侍日講亦用此書今不敢遠引謹摘孟子中<lb/>
格言要論切於君心治道臣與二三講官已徹聖聦而<lb/>
未悉愚見者析為數條極論其理而軍民利病時政得<lb/>
失如陛下所欲聞者以類附焉陛下倘不棄其愚腐一<lb/>
<pb n="KR4e0120_WYG_039-6b"/>
賜覧觀則雖輟講之際如對聖賢燕居之時若臨臣庻<lb/>
于以見諸實政施及羣生庻幾天意可囘災異可弭民<lb/>
生可安國祚可永也臣不勝犬馬惓惓一一開具以俟<lb/>
採擇<lb/>
一孟子曰至誠而不動者未之有也不誠未有能動者<lb/>
也臣竊惟天人之應㨗於影響故書曰惟德動天又曰<lb/>
惟天無親克敬惟親孟子此言實得之子思傳之孔子<lb/>
者如成湯六事旱沴遽銷宋景一言熒惑立退不可誣<lb/>
<pb n="KR4e0120_WYG_039-7a"/>
也臣伏見𢎞治紀元以來二三年間天地降祥雨暘時<lb/>
若感應之理昭然可觀近二三年休徴弗應由冬入夏<lb/>
旱虐尤甚陛下露禱于中羣臣齋戒于外計日彌久獲<lb/>
效愈難意者於初政之善有未盡合乎抑應天之政或<lb/>
以文而不以實也臣願陛下齋明治心勵精圖治賞一<lb/>
物必思天命所當予罰一罪必思天討所當加御一珍<lb/>
膳必思民之飢服一美衣必思民之寒雖居暗室常如<lb/>
天監之在前雖處深宫常如民瘼之在目不以正心誠<lb/>
<pb n="KR4e0120_WYG_039-7b"/>
意為可厭不以天道幽遠為不足徴災異之奏自郡縣<lb/>
者彚為巻帙以偹覧觀庻政之付在有司者限以旬日<lb/>
必令覆奏使議朝政者不為道旁作舍之空談拯民災<lb/>
者不為紙上栽桑之故事將見和氣充塞驩欣交通天<lb/>
意不囘雨澤不降者必無之理也若齋醮一事誑誕尤<lb/>
多累月經時幸於一中偶獲者有賞而不效者無刑徒<lb/>
費貲財復傷治體且徃歲不祈而自至近年累禱而不<lb/>
應其有無真偽不辨可知陛下初納羣臣之議嚴因禁<lb/>
<pb n="KR4e0120_WYG_039-8a"/>
革近因禮部之言即令停止請㫁自今日凡事關祈禱<lb/>
上渉于天以經咒干賞賚者並加斥絶永不為太平聖<lb/>
治之累亦應天以實之一端也<lb/>
一孟子曰君仁莫不仁君義莫不義君正莫不正臣按<lb/>
人君一心萬事根本根本既正而後天下可從而理也<lb/>
故用人之非不足過讁行政之失不足非間豈真以為<lb/>
不足讁不必間哉盖心有不正則雖讁一人之非而有<lb/>
不勝其謫雖間一事之失而有不勝其間者所以甚言<lb/>
<pb n="KR4e0120_WYG_039-8b"/>
心不可不正也然正心必先于誠意誠意必先于致知<lb/>
格物講學者格致之要也宋蘇軾進端午帖子曰始覺<lb/>
深宫夏日長只將無逸鑑興亡王巖叟因侍講奏曰陛<lb/>
下退朝無事以讀書為樂天下幸甚故心必有所啓而<lb/>
後明必有所繫而後定不然則衆欲交攻羣言競惑不<lb/>
于聲色必于貨利不于竒巧必于幻妄以崇髙貴冨之<lb/>
地當宴安暇逸之期有不知其自失者矣臣願陛下當<lb/>
此盛暑亢旱之時澄清聖慮保愛天和慎重逰宴調節<lb/>
<pb n="KR4e0120_WYG_039-9a"/>
飲食每朝謁两宫裁决政事之暇取累年講官所進直<lb/>
觧置諸左右時一繙閲用代温書以俟秋凉仍舊講讀<lb/>
使義理融徹根本不移辨天理人欲之幾為體騐擴充<lb/>
之地凡用人行政弭災召和舉而措之引而伸之無不<lb/>
得其當者不然則雖發言盈廷積䟽成案一雨之後旋<lb/>
復置之度外矣何所益哉臣嘗再講孟子此篇今復敢<lb/>
以為陛下獻臣不勝至願<lb/>
一孟子曰詩云經始勿亟庻民子來謂文王作靈䑓戒<lb/>
<pb n="KR4e0120_WYG_039-9b"/>
民以勿速而民如子來趨父事也古之聖王用民之力<lb/>
而得民之心葢其為䑓為沼皆與民同樂之處而經營<lb/>
之際又從容慰拊惟恐有傷故不惟人不之怨而反為<lb/>
之喜不然則雖嚴刑以驅之峻法以持之秪能用其力<lb/>
而已豈能得其心哉臣切見兵民既判之後民出財以<lb/>
飬軍軍出力以衛民二者交相為命不可偏有重輕者<lb/>
也今諸營官軍本以壯國本制外患而操練日少工作<lb/>
務殷累歲頻年未嘗少息見在之數或不敷于坐泒停<lb/>
<pb n="KR4e0120_WYG_039-10a"/>
止之詔或遽移於陳情使其精力消憊志氣摧頽嗟怨<lb/>
之聲上干和氣比者諸司屢嘗執奏陛下愍其勤勞量<lb/>
為停免而如金水河昌國公墳等處特令儧完夫有司<lb/>
以停止為請朝廷以督併為名恐名實相違無以昭示<lb/>
天下而盛暑鑠金流汗成血兼時倍力困苦益增又不<lb/>
若不督之為愈也臣伏見山陵太廟工役之重無以復<lb/>
加而盛暑祁寒未嘗不免今縱以為𦂳急工程不可終<lb/>
廢亦宜俟雨澤既降秋氣稍凉然後再圖修治則所緩<lb/>
<pb n="KR4e0120_WYG_039-10b"/>
不過數月之期而所息不啻萬人之力其餘不急之務<lb/>
仍照原降詔書一切停罷則可以慰人心於困迫之餘<lb/>
飬士氣於摧傷之後亦弭灾召和之大者也<lb/>
一孟子曰不違農時糓不可勝食也數罟不入洿池魚<lb/>
鼈不可勝食也斧斤以時入山林材木不可勝用也臣<lb/>
按天地有自然之利而其生也有限故君人者必撙節<lb/>
愛飬之然後享其利于無窮然欲節天下之財者必自<lb/>
君身始故曰以一人治天下不以天下奉一人夫天下<lb/>
<pb n="KR4e0120_WYG_039-11a"/>
不以奉一人將誰奉乎不私其有之謂也今天下民窮<lb/>
財盡其勢已極姑以三者言之山東諸府糓麥所宜草<lb/>
根樹皮掘食殆盡繼以人肉荆沔諸湖魚産極冨水竭<lb/>
魚荒河泊歲課多用折納易州諸處柴炭所需林木已<lb/>
空漸出關外一二百里其他賦税大抵皆然天下之地<lb/>
無一處而不貧萬物之利無一物而不盡今據圖按籍<lb/>
計口數物于都邑之内䑓省之間何以知之而况於九<lb/>
重之上哉若京師市鋪光禄寺科泒太繁供應之物急<lb/>
<pb n="KR4e0120_WYG_039-11b"/>
於田賦買辦之使亟於催徴官價不充動踰時月國門<lb/>
之税曩因户部委官張鑑過於侵剥嗟怨盈途商賈幾<lb/>
絶陛下洞見其情降㫖切責然後貿遷不滯天下歸心<lb/>
但其起例太重今雖漸减猶未甚輕商賈利㣲物價增<lb/>
貴由此數者兹欲蠲租减税則國用不充二者之外别<lb/>
無長䇿惟雜泛差役及額外科泒請下有司痛令裁省<lb/>
而節用一事尤萬事本根宋太祖欲造熏籠以條貫不<lb/>
合而止仁宗夜思燒羊忍飢不索恐天下遂以為例有<lb/>
<pb n="KR4e0120_WYG_039-12a"/>
天下者豈少一薫籠燒羊哉葢索一物必有十物之費<lb/>
而其弊猶有不可勝計者也我太宗文皇帝所服裏衣<lb/>
敝垢納而復出謂侍臣曰朕雖日十易新衣未嘗無但<lb/>
自念當惜福昔皇妣躬補緝故衣皇考見而喜曰正可<lb/>
以為子孫法朕常守先訓不敢忘宣宗章皇帝載在五<lb/>
倫書君道篇節儉類葢將為萬世法也臣願陛下遠稽<lb/>
前代近法祖宗上警天心下憫民命凡羣臣百司隨事<lb/>
經營極力禆補者不過分寸之益惟陛下一轉移斡運<lb/>
<pb n="KR4e0120_WYG_039-12b"/>
間而天下受無窮之福矣臣不勝懇悃激切之至<lb/>
一孟子曰飢者易為食渇者易為飲臣惟民之困苦如<lb/>
溺之待拯焚之待捄其情嘗急赴之者雖焦頭爛額沾<lb/>
體塗足有不暇顧若事勢牽掣不能两盡急則治標緩<lb/>
則治本比於醫國理亦宜然臣竊見山東等處災傷己<lb/>
極夏麥絶無秋田少種種亦未保廵撫等官極力區畫<lb/>
財盡粮竭已無餘䇿近者廷臣屢請漕運官粮量留賑<lb/>
濟未見准行臣惟京儲固重歲給尚贏若限數借撥量<lb/>
<pb n="KR4e0120_WYG_039-13a"/>
價糶賣計歲還納似亦無妨臣請㫁自宸衷特命户部<lb/>
議行漕運官借撥一百萬石少亦不下五十萬石及運<lb/>
舟未盡之日扣計後船於臨清等處水次倉分納令收<lb/>
糧委官監糶以濟其急而留貯價銀用為糶本以俟來<lb/>
年豐熟量價糴還後年運舟分帶至京亦不為晚惟糶<lb/>
糴之間稍加調停脚價之耗别為計處使粮官雖遲不<lb/>
失本數則朝廷豈靳此百萬之數不假以一二年之期<lb/>
哉况運舟後至者多為軍衛貧窘力不能前歲歲稽延<lb/>
<pb n="KR4e0120_WYG_039-13b"/>
愈久愈困使得稍免半途早還暫息以圖後功亦未必<lb/>
為無益也<lb/>
一孟子曰仁政必自經界始臣按古者經界之制所以<lb/>
均井田平糓禄今雖制與古異而分地納税各有定業<lb/>
其間貧富固不能齊若豪強得以兼并姦巧得以侵奪<lb/>
則富者愈富貧者愈貧小則争大則亂必然之理也臣<lb/>
竊見畿甸等處姦民惡黨競指空閒田地以投獻為名<lb/>
藩王世家輙行陳乞每有賜予動數百頃得請之後標<lb/>
<pb n="KR4e0120_WYG_039-14a"/>
立界至包羅村落發掘墳墓訴訟之牒纒綿歲月寃號<lb/>
之聲震動遠邇徃年固有聚衆持刀毆傷内使者民心<lb/>
既失國體又虧上下之間两無所益夫天地之物固各<lb/>
有主生齒既衆地豈有遺故凡以空閒為請者皆欺也<lb/>
朝廷雖屢頒禁令俞允繼之投獻者謫罰相仍陳請者<lb/>
終於得地歲復一歲當何時而已乎臣請自今以後除<lb/>
官有籍冊者上俟處分其稱為空閒輙乞管業更不賜<lb/>
許陳情者無效則投獻者自止占籍之民庻不罹兼并<lb/>
<pb n="KR4e0120_WYG_039-14b"/>
侵奪之害而有司亦免覆勘之勞矣<lb/>
一孟子曰君行仁政斯民親其上死其長矣臣按仁政<lb/>
之大不過教飬二事而已軍之所頼以養者在府縣所<lb/>
頼以教者在將帥養之無法教之無方而欲其臨難遇<lb/>
敵赴湯蹈火不可得也臣聞廣西之地近因軍糧不足<lb/>
以致官軍囂鬨幾成大變及出軍之際蠻賊截途總兵<lb/>
方靣等官横被戕害又變之大者固由紀律不嚴事出<lb/>
意外而旅進羣行坐致奔潰不聞有挺身犯難以相捍<lb/>
<pb n="KR4e0120_WYG_039-15a"/>
禦者實亦教飬失道氣沮心離故顛沛之間視為秦越<lb/>
人心國勢所繫非輕朝廷已問罪伸威弔生䘏死既徃<lb/>
之事不必重陳但賊勢方張散滿山谷攻圍州縣占據<lb/>
村落狼貪蠶食無月無之版圖雖存人户漸耗有司畏<lb/>
罪不敢悉聞數年之後此地之患未易言也攻守之議<lb/>
必先兵食今官軍土兵尚皆可用惟糧為乏近聞荒歉<lb/>
之餘歲頗豐熟臣請下廵撫總兵大臣亟議方畧措置<lb/>
儲蓄審計折價毋得仍前缺乏非惟足用務使有餘然<lb/>
<pb n="KR4e0120_WYG_039-15b"/>
後可以責斬馘之功期蕩滌之效臣又聞西北諸邉軍<lb/>
糧折價十分為率給不過二三分禁例雖嚴莫知改革<lb/>
未然之患可監于前臣請申明禁約依本地時價量為<lb/>
增給仍計其耗餘謹視出納以供官用使人情少慰兵<lb/>
氣漸揚則攻守之間惟所用而無不效矣<lb/>
一孟子曰省刑罰臣按刑者聖人輔治之具不得已而<lb/>
用之者也然必定為輕重之等而於其疑者則寜舍重<lb/>
以就輕所以體上天好生之心以為民生也今之五刑<lb/>
<pb n="KR4e0120_WYG_039-16a"/>
最輕者為杖為笞雖杖有分寸數有多寡極為詳慎獄<lb/>
訟既多人苦難制乃有矯輕以從重者在京法司宻邇<lb/>
輦轂尚少過差在外諸司或倚法立威笞杖之罪徃徃<lb/>
至死補立巻案旁引醫証縱令事覺不過以因公還職<lb/>
於是箠人重者為能吏殺人多者為好官習俗相承日<lb/>
以彌甚夫挺之與刃刃之與政其殺皆同以極輕之刑<lb/>
置之不可復生之地傷天地之和壊國家之法莫有大<lb/>
於此者假令以一時之暫一二人之少諉諸過誤理或<lb/>
<pb n="KR4e0120_WYG_039-16b"/>
有之而多者數十甚者數百乃槩以因公自解豈復知<lb/>
有所懼哉今故勘平人者有抵命之律刑具非法者有<lb/>
除名之例偶不出此則謂之因公一名為公雖多無害<lb/>
此則情重而律輕者不可以不議也臣請除已徃不究<lb/>
外自今以後凡拷打輕罪即時至死累二十或二十人<lb/>
以上本律外仍令吏部法司議行降調或病死不實者<lb/>
醫証人等并治以罪且律不可易而例可增今科罰銀<lb/>
物不至殺人尚有降調之例以此法當此情似不為過<lb/>
<pb n="KR4e0120_WYG_039-17a"/>
亦可以為殘民之戒也<lb/>
一孟子曰欲為君盡君道欲為臣盡臣道二者皆法堯<lb/>
舜而已矣又曰責難於君謂之恭陳善閉邪謂之敬釋<lb/>
之者曰人臣以難事責於君使其君為堯舜之君者尊<lb/>
君之大也開陳善道以禁閉君之邪心惟恐其君或陷<lb/>
於有過之地者敬君之至也但責善之論易至犯顔閉<lb/>
邪之言類多逆耳順適者可喜而觸忤者難容故惟堯<lb/>
舜之世人人得言者以堯舜能容之也中古以諫為官<lb/>
<pb n="KR4e0120_WYG_039-17b"/>
言者亦少願治之君常勸其直而容其過所容者愈難<lb/>
則其為德愈大矣仰惟陛下即位之初大開言路先朝<lb/>
言事之臣汪奎蕭顯徐鏞等多由貶謫次第叙遷如林<lb/>
俊者言事尤難特加超擢天下之人歌頌聖德皆以為<lb/>
堯舜復出也間有言事狂直上煩譴責者詞雖大戅心<lb/>
實愛君既示磨礲宜加收拭近者羣臣交章請赦彭程<lb/>
至於十數已䝉恩㫖今該部看詳必有聖裁臣無容議<lb/>
臣切見任儀所坐亦以扶持國體非為私謀而小小過<lb/>
<pb n="KR4e0120_WYG_039-18a"/>
差未䝉湔雪今當陛下求言之日而不宥以言得罪之<lb/>
臣天下之人孰知所嚮陛下既已復數人於前矣亦何<lb/>
惜宥此一二人於後以答羣臣之請慰千萬人之望哉<lb/>
臣近講孟子此篇因推論此事臣之愚亦堯舜吾君之<lb/>
心也<lb/>
一孟子曰尊賢使能俊傑在位則天下之士皆悦而願<lb/>
立於其朝矣臣按賢能皆天下之士賢以德言故曰尊<lb/>
尊者置之髙位畀之重禄改容而禮貌之能以才言故<lb/>
<pb n="KR4e0120_WYG_039-18b"/>
曰使使者布列庻位分委衆職隨所使令而皆適于用<lb/>
其小大輕重固有等也臣切惟今之内閣六部都察院<lb/>
諸衙門所謂大臣講讀䑓諫所謂重任近年以來三司<lb/>
得以訟廵撫府縣得以訟廵按小官百執事得以訟尚<lb/>
書侍郎都御史事下有司互為勝負使其為極惡大罪<lb/>
人人得而攻之者固不待言乃有或經按問或經考覈<lb/>
或經糾劾或經叅駁肆詆毁之辭為報復之計此風既<lb/>
行漸不可長况其所奏多渉誣罔上煩聖聽下駭物情<lb/>
<pb n="KR4e0120_WYG_039-19a"/>
非聖世所宜有也凡摭拾原問律有明條不干已事例<lb/>
當立案臣請自今以後凡有屈抑止許據實自陳本事凡<lb/>
懐挾讐忿故為誣衊者㮣勿施行庻幾委任得専體統<lb/>
不紊臣又見經筵乃講道之地與朝著不同故凡奏對<lb/>
之時雖師保大臣必行跪禮惟講官拜稽之後立講于<lb/>
前以示優異此祖宗定制而古之大儒猶有致議於坐<lb/>
立之間者以聖賢之道在焉故也官不必髙所任實重<lb/>
茍非其人不宜濫置既授之任必重其官近日講官小<lb/>
<pb n="KR4e0120_WYG_039-19b"/>
有遺誤遽遭糾劾荷䝉聖恩特置不問是朝廷優之以<lb/>
講道之禮而有司律之以奏事之儀自開設經筵以來<lb/>
未嘗有此臣伏覩累朝所定儀注止有侍儀官六員御<lb/>
史二員給事中二員序班二員無所謂糾儀者先帝臨<lb/>
朝極嚴奏對御史等官不敢毫髮縱貸而如大學士陳<lb/>
文侍講商良臣等進講差錯不聞糾劾朝廷亦不以責<lb/>
糾劾之官臣又伏見先帝念通政司鴻臚寺奏事繁難<lb/>
特命差錯一二字不必來説欽遵至今即是故事臣愚<lb/>
<pb n="KR4e0120_WYG_039-20a"/>
以為經筵之職較諸通政所奏鴻臚所引事體尤重而<lb/>
講讀之辭動以千計繁又倍之臣請自今凡進講時一<lb/>
二字差錯者照先帝所降通政鴻臚恩例勿得糾劾以<lb/>
仰成陛下優禮儒臣之盛意斯文幸甚<lb/>
　　　辭免起復纂修奏本<lb/>
奏為纂修事𢎞治元年閏正月十六日順天府宛平縣<lb/>
送到公文該内閣題纂修謄録官員内有事故囘還原<lb/>
籍者着該部行取等因奉聖㫖是欽此續該吏部題纂<lb/>
<pb n="KR4e0120_WYG_039-20b"/>
修謄録官員在京住坐者移文行取等因奉聖㫖是欽<lb/>
此欽遵備行到臣縁臣原籍係湖廣長沙府茶陵州人<lb/>
金吾左衛右所軍籍在京住坐有父李淳於成化二十<lb/>
二年十二月二十日病故臣照例依墳守制近經一年<lb/>
哀苦餘生疾病交作右股及足向為寒濕所侵行歩艱<lb/>
難不便鞍馬雖欲黽勉趨赴實有未堪伏望皇上俯賜<lb/>
矜憐容臣在家暫得調理俟制終病愈之日即當供職<lb/>
以圖補報臣不勝感荷天恩之至<lb/>
<pb n="KR4e0120_WYG_039-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_039-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻三十九<lb/>
</p>
<p>
</p>
  </div>
<div>
<head>懐麓堂集巻四十</head> <lb/>
    <p>
<pb n="KR4e0120_WYG_040-1a"/>
欽定四庫全書<lb/>
　懐麓堂集巻四十<lb/>
　　　　　　　　　　　　明　李東陽　撰<lb/>
　文稿二十<lb/>
　　箴銘贊引題䟦<lb/>
　　　悔箴<lb/>
言以醫戒行以患懲嗟此之人孰可與成戒則必持懲<lb/>
則必作有狂而聖或其可學<lb/>
<pb n="KR4e0120_WYG_040-1b"/>
　　　成齋箴<lb/>
惟天生物物不相有惟人性同無或薄厚中戕末摧疇<lb/>
執其咎形踐者聖質變者賢成已成物責斯盡焉凡我<lb/>
同胞覆燾必均一物不成如手足弗仁樞機在躬先本<lb/>
後末一徳不備如身常飢渴居必仁宅行必義路志則<lb/>
必専執則必固惟四勿為惟五弗措曰吾弗能是謂自<lb/>
畫曰人莫已若是謂自賊朂哉君子成爾令徳式瞻爾<lb/>
堂式警爾心君親有訓師友有箴君子朂哉無廢寸隂<lb/>
<pb n="KR4e0120_WYG_040-2a"/>
　　　止齋箴為汪希顔同年作<lb/>
止乎止過則邈不及則邇學止乎中人止乎聖彼顔弗<lb/>
孔猶不可以竟聖有方道無徑顔之希塗則正止而止<lb/>
而其未底而不可以已而<lb/>
　　　筆銘<lb/>
魯叟獲麟漢吏興術絶爾于經假爾于律嗟哉管城孰<lb/>
工孰拙用之者人慎爾勿忽<lb/>
　　　紙銘<lb/>
<pb n="KR4e0120_WYG_040-2b"/>
以白受緇文斯生也以方受割用乃成也制于物而為<lb/>
功亦何病其形也<lb/>
　　　艾齋銘<lb/>
人非聖不能無過過矣而弗自知知之弗能改改之弗<lb/>
能力然後其過成焉予之過多矣嘗取其尤大者六端欲<lb/>
作銘以自戒未能也文選黄公之子鄉貢進士汝修有志<lb/>
於學名其居曰艾齋其父執方石謝先生為說而汝修請<lb/>
予銘予不能銘汝修因取所自警者為告若汝修之過其<lb/>
<pb n="KR4e0120_WYG_040-3a"/>
同異多寡盖自能知而擇之奚盡待扵予言哉銘曰<lb/>
惟人弗明惟害之萌明而弗彊其過乃成若莠于田匪<lb/>
耘弗登孔戒克己顔徳以貞狂克作聖曲能有誠力致<lb/>
于艱既倍乃勝豈不易知實難厥行予有六去去惰去<lb/>
輕去玩去謔去忿去矜志則有餘予力未能予復何愆<lb/>
而艾是名家有庭訓鄉有典刑有其一言百我兹銘歸<lb/>
爾攸居往服爾膺愼爾出入戒爾寝興君子朂哉靡言<lb/>
不徵<lb/>
<pb n="KR4e0120_WYG_040-3b"/>
　　　丁氏半山亭銘<lb/>
潜川丁君繼仁隱士也作亭于銅山之半名曰半山亭<lb/>
其子鴻臚序班鉷乞予銘諸石縣之近區若槽山之奸<lb/>
雄冶父之神怪龍湫之虚幻皆君子所不談麟山之風<lb/>
致亦未足深論彼半山者王荆公之故名也荆公争謝<lb/>
公墩時議者謂其習氣所發使其有知未必忘情於地<lb/>
下予為君識之以貽其後人使知兹亭為丁氏故物君<lb/>
之心非有所競而人亦莫得而競也銘曰<lb/>
<pb n="KR4e0120_WYG_040-4a"/>
廬之潜川有山曰銅有亭厥中作者丁公雙甍夾飛層<lb/>
簷闞空繩平度均不可以上吐吞嵐霧凌薄蒼莽俯臨<lb/>
平豁仰抗髙爽羣竒羅列萬象森朗連山逶迤如屏如<lb/>
牆長江垂帯溔溔茫茫喬林長堤曲澗方塘晨暉夕隂<lb/>
往來其傍西望槽山魏武所駐姦雄一顧乾割坤據金<lb/>
卯故墟旋為典午河山猶在俛仰千古歐冶遺山鳴金<lb/>
既躍張干雷邪光彩淪落幻術莫究九原不作僧有伏<lb/>
虎龍湫是於龍亡虎逝此事長吁亦有龍眠麟山故蹟<lb/>
<pb n="KR4e0120_WYG_040-4b"/>
丹青窈𦕈千載泉石山峙川流嵗月若奔歸視吾山吾<lb/>
亭固存我居我游我燕我飱終我齒髪貽我子孫昔有<lb/>
半山粤惟安石謝墩王寺名同代隔我來君去誰主誰<lb/>
客平生英氣所遇成敵終焉一歸誰失誰得今有半山<lb/>
若蹈陳迹彼豪有知此憾誰釋物各有主古人則云往<lb/>
者勿追來者有聞富貴難恃虛無莫陳不朽有圖惟徳<lb/>
與文汝亭不欹汝山不磷我銘在兹垂千百春<lb/>
　　　寓齋銘為博士陳後作<lb/>
<pb n="KR4e0120_WYG_040-5a"/>
寓形太虛物各有䖏人亦物耳顧為物寓身寓于世意<lb/>
寓在物視厥所寓可以觀徳少遊東南壮居帝京藏修<lb/>
息㳺于畫是名朝毫暮縑是究是營體物之妙以發我<lb/>
情我情匪畱聊以寓我茍以為寓奚所不可古亦有言<lb/>
隨寓而安優哉㳺哉以嵗以年<lb/>
　　　莫職方曰良得晁無咎墓中硯為之銘曰<lb/>
名以文致死殉以器後三百年誰發其秘惟名與器神<lb/>
不輕畀兹幸在子吾於子乎試<lb/>
<pb n="KR4e0120_WYG_040-5b"/>
　　　栁舎人硯銘<lb/>
堪輿肇判沙水交泊後千萬年結為𤣥玉視其質黯爾<lb/>
而光叩其聲詘然而足琢以成器必藉乎昆吾之刀寳<lb/>
而傳家不毁於季孫之櫝補天五色得非女媧氏之所<lb/>
遺乎郤陣千軍當與中書君而並録也<lb/>
　　　鐘硯銘<lb/>
古有鐵硯兹有石鐘在類雖殊於象則通乃藝之華匪<lb/>
樂之宗觀物者盍舎諸條理之外而求之制作之中乎<lb/>
<pb n="KR4e0120_WYG_040-6a"/>
　　　瑶池夜月硯銘<lb/>
鑿深為池修山為月湛𤣥雲之隂開頴兎之窟人間天<lb/>
上見此二絶缾泉日注毋我池竭池竭尚叵毋使我月<lb/>
缺松華桂魄千載不沒<lb/>
　　　臨江周逸庵處士畫像賛<hi>巻中有張廷祥編修傳曰川檢討文</hi>
周子觀國實登我堂曰世有令徳臨江之望視我以遺<lb/>
像夸我以鉅章色飬志順生娱死傷謂世鮮克孝君篤<lb/>
不忘朝經暮書教子義方學有名秩官無槖囊捐貲賑<lb/>
<pb n="KR4e0120_WYG_040-6b"/>
貧辭不受賞謂世利是競而君不有其藏壮逰江湖老<lb/>
歸故鄉謂君于于而衆攘攘國有褒錫家有祀享不顯<lb/>
其存其名則彰我辭匪誣沿傳摭張後千萬年式昭耿<lb/>
光<lb/>
　　　張汝弼小像賛<lb/>
俯首凝顧其神在内發為文章不采而繪外探物化中<lb/>
含道腴諷刺諧謔皆文之餘奉上不謟寧我為簡合交<lb/>
不汙寧我為疏君子觀士慎其所趨有弗君如匪華則<lb/>
<pb n="KR4e0120_WYG_040-7a"/>
諛君貌五圖兹惟其肖賛者數十孰際其妙君得我辭<lb/>
掀髯而笑<lb/>
　　　朴庵蕭封君像賛<lb/>
魁梧傑竒貴人之儀樸厚静堅夀考之資胡人事之定<lb/>
而天道之違贈典在國公貴則有慶延于家孰謂非夀<lb/>
是不在其躬而在其後人亦有言為冶為弓賢哉黄門<lb/>
豈惟父風朋友之義視公如翁九原可興杖屨其從<lb/>
　　　都閫李公像賛<lb/>
<pb n="KR4e0120_WYG_040-7b"/>
公起秦州為千户侯克旅克猶永昌是遷維邦巨藩闗<lb/>
隴之間西征北徂摧羌滅胡勢雄萬夫玈矢彤弓天子<lb/>
錫公惟公之功功髙望尊公子公孫倬哉公門公氣渠<lb/>
渠公容于于若武而儒公神上征燁燁厥靈孰為公形<lb/>
冠纓佩琚公在堂居見者必趨<lb/>
　　　中書舎人王允達像賛<lb/>
行若不違衆言若不出口朴不外飾儉無茍取其藉也<lb/>
可立其據也可久是無愧乎文獻之鄉忠賢之後觀其<lb/>
<pb n="KR4e0120_WYG_040-8a"/>
目不重肉戒能世守此雖細事亦今之所僅有也<lb/>
　　　西社别言詩引<lb/>
谷鶯遷木情已應於友求隂鶴鳴臯聲必傳於子和矧<lb/>
伊人矣不如鳥乎瞻彼白洲實吾華胄劍光衝斗煥南<lb/>
國之文章筆陣横霜聳西臺之義槩代鷹骨爽冀馬羣<lb/>
空胷蟠雲夣之九吞皆决岱宗之一覽登壇賈勇氣奪<lb/>
三軍對客揮毫名傾四座羡楊穿之獨妙愧歜食以同<lb/>
耽春墅烟花夜堂燈月㝠心探物山川無地以逃形險<lb/>
<pb n="KR4e0120_WYG_040-8b"/>
語通幽神鬼有時而破膽雪車競怪石鼎爭豪雖角力<lb/>
於雌雄竟忘形於爾汝十五年之㑹晤夣也何疑四千<lb/>
里之暌違眷焉将邇慕路回之言贈念元白之神交越<lb/>
海吳江載星槎於漢節廬山蠡澤輝晝錦於韓鄉顧兹<lb/>
壮逰欣我同志唐臣五術兼采風謡漢法六條旁行郡<lb/>
縣盖已布棠恩於周頌又将詠芹樂於魯詩夫豈徒哉<lb/>
無非事者匪㳺觀之是玩諒聚散以何心觸物興懷感<lb/>
時言志欲發倚歌之興先慙授簡之才爰萃羣言釐為<lb/>
<pb n="KR4e0120_WYG_040-9a"/>
兩巻<lb/>
　　　周原已席上題十月賞菊巻<lb/>
東籬掃徑慨花事之将闌西社傳書念𤓰期之未晚百<lb/>
年易過九日重遭惟菊為隐逸之稱而冬乃閉藏之令<lb/>
挺孤芳於獨茂脱衆屣於羣紛視蒲栁之望誰先比松<lb/>
柏之凋匪後神農嘗藥著靈品於方書屈子餐英播遺<lb/>
芬於詞苑物非遠取類實羣分闢地成田八世守柴桑<lb/>
之業<hi>周氏世以菊號原已號菊田</hi>揮毫作賦一鄉傳甫里之風君惟<lb/>
<pb n="KR4e0120_WYG_040-9b"/>
有之是以似之我則知者不如樂者敢将幽意用託微<lb/>
馨懷彼隰之皇皇詠初筵之秩秩貯之以數仞之華屋<lb/>
得其所哉佩之以五色之錦囊永為好也念菲葑之無<lb/>
下愧糠粃之在前未掲齋楣先題簡首<lb/>
　　　栁通判考滿旗帳詞代廣平府作<lb/>
六品郎階已拜三回之命兩年郡駕兼書九載之勳寮<lb/>
宷増輝閭閻出色恭惟别駕栁君衣冠望族詞賦雄才<lb/>
秀掇瓊林價髙金部分司漕路操出納之平衡掲榜公<lb/>
<pb n="KR4e0120_WYG_040-10a"/>
門剗夤縁之宿弊名移新檄歩輟通班弭莭南陽旋<lb/>
車北甸省耕問嫁視民飢由已飢斷獄明刑處官事<lb/>
如家事念朱歧之靡定感墨突之未黔方偉績之告<lb/>
成屬喬遷之在佇分襟誼重永懐與子偕行卧轍心<lb/>
勞皆欲從公于邁葢季路之别有處而何武之去見<lb/>
思望騶奴如登仙久矣吾其衰也取青紫如拾芥沛<lb/>
然誰能禦之醉留貪公瑾之醪持贈乏繞朝之策齊<lb/>
州鶴去長隨緑綺琴邉燕市駿來合置黄金臺畔<lb/>
<pb n="KR4e0120_WYG_040-10b"/>
載歌雅曲用託微情<lb/>
　　　與潘南屏納徴啓<lb/>
天道立隂陽著六經而為易人倫首夫婦在五禮以<lb/>
稱嘉孰主張扵無聲無朕之中而品莭扵有本有文<lb/>
之際恭惟先生淵源舊學經濟遺才海底珊瑚不受<lb/>
紅蜺之釣雲間鸑鷟寧歸翡翠之羅虚慚倚玉之姿<lb/>
久結斷金之契今夕復何夕參商無㑹面之難吾翁<lb/>
即若翁兒女重通家之誼每羡凌雲之健筆遥傳詠<lb/>
<pb n="KR4e0120_WYG_040-11a"/>
雪之希聲顧門屏無射雀之才豈霄漢有乗龍之望<lb/>
念䝉泉丈人之愛爰及屋烏挹蒲陽太守之風緬懐<lb/>
溪鶴偶雖齊大敢為一旅之辭諾以季聞已荷千金<lb/>
之約惟幾乃吉之先見而敬則幣之未将詎云筐篚<lb/>
之多儀少效潢汙之可薦禮從宜風從俗幸沾仁里<lb/>
之薰車同軌書同文况沐聖朝之化稽陳編於往哲<lb/>
在古則然衍福澤扵後昆自今其始菲陳是愧海納<lb/>
為祈謹啓<lb/>
<pb n="KR4e0120_WYG_040-11b"/>
　　　跋馬義婦傳巻<lb/>
馬徳明之婦盧請代夫病于天徳明愈而盧死説者<lb/>
或以為天之死之者厚之也葢以助名教也或曰偶<lb/>
然也或曰不如周公之誠且至是以死也吾鳴治辨<lb/>
之曰黔婁非周公也天非薄黔婁也是數說者皆已<lb/>
屈扵鳴治而亦不著其斷何哉予以為君子於前但<lb/>
當取其代死之心而不必責其應否于天於後但當<lb/>
憫其死之不幸而不必求其所以死之故如斯而已<lb/>
<pb n="KR4e0120_WYG_040-12a"/>
矣奚必泥拘拘之迹以尋諸茫茫之境哉不然則此<lb/>
惑終不觧<lb/>
　　　題趙子昂書茅屋秋風詩後<lb/>
右杜子美茅屋秋風詩賀給事克恭所藏云趙子昂<lb/>
書今按此書累有俗筆當非子昂真蹟無疑嗚呼讀<lb/>
是詩者可以興矣書不足論也唐室中興瘡痍未復<lb/>
子美以一布衣衣不葢兩肘食不飽一腹不愁朝夕<lb/>
凍餓死填溝壑乃嘐嘐然開口長嘆為天下蒼生計<lb/>
<pb n="KR4e0120_WYG_040-12b"/>
其事若迂其志亦可哀矣使開元之世海内富庻邉<lb/>
塵不生唐之君與相能以子美為心豈有成都之禍<lb/>
哉豈惟開元古之人皆然嗚呼漆室婦死狂人病子<lb/>
之誚半天下孰可與言是計者哉君卧病環堵間展<lb/>
巻呻吟之下尚有味于予言哉<lb/>
　　　書許魯齋辨說後<lb/>
明仲先生嘗讀許文正公遺書見其辨說歎曰是足<lb/>
以箴吾病也要予書一通置之坐隅辨之失盡於此<lb/>
<pb n="KR4e0120_WYG_040-13a"/>
說不得已而已與得已而不已者均之為未善辨不<lb/>
辨可不可之間耳天下之人有若予之愚闇非強辨<lb/>
莫能喻又明仲之必不可棄者明仲若遂閉口則吾<lb/>
曹何賴焉予方恐其辨之未至而何已甚之有矯枉<lb/>
過直君子不為惡醉强酒大賢所戒在眀仲擇之而<lb/>
已<lb/>
　　　題栝蒼陳氏畫<lb/>
畫技之微者也其用不過充玩好資議論而已及其<lb/>
<pb n="KR4e0120_WYG_040-13b"/>
至也亦足以攘造化之巧逹幽明之際感發心志流<lb/>
通精神畫亦未可少或放其為道摹擬肖似而極扵<lb/>
變化千形萬状不可窺測上下數千百年變而為数十<lb/>
百家其所為所見亦有不同而同歸扵妙而已予生<lb/>
不習書手不能舉筆運紙而凡為位置髙下皆不能<lb/>
外乎吾心口不能指摘年代辨閱名氏而凡為妍媸工<lb/>
拙清濁雅俗皆不能逃乎吾目平居未嘗費一錢之<lb/>
購無寸紙尺素之藏凡持以求題識者無虛旬日至<lb/>
<pb n="KR4e0120_WYG_040-14a"/>
輙懸之齋閣坐卧其間後先相代而吾家未嘗無畫盖<lb/>
吾之扵畫猶元亮之扵琴子瞻之於酒也栝蒼陳汝同<lb/>
氏居京師家藏書畫數百巻汝同嘗逰於江湖及歸而<lb/>
其家燬於火先世之古物無復遺者汝同毎痛之一日<lb/>
得山水圖一巻請于予曰吾將以此蔵於家然不可無先<lb/>
生識之予嘉汝同之好事遂書扵其顛志汝同之續藏<lb/>
者實自此圖始<lb/>
　　　䟦鶴山魏先生書真蹟<lb/>
<pb n="KR4e0120_WYG_040-14b"/>
修撰吴君原博所藏鶴山先生手書云得之吴江虞氏<lb/>
虞本僕射允文之後故與魏通家書稱提刑眷丈者盖<lb/>
其先世也按宋史理宗寳慶元年李全亂楚州制置副<lb/>
使許國走死五月全襲彭義斌而敗六月義斌死于嚴<lb/>
實復失京東州縣此云全往恩州不知所為及鼓發許<lb/>
䘮必有勝負則此書當在二三月間作也初寧宗時史<lb/>
彌遠用事鶴山與真西山冄召還朝嘉定十七年累遷<lb/>
起居舍人上疏言君臣上下同心一徳則平居有所禆<lb/>
<pb n="KR4e0120_WYG_040-15a"/>
益緩急有所倚仗今則靣從而腹誹習諛而踵陋天下<lb/>
之患有不可窮者而彌逺始不樂所謂上下不交之說<lb/>
葢此疏耳是年寧宗崩理宗即位鶴山進起居郎以疾<lb/>
求去正祠請事至是為李知孝所劾彌逺猶外示優禮<lb/>
改權工部侍郎又力求外任始以十二月出知常徳府<lb/>
越二日又為朱端常所劾奪秩貶靖州遷官之命鉗市<lb/>
之辱若合符莭其出處大計固已預定非茍然者觀其<lb/>
稱西山之賢有東南人物凋落之歎則其慨然自附於<lb/>
<pb n="KR4e0120_WYG_040-15b"/>
濓洛諸賢之意端可想見可謂一代偉人也已然其獻<lb/>
納之餘錄本遠寄汲汲以未逹為歉似與程明道秘密<lb/>
諫草之意不合此何見哉或其憂世憤時之志鬱而不<lb/>
伸固有不得已於知已者亦未可知也嗚呼理宗號為<lb/>
崇尚儒碩而真魏二賢貶逐不暇則其為治可知矣自<lb/>
鶴山去國後國勢日蹙一再傳而宋亡觀於此書其亦<lb/>
有所感哉<lb/>
　　　䟦韓給事所藏張汝弼草書巻後<lb/>
<pb n="KR4e0120_WYG_040-16a"/>
張汝弼嘗自評其草書以為大者勝小者予謂英雄欺<lb/>
人每如此不足信也及觀韓黄門此巻則其大字果勝<lb/>
賢者固不可測耶<lb/>
　　　䟦馬桞之所藏二帖<lb/>
此帖書法真得屋漏痕意當是山谷真筆無疑吾䝉泉<lb/>
翁極通書法省所題識意亦可見古稱名家者固有定<lb/>
價不可易也馬君善書其寳此固宜而刑禮部題此若<lb/>
疑非真蹟不可曉也<lb/>
<pb n="KR4e0120_WYG_040-16b"/>
子昂臨右軍十七帖非此老不能為此書然觀者掩巻<lb/>
知為吳興筆也大扺效古人書在意不在形優孟效孫<lb/>
叔敖法耳獻之嘗竊效右軍醉筆右軍觀之歎其過醉<lb/>
獻之始愧服以為不可及此其形體當極肖似而中不<lb/>
可亂者如此能書者當自知之<lb/>
　　　䟦張汝弼書蒋玉山既醉軒詩巻<lb/>
醉與醒異趣而同適醉者常訾醒者為拘醒者常病醉<lb/>
者為縱屈原曰衆人皆醉我獨醒李太白云但得醉中<lb/>
<pb n="KR4e0120_WYG_040-17a"/>
趣勿為醒者傳此皆有託而謂非真語也葢次公見謂<lb/>
醒狂不害為賢梅聖俞每醉輙乂手温語蘇子瞻乃以<lb/>
為非善飲者人之趣固若是異哉事或出於偶然或成<lb/>
於有意是不可執一論也張駕部飲酒不過中人而書<lb/>
此軒及巻若甚醉者其興致風態固出一時要非有意<lb/>
論者蔓引波漫各極其趣蔣君其有擇乎此邪然世之<lb/>
文章事業疲志憊力者常患於冺没而一時一事或以<lb/>
傳播是固有幸不幸而亦繫乎其人此巻之傳其賓主<lb/>
<pb n="KR4e0120_WYG_040-17b"/>
之美槩可想見醉不醉不必論也予亦不能飲者書此<lb/>
以附吴陸二太史之說<lb/>
　　　䟦陳愧齋送傅曰㑹詩序<lb/>
方山謂予曰曰㑹之來講毛詩於師召先生者數月故<lb/>
其贈序師召獨慨然為之予未始信也及觀序中有論<lb/>
詩知學之語乃知其言不誣師召門生数百人不必躬<lb/>
自指授䫫能有經學以顕固有一及講席而再魁文塲<lb/>
者用是可以為曰㑹賀雖然韓退之抗顔師一世而李<lb/>
<pb n="KR4e0120_WYG_040-18a"/>
翺獨岸然不為下又安知今日無豪傑如習之者出邪<lb/>
　　　書鷄壇清話巻後<lb/>
今年予作止詩詩以自戒鼎儀以來來約曰止詩亦欲<lb/>
止今春欲止今春止未真止取止詩來止我止詩合寄<lb/>
止詩人予請援張汝弼故事以隻鷄斗酒為罰竊計數<lb/>
日後必有縛鷄載酒而至者鼎儀固未嘗止亦不承盟<lb/>
越兩月予病起遊火徳觀為鳴治師召所督得聨句四<lb/>
章鼎儀聞之折簡告罰予謂罰我固當不宜獨先若君<lb/>
<pb n="KR4e0120_WYG_040-18b"/>
本不承盟予亦無獨盟之理鼎儀執不置乃以鷄酒往<lb/>
受罰焉初鳴治師召之見督也曰第為之即有議君後<lb/>
者吾二人實任其事至是果以猪紅三斤蛤蜊數十相<lb/>
助明仲聞之曰此佳㑹也盡却他故赴之而亨父亦為<lb/>
鼎儀所致凡六人鼎儀乃盛為席以樂客於是分韻賦<lb/>
詩劇飲盡醉所謂勝負賞罰者皆不能辨亦不必辨也<lb/>
越數日眀仲夜歸乘醉作序其文雖工事或未合予掇<lb/>
其顛末以書扵後俾好事者有考焉<lb/>
<pb n="KR4e0120_WYG_040-19a"/>
　　　跋謝氏家藏墨跡巻後<lb/>
吾友謝君鳴治視予家藏墨跡巻乃其從父愚得先生<lb/>
世修故王城先生世懋筆也愚得致事歸自寳慶王城<lb/>
以科舉往來江浙間鳴治亦嘗以省覲還鄉里離合往<lb/>
復凡為書及詩若干通其二通則愚得與黄文選世顯<lb/>
論致仕書及王城與鄺黄巖載道詩十首鳴治皆歸而<lb/>
藏之王城論詩一字隻句必相鍜錬雖數千里外答問<lb/>
不倦愚得當鳴治筮仕時以名節問學相勉督拳拳不<lb/>
<pb n="KR4e0120_WYG_040-19b"/>
容口他如作郡之方畧分縣之利害出處之節彝倫之<lb/>
義無所不備葢自近世科舉之學興父兄師友之教能<lb/>
及此者鮮矣謝氏之多賢其固然哉愚得之再赴寳慶<lb/>
也予方南歸遇於流河驛至金陵愚得留江上十日乃<lb/>
同舟西邁别于長沙之滸王城予嘗序其遺詩而不獲<lb/>
見葢於是俱有感焉昔范文正與姪帖以身不營利為<lb/>
訓陳焞得之銘于坐以自警私淑之益予得之鳴治者<lb/>
多矣而况乎親炙之者哉而况乎世守而永慕之者哉<lb/>
<pb n="KR4e0120_WYG_040-20a"/>
因為題其巻首而歸之<lb/>
　　　書賀氏先蹟後<lb/>
姑蘇賀氏本貧葢自大理公已然至乞蠶糓于鄉先生<lb/>
此其手帖也公之子復庵處士某及其孫感樓先生美<lb/>
之家益貧感樓教授鄉塾僅足供朝夕稍以其餘為耕<lb/>
穫貿易計嵗增月拓前後積數十載始充然有餘貲焉<lb/>
予聞不仁者不可以久處約約而無所守茍有才智雖<lb/>
匹夫可以為富大理公竟以貧死其守可知感樓世守<lb/>
<pb n="KR4e0120_WYG_040-20b"/>
先訓食必其力故其起家亦若是難也知大理之所以<lb/>
貧與感樓之所以富則其繼與守也其容以易乎哉世<lb/>
之人富者恥貧其祖貴者恥賤其父揜匿<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>詡無所不<lb/>
用其極感樓方惓惓此帖比之無恤之簡則所以儆其<lb/>
身以示其子孫者固亦有道矣感樓得此帖於採蓮涇<lb/>
俞氏其子解元恩上京師出以示予予感其起家之難<lb/>
而慮其處樂之不易也書之以告其後人<lb/>
　　　跋謝氏逸老堂詩巻後<lb/>
<pb n="KR4e0120_WYG_040-21a"/>
逸有二義書曰作徳心逸日休以道言者也又曰不敢<lb/>
自暇自逸以欲言者也君子葢有擇焉愚得先生作郡<lb/>
湖南時賦訟之外雖細事小役亦夙計夜㑹寢與食有<lb/>
所不暇然謀身無蹊徑與人無厓谷田廬妻子之計無<lb/>
所累乎其心固未始不逸也及其功成志遂引身而退<lb/>
徜徉容與於山林之下似若甚逸然而修宗譜築祠亭<lb/>
建義學議鄉約作敦彜㑹見諸詩歌文字間者無虛嵗<lb/>
則其心與身亦未始逸也是先生之逸不以欲樂而以<lb/>
<pb n="KR4e0120_WYG_040-21b"/>
道寧豈非古君子之心哉先生素多病能愼言語節飲<lb/>
食得頤養之道自歸黄巖聞其風神健爽視曩昔益倍予<lb/>
甚喜之昔有若問宓子賤曰子何瘦焉曰憂官政也子<lb/>
貢問子夏曰子何故肥曰吾出見紛華富貴而悅入聞<lb/>
夫子之道而樂二者心戰戰勝故肥今先生無政之憂<lb/>
有道之樂康寧夀考葢其所當得者此予所以喜也或<lb/>
者乃謂先生居江湖志廊廟初不以進退壯老易其志<lb/>
夫使其道足以勝欲則所謂憂者豈足以害其樂哉先<lb/>
<pb n="KR4e0120_WYG_040-22a"/>
生所居有逸老之堂予從大夫士為詩因鳴治以達先<lb/>
生素不予鄙聞予言必曰吾姪知我非其友莫宜為此<lb/>
言也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_040-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻四十<lb/>
</p>
<p>
</p>
  </div>
<div>
<head>懐麓堂集巻四十一</head> <lb/>
    <p>
<pb n="KR4e0120_WYG_041-1a"/>
欽定四庫全書<lb/>
　懐麓堂集巻四十一<lb/>
　　　　　　　　　　　　　　　明　李東陽　撰<lb/>
　文稿二十一<lb/>
　　題跋<lb/>
　　　書愧齋倡和詩序後<lb/>
師召陳先生初以詩經名天下既入翰林為古文精簡有法<lb/>
尤捷不容思日可給數篇或乘醉縦筆不復記憶若有神助<lb/>
<pb n="KR4e0120_WYG_041-1b"/>
獨于詩雖能而不甚好人有乞者不得已應之朋輩投贈多<lb/>
不裁答領之而已去年偶閱杜詩有所得乃揭其近體篇目<lb/>
于壁暇則闇誦至貫穿無遺自是下筆滚滚時出竒句其鋒<lb/>
甚銳回憶曩時不此之好口雖不言察其有悔色也昔黄山<lb/>
谷謂坡老曰有文章名一世詩不逮古人者而彭淵材恨曽<lb/>
子固不能詩自今觀之子瞻豪雄浩瀚决不出山谷下子固<lb/>
集所傳諸作當世亦豈多得不足信也夫天下無兩似之物二<lb/>
美相並必有所掩然則人惡以多技為哉若吾師召殆不欲<lb/>
<pb n="KR4e0120_WYG_041-2a"/>
以詩掩其文故稍振圭角而亟自韜晦乃委於朋友之<lb/>
助如此序所云者噫以予之闇劣何所不頼於友而况<lb/>
詩乎師召既悔倡和之晚乃輯所往還者得若干篇為<lb/>
巻而其所為詩在焉詩家者觀之則其言之誣不誣可<lb/>
知也<lb/>
　　　題山谷墨跡後<lb/>
肥欲有骨瘦欲有肉此山谷論書語今觀此帖當識此<lb/>
老筆意<lb/>
<pb n="KR4e0120_WYG_041-2b"/>
　　　書宋諸賢墨跡後<lb/>
右宋李忠定公書一張忠獻公書一趙忠簡公劄子一外<lb/>
小帖一吕太保安老李叅政泰發書各一姑蘇沈啓南<lb/>
氏所藏者吳太史原博㩦至京師予得而觀之嗚呼天<lb/>
下未有不用君子而治不用小人而亂者宋之衰非無<lb/>
君子而屢於不能用然其君子亦有過焉秦檜首惡天<lb/>
下所由亂賢如忠獻實與薦之泰發雖與持議禍至死<lb/>
初不能無叅政之屈此其所憾者吕非純才仇視諸賢<lb/>
<pb n="KR4e0120_WYG_041-3a"/>
無足深論忠定再罷乃由忠獻忠簡雖與忠獻合而屢<lb/>
惑讒間至悉變其所為則所謂君子者亦不能同志戮<lb/>
力自貽矛盾之患何怪乎國勢之不昌小人之禍未殄<lb/>
也晦菴謂眀大義識事理惟忠定兼之葢雖張趙不能<lb/>
不各有長短吕李而下其器可知也然使其志論獲行<lb/>
小大畢用皆當有益於世今觀其尺書寸札皆國家天<lb/>
下事也卒令厄塞困頓齎志以没國亡世改而其辭獨<lb/>
存哀哉<lb/>
<pb n="KR4e0120_WYG_041-3b"/>
　　　恭題魯府尹所藏先朝勅諭後<lb/>
臣獲從應天府尹臣魯崇志伏覩我太宗文皇帝之徳<lb/>
音葢其先臣穆舉進士時所得者也文皇帝聰眀神武<lb/>
求賢圖治汲汲若不暇凡所策士既為親定甲乙復自<lb/>
閱名籍慰勉敦勸至厪勅諭諄諄教戒其至如此故皆<lb/>
感激奮厲什志倍力争効用以致太平名臣碩輔照耀<lb/>
先後尚可指而知也湯誥曰克綏厥猷惟后泰誓曰天<lb/>
佑下民作之君作之師葢人君之在天下有師道焉湯<lb/>
<pb n="KR4e0120_WYG_041-4a"/>
武而下雖英君誼辟鮮有與於此者惟我太祖髙皇帝<lb/>
實全有之以至於文皇丕承大烈赫乎洪武之風也臣<lb/>
穆歴官監察御史按察僉事都察院右僉都御史始終<lb/>
一節克稱能臣宣宗章皇帝之褒勅英宗睿皇帝之悼<lb/>
祭宸書麗澡後先輝映皆足以仰承而不愧於是知聖<lb/>
教所及三十年如一日以至於今又四十餘年矣聖天<lb/>
子之所簡用賢如崇志者謂非聖教之所遺乎民生於<lb/>
三事之如一章皇帝之徳教與都憲之澤其在崇志克<lb/>
<pb n="KR4e0120_WYG_041-4b"/>
引而承之奚翅異世雖千百代可也謹拜手稽首題其<lb/>
後<lb/>
　　　書同聲集後<lb/>
予從方石先生倡和得此巻愧齋題為同聲集予豈敢<lb/>
同先生之聲哉然於先生之心則不敢有異也言異而<lb/>
心同則其異也不逺矣<lb/>
　　　題張滄洲遺詩後<lb/>
嗚呼亨父先生不可作矣其遺詩在文量職方者予泣<lb/>
<pb n="KR4e0120_WYG_041-5a"/>
而觀之清古翹㧞無一字犯俗雖偶書旁集若精擇而<lb/>
後得者世果有仙乎吾亨父死必為之惜乎吾不得而<lb/>
見之也<lb/>
　　　書圍爐詩後<lb/>
東陽童時遊京庠四眀邵先生實掌教事間與今翰長<lb/>
楊公圍爐對酌東陽適侍几席公命作圍爐詩撰五言<lb/>
一首公覽而賞之因裒以去越五年東陽叨進士獲從<lb/>
公官翰林每見所作稍稍當意輙加奨借今又且二十<lb/>
<pb n="KR4e0120_WYG_041-5b"/>
年東陽将滿再命矣公偶語及之因出示一巻皆名卿<lb/>
士詞翰而是詩在焉公曰吾於是時已待子於今日矣<lb/>
東陽竊自念樸劣㓜稚之資僅曉聲律此兒童恒事公<lb/>
以大方先軰曲為汲引以俟其成此古君子之盛心不<lb/>
見於今之世久矣而東陽聰眀不及方百倍韓昌黎之<lb/>
歎寧知驪牝之質終不為九方臯善相之累乎昔蘇文<lb/>
忠謂文章士各有定價先後進相汲引因其言以信於<lb/>
世則有之至其品目髙下付之衆口非一人所能揚抑<lb/>
<pb n="KR4e0120_WYG_041-6a"/>
是公於東陽雖日汲引之不暇亦安能使之自勵於進<lb/>
哉竊用是懼思有所勉進以副公望而未能也姑識於<lb/>
巻末更二十年觀之使公不自悔其誤則東陽於公庶<lb/>
乎可以無愧矣<lb/>
　　　書䝉翁類博稿後<lb/>
嗚呼此我外舅蒙泉先生岳翁遺稿也公在國子時已<lb/>
名能古文歌詩然稿成輒棄去及第為翰林著作甚富<lb/>
入内閣典機務攻曹石罪逆得禍幾死戍甘之行第宅<lb/>
<pb n="KR4e0120_WYG_041-6b"/>
為勢家所奪書册蕩逸委不復顧比召歸又為讒媢所<lb/>
中出守興化以去及致政家居檢閱舊稿存什一而已<lb/>
公既屬纊東陽以治命拾遺文得於其從子坪竊懼闕<lb/>
畧不敢就次乃與公門人潘君辰李君經稍加搜訪或<lb/>
摘殘草手自謄識越十有餘年始克成編為十巻乃屬<lb/>
我同年知府陳君道刻於金華名曰類博者存公舊也<lb/>
夫文章事業大扺與世運升降而亦存乎其人顧二者<lb/>
雖相為用亦各以其盛者稱而莫之或兼固人之難亦<lb/>
<pb n="KR4e0120_WYG_041-7a"/>
造物者之所靳也公少以經濟自許天下亦以此望之<lb/>
入翰林雖以文顯而非其志及得政行志奮不顧私再<lb/>
黜於外亦無暇乎所謂文者既老且倦則斂其所欲為<lb/>
者以歸於文而又不幸死矣故功烈震一時氣節葢天<lb/>
下而文章制作有餘力焉况於放闕失畧之餘哉然執<lb/>
是以白於世因竒偉壯麗炳朗震耀斷斷乎不可沒也<lb/>
可謂難矣且古之文章亦必其人有道徳行義始足以<lb/>
為世重今之世有如公者雖片紙隻字人固當寳而藏<lb/>
<pb n="KR4e0120_WYG_041-7b"/>
之况其所存焯焯如此哉然則公文之闕固造物所靳<lb/>
亦後生者之責也公於書無所不讀葉文荘墓銘載經<lb/>
疑數巻已逸去著皇極新觧未及就深衣纂誤一巻藏<lb/>
於家以俟續有得者并刻焉<lb/>
　　　希蘧府君二絶句後記<lb/>
右希蘧府君題畫絶句二首栝蒼梁澤所藏吳先生原<lb/>
博為求得之此二詩家集所不載且無圖印然固知其<lb/>
為真蹟也東陽曩歸茶陵詢府君裔孫旭政獲覩手抄<lb/>
<pb n="KR4e0120_WYG_041-8a"/>
詩易二經皆貧無書時所録楷法精甚諸族所藏大書<lb/>
行草亦遒逸含古意雖小大不類然其結構則一也東<lb/>
陽舊未有藏忽得此不啻拱璧先學士公實與見焉命<lb/>
謹藏之以遺子孫來者其勿䙝哉<lb/>
　　　希蘧府君題朱澤民畫長句後記<lb/>
右希蘧府君題朱澤民山水圖長句真蹟有名及字印<lb/>
各一而無畫崑山許翀鴻髙所藏鉅巻皆元諸人詩翰<lb/>
此其一也原傅吳先生見而說之曰此在子巻不過三<lb/>
<pb n="KR4e0120_WYG_041-8b"/>
十之一無之不為闕在其子孫則千金之寳也子何惜<lb/>
三十之一以為千金之饋乎他日以諾告且曰為我作<lb/>
海月菴記即可致矣記成而詩果至又數日陸先生㢘<lb/>
伯以澤民畫一軸為贈上有空楮取是詩校之不爽分<lb/>
寸即禮於其上覩者不能辨其為二物也嗚呼干将鏌<lb/>
鋣千載離合世間此事似亦有鬼神之力雖府君有靈<lb/>
不能不為之憮然况為之子孫者乎軸頗舊不復装飾<lb/>
所以存故實彰竒異使來世益愛䕶永不㪚失而二先<lb/>
<pb n="KR4e0120_WYG_041-9a"/>
生各題其傍以識其所從得云<lb/>
　　　書楊侍郎所藏沈啓南畫巻<lb/>
沈啓南以詩畫名吳中其畫格率出詩意無描寫界畫<lb/>
之態畫家者流乃以分寸䋲墨指而病之豈未知芭蕉<lb/>
為雪中物耶亞卿楊公貫之得此巻於趙中羙氏趙與<lb/>
沈有連當為真筆近呉人所携贗本充人事似此巻者<lb/>
葢少指彼而議此又可乎哉予不深於畫每愛啓南之<lb/>
詩見其屋烏若無不可愛者故為一辨<lb/>
<pb n="KR4e0120_WYG_041-9b"/>
　　　書陳大參六嬉圖詩巻後<lb/>
東坡三適山谷四休皆有詩適以處變休以養生事異<lb/>
辭殊然皆逹人君子事也陳南山六嬉之作其倣諸此<lb/>
乎或謂嬉之言甚於休適非良士瞿瞿之義是不然善<lb/>
戲不虐君子所與張而不弛雖聖人有所不能且今所<lb/>
謂嬉者不過載酒濯纓振衣長嘯采芝放鶴以陶寫情<lb/>
志宣導沈鬱而不出乎名教之外嬉乎嬉乎吾不得而<lb/>
訾也南山官郡侯治劇地紛輪鞅掌之餘乃託興邱壑<lb/>
<pb n="KR4e0120_WYG_041-10a"/>
寓情韋布與夫野林叟相倡和葢又以文為戲者也戲<lb/>
不以物而以文其為嬉也不尤善乎詩自有序論體裁<lb/>
者稱為善作予又推其義如此<lb/>
　　　跋存復先生遺墨<lb/>
御史姑蘇朱天昭視予以其髙祖存復先生澤民手書<lb/>
一巻葢范石湖四時田園雜興詩也先生勝國名士世<lb/>
多得其畫而罕見其書虞邵菴謂其文為畫所掩書固<lb/>
未暇論也今存復集刋本有大星記跋載予先提舉希<lb/>
<pb n="KR4e0120_WYG_041-10b"/>
蘧府君事予家亦有府君題先生遺墨予與朱氏雖稱<lb/>
通家可也石湖集世不傳浦陽吳清老嘗作月泉社為<lb/>
詩賦實用春日田園雜興為題乃四時之一時東南名<lb/>
士盡在選中而拘於律體亦未有能出石湖之外者宜<lb/>
先生之重是詩也况天昭之於世澤有念祖修徳之義<lb/>
又豈獨以詩而已哉予又聞天昭有睢陽五老圖真蹟<lb/>
溯是以往其世澤尤有甚逺者尚當於他日考之<lb/>
　　　題姚少師所書劉太保詩<lb/>
<pb n="KR4e0120_WYG_041-11a"/>
元劉太保詩一絶國朝姚少師所書也劉姚俱隱於僧<lb/>
劉瑞州人名子聰號藏春居士改名秉忠佐世祖建號<lb/>
立國為國朝驅除今京都地是也姚蘇州人名道衍號<lb/>
逃虛老人洪武間以髙僧徴事文廟潜邸參謀賛成大<lb/>
業其改名廣孝世傳以為御筆所定也兩翁雖遭際不<lb/>
同迹頗相類觀姚書劉作有契會之意焉程錦衣用眀<lb/>
持以視予兩翁皆天下竒士其學予則不能知後有具<lb/>
法眼者不知作何等觀也姑書此以俟<lb/>
<pb n="KR4e0120_WYG_041-11b"/>
　　　敬書雲陽集後<lb/>
右我希蘧府君詩文集十巻家有舊本云男位編集<lb/>
即墓表所稱自立者字畫瘦勁有府君家法葢其所手<lb/>
録而永新俞千户懋所刻也東陽省墓時俞氏已絶板<lb/>
刻無知者比吾友顧君天錫知吉安謂東陽曰此吾郡<lb/>
流寓所當表見東陽乃取舊本屬廣陽劉瀚永嘉趙式<lb/>
分録之國子祭酒方石謝先生為序則太僕少卿李公<lb/>
貞伯所録次以舊序若干篇惟劉某序𨽻字多闕無所<lb/>
<pb n="KR4e0120_WYG_041-12a"/>
從質會禮部主事楊君謙來自蘇州以録本見遺因得<lb/>
補其殘舛并以近所得於栝蒼梁澤蘇州許翀者古詩<lb/>
一絶句二及近時大夫士題識附焉近又見朱大遥文<lb/>
徴所藏清眀上河圖跋尾真蹟葢今第十巻所載後有<lb/>
印曰不二心老人此平生所未聞者府君之志又於是<lb/>
乎觀吾李氏子孫其敢忽諸<lb/>
　　　書碧落碑後<lb/>
碧落碑石本吾子行所藏自云手補首行五字及十五<lb/>
<pb n="KR4e0120_WYG_041-12b"/>
葉一行之闕今觀補字非子行不能作也獨其跋語謂<lb/>
以籀文歸小篆為妙絶恐未必然周伯琦疑其雜出諸<lb/>
體者得之葢其妙在筆不在體也此帖數傳至陳刑部<lb/>
眀之予嘗見此刻久不復識手臨二本輒為好事者取<lb/>
去數月後偶檢舊藏而得之則首行固在而其中乃闕<lb/>
三十餘字豈模搨先後互有異邪古刻寖不完此固可<lb/>
寳而子行之篆伯温之𨽻與楊宗道之楷書宋潜溪之<lb/>
題跋皆不可得已眀之其永寳之<lb/>
<pb n="KR4e0120_WYG_041-13a"/>
　　　書耿氏家蔵公牘後<lb/>
禮部尚書青崖耿公以家蔵公牘示予其一為其祖汝<lb/>
眀公洪武初所給户帖其一則山西鄉舉公據也公之<lb/>
先出鉅鹿徙居平定至公復給帖領舉為河南盧氏教<lb/>
諭永樂初卒於官宣徳景泰間以其子清恵公貴累贈<lb/>
刑部右侍郎成化間以孫貴加贈南京禮部尚書居盧<lb/>
氏者三世矣户帖稱耿氏為儒籍葢因元之舊而然按<lb/>
元史選舉志分天下為十等儒居其九君子於是知元<lb/>
<pb n="KR4e0120_WYG_041-13b"/>
祚之不長士當是時非大家世族而能以儒為籍不為<lb/>
他歧異術所汨又幸而不罹於坑焚之厄以待圖籍之<lb/>
收葢亦難矣及科舉法行公即以儒起家以啓其子孫<lb/>
再世為尚書者國朝不二三見清恵公之亷徳重望雖<lb/>
登華陟要不愧為儒播在天下著之國史今青厓公為<lb/>
史官為祭酒為禮部世守清白為儒流冠冕公之澤其<lb/>
益昌乎然儒之道至元為極晦而在我朝為極昌觀於<lb/>
是不獨見耿氏之興也且趙氏之簡三年而已失之唐<lb/>
<pb n="KR4e0120_WYG_041-14a"/>
之告身或不再世而已為貿物之具今公方寳襲是帙<lb/>
與累朝誥命相表裏其所闗亦大矣哉予又聞今嵗禮<lb/>
部之火是帙在侍郎周公伯常廨舎巻歸而廨燼意其<lb/>
為神物呵䕶使永為家廟之寳非偶然也因併識之以<lb/>
示其後人<lb/>
　　　書米南宫真蹟後<lb/>
右米元章跋顔魯公真蹟顔文葢為節度李光顔作者<lb/>
而今亡矣米稱顔栁挑踢用意太過無平淡天成之趣<lb/>
<pb n="KR4e0120_WYG_041-14b"/>
固宜乃以為後世醜怪惡札之祖其所遺書曰海岳名<lb/>
言者屢屢言之嘻亦過矣蘇東坡嘗言書至顔魯公天<lb/>
下之能事畢矣蘇米皆名家而其言若此何哉蘇稱米<lb/>
書為超逸入神而米對神宗訾蘇為畫字其取舎又各<lb/>
不同不可知也匏菴蘇學而藏米帖謹以是質之<lb/>
　　　書溪山風雨圖後<lb/>
右溪山風雨圖一巻無題識有私印曰容齋清玩官印<lb/>
曰紹興省試總轄諸司印按宋洪邁號容齋在理宗初<lb/>
<pb n="KR4e0120_WYG_041-15a"/>
以奎章閣學士知紹興府此巻有紹興人王某題稱知<lb/>
府相公所蔵意者為洪氏物又有皇姊圖書印馮子振<lb/>
詩奉大長公主命題子振吾長沙人號海粟又號怪怪<lb/>
道人今私印所篆者仕元為集賢待制所稱皇姊為元<lb/>
公主則此巻又為元外戚家物又有李氏珍藏印不審<lb/>
為何人今為庶子吳君原博所藏也嘗記容齋随筆稱<lb/>
畫之妙者人必以為似真江山之妙者則又以為似畫<lb/>
此世間常語今觀此圖凡溪山草木人物器具皆風雨<lb/>
<pb n="KR4e0120_WYG_041-15b"/>
也論畫者殆将以為真乎使其固幻然歴二代數百年<lb/>
宋元之江山皆不能有而此圖方入盛世為大夫君子<lb/>
藏幸觀物者不以真幻為輕重可也<lb/>
　　　書同聲後集後<lb/>
方石以纂修命再入官所與倡和又若干什題曰後同<lb/>
聲集於是先生之聲益髙而予之不可强而同者益逺<lb/>
矣然先生益不予鄙所以與之者甚厚是其所以同也<lb/>
果有不係於聲者乎或者又以為言乃心之聲有不容<lb/>
<pb n="KR4e0120_WYG_041-16a"/>
以不同者則予不敢以不勉也先生拜國學之命将棄<lb/>
予而南葢将與愧齋同其聲集成幸以寄予予則為序<lb/>
以報之<lb/>
　　　書馬逺畫水巻後<lb/>
右馬逺畫水十二幅狀態各不同中間江水尤竒絶出<lb/>
筆墨蹊徑外真坡老所謂活水也吾不識畫格直以書<lb/>
法斷之<lb/>
　　　書䝉翁所藏黄華老人真蹟後<lb/>
<pb n="KR4e0120_WYG_041-16b"/>
右黄華老人書三十三字吾外舅䝉翁先生所藏翁及<lb/>
天全翁徐公所題皆在焉老人本金人姓王氏名庭筠<lb/>
字子端號黄華舉進士官至翰林修撰書學宋米元章<lb/>
論者謂其胷次不在米下此詩已斷裂不能讀而字畫<lb/>
遒逸可玩䝉翁題五字筆意渾成天全併稱為得意信<lb/>
然而天全此書亦竒偉絶俗雖稱三絶可也某将南歸<lb/>
時䝉翁指此書謂曰子至姑蘇必見此翁某未至數日<lb/>
而翁已卒歸見䝉翁已卧病不能語嗚呼異代不足論<lb/>
<pb n="KR4e0120_WYG_041-17a"/>
二翁雖異尚殊見皆葢世人豪而亦不可作矣可勝慨<lb/>
哉可勝慨哉<lb/>
　　　書䝉翁所藏西南夷圖後<lb/>
我䝉翁所藏松雪西南夷圖後所識子昂二字及碑目<lb/>
小字皆非松雪書葢臨本也巻中有潜溪頤菴兩先生<lb/>
詩後題百餘字亦我翁親筆故自可寳畫不必論也翁<lb/>
既没巻藏於從子坪後十有七年某乃獲見焉三復展<lb/>
玩不知涕淚之交頤也<lb/>
<pb n="KR4e0120_WYG_041-17b"/>
　　　書林藻帖後<lb/>
右唐林藻深慰帖藻字緯乾莆田人父披為饒陽郡守<lb/>
有子九人世所稱九牧林氏者也藻貞元七年進士嘗<lb/>
試珠還合浦賦人謂之神助官至嶺南節度副使有書<lb/>
名而傳世甚少宋宣和書譜所載惟此而已今唐帖如<lb/>
歐虞顔栁世所盛傳者皆不復多見况其餘乎此帖僅<lb/>
一紙歴數百年而不失可謂難矣匏菴吳先生得而藏<lb/>
之因為題其後云<lb/>
<pb n="KR4e0120_WYG_041-18a"/>
　　　書虞邵庵墨蹟後<lb/>
右虞邵庵先生八分擬峴臺記四字篆南豐曽氏新建<lb/>
文定公祠堂記十二字楷書記文一通詩跋各一首書<lb/>
家者流所謂人品髙師法古者殆兼有之此危太樸家<lb/>
物屢傳至左庶子呉君原博葢百四十年於今矣祠堂<lb/>
記及跋皆先生所著文意髙雅臺記出文定世所傳誦<lb/>
固不俟論而王荆公詩筆亦與近時俗學不同雖謂之<lb/>
三絶可也原博博古能文且精書法其以予言為将無<lb/>
<pb n="KR4e0120_WYG_041-18b"/>
同乎巻尾有黄晉卿題名宋景濂陳衆仲呉師道跋語<lb/>
又出三絶之外詩所謂尚有典型者竊有慨焉姑識巻<lb/>
末以俟後來君子<lb/>
　　　書岳陽樓圖詩後<lb/>
江漢間多層樓傑閣而岳陽為最洪都之滕王西山在<lb/>
眺武昌之黄鶴漢陽川樹可俯而數也滄海吾不得而<lb/>
見之天下之大觀於此焉盡自唐以後數百年兹樓之<lb/>
興廢屢矣予過岳時呉都憲輿璧呉太守行驗實修之<lb/>
<pb n="KR4e0120_WYG_041-19a"/>
為簷三疊棟宇新構而階級不具未可登眺洞庭之波<lb/>
濤浸乾坤浴日月含括萬象者第得之舟中顧望之餘<lb/>
不能無憾比北歸聞樓成而雷火碎其上太守懼稍損<lb/>
其髙而重覆之今存者僅二疊然其雄偉固在也每觀<lb/>
世所傳圖畫而不得再至其地未嘗不悵然感之河間<lb/>
太守謝君道顯得此圖寓至京師學士大夫能詩者多<lb/>
賦其上予欲效之而情興荒落才力弗稱竟不能就也<lb/>
姑述其所見如此<lb/>
<pb n="KR4e0120_WYG_041-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻四十一<lb/>
</p>
<p>
</p>
  </div>
<div>
<head>懐麓堂集巻四十二</head> <lb/>
    <p>
<pb n="KR4e0120_WYG_042-1a"/>
欽定四庫全書<lb/>
　懐麓堂集巻四十二<lb/>
　　　　　　　　　　　　　　明　李東陽　撰<lb/>
　文稿二十二<lb/>
　　誄祭文<lb/>
　　　倪文僖公誄<lb/>
成化己亥三月十八日南京禮部尚書致仕倪公以疾卒天<lb/>
子悼念舊學特贈太子少保諡文僖遣使者諭祭命有司治<lb/>
<pb n="KR4e0120_WYG_042-1b"/>
葬事嗚呼予小子昔在童稚嘗辱愛扵公及與公子舜咨同<lb/>
舉進士在翰林稱後進獲瞻下風奉餘論者二十餘年矣悲<lb/>
悼感慕宜不在諸大夫士後獨材力卑<graphic n="KR2451" url="https://raw.githubusercontent.com/kanripo/KR-Gaiji/master/images/KR2451.png" mimeType="image/png"/>懼不足振耀潜徳<lb/>
而公固有無所待於予者乃竊據古義為詞以遺舜咨請歸<lb/>
以誄公誄曰嗚呼哀哉堪輿孕精山川効靈公出河汴乃生<lb/>
舊京竒材異表嶷然天成目掣流電氣吐長虹揚芬曜華為<lb/>
國之光頖宫育材翰苑登秀海鯨力翻天馬神驟經帷儲宫<lb/>
公在左右規周矩旋義講仁究金縢玉函刋舛除謬發為文<lb/>
<pb n="KR4e0120_WYG_042-2a"/>
章水湧林茂羣芳畢求百貨爭購北有太岳祠命肅將<lb/>
旱禱而雨天徴其祥其祥維何公子是名出使朝鮮載<lb/>
揚載宣禮卻淫樂詩陳雅篇壯哉兹行遼海有編京府<lb/>
選士文衡在公有勢若敵公當其鋒中堅如山不畏擊<lb/>
撞姦屈不逞藴為禍宗戎車北轅遷於上谷山林廟堂<lb/>
七載來復載直詞垣載編實録巍巍南宫兩振華躅春<lb/>
卿位正以長羣屬惟皇眷念老且彌篤公來告疾遂反<lb/>
初服始亨中屯宜饗終福嗟彼蒼者胡奪之速嗚呼哀<lb/>
<pb n="KR4e0120_WYG_042-2b"/>
哉公在朝廷如珪如璋天子之眷士林之望公在邉夷<lb/>
為麟為鳯聲名風馳國體山重公在關徼百險不回可<lb/>
抑者身志則莫摧新亭有原公在㝠漠神游氣行下上<lb/>
寥廓江山流峙俯仰如昨九原莫歸逝者誰作嗚呼哀<lb/>
哉公族既茂公子既賢秘書有涵太史有遷匪公肇之<lb/>
孰開厥先諸生在門樸斵為才各適時用小桷大榱匪<lb/>
公師之孰詔後來嗚呼哀哉玉軸丹書文犀繡麟寳鏹<lb/>
金鋌醖美食珍賚賜絡繹罔非渥恩宫保贈秩文僖議<lb/>
<pb n="KR4e0120_WYG_042-3a"/>
謚工官治葬儀曹降祭維此備典孰謂常制生何憾言<lb/>
歿有餘賁大運無端人生有涯金石何堅草木何萎其<lb/>
亡其存非夭非耆公名則昌公澤則施幽㝠有知聞此<lb/>
誄辭嗚呼哀哉<lb/>
　　　祭朱文鳴文<lb/>
君生丙辰我夘在丁我丱我角君冠兩纓思樂泮水言<lb/>
趨其庭肩随歩徐我弟君兄壬午之嵗館於老氏左圗<lb/>
右書捜章摘字踈燈眀檠茂竹窓翠狂歌其中此興誰<lb/>
<pb n="KR4e0120_WYG_042-3b"/>
制秋空踔飛逺翼雙厲我以無能先登進士屈蠖之伸<lb/>
較於一試翰林文字刑曹簿書我在散地君勞其軀城<lb/>
東之居地僻且孤狂奔疾馳僕𨽻怨呼過我輙入頭垂<lb/>
氣蘓曾不㡬何愈瘁而枯我詠君詩鐵靣髙顱嬉笑鼓<lb/>
掌我刑汝圗此言雖戯實為君虞屋折其梁爾夢之符<lb/>
憂以告我我言其誣曽不㡬辰君卧於廬五日一札十<lb/>
日一車我力不繼情親勢踈訃來告言此事有無憶君<lb/>
之形蒼崕古栢憶君之行清氷苦蘖三年主事不給朝<lb/>
<pb n="KR4e0120_WYG_042-4a"/>
夕病根蔓纒負劵山積然猶弗足乃至此極天之生才<lb/>
百不得一有人如此何奪之疾我嗟吾曹滔滔不歸君<lb/>
其去矣孰使予悲我之疎頑視友如師君其去矣孰與<lb/>
予規君愛我文手不罷持銘雖不工我敢負之我病我<lb/>
目實勞所思張棺不舉范弔何遲子駕有日永從此辭<lb/>
平生之交在此一巵<lb/>
　　　代人祭文鳴文<lb/>
峩冠方裾長揖廣趨在户倒屣出門候車今我來斯蹇<lb/>
<pb n="KR4e0120_WYG_042-4b"/>
不下除深盃曲盤載笑載歡撫掌歌呌江懸海翻今我<lb/>
来斯不聞語言謂君生邪爰寢爰柩謂君死矣如左如<lb/>
右孰云非夭不盈四十孰云君貴不滿一秩三年抱病<lb/>
一旦而劇人之云亡天意誰識君有父母老懐實驚妻<lb/>
號於房靣垢首荆隻踊雙躃兒啼在庭有来賔親十舊<lb/>
五朋言薄其奠肉肥酒清君不来兮我哭呑聲<lb/>
　　　代人祭夏太常文<lb/>
吴江之東廬山之峰衣冠所鍾如公之㧞絶踔厲孤騰<lb/>
<pb n="KR4e0120_WYG_042-5a"/>
乎其中垂髫接丱從師於難顛蹶頓撼濵死而不散卒<lb/>
離於窮春秋三傳舉子之冠蜚英踏俊遂上第於南宫<lb/>
入翰苑之清峻班華直禁豁雲霧而開重瞳舊名曰昶<lb/>
登日其上葢天下之為昶者皆識夫宸翰之蛟龍當是<lb/>
時朝紳野服鯫生老宿林立而山簇者莫不後踵而先<lb/>
容公居其側揮翰濡墨迅灑横擊不知意之所適也而<lb/>
不失乎冠冕佩玉之風陳文東之楷法王孟端之墨竹<lb/>
吴仲圭之泉石皆博取而兼工中書主事出陟入侍五<lb/>
<pb n="KR4e0120_WYG_042-5b"/>
朝四擢而卿九寺遂以是終青春䑓閣白首丘壑人孰<lb/>
得以兼樂者而公亦自慶其遭逄風䑓月渚禽魚竹樹<lb/>
下上回薄翺翔而容與不知嵗月之春冬三子之似十<lb/>
有六女之壻安問疾視離拜而羅跪者或不識行次之<lb/>
卑崇山頽川逝不知老之將至也猿啼鶴唳走耆宿而<lb/>
號兒童昔人謂人生如夢利害何較如公者曽不滿夫<lb/>
一覺而况乎草木之與沙蟲吾甞逹觀於斯知造物者<lb/>
之莫之為也而亦何憾乎公公乎公乎而今不可以作<lb/>
<pb n="KR4e0120_WYG_042-6a"/>
矣吾知涕涙之何從<lb/>
　　　祭外舅䝉泉先生文<lb/>
嗚呼人有不易得世有不可無故君子有所任以為重<lb/>
物論有所藉而不虚愚甞觀于古之人或不滿夫一歎<lb/>
及其至也何止乎涕涙之與欷歔在朝廷則廟堂若増<lb/>
而髙在關徼則山嶽若増而重在鄉邑則文物若増而<lb/>
都如公者勢不可以多得而今亦已矣又安用此乎堪<lb/>
與愚甞論公之心狀公之行而不可得也葢能誦古人<lb/>
<pb n="KR4e0120_WYG_042-6b"/>
之書矣文起八代之衰道濟天下之溺忠犯人主之怒<lb/>
勇奪三軍之帥如是而後舉公之節槩如雷霆之為威<lb/>
而雨露之為澤如龍虎之為猛而鸞鳯之為祥如是而<lb/>
後盡公之規模然公之直知者或以為僻公之儉不知<lb/>
者亦或以為汚豈愚識之未臻與抑所謂情者将人人<lb/>
殊也鳴呼其在天下者不敢知愚之痛其莫予紓也方<lb/>
愚之未見固畏其風格髙厲進而復郤者屢矣及其見<lb/>
也不知夏日之既晡論書法必窮漢晉之源論文章必<lb/>
<pb n="KR4e0120_WYG_042-7a"/>
極馬韓之趣論理數必探河洛之圖愚生也晚考徳問<lb/>
學無所底定如瞶者之於聼盲者之於途孰意公之有<lb/>
意於愚也門墻之託方以為終身幸别而復合者曽不<lb/>
過一再見之餘病不侍於牀紖不越於野而窆不哭於<lb/>
墟愚於公之愛可以為辜矣公之文多既逸之藁公之<lb/>
門無可屬之孤此愚志之不敢忘而力不可疆而驅也<lb/>
平生名節其所以報公者庶其在此公其有以鍳愚之<lb/>
區區也邪<lb/>
<pb n="KR4e0120_WYG_042-7b"/>
　　　祭學士柯先生文<lb/>
國必有老成繫天下之輕重世必有公論别天下之浮<lb/>
沉然老成不在年位之髙而在才徳之稱公論不恃衆<lb/>
人之口而恃士大夫之心故見李司𨽻者傾龍門之髙<lb/>
見韓荆州者失侯封之貴見歐陽内翰者歎宫闕之壯<lb/>
華山之峻河水之深而况託師生之分聆道徳之音者<lb/>
乎此愚於公所以憤懣抑鬱而涕涙沾襟也當夫名冠<lb/>
甲第辭雄玉堂愚於此時固已識公之文章秉章綰鑰<lb/>
<pb n="KR4e0120_WYG_042-8a"/>
衡度精確愚於此時固已窺公之材畧山静川澄氷清<lb/>
玉瑩杜苞苴之門辭起復之命愚於此時則又見公之<lb/>
徳行若是者非愚之私也盖天下之所知而公論之所<lb/>
歸也故金縢石室之秘人莫不以為宜絲綸䑓閣之選<lb/>
人莫不以為遺及其降司成之召也方藉以為重而憂<lb/>
哀累嵗徘徊而未至也皆憾以為遲詎謂公一蹶而至<lb/>
於斯也嗚呼悲夫泰山之髙瞻者不知其為勞梁木之<lb/>
壊造物者不自以為悔此人情之所同而天道之不可<lb/>
<pb n="KR4e0120_WYG_042-8b"/>
頼也千里之辭一觴之酹又豈特區區門墻之愛而已<lb/>
哉<lb/>
　　　䝉泉翁禫祭文<lb/>
嗚呼痛哉公棄館舍三年於今日月既邁山髙海深矯<lb/>
矯遺像遥遥徳音吁嗟蒼天實勞我心嗚呼痛哉人各<lb/>
有能道義文辭下及書數工農卜醫有一於此我則宜<lb/>
師惟公徳全左右矩規一旦而歿云何不思嗚呼痛哉<lb/>
惟人求師有取斯獲遐方僻壌窮野幽窟九原與歸曠<lb/>
<pb n="KR4e0120_WYG_042-9a"/>
世相發惟公我師恩則骨肉云胡不思一旦而歿嗚呼<lb/>
痛哉始公之亡摧腸裂肝往来倉皇莫知憂端痛定益<lb/>
痛於理則然我之思公以嵗以年或過門墻或登几筵<lb/>
耳續遺事手披舊編浩氣旁塞幽懐永歎如泉斯堙如<lb/>
蔓斯延糾結沈鬱終焉罔宣嗚呼痛哉公門巍巍孰駟<lb/>
而出公廟奕奕孰尸其室孰傳公訓其簡秩秩孟春之<lb/>
日既禫而吉公主將祔使我心怵既酹我清亦薦我苾<lb/>
我辭有窮此恨何極嗚呼痛哉尚饗<lb/>
<pb n="KR4e0120_WYG_042-9b"/>
　　　祭蕭文清文<lb/>
疇昔之嵗君来京師仲氏我友言通其私登君之堂朝<lb/>
塤莫箎燕我樂我不我棄遺君歸於東病不自持訃来<lb/>
告言將信將疑我懐若人心如渇饑嗚呼哀哉惟君起<lb/>
家克幹克紀既構乃室亦婦厥子賔有几席祭有豆簋<lb/>
惟仲作宦躋崇陟美光於前人以及伯氏亦有禄賜以<lb/>
佐甘㫖夀有歌頌病有藥餌胥成孔艱永訣何駛凡人<lb/>
之情莫如兄弟孰合而生孰奪而死天之弗仁以至於<lb/>
<pb n="KR4e0120_WYG_042-10a"/>
此嗚呼哀哉君徳既茂而志亦專而年壯彊而質樸堅<lb/>
宜昌而折疇不哀憐况彼同氣於人亦然我有芻酒以<lb/>
寫我䖍道逺莫致空言是傳庶㡬有知以慰九泉嗚呼<lb/>
哀哉尚饗<lb/>
　　　祭錢都督士英墓文<lb/>
嗚呼哀哉公胡為乎来哉佳城蓊鬱不如堂宇之閡富<lb/>
翁仲森嚴不如騶𨽻之趨走胡厭綺繡之華而委身乎<lb/>
衾槨飫膏粱之美而鍾情乎籩豆是将孰豐其前而又<lb/>
<pb n="KR4e0120_WYG_042-10b"/>
孰閼其後也公徳之容兮玉質金相公澤於家兮山髙<lb/>
水長胡爵不及五等而止年不過三紀而亡将嘉木異<lb/>
草風雨易乎中斨或竒物秘寳雷電為之下將是宜其<lb/>
始為人間之盛而終必還造物之藏也而又何傷乎公<lb/>
身不死家有令子公業不淪家有能臣吾將幽以洩其<lb/>
鬱而眀以慰其神歎宿昔之無由而斯言之莫我聞也<lb/>
噫孰使予過公之墟弔公之墓而寄悲思於荒閒之濵<lb/>
也邪<lb/>
<pb n="KR4e0120_WYG_042-11a"/>
　　　祭劉姥楊氏文<lb/>
姥有令女寡於潘門生子而孤實惟外孫曽不㡬時寡<lb/>
死孤存天屬潘祀於姥之身保抱鞠育曰惟姥恩孤既<lb/>
壯大有行與文有屋以居潘祀再敦姥家既喪而子亦<lb/>
貧孤實奉姥載晨載昏婦執紉㸑兒嬉女忻一闥之外<lb/>
孰非塗人姥老而病我呻我顰棄我而逝天胡弗仁孤<lb/>
報姥徳志鬱不伸姥不待孤而况吾親我曹通家如弟<lb/>
如昆弔而不傷古義則云今日之弔實傷我神既奠我<lb/>
<pb n="KR4e0120_WYG_042-11b"/>
㫖亦薦我芬有孤在旁孰謂弗聞嗚呼哀哉尚饗<lb/>
　　　同年祭張亨父文<lb/>
嗚呼天乎既喪敷五胡又奪我亨父也是胡生之之艱<lb/>
而奪之之屢也謂天生之何轗軻困頓視其死而不捄<lb/>
謂天奪之抑又孰從而予也嗚呼亨父行足以絶俗才<lb/>
足以空羣抉六義之竒秘抽百氏之紛紜當其鉥心劌<lb/>
目出鬼入神傲睨一世前無古人葢縱之可以轢唐及<lb/>
漢而卑之猶足以掃元季之遺塵也世豈易得如君者<lb/>
<pb n="KR4e0120_WYG_042-12a"/>
哉嗚呼亨父方其始仕也神采逸發而憂患摧其勢志<lb/>
氣堅勁而疾疢纒其體七年而始拜十有七年而一徙<lb/>
職編纂而功不施乎館局班侍從而名不徹乎旒扆人<lb/>
方惜君之淹而詎意哭君之死也嗚呼亨父我等與子<lb/>
同登薦書而官同曹而志同趨朝行與逰夕讌與嬉其<lb/>
言嘻嘻其意于于其離而合也吾方以為暮及其合而<lb/>
離也寧不假我乎須臾甲申之選在翰林為獨盛十有<lb/>
一人者乃喪其二矣又孰為之乘除也耶嗚呼亨父昔<lb/>
<pb n="KR4e0120_WYG_042-12b"/>
在京師僦屋以居辛勤拮据以有此屋廬昔在壯齓孑<lb/>
然一軀載繼而昏以有此二雛奈何居未暖而鬻兒未<lb/>
齓而孤賀者未還而弔者已入其門矣嗚呼亨父惟物<lb/>
之生類百其殊孰歉孰盈何黠何愚君之宫階甲第視<lb/>
敷五為未足引而續之則已有餘矣君而有知固可以<lb/>
少慰亦孰使予流涕慟哭太息而欷歔也耶嗚呼哀哉<lb/>
尚饗<lb/>
　　　祭彭民望文<lb/>
<pb n="KR4e0120_WYG_042-13a"/>
嗚呼老葵而止于斯生無以為存而死無以為歸有禄<lb/>
也而家不得以為飬有家也而身不得以為棲君於此<lb/>
時雖欲為無名之士不識字之人而亦不可得而為也<lb/>
然則學何為而博詩何為而竒舉何凴而㨗聞何藉而<lb/>
馳彼造物者何所厚而予又何所靳而不施邪嗟今之<lb/>
交如手翻覆惟我與子義則骨肉然而濟難銘死吾不<lb/>
如孔易致賻啓殯吾不如宗器著狀買石吾不如元玉<lb/>
妻婺居於家而吾不能贍子游學于外而吾不能淑乃<lb/>
<pb n="KR4e0120_WYG_042-13b"/>
徒絮酒為儀悲歌當哭挂徐劍而傷心返橋車而痛腹<lb/>
是將何助乎君而亦何慰乎僕也我堂子居我陌子遊<lb/>
魂乎来乎其在故邱山川悠悠道阻且修爾孤之還宛<lb/>
乎吾送子之輈也數千里之外九原之下其有感於予<lb/>
之誄之也邪<lb/>
　　　祭謝生興仁文<lb/>
嗚呼謝生而止是邪何生之難而死之易邪昔汝少時<lb/>
從父于官卓汝頭負長汝羽翰飫汝以經史飾汝以衣<lb/>
<pb n="KR4e0120_WYG_042-14a"/>
冠學與嵗而俱増習與性而相安其生也可以為難矣<lb/>
及夫病不浃一旬年不踰二紀摽梅之咏徒興鳴鹿之<lb/>
歌將起趨庭之訓未終屬纊之言在耳遂使功名之軌<lb/>
半道而還顯揚之心飲恨而死其死之易也一至此耶<lb/>
嗚呼汝祖之孝汝父之賢業則必傳慶則必延謂宜在<lb/>
汝而又弗綿木方植而已蠧田欲秀而無年吾曹在父<lb/>
稱執於軰則先感聚散於今昔之頃寄悲歡於存歿之<lb/>
間緘辭致奠於數千之外葢不知吾涕之澘然也嗚呼<lb/>
<pb n="KR4e0120_WYG_042-14b"/>
哀哉尚饗<lb/>
　　　祭李士常文<lb/>
嗚呼哀哉荒郊多風隂埃蔽空君来自南倐何匆匆君<lb/>
本北人畏暑如烘抵觸歊霧匪有厥躬寧不憚寒冐此<lb/>
隆冬有知無知幽眀孰通嗚呼哀哉車行張供薄餞茲<lb/>
土由春歴秋長路伊阻靈輀後載飛旐前舉溘焉相逢<lb/>
寂寞我覩古亦有言人生逆旅中有不齊存亡出處幽<lb/>
懐鬱鬱哽咽誰語嗚呼哀哉䝉泉翁門有士如雲我識<lb/>
<pb n="KR4e0120_WYG_042-15a"/>
君賢逸莫與羣婣聨交通我弟君昆維月之夕與風之<lb/>
晨燕我會我倡和並陳揚𣙜時務討論典墳箴我礪我<lb/>
匪惟昵親十有餘年獨往孤存嗚呼哀哉君本能文謂<lb/>
我亦頗連篇累牘不厭為夥我銘君墓莫知其可掇君<lb/>
鉅行遺厥細瑣我不君䛕君寧愧我摛毫未成有淚交<lb/>
墮嗚呼哀哉君配再聚煢煢孰依有子三人<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>比歸<lb/>
兄號于庭弟泣于岐復有羣從載攀載隨我非塗人寧<lb/>
不君悲君沒何鄉君歸㡬時豈謂兹辰酹此一巵關山<lb/>
<pb n="KR4e0120_WYG_042-15b"/>
邈矣嵗月如馳執紼而送永從此辭嗚呼哀哉尚饗<lb/>
　　　同年祭陸鼎儀文<lb/>
嗚呼昔者識君於二百五十人何其壯也振響乎文藝<lb/>
之塲蜚英乎霄漢之上抱國史之多才為詞林之宗匠<lb/>
固已揚一時之光而負天下之望也既而再徙官秩三<lb/>
歸故廬徊翔容與於宦籍者二十年餘際龍飛之新運<lb/>
騁驥足於亨衢邇絲綸之密地陳啟沃之嘉謨而疾疢<lb/>
攖其志意造化斂其形軀當宁臨軒而嗟悼士林掩涕<lb/>
<pb n="KR4e0120_WYG_042-16a"/>
而欷歔是其關氣數之升降與家國之盈虛者又不知<lb/>
其何如也嗟君之學兮文華道根嗟君之志兮山陵海<lb/>
呑盖將仰視古人為必可企及而俯念斯世之同羣彼<lb/>
夢想之莫遂徒聲名之與存此天下之所共惜也而况<lb/>
乎同年之誼異姓之親吾方睇滄洲之落景問吉水之<lb/>
迷津悲逝者之不復嘆斯人之共淪蹇芻束之無由而<lb/>
兹言之莫我聞也嗚呼哀哉尚饗<lb/>
　　　祭周原已院判文<lb/>
<pb n="KR4e0120_WYG_042-16b"/>
嗚呼菊田何識予之晚而别我之遄衣冠之㑹風月之<lb/>
壇㡬日㡬年而遽至于斯也病不唁于堂䘮不弔于次<lb/>
而葬不送于阡存歿之恨吾曹且然而况衰顔白顛生<lb/>
劬死憐孰繼身後孰娱目前今日之事哀胡可言孰予<lb/>
之才弗使其延弗永其傳吾將先以致吾憾而後以詰<lb/>
乎天嗚呼菊田尚饗<lb/>
　　　祭樸翁先生黎公文<lb/>
嗚呼昔奉先君之命撰杖屨以從公也導我㓜穉開我<lb/>
<pb n="KR4e0120_WYG_042-17a"/>
晦䝉誘我以力學教我以固窮榖我以三飯乘我以一<lb/>
<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>此誠父子之愛而猶得見長厚之風也厠官翰林復<lb/>
為公徒示我以亷角造我以範模謂形迹不可以不慎<lb/>
而富貴不可以力圖葢於撫事酬物雖不能盡得其妙<lb/>
而尚可以彷彿其粗也南都之行吾曹孰依三年易邁<lb/>
再見無期睹筆札之遺誤知年力之既衰恨湯藥之不<lb/>
親悵車塵之莫追知㡬勇退固君子之所有事而瞻望<lb/>
感慕久而不能舍者則後生之實馳我伸辭以告哀哀<lb/>
<pb n="KR4e0120_WYG_042-17b"/>
胡可陳<lb/>
　　　禫祭告先考文<lb/>
惟禮有三年之喪國有二十七月之制雖哀慕罔極而<lb/>
制不敢踰祥既經時勉從<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>事追惟去嵗有纂修之命<lb/>
屬以憂居抱病苦之衷曲承渥恩特予優詔喪制告畢<lb/>
遺體漸平忍死於砭<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>之餘期畢力於銜橜之下瞻望<lb/>
靈爽實不知所以為懐俯仰覆載心焉如割涕涙嗚咽<lb/>
哀何可言謹告<lb/>
<pb n="KR4e0120_WYG_042-18a"/>
　　　冬至告祠堂文<lb/>
節序流邁載惟冬至思慕恩徳哀何可言且夏秋之交<lb/>
雨水為厄祠宇漏濕神無安主徙易他室閲時累月興<lb/>
言及此夢寐不寧兼以後垣傾圯增建新屋繚如長藩<lb/>
茍以完固此葢先考之志久始獲遂而起居不逮遺憾<lb/>
終天謹因時祭用伸䖍告靈爽如在幸庇佑之尚饗<lb/>
　　　祭謝生興毅文<lb/>
嗚呼毅也何爾兄之夭而爾復繼也何爾子之殤而於<lb/>
<pb n="KR4e0120_WYG_042-18b"/>
前輩學者之於師此公之去如龍翔鳯翥而不可縶公<lb/>
之沒如山頽木壊而不復支登公之堂弔公之子就位<lb/>
而慟哭遡風而長號者亦豈足以盡區區之私也哉<lb/>
　　　祭李都憲母文<lb/>
嗚呼恭人其賢乎葢自後天以来身奉巾櫛以周施也<lb/>
江洛之行以嵗以年治家有儀教子有編詩書之聲不<lb/>
絶于耳綺縠之物不至於前及夫棘寺之錫烏臺之命<lb/>
鸞飛鳯翥蔚乎其相宣也人以為勤儉所致如屋之於<lb/>
<pb n="KR4e0120_WYG_042-19a"/>
構穫之於田殆將收晚景於桑榆酬往勩於朱鉛雖八<lb/>
<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>之夀已多而猶有遺憾於天也疇昔之嵗辭頌以恭<lb/>
祝者亦孰知為弔哭之地在瞬息之間乎故或朝籍相<lb/>
通或里巷相連於令子者皆不能不為之愴然也恭人<lb/>
其賢乎嗚呼哀哉<lb/>
　　　祭黎夫人文<lb/>
昔在髫丱我逰黎門樸翁我師與父同恩誨我廸我我<lb/>
饔我飱有饋在中曰惟夫人翁載朝籍我追後塵二十<lb/>
<pb n="KR4e0120_WYG_042-19b"/>
年餘我子翁孫我壯失怙衰絰在身翁来京師弔我實<lb/>
勤翁歸㡬時内訃是聞翁子至止彼酸我辛二年不弔<lb/>
於禮則云我則骨肉豈惟戚欣翁子南邁爾亦逝也何<lb/>
爾父之厚徳而天弗之庇也有是哉予言之而不能既<lb/>
也嗚呼尚饗<lb/>
　　　同年祭呉汝賢文<lb/>
丁未之嵗君去南邦官為大夫手握印章二紀之詘一<lb/>
日之昌曽不踰年君病在床孰使訃我使我涕滂緬憶<lb/>
<pb n="KR4e0120_WYG_042-20a"/>
疇曩載翺載翔中更事端聚散存亡吾曹三哀彭陸及<lb/>
張君實繼此云胡弗傷君夀非夭君胤亦長何以弔君<lb/>
君有髙堂養則弗終豈無顯揚國有譽望代有文章欲<lb/>
以慰君君魂茫茫嗚呼哀哉尚饗<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_042-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻四十二<lb/>
</p>
<p>
</p>
  </div>
<div>
<head>懐麓堂集巻四十三</head> <lb/>
    <p>
<pb n="KR4e0120_WYG_043-1a"/>
欽定四庫全書<lb/>
　懐麓堂集巻四十三<lb/>
　　　　　　　　　　　　　　明　李東陽　撰<lb/>
　文稿二十三<lb/>
　　哀辭行狀<lb/>
　　　嘉禾姜封君哀辭<lb/>
南京刑部郎中嘉禾姜君用貞予知己友也嘗道其先君之<lb/>
徳扵予君未六十而沒扵今若干年予懐思之而不得見焉<lb/>
<pb n="KR4e0120_WYG_043-1b"/>
従而為之辭辭曰有子克孝式揚厥先曰有世望嘉禾之間<lb/>
巖巖徴君抱負竒傑内秉剛毅外鑒清徹蒐羅百家景仰羣<lb/>
哲雄詞逸辯瀾翻障決逢時不造家步頓跌勃興其餘有奮<lb/>
無蹶乃如君才俾有教設羣疑衆糺盤根錯節孰不就緒毫<lb/>
分寸析終焉淪䘮飲恨而絶孔融重交季布持諾談笑訟解<lb/>
纓冠鬬息道畔寧力分財寧薄人笑其拙我執愈確有如君<lb/>
義幸有攸託白刃可蹈三軍不奪如何弗施白首丘壑九原<lb/>
是歸往者誰作鄉曰義士士曰嚴師考徳問道如龜如蓍既<lb/>
<pb n="KR4e0120_WYG_043-2a"/>
誦嘉言亦瞻令儀于生有歸于死勿忘韋冠布裳不掩<lb/>
其光人生之榮匪紱與圭有美郎官氷心蘗操人謂賢<lb/>
子繇父之教睿藻宸書其章孔照帝曰汝賢以勸爲孝<lb/>
東隅之失桑榆之茂孰謂公死不食其報事有莫致情<lb/>
有固然有涯者生㒺極者天臯魚泣木悲風在顛王裒<lb/>
灑血柏爲之殘盡哉孝子胡不其憐月旦有評太史有<lb/>
文歲月其邁陵谷亦遷公德斯傳百千萬年孝子盡哉<lb/>
以慰爾䖍<lb/>
<pb n="KR4e0120_WYG_043-2b"/>
　　　松塢黄公哀辭<lb/>
予讀黄巖謝太史所爲松塢黄公傳而哀之曰黄公蓋<lb/>
其鄉賢者也今不可作矣哀哉人生逾八十而沒不爲<lb/>
夭生有子子沒又有孫皆貴且賢不爲晦沒而塟塟而<lb/>
墓木已拱于今數十年不爲近若是者皆無事乎哀予<lb/>
獨念公之能使士信其直盜匿其名而童僕遠于罪可<lb/>
謂盛德而哀今之人之莫能也抑以重哀夫今之人之<lb/>
哀之異乎此也爲之辭以遺公之孫曰文選君世顯者<lb/>
<pb n="KR4e0120_WYG_043-3a"/>
其辭曰台之山山思而水號霜雪憯栗兮草卉凋崖嶔<lb/>
谷嶇兮道路險以撓虎豹伏匿兮狼狐噭嘷歲既暮而<lb/>
改色見東流兮滔滔家巍巍兮孤存魂一去而莫爲招<lb/>
聊撫景以慨俗懐佳人兮鬱陶悲乎傷哉今之人鬭㨗<lb/>
夸妍爭儇競浮錙銖相傾睚眦爲仇視犴狴爲堂室化<lb/>
冠裳爲戈矛渺狂瀾之萬疊瞻砥柱兮中流悲乎傷哉<lb/>
今之人社鼠城狐蝇奔蚋趨招曹嘯羣什伯其徒磊氷<lb/>
成山炙手成爐以郡縣爲市集以賄賂爲菑□念誰爲<lb/>
<pb n="KR4e0120_WYG_043-3b"/>
之扼拒莽前路兮長驅吁嗟黄公狷介之節朴茂之風<lb/>
有睹其貌無疑乎其中予不必恡取不必豐辯我者爲<lb/>
喑嘿誑我者爲盲聾盜飲德以懷愧僕銜恩而效忠彼<lb/>
瑣兮若此又何論乎耆老之與兒童吁嗟黄公家有冠<lb/>
組不華其躬門有車馬不藉爲龍不轢衆以自力寧斂<lb/>
盈而若空慕閉門之泄柳嗤返駕之周顒彼鄉飲兮不<lb/>
可以屈致矧辟書之可通吁嗟乎黄公世寧復有斯人<lb/>
哉吾將操几杖以從之也過公之鄉兮斗斛不欺入公<lb/>
<pb n="KR4e0120_WYG_043-4a"/>
之門兮左書右詩聞公之子兮公子孔碩見公之孫兮<lb/>
公孫孔儀既老成之凋謝庻典型之在兹縱往轍兮既<lb/>
駕亦遺蹤兮可追已矣乎歲華斂兮萬物歸浮生盡兮<lb/>
大運非嘆羲景之莫繫終零露之易晞諒古今之一揆<lb/>
孰彭殤之有違非遺德之㒺既奚若人兮獨悲已矣乎<lb/>
吾生不可以復見徒隕涕而拭衣<lb/>
　　　董封君孺人哀辭<lb/>
翰林編修寧都董君尚規既喪其考文林公三十有五<lb/>
<pb n="KR4e0120_WYG_043-4b"/>
年始復喪其母孺人温氏予往弔之時君哀甚且答且<lb/>
泣咽不能成辭既數日得君所爲行狀蓋其事有誠足<lb/>
哀者爲之辭二篇以洩其情若公及孺人之賢已爲館<lb/>
閣諸公所著者兹不復贅而亦不必贅也其辭曰大兒<lb/>
五齡兮婦三十君中捐兮百憂集執兒手兮屬婦吾不<lb/>
兒父兮兒有母燠寒兮渇飢兒心兮母知壯無使游兮<lb/>
少不可使嬉敬爾如父兮畏爾如師豈不兒憐兮無禽<lb/>
犢爾爲兒官兮爾禄念遺言兮如夙昊天兮㒺極兒生<lb/>
<pb n="KR4e0120_WYG_043-5a"/>
有身兮豈其可贖賣田兮買槨然松明兮代燭擕孤兒<lb/>
兮墓哭泪班班兮石爲竹朝辟纑兮夜續我分勞兮婢<lb/>
僕父書兮兒讀布衣兮虀粥悼吾人兮未亡非此輩兮<lb/>
安屬兒得官兮歸來爛高堂兮命服愛桑榆兮獨茂嗟<lb/>
往事兮誰逐傷别離兮伊邇念歸寧兮不復哀皇天兮<lb/>
茫茫胡白日兮太速慨吾生兮摧肝飲予恨兮終曲<lb/>
　　　余通判哀辭<lb/>
南昌余鼎寔爲温州判官藩臬部使者交薦其賢獲荷<lb/>
<pb n="KR4e0120_WYG_043-5b"/>
錫典成化丁酉述職京師道南昌卒于家君之繼室娶<lb/>
于學士謝先生之子先生與君厚且親謂其材行有餘<lb/>
而位與壽皆弗稱可哀也既爲文以傳其家復屬予爲<lb/>
之辭其辭曰油屏兮楘輈侯之來兮越州山川繆兮阻<lb/>
且修歲奄忽兮春復秋吏民歌兮擁道周侯将行兮不<lb/>
可留鸞書兮錦裳侯之歸兮故鄉入我户兮登我堂子<lb/>
列侍兮孫扶将志弗違兮身靡康胡爲中年兮罹此殃<lb/>
越之岡兮楚之阪魂朝馳兮暮返望東臯兮野色芳艸<lb/>
<pb n="KR4e0120_WYG_043-6a"/>
萋兮將晩慨時命兮不逢哀壯士兮中蹇渺巫占兮詹<lb/>
卜誰復問兮修短長繩兮落日蒼天茫茫兮豈其可綰<lb/>
吉地兮良辰侯之輀兮兩輪佳城鬱兮彼原送者黕兮<lb/>
如雲紼有䌔兮刻有文生弗逹兮死有聞九京兮可興<lb/>
亦將感兮吾文<lb/>
　　　程襄毅公哀辭<lb/>
繄程伯之在周兮粲華胄于南邦越襄毅之挺生兮氣<lb/>
廓落而開張珠照乘以馳輝兮金躍冶而騰光鏗鍧震<lb/>
<pb n="KR4e0120_WYG_043-6b"/>
耀極宇宙兮孰不知快睹之爲祥君門突其巍峩兮歴<lb/>
諌省而高步值國是之多疑兮抗英聲乎言路分侯藩<lb/>
以來宣兮望遼海而東騖西略乎岷嶓之墟兮擣夷猺<lb/>
之巢户領太僕與内臺兮載經營乎東鄙承黼命于先<lb/>
朝兮寔受知之所始歴南都而軼西曹兮命屢下而載<lb/>
庚朝濤居而暮陸處兮寢食惕焉其弗寧有夷猘于西<lb/>
南兮駭羣言之如沸皇授鉞于大司馬兮駕戎車而言<lb/>
邁陵嶔谷巇杳乎不可名兮曰豹尾與龍背驅䝟㺄于<lb/>
<pb n="KR4e0120_WYG_043-7a"/>
坤隅兮掃欃槍於天際歌凱奏而還朝兮六旅爲之増<lb/>
氣紀名氏于太常兮冊兩官于一制身抱疾以思退兮<lb/>
疏屢上而弗俞賛留務于南都兮曰惟老成之是須物<lb/>
不可使過盛兮寵吾獨可久居超一去其不復還兮皇<lb/>
軫念而莫予拘涉山川以遨遊兮巾予車于歙之野製<lb/>
蘭檝與芰裳兮作晴川之釣者斂予福以全歸兮顧命<lb/>
服之在躬彼富貴之罔不崇兮獨耆壽之不終維國有華<lb/>
兮公亦既有子也美弓裘之未艾兮公寧獨憾乎此也<lb/>
<pb n="KR4e0120_WYG_043-7b"/>
摳予衣以登階兮及公年之未衰發予棹于龍江兮曾<lb/>
歲月之幾時頏父子以翺翔兮敢忘情於欣戚悵芻束<lb/>
之莫將兮遡長風而太息維瀛有洲兮維芝有山維公<lb/>
何歸兮往來其間木經秋而改色兮鳥千歲而知還彼<lb/>
大化之無垠兮歸萬幻于一端孰冺冺其不忘兮孰耿<lb/>
耿其無存國有史兮家有乘嗟公之賢兮孰使予之多<lb/>
言<lb/>
　　　追封涇國公蔣侯哀辭<lb/>
<pb n="KR4e0120_WYG_043-8a"/>
悲風颯其何來兮壒塵沙之蔽空奄西日之不我留兮<lb/>
歎川流之既東星夜隕而無輝兮劍秋沉於碧淙感時<lb/>
序之屢移兮哀壯士之不終公何歸乎公將椉風而逺<lb/>
遊四方上下杳不可名兮吾將巫陽之是求胡氷萃其<lb/>
崚嶒兮凛穹廬之不暖彼衣垢而食腥兮悵華風之日<lb/>
逺雜諸羌之異種兮語啁哳而不通爛鬼燐於沙塲兮<lb/>
倐晝昏而夜明陟蜀徼于西南兮僰道阻其如棘隩碉<lb/>
房以爲巢兮搆篁箐以爲室莽白骨之縱衡兮血濺濺<lb/>
<pb n="KR4e0120_WYG_043-8b"/>
而相射夔魖魍魎錯然而成羣兮或睢盱而跳躑生秉<lb/>
節以周遊兮魂髣髴而不止公乎歸來兮胡爲獨樂乎<lb/>
此帝閽兮九重粲瑶堂兮紫宫屹巖廊兮在望麟閣起<lb/>
兮層空桓圭兮衮衣公歸來兮此中棘門兮幕府左幢<lb/>
牙兮右弓斧趨金章兮走朱組令之行兮莫予敢迕公<lb/>
不歸兮何所甲第兮高堂繡爲桷兮雕爲梁曳華裾兮<lb/>
綺裳鬬㨗獵兮紛成章琱盤兮玉膾薦㫖酒兮芬芳吳<lb/>
歈兮越謳歌宛轉兮何長公樂其歸兮樂且無央涇之<lb/>
<pb n="KR4e0120_WYG_043-9a"/>
封兮揚之里地之靈兮橋木生梓河爲帶兮山爲礪鐵<lb/>
爲券兮金鏤字國有臣兮公有子揚休光兮延錫祉家<lb/>
千年兮廟百世公不歸兮竟何逝吹龍篴兮鳴鼓鼉攬<lb/>
余轡兮巖之阿鐵兜鍪兮金盤陀驅絳轂兮椉赤騢遡<lb/>
靈颷兮汎僊槎公不歸兮奈公何茫茫九垓兮𣺌不可<lb/>
以及山蒼蒼兮海増波<lb/>
　　　明故廣西按察司副使致仕進階中議大夫賛<lb/>
　　　治尹劉公行狀<lb/>
<pb n="KR4e0120_WYG_043-9b"/>
公劉姓諱仁宅字廣居其先山東東平州人宋南渡有<lb/>
都統制諱寶者從岳武穆岳鄂間始居華容大父諱必<lb/>
𢎞考諱行簡贈監察御史妣周氏封孺人公生八歲日<lb/>
誦數千百言年十五能屬文補縣學生永樂庚子舉湖<lb/>
廣鄉薦卒業國子正統庚辰拜江西瑞昌知縣躬省田<lb/>
畝教其民始作織事深山中有流民千餘家邏者往索<lb/>
賂不得與鬬不勝則妄言民反有司議兵事甚急檄公<lb/>
先往公單騎至山口招之民喜曰劉知縣至矣爭出自<lb/>
<pb n="KR4e0120_WYG_043-10a"/>
辨公返命曰無他請以身保兵遂息九江屯兵多侵暴<lb/>
土著公嚴立條令執其尤者一人杖殺之皆相戒不敢<lb/>
犯赤湖泛溢嵗祲多盜民困徵納竄死甚衆公上疏請<lb/>
蠲其宿負若干而更始之瑞昌舊額荻課歲數十萬而<lb/>
非其産每轉易他所費數倍公請以所産栗薪代納民<lb/>
稱其便庚申歲大旱公禱于神大雨浹邑畫境而止人<lb/>
甚異之辛酉述職京師廷選爲浙江道監察御史未幾<lb/>
母憂去廬墓三年服闋調南京四川道奉勑治南畿盜<lb/>
<pb n="KR4e0120_WYG_043-10b"/>
地用大寧己巳詔大臣舉可領諸道邊務者公擢廣西<lb/>
按察副使時嶺賊蜂起柳慶路絶有司無敢議行者公<lb/>
率先藩閫撫順誅逆羣黨乃平景泰辛未守潯州都指<lb/>
揮黄竑殺其異母兄思明知府崗及其家七百人以滅<lb/>
口公與參政曾公翬往治之居月餘盡得其迹竑乃使<lb/>
人持千金私二公於馬平驛舍且約事定後其子當得<lb/>
府政則盡輸其府藏若干而父子各擁兵數萬于外以<lb/>
相挾撓聲勢甚熾公陽許之乃留曽公于潯爲約而去<lb/>
<pb n="KR4e0120_WYG_043-11a"/>
至南寧竑二子來迓公伏甲士縛之曽公亦誘執竑于<lb/>
潯以歸論死竑窮蹙乃隂遣人上京師造姦謀以徼恩<lb/>
澤果得釋罪且進位都督既益横乃使人捃摭他事陷<lb/>
公以報憾公亦上疏自陳事下有司未報公遽委政去<lb/>
天順初今上既復儲位竑飲藥死其子政輩皆伏誅有<lb/>
勸公出者公不應成化戊子以子大夏恩授誥命進階<lb/>
中議大夫賛治尹丙申某月卒年八十有一配嚴氏封<lb/>
恭人有賢行子三人長大中義官孝友克家次大夏以<lb/>
<pb n="KR4e0120_WYG_043-11b"/>
解元舉進士翰林庻吉士歴兵部車駕職方郎中才諝<lb/>
識操蔚爲時望次大竒縣學生某年月日塟公于某山<lb/>
公質直沉慤不事矯飾述職時楊文定公在内閣同鄉<lb/>
皆往見贄奉甚厚文定弗悦公獨後往且用禮贄甚見<lb/>
嘉奨爲御史文定嘗過其家徑造卧内見其服用簡朴<lb/>
歎曰真御史也公去瑞昌三十餘年大夏奉使過潯陽<lb/>
有父老數十人拜而告曰某等皆尊公所恤民也故來<lb/>
見君乃述公舊政數十事且問公齒貌起居狀皆南望<lb/>
<pb n="KR4e0120_WYG_043-12a"/>
戀戀感慕泣下云竊惟公之盛德美政卓卓在人耳目<lb/>
宜刻之金石以詔後世而東陽與職方君爲知己聞公<lb/>
事爲詳乃狀其一二以備采擇謹狀<lb/>
　　　明故中順大夫南京太常寺少卿掌尚寶司事<lb/>
　　　夏公行狀<lb/>
公姓夏氏諱瑄字藴輝其先自衢徙饒代有顯者曽祖<lb/>
諱希政元季爲湖廣行省都事兵亂死事祖諱時敏洪<lb/>
武初爲湘隂教諭遂家湘隂考太師忠靖公諱原吉歴<lb/>
<pb n="KR4e0120_WYG_043-12b"/>
事太祖太宗仁宗宣宗四朝碩德雅量豐功偉烈著在<lb/>
國史公忠靖公次子少頴敏喜讀書嘗竊觀忠靖奏草<lb/>
及忠靖朝退必請問所議事忠靖笑曰是非爾所知也<lb/>
然心黙喜之禮部尚書胡公濙嘗夢上以櫻桃一盤賜<lb/>
忠靖二子長子珫退避不敢受公獨受賜後珫早卒胡<lb/>
公以告忠靖曰繼夏氏者必此子也仁廟嘗顧問忠靖<lb/>
曰卿子年幾何欲以近侍官之忠靖曰臣子幼稚非食<lb/>
祿時俟成立事陛下未晩也宣德五年忠靖薨宣廟震<lb/>
<pb n="KR4e0120_WYG_043-13a"/>
悼不已即日遣中官致命于家拜公尚寶司丞明日公<lb/>
與叔父原禮入謝時公年甫十有三進退有度特賜冠<lb/>
帶衣服公扶柩歸鄉里宣廟憫公幼特免守制使養母<lb/>
于官而别遣官䕶喪歸且厚恤其家公強記過人太師<lb/>
張公輔呼爲小友少師蹇公義而下多公父執禮重之<lb/>
宣廟欲大用公未逮也正統初英廟追念忠靖勤勞特<lb/>
賜公田十八頃而蠲其稅楊文敏公榮將歸謂公曰尚<lb/>
寶非處君地吾還當薦君未幾楊公卒不果雲南夷逆<lb/>
<pb n="KR4e0120_WYG_043-13b"/>
命公上疏乞立功自効尚書王公驥竒之將以公往有<lb/>
沮公者乃已八年命視尚寶司事公以母疾乞侍養還<lb/>
鄉母愈乃就職時四方多事公上疏陳七事一謂湖廣<lb/>
苗本異種必有首惡糾合爲冦宜宻令諸脇從諭以利<lb/>
害誘以重賞使反兵相攻然後出其不意攻之必破一<lb/>
謂苗出逺刧必使老弱守寨宜分兵間搗其巢穴則賊<lb/>
分而勢寡一謂北邊雖每歲朝貢狙詐難測宜令知兵<lb/>
者行邊旌勇智退老弱繕兵治械修城隍謹烽堠以僃<lb/>
<pb n="KR4e0120_WYG_043-14a"/>
不虞一謂福建盜作雖出師𠞰捕功久不就使賊勢日<lb/>
張民困轉輸不得耕食是益盜也宜督將臣乗時殄滅<lb/>
多見采納十四年北邊犯京師公憂憤陳四事一謂敵<lb/>
乘勝逺鬬其鋒不可當然能野戰短攻城宜堅壁勿戰<lb/>
使進無所得退復氣沮然後出竒設伏諸道奮擊破之<lb/>
必矣一謂敵深入吾地宜令死士夜襲其營仍設伏内<lb/>
地以待追者一謂敵既舉國入冦邊無所禦宜調邊兵<lb/>
之半入捍京城内外夾攻彼將自潰一謂吾軍依城為<lb/>
<pb n="KR4e0120_WYG_043-14b"/>
營進無死志退有所歸宜嚴號令以堅其志如以三隊<lb/>
為法前隊戰退令中隊悉斬以徇容而不斬者同罪則<lb/>
上畏法而不畏敵矣詔亟行之後敵使至公又言敵無<lb/>
故遣使與我譯者偕來必佯為遜辭以緩我應援疑我<lb/>
進退覘我虚實或為誑事虛情疑我譯者以緩我謀賂<lb/>
我譯者令為反間宜慎防之以觀其變一謂敵若引退<lb/>
宜分兵五路間道襲之以正兵二路擊其前以竒兵二<lb/>
路攻其傍以伏兵一路絶其後仍以宣府大同諸路邀<lb/>
<pb n="KR4e0120_WYG_043-15a"/>
其歸蓋彼方恃强不虞吾至且待彼回圖我而我先奪<lb/>
其心勢可必破況今太隂犯昴厥利在我太白出髙用<lb/>
兵敢戰吉臣以為天道人事機不可失當道不能盡用<lb/>
其言識者惜之公又言敵既得利今冬來春必圖再冦<lb/>
今汝寧鳳陽諸府及河徙故地流移之民無慮百萬恐<lb/>
因隙而動為患不淺願假臣便宜使招募智勇以為國<lb/>
用仍條陳事宜以為先召吏士及其故老俾各舉所知<lb/>
凡舉主及所舉勞以酒幣掲名于旗以倡忠義然後榜<lb/>
<pb n="KR4e0120_WYG_043-15b"/>
諭凡有知兵敢戰習騎射諳地利能為間諜者許以官<lb/>
賞復其家一丁以給其力事平之後不願為兵者釋之<lb/>
教閱之法以百人為率擇其能者十人以教其九十人<lb/>
兵集既衆人人習戰法内可以捍京邑外可以消郡縣<lb/>
之變事下兵部尚書于公謙請試用其才侍郎王公偉<lb/>
公知己也時為監察御史亦請勅公募兵淮揚㑹事定<lb/>
不果久之公以母老乞就養金陵命掌南京尚寶司事<lb/>
二月丁鄭夫人憂上京師復陳三事曰賞罸以為御將<lb/>
<pb n="KR4e0120_WYG_043-16a"/>
不可不嚴任吏不可不寛宜罪敗師棄守之將以戒不<lb/>
忠増廉官能吏之禄以礪不任曰去利以為善治國者<lb/>
不損民以益己因舉近事以利致害者貪鄰入貢致生<lb/>
邊患窮兵麓川以疲中國其弊在上汚吏瀆民以妨文<lb/>
治貪將虐兵以耗軍伍其弊在下宜減浮費以輕徭賦<lb/>
省游食以足軍儲惜民力以培邦本又謂貴州宜仍洪<lb/>
武舊制置行都司罷藩臬郡縣命一良將輔以文臣使<lb/>
專決於外以寧邊患曰審機以為制敵之機係乎攻守<lb/>
<pb n="KR4e0120_WYG_043-16b"/>
之得失因舉近事之失機者賊初冦大同氣鋭鋒利不<lb/>
當戰而與戰以致敗績一也宣府懲彼失利畏慎太過<lb/>
敵經其城當戰而不與戰以致土木之敗二也及敵越<lb/>
重闗犯畿甸自納其死而我過為防禦無所施措以致<lb/>
大變三也宜鑒覆轍懐逺圖揚天威以雪國恥大學士<lb/>
髙公榖見公疏薦于朝亦不果用奉使秦府充冊封副<lb/>
使凡賜遺悉不受天順二年公以疾請命掌南京尚寶<lb/>
司事踰月遷少卿八年賜誥命特贈所生母王氏為夫人<lb/>
<pb n="KR4e0120_WYG_043-17a"/>
成化二年進為卿時五府多闕惟都督一人公奏守衛<lb/>
事重非一人可勝乃命曰某某往守宿衛十四年九載<lb/>
考最陞南京太常寺少卿仍掌尚寶司事方圖請老歸<lb/>
守先墓無何疾卒未卒五日猶力疾草疏大略言臣伏<lb/>
見太宗文皇帝賜皇太孫勅諭皆農桑軍國為政治民<lb/>
之要誠祖宗詒謀之至意願陛下置諸左右覽而行之<lb/>
仍命皇太子讀誦使預知民事艱難守成不易則不必<lb/>
逺求諸古而天下可治臣懐此言久未敢輒上今臣病<lb/>
<pb n="KR4e0120_WYG_043-17b"/>
死旦夕死而不言永無日矣命其子崇文上之訃聞上<lb/>
遣官諭祭于南京公為人寛厚簡易内剛外和孝弟忠<lb/>
懇皆出天性幼喪王夫人事鄭夫人甚謹嘗棄官走南<lb/>
北侍養者十餘年鄭夫人卒女嫁虞氏生子誠而孤公<lb/>
視若己子悉以鄭夫人遺物并分賜田三頃與之誠死<lb/>
又撫厚其孤與弟璘無間言異色親舊患難力可援者<lb/>
必為之盡侍郎王公卒公娶其女為子婦其師太常少<lb/>
卿鄭公雍言子死經理其家駙馬井公某道死嘗以千<lb/>
<pb n="KR4e0120_WYG_043-18a"/>
金托公其家弗知也公悉封識還之公恂恂寡言及辨<lb/>
議古今成敗兵民利病文體髙下皆卓有定見不随時<lb/>
好惡然自負髙與人寡合故罕有知者為詩文宏博豪<lb/>
放舉筆千百言而感世觸物義歸于正平生所作近百巻<lb/>
號拙寓稿晩年號白鶴山人自為傳論曰人謂其庸腐<lb/>
者是也謂其非庸腐者亦是也夫璞玉一也器則玉未<lb/>
器則璞耳今山人久為宦而無所見其能是將為玉耶<lb/>
亦為璞耶識者必能辨之公雖在散地恒憂先天下每<lb/>
<pb n="KR4e0120_WYG_043-18b"/>
見天垂象或四方有警則咨念不置與客言必先問及<lb/>
北事常曰國家養士于居平之時士當効力于有事之<lb/>
日嘗夢中賦詩云臣愚思効忠志欲追前古空懷葵藿<lb/>
誠未罄朝陽吐深思結中腸逺慮遍寰宇舍生寧顧軀<lb/>
矢死期報主病篤猶以地震為問語不及私惟書遺教<lb/>
囑其子崇文皆檢身奉職語又為一辭亂曰梅花一夜<lb/>
開春風雙珮響拂衣而歸天清月朗造化小兒齊聲合<lb/>
掌遂卒公生于永樂戊戌三月十五日卒于成化辛丑<lb/>
<pb n="KR4e0120_WYG_043-19a"/>
二月十七日享年六十有四子三人長崇文戊戌進士<lb/>
材器竒博不下于公次崇武次崇勲俱學舉子女五人<lb/>
長某次某某年月某日歸塟忠靖公墓側公卒已有銘<lb/>
銘頗略崇文復述行實請為狀以干大人先生銘諸神<lb/>
道以昭不朽東陽公同郡人也哀公之沒慨典型之在<lb/>
鄉里者不可復見謹序次一二以僃采擇謹狀<lb/>
　　　明故中順大夫太常寺少卿兼翰林院侍讀陸<lb/>
　　　公行狀<lb/>
<pb n="KR4e0120_WYG_043-19b"/>
公姓陸氏諱鉞字鼎儀號靜逸又號凝菴其先當元季<lb/>
亂居蘇之崑山譜牒散逸莫知所由徙其可知者曰曽<lb/>
祖三郎祖諱銘考諱晨育于吳氏遂䝉吳姓公既貴始<lb/>
復陸姓封考為翰林院編修文林郎妣王氏孺人繼母盛<lb/>
氏公生而器度凝重不與羣兒伍三歲時嘗書一仁字<lb/>
于掌衆異之籍太倉衛學為生天順己卯舉南畿鄉貢<lb/>
癸未試禮部第一甲申憲宗即祚廷試第二授編修同<lb/>
修英宗實録成遷修撰賜白金文綺成化丙戌同考禮<lb/>
<pb n="KR4e0120_WYG_043-20a"/>
部時稱得人以疾乞歸者數年嘗上疏勸上接儒臣以<lb/>
養德性詢治道丁王孺人憂服闋還任戊戌再考禮部<lb/>
今上皇帝在儲宮公用遴簡侍講讀敷納詳懇儀度莊<lb/>
飭上退問内監臣曰今日講書者為誰因稱善者再自<lb/>
後每直講必目屬焉嘗以疾告特䝉賜問丁編修公憂<lb/>
還任始考九載績遷右春坊右諭德上即阼以恩擢太<lb/>
常寺少卿兼翰林侍讀同修憲宗實録充經筵講官又<lb/>
進日講累荷白金文綺楮鏹之賜一日遽得末疾久之<lb/>
<pb n="KR4e0120_WYG_043-20b"/>
稍愈後上疏乞歸治疾給驛傳且諭使亟還歸閱歲以<lb/>
𢎞治某年卒年五十而已娶陳氏子爰又娶張氏子賜<lb/>
明年庚戌某月某日葬于某山公讀書必究理道涵泳<lb/>
往復期於自得為文章周慎雍裕惟所欲言終日不厭<lb/>
亦不襲前人語詩調高古盡去穠艶當所得意縱筆揮<lb/>
灑刻意極力者顧追之而不可及尤嗜書清勁可愛旁<lb/>
及纏度疆里醫律諸學亦皆諳覈必得其肯綮乃己其<lb/>
為人冲澹沈黙動必繩榘不為聲利所移易平居言不<lb/>
<pb n="KR4e0120_WYG_043-21a"/>
妄發及析理論事不求茍合要所自負有決不為世所<lb/>
泯沒者每欲試諸職務而不可得然其憂世愛國之志<lb/>
未嘗一日忘于懷也未病時猶具遺草數事不及上并<lb/>
所著春雨堂稿春秋抄畧各若干巻藏于家東陽同舉<lb/>
進士入翰林者若待講彭敬敷五修撰張泰亨父及公<lb/>
皆間世竒産公又與亨父同里學皆相繼以沒天下所<lb/>
同惜而公方直經幄職國史身所關繫者尤大東陽于<lb/>
公蓋不獨交游悼哭之私也其子爰匍匐走京師特乞<lb/>
<pb n="KR4e0120_WYG_043-21b"/>
銘為不朽計予既弔且哭之謹掇所聞之大者為狀或<lb/>
可以僃采録云<lb/>
　　　明故資善大夫南京禮部尚書致仕進階榮禄<lb/>
　　　大夫諡文僖黎公先生行狀<lb/>
我先生黎公諱某字太樸學者稱為樸菴先生世居岳<lb/>
之華容本楊姓曽祖元勲出繼姑氏後為黎姓考斌宣<lb/>
德間舉楷書為寧縣丞有德政民建祠祀之先生資禀<lb/>
特異少苦學肆力諸經史從父宦游歸與兄資深相師<lb/>
<pb n="KR4e0120_WYG_043-22a"/>
友為縣學生景泰丙子舉湖廣鄉試天順丁丑舉進士<lb/>
第一授翰林院修撰有言官被謫者先生以書抵當道<lb/>
請捄之當道曰彼言涉我輩奈何先生曰正以涉公故<lb/>
須公捄之乃見盛德耳當道不能用然心實重之預修<lb/>
大明一統志成賜金幣癸未同考禮部㑹試憲廟即阼<lb/>
充經筵講官成化丙戌滿九載遷左春坊左諭德供職<lb/>
如故丁亥修文廟實録成進左庻子賜金幣及宴有加<lb/>
辛卯上疏乞歸省賜寶鏹為道里費甲午命考順天府<lb/>
<pb n="KR4e0120_WYG_043-22b"/>
鄉試有試巻竒甚後塲不類疑有弊勾稽墨巻果得謄<lb/>
録生截巻狀移簾外按其事而取是巻為解首則名士<lb/>
馬中錫也丁酉修續資治通鑑綱目成遷詹事府少詹<lb/>
事兼侍讀今上正儲位日侍講讀戊戌充殿試讀巻官<lb/>
會天下鄉試録多舛繆或犯國諱先生擿奏數十條下<lb/>
禮部翰林議治考試提調官罪且申定格例行之至今<lb/>
擢吏部右侍郎持法堅正有請屬者笑應之然竟不行<lb/>
聞人有玷行雖所甚愛必加摧抑不曲為庇䕶下至胥<lb/>
<pb n="KR4e0120_WYG_043-23a"/>
𨽻亦畏憚無敢犯權貴用事者勢甚熏灼先生律己待<lb/>
時不通饋問卒亦無他凡内批事翌日部大臣必陛陳<lb/>
補奏時除授寖廣有諷令勿奏者先生答曰此祖宗故<lb/>
典所以防偽遏姦某不敢廢諷者色沮久之竟停陛奏<lb/>
而先生亦改南京吏部丁未滿九載遷左侍郎加正二<lb/>
品禄今上始擢為南京工部尚書尋改禮部上疏陳正<lb/>
風俗革奸弊諸事多見施行辛亥以末疾乞致仕詔可<lb/>
仍賜誥命歸一年壬子四月十八日卒距生永樂癸卯<lb/>
<pb n="KR4e0120_WYG_043-23b"/>
十月二十九日壽七十朝廷賜諡曰文僖遣官諭祭命<lb/>
有司營葬事先生性耿介寡合重倫尚節痛違禄養極<lb/>
嚴廟祀兄嫂卒其孤民獻及女皆幼育為己子遇二弟<lb/>
沾滄無間言山東按察副使董國器妻死而董使邊未<lb/>
返先生展省至臨清使擕其柩以歸太常卿余孟亨卒<lb/>
家貧不能舉先生倡諸鄉宦合賻贈俾襄葬事鄉吏鄧<lb/>
禄寓銀數十兩後禄死藏所寓物十年俟其子長乃還<lb/>
之居官儉朴不受私餽尤慎形迹事渉矯託輒窮本末<lb/>
<pb n="KR4e0120_WYG_043-24a"/>
必暴白乃已人有過必面質或弗能堪然底裏洞徹無<lb/>
毫髪留匿人亦亮其無他弗憾也嘗患鄉俗侈躬自裁<lb/>
損昏葬飲宴稍示節度多視以為則所居黄洋渡積潦<lb/>
病涉損私帑築隄四十丈民甚利焉先生於書無所不<lb/>
讀為詩文典贍雄偉成一家言有龍峰集若干巻楷法<lb/>
遒整自習業至公牘連篇累帙多不可紀數教法詳僃<lb/>
日亹亹不倦凡所汲引陶鑄登甲科仕中外後先踵接<lb/>
至不能相識胥史嚮學輒優給役俾圖卒業舉鄉試者<lb/>
<pb n="KR4e0120_WYG_043-24b"/>
四人舉進士者一人教子尤厲不假辭色子民表舉甲<lb/>
辰進士今為戸部主事民牧舉庚戌進士民獻亦舉鄉<lb/>
試者未始有外傅焉配金氏有賢行先先生卒子六長<lb/>
民牧次民表次民衷金出次民安國子生民俊民信皆<lb/>
側出女四人某某某年月日葬黄湖山之原金夫人祔<lb/>
嗚呼先生清德重望登甲科躋台鼎保身完名享其壽<lb/>
祉延于後嗣誠可謂一代偉人矣其所樹立要不可使<lb/>
磨滅非託于當時名筆將無以為後地東陽自童丱執<lb/>
<pb n="KR4e0120_WYG_043-25a"/>
經史領教佩德垂四十年聞訃驚怛不能拜哭于几筵<lb/>
之下為終身痛謹撰述平生事行及爵里卒葬以僃采<lb/>
擇惟諱與先考同未敢直書徒恃先生名在天下有不<lb/>
待于書者挂漏之罪固有所不敢避云嗚呼痛哉謹狀<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_043-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻四十三<lb/>
</p>
<p>
</p>
  </div>
<div>
<head>懐麓堂集巻四十四</head> <lb/>
    <p>
<pb n="KR4e0120_WYG_044-1a"/>
欽定四庫全書<lb/>
　懐麓堂集巻四十四<lb/>
　　　　　　　　　　　　　　明　李東陽　撰<lb/>
　文稿二十四<lb/>
　　墓表<lb/>
　　　高祖戊七府君墓表<lb/>
成化壬辰之春曾孫封翰林院編修淳将歸謁曾祖考處士<lb/>
之墓于茶陵𤣥孫東陽實自翰林請于上以従曾孫淳乃具<lb/>
<pb n="KR4e0120_WYG_044-1b"/>
述曽祖本末授于𤣥孫東陽使撰次其辭刻石京師載而歸<lb/>
表之墓道以示于凡為宗族隣里鄉黨者其辭曰嗚呼惟我<lb/>
李氏出自臨洮譜傳為唐西平忠武王之後王第十子曰憲<lb/>
為觀察使始居江西江西之八世諱餘在宋為茶陵州同知<lb/>
留居中洲傳十三世為我曾祖考處士諱某行戊七時有諱<lb/>
祁元元統初進士及第鄉人稱為状元者盖族兄弟也状元<lb/>
既避地居江西永新諸族兄弟若一源若高清若尚賓若我<lb/>
曾祖考皆居茶鄉茶陵之族益廣國朝洪武初惟我祖考處<lb/>
<pb n="KR4e0120_WYG_044-2a"/>
士諱文祥始以戎遷京師寔生我先考處士諱允興以<lb/>
及于淳于澤澤今為金吾左衛所鎮撫淳生不及祖考<lb/>
祖妣賀之存尚能道曾祖時事曰吾舅為人敦樸謹厚<lb/>
德浮于言其行吾則不能詳然人皆曰是長者也其世<lb/>
居則不能詳然人皆曰是李狀元之族也其墳墓吾能<lb/>
知之地曰荷木坪泉曰光泉水曰芝水去中洲五里而<lb/>
近先考之將沒也召淳等命之曰吾父母葬京師吾力<lb/>
不能歸吾死其從之然汝輩慎無忘茶陵淳等泣而謹<lb/>
<pb n="KR4e0120_WYG_044-2b"/>
識之淳伏念生賴先世積累有以至今日惟我曾祖考<lb/>
養不逮祭不造亦惟我同姓父兄保䕶之勤二三耆舊<lb/>
左右望助之力是賴于數十年靈有攸宅亦有攸待維<lb/>
桑及梓夙夜之所不能忘也嗚呼享其澤而不知其所<lb/>
自出者非人也知人之所自出而不感且動焉者非人<lb/>
之情也無踐我封無翦我樹無圮我基址以成我之志<lb/>
于不替者是深有望于我後之人于我宗族于凡我鄰<lb/>
里鄉黨也謹拜手稽首而表之曰此我曾祖考處士李<lb/>
<pb n="KR4e0120_WYG_044-3a"/>
公之墓是歲夏四月丁丑曾孫封翰林院編修文林郎<lb/>
淳𤣥孫翰林院編修文林郎東陽立石<lb/>
　　　明故贈文林郎南京陜西道監察御史陳公墓<lb/>
　　　表<lb/>
吾友南京監察御史陳直夫之葬其父居蘭翁也徴行<lb/>
人司副莊君孔暘為之銘既又以為銘載幽壤非建石<lb/>
表墓將無以焯于今後以書屬予予與直夫游既同學<lb/>
又偕舉進士知翁行甚悉雖不佞然亦不得辭翁為人<lb/>
<pb n="KR4e0120_WYG_044-3b"/>
質直峭厲不為物挫少代父戍交趾矻矻走數千里竟<lb/>
莫為達僑居廣西還籍京師營一室祇能蔽風雨而意<lb/>
氣侃侃對客談辨窮日夜不休教子嚴甚未嘗過假辭<lb/>
色比直夫取科第得一官稱貸以行養不腆僅足為朝<lb/>
夕費然猶戒之曰無以我故受汙辱名凡常俸外有例<lb/>
可取者棄弗用卒之日幾無以為葬葬甚薄而直夫猶<lb/>
能却非義之賻至以咈人而不䘏君子固難直夫然益<lb/>
知公教之所及如此也直夫為御史思舉職不茍與人<lb/>
<pb n="KR4e0120_WYG_044-4a"/>
合其合必以義嗤笑怒罵集于其身而不為動且日以<lb/>
益甚然直夫每臨事輒蹙然曰某不肖吾父君不肖吾<lb/>
父君予固多直夫之賢然亦見翁之不可及也昔漢孫<lb/>
性為親受汙辱而其父不欲陳萬年教子以諂而子不<lb/>
受命觀其所從違而教與繼者皆可知矣殆揚雄所謂<lb/>
有是父有是子無是父無是子者非邪由是而觀則父<lb/>
子同德如陳氏者其亦可謂之難非邪雖然翁之賢微<lb/>
直夫則卒老閭伍人無知之者欲章章然焯于今後未<lb/>
<pb n="KR4e0120_WYG_044-4b"/>
必可得得不得固非翁所知然考德論世君子所不可<lb/>
闕者予故表之以為世勸公諱簡字文澈别號居蘭翁<lb/>
紹興山陰人也以直夫貴贈如其官三子長雄次勇次<lb/>
直夫名壯翁以成化己丑三月四日卒于南京是年九<lb/>
月二日返葬于山陰其地曰黄龍尖山之原葬之六年<lb/>
徐孺人卒又一年乃祔别有表<lb/>
　　　明故兵部武選員外郎郭君墓表<lb/>
成化乙未春二月壬午兵部武選員外郎郭君卒戸部<lb/>
<pb n="KR4e0120_WYG_044-5a"/>
郎中李君漢章君知己也狀君行以授其子仁俾乞予<lb/>
表墓仁既歸以其年四月丁酉葬君城武杜村先墓比<lb/>
復走京師來徴文而李君為速予日不置予既哀仁之<lb/>
孤又感于李君交友之誼乃為之辭曰君諱璽字文瑞<lb/>
姓郭氏兖之武城人父諱浩贈承德郎兵部武庫主事<lb/>
嫡母劉母賈皆贈安人君少失怙養母甚孝事諸兄謹<lb/>
與人不意合負意氣勤問學學成舉天順甲申進士奉<lb/>
詔入翰林為庻吉士拜工部營繕主事風岸卓卓監局<lb/>
<pb n="KR4e0120_WYG_044-5b"/>
諸工掾多出入曹省無所憚至相與抗禮君方坐治事<lb/>
有譟于側者君執而笞之其人有所愬中君以法竟下<lb/>
詔獄坐贖人皆危君君固自若也成化丁亥丁賈安人憂<lb/>
去庚寅改兵部武庫主事㑹武選員外郎闕吏部謂非<lb/>
彊有力者弗任乃擢補君君家無私謁曹事有不能決<lb/>
者往往以一言定之人服其能甲午君得疾冬益劇乃<lb/>
上疏乞歸命未下而卒年四十有一配劉封安人生二<lb/>
子仁仕側室崔生一子儒卒之日家無餘貲鬻舍價劵<lb/>
<pb n="KR4e0120_WYG_044-6a"/>
而後返葬自公卿而下知君者皆嗟悼不置云夫材與<lb/>
氣二者恒相為用然論士者必先氣而後材故雖有庖<lb/>
丁之刃郢人之斤茍非其氣足以蓋物未必不歛手縮<lb/>
臂趦趄而自失其不能者弗論也郭君平居議論洶洶<lb/>
無諂辭佞色居官未嘗阿意所事其所奮激雖横罹刑<lb/>
罰不少抑故臨事處職皆能有以遂其勝于脂韋耎脆<lb/>
視人之顔色以為進退者亦逺矣使天假之年君又充<lb/>
拓之不暇其所建立固可限哉初君居翰林而志在曹<lb/>
<pb n="KR4e0120_WYG_044-6b"/>
署既得劇地乃日以益顯向使君局文事乃蚤死豈得<lb/>
遽以自見稱良吏若是藉藉也嗚呼予固歎夫宅材者<lb/>
茍處非其職鮮有能盡其用者也夫既具材負氣且得<lb/>
官以為用而又不得盡以死士之用于世亦甚難矣哉<lb/>
初予與同為庻吉士者十有八人其既卒者河南杜大<lb/>
勉大興王器之及君為三人大勉在翰林輒病歸卒于<lb/>
家予知之弗能詳大抵朴厚士也器之予同學生其人<lb/>
篤厚和易而中介介有分别勃然嚮于義拜南京戸部<lb/>
<pb n="KR4e0120_WYG_044-7a"/>
主事卒于官昔王荆公表征處士墓及其友二人况三<lb/>
君者皆同仕有名籍誠不宜使沒沒故予因郭君附論<lb/>
之君而有知其不以予言為然者吾弗信也<lb/>
　　　明故處士謝公墓表<lb/>
有孝子之孫節婦之夫曰處士謝公諱乾字性端台州<lb/>
黄巖人也孝子諱伯遜嘗刲股愈母疾奉母避亂僃極<lb/>
勤苦鄉以孝稱子厚睦有隠德寔生公公讀書識大義<lb/>
與鄉名士陸修正鮑原𢎞湯朝宗為文字友陸貧甚公<lb/>
<pb n="KR4e0120_WYG_044-7b"/>
特置塾禮之終其身及其子猶然公性剛峭與人寡合<lb/>
遇事不可輒面折不曲為假借竟以是得禍卒年三十<lb/>
有一而已節婦趙氏出宋宗室系歸于公生一男甫晬<lb/>
二女皆幼公卒時節婦年二十有九有欲奪其志者節<lb/>
婦聞之斷髪自誓謀稍沮節婦歎曰彼所利者財爾財<lb/>
不去禍終未殄乃盛奩具以嫁夫之幼妺曰是固吾所<lb/>
厚者聞人有貧乏及橋梁道路當葺治者因以給之數<lb/>
年貲亦衰外議始息年七十有三乃卒媵嚴閏者少節<lb/>
<pb n="KR4e0120_WYG_044-8a"/>
婦十歲節婦初寡憐其少欲嫁之嚴泣曰閏兒獨非人<lb/>
哉卒不去後節婦十有七年卒人尤異之曰節婦之能<lb/>
範其家如此公子𦙍有五子鐸鐃鎛鑑銳鐸舉進士歴<lb/>
翰林編修侍講以編修貴貤父封侍講君既壯鄉大父<lb/>
行己少不能悉公行節婦之育也猶及見焉時有司欲<lb/>
以節婦事上節婦聞之辭既沒例又不得旌然鄉之人<lb/>
皆稱為節婦無異辭夫人之有德惠節義必尊官重地<lb/>
大行而顯施或不幸而渉患歴難出乎人之所不能為<lb/>
<pb n="KR4e0120_WYG_044-8b"/>
者其名乃著然德在身而安危窮達繫乎時故天下未<lb/>
嘗無德而鮮有名古之臣稱臯夔逢干以婦稱者非太<lb/>
任后姒則共姜之徒也其間淪沒而不傳者豈少哉故<lb/>
名者君子有之而非所賴以為賢也謝氏之孝以疾病<lb/>
離亂著節以孤婺著皆出乎所不幸不然則閭閻閨壼<lb/>
之間蓋亦難乎其為名矣若處士公生治世未嘗顯仕<lb/>
非託乎所謂孝與節者雖賢孰得而知之哉然婦之道<lb/>
無成有終其在家教有不得而專者予于節婦蓋益見<lb/>
<pb n="KR4e0120_WYG_044-9a"/>
處士之賢然亦以徴孝子之教未泯也論君子之澤者<lb/>
必以五世世世而承之則可以至於無窮今謝氏自孝<lb/>
子而降五世矣節婦之後僅三世而侍講君出焉文章<lb/>
行義之懿固若是盛也今使天下論東南世族知有謝<lb/>
氏之孝與節者自君而益著則所以承休紹祉引于無<lb/>
窮者當不自今日始耶予與君同舉進士入翰林麗澤<lb/>
厚且久其家教世澤類能言之節婦既合葬之二十有<lb/>
三年君將刻石墓道以遺子若孫謂予宜為文謹偹述<lb/>
<pb n="KR4e0120_WYG_044-9b"/>
節婦事遡厥德源以著處士之行作墓表<lb/>
　　　裴定州墓表<lb/>
予嘗慨天下守令不能以皆才才矣或不能久于其地<lb/>
或攀轅願留上疏請借以至于左右頌德皆有不能已<lb/>
于民者而况才而去去而不幸以死豈徒其民思之凡<lb/>
為天下慮者蓋不能恝然于懷也予遊于天下不數往<lb/>
往得人焉于士大夫耳入而心識之去年吾友太常傅<lb/>
公道裴定州之才定州君亦嘗以名姓通予比君子繼<lb/>
<pb n="KR4e0120_WYG_044-10a"/>
芳以墓石請則於君之沒已閲歲矣嗚呼惜哉君姓裴<lb/>
氏諱泰字道亨山西靈石人也舉鄉貢為國子生知博<lb/>
野縣適歲饑民且徙君籍諸富室留三年之積盡糶其<lb/>
餘市價不踊其發粟以十家為甲按籍均給有撓法者<lb/>
令相舉察下不得欺民流至其地日為給糜暨秋乃餼<lb/>
之歸嘗修縣城唐河决躬登埤救之民緣所種柳得不<lb/>
死因築堤堰相接五十餘里自是諸水皆不决六年以<lb/>
上考遷知定州王師西征供億不匱境多盜置旌善紀<lb/>
<pb n="KR4e0120_WYG_044-10b"/>
惡二簿以示懲勸弗格者輒緝擒之朝廷嘗詔有司里<lb/>
積榖二千石定所積獨過其數用以賑饑給種所活為<lb/>
多唐磁沙三河常沒其旁田君鑿渠築堤加博野之半<lb/>
尤重文教所至輒修廟學博野舊有二程子祠特請於<lb/>
朝著在郡祀定有韓魏公祠亦増飭之皆有文存焉其<lb/>
政蹟鑿鑿可紀錄若此都御史御史屢旌于朝當被錫<lb/>
命既奏而君去之未命而卒故其民思之大夫士亦多<lb/>
賦之翰林侍讀王濟之有銘吏部喬主事希大有狀蓋<lb/>
<pb n="KR4e0120_WYG_044-11a"/>
濟之實傅其子繼芳希大則繼芳友也故得其詳云爾<lb/>
君卒于𢎞治某年葬于縣南翠峯之麓三子長某次某<lb/>
某皆縣學生女四嫁者二義官張鵬縣學生張<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其婿<lb/>
也<lb/>
　　　明故奉議大夫雲南按察司僉事致仕邵先生<lb/>
　　　墓表<lb/>
東陽髫時籍順天府學為生靜齋邵先生典教事俯見<lb/>
甄奬訓厲特至及先生以按察僉事致政歸旋棄館舍<lb/>
<pb n="KR4e0120_WYG_044-11b"/>
而東陽不能一拜哭于几筵之下心竊愧之越二十有<lb/>
二年先生之子莊為工部主事扶太宜人喪歸念先生<lb/>
墓石宜表請為不朽計又三年莊改授刑部而文尚未<lb/>
刻嗚呼東陽寧忍為先生沒哉先生姓邵氏諱玉字德<lb/>
温其先寧波慈谿人也四世祖承事郎馮二府君徙居<lb/>
鄞曾祖組乙祖予文考敬先先生為縣學生舉宣德十<lb/>
年鄉薦正統元年登禮部一榜授汝州學正歴遷南寧<lb/>
河間二府學教授合九年考最吏部遷順天始以京秩<lb/>
<pb n="KR4e0120_WYG_044-12a"/>
入流品㑹朝廷命大臣令薦可為按察督天下學校者<lb/>
先生用兵部尚書焉公昻薦超擢雲南僉事兼督貴州<lb/>
未幾墜馬傷足遽謝事以去居十有餘年乃卒先生生<lb/>
某年卒某年某日葬鄞之清道鄉高車頭之原先生學<lb/>
本諸經博涉史傳為文章典雅有法氣象嚴毅行甚謹<lb/>
不茍為酬接其為教必先孝弟忠三者期以磨濯士行<lb/>
為天下用在順天雖不久任諸生思之至今繼教者皆<lb/>
莫及焉在雲南不遐遺其人凡所按試冐險阻窮歲月<lb/>
<pb n="KR4e0120_WYG_044-12b"/>
未嘗色倦三應聘為考試官山東西俱號得士而江西<lb/>
得故侍讀彭公教為解首若今學士張公元禎禮部侍<lb/>
郎傅公瀚董公越祭酒羅公璟皆時名士鄉榜之盛無<lb/>
與為比信天下之良有司也嗟夫作人選士之典在國<lb/>
家為最重今倚席以教定額以試曰是足矣求才稱其<lb/>
職竭志力以圖于成者幾人哉閱世寖久歎人才不易<lb/>
得前輩之不可復見奈之何不為先生悼也謹以是表<lb/>
諸墓先生在順天設饘粥以捄饑民在山東有士子囊<lb/>
<pb n="KR4e0120_WYG_044-13a"/>
金求舉斥弗納在山西作誓心詩以見志在雲南見道<lb/>
傍羣婦稱夫死戍攜幼而啼饑者督有司錄其籍廪于<lb/>
官此其懿行善政在人耳目者因附著焉先生娶莊氏<lb/>
生子康及女二人次娶宋氏後復娶太宜人莊氏性孝<lb/>
謹舅老失明奉養于官手製饋饌又養寡母趙并夫黨<lb/>
陳嫗終其身鄉人妻從戍者病甚殆為之館榖待其差<lb/>
而遺之有市首飾者直百金先生曰汝欲之乎曰使婦<lb/>
飾百金為之夫者難乎其為廉矣生子莊以母氏名舉<lb/>
<pb n="KR4e0120_WYG_044-13b"/>
進士為今官不忝家學以恩詔進公階奉政大夫修正<lb/>
庻尹封母為太宜人女亦二前莊氏祔先生墓例不得<lb/>
封今太宜人亦合祔于左故又附書之<lb/>
　　　明故封承德郎太僕寺寺丞章公墓表<lb/>
人之行可傳于世者惟文是賴其所謂文史冊之外亦<lb/>
惟傳狀銘表為著其弊則辭浮于實或執情揜義至以<lb/>
為實行者累君子蓋每難之行豈可易而傳哉太僕寺<lb/>
丞章君忱介吾劉内弟釗以考妣墓表為請其族貢士<lb/>
<pb n="KR4e0120_WYG_044-14a"/>
君傾亦為速予稽厥事行則錢文通公實銘厥公封太<lb/>
僕公厥妣安人之葬則子婿胡參政謐為銘錢銘書孝<lb/>
行未悉胡又主女德勢不詳及公故君有不得己于兹<lb/>
者雖貢士亦以為然夫使其辭無溢美又無遺憾非獨<lb/>
孝子之私其親者則其為行可知已公章氏世居㑹稽<lb/>
寳山諱珙字用信曾祖考諱黼祖考諱昇俱以公季父<lb/>
敬貴贈嘉䝉大夫禮部右侍郎曾祖妣孟氏祖妣湯氏<lb/>
俱贈淑人考諱敏妣唐氏公季子也性至孝每昧爽詣<lb/>
<pb n="KR4e0120_WYG_044-14b"/>
寢室問飲食及所指使俟命乃退考病風扶䕶不倦及<lb/>
病喘痰塞或口就吸之妣老疽發背夜必籲天祈以身<lb/>
代死事二兄某某無間言從弟璠璟瑄繼入朝籍家寖<lb/>
盛公不為貴挾居鄉以善先物至為平鬬訟然未嘗私<lb/>
議人過善殖生業有餘羡亦以給人正統間歲大祲發<lb/>
積貸貧嘗冬夜乗舟聞中流呼號聲視之溺者也亟援<lb/>
之歸覆以衣與之酒而甦其他修圮橋平淖塗人賴以<lb/>
濟者甚衆其為學確乎不變論詩一本義理及論人賢<lb/>
<pb n="KR4e0120_WYG_044-15a"/>
否事成敗無不中者蓋公之重于鄉如此安人徐氏亦<lb/>
邑鉅族少習班氏女訓五歲喪父哀不自勝事姑湯藥<lb/>
不手假姑每舉以為諸婦式子能言輒置膝上口授詩<lb/>
書及見成業於公遺教實亦有助焉然則不謂之嫓德<lb/>
其可哉子四長愷次即太僕君忱起進士知臨城縣能<lb/>
惠教其人去而見思次忻懌皆側出公墓在某山高原<lb/>
以天順戊寅閏二月二十七日葬以成化丙戌十一月<lb/>
二十二日祔焉距公之葬九年迨今又十四年矣嗚呼<lb/>
<pb n="KR4e0120_WYG_044-15b"/>
公行以孝重而沒倐焉適與先府君合予故悵然感之<lb/>
又為之黯然以悲故雖僃羣錄附内行而於此特加重<lb/>
焉其亦孝子之意也夫<lb/>
　　　族高祖希蘧先生墓表<lb/>
東陽少時側聞族高祖希蘧先生蓋吾李氏近自宋茶<lb/>
陵州同知慶逺府君至先生乃復顯先生之名鄉人不<lb/>
敢斥稱為狀元至于今雖旁邑猶然東陽稍壯乃克稽<lb/>
據家集知為李齊榜進士第二人而鄉以高第故特稱<lb/>
<pb n="KR4e0120_WYG_044-16a"/>
此殆其俗然也及屢見先生書蹟圖印乃知其號希蘧<lb/>
又號為危行翁又按諸書知先生始應奉翰林文字以<lb/>
母老就養江南授婺源州同知遷江淛儒學副提舉今<lb/>
閩本一統志于永新流寓書遼陽提舉者蓋傳刻之誤<lb/>
元江淛所刻宋史有提調官名氏可證也及以母憂解<lb/>
職歸茶陵值元季亂不復出入國朝力孫徴辟隠永新<lb/>
山中為俞統制子懋所館至梓其集以傳其卒也葬永<lb/>
新雷公峽去茶陵界三千里夫人某氏祔焉其子自立<lb/>
<pb n="KR4e0120_WYG_044-16b"/>
府君之子某始歸茶陵居中州之北坪成化壬辰東陽<lb/>
從先考學士公歸訪其裔孫某者見先生手錄易詩傳<lb/>
及諸族所藏大書數幅獨深嘆慕乃摹其遺像且為文<lb/>
祭于其墓圖有志表之然未敢易也越十有八年𢎞治<lb/>
己酉在先公某聞先生之裔不安厥居遺蹟蕩逸莫知<lb/>
所在因追念清風大節能大彰于世區區不肖之私亦<lb/>
有未竟者以為私愧竊嘗觀遺文而有得焉先生當元<lb/>
之亂慨然欲效一陣以死而不可得蓋見諸余廷心之<lb/>
<pb n="KR4e0120_WYG_044-17a"/>
序又以為委質事人不可終負蓋見諸王明妃之詩及<lb/>
我國朝混一區宇校諸前代廢興不可律視顧堯舜巢<lb/>
由志各有在抑亦天下之不可無者則昭德紀行以貽<lb/>
來世豈獨為不肖之私哉况其墳墓在他邑而子孫不<lb/>
幸莫得而守之則凡為吾族䝉聲望沾教澤者雖欲不<lb/>
惓惓于斯可得哉吾友顧侯天錫方守吉安因以先生<lb/>
墓為託是實先公遺命因循玩愒獨不及其存而圗之<lb/>
嗚呼痛哉永新地雖異省實吾比境守望相接婣戚相<lb/>
<pb n="KR4e0120_WYG_044-17b"/>
屬樵牧之不忍犯者殆不待于斯言然不肖之私自不<lb/>
能己于言也先生諱祁字一初固所當諱而有不敢諱<lb/>
者竊附臨文之義雖得罪于君子亦有所不避云<lb/>
　　　周氏先墓碑<lb/>
右軍都督僉事周君賢葬其考贈驃騎將軍右軍都督<lb/>
僉事公徴予銘墓既又念先世之葬皆未有銘復以書<lb/>
來乞文將刻石墓道予以既為銘辭書再至君夫人之<lb/>
弟翰林庻吉士李君士常强予不置曰都督君意也非<lb/>
<pb n="KR4e0120_WYG_044-18a"/>
獨於厥考為然予不得辭周氏墓在宣府城東十里曰<lb/>
跑沙原窆而葬者三世其一為曾祖考宣府右衛指揮<lb/>
僉事諱益其一為祖考贈驃騎將軍右軍都督僉事諱<lb/>
瑀其一為驃騎公諱暹其先出黄州黄岡入國初有諱<lb/>
文者為公曾祖考自武昌内附樹功行陳間起家百戸<lb/>
再遷為千戸歴興武黄州驃騎和陽四衛而至大同益<lb/>
始遷宣府右衛進指揮僉事及公凡三世世居及葬皆<lb/>
在宣府周氏之世德逺不能詳然其業弓矢甲胄其志<lb/>
<pb n="KR4e0120_WYG_044-18b"/>
忠勇勤力上教下習皆克稱任使取聲譽驃騎公之行<lb/>
予聞諸士常其為人謹畏勤黽謙恭不伐居官交友不<lb/>
騁氣陵物御士卒未嘗用喜怒為誅賞既老謝事日閉<lb/>
户危坐非課田治圃未嘗輒出家貴富又壽考莫能禮<lb/>
抗益歛孫不為侈肆人以為難都督君奉命分藩茂著<lb/>
聲績以能振祖父之烈其所繇來逺矣今之官惟武胄<lb/>
為世業然承平久文治日益隆弓矢韜畧之業官不時<lb/>
練家不時肄名存而實愒惟邊塞地出戰入守武家子<lb/>
<pb n="KR4e0120_WYG_044-19a"/>
弟往往習騎射諸形勢其業不弛若謀識材器相為盛<lb/>
衰者則存乎人焉北邊之巨鎮曰宣府宣府之世將曰<lb/>
周氏周氏自禆屬以至副將凡五世蓋以業顯固其教<lb/>
習使然然環宣府之鎮地數百里帶甲數千百家能若<lb/>
是者蓋一二見而已豈不難哉古者鄉大夫祭則有廟<lb/>
葬則有墓有事而去其國邑則入告于廟出告于墓而<lb/>
後行蓋繼志述事未有不先乎此者今都督君出守懷<lb/>
來諸衛去其廟與墓甚逺然方奉天子恩命内陟閫幄<lb/>
<pb n="KR4e0120_WYG_044-19b"/>
旁行天下不得守其官邑故封墓築舍刻石紀德以與<lb/>
國家之盛相為無窮者固今日事也乃為紀其世系名<lb/>
德為文而復繫以銘銘曰周出姬姓氏以國分代歴春<lb/>
秋漢乃有聞居黄寔繁世逺莫陳我明誕興如龍斯雲<lb/>
為千戸侯累徙在邊徂北自西居于上谷封戸十倍食<lb/>
指數百蔚為鉅家照耀南服桓桓都督四世乃發煌煌<lb/>
錫命光被前閥盧矢彤弓金鎧兠鍪登塲一呼左羆右<lb/>
貅孰不堂構或圯或丘或子而孫不箕不裘赫赫周侯<lb/>
<pb n="KR4e0120_WYG_044-20a"/>
人莫爾儔侯有祠廟高祖及禰侯有墓兆昭穆濟濟春<lb/>
蘩秋芰侯有薦禮立孝盡制實自侯始有碑麗牲銘者<lb/>
太史<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_044-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻四十四<lb/>
</p>
<p>
</p>
  </div>
<div>
<head>懷麓堂集巻四十五</head> <lb/>
    <p>
<pb n="KR4e0120_WYG_045-1a"/>
欽定四庫全書<lb/>
　懷麓堂集巻四十五<lb/>
　　　　　　　　　　　　明　李東陽　撰<lb/>
　文稿二十五<lb/>
　　碑誌<lb/>
　　　明故亞中大夫山西布政司參政樊公墓碑銘<lb/>
嗚呼吾先學士公友多天下賢俊士數十年來彫謝殆<lb/>
盡惟黙菴樊公巋然尚存成化丙午冬先公棄諸孤越<lb/>
<pb n="KR4e0120_WYG_045-1b"/>
三年而樊公亦卒東陽哀痛荼毒中聞之益悵怏不能<lb/>
已公子楚玉奉布政參議徐君敬夫狀按察僉事楊君<lb/>
應寧銘因其友喬生宗上京師以碑銘請公之銘尚忍<lb/>
爲哉公姓樊氏諱英字世傑黙菴蓋所自號其先臨潼<lb/>
人也考諱斌以戍籍府軍前衛居京師生公有竒質受<lb/>
尚書于布政洪公弼弼名士士爲所造就甚衆公其最<lb/>
者正統丁卯舉順天鄉試景泰甲戌登進士第拜監察<lb/>
御史凡所建白皆切治體巨盜張傑掠真定民甚苦公<lb/>
<pb n="KR4e0120_WYG_045-2a"/>
往捕并其黨禽之通州倉宿弊甚劇公舊居鄰京倉盡<lb/>
得諸弊有所釐革衆咸愕服曰勿紿樊御史天順丁丑<lb/>
石亨擅權朝野奪氣公與諸御史劾之出知束鹿縣未<lb/>
行而復戊寅巡大同宣府二鎮威令大行辛巳巡南城<lb/>
有張剛者横鄉邑怙權臣閻逹以自庇鄰寡婦富而無<lb/>
子剛謀奪其業訟之官官莫敢直逹以屬公公不聽竟<lb/>
繩以法逹怒嗾剛誣告諸不法事逮入詔獄達適典獄<lb/>
因文致成之坐除名罷歸成化乙酉憲宗皇帝即阼諫<lb/>
<pb n="KR4e0120_WYG_045-2b"/>
官論達罪惡因白其所誣陷數人達既謫死公復爲御<lb/>
史以父憂去服闋再入臺有御史被薦爲都御史者輿<lb/>
論弗愜公劾而黜之按湖廣風裁益著贜吏有解印去<lb/>
者襄鄧饑流民肆掠且萬數公㑹積粟榖爲賑貸具乃<lb/>
亷其渠魁諭以曲直福禍使歸閭井乆之遂定都御史<lb/>
羅公篪疏其事以聞己丑擢遼東苑馬寺少卿馬數耗<lb/>
不滿百公置朋市法越五年馬至四千匹戊戌遷長蘆<lb/>
都轉運鹽使河間真定饑上命廷臣出賑官無厚儲公<lb/>
<pb n="KR4e0120_WYG_045-3a"/>
先後出運司銀七萬餘兩佐之活者甚衆丁未擢山西<lb/>
布政司左參政甫上得末疾適當稽戎籍力疾至平陽<lb/>
徧歴諸縣得戎功脱籍者若干人勸民出粟若干解以<lb/>
備賑勞疾篤甚比還司遂弗起十二月二十四日也壽<lb/>
六十有二長子楚玉次子楚珩某年歸葬于某山公性<lb/>
孝友方貴時痛失母養事繼母謹撫弟俊曲盡恩意讀<lb/>
書務探隠賾理官事務抉竒擿伏以警動羣聽蓋其素<lb/>
所獨見必出此東陽嘗與聞之問其術笑而弗答也然<lb/>
<pb n="KR4e0120_WYG_045-3b"/>
爲御史連斥外馬鹽事皆瑣瑣若不足用者徊翔四十<lb/>
年天下科第士皆其後進隨列進秩又弗克大振以死<lb/>
知公者寧不爲天下惜之參政階爲中大夫秩從三品<lb/>
用碑于墓禮也因爲銘以遺楚玉俾刻焉銘曰偉哉樊<lb/>
公髯虬氣虹臺端之雄鋤姦扼强中有剛膓如百鍊鋼<lb/>
如千里駒歴塊過都老益健驅馬蕃于邊峙鹺成山公<lb/>
功則然公氣弗紓而才有餘曰此吾粗疎西藩巖巖大<lb/>
畧是參公胡不淹而已于兹民懷吏思莫我或追公歸<lb/>
<pb n="KR4e0120_WYG_045-4a"/>
故原公魄所安公名弗刋<lb/>
　　　明故萬全都司都指揮同知致仕封榮䘵大夫<lb/>
　　　　柱國後軍都督府都督同知劉公神道碑銘<lb/>
𢎞治三年庚戌十一月十九日封榮祿大夫柱國後軍<lb/>
都督同知劉公以壽終于宣府之私第其子都督同知<lb/>
寧方爲大同副將亟具疏乞歸治䘮朝廷以邊圉務重<lb/>
不允歸而遣官諭祭命有司營葬事畢乃迎公喪葬大<lb/>
同十里河城東先墓既又遣使具書奉吏科左給事中<lb/>
<pb n="KR4e0120_WYG_045-4b"/>
王君上古狀介千戸徐時鳴請予銘刻于神道之石王<lb/>
君宣府人氏以武廕時鳴又劉氏内弟能爲予道其詳<lb/>
可據以銘公諱政字以德姓劉氏世爲淮安山陽人祖<lb/>
諱成從髙皇帝起義兵初𨽻武雄衛調水軍衛屯田和<lb/>
州考諱本從文皇帝靖難以功授百户調瀋陽衛再調<lb/>
開平衛公甫丱而孤宣德丙午廕父職庚戌朝廷徙開<lb/>
平于獨石公盡置家産獨負父骸骨以行創潰于背一<lb/>
時孝聲籍籍動關徼間時昌平侯楊公洪爲逰擊將軍<lb/>
<pb n="KR4e0120_WYG_045-5a"/>
公在部下以功進副千户昌平摘所部兵與公畨射皆<lb/>
莫能勝以弟之女妻之自是昌平位望日盛凡出戰公<lb/>
未始不從然公素負氣不能相下以龍門衛功遷正千<lb/>
户賜金織衣楮幣諸物以瓦房嵯功進指揮僉事正統<lb/>
丁巳以西凉亭功遷指揮同知例比試京師歸涖衛事<lb/>
竟與昌平不協調大同左衛己巳敵犯内地勅諸邊守<lb/>
將分部邀擊公東巡行一舍許猝遇敵與戰有一敵躍<lb/>
馬奮刀而前公颺袍袖繞其刀奪而斬之賊衆辟易不<lb/>
<pb n="KR4e0120_WYG_045-5b"/>
敢近公以五百人轉戰賊後由陽和口歸不亡一人進<lb/>
指揮使復賜金幣景泰庚午戰大同境外他統兵者多<lb/>
失利公復全軍而返既又戰于北門外及西鵞口皆有<lb/>
功入衛京師㑹兵部覈功籍擢山西行都司都指揮僉<lb/>
事天順丁丑以崞縣功遷都指揮同知命復涖萬全都<lb/>
司事戊寅奉勅守備馬營赤城諸堡號令明肅凡論邊<lb/>
將勇畧可任者必指屈焉成化丁丑以老乞謝事置别<lb/>
墅于赤城滴水崖徃還其間及子寧廕永寧衛指揮使<lb/>
<pb n="KR4e0120_WYG_045-6a"/>
官至都督公以其官進封越三年乃卒壽八十矣始娶<lb/>
楊氏爲封武強伯諱某之女先公四十七年卒贈夫人<lb/>
繼王氏封夫人先三年卒子七寧其長也次宇早世俱<lb/>
楊出次宣次賓俱以功賜冠服次寶旗手衛所鎮撫次<lb/>
容俱王出次實側室某氏出孫一楊夫人先葬滴水崖<lb/>
及王夫人卒公遷楊柩同窆于今墓公卒之年十一月<lb/>
某日乃葬二夫人皆祔女一適都指揮陳某子英嗚呼<lb/>
古者重世臣將家蓋其韜畧技藝耳濡目擊有不習而<lb/>
<pb n="KR4e0120_WYG_045-6b"/>
能者視驅市人而教之其易且十倍今都督材勇絶出<lb/>
爲時名將迹其所由起固若是烈也若公以盡瘁致命<lb/>
之身考終正寢生有祿沒有廟耀于無極則非遭天子<lb/>
明聖武偃弗用之世可得哉是公之進退生死所繫甚<lb/>
大不可以不錄銘曰都城翼翼北控戎狄屹屹重門有<lb/>
將如雲桓桓劉公户百其封識者曰此萬夫之雄宵戈<lb/>
晝鞬之死不折奪刀斫賊一褫羣魄繇北而西盡敵巢<lb/>
窟匪俘則馘靡徃不獲公名在邊功在幕府銀牌綵幣<lb/>
<pb n="KR4e0120_WYG_045-7a"/>
雜以鏹楮官階屢躋歴千萬户載參藩侯獨鎮西堡敵<lb/>
知公姓曰莫可侮公年既髙棄爵如土曰我自取棄亦<lb/>
在我髙堂殮服我死其所我躬不有疇䘏我後天實全<lb/>
之有子如父式遷厥封前母後婦峩峩墓碑過者下馬<lb/>
　　　明故通議大夫南京工部右侍郎黄公神道碑<lb/>
　　　　銘<lb/>
公姓黄氏本名曜字孔昭以字行乃更字世顯世家台<lb/>
州黄巖之洞山今太平地也及公猶居黄巖其先自詔<lb/>
<pb n="KR4e0120_WYG_045-7b"/>
武鎮都監緒避五季亂徙自閩者數世矣曾大父諱莊<lb/>
大父諱禮遐有聞于鄉考諱瑜正統丙辰進士兵部主<lb/>
事台之三世舉進士者自兹始公未冠自京師扶母全<lb/>
夫人喪歸比北上職方公繼喪復匍匐返葬皆成禮弟<lb/>
妺俱弱躬撫育之貧不廢學初以明經舉不合乃爲縣<lb/>
學生舉景泰丙子鄉薦登天順庚辰進士初命爲工部<lb/>
屯田主事司多積弊公稍持以正同官者不能堪嗾惡<lb/>
吏搆之事竟白被坐落職而公顧用是起名遷都水員<lb/>
<pb n="KR4e0120_WYG_045-8a"/>
外郎督造江南餽遺無所受㑹吏部文選官以事去一<lb/>
司爲空朝廷慎簡諸曹更補其缺公與焉未幾遷郎中<lb/>
凡天下州縣地善惡政令繁簡人才賢不肖極力蒐訪<lb/>
耳注籍記罔不周悉而辭涉請托則未嘗少徇惟守法<lb/>
執論以贊其官之長爲之長者雖不盡用亦以輿議付<lb/>
之有怨亦藉以自解先後十五年稱文選之賢者必曰<lb/>
黄郎中黄郎中云公既滿九載待次久之擢右通政督<lb/>
武職錄黄事簡甚無以自見𢎞治戊申今天子大明黜<lb/>
<pb n="KR4e0120_WYG_045-8b"/>
陟兩京大臣多所更置公擢南京工部右侍郎時工作<lb/>
繁興錢課頗匱貸民間爲用公曲爲區畫償其逋以萬<lb/>
計有空廨地十餘所爲勢家所侵者奏復之近令大臣<lb/>
得舉方面公初薦處州樊廷璧自知府超擢按察使繼<lb/>
薦金華章德樊時章以按察僉事致仕例不得起人蓋<lb/>
以韙公吏部侍郎再闕諸大臣以公名偕某公鳳儀張<lb/>
公時敏薦雖未調而望之者日愈不厭偶得熱疾三日<lb/>
遽卒辛亥六月十七日也年六十四其子工部主事俌<lb/>
<pb n="KR4e0120_WYG_045-9a"/>
適以公事至南京遂扶喪歸訃聞朝廷賜祭命有司營<lb/>
兆域于委羽山之原歲未盡二日葬焉公體貌嚴毅不<lb/>
躁語戯笑沈静自守厚倫睦族以舊居讓弟女弟貧割<lb/>
俸金給之立義塾擇族子弟爲師歲出束脩爲之助讀<lb/>
書尚理致尤精詩格不茍製所著有定軒集若干巻藏<lb/>
于家子男三長即俌世守儒業次侹次佐皆蚤死俌上<lb/>
京師請予銘墓道之石乃撮其大者爲文而系以銘銘<lb/>
曰台多賢郡公其顯者官爲吏曹實柄用舍惟辟威福<lb/>
<pb n="KR4e0120_WYG_045-9b"/>
矧官有伯豈予敢私有厲方惕人以豔我亦或覘我我<lb/>
非吾喪終弗玷我古亦有言東隅桑榆功我弗屑矧惟<lb/>
宦途公爲六曹實貳卿位人弗遏我謂有餘地我棄其<lb/>
餘還諸造物有能肖之公死不沒<lb/>
　　　明故刑部主事朱公墓誌銘<lb/>
予將銘文鳴之墓哭失聲曰文鳴遽使予爲此文哉予<lb/>
忍爲此文哉嗚呼惟文鳴知我亦惟我知文鳴其可使<lb/>
文鳴不瞑耶既舉筆累日不句即句累數日不能章乃<lb/>
<pb n="KR4e0120_WYG_045-10a"/>
摭鉅委細序而銘之文鳴始爲生學易有舉子名譽鄉<lb/>
薦輒中以詩舉進士又輒中試政戸部出頒歲賚于邊<lb/>
信宿而返邊帥具筵贈辭遺以佩刀又辭歸擢刑部廣<lb/>
西司主事折獄平辨威福無所受亦未嘗強笑應人鄰<lb/>
有饋生魚者家人弗知其訟也内之文鳴歸亟遣之還<lb/>
則剖之矣棄弗食有某姓者生死無佐狀文鳴疑不肯<lb/>
署辨弗得㑹病弗視事憂之數日予省之有喜色曰比<lb/>
得秋錄報某姓者不死矣文鳴重倫理負節義其父嘗<lb/>
<pb n="KR4e0120_WYG_045-10b"/>
出官于外文鳴攀慕委頓不能支歲時致布帛器用無<lb/>
敢闕母早世痛之終身與漢陽知府蔡洪濟友善蔡卒<lb/>
於漢陽其父老且病文鳴合凡賻賵買地迓其棺葬之<lb/>
又以餘貲經理其家蔡有姊寡于滕氏滕亦文鳴亡友<lb/>
也女孤不嫁文鳴以其妻之兄之子聘焉文鳴於詩不<lb/>
能工然好不厭頗喜酒酒後披豁出肝肺益見其真常<lb/>
愛觀浴沂圖曰吾興在此以名其子曰沂吾嘗謂文鳴<lb/>
非流俗士使更十年當卓爾自見不爾固不失善人人<lb/>
<pb n="KR4e0120_WYG_045-11a"/>
未盡信也而文鳴遂不幸以死鬼神者亦弗或鍳之矧<lb/>
或相之悲夫文鳴姓朱氏名釋號心古世爲大興人父<lb/>
謙累官至都察院都事母吳及王皆累贈安人封其妻<lb/>
趙氏亦如之子二銓鉉女一文鳴既得勅告墓悲數日<lb/>
疾作文鳴夙多疾官既劇奔走失食飲節始困及是乃<lb/>
益困再振再蹶以死公年三十有六成化辛卯正月卒<lb/>
都事君卜二月丙午刻予銘葬之墓在城北十五里曰<lb/>
永清衛之屯其故人刑部主事顧天錫有狀銘曰玉投<lb/>
<pb n="KR4e0120_WYG_045-11b"/>
于濁弗玷其剛金操于炎愈熾而光不琢之章不鏤之<lb/>
裝不器之堂鋌爾礫爾爾受弗明知爾者誰視爾兹銘<lb/>
吁嗟乎文鳴<lb/>
　　　明故文林郎河南道監察御史展公墓誌銘<lb/>
公與家君友且二十年東陽七歲時始知讀書爲文皆<lb/>
藉公啟迪稍長因公爲外傅從之逰食飲于公數年東<lb/>
陽舉進士僅五年而公卒卒之日門人進士李紳爲狀<lb/>
東陽乃泣而銘之嗚呼公生無伯叔昆季家故貧始爲<lb/>
<pb n="KR4e0120_WYG_045-12a"/>
蓍卜術已而棄不事事舉子業游順天府學天順丁丑<lb/>
舉進士擢江南道監察御史三載階文林郎兩按藩鎮<lb/>
皆有人譽其在山東剗奸刮厲十去四五民無賴詭爲<lb/>
僧逰食市中者甚衆公悉驅之耕時有欲傾之者隂縱<lb/>
人伺公摭拾無所得公益嚴戒立崖岸時吏民無敢犯<lb/>
其在朔方有中官出鎮横斂荼毒人莫敢牴牾公首爲<lb/>
狀白都御史奏之彼竟得罪去大同萬全之間有牧地<lb/>
數百里析兩地兵民居之衆侵欲擾亂手挺與刃相殺<lb/>
<pb n="KR4e0120_WYG_045-12b"/>
有司莫能制公掘地爲塹數里抵南北山麓中分之戒<lb/>
不得過乃巳時戎政廢弛命尚書王公竑及公理之乃<lb/>
閲士卒壯勇者復營爲十二置長若屬居則共習戰則<lb/>
俱往其爲法最良尚書去十二營遂廢後乃復爲十二<lb/>
營馬之在畿牧者民多以賂爲奸兵名僅存實喪其三<lb/>
之二不足用公與給事中一人偕受命往治之責太僕<lb/>
之不任事者劾罷其丞其在道考覈爲多凡與諸道偕<lb/>
上章疏具在有司不及載公風裁凝重嶷然不挫於物<lb/>
<pb n="KR4e0120_WYG_045-13a"/>
其有不合者雖貴必與之抗人皆以爲難公真能御史<lb/>
哉公諱毓字鍾一其先本崔姓祖興出壻于展遂從展<lb/>
姓復自鳳翔徙岐山居于京師籍于戎子瑛生九歲女<lb/>
二皆幼某月日葬于城西鐐園銘曰瞻彼玉立掲掲其<lb/>
儀志則前驅名實隨之畏途巉嵒逢彼魚盭摳齊蹜步<lb/>
如履平地蹶而後張君子之利哲人維萎亦孔之哀家<lb/>
之無人親耋子孩孰豐其往而嗇其來已乎先生竟何<lb/>
爲哉<lb/>
<pb n="KR4e0120_WYG_045-13b"/>
　　　長沙府推官致仕王公墓銘<lb/>
長沙府推官致仕王公既没其子吏部員外郎璽以公<lb/>
之門生戸部郎中李君哀狀來請銘銘曰王居長垣代<lb/>
有聞人惟克銘父遯于田野諱時者公其字廷輔蚤逰<lb/>
縣黌以學爲耕載貢春卿爲國子生既拜推官來我長<lb/>
沙簿書如麻捶楚不加服念過覆動逾旬日彼佻而捷<lb/>
爭先角疾曰此重事寧緩母失三年郡庭言歸其廬人<lb/>
謂不足我乃有餘惟人逐逐公確其守惟人剪剪公世<lb/>
<pb n="KR4e0120_WYG_045-14a"/>
孝友早居父喪山骨垢首葬棺奠祭棄俗如土有譁不<lb/>
聞曰是在我公事老母貧必適口殷憂侍側若脱重負<lb/>
公直而方人莫與同崖傾谷開洞然外中人之有苦若<lb/>
被在躬面折口過莫當其鋒公自不䘏曰我何心人之<lb/>
覯止載笑載喜月評歲燕公有鄉里趨跪几席左右經<lb/>
史飛騰踔厲掇拾青紫載翺及翔公有弟子公有子五<lb/>
各執其事璽舉進士宫于户部調居考功乃擢郎副璽<lb/>
既考最封及其母司封有制公在官所惟服公賈曰琪<lb/>
<pb n="KR4e0120_WYG_045-14b"/>
及瑀曰璇曰璉名在庠序壻于李湯公有二女十孫髪<lb/>
丱公肇作祖公肇作祖其來如雨公生庚寅六十二年<lb/>
辛卯而逝日午月申既月乃葬地曰某原作銘者誰長<lb/>
沙之人<lb/>
　　　姚孟栗墓誌銘<lb/>
成化乙未五月己酉朔宣府姚君孟栗卒吾友鄉進士<lb/>
李君士常君莫逆友以書走京師徴銘于予及讀前監<lb/>
察御史鄭君克修狀知君賢不誣乃悲而銘之君性孝<lb/>
<pb n="KR4e0120_WYG_045-15a"/>
友家故貧有兄三人華富居外貴籍戎伍養弗時給君<lb/>
少方嚮學不得已棄去服賈爲養養日給諸兄者亦受<lb/>
贍焉父喪毁瘠事母史益謹没身不衰正統己巳貴戍<lb/>
萬全衛華亦在戍所是年敵入大寇行旅道絶君出入<lb/>
鋒鏑再抵其地竟邀華及其妻子以還未幾富卒于外<lb/>
邸君奉寡嫂挈遺男女三人以居教之長而家室之男<lb/>
即民也君以華子夫及入籍萬全都司學爲生月給其<lb/>
簡札費居再徙徙有餘産輒以給貴民既壯克幹君委<lb/>
<pb n="KR4e0120_WYG_045-15b"/>
以家事乃復就學時年三十餘矣君與人負意氣雅重<lb/>
應天府通判林孟暘孟暘死其弟仲時疾君爲辦醫藥<lb/>
仲時又死爲治後事且命民歲出白金二十兩贍其家<lb/>
又善宣府衛百戸張孟文孟文死賑䘏如林氏鄒剛者<lb/>
死無棺具斂葬之其他賻䘏饋貸者甚衆鄉之人各能<lb/>
道其事云君志在用世慷慨自許自念復學晩力窮日<lb/>
夜與今進士王遜之及士常相問學今南京禮部侍郎<lb/>
倪先生之北謫也君及二人者從之逰同爲學生以詩<lb/>
<pb n="KR4e0120_WYG_045-16a"/>
舉有司獨不利屢舉屢躓乃死年五十有二嗚呼居視<lb/>
其所親富視其所與達視其所舉窮視其所不爲貧視<lb/>
其所不取予觀于君蓋得其四焉其一不得命也然亦<lb/>
可知也已君名寛孟栗其字其先吳人大父諱文敬從<lb/>
戎高皇時𨽻永清衛調晉府䕶衛父諱信調宣府左衛<lb/>
始爲宣府人子臣都司學生君卒之二十有四日壬申<lb/>
葬于城東跑沙原故兆君患家禮廢恒謂士常曰此必<lb/>
自吾徒始凡治家必用禮尤嚴祀事臣亦克用禮葬不<lb/>
<pb n="KR4e0120_WYG_045-16b"/>
事浮屠法君志也銘曰力倍于艱既壯乃成不洩其渟<lb/>
有瀦益盈世忠無質君確其守而堙弗施巧者藉口夫<lb/>
人則然命也何咎我銘君幽以慰良友<lb/>
　　　李士常妻岳氏墓誌銘<lb/>
鄉貢進士宣府李君士常之配諱得娀字叔將姓岳氏<lb/>
我䝉翁先生之女寔吾亡妻之姊也以成化丙申正月<lb/>
二十日卒于家期以二月十日葬于沙嶺先墓士常領<lb/>
馳書京師抵予圖所以識其葬者予不得辭初葉文莊<lb/>
<pb n="KR4e0120_WYG_045-17a"/>
公爲僉都御史北巡見士常在諸生甚愛之爲徴姻于<lb/>
岳氏曰是故都指揮僉事予素之子今署都指揮僉事<lb/>
士章之弟孝友而甚文時䝉翁自翰林出守興化得書<lb/>
曰葉公正人也言不謬吾父即報其伯翁而許之翁既<lb/>
致仕士常親迎于京師以歸歸七年生二子不育而卒<lb/>
年二十有六而已予聞之亡妻曰吾姊通書能琴閑女<lb/>
事端重容忍不妄言笑少佩父訓事吾母宋夫人及其<lb/>
母周無間言處諸兄弟不異同産既嫁而其情不衰士<lb/>
<pb n="KR4e0120_WYG_045-17b"/>
常書曰吾妻之歸也不及舅姑每聞經述先行則慨慕<lb/>
泣下事諸姊甚謹而和從子程秀幼失怙恃撫鞠僃至<lb/>
經於此無内憾焉予又聞士常家居伉儷相賓友久無<lb/>
懈也士常秉禮變俗每犯羣議爲之始于閨門有相無<lb/>
迕中外宗戚睹聞風範至相戒傚卒之日遠近弔赴哭<lb/>
泣嗟嘆若出一口云嗚呼我䝉翁盛德大節不嗣後人<lb/>
惟此諸女復閼其半天之所奪固若是甚哉且予以不<lb/>
德致罰理則宜然如士常者亦罹此禍可哀也已予内<lb/>
<pb n="KR4e0120_WYG_045-18a"/>
喪之四月重涉悲悼誠不能執筆爲辭獨于此有不可<lb/>
遂己者䝉翁之遺範在焉序而爲之銘銘曰兹惟閨壼<lb/>
之懿我名作厲以永于來世<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_045-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻四十五<lb/>
</p>
<p>
</p>
  </div>
<div>
<head>懷麓堂集巻四十六</head> <lb/>
    <p>
<pb n="KR4e0120_WYG_046-1a"/>
欽定四庫全書<lb/>
　懷麓堂集巻四十六<lb/>
　　　　　　　　　　　　　明　李東陽　撰<lb/>
　文稿二十六<lb/>
　　誌銘<lb/>
　　　明故榮禄大夫後軍都督府同知芮公墓誌銘<lb/>
公諱成字仁和姓芮氏其先出大同之金山祖諱逹布<lb/>
哈元翰林學士承㫖父諱博囉魁岸多智歸我聖祖暨<lb/>
<pb n="KR4e0120_WYG_046-1b"/>
于文皇官至燕山左䕶衛正千戸千戸公之卒也太夫<lb/>
人富氏已娠越三月生公既長而䕃芮祀賴以不絶矣<lb/>
公性明闓閑騎射正統甲子從恭順侯吳公北征擒敵<lb/>
人哈喇岱擢金吾左衛指揮僉事戊辰使衛喇特還進指<lb/>
揮同知己巳復使衛喇特窘迫備至不受敵撓是年秋英<lb/>
廟北狩公冒矢石得停鑾所在景泰間還京師繫詔獄<lb/>
未幾見釋進指揮使甲戌征銅鼓諸蠻累功擢都指揮<lb/>
使英廟復位念公舊勞特擢驃騎將軍後軍都督僉事<lb/>
<pb n="KR4e0120_WYG_046-2a"/>
公統効武營命入朝侍衛賜蟒龍金鎧兜鍪天順辛巳<lb/>
曹賊之亂公名載功籍進榮祿大夫都督同知賜以誥<lb/>
命贈祖父及考皆如其官祖妣某夫人妣富封太夫人<lb/>
成化改元受命出鎮川蜀征山都掌招徠蠻酋以靖弗<lb/>
庭焚山獮澤誅𠞰無筭㨗聞進右都督賞賚甚厚居數<lb/>
年與都御史交劾復以都督同知罷鎮還京師癸巳復<lb/>
以兵部薦命統禁兵入衛如故又三年成化丙申四月<lb/>
二十五日乃卒年六十有七朝廷遣官諭祭命有司治<lb/>
<pb n="KR4e0120_WYG_046-2b"/>
葬事嗚呼公以遺孤起家千戸遂陟閫府歴累朝五十<lb/>
餘年内領宿衛外勤征伐使絶域鎮逺疆茂著勞効老<lb/>
而不懈可謂不忝厥祖矣子男五長昕次昻次某某公<lb/>
子昻以次當嗣卜以某月某日葬公通州富豪鄉欲得<lb/>
予銘乃以吾友曾吏部克明狀來請公嗜書史不近酒<lb/>
恂恂如書生蓋天性然也予得之吏部云銘曰芮家西<lb/>
裔世勤帝家赫赫先公爲國爪牙惟公桓桓忠腸義肝<lb/>
北縛彊胡獻馘軍門奉使出辦雄詞海翻頓撼擊撞愈<lb/>
<pb n="KR4e0120_WYG_046-3a"/>
倔而軒有勤厥艱其倍百千人之逢時有屈而信先帝<lb/>
眷公云亦勞止置之後軍俾統予士我皇載命于蜀之<lb/>
鄙維蜀之鄙寇來如蟻公秉鈇鉞公奮弓矢招柔讋强<lb/>
陽闢陰弛鍧雷迅颷瞬息千里何以錫公金鏹文綺何<lb/>
以報公俾督戎紀彼盈莫居載蹶而起惟公功名克與<lb/>
終始公門巍巍公嗣纍纍既紹永緒亦懷令儀我銘公<lb/>
幽百世不隳<lb/>
　　　明故封承直郎南京吏部主事潘公墓誌銘<lb/>
<pb n="KR4e0120_WYG_046-3b"/>
東陽因吾友潘君時用獲見其族父興化君又因興化<lb/>
君獲聞其考善齋公之行則歎曰潘氏其可謂世德也<lb/>
已潘本杭族五代時徙栝蒼今爲處州之青田代有顯<lb/>
者曾祖諱臺仲祖諱子山父諱鈃生公公諱沆字克明<lb/>
善齋其别號也公少渉家難避地農家得春秋左氏傳<lb/>
讀之終身不忘既又益涉經史尤深陰陽諸家書公父<lb/>
之戍雲南也公時尚穉有以父書致者公從從兄湛往<lb/>
見默不作一語其兄以爲不慧易之公退乃獨往跪且<lb/>
<pb n="KR4e0120_WYG_046-4a"/>
泣問起居狀甚悉歸血指寫書附之其兄聞之曰彼非<lb/>
吾所測也公傷父死難書警語于日所出入以自屬每<lb/>
哀憤涕泣入則强語笑以見母不傷其心冬夜潛以身<lb/>
温母被母詰知公所爲慰止之後將寢必鏁其室公竊<lb/>
鑰啟室母輒遽入止之母疾革公憂不知所出潛刲左<lb/>
股肉内糜中以進居喪哀毁幾絶貧不能葬然賻不義<lb/>
致輒辭弗受墓無廬舍巢于樹以居過者皆佇視感歎<lb/>
曰真孝子也興化君舉進士嘗以南京所給半俸屬其<lb/>
<pb n="KR4e0120_WYG_046-4b"/>
友項司務文祥市二幣以獻公公怒曰汝始仕何自致<lb/>
此物是豈吾爾望者君數書自明實所得常俸不敢用<lb/>
非義爲辱公猶未解至以項書及故緘報公公乃信君<lb/>
既拜南京吏部主事今天子登極上皇太后尊號以恩<lb/>
封公承直郎南京吏部主事配王氏安人命下未至而<lb/>
公卒是爲天順某月日年八十有四某月日葬釣臺岡<lb/>
先塋之左王安人雲和世族孝謹有淑行兩就官養自<lb/>
興化歸卒于家爲成化某月日年亦八十有四以丙申<lb/>
<pb n="KR4e0120_WYG_046-5a"/>
正月二日合葬子男三長權先卒次琴興化君也累官<lb/>
至知府博學高行爲時名人次核出繼仲父海孫男琡<lb/>
早世次珙瑄璝玭瑚公葬未有銘興化君來朝京師以<lb/>
趙荆州士英狀屬東陽曰某礱石山中久矣俟吾子銘<lb/>
追而内諸壙既行道聞王安人訃棄官歸治喪信來速<lb/>
銘謹按銘法考公行得其大者如此又聞公多才畧閩<lb/>
賊之亂諸郡瓦解賊據沙嶺銀冶守臣調濕州兵三百<lb/>
守沭溪縣吏集鄉兵數十授之公謂衆曰賊衆我寡宜<lb/>
<pb n="KR4e0120_WYG_046-5b"/>
任計不宜任力澄照僧自間道來受役宜用爲鄉導引兵<lb/>
向蓽山前鋒人持一木鳴鼓以進擇地爲戰建標山巔<lb/>
縋籠燈其下伏兵于隘以伺賊賊至勿鬬列木距馬出<lb/>
礉矢以衝其鋒鋒少挫其勢必走走且半則掲燈起伏<lb/>
腹背夾擊當無遺者衆莫肯信後官兵果敗鄉里大擾<lb/>
三載始定皆如公言銘曰體以親故寧毁弗顧君子不<lb/>
敢以爲過貧以義守寧棄弗取君子不敢以爲矯公德<lb/>
實希公執不隳吁嗟乎今誰與歸<lb/>
<pb n="KR4e0120_WYG_046-6a"/>
　　　明故懐遠將軍錦衣衛指揮同知趙公墓誌銘<lb/>
錦衣衛指揮趙公病革家君往視歸謂東陽曰平生故<lb/>
人如邦彥者三十年如一日可多得邪去年邦彥與吾<lb/>
論舊故凋落殆盡在京師者惟吾二人因對酒太息泣<lb/>
下今邦彥又舍我去吾何以爲情耶是日公卒家君往<lb/>
哭之明日東陽既往又明日公弟錦衣衛鎮撫恭來請<lb/>
銘家君乃命作銘公趙姓諱能邦彥字也始代世官爲<lb/>
金吾左衛指揮僉使事繼領禁衛兼隸三千營典中軍<lb/>
<pb n="KR4e0120_WYG_046-6b"/>
旗纛每退朝在步輦前導器宇魁岸英廟目屬焉天順<lb/>
辛巳公以營籍從征廣南時懐寧侯孫鏜實總禁兵别<lb/>
置官代公一日上顧問左右曰彼長身荷爪者安在鏜<lb/>
以實對上怒責鏜曰此朕禁旅安得妄動鏜謝罪乃免<lb/>
亟馳驛召公追至九江而還乃黜代者仍公舊任蓋有<lb/>
意用之未暇也甲申今上登極公用兵部薦調僉錦衣<lb/>
衛出入慎肅上下倚重屢奉勅㫖其在都城督官糶修<lb/>
城垣總中外衢巷隍塹諸水道事事並告集人亦弗擾<lb/>
<pb n="KR4e0120_WYG_046-7a"/>
其在外藩勘晉趙二獄趙獄尤重連結寖廣公覈情據<lb/>
法刑用不濫法家韙之丁酉夏五月上念公賢勞特擢<lb/>
指揮同知數月卒公在官久宣召扈衛輒先貴近累賜<lb/>
中秘書寶鏹文綺蟒龍佩刀諸時物無虚歲卒之明日<lb/>
適賜蟒服中使已出聞公卒乃返上特遣官諭祭亦異<lb/>
數云趙氏本永平遷安世族曾祖諱才興肇著戎籍祖<lb/>
諱甫疾不任事以從子某代累官至副千戸戰死齊睂<lb/>
山無子甫復以諸父繼用死事功遷指揮僉事考諱榮<lb/>
<pb n="KR4e0120_WYG_046-7b"/>
代以恩遷同知既老致仕復以恩進階昭勇將軍累錫<lb/>
誥命妣李氏配張氏皆封恭人公涉書史閑武事家居<lb/>
孝養喪祭無違禮與亡弟義官廉及今鎮撫恭甚友廉<lb/>
卒撫其孤如存時教子有法子魯侍儲衛游武學有名<lb/>
家風孫男四皆少俊可愛人謂公有後矣公生某年卒<lb/>
某年年五十有七葬昌平北望祖塋之次銘曰物貴重<lb/>
厚於人亦然有踦必顛峭則弗完公居錦衣十有四年<lb/>
持盈居寵不替益䖍功名始終孰謂弗難生榮死嗟道<lb/>
<pb n="KR4e0120_WYG_046-8a"/>
路有言人之毁譽不繫其權我辭或傳公死弗諼<lb/>
　　　文永嘉妻祁氏墓誌銘<lb/>
成化丁酉秋九月文君宗儒使自永嘉緘書狀各一道<lb/>
抵予其書畧曰吾妻卒于蘇州林將以覲事北上歸道<lb/>
蘇且葬之已卜地于吳縣之藏金灣以明年三月某日<lb/>
從事請吾子銘其狀畧曰吾妻姓祁氏諱慎寧吾鄉祁<lb/>
彥和甫之女年十九始受聘比歸二十有二時吾母棄<lb/>
養也久事吾父及繼母祗畏不懈食飲衣服必其手出<lb/>
<pb n="KR4e0120_WYG_046-8b"/>
家或致饋餉輒辭曰私饋非長者奉又不可獨啜將焉<lb/>
用此林出就學吾妻脱簮珥爲筆札費及舉進士從上<lb/>
京師或誚其服食太朴者則曰吾儒家婦也固當爾且<lb/>
仕固亦以榮其家然鮮不以妻子之欲爲身累累其身<lb/>
以及其家如親何吾爲婦無他能能不以口體累丈夫<lb/>
耳已而從官永嘉愈肅家政二子一女雖幼穉不遣窺<lb/>
外戸故林得盡力于官三年無内顧憂林之在永嘉也<lb/>
念家君宦遊北方不得共朝夕圖迎養于家業未就無<lb/>
<pb n="KR4e0120_WYG_046-9a"/>
以爲計意時時不樂吾妻謂林曰君在官巡不得顧私<lb/>
養養吾責也請以二子歸治舊業爲迎養地林感其言<lb/>
遣歸未幾得疾三月二日卒年三十有二而已又曰婦<lb/>
人而得正首丘彼亦幸矣然舅姑及夫皆遠處南北圖<lb/>
養未遂竟以别死此其志亦可悲也予與宗儒交讀其<lb/>
辭意不能無戚乃次第爲序并繫以銘宗儒多才有文<lb/>
辭出宰鉅邑爲兩浙稱首行且有旌錫之命命未及故<lb/>
于兹墓獨書曰文永嘉妻云銘曰勤儉而專婦之恒兮<lb/>
<pb n="KR4e0120_WYG_046-9b"/>
胡殫厥身而隕其成兮匪夫君則賢其誰使我銘兮<lb/>
　　　明故封承德郎戸部主事陳先生墓誌銘<lb/>
景泰初東陽以童子奉詔入順天府學爲諸生時益都<lb/>
陳先生寔分教事殊見優遇俾得月朔望參謁不與諸<lb/>
儕輩同朝夕東陽既與先生子清同舉進士在朝籍先<lb/>
生歴他郡歸田里不相見者餘二十年而竟不可作矣<lb/>
清歸自大同還京師屬銘嗚呼先生之德東陽不敢忘<lb/>
聞訃哀悼惟不克弔哭門下是憾銘吾職也其曷敢有<lb/>
<pb n="KR4e0120_WYG_046-10a"/>
讓先生諱俊字廷傑其先臨川人國朝洪武初大父諱<lb/>
有才避兵青州因留居益都父諱某不仕先生少岐嶷<lb/>
以諸生舉正統辛酉鄉薦再上禮部得一科拜晉州訓<lb/>
導丁内艱去改順天令九載奏績翰林試經義吏部覈<lb/>
所舉士皆應格書上上考擢河津教諭復以外艱去改<lb/>
交城清拜戸部主事既考成績先生乃棄官就封封承<lb/>
德郎戸部主事家居十有餘年及見其子爲郎中乃卒<lb/>
年七十有二先生性質實耿耿不阿事親孝家雖貧猶<lb/>
<pb n="KR4e0120_WYG_046-10b"/>
歲析所入俸爲養喪居毁瘠兄弟有異論諭不能得取<lb/>
必以讓鄉論歸之教務經術程式不弛然辭色温㢲即<lb/>
之盎然可親其所造士領鄉薦者十餘人又多舉進士<lb/>
有名績清尤勤慎有聲上下間蓋得諸家教尤多初先<lb/>
生在一科同進者多不屑教職至匿年規免或謂先生<lb/>
先生不應卒無愠色比老竟得顯錫又耆壽多賢孫子<lb/>
造物者固有定數人顧以私智毆之奚益哉先生生某<lb/>
年沒某年葬某原銘曰安其瀦斂其有餘慶源所儲于<lb/>
<pb n="KR4e0120_WYG_046-11a"/>
厥身于厥子孫其流若奔吁嗟先生其永存<lb/>
　　　賀感樓先生妻王氏墓誌銘<lb/>
東吳感樓賀先生美之喪厥配王氏且葬自述事狀遣<lb/>
其子鄉貢進士恩上京師曰爲我徴太史氏銘先生未<lb/>
嘗面予得予文輒爲終巻嘗聞諸吳士大夫恩曩在京<lb/>
師亦嘗道先生意如此銘不得辭按狀王氏諱正江陰<lb/>
農家女也賀本吳人感樓之大父大理評事諱賢尚爲<lb/>
江陰訓導留居江陰洪武間坐事死役子宗震纔八歲<lb/>
<pb n="KR4e0120_WYG_046-11b"/>
貧無家依女兄及舅氏比壯贅青陽鄉之薛氏王薛隣<lb/>
也故感樓聘焉時宗震復坐累籍蘇州衛爲兵盡鬻其<lb/>
田廬家益貧感樓壯不能娶婚于王氏王氏亦貧甚止<lb/>
餘空屋三四楹兩家食常絶殆不能朝夕感樓乃奉母<lb/>
及妻還吳僦屋以居感樓貧居能力學博涉書史自其<lb/>
初爲童子師從者日衆歲時脩帛頗足共饘粥儉不妄<lb/>
費稍懋遷爲業銖存兩積積且富益儉節如貧時累四<lb/>
十餘年闢畆崇屋給婚嫁爲富人時感樓學已就爲鄉<lb/>
<pb n="KR4e0120_WYG_046-12a"/>
先達子恩舉南畿鄉貢第一有名而賀氏益根固感樓<lb/>
所力致而經營拮据籌嬴縮籍出入俾無廢闕者王氏<lb/>
力也成化戊戌恩歸自京師王氏老且疾己亥二月五<lb/>
日卒年六十有七矣感樓之言曰吾妻無他異能獨吾<lb/>
貧時恒不免凍餒吾妻未嘗有怨恨色吾衣食才足吾<lb/>
妻不爲侈不異其貧吾弟不克自給又多子女吾妻能<lb/>
順吾意常給予無恡色吾平生不信佛老及陰陽拘忌<lb/>
吾妻亦遵用家政不吾咈也於戲貧能積積能守又能<lb/>
<pb n="KR4e0120_WYG_046-12b"/>
散迍塞困滯而不以流俗敗家法此皆人情所難况婦<lb/>
人哉子四某某孫男某某某月日葬吳縣先塋之側其<lb/>
地曰某原銘曰昏不禮迎其變也正有封在原其歸也<lb/>
全孰艱厥生孰壽厥死委身其間與命終始夫爾託之<lb/>
子爾續之幽堂有銘太史作之<lb/>
　　　明故奉政大夫修正庶尹河南按察司僉事尹<lb/>
　　　　公墓誌銘<lb/>
嗚呼公之葬有日矣匪予小子曷宜爲銘公於東陽爲<lb/>
<pb n="KR4e0120_WYG_046-13a"/>
師爲父執爲鄉先輩亦奚忍爲公銘然非東陽誰知公<lb/>
者公尹姓諱進字時勉揚州江都人考諱某從戎府軍<lb/>
居京師家故貧公力學自振聰頴絶人書一再過輒成<lb/>
誦友有春秋秘義假者不能得則以屬公公往與奕間<lb/>
一閲已復置案上歸輒錄授之數日而畢景泰庚午公<lb/>
以父役應試用書經舉順天鄉薦登天順丁丑甲科拜<lb/>
戸部主事京庾有歲穀甚夥掾吏窮日夜計總目以呈<lb/>
公尤精筭事一布籌輒取筆判曰差若干斛掾不服公<lb/>
<pb n="KR4e0120_WYG_046-13b"/>
教以㨗法爲部位使覆計之果然中官共事者駭服乃<lb/>
一聽公所爲莫敢抳聲籍籍起儕輩間數年用吏戸二<lb/>
部薦擢河南按察僉事領南畿江北屯田事事不稱力<lb/>
公嘗曰今官患冗如河南某事某事皆專置以吾攝之<lb/>
足矣巡撫官知公才欲使鬻河南麥于淮以利官需公<lb/>
謂非國大體且未必利畫一以陳再駁再上辭氣剴切<lb/>
文義燦然巡撫亦名士得公議夜不能寢然亦竟不行<lb/>
又有巡撫官欲薦公數年公言藩臬間有謂公者公愀<lb/>
<pb n="KR4e0120_WYG_046-14a"/>
然曰使某可薦則某不得與聞不可則不必言也巡撫<lb/>
亦竟薦公不報公九載成績當受遷别其寮曰我休矣<lb/>
入京移疾竟不至吏部或勸公出公曰吾蚤喪昆弟長<lb/>
子又死使吾生行死歸亦焉用彼爲哉蓋自河南已爲<lb/>
是言後愈執不變還京居室甫定僅二載而卒論者皆<lb/>
歎公之先幾云公風裁清操論議鏘聳重名檢尚意氣<lb/>
子視孤姪曲致恩義不遺故交不陵小官自鄉黨寮屬<lb/>
無大小疏戚同稱爲賢以公之才視天下殆無不可爲<lb/>
<pb n="KR4e0120_WYG_046-14b"/>
者而竟止是嗚呼其尚忍言哉公子一某生某卒某東<lb/>
陽往哭又三日乃克銘十有九日執紼而從公于墓其<lb/>
地曰某村在京城東八里銘曰嗚呼先生有位與名不<lb/>
損厥盈于身則嬴履艮于亨澤壅不行豈材弗能已焉<lb/>
哉嗚呼先生<lb/>
　　　明故封徴仕郎中書舍人劉公墓誌銘<lb/>
公姓劉氏諱英字某永平遷安人髙祖諱明道元禁軍<lb/>
萬戸曾祖諱源祖諱允恭考諱麟隠居國朝洪武間有<lb/>
<pb n="KR4e0120_WYG_046-15a"/>
司薦茂材以親老辭不獲至京師辭弗就任忤㫖編籍<lb/>
錦衣衛校尉行役使廣東公失怙甫七齡無他昆弟以<lb/>
例紀錄于官弱歲乃就役事母温曲致奉養出值嘉果<lb/>
必懐歸遺母或遇諸市囊無錢輒解衣質之母病籲天<lb/>
請代病遂愈孝稱其鄉尤重信義有張姓者貸不能償<lb/>
以女自贖比還鄉别女有難色公亟命還女并衣褥予<lb/>
之有喪不能舉者出求賻不得公聞之遣人覘其家餽<lb/>
以金帛其人驚感問姓名不告也公恒曰吾蚤志問學<lb/>
<pb n="KR4e0120_WYG_046-15b"/>
中縻世務吾子孫必有成吾志者指其子詢曰其在此<lb/>
乎正統己巳八月公扈從北征歸被創疾甚十有一月<lb/>
某日卒年五十有二詢既貴贈公徴仕郎中書舍人封<lb/>
其配龔氏爲太孺人太孺人應天鉅族處士某之女也<lb/>
明淑精女藝及歸公躬執饋㸑尤䖍祀事事夫無惓色<lb/>
公之疾也焚香籲天如公事母時公卒諸子俱幼太孺<lb/>
人力襄事舉無違度教子必申父訓夙夜勤瘁以享其<lb/>
成蓋尊居樂養者三十餘年年八十有二乃卒子四人<lb/>
<pb n="KR4e0120_WYG_046-16a"/>
謹讓詢諮詢歴官鴻臚序班中書舍人今爲禮部主事<lb/>
直文淵閣公既卒葬城南三里河下馬社之原太孺人<lb/>
以某年月日合葬未葬十日詢具衰絰奉狀詣予拜且<lb/>
泣曰先考葬無銘今吾母將合葬銘禮也詢不敢廢且<lb/>
懼潛德卒不白以重不肖之辜敢請太史氏銘予惕然<lb/>
感之乃爲作銘銘曰都城之南原有穴公歸百里蛻汝<lb/>
骨山渾水靈閟不洩如木斯植久乃發神其相之若有<lb/>
物公有令婦德與匹遺休在躬保終吉後三十年歸此<lb/>
<pb n="KR4e0120_WYG_046-16b"/>
室<lb/>
　　　明故封翰林院編修文林郎謝公墓誌銘<lb/>
吾友謝君鳴治既遷翰林侍講念親老欲歸省于家顧<lb/>
爲編修時嘗一歸近制非滿十載者不得告居常欝欝<lb/>
至夜不能寐今年期且及方具疏未上而文林公之訃<lb/>
至矣東陽辱鳴治爲知己非茍涉欣戚者既走弔歸爲<lb/>
不寧寢食者數日吏部郎中黄君世顯狀公行以鳴治<lb/>
子興毅來徴銘東陽未獲拜公每從鳴治得言動狀知<lb/>
<pb n="KR4e0120_WYG_046-17a"/>
公長者今已矣是惡敢不銘公讀書識理道承家世孝<lb/>
節志圖不辱母趙節婦之寡公甫睟旁無伯叔兄弟稍<lb/>
長克自奮立禮扞外侮屹然不爲動節婦懲財召禍盡<lb/>
散貲産家就落公畢力致養厚治喪祭人不見其貧有<lb/>
嚴媵者感節婦之義後死不貳公禮事終身爲義服且<lb/>
祔祭之曰我子孫世世無忘嚴氏公自奉數儉雖被封<lb/>
錫祿食僅足益自節縮爲義舉從弟世修以寶慶知府<lb/>
致仕家居公與建㑹緦亭于曾祖孝子墓側墓祭巳則<lb/>
<pb n="KR4e0120_WYG_046-17b"/>
立子姓讀所著宗範其中歲置敦彛㑹以合族别建祠<lb/>
堂于新第之東置田若干畆以共祀事於是謝氏之孝<lb/>
義隠然動鄉邑大夫士聞者咸相與慕悦爲歌詠傳於<lb/>
時謝氏世居台州黄巖縣南孝子諱温良始遷桃溪桃<lb/>
溪今分𨽻太平則爲太平人公祖諱雍考諱乾公諱𦙍<lb/>
字世衍别號見南居士封翰林編修階文林郎配高氏<lb/>
封孺人有内行子五長鐸鳴治字也次某某公生某卒<lb/>
某壽六十八初公考葬洋嶴山公顧其右偏曰死葬我<lb/>
<pb n="KR4e0120_WYG_046-18a"/>
於此鳴治歸卜用某月某日窆焉銘曰孝子錫類允惟<lb/>
謝宗歴世中微其蕃衍自公公生亦艱孑立靡怙孰畀<lb/>
全之公有貞母公壽且貴五子十孫天謂弗徴視此後<lb/>
昆福有幸致利有茍射令名之下可以觀德<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_046-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻四十六<lb/>
</p>
<p>
</p>
  </div>
<div>
<head>懐麓堂集巻四十七</head> <lb/>
    <p>
<pb n="KR4e0120_WYG_047-1a"/>
欽定四庫全書<lb/>
　懐麓堂集巻四十七<lb/>
　　　　　　　　　　　　　　明　李東陽　撰<lb/>
　文稿二十七<lb/>
　　誌銘<lb/>
　　　金尚義墓誌銘<lb/>
成化己亥閏十月七日金君尚義卒扵遼陽庚子三月其子<lb/>
祺祐道京師翰林侍講謝君鳴治率諸同年為文寓祭其䘮<lb/>
<pb n="KR4e0120_WYG_047-1b"/>
六月祺以䘮歸至天津復走京師従順天府經歴薛秉義来<lb/>
請銘予比與鳴治悲君之死期各為文以慰君地下鳴治既<lb/>
為傳予撮其大者為序及銘君金姓諱忠字尚義處州麗水<lb/>
人乾州知州諱善之曾孫封文林郎監察御史諱叔度之孫<lb/>
雲南按察僉事致仕諱愷之子開封府知府致仕尚徳之弟<lb/>
少従按察公宦逰廣東甫就學輒棄去商販蘓松間年二十<lb/>
見其兄舉進士復奮就學補雲和縣學生數年應貢升國子<lb/>
生天順壬午舉郷薦甲申登進士第㑹修英廟實録奉詔往<lb/>
<pb n="KR4e0120_WYG_047-2a"/>
應天太平寧國徽州諸府採録事蹟還簡試御史事於<lb/>
南京丙戌拜貴州道御史未上聞按察公喪歸又喪母<lb/>
髙宜人哀毁踰禮庚寅服闋上京師即上疏陳三事皆<lb/>
人不敢言者復除南京值星變復具疏將上言愈切開<lb/>
封君作東甌童子篇遺之乃止廵盜上江抵南康諸府<lb/>
法尚嚴肅沿江諸司各置紙牌藉兵尅期更相考覈俾<lb/>
徃來江上無虚日盜不敢肆監南京内帑諸衛倉及象<lb/>
馬諸草塲吏卒傳相戒曰勿犯金御史攝雲南江西山<lb/>
<pb n="KR4e0120_WYG_047-2b"/>
東三道事劾大臣不任者一人三載考績道得鼻衂至<lb/>
南京移疾不視事因圖為去計會臺檄遣廵盜蘇松諸<lb/>
府君辭不徃都御史胡公敦勸之乃行人謂君法大重<lb/>
執不變有為君所按者誣君事上奏遂逮捕君君聞命<lb/>
命以妻子屬其友陳御史直夫曰吾不免矣自徃就逮<lb/>
入錦衣衛詔獄獄成特命戍遼東三萬衛君談笑就道<lb/>
意慷慨如平時至遼杜門謝客有達官問所欲君謝曰<lb/>
此正某平生所不敢為者居六年聞開封謝事遣祺歸<lb/>
<pb n="KR4e0120_WYG_047-3a"/>
省病卒時諸子皆不在側家人以冠帶服君君已不能<lb/>
言但揺首至再易深衣乃一頷而絶年四十有八君娶<lb/>
周氏生祺及祐卒贈孺人孺人卒時君𦵏諸文林公墓<lb/>
側且自為壙謂開封及第某曰祖壠不祔懼我兄弟之<lb/>
後將日疏矣俞孺人既返𦵏之六年君𦵏焉卜以某月<lb/>
某日君性剛斷負才氣見義無所讓同邑進士吴榮卒<lb/>
貧不能舉君合賻治𦵏又贈所粥田若干畝遺其家貢<lb/>
御史壁道死君具棺歛歸其喪南京致賻以行遼有兄<lb/>
<pb n="KR4e0120_WYG_047-3b"/>
弟相仇者君諭弟辟兄及貧急又賙之所著在官有甕<lb/>
天稿三卷在遼有東甌童子吟稿三卷廣恵集方一卷<lb/>
蔵于家初祺方娶十日聞父難亟來赴及君被謫兩上<lb/>
疏乞代父戍不得比歸自遼自為狀述君事甚悉鳴治<lb/>
嘗謂予曰尚義有子矣銘曰義以為塗帥氣以馳視險<lb/>
若夷勇不自持謂我好名我職在兹我身弗䘏而以名<lb/>
為人才實難必先大節壯哉金君其死不滅<lb/>
　　　眀故正議大夫資治尹工部左侍郎王公墓誌<lb/>
<pb n="KR4e0120_WYG_047-4a"/>
　　　銘<lb/>
工部左侍郎王公歸老衡陽至南京病甚泊上新河留<lb/>
十日卒于舟中其子恩扶櫬歸訃聞上遣官諭祭命有<lb/>
司營𦵏事進士羅監緝熙實奉部檄入告成事恩寓書<lb/>
緝熈請銘公墓東陽鄉後進辱公禮遇久矣銘曷敢辭<lb/>
按恩所述事狀王氏出吉泰和始祖萬莊從父某守邵<lb/>
陽居衡陽長平鄉遂為衡陽人曾祖某遷鳳山祖某考<lb/>
諱仕復世有隠徳公諱詔字伯宣少警敏讀書目數行<lb/>
<pb n="KR4e0120_WYG_047-4b"/>
下宣徳乙卯領鄉薦正統戊戌舉進士奉使雲南大同<lb/>
乙丑授禮科給事中丙寅充韓府册封副使己巳之變<lb/>
與諸科合章劾將臣失律者及敵薄都城公將官軍民<lb/>
壯為扞禦計事平上疏請旌死事罰失守及不赴難者<lb/>
時國家多事章奏繁劇動數千百言大要皆扶忠抑佞<lb/>
恤民防敵之務天順初轉兵科給事中給勅命進階從<lb/>
仕郎贈公考妣如其官未㡬以内艱去壬午服闋復除<lb/>
禮科奉勅與兵部及監察御史簡十二營官軍遷右給<lb/>
<pb n="KR4e0120_WYG_047-5a"/>
事中成化乙酉代祀北嶽歸遷都給事于時嵗屢水旱<lb/>
陳弭災數十事多見采納天城衛指揮王輔甫弱冠邊<lb/>
將遣備寇西郵坐失律當斬公言輔年少不當遣敗非<lb/>
其罪并其屬皆減死丙戌擢通政使司右叅議丁亥奉<lb/>
勅總易州山厰薪炭事興利去弊具有成績己丑擢工<lb/>
部右侍郎領職如故給誥命進階通議大夫贈祖原簡<lb/>
及考皆如其官甲午遷左侍郎入僉部事修内沼浚運<lb/>
河修國子監累賜羊酒楮鏹惟運河功最劇特遣近臣<lb/>
<pb n="KR4e0120_WYG_047-5b"/>
勞于河上者一于張家灣者再異數也戊戌九載秩滿<lb/>
命仍舊職加正二品禄是嵗疾尋愈上疏乞歸不許己<lb/>
亥城中大水命浚治諸渠道復賜羊酒楮鏹疾再作再<lb/>
乞歸上若曰卿慎疾自愛勉修乃職其毋去公感恩力<lb/>
疾不敢復言歸庚子春方署事忽中風尋少愈遂力申<lb/>
前請事下吏部覆實乃許致仕令有司給驛傳陛辭賜<lb/>
内饌及楮鏹為道里費時公卿而下祖餞都門外侈為<lb/>
歌詩至溢卷帙觀者皆交相歎羡稱為盛舉蓋在途閲<lb/>
<pb n="KR4e0120_WYG_047-6a"/>
一月而卒八月十二日也夀六十有七公温厚簡重抱<lb/>
負自許論民情國事亹亹不絶窮居事母必曲致歡適<lb/>
喜周䘏居憂時值嵗歉發粟數百石婚𦵏不舉必為經<lb/>
畫不俾失所友人王布政汝霖卒於官遣其二子為縣<lb/>
諸生家教尚肅嘗取祖考所著家訓三十六條篆諸梓<lb/>
建崇本堂嵗時會羣族姓講讀其中尤勤戒飭不使預<lb/>
州縣事平生所著牋表奏議古文歌詩若干卷藏于家<lb/>
公居官儉素常俸外不問生業前後四十年田廬服飾<lb/>
<pb n="KR4e0120_WYG_047-6b"/>
無増拓歸之日第宅荒落恩奉張淑人舟居嵗周僦館<lb/>
城南以營𦵏事予聞之緝熈云張有賢行惟恩一子以<lb/>
䕃補國子生質羙而文銘曰古有嶽降世豈不神彼龎<lb/>
而竒吾識其人峩冠垂紳在帝之側為少司空實掌山<lb/>
澤才恢器閎公功亦隆公門巍巍與山為崇維山出雲<lb/>
雨我中土卒歛厥施寂寞可賭六十七年公歸于山有<lb/>
神不㤀公在世間<lb/>
　　　眀故奉政大夫兵部郎中喬君墓誌銘<lb/>
<pb n="KR4e0120_WYG_047-7a"/>
成化辛丑七月十二日兵部郎中喬君卒于京師吾友<lb/>
中書舎人楊君應寧實君子傅著君狀君子宗宇特詣<lb/>
予請銘辭復請繼以泣竟不得辭按狀君喬姓諱鳳字<lb/>
廷儀太原樂平人也曾祖諱彬曾祖諱鑑歴湯隂平谷<lb/>
二縣簿有恵政俱贈工部右侍郎曾祖妣李祖妣李俱<lb/>
贈淑人考諱毅累官工部右侍郎妣王贈淑人公少頴<lb/>
敏五六嵗時侍郎公口授尚書輒成誦終卷稍長落拓<lb/>
有大志從侍郎公使晉藩藩王愛君秀偉欲留為儀賔<lb/>
<pb n="KR4e0120_WYG_047-7b"/>
君白侍郎公曰丈夫當自樹圖逺大安用此富貴為公<lb/>
笑曰吾意也事遂止景泰丙子君舉山西鄉薦天順丁<lb/>
丑登進士第時年十九觀政兵部庚辰授武選主事勤<lb/>
慎舉職成化丙戌遷員外郎未㡬丁王淑人憂己丑服<lb/>
闋還官壬辰進郎中癸巳丁侍郎公憂丙申服闋改職<lb/>
方職方事加劇凡兵利害邊務當可否將材諝任弗任<lb/>
朝省諮議時有禆益庚子奉使廣西時邊報頗數公重<lb/>
違曹署馳傳冐暑雨晨夕倍道不三月而還居一年卒<lb/>
<pb n="KR4e0120_WYG_047-8a"/>
卒之年纔四十有三而登科第者二十有四年為郎中<lb/>
者十年官三命不越省吏部嘗擬陟尚寶卿不果欲議<lb/>
為藩貳久不决年資寢深諸曹正郎無歴君右者竟不<lb/>
及再命以卒君素孝養親疾視湯藥夜不解帶喪居哀<lb/>
慟前後扶櫬還樂平樂平山谷險隘或躬負輀紖塜雖<lb/>
官治親率傭𨽻至相為力庶母髙死侍郎公之喪君慟<lb/>
視生母既喪守節白郡縣上狀詔旌為貞烈之門伯父<lb/>
老事之如父兄鸞早世撫其孤憲宣俾齒宦籍善交際<lb/>
<pb n="KR4e0120_WYG_047-8b"/>
動無物迕徑直自信不甚為形迹尤篤故舊欵洽傾倒<lb/>
至㤀官勢故人無小大賤貴皆樂君為人卒之日皆悼<lb/>
有泣下者予及識侍郎公豐厚和易信為貴人見君翹<lb/>
竦繼出知公福澤攸在比於應寧數見宗宇皆謙謹篤<lb/>
問學宇尤頴異年十七舉順天鄉薦視君加少又以歎<lb/>
君之澤未艾也君配路氏封宜人子五宗縣學生宜以<lb/>
侍郎公恩為國子生宸寀皆幼女一聘金吾右衛指揮<lb/>
使曹璽卜用是年某月某日𦵏君長夀山侍郎公兆銘<lb/>
<pb n="KR4e0120_WYG_047-9a"/>
曰貳卿之子為命大夫豈不能冶弓而裘箕是圖天肖<lb/>
厥才夀則弗如將取之亷而委其有餘已焉哉喬君其<lb/>
澤弗渝<lb/>
　　　眀故封承徳郎工部主事徐公墓誌銘<lb/>
兵部主事徐君源得承徳公訃既為位哭服服如禮將<lb/>
奔喪襄事自著狀序世系行實請予銘按狀公諱某字<lb/>
公信姓徐氏蘇之長洲人也居縣東南之𤓰涇有田甚<lb/>
良曾祖華二祖貴三考文質世以農隠故人稱𤓰涇徐<lb/>
<pb n="KR4e0120_WYG_047-9b"/>
氏公生十有五而喪父父喪之四月弟瑄始生公籍有<lb/>
世業奉母陳氏及育幼弟雖弱冠彊力如老成人父嘗<lb/>
教以六書九數之學久益精數法能目數行下宣徳間<lb/>
詔中使通西洋諸域下州郡簡藝能士以從公用數為<lb/>
郡守所薦會英廟即阼不果行周文襄公廵撫南畿諏<lb/>
訪耆俊至無遺䇿得公喜甚凡財賦計出納籌畫皆見<lb/>
咨問公感文襄知已亦竭智力為之一時政事隂恵及<lb/>
民者為多文襄欲薦用公不果後繼文襄者數公以文<lb/>
<pb n="KR4e0120_WYG_047-10a"/>
襄故不替禮接然竟無薦者公恒教諸子曰吾雖不仕<lb/>
頗自試然用吾粗耳必欲亢宗濟時非仕不可乃留宗<lb/>
子淵幹家蠱遣源及澄業舉子為郡諸生誨廸嚴甚每<lb/>
庭訓知源志嚮喜曰吾子孫當有為清白吏者源舉乙<lb/>
未進士拜工部都水主事分司山東三載考績進階承<lb/>
徳郎以其官封公改兵部武庫凡八年于外公前後數<lb/>
十書皆先官誡後家務未卒之一月猶然公平居孝弟<lb/>
處家室白首無忤言治家勤儉凡田廬婚嫁創制經費<lb/>
<pb n="KR4e0120_WYG_047-10b"/>
必親籍記名公大夫有嘉政善行亦手録焉及在官尤<lb/>
慎密類為郡縣吏楷式者嗚呼公布衣為時用尚有徳<lb/>
恵君子謂一命士可為物濟信夫公生某卒某𦵏某銘<lb/>
曰身不禄仕材則政謀老獲其名匪我自求天監實彰<lb/>
靡功弗酬矧直徳者勤思有秋曷以喻公公農者流公<lb/>
有賢嗣出贊國猷澤則弗窮公有餘留公徳不刋我名<lb/>
在㐀<lb/>
　　　樂亭知縣蔣原用墓誌銘<lb/>
<pb n="KR4e0120_WYG_047-11a"/>
長洲蔣君原用知樂亭縣卒于官其友兵科給事中陳<lb/>
君玉汝為著行狀請予銘曰原用平生欲得先生文今<lb/>
死矣非兹銘無以慰地下且原用配徐涉書史文義惟<lb/>
銘是屬每泣曰妾獨不能如張圓妻乎予嘗識原用于<lb/>
玉汝其亡可念念玉汝言辭至再不忍固也按狀原用<lb/>
姓蔣氏諱廷貴原用其字其先宋禮部侍郎堂守蘇因<lb/>
居長洲曾祖叔昂祖宗韶父惟清皆不仕母趙宋宗室<lb/>
裔也原用七嵗失恃繼母鄒育鞠成之原用數嵗能属<lb/>
<pb n="KR4e0120_WYG_047-11b"/>
對為韻語未冠通舉子義學易于進士奚君元啟㳺縣<lb/>
學有名成化辛卯舉南畿鄉薦為易魁戊戌舉進士觀<lb/>
政吏部授永平樂亭知縣方視事適嵗大歉原用亟上<lb/>
疏乞減賦役什六七民恃以不徙王師征建州道樂平<lb/>
原用承部使檄總山海諸關驛車馬芻食事先令集縣<lb/>
故僻境部使罕至治率用茍簡原用舉廢治闕勩不愛<lb/>
力每貳佐出納必親衡量吏所具案牘必親校勘越一<lb/>
年凡地里邇遠民貧富强弱法令便不便皆可掌稽故<lb/>
<pb n="KR4e0120_WYG_047-12a"/>
賦役獄訟動皆曲當嵗所得常廩費不足則繼以家槖<lb/>
未常茍取人信其亷郡使至縣例有饋贈原用執不與<lb/>
或憾且謗之不為動縣治後舊有門吏出入無禁至通<lb/>
饋謝原用塞之會疾作不便者諷以隂陽拘忌不聴則<lb/>
傅以他説原用曰故令若某某皆死于是以不塞此門<lb/>
故邪且人孰無疾疾死命也門何預焉卒不聴疾再作<lb/>
再間治益力最後大作乃卒壬寅三月二日也原用和<lb/>
厚不忤物外斂圭角理辨内達遇事乃見始為縣或謂<lb/>
<pb n="KR4e0120_WYG_047-12b"/>
其起富室宜不習吏事原用乃奮志倍力欲自觀其能<lb/>
不幸而死其志亦可哀也原用娶武功伯徐公女為配<lb/>
生女四人某某卒之日徐不能歸玉汝以書属知永平<lb/>
府姜君璉治後事舁喪西上徐館南郭逆旅一月遺腹<lb/>
得男名之曰夀徐頗自慰忽罹火厄僅以子免原用之<lb/>
幼女死焉玉汝慟不置乃館徐于官邸遣其僕拾餘燼<lb/>
治裝買舟然後歸凡玉汝為原用謀甚悉君子謂原用<lb/>
交得其人原用先世長洲某鄉某原今歸𦵏以某月某<lb/>
<pb n="KR4e0120_WYG_047-13a"/>
吉卜也銘曰位不必卿相稱則賢夀不必耄期名則傳<lb/>
為名進士為賢令尹吁嗟乎蔣君其死不泯<lb/>
　　　贈翰林院編修文林郎陳公墓誌銘<lb/>
吾友翰林侍講陳君師召喪其考耕樂公及妣黄孺人<lb/>
若干年時𦵏未有銘師召既登第拜官歸省墓亦不果<lb/>
作盖慎之也今年秋師召痛先徳久弗識乃授狀属予<lb/>
銘將寓歸用諸壙前狀故按察僉事楊朝重未第時作<lb/>
朝重公戚黨其述事行宜詳東陽師召同官厚且久稔<lb/>
<pb n="KR4e0120_WYG_047-13b"/>
聞厥世銘宜予屬予亦弗敢辭公姓陳氏諱申字崇澄<lb/>
别號耕樂世居莆田涵江系出宋觀察使淬淬與金師<lb/>
戰急子仲剛死父難後淬亦死國事時旌其里為忠孝<lb/>
坊今綽楔翼然存焉曾祖諱仁祖諱徳考諱光逺並有<lb/>
隠行公貌魁碩動履詳雅讀書曉大義喜談史傳少貧<lb/>
服賈事漁稼為養時曽祖妣及祖考妣乆未𦵏公痛父<lb/>
志至或忘寢食及父喪益痛自奮積儉為贏畜乃并舉<lb/>
諸喪皆用禮𦵏人歎其難奉母林孺人養必備物病左<lb/>
<pb n="KR4e0120_WYG_047-14a"/>
右侍夜假寐榻側聞謦欬聲輙蹶起母喪父值忌日執<lb/>
哀如初與弟戊友愛篤至世所遺田宅悉推予之復為<lb/>
共嵗賦俾獲自裕每夢及父母晨興必告弟持抱痛哭<lb/>
以為常有女兄蚤寡教其孤二人皆底成立鄉居雍孫<lb/>
無競聲忤色人以貧告戚有施疏有貸貸亦薄息或竟<lb/>
以棄責嘗試長里賦賦不給寧為埤納不忍為掊克四<lb/>
方賔客至日勤館榖有逺適貧不能行者必致厚贐值<lb/>
橋圯塗淖輒率衆力治之皆有成蹟可指數人徳之至<lb/>
<pb n="KR4e0120_WYG_047-14b"/>
今不衰孺人黄氏世隣也閑禮度習書教孝養舅姑視<lb/>
外内族黨有恩誼儉不服紈綺見敗縷遺粒必躬拾之<lb/>
有嘉饌必蓄為客具及公有義舉雖重費不恡助之此<lb/>
於公徳固大類教子尤嚴肅不溺私愛恒舉近世成敗<lb/>
子迭為勸戒故師召竟以醇學篤行重於時君子謂陳<lb/>
氏有世徳焉銘曰龎積薄發在物為幸彼邇觀者顧為<lb/>
物病盍觀陳公久乃彌盛時變俗易趨偽如競公有世<lb/>
守守樸為正内修外順以聴定命天道弗僣自貽伊慶<lb/>
<pb n="KR4e0120_WYG_047-15a"/>
我銘匪誣已俟其定<lb/>
　　　眀故封承徳郎户部主事許公墓誌銘<lb/>
公姓許氏諱亷字清夫四川眉州人家本鉅族元李兵<lb/>
亂譜逸莫可考公考諱容號松屋母韓氏夢五色大鳥<lb/>
集于庭生公姿表特異兩目炯然松屋曰果英物也三<lb/>
嵗時松屋抱過州治憩城下公仰見城扁睂州二字因<lb/>
以手畫地宛然成畫自是資性朗悟日誦數百言屬對<lb/>
響答人摘其竒者以傳舅氏韓叔珪嘗擕入成都遠近<lb/>
<pb n="KR4e0120_WYG_047-15b"/>
聚覩試以詩皆立就稍長通詩書春秋旁涉百氏尤工<lb/>
書法屢試鄉選不利有司舉賢良辭不就遂棄舉子業<lb/>
徜徉山水間著筆山樵隠及渠瀾集若干卷蜀人購詞<lb/>
輸者越郡歴邑至屨接戸外然公恒自歉視未嘗恃以<lb/>
驕人人益多之公少喪母事繼母若所自出恵撫弟妹<lb/>
與人交重意氣不為崖岸蓋非獨葩藻士也正統某年<lb/>
以疾卒某月𦵏州西南飛鳳山之原後若干年以子楫<lb/>
貴封承徳郎戸部主事公配周氏撫寧知縣鑑之女少<lb/>
<pb n="KR4e0120_WYG_047-16a"/>
閒雅喜讀書撰孝經小學列女傳皆成誦孝事舅姑公<lb/>
疾時嘗刲股和藥以進及公疾革欲以死白志公覺之<lb/>
執其手曰若俱死奈子女何周泣曰惟命時四子相林<lb/>
梅楫皆幼有諷令業賈為養者周艴然曰非吾夫意也<lb/>
並遣就學後相為崇王府教授霖為國子生梅為固始<lb/>
訓導楫舉進士拜戸部主事周亦以楫貴封太安人太<lb/>
安人就養京師復歸眉楫奉使便歸省適太安人病卒<lb/>
丁酉五月八日也年七十有六某月某日合葬𦵏去京<lb/>
<pb n="KR4e0120_WYG_047-16b"/>
師遠前後皆未有銘戸部君既復官乃持狀徴予銘狀<lb/>
稱公負材不試又蚤世卒時無邇遠戚疏皆痛惜不置<lb/>
諸子皆以儒學取官秩戸部尤顯古稱位不稱徳有後<lb/>
况無位者宜於此取焉是固然哉公生㡬女一適指揮<lb/>
萬亹今閣老公從子也銘曰唐有元賔宋淳夫才而弗<lb/>
夀中道殂韓銘黄詩哀以吁生也無官殁有譽睂山許<lb/>
公華且腴五色雜組雙璚琚三十七載如朝晡彼造物<lb/>
者榮而枯安用有才如此乎公有四子皆文儒前雖不<lb/>
<pb n="KR4e0120_WYG_047-17a"/>
足後有餘公有遺教非庭趨有賢而慈嚴父如龍嶆鳳<lb/>
山氣盤紆鍾竒閟秀於此俱我銘兹丘世不渝<lb/>
　　　眀故刑部郎中奚君墓誌銘<lb/>
刑部郎中奚君時亨勘獄瑞州還至杭州得疾卒按察<lb/>
副使李君若虚方提學浙江日視疾具湯藥比卒治含<lb/>
歛衾槨甚備航君喪歸華亭時君母太安人及妻若子<lb/>
女皆寓京師聞訃痛絶諸寮友皆驚悼相弔尋得若虚<lb/>
書咸相慰曰李君不負時亨吾徒可獨負哉於是屠郎<lb/>
<pb n="KR4e0120_WYG_047-17b"/>
中元勲為狀周郎中良璧過郎中大濮栁員外拱之諸<lb/>
君屬予銘適君女兄之夫孫鏞者來奉太安人歸自京<lb/>
因寓銘俾刻石内君墓壙予辱君還徃且聞諸元勲及<lb/>
馮郎中佩之知君賢為詳乃序而銘之君諱昊字時亨<lb/>
姓奚氏世為松江華亭人質貌頴異九嵗就外傅囊白<lb/>
金為學資有婦人道哭問之曰家貧鬻絲得百錢而遺<lb/>
之舅姑老無用為饘粥具君即以所持金予之歸白承<lb/>
徳公公曰兒能如是吾無憂矣君弱冠從承徳公于合<lb/>
<pb n="KR4e0120_WYG_047-18a"/>
公疾君刺血籲天求以身代又重傷太安人心匿不使<lb/>
聞公卒君奉母扶櫬歸廬墓終喪籍府學為弟子員舉<lb/>
成化戊子鄉薦連擢己丑進士第循例歸省壬辰拜刑<lb/>
部主事眀敏精吏法片言擿伏人服其能遷員外郎勘<lb/>
貴州獄歸奏稱㫖進郎中庚子伏乞歸省太安人遂就<lb/>
養焉居數月會瑞獄作事尤劇君受命徃日奔走勞瘁<lb/>
成疾以卒壬寅三月望日也年三十六娶潘氏封安人<lb/>
子一曰伸女四皆在室君和厚易直重恩義幼學時母<lb/>
<pb n="KR4e0120_WYG_047-18b"/>
析貲予之君悉讓兄冕俸所得金帛必分族屬為員外<lb/>
時同年董知縣失官道遇寇貧甚君為館榖給綈纊厚<lb/>
贐之還使經景州有故寮劉判官死五年不舉君𦵏之<lb/>
且䘏其家平居恭孫見鄉先輩無窮達皆不敢慢處寮<lb/>
寀終日不色忤故人多愛樂之尤嗜問學寒暑不時輟<lb/>
喜臨晉唐書為詩文徃徃有竒思與客賦詠值意得恒<lb/>
夜分不寢有干柬稿若干卷蔵于家君墓在某山葬用<lb/>
是嵗某月某日從吉卜也銘曰利劒硎發其聲有劃儵<lb/>
<pb n="KR4e0120_WYG_047-19a"/>
歸大津光彩滅沒孰爾淬之孰爾閟之鬼神有靈百世<lb/>
其衛之<lb/>
　　　一樸居士蔡公墓誌銘<lb/>
進士蔡君清得告歸晋江念其大父居士公未葬𦵏且<lb/>
迫介喬進士字請予銘自述祖業甚悉曰清不敢誣吾<lb/>
祖也清有文學名觀其辭核而理乃據以銘公姓蔡氏<lb/>
諱潤字懋徳以字行號一樸居士先世譜逸不可考元<lb/>
有諱謙者於公為髙祖居泉之恵安祖諱恵至正間避<lb/>
<pb n="KR4e0120_WYG_047-19b"/>
亂泉城壻于晉江朱氏始為晉江人考諱輝國朝永樂<lb/>
間舉貢士母林氏公少失怙家貧甚門戸㡬落公奮自<lb/>
樹拔與其配林氏備嘗艱苦銖累寸積積稍裕及母棄<lb/>
養諸弟妹皆壯長力為婚嫁弟懋敬病且死舉財物契<lb/>
劵及其遺孤属公公治後事撫其孤長則悉舉故所属<lb/>
者歸之嘗曰吾不䏻顯吾親期不辱吾不能庇覆吾兄<lb/>
弟亦盡吾力而已矣年五十外内事悉付二子惟課孫<lb/>
讀書督僮僕治樹蓻暇則匡坐一室非大賔客及鄉飲<lb/>
<pb n="KR4e0120_WYG_047-20a"/>
禮請未嘗出户閾雖居闤闠間有不知其公者公重先<lb/>
祀昧爽謁祠堂已乃出治事夕復謁始就寢祭必備物<lb/>
或病弗克與則飭子弟惟謹身以勤教孫清出就傅旦<lb/>
必問曰清入塾未未則戒之曰汝貧家子不可作富貴<lb/>
相見其字畫不楷則曰是亦學也奈何不敬凡器物或<lb/>
損壊未嘗介意獨於書甚愛䕶每戒子孫曰吾於此雖<lb/>
不甚解然聖賢所著要不可蔑視且吾先世遺物惟此<lb/>
耳汝軰慎守之見子孫為服為新製輒蹙然曰何得效<lb/>
<pb n="KR4e0120_WYG_047-20b"/>
俗兒女子態也公性謹飭不喜博奕戲劇事質不外飾<lb/>
嘗曰吾無他技能惟一樸耳其所自號以此公既不試<lb/>
志業無所見故其言傳為多郡縣吏雖不時見然知公<lb/>
賢恒曰使吾民皆蔡某官府無事矣按察僉事林吾克<lb/>
賢恒下郡縣詢行義命泉州知府沈海書公名榜于旌<lb/>
善亭云公卒于成化某年某嵗𦵏潯羙山夀七十六配<lb/>
林為山陽教諭廣之女子三長觀慧清父也次某某孫<lb/>
四曾孫一存畏銘曰善不必大惟實則有節不必竒庸<lb/>
<pb n="KR4e0120_WYG_047-21a"/>
乃可久曲士詭行嗇夫利口勞身狥名為禄之誘若罝<lb/>
斯獵若弋斯取旋棄所執若視芻狗嗟今之人固也誰<lb/>
咎樸哉蔡公有順無揉外無顯名内省奚疚公心則寧<lb/>
公死不朽<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_047-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集卷四十七<lb/>
</p>
<p>
</p>
  </div>
<div>
<head>懐麓堂集卷四十八</head> <lb/>
    <p>
<pb n="KR4e0120_WYG_048-1a"/>
欽定四庫全書<lb/>
　懐麓堂集卷四十八<lb/>
　　　　　　　　　　　　　眀　李東陽　撰<lb/>
　文稿二十八<lb/>
　　誌銘<lb/>
　　　明故征西将軍鎮守寧夏都督僉事周公墓誌銘<lb/>
公諱璽字廷玉姓周氏其先本永平遷安人伯祖亨洪<lb/>
武初内附授燕山䕶衛指揮使賜田宅因家東安祖斌<lb/>
<pb n="KR4e0120_WYG_048-1b"/>
永樂間以靖難功當擢都督讓于兄彧考諱英宣徳間<lb/>
坐累謫戍開平衛累功擢都指揮同知寄禄府軍前衛<lb/>
成化丙戌以老謝事公代為指揮使辛卯征北邉以功<lb/>
擢署都指揮僉事用薦領十二營號令尋統五軍右掖<lb/>
戊戌勅充右叅將分守陽和庚子與威寧海功進都督<lb/>
揮同知調大同副總兵辛丑以黑山墩功進都指揮使<lb/>
壬寅以黑石崖功署都督僉事癸卯北邊伊斯瑪音大<lb/>
舉入寇分兵三千守懐仁賊逼夏米莊中軍失利公還<lb/>
<pb n="KR4e0120_WYG_048-2a"/>
兵内援夜忽值賊營時賊乗勝勢甚鋭公大呼属將士<lb/>
曰今日之事有進無退退則無遺類矣衆爭奮無不一<lb/>
當百鋭弩齊發呼聲震天地賊少却良久復突入短兵<lb/>
接公臂中流矢令左右拔其簇督戰益急與其子鵬及<lb/>
死士數軰斬獲十餘級會逰擊將軍劉寧兵至合為一<lb/>
營中軍潰卒多來歸兵勢乃振賊既退失律者皆得罪<lb/>
録公功進都督僉事甲辰改充總兵官鎮代州兼督鴈<lb/>
門三關𢎞治戊申移鎮陜西庚戌命充總兵官佩征西<lb/>
<pb n="KR4e0120_WYG_048-2b"/>
將軍印鎮寧夏甫一嵗議修邊備為遠久計偶得疾召<lb/>
諸子曰吾生獲佩印分閫分已足無所復望獨未嘗大<lb/>
破北邊為朝廷報抱恨死矣氣就絶忽大呼曰好殺好<lb/>
殺遂瞑是為辛亥七月十五日年止四十有二生子四<lb/>
長鳳蚤卒次鵬以從征功累官錦衣衛指揮僉事次鴻<lb/>
次鵠公醇雅有禮度中亦負氣涖事斬斬尤精騎射知<lb/>
兵習戰近時論邊將者必指屈焉奉二親謹甚迎養大<lb/>
同比喪遣諸子還葬都城東今所袝墓是也其名曰魏<lb/>
<pb n="KR4e0120_WYG_048-3a"/>
村社之原予雅聞公賢公之卒錦衣衛指揮同知劉公<lb/>
彦芳持狀為徴銘予又聞鳳卒時其妻都督王君賔之<lb/>
女號泣不食死詔旌所居曰貞烈之門公之風又于是<lb/>
乎在銘曰漢出雲中動以萬騎公兵三千力折胡勢宋<lb/>
睨西夏屹為外虞公提全軍坐鎮强胡惟公才賢適際<lb/>
斯盛以守則固以戰則勝惟天子聖俾我兵是競惟古<lb/>
將才必錬乃成公在三陲久益有聲天弗假年疇不興<lb/>
戚曰此豈易得而奪之亟有巋東原公歸其間公靈在<lb/>
<pb n="KR4e0120_WYG_048-3b"/>
邉為河為山偉哉公名雖死其勿諼<lb/>
　　　朝邑縣學訓導致仕張公墓誌銘<lb/>
成化乙巳夏六月二十二日朝邑縣學訓導致仕張公<lb/>
卒于澤州自甲辰之秋山西大饑人相食餓莩蔽野歴<lb/>
冬及春厲氣交作死者復相繼時公年已七十有二其<lb/>
卒也亦以厲云嗚呼傷哉公諱翔字騰逺世為澤人考<lb/>
諱某母宋氏公生而聰慧果毅工書善記誦入州學為<lb/>
弟子員問學勤厲雖大寒暑必正衿披誦未嘗色惰事<lb/>
<pb n="KR4e0120_WYG_048-4a"/>
親志養産不踰中人而奉養必備親疾必憂形于色奉<lb/>
三兄謹甚不命之坐則侍立終日家中析公所取田廬<lb/>
未嘗有所擇兄泰夫婦繼卒以遺孤屬公公撫若已出<lb/>
為娶婦至長子孫不使異産父喪嘗市木為棺而逋其<lb/>
直偶行雪中躡得一物視之乃白金一錠求其主不得<lb/>
遂酬木直鄉人異之曰此孝徴也凡喪具服制皆用考<lb/>
亭禮以至于冠昏交際皆然公以詩舉于鄉屢不利以<lb/>
例貢禮部始授學職至朝邑歎其學政久弛身先訓率<lb/>
<pb n="KR4e0120_WYG_048-4b"/>
必敦本實次及文藝亦嚴立程格終始不變於是科第<lb/>
踵接九載有成績當陟以老乞歸家居惟課子孫讀書<lb/>
史申眀孝弟間以訓鄉後進勸善戒惡其言悃愊懇到<lb/>
聞者悦服皆稱為鄉先生焉公嘗慕薛文清公之學遣<lb/>
子澤就學河津舉進士知武安縣實就養教以官事澤<lb/>
以亷䏻著政譽徴入為河南道監察御史蓋父師之教<lb/>
為多公子三長澤次漢次某初張氏墓在河西金岡嶺<lb/>
今卜遷于州城郝家莊之原以是年某月某日葬御史<lb/>
<pb n="KR4e0120_WYG_048-5a"/>
君奔喪將歸介其鄰武學生徐君鏞來購銘予聞御史<lb/>
賢按所自著狀得公行且悼其值時厲以死雖夀宜傷<lb/>
也盖於是深有感焉乃作公銘銘曰生也逢時夀考且<lb/>
康老不逢年卒以疢終古有養老于鄉于庠國典具存<lb/>
而公則亡吁嗟乎張公<lb/>
　　　焦生邦重墓誌銘<lb/>
焦生瑾字邦重侍講學士守静先生孟陽子也卒于京<lb/>
師先生哭之慟至忘食寢予先生同年友義均兄弟聞<lb/>
<pb n="KR4e0120_WYG_048-5b"/>
生死悼歎不能置與諸同年為文弔之及歸𦵏泌陽先<lb/>
生自書其性行嵗月授予屬銘予尚忍辭哉生始名恩<lb/>
榮盖先生舉進士為翰林庶吉士生生京師報至家時<lb/>
有司方建綽楔榜曰恩榮先生之父封編修公遂以名<lb/>
既長乃更今名生四嵗喪其母吕孺人先生以編修歸<lb/>
省實擕生以從既還朝公及祖母某孺人留不遣七嵗<lb/>
病癖藥之愈公令羣兒嬉聚以悦生生每凝坐不一視<lb/>
公異之稍長授以詩書不數過輒成誦公曰此可教也<lb/>
<pb n="KR4e0120_WYG_048-6a"/>
遣其兄琦擕致京師就外傅沉黙自持雖師友問答不<lb/>
過數語先生疑以為鈍及考所業則未嘗不通平居言<lb/>
若不能出口及誦書史見古人事行試令辨曲直賢不<lb/>
肖時當人意為舉子義輒合渠度書字亦清勁同學者<lb/>
皆自謂不及不妄取予不濫與人接嘗謂其弟黄中曰<lb/>
吾見同㳺有狡詐者彼自謂得計詐豈能欺人徒召憎<lb/>
耳汝資性過我但恐為此軰所移易汝其戒之嘗侍先<lb/>
生獲觀程眀道秋日詩邵康節大易吟退書之几格反<lb/>
<pb n="KR4e0120_WYG_048-6b"/>
覆諷誦若有所得也生嗜學欲速就積勞成疾見其父<lb/>
憂形于色輒强顔慰之曰兒病行愈大人幸盡心職務<lb/>
勿以兒為念踰年益憊先生謂曰兒脱不諱俟汝兄弟<lb/>
有二子者為汝繼不殄汝後生但飲泣其繼母郭及兄<lb/>
瑞問之皆不答私謂其姑曰我無他囑但勸我父勿哭<lb/>
我也成化乙巳六月二日卒年二十有一聘胡氏縣學<lb/>
生繼之女待年久之竟未及娶以死予同年家子弟若<lb/>
侍講東瀧彭先生子彬方石謝先生子興仁今南京太<lb/>
<pb n="KR4e0120_WYG_048-7a"/>
常少卿愧齋先生子罕皆敏而早卒予連喪二弟山川<lb/>
慟而成疚故于生感之尤深嗚呼吾又忍銘哉銘曰嗚<lb/>
呼焦生胡質斯弱而志斯强踴躍振迅倔起而莫之攖<lb/>
也稼未穫而稿樹未實而傾天實摧之豈人弗能吾為<lb/>
汝銘以釋汝靈以慰汝父兄嗚呼焦生<lb/>
　　　眀故文林郎河南道監察御史李君士常墓誌<lb/>
　　　銘<lb/>
成化乙巳春三月士常以御史廵河南東陽與倪學士<lb/>
<pb n="KR4e0120_WYG_048-7b"/>
舜咨諸公出餞城西僧舎士常意眷眷不忍别冬十月<lb/>
聞廵撫都御史報則士常已不起矣東陽與舜咨驚愕<lb/>
相弔既又與婣友潘時周會哭以書訃其兄士儀士儀<lb/>
悲慟欲絶遣弟繕及從子穆迎喪遣子稷來告哀徴銘<lb/>
東陽得書哭失聲及喪歸道京師寓諸郊數日東陽與<lb/>
諸友往哭奠之乃為銘畀穆歸俾𦵏焉嗚呼吾忍銘士<lb/>
常哉士常姓李氏諱經别號力齋其先鳳陽臨淮人也<lb/>
曾祖諱濟元季以鄉兵歸國累功授廣信衛正千户祖<lb/>
<pb n="KR4e0120_WYG_048-8a"/>
諱庸陕西都指揮僉事考諱徴萬全都指揮僉事始居<lb/>
萬全兄士章署都指揮僉事世有勲望士常幼端重如<lb/>
老成人為都司學生刻志問學夜或睡輒以手自批其<lb/>
額頬舜咨父尚書公謫戍萬全士常寔受學有名諸生<lb/>
間葉文莊公為廵撫賞愛特厚薦于我外舅䝉泉岳公<lb/>
為壻公時知興化府得葉書曰與中不吾負亟報許之<lb/>
士常㳺䝉泉門久學益進御史林貴實閻子與督學政<lb/>
咸見器許甲午舉鄉貢戊戌登進士第奉詔入翰林為<lb/>
<pb n="KR4e0120_WYG_048-8b"/>
庶吉士辛丑拜河南道御史奉勅廵山海諸關二年政<lb/>
令眀肅歸掌道事覈京官稱負尤嚴慎不茍及廵河南<lb/>
令有司毋貸市物而稽其直聞者皆相戒莫敢肆時嵗<lb/>
大㓙上疏言懐慶諸府民父食子兄食弟骨肉親黨相<lb/>
噬死徙十六七雖䝉赦宥宜大肆蠲䘏庶他變可彌又<lb/>
與廵撫會議諸賑䘏事未及報益憂懣簿訟填委不遑<lb/>
寢食冐暑至洛陽疾作復有公事當詣汴猶閲案過夜<lb/>
分乃行至則益甚語已不可辨猶隠隠言捄荒事九月<lb/>
<pb n="KR4e0120_WYG_048-9a"/>
二十一日卒屬纊時廵撫及布政按察諸公皆臨視知<lb/>
開封府張九雲治含斂棺槨官給驛傳復遣使䕶送以<lb/>
歸十二月二十九日葬泡沙原祖塋之右士常天性孝<lb/>
友又習世訓居喪蔬食三年兄弟雍穆晝聚處堂上暮<lb/>
乃歸寢兄出未返過期不敢飯閨壼和敬迭為賔禮叔<lb/>
母寗寡而守節終身母事兄士章子指揮同知稽及穆<lb/>
及兄純子程秀皆早孤視若己出或親為講授繕庶弟<lb/>
也遺腹于外及長謀歸之為娶婦焉士常赴義如渇勇<lb/>
<pb n="KR4e0120_WYG_048-9b"/>
不計力人有善推誠嚮慕意氣所屬歴歴出肝肺守官<lb/>
清儉家指既衆俸不給或稱貸為旦夕計及遇文人墨<lb/>
客竟日延欵與相倡和所得詩賦至累篋笥猶酷好不<lb/>
厭自出翰林為御史雖極通要而非其好竟憂勞以死<lb/>
嗚呼悲哉士常娶于岳賢而早卒封孺人繼娶王為即<lb/>
墨知縣時佐之從女封孺人生三子秩和稢皆幼士常<lb/>
善楷書恒曰吾兄書法過我謂士儀士儀乃自書此銘<lb/>
曰以慰吾弟東陽為篆盖亦士常意云銘曰官髙任艱<lb/>
<pb n="KR4e0120_WYG_048-10a"/>
君子之憂曰貴曰富匪我攸謀彼籍勢者為身為家官<lb/>
而已矣遑䘏其他君居御史不樂其華我職弗遑而暇<lb/>
為夸孝亷儉勤君行則有斂焉弗張君子之守廸而獲<lb/>
咎豈理之常人則何尤悠悠彼蒼我銘士常百世不㤀<lb/>
　　　封宜人喬母路氏墓誌銘<lb/>
兵部郎中喬君廷儀既𦵏樂平長夀山越七年成化丁<lb/>
未七月六日君配宜人路氏卒于京師故第子宗宇軰<lb/>
扶柩歸卜明年正月某日啟竁而祔以予嘗著君銘知<lb/>
<pb n="KR4e0120_WYG_048-10b"/>
族系家範頗悉請誌祔事及宜人懿行庶有所互見者<lb/>
嗚呼先君之殯也宗昆弟慰我相我意勤甚今日之事<lb/>
予惡得無情哉乃强援筆為誌及銘路與喬同出樂平<lb/>
族故望宜人營膳所丞仲室女在襁褓間為怨家所毒<lb/>
㡬死母孫禱于神而甦因異之少精女事通孝經列女<lb/>
傳諸大義未笄有縣令主其家從者亡金五十兩懼欲<lb/>
自引决宜人偶得諸后圃白其母還之郎中君從厥考<lb/>
工部侍郎公試京師營繕重其秀且文遂受聘焉既歸<lb/>
<pb n="KR4e0120_WYG_048-11a"/>
晨夕饋食湯藥暨諸時祭皆精洗有度事姑王淑人及<lb/>
庻姑髙烈婦<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>曲承順善成其懽郎中君肄舉子身以<lb/>
勤相夜夜鼓始休漏未盡必夙興以待比舉進士官兵<lb/>
部封安人又進封宜人雖寢貴服用皆故物從子憲宣<lb/>
失怙恃撫之有恩宗宇幼手教字畫稍長遣就業每嚴<lb/>
誨戒及宇舉進士授禮部主事戒加切每朝有吉禮宇<lb/>
典儀制例得賜幣宜人必斂容曰此君賜也宜人何修<lb/>
以報宇將造朝必起坐詢早莫出乃就寢故宗宇皆有<lb/>
<pb n="KR4e0120_WYG_048-11b"/>
名士大夫間自侍郎公以下三喪宜人皆歸治𦵏已復<lb/>
就養益綜家務雖無贏貲食指數百皆受給處側室陳<lb/>
寗三十年畧不為形跡至同食飲視庻子宜宸容未始<lb/>
有異侍郎公當䕃國子生宗以長以讓宜宜人喜曰兒<lb/>
能爾固善尤樂施予族姑子張戎貧不能娶給以金帛<lb/>
永清馮徳成者有急質女求貸貸之金并其女歸之從<lb/>
子僕劉温廢疾被出宜人憫其窮為之娶而遣之聞有<lb/>
籠烏于市者粥而縱之以為常其多至數千焉平居温<lb/>
<pb n="KR4e0120_WYG_048-12a"/>
厚容忍簡言笑婢僕軰未嘗見喜愠色戚黨女婦凡一<lb/>
接無不意滿卒之日多感慕泣下曰今安復有如喬宜<lb/>
人者邪銘曰有夫克肖婦佐之孝有子如夫維母之撫<lb/>
從人者艱實恃以久為所從助乃謂能婦亦謂能母生<lb/>
從厥居死從厥封我銘郎中繼銘宜人以備始終<lb/>
　　　封宜人朱母黄氏墓誌銘<lb/>
予少與崑山朱儀中交甚厚獲拜其父奉直公及母黄<lb/>
宜人宜人之喪儀中將覲自太原未行得訃至京師乃<lb/>
<pb n="KR4e0120_WYG_048-12b"/>
自述事狀請予銘曰以此累吾友也是宜銘宜人之先<lb/>
蘓之長洲人處士仲光之女朱在隣邑族相望又俱籍<lb/>
京衛故宜人歸于公宜人事舅姑甚謹凡侍疾居喪如<lb/>
居官省時家寢饒食指益衆相公蠱幹雖澣衣敝物不<lb/>
忍棄睦處姊姒均視羣從翕無間言下逮臧獲小有過<lb/>
務掩覆之皆飲徳焉儀中始自黌塾歸宜人必詰所業<lb/>
視勤惰為憂喜比舉進士官兵部教使清白奉職以承<lb/>
父訓日勤勤不置以主事貴封安人以員外郎進封宜<lb/>
<pb n="KR4e0120_WYG_048-13a"/>
人儀中為郎中坐累謫常徳同知改知徳慶又内徙同<lb/>
知太原道京師乃請就養宜人不肯行又閲嵗而卒距<lb/>
儀中至僅兩月耳儀中痛身在逺貽其母之思以没且<lb/>
弗及含斂曰吾乃以此累吾父也復念其兄縉在蘇尚<lb/>
未歸又數月乃𦵏蓋宜人卒以某年𦵏以某日其地在<lb/>
城南十里河之原舊以族𦵏地且陿乃闢其旁遷壙其<lb/>
中而右虚焉禮也銘曰有子翹矣愛亦勞矣養弗酬矣<lb/>
嗟無繇矣訓則勿違行則勿隳維子斯才以成母儀維<lb/>
<pb n="KR4e0120_WYG_048-13b"/>
宜人之宜兮<lb/>
　　　華編修伯瞻墓誌銘<lb/>
嗚呼伯瞻乃止是耶伯瞻質偉氣充才勃勃不可遏其<lb/>
志所期甚逺且大舉進士財三年官一命年二十有四<lb/>
而止悲夫初伯瞻從其父廷佐君居京師時未冠學于<lb/>
楊䆳菴應寧與太原喬宇希大並價予見伯瞻書勢已<lb/>
逼人私喜吾湖南後來之傑盖其在此及伯瞻舉鄉試<lb/>
第一連得進士入翰林為庶吉士汪寅軒傅體齋二公<lb/>
<pb n="KR4e0120_WYG_048-14a"/>
奉詔授業大見甄賞每閣試與稿城石珤邦彦相甲乙<lb/>
授官為編修予又喜曰此天所以玉其成也予與廷佐<lb/>
君同鄉又䆳菴知己友故伯瞻視我厚至是又同署日<lb/>
益密每有作未始不出見見輒加進一二載間遂脱舉<lb/>
子習得古人蹊徑詞簡意達粲然成章予嘗以聞諸劉<lb/>
文安公者告之謂為文必先博而後約收斂太早則其<lb/>
地無所容伯瞻以為然然執不變意者天將速其成故<lb/>
使至是哉使天果有意焉則斯人者胡不姑涵育長養<lb/>
<pb n="KR4e0120_WYG_048-14b"/>
俾大有所就之為愈也予益以慨人之才不易得且不<lb/>
易成也悲夫今年春廷佐君以常州知府入覲歸伯瞻<lb/>
已病秋益劇卧不見客予數往乃彊見之恠其神苶然<lb/>
比得告猶函一巻具書致予曰巒且别願得手書數通<lb/>
以歸書未成而訃報予既徃哭之念無以慰其志者乃<lb/>
據邦彦所著狀為銘屬希大書而刻之又自書于巻中<lb/>
以畀其家藏焉償舊諾也伯瞻姓華氏巒其名世居蘄<lb/>
州以州學生舉生成化某年卒𢎞治某年𦵏于州之某<lb/>
<pb n="KR4e0120_WYG_048-15a"/>
原娶王氏子女各一人皆幼銘曰吾黨得之吾曹得之<lb/>
而遽失之吁天誰詰之<lb/>
　　　奉議大夫刑部郎中何君墓誌銘<lb/>
君姓何氏諱説字商臣世為彬州人祖諱義堅合州同<lb/>
知贈戸部主事父廷彦雲貴提學按察司僉事君少從<lb/>
按察公逰學京師赴湖廣試御史樊君英竒之比巻拆<lb/>
且盡得其名謂衆曰此不可使小就寧勿取後數年成<lb/>
化庚子果得解元連擢辛丑進士第久之授刑部主事<lb/>
<pb n="KR4e0120_WYG_048-15b"/>
侍郎建昌何公嘗監試湖廣雅器君見所属獄案曰吾<lb/>
謂子文士耳乃能是也嘗勘獄順義有兩豪爭地事涉<lb/>
中貴人剖析無所避遷員外郎時何公為尚書令總諸<lb/>
司奏牘校閲精敏山西有亂民御史以謀反奏獄且具<lb/>
君閲巻曰反罪當孥此不過假佛惑衆雖潛表通胡不<lb/>
果至乃謀叛叛止死耳竟用其議活數十百人及遷郎<lb/>
中階奉議大夫嘗奉勅録囚南畿凡録六千人上讞三<lb/>
千餘疏多所平反揚州有毒藥殺人獄君析其疑數端<lb/>
<pb n="KR4e0120_WYG_048-16a"/>
果邏人有隙者所搆奏釋之廣徳有饑民貸谷不得而<lb/>
羣奪之者連四百餘人皆坐死君矜其情許自首使償<lb/>
谷且杖遣之皆泣拜而去歡動州境還朝名愈彰莆田<lb/>
彭公為尚書益重之旁攝他司事鉅細無弗集者𢎞治<lb/>
癸丑刑部災君坐本司下都察院獄詔降一等補外君<lb/>
在獄已沾疾得命出一日未調而卒惟其子進士孟春<lb/>
在側大夫士聞者皆悼君賢弗克夀且竒孟春才哀其<lb/>
摧毀骨立又貧甚貸而將事右諭徳劉君道亨為著君<lb/>
<pb n="KR4e0120_WYG_048-16b"/>
狀孟春予禮部主舉以君沽命且受學焉哭告予曰㣲<lb/>
先生孰可屬吾父者嗚呼予安用為君慰哉君父按察<lb/>
公舉己丑進士累階奉政大夫致仕以恩加修正庶尹<lb/>
子二其次孟旦女一君年四十有三卒于某日卜用是<lb/>
年某月日𦵏某山之原君清謹重厚不訐人過遇事有<lb/>
力母喪廬墓有芝生于旁人以為孝感云銘曰惟湖南<lb/>
地三世進士自何氏始亦云竒事家用易學受父授子<lb/>
科必丑嵗嵗必周紀君舉在辛先已後癸君獨中阨如<lb/>
<pb n="KR4e0120_WYG_048-17a"/>
澤斯沛孰停其原孰導其委天實為之請究終始<lb/>
　　　明故兩淮都轉運鹽使司知事周君墓誌銘<lb/>
君姓周氏諱澄字原潔其先自道州徙巴陵塘源居數<lb/>
世曾祖諱國才祖諱桂芳考諱思恭妣傅氏生四子君<lb/>
其長生有竒質受書鄉塾兼通法律有用世志未遂也<lb/>
湖廣布政使司嘗缺知印知印者主印記出入役雖勤<lb/>
不與諸從事伍君以名為府縣所薦黽勉就役而非其<lb/>
好有為布政者雅器許之或諏以政務亦稍稍自見授<lb/>
<pb n="KR4e0120_WYG_048-17b"/>
廣州府倉大使當藩臬交㑹出納繁夥勤會計慎勾稽<lb/>
宿姦斂手不得肆則相扇為浮詞構以罪按察分司不<lb/>
能直君具疏愬諸朝下御史按察姦狀事乃白秩滿丁<lb/>
内艱服闋遷浙江上虞縣主簿地衝要多賦訟君以習<lb/>
律故皆剖析得理部使有大獄久不决則以委之嘗攝<lb/>
餘姚縣事餘姚故接境民聞君至輒相率共賦役不督<lb/>
而辦叅政何宜檄領京儲兌運事舊時悍卒多怙力侮<lb/>
民民代補耗虧為所困君悉意規畫益嚴為約軍民皆<lb/>
<pb n="KR4e0120_WYG_048-18a"/>
稱便何嘗與論水利至夜分不寐歎曰能官也浙東海<lb/>
溢上虞尤甚工部侍郎李公顒築堤海上君承檄受任<lb/>
與有勞効九載將去父老合詞請留于御史及布政按<lb/>
察例以未報政不許比上吏部考入優格復丁外艱服<lb/>
闋擢兩淮都轉運鹽使司知事署泰州及淮安二府分<lb/>
司兼掣淮安鹽貨嘗攝篆事事皆集諸場户白于都御<lb/>
史張公瓚再被奬諭聲益振然亦坐劬瘁得疾成化癸<lb/>
卯八月翔卒于官年五十有九有司用例具舟歸其喪<lb/>
<pb n="KR4e0120_WYG_048-18b"/>
乙巳某月某日𦵏珠冠山先塋之次娶某氏子四長質<lb/>
次貴次賢次賔君𦵏未有銘貴在京師聞母喪將歸地<lb/>
陜不合𦵏啚别為銘内君墓乃奉栁貢士大綸所著狀<lb/>
介李貢士永敷以請于予嗚呼今之人或負才挾智位<lb/>
小不稱志已不屑致力或躓重泥逺名浮而實喪雖貴<lb/>
且顯亦奚以為哉君歴三職二十年官不過八品矻矻<lb/>
窮日夜竟以勤死計其所克濟亦已多矣是可録為有<lb/>
職者勸銘曰匪甲科是塗而辟于蕃弗正寢是終而死<lb/>
<pb n="KR4e0120_WYG_048-19a"/>
于官然則生距非榮而死寧弗安後五年而得吾銘庶<lb/>
以為永觀乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_048-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻四十八<lb/>
</p>
<p>
</p>
  </div>
<div>
<head>懐麓堂集巻四十九</head> <lb/>
    <p>
<pb n="KR4e0120_WYG_049-1a"/>
欽定四庫全書<lb/>
　懐麓堂集巻四十九<lb/>
　　　　　　　　　　　　　　明　李東陽　撰<lb/>
　文稿二十九<lb/>
　　誌銘<lb/>
　　　退庵處士趙公墓誌銘<lb/>
予舊居西涯與退庵趙翁同里先公年與相若時嵗相還往<lb/>
既遷城西時時念之翁以其子永學扵予先公實見命焉先<lb/>
<pb n="KR4e0120_WYG_049-1b"/>
公之䘮翁每為助及經理諸葬事不厭纎悉且為相吉壌邇<lb/>
厥先墓曰庶幾他日相従扵地下也予用是念之不忘嗚呼<lb/>
孰謂翁亦棄我去耶翁本臨淮武家祖仲良以伯父勝貴贈<lb/>
明威将軍長陵衛指揮同知考諱雲従兄扵官遂為京師人<lb/>
翁失怙與兄某承奉母賀氏以居甫弱冠輒共任家政逺涉<lb/>
湖海為陶倚術既負藝識儕類歸服家日裕視兄為多兄卒<lb/>
禮事寡嫂婚従子三人一人為僧别搆庵居之獨念得嗣晚<lb/>
義給貧困折券棄責将為後地踰年而永生又數年後得子<lb/>
<pb n="KR4e0120_WYG_049-2a"/>
㫤翁曰永也敏可使就學俾事舉子業將用儒顯葢於<lb/>
此有遺望焉病且革强執予手意有所屬也將屬纊其<lb/>
家問之曰得無念永乎乃泫然隕涕而絶方予之未至<lb/>
也以所名子通沾賈事頤指手授克獲其力人亦以見<lb/>
公之能云翁初娶呉氏生女四人適某某繼娶胡氏生<lb/>
永㫤及二女適某某翁生某卒某夀七十六墓在都城<lb/>
西北傅家莊之原舊以族𦵏吳窆其右方至是永㫤啟<lb/>
竁内公柩祔以呉而半虚焉既得卜於某日永號泣請<lb/>
<pb n="KR4e0120_WYG_049-2b"/>
曰非先生銘孰以慰吾父者乃為叙及銘銘曰吾父之<lb/>
𦵏實鄰翁墟吾神不孤翁與為徒翁生我娛翁死我吁<lb/>
我情所於銘其舎諸曷其訪翁墓祀之餘<lb/>
　　　喻孝婦墓誌銘<lb/>
有服衰杖桐乞為其母氏銘者介指揮張文仲以請予<lb/>
辭曰女徳類弗著勉為之非吾意也張曰兹有孝行其<lb/>
諸異乎世之為婦者敢因以請問其姓名則吾友司務<lb/>
喻以正之兄以善之子心固已許之誦其狀為訓導仇<lb/>
<pb n="KR4e0120_WYG_049-3a"/>
東之所著葢喻氏一孝婦也因歎曰嗟乎近乃有斯人<lb/>
哉世之稱為子者尚不克自致於親况婦姑哉誠有是<lb/>
雖不吾請吾固將傳之按孝婦姓王氏諱真其先出浙<lb/>
之仁和永樂間徙實京師為順天大興人考諱貴母陳<lb/>
氏喻本南昌望族以尺籍𨽻京以善其少也方擇配孝<lb/>
婦歸焉事姑韓謹甚韓嘗病亟藥弗效孝婦計無所出<lb/>
瞿然曰嘗聞老醫言人肉療竒疾非此不可即潛入幃<lb/>
中剪左股肉為糜以進韓食已爽然而甦曰吾已分死<lb/>
<pb n="KR4e0120_WYG_049-3b"/>
不救何醒之亟也孝婦匿不言韓察其有痛狀詢家人<lb/>
得之泣曰新婦乃至此乎天道亦甚邇願新婦他日得<lb/>
婦如新婦也鄰黨歎息或為泣下以善以内行不自暴<lb/>
有司者莫能旌之然人多稱為喻孝婦云孝婦年六十<lb/>
三卒某日𦵏大興東郊下馬社先塋之次子一曰春嘗<lb/>
捐貲給邊授階七品孫一初孝婦之嫁也喻業中落以<lb/>
善始起廢成裕孝婦稱内政實與有力及富不妄費一<lb/>
錢惟享祀必洗腆撫臧獲務俾暖飽無怨言此其餘事<lb/>
<pb n="KR4e0120_WYG_049-4a"/>
云銘曰昔有崔婦登堂乳姑姑視吾婦汝報不孤喻婦<lb/>
實難彼崔弗如彼以其力我以吾軀惟天弗誣有子克<lb/>
家有狀足徴我銘匪誇<lb/>
　　　眀故封大中大夫陜西布政司左㕘政梁公墓<lb/>
　　　誌銘<lb/>
崞為縣在代州邊地多武尚鮮有以儒顯者自直軒梁<lb/>
公以子景貴封徴仕郎兵科給事中再封大中大夫陜<lb/>
西右叅政其配某累封至淑人及見其子為都御史鄉<lb/>
<pb n="KR4e0120_WYG_049-4b"/>
有識者皆感奮曰賢哉梁公乃以子致貴如此皆遣子<lb/>
弟就儒業多至若千人比公卒無大小疏戚皆㑹弔齎<lb/>
咨涕淚以為公實啟我今不可作矣時都憲公方承勅<lb/>
廵撫湖廣歸奏於朝計襄事期迫不克久滯都邑預囑<lb/>
其甥丁户部紳請予銘刻石公諱資字叔敬直軒其别<lb/>
號也曾祖某祖某考某皆寓儒於農公通六藝能為五<lb/>
七言近體詩每見前賢格言善行必興慨慕恒歎後進<lb/>
士曰讀書不求實踐猶不讀也性質直無他嗜口不談<lb/>
<pb n="KR4e0120_WYG_049-5a"/>
勢利尤不信釋老喪家有問禮者輙云佛老法語人過<lb/>
及改悔則又為奬振之故雖被斥責亦不為憾且賴以<lb/>
自直達官貴人多折位勢為禮貌若都御史李公祝秦<lb/>
公綋每詢兵農政務語必移日而一不及私二公退曰<lb/>
梁先生吾之石洪温造也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不能言口授以詩輙成誦<lb/>
知非凢子俾舉進士竟以是成其在兵科為給事中戒<lb/>
以清慎始貤錫命為叅政益舉職左都御史余公子俊<lb/>
而下階旌之吏部下御史覆實命始再錫副都御史雖<lb/>
<pb n="KR4e0120_WYG_049-5b"/>
要顯秩不過三品錫不改命然鄉之人皆以都憲禮尊<lb/>
之無異詞公益遜避若未始有者葢終其身不變也尤<lb/>
嗜義婣戚婚葬視力為給旁及鄰里多飲恵沐澤焉夀<lb/>
八十有三忽疾革召子孫具湯沐澡衣曰吾今日稍倦<lb/>
殆將歸矣問以後事不答越明日乃逝是為某年月日<lb/>
配史氏賢而同封累號曰淑人先公卒子二長琮義官<lb/>
璟其次也孫五枋楫及某某曾孫七淑人𦵏某原公卒<lb/>
之年某月某日啟竁而窆以淑人祔嗚呼古者文質並<lb/>
<pb n="KR4e0120_WYG_049-6a"/>
用乃稱君子世降俗薄識者病之梁公以經學顯實由<lb/>
父教都憲尹敦雅不浮慎守恒執不為勢位所移易其<lb/>
於家訓葢有徴焉公其賢哉生有譽望沒有銘誌以貽<lb/>
後人非侈也銘曰梁望西徼顯於封君維君有封維子<lb/>
有勤我遡求之由枝逮根越三世以降種徳以芸久乃<lb/>
有穫自貽厥身屹屹西亭位隆望尊彼稗與莠曾何足<lb/>
與倫我最其徳以刻銘之<lb/>
　　　明故鎮國將軍都指揮同知王公墓誌銘<lb/>
<pb n="KR4e0120_WYG_049-6b"/>
王氏出鳳陽潁上為世族元山東行省右丞榮入國朝<lb/>
内附洪武初授神萊衛百戸遷宻雲中衛副千戸子禮<lb/>
嗣從大宗靖難遷指揮僉事子宣嗣實生公諱榮字士<lb/>
華五嵗而孤正統改元嗣指揮僉事署衛政分領邊伍<lb/>
名漸著天順壬午用薦承勅鎮宻雲古北口諸路公申<lb/>
號令利械器閱實兵旅分前後次日嚴備守憲廟即阼<lb/>
賜白彩幣敵入冦公出龍王谷追三百里俘男婦八人<lb/>
斬首九級捷聞擢署都指揮僉事所統官軍士賜官賞<lb/>
<pb n="KR4e0120_WYG_049-7a"/>
有差成化癸巳敵甫入公出大水谷追四百里斬首五<lb/>
級遂拜受都指揮僉事甲午復追敵古北口三百餘里<lb/>
斬首十七級歸所掠牛羊以百類遷都指揮同知躬閲<lb/>
要害置窖窩弓釘盤諸器賊近輙受窘以去其所鎮地<lb/>
西東五百里長城萬餘丈皆壘石為之水至輙敗修築<lb/>
無寧嵗公煉為石灰填土為甃重治之城因不圯復以<lb/>
地廣難備請移闕東北姜毛谷諸隘地増城堡遠斥堠<lb/>
前後至二十五年境内寧謐朝議偉之會有嫉公者媒<lb/>
<pb n="KR4e0120_WYG_049-7b"/>
孽其短遂謝事居五年卒𢎞治某年月日也夀六十𦵏<lb/>
城東五里原先墓予聞邊將與大將異才而所處亦異<lb/>
宜公所負抱無愧所謂邊將者用不競施而滿見沮厄<lb/>
豈不惜哉公娶夫人孟氏繼夫人朱氏子五人某某孫<lb/>
三人某光禄典簿李君廷器為勲請銘自為著行狀并<lb/>
道其終始之概如此銘曰關城翳翳為國東嚴屹屹王<lb/>
公手扼其隘寇至輙退我擊其背彼既失勢莫我敢肆<lb/>
孰能挫公敵不在外公不自媿曰我寧退官我自取亦<lb/>
<pb n="KR4e0120_WYG_049-8a"/>
復我棄孰謂公棄公澤在世<lb/>
　　　楊君丁宜人合𦵏墓誌銘<lb/>
吏部右侍郎楊君文懿之配宜人丁氏扶公喪歸鄞朝<lb/>
廷方遣官治𦵏宜人亦卒其子按察副使茂元任湖廣<lb/>
合𦵏於堂洞山之原公行既有銘而宜人事未及載茂<lb/>
元乃具書請於公弟翰林侍講帷立速不置予以公故<lb/>
不敢辭宜人公同縣人也父諱瑄正統間舉鄉薦未仕<lb/>
而卒時宜人甫四嵗從母樓育於縣南王氏王氏翁諱<lb/>
<pb n="KR4e0120_WYG_049-8b"/>
宗遂頗讀書尚義氣見宜人夙端慤不茍貲笑口授孝<lb/>
經小學慎為擇對公以諸生赴試間過翁翁與語驚曰<lb/>
此名世才也遂以宜人歸之宜人出富家而楊氏世素<lb/>
儒食指數百藜菽苦弗繼宜人脱簮珥躬織作以佐養<lb/>
且給公㳺學費雖涉疲悴了無懟色人以為難景泰庚<lb/>
午公發解浙江眀年舉進士以翰林庶吉士丁父憂連<lb/>
遭大父母喪宜人承公意治後事甚備事姑張夫人寒<lb/>
暑不易節見稱孝婦既闋服從公於官天順壬午以編<lb/>
<pb n="KR4e0120_WYG_049-9a"/>
修貴封孺人迎張張弗至每製新衣及致珍味封襲以<lb/>
歸成也戊子從公歸覲日具冠帔自堂下上食及治𦵏<lb/>
如喪舅時己亥以侍講學士貴拜宜人命及公遷少詹<lb/>
事始得通籍中禁預兩宫朝賀屢荷錫賚公為吏部二<lb/>
子及諸弟皆舉進士布列京署家極顯宜人猶勤内政<lb/>
躬課諸婦習女事每客至庭户輙聞織紡聲家人勸少<lb/>
休則曰我固樂此且以為子孫法耳葢至於老不變耳<lb/>
𢎞治某年月扺家以積憂成疾某日卒夀六十有四少<lb/>
<pb n="KR4e0120_WYG_049-9b"/>
公一嵗三子茂元其長乙未進士累今官次茂貞早世<lb/>
次茂仁丁未進士刑部主事皆有文孫七女孫三某月<lb/>
日合𦵏焉嗚呼文懿公以家學名天下其子姓羣從䝉<lb/>
養童習皆是物也及其漸積涵洽以底於大成豈獨庭<lb/>
訓固亦有内則哉是宜銘宜人之徳以為公祔銘曰羃<lb/>
羃深閨左書右詩為女中師嚴嚴廟宇朝鉶暮吕為大<lb/>
夫宗婦少而劬劬老而於於我儉我勤孰我或渝以迪<lb/>
以遺皆夫君之餘其餘伊何台爾鼎爾我力弗既庶其<lb/>
<pb n="KR4e0120_WYG_049-10a"/>
在此雖復有此惟夫君是似夫君是似我死其無媿<lb/>
　　　封孺人張母姚氏墓誌銘<lb/>
都察院右副都御史張公敷華以湖廣布政使拜廵撫<lb/>
山西之命歸安福省母姚孺人至黄州得訃亟奔治𦵏<lb/>
事事且集以例告守制於朝會廣東叅政伍公孟賢在<lb/>
京師因請著事以屬東陽為銘以掩諸幽時其先御史<lb/>
公諱洪死國難以遺衣冠𦵏於官山原已四十有三年<lb/>
至是合𦵏禮也初張氏世居安福之梅溪為著姓而姚<lb/>
<pb n="KR4e0120_WYG_049-10b"/>
氏亦望於杉溪兩溪同里二氏之為婣婭不絶孺人父<lb/>
諱某氏母某生而敏慎禮辨内外雖屬姻戚罕有一見<lb/>
其面者涉書史能解列女傳恪奉婦職姑疾踰年躬進<lb/>
湯藥𦵏祭無違度御史公既取進士有官守劾姦糾慝<lb/>
不復顧家孺人獨任内政不貽外慮公按蜀有患其摧<lb/>
剥者挾賄入京師為中傷計而官邸清肅無所投隙竟<lb/>
厄不行正統己巳公扈從至土木不克歸孺人日夜號<lb/>
慟聲徹衢巷後朝廷進録死事貤恩封孺人左右進命<lb/>
<pb n="KR4e0120_WYG_049-11a"/>
服服以拜賜已而泣曰未亡人以遺孫故不能死誠不<lb/>
忍服是遂終身不復服擕孤南歸日勤苦為業遣就外<lb/>
傅嘗指公所誦書諭之曰此汝家世業汝父以汝軰遺<lb/>
我汝弗子我即弗能母他日何用見汝父於地下後敷<lb/>
華以公廕為國子生繼舉進士累官布政使歴浙江湖<lb/>
廣孺人皆就養於官意甚樂然雖貴夀時親女事婢僕<lb/>
效職僚屬家亦有化者焉居湖三年忽思歸歸數月病<lb/>
革前數日謂諸孫曰汝父已得都御史行省我矣葢其<lb/>
<pb n="KR4e0120_WYG_049-11b"/>
神爽不亂如此嗚呼古恒以忠臣烈女相配謂委贄與<lb/>
致命之義同也御史公不辱於國而孺人不玷其身以<lb/>
成其家亦庶㡬此婦不媿此臣也其固有所視傚然哉<lb/>
孺人夀八十生某卒某𦵏某子三某某女二適某某孫<lb/>
四某某因為銘曰夫死國難婦死夫婦雖後死死不孤<lb/>
孤者既壯榮弗枯先咷後笑非我圖圖用不辱為道餘<lb/>
報歸地下同歡娛夫乎不愧汝與吾朔魂楚地歸來乎<lb/>
彼鬟弗終隳厥初朝擁荆髽暮羅襦生如繁葩死泥塗<lb/>
<pb n="KR4e0120_WYG_049-12a"/>
誰復此景收桑榆我徽懿行厥子於銘哉銘哉卒不誣<lb/>
　　　外姑宋夫人墓誌銘<lb/>
嗚呼悲夫我外姑宋夫人之䘮外舅蒙翁岳翁無一息<lb/>
之𦙍其伯氏處士公亦已夀終從子許又客於外病且<lb/>
革家具蕭然無以供後事者自脫簮制棺為月制制甫<lb/>
畢而纊屬决於是伯陸氏為治䘮從子均垣墉從孫子<lb/>
戸林及標格楫梁桂集相與奔走扶柩歸漷縣相於公<lb/>
墓東陽謹著銘刻石以内諸幽嗚呼我蒙翁之盛徳大<lb/>
<pb n="KR4e0120_WYG_049-12b"/>
節所以遺其家者乃至此哉夫人陜之咸寧人世有顯<lb/>
者夫人生而莊肅知書能琴精女事厥考前知州翁擇<lb/>
婿得翁曰此天下士也遂歸之舅氏府君指揮公家甚<lb/>
盛姑劉夫人性嚴奉飬惟謹正統末翁進士及第歴翰<lb/>
林編修修撰受知英宗以天順初元入内閣言曹石二<lb/>
家必反因得禍戍肅州夫人實從居五年宥還京師憲<lb/>
宗即祚翁被召復為修撰出知興化府夫人畱京師翁<lb/>
既致政當成化壬辰卒後二十年夫人夀七十有二乃<lb/>
<pb n="KR4e0120_WYG_049-13a"/>
卒葢公素篤孝友夫人志協力相不遺其憂翁竭節盡<lb/>
職不復顧私夫人貴不外溢處難不内懟翁重義博愛<lb/>
䘏人之孤拯人之急曰汲汲不暇夫人惟所命猶恐弗<lb/>
給若恒事常職未嘗畧有徳色及孀居處獨拮据掇葺<lb/>
矻矻終其身而門閥屹立聲望不墜居常談翁所履歴<lb/>
及閨闥間語皆慷慨激烈得其義榮非負丈夫器識者<lb/>
殆不及此故公卿舊故多致盡敬里黨諸子皆有所傚<lb/>
法焉夫人其賢哉夫人生子四人俱殤女六人某某内<lb/>
<pb n="KR4e0120_WYG_049-13b"/>
徳㜯歸東陽為繼室為外孫者一惟東陽之子兆先而<lb/>
已嗚呼吾妻之亡兆先生甫四月夫人間謂東陽曰吾<lb/>
欲見吾外孫之有婦也乃聘於吾友潘君時用之仲女<lb/>
夫人實相成之東陽繫朝籍不及赴葬遣兆先執紼行<lb/>
以某曰葬夫人以編修貴被封曰孺人今稱夫人致私<lb/>
敬也銘曰婦徳不必同惟厥從福履不必隆惟厥終厥<lb/>
終伊何夀則希有厥從伊何名以不朽嗚呼天乎竟何<lb/>
咎<lb/>
<pb n="KR4e0120_WYG_049-14a"/>
　　　封太安人楊母張氏墓誌銘<lb/>
東陽與楊應寧為知己二十年獲拜其母太安人數矣<lb/>
應寧為按察司僉事提學山西太安人卒於官邸應寧<lb/>
書來徴銘曰一清俟此以𦵏因屬其門人禮部主事喬<lb/>
寄為狀翰林庶吉士閻价華繼刻石京師寓而歸先公<lb/>
之喪應寧方以書弔我慰我今遽有是託予復惡能無<lb/>
情哉按太安人姓張氏大父為湖廣九溪衛安福所官<lb/>
世居澧州太安人時為處子方少閑内則應寧先公娶<lb/>
<pb n="KR4e0120_WYG_049-14b"/>
張繼劉皆早世念嘗為澧州判官聞太安人家範甚習<lb/>
乃繼聘焉及歸劉安人遺女甫晬病㡬死親提抱同卧<lb/>
起求良醫善藥而愈之公自厲為清白吏佐以勤儉及<lb/>
同知化州從居十年服飾皆嫁時物處同輩金綺炫赫<lb/>
中晏如也州有劇寇城且陷僚屬家皆襁兒女為走計<lb/>
太安人遣人覘公方乘城治戰具曰無憂也治家事如<lb/>
常時諸家恒視以為重卒無他變公本雲南人既謝官<lb/>
占籍巴陵太安人脫簮珥易布粟以為日應寧應竒童<lb/>
<pb n="KR4e0120_WYG_049-15a"/>
薦奉公及太安人上京師及承詔讀書翰林舉進士公<lb/>
始棄養後拜官中書舎人三載考最例得給公勅命進<lb/>
階儒林郎太安人封六品號從夫貴也應寧滿九載待<lb/>
次疏乞歸雲南省祖墓留太安人居鎮江既修祠合族<lb/>
還始置田買屋宇為常業太安人實指畫之應寧得山<lb/>
西命重勞起居欲乞終養太安人不許許就養至則體<lb/>
不通應寧不敢數出廵太安人轍使行至平陽得病報<lb/>
馳還司太安遂不起是為𢎞治戊申五月二十五日夀<lb/>
<pb n="KR4e0120_WYG_049-15b"/>
六十有三太安人敦重簡言笑祀事必恪禮處姻族馭<lb/>
臧獲無疾言怒色慈而能教京曹賔友以應寧故造訪<lb/>
踵接必豐饋食或聞應寧飲笑過度必婉語戒之山西<lb/>
學政久貤應寧力剗宿弊有無賴子挾勢撓抗索治之<lb/>
㡬斃杖下太安人聞之愀然曰法固當爾顧人命亦至<lb/>
重爾父嘗言刑曹務平恕竟爾忘之耶應寧之文行一<lb/>
時樹立卓卓雖出父訓亦太安人教也初同知公病革<lb/>
念不能歸雲南巴陵僅係空籍而劉安人女適鎮江胡<lb/>
<pb n="KR4e0120_WYG_049-16a"/>
宗允擬卜居鄰未果太安人實命應寧𦵏於鎮江丹徒<lb/>
大山支之原始吕縣籍兹以九月六日啟竁而祔又嘗<lb/>
念應寧壯未有子命以雲南族兄續次子紹芳告公祠<lb/>
堂為冢嗣此二事皆功於楊氏故特誌之銘曰孤城岌<lb/>
岌桴鼔親執我從夫者以死殉急翼翼重闈命服有儀<lb/>
非子斯才孰我克馳我相夫勤誨子以慈而饗厥終孰<lb/>
謂弗宜其饗㡬何勤則多有我亷其取以遺我後九原<lb/>
有知不我心負孰能我銘吾子之友<lb/>
<pb n="KR4e0120_WYG_049-16b"/>
　　　眀故廣西布政司副理問致仕葉公墓誌銘<lb/>
呉江地多水坎不能𦵏者必築甃石冢於其上其工累<lb/>
數千百計㓙事既不豫事多至倉猝不克固以為常患<lb/>
味蓴葉公既老自營圖夀蔵曰吾得從司空圖㳺足矣<lb/>
乃相吉壤於殿宇圍之原方事封築未竟而卒其子紳<lb/>
益築之踰年而後舉成先志也公諱芳字子春世居呉<lb/>
江之汾湖湖多蓴亢姓所嗜故以為號會大父仲賔九<lb/>
江府倉大使父蕙母鄭氏公性篤而敏善記誦尤工屬<lb/>
<pb n="KR4e0120_WYG_049-17a"/>
對習詩經舉子業為縣學生御史彭公朂孫公鼎督學<lb/>
政每試必置優等試鄉闈屢科不利以年當貢同學有<lb/>
徐文玉者母年老遂讓之又二年乃貢禮部入國監以<lb/>
例歸寧時怙恃既失與其配居刻屬為業又十有五年<lb/>
授廣西布政司副理問志存公恕賀縣卒四人樵於谷<lb/>
皆坐滛罪久不决公疑之廉得實止罪其二二人獲免<lb/>
時稱為明當川民林姓者以荒歳轉徙其田為富民所<lb/>
業比歸不克復他官言田乆無主非富民存之亦為他<lb/>
<pb n="KR4e0120_WYG_049-17b"/>
人有矣公獨謂田本林産今其故主在惡得言無乃取<lb/>
其大半歸之富民以白金賂公欲盡得之公叱不聴在<lb/>
官幾九載無公私過藉以老乞歸廵撫都御史朱公英<lb/>
素善器使不輙聴懇乃得釋居家敎禮義雖底富盛二<lb/>
子皆登科籍恒欿然不以驕人鄰有為不孝者呼而切<lb/>
戒之卒自感化鄉人稱之公年七十有六生某卒某卜<lb/>
葬某子四紳其長舉於丁未進士為户科給事中有名<lb/>
孫七公夙勤子教念嘗詘於科目欲償取於後及見其<lb/>
<pb n="KR4e0120_WYG_049-18a"/>
子之成曰吾不憾矣今天子即阼紳奉使南服期得歸<lb/>
覲弗及歛例復命於朝乃返襄事因奉狀請予銘且自<lb/>
述其𦵏地始末如此給事中例有封勅必滿三載始得<lb/>
拜姑銘此以俟諸他日銘曰汾湖葉公古逹者年未髦<lb/>
期廵於野後十年餘葬兹土身所自營非手假生怡死<lb/>
安此其所生有令名沒不腐樵牧之輩安敢侮<lb/>
　　　明故南京工部尚書劉公墓誌銘<lb/>
公姓劉氏諱宣字紹和一字應召其先世家南昌有諱<lb/>
<pb n="KR4e0120_WYG_049-18b"/>
君造者住南昌為吉州推官始畱居安福祖諱尚勤考<lb/>
諱祖昭俱贈太常寺卿公八歳而孤長値家難力就學<lb/>
受春秋於禮部侍郎李公紹正統丁卯春父戍盧龍徒<lb/>
歩至京師冬無纊手足皸裂忽凍死道上有老嫗飲以<lb/>
羮始甦夏常中暍有逓夫以熱土覆臍摘園𤓰食之乃<lb/>
復進己巳北使假貢獻圖窺伺公上疏言不可信宜豫<lb/>
為備後六師失利公從武官守天津宻賛戎事或誘之<lb/>
逃或畱妻以女皆弗聴事定乃反景泰庚午例得校藝<lb/>
<pb n="KR4e0120_WYG_049-19a"/>
京闈廵撫都御史鄒公來學竒公才曰子必為解元聞<lb/>
者皆笑比試果一登第一名頓起辛未會試第九舉第<lb/>
二甲進士簡入翰林為庶吉士壬申授編修癸酉代祀<lb/>
北鎮丙子修寰宇通志成遷修撰天順戊寅歸省母彭<lb/>
淑人迎養於官庚辰同考會試壬午典京闈鄉試人服<lb/>
其公甲申憲宗即祚命充經筵講官丁亥九載秩滿擢<lb/>
春坊右諭徳尋以英宗實録成遷右庶子庚寅擢南京<lb/>
太常寺少卿上疏請増置太廟寳座更造進鮮服定樂<lb/>
<pb n="KR4e0120_WYG_049-19b"/>
舞生名數圖畫功臣諸廟數事多見采納丙申丁母憂<lb/>
己亥還任壬寅進本寺卿兼掌國子監事修正條教䘏<lb/>
病賻死士類咸悦服琉球國遣子弟就學公據例請給<lb/>
薪米衣服撫之加厚學者奉束脩金公辭弗受丙午召<lb/>
入為吏部右侍郎學者復申前請事聞命公受之公在<lb/>
吏部每留意人才政務畢舉丁未旱代祀北岳北鎮祀<lb/>
畢而雨𢎞治戊申今上皇帝特進左侍郎庚戌進南京<lb/>
工部尚書剗姦弊稽出納償官逋數千而羡倍之辛亥<lb/>
<pb n="KR4e0120_WYG_049-20a"/>
某月卒夀六十七公事母孝待寡嫂以禮鞠女兄有恩<lb/>
性耿直好折人過人亦以此重之尤熟本朝典故能歴<lb/>
數公侯世系成化初禮議慶成宴坐尚書姚公䕫詢公<lb/>
公歴舉舊制某官坐某所姚據以上奏行之至今為文<lb/>
務理勝所著有冲澹集蔵於家配王氏累封淑人子三<lb/>
長秉常以公廕為國子生次某某某月日𦵏上遣官治<lb/>
𦵏弔且賜祭云東陽公京闈所舉士也故秉常來乞銘<lb/>
東陽其忍銘公亦何敢不銘銘曰六卿分職兩曹並舉<lb/>
<pb n="KR4e0120_WYG_049-20b"/>
公居南曹實掌邦土天子曰咨作我肱股乃身在外心<lb/>
實予輔諸吏奉法羣工信度天子曰都是咸在汝公在<lb/>
吏曹為衡為權公在大學有身有言文為國華公在詞<lb/>
垣由終遡初亦㒺不賢天之培之以嵗以年國有耆舊<lb/>
若龜筮然胡生之艱而弗其延我叙公行揚幽賁𤣥誥<lb/>
命有章諭祭有文君恩在兹過者式焉<lb/>
　<lb/>
　懐麓堂集巻四十九<lb/>
</p>
<p>
</p>
  </div>
<div>
<head>懷麓堂集巻五十</head> <lb/>
    <p>
<pb n="KR4e0120_WYG_050-1a"/>
欽定四庫全書<lb/>
　懷麓堂集巻五十<lb/>
　　　　　　　　　　　　眀　李東陽　撰<lb/>
　文稿三十<lb/>
　　誌銘<lb/>
　　　明故朝列大夫雲南布政司叅議吕公墓誌銘<lb/>
公姓吕氏諱昇字明逺世為襄陽人祖諱義永樂初累<lb/>
功擢徽州衛副千户贈眀威將軍錦衣衛指揮僉事祖<lb/>
<pb n="KR4e0120_WYG_050-1b"/>
妣孫贈恭人考諱貴嗣千户有寵英宗朝起擢錦衣衛<lb/>
指揮僉事後調貴州平越衛以功遷指揮同知階懷逺<lb/>
将軍懐逺公四子公年最長㓜嗜學逰京庠從禮部侍<lb/>
郎刑簡翰林編修劉公昇受易學舉順天壬午鄉貢連<lb/>
得甲申進士第觀政吏部成化丙戌受户部主事有勤<lb/>
慎聲庚寅疏乞省懐逺公於平越間嵗乃反壬辰懐逺<lb/>
公卒率諸弟往歸其喪服闋遷員外郎丁酉運舟不時<lb/>
至命公往督官士奉令罔敢後己亥遷郎中㑹朝廷用<lb/>
<pb n="KR4e0120_WYG_050-2a"/>
師建州出督運餉餉不告乏辛丑竟典王府册封副使<lb/>
癸卯擢雲南布政司左㕘議至則躬親郡縣察隱除弊<lb/>
有武官怙勢殺人執法者欲貰之公曰死者何辜竟抵<lb/>
法民翕然稱快蒲蠻亂奉檄宣恩徳皆帖服不敢肆公<lb/>
巡不擇地衝冒瘴毒因獲疾瀕殆乃起丙午入賀聖節<lb/>
事竣遂乞致仕𢎞治戊申十二月四日疾作遽卒年五<lb/>
十七嫡母王封恭人生母李及配楊以公貴累封宜人<lb/>
子二某年日塟嗚呼余與公同庠同舉鄉貢及進士凡<lb/>
<pb n="KR4e0120_WYG_050-2b"/>
三十年聞政譽藉甚顧於詩未甚悉也比卧病公擕五<lb/>
言數首過予使訂可否余見其帖有法度及詢之則曰<lb/>
吾業此二十年誦唐詩千首每袖置一巻有遺忘輙取<lb/>
繹之今尚能誦焉所作五七言亦無慮千首然未始示<lb/>
人聞子論甚强余意後數日當盡擕以來過期不至忽<lb/>
報云死矣因取所留稿閲之惨然以悲又數日公弟錦<lb/>
衣千户昻奉同年通政曾公克明狀以銘請予因以語<lb/>
昻俾輯遺稿俟異時次而傳之而先畀以銘銘曰生不<lb/>
<pb n="KR4e0120_WYG_050-3a"/>
溺貴當力學以成旋棄其羸以保此令名胡取之囏而<lb/>
而委之也輕乃以其餘自託於詩欲以是鳴志弗竟而<lb/>
止實傷我情有欲知公不於其詩其考我銘<lb/>
　　　明故監察御史張君墓誌銘<lb/>
監察御史張君世用按福建時得疾還京師屢輟屢作<lb/>
猶力疾出治事今年春益劇乃具疏乞歸事下吏部未<lb/>
覆而君卒成化乙巳閏四月二十九日也年四十有九<lb/>
君屬纊時謂其子立曰吾親年七十吾不及終養以死<lb/>
<pb n="KR4e0120_WYG_050-3b"/>
死不恨獨歉此耳又謂其中表弟尚寶卿仲君惟馨屬<lb/>
所以識其塟者盖謂予予往弔君聞遺言而哀之翌日<lb/>
奉君同年中書舍人楊君應寧狀來請銘余以維馨故<lb/>
識君久且得應寧状可據信銘不得辭君姓張氏諱稷<lb/>
字世用世為揚之寶應人曾祖諱谷成祖仲仁父彦明<lb/>
封太常寺博士母鄭氏封孺人君少有器識弱冠為縣<lb/>
學生頴脱儕類御史見其文驚曰是當為塲屋魁比試<lb/>
有司屢弗利成化戊子始舉鄉貢壬辰登進士第觀政<lb/>
<pb n="KR4e0120_WYG_050-4a"/>
户部嘗預收京儲給河南潼關諸軍賞皆有能聲授太<lb/>
常博士凡值郊祀廟饗左右執事閑禮度有白金文綺<lb/>
之賜居數年被簡為四川道御史監光禄寺出納明慎<lb/>
及按福建樹風采嚴號令鋤强植弱敏於聴訟剖判曲<lb/>
直然未嘗恃以為能每録重辟必勤服念所全活者甚<lb/>
衆有藩閫武臣怙勢為民病君列其罪奏疏之名益彰<lb/>
尤重文敎以作人厲俗為事間又訪先賢遺跡興廢補<lb/>
敝存問其子若孫或弔古感物輙形歌詠亦不以妨政<lb/>
<pb n="KR4e0120_WYG_050-4b"/>
務及受代簿牘無留者時官數多冗至有冒名匿罪以<lb/>
干禄澤君率同官極論之詔黜其尤者若干人君後别<lb/>
有擬奏而病已作竟不果上云君闓爽明達博交汎愛<lb/>
而臧否自别有不當意輙見辭色旋亦消釋不復着胸<lb/>
臆間憫窮赴急義氣所激視財利若土苴在官十餘年<lb/>
不問生業未嘗増寸土一屋服器儉樸蕭然如諸生時<lb/>
君當經術授徒京師有顯者為詩文清拔有思致至於<lb/>
辨别體裁評隲髙下尤介介不茍君子以為知言所著<lb/>
<pb n="KR4e0120_WYG_050-5a"/>
有竹西稿若干巻娶許氏户部檢校文誠之女封孺人<lb/>
一子某月某日塟某山之原銘曰入其堂其氣奮以揚<lb/>
接其人其論激以昻忽弗振而死能無傷乎<lb/>
　　　封承徳郎刑部主事譚公墓誌銘<lb/>
封刑部主事上海譚公自作夀藏於黄龍浦之西原又<lb/>
自制棺椁衾襚凡後事皆備㑹其子員外郎韶歸自官<lb/>
公日引至其地左右指曰墓穴當主何山墓門當何鄉<lb/>
地當置何樹池畜何魚田所宜種者何榖園所藝者何<lb/>
<pb n="KR4e0120_WYG_050-5b"/>
物詔唯唯退而泣曰噫此殆以後事屬我也還朝而訃<lb/>
及公諱甫字廷禮世居上海鶴沙里年十六失怙出贅<lb/>
朱氏數嵗乃歸養肄禮經舉子業志逰庠校不果府強<lb/>
辟為從事非其好也乃以經學授厥子曰必為我成之<lb/>
間家居置塾為鄉子弟師多所器就及謁選丞居野裁<lb/>
剸綜合見稱為才以外艱返載修塾敎并繼母弟侃諤<lb/>
皆誨使成業焉納婦置産居之兄章裕死遺孤訓誨若<lb/>
已出潘氏妹勞無子迓歸養之改丞陽信専督馬馬政<lb/>
<pb n="KR4e0120_WYG_050-6a"/>
簡裕不為力坐謗辭官詔舉鄉貢禮部試連得㨗公曰<lb/>
吾不歸治家俾詔或内顧遷業豈至是哉于是益屏世<lb/>
營厭耳喧襍居浦西别墅築周垣鑿方池搆屋數楹環<lb/>
蒔花竹日吟諷㳺衍以此自老及聞詔拜官昭以四戒<lb/>
謂急失情緩則留獄刻則妨平恕多疑則長奸偽因韻<lb/>
為詩使誦之詔子魁兒早夭公貽書曰非我不徳則汝<lb/>
失刑是致不可不省詔勘獄髙郵時法禁殊肅公又示<lb/>
以詩贈王事至重母得枉道歸歸必請又一年乃用詔<lb/>
<pb n="KR4e0120_WYG_050-6b"/>
例以省覲歸三晦朔亟趣使行然中實不釋疾且作詔<lb/>
遷今秩公力疾手書致戒葢自是不復至矣或者謂公<lb/>
曠達遺世樂不諱死此世所不易或曰久於命殆安之<lb/>
爾彼戒子者意懇懇不釋斃然後已此豈遺世者哉君<lb/>
子曰後説葢知公者公曾祖伯玉祖文政者克閨配某<lb/>
氏子二詔其長也次子誥舉懐才未仕孫男女各二皆<lb/>
㓜公年六十有二某日塟詔之舉於鄉予得其文魁選<lb/>
間及在官㢘慎精法律以公命奉姑養於官即所稱潘<lb/>
<pb n="KR4e0120_WYG_050-7a"/>
氏妹者也詔以刑部郎中陳君一䕫状請銘一䕫公鄉<lb/>
人有世好言葢可據故為銘銘曰名弗身遂於子則取<lb/>
之公不曰矜曰我國有之生距有窮意邇斯止公不外<lb/>
慕曰此足以死死有遺憂其憂在國曰吾子有職於我<lb/>
是塞彼官弗忒以耀於潜徳<lb/>
　　　封太孺人楊母熊氏墓誌銘<lb/>
楊太孺人熊氏卒於新都其子行人司正春奔喪歸旣<lb/>
闢地卜日具塟其孫翰林侍講廷和請予銘按楊氏之<lb/>
<pb n="KR4e0120_WYG_050-7b"/>
先本楚人元末徙新都春之曾祖諱賢贅於李祖諱夀<lb/>
山考贈行人司正公諱玫皆冒李姓公三娶始郭繼楊<lb/>
太孺人以同邑望族實再繼焉時楊氏中落公為縣學<lb/>
生有前室二子逺政太孺人撫若已出及公膺貢入國<lb/>
學留居故廬手自織辟畜雞豚易錢谷為朝夕費裁取<lb/>
自給餘悉致京師為旅資公授永州吏目太孺人從嵗<lb/>
所得禄奉務節縮一錢不妄費公卒於官逺改亦相繼<lb/>
夭死春及二季皆㓜未堪事太孺人蓬首垢面負遺骼<lb/>
<pb n="KR4e0120_WYG_050-8a"/>
挈兩寡婦以歸值貴州苗作亂道甚梗晨夜間行出入<lb/>
營壘觸冒瘴癘雖造次頃刻區别臧獲咸有分限每經<lb/>
一堡必號曰天乎未亡人經某堡矣經一嶺必曰經某<lb/>
嶺矣以至城郭津渡皆然既抵家治塟家復貧如未仕<lb/>
時脱所被簮珥遣春就學始令復楊姓曰汝父治命也<lb/>
目嘗失明成化辛丑春舉進士疏乞歸省太孺人喜乃<lb/>
復明居數年趣春就任曰我尙健猶幸及汝之封也春<lb/>
拜行人司正以𢎞治辛亥滿三載吏部上最績獲賜勅<lb/>
<pb n="KR4e0120_WYG_050-8b"/>
命贈官如其官太孺人始受封乃具冠帔拜祠堂曰未<lb/>
亡人有以見君地下矣某月日卒夀八十有三某月日<lb/>
塟於某山之原在公墓右數武許子五孫十廷和某某<lb/>
曾孫五銘必有狀司正君既歸追憶懿行懼外之人無<lb/>
能知勉自為状其辭哀而理廷和年十二舉鄉貢其舉<lb/>
進士實先司正君今在講筵史局卓然有聞焉予嘗叙<lb/>
貞夀堂詩以徴太孺人之敎與澤然所叙事差簡茲叙<lb/>
為銘作乃書之加詳若公行尚多以銘為太孺人作故<lb/>
<pb n="KR4e0120_WYG_050-9a"/>
不及且與詩叙互見云銘曰有沃斯原我樹我封夫君<lb/>
所安我不圗存後四十年而窆於鄰異壙同垣疇其保<lb/>
之以遺我子孫<lb/>
　　　明故中憲大夫浙江處州府知府郭君廷臣墓<lb/>
　　　誌銘<lb/>
予聞浙藩張布政稱良有司得知處州府郭君廷臣及<lb/>
彭刑部南巡最君績移檄奬厲處人相與建生祠奉之<lb/>
未㡬君卒其子鄉貢士郛方以憂居肥郵馳省君至杭<lb/>
<pb n="KR4e0120_WYG_050-9b"/>
得訃奔至處處人曰我侯之子也相嚮而哭郭既返君<lb/>
喪道鎮江奉楊按察應寧状上京師請予銘葢其母之<lb/>
塟余實銘之矣郭君舉成化己丑進士官户部為主事<lb/>
督收京儲㑹計精當尋督天津諸衛及汗石諸塲財賦<lb/>
宿弊盡空屬吏以金餽斥弗納遷員外郎督儲臨清見<lb/>
伐桑棗貨食者畀之米且諭之曰植物不易貨且盡當<lb/>
復何貨民感悟遂不復伐㑹有議開邉者願君督餉辭<lb/>
不獲比出境不遇賊而還進郎中有宗室訟民田久不<lb/>
<pb n="KR4e0120_WYG_050-10a"/>
决君往勘實歸奏稱㫖因疏所見數事於朝及知處州<lb/>
守久闕倅貳更署吏緣為姦君至嚴防禁籍記條敎事<lb/>
無留案尤精判决人不敢欺處有銀冶民乘利據險為<lb/>
恒患君榜示禍福弗悛者輙捕除之嘗有羣盗乆弗獲<lb/>
君憂而禱之是夜夢衛廪榖溢因㢘得米廣者為盗窟<lb/>
併獲贓證衆以為神麗水民惑後妻逐前室子君重傷<lb/>
子敎反覆開悟俾為父子如初戒民節用禁胥吏勿下<lb/>
鄉井還逋民萬餘口復舊業嵗旱禱雨雨輙應有蟲傷<lb/>
<pb n="KR4e0120_WYG_050-10b"/>
禾稼為文祭之三日而死有瑞蓮嘉禾諸物或以頌君<lb/>
辭焉尤留意學校躬為程課士皆勸學獨嚴御下貪官<lb/>
黷吏皆歛不敢肆恵歸於民民以是思之君少用志敎<lb/>
養弟息舉鄉貢懋恵皆習舉子嘗旅宿比舍有女夜奔<lb/>
拒之不去乃出避之其素所操執固如此豫策民利數<lb/>
十事及為郡次第行之處人輯所立敎條曰為政紀綱<lb/>
曰括蒼規約以傳其所自述有詩文若干巻郭氏本出<lb/>
鹿邑國初曽祖仁美從大兵北行至肥鄉因家焉祖晟<lb/>
<pb n="KR4e0120_WYG_050-11a"/>
龍江衛經厯父謙永年縣丞累封户部員外郎今年八<lb/>
十矣母石氏累贈宜人君生某月日卒於某月日年五<lb/>
十有二娶梁氏累封宜人先卒塟某原己酉某月某日<lb/>
合窆郛其嫡子也側室楚氏有子邦丁氏有遺腹子郛<lb/>
告諸祠堂名之曰邠銘曰世有毁譽或非厥情面背則<lb/>
殊矧惟死生浙有郡侯郭姓忠名涖郡六年而棄其氓<lb/>
氓忘我侯侯我父兄劬孰我佚擾孰我寧泣以送之有<lb/>
淚吞聲侯也何知我情是嬰侯生有祠匪悦與營曷以<lb/>
<pb n="KR4e0120_WYG_050-11b"/>
騐之於侯之門有考績者視我茲銘<lb/>
　　　需菴處士岳公墓誌銘<lb/>
亡妻岳宜人之伯父需菴處士公諱端字元方實為吾<lb/>
外舅䝉泉翁季方之母兄卒且塟公子坪泣曰吾父之<lb/>
銘尚将誰属哉東陽亦抆淚曰吾又奚辭因檢翁所撰<lb/>
述得公世系詢諸戚黨長老及坪所自述又追憶吾妻<lb/>
言得公事行并叙次之岳氏世為順天漷縣人曽祖諱<lb/>
徳甫祖諱思銘考諱興懷逺将軍府軍前衛指揮同知<lb/>
<pb n="KR4e0120_WYG_050-12a"/>
姚太淑人劉氏懷逺公始娶焉繼娶王劉娶於南京宣<lb/>
廟詢公家命舟迎至京師賜第居之懐逺公職秘甚近<lb/>
勩不顧私公孝友識理道少勤幹裕逺逰江湖服養成<lb/>
業翁賴以就學懐逺公從翁為翰林編修嘗具疏論國<lb/>
大事辭甚激公窺見其稿泣且裂曰安所置老母乎及<lb/>
翁入内閣論曺石罪惡得禍戍萬里外私第為世家所<lb/>
奪家盡破公則曰弟職然也未嘗色怨獨奉母日慰悦<lb/>
之終其身迨勢家敗公具自列憲廟命還故第翁出知<lb/>
<pb n="KR4e0120_WYG_050-12b"/>
興化公獨居慨慕及見致政歸方聚處數年而翁卒遺<lb/>
業蕭然幸公老夀家賴以不墜遇王氏所生弟千户詳<lb/>
從弟海皆極友愛育從子培均増室埴垣不異已出培<lb/>
子標再居官及諸孫桂格楨之立羣從中表諸女弟之<lb/>
嫁皆公力也族叔有餉邉者解所衣以贈之劉氏舅病<lb/>
卒買棺治殮乃歸白懐逺公旁近姻黨下至旅寓以貧<lb/>
告為治奩買棺者多不可紀數劉氏從母無子迎居母<lb/>
事三十年竟殮而塟之女適王主事證早寡撫育其女<lb/>
<pb n="KR4e0120_WYG_050-13a"/>
擇貢士任經嫁之於今有孫焉家居不妄費不服紈綺<lb/>
雖老病躬課臧獲或手操箕篲不少倦自制棺椁及諸<lb/>
凡後事曰死命也吾俟其正而已𢎞治丁酉四月三日<lb/>
病忽革匡坐而絶得夀七十九五月某日塟漷之望村<lb/>
先墓配南京陸氏有賢行子坪克家孫梁女孫一人葢<lb/>
自増堂之失我䝉翁遂失嗣續且不夀以没天下共悼<lb/>
惜之公後卒十有八年夀踰二紀有子及孫視翁福祉<lb/>
殆若過之其功在繼續方居顯揚亦畧稱矣然則公之<lb/>
<pb n="KR4e0120_WYG_050-13b"/>
重以翁而亦可以無負也夫銘曰方以類聚習以性成<lb/>
古語則然於公有徴逺則畿甸尊則公卿孰不曰此䝉<lb/>
翁先生之兄也漢有陳氏元季並稱公與䝉翁将無沗<lb/>
厥名有嗣在公來者其承之<lb/>
　　　西莊處士羅君墓誌銘<lb/>
西荘羅公連昌南城人處士也其子玘為翰林編修故<lb/>
大夫士多知公例得封勅不及命以卒鄉之人不敢字<lb/>
公故以號著曰西荘云公諱昌字文程生未晬失恃乳<lb/>
<pb n="KR4e0120_WYG_050-14a"/>
弗給日噉肉數臠得不死竟以是得疾家人易之公考<lb/>
獨曰是将强吾宗顧以疾弗督使學一日公忽自奮從<lb/>
季父大觀學博涉史經地志厯法諸書未始圗畫然恒<lb/>
若以自負者人亦莫能測也正統間賊鄧茂七作亂聲<lb/>
言襲見昌城中人罔有固志公帥衆守西門不脱介胄<lb/>
示以固守力懲弛怠敲抃日不絶麾下士無敢仰視者<lb/>
忽流言将黥鄉兵軍中皆驚公叱曰敢譁者死衆乃定<lb/>
寇亦漸引去皆謝曰活我者羅公也村北芙蓉山傳有<lb/>
<pb n="KR4e0120_WYG_050-14b"/>
金雞神能禍福人趨者踵接公曰寧有是敵以下皆笞<lb/>
而返之竟以無他嘗夜過東麓見灌莽中鬼燐匝地比<lb/>
曉揮百斧赭之遂屋其上今家焉其意氣屹屹不茍為<lb/>
物變類此尤敦内行事父一日不離側祀事久益䖍自<lb/>
撰墓奠親曰此禮非古吾以勸孝也晚居西荘置産増<lb/>
業為逰眺所亭臺竹樹甲旁邑諸墅日與客笑傲其間<lb/>
竟以是終所著有西荘稿家塾稿若干巻娶傅氏子男<lb/>
四綱紀經維紀改名玘以國子生舉京闈第一登進士<lb/>
<pb n="KR4e0120_WYG_050-15a"/>
第拜今官公夀六十九某月某日塟縣之某原按羅氏<lb/>
出侍御史袍袍避危全諷跋扈徙居南城十一傳為曾<lb/>
大父慶逺生䦨谿司税俊傑俊傑生耕隱處士大矩實<lb/>
生公至公子玘乃復顯方其未顯也公謂之曰爾有竒<lb/>
才終必稱吾志比久詘言不為變已而果然玘舉京闈<lb/>
余實校其文故以公塟請予銘其同官陳正之有状銘<lb/>
曰鬱而崛其氣有勃歛其鍔弗剛以缺硎以發亦莫我<lb/>
敢遏固天将成之匪予奪<lb/>
<pb n="KR4e0120_WYG_050-15b"/>
　　　國子生傅君墓誌銘<lb/>
國子生清苑傅君卒於家時其子編修珪方闋母服再<lb/>
入翰林纔數月以冬至節謁陵未入見而訃至将復歸<lb/>
予甚傷之越數日珪奉檢討毛維之状來請銘且曰吾<lb/>
母已得體齋傅先生銘吾父時以為慰茲吾父不遇以<lb/>
殁先生倘予之銘是慰吾父地下葢珪之舉於鄉予暨<lb/>
體齋典試事故其言云然余安可辭也哉按傅氏本清<lb/>
苑舊族族最大鄉稱所居地曰傅家荘曾祖諱士成祖<lb/>
<pb n="KR4e0120_WYG_050-16a"/>
諱貴皆弗仕考諱信為嵩縣主簿有去思於民君諱泰<lb/>
字顯雅弱冠逰保定府學為生通詩經學成同業皆推<lb/>
孫稱後進遂屈為子弟執經問疑義者相繼君敎法嚴<lb/>
整凡及門經指授多稱為才君自負甚偉始謂科第可<lb/>
立取也試京闈連失利失利者類以藉口曰君道科目<lb/>
果足恃哉成化己亥膺府貢士上禮部陞國子生又卒<lb/>
業厯營繕司事名齒銓籍次未及問乞歸假君曰我非<lb/>
不欲仕仕亦有命安能役志於物以累吾志乃自號抑<lb/>
<pb n="KR4e0120_WYG_050-16b"/>
荘㪚人放情田野日與鄉人狎多蓄酒待客客至則詠<lb/>
觴為樂有措者亦忻然赴之性坦亮不喜談人過或犯<lb/>
之笑不與辨人以故樂親之知君者謂雖自放然所負<lb/>
故在終必自見且其子珪已得進士官侍從即不就仕<lb/>
亦嘗荷有錫命是其進退優裕無弗可者而君遽以疾<lb/>
卒得年五十有六而已君喜為詩稿成亦輙棄去不復<lb/>
自惜每以敎珪不獨於經學為然珪志業専確将大有<lb/>
就而君不及見然他日考試業者寧不曰無是父無是<lb/>
<pb n="KR4e0120_WYG_050-17a"/>
子如楊子所云者亦可以無憾哉君配劉氏有内行其<lb/>
卒也以𢎞治庚戌塟府城南祖塋君卒以某月日明年<lb/>
某月某日啟壙而窆以劉氏祔焉子五珪乃其長孫如<lb/>
子之數女孫加女之一皆在室銘之曰士有力學奮為<lb/>
仕徒有車既膏中阨於塗塗亦孔夷衆所共趨我行獨<lb/>
起咎豈在車為疾者驅我車弗如有命我者孰疾孰徐<lb/>
我悉聴之弗能覬覦我力弗窮而委其餘朂我繼軌慎<lb/>
哉厥初<lb/>
<pb n="KR4e0120_WYG_050-17b"/>
　　　先叔父前金吾左衛百户李公墓誌銘<lb/>
我叔父府君病間東陽之問曰有憂乎曰汝在予何憂<lb/>
有遺言乎曰汝在予何言嗚呼東陽孱愚賴我叔父以<lb/>
有今日自吾父學士府君之喪實父事焉叔父老而無<lb/>
子我其敢弗力凡塟事悉稱吾父顧名秩未著不敢以<lb/>
銘誌為達者累謹茹哀輟哭叙其事以藏嗚呼吾李氏<lb/>
世出茶陵洪武初吾曽祖繼二府君籍義兵厯濟南衛<lb/>
改燕山左䕶衛吾祖允三府君在永樂初與靖難功授<lb/>
<pb n="KR4e0120_WYG_050-18a"/>
小旗改金吾左衛尋入内局督工作正統間遘疾當代<lb/>
吾父欲棄學從事叔父年十六請行遂以書數受任器<lb/>
仗名籍奏牒辭式心計手録雖宿吏老掾皆自以為不<lb/>
及然悉力勤事戴星觸霧或逺涉江漢未嘗告勩成化<lb/>
初以上洪恩擢所鎮撫久之遷百户𢎞治初例罷官而<lb/>
冠服供事終其身内領家政一不煩吾父躬所營置必<lb/>
以供俯仰費及東陽所得禄俸並聴出納勺粟寸帛兩<lb/>
無嫌猜四十年餘凡三徙七婚九表賔祭餽贈禮至無<lb/>
<pb n="KR4e0120_WYG_050-18b"/>
筭經制區析舉無遺憾其有勞於家又如此尤篤孝吾<lb/>
祖寝疾久扶掖甚至吾祖母陳宜人疾苦癱與吾父截<lb/>
葦筒吸之每談遺舊事至老猶相對泣下事吾母劉宜<lb/>
人及今母麻宜人荘不費禮張氏姑貧益甚養其夫子<lb/>
孫三世凡婚嫁視財利如土苴親黨中待以舉火者往<lb/>
往有之然實無厚積當其揮金赴急雖夜㸑不給弗顧<lb/>
也是亦可謂難已初娶唐氏秀朗有内幹久不嗣内焦<lb/>
馬史三氏每得子輙不育長女唐出者嫁儀真衛指揮<lb/>
<pb n="KR4e0120_WYG_050-19a"/>
同知張珏次出焦氏者嫁龍驤右衛副千户王清皆蚤<lb/>
卒又次嫁府軍右衛副千户張雄又嫁馬氏孤女於燕<lb/>
山左衛百户喬峻叔父生宣徳丙午五月二十五日沒<lb/>
𢎞治甲寅三月二十一日夀六十九嵗視吾父猶不及<lb/>
一焉痛哉吾世墓自曾祖而下塟於城西畏吾村凡冡<lb/>
八唐叔母實在穆次四月二十六日東陽帥弟東溟男<lb/>
兆先軰治塟事墓去吾父所塟地三里而近東陽質居<lb/>
禮家謂宜合塟從祖不敢屈祔新城獨念吾父叔兄弟<lb/>
<pb n="KR4e0120_WYG_050-19b"/>
之愛未始違朝夕而窀穸稍逺於情終不安嗚呼痛哉<lb/>
叔父諱澤字行潤不敢諱者為來世計也<lb/>
　　　兒兆同埋銘<lb/>
兒兆同者予第二子太子太傅成國公朱公之外孫也<lb/>
生僅十嵗而殤悲夫兒生於成化丙午予隱几東閣夢<lb/>
人抱送一男心訝曰安得至此六月九日以生辰避客<lb/>
入直乃於舊所夢處得先學士公報始悟曰顧不至此<lb/>
乎予謂其同物且有竒兆也遂名之兆同云兒骨相竒<lb/>
<pb n="KR4e0120_WYG_050-20a"/>
聳目炯炯射人機頴驚脱五嵗能作屬對語敎之即應<lb/>
口成誦口占俚句類協聲韻字雖未素識亦能闇冩累<lb/>
數十筆不少誤至於篆體亦然余懼其洩露太早每為<lb/>
抑遏之然逸不自制則肆為諸幻戯剪刻描畫摶埴装<lb/>
貼龡掣結縛百凡之事心得手應無事倣規而天真爛<lb/>
然超出意象即物計數毫分兩析皆畧合筭法予亦怪<lb/>
之然弗能禁也𢎞治甲寅春兒病頭痛至冬愈劇右臂<lb/>
既萎猶能以左手貼梅花盈樹葢自是始不獲作乙卯<lb/>
<pb n="KR4e0120_WYG_050-20b"/>
二月五日竟死其母嘗曰兒㓜頗肥何漸瘦兒應曰木<lb/>
葉向長則展而不積此何怪又自言吾愛朝景花草竟<lb/>
發禽蟲下上殊愜人意然不可全得午日一照則萎矣<lb/>
嗚呼孰謂斯言為終身之䜟耶兒不擇服食獨自負俠<lb/>
伉不下物間有所愛其母曰乞汝翁兒曰便乞無恥竟<lb/>
弗乞充其志殆無可以容之者其不克少見頭角以死<lb/>
正坐是哉造物者與人往往狎玩侮戯撓其志慮使不<lb/>
得其平不然有物如此曷不自秘惜徒費其技能而又<lb/>
<pb n="KR4e0120_WYG_050-21a"/>
棄之又何益也予既思兒不置謂其有成人之志焉棺<lb/>
殮祭塟不忍殤視稍優其數以慰其有知者吾過矣吾<lb/>
過矣予以母命卜是月十八日帥其叔容之兄兆先塟<lb/>
兒都城西北小西門袝於祖墓之側慟而為之銘銘曰<lb/>
孰夢我以祥孰畀汝以艮而止於斯其生奚為噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
孰知我悲<lb/>
　<lb/>
　<lb/>
<pb n="KR4e0120_WYG_050-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻五十<lb/>
</p>
<p>
</p>
  </div>
<div>
<head>懐麓堂集巻五十一</head> <lb/>
    <p>
<pb n="KR4e0120_WYG_051-1a"/>
欽定四庫全書<lb/>
　懐麓堂集巻五十一<lb/>
　　　　　　　　　　　　明　李東陽　撰<lb/>
　詩後稿一<lb/>
　　古樂府<lb/>
　　　靳克道少卿所藏杜<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>男朝母乳姑二圗請題<lb/>
　　　　其上為賦古樂府二首<lb/>
下帷哭穆伯上堂訓文伯不聞民勞逸先問土肥瘠后<lb/>
<pb n="KR4e0120_WYG_051-1b"/>
可織母可績爾食爾禄我服我力保我家祀成爾徳朝<lb/>
朝朝母得母憐一朝責子令子賢文伯賢穆伯祀敬姜<lb/>
之名名不死靳家此母復此子杜郎作圗如作史<lb/>
　　　　右朝母篇<lb/>
母乳兒兒無齒尚可飴婦乳姑姑無齒亦可餔兒本姑<lb/>
所生一氣通吸呼水有報本獺林有返哺烏人可以不<lb/>
如鳥乎靳姑老生齯朝笋暮復魚千年乳姑意理一事<lb/>
則殊母有兒姑有婦昔見崔山南今聞靳京口<lb/>
<pb n="KR4e0120_WYG_051-2a"/>
　　　　右乳姑曲<lb/>
　　　猫相乳行<lb/>
　　　監察御史四明陸君美之仲兄文亨素友義與<lb/>
　　　君美少相依文亨每同堂而食撫其諸子恩義<lb/>
　　　䔍至而外無間言甞各畜一猫猫各産三子皆<lb/>
　　　銜至堂中乳之每一猫出一猫必為代乳若一<lb/>
　　　無間然者人以為友愛所感君美既貴感其兄<lb/>
　　　之義請記其事於予予非韓昌黎氏無能為說因<lb/>
<pb n="KR4e0120_WYG_051-2b"/>
　　　為樂府作相乳行俾其鄉之人歌之以傳於無窮<lb/>
猫相乳據如許但知母子恩不復我與汝猫相乳世希<lb/>
有但食乳哺甘不知誰是母陸家兄弟本同胞提孩挈<lb/>
稚相為勞和氣感動成薫陶吁嗟乎人生胡不如此猫<lb/>
　　　示用兒效玉川子作<lb/>
夜坐苦不樂作詩示用兒用兒爾何來來自東南陲自<lb/>
言廣西人州縣已忘遺但知姓李氏世業本巫醫家有<lb/>
三頭牛有田可耘耔當年貴州蠻作亂勞王師夜聞狼<lb/>
<pb n="KR4e0120_WYG_051-3a"/>
兵到勢若虎與貔我爺被殺死血肉交淋漓我娘亦被<lb/>
賊存亡未可期官師簡少俊閹割隨俘纍用兒年十三<lb/>
廣顙身尫羸生來左目翳幸免殘膚肌紅船載白粲驛<lb/>
遶來京畿兵曺奏名籍給配在有司臣愚本無功恩與<lb/>
公侯齊用兒亦何物御筆䝉親批彤廷頓首謝髫丱歸<lb/>
提擕煮羮為女食縫帛為女衣役不忍汝勞過不忍汝<lb/>
笞居遣用兒侍行令用兒隨殷勤語子姪慎勿凌虐為<lb/>
丁寧戒僮僕疾病相扶持緬想先皇徳欲報何能追賜<lb/>
<pb n="KR4e0120_WYG_051-3b"/>
生尚必畜况此非豚雞今皇兩僮賜本出思恩夷岑梁<lb/>
年十一吳也二嵗差渠視汝為兄汝可弟視之班行若<lb/>
鴻雁戲弄吹塤箎渠小不足責汝長教所宜用兒爾來<lb/>
前訓女好言詞清晨早必起日暮眠當遲操畚掃㕔堂<lb/>
汲水澆園畦客來俸茶菓客去收書棋有口莫吃酒酒<lb/>
醉死路岐有手莫做賊做賊送頭皮人生無貴賤但問<lb/>
所從誰長為官人奴勝作撞與黎用兒爾誠騃告汝汝<lb/>
不知垂頭睡莫對吾自吟吾詩<lb/>
<pb n="KR4e0120_WYG_051-4a"/>
　　　慈母圖<hi>孟氏</hi>
將上堂聲必揚夫戒雖嚴不如母訓長惟禮有經家有<lb/>
綱惟母所愛情可忘生不逮父義有方君不見斷機之<lb/>
教何其剛<lb/>
　　　孝子圗<lb/>
大兒視母如視父兒罪當笞母當恕小兒視母如視兄<lb/>
徃復轉轉難為情卧層冰得雙鯉兒身雖勞母心喜亦<lb/>
知慈孝同一理惟人有心天有耳君不見大兒官貴為<lb/>
<pb n="KR4e0120_WYG_051-4b"/>
三公小兒𦙍嗣傳江東兩兒為劇戯滿堂坐客皆垂淚<lb/>
　　長短句<lb/>
　　　鐵拄杖行<lb/>
　　　國初廬陵諸老好竒者持鐵拄杖採詩林谷麟<lb/>
　　　原王子譲先生盖其儔也我希<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>府君時以流<lb/>
　　　寓還徃其間子讓諸孫雲南按察副使世賞能<lb/>
　　　道其事因託物寄興以著通家之義云<lb/>
江西水中一枝鐵磨光成精錯成節江頭詞客採詩還<lb/>
<pb n="KR4e0120_WYG_051-5a"/>
拄徧淡雲與山月吾宗遺老詩家流杖藜來自湖南州<lb/>
道逢此物兩叩擊鏗金戞玉聲相酬鐵精化龍入江去<lb/>
回首溪山但烟霧文章逸史見諸孫指㸃當年採詩處<lb/>
杖兮杖兮物雖去矣名猶存青毡豈獨王家門願君節<lb/>
比杖兮心比鐵善保六尺千金身<lb/>
　　　靈夀杖歌<lb/>
吾聞武當之山四萬一千丈半在天根半在上不知三<lb/>
十六宫何處稱絶竒産出靈株非一狀蛟螭蟠拏露頭<lb/>
<pb n="KR4e0120_WYG_051-5b"/>
角熊經樹顛虎山脚根盤節錯相糾纏含風飽雪經炎<lb/>
寒九年洪水之水浸不殺十日之日暴烈何其乾梯懸<lb/>
磴接跬步不可上誰采青璧紅琅玕見之羨者不容口<lb/>
錫以嘉名曰靈夀爪之不入行者有聲金可同堅石同<lb/>
久吾家此物舊所有神與相扶鬼為守自従病足跛<lb/>
曳不得前已覺山林落吾手一病經旬不出門此杖<lb/>
手中嗟猶存下牀欹側立不定此時託子以為命不願<lb/>
四體無㣲疴但願謝病歸山阿左扶右䇿夾以二童子<lb/>
<pb n="KR4e0120_WYG_051-6a"/>
下可涉園徑上可凌坡陁願載萬木截萬杖窮崔隂谷<lb/>
生森羅靈兮夀兮此物倘可致宜遣四海赤子頭雙皤<lb/>
　　　華山圗歌為喬太常寺作<lb/>
嗟哉此山吾不知其幾千丈兮但見巍然屹立乎天中<lb/>
中有三峯聳㧞而直上部位離立西南東諸峯羅列在<lb/>
其下有似老長随兒童縱令立表以識不得筭雖有記<lb/>
里之鼓難為功我聞上古之世開鴻濛沙木盪汨相結<lb/>
融融者為泥滓結者為石為山峯石堅山積理亦爾試<lb/>
<pb n="KR4e0120_WYG_051-6b"/>
看崛㧞斬削别有造化之神工山名五嶽此其一特出<lb/>
似異衡與嵩天門重重隔烟霧鐵鎖緣厓引長路摳衣<lb/>
欲進苦不前十步行時九回顧山腰流泉如瀑布仙掌<lb/>
撑空若承露虎踞龍蟠各有形鸞騫鶴舞紛無數置身<lb/>
中峯頂極目乾坤莾廻互秦闗蜀徼阨塞豈足論遥指<lb/>
扶桑最髙樹噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>自有天地兮即有此山萬物代謝<lb/>
兮山巋然古人今人到者相接踵誰復騁步窮其巔我<lb/>
生好古厭塵俗險絶獨慕昌黎韓昔年南遊復東眺二<lb/>
<pb n="KR4e0120_WYG_051-7a"/>
嶽咫尺不一攀有客西来詫我以大觀歌聲上徹秦雲<lb/>
端畫圖指㸃向空廓已覺天上非人間喬生喬生如此<lb/>
好竒者世不可以多得安得與子遍歴千㠝岏<lb/>
　　　寄題恵山第二泉<lb/>
江神夜泣山林嘯帝遣神工鑿山竅飛流出地聲灑空<lb/>
泉水下與中泠通江邊老弱不知姓手著茶經親鑒定<lb/>
金山之外更無泉坐令匡廬瀑布空髙懸地官侍郎<hi>邵寳</hi>
<hi>國賢</hi>心似水平生品泉如品士<hi>國賢在許州嘗作品士亭</hi>似云江水不<lb/>
<pb n="KR4e0120_WYG_051-7b"/>
同清此山自得青金精<hi>世傳泉以錫故清</hi>尋山浚泉發清㵼元<lb/>
是江南好竒者山髙水絶詩亦竒鳴金噴玉無停時我<lb/>
山曽過泉不酌夣枕崚嶒潄瀺灂我歌泉和兩知音吁<lb/>
乎誰哉更識泉齋心<hi>國賢嘗號泉齋</hi>
　<lb/>
　<lb/>
　<lb/>
　懐麓堂集巻五十一<lb/>
</p>
<p>
</p>
  </div>
<div>
<head>懐麓堂集巻五十二</head> <lb/>
    <p>
<pb n="KR4e0120_WYG_052-1a"/>
欽定四庫全書<lb/>
　懐麓堂集巻五十二<lb/>
　　　　　　　　　　　　　　明　李東陽　撰<lb/>
　詩後稿二<lb/>
　　五言古詩<lb/>
　　　尼山春曉圗<lb/>
濛濛尼山雲忽忽天向曉依㣲逺峯露拖沓層城繞每日山<lb/>
漸髙浮光動林表環看萬家村俯視一飛鳥上公圭裳胄興<lb/>
<pb n="KR4e0120_WYG_052-1b"/>
與巖谷杳丹青得形似指㸃入幽渺囬首岱宗巔誰云衆山小<lb/>
　　　習隠二十首<lb/>
卜築城西廛寒暑十五更西軒闢新圃逺若居荆衡疎<lb/>
林見秋色爽籟聞空庭園蕪緑復遍屐印旋已平習隠<lb/>
漸成癖誰當戀冠纓靜言念疇昔鬢髪白幾莖素忠豈<lb/>
不髙隨時且功名退公得委蛇聊以娛我情<lb/>
　　　又<lb/>
野色澹蕭條城居類林壑閉户掃荒徑秋葉紛欲落園<lb/>
<pb n="KR4e0120_WYG_052-2a"/>
亭雜花晚紅碧相間錯采芳意未遲及此霜露薄陶韋<lb/>
去世逺古調方寂寞撫景非少年悠然念今昨<lb/>
　　　又<lb/>
岸幘斜陽下疎林開逺山新涼灑衣袂爽氣清容顔林<lb/>
端見初月素彩生雲間搴裳步花影欲動悲䦨珊向来<lb/>
竹林逰蹔到已復還寧知一畆内迥若離市闤徃事勿<lb/>
重道兹盟良亦難浮生且為樂及此一日閒<lb/>
　　　又<lb/>
<pb n="KR4e0120_WYG_052-2b"/>
吚啞復吚啞隔墻聞水車車翻水汨汨如在東陵家當軒理<lb/>
嘉樹傍檻移新花一澆潤枯槁再濯無塵沙濟川恐無用學<lb/>
圃良非差房山有南畝海子餘西涯安得謝簪纓悠悠送年華<lb/>
　　　又<lb/>
坐乆羣動息秋蟲亦不鳴開軒向空碧華月來前楹炎<lb/>
歊飈已盡涼氣飄衿纓萬慮逐霧釋虛懐隨白生可與<lb/>
語者誰心口兩無聲古道日荒落浮雲非我情何當脱<lb/>
塵鞅及此筋力輕著書畢嵗月敢為後世名<lb/>
<pb n="KR4e0120_WYG_052-3a"/>
　　　又<lb/>
羣芳應候歇衆鳥知時歸物理固如此消息乘化機林<lb/>
下無一人反遭釋子譏多言亦安用志士決振衣振衣<lb/>
果何時我髪半未絲無為大自恕今是昨已非山林在<lb/>
城市豈必嚴陵磯習隠須及今不習終成違<lb/>
　　　又<lb/>
白日到南陸隂盡陽始生古人重兹候閉闗旅不行登䑓望朝雲<lb/>
窺管占昏星此事久寒落但知物枯榮端居黙無語俯仰獨含情<lb/>
<pb n="KR4e0120_WYG_052-3b"/>
　　　又<lb/>
曉起徧庭白夜来聞雪聲疎林綴冰葉千樹開羣英玲<lb/>
瓏透逺日拍塞阻閒行如登梁園臺對客停飛觥如經<lb/>
山隂道訪友随揚鈴居然城市間此景何従生退公日<lb/>
已暝酒罷還復醒呼童煑雪水坐歌詩脾清慎勿掃我<lb/>
雪留以待書燈燈前少年事老夫難為情<lb/>
　　　又<lb/>
一白雪在地再白雪滿枝三白遍林園跬步天路岐虚<lb/>
<pb n="KR4e0120_WYG_052-4a"/>
明徹九宇萬類無一錙棲鳥半隠見毛羽振始知空齋<lb/>
閉燈火習靜仍深思邊兵與溝瘠焉能免寒饑吾曹肉<lb/>
食人飽煖終安裨今晨尚未隠夙夜将何為<lb/>
　　　又<lb/>
種松盆罌内慮為寒所侵移之南廊下幸得辭幽隂寒<lb/>
多日色淺弱植恐難任再移入我室我室隘復深風沙<lb/>
信飄灑霜雪徒蕭森不隨嵗時改貞哉君子心西簷有<lb/>
薔薇荆棘忽成林曉歌結交行擇友方自今<lb/>
<pb n="KR4e0120_WYG_052-4b"/>
　　　又<lb/>
初陽動浮景嘉木意已榮幽禽失所性入耳皆春聲踏<lb/>
青者何人似與韶華爭吾心豈外慕聊以盡吾心池波<lb/>
欲蕩漾野馬將逰行端居不出户遂我觀物情<lb/>
　　　又<lb/>
人皆賀新嵗我獨翫芳景茫茫堪輿間此意欣自領天<lb/>
機在鳶魚下上方耿耿<lb/>
　　　又<lb/>
<pb n="KR4e0120_WYG_052-5a"/>
崇桃出墻東穠李忽在眼桃李亦何言下有人跡滿借<lb/>
問跡為誰主人雙屐短門無車馬至客去春不管呼酒<lb/>
酹花神花煩為一筦賔主各忘言歸期一何緩<lb/>
　　　又<lb/>
芳園景色動春意囘枯荄旭日半浮空和風自東来幽禽學<lb/>
新弄天籟自相諧㸃也當此時㳺歌沂水涯而我獨何人不<lb/>
樂奚為哉古来樂天意每與憂世偕優悠無已盡及我鬢未衰<lb/>
　　　又<lb/>
<pb n="KR4e0120_WYG_052-5b"/>
南湖春草緑西涯春水多年光日荏苒歸興其如何春歸客未歸<lb/>
㣲官一行窩舊室幾易主逺道生重波未諧卜居願且和滄浪歌<lb/>
　　　又<lb/>
夏日背屋角良久出林杪紅稠緑復暗頓覺炎蒸少長<lb/>
空無停雲遥岫有歸鳥公餘脫冠坐暫謝紅塵擾跡類<lb/>
居深山心同禊清沼多謝褦襶郎長年送昏曉<lb/>
　　　又<lb/>
流連逓踈雨<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>鳴髙樹隨風散長空往復不知處沾衣覺㣲凉<lb/>
<pb n="KR4e0120_WYG_052-6a"/>
欹枕達清曙閒餘惜花意滑憶登山路農事方苦忙傾心且如注<lb/>
　　　又<lb/>
暑雨忽新霽層軒開碧山浮雲避素月夜色明松闗流螢逓隐見<lb/>
宛在深林間掃石坐彈絲天風下鳴環瓊樓正在望佇立難為攀<lb/>
　　　又<lb/>
直廬日何長退食良亦乆斜陽下庭樹暝色稍侵牖棲<lb/>
鴉尚飛翻鳴䖝更清瀏市逺不聞喧樓高但翹首誰云<lb/>
官事劇餘暇且杯酒試探買山貲囊中猶在否寒多怨<lb/>
<pb n="KR4e0120_WYG_052-6b"/>
無衣入夏翻苦熱耕夫困田畆行子愁道暍<lb/>
　　　又<lb/>
亦有窮邊兵被甲如炙鐵如飛無藏林如走不得穴物<lb/>
類且復然人生安用説吾徒幸安居公事有作輟揮竹<lb/>
引虚涼浮𤓰嚼殘雪溪行或林卧若與塵務絶吟長素<lb/>
月生坐乆青烟滅願呌閶闔風西来掃炎孽願為萬間厦<lb/>
意與杜陵别四時有定序寒暑非濫設老我功未成優<lb/>
㳺更時節<lb/>
<pb n="KR4e0120_WYG_052-7a"/>
　　　　送青谿先生之南京吏部四首<lb/>
昔我青雲交登朝半公輔倪君廊廟姿獨立自藻斧鍾<lb/>
鏞在東序法製形貌古扣之聲鏗然鯨海入吞吐蘭苕<lb/>
與翡翠信美安足數緬維有司良拔十思得五如君能幾人吾<lb/>
儕愧參伍南曹固云重瑕亦詎其所願持五色線留為山龍補<lb/>
　　　又<lb/>
故都佳麗地舊里詩書門文僖有家學歴世乃彌敦登堂學<lb/>
士貴踐斗尚書尊簪纓父子繼姓字兒童論文章兩京賦雨<lb/>
<pb n="KR4e0120_WYG_052-7b"/>
露三朝恩君今歴南省禄飬懐晨昏壮哉顯揚志古道諒斯存<lb/>
　　　又<lb/>
與君析經史歴代窮興衰與君論世故指物分妍媸君<lb/>
子固絶識開口無停辭啟我茅塞胸植我蓬生姿中嵗<lb/>
各任事匪徒坐談為君言信實用一一如蓍龜嗟予溢<lb/>
宻勿獻替真随時徒懐朴忠志飽食竟何俾兹辰别良<lb/>
友失我坐右規修途自發軔逸駕疇能追<lb/>
　　　又<lb/>
<pb n="KR4e0120_WYG_052-8a"/>
我昔逰南都山川愛清淑中年有遐慕願此託㣲禄兹<lb/>
謀兩不遂嵗月同轉轂獵心老猶存龜筴安可卜君行<lb/>
果登仙脱屣塵外躅俯仰樊籠間吾身尚羈束登髙一<lb/>
相送為駐千里目<lb/>
　　　𢎞治乙未六月孔廟災送李學士世賢奉詔祭<lb/>
　　　告兼東衍聖公兄弟<lb/>
素王富道徳闕里昭儀型門墻揭日月象設開丹青秩<lb/>
祀宗百代榱題閱千齡明時累修葺彩筆輝晶熒鬱攸從<lb/>
<pb n="KR4e0120_WYG_052-8b"/>
何來歘忽乘髙㝠蒼黄失殿宇迤邐連楹庭冕旒中興<lb/>
像篆刻先朝銘遺文就剥落餘燼隨飄零尤憐手植檜<lb/>
摧折虬龍形兹事昔未有流傳駭觀聽我皇眷東顧宵<lb/>
衣坐明廷儒臣輟講讀天語傳丁寧長路浹旬朔嘉期<lb/>
過秋丁設位想顔色升階慰神靈粢盛備時物薦此明<lb/>
徳馨兩公哭三日據禮遵麟經徃恨憶焦爛新恩濯清<lb/>
泠勞君向公唁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>車駐晨星金絲閟雅樂俎豆存古鉶<lb/>
此物幸不冺瞻依尚模型聖道一逝川晝夜無時停况<lb/>
<pb n="KR4e0120_WYG_052-9a"/>
聞庀工作卜日占堯蓂増髙若為山去災如脱腥君當<lb/>
返嚴命公當謝丹扃從此振文運休風播重溟<lb/>
　　　答楊太常止酒用陶韻<lb/>
止酒固佳事但恐不能止劉伶與婦祝竟落談叢裏賦<lb/>
詩以為警多事柴桑子一止一起之可憤還可喜止終<lb/>
有起時不止何由起痛絶非人情三分亦近理君誠得<lb/>
止法能以人視已徃辱書戒予此意誠厚矣君量本十分<lb/>
顧以三為涘今我當覆杯非誓亦非祀<lb/>
<pb n="KR4e0120_WYG_052-9b"/>
　　　又<lb/>
言小可喻大意得貴知止誰云止酒功不在詩篇裏十<lb/>
年分三戒此義同邵子大醉復何樂㣲醺差可喜譬如<lb/>
井不波中宵暗濤起又如髪不梳累日復一理萬變紛<lb/>
沓來樞機中在已節宣誰使之弛張斯善矣君戒雖有<lb/>
涯皇恩止無涘如聞乾飲詔春宴逢郊祀<lb/>
　　　兒子兆先送妹之闕里以詩戒之<lb/>
汝生不離膝十載懐三河矧兹東魯行道路十倍過新<lb/>
<pb n="KR4e0120_WYG_052-10a"/>
春積雨霽潞渚揚清波嘉占得歸妹吉禮方為羅丁寧<lb/>
送門戒語長意偏多念汝為彼兄綵戲同婆娑趨庭日<lb/>
漸逺奈此晨昏何汝妹已解事彼兄志登科自非骨肉<lb/>
親欲去還蹉跎孔門欲觀海所得在一蠡殊塗要同入<lb/>
仰止心相摩平生我未到遺恨西江羅<hi>徃年氷玉洗馬約同逰孔林不</hi>
<hi>果</hi>聖言汝須記堅白在湼磨慎哉路問辭僮僕勞為訶處<lb/>
身似逃名却饋如操戈衝寒避栗冽歴險防陂陁汝婆<lb/>
正倚門何以慰汝婆男兒事弧矢有淚休滂沱聊將婉<lb/>
<pb n="KR4e0120_WYG_052-10b"/>
戀恩故作慷慨歌<lb/>
　　　畫萱為沈編修夀<lb/>
南國有竒花言栽北堂下亭亭霜雪姿攬之不盈把芳<lb/>
心抱孤直髙致謝穠冶氷懐君子交年華去如㵼地靈<lb/>
得人勝恩露䝉天假寸草識春暉婉戀難遽舎修程山<lb/>
水隔妙意丹青冩晚色駐潘園嘉名託周雅詩成寄遐<lb/>
祝將以娛夀者持此侑家筵餘馨抱杯犖<lb/>
　　　題淵明歸来圗<lb/>
<pb n="KR4e0120_WYG_052-11a"/>
種菊南山下種桑長江濵逍遥脱物類感激皆天真腰<lb/>
折豈為屈所重在辱身居然典午世見此羲皇民髙風<lb/>
迥絶代圗書流千春茂先昧幾決令伯傷邅迍<lb/>
　　　生菜圗<lb/>
涼露被西原羣菲共秋色青松帶㣲黄紫芥間深碧籬<lb/>
𤓰復架豆種種成白黒柔藤受牽挽美實爭采摘餘芳<lb/>
不知名形狀皆可識蜻蜓與蛺蝶婉戀相愛惜大哉造<lb/>
化功誰為分動植丹青亦何事摹冩出雕刻先生嗜淡<lb/>
<pb n="KR4e0120_WYG_052-11b"/>
虀而復玩文墨官同詠苜蓿地異棲枳棘聖徒為學圃<lb/>
物取聊比徳君㸔桃李門盡藉栽培力芹心倘欲獻菜<lb/>
色寧辭責感此罷揮毫幽吟坐終夕<lb/>
　　　牧牛圗<lb/>
偶觀牧牛圗因談牧牛事寒暄毎随時燥濕復擇地渇<lb/>
愛池水清飢憐春草細耕餘暫教閒負重聊免累肱揮<lb/>
還應聲指示如解意馴知道路熟狎與童兒戲抱病亟<lb/>
相醫周官自有制人有愛物仁亦有用物智非無貴賤<lb/>
<pb n="KR4e0120_WYG_052-12a"/>
殊心力兩相濟君看牧民法於此得深譬視彼不牛如<lb/>
令人發長喟安得天壤間各使民物遂<lb/>
　　　癸亥除日落一牙追次韓韻示諸生<lb/>
衰年重調攝食飲藉牙齒齒疎牙亦落此事但何己物<lb/>
象榮乃枯氣機行必止終應讓舌柔幸免為唇恥存者<lb/>
肉還生落者骨先死憶當將落時疾痛任屬己及其既<lb/>
落後如披石堕水石猶在水中地復非水比飄然如著<lb/>
處竟與風花似人生亦花類計此真誤矣昌黎落六七<lb/>
<pb n="KR4e0120_WYG_052-12b"/>
我亦安足紀五十非逺步百歩行可指我牙信已衰我<lb/>
齒健何恃身手將無同齒也聊復爾浮危毎自累頓脱<lb/>
驚相視嵗除甲子窮除舊亦可喜百骸念全歸萬事難<lb/>
具美吾當慎其餘告汝二三子<lb/>
　　　與黄生館<lb/>
黄生東南來䞇我一束書書中多古意實在黄虞初自<lb/>
負信卓犖逢人聊自且得此三嘆息斯言良起予平生<lb/>
江海篇我豈眉山蘇爾祖既逝者而翁亦歸歟巖巖方<lb/>
<pb n="KR4e0120_WYG_052-13a"/>
石師將與泰嶽如愛之莫汝觀鄙吝何當除<lb/>
　　　四職圗<lb/>
靜觀天機間動物各有職或飛可司晨或走可守夕耕<lb/>
或可代力摘或可懾賊有知本天性况乃䝉豢食各存<lb/>
實或喪息事空受直我田但荒草我屋無全壁遲明誤<lb/>
鴈朝外户翻吠客兹當問喘時未罷防邊役憂勞枉夙<lb/>
夜展轉成嘆息畫師極摹象詩義非諷刺寄言富貴家<lb/>
此意須諦識<lb/>
<pb n="KR4e0120_WYG_052-13b"/>
　　　斷機圗<lb/>
兒出歸亦樂兒學成獨難持刀向機杼割愛傷肺肝三<lb/>
遷尚可積一斷寧復完由來尺寸功視此經緯端千年<lb/>
命世才母教永不刋<lb/>
　　　舉案圗<lb/>
歡娯無狎恩暗昧不廢禮平生擇對心持以奉君子幸<lb/>
免傷春啼貧賤安足恥闗雎本㣲物託興王化始壯哉<lb/>
五噫歌髙風播人耳<lb/>
<pb n="KR4e0120_WYG_052-14a"/>
　　　翦髪圗<lb/>
家貧不貰酒緑髪同金龜客來母已歡酒至兒不知愛<lb/>
有切磋益匪徒燕嬉為情知不可再感激在一時清風<lb/>
起貧客好事傳芳辭<lb/>
　　　先府君墓焚新刻手稿感而有述示兆蕃<lb/>
平生讀父書句讀粗可了殘編半零落一一費探討嗟<lb/>
哉手澤存字法有遺稿憶昔當臨時楮墨徹昏曉好古<lb/>
窮鴻茫蒐竒極幽渺學成不用世祗以慰枯稿殷勤披<lb/>
<pb n="KR4e0120_WYG_052-14b"/>
簡勞猶及趨庭早摩挲日幾過倐忽年將老有妙善鐫<lb/>
刻鐵筆隨指爪經時歴冬夏計日通酉卯編成衆所嘆<lb/>
藝絶經應少蓼莪比周人薦芰慙屈到西郊霜露降卜<lb/>
日嚴拜掃祝告致文詞精神藉焚燎悲風回輕烟横淚<lb/>
灑衰草公家有瘝曠塵務多紛擾志養乆莫酬子嗟徳<lb/>
為孝地下誰有知吾兒慧而夭願榻萬事餘装藏富緗<lb/>
縹流傳徧朝野散布盈海嶠書香屬有託夙夜當自保<lb/>
以兹結搆法作室須念考雖無籯金遺世徳以為寳<lb/>
<pb n="KR4e0120_WYG_052-15a"/>
　　　懐竹<lb/>
三年不種竹得竹如得玉十日不見竹一日腸九曲初<lb/>
聞平安報舊葉舒更緑忽聽歡笑聲新笋抽五六兒童<lb/>
亦解事知我性無欲平生愛孤澹不厭食無肉憑將垂<lb/>
老身醫此未盡俗倉皇欲傾倒愁病相縛束昨夜偶夢<lb/>
之清風灑心目呼僮汲泉水日夕勤灌沃吾冠晚當掛<lb/>
吾髪朝已沐為爾一扶笻披襟散炎燠<lb/>
　　　台州三憶詩<lb/>
<pb n="KR4e0120_WYG_052-15b"/>
一憶方石老同時逰曲江再憶逸棠翁同舟泝清湘道<lb/>
義夙相契情懐安可忘三憶定軒公芝蘭與同芳之子<lb/>
得佳䕃詩書披冠裳一朝復棄去謝病歸柴桑遐躅追<lb/>
二謝箕裘繼諸黄因之發深慨島嶼遥清蒼<lb/>
　<lb/>
　<lb/>
　<lb/>
　懐麓堂集巻五十二<lb/>
</p>
<p>
</p>
  </div>
<div>
<head>懐麓堂集巻五十三</head> <lb/>
    <p>
<pb n="KR4e0120_WYG_053-1a"/>
欽定四庫全書<lb/>
　懐麓堂集巻五十三<lb/>
　　　　　　　　　　　　　　明　李東陽　撰<lb/>
　詩後稿三<lb/>
　　七言古詩<lb/>
　　　恭題御書藥方後<lb/>
文華殿頭風日晴御書和墨雲烟生聖皇洒翰動盈案字字盡<lb/>
作蛟龍形瑶箋向日光如拭中有古方三四袠巻冊真従大典<lb/>
<pb n="KR4e0120_WYG_053-1b"/>
傳貽謀逺自文皇出禁廬侍直多名醫班聨拜賜當彤墀嚢中<lb/>
妙得君臣秘紙尾親䝉姓字題承恩捧下黄金闕如掲中天行<lb/>
日月小試人間癘氣消深藏夜半紅光發古来用藥如用人牛<lb/>
溲馬渤皆通神古来醫人如醫國病未察形先察脉我皇一念<lb/>
通炎皇要開夀域歸平康願推萬念及萬物直遣四海同虞唐<lb/>
　　　赤壁圖為衍聖公題<lb/>
磯頭赤壁當天倚下有山根挿江底江風不動江水深<lb/>
曾駕扁舟問蘇子憶昔揮毫對酒時俯視塵寰雙脫屣<lb/>
<pb n="KR4e0120_WYG_053-2a"/>
掀髯一笑萬壑空夜呌蛟鼉泣神鬼江山再到已不識<lb/>
異代興亡知更幾吳强魏走了莫聞萬古乾坤如此水<lb/>
天遣斯人作勝觀賦成却解驚人耳絶代文章不數公<lb/>
諸家圖畫空相似誰將意象入寥廓坐覺天涯來尺咫<lb/>
不信人間有卧遊髙堂素壁波濤起東莊先生好古客<lb/>
謂我作詩如作史三十年前舊品題山髙水落依稀是<lb/>
老去方懐為國憂少時誤作談兵喜卜居未遂頭已白<lb/>
不向東邦定南紀為公後作赤壁歌莫笑風流非賦比<lb/>
<pb n="KR4e0120_WYG_053-2b"/>
　　　成國公家槐樹歌<lb/>
東平王家足喬木中有老槐寒更緑㧞地能穿千丈雲<lb/>
盤空郤䕃三重屋憶昔二王初種時髙門駟馬相追随<lb/>
五朝恩露簮纓重四世威聲艸木知世間植物因人瑞<lb/>
培植根深乃天意向日長留宿鳯巢排霜故作蟠蚪勢<lb/>
舞袖飛花遶北堂屯隂列㦸森成行壁忩雨過看秋霽<lb/>
紗㡌風低坐晚凉古來匠石匪廊廟堂中絲竹應同調<lb/>
馮氏空傳大樹名王公豈待三槐兆木夭老朽舊通家<lb/>
<pb n="KR4e0120_WYG_053-3a"/>
樹猶如此我堪嗟願公人好樹亦好長共河山閲歲華<lb/>
　　　題陶成艸蟲圖效李長吉<lb/>
枝頭野花團小紅碧影間日金玲瓏蜂鬚捲花香入空<lb/>
舞蝶欲去回芳風平原織遍青䝉茸涎蝸篆地鳥跡同<lb/>
獨蜢怒擲如强弓輕葉暗響驚鳴蛩秋蟬翼薄江綃重<lb/>
殘聲悉入虛無中丹青手奪造化工活潑潑地惺鬆鬆<lb/>
世間藻繪難為功江南但識孫艸虫五月五日多纎穠<lb/>
都人競闘芳菲叢慎勿持向東城東<lb/>
<pb n="KR4e0120_WYG_053-3b"/>
　　　韓大沖西成歸樂圖為陳侍郎徳卿題<lb/>
老妻驅騾騾過坂阿㜷騎牛牛力緩丁男負荷前後随<lb/>
長林蒼蒼日將晚山童慣識來時路山下耕田山上住<lb/>
耕時愛濕收愛晴剛道今年好風雨秋塲滿糓衣成霜<lb/>
家雞正肥村酒香窮年勤苦一朝樂愁散兩眉如解縛<lb/>
官租未了仍私逋眼前且復為歡娱古來農事今亦如<lb/>
何人畫此西成圖君不見長安脱粟軍亂呼荆湖米至<lb/>
方市沽此畫此時曾有無<lb/>
<pb n="KR4e0120_WYG_053-4a"/>
　　　風雲際㑹圖為木齋閣老題<lb/>
㑹稽山頭多白雲天風吹作絪緼春須臾變化滿崖谷<lb/>
夐出人間離垢氛倐來忽徃渾難定後逐前驅若相命<lb/>
有色皆成五繡文何心解與千峯競東巖漸隠西巖出<lb/>
緑樹青林互䝉密浦極光浮水市烟天低影漏茅簷日<lb/>
風耶雲耶兩不疑遥空絶島無窮期亦知莊海扶揺地<lb/>
不似陶山持贈時雲飛上天風為翼俯視齊州九烟碧<lb/>
去馬來牛不復論龍從虎嘯方相得畫家畫此興正濃<lb/>
<pb n="KR4e0120_WYG_053-4b"/>
此興不與山林同願公大旱作霖雨長似今年作歲豐<lb/>
　　　王孟端墨竹長巻為孫太常志同題<lb/>
太常丰采清如玉醉倚閒庭吟翠竹試將水墨為傳神<lb/>
貎得此君真靣目疎枝衆葉紛瀟灑雨散風稀聲簌簌<lb/>
恍聞環珮下層霄忽訝旌旗出深谷九龍山下去已逺<lb/>
彭城一𣲖誰當續笑看江南没骨花嬌紅艶紫皆塵俗<lb/>
蔣家三徑今無主零落湘湖纔一幅我王愛竹復愛詩<lb/>
擬畫篔簹賦淇澳夢魂彷彿無處所不是長沙定安陸<lb/>
<pb n="KR4e0120_WYG_053-5a"/>
詩成揮手謝青卿莫道燕歌非郢曲<lb/>
　　　題徐主事廷用所藏畫鶴時徐歸省長沙<lb/>
江沙翠竹揺森爽老鶴當空堕清響萬里金天閶闔風<lb/>
長夜一聲神獨徃濯盡紅塵舊羽衣方知碧落無矰網<lb/>
飛當雪落更身輕舞向月明應技癢岡頭彩鳯湏同調<lb/>
世上凡禽空夢想㧞地錐看一日成沖霄翮是千年飬<lb/>
玉珮疑随子晉笙錦袍合稱王恭氅何人粉墨得此本<lb/>
直為山林助髙賞詩成剛附鶴南飛歸報青田紫芝長<lb/>
<pb n="KR4e0120_WYG_053-5b"/>
　　　石城雪樵圖為李侍郎世賢賦<lb/>
姑蘇城北虞山側石城崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>雪千尺憑髙歴險去復還<lb/>
獨有前村老樵客踈林落葉聞虚響逺徑荒苔斷行跡<lb/>
仄磴危梯幾處通短衣長㡌何人識東華一去三十載<lb/>
身上塵緇無寸白夢想猶疑伐木聲棲臺不礙看山色<lb/>
石田沈翁好事者㸃染吳縑成粉墨老氣横随筆底生<lb/>
神交豈恨天涯隔㑹稽太守多豪興灞水幽人抱詩癖<lb/>
有約重烹學士茶為君細掃松間石<lb/>
<pb n="KR4e0120_WYG_053-6a"/>
　　　與張都憲公實話别長句<lb/>
烏臺豸史巡江淮漕舟百萬東南來吳粳如山積燕市<lb/>
九陌白日紅塵開手題笏記報天子當軒一顧重瞳迴<lb/>
天教今歲足豐稔人道此公經濟才文皇廟算恭㐮績<lb/>
坐遣官軍飽供億年深役重苦不支百孔千瘡誰為塞<lb/>
古稱錯節湏利噐公縱欲辭寧可得蒼顔驚見老風霜<lb/>
手妙忽傳轟霹靂羣猜衆閧了不知但惜兵資與民力<lb/>
城狐潜踪社䑕走胝足頳肩方一息公來意氣凌雲霄<lb/>
<pb n="KR4e0120_WYG_053-6b"/>
公去還聞山嶽揺長烟盪空日照地冠盖滿路随干旄<lb/>
與公臨别話疇昔三十七年魂夢勞公今勲業不自負<lb/>
我獨竊禄慚清朝願期晚節共金石莫使青銅空二毛<lb/>
　　　畫馬二首<lb/>
健馬奔泉如渴虹活馬洛水如逰龍竦身作勢跳原地<lb/>
仰首噴沫生長風倦思滚塵痒磨樹似是馬身逼馬語<lb/>
莫將意態問丹青天機正在忘言處<lb/>
前馬奔騰後馬逐沙苑東來西江曲相遭意氣兩不平<lb/>
<pb n="KR4e0120_WYG_053-7a"/>
踏盡長堤春艸緑奚官一騎髙如山金環玉勒聲珊珊<lb/>
㑹呼羣駿出雲霧同立春風十二欄<lb/>
　　　題劉式所藏山水圖時廷式募兵寧夏還復任<lb/>
　　　巡撫<lb/>
賀蘭西來山作屏黄河東迴水為城層峯入空鳥雀避<lb/>
濁浪捲池魚龍驚平疇沃野不知數圃亦可種田可耕<lb/>
大開閫幄集將士中有十萬屯邉兵中丞昔奉西秦使<lb/>
指㸃山河識形勢風日千年古戰塲冠裳一代今王制<lb/>
<pb n="KR4e0120_WYG_053-7b"/>
逺道闗心夜聼笳髙原駐目春停轡時聞狐豕相出沒<lb/>
别選貔貅為扞衛秪應身自作長城水色山光為增氣<lb/>
繡衣驄馬重遊地蓬矢桑弧少年志他日歸朝檢畫圖<lb/>
為子細説防邉事<lb/>
　　　憶昔行贈黎叅議本端<lb/>
昔年我在文僖門門前多士如雲屯文僖先生子視我<lb/>
我視諸郎猶弟昆登華渉峻豈自致九原再拜先生恩<lb/>
郎君年少各已壯置身共在青宵上過眼星霜四十周<lb/>
<pb n="KR4e0120_WYG_053-8a"/>
大郎出守還歸𦵏二郎忽作雁孤飛别我欲去情依依<lb/>
滇南道路風塵逺楚國經過耆舊稀存亡異轍方同調<lb/>
一家父子皆金緋闗西清白本世徳<hi>黎本楊姓</hi>氷蘗孰謂儒<lb/>
生非題詩贈君聲激烈九月京城滿城雪白玉堂中白<lb/>
雪歌黄金臺上黄花節衡山峯髙湘水冽此時此景真<lb/>
竒絶超都歴塊從今始萬里長途非暫蹶努力功名穹<lb/>
壌間丈夫自古輕離别<lb/>
　　　王孟端竹長巻<lb/>
<pb n="KR4e0120_WYG_053-8b"/>
九龍山翁興豪放手執蜿蜒青竹杖酒酣怒擲江中流<lb/>
化作一龍長數丈一龍躍起一龍随倐忽羣龍駭奔浪<lb/>
穿沙觸石連雲霧頭角森森各相向其間小者稱籜龍<lb/>
鱗甲蜕盡風神同人道此翁善劇戲造化乃在指掌中<lb/>
君不見九龍山翁云何許九龍山上多風雨素壁空堂<lb/>
枝影寒夜半無人作龍語<lb/>
　　　題胡馬圖贈楊都憲應寧<lb/>
國初以來重戎馬分曹置官牧于野平原極目沙艸青<lb/>
<pb n="KR4e0120_WYG_053-9a"/>
中有長槽連大厦二十四監叅差開數百萬匹聫翩來<lb/>
風鬐霧鬛起平地一一盡是凌雲才諸番况復開茶市<lb/>
玉篆金碑作符契官茶價重番馬肥不遣公家有遺利<lb/>
公家利去歸私門地力盡棄天無恩圉人不死死道路<lb/>
縱有馬至空名存去年鐡騎聞聲入我士雖强馬不給<lb/>
破敵摧鋒不要論飛塵絶漠何嗟及聖皇西顧垂宵衣<lb/>
都憲承恩入帝畿由來考取在經濟亦有官兵勞指揮<lb/>
極知君命如山重復道公才似泉湧三千騋牝數非多<lb/>
<pb n="KR4e0120_WYG_053-9b"/>
百萬貔貅氣增勇西番風紀稱師模南郡禮樂歸文儒<lb/>
眼前時事有至急馬政雖一非其祖世間萬事無終極<lb/>
撫巻為我三嘆息他日功成獻馬圖因公更問平胡䇿<lb/>
　　　畫鷹<lb/>
卑枝詰屈髙枝舉小鷹低回大鷹怒殺氣森森動碧寥<lb/>
千山落葉紛無數雲霄意槩風霜姿傲睨六合無雄雌<lb/>
夢迷東海未歸路興在秋原初下時吁嗟乎巢清羽兮<lb/>
元有肉莫遣鵷鸞空側目<lb/>
<pb n="KR4e0120_WYG_053-10a"/>
　　　王徳輝侍郎母壽八十詩時徳輝奉使歸省<lb/>
鑑湖緑水光如黛堂上長睂動光彩侍郎身着錦衣還<lb/>
滿眼物華春不改珠冠翠羽髙玲瓏輕身緩杖何從容<lb/>
北魚南笋味相似越舞燕歌調不同玉堂珍饌黄封酒<lb/>
問娑還憶長安否客至猶懐斷髪心老來閒却和熊手<lb/>
君家瑯琊忠孝門母今有子復有孫願婆髙壽兒亦壽<lb/>
重慶堂前春復春<lb/>
　　　鍾欽禮雲山圖為史都憲天瑞題<lb/>
<pb n="KR4e0120_WYG_053-10b"/>
江南畫史誰耑門㑹稽老鍾清且温圖成長練置急雨<lb/>
彩筆滅盡風神存陽崖隂谷半明翳上有烟雲時吐吞<lb/>
深林蒼鬱石磈磊野火不斷天無痕當時得意每自許<lb/>
傲睨耻受王公尊勾餘拙翁喜墨竹二者異法雖同論<lb/>
謂渠畫格自有𣲖房山之子南宫孫手持此圖自東海<lb/>
海色尚帶扶桑暾千巖秋聲萬壑樹咫尺不辨東西村<lb/>
幽亭野集昔誰子似有賔主無琴樽問之不答若莞爾<lb/>
物外别自成乾坤我生愛山復愛竹對此病目開餘昏<lb/>
<pb n="KR4e0120_WYG_053-11a"/>
君看巖谷最深處好著數箇蒼筤根<lb/>
　　　長安舊第行壽劉檢討瑞母七十其父用行終<lb/>
　　　東山僉事予同年進士也<lb/>
長安舊屋郎官宅四十年前老賔客同年兄嫂稱通家<lb/>
轉頭歡笑成咨嗟東逰齊山西入蜀遥在舊鄉思舊屋<lb/>
承家有子安用多還讀父書登父科千金買屋幾易主<lb/>
為指當時斷機處大倉稻熟官酒香猶是平生氷蘖膓<lb/>
屋長安居酒長醉願婺百年復千歲<lb/>
<pb n="KR4e0120_WYG_053-11b"/>
　　　客有談仲僉事與立賑濟鄉民事聞而義之且<lb/>
　　　嘉其能與立將赴河南韻以為贈客乃費子充<lb/>
　　　賛善也<lb/>
濰陽城中人食人部使北來勞憲臣廣西監司私賑貧<lb/>
問渠元是揚州民身倡義士傾倉囷民吾同胞矧吾親<lb/>
監司拯難不愛身手斡疫氣回陽春前行後随若次鱗<lb/>
但有給與無譏詢彼氓千愁復萬辛喜極不覺號蒼旻<lb/>
患非在寡而在均聖言在耳識已真西江大史來細陳<lb/>
<pb n="KR4e0120_WYG_053-12a"/>
我忽聼之雙睂顰今年監司朝紫宸問之不答但逡巡<lb/>
明朝别我黄河濵我欲往送河無津南軒井法濟鄉鄰<lb/>
意以一髪懸千鈞願子演此為經綸監司發軔當兹辰<lb/>
為渠重賦車轔轔<lb/>
　　　林良聚禽圖為馮御史執之題<lb/>
枝間啅雀聲啁哳江頭浮鴨嘴唼<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>誰教乾鶴報新晴<lb/>
似道山前泥滑滑日暮欲往行人愁亦有山禽雙白頭<lb/>
年芳物性若反覆惟有無情江水流君不見嶺南林郎<lb/>
<pb n="KR4e0120_WYG_053-12b"/>
舊時筆落墨殘縑渺蕭瑟酒蘭風雨罷披圖臺上烏啼<lb/>
月東出<lb/>
　　　題趙子昂射鹿圖<lb/>
髙秋出獵長城下碧眼胡兒騎剗馬弓如月滿箭星流<lb/>
已似千山毛血灑馬前逸兎或可脱山下老麋身欲赭<lb/>
彼貪但為口腹謀不見巴西放麑者吳興王孫燕薊客<lb/>
酒酣興發時潑墨極知紈綺足風流忘却河山限南北<lb/>
噫吁嚱薛郎未掛天山弓披圖仰靣來天風<lb/>
<pb n="KR4e0120_WYG_053-13a"/>
　　　劉學生家藏贈行詩畫<hi>公諱世衡廣陽人</hi>
剡藤四尺花如雪詎向都亭贈離别黄扉閣老坐題詩<lb/>
薇省仙翁去持節氷顔玉骨兩無瑕平生交誼如此花<lb/>
絶勝東閣郎官興不似西胡處士家仙翁老去花猶在<lb/>
奕葉書香長不改時看雨露發根荄肯受塵埃蔽光采<lb/>
故物争傳畫有靈相逢莫道花無情剛羨廣平能作賦<lb/>
乆知光禄喜調羹調羹作賦皆能事解識當年贈時意<lb/>
藻繪休憐五色文瓊瑶不傳千金字玉堂學士仙翁孫<lb/>
<pb n="KR4e0120_WYG_053-13b"/>
百年文獻今猶存要將事業前賢比留與雲仍後代論<lb/>
　　　張主事潜奉使闕里紀之以詩兼柬衍聖公<lb/>
漢家天子臨雍日孔氏雲孫應世出闗西後士東曹郎<lb/>
奉使南來馬行疾長安雪後開新霽炫冕山川豁䝉宻<lb/>
經心道路逺逶迤翹首殿庭髙崒嵂百年盛典聞襃䘏<lb/>
萬古遺經重刪述極知禮樂超唐宋冕十二旒庭八佾<lb/>
平生仰止在宫牆真見升堂還入室杏壇絃誦忽三千<lb/>
童冠舞雩思六七顔祠孟廟皆吾黨近者數弓遥者馹<lb/>
<pb n="KR4e0120_WYG_053-14a"/>
㑹陪圭組導衿裾歸向虗庭拜天秩<lb/>
　　　題衍聖公所藏畫竹因憶闕里南國之勝故篇<lb/>
　　　終及之<lb/>
髙堂四壁歌舞起戞玉鳴金奏清徴摩挲素練往復還<lb/>
似有秋風生爪指古來寫竹如寫神倉卒應接皆天真<lb/>
想當磅礴向空廓已覺意氣超風塵我家舊傍瀟湘住<lb/>
滿地清隂不歸去每聞圖畫即江湖長怪西窓隔烟霧<lb/>
闕里墻東縣令家名園種竹不種花蹊回徑折入䝉翳<lb/>
<pb n="KR4e0120_WYG_053-14b"/>
下有泉水無泥沙長流㶁㶁穿林響短髪蕭蕭助森爽<lb/>
舊路無因縮地看新梢定見參天長孔客南逰興未償<lb/>
此時此景故難忘擬刻琅玕三百字為渠題寄墨君堂<lb/>
　　　夏太常墨竹巻為屠都憲元勲題<lb/>
太常作畫如作書銀鈎鐡畫交扶踈試將醉筆寫秋色<lb/>
便覺紙靣開江湖濃隂匝地雲烟濕黒雨灑空翻墨汁<lb/>
硯池深夜籜龍飛麟角向人皆起立玉堂學士觀揮毫<lb/>
復道人間有鳯毛中書君頭老不秃元是中書畫中竹<lb/>
<pb n="KR4e0120_WYG_053-15a"/>
君不見九龍山人王子猷百年書畫餘風流唐臨宋帖<lb/>
世已少此畫此書今幾秋<lb/>
　　　用山艸亭為王侍郎民望題時王致仕歸<lb/>
華容之南洞庭北明山岧嶤倚天碧峯迴路轉髙復深<lb/>
下有東曹侍郎宅侍郎昔在山中居三間艸屋一牀書<lb/>
門前花樹歲開落簾際烟雲時巻舒扶笻上山石嶻嶭<lb/>
泛舟入湖水空濶醒看庭月挂松梢醉愛江風起蘋末<lb/>
朝走燕齊暮入秦朅來闗塞随風塵丹心用盡髪半白<lb/>
<pb n="KR4e0120_WYG_053-15b"/>
三十八年秋復春亭從别後誰為主山若有情應解語<lb/>
别君年乆望君歸俯仰乾坤同逆旅南山之樂北山勞<lb/>
問君定是何山髙有人新向東山去且共相過醉濁膠<lb/>
　　　題朱元暉雲山圖巻送木齋先生致政同歸<lb/>
謝君家住東山東山頭雲氣長青葱山人善畫者老鍾<lb/>
<hi>名欽禮</hi>横圖三尺懸堂中予為作歌有古風雲山變幻態<lb/>
不同吾家有圖圖更工工部筆法如南宫烟毫雨墨淡<lb/>
復濃山有萬疊雲千重宛若緑水浮芙蓉林深樹宻行<lb/>
<pb n="KR4e0120_WYG_053-16a"/>
無踪有眼不辨柏與松幽泉隠耳鳴琤琮咫尺似覺香<lb/>
爐峯由來畫與書法通外極秀發中藏鋒米般夜半光<lb/>
如虹予心愛之手所封幾年什襲随巾籠公歸别我行<lb/>
匆匆持贈不比華陽翁為公撫巻歌雲龍四方下上將<lb/>
烏從停雲靄靄雨濛濛遥當海徼瞻方蓬仙丹一去如<lb/>
凌空稽山鏡水多兒童復道東山有謝公身為雨露禆<lb/>
天功出岫入岫何從容蒼生之望安可窮吁嗟乎蒼生<lb/>
之望安可窮<lb/>
<pb n="KR4e0120_WYG_053-16b"/>
　　　茅山艸亭為餘姚謝生正作<hi>亭在汝仇湖之上餘姚縣約有五十</hi>
　　　<hi>餘里</hi>
澄湖四靣平如鏡湖上一山如鏡柄小亭孤絶冠山顛<lb/>
影落虛明波不定朝看海色開羣暝夕愛嵐光閃餘映<lb/>
包含萬象入空寥上有鳶飛下魚泳樵徑﨑嶇或可通<lb/>
漁歌欵乃遥相應中有儒生讀古書誅茆伐木披荒磴<lb/>
山擬句曲豈三仙亭比杜陵争一勝誰遣湖來作汝仇<lb/>
莫言墩去非公姓山中無事聊習静席上有珍方待聘<lb/>
<pb n="KR4e0120_WYG_053-17a"/>
溪雲澗月供揮灑春鳥秋花入吟咏烟霄意氣江湖興<lb/>
鐘鼎山林豈天性從此功名奕代傳茅山合與東山稱<lb/>
　　　贈王提學雲鳯<lb/>
我思古初制文字篆籕之餘散分寄漢魏隋唐作者多<lb/>
後來俗學空姿媚昔從小篆得古法降作隸書差自㧞<lb/>
周葅楚芰心自甘持以語人如嚼蠟太常喬卿筆清健<lb/>
後習隸兮先學篆使節新從晉地回名山古廟書題遍<lb/>
柏臺外史蘭亭孫骨力苦硬如松根搜竒索隠極茫昧<lb/>
<pb n="KR4e0120_WYG_053-17b"/>
斷石遺墨何繽紛旁枝並集不遺力㸃畫無釋隸與分<lb/>
分徑不刻中郎石比篆聊同許氏文聲離韻協皆成帙<lb/>
字或孤存或重出自作意匠指良工宛轉銀鈎鐡為筆<lb/>
渠年有十今但一從此蒐羅願終畢平生好古心獨勞<lb/>
更謝羣疑逺相質栢臺西去書滿車我欲留之三嘆嗟<lb/>
書成珍重許寄我先為摩挲老眼花<lb/>
　　　錢塘江潮圖為喬少卿希大作<lb/>
錢塘江頭江倒流中有潮聲號萬牛堆銀如山雪如屋<lb/>
<pb n="KR4e0120_WYG_053-18a"/>
逺見滅沒當空浮千峯將頽樹欲秃海若股栗天吳愁<lb/>
來船歡忻勢自下瞬息千里無滯流去船乘危貴得正<lb/>
力盡一過且復休躋攀分寸偶失手頃刻下飽黿與鰌<lb/>
由來咫尺不自覺逺望不敢凝雙眸客來未到膽已落<lb/>
借問同還見得不何人起笑欲起舞越東老翁搔白頭<lb/>
羣兒招呼或助叫倐忽過耳風颼飀逹士遐觀得竒賞<lb/>
七澤五湖同一漚天道虚疑月盈缺世情妄假人恩仇<lb/>
復將險巧作戲劇鄉里少年誇善泅潮來潮去亦何意<lb/>
<pb n="KR4e0120_WYG_053-18b"/>
人間萬事良悠悠我時渡江不相值空對燕客談杭州<lb/>
壯懐髙興兩莫愁三十五年秋復秋誰將妙思入畫本<lb/>
似與造化争雕鎪酒酣月落不知處夢醒尚作江南逰<lb/>
　　　題楊妃出遊圖<lb/>
沉香亭前春日裏海棠睡足風吹起玉驄䭾醉出華清<lb/>
頭上緑雲嬌不理内人宣索已多時金鑾供奉來何遲<lb/>
有誰並轡復顧笑不是秦姨定虢姨階頭奚官執羫走<lb/>
問渠合似安郎否不然那得近前行祗計籠禽随喫狗<lb/>
<pb n="KR4e0120_WYG_053-19a"/>
君不見馬嵬坡下蛾眉愁可憐白骨埋荒丘栁絲難綰<lb/>
芳魂住應從君王萬里遊<lb/>
　　　題胡山春曉圖<lb/>
湖船着水平無坷蓬上使篙蓬下坐山光四靣錦屏開<lb/>
橋影中天綵虹卧輕鴉繞樹拂千㸃老鶴呌空時一箇<lb/>
宴客遥將綺席随遊人不惜青鞋破江南風物今餘幾<lb/>
看畫題詩兩無那却恐湖山畫不真他年自買扁舟過<lb/>
　　　鷺鷥圖<lb/>
<pb n="KR4e0120_WYG_053-19b"/>
平湖影動波光滿白鷺絲長羽毛短舞風梳雨未騰寒<lb/>
落却蓮衣秋不管引歩昂頭髙復低凌虚欲舉意還遲<lb/>
穿花隔水時隠見花底遊魚知未知崔家池上多秋信<lb/>
碧艸長天迷逺近何似王維畫裏看水田漠漠青無盡<lb/>
　　　鷓鴣圖<lb/>
鷓鴣啼處春江緑日暮凄風吹苦竹相呼相唤不停聲<lb/>
萬恨千愁啼未足有時格磔還鈎輈此聲欲斷無時休<lb/>
風低不渡三江水竹冷先驚八月秋我家舊在湘南住<lb/>
<pb n="KR4e0120_WYG_053-20a"/>
猶記曾聞鷓鴣處不似雲安有杜鵑聲聲道不如歸去<lb/>
　　　懐郴竹為何郎中孟春作<lb/>
郴州形勝天下稀千巖萬壑勞攀躋山髙地峻水清駛<lb/>
此語吾信韓昌黎何郎少年美文藻直似賞識隨標題<lb/>
偶逢燕人作楚語某水某山皆不迷黄岑<hi>山名</hi>山深入雲<lb/>
霧楚越藩籬此門戸五嶺中分隔雨晴諸峯忽變成朝<lb/>
暮蘇仙<hi>山名</hi>恍惚無定所何公<hi>山名</hi>流傳豈其祖有泉如燕<lb/>
<hi>泉名</hi>復如潮<hi>泉/石</hi>與月盈虚社來去編磬<hi>石/磬</hi>懸鐘<hi>石鐘</hi>似有聲<lb/>
<pb n="KR4e0120_WYG_053-20b"/>
竒形怪狀紛無數吾祖昔聞先此州吾家近住茶溪頭<lb/>
扁舟三日不一到空負平生作壯遊<lb/>
　　　紫林書屋<lb/>
一林霜樹明如綺落日餘霞半山紫下有茅齋八九椽<lb/>
書聲忽送秋風起天宇澄清鴻雁髙窓前墜葉時飄蕭<lb/>
秀看丹桂天邉發志比青松雪後凋十年擢第登朝省<lb/>
幾向山林憶鄉井匣裏雙龍試一鳴空中獨鶴聞聲警<lb/>
君不見衡鶴峯頭雲正開洞庭舟上客初回歸時好種<lb/>
<pb n="KR4e0120_WYG_053-21a"/>
琅玕實管領丹山彩鳯來<lb/>
　　　七駿圖<lb/>
誰哉畫此七駿圖風格雖同毛骨殊回頭卧者若有呼<lb/>
行者迤邐求其徒聳身並立兩不語意氣雲霄似相許<lb/>
閒思嗅塵痒磨足進歩欲前仍躑躅君看最後一馬驄<lb/>
雙瞳耀日尾梳風長驅如山屹不動舉首一顧千羣空<lb/>
平原無人青草長隨意西郊自來往一飽能忘雨露恩<lb/>
十年未斷風塵想天閒十二雲錦多空驚嵗月易蹉跎<lb/>
<pb n="KR4e0120_WYG_053-21b"/>
試教一日馳千里月窟崑崙奈爾何<lb/>
　　　漁舟圖<lb/>
空江䬃䬃鳴髙樹落葉随風渡江去晴波淼淼接天遥<lb/>
目斷飛鴻無盡處江村漁翁家在船懸罾結網自年年<lb/>
船頭老婦引篙立篷底嬌兒抱櫓眠舉罾見魚魚尾活<lb/>
滿眼浪花時潑潑烟雲影滅向中流款乃聲來起天末<lb/>
農夫把耒商踏車人生無處非生涯每從勞逸殊好惡<lb/>
江南無如釣漁樂君不見洞庭湖邉青艸多慈恩寺前<lb/>
<pb n="KR4e0120_WYG_053-22a"/>
生白波濯纓濯足兩不遂誰和滄浪孺子歌<lb/>
　　　聚禽圖<lb/>
西塘日落秋波緑兩兩鴛鴦水中浴野鳬似雁忽西東<lb/>
落翠棲紅亂人目鳴鳩愛雨鵲愛晴宿者自宿行者行<lb/>
惟有白鷗忘世事朝來暮去兩無情<lb/>
　　　子昻畫馬巻<lb/>
翰林學士真天人平生書畫皆通神自言少小嗜毫素<lb/>
寸紙遍作雲烟痕老來意態盡物理畫馬欲過曹將軍<lb/>
<pb n="KR4e0120_WYG_053-22b"/>
此圖似出西城種骨法傳竒氣軒聳將身跳地跼不前<lb/>
矯首見人驚欲踊燕家死馬猶堪賣况此風神解飛動<lb/>
在野湏教一顧空登臺未覺千金重崔郎愛畫復好竒<lb/>
向來得此信且疑為樂指㸃是真跡老我聰明非昔時<lb/>
圖窮忽見銀鈎筆忽訝驪珠海中出江南偽本今已多<lb/>
入眼自湏公甲乙世人得者惟見一至寳逢時故難匹<lb/>
從此髙堂展玩頻明窓淨几無長日<lb/>
　　　題夏珪山水圖<lb/>
<pb n="KR4e0120_WYG_053-23a"/>
江天雪暗江雲黒不辨溪南與溪北江風洶洶山木號<lb/>
怪石飛泉怒相射柴門不闗艸堂靜去馬來車兩無跡<lb/>
波濤澒洞川氣昏亦有扁舟逺行客中流無帆撓不進<lb/>
船底差差浪花白欹篷反舵苦不持雨笠風蓑半無力<lb/>
衝寒冐雪者何人咫尺相看不相識疑是山隂訪戴翁<lb/>
山裝水載何匆劇似聞軟語相慰藉豈有幽歡共愁寂<lb/>
問渠此去去何之却恐欲歸歸未得畫師本抱山林癖<lb/>
手製生綃開水墨横揮直掃百態生不獨溪聲與山色<lb/>
<pb n="KR4e0120_WYG_053-23b"/>
君看歳暮江湖裏如潄寒流枕髙石對客披圖酒半醒<lb/>
空堂五月無炎赫<lb/>
　　　太原宋生灝手刻先君字法手稿贈之以詩時<lb/>
　　　生已授廣平通判矣正徳三年十二月三日<lb/>
太原宋生得心畫㸃染毫端付金石寳賢堂<hi>晉府</hi>上古名<lb/>
書一一親曾手翻刻秋闈累舉不一薦三入長安人未<lb/>
識喬卿篆刻初入室數紙西來搨新墨嗟予相字如相<lb/>
馬肯向驪黄辨顔色吾家府君妙楷法晉帖唐書飽探<lb/>
<pb n="KR4e0120_WYG_053-24a"/>
索殘篇斷楮空塵埃生也見之三嘆息摹朱勒石不辭<lb/>
勞細入秋毫大盈尺炎天汗浹衣沾濕晚歳氷霜肉縐<lb/>
折當其腕指所至時意匠心師兩無跡長安俗工不解<lb/>
意僅有形模少風格逢生不早亦非遲猶及儒生頭半<lb/>
白湏知絶代有名家兼為私門存手澤五百楊梅豈待<lb/>
年三千薦法空論直生今作倅當畿府方以文章為吏<lb/>
飾他日編成却寄渠書中定有長相憶<lb/>
　　　寄壽封君楊留耕先生<lb/>
<pb n="KR4e0120_WYG_053-24b"/>
峩眉山頭雲氣濃錦宫城上花枝紅地靈人傑應時出<lb/>
往歳吾識留耕翁一從獻䇿明光殿三世科名眼中見<lb/>
鸚鵡洲前驄馬蹄鳯凰池裏騏麟現一品封髙七袠稀<lb/>
烏紗玉帶明緋衣祗疑天上神仙是若比人間富貴非<lb/>
誰信今人不如古片玉一枝安足數蘇氏竒峯僅有二<lb/>
竇家芳樹纔稱五太史文章秘閣勲少年狀元才出羣<lb/>
眼看是父復是子此語吾傳揚子雲白頭憂國心尤切<lb/>
剛道成平好時節已見西川洗甲兵更依北斗瞻京闕<lb/>
<pb n="KR4e0120_WYG_053-25a"/>
𤣥霜彩筆泥金箋為君興寄西南天願山不童花不老<lb/>
一歳一賦長生篇<lb/>
　　　題雙鳯圖為崔甥<lb/>
梧桐枝上曈曨日共指丹山鳯凰出文采天教五色呈<lb/>
或赤如朱黒如漆族無大小皆稱長聲有雌雄同應律<lb/>
阿閣巢深始飬成虞廷獻瑞期難失池上竒毛信有雛<lb/>
世間凡鳥空成匹極知耳目非常見聊假丹青為幻質<lb/>
㸃染真疑造化功品題合稱詩人筆聖朝有道萬物遂<lb/>
<pb n="KR4e0120_WYG_053-25b"/>
郊有四靈何但一己看國士多羽翼復道郎君好家室<lb/>
為渠拂拭還愛惜飲以玉泉飡竹實㑹湏把酒對新圖<lb/>
坐我髙堂聼鳴瑟<lb/>
　　　東坡煎茶圖<hi>次坡韻</hi>
君不見玉川兩腋清風生又不見黄家竹几車聲鳴東<lb/>
坡别有煎茶法一勺解使千金輕江南雷鳴二月二己<lb/>
識山人采芳意東京貢院試一煎汴中那有中泠泉翰<lb/>
林老仙出西蜀醉掃蠻烟寫珠玉詩成吻渇腸亦飢長<lb/>
<pb n="KR4e0120_WYG_053-26a"/>
鬚拂紙揚修眉知公此興不獨樂蘇門六子長相随請<lb/>
看畫䇿題詩手猶似當爐運筆時<lb/>
　　　墨梅一首<lb/>
江邉老樹根如鐡枝上繁花亂成雪千葩萬蕋一時開<lb/>
剛值江南好風月川迴谷轉山路㣲春來無處無芳菲<lb/>
行遲似愛影在地坐乆不知香滿衣江南此景看不足<lb/>
江北見之如見玉丹青紙上漫成塵桃李擔頭空過目<lb/>
平生知己孟與林招之不來勞我心看花載酒不知處<lb/>
<pb n="KR4e0120_WYG_053-26b"/>
灞雪蕭蕭湖水深<lb/>
　　　題杜古狂畫壽張封君為禮部員外繼孟作<lb/>
杜狂作畫如寫神朱顔皓髪真仙人持杯向空坐白石<lb/>
傲睨城市無風塵飛來素鶴如青鳥似報丹書下蓬島<lb/>
為言仙籍己通名却望雲端拜天表烏紗束帶宫錦裳<lb/>
始知身是尚書郎髙門多客車馬集春宴隔城鐘漏長<lb/>
一從西陌移家住猶記城東買書處春官桃李足新隂<lb/>
暮景桑榆有佳趣仙耶官耶兩不知且看此畫復此詩<lb/>
<pb n="KR4e0120_WYG_053-27a"/>
郎君再拜起謝客歳歳來共長生巵<lb/>
　　　題蟠桃圖壽邵淑人為國賢侍郎作<lb/>
春光如畫還如織枝上仙桃紅欲滴醉日醺風始醸成<lb/>
倚雲如露真消得度索山頭錦作堆𤣥都觀裏多蒼苔<lb/>
東方小兒强解事誰遣上樹偷三回司徒清鑒時爭羨<lb/>
天上人間兩曾見内殿初聞侍宴歸北堂再覩東風靣<lb/>
種樹何如種徳難物華人傑總稱賢願栽千本壽千歳<lb/>
不作尋常幻畫看<lb/>
<pb n="KR4e0120_WYG_053-27b"/>
　　　山水圖為魯司業題<lb/>
九風肅肅溪水急溪上髙亭暮來集空中落葉灑衣裳<lb/>
蒼苔滿地無人拾深山野客忽相過向來塵事何其多<lb/>
短言長語未終日回首白蘋生碧波<lb/>
　　　予莊詩<lb/>
荆溪之莊誰所廬荆溪主人稱是予荆溪野人不識渠<lb/>
有眼道是延陵吳自言家世荆溪住宅相本出南州徐<lb/>
買田自醸北海酒引水欲活西江魚古來陵谷如翻手<lb/>
<pb n="KR4e0120_WYG_053-28a"/>
俯仰應懐昔人有澗艸巖花不計春過雲飛鳥猶回首<lb/>
自别兹莊二十秋四時風景一時收共看錦服明清畫<lb/>
莫遣青山笑黒頭莊哉莊哉不我負自我得之非外求<lb/>
君不見張公古洞空傳信蘇公獨山誰所命秪今那有<lb/>
張蘇家空餘往事令人嗟天壌之間孰非我莊以予名<lb/>
無不可萬間廣厦幾時成留取髙名向江左<lb/>
　<lb/>
　<lb/>
<pb n="KR4e0120_WYG_053-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻五十三<lb/>
</p>
<p>
</p>
  </div>
<div>
<head>懐麓堂集巻五十四</head> <lb/>
    <p>
<pb n="KR4e0120_WYG_054-1a"/>
欽定四庫全書<lb/>
　懐麓堂集巻五十四<lb/>
　　　　　　　　　　　　明　李東陽　撰<lb/>
　詩後稿四<lb/>
　　五言律詩<lb/>
　　　種竹<lb/>
種竹復種竹屋西還屋東都城十日雨長安一林風宿<lb/>
土得餘潤團隂分小叢髙秋想鳴珮側耳向晴空<lb/>
<pb n="KR4e0120_WYG_054-1b"/>
　　　小園即事<lb/>
過雨東園暮畦蔬架已𤓰分恩到僮僕沾潤與鄰家學<lb/>
圃非吾事憂時且歲華有懐成獨坐欹側岸烏紗<lb/>
　　　假山成戯作二首<lb/>
疊石危峯起盤根古樹成竇留雲宿處溪待水流聲意<lb/>
匠疑天巧林居見物情退朝先拄笏爽氣忽然生<lb/>
有意尋丹壑無錢買白雲岡巒纔數疉城市已平分逺<lb/>
可逰松子清宜隱竹君山成謝岩叟題壁為書勲<lb/>
<pb n="KR4e0120_WYG_054-2a"/>
　　　次韻送衍聖公孔聞韶<lb/>
孔衣清尚絅衞竹美如圭經學親傳魯韶音想在齊海<lb/>
觀知水術嶽望有山梯逺道須珍重扶持仗老奚<lb/>
　　　崑山毛翁百嵗詩<lb/>
種菊南山下秋風百度花乾坤此間氣江漢復誰家管<lb/>
榻經重蔽陶冠已十加海籌仍不一桑陸看量沙<lb/>
　　　竹坡<lb/>
種竹前坡滿其如秋興何逈含山氣爽低礙夕陽多有<lb/>
<pb n="KR4e0120_WYG_054-2b"/>
地留氷雪無心鬬綺羅錦衣歸稚子洗耳聼鳴珂<lb/>
　　　次韻答方石先生二首<lb/>
五載詞垣病三回命使臨乾坤無報德江漢有歸心岐<lb/>
路分南北功名慨古今微涓能幾許恩海向來深<lb/>
　　　其二<lb/>
温詔勞三諭威顔仰四臨老妨扶病力拙苦濟時心世<lb/>
逺方思古吾哀恐自今故人高義在藥石敢辭深<lb/>
　　　山行十首<hi>丁亥十三日</hi>
<pb n="KR4e0120_WYG_054-3a"/>
逺寺無烟火晴空見羽毛水光浮日動秋氣出林高城<lb/>
市身仍係江湖興本豪馳驅亦王事元不是賢勞<lb/>
　　　又<lb/>
十月交仍淺千林落未空雨苔留徑碧霜李綴枝紅<hi>有李</hi>
<hi>名十月紅</hi>使客瞻天近田家說嵗豊大康思外職吾欲咏豳風<lb/>
　　　又<lb/>
寳刹開湖面清泉潄石根僧田不入税甲第漸成村壁<lb/>
有題名在亭因駐蹕存勝遊非我事休暇亦君恩<lb/>
<pb n="KR4e0120_WYG_054-3b"/>
　　　又<lb/>
獨宿荒山裏悠然自寢興犬聲山樹葉人影佛堂燈室<lb/>
静閒教掃峯髙倦憶登詩成思二妙遥在碧雲層<hi>衍聖公兄弟宿香山</hi>
　　　又<lb/>
路闢天門險根蟠地軸深入山雲霧合出寺鼓鐘沉意<lb/>
逺窮千刦民勞豈萬金平生不到處感慨一登臨<lb/>
　　　又<lb/>
風露蘭山<hi>山名</hi>冷幽宮夜不扄地應藏劍舄天為洩精靈<lb/>
<pb n="KR4e0120_WYG_054-4a"/>
逺樹聞清籟遥山列畫屏人生一俯仰塵夢幾時醒<hi>時有事於甘懿王園</hi>
　　　又<lb/>
翠㣲<hi>山名</hi>深不斷迤邐到香山<hi>山名</hi>大谷呼頻應尋源去却<lb/>
還夕峯明滅外暗霧有無間預與山林約禪房定不關<lb/>
　　　又<lb/>
鑿翠開虚牖分清出小池髙風去月近深樹得霜遲院<lb/>
靜時聞梵燈明夜看棋登臨原有意邂逅本無期<lb/>
　　　又<lb/>
<pb n="KR4e0120_WYG_054-4b"/>
平明登絶頂萬象極秋毫入谷境逾窈緣崖山轉髙法<lb/>
門空色界塵海任風濤不識經營費猶嫌跋涉勞<lb/>
　　　又<lb/>
路入金山口峯巒兩派分亭䑓中使宅松栢主家墳社<lb/>
古村村静僧鐘寺寺聞我今猶禄食俯仰更何云<lb/>
　　　憲宗皇帝輓歌詞十首<lb/>
廣殿臨丹闕重闈麗紫霄康寧過六紀熈皥見三朝月<lb/>
窟瞻猶近飈車望已遥萬方同洒涕痛極轉成謡<lb/>
<pb n="KR4e0120_WYG_054-5a"/>
　　　　其二<lb/>
海宇瞻依共宫闈奉養尊舊恩長樂殿遺戒濯龍門宋<lb/>
室新儀陋周原古制存欲知流澤逺聖子復神孫<lb/>
　　　　其三<lb/>
月有重光象川無再逝波人間瓊珮逺天上玉樓多幻<lb/>
界三千隔韶光九十過感恩兼戀德空有淚如河<lb/>
　　　　其四<lb/>
鳯掖承歡地龍樓問寢辰感恩方愛日厭世已離塵地<lb/>
<pb n="KR4e0120_WYG_054-5b"/>
隔黄泉夜山空碧殿春裕陵松栢在瞻望總傷神<lb/>
　　　　其五<lb/>
慶積傳宗逺年高閲世深憂民終夜念保國一生心顯<lb/>
耀成三象遺言重萬金鬱葱佳氣裏陵樹晩沉沉<lb/>
　　　　其六<lb/>
舊業山河壯餘恩雨露饒羣臣思社飯命婦憶晨朝暗<lb/>
月留鸞鏡悲風引鳯簫丹旌看不見雲路轉迢迢<lb/>
　　　　其七<lb/>
<pb n="KR4e0120_WYG_054-6a"/>
壽已稀年過身將五福兼休光彌宇宙遺澤到洪纎山<lb/>
折鐘初應籌空海漫添試看幽僻地清淚灑窮簷<lb/>
　　　　其八<lb/>
北郭車塵逺西陵樹色重池棲華表鶴雲逐鼎湖龍命<lb/>
使三時奠空山半夜鐘他時奔駿地冠佩相追從<lb/>
　　　　其九<lb/>
紫殿春方寂𤣥宫夜正長幽泉沾竹淚哀壑奏松簧玉<lb/>
几心悽愴瑶池事渺茫乾坤終古在俯仰恨難忘<lb/>
<pb n="KR4e0120_WYG_054-6b"/>
　　　　其十<lb/>
桂兎秋逾好軒龍晩更輝兩朝天下養千古世間稀眼<lb/>
見新宫起神從别殿歸不須論往事一涕一沾衣<lb/>
　　　太皇太后發引鼓吹詞<lb/>
　　　　應天長<lb/>
天風吹斷瑶池夣落月高城笳鼓動綵雲迎青鳥送袞<lb/>
紼一聲天下慟上林霜露重空使泣鸞啼鳯試看水朝<lb/>
星拱此情誰不痛<lb/>
<pb n="KR4e0120_WYG_054-7a"/>
　　　孝宗皇帝輓歌詞十首<lb/>
　　　　其一<lb/>
此日真何日隂雲掩上台晦明天色變嗚咽水聲哀舊<lb/>
恨齊山嶽遺恩遍草萊萬方同一慟痛哭隱成雷<lb/>
　　　　其二<lb/>
聖德同天縱皇圖與日升乾維中斷絶坤軸乍欹崩輦<lb/>
葢辭雙闕山河䕶六陵生成真罔極攀送竟何能<lb/>
　　　　其三<lb/>
<pb n="KR4e0120_WYG_054-7b"/>
恭已同虞帝祗台比夏王内廷無女謁外囿絶禽荒富<lb/>
有天和養終期歴數長彼蒼何弗弔民物共悲傷<lb/>
　　　　其四<lb/>
聖道通三極王言似六經面開天日表書作虎龍形杞<lb/>
國天方墜華胥夢不醒萬年金匱在遺訓炳丹青<lb/>
　　　　其五<lb/>
鶴髮承顔日龍樓問寢辰兩宫同奉養九廟極精禋孝<lb/>
可通金石誠能動鬼神徽稱高萬代埀憲及千春<lb/>
<pb n="KR4e0120_WYG_054-8a"/>
　　　　其六<lb/>
畎畆蒼生念閭閻白屋情覽章時數日露禱必深更嵗<lb/>
旱憂疑獄天寒憫戍兵尚遺寛恤詔朝野共吞聲<lb/>
　　　　其七<lb/>
極意窮幽隱虚懐仰治平近臣常造膝閣老不呼名道<lb/>
合君臣義恩深父子情化機元不偶天意竟何成<lb/>
　　　　其八<lb/>
玉几終宵坐彤闈徹曉通孫謀思祖訓家教託儲宫天<lb/>
<pb n="KR4e0120_WYG_054-8b"/>
語叮寧際龍顔髣髴中此身真隔世地下倘相從<lb/>
　　　　其九<lb/>
海宇熙平日乾坤夢幻間虹流始苹渚龍臥已橋山堯<lb/>
蓂驚新换湘筠憶舊班翠華天上去無路可追攀<lb/>
　　　　其十<lb/>
靈駕歸何處茂陵西更西日輪埋地軸雲路隔天梯月<lb/>
迥鳴鑾静闈空班仗齊𤣥宫松栢裏瞻望轉悽迷<lb/>
　　　孝宗皇帝發引鼓吹詞<lb/>
<pb n="KR4e0120_WYG_054-9a"/>
　　　　應天長<lb/>
太平天子龍飛運二十年來如一瞬大舉行笳鼓振萬<lb/>
里山河終古恨王陵佳氣近為報宫車來信縱到海枯<lb/>
山隕此哀何日盡<lb/>
　　　雪後<lb/>
十里城隂路肩輿緩步行好天晴更碧積雪夜偏明病<lb/>
覺官情减老於人事輕交親不可棄聊與盡生平<lb/>
　　　西莊獨詠得四首<hi>六月二日</hi>
<pb n="KR4e0120_WYG_054-9b"/>
城市多炎鬱園林剰得秋雨晴山骨見庭曉露痕收野<lb/>
汲嘗新井溪行涉淺流獨吟還自酌幽賞為誰酬<lb/>
　　　又<lb/>
夏日長如水良辰古亦難酒醒思枕石沐罷想彈冠露<lb/>
草侵衣濕風泉氷齒寒詩成無刻處方擬種琅玕<lb/>
　　　又<lb/>
長日似兩日可人無一人濁膠濁亦醉村語村還真開<lb/>
落花相代青黄麥未勻那知老將至六十又生辰<lb/>
<pb n="KR4e0120_WYG_054-10a"/>
　　　又<lb/>
望逺宜新霽歸遲待晩凉嶺雲隨鳥盡溪樹繞堤長獨<lb/>
立憑誰語幽懐祗自傷乾坤無盡日俯仰意難忘<lb/>
　　　題屠司冦元勲小像<lb/>
仕路逢青眼朝簪上黒頭唐科龍虎出周藪鳯麟遊待<lb/>
漏彤樓晩分司粉署秋科名隨禁籍從此達宸旒<lb/>
　　　其二<lb/>
一自登科後青袍已换緋百官同虎拜三見六龍飛笏<lb/>
<pb n="KR4e0120_WYG_054-10b"/>
記分明語天顔咫尺威班行與道路顧盼有光輝<lb/>
　　　其三<lb/>
躡歩登高省埋頭入簿書午風鈴索静斜日吏行踈漢<lb/>
法持三尺于門擁駟車公餘多逸興詩筆幾曽虛<lb/>
　　　其四<lb/>
舊影清風在深衣古制存水流花引路客至鶴迎門文<lb/>
采弓裘盛鄉邦爵齒尊東門還洛社盛事兩堪論<lb/>
　　　題米南宫真蹟巻贈䆳菴太宰先生<lb/>
<pb n="KR4e0120_WYG_054-11a"/>
地坼山根斷天空海氣開乾坤此勝概冠佩幾重來揮<lb/>
灑如篇翰風流寄酒杯為渠連夜夢飛遶妙高臺<lb/>
　　　其二<lb/>
懐古心猶壯探竒巻屢開眉顰嗟我老匵韞待公來寄<lb/>
逺難憑鴈論文重舉杯他時臨賞地歸坐月中臺<lb/>
　　　偶得南宫多景樓詩一首筆墨清潤盖得意書<lb/>
　　　也因憶䆳菴博古好學而此詩此景又其所卜<lb/>
　　　居地舉以贈之復追前韻二首書于巻後予逰<lb/>
<pb n="KR4e0120_WYG_054-11b"/>
　　　江南常登此樓目擊其勝及䆳菴既定居而陽<lb/>
　　　羡之田已棄坐月亭中無我足跡他日展玩間<lb/>
　　　未必不憮然太息也正德辛未六月望日孔氏<lb/>
　　　女卒已閲嵗錢郎中榮自錫山以詩來慰憶自<lb/>
　　　亡兒之䘮弔輓者屢次十至而今僅得此悵然<lb/>
　　　感之因次其韻二首以自慰<lb/>
浮生如有寄老淚忽無時豈謂東門恨翻為永叔悲<hi>歐祭</hi>
<hi>女文云於家有一日之愛兮于汝有終身之悲</hi>望深猶駐目話久或停巵為謝<lb/>
<pb n="KR4e0120_WYG_054-12a"/>
同心客詩來慰所思<lb/>
軒葢寧親日輀旌送女時未歸先恨别既樂轉成悲逺<lb/>
道無時紼荒林有酹巵幽魂如不死應起望雲思<lb/>
　　　病起理髪次李羣玉韻二首<lb/>
一病身仍瘦三旬髮始梳雪疑襟袖滿風怯紙忩虛亂<lb/>
枕抛書後衰顛入鏡初倦餘方起坐剛愛客來踈<lb/>
　　　又<lb/>
病髪猶堪理憂心不可梳民勞看已甚兵㨗報常虛潦<lb/>
<pb n="KR4e0120_WYG_054-12b"/>
水成氷地田家望雨初我生嗟可尚醫國計還踈<lb/>
　　　聞雨<lb/>
快雨劃殘夢起聞簷漏聲炎蒸五月盡愁病一時輕地<lb/>
喜收麰麥天教洗甲兵老農幸未死饑眼望秋成<lb/>
　　　種竹二首<lb/>
種竹動經嵗竹來人未知分從根定後移趂雨凉時愛<lb/>
葉看書巻憐蓀望早遲嵗寒方善保風雪漫相疑<lb/>
　　　又<lb/>
<pb n="KR4e0120_WYG_054-13a"/>
種竹幽堂下凉生暑氣微愛長過我屋看緑上人衣坐<lb/>
久月初出夢回風漸稀一竿如可釣吾欲問漁磯<lb/>
　　　中秋獨坐有懐䆳菴太宰<lb/>
坐久夜方寂望深秋更高霧奩開月鏡塵海静風濤憂<lb/>
國頭空白懐人意轉勞汲生猶卧病何力謝官曹<lb/>
　　　九日遇雪聞䆳菴見過以詩趣之<lb/>
節近逢花早秋深見雪稀風情兩竒絶衰病少光輝抱<lb/>
寂仍欹枕登高未拂衣有懐方不寐剡棹莫空歸<lb/>
<pb n="KR4e0120_WYG_054-13b"/>
　　　又<lb/>
雪幔朝慵巻風軒午乍開冐寒花競發望逺客能來病<lb/>
有東籬興詞荒下里才呼童頻掃徑不敢惜蒼苔<lb/>
　　五言排律<lb/>
　　　桂巖書院為戴給事銳題<lb/>
傑搆成新築嘉名滿舊文靈巖通地脉仙桂發天芬國<lb/>
運興炎祚邦鄉解魯紛川原開莾蒼弦誦接朝曛扁象<lb/>
濓溪揭山疑岳麓分家門大小戴經籍古今文谷冷思<lb/>
<pb n="KR4e0120_WYG_054-14a"/>
吹黍池香憶采芹義方規再拜仁里德頻薰五世宗相<lb/>
續三遷意獨勤學田多稔嵗廟祀藹餘焄氣象曽瞻孟<lb/>
師資本重汾冠裳皆秩秩禮樂漫云云野服朝宜浴庭<lb/>
膏夜屢焚長流終碧海平歩忽青雲妙質歸陶冶良材<lb/>
謝斧斤詞林先擢秀諌院早題勲身許南金價名空北<lb/>
馬羣有生能念祖無飯或忘君學道心猶壯憂時髮半<lb/>
<graphic n="KR2487" url="https://raw.githubusercontent.com/kanripo/KR-Gaiji/master/images/KR2487.png" mimeType="image/png"/>剡舟如可載吾欲問江濆<lb/>
　　當進大明㑹典禮畢有述<lb/>
<pb n="KR4e0120_WYG_054-14b"/>
聖祖開基日神孫繼志成文哉周典制貽厥夏和鈞啓<lb/>
籥納青簡函書獻紫宸命傳綸綍手官重股肱臣執玉<lb/>
朝宗地冠裳報主身願俾經國理無處不堯仁<lb/>
　　　棲翠為刑部曹員外鏷父作<lb/>
山逺平分翠樓高迥得秋暝隨歸鳥至清與故人留地<lb/>
僻塵稀到雲輕棟欲浮林光新雨浄湖影夕陽收短笏<lb/>
頻支頰重簾不下鈎畫姿疑淺着詩境入㝠捜吏服終<lb/>
同隱村居且當遊百年渾對此何必泛扁舟<lb/>
<pb n="KR4e0120_WYG_054-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_054-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻五十四<lb/>
</p>
<p>
</p>
  </div>
<div>
<head>懐麓堂集巻五十五</head> <lb/>
    <p>
<pb n="KR4e0120_WYG_055-1a"/>
欽定四庫全書<lb/>
　懐麓堂集巻五十五<lb/>
　　　　　　　　　　　　明　李東陽　撰<lb/>
　詩後稿五<lb/>
　　七言律詩<lb/>
　　　樗老詩為蘓州楊翁仲實作吉士昇之父<lb/>
雨露風霜共此身託名樗老意還真青黄幸免犧尊累<lb/>
紅紫誰甘馬足塵地有山川開夀域天将嵗月與閒人<lb/>
<pb n="KR4e0120_WYG_055-1b"/>
養生已得䝉荘術欲向南華比大椿<lb/>
　　　送馬少卿宗勉得告歸吳<lb/>
賦詩行酒送春裝贏得歸時滿路光天上衣冠新賜紫<lb/>
江南丘壠再焚黄親教暫去真殊寵不厭頻來是故鄉<lb/>
共説鳳池恩露滿莫將毛羽挂摶桑<lb/>
　　　送蔣編修敬之歸省<lb/>
宦游詩興逺相牽過盡荆山是越川花外引輿因奉母<lb/>
月中鳴佩想朝天雲霄健翮輕千里江漢歸心已二年<lb/>
<pb n="KR4e0120_WYG_055-2a"/>
東望海南書札近幾時聴雨對床眠<lb/>
　　　内閣賞芍藥奉和少傅徐公韻四首<lb/>
一春風日幾晴隂數種名花競淺深禁苑栽培真得地<lb/>
化工雕刻本何心叢疑月下留鸞宿香到人間許蝶尋<lb/>
臺閣風流前輩逺綵毫重和玉堂吟<lb/>
次第紅芳又緑隂好花留向玉堂深多從雨過看生色<lb/>
不為春遲負賞心清露著衣香易濕綵雲迷眼夢難尋<lb/>
杯餘幸接韓公宴詞罷先賡白傅吟<lb/>
<pb n="KR4e0120_WYG_055-2b"/>
曉聞花底佩聲歸萬葉枝頭露未稀力盡丹青空藻繪<lb/>
眼看紅紫漫芬菲栽雲直傍瑶臺起避日須將錦障圍<lb/>
願向人間分此種莫教春秪在彤扉<lb/>
春逐長安擔上歸此花真覺眼中稀新題翰苑圖猶在<lb/>
舊事揚州草自菲索賞向人心已醉試開經日手頻圍<lb/>
欲知近侍承恩地長共西垣與北扉<lb/>
　　　題篁墩行樂巻二首<lb/>
吟餘肩對碧峰巉談罷風生玉麈毿一代才名幾蘇軾<lb/>
<pb n="KR4e0120_WYG_055-3a"/>
千年宗派兩河南古来經籍多親勘老去江山亦飽諳<lb/>
珎重文章與經濟眼中何地不君堪<lb/>
與君意氣各聲名同向賔筵賦鹿鳴萬里雲霄容接武<lb/>
老年詩酒尚闗情墩前種竹乘春雨洲上尋芳愛晚晴<lb/>
欲共舞雩真樂意江南新服幾時成<lb/>
　　　内閣五月蓮花盛開奉和少傅徐公韻二首<lb/>
漫道西湖百畆寛新花尚怯曉波寒内園自合先芳意<lb/>
道眼從來是别觀金掌溢時清露委水仙多處緑雲攅<lb/>
<pb n="KR4e0120_WYG_055-3b"/>
人間不解真顔色却愛紅妝舞翠盤<lb/>
兩池風物許平分新賞從來是舊聞空翠欲沾衣上雨<lb/>
朶紅猶識殿東雲吟餘彩筆詩難就宴出芳筩酒易醺<lb/>
紅杏碧桃今在否試將消息問東君<lb/>
　　　又和太子太保劉公韻二首<lb/>
十分芳氣襲人清未羡蘭蕤更菊英盡去穠華還古淡<lb/>
絶無言笑有風情根含瀛海波濤潤色藉天家雨露榮<lb/>
見説中通能外直此心端合與花盟<lb/>
<pb n="KR4e0120_WYG_055-4a"/>
天與靈姿絶代清看渠真作水中英雲端别有栽培地<lb/>
江上空多采掇情縱是丹青終屬幻未經題品若為榮<lb/>
他年自許歸來樂不結陶翁社裏盟<lb/>
　　　次周吏部伯常得孫韻二首<lb/>
生男最樂况生孫萬事如公不要論千古并汾靈氣在<lb/>
四傳莊懿祖風存<hi>周乃翁尚書公諡莊懿</hi>森森蘭玉非無地衮衮<lb/>
公侯似有源從此直須稱相業鄭同何止是専門<lb/>
桂花能子竹能孫秀色清香取次論新綵預看堂下戱<lb/>
<pb n="KR4e0120_WYG_055-4b"/>
舊環疑指樹間存雛生鸑鷟非凡鳥水出瀛洲是海源<lb/>
最羡西鄰多盛事賀車終日過吾門<lb/>
　　　郊壇分獻得星辰<lb/>
南郊類祀禮方殷位重星辰迥出羣萬象紛羅天四匝<lb/>
兩壇髙起夜平分<hi>星辰凡二壇</hi>名沾御筆親題宇<hi>内四壇皆親定</hi>服<lb/>
識先朝舊製文<hi>武舞服左袖畫干上有除暴安民四字乃洪武舊制近始服之</hi>冠履一<lb/>
時陪奠獻幸從燔燎託餘馨<lb/>
　　　候駕畢宿神樂觀<lb/>
<pb n="KR4e0120_WYG_055-5a"/>
日華初滿殿東䑓天路遥瞻歩輦来夜賜鶴袍階二品<lb/>
<hi>前日賜同尚書</hi>晝頒龍饌日三囬<hi>是日茶飯外有特賜三</hi>鵷鸞地煖和雲宿<lb/>
虎豹關嚴待月開扈従兩朝今最近報恩何力盡凡才<lb/>
　　　重經西涯<lb/>
晚風殘雨送輕寒傍栁隨花意未䦨林鳥欲歸巢已换<lb/>
釣磯如在水應漫青春荏苒催雙鬢黄閣棲遲愧一官<lb/>
詩巻酒船如許載他時須作鑑湖看<lb/>
　　　文華紀事<hi>𢎞治十一年九月初二日經筵春坊亦開講車駕復臨幸焉</hi>
<pb n="KR4e0120_WYG_055-5b"/>
兩筵開共及嘉辰三度文華集講臣鶴駕暫停當殿午<lb/>
龍顔一顧滿墀春經傳聖學淵源近地接天家雨露均<lb/>
明日宫壺重拜賜願將涓滴報皇仁<hi>次日有羊酒之賜</hi>
　　　送楊維立之南京吏部<lb/>
學士官髙少宰尊更將竒事與君論楊公清白多孫子<lb/>
蘇氏文章好弟昆總謂留都非散地極知親擢是深恩<lb/>
題詩合代持盃送為有通家舊誼存<lb/>
　　　重經西涯<lb/>
<pb n="KR4e0120_WYG_055-6a"/>
朔吹晴沙巻暮寒舊時樓閣記慿欄層氷耐有行人度<lb/>
愛日慚非稚子歡豈謂鳴珂還故里敢將華髮戀微官<lb/>
人間未少閒丘壑欲作求田計更難<lb/>
　　　又<lb/>
禁城隂裏御河西昨夜分明夢不迷樓外酒帘非舊館<lb/>
沙邉屐印有新泥年華漸覺兒童老巢户深懐燕雀棲<lb/>
滿地虛寒霜月在敢忘燈火教詩題<hi>東陽六嵗時先君以詩命題手改結</hi>
<hi>句云明月滿天霜滿地清風時復送虛寒謹識于此</hi>
<pb n="KR4e0120_WYG_055-6b"/>
　　　屠元勲侍郎奉使遼府因省母嘉興次傳禮部<lb/>
　　　韻<lb/>
屢甸東闗議北征暫違西署復南行宗藩使節君臣義<lb/>
江漢歸舟日夜情滿路山花春欲動到門簷鵲曉先驚<lb/>
遥知雋母承歡地應問官刑日幾平<lb/>
　　　趙給事士賢二親夀詩<lb/>
買書種樹是良謀偕老人間不外求看到兒孫還滿眼<lb/>
數將甲子更從頭太平時節有閒地真率㑹中無俗流<lb/>
<pb n="KR4e0120_WYG_055-7a"/>
應共倚門瞻使節錦衣剛喜故鄉逰<lb/>
　　　郊壇分獻得北鎮<hi>醫無閭</hi>
禮備牷牲帛尚𤣥兹山壇與嶽相連分幽已别虞州九<lb/>
入向方歸禹服千名為北方長作鎮位當東面郤瞻天<lb/>
憶從南海分壇後十二年中徧四埏<lb/>
　　　春丁代祀孔子廟庭<hi>𢎞治丁巳</hi>
殿頭天語下鴻臚璧水諸生掃舊廬春版署名書帝遣<lb/>
夜盤分胙出神餘仰瞻地切髙堅在陟降心勞左右如<lb/>
<pb n="KR4e0120_WYG_055-7b"/>
三載黄扉今再命敢將遺澤負詩書<lb/>
　　　送董禮部尚矩還南京<lb/>
望入鍾山紫氣髙壯逰元不限風濤老看健骨如松節<lb/>
俊識名家有鳳毛逺信憶傳新錦字交情貪飲舊醇醪<lb/>
誰言省署寅清地不及經帷侍從勞<lb/>
　　　寄陳直夫<lb/>
勇退西江是急流十年髙卧越山秋眼明耐寫蘭亭記<lb/>
興到躭為剡曲逰人識桓郎冠上豸我慙𢎞景畫中牛<lb/>
<pb n="KR4e0120_WYG_055-8a"/>
新詩賦得遥相夀正及斑衣戯白頭<lb/>
　　　寄和劉亞卿時雍二首<hi>時劉督餉北邉</hi>
曉聞邉報入官衙夜整朝衣對燭花四牡馳驅方得路<lb/>
一身羇泊本無家新霜漸覺頭顱改升斗真愁國計差<lb/>
何似東南分省地十年三泛海邉槎<lb/>
使車停處即開衙又見邊庭雪作花王事有勞寜歎我<lb/>
匃奴未滅豈論家周田近報千倉滿漢將虛傳六級差<lb/>
但得營門歌飽士不須天外羡乘槎<lb/>
<pb n="KR4e0120_WYG_055-8b"/>
　　　次韻答沈都憲時暘二首<lb/>
玉堂飛雪白於麻貝闕瓊樓世漫誇萬樹恩灮同上苑<lb/>
一蓑歸興已長沙因懐赤子常憂國未滅匃奴敢問家<lb/>
遥愧大夫持漢節詩成何處詠皇華<lb/>
誰道鷹鸇異鳳鸞外臺風采似朝端須教道上人驚典<lb/>
復遣軍中帥有韓民力到頭如欲竭忠言入耳諒非難<lb/>
江山嵗晚巡行地應謝風霜滿豸冠<lb/>
　　　寄方石先生附王存敬知府<lb/>
<pb n="KR4e0120_WYG_055-9a"/>
病來偏覺宦情疎病起依然是故吾支俸籍存經月住<lb/>
買山囊在一錢無舊時經濟慙書巻老去山林想畫圖<lb/>
若見王郎煩問訊廟廊終不異江湖<lb/>
　　　體齋以禮部侍郎兼學士入掌詹事府以詩賀<lb/>
　　　之用舊所賀韻二首<lb/>
當年十八共登瀛公在朝廷最老成翰長宫端同日拜<lb/>
世間天上幾人并經帷久輟班仍在吏牘全抛夢亦清<lb/>
早向賔筵沾賀札已慙踈拙負平生<lb/>
<pb n="KR4e0120_WYG_055-9b"/>
詞林地近接宫坊又領青雲白鷺行周代孫謀方子翼<lb/>
傅巖家學本臣良前星照夜天垂彩儀鳳來時國有祥<lb/>
未論台階和鼎鼐載看經幄講虞唐<lb/>
　　　候送青谿先生考績南還坐間有作<lb/>
餞送經年不出城一尊相對是平生玉堂燈火三人在<lb/>
建業山川兩度行無計挽留慚我劣有懐撑塞為君傾<lb/>
水雲亭上蕭然坐撚斷吟髭句未成<lb/>
　　　讀虞邵菴詩<lb/>
<pb n="KR4e0120_WYG_055-10a"/>
少陵門下多蹊徑五百年來見幾人久矣不聞空谷響<lb/>
時哉羞效捧心顰真仙混世元無迹老將藏鋒却有神<lb/>
擬抱朱絃携白鶴青城山下看嶙峋<lb/>
　　　讀劉静修詩<lb/>
百年四海一容城是處雲山著脚行觀物每從真意得<lb/>
感時翻覺壯心驚髙松絶島凌秋勢獨鶴空江驚夜聲<lb/>
多少中原詞賦手盡將絲竹奏升平<lb/>
　　　松崖戴司冦遣子入塾圭峰董禮侍有詩次韻<lb/>
<pb n="KR4e0120_WYG_055-10b"/>
　　　一首<lb/>
生男向晚望增年慰意頻過几杖前未向青雲誇接武<lb/>
已將黄巻學從先漢都客有東西賦戴禮家應大小傳<lb/>
同榜故人須世講曲江春栁看垂鞭<lb/>
　　　寄方石二首用所寄韻<lb/>
老來風節重於山獨立頺波萬頃間滿地江湖雙客鬢<lb/>
十年名教兩賢闗鳳儀快覩虞廷近龍卧難容洛水閒<lb/>
曉日橋門佳氣裏白袍東望正連班<lb/>
<pb n="KR4e0120_WYG_055-11a"/>
門前流水屋頭山十載逃形向此間要識行藏皆在我<lb/>
久知貧病不相闗青松萬木風霜老野渡孤舟嵗月閒<lb/>
聖主分明知姓字未應巢許得同班<lb/>
　　　卜居一首柬南屏<lb/>
日下園亭秋氣隂故人相見暫開襟買田陽羡蘇公計<lb/>
客舍并州賈島心老至尚誇詩力健病囘猶怯酒杯深<lb/>
歸來漫作燈前話却喜妻兒是賞音<lb/>
　　　用韻答䆳菴<lb/>
<pb n="KR4e0120_WYG_055-11b"/>
嶽麓峰前湘水隂思歸無計豁煩襟亦知吳越非吾土<lb/>
未必功名是我心地上青山隨處有鏡中華髪逐年深<lb/>
故人只在鄰州住空谷他時聴足音<lb/>
　　　用韻答邵國賢<lb/>
種樹長安不作隂幽居何處解冠襟間逢北客論山價<lb/>
老向南枝識鳥心江水縱平終是險惠風雖好未為深<lb/>
秪應棹入荆溪去遥聴吳歌答楚音<lb/>
　　　用韻答吳編脩克温三首<lb/>
<pb n="KR4e0120_WYG_055-12a"/>
話久西窻下夕隂喜逢南客共被襟楚人不作將歸賦<lb/>
王翰真勞願卜心長為卧遊思地縮却因行樂愛山深<lb/>
濯纓正起滄浪興不道中流有和音<lb/>
坐愛林居水竹隂百年風月此開襟重闈桑梓經行路<lb/>
故壟松楸去住心燕市不如吳地暖荆溪合似楚江深<lb/>
春天定有南來鴈須為山靈報好音<hi>常州予先祖母舊里先祖亦嘗逰寓</hi>
<hi>其間故云</hi>
渭陽人在玉堂隂曽向齋廬話宿襟緑野莊前成故事<lb/>
<pb n="KR4e0120_WYG_055-12b"/>
西州門外識君心兩畿風土無南北四海交情有淺深<lb/>
他日到時須掛劍寂寥風樹想遺音<hi>謙齋徐公呉舅也常聞于此論書未</hi>
<hi>達而訃至故於末篇有感云</hi>
　　　九日盆菊盛開將出郭有作<lb/>
買得長安擔上秋南山只在屋西頭花開正好逢佳節<lb/>
身病那堪復逺逰昨夜月明空對酒晚來風急怕登樓<lb/>
多情重有燈前約為報花神作意留<lb/>
　　　月下賞菊限韻柬䆳菴太常先生<lb/>
<pb n="KR4e0120_WYG_055-13a"/>
不隨春蝶夢滕王又送秋蟬過緑楊佳客到時非舊雨<lb/>
好花開處亦重陽為園恨少青山地挿帽羞看緑鬢郎<lb/>
長對此花還此客縱教多病也身康<lb/>
　　　用韻與王太僕公濟<lb/>
花邉忽見白衣王月上陶門已緑楊獨酌未須愁太白<lb/>
長生休更問南陽元知楚國離騷手不是𤣥都去後郎<lb/>
擬向清隂掃白石一琴重與坐嵇康<lb/>
　　　用韻與喬希人郎中<lb/>
<pb n="KR4e0120_WYG_055-13b"/>
莫向蘭亭羡二王杏園前軰憶三楊<hi>三楊有杏園雅集</hi>我家勝<lb/>
㑹還花底之子才名亦晉陽晚節正須開老圃幽姿且<lb/>
合對清郎因懐二十年前事九日扁舟下建康<lb/>
　　　再用韻示兆先<lb/>
莫倚家風比謝王正須立雪似㳺楊侯門有意迎彭澤<lb/>
對景無家憶漢陽池館可栽非少地父書多讀勝為郎<lb/>
書香亭上黄花節且共重闈樂夀康<lb/>
　　　十月賞菊體齋席上限韻<hi>與楊太常王太僕同㑹</hi>
<pb n="KR4e0120_WYG_055-14a"/>
尋芳何意到君家雨過髙城少暮沙此夜幽歡還月下<lb/>
去年孤館各天涯狂思晚節曽吹帽夀擬春期及進瓜<lb/>
<hi>體齋夀辰在二月</hi>不是老來詩骨健誰能白髮對黄花<lb/>
　　　寄姜用貞<lb/>
此身隨處得從容一葉扁舟九節笻書到帝京縁索藥<lb/>
手開山徑為栽松海邉遺愛生祠在天外遥心别路重<lb/>
同榜少年頭漸白憶君何地更相逢<lb/>
　　　戴松崖司寇省墓饒州<lb/>
<pb n="KR4e0120_WYG_055-14b"/>
鶴袍犀帶尚書貴晝錦堂中見幾人身向九天承雨露<lb/>
步隨雙履下星辰西堂夢後吟生草南澗歸時薦有蘋<lb/>
應憶舊都棠樹裏豈無枯朽待陽春<lb/>
　　　青谿先生新領留參之命奉寄一首<lb/>
留司勅下拜新參道路皆言寵命堪龍虎地髙蟠左右<lb/>
斗山名重壓東南百年士馬中原盛一代儀章故老諳<lb/>
欲為太平根本計豈將勲業付髙談<lb/>
　　　寄顧天錫二首用致仕後所寄韻<lb/>
<pb n="KR4e0120_WYG_055-15a"/>
休將白髮論公私造物何曽有黠凝閱盡烟雲雙眼在<lb/>
嚼殘氷蘗寸心知遺珠在澤終成媚倦鳥投林大未遲<lb/>
獨有懐賢兼感舊春來無日不君思<lb/>
愛畵耽詩是我私傍人休笑虎頭癡誰將緑綺更新調<lb/>
秪許青山作故知樓上月髙憐夜永水邉花冷恨春遲<lb/>
并州無限江東路却望停雲有所思<lb/>
　　　次韻答方石先生三首<lb/>
兩函恩命一年并林下依然識聖情白髮有身應許國<lb/>
<pb n="KR4e0120_WYG_055-15b"/>
青山無路可逃名心同隠逸官何累世重師儒道亦榮<lb/>
行路總難休漫道有時欹側有時平<lb/>
為國懐賢兩意并公應於我未忘情拔茅已慰朝端望<lb/>
附驥方慙榜下名少室載徴唐李渤安車終起漢桓榮<lb/>
霞城硉兀髙千仞秪恐胸中未易平<lb/>
一家三世客幽并萬里沅湘日夜情未老桑榆先暮景<lb/>
本無根蔕尚浮名買將山去終成拙乞得湖歸始是榮<lb/>
擬住江南訪東越台江風浪幾時平<lb/>
<pb n="KR4e0120_WYG_055-16a"/>
　　　重經西涯<lb/>
禁城東去復西囘又見遥山紫翠堆酒盡不知紅日下<lb/>
詩成剛被黒雲催慈恩有寺曽遊白緑野無堂正憶裴<lb/>
淚滿宻縫衣上線渭陽風景更徘徊<lb/>
　　　郊壇分獻得星辰一<hi>𢎞治庚申</hi>
星壇東望隔重城複道西來步月行萬里烟雲春散歛<lb/>
一天經緯夜分明山河地迥非塵界金石聲髙徹太清<lb/>
分薦禮成頻拭目盛時方仰㤗階平<lb/>
<pb n="KR4e0120_WYG_055-16b"/>
　　　祀畢喜晴次屠吏部韻<lb/>
水輪西下漸經申玉漏南來早報寅九宇空寒消霧露<lb/>
一壇芒色動星辰龍光下燭天應鍳羲馭前瞻日已賔<lb/>
<hi>大明壇在星辰上</hi>人日向來晴到糓帝城先卜萬家春<lb/>
　　　雪後經西涯<lb/>
雪滿平湖玉鏡開更無波浪與塵埃凌空海鶴遥應度<lb/>
照影沙鷗却自猜豪客園池非舊業梵家宫殿有髙臺<lb/>
林花苑栁如相識又是春風一度來<lb/>
<pb n="KR4e0120_WYG_055-17a"/>
　　　成國朱公宅觀料絲燈次周司徒屠太宰韻<lb/>
節假承恩憶退公夜堂燈火儘相容疑成天上絲綸手<lb/>
不是人間剪刻功索價想應輕萬鏹畱歡剩欲倒千鍾<lb/>
似聞賦客多竒賞直自山西到浙東<lb/>
　　　白巖圖為喬郎中題<lb/>
三峰矗立當重樓主人舊住西南州絶壁倚空千丈雪<lb/>
過雲囘首萬山秋河陽參軍馬前望長白老翁天下憂<lb/>
丈夫事業合如此須遣振衣來上頭<lb/>
<pb n="KR4e0120_WYG_055-17b"/>
　　　重經西涯<lb/>
缺岸危橋斷復行野人相見不通名轆轤聲裏田田水<lb/>
楊栁枝頭樹樹鶯看竹東林無舊主買山南國有新盟<lb/>
不知城外春多少芳草晴烟已滿城<lb/>
　　　寄陳方伯同年<lb/>
少時曽共曲江遊解組還家未白頭種得棠隂人勿剪<lb/>
寄來書札手親修閒身好付三江水健步猶堪百尺樓<lb/>
寄謝夀筵詞賦客不須圖畫寫扁舟<lb/>
<pb n="KR4e0120_WYG_055-18a"/>
　　　題林吏部像二首<lb/>
緋袍金帶映清盧好是天門聴漏圖人物兩京新藻鑑<lb/>
衣冠六館舊型模憂勤許國身猶壯清白傳家徳不孤<lb/>
縱道丹青能貌得不知能貌此心無<lb/>
閩山秀拔越溪清共識扶輿早降精父子一門同甲第<lb/>
春秋三傳有諸生天涯不隔春明路堂額新題晝錦名<lb/>
曽是紫薇花下伴為公瞻送不勝情<lb/>
　　　月林為倫修撰父處士作<lb/>
<pb n="KR4e0120_WYG_055-18b"/>
入林華月夜還生别是詩家一種清流水青蘋空詠影<lb/>
隂巖靈籟不聞聲鶯花上日春無賴塵土東華夢未成<lb/>
報道仙郎真折桂始知天上有人行<lb/>
　　　中秋獨坐<lb/>
一年風物愛秋晴獨向空庭坐月明萬里山河皆在眼<lb/>
異鄉兒女正闗情燈前有夢難欹枕客去無心自舉觥<lb/>
髙閣捲簾過夜半不知凉露濕冠纓<lb/>
　　　十六夜不見月與成國内弟䆳菴太常并顧編<lb/>
<pb n="KR4e0120_WYG_055-19a"/>
　　　修士亷陳御史徳卿喬郎中希大共話用前韻<lb/>
簾外輕雲薄晚晴一燈當坐夜偏明秋光有意隨人約<lb/>
月色無端也世情習隠尚懐田二頃消愁直放酒千觥<lb/>
微吟細語能相慰老淚何須更濯纓<lb/>
　　　得兆先舟中書用所贈楊給事韻二首<lb/>
别後偏憐見面難詩來長是借人看逺書信抵千金重<lb/>
老夢真成一夜安總為天倫闗骨肉極知人事有悲歡<lb/>
向時宦况休勞問依舊端居與素餐<lb/>
<pb n="KR4e0120_WYG_055-19b"/>
生年容易别時難猶記囘頭忍淚看魯地山川連闕里<lb/>
杜家兒女憶長安園林過眼驚時序道路逢人强笑歡<lb/>
無限歸心書一紙為渠三復罷晨餐<lb/>
　　　送成國内弟之畱都二首<lb/>
兩朝恩命重留都父子分符世所無督府門開新棨㦸<lb/>
賜弓家有舊彤盧巡江令下秋霜肅望闕心懸夜月孤<lb/>
傳得盖公堂上教本知清静是良圖<lb/>
秣陵城夜公畱我郭隗臺秋我送公南北宦途千里别<lb/>
<pb n="KR4e0120_WYG_055-20a"/>
死生交誼兩家同潘輿愛擁花間日召茇聞歌樹底風<lb/>
髙閣賦詩餘興在不勝翹首望飛鴻<lb/>
　　　竹逸<lb/>
少年種竹已成翁贏得閒身向此中舊業不嫌三徑少<lb/>
醉遊聊復五人同青鞵夜踏沙頭月紗帽凉欹葉底風<lb/>
莫道老夫無一事短吟長嘯幾時窮<lb/>
　　　重經西涯<lb/>
秋氣澄清天宇髙一林霜葉晚蕭騷黄花節近無風雨<lb/>
<pb n="KR4e0120_WYG_055-20b"/>
碧水潭空盡羽毛頻筭老時驚嵗月難忘情處是兒曹<lb/>
卜居未定居仍卜薊北天南兩意勞<lb/>
　　　九日雨中作<lb/>
丹鳳城頭鴈已南雨聲催仗放晨叅宫衣盡濕恩兼重<lb/>
御酒微醺興亦酣芳草緑時憐野色菊花開處憶江潭<lb/>
髙樓西望休囘首泗水齊山總未堪<lb/>
　　　九月十日得兆先消息叠前韻<lb/>
小閣簾開月正南壯懐秋興兩相叅平安欲報心先喜<lb/>
<pb n="KR4e0120_WYG_055-21a"/>
故舊相逢氣已酣東望有山連岱嶽北人多夢到湘潭<lb/>
向平婚嫁應粗了獨是離情尚未堪<lb/>
　　　再得兆先書用前韻<lb/>
第二書來見轉難一緘渾作幾迴看歸遲可待頻經月<lb/>
别近猶煩逺問安硬欲登山知汝健苦教留飲為誰歡<lb/>
愁腸百結無端緒多在晨炊與暮餐<lb/>
别母何如别妹難歸時飜作去時看山川路遶那能盡<lb/>
骨肉情深兩未安髙閣雲烟勞望逺舊堂甘㫖待承歡<lb/>
<pb n="KR4e0120_WYG_055-21b"/>
遥應月白燈青夜細說風行與露餐<lb/>
　　　與表兄殷通府話别二首<lb/>
十載重逢鬢欲皤問君官况定如何山厨夜煮吳梗飯<lb/>
水驛時聞越棹歌列縣民貧勞撫字故園家近喜經過<lb/>
休言不是西堂客若比西堂夢更多<lb/>
君尚紅顔我已皤我年差小奈君何未窮元禮通家話<lb/>
且和玉郎拔劍歌華館夜看燈影静碧天晴數鴈行過<lb/>
老來亦有江南意一度相逢一倍多<lb/>
<pb n="KR4e0120_WYG_055-22a"/>
　　　元旦試筆<lb/>
曉從天闕賀春回晝掩幽堂避客來書巻總抛心未了<lb/>
園亭雖閉手還開占年稍喜逢新霽報國終慙是薄才<lb/>
莫笑卜居居不定江南松菊便須栽<lb/>
　　　郊壇分獻再得星辰一<lb/>
聖朝郊祀合圜方又見分壇帝座傍天上有文成五緯<lb/>
人間何地不三光制傳幽禜從周禮歌罷重輝恊漢祥<lb/>
俯仰直教無愧作共將精白助君王<lb/>
<pb n="KR4e0120_WYG_055-22b"/>
　　　分獻次青谿太宰韻<hi>時青谿分得星辰二是日立春</hi>
星壇對立本聨班複磴慿空不易攀良久夜方移斗柄<lb/>
早時春已到人間朱旗影隔天門静玉佩聲隨閣道還<lb/>
舊日同年今並命共從光霽識威顔<lb/>
　　　答體齋宗伯用前韻<hi>時體齋分獻得北岳是日免賀春禮</hi>
春日逢恩早放班瑶壇盡處許同攀星辰位切瞻依上<lb/>
山嶽神疑陟降間天路曉陪仙仗立齋宫晨領奏章還<lb/>
<hi>是日禮部有奏疏</hi>終慙典禮寅清職賸有賢勞答聖顔<lb/>
<pb n="KR4e0120_WYG_055-23a"/>
　　　慶成宴次前韻與青谿<lb/>
紫殿東頭共一班台階髙處得追攀煖風晴日融和際<lb/>
舊寵新恩坐立間<hi>青谿舊為禮部例常立侍今嵗始復坐</hi>七載東垣慚我<lb/>
在五年南國望公還擬陳豳樂當周宴一笑相看漫解<lb/>
顔<lb/>
　　　次韻答方石祭酒病中見憶<lb/>
廟祀郊齋籍未通静聞神語應歌工心閒不廢春懐友<lb/>
身病猶煩夜在公壯老遞催年嵗改飛棲雖異羽毛同<lb/>
<pb n="KR4e0120_WYG_055-23b"/>
極知宦况從來薄獨有豪吟興未窮<lb/>
　　　蕭海釣寄蠣黄上元日出以饗客因賦一首<lb/>
薄筵無物薦清宵黄蠣分香味頗饒腥帶海風崖際出<lb/>
凍隨春雪酒邉消東闗地僻勞相寄南客方傳始解調<lb/>
不有可人佳賞在一春詩興又蕭條<lb/>
　　　次謝方石歸來園韻<lb/>
又向長安憶故園白頭歸興此終存長留舊屐供山水<lb/>
旋買新書寄子孫樓上元龍曾卧許社中司馬未封温<lb/>
<pb n="KR4e0120_WYG_055-24a"/>
奬恬激懦清朝事廊廟山林總是恩<lb/>
　　　春興八首<lb/>
塵沙無日不春隂伏枕偏驚抱病心憂國暗催青鬢改<lb/>
避名翻愛碧山深水禽聲動寒猶咽風栁條長弱未禁<lb/>
客去客來門自掩老夫渾欲謝冠簮<lb/>
栁絲花片滿芳洲長為溪山感舊遊急雨過窻醒短夢<lb/>
驚風入樹攪離愁歸帆欲掛三江水病脚難登百尺樓<lb/>
老去不知春興減向來一月罷梳頭<lb/>
<pb n="KR4e0120_WYG_055-24b"/>
髙歌曾扣隔江船楚泛吳遊興𣺌然山寺夜鐘眠裏月<lb/>
洞庭春水坐中天翠籠鸚鵡空愁思碧海鯨魚幾嵗年<lb/>
一語故人三歎息始知清廟有朱絃<lb/>
病懐愁緒冗難栽空望單于萬里臺月落平沙南鴈下<lb/>
雪殘荒戍北花開闗山逺帶風塵色閫幄誰當節制才<lb/>
胡馬不肥春草細過河消息幾時來<lb/>
六年書詔掌泥封紫閣春深近九重堦日煖思吟芍藥<lb/>
水風香憶種芙蓉登臺未買千金駿補衮難成五色龍<lb/>
<pb n="KR4e0120_WYG_055-25a"/>
身病益愁愁轉病老來歸思十分濃<lb/>
帝城芳意入春濃快馬輕車處處逢宫樹巧藏鶯百囀<lb/>
苑雲深䕶月千重愁來擬斷杯中物病起還支石上笻<lb/>
得似玉堂風月地少時遊賞幾從容<lb/>
甕山西望接平坡<hi>寺名</hi>疋馬雙童幾度過十載衣冠朋舊<lb/>
少五更風雨夢魂多湖邉漁榜驚鷗鳥樹裏僧房隠薜<lb/>
蘿飛盡桃花還燕子一年春事竟如何<lb/>
小疊峰巒淺作池幽堂長是見春遲風傳翠篠聲先到<lb/>
<pb n="KR4e0120_WYG_055-25b"/>
雨换青松葉未知江上帆檣經幾駐城南第宅已三移<lb/>
君恩若放山林去始是雲霄得意時<lb/>
　　　再次歸來園韻<lb/>
十里青山二頃園古風依約此中存封胡有子還諸謝<lb/>
季孟何心復兩孫新席坐來猶未煖舊盟寒盡幾時温<lb/>
請看百世詩書澤總是當年節婦恩<lb/>
　<lb/>
　懐麓堂集巻五十五<lb/>
</p>
<p>
</p>
  </div>
<div>
<head>懐麓堂集巻五十六</head> <lb/>
    <p>
<pb n="KR4e0120_WYG_056-1a"/>
欽定四庫全書<lb/>
　懐麓堂集巻五十六<lb/>
　　　　　　　　　　　　明　李東陽　撰<lb/>
　詩後稿六<lb/>
　　七言律詩<lb/>
　　　應制啟沃詩十首<lb/>
欽䝉皇上遣太監載義傳示聖意命臣等各撰詩十首用<lb/>
寓啟沃臣等聞命驚惕謹擬十題撰成七言律詩各一首<lb/>
<pb n="KR4e0120_WYG_056-1b"/>
繕冩進呈伏望萬幾之暇俯垂電覧臣等不勝榮幸之至<lb/>
　　　敬天<lb/>
理氣流通自古今每從人事識天心災祥有應皆仁愛<lb/>
日月無私並照臨直以精誠昭上下敢於茫昩託髙深<lb/>
願將敬徳祈周命先獻君王兩字箴<lb/>
　　　法祖<lb/>
盛代龍飛定兩都分明武烈配文謨極知聖祖憂勤意<lb/>
盡是邦家久逺圖禮樂萬年周制作山河一統漢規模<lb/>
<pb n="KR4e0120_WYG_056-2a"/>
焚香敬讀皇明訓如見艱難創業初<lb/>
　　　勤政<lb/>
大禹猶聞惜寸隂秪應無逸是良箴晨朝屢省千官奏<lb/>
昃食頻勞四海心聖世怠荒非過計國風勤儉有遺音<lb/>
只今苑囿無巡幸敢學詞臣賦上林<lb/>
　　　務學<lb/>
自古興亡一鑑如由來治道此權輿遺蹤徃跡千年事<lb/>
長晝深宫兩巻書宸翰有光同象緯講筵無日不唐虞<lb/>
<pb n="KR4e0120_WYG_056-2b"/>
請看聖學從家教蒙養如今有正儲<lb/>
　　　任賢<lb/>
治體分明在一身股肱元首義俱親求才自合資金礪<lb/>
愛國還須付玉人千載風雲逢聖作一時魚水見情真<lb/>
臣心欲效慙無力勉為吾皇賛化鈞<lb/>
　　　納諌<lb/>
忠言元不為身謀大海真能納衆流始信適情皆佞口<lb/>
須知逆耳是嘉猷虞廷屢有陳謨拜漢室頻聞下詔求<lb/>
<pb n="KR4e0120_WYG_056-3a"/>
試看古來青史上直臣明主一時收<lb/>
　　　節用<lb/>
君王儉徳小民知徃代流傳盡可師階土僅存三尺制<lb/>
露臺真惜百金貲豐㓙豈必歸年嵗出納惟應付有司<lb/>
擬效魏徴陳十漸敢忘更化改元時<lb/>
　　　愛民<lb/>
圓顱方趾是同胞眼見昇平樂稚髦秪恐顛連非舊業<lb/>
極憐辛苦盡秋毫東南財力徴輸竭西北軍儲餽餉勞<lb/>
<pb n="KR4e0120_WYG_056-3b"/>
願向天瓢分一滴徧將恩雨灑蓬蒿<lb/>
　　　恤刑<lb/>
民命須闗獄重輕我皇於此最畱情真看筆底災祥判<lb/>
要使人間曲直平法遇變時仍守舊罪當疑處每求生<lb/>
覆盆恐有幽隂地離照終教仰大明<lb/>
　　　講武<lb/>
百年至治擬華勲安不忘危舊所聞周代守成方詰武<lb/>
漢廷習射本稱文營兵夜静千山月苑馬晴看五色雲<lb/>
<pb n="KR4e0120_WYG_056-4a"/>
佇看王師清紫塞秋髙無復射鵰羣<lb/>
　　　寄題姜貞菴夀藏<lb/>
和得司空谷裏詩早從塵世脱天羈紅顔白髮有歸處<lb/>
山月江風無盡時地下莵裘人未老樹頭華表鶴先知<lb/>
君看五馬經行路已築漳南太守祠<lb/>
　　　病起述懐<lb/>
一病經春似隔年三章請老未歸田極承優詔丁寜語<lb/>
又拜威顔只尺天夢裏黄扉驚再到局中青簡待重編<lb/>
<pb n="KR4e0120_WYG_056-4b"/>
惟餘一寸丹心在猶繞紅雲向日邉<lb/>
　　　夀太宰尹公八十<lb/>
三朝舊徳聳冠裾曽是昻藏一丈夫老眼閲人猶水鑑<lb/>
壯心憂國更江湖年髙合受隣翁拜身健時嗔稚子扶<lb/>
七十二泉堪釀酒不知能給夀筵無<lb/>
　　　哭青谿倪太宰先生<lb/>
握手藤牀肉未寒重來不覺淚汍瀾山川一代英靈盡<lb/>
人物三朝作養難班史舊編家繼有山公新啟世傳看<lb/>
<pb n="KR4e0120_WYG_056-5a"/>
平生愛國憂民意仕路誰堪話肺肝<lb/>
　　　房山山房相墓道中紀事八首<lb/>
乞得君恩暫撥忙許從西郭看林莊千年丘壠或天意<lb/>
百里山川真帝鄉地逺有時驚斥堠嵗終何處問耕桑<lb/>
私懐未了憂官事黙黙無言秪自傷<lb/>
太行西下水朝東聖代提封一掌中形勝千年今古在<lb/>
車書四面徃來通垂虹影卧長橋日嘯虎聲傳衆壑風<lb/>
俯仰乾坤雙望眼不知身世是樊籠<lb/>
<pb n="KR4e0120_WYG_056-5b"/>
歴盡重岡始見山石門髙處不容攀塵蹤誤落心期外<lb/>
舊路遥疑指顧間老樹傲霜猶硉兀斷溪流雪尚潺湲<lb/>
十年兩度經過地不共逰人一解顔<lb/>
舊逰長記此山曽又宿慈光寺裏燈吹斷野風猶蒼莽<lb/>
踏殘岡雪更崚嶒人聲滅盡惟聞鳥民户凋餘秪見僧<lb/>
不是行春還問俗宦情離思兩無慿<lb/>
曉日鳴鐘出寺遲峰巒詰屈路逶迤輕輿傍險頻勞下<lb/>
健馬乘髙不受騎出甕酒當秋熟後隔村雞報午炊時<lb/>
<pb n="KR4e0120_WYG_056-6a"/>
老親穉子何曾到一句詩成一淚垂<lb/>
望逺登髙數里程雪消風煖愛新晴縁崖健婦如猱捷<lb/>
荷擔羸僧似鶴輕直以榮枯占地力還從嚮背識山情<lb/>
前岡恐有牛眠處倦馬臨溪駐復行<lb/>
下馬西林一瓣香古槐隂裏拜幽堂百年戰伐中興地<lb/>
兩世恩封異姓王寳劍有光衝夜斗石麟無影卧斜陽<lb/>
錦衣公子能留客白飯青芻意正長<hi>時憩英國張公先墓</hi>
出城三日兩衝風輿馬歸時日過中地逺極憐僮僕苦<lb/>
<pb n="KR4e0120_WYG_056-6b"/>
愁多非為路途窮陶松嵗晚門誰候謝草春遲夢亦空<lb/>
病眼不禁雙淚冷自欹烏帽解紗籠<lb/>
　　　哭傅白㑹郎中用體齋見慰韻二首<lb/>
秋來哭子正酸辛恨入通家意更真寄我尚題前月信<lb/>
惜君猶是後生身江山荏苒年華盡夢寐分明笑語親<lb/>
因與大蘇談舊事半床風雨兩愁人<lb/>
登科猶記嵗逢辛曾見趨朝畵裏真應與傅巖為後裔<lb/>
定知何遜是前身文章飾吏誰兼美兄弟論交我最親<lb/>
<pb n="KR4e0120_WYG_056-7a"/>
月落屋梁秋署冷憶君還似夢中人<lb/>
　　　東山先生有兩廣之命奉寄一首<lb/>
聴漏西堂黯不眠憶君如在夜燈前可堪環堵三年病<lb/>
又上南州萬里船縮手未閒終坐巧踰垣欲避轉愁偏<lb/>
行藏在我今須識縱不由人也屬天<lb/>
　　　王古直輓詩次方石韻二首<lb/>
漫浪乾坤有嵗年不知官府更神仙吳山越水重來地<lb/>
明月清風未了縁五夜詩篇還獨賞<hi>嘗問古直云何以消夜答云夜半時</hi>
<pb n="KR4e0120_WYG_056-7b"/>
<hi>起將自所作舊詩念一念耳</hi>一時諧謔盡堪傳從今脱屣無遺累免<lb/>
賣蘇家二頃田<lb/>
自將詩巻祭殘年斷送平生賈浪仙久客耳通南北語<lb/>
故人心結死生縁<hi>古直聞方石來曰吾事濟矣踰年而卒方石為殯殮𦵏之</hi>文章豈<lb/>
必千金價姓字聊應一代傳不用莊名題萬栁<hi>方石欲與之萬</hi>
<hi>栁莊不果</hi>本知滄海是桑田<lb/>
　　　再哭青溪<lb/>
海内衣冠失老成夢中精爽尚平生杏園醉後千花擁<lb/>
<pb n="KR4e0120_WYG_056-8a"/>
栁院歸時一字行舊事蒼黄空過眼暮年幽獨轉傷情<lb/>
不須更作三同㑹又聴城西薤露聲<hi>時體齋亦已捐館</hi>
　　　哭體齋傅宗伯先生<hi>是日倪公祖奠畢於傅公㑹歛</hi>
哭罷青谿又體翁素車匍匐走西東白頭搔盡渾成雪<lb/>
淚眼啼多不受風翰苑才髙經百戰南宫官重説三同<lb/>
傷心更是江樓鴈各自分飛落照中<hi>體齋已䘮弟故云</hi>
　　　再哭體齋疊見慰哭子韻<lb/>
公來慰我極酸辛我哭公來意更真山斗正懸天下望<lb/>
<pb n="KR4e0120_WYG_056-8b"/>
簿書長繞病中身<hi>公病殆猶手削奏案</hi>一門和氣芝蘭共四海交<lb/>
情管鮑親定與青谿重握手九原之下復何人<lb/>
　　　送吳學士克温之南京<lb/>
玉堂風月每平分北客南來又送君千里山川非逺别<lb/>
兩都詞賦舊能文亭邉野興隨修竹江上歸心駐白雲<lb/>
二十年前曾此夢不勝吟望立斜曛<lb/>
　　　送羅司業允升之南京<lb/>
金陵王氣還雙闕璧水文章重六經官好况當初攝篆<lb/>
<pb n="KR4e0120_WYG_056-9a"/>
<hi>時祭酒缺司業始復設</hi>門髙曽憶舊趨庭<hi>允升父嘗為南京助教</hi>烟隨草色<lb/>
連天逺雨過山光撥眼青多病秪今思藥物擬從新籠<lb/>
問參苓<lb/>
　　　卜樹村新莊約方石先生不至次韻四首<lb/>
浴沂真樂許同尋過眼春光次第深病裏有官虛嵗月<lb/>
老來無夢不山林天教剩地堪容膝我愛清泉好洗心<lb/>
却恨可人招不至空將短札代長吟<lb/>
路繞湖堤不費尋野人遥指蓽門深平田水足元通澮<lb/>
<pb n="KR4e0120_WYG_056-9b"/>
獨樹隂多自作林看竹偶逢曽識主買田先了欲歸心<lb/>
不知風月還多少消得先生一醉吟<lb/>
偶從僻地得幽尋門掩踈籬一徑深風定落花還作陣<lb/>
雨多遺果漸成林百年逰賞浮生夢兩世經營舊主心<lb/>
更憶老親兼稚子不勝哀思與微吟<lb/>
老樹盤空過十尋緑隂繁䕶古亭深村炊幾處日當午<lb/>
牧笛一聲風滿林逝水如斯真在眼浮雲於我更何心<lb/>
房山險絶今辭盡贏得西湖漫浪吟<lb/>
<pb n="KR4e0120_WYG_056-10a"/>
　　　夀祭酒羅先生七十次所寄韻二首<lb/>
登第同年事憲皇看君射䇿勝穿楊兩都賦出争傳漢<lb/>
九老圖成正憶唐舊日才賢多皷鑄老來神采尚飛揚<lb/>
也知憂國懐人意不問寒暄問雨暘<hi>來詩云燮調事業須公等卧看南山</hi>
<hi>記雨暘</hi>
十年不見先生面忽枉西江第二詩郢客髙詞慚寡和<lb/>
杜陵新贈怯輕為多收野秫貧堪醉久服山芝老不饑<lb/>
萬里雲霄三月近報書猶恨鶴飛遲<lb/>
<pb n="KR4e0120_WYG_056-10b"/>
　　　松窻屠公輓詩<lb/>
老健全輕玉帶圍餘歡猶及綵衣歸乾坤樂事古來幾<lb/>
湖海耆英公後稀滿坐芸香留宿雨半窻松影下斜暉<lb/>
樹頭華表髙墳在時有行人指翠微<lb/>
　　　次李白洲侍郎督復西涯舊業韻二首<lb/>
面對青峰俯碧流三間矮屋一重樓山髙合拄王郎笏<lb/>
水濶堪容范蠡舟詩客苦曾逢戴笠釣心閒不在垂鈎<lb/>
舊時風景如重到日日慈恩寺裏逰<lb/>
<pb n="KR4e0120_WYG_056-11a"/>
招提南畔石橋邉水色山光淨可憐送隠預勞盤谷序<lb/>
得歸何必洞庭船總多壇樹宜春服不信樓鐘攪夜眠<lb/>
寄謝汝陽三斗客未妨來作飲中仙<lb/>
　　　慰東山劉司馬哭子次謝祭酒韻二首<lb/>
十日朝囘不出門兩翁孤坐各黄昏炎風朔雪蕭條過<lb/>
舊恨新愁次第論問業有詩空鯉退破懐無計且鯨吞<lb/>
此籌可但輸君恨老眼猶堪對子孫<lb/>
定省何人夜候門客堂無語一燈昏三生過眼真疑幻<lb/>
<pb n="KR4e0120_WYG_056-11b"/>
萬事從頭莫更論愁對燕山身獨老恨深雲夢氣須吞<lb/>
君情似覺全勝義我已無兒况有孫<lb/>
　　　張尚絅侍郎輓詩<lb/>
卧病經秋藥裹中入春鄉思太匆匆十年心苦移家地<lb/>
兩世名成教子功遼海幾時歸去鶴塞書無復寄來鴻<lb/>
因懐詩酒過從處一夜髙情笑語空<lb/>
　　　𢎞治癸亥二月四日雨中再代視牲紀事一首<lb/>
宿靄全消輦路塵逺將天語問犧人郊壇二月稀逢雨<lb/>
<pb n="KR4e0120_WYG_056-12a"/>
使命三囘尚及春龜卜有期先後易駿奔無地徃來頻<lb/>
聖躬已豫思蠲潔願達平安上紫宸<lb/>
　　　次陳徳卿顧士亷喬希大韻三首<lb/>
兩年春興總相孤百感重來更鬱紆舊事有形歸夢泡<lb/>
浮生無處問方壺馬猶識路人何在土未成墳草又枯<lb/>
四海極知同父子不知還似此情無<lb/>
祗樹林開日正中玉泉澌下水還東十年丘壠瞻依近<lb/>
百里川原眺望空敢謂并州非客舍極知嬴愽有遺風<lb/>
<pb n="KR4e0120_WYG_056-12b"/>
良辰好景多相似只對愁人便不同<lb/>
看盡朝暉又夕陽舊時風景更難忘鳥情空解憐山色<lb/>
草淚猶知泣露光豈謂幽明分骨肉敢將窮達論文章<lb/>
從今不作江南夢秪合辭官老帝鄉<lb/>
　　　南屏遷翰林典籍白洲有詩次韻二首<lb/>
束帛丘園滿路光十年詞苑尚囘翔籖題徧檢書千巻<lb/>
誥草頻揮墨萬行名重豈須還甲第地髙何必更巖廊<lb/>
浮雲過眼真餘事不向官階較短長<lb/>
<pb n="KR4e0120_WYG_056-13a"/>
幾年淵底愛珠光一日雲端羡鳥翔白雪調應髙鳳沼<lb/>
青袍名已動鵷行交逰有道懐金石薦達無能恥廟廊<lb/>
同是感時憂國者向來情話夜何長<lb/>
　　　復畏吾村舊塋志感十首<lb/>
舊壠蕭條二畆秋眼中無地著松楸比隣價許千金直<lb/>
老我心餘一念休未愛林居添野意直開神道想靈逰<lb/>
幽堂手澤依稀在細認蒼苔幾涕流<hi>時於明堂得劵石乃先考手書方向</hi>
<hi>始定</hi>
<pb n="KR4e0120_WYG_056-13b"/>
原頭髙冢鬱巃嵸我祖殷勤手自封四世禮宜昭穆序<lb/>
百年心苦嵗時供開雲旋闢墻東地帶雨新移屋後松<lb/>
説到九泉應一頷願從遺跡想音容<lb/>
行盡房山復樹村三年岐路幾銷魂山占水卜無時定<lb/>
鬼䕶神訶此地存假手經營煩舊主白頭瞻拜有孤孫<lb/>
西園宰木東原草猶是春風長養恩<lb/>
白頭遺姊説當年<hi>有鄒氏表姊年七十餘能道𦵏時事</hi>聴到殘燈各黯然<lb/>
地許精靈先後合天教骨肉死生全流光老至偏成感<lb/>
<pb n="KR4e0120_WYG_056-14a"/>
舊事疑多敢浪傳今日重來如夢裏壠頭新樹墓前田<lb/>
兩年清淚不成乾三尺孤墳欲葬難千載抱孫心敢負<lb/>
九泉將母意須安情知季札猶懐土義比文公合去官<lb/>
今日一杯重酹汝可將頑健詫加餐<hi>兒東行道中有詩云報道癡頑今健</hi>
<hi>飯不須傳示教加餐</hi>
五父衢邉淚滿巾舊愁未盡轉成新九原可作真疑夢<lb/>
三鼎空踰不逮親骨肉竟同歸復地衣冠非是顯揚身<lb/>
心長夜短清無睡坐久村雞又報晨<lb/>
<pb n="KR4e0120_WYG_056-14b"/>
今夕何夕宿城西燭影下照茅簷低茶烟颺空月冉冉<lb/>
竹露灑地風凄淒髮能幾許白且盡心向此時荒欲迷<lb/>
總為劬勞徳未報老來無事不悲悽<lb/>
舊冢新塋次第成盡將心力付平生經旬命鍤隨髙下<lb/>
半夜推窻看雨晴今日山川増秀麗向時狐兎大縱横<lb/>
小西門外休囘首蔓草殘烟也繫情<lb/>
愁來不覺淚澘澘枕上詩成鬢已斑信有神交還夢接<lb/>
爭知地下與人間弔餘宿草人空到望斷孤雲鳥不還<lb/>
<pb n="KR4e0120_WYG_056-15a"/>
又是雨餘花落後有誰携酒共登山<hi>後四句五月二十九日夢中作覺後</hi>
<hi>續成之時夢見吾兒若不欲聞吾詩者意苦甚盖自是斷不復作矣三十日識</hi>
都城西下石橋東十里川原四面通僧飯午鐘洪慶寺<lb/>
洞簫凉月静虛宫鄰多雞犬知村近祭有田園及嵗豐<lb/>
兼是白頭歸老地未論丘首得相同<lb/>
　　　曽司空七十<lb/>
童丱相隨已白顛看公先到古稀年門臨御苑朝偏近<lb/>
位重官曹席每専暇日不妨留客醉多情兼喜抱孫眠<lb/>
<pb n="KR4e0120_WYG_056-15b"/>
華筵緩奏長生曲欲借南風起舜絃<lb/>
　　　楊給事篪父母夀詩<lb/>
鄭公鄉里世稱賢陶母家聲衆所傳欵段車輕猶舊路<lb/>
屠蘇酒熟又新年庭栽桂樹還生子地近桃源不問仙<lb/>
五色宫袍千嵗酒門前須繫省郎船<lb/>
　　　一舫齋詩二首<lb/>
十畆青山八九椽卧逰聊以屋為船星槎有路疑秋泛<lb/>
波浪無聲攪夜眠東海添籌非浪語南華飄瓦亦同篇<lb/>
<pb n="KR4e0120_WYG_056-16a"/>
也知白髮詩人興不在蘆花淺水邉<lb/>
木蘭為柱桂為椽陸地從來别有船縱飲直疑騎馬坐<lb/>
無愁何必對江眠七重漫擬歐公記萬厦還歌杜甫篇<lb/>
聞道銀河通碧海恩波元自斗牛邉<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_056-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻五十六<lb/>
</p>
<p>
</p>
  </div>
<div>
<head>懐麓堂集巻五十七</head> <lb/>
    <p>
<pb n="KR4e0120_WYG_057-1a"/>
欽定四庫全書<lb/>
　懐麓堂集巻五十七<lb/>
　　　　　　　　　　　　明　李東陽　撰<lb/>
　詩後稿七<lb/>
　　七言律詩<lb/>
　　　送衍聖公聞韶襲封還闕里<lb/>
夜来佳氣繞門闌曉聴郎君已拜官魯郡山川歸舊國<lb/>
孔林蘋藻薦新盤田無公稅堪為養家有遺書正好看<lb/>
<pb n="KR4e0120_WYG_057-1b"/>
従此雲霄是平地道途長為報平安<lb/>
　　　贈闕里孔聞禮<hi>南溪聖公次子</hi>
少年文采動公卿剩説尼山有俊英千載衣冠三氏學<lb/>
五更鐘漏九重城極知東嶽瞻雲意酷似西堂聴雨情<lb/>
寄謝南溪溪上水幾時容我棹舟行<lb/>
　　　方石先生祖母趙節婦沒已五十年方石以禮<lb/>
　　　　部侍郎誥請移為旌表為詩紀事奉次二首<lb/>
鳳函飛度越江遥江上離鸞恨始消故國山川増秀拔<lb/>
<pb n="KR4e0120_WYG_057-2a"/>
舊家門户起蕭條詩書澤逺傳三世雨露恩深浹四朝<lb/>
從此貞心長不死九泉披豁見層霄<lb/>
路接清風嶺未遥<hi>清風嶺台州事</hi>舊鄉遺俗豈全消百年始報<lb/>
生成徳六館重開節義條星小竟隨孤月照江清恥受<lb/>
惡溪朝先生不為彛倫起兹事何因徹九霄<lb/>
　　　又二首<lb/>
故家華胃本非遥薄俗真堪鄙吝消始信忠臣元有訓<lb/>
誰言孝子不同條<hi>謝髙祖孝子諱温良</hi>隂晴到底天須定江漢何<lb/>
<pb n="KR4e0120_WYG_057-2b"/>
心海自朝多少窮嫠委溝壑夜䑓無力叫重霄<lb/>
思山夢嶺路非遥<hi>謝有思山改㑹緦又山名大夢皆世墓</hi>舊事多従話裏消看取<lb/>
霜松髙萬丈任他風栁弱千條絲綸命許兼先代<hi>謝始欲移所得誥命</hi>
<hi>詔併與之</hi>竹帛名應載本朝昨夜文星連婺女共将光彩動青霄<lb/>
　　　次李白洲六十自夀韻<lb/>
宦情元不困詩魔白戰猶聞夜枕戈南去扶揺無限路<lb/>
北來安樂有行窩孤松嵗晩心能壯叢桂秋深影漸多<lb/>
自愛黒頭雙鬢在每呵青鏡手親磨<lb/>
<pb n="KR4e0120_WYG_057-3a"/>
　　　送焦守静先生使襄府<lb/>
丹書玉節又南行一日龍光起四瀛新使早占唐李郃<lb/>
舊恩猶識漢桓榮三朝委質君臣義兩世通家父子情<lb/>
應向别筵懐徃事曲江花底拜年兄<lb/>
　　　懸車舊第巻為寳慶謝太守公子業題次方石<lb/>
　　　　韻二首<lb/>
山頭牛背穏如車猶記當年謝事初地僻有時窮嶺嶠<lb/>
家貧無計問田廬屋梁落月分明在霄漢晨星次第疎<lb/>
<pb n="KR4e0120_WYG_057-3b"/>
因過竹林談舊隠幾聲清嘯一長歔<lb/>
仕塗隨地有摧車野服何人得返初老去功名皆外物<lb/>
舊時山水是吾廬達能玩世心非放清足傳家計未疎<lb/>
屋不可瞻烏可愛天涯一見一欷歔<lb/>
　　　愛日樓為錢郎中榮作<lb/>
白日紅顔映鬢絲百年心事此樓知生憎暮色經簷短<lb/>
每恨晨光出海遲寸草有春猶物類長安雖逺未天涯<lb/>
綵衣催進長生酒莫待髙庭樹影移<lb/>
<pb n="KR4e0120_WYG_057-4a"/>
　　　榮夀樓為仲僉事本作<lb/>
百尺髙樓肯構新郎君家有白頭親駢羅合敞長生宴<lb/>
升降全輕未老身潑眼湖光堪釀酒巻簾山色似娛人<lb/>
豸冠驄馬朝天路夜夜慿䦨望北辰<lb/>
　　　病中言懐八首<lb/>
三年病後强趨朝又擁重門卧寂寥夢繞千山心不定<lb/>
枕欹雙臂力全消籠燈月暗疑無影園雪風稀未滿條<lb/>
睡起忽然忘握髻不勝愁鬢晚飄蕭<lb/>
<pb n="KR4e0120_WYG_057-4b"/>
瓦爐初冷更添香更漏沉沉月轉廊身老病隨年共至<lb/>
愁多心與夜爭長塵編倦掃時防蠧壠樹新移尚怯霜<lb/>
自笑閒情縁底在向來公事已全荒<lb/>
身病何如目病難極知昏眊勝衰殘愁來强閣東門淚<lb/>
老去從欹杜甫冠新酒縱篘仍斷飲好書雖借懶開看<lb/>
枕邉莫道無餘事猶有詩成字未安<lb/>
門掩疎籬雪滿池夜寒惟有病先知氷輪影薄當窻近<lb/>
竹葉聲稀到枕遲三徑業荒秋去後十年心苦夢醒時<lb/>
<pb n="KR4e0120_WYG_057-5a"/>
一身經濟元無術醫國如今合付誰<lb/>
返櫂湖南路已微買田陽羡事多違老看天地餘生少<lb/>
逺别江湖舊伴稀靈囿藻深魚尚在故林松暝鶴還飛<lb/>
天寒嵗晚無聊賴吟倚髙樓送落暉<lb/>
東歸重下潞河船猶有江山未了縁望逺真窮滄海際<lb/>
登髙空指泰山巔流光轉眼清秋過徃事經心白晝眠<lb/>
寂寂閉門多病裏始知逰賞是神仙<lb/>
髙梁橋北畏吾村壠樹成行石獸蹲豈謂驅除非舊主<lb/>
<pb n="KR4e0120_WYG_057-5b"/>
始知封表是君恩愁來霜露情多感老去烟霞癖尚存<lb/>
已辦輕車隨欵段挂冠須向國西門<lb/>
幾囘班召入彤扉又向經筵勸講歸温語問時勞睿想<lb/>
霽顔開處識天威相如病久經旬卧汲黯身長與願違<lb/>
萬里雲霄雙倦翼側看鸞鵠讓囘飛<lb/>
　　　郊壇分獻得夜明<lb/>
夜色燈光逺近中廣寒元是水精宫九重閶闔隨髙步<lb/>
萬里山河入半空歌罷樂聲還徹外拜時人影盡朝東<lb/>
<pb n="KR4e0120_WYG_057-6a"/>
髙明願託無私照四海長瞻配日功<lb/>
　　　慶成宴次焦少宰韻二首<lb/>
南郊禮罷及辰良春殿筵開愛日長神貺已沾頒後胙<lb/>
宫衣猶帶祭時香旌旗簇擁千人隊衮繡分明五色光<lb/>
乾飲滿斟皆聖語共將涓滴報吾皇<lb/>
共隨經幄輔元良玉署金鑾嵗月長學士幾陪天上宴<lb/>
侍郎還立案頭香遷宫地隔新曹省賜坐身沾舊寵光<lb/>
應是老臣偏感事碧桃曽見醉先皇<lb/>
<pb n="KR4e0120_WYG_057-6b"/>
　　　次李白洲留别韻二首<lb/>
少日相忘汝與吾老來俱已變頭顱家貧尚有千頭橘<lb/>
身健何須九節蒲酒興不輸詩力壯野心偏向世情粗<lb/>
上東門外應囘首誰為疏郎作畵圖<lb/>
俯仰平生不愧吾肯隨𢎞景歎頭顱歸心白憶霜前鴈<lb/>
别意青憐水上蒲唐代百篇希世有漢廷三尺本君粗<lb/>
亨衢不隔安車路回首風雲是壯圖<lb/>
　　　奉送梓宫至土城哭而有述<lb/>
<pb n="KR4e0120_WYG_057-7a"/>
郭外宫車駐復行萬方臣妾共吞聲驚颷慘似升遐日<lb/>
落景深留返照情千載再逢真隔世百身能代敢偷生<lb/>
清塵望盡猶翹首願作飛雲繞去旌<lb/>
　　　過小西門懐舊壟有作<lb/>
古城西北氣蕭森舊路蒼茫不易尋手種青松今易主<lb/>
耳聞烏鳥更闗心山堂尚憶風霜破野徑猶虞鹿豕侵<lb/>
遥指故原新樹裏晚風吹淚濕衣襟<lb/>
　　　畏吾村先墓忽枉劉司馬見過感而有詩<lb/>
<pb n="KR4e0120_WYG_057-7b"/>
滿地悲風起白楊壠頭斜日半荒凉巨卿白馬期能到<lb/>
范叔綈袍義可忘話舊畧教肝膽盡憂時同感鬢毛蒼<lb/>
我來君去何匆促猶有官曹債未償<lb/>
　　　奉迎神主觀御容哭而有述是日復大風<lb/>
園陵北望路迢遥夜候禪宫坐寂寥已向人心占夢寐<lb/>
更從天意識風颷目瞻遺像山河秀淚滴空原草樹凋<lb/>
神御入城當午霽不堪重拜闕西橋<lb/>
　　　和方石先生留别韻二首<lb/>
<pb n="KR4e0120_WYG_057-8a"/>
宦情今日為君微别巻詩成强自揮歐冶金嗚孤劍躍<lb/>
海天雲盡一鴻歸行蹤得與浮萍似塵世休言大夢非<lb/>
何物人間堪更比向來風槩十分巍<lb/>
客心鄉路轉依微囘首風塵袂一揮已起謝安還復卧<lb/>
未秋張翰忽先歸桃源再入花應在赤壁重逰事恐非<lb/>
試向畵圖占夀考老來詩骨更崔巍<lb/>
　　　倫脩撰文敘頒詔安南便道省親<lb/>
藩邦地重極炎洲詔使名髙出狀頭一代風雲龍虎㑹<lb/>
<pb n="KR4e0120_WYG_057-8b"/>
百年郊藪鳳麟逰殊方盡處聞天語舊屋歸時記海籌<lb/>
採得民風兼國俗玉堂青史待刪脩<lb/>
　　　正徳丙寅正月二日雪<lb/>
三冬臘雪已無期兩日春風尚及時朝士攬衣驚起早<lb/>
都人勒馬愛行遲年華過眼人須惜帝力如天物不知<lb/>
却訝桑林纔六事也能照格應商祈<lb/>
　　　徐侍讀穆頒詔朝鮮<lb/>
六龍飛御九重天天上文星下海堧萬物發生新雨露<lb/>
<pb n="KR4e0120_WYG_057-9a"/>
累朝封錫舊山川鸞書共識中華字鳳厯初開正徳年<lb/>
珍重登髙能賦手玉堂青簡待同編<lb/>
　　　初開經筵紀事<hi>正徳元年二月二日是日開講大學</hi>
曾侍宫筵入桂坊又開經幄引鵷行春秋義重初元嵗<lb/>
大學書陳第一章講罷天顔猶咫尺朝回日色半蒼凉<lb/>
兼金綵幣皆恩澤四表同瞻聖徳光<lb/>
　　　親耕籍田紀事<hi>二月十五日時陪祀先農且預九推之列</hi>
短犂長䇿共分曹白石壇空碧殿髙七奏耳聞神聴逺<lb/>
<pb n="KR4e0120_WYG_057-9b"/>
三推心識聖躬勞伶人曲按新翻譜御酒恩沾舊賜袍<lb/>
帝業艱難民事苦愧時筋力助分毫<lb/>
　　　沈編修燾册封安南<lb/>
玉堂書史暫休衙銀漢星辰早泛槎已向夏壇分赤社<lb/>
更從周雅賦皇華主恩前後重頒詔使節從容兩過家<lb/>
今日贈詩他夜夢紫微枝上月鈎斜<lb/>
　　　題許給事天錫駐節寜親圖<lb/>
黯淡灘頭舟若飛安南國裏使臣歸宫恩滿載黄封酒<lb/>
<pb n="KR4e0120_WYG_057-10a"/>
官様新裁白澤衣天上兩星當户動人間寸草自春暉<lb/>
咨諏本是皇華職隨意周原四牡騑<lb/>
　　　贈闕里孔以昌<lb/>
魏闕威儀見兩朝漢雍經史聴圜橋烟霄舊路星河近<lb/>
草樹新恩雨露饒已向雲仍占聖澤還從伯仲識風標<lb/>
分明闕里墻東地何日尋君再舉鑣<lb/>
　　　聞劉東山司馬致仕之命是日得謝方石祭酒<lb/>
　　　　到家日所寄詩感而有作<lb/>
<pb n="KR4e0120_WYG_057-10b"/>
越客書來自海濵楚鄉重見拂衣人名如洛社非同里<lb/>
詩到梁州各有神萬里雲霄俱税駕兩山風月自為隣<lb/>
試將出處論心事慚愧官曹一病身<lb/>
十年兩度送君歸聴説鄉山興欲飛嵗久兒孫頭角變<lb/>
日長賔客徃來稀平橋着板通樵徑老樹盤根作釣磯<lb/>
强欲相從無舊業定於何處解朝衣<lb/>
　　　陳司空之南京例贈二首<lb/>
簿書叢裏日紛龎四十年來老鬢雙水部官髙聨八座<lb/>
<pb n="KR4e0120_WYG_057-11a"/>
石城形古鎮三江秋波艤棹花迎客曉夢趨朝月在窻<lb/>
兼喜故園衣錦地幾多髦稚擁歸幢<lb/>
泮水芹香共幾秋曲江花底復同逰君從北省移南國<lb/>
我已紅顔變白頭舟檝地經生道路畵圖人識舊風流<lb/>
明年夀骨應全健預冩詩篇當酒籌<lb/>
　　　木齋先生將登舟以詩見寄次韻二首<lb/>
十年黄閣掌絲綸共作先朝顧命臣天外㝠鴻君得志<lb/>
池邉蹲鳳我何人官曹入夢還如昨世路論交半是新<lb/>
<pb n="KR4e0120_WYG_057-11b"/>
仄柁歌帆何日定茫茫塵海正無津<lb/>
暫從中秘輟絲綸同是羔羊退食臣偶為庭花留坐客<lb/>
豈知宫樹管離人杯餘尚覺情難盡棋罷驚看局又新<lb/>
極目春明門外路扁舟明日定天津<lb/>
　　　石封君徐節婦輓詩二首次沈仲律提學韻<lb/>
試問元方與惠連故家風範尚依然曽同姓字題金牓<lb/>
不見功名到白顛身後子書能讀父古來人定可勝天<lb/>
當庭種得梧桐樹直待巢成鳳已鶱<lb/>
<pb n="KR4e0120_WYG_057-12a"/>
不羡徐家有二雛眼看一一上雲衢九原再作心無愧<lb/>
萬里生還事可吁敢謂榮名堪比養故知隂教不相誣<lb/>
嗟予談虎神傷處却恐神傷虎不如<lb/>
　　　魯編脩鐸頒詔安南<lb/>
命使炎邦帝選才狀元剛去省元來車從北斗杓前指<lb/>
詔向南天盡處開史局事嚴應暫輟宫袍恩重許新裁<lb/>
歸裝不載官中物自寫黄封作夀杯<lb/>
　　　石學士珤之任南京<lb/>
<pb n="KR4e0120_WYG_057-12b"/>
黄金臺上玉為堂剛送羅生又石郎四海豪英唐意氣<lb/>
兩都風物漢文章舊傳衣鉢吾空老世業箕裘子最良<lb/>
可與語人今漸少不勝南望立斜陽<lb/>
　　　題義聲貞則二巻為林知府世逺父母作<lb/>
三十浮生一夢餘義聲先已動州閭門髙鄧尉堪容馬<lb/>
家富唐侯剩有書嵗久佳城雙璧掩恩深令子一官如<lb/>
褒章兩字同華衮夜夜虹光照墓廬<lb/>
貞則堂髙世所傳栢舟風節故依然道傍綽楔行人駐<lb/>
<pb n="KR4e0120_WYG_057-13a"/>
天上絲綸内史宣老去深恩猶襁褓生平遺澤尚桮棬<lb/>
舊家本是瀧岡後長記辛勤教子年<lb/>
　　　儲都憲静夫在南曹時嘗取鶴鳴詩義名其園<lb/>
　　　　曰檀園又取杜少陵渼陂詩義名其軒曰浄<lb/>
　　　　拭軒比再入南京請各賦一首<lb/>
山林城市兩相忘退食官曹白日長正愛庭隂深覆緑<lb/>
却嫌階葉亂堆黄窺園董子心仍在掃室陳蕃志且償<lb/>
今去行臺還種栢可應重和伐檀章<lb/>
<pb n="KR4e0120_WYG_057-13b"/>
紅花碧葉照清池長憶東曹坐對時縱有塵埃無地著<lb/>
絶無雕飾有天姿年華過眼頻經幾風景撩人更屬誰<lb/>
官署不同心賞在也應重和少陵詩<lb/>
　　　孝宗皇帝禫祭有感<lb/>
病羽無心逐鷺行偶因祥禫憶先皇三年淚盡蒼生血<lb/>
萬古名齊日月光天上神靈龍變化廟中音樂鳳趨蹌<lb/>
無由執紼橋山路空負西陵一瓣香<lb/>
　　　王永嘉獻臣恩養堂王自御史謫海南以詔例<lb/>
<pb n="KR4e0120_WYG_057-14a"/>
　　　　量移今職<lb/>
曽是中臺執法臣親從天上捧絲綸一身去國將三載<lb/>
萬里還家有二親手種椿萱堪比夀嵗供魚笋未為貧<lb/>
河陽縣裏花無數秪得東風一半春<lb/>
　　　守静先生得曾孫席間奉賀一首<lb/>
家書何止問晨昏報道靈芝更有根已喜一門為太史<lb/>
最難三世見曾孫直教簡册書香逺轉覺鄉邦行數尊<lb/>
從此小同稱大阮衣冠盛事好重論<lb/>
<pb n="KR4e0120_WYG_057-14b"/>
　　　元日看牲復命紀事一首<hi>己巳嵗是日有廟牲節食之賜</hi>
履端新制未傳宣復命先承黼座前名秩正當華盖殿<lb/>
封題猶是戊辰年豈應衰老仍供職敢謂精誠不愧天<lb/>
歸到玉堂重拜賜可將恩海報微涓<lb/>
　　　郊壇分獻再得夜明<lb/>
塵土全消半夜風氷輪初徧廣寒宫分壇位出星辰上<lb/>
萬象光懸宇宙中燔氣入雲烟縹緲佩聲和樂響丁東<lb/>
神心豫悦天顔喜願佐憂勤保聖躬<lb/>
<pb n="KR4e0120_WYG_057-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_057-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻五十七<lb/>
</p>
<p>
</p>
  </div>
<div>
<head>懷麓堂集巻五十八</head> <lb/>
    <p>
<pb n="KR4e0120_WYG_058-1a"/>
欽定四庫全書<lb/>
　懷麓堂集巻五十八<lb/>
　　　　　　　　　　　　明　李東陽　撰<lb/>
　詩後稿八<lb/>
　　七言律詩<lb/>
　　　恭進孝宗實録紀事一首時雨中霽駕迎實録<lb/>
　　　入奉天殿方陞座前此所未有也<lb/>
寶册雲輿次第登殿頭飛雨過觚棱衣冠夾陛班初引<lb/>
<pb n="KR4e0120_WYG_058-1b"/>
衮舄迎門座始升五載音容思玉几萬年功徳付金縢<lb/>
三朝史筆今重載欲報先皇恐未能<lb/>
　　　西苑焚稿紀事<hi>五月二十五日在海子西岸事畢尚膳供宴是日入西苑門望</hi>
　　　<hi>南臺登廣寒殿過芭蕉園而還</hi>
史家遺草盡成編太液池頭萬炬烟天上六丁元下取<lb/>
人間一字不輕傳先朝故事非今日内苑清遊亦勝縁<lb/>
却上廣寒雲霧裏禁城東指是文淵<lb/>
　　　秋日出郭崔甥有詩因次韻<lb/>
<pb n="KR4e0120_WYG_058-2a"/>
直從亭午坐斜陽却借南薰作晚涼沙路試看騎馬快<lb/>
<hi>是日試賜馬</hi>玉堂剛謝攬衣忙移將壠樹和雲種抍得園葵<lb/>
帶露嘗四十六年公事裏向來塵夢一何長<lb/>
　　　哭内弟劉釗三首<lb/>
忽聞哀報已沾衣回首長天送落暉别後肝腸吾弟盡<lb/>
到時舟檝汝兄歸平安兩字書空在去住三生事總非<lb/>
欲與親交同舊感向來門下客全稀<lb/>
宦路多年改鬢毛豈應容易着青袍民貧况值饑荒後<lb/>
<pb n="KR4e0120_WYG_058-2b"/>
政拙誰知撫字勞遺恨可能忘骨肉歸舟猶恐限風濤<lb/>
空山落木傷心地欲為招魂賦楚騷<lb/>
兩因圍棘誤登科<hi>釗嘗以予主考引嫌不入鄉㑹試各一次</hi>一去長江委逝<lb/>
波官好不嫌州縣小家貧翻恨子孫多思君豈但三秋<lb/>
隔老我平添兩鬢皤寂寂閉門愁病裏有誰情話一來<lb/>
過<lb/>
　　　松露周太保與王端毅太師楊䆳菴都憲皆有<lb/>
　　　詩贈喬希大太常題巻一首<lb/>
<pb n="KR4e0120_WYG_058-3a"/>
石渠丰采重如山松露清風尚可攀堂上草𤣥親問業<lb/>
朝中玉笋舊聨班片言價出千金上一日心勞百過間<lb/>
老我相思不相見摩挲亦為解雙顔<lb/>
　　　松露再召復致政將歸留話用前韻<lb/>
白馬翩翩走碧山青雲逸駕許重攀逺從西晉來千里<lb/>
同簉中朝第一班詩興直凌飛鳥上歸舟仍在急流間<lb/>
多情話别留歡地猶是當年夢裏顔<lb/>
　　　松露夀七十再用韻一首<lb/>
<pb n="KR4e0120_WYG_058-3b"/>
并州西隔太行山百尺丹崖豈易攀却望故鄉還憶賈<lb/>
恨為仙馭不同班風雲運合逢天上山斗名應滿世間<lb/>
細數百年從七十漫將靈藥駐紅顔<lb/>
　　　聞孔氏女至<lb/>
南風吹送北河舟有女東來慰白頭病裏心情無那老<lb/>
别來風景又經秋鵲聲報日書先到雨脚乾時淚始狀<lb/>
預想離程還在眼難將一笑解千憂<lb/>
　　　與衍聖公夜話<lb/>
<pb n="KR4e0120_WYG_058-4a"/>
漫以平安慰别離星槎動是隔年期文章義豈千金重<lb/>
骨肉心應兩地知留住每愁氷合早出游常恐夜歸遲<lb/>
須看闕下重逢日莫忘燈前共話時<lb/>
　　　劉太宰入閣後省墓例送一首<lb/>
東曹地近入黄扉盛事今無夀古稀天禄閣中藜火動<lb/>
相州堂上錦衣歸新頒綸綍封三世舊種松楸過十圍<lb/>
恩詔秪應教暫去及時勲業肯心違<lb/>
　　　豐諭徳原學掌院南京例贈一首<lb/>
<pb n="KR4e0120_WYG_058-4b"/>
玉亭元向玉堂開修竹隂隂對古槐夢裏山川吾老矣<lb/>
望中騶馭子行哉青錢選出知文價石室書成見史才<lb/>
東向越山時駐馬白雲應肯渡江來<lb/>
　　　泉山書院詩<lb/>
甘泉山下挹清風得似滁陽有醉翁嵐氣每隨天早晚<lb/>
水聲長遶屋西東千尋峭壁瞻依地萬頃平田灌溉功<lb/>
二物古來堪比夀願登巉嶻寫琤琮<lb/>
　　　城南姚氏園餞劉太宰與諸史部晩會歸得三<lb/>
<pb n="KR4e0120_WYG_058-5a"/>
　　　首<lb/>
不到城南又隔秋偶因送客駐行騶枝稍宿雨衣猶濕<lb/>
樹底斜陽席未收豈謂東曹非舊約須知下界有仙遊<lb/>
壁間漫作題名記聚散終同水上漚<lb/>
園上髙亭園下池秋來風物兩相宜紅衣落盡蓮初實<lb/>
碧葉凋殘樹總垂江左故人傷别久<hi>䆳菴嘗憇此園</hi>省中仙客<lb/>
恠來遲病回已覺詩情減却為情多强賦詩<lb/>
　　　書趙寺正式輓詩巻<lb/>
<pb n="KR4e0120_WYG_058-5b"/>
下哭亡兒上老親向來無地不悲辛身從執紼衝山雨<lb/>
手為抄詩付梓人今日我來翻弔汝故園書到轉傷神<lb/>
白頭竟作殊方别地下相逢恐未真<hi>其父封君後七日卒于家</hi>
　　　守静先生夀七十五加少師等秩以詩陳賀一<lb/>
　　　首<lb/>
榜下衣冠笑兩翁晨星落落幾西東每輸夀骨年年健<lb/>
且愛官䘖字字同舞袖裁成新様錦庭花開勝舊時紅<lb/>
古稀餘算從頭數五賦豳詩七月風<lb/>
<pb n="KR4e0120_WYG_058-6a"/>
　　　補壽白太夫人次巻首轆轤韻<lb/>
壽筵芳酒出黄封九日春光半未窮東閣衣冠前度客<lb/>
北堂圖畵舊時容眼看喬木年年大手種蟠桃樹樹紅<lb/>
報道郎君重賜玉藍田佳氣晩還濃<lb/>
　　　孟冬五日冒雪出城簡邵國賢都憲喬希大侍<lb/>
　　　郎崔世興員外<lb/>
十月朝時擬出城總因公祭輟私情一冬風景初逢雪<lb/>
數里關河不計程旋拂朝衣乾更濕未占天意雨還晴<lb/>
<pb n="KR4e0120_WYG_058-6b"/>
相看莫問悲歡事不是當年向子平<lb/>
　　　次䆳菴韻二首<lb/>
一官心事苦難償筋力空驚六十强病後漸看留客少<lb/>
老來翻愛作書狂南園折栁逢秋色北郭看山帶夕陽<lb/>
數月閒情今兩度餘生消得幾回忙<lb/>
丈夫弧矢志終償精力君應較我强定逺功名那用達<lb/>
子陵風態且須狂東遊闕里瞻文廟西上金山望岳陽<lb/>
回首漢家營牧地夢中猶覺簿書忙<lb/>
<pb n="KR4e0120_WYG_058-7a"/>
　　　出郊<lb/>
雨後蒼苔入徑深放朝聲裏得追尋好風晴日中元節<lb/>
白露清霜半夜心城外看山猶舊色井邊移樹已秋隂<lb/>
公家事在何時了莫恠癡兒淚不禁<lb/>
　　　憂旱二首<hi>正德五年齋居作是歲有旨致齋九日</hi>
鈴索聲低别院深每從窗牖問隂晴五風十雨清朝事<lb/>
七戒三齋聖主心平野烟雲春澹澹禁城鐘皷夜沉沉<lb/>
天瓢莫道無多滴一滴須敎比萬金<lb/>
<pb n="KR4e0120_WYG_058-7b"/>
不向田苗試淺深先勞礎石驗晴隂黄塵赤日村村路<lb/>
側枕疎窗夜夜心江鴈影稀看欲盡林鳩聲逺聽俱沉<lb/>
清風明月非無價好雨從來不論金<lb/>
　　　喜雨二首疊前韻<lb/>
出門黄霧隔城深下馬𤣥雲匝地隂莫道蒼生空有望<lb/>
誰言造化本無心庭前翠竹飛還舞水面逰魚躍更沉<lb/>
擬效坡翁重作記上天今已雨黄金<lb/>
誤占元日到春深百日都無十日隂五月逢秋農父望<lb/>
<pb n="KR4e0120_WYG_058-8a"/>
六年憂國老臣心盆荷色淨塵初洗庭樹聲收日已沉<lb/>
縱使田園生意足翻令土價直黄金<lb/>
　　　哭方石先生次林待用都憲韻二首<lb/>
海天江樹晩依依一别平生萬事違公論底須他日定<lb/>
宦途剛得幾人歸閒看物態雲千變老謝功名手一揮<lb/>
猶記玉堂風月地至今東壁有餘輝<lb/>
六年不見先生面數月猶煩兩寄書病裏詩篇心不廢<lb/>
老來江海氣全除塵生滿地空懸榻腹痛何時許過車<lb/>
<pb n="KR4e0120_WYG_058-8b"/>
宦況為君灰欲盡東風何事强吹嘘<lb/>
　　　聞劉東山遇赦值河西道梗未得歸次前歲所<lb/>
　　　寄雪中過六盤山韻<lb/>
百折危途寸步間向來空乞一身閒愁心正擁藍闗雪<lb/>
苦句猶傳飯顆山病後形容應漸瘦老來歸路轉多艱<lb/>
洞庭風景依然在為問扁舟幾日還<lb/>
　　　此詩再閲歲久不和是日得東山公赦歸重經<lb/>
　　　六盤山韻因憶元白梁州之句悵然感之再次<lb/>
<pb n="KR4e0120_WYG_058-9a"/>
　　　一首<lb/>
浮世功名夢覺間夢時何似覺時閒南來已踏千重浪<lb/>
西去還經萬疊山我病不堪思往事公才猶可濟時艱<lb/>
詩成漫憶梁州句一夜神交信往還<lb/>
　　　雪月夜觀水精碁戲作<lb/>
雪月光中夜未䦨楸枰亂落水精寒情貪白戰停杯久<lb/>
眼入空明下子難長恠官曹無暇日偶從愁裏得竒觀<lb/>
撚鬚呵手非吾事聊復燈前凭几看<lb/>
<pb n="KR4e0120_WYG_058-9b"/>
　　　亡女生日<lb/>
十年辛苦住天涯毎恨逢生不在家今日賀筵翻弔客<lb/>
舊時歸路有靈車夢中匏實空題字<hi>女沒時其母夢一匏裂為二上有子</hi>
<hi>分二字</hi>身上宜男枉佩花自撚瓣香澆麥飯日斜燒紙到<lb/>
昏鴉<lb/>
　　　食柑䆳菴宅有感<lb/>
一枝初寄洞庭舟落爪餘霜散不收弱女憶時縁病渴<lb/>
故人别後已駕秋空將舊恨埋黄壤更有鄉心上白頭<lb/>
<pb n="KR4e0120_WYG_058-10a"/>
歸共細君還向説燭痕和淚與雙流<lb/>
　　　除夕<lb/>
獨吟孤坐總傷神誰伴長安守歲人卦數已周無那老<lb/>
年華初轉又逢春思親淚盡空雙眼哭女聲高徹四鄰<lb/>
還向燈前添舊草擬從新歲乞閒身<lb/>
　　　借得紅梅一株盆花盛開偶與䆳菴太宰輩觀<lb/>
　　　之漫賦一首借梅者崔甥世興<lb/>
休勞比客問南枝緑影紅香信有之滿坐光風流轉地<lb/>
<pb n="KR4e0120_WYG_058-10b"/>
半窗晴日上來時煖貪春睡濃如酒冷笑霜髭白為詩<lb/>
今日定知誰是主客來聊與倒芳巵<lb/>
　　　喬希大宗伯將赴南京例贈一首<lb/>
耻隨桃杏比芳穠面目雖同格不同酒興判敎三日醉<lb/>
病顔輸盡十分紅頻開户牖延春日旋設團屏䕶晚風<lb/>
獨有離人心正逺折時須更向江東<lb/>
　　　諸公過西莊聨句走筆次韻<lb/>
一春花信苦多風勝㑹真憐一笑同愁劇老懷兼抱病<lb/>
<pb n="KR4e0120_WYG_058-11a"/>
憂深時事敢論功杜陵醉後身猶健司馬才高賦更雄<lb/>
對客揮毫休我羨衰顔不似舊時紅<lb/>
　　　再次一首<lb/>
一從桃杏領春風澗草巖花處處同載酒似憐花有約<lb/>
催詩却笑雨無功釣心偶向閒邊發棋力翻於醉後雄<lb/>
餘興不隨芳事了盆梅猶自待人紅<lb/>
　　　得東山翁到家書再用前韻二首<lb/>
數畝茅堂水石間此身方得是真閒吟髭白可供新句<lb/>
<pb n="KR4e0120_WYG_058-11b"/>
老眼青猶識舊山年至尚餘精力健家貧偏覺歲時艱<lb/>
梧桐自有安棲地不似空林倦鳥還<lb/>
莫論天上與人間纔得閒時始是閒郢客調應歌下里<lb/>
謝公家自有東山憂時更覺江湖逺閲世方知道路艱<lb/>
當日賦詩無送者天敎夫子竟生還<lb/>
　　　益高亭為何生子元作<hi>亭取韓文山益高水益駭之義</hi>
衡山南去路孱顔萬文丹梯尚可攀望盡楚峰還越嶠<lb/>
定知天上與人間當窗列宿長圍繞拂地流雲自往還<lb/>
<pb n="KR4e0120_WYG_058-12a"/>
多少洞庭湖上客盡從清㵼聽潺湲<lb/>
　　　五月初七日<hi>正德辛未</hi>
六年揮淚泣遺弓萬國傷心此日同龍去鼎湖還作雨<lb/>
馬嘶沙苑尚思風碧桃宴已歸天上玉几言猶似夢中<lb/>
曽是白頭香案吏不勝凝望朶雲紅<lb/>
　　　西莊遇雨<lb/>
每逢佳景即登臨百度曽無一度隂今日我來翻愛雨<lb/>
舊時人去轉傷心空堂五月炎蒸盡野色千家草樹深<lb/>
<pb n="KR4e0120_WYG_058-12b"/>
最是晩來沾濕地不勝涼思滿衣襟<lb/>
　　　中秋獨坐<lb/>
客去西堂話已終自隨巾屧步凉風輕隂冉冉來天際<lb/>
澹月沉沉出海東戰後兵塵新恨滿别時兒女舊愁空<lb/>
一朝兩報三軍捷莫道歡顔是酒紅<lb/>
　　　次日疊前韻柬䆳菴<lb/>
百年心賞故難終人負佳期昨夜風豈有好詩生眼底<lb/>
誤疑明月在鄰東花能再發人將老客不頻來酒未空<lb/>
<pb n="KR4e0120_WYG_058-13a"/>
今日定知何似景斜陽先愛晩山紅<lb/>
　　　九日崔郎小㑹<lb/>
共坐西軒納晚凉滿城風日愛重陽苔因雨積猶餘緑<lb/>
菊為霜遲且未黄病裏山林心轉癖老來兒女意偏長<lb/>
向時憂樂誰先後莫問江湖與廟廊<lb/>
　　　生日有感<lb/>
六月九日多欝蒸我生初度未相仍黒頭漸白白且盡<lb/>
碧山欲歸歸未能閉門絶客祗僚友竊禄作官猶斗升<lb/>
<pb n="KR4e0120_WYG_058-13b"/>
獨把一杯還自壽瘦軀衰病恐難勝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻五十八<lb/>
</p>
<p>
</p>
  </div>
<div>
<head>懐麓堂集巻五十九</head> <lb/>
    <p>
<pb n="KR4e0120_WYG_059-1a"/>
欽定四庫全書<lb/>
　懐麓堂集巻五十九<lb/>
　　　　　　　　　　　　明　李東陽　撰<lb/>
　詩後稿九<lb/>
　　七言律詩<lb/>
　　　孫司徒饋雪酒與衍聖公崔郎中共酌<lb/>
玉堂茶鼎不須烹已譲江南雪酒清一種竒香非世有<lb/>
六花新醸隔年成晉書光憶貧時映郢曲歌傳醉後聲<lb/>
<pb n="KR4e0120_WYG_059-1b"/>
剛是兩郎留賞地敢将氷比玉風情<lb/>
　　　湛編修若水冊封安南<lb/>
聖朝荒服盡冠纓嶺外交南舊有名文字不隨言語别<lb/>
道途長共海波平一家兩被周封命六載三回漢使旌<lb/>
天上玉堂非逺别故鄉重慰倚門情<lb/>
　　　偶夢得一詩止記末句覺而感之足成一律正<lb/>
　　　徳辛未十一月九日也<lb/>
平地紅塵起白波直従青兖到黄河幾州村落人烟少<lb/>
<pb n="KR4e0120_WYG_059-2a"/>
千里川原殺氣多漢帥屢傳師出令邊兵先試凱旋歌<lb/>
白頭中夜長憂國何日蒼生免荷戈<lb/>
　　　數日後再夢一劄有天兵所至㒺不克捷之文<lb/>
　　　叠前韻以自慰<lb/>
北風吹浪不成波賊騎乘氷欲渡河甸服以南烽火衆<lb/>
天兵所至捷書多心懸五夜趨朝夢耳聴三軍撃斗歌<lb/>
已喜文臣能敵愾須教武庫戢干戈<lb/>
　　　地震齋居國賢侍郎以詩来自通州次韻一首<lb/>
<pb n="KR4e0120_WYG_059-2b"/>
獨坐空堂别院深可堪無酒更無琴雙垂短雪衰年鬢<lb/>
寸結寒燈半夜心露禱似聞天上語逺書如聽谷中音<lb/>
朝来整笏趨朝地鐘鼓樓髙月未沈<lb/>
　　　崔甥後借紅梅病起次舊韻二首<lb/>
新花還發舊年枝一種春風兩見之醉眼似曾相識後<lb/>
芳心多在未開時若逢孟老偏宜雪恨少林逋别賦詩<lb/>
病裏絶憐無客到有誰傾倒共深巵<lb/>
誰借江南玉樹枝崔郎風格似宗之休憐客路春深地<lb/>
<pb n="KR4e0120_WYG_059-3a"/>
猶及花神酒半時羞比杏桃吟鄭句不勞氷雪禁歐詩<lb/>
愁来春興都無幾盡日相看不滿巵<lb/>
　　　喜雨叠前韻簡䆳庵<lb/>
老年風骨嵗寒枝人意花情兩得之病後朱顔還誤酒<lb/>
春来好雨正逢時花縁别久應思主我為愁多彊賦詩<lb/>
寄謝東隣楊太宰肯将涓滴共開巵<lb/>
　　　䆳庵以詩来訂花朝之約次韻趣之<lb/>
休論東閣與西涯城市山林總未賒已喜孤根回暖地<lb/>
<pb n="KR4e0120_WYG_059-3b"/>
可将竒賞負詩家心雖鐵石能無賦畫恐丹青却累花<lb/>
明日此花還此客有人争向玉堂誇<lb/>
　　　䆳庵擕酒就梅再叠前韻<lb/>
有客遥従楚水涯擕来新醸不須賒花朝且共長安節<lb/>
雪夜全勝處士家錯訝仙丹紅似雪翻憐醉眼白扵花<lb/>
君才正合稱三絶併與詩人一處誇<lb/>
　　　叠前韻與崔郎<lb/>
庾嶺南頭灞水涯長安春望眼中賒須知水部郎官興<lb/>
<pb n="KR4e0120_WYG_059-4a"/>
不在𤣥都道士家癖愛苦吟呵凍筆醉移清賞落燈花<lb/>
向来花主真誰是好事翻従地主誇<lb/>
　　　聞䆳庵自得紅梅再叠前韻<lb/>
載酒尋梅興未涯移栽仙館路何賒氷霜晩節元同調<lb/>
桃李春風别是家三弄已聞琴入操五更應夢筆生花<lb/>
芳隣擬卜千金價老朽従今莫浪誇<lb/>
　　　近日紅梅倡和頗多當職思其外之時有好樂<lb/>
　　　無荒之戒再叠前韻以識吾過并簡諸君子<lb/>
<pb n="KR4e0120_WYG_059-4b"/>
不愛風葩與露枝此花心緒我知之老當萬木俱凋後<lb/>
愁對孤燈半結時多事不勞須載酒有懐應憶舊題詩<lb/>
相看只合無言坐小泛清茶當一巵<lb/>
大江南望渺津涯水渉山行路總賖内苑移栽雖得地<lb/>
北來漂泊似無家閒愁未解雙睂縛老恨從添滿眼花<lb/>
留却一枝還舊主任將春色與人誇<lb/>
　　　有菊為醫士盛燁作<lb/>
幽人種花花滿家此花之外更無花懶隨桃杏爭春色<lb/>
<pb n="KR4e0120_WYG_059-5a"/>
且共參苓閲歲華青眼舊憐携緑酒白頭低受挿烏紗<lb/>
不須更酌南陽水自引香泉灌藥芽<lb/>
　　　走筆次成國病中見寄韻<lb/>
病起如聞春酒香老來猶作綵衣郎方傳靈藥從人乞<lb/>
手雪仙桃奉母嘗五月嘉辰懷往事四更清夢繞朝行<lb/>
嗟予亦抱文園渴漫倚高歌到夕陽<lb/>
　　　五月七日<hi>正德壬申</hi>
曽上鑾坡侍玉堂朝衣親惹御袍香傳宣煖閣<hi>在奉天門後</hi>
<pb n="KR4e0120_WYG_059-5b"/>
天顔近奏事平臺<hi>在中左門東</hi>午漏長化國有人悲短夢幽<lb/>
都無地仰餘光從容顧命分明語一日傷心淚萬行<lb/>
　　　聞河南捷<lb/>
山東羣盗復河南血戰中原萬蟻酣守似墨城誰却九<lb/>
捷如曽杼尚疑三濳行不覺關山隘屢餌深防將士貪<lb/>
剛道羣兇真授首又聞舟檝下江潭<lb/>
　　　聞狼山捷用前韻<lb/>
北風吹捲洞庭波飛舸還經孟瀆河今日勝兵方有筭<lb/>
<pb n="KR4e0120_WYG_059-6a"/>
向來遺孽本無多中宵驛使傳書捷兩岸歡聲入棹歌<lb/>
聞説西南猶轉戰幾時甘雨洗天戈<lb/>
　　　楊少卿廷儀歸省成都石齋閣老以長巻見屬<lb/>
　　　請紀其事少卿予己未所舉士也<lb/>
五色文韋使我驚十年京國愛君情袁卿奉職先郎署<lb/>
蘇轍傳家有父兄城上花明新衣錦橋邊人指舊題名<lb/>
誰言蜀道如天逺萬里星槎自在行<lb/>
　　　易檢討舒誥歸省長沙院中例贈<lb/>
<pb n="KR4e0120_WYG_059-6b"/>
行盡星沙更月橋始知天上有歸橈宫衣尚帶香烟濕<lb/>
仙佩還隨玉露飄已向江山開壽域細將文軌説中朝<lb/>
西來青鳥南飛鶴萬里雲霄路未遥<lb/>
　　　吳禮部克温來自南京靳充道學士賦詩㑹别<lb/>
　　　次㑹予家用韻一首<lb/>
淹留不厭腐儒飡風度惟君世所難茶笑陸生親設具<lb/>
碁如呉起慣登壇聊將短日供長話漫以新詩續舊歡<lb/>
莫向南船驚朔吹曉晴沙路雪初乾<lb/>
<pb n="KR4e0120_WYG_059-7a"/>
　　　成國省墓北澤山奉贈一首<lb/>
二王祔葬六陵東丘壠成行列上公千里疏陳朝闕後<lb/>
十年心切望雲中河山帶礪君恩逺俎豆春秋祀事同<lb/>
地下有靈應暫笑郎君今又作元戎<lb/>
　　七言排律<lb/>
　　　春寒二十韻<lb/>
軟紅香裏見車塵剰取餘寒在水濱飛霰有時還著面<lb/>
微霜何力尚欺人湖波欲動清猶淺草色初回緑未勻<lb/>
<pb n="KR4e0120_WYG_059-7b"/>
捲盡簾櫳無燕雀閲殘氷雪但松筠吳牛月下琉璃薄<lb/>
胡馬風前苜蓿新作態簷花如怯語多情堤枊似含顰<lb/>
朝衣試換應嫌早市酒從酤莫厭醇賜擬宫恩傳漢燭<lb/>
别憐歸思遶江蘋山墻地坼蟲仍蟄海國天高鴈始賓<lb/>
辟愛火犀曽貢粤歌傳土皷漫吹豳哦詩轉覺吟肩聳<lb/>
澼絖難醫病手皴未放韶光過九十肯抛長夜守庚申<lb/>
瓊樓玉宇騷人逺舊穀新絲野客貧甲士夢驚曽徹骨<lb/>
緯嫠心苦更傷神綈袍范叔誰相戀大被姜郎且共親<lb/>
<pb n="KR4e0120_WYG_059-8a"/>
萬厦直須酬老杜重裘幸免作窮陳年華草草催雙鬢<lb/>
宦跡悠悠寄一身愁引凍泉分浙瀝怕登高閣看嶙峋<lb/>
每慙温飽謀生拙一任炎凉過眼頻從此願持鄒衍律<lb/>
遍敎隂谷是陽春<lb/>
　　　壽鶴溪潘先生八十<lb/>
越山雲氣欝崔嵬家住天南紫翠堆溪上鶴飛知客到<lb/>
籬邊蝶過識花開繁苔滿地時嗔掃野服隨身更懶裁<lb/>
静撚吟髭還得句健抛竹杖獨登臺抗顔正對横經席<lb/>
<pb n="KR4e0120_WYG_059-8b"/>
袖手旁看作郡才矍鑠尚能驅左馬幽閒且可種三槐<lb/>
初心道德終無負末路功名㡳用媒孤賞最宜樓有月<lb/>
舊貧剛免甑生埃空羣冀北人猶羨捷徑終南世敢猜<lb/>
甲子數休論絳縣神仙居不在蓬萊堂成緑野千年後<lb/>
節近清秋一日纔堪寄興惟林下竹未忘情是嶺頭梅<lb/>
絲蘿愛托青松樹海水憑添白玉杯歌罷琅璈如許和<lb/>
願從江鴈得書回<lb/>
　　　聖駕視學有述<lb/>
<pb n="KR4e0120_WYG_059-9a"/>
翠華重匝䕶金根鑾駕從容下玉閽一雨隔霄清輦路<lb/>
五雲先曉覆橋門中天地迥乘龍御在廟心勞想駿奔<lb/>
禮樂百年昭象設衣冠三代藹雲孫拜瞻共識師模重<lb/>
坐講方知聖道尊履上仙班星只尺耳聞天語玉清温<lb/>
鳳團賜茗公卿貴雞舌分香侍從恩敢謂文章非國運<lb/>
故知籩豆有司存休風合遣羣方動盛事仍兼往代論<lb/>
從此六經功久大須將覆載比乾坤<lb/>
　　　生日䆳菴太宰貺以長律用韻自述并答雅懷<lb/>
<pb n="KR4e0120_WYG_059-9b"/>
莫將箕斗問星躔花甲周時又五年抱病每憐唐杜甫<lb/>
謝官方慕漢韋賢頭多白髮生新種坐秪青氊是舊傅<lb/>
豈謂詩書非閥閲縱居城市也山川義方獨守韓公訓<lb/>
仁里三懷孟氏遷恩許曲江蒙燕賚禮開東閣誤招延<lb/>
黄扉忝職經綸重玉几親承顧命専犬馬有情難報主<lb/>
鈞衡無力可回天同心論議思金㫁末路功名笑瓦全<lb/>
已愧元方曽有季却悲顔路早亡淵空驚節序忙於我<lb/>
頗恠聰明不及前欹枕欲眠頻覺警杖藜將步轉愁顛<lb/>
<pb n="KR4e0120_WYG_059-10a"/>
如過漆室遥聞歎誰為蒼生倒解懸况值劬勞傷短日<lb/>
敢耽荒樂醉長筵鏡中勲業今衰矣夢裏江湖更渺然<lb/>
大義曷能迯覆載餘生何以謝陶甄家藏筆法猶存譜<lb/>
手按琴徽錯記絃公退久違鰲禁直友聲先和鳥鳴篇<lb/>
錦衣肉食非吾樂蘗操冰心豈自堅惟聽玉皇宣放勅<lb/>
願從平地學神仙<lb/>
　　　䆳菴太宰先生初度疊前韻奉壽<lb/>
兩翁星命不同躔後甲先庚僅十年天禄閣中慙我老<lb/>
<pb n="KR4e0120_WYG_059-10b"/>
文僖門下識君賢聰明德祖才無敵清白關西世有傳<lb/>
藩府早時通姓字地靈隨處託山川東堂漢試曽三捷<lb/>
外制唐官始一遷滇騎北來經海嶽晉軺西去歴鄜延<lb/>
龍駒萬匹飛驤滿虎旅千羣節制専夙夜在公長體國<lb/>
行藏自我亦由天纓冠義切煩趨赴鼎釜生餘藉保全<lb/>
寶劍直應光射斗明珠何止媚藏淵班行迥絶星辰上<lb/>
人物分明藻鑑前寒士力能吹羽落蒼生手可救崖顛<lb/>
秋風梓里頻勞夢陽月桑弧此再懸已荷投桃敦友誼<lb/>
<pb n="KR4e0120_WYG_059-11a"/>
寧辭伐木共賓筵童時鬢髮今皤矣醉後心情各醒然<lb/>
合志豈能忘括羽相逢多道出陶甄公庭坐遣平如水<lb/>
大道從知直似絃臺省疏傳金鏡策山林興寄白雲篇<lb/>
中朝儀表衣冠盛後代勲名竹帛堅願與八荒同壽域<lb/>
不妨官府是神仙<lb/>
　<lb/>
　<lb/>
　<lb/>
<pb n="KR4e0120_WYG_059-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻五十九<lb/>
</p>
<p>
</p>
  </div>
<div>
<head>懷麓堂集巻六十</head> <lb/>
    <p>
<pb n="KR4e0120_WYG_060-1a"/>
欽定四庫全書<lb/>
　懷麓堂集巻六十<lb/>
　　　　　　　　　　　　明　李東陽　撰<lb/>
　詩後稿十<lb/>
　　五言絶句<lb/>
　　　雜畫二首<lb/>
種樹自何年幽人不知老不愛松色竒只聴松聲好<lb/>
野樹兼天暝山鐘度水遲詩僧不出户頭白少人知<lb/>
<pb n="KR4e0120_WYG_060-1b"/>
　　　又一首<lb/>
仰面看飛鳥彎弓意轉遲馬頭雙獵犬惆悵立多時<lb/>
　　　芙蓉<lb/>
濯彼秋江上脩然風霜姿世間無一物惟有謫仙詩<lb/>
　　　西園秋雨<lb/>
　　　竹<lb/>
秋雨爛百草青青脩竹林解使秋聲爽還令秋色深<lb/>
　　　椿<lb/>
<pb n="KR4e0120_WYG_060-2a"/>
舊樹已十圍舊宅今易主新樹日以長秋霜復春雨<lb/>
　　　檜<lb/>
雙樹出墻頭亭亭雨高葢雨色愛青葱天聲聽靈籟<lb/>
　　　榆<lb/>
栁外春烟碧桑邊暮景斜退朝無一事風雨送年華<lb/>
　　　桃<lb/>
種樹乗春雨開花待曉風一年還一樹隨意滿園紅<lb/>
　　　李<lb/>
<pb n="KR4e0120_WYG_060-2b"/>
名果出吾家移栽自海涯要看花勝雪先放雨催花<lb/>
　　　芍藥<lb/>
秀色春前發濃隂雨後看持盃賀花相先我得休官<lb/>
　　　木槿<lb/>
花開不及暮根老却宜秋天機何處在須向靜中求<lb/>
　　　蓼<lb/>
的的垂紅雨蕭蕭映碧流吳江誰解剪剛得數枝秋<lb/>
　　　繡墩草<lb/>
<pb n="KR4e0120_WYG_060-3a"/>
野草不繡地青青常覆盆風朝還雨夕留客意終存<lb/>
　　　苔<lb/>
豈不愛佳客客來殘我苔西園十日雨三徑不曽開<lb/>
　　　藜<lb/>
藜新尚可蒸藜老亦堪煑明年幸强健拄杖看秋雨<lb/>
　　　後西園秋雨詩<lb/>
　　予往歲秋雨中嘗即西園植物各為小詩十二首<lb/>
　　今年病告累月幽懷莫伸復即所見得十首<lb/>
<pb n="KR4e0120_WYG_060-3b"/>
雨來催我竹十日忽成林笋出無人見蒼苔深更深<lb/>
　　　右竹<lb/>
雨色澹西莊風光戀北堂存亡各異地憂樂兩難忘<lb/>
　　　右萱<lb/>
去年長比人今歲高過屋好雨東南來依稀滿庭緑<lb/>
　　　右槐<lb/>
畫省和雲植幽庭帶雨看㑹辭雙闕迥歸託一枝安<lb/>
　　　右紫薇<lb/>
<pb n="KR4e0120_WYG_060-4a"/>
買種已經年貪看亦云久未惜雨沾衣應防刺傷手<lb/>
　　　右荼䕷<lb/>
芳華曜朝陽餘景駐晩色縱是雨成霜白頭心更赤<lb/>
　　　右葵<lb/>
一月一花開花開應時節未須誇雨露慎與藏冰雪<lb/>
　　　右月桂<lb/>
未摘霜前實先看雨後花名應出西海顔豈論東家<lb/>
　　　右榴<lb/>
<pb n="KR4e0120_WYG_060-4b"/>
風花晴可憐雨實秋更好日日望江南終當此中老<lb/>
　　　右望江南<lb/>
春草萎欲黄秋草萋更碧莫太倚春光方當讓秋色<lb/>
　　　右草<lb/>
　　七言絶句<lb/>
　　　虢國夫人早朝圖<lb/>
掃罷蛾睂上馬遲君王剛及退朝時侍臣記得丁寧語<lb/>
莫遣長生殿裏知<lb/>
<pb n="KR4e0120_WYG_060-5a"/>
　　　菜<lb/>
誰寫西園數葉菘露華清曉濕蒙茸玉堂夜半蘇郎渴<lb/>
此味無因獻九重<lb/>
　　　兔<lb/>
蘼蕪原上眼迷離好是空山獨坐時老去獵心翻欲動<lb/>
似嫌孤隼下來遲<lb/>
　　　菊花<lb/>
寒影蕭蕭照墨池西園晩色正相宜蒼頭黒髮秋風裏<lb/>
<pb n="KR4e0120_WYG_060-5b"/>
應是陶翁未醉時<lb/>
　　　蓮花<lb/>
不見峰頭十丈紅别將芳思寫江風翠翹金鈿明鸞鏡<lb/>
疑是湘妃出水中<lb/>
　　　芙蓉<lb/>
輕紅澹白兩堪憐妙意皆從畫史傳不用秋江照顔色<lb/>
也知標格是天然<lb/>
　　　梔<lb/>
<pb n="KR4e0120_WYG_060-6a"/>
抽黄嫓白總稱才誰遣山梔入畫來似為詩家少知己<lb/>
杜陵吟罷不曽開<lb/>
　　　水僊<lb/>
澹墨輕和玉露香水中僊子素衣裳風鬟霧鬢無纏束<lb/>
不是人間富貴粧<lb/>
　　　牡丹<lb/>
綵毫和露寫名花紫豔分明出魏家應是洛陽歸夢逺<lb/>
緇塵紅土半京華<lb/>
<pb n="KR4e0120_WYG_060-6b"/>
　　　題禇臨蘭亭後二絶<lb/>
晉代書家失典刑河南别自有蘭亭寧知千古風流興<lb/>
只在山隂酒未醒<lb/>
晉帖唐臨太未遲還從㸃畫認鬚睂向來賞極翻成恨<lb/>
不見當年運筆時<lb/>
　　　何敬仲墨竹二絶<lb/>
奎章博士本書家畫法翻將上品誇鐵鎖銀鈎誰解道<lb/>
人間空夢筆生花<lb/>
<pb n="KR4e0120_WYG_060-7a"/>
莫將畫竹論難易剛道繁難簡更難君看蕭蕭秪數葉<lb/>
滿堂風雨不勝寒<lb/>
　　　子昻畫馬<lb/>
家家龍種墮燕山猶在秋風十二閑千載畫圖非舊價<lb/>
任他評品落人間<lb/>
　　　觀泉圖為衍聖孔公作<lb/>
松根東望思悠哉濕盡春衣滿地苔七十二泉雲霧裏<lb/>
可能持贈一泉來<lb/>
<pb n="KR4e0120_WYG_060-7b"/>
　　　春園雜詩十四首<lb/>
三月三日佳麗辰五十五年衰病身閉門一枕午時夢<lb/>
江草江花無數春<lb/>
病來無力與春爭看盡花開草又生莫道東君不識面<lb/>
舊紅新緑也關情<lb/>
墻隂老槐生古苔棘籬花逕參差開分付兒童莫謝客<lb/>
病中那有俗人來<lb/>
桔橰亭邊非我家城南小園繰水車直恐此身終是客<lb/>
<pb n="KR4e0120_WYG_060-8a"/>
門前有地不栽花<lb/>
木槿花開紅作屏庭前莓苔滿地青緑隂深處不知曉<lb/>
啼鳥一聲幽夢醒<lb/>
手揷河邊楊栁枝眼看成樹復成絲不見雪花飛滿地<lb/>
豈知春去已多時<lb/>
野鶴昻昻不受馴家鶴依依鳴向人應悔城中食烟火<lb/>
不如天外離風塵<lb/>
庭下獼猴如小兒攀花折果不停時為憐野意厭羈馽<lb/>
<pb n="KR4e0120_WYG_060-8b"/>
放著林間高樹枝<lb/>
三年種竹不滿地長恠墻高多夕隂縱使難成也難老<lb/>
莫敎移却種花心<lb/>
夜來一雪忽成雨雨過西山青入樓聽人騎馬看山去<lb/>
又作思山一種愁<lb/>
徑草園花隨意春野情偏與物相親養得山家短角鹿<lb/>
盡日閒行不觸人<lb/>
剛道假山如畫圖畫圖還是假山無若見此山真面目<lb/>
<pb n="KR4e0120_WYG_060-9a"/>
縱非南國也西湖<lb/>
房山山房山下頭十年不到水空流園童捉魚自煑喫<lb/>
只道山中無釣鈎<lb/>
慈恩寺前花滿洲看花長記小年逰春光撩人不知老<lb/>
夜夜夢到水西頭<lb/>
　　　木筆<lb/>
泚露和烟曉未乾多情獨自倚䦨干春風為報真消息<lb/>
不似江郎夢裏看<lb/>
<pb n="KR4e0120_WYG_060-9b"/>
　　　蜀葵<lb/>
羞學紅粧媚曉霞秪將忠赤報天家縱敎雨黒天隂夜<lb/>
不是南枝不放花<lb/>
　　　黄葵<lb/>
不隨紅紫鬭紛華别有風流出畫家誰解人間真正色<lb/>
秋來交付與黄花<lb/>
　　　玉簮<lb/>
昨夜花神出蕋宫緑雲裊裊不禁風粧成試㸃池邊影<lb/>
<pb n="KR4e0120_WYG_060-10a"/>
秪恐搔頭落水中<lb/>
　　　春草圖二絶<lb/>
江南春草緑如烟多在東風十日前還憶謝家池上見<lb/>
對床聽雨賦詩眠<lb/>
渚蘭汀草亂春愁病裏何心更出逰獨立斜陽溪上望<lb/>
采芳人在白蘋洲<lb/>
　　　四牛圖<lb/>
　　　　丙吉問牛<lb/>
<pb n="KR4e0120_WYG_060-10b"/>
不問僵屍問喘牛春來多少廟廊憂爕調知是三公職<lb/>
只許當年曲逆侯<lb/>
　　　　劉寛還牛<lb/>
笑解轅驂緩步歸野人多事轉相疑司徒喜怒元無迹<lb/>
牛去牛來兩不知<lb/>
　　　　牛弼殺牛<lb/>
徒步歸來了不驚車前流血任縱横一牛自與秋毫重<lb/>
得似人間骨肉情<lb/>
<pb n="KR4e0120_WYG_060-11a"/>
　　　　李密掛牛<lb/>
倦來不作帶經鋤掛角歸時日未晡道上達官應借問<lb/>
傳中曽讀竇融無<lb/>
　　　濟醫馬圖<lb/>
王郎愛馬癖成癡病馬情多手自醫馬病秪應醫便得<lb/>
不知醫癖更須誰<lb/>
　　　黄子久山水<lb/>
子久丹青仲舉詩百年風物兩稱竒分明一片江南景<lb/>
<pb n="KR4e0120_WYG_060-11b"/>
醉後相看醒不知<lb/>
　　　劉松年山水二首<lb/>
九曲䦨干十丈泉隔溪幽樹轉蒼然携童莫道尋師晩<lb/>
猶在秋山落照前<lb/>
醉倚孤蓬坐不眠夜凉吟向泬寥天松隂正好看明月<lb/>
分付兒童莫放船<lb/>
　　　刻絲牡丹二絶<lb/>
組織兼成刻畫功好花芳蝶共春風摩挲舊物尋遺事<lb/>
<pb n="KR4e0120_WYG_060-12a"/>
不是唐宫也宋宫<lb/>
鄒碧堆紅間淺深都將一賞付分隂誰知造化無雕刻<lb/>
費盡人間巧匠心<lb/>
　　　書歐陽公手帖後二絶<lb/>
醉翁長恨作書難道是撑船上急灘畢竟晚年多自得<lb/>
儘留風韻與人看<lb/>
宋代家書自不孤當時只許蔡君謨若將晉法論真印<lb/>
此老風流世亦無<lb/>
<pb n="KR4e0120_WYG_060-12b"/>
　　　寒山拾得圖二絶<lb/>
閒向青山掃白雲青山那得有紅塵白雲飛散紅塵盡<lb/>
山色長如清浄身<lb/>
㸑松燒竹自為徒炊罷吟詩對竹爐應是禪家風味别<lb/>
世間烟火氣全無<lb/>
　　　王孟端山水圖長巻二絶<lb/>
畫竹休將竹史看王猷家自有江山空庭莫訝千尋影<lb/>
萬里烟波咫尺間<lb/>
<pb n="KR4e0120_WYG_060-13a"/>
高下青山逺近村清江處處繞柴門鑑湖一曲消多少<lb/>
須問君王再乞恩<lb/>
　　　蒙翁蒲萄次韻二首<lb/>
采采西林白露團一時清賞故人歡蕭條四十年前事<lb/>
又向誰家巻裏看<lb/>
西土蒲萄别樣團謫居聊此寫清歡荔支香水誰高下<lb/>
且與詩人一例看<lb/>
　　　法酒一尊奉致二泉都憲侑以小詩<lb/>
<pb n="KR4e0120_WYG_060-13b"/>
玉露金莖下九天風情猶記十年前莫言天上無多滴<lb/>
欲鬭人間第二泉<lb/>
　　　使回聞欲封寄江南葢將以為北堂之壽再致<lb/>
　　　一語情見乎詞<lb/>
行厨新甕不開封留向高堂手自拱若比江東懷橘意<lb/>
洞庭春色定誰濃<lb/>
　　　捕魚便面為厚齋閣老題<lb/>
漁家生事苦難勝盡日江頭未滿罾回首不知天已暮<lb/>
<pb n="KR4e0120_WYG_060-14a"/>
晩風吹浪濕鬅鬙<lb/>
　　　饋萱䆳菴太宰侑以一詩<lb/>
雨後宜男色更深采來新自玉堂隂紫葵紅藥標題遍<lb/>
可忍黄花獨苦心<lb/>
　　　成國内弟有憶陶鼎詩見寄次韻二首<lb/>
列鼎朱門非我事楚人家自有泥鐺如何南國三年别<lb/>
猶記西堂一夜羮<lb/>
朝回閉户無佳客獨對陶家老瓦鐺忽向春風起秋興<lb/>
<pb n="KR4e0120_WYG_060-14b"/>
江東何處有蓴羮<lb/>
　　　題沈啟南畫二絶<lb/>
蔓草叢花滿世間石田胸自有江山君看絶頂孤眠處<lb/>
萬仞高風未可攀<lb/>
欲向高臺一振衣恐驚黄葉徧山飛不如抱膝還高卧<lb/>
閒倚長空送落暉<lb/>
　　　題李伯時蓮社圖二首<lb/>
誰寫廬山十八賢白頭居士老龍眠藥囊經巻隨行杖<lb/>
<pb n="KR4e0120_WYG_060-15a"/>
如在香爐瀑布前<lb/>
蓮社風流隔市朝共將身跡混漁樵陶翁心事無人識<lb/>
聞道攢睂似折腰<lb/>
　　　恭題景陵御筆花鳥圖後二絶<lb/>
文華殿裏日從容花鳥閒情藻繪中莫向人間問開落<lb/>
碧桃天上幾春風<lb/>
花滿平川穀滿田眼中風物總堪憐高飛俛啄皆生意<lb/>
猶憶先朝大有年<lb/>
<pb n="KR4e0120_WYG_060-15b"/>
　　　題崔甥畫巻<hi>有序</hi>
　　禮部郎中崔甥世興得中書焦㻞家畫巻十幅皆<lb/>
　　正統天順間一時名筆内有予詩十首䟦一通皆<lb/>
　　書警齋而字畫圖印絶不類疑其偽也間以質予<lb/>
　　予筮仕時實有此號及諦觀其詩漫不知為何等<lb/>
　　語也因念弱齡穉作忽忽四十六年而巻什完整<lb/>
　　如故且跋云每幅空其半以俟他日更為之今焦<lb/>
　　氏以錦衣貴族已就凋落所藏書畫亦散佚不守<lb/>
<pb n="KR4e0120_WYG_060-16a"/>
　　而予復見之獨非有所俟而然乎世興以為竒請<lb/>
　　踐前語乃各次舊韻填諸紙空復識其後而歸之<lb/>
　　且以原韻并跋各附于稿後亦庸以自考云爾正<lb/>
　　德壬申二月七日西涯李東陽賓之識<lb/>
不見春風轉緑蘋山中那識歲華新試看剥啄門前客<lb/>
莫是坡翁夢裏人<lb/>
　行盡青溪見白蘋中林蘭若晩鐘新不因犬吠疎籬<lb/>
　下空谷誰知更有人<hi>警齋友圖右訪</hi>
<pb n="KR4e0120_WYG_060-16b"/>
谷口長松澗底藤石橋山路晩登登囊琴斗酒來何暮<lb/>
空負寒齋昨夜燈<lb/>
　㫁岸垂崖百尺藤柴門無徑有誰登孤舟十里山頭<lb/>
　客共話西齋一夜燈<hi>警齋友圖右訪</hi>
遥向秋江遡碧空晩風凉月共開篷數聲長嘯三更話<lb/>
多在千山萬木中<lb/>
　櫂歌歸去水連空十里青山一釣篷同是滄浪濯纓<lb/>
　客相逢醉殺月明中<hi>警齋舟圖右漁</hi>
<pb n="KR4e0120_WYG_060-17a"/>
江上秋風生白波孺子解唱滄浪歌歌長日短不知暮<lb/>
回鴈峰頭烟水多<lb/>
　荻花江上水増波萬里秋聲入櫂歌十二樓臺何處<lb/>
　所滿天鴻鴈夕陽多<hi>警齋水圖右山</hi>
紛紛紫陌任紅塵轉眼新花換舊人何似水邊兼雪後<lb/>
老年還是少時春<lb/>
　翠袖娟娟不受塵水邊長伴一閒人多情只有孤山<lb/>
　月猶照西湖十里春<hi>警齋梅右墨</hi>
<pb n="KR4e0120_WYG_060-17b"/>
萬紫千紅漫作羣一枝端可拂青雲不縁風格高如許<lb/>
誰遣坡翁記墨君<lb/>
　獨立風霜意不羣勁扶蒼翠入青雲天涯歲晩相逢<lb/>
　地惟有清風得共君<hi>警齋竹右墨</hi>
衆芳揺落盡堪憐多在江南歲暮天獨有孤根隨晩節<lb/>
老來相對不知年<lb/>
　白石幽篁也可憐况逢枯木半參天江干歲暮無人<lb/>
　地露泣烟愁定幾年<hi>警齋木圖右古</hi>
<pb n="KR4e0120_WYG_060-18a"/>
鵲聲人語共分明夢覺高堂了不驚報道乗龍消息好<lb/>
恠來終日傍門楹<lb/>
　青春毛羽獨分明盡日相看總不驚踏遍殘枝君莫<lb/>
　惜好將春色到簷楹<hi>警齋鵲右雙</hi>
渺渺平沙落鴈斜夢魂疑在水西涯多情不似江南雀<lb/>
猶向沙頭啄栁花<lb/>
　水淺沙寒日易斜數聲遥在楚天涯哀歌忽㫁秋風<lb/>
　起落盡寒蘆兩岸花<hi>警齋鴈右蘆</hi>
<pb n="KR4e0120_WYG_060-18b"/>
休論澗碧與山紅雨簇風翻定幾叢欲向春光題品遍<lb/>
老來詩思十分慵<lb/>
　石竹山丹紫間紅刺䕷黄菊兩三叢春心也羨東園<lb/>
　蝶百遍相過思未慵<hi>警齋草圖右花</hi>
　今年夏予在史館中書舍人焦廷粲亦有事于館中<lb/>
　持所藏畫巻十幅請予題編閲之暇輒命筆為八絶<lb/>
　而止越數月廷粲復以巻抵予家請識歲月披而閲<lb/>
　之則嚮所為者皆應答語甚不滿意始欲為長句續<lb/>
<pb n="KR4e0120_WYG_060-19a"/>
　之而俗事纏縶弗果也廷粲使凡幾至則又為二絶<lb/>
　歸之仍每幅虛其半以俟他日興到當復為之耳成<lb/>
　化丁亥十月晦警齋李東陽題<lb/>
　　　戲嬰圖<lb/>
都將白日付青春戲舞閒行意態貞聞道棘門還細栁<lb/>
潢池空有弄兵人<lb/>
　　　東湖圖<lb/>
湖水東頭孺子亭十年人地兩相靈憑誰為酌湖中水<lb/>
<pb n="KR4e0120_WYG_060-19b"/>
一洗人間醉夢醒<lb/>
　　　商山圖<lb/>
行盡深山覔紫芝不應名姓有人知閒來共説人間事<lb/>
楚漢分明一局碁<lb/>
　　　逰春圖<lb/>
三月江頭花滿枝春光物物總宜詩杜陵野客猶多興<lb/>
不是潜行痛哭時<lb/>
　　　海日圖<lb/>
<pb n="KR4e0120_WYG_060-20a"/>
浴日亭前水不流長空滉漾與雲浮坡翁只解中宵過<lb/>
虚詫平生萬里逰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_060-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻六十<lb/>
</p>
<p>
</p>
  </div>
<div>
<head>懐麓堂集巻六十一</head> <lb/>
    <p>
<pb n="KR4e0120_WYG_061-1a"/>
欽定四庫全書<lb/>
　懐麓堂集巻六十一<lb/>
　　　　　　　　　　　　　　明　李東陽　撰<lb/>
　文後稿一<lb/>
　　賦<lb/>
　　　東山草堂賦<hi>為華容劉先生時雍作</hi>
東山居士行自京師将歸扵故園涉泱漭經㠝岏掃瓦礫芟<lb/>
蕭菅葺草堂之舊構啟衡門之幽闗扵時洞庭無波萬里一<lb/>
<pb n="KR4e0120_WYG_061-1b"/>
碧飛鴻倒影下映千尺長林落木響應川谷髙山大壑俯仰<lb/>
寥廓嗟吾生之歸来寄一感扵今昨乃進子姓而告曰吾今<lb/>
而得返扵斯也盖方舉甲第登郎曹北窮幽薊之墟南盡楚<lb/>
粤之郊畫省凝目蘭䑓麗霄髙居迥瞰逺絶塵嚻而或江颿<lb/>
夜發星軺晨鶩水宿風餐氷行雪度呀豺虎之噬人莽荆榛<lb/>
之窘步驚突黔之靡定寧足胝而不顧念王事之鞅掌憂嵗<lb/>
華之遲暮眉顰為之莫展領髮為之垂素幸吾堂之尚存恍<lb/>
風景兮如故孰謂三紀之餘數千里之外望斯堂而歸歟且<lb/>
<pb n="KR4e0120_WYG_061-2a"/>
堂之始作也吾祖遺其模吾父諦其規據雲夢之名勝<lb/>
攬荆衡之幽竒人與地而俱靈事隨年而屢移吾嘗植<lb/>
松為林種竹成嶼旁引烟霞上蔽風雨傷俗駕之猶滯<lb/>
慨山靈之無主覧物象於羣動悲乾坤於一旅時偶得<lb/>
兮暫息聊斯堂兮容與欣壯稚之相從若有感乎斯語<lb/>
於是散髪曳杖載遊載歌朝出暮還左挈右摩天壤之<lb/>
間此樂孰多人生適意焉䘏其他客有過者見而問之<lb/>
曰子非治河之中丞乎非行邊之貳卿乎胡不軒葢是<lb/>
<pb n="KR4e0120_WYG_061-2b"/>
擁而布韋是嬰也居士不對客亦就退如有歌聲出於<lb/>
户外者其辭曰吾山兮在東吾堂兮在中吾不歸兮將<lb/>
安從又曰少而行兮老則歸税繡服兮被荷衣今吾故<lb/>
吾兮何是非人不吾識兮天吾知聲未竟客行已逺不<lb/>
能悉聽也賦而識之以告知者<lb/>
　　　後東山草堂賦<lb/>
東山居士再自京師而歸也乾清坤夷風恬日熙山將<lb/>
水迎猿欣鶴嬉感萬類之咸遂嗟行樂之及時卸驚颿<lb/>
<pb n="KR4e0120_WYG_061-3a"/>
於陸海解故縶於天羈爾其雨過湖平凉生秋杪心送<lb/>
馳波眥决飛鳥税駕乎九達之衢振衣乎千仞之表倐<lb/>
雪開而霧散豁塵夢之初曉覽宇宙之無窮逮吾生之<lb/>
未老非遯跡以遺世聊閉關而却掃客有剝喙之聲徹<lb/>
於户内者居士曰子其誰哉客曰囊昔之歲過門而問<lb/>
聞歌而去者也乃與之坐而語曰子之不相聞者九年<lb/>
於是矣兹者惠然過我其有謂也耶客曰昔子之來之<lb/>
韋裳布裘以木石為羣與漁樵者遊爾往我還爾歌我<lb/>
<pb n="KR4e0120_WYG_061-3b"/>
酬自君之出矣衣錦食肉駟馬高葢朱丹其轂奔走屬<lb/>
吏控制藩服絶我跡於雲泥貴爾音於金玉幸逸足之<lb/>
可攀庶前盟之有續云爾居士曰噫嘘嚱是誠何心哉<lb/>
當夫事劇嶺海志移山林觸炎埃之勃鬱厯逺道之﨑<lb/>
嶔身有所不敢潔口有所不得瘖詔使沓至天威載臨<lb/>
奮疲庸於鞭䇿起廢疾於呻吟固欲趣嚴裝以赴召向<lb/>
國門而挂簮及乎預運帷之宻命承側席之虚襟責負<lb/>
山重恩同海深思趙宣之假寐惜陶侃之分隂已而抱<lb/>
<pb n="KR4e0120_WYG_061-4a"/>
號弓之往恨聽擊壤之新音閲寒暄之代謝懐止足之<lb/>
規箴懼血氣之既衰為富貴之所淫諒今之不能為昔<lb/>
猶昔之不得為今也客憮然久之曰吾儕細人朝饔夕<lb/>
飱觀山而不窮其巔望海而不極其源以皦皦為能以<lb/>
孑孑為難寧獨知大羮不調大玉不琢招之而莫致其<lb/>
來撓之而不見其濁此賢者之不可測也信斯言之則<lb/>
然遂為之歌曰楚之水兮荆山望佳人兮不還翩然兮<lb/>
歸來躡岧嶤兮弄潺湲彼世間兮何物吾之樂兮吾天<lb/>
<pb n="KR4e0120_WYG_061-4b"/>
又歌曰桂棟兮蘭房君歸來兮此堂山可屐兮水可航<lb/>
彼胡為兮天一方歸來歸來兮樂不可以極願從子兮<lb/>
徜徉居士莞爾而笑曰今日何日故吾今吾出我處我<lb/>
天乎人乎呼我者應以為馬愛人者必及其烏疑我何<lb/>
深見我何粗獨斯堂之在山終不改於厥初不與世而<lb/>
推遷不隨時而毁譽匪是物之有恒吾何恃而歸歟於<lb/>
是舉酒屬客客亦大噱嶽雲漸開江月將落逍遥象外<lb/>
俯仰磅礴居士達觀靜慧葢將後天下而樂也<lb/>
<pb n="KR4e0120_WYG_061-5a"/>
　　　石淙賦<hi>石淙地名也為䆳菴楊先生應寧賦</hi>
聳山骨兮崝嶸中潺湲兮水聲初濺涓以汨潏忽砰湃<lb/>
兮鏗鍧或在逺以疑近恒自昏而徹明感天機於一觸<lb/>
衆籟為之不鳴信江南之絶境乃萬類之至精彼瀑布<lb/>
兮可擬曷蹄涔之足稱爰有三南居士比象引義取石<lb/>
淙以為名客從湖南而過者曰此非洞庭之波乎碧浪<lb/>
千頃青山一螺揖靈秀於衡嶽潡清風於汨羅昔予之<lb/>
既排既屏來遊而來歌興懐於某水之丘寄跡於北山<lb/>
<pb n="KR4e0120_WYG_061-5b"/>
之阿校風景於毫芒繄孰寡而孰多居士不答如兹淙<lb/>
何又有自滇南而來者曰此非昆明之漪乎平地仰噴<lb/>
從天下垂建長江而直瀉指瀚海而同歸昔子之乃祖<lb/>
乃父生斯聚斯倐星移而地改方挹彼而注兹訝江山<lb/>
之不可復識抑疇是而疇非居士乃憮然而嘆曰嘻有<lb/>
是哉吾固知石之為石淙之為淙也吾方手拊鏜<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>耳<lb/>
聞舂撞應噫氣於大塊引希音於清商挾凉颷以助爽<lb/>
與皓魄而爭光達大觀於無外諒至美之難雙葢將濯<lb/>
<pb n="KR4e0120_WYG_061-6a"/>
纓乎萬里之流振袂乎千仞之岡若乃東山在呉以象<lb/>
舊邦東坡在黄遂名四方彼二東者之偉蹟豈三南之<lb/>
敢望且夫石者吾知其為堅淙者吾知其為激匪徒觀<lb/>
物以適懐抑亦將身而比德葢將礪我粗鈍蠲我宿癖<lb/>
滌塵垢於七情潄芳華於六籍嗟人生之有涯見道體<lb/>
之無息彼羣分而類聚何物非兮大極殆不知石之為<lb/>
淙淙之為石也於是二客攜酒與琴遊於淙上荆班雜<lb/>
至林歌迭唱北南俱失賔主皆㤀慨聚散之殊塗顧行<lb/>
<pb n="KR4e0120_WYG_061-6b"/>
藏之異尚三人者各適其適渺不知其所向也<lb/>
　　　奎文閣賦<hi>有序</hi>
　闕里宣聖廟舊有奎文閣以貯古今圖籍在大成殿<lb/>
　之前杏壇之南金章宗重建規制頗精國朝置衍聖<lb/>
　公府其屬有奎文閣典籍一人凡朝廷有事於廟則<lb/>
　禮迓香幣庋於閣中以俟行事𢎞治己未廟災而閣<lb/>
　存工既就緒殿廡閎麗皆加於舊按察僉事黄君繡<lb/>
　謂閣獨弗稱欲撤而新之衆議譁然以為故物不可<lb/>
<pb n="KR4e0120_WYG_061-7a"/>
　廢黄執之益力巡撫都御史徐公源實主之閣成高<lb/>
　八丈有竒畧與殿等棟宇相埒金碧交映向之譁者<lb/>
　始翕然歸之稱全功焉東陽奉勅祭告乃登於兹閣<lb/>
　欲賦其事未暇也徐公既購書數百巻付衍聖公聞<lb/>
　韶令典籍孫世忠守之四方藩郡聞而致者日益富<lb/>
　徐公使告於予曰閣不可負也乃為賦之<lb/>
偉新廟兮既宫突高閣兮麗空海之右兮山之東極灝<lb/>
溔兮爭嵸巃納沆瀣兮超鴻濛表日觀兮來天風忽秋<lb/>
<pb n="KR4e0120_WYG_061-7b"/>
令兮始肅見奎星兮正中初徙倚兮欄前暫徘徊兮户<lb/>
外殿庭兮巍峩與兹閣兮相對亭碑矗兮林立壇屋隱<lb/>
兮如葢昔金源兮始構幾歲序兮更代歎軒楹兮未燼<lb/>
紛瓦礫兮浮壒及輪奐兮鼎成藹冠裳兮咸聚覽舊跡<lb/>
兮無餘撫孤根兮一檜吁嗟乎靡麗兮娉婷彼齊雲兮<lb/>
落星悵望兮徃營或籌邊兮見京夫豈若覩羮牆兮故<lb/>
宅誦典則兮遺經宛蝌斗兮孔壁恍金絲兮魯聲感春<lb/>
秋兮絶筆憶詩禮兮趨庭存竒文兮籕史脱虐燄兮秦<lb/>
<pb n="KR4e0120_WYG_061-8a"/>
坑藉神鬼兮呵䕶閟山川兮精英乃有韋編兮竹簡石<lb/>
墨兮溪藤汗牛充棟兮不可以數計又奚問兮何名幽<lb/>
并兮青兖渺宫牆兮在眼前景行兮高山毎為憾兮不<lb/>
淺金書兮玉簡幸吾生兮未晩遡秋宵兮愈深恨夏日<lb/>
兮猶短仰聖道兮彌高思古風兮漸逺閲千載兮一時<lb/>
曾一慨兮不滿睠逸駕兮可攀尚頽波兮在挽噫嘘嚱<lb/>
靈有地兮傑有人賢有象兮國有賓下厚土兮上高旻<lb/>
軼倒景兮離塵紛博典冊兮窮皇墳厲夕陽兮求朝聞<lb/>
<pb n="KR4e0120_WYG_061-8b"/>
豈徒析蟲魚兮隱義辨豕亥兮疑真訝雨粟兮天半降青<lb/>
藜兮夜分葢方舞干羽兮七旬編絃歌兮八垠占聚緯<lb/>
兮周髀聽圜橋兮成均殆將興兮吾道庶不朽兮斯文<lb/>
巍乎高哉勢不可以極兹閣之名兮並列宿而俱存<lb/>
　<lb/>
　<lb/>
　<lb/>
　懐麓堂集巻六十一<lb/>
</p>
<p>
</p>
  </div>
<div>
<head>懐麓堂集巻六十二</head> <lb/>
    <p>
<pb n="KR4e0120_WYG_062-1a"/>
欽定四庫全書<lb/>
　懐麓堂集巻六十二<lb/>
　　　　　　　　　　　　　　明　李東陽　撰<lb/>
　文後稿二<lb/>
　　序<lb/>
　　　送耕隱徐公還宜興詩序<lb/>
東陽舊從少傳謙翁徐先生獲聞厥祖大守府君及厥考漁<lb/>
隱翁之賢近始獲識其叔父耕隱公則知為府君之中子也<lb/>
<pb n="KR4e0120_WYG_062-1b"/>
葢府君有子五人漁隱父子世為大宗公之生僅長先生一<lb/>
歲與同庠塾同筆硯既習舉子未有以試也及見先生以進<lb/>
士及第入翰林則盡棄其業不復求仕惟守故廬治先墓<lb/>
以力田教子為事遊不出百里旅不過信宿雖宻邇南都足<lb/>
跡不一至世之所謂公卿大夫非執麾秉節方巡而禮訪者<lb/>
未始與接也暨先生厯省曹入臺閣踐孤卿之位以一品誥封<lb/>
及三世公與有榮寵而斂退自若不欲以門閥輩行加於人<lb/>
人獨自念遭盛時生貴族而未嘗睹宫闕之壯麗都市之繁庶<lb/>
<pb n="KR4e0120_WYG_062-2a"/>
軌文玉帛之盛大乃買舟北上以償夙昔顧其練袍角<lb/>
帶長揖緩步雍雍曳曳猶有山林之風焉時先生方重<lb/>
倫睦族置義田修家乘推所以事父者以及於公懐思<lb/>
數年而輸之一旦禮義之交驩心腑之相託無所不用<lb/>
其極者君子葢兩賢之公既閲月翻然南還輿馬之送<lb/>
集於門杯俎之張羅於野風颿月耀容與而歸播明聖<lb/>
之休風談升平之盛事舉平生之所未見而一慊於懐<lb/>
豈非天下之至樂哉由是而敦率子姓化行鄉黨巋然<lb/>
<pb n="KR4e0120_WYG_062-2b"/>
為老成人則固不必登華陟要得志行道如先生者然<lb/>
後為賢也抑又聞公以明年正月初度夀躋七十時乎<lb/>
歸哉其所以享色養於庭闈施禮節於階戺娯心志而<lb/>
延歲年者殆亦有在矧陽羨之田足以種穀荆溪之水<lb/>
足以釀酒高居腆奉隨所欲而無不遂然則公亦何求<lb/>
於世而天下之物烏足以累其中耶議者以為江南文<lb/>
獻地詩歌文字之作可以陶情而適志或其所不能無<lb/>
好者夫贈人而以其所不好猶不贈也於是分曹而賦<lb/>
<pb n="KR4e0120_WYG_062-3a"/>
之合館閣之彦若干人文一篇成軸以餞公且為公夀<lb/>
而東陽序其首<lb/>
　　　送國子助教羅君致仕序<lb/>
泰和羅君舜臣舉天順己卯鄉貢有聲塲屋間明年庚<lb/>
辰上禮部得乙榜乙榜之士例年二十五而上不得辭<lb/>
教官君時甫二十三輒拜青田縣學教諭青田舊乏科<lb/>
目而教諭例必舉二人乃得升秩君所校士連得舉九<lb/>
年以成績告擢安慶府學教授教授所舉例必得四人<lb/>
<pb n="KR4e0120_WYG_062-3b"/>
而安慶士亦不常有君又以績告乃内遷國監厯兩京<lb/>
再命以至今官時其子欽順進士及第為翰林編修同<lb/>
在朝籍居京第不數月其次子欽德欽忠又同舉於鄉<lb/>
薦書至君曰吾可以休矣即上疏乞致仕致仕例以七<lb/>
十為限君之年僅六十耳夫取之亷者其子必輕進之<lb/>
難者其退必易觀人之始可以知其終也今之仕者茍<lb/>
有所避或減年以幸其免茍有所顗或減年以幸其畱<lb/>
充其念自少至老而不能變葢患得者未有不患失焉<lb/>
<pb n="KR4e0120_WYG_062-4a"/>
者也乃或矯情制欲有所激而為之而日改月易銷鑠<lb/>
委靡以終予不自振殆亦多矣如君之亷取易退慎始<lb/>
而保終者幾人哉且官之責任有大小輕重而人之才<lb/>
力亦不同彼汲汲於進者雖其力有所不勝猶强勉負<lb/>
荷至於顛躓僨敗終無益乎其身而後已其有謙抑斂<lb/>
括寧使吾之有餘而不使人以我為不足竟以成其功<lb/>
而保其終如君者又孰得而孰失耶况君子之道將以<lb/>
成物物不能以必成必吾之時與地有所得為而後可<lb/>
<pb n="KR4e0120_WYG_062-4b"/>
遂其所不得為者弗與也君由邑及郡隨所得教皆能<lb/>
竭心力著功效則其去也不可謂非成功而退亦豈忽<lb/>
於恒事以為簡果於肥遯以為高者可例論哉然則君<lb/>
之賢其可以觀矣予考禮部得欽順之文竒其才及在<lb/>
翰林聞君之賢而未始見也君之行與其子同官者編<lb/>
修徐舜和輩送之國門而請予以辭故書之<lb/>
　　　東瀧遺稿序<lb/>
吾友東瀧彭先生既捐館從子禮部郎中桓輯其遺詩<lb/>
<pb n="KR4e0120_WYG_062-5a"/>
文若干篇手錄成帙將刻梓以傳而請序於予予輟涕<lb/>
終讀為之凄然掩巻以悲曰先生之文固止此哉葢先<lb/>
生始以經學魁天下名翰林高才博識肆為豐溢奔放<lb/>
之辭雜文歌詩衮衮不竭及讀禮之餘日就超詣則由<lb/>
博歸約斂華就實益為簡潔峻絶出羣之作觀其志直<lb/>
欲追古作者故雖一時快意適興之所為瞬息信宿已<lb/>
自不滿片紙斷墨不悉存錄今所輯者僅十二三而止<lb/>
然知者於此亦可以觀矣先生耿介明决毎權衡人物<lb/>
<pb n="KR4e0120_WYG_062-5b"/>
論國家天下事慨然思有以大施於世使之遇盤根肩<lb/>
重負必能振厲風節楊勲績於無窮其於制作葢畧見<lb/>
之矣顧為嫌忌所中疾疢所困年僅踰四十官不過六<lb/>
品編摩考授之外無由自試所恃以不朽者惟文耳而<lb/>
文又弗盡其藴則世之知先生者豈非僅得其粗也哉<lb/>
且自唐宋以來狀元之選特為隆重考德校業良有難<lb/>
乎其人如先生者名實校副方為時望所屬而不幸止<lb/>
此大夫士無問識不識皆為悼嘆不能置然則天下固<lb/>
<pb n="KR4e0120_WYG_062-6a"/>
知其人而况其文乎文之傳者以人不以官先生之文<lb/>
宜不待乎科第而後顯官不暇論也先生諱教字敷五<lb/>
吉水人東瀧其所自號天順甲申狀元官至翰林侍講<lb/>
文之散於四方者尚多他日庶有續焉<lb/>
　　　洛陽劉氏族譜序<lb/>
洛陽劉氏族譜太子太保禮部尚書兼武英殿大學士<lb/>
晦菴先生所自作也劉氏始自開封之大康元有諱聚<lb/>
者生二子長諱敬祖為樞宻知院次諱紹祖為順德路<lb/>
<pb n="KR4e0120_WYG_062-6b"/>
總管總管二子長諱玉次諱榮榮值世亂不復歸大康<lb/>
從月翟依舅氏於洛陽入國朝始占籍以居二子長諱<lb/>
寛次諱亮舉鄉貢士累官三原縣學教諭四子長𦙍次<lb/>
先生名健次信次偉先生二子長來早卒次東舉進士<lb/>
今<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所由起始祖而下得五世而大宗之派莫知所在<lb/>
羣從子姓緦以上纔數十人葢自草昧以來戎馬交<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
中原文獻類多喪失先生嘗聞之曾大母僅得其世系<lb/>
名爵又於宦轍所經捜訪遺跡亦間有所得懼其久而<lb/>
<pb n="KR4e0120_WYG_062-7a"/>
益忘乃用歐陽氏例為譜圖而傳之且引於其端既乃<lb/>
視東陽屬為序竊惟古者諸侯有國卿大夫有家皆以<lb/>
佐天子治天下家之有譜猶國之有典籍也典籍不具<lb/>
不可以為國具而不實其弊顧有甚焉者惟家亦然自<lb/>
世本不作譜局不置而天下之宗法遂廢其為譜者或<lb/>
又傅㑹冒妄慕華貴而諱寒畯君子以為不足信則并<lb/>
其實者疑之譜之所以傳信而反召疑則雖無作可也<lb/>
此所謂弊也且姓之難辨者惟劉與李言李者悉出隴<lb/>
<pb n="KR4e0120_WYG_062-7b"/>
西言劉者悉出彭城舊有是弊矣唐劉知幾撰譜學者<lb/>
服其博宋河南劉燁十世之譜具存此其最著者也而<lb/>
今皆不可考已况其他乎先生以實學篤行生明聖世<lb/>
為大臣元老方使朝信道工信度史信事以施實政於<lb/>
天下族譜之修亦移忠教睦之端也東陽在館閣從先<lb/>
生後獲聞緒論於姓氏之辨尤嚴故其為譜惟斷自所<lb/>
知雖大康之近寧闕焉而不敢及其嚴如此然譜之所<lb/>
為重必先賢而次貴若教諭公之厚德善教固將有傳<lb/>
<pb n="KR4e0120_WYG_062-8a"/>
焉况先生官至一品贈踰二代所以望天下而祖後昆<lb/>
者又恢乎其有餘地使冒妄之徒雖世累千百惡足以<lb/>
相輕重哉東陽恒患吾譜之難欲修之而未敢作於先<lb/>
生之譜有感焉於是乎書<lb/>
　　　送太子少保南京吏部尚書倪公序<lb/>
禮部尚書青谿倪公蒞部事十年將以二品滿三載矣<lb/>
間嘗念金陵舊鄉不得歸㑹南京兵部尚書闕吏部暨<lb/>
諸大夫臣議以為國務所繫聞望才力惟公是稱時在<lb/>
<pb n="KR4e0120_WYG_062-8b"/>
議列避不署名名既上上意若曰是惟予禮官之長式<lb/>
克佐朕以洽神人宣教化不可使去左右故不果已而<lb/>
南京吏部又闕上洞察公情知其樂於南也意又若曰<lb/>
兹惟予祖宗根本地是官也實長寮不可以簡逺是忽<lb/>
乃命公且念公青宫舊學勞績久弗錄特加太子少保<lb/>
以行時僅浹旬而先後異命大夫士之仕於朝遊於京<lb/>
師者聞公去無問識不識皆駭且惜之及見加官之詔<lb/>
於是曉然知聖意所在又相與榮公之行無異辭焉夫<lb/>
<pb n="KR4e0120_WYG_062-9a"/>
所謂大臣者必其身足以任天下之事如大車之載大<lb/>
川之濟有餘力而無遺憾然後為能非若分一職領一<lb/>
務茍可以塞其責而止者之為也今官冠於六卿儒者<lb/>
之極也秩至於官保葢公孤之亞出乎常格之外者也<lb/>
得之而人不以為過又從而惜之今之兩都皆宫闕所<lb/>
在臺省之並置百辟之所具瞻者未始有異也而論者<lb/>
猶疑其在彼而不在此豈可以強而致哉葢公以世臣<lb/>
家學礪志砥行名於翰林入侍經幄敷對宏暢為講官<lb/>
<pb n="KR4e0120_WYG_062-9b"/>
第一出理曹務引據精確不為羣疑所奪及其表儀朝<lb/>
署謀猷廟堂風采玉立論議英發才者讓其能賢者服<lb/>
其善皆隱然倚以為重雖咸釋之有弗能已者亦豈非<lb/>
夫人之至情也哉或以為君子之處劇曹居近地惟所<lb/>
欲為而未盡遂則憂患生焉乃若赴逸而舍勞脱繁而<lb/>
就簡去人之所不足而我之有餘者固存又加以山川<lb/>
之佳麗鄉里之榮耀公私大小兩遂而兼全其在公者<lb/>
謂非天下之至樂不可也於戲公之心在天下雖處江<lb/>
<pb n="KR4e0120_WYG_062-10a"/>
湖之外固不能忘乎朝廷之上顧豈若獨行一節偶有<lb/>
所激而姑為彼孑孑者哉夫茍不失其樂而存其所有<lb/>
餘則隨厥所處皆足為國家天下重吾苐恐優逸之時<lb/>
未久而憂勞之日尚殷兹所以為公惜者方以為公望<lb/>
也抑以期公之未盡遂於天下者終有時乎盡也公之<lb/>
行金谿徐公等以贈言屬予予不佞不能效尹吉甫式<lb/>
遄其歸之頌而韓昌黎無疾其驅之什尚能為公誦之<lb/>
以期其來於戲公其有感於予言也哉<lb/>
<pb n="KR4e0120_WYG_062-10b"/>
　　　送張兵部還南京詩序<lb/>
予辱張公公實交三十餘年合而離離而合者數矣自<lb/>
𢎞治辛亥至今凡七年公始自南京兵部考績京師晨<lb/>
夕㑹晤旬再浹輒復言歸予於其行竊有感焉惟我同<lb/>
年舉進士者二百五十人同入翰林為庶吉士者十八<lb/>
人所謂一百五十人者升沉榮辱莫可得而齊也方今<lb/>
仕兩京為列卿不過十三人而吾十八人者不過四人<lb/>
而止可謂難矣然今之所謂列卿不過數十人數十人<lb/>
<pb n="KR4e0120_WYG_062-11a"/>
者而吾得其四焉又多而至於十有三焉亦可不謂之<lb/>
盛耶且予所謂盛者非冠紱輿馬之謂也勲績之交輝<lb/>
譽望之相聞官之評物之論必在乎此而不能舍而之<lb/>
彼者萬得一人焉則謂之傑千得一人焉則謂之俊俊<lb/>
與傑不可以常得而吾同舉者如彼而所得者如此也<lb/>
此所謂盛也試以考績之制論之分曹而處受職而任<lb/>
稱則最負則殿者皆然也今公厯副都御史至侍郎閲<lb/>
再命而為一考臺之與部邈乎若不相為謀顧公之為<lb/>
<pb n="KR4e0120_WYG_062-11b"/>
臺也巡山右移陜西其所總者雖在刑憲實兵戎之務<lb/>
也以三載之勞足之以兩月之近所考之職宜不以部<lb/>
而以臺臺與部相合而其績成矣况所謂兵者又其為<lb/>
郎官為大夫之所嘗分治而素習者乎然則明廷之奏<lb/>
聖天子之命其最固有大焉者又非獨以官評物論為<lb/>
也吾十八人者若劉户部時雍傳禮部曰川皆嘗者三<lb/>
載之績而近時倪禮部舜咨來自南曹其所考者皆禮<lb/>
之績猶部之於臺也若公之清裁重價交輝並暎稱之<lb/>
<pb n="KR4e0120_WYG_062-12a"/>
天下皆可以無媿其為難且盛又可知也惟予之謭薄<lb/>
疏陋據非其地無績之可書者於公兹行寧不大有所<lb/>
感哉古之君子同學則相勉以德同仕則相期以業然<lb/>
則公之行亦非獨予二三人者之私也於是閔都憲朝<lb/>
瑛曾工部克明王大理用敬皆餞而賦之予與公又嘗<lb/>
同舉於鄉也故為之序<lb/>
　　　送倪吏部考績還南京詩序<lb/>
今年夏青谿倪先生以禮部尚書加太子少保改南京<lb/>
<pb n="KR4e0120_WYG_062-12b"/>
吏部予嘗為詩及文贈之先生尚書幾三載至南京考<lb/>
績上京師既陛引得㫖令復舊職以去其行也翰林諸<lb/>
先生之同在講幄者及六曹諸公卿太學兩儒師之同<lb/>
出翰林者各賦詩為餞是日予朝退先往待先生未至<lb/>
感而有詩既乃得諸詩讀之益有感焉兩京之制曹分<lb/>
而秩應茍官與品相埒皆可以積歲而計類績而考先<lb/>
生由北徙南自禮遷吏合兩月而為三載固宜且先生<lb/>
典秩百神助祭九廟掌朝儀知貢舉敷宣教化綱提而<lb/>
<pb n="KR4e0120_WYG_062-13a"/>
緒舉見之乎章牘記錄之文今雖以吏名官而其所考<lb/>
者皆禮之績也若逺邇繁簡之間殊地異勢足優裕之<lb/>
樂而無事心剸裁之擾政有餘力而績無所與施此先<lb/>
生之去而來來而去吾輩之所為天下惜者誠非特交<lb/>
遊燕笑之私也然吏部之職實百司殿最之所關羣議<lb/>
日直之所恃以先生之賢為具瞻表率非徒泥守常法<lb/>
坐鎮雅俗亦隱然為畱都天下重况聖天子眷經幃舊<lb/>
學之勲念儲宫保傅之職恐墨突不黔而曹裝已趣如<lb/>
<pb n="KR4e0120_WYG_062-13b"/>
予向所云者予及諸君其無以惜為也請以是終未盡<lb/>
之説南曹諸卿大夫出自翰林者今猶有四人焉讀是<lb/>
詩亦寧不感於言也夫<lb/>
　　　封右諭德靜樂王先生八十夀詩序<lb/>
士之仕者必有爵秩以為身榮或不得仕而有子能仕<lb/>
則亦封及其身二者皆不可以兼得有一於此斯可矣<lb/>
然仕必壯而後成及有子而仕仕而封則其年亦老而<lb/>
或有不能待者故非仕之難封之為難若既仕而復封<lb/>
<pb n="KR4e0120_WYG_062-14a"/>
封而至再年雖老而未艾者豈不誠難乎哉如靜樂王<lb/>
先生其人也先生居楚之洞庭年二十五始知學篤志<lb/>
力行自殊流俗以國子生需次吏部知襄陽光化縣數<lb/>
年棄官歸其鄉時其子濟之已進士及第入翰林以編<lb/>
修貴封先生越二十餘年以諭德貴再封今濟之超拜<lb/>
少詹事兼侍讀學士而先生之夀實八十二封錫之寵<lb/>
葢未艾也方先生强仕時惓惓以養民守官為事襄陽<lb/>
之地流移所聚議者欲盡殱之以為功而光化獨畱不<lb/>
<pb n="KR4e0120_WYG_062-14b"/>
遣諸縣有疑獄悉從重論而光化獨多所平反用是忤<lb/>
當道寧棄其官而不顧此當時巧宦躁進者之所譏笑<lb/>
及夫蚤發先萎急行窘步覆轍踣足相尋於道路之間<lb/>
而獨從容暇逸饗其樂於生惡可已之地是其敦厚之<lb/>
基仁愛之澤所自為地者不亦既多矣乎夫仕之樂成<lb/>
於休致知休致之樂者仕雖榮不復以累其心若封錫<lb/>
之榮則其所樂者固在也况年齒之高筋力之健足以<lb/>
饗之而不負哉聖天子方興賢勸孝長仁夀之風以𢎞<lb/>
<pb n="KR4e0120_WYG_062-15a"/>
熙洽之化而濟之以文行被簡侍經幄輔儲宫爵秩之<lb/>
登進錫命之稠叠皆由此進則先生雖不獲聘車於途<lb/>
禮杖於朝而撰几之奉燕毛之㑹飾之以綸綍章服之<lb/>
寵豈獨為一家之嚴君一鄉之宿望而止哉予嘗遊閬<lb/>
門臨大湖扁舟獨擢㑹不得與高人士如先生者徜徉<lb/>
容與於江風山月之下及與濟之官翰林葢嘗分題賦<lb/>
詩為六十夀今二十年矣而先生封益加夀益高在朝<lb/>
諸卿士賦而夀者日益衆濟之乃以序屬予予故不得<lb/>
<pb n="KR4e0120_WYG_062-15b"/>
而辭云<lb/>
　　　㑹試錄序<lb/>
今上御極之十有二年為𢎞治己未天下士㑹試於禮<lb/>
部者三千五百人上命臣東陽臣某為考試官暨諸執<lb/>
事慎簡備集如制先是癸丑之試臣東陽實與試事嘗<lb/>
盡觀天下之文今乃獲再至再觀其所謂文者校諸曩<lb/>
歲有加焉為之目眩心動累日不置擇其純以俟宸斷<lb/>
得三百人其限於制額而不能悉取者葢亦多矣乃相<lb/>
<pb n="KR4e0120_WYG_062-16a"/>
與嘆曰文之盛一至此哉夫文之在人實關乎行在天<lb/>
下則政治繫之我國家天造之初氣化渾厚厯數十年<lb/>
漸以宣朗又數十年而條制之精明典儀之賁飾已極<lb/>
故文之於科舉亦然洪武永樂之制簡而不遺質而成<lb/>
章通於今日屢出屢變悆趨於盛然議經析理細入秋<lb/>
毫而大義或畧設意造語爭竒鬬博惟陳言之務去而<lb/>
正氣或不充若必如是而後可以為文則其議論識見<lb/>
見諸猷為著於事業布於朝廷天下者視前輩何如也<lb/>
<pb n="KR4e0120_WYG_062-16b"/>
故文之極盛亦識治體者之所慎也是寧獨士之責哉典<lb/>
教之官惟程課是急司考校者操尺寸以臨之而於大<lb/>
且正者鮮加之意故其為法雖精而顧不能無弊亦勢<lb/>
使之然也昔人有言先王質文相變以濟天下質敝則<lb/>
佐之以文文敝則復之以質聖天子方法祖宗監成憲<lb/>
挈一世之文而毆之以復於舊意向所示葢自求真才<lb/>
始諸士子錄於有司藉是以進尚以其素所學者躬體<lb/>
而踐之俾官有定守言有確論功有著業不獨於文之<lb/>
<pb n="KR4e0120_WYG_062-17a"/>
純而止要其成自朝廷達於天下無所往而弗效則斯<lb/>
文者庶幾實用乎世而非徒盛也且唐虞之代敷奏考<lb/>
言期於底績漢之制策往往見之於行唐宋以科舉取<lb/>
士而韓愈陳顥者出焉其闢邪輔正明聖道開來學之<lb/>
功乃世之所以為重文之實用固如此國朝教試既純<lb/>
乎經文之盛又將復而之古若二子者豈無其人臣不<lb/>
佞與有以人事君之責今日之事亦禆益聖治之端也<lb/>
其敢不慎以求之苐媿無陸贄歐陽修之明終未免遺<lb/>
<pb n="KR4e0120_WYG_062-17b"/>
才之憾爾<lb/>
　　　章恭毅公年譜序<lb/>
贈南京禮部尚書章公恭毅之卒也既有狀有誌有神<lb/>
道之碑哀輓之詩其子伭應為南京給事中時嘗自為<lb/>
年譜一帙以屬於予請為序比以陜西㕘政入朝復申<lb/>
前請予弗能讓也夫天將昌國家之運必有忠貞鯁亮<lb/>
之臣出為世用以播其勲業即不得用亦發為讜言正<lb/>
論使天理頼之以存人心恃之以不死名教立而命由<lb/>
<pb n="KR4e0120_WYG_062-18a"/>
長其進其退固天下所視以為重而况死生之際哉當<lb/>
景泰時顛危甫定而邦本遽揺於是有章公者以儀制<lb/>
郎中言復儲事坐與鍾恭愍公同通下錦衣衞獄備極<lb/>
考訊又與廖恭愍公莊同賜杖鍾竟死廖亦逺謫而公<lb/>
獨在縲絏幾死者亦數矣天順初特擢為禮部侍郎成<lb/>
化中請老致仕而去方其職在一司秩不過五品開口<lb/>
攘臂論國家大計雖身困言屈一時天下皆知有所謂<lb/>
名義所謂風節以至於英祖之光復憲皇之顯紹神功<lb/>
<pb n="KR4e0120_WYG_062-18b"/>
聖德鏗鍧炳耀於天地間而公之身及際其盛後雖逺<lb/>
處南國亦隐然為天下重㣲公輩二三人則名義風節<lb/>
皆未可知而天下之事去矣是豈非天之有意於國家<lb/>
億萬載靈長之祚而然哉觀入獄之時有黄霧四塞之<lb/>
警屬纊之夕有山頽石壊之異彼天下之人紛紛藉藉<lb/>
羣生而旅盡者固不得而與也故書生以志其始書卒<lb/>
以志其終其間履厯論言患難寵榮之故皆備書而不<lb/>
絶兹譜也誠不可以不作也士之披覽前史見忠臣義<lb/>
<pb n="KR4e0120_WYG_062-19a"/>
士起敬興慕必考其世行而求其為人况出本朝生近<lb/>
歲風聲義槩之所動耳目之所繫者固是而求之豈不<lb/>
足為亷貪立懦之地哉譜之作殆非為一家計也公奏<lb/>
疏載國史文章著家集族譜但存其名不復錄庶他日<lb/>
得以互見云公諱綸字大經温之樂清人正統己未進<lb/>
士<lb/>
　　　學士栢詩序<lb/>
翰林後堂之後有雙栢焉學士竹嵒柯先生所植也先<lb/>
<pb n="KR4e0120_WYG_062-19b"/>
生當天順甲申奉詔授諸吉士業東陽辱在十八人之<lb/>
例後三年為成化丁亥先生實掌院事乃植兹栢其初<lb/>
僅三尺强耳及先生以少詹事終制於莆被召不起而<lb/>
卒越三十年栢已踰二丈鬱然對峙其風致不減於昔<lb/>
而幹格有加𢎞治癸丑東陽為大常少卿兼侍講學士<lb/>
踵先生故事乃以此題課諸吉士於是顧清士亷輩二<lb/>
十二人賦一歌感舊懐賢各極思致東陽亦悵然感之<lb/>
續為一章以畢未盡之志欲彚書成帙遺先生之子中<lb/>
<pb n="KR4e0120_WYG_062-20a"/>
書舍人宗文因循荏苒又六七年二十人者亦已物故<lb/>
復多散處僅得十有幾篇勒為巻嗚呼人與物之相須<lb/>
也尚矣物固因人而重人亦藉物以傳經史所載不可<lb/>
縷數我先生以清才直道簡帝衷負時望而不竟於世<lb/>
不朽之業庶於文章見之其追蹤昔賢啟廸來學遺風<lb/>
餘韻亦有寓乎兹栢者然則後之君子固將因人以重<lb/>
其物睹物以思其人而况出乎其門者耶東陽不足道<lb/>
也彼十九人者文學行業幸引而伸之則東陽於先生<lb/>
<pb n="KR4e0120_WYG_062-20b"/>
可以不負於兹栢也無媿色矣姑序其詩以俟其未備<lb/>
者他日尚補錄云<lb/>
　　　夀都憲閔公七十詩序<lb/>
太子少保都察院左都御史閔公朝瑛夀七十同年進<lb/>
士之在朝者各賦詩一章㑹賀其家謂東陽宜序首簡<lb/>
自分曹限職以來朝著無私語道途不並驅惟慶賀之<lb/>
事則有㑹㑹未有以夀舉即有之亦未有聨章彚帙如<lb/>
今日之盛者葢夀至七十古人所希不可無㑹㑹亦不<lb/>
<pb n="KR4e0120_WYG_062-21a"/>
可以無賦有之者實自今始將以為例也昔在憲宗御<lb/>
極之初吾同舉者二百五十人年之少長地之逺近固<lb/>
雜然殊也荏苒至今三十六七年存者不過五之一存<lb/>
而仕者不過十之一仕而在朝者又不過數人其間階<lb/>
秩之崇卑顯晦職務之繁簡勞逸又有莫能同者公起<lb/>
西浙出入内外臺厯河洛楚粤燕薊之墟累南北曹正<lb/>
佐領兵刑風憲之職以至今官可謂甚勞階二品兼兩<lb/>
秩率羣屬以糾百司將滿九載甚要且久而其年甚高<lb/>
<pb n="KR4e0120_WYG_062-21b"/>
公之夀固天下所望實同年之重也古者大夫七十有<lb/>
引年之制亦有賢而不得謝者公初度前十日上疏懇<lb/>
辭天子以其端慎老成方切倚任優詔慰畱之公之檢<lb/>
身持法正而不激明而不刻悆久而不為變故命下之<lb/>
日輿論翕然咸以為宜夫風紀之崇重朝章之繁縟法<lb/>
令之詳宻民情國計之深且逺新進之士雖雋才精識<lb/>
未易周知而遍舉必累任之厯試之則其激揚操縱興<lb/>
革予奪乃能中理而不失其度朝廷之所諮議寮屬之<lb/>
<pb n="KR4e0120_WYG_062-22a"/>
所視傚士民之所瞻望皆必頼之然非涵養之純持守<lb/>
之定者則雖久而無所於賴是亦誠難其人若有之宜<lb/>
足為天下重而未可以輕釋如公是也然則公之夀豈<lb/>
獨吾同年之私賀而止哉夫惟不為私賀則今日之㑹<lb/>
之賦之盛如此者非侈也宜也東陽在同年最少今亦<lb/>
既頒白矣而樸劣無似徒念平生附託交與之情同舟<lb/>
共濟之誼期勉祝頌之心有不異乎諸公者乃為辭以<lb/>
先之其詩則以齒為次如前所序云<lb/>
<pb n="KR4e0120_WYG_062-22b"/>
　　　成國太夫人夀七十詩序<lb/>
𢎞治庚申三月二十九日實我外姑成國太夫人設帨<lb/>
之辰朝之元臣鉅卿學士大夫與其子成國朱公輔相<lb/>
還往者賦詩若干篇以寓頌禱而東陽誼不敢後乃序<lb/>
其簡端夫所謂世臣大家者雖其功德所自樹立亦必<lb/>
有夫内助之賢而後家政成有隂教之善而後家法正<lb/>
其扶掖啟誘之功隱不外見而徵諸夫若子則不可誣<lb/>
然非高年遐夀偕始終閲少長亦有不能遂者故令妻<lb/>
<pb n="KR4e0120_WYG_062-23a"/>
夀母詩家頌之聖人取焉豈非以得於家者誠難乎哉<lb/>
初太夫人歸我外舅大師莊簡公聞東平武烈王之遺<lb/>
範逮事平隂武愍王親執饋饗稱賢宗婦及公嗣爵被<lb/>
封歲朝宫闈禮奉家廟<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>闥之内敬同賓友從居畱都<lb/>
者三十餘年官有常祿門無私賂寧壹之治靜專之化<lb/>
太夫人之於公猶公之於官也今嗣公孝謹清儉承顔<lb/>
養志斛粟疋帛必禀命而後用識者謂其器業所就將<lb/>
無忝祖考以保於有家二孫麟鳳亦率遵矩度從子羽<lb/>
<pb n="KR4e0120_WYG_062-23b"/>
林指揮輅感其鞠育義均子事下逮臧獲皆聽令議職<lb/>
罔敢有違越者葢不異乎公之存而太夫人動履之康<lb/>
適福祉之深厚日殷歲積裕乎猶有待於後又以見其<lb/>
家之方昌也然則賢且夀如太夫人者求之乎勲閥之<lb/>
間殆未見其比而况其餘乎夫以賈則頌以夀則禱感<lb/>
乎情而形之乎言此大夫士之所有事太夫人通文字<lb/>
達辭義嗣公於捧觴之際取是詩而侑焉未必非悦志<lb/>
養夀之一助也且太夫人實少保胡忠安公之女厚德<lb/>
<pb n="KR4e0120_WYG_062-24a"/>
雅教得之閨門者為多忠安年至九十夀偕諸弟嘗以<lb/>
夀愷名其堂母夫人張氏亦踰八十東陽皆及見之慕<lb/>
為盛事今太夫人與其女弟陽武侯太夫人年畧似近<lb/>
而友愛篤至聨輝而繼美福澤之盛其亦有所自而然<lb/>
哉故因序是詩而并及之<lb/>
　　　雲谷遺芳集序<lb/>
新建之熊氏有世德焉至雲谷封君乃顯君諱源字仁<lb/>
山雲谷其所自號以子桂初命贈太理寺左評事用是<lb/>
<pb n="KR4e0120_WYG_062-24b"/>
揚於朝廷聞於四方顯其家文儒墨卿交譽迭賛賦詠<lb/>
有作頌禱有作哀輓有歌而李白洲都憲之銘張東白<lb/>
學士之表尤詳且備桂乃彚而藏之釐為三巻名曰雲<lb/>
谷遺芳集葢於是有家乘焉夫名之在天下惟鄉黨耳<lb/>
目所逮有不容偽然必善者之好而後為賢故汝南之<lb/>
評非許劭不能任猶必月一易之者誠以老少之戒殊<lb/>
始終之不易保也且言之毁譽以時文之褒貶以世銘<lb/>
表之作出於葢棺事定之後而東白白洲非獨一許劭<lb/>
<pb n="KR4e0120_WYG_062-25a"/>
比者其稱君惠足濟物義能除害皆據事紀實事涉鄉<lb/>
人不善者至斥其名姓不少避其可徵而信也較然矣<lb/>
若祖父之於子孫處者則遺之以安仕者則遺之以清<lb/>
此皆君子之澤其道可久籯金一經之喻乃時人所羨<lb/>
慕未足深論至積隂德為長久計是涉於有為其言雖<lb/>
是而意則非説者以為非司馬文正公語也君有八子<lb/>
分經而教科第之名揚爵秩之登進封誥之褒錫雖非<lb/>
其所要致而取必者而平反之惠撫字之績皆君之訓<lb/>
<pb n="KR4e0120_WYG_062-25b"/>
熊氏之澤獨非雲谷之所遺乎今徽人視其守若視其<lb/>
父母又推其盡以及所生亦有為之撰述者然則君之<lb/>
名與君之澤其益顯也夫<lb/>
　　　白洲詩集序<lb/>
白洲李先生詩集若干巻知府熊君桂刻於徽州以書<lb/>
抵予曰是詩之傳非先生莫可與屬者予惡得以不敏<lb/>
辭哉先生少有能詩名其為辭峭拔矯健不犯塵俗不<lb/>
蹈襲前人陳迹或對客揮毫或聨白叠韻新意竒語間<lb/>
<pb n="KR4e0120_WYG_062-26a"/>
見層出迫之而不以為難引之而不知其所窮當其興<lb/>
况所寄羣紛衆慮一不以嬰其心然官劇曹理重獄庭<lb/>
無畱案圄無滯囚耳目所逮有羨慕而無訾議固未嘗<lb/>
以此而廢彼也其亦可謂難已及敭厯藩臬出入臺省<lb/>
前後數十年往復數千里江山之助固不俟論而學校<lb/>
之繩榘牧字之惠澤敵愾之鋒力間於是焉發之校之<lb/>
巖居窟處枯槁窮瘠之士殆不可同日而語然放情邱<lb/>
壑模象景物則不待以侍郎謝病都憲請老而後得也<lb/>
<pb n="KR4e0120_WYG_062-26b"/>
非其身固有之其能然乎昔裴中立以御史大夫出掌<lb/>
是柄而官屬燕飲不廢詠歌白樂天為刑部賓友倡和<lb/>
殆無虚日綠墅之堂香山之社卒以鳴當時傳後世然<lb/>
則所謂詩人少達而多窮者豈天下之定論哉蓋亦有<lb/>
兼之者矣若先生負抱遭際兩得其盛弛而能張憂而<lb/>
能樂豈山林所得而久閟亦豈廟堂可得而終滯者耶<lb/>
予與先生夙相知厚為文章道義交過從倡和動窮日<lb/>
夜或沿流忘歸或燃絮繼燭亦嘗有脱習逺俗而為之<lb/>
<pb n="KR4e0120_WYG_062-27a"/>
者今乃得盡觀其詩而有感焉顧是編嘗拾於煨燼之<lb/>
餘兩浙以前類多遺帙當有求而補之者且先生身尚<lb/>
健興益豪後所續得未可以巻帙計也比予解組之後<lb/>
方喜盍簮而先生復别我以去然則徽州雖不吾請固<lb/>
將有以張之况其請之勤耶徽州先生門人予禮部所<lb/>
舉士郡治卓異有不止於政通人和者此葢其餘力云<lb/>
　<lb/>
　<lb/>
<pb n="KR4e0120_WYG_062-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻六十二<lb/>
</p>
<p>
</p>
  </div>
<div>
<head>懐麓堂集巻六十三</head> <lb/>
    <p>
<pb n="KR4e0120_WYG_063-1a"/>
欽定四庫全書<lb/>
　懐麓堂集巻六十三<lb/>
　　　　　　　　　　　　　　明　李東陽　撰<lb/>
　文後稿三<lb/>
　　序<lb/>
　　　兩京同年倡和詩序<lb/>
同年倡和詩若干首南京吏部侍郎梁公廷美與在朝諸同<lb/>
年所作也公與同年在南京者七人㑹而有詩各八首太子<lb/>
<pb n="KR4e0120_WYG_063-1b"/>
太保吏部尚書倪公舜咨為序比公以萬夀聖節入賀京師<lb/>
京師同年亦如南京之數㑹公於學士焦公孟陽之第公復<lb/>
為詩其數如南㑹㑹者亦皆和之和之者其韻與數不必如<lb/>
公惟興所適而止時予有期服不與㑹明日諸公以倪公之<lb/>
簡屬焉方公之來知公者多惜其久勞於外而公獨以盛滿<lb/>
自居蓋嘗指屈數計以為同藩之舉於郷者百有九人舉禮<lb/>
部者十有三人禮部之士同為兩京給事者二十有三人多<lb/>
者四十餘年少者二三十年今之在仕途者惟予一人而已而<lb/>
<pb n="KR4e0120_WYG_063-2a"/>
官至三品封及二代子有䕃孫有養有服食輿馬之奉<lb/>
官曷嘗負予哉噫此士君子之素心而予所按以信公<lb/>
之賢者也夫仕之境升沉高下逺邇勞逸各有不同而<lb/>
士之所存不為之變惟知吾職所當盡視吾力之所得<lb/>
為者而已若君子之交亦惟以德義功業相期勵而不<lb/>
計其他苟徒以聚散疏數為欣戚者皆其細也然則知<lb/>
公者之於公其猶不如公之自知已哉觀公之詩其所<lb/>
為眷戀者固藹乎其厚所與期勵者又矍乎其壯而諸<lb/>
<pb n="KR4e0120_WYG_063-2b"/>
公之志於是詩也亦可以觀矣予既為序以久不作詩<lb/>
故獨辭和章而公復不予置因畧次其首尾二韻附諸<lb/>
巻末云<lb/>
　　　戸部尚書王公之南京詩序<lb/>
古者司徒主民職兼敎養司冦掌刑以弼敎二者異事<lb/>
而實相須今之戸部專於養民無預乎所謂敎及其久<lb/>
也人但視為財利之司不知其為民而設刑部與察院<lb/>
理寺分為三法司但知為刑獄之官而於敎化尤不相<lb/>
<pb n="KR4e0120_WYG_063-3a"/>
渉雖身任其職者亦莫之知也夫外本内末舍彜敎而<lb/>
任法律失古之意而狥時之見則户與刑者非特不能<lb/>
相通亦并其所專務者而失之矣可勝嘆哉吾友王君<lb/>
用敬起家大理評事歴按察副使為都臺佐督儲南京<lb/>
巡撫貴藩又入為大理卿而後有南京户部尚書之命<lb/>
敭歴中外徧閲所謂三法司者所領皆刑也其為政精<lb/>
練法比識達體要而以平直恕易行之從容暇裕久而<lb/>
不勌亦可謂有優為矣顧户部所掌必使民有定業而<lb/>
<pb n="KR4e0120_WYG_063-3b"/>
後可以責其賦役其綏撫之方會計之籍非諳練閲歴<lb/>
之深且久者猝不能辨畱都之地有宗廟城闕百司庶<lb/>
府祭祀禄給之用東南賦税多此焉供政出納之際必<lb/>
假都臺之重專官特任與曹務相表裏而公實嘗為之<lb/>
蓋已得其經制之概矣今以正卿長羣屬當全曹之寄<lb/>
則其去彼而就此也就謂其枘鑿之不相入函矢之不<lb/>
相為謀哉譬之醫焉攻炙與補益異術而皆生之道也<lb/>
况當民窮財匱之時㑹計之中尤不可無撫綏之意苦<lb/>
<pb n="KR4e0120_WYG_063-4a"/>
鰓鰓然以斗斛尺度為有益於國則豈朝廷設官分職<lb/>
之本心哉亦豈公之所自處者哉公舊僚少卿何公仲<lb/>
衡輩暨部院諸公賦詩贈之請序於予予與公同出湖<lb/>
藩又同舉進士知公之賢當優於是官也公之行方請<lb/>
於朝得取道省墓此國家之殊寵郷邦之偉觀然君子<lb/>
不以私廢公不以家事辭王事古之義也故先論其職<lb/>
任之大而後及其私焉詩凡二十五首<lb/>
　　　成國莊簡公輓詩序<lb/>
<pb n="KR4e0120_WYG_063-4b"/>
外舅成國莊簡公卒於南都公卿以下弔哭輓送官屬<lb/>
部士哀號而攀慕以至窮簷委巷童兒婦女亦辦香束<lb/>
楮私祭而對泣其能詩者則賦為執紼之歌京師聞之<lb/>
和者亦衆噫何其感人之深如此哉公奉英憲兩朝之<lb/>
命在畱司者三十有三年以愛君憂國為懐以養兵卹<lb/>
民為務以通今博古禮賢下士為文温言和氣誠心直<lb/>
道不為矯異詭激之行故人始疑之中信之終而念慕<lb/>
之愈久而不能忘揆理度事有不求而自得者也夫人<lb/>
<pb n="KR4e0120_WYG_063-5a"/>
之心術事業必久而後見於世子産之治鄭其初政有<lb/>
弗便者民蓋將甘心焉既久而頌之不衰曹參之相漢<lb/>
始若不事事清静寧壹之效其後民乃歌之彼騁力舞<lb/>
智以毆時誑俗苟取聲譽於旦夕之間逮其智窮力困<lb/>
掩䕶藏匿之所不及叢怨積怒極而後發焉挺刅之相<lb/>
仇瓦礫之相報者亦有之矣然則人之賢不肖固若是<lb/>
殊而若公者豈易得哉宜其人之不能忘而歌頌碑誌<lb/>
之作有不容己也公與予先公為文字交折節忘勢視<lb/>
<pb n="KR4e0120_WYG_063-5b"/>
猶兄弟絲蘿之好蓋凡三致然諾歴十五年而後成焉<lb/>
其道義之相孚肝腑之相託雖桓氏之於鮑宣季氏之<lb/>
於孫明復有不是過獨區區髫丱之年羇旅之迹有未<lb/>
能盡其愚者以瞻望懸企之餘又不能為慿棺執紼之<lb/>
舉聞人之哀之其能恝然於中耶公賜葬於昌平北澤<lb/>
山二王墓次其子輔既嗣封爵又繼總留務方以清慎<lb/>
謙抑不改其父之政家規手澤殆於是有徵焉予故因<lb/>
其請而序之公諱儀字炎恒加太子太傅贈特進光禄<lb/>
<pb n="KR4e0120_WYG_063-6a"/>
大夫左柱國太師莊簡其賜謚也<lb/>
　　　送都御史陳公之南京詩序<lb/>
屬者留臺告闕吏部簡於衆得二人以請刑部左侍郎<lb/>
旴𣅿陳公德政實值允命拜南京都察院右都御史以<lb/>
行舊侍郎滿九載者或加禄或復官猶未盡擢公未五<lb/>
年而遽擢二品殆常格所不及顧公舉天順甲申進士<lb/>
自吏部而南專領刑獄囘翔郎署間久乃授浙東一府<lb/>
數載而後得擢歴雲南陜西布政遷副都御史巡撫河<lb/>
<pb n="KR4e0120_WYG_063-6b"/>
南又數載而後被召然則今日之進宜也非過也豈惟<lb/>
公哉予同舉進士者其始固多滯也資至而後舉望積<lb/>
而後擢未嘗有超捷僥躐之跡今兩京臺省聨翩而進<lb/>
一嵗之内遷至數人而為官之長者合前後計之蓋十<lb/>
有餘人矣校之疾行躓歩彼不足而此有餘者亦詎非<lb/>
盈虧謙益之理固然乎哉此猶以資格論也公在刑部<lb/>
務持法為郡守務愛民出入臺省則兼行而並用其敦<lb/>
實之心恒久之行積而至於今日出廷薦而簡帝衷者<lb/>
<pb n="KR4e0120_WYG_063-7a"/>
非過也亦宜也公所代洛陽翟公廷瑞為南京刑部尚<lb/>
書翟公所代浮梁戴公廷珍為都察院左都御史戴公<lb/>
所代吳興閔公朝瑛為刑部尚書加太子太保皆同年<lb/>
也積而久久而遷出入之均勞交承之相須又孰非理<lb/>
之同然者哉且北曹雖繁所領不過一事南臺雖簡而<lb/>
職司紏察百寮庶府之政未始不得言有不止於刑獄<lb/>
之間者必其訊鞫明允足以止暴亂彈紀公當足以厭<lb/>
人心論議正大足以禆國政然後為稱以公之賢為之<lb/>
<pb n="KR4e0120_WYG_063-7b"/>
刑惡有不平而論惡有不正者哉<lb/>
　　　茶陵譚氏族譜序<lb/>
吾茶陵譚氏舊有譜累代多缺元至正間處士漢章修<lb/>
之國朝洪武間訓導𢎞敬又修之今行人司副玉瑞又<lb/>
修之而其譜始備蓋自唐咸通間有可奕翁者居州之<lb/>
上塘其孫三人五代時仕於馬氏長金吾將軍進頗進<lb/>
頗之孫二人居茶郷之大傳分東西泒東泒為處士全<lb/>
忠又六世為處士儒儒之子為石礱知縣宋徽宋徽之<lb/>
<pb n="KR4e0120_WYG_063-8a"/>
子三人長邦達邦達之子五人其一出繼下市其四各<lb/>
自為泒次泒為評事朝弼又七世為處士原和始遷於<lb/>
毗塘又三世為處士錫是為玉瑞之父以高年例賜冠<lb/>
服後以玉瑞貴贈承事郎行人司副而譚氏始顯此譜<lb/>
之所以修也蓋自宗法不行於天下士大夫始以家譜<lb/>
代世本然惟其族之賢者有之及泒演而指衆亦惟其<lb/>
人之賢者而後不廢顧兵燹之摧剥道途之遺失或郡<lb/>
得一族焉或族得一人焉其幸存而未冺者誠不可以<lb/>
<pb n="KR4e0120_WYG_063-8b"/>
忽而視也夫譜存則祖宗之名系行業皆可考而知可<lb/>
據而守孝弟之心不容以不生念祖修德顯親揚名之<lb/>
行有不容己者其於倫理名教實亦有助焉知存者之<lb/>
有助則知亡之者之不能無責也世之亡其譜者不能<lb/>
以盡責而亦有不足責者然則不于士大夫之賢其誰<lb/>
望乎譚之以國氏邈矣譜所及載如金吾之世曰進鴻<lb/>
進峰者已不可知邦達之世其曰必達上達者後皆弗<lb/>
嗣而大傳之西泒亦不復振東泒之盛亦惟于毗塘之<lb/>
<pb n="KR4e0120_WYG_063-9a"/>
泒乃得貴且賢如司副者不可謂不難矣然則及此而<lb/>
修之推究據守以圖廓大司副之責誠不容以不盡此<lb/>
譜之所以修也由此而推之則凡為譚氏之後者亦豈<lb/>
可以忽視之哉吾州之望稱陳譚周李予與周給事鼎<lb/>
生於京師陳氏侍郎琬僉都御史瑶居全州御史銓居<lb/>
永州皆在外地其顯於本郡者惟譚氏爾山川風氣之<lb/>
相通閭里婣戚之相屬有不能恝然於懐而譚氏舊娶<lb/>
於李及於今日婚婣不絶因以司副之請序其譜而歸<lb/>
<pb n="KR4e0120_WYG_063-9b"/>
之<lb/>
　　　壽冢宰尹氏序<lb/>
古之大臣必其德望足以表朝署才猷足以經邦國而<lb/>
又夀考康裕歴試而久任則其勲業乃可以大見於世<lb/>
然蚤仕者多不至顯庸晩達者不能無日暮途逺之嘆<lb/>
故忠願有餘而日力每不足其弗稱者固不論也豈不<lb/>
難哉公在正統間舉進士為給事中已偉然負公輔之<lb/>
望十餘年而至吏部其仕可謂蚤矣歴事累朝階躋極<lb/>
<pb n="KR4e0120_WYG_063-10a"/>
品謀謨廟堂進退人物為國家天下重者二十年天下<lb/>
之士自州縣以至公卿不出於所銓注者蓋亦無幾其<lb/>
閎才碩德之見於用亦久矣及謝事之日首尚未頒居<lb/>
藩會之地饗山林之樂優遊泮奐俯仰自得又二十年<lb/>
如一日每冡宰告闕大夫士之公薦於廷私議於家者<lb/>
往往及公使其果及則固不必安車而行禮杖而朝出<lb/>
入居起綽乎其有餘力而荏苒侵尋竟莫之致於是公<lb/>
之所養益深而所積者益厚矣若公之精鑑强記當籍<lb/>
<pb n="KR4e0120_WYG_063-10b"/>
數名閲時雖卑官小吏乆而猶識其面其所評隲以為<lb/>
窮通顯晦者騐之於後如燭照蓍卜未始不合暨其老<lb/>
也猶能先事而度刻期而中聞者皆駭且服之故雖深<lb/>
藏静蓄不必再試於天下而志氣之完固神采之充溢<lb/>
占諸壽祉殆亦有徵焉且公之予龍繼舉進士嘗官至<lb/>
侍郎今其孫繼祖以䕃為中書舍人箕裘之業固於是<lb/>
在則公之輟鞅掌之勞以成鞠育之效者其為得失亦<lb/>
較然明甚又何名秩勲業之足計哉抑古之論福者先<lb/>
<pb n="KR4e0120_WYG_063-11a"/>
壽後富而不言貴今以貴頌人則諛以富頌人則陋惟<lb/>
壽之為頌則義歸於正君子之所以得為凡所與厚者<lb/>
皆然也然則予之於公寧獨在衍聖二公之後哉是為<lb/>
序<lb/>
　　　益陽劉氏族譜序<lb/>
都察院右僉都御史益陽劉君廷式為族譜以請於予<lb/>
曰願為憲序所以作之意按劉氏之先本出南昌有伯<lb/>
川者仕元為翰林學士出守常德因流寓桃源元末兵<lb/>
<pb n="KR4e0120_WYG_063-11b"/>
亂伯川之子明逺偕其六子徙益陽入國朝遂定居焉<lb/>
少子崇賓為郷飲大賓崇賔之子綱憲父也以子貴累<lb/>
贈大理左寺丞自憲而上得五世五世而上其名與字<lb/>
蓋不可得而知也其所謂五世者或為農或為士皆隠<lb/>
於郷而未有仕者然其生平履歴婚姻墳墓之詳則無<lb/>
有不知者也夫五世者身之所自出也其先又五世之<lb/>
所自出也而有知不知之異者此譜之所以作也且子<lb/>
孫之於祖父世漸逺則其勢漸疏故為服制者至四而<lb/>
<pb n="KR4e0120_WYG_063-12a"/>
限論世澤者至五而斬君子之情豈不欲窮其所自出<lb/>
哉顧於勢有不得不然者耳其勢之所至非惟不得為<lb/>
服乃或至於名與字皆不得知為子孫者其容以但已<lb/>
乎譜之作所以推本及始舉其勢之所不得為以伸其<lb/>
情之所得為者也歐陽氏之譜以五世蘇氏之譜以六<lb/>
世蓋取諸四世之親而各為首尾逓相聨絡以至於無<lb/>
窮者其情與世而為之者也今天下非士大夫家莫知<lb/>
為譜幸而有之乃或牽合附會冐他人之祖考而不知<lb/>
<pb n="KR4e0120_WYG_063-12b"/>
其非則雖炫於一時而不可傳於後世其弊有甚於無<lb/>
譜者是譜固不可無而亦烏可以易為哉劉氏之族自<lb/>
漢以後為賜姓所汨往往不能辨若欲旁引而曲附之<lb/>
無所不可而益陽之譜乃止於五世五世之上則固曰<lb/>
不得而知也此其敦本務實豈非譜之善者乎且族之<lb/>
盛衰視子孫之賢否而譜之存不存亦係焉憲起進士<lb/>
在内臺為名御史在大理寺為名丞激揚之力平反之<lb/>
惠召募巡撫之績簡聖心副公望者方隆而未艾譜之<lb/>
<pb n="KR4e0120_WYG_063-13a"/>
作固於是乎始亦其所恃以為重者也若其祖父之懿<lb/>
範雅操見於傳封章命秩載於乗而皆於譜乎觀為劉<lb/>
氏子孫者尚慎守而善繼之亦豈徒知其名字履歴之<lb/>
粗而止哉<lb/>
　　　壽祭酒羅先生七十詩序<lb/>
予同年進士在翰林者冰玉羅先生年最長先生以南<lb/>
京國子祭酒來考績不及國門二百里即抗疏請老而<lb/>
去予輩嘗以書遥餞之而未有賦者迨歸泰和六七年<lb/>
<pb n="KR4e0120_WYG_063-13b"/>
年既滿七十時予在告累月求去不可得又不能倡而<lb/>
賦之比先生以詩至謂平生無外慕而於此有不能忘<lb/>
情者諸同年聞之蓋爽然自失也既閲歳乃合賦而遥<lb/>
夀之予既次來韻二章又序所以賦之意以謝不敏於<lb/>
是先生之年又加一矣方先生之壯齡强仕高談雄辨<lb/>
動以古人為凖視天下事無不可為經帷國學力深而<lb/>
效遠資格之淹滯道里之䟦渉又交阨乎其間其所以<lb/>
攄志騁力於功業之途者殆無幾也及乎奉身而退葆<lb/>
<pb n="KR4e0120_WYG_063-14a"/>
光藏名目不視書簿之辭耳不聞敲扑之聲深居簡接<lb/>
孤吟獨眺俯仰左右無所郷而不適雖嵗月流邁齒髪<lb/>
變易人事之代遷者雜然而不齊環視内顧而吾之所<lb/>
有固在也是其展布於前者其勢常不足㳺衍於後者<lb/>
其地若有餘果孰使之然哉夫自履祥迪吉之説不行<lb/>
於天下功名福祉或以為造物所忌故世之負才抱德<lb/>
大行而顯施往往不良於厥終此其言不幸而中君子<lb/>
有不能廢者今先生才有遺藝行有遺業深藏厚積反<lb/>
<pb n="KR4e0120_WYG_063-14b"/>
諸身而求之綽然而有餘向使其快志遂氣惟所欲為<lb/>
而莫之道今日之夀亦未可知也持此校彼豈無得失<lb/>
多寡之足論乎若槩以為天道之難知物理之不可推<lb/>
則亦過矣且先生有子六人孫四人承顔候色養志繼<lb/>
業乃人之所恃以為壽而尤不能備者此則天倫之樂<lb/>
非富貴爵禄之比外慕不足道先生之壽其誠有樂於<lb/>
此乎又聞楊文貞公嘗夢鶴入其庭先生之生額有一<lb/>
痣觀其貞心潔操鍾靈應瑞盛鳴乎文章之世高舉乎<lb/>
<pb n="KR4e0120_WYG_063-15a"/>
山林之境其於壽不益有徵也哉諸詩有言鶴事者予<lb/>
故先之以正義而附及之詩十首太子太保刑部尚書<lb/>
閔公而下皆同年其二禮部尚書張公而下則其郷人<lb/>
也<lb/>
　　　壽舅氏劉公八十詩序<lb/>
人之志氣壯則健老則衰惟武事為尤甚然非閲歴諳<lb/>
練之深且久則雖有才諝亦無以自見於世斯二者恒<lb/>
不能以相合况或限於資格或不為人所知蚤達而驟<lb/>
<pb n="KR4e0120_WYG_063-15b"/>
陟者殆不多見及其老也或㩀鞍上馬以示可用而時<lb/>
已不逮矣豈不惜哉吾舅氏叅將劉公年躋八十而耳<lb/>
目精力矍鑠不少衰毎劇談高論凡南蠻西戎北狄之<lb/>
道里形勢馬軍歩隊之進止城守野戰握竒出正之機<lb/>
變如掌指數計畧無凝滯其於所謂才諝志氣者蓋兼<lb/>
有之顧承藉世䕃階累級積年踰五十而出試邊閫歴<lb/>
守寧夏二城又十年而得甘肅叅將一年而遂致事中<lb/>
間䟦渉之日多而展布之時少使其徘徊跂望少待而<lb/>
<pb n="KR4e0120_WYG_063-16a"/>
不去則分閫授鉞之任猶可坐而致而公又不屑比當<lb/>
疆圉多事老兵退將往往起而承任使領行陣與少壯<lb/>
者齒公亦無復置意其間元戎列侯欲訪之而不能致<lb/>
也於是謀有遺智勇有遺力深居燕息優㳺容與於都<lb/>
邑㕓市之中識者蓋深惜之然回視曩昔同年而生並<lb/>
命而出覆車蹶馬相尋而不絶者亦瞠乎其不相及矣<lb/>
故纓弁介胄之家論恬退者必歸之而亦羡其福壽之<lb/>
得於天者在此而不在彼也公七十時大夫士多賦詩<lb/>
<pb n="KR4e0120_WYG_063-16b"/>
為壽東陽實序首簡今公壽益高公卿之賦者益衆乃<lb/>
復取而序之詩之義或最其戰伐之勞或侈其官閥之<lb/>
盛或稱其謀勇志氣之美而所以為壽者則同賢子順<lb/>
孫皆加於舊則前序所未悉也東陽自叨禄秩以來吾<lb/>
母夫人已弗逮養雖以先公之壽不過古稀惟吾舅巋<lb/>
然如靈椿古栢孤存而獨茂俯仰外内不勝肝腑肉骨<lb/>
之感又豈直如諸公之羡慕而止哉<lb/>
　　　春雨堂稿序<lb/>
<pb n="KR4e0120_WYG_063-17a"/>
静逸先生嘗謂詩與文各有體而每病於不能相通意<lb/>
若非予鮮可與言者予憮然感之夫文者言之成章而<lb/>
詩又其成聲者也章之為用貴乎紀述鋪敘發揮而藻<lb/>
飾操縱開闔惟所欲為而必有一定之凖若歌吟咏嘆<lb/>
流通動盪之用則存乎身而高下長短之節亦截乎不<lb/>
可亂雖律之與度未始不通而其規制則判而不合及<lb/>
乎考得失施勸戒用於天下則各有所宜而不可徧廢<lb/>
古之六經易書春秋禮樂皆文也惟風雅頌則謂之詩<lb/>
<pb n="KR4e0120_WYG_063-17b"/>
今其為體固在也近代之詩李杜為極而用之於文或<lb/>
有未備韓歐之文亦可謂至矣而詩之用議者猶有憾<lb/>
焉况其下者哉後之作者連篇累牘汗牛充棟盈天地<lb/>
間皆是物也而轉盻旋踵卒歸於澌盡冺滅之地其卓<lb/>
然可傳者不過千萬之十一而已豈不難哉且今之科<lb/>
舉純用經術無事乎所謂古文歌詩非有高識餘力不<lb/>
能專攻而獨詣而况於兼之者哉先生自為諸生時所<lb/>
為詩文已逈出流俗及以省元及第入翰林居史職益<lb/>
<pb n="KR4e0120_WYG_063-18a"/>
肆為宏衍優裕之言既乃刋落華靡澡雪鈆黛深造逺<lb/>
詣超然有獨得之妙蓋其初詩主少陵文主昌黎後則<lb/>
專尚太白六一間以其所自得者參之他於諸子百家<lb/>
之行非惟有所擇而若有弗屑焉者及其章成而聲協<lb/>
足以上鳴國家之盛而下為學者指歸其可謂一代之<lb/>
傑作也已孔子謂有德必有言先生之儉德雅操清心<lb/>
寡慾名滿天下位甫及四品未嘗幾㣲見言面端居静<lb/>
守終其身而不少易故發而為言質諸其内可以無愧<lb/>
<pb n="KR4e0120_WYG_063-18b"/>
所以勸得而戒失者施之天下亦不可無而體裁之善<lb/>
又不俟論也知言者尚於是觀之先生嘗自輯其詩若<lb/>
文若干巻題曰春雨堂稿其子中書舍人爰并其續稿<lb/>
若干巻將板刻以傳於是天下學者蓋望之久矣先生<lb/>
諱釴字鼎儀静逸其所自號蘇之太倉人天順甲申進<lb/>
士官至太常少卿兼翰林侍讀憲廟時為東宫講官今<lb/>
上即阼進經筵日講年止五十與修撰張滄洲先生同<lb/>
郷同進同以其學鳴而皆未究其藴以没天下共惜之<lb/>
<pb n="KR4e0120_WYG_063-19a"/>
滄洲之詩刻於淮安予既序其端矣然則於先生其容<lb/>
以已乎哉若曰我知言如先生所云者則予不敢以自<lb/>
謂也<lb/>
　　　甲申十同年詩序<lb/>
甲申十同年圖一巻蓋吾同年進士之在朝者九人與<lb/>
南京來朝者一人而十會於太子太保刑部尚書吳興<lb/>
閔公朝瑛之第而圖焉者也圖分為三曹自巻首而觀<lb/>
其高觀多髯髯强半白䄂手右向而側坐者為南京户<lb/>
<pb n="KR4e0120_WYG_063-19b"/>
部尚書公安王公用敬微鬚髪頒白鳶肩高聳背若有<lb/>
負而中坐者為吏部左侍郎泌陽焦公孟陽微鬚多鬂<lb/>
白毵毵不愛櫛面骨稜層起左向坐右手持一册册半<lb/>
啟閉者為禮部右侍郎掌國子祭酒事黄岩謝公鳴治<lb/>
又一曹微鬚頳面笑齒欲露左手握帶右向而坐者工<lb/>
部尚書郴州曽公克明虎頭方面大目豐凖鬚髯微白<lb/>
而長左手携牙牌右握帶中左坐者閔公也白鬚黎面<lb/>
面老皺兩手握帶中右坐者工部右侍郎泰和張公時<lb/>
<pb n="KR4e0120_WYG_063-20a"/>
達無鬚頳面聳肩袖手而危坐且左顧者都察院左都<lb/>
御史浮梁戴公廷珍又一曹為户部右侍郎益都陳公<lb/>
亷夫者面微長且頳眉濃鬚半白稍右向而坐為兵部<lb/>
尚書華容劉公時雍者面微方而長鬚鬂皓白左手握<lb/>
帶右手按膝而中坐予則面微長而臞髭數莖白且盡<lb/>
中若有隠憂右手持一巻如授簡狀坐而向左居巻最<lb/>
後者是也十人者皆畫工面對手貌槩得其形模意態<lb/>
惟焦公奉使南國弗及㑹預畱其舊所圖者而取之故<lb/>
<pb n="KR4e0120_WYG_063-20b"/>
僅得其半而已是日謝公倡為詩吾八人者皆和焦公<lb/>
歸亦和焉以年論之閔公年七十有四張公少二嵗曽<lb/>
公又少二嵗謝焦二公又少一嵗劉戴陳王四公又逓<lb/>
少一嵗予於同年為最少今年五十有七亦已就衰追<lb/>
憶曩時之少者壯者使猝然而逢之若不相識也然則<lb/>
今日之會豈徒然哉唐九老之在香山宋五老之在睢<lb/>
陽歌詩宴會皆出於休退之後今吾十人者皆有國事<lb/>
吏責故其詩於和平優裕之間猶有思職勤事之意他<lb/>
<pb n="KR4e0120_WYG_063-21a"/>
日功成身退各歸其郷顧不得交倡迭和鳴太平之樂<lb/>
以續前朝故事則是詩也未必非寄情寓意之地也因<lb/>
梓而序之以各藏於其家閔公名珪張公名達曽公名<lb/>
鑑謝公名鐸焦公名芳劉公名大夏戴公名珊王公名<lb/>
賦陳公名清今各以次舉而予則太子太保户部尚書<lb/>
兼謹身殿大學士長沙李東陽賔之也進士舉於天順<lb/>
之八年會則於𢎞治十六年癸亥三月二十五日越翼<lb/>
日乃序<lb/>
<pb n="KR4e0120_WYG_063-21b"/>
　　　夀工部尚書曽公七十詩序<lb/>
予同年進士年踰七十者吳興閔公朝瑛泰和張公時<lb/>
達今年工部尚書郴州曽公克明始躋七十於是二長<lb/>
者帥諸少者具觴酒賦詩成帙以賀於其家時閔公以<lb/>
太子太保為刑部尚書張公為工部侍郎台州謝公鳴<lb/>
治以禮部侍郎掌國子祭酒事南陽焦公孟陽為吏部<lb/>
侍郎華容劉公時雍為兵部尚書浮梁戴公廷珍為都<lb/>
察院左都御史益都陳公亷夫為户部侍郎暨公凡九<lb/>
<pb n="KR4e0120_WYG_063-22a"/>
人今之言執政者必曰六部都察院而九人者一時分<lb/>
職徧布其間蓋自登科籍以來歴三朝四十年更出迭<lb/>
入而後得此固以為難且所謂九人而躋七十者乃得<lb/>
其三其難尤甚故其所為賀者不以爵而以齒而詩之<lb/>
次第席之先後亦以齒也夫士之仕於朝苟不出於㨗<lb/>
徑躐等必累任積級而後獲躋顯位故爵與齒常相應<lb/>
而不相逺公歴工刑吏三部屬官又嘗以通政領誥籍<lb/>
太僕掌馬政亦兵之事則所謂六部者已預其四閲歴<lb/>
<pb n="KR4e0120_WYG_063-22b"/>
既深而勲績亦久矣且古之論政必詢事而考言循名<lb/>
而責實故或畧細而舉大日計或不足而嵗計則有餘<lb/>
今枚數而舉指屈而計凡獄訟之斷决資品之釐正戎<lb/>
功馬數之勾穉以至於工作器物出納修治百凡之用<lb/>
擇才而任之容亦有繁簡異宜左右之不相有者考公<lb/>
之所嘗試有公望而無私負也則其累積之極以至於<lb/>
此也豈易而得哉天下之士固未敢汎論以予觀之同<lb/>
遊於京庠者若干人同出於湖藩者若干人其間恃才<lb/>
<pb n="KR4e0120_WYG_063-23a"/>
數夸聲譽善始而不令終者亦多矣然則篤厚易直持<lb/>
恒守儉由壯及老而不少易如公也者其齒尊而爵貴<lb/>
豈非有以稱之然歟今日之賀固非不以爵而亦以其<lb/>
德也唐之香山宋之睢陽歌詩燕會皆出於休退之後<lb/>
諸公當盛時居顯位方與公合志協力為國家耆俊為<lb/>
天下用故其詩多和平豐裕之辭為今日道者予與公<lb/>
望湖南不得歸使他日獲遂優暇往來都邑間所為倡<lb/>
和當不止此故為諸公序之而不敢以少而辭云時𢎞<lb/>
<pb n="KR4e0120_WYG_063-23b"/>
治癸亥六月二十三日也<lb/>
　　　茶陵譚氏族譜序<lb/>
譚於茶為望族余曽譜其系於行人司副矣及讀先國<lb/>
史集其序西郭之支泒里居書香宦轍為較著過宋司<lb/>
空相國處堯墓又有關西尚有子孫賢之句余益羡譚<lb/>
氏之其發也逺其流也長郡以譚為右而西郭其譚之<lb/>
翹楚也會韶僉判時中南寧令時用以譜蠧欲梓馳書<lb/>
請序余維譜者紀世族昭世德世族者易而靡定如天<lb/>
<pb n="KR4e0120_WYG_063-24a"/>
道之運行於上寒暑往來剥復相繼世德者㩀而可久<lb/>
如原泉之流行於地江淮河漢今古不息理數應爾大<lb/>
抵氣厚者發必暢根深者枝必榮是以古之君子必敦<lb/>
德以綿族誠如詩云樂只君子邦家之基譚氏孝行忠<lb/>
貞世堅其節秉禮和義世篤其修以故唐咸通間鼻祖<lb/>
可奕而下三世得金吾將軍進頗兄弟三人衍十八𢎞<lb/>
𢎞伸長子全仁派居清水由清水而城南而星沙昭港<lb/>
住址叠遷在宋不數世成進士者十八人其尤著者彦<lb/>
<pb n="KR4e0120_WYG_063-24b"/>
成翁世勣立朝勁節建炎初封端潔公贈延康殿大學<lb/>
士蒙松栢有心於嵗寒始見璠璵至寳豈烈火能遷之<lb/>
宸褒郡祀郷賢第一十六世為釋褐狀元提舉用式以<lb/>
其子昭寳中理宗神童科上第早世疑城南舊宅不利<lb/>
占徙城西西郭之發祥蓋昉諸此至十八世為郷舉武<lb/>
昌教授印南南之子湘州刺史天佑此其顯於元者也<lb/>
國朝洪武間十九世為乙丑進士中書惟善又一世為<lb/>
處士德明後以子貴贈其子為戊辰進士大理正卿璧<lb/>
<pb n="KR4e0120_WYG_063-25a"/>
兄子為郷魁祭酒子發廬州教授子高又一世為行舉<lb/>
任本州訓導惟仁越二世即今時中時用也後先濟美<lb/>
宦武繩繩而弁冕時髦噪聲萟林積行待舉者更駸駸<lb/>
乎未有艾焉先集之序西郭曰積善之家必有餘慶其<lb/>
洵然歟余與譚氏通家聲氣應趾美前言且樂誌其盛<lb/>
為厥裔敦忠教睦之一助因允兹請用弁其首云<lb/>
　　　贈太子太保兵部尚書馬公輓詩序<lb/>
鈞陽馬公為南京大理卿時喪其先公後歴官若干年<lb/>
<pb n="KR4e0120_WYG_063-25b"/>
累贈先公為今官本朝文臣之盛於斯為盛而所以慕<lb/>
其親者益深諸卿士以公之故嘗為先公哀輓之詩積<lb/>
為若干篇蓋皆尚書以後所得者東陽比得而盡觀焉<lb/>
噫何其感人之深至此哉夫自虞殯之歌肇於春秋之<lb/>
世若薤露蒿里各有所施漢魏故事惟大臣之喪則有<lb/>
輓歌然皆用於轝紼之間所以嘆光景感情事其意一<lb/>
也馬公雖老韋布而以子貴贈至一品則用大臣之理<lb/>
固宜顧其没已久其哀有窮恒俗常例之所不必備而<lb/>
<pb n="KR4e0120_WYG_063-26a"/>
作者方殷繼者未巳則又人之所難寧非有以致之然<lb/>
乎予聞公剛介特立信義孚於郷事親恭順視疾居喪<lb/>
曲至勞戚友愛諸弟必均其産至於周貧極難皆極力<lb/>
為之是其積德累慶不在其身而在其子孫乃有閎才<lb/>
碩德耆年宿望極一代之盛如少師公者則能亢其宗<lb/>
而顯公之名然則朝野道路此人人之所羡慕而嘆悼<lb/>
之不置蓋非特光景情事感激於一時者之為也詩之<lb/>
作向非有以致之曷為其然哉彼導轝執紼徒為文具<lb/>
<pb n="KR4e0120_WYG_063-26b"/>
者其所哀之人以澌盡冺滅而不復存矣而况其辭哉<lb/>
公有子四人長文玉次文麟次少師公名文升次文馭<lb/>
孫十一人某某曽孫幾人蓋所謂在其子孫者乂如此<lb/>
然則所謂羡慕而嘆悼者寧有既耶東陽之舉京闈少<lb/>
師公實以御史監試事後獲同朝甚久故辱以是詩見<lb/>
屬謹稽其先德而序之<lb/>
　　　夀方石先生七十詩序<lb/>
𢎞治甲子春正月二十二日禮剖右侍郎掌國子祭酒<lb/>
<pb n="KR4e0120_WYG_063-27a"/>
事方石謝先生夀七十吾同年在朝者以例賦詩為夀<lb/>
蓋自己未之嵗至於是凡三焉先生舉天順甲申進士<lb/>
成化間歴翰林侍講家居且十年𢎞治戊申以史事召<lb/>
旋擢南京祭酒致仕歸又十年而有今命中間出與處<lb/>
之迹相半古之所謂仕優而學學優而仕者殆兼之矣<lb/>
至是而德並成望亦日益重天下之言達尊者必歸焉<lb/>
山斗之仰不獨於諸生然也夫所謂老成人者其詩書<lb/>
已稱之蓋非宿學耆德無以為政法之蓍龜教化之標<lb/>
<pb n="KR4e0120_WYG_063-27b"/>
凖是不可以汎得而易視必養之於數十年而後得一<lb/>
二於千百斯人之夀實天下之所為重也故平格之文<lb/>
殷純嘏之保魯見於簡篇歌咏之辭亦惡可少哉方先<lb/>
生之再召也抗章引避至於再三而朝廷遣使敦迫加<lb/>
官示重迨其踰年復請而留之愈堅任之愈專比又以<lb/>
考滿封其二世而特追旌其祖母為節婦以助風教出<lb/>
於常典之外今先生耳目聰明志氣强毅雖内懐謙抑<lb/>
而不獲自遂風節之所振勵教澤之所漸被文章之所<lb/>
<pb n="KR4e0120_WYG_063-28a"/>
賁飾者與嵗而俱深然則先生之夀固係乎天下而非<lb/>
一郷之父兄一官之長伯比也昔有虞氏養國老於上<lb/>
庠養庶老於下庠歴代因之以為盛事是學校固貴德<lb/>
尚齒之地况儒師之官手握教化身備齒德而先生者<lb/>
豈非朝廷之所宜優而公卿大夫士之所同重者哉况<lb/>
同時並進有通家之誼稱兄弟如吾徒者哉詩之作雖<lb/>
私例而公言之朝著臺省之間為衣冠故事可也先生<lb/>
晩得子及孫各一人皆在故里他日俾取是詩而誦之<lb/>
<pb n="KR4e0120_WYG_063-28b"/>
寧獨非侑觴稱夀之一助也哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻六十三<lb/>
</p>
<p>
</p>
  </div>
<div>
<head>懐麓堂集巻六十四</head> <lb/>
    <p>
<pb n="KR4e0120_WYG_064-1a"/>
欽定四庫全書<lb/>
　懐麓堂集巻六十四<lb/>
　　　　　　　　　　　　　　明　李東陽　撰<lb/>
　文後稿四<lb/>
　　序<lb/>
　　　樂平喬氏族譜序<lb/>
大原樂平喬氏譜自處士安始其先莫可推而知也蓋自舊<lb/>
譜燬於兵久弗克繼其九世孫工部侍郎諱毅欲次第為譜<lb/>
<pb n="KR4e0120_WYG_064-1b"/>
未果而卒其子兵部郎中諱鳳亦然郎中之子中書舍人宗<lb/>
太常少卿宇皆學於都御史楊公應寧及於宇既為譜宗稍<lb/>
加删定手寫成帙比請楊公為序首簡復奉以質予予見其<lb/>
法簡義實斷自其所可知者其間敘次紀載悉放歐陽氏為<lb/>
之曰是可以傳已夫姓氏之見於左傳者五世本公子譜皆<lb/>
因之宋鄭漁仲推衍其説乃有所謂以地與居為氏者若守<lb/>
橋山之冡則為橋氏周秦以上史失其傳漢始有以儒宦顯者<lb/>
後周文帝命去木為喬取高逺之義後之為喬者皆橋也自<lb/>
<pb n="KR4e0120_WYG_064-2a"/>
因生胙土之典廢多世守其氏顧民生日繁族不易辨<lb/>
延至隋唐之際官有簿狀家有譜系以相稽也及簿狀<lb/>
之弊則上品無寒門下品無貴族甚者謂朝廷大臣須<lb/>
公卿子弟為之譜牒之弊則貧而富者耻言其先賤而<lb/>
貴者不録其祖乃或矯託冐昧以求相勝姓氏之不足<lb/>
信也固宜今簿狀之見於官者應試有巻中式有録惟<lb/>
殿試之録則刻其祖父兄弟之名與職以傳其間家世<lb/>
貴顯者亦不多見樂平之喬三世進士具載於所謂録<lb/>
<pb n="KR4e0120_WYG_064-2b"/>
其見於譜也亦然論者每以喬木擬世臣木蓋喬氏改<lb/>
氏之義而世臣又其家所固有此譜之所為重也然所<lb/>
重乎譜者非官之謂蓋亦有世德焉若工部之端厚兵<lb/>
部之明偉乃喬氏之所以為重而二子者皆以文學為<lb/>
業圖顯於厥世兹譜之修豈獨載名與系為稽質簿狀<lb/>
之具哉思前史之失傳慨近譜之不可推幸而可知者<lb/>
得姓改氏之由而已則自身之所受傳之以及於無窮<lb/>
者固存乎其人而譜亦惡可闕哉且名之載於國史者<lb/>
<pb n="KR4e0120_WYG_064-3a"/>
秘不可見而誥勅之褒錫碑志之紀述歌詩序記之贈<lb/>
遺酬答皆足以備觀而互證故以次書之不在譜中論<lb/>
喬氏之世於此取焉可也<lb/>
　　　金谿吳氏族譜序<lb/>
湖廣布政司叅議吳君懋貞以其父封給事中正夫君<lb/>
所修族譜來請曰吾吳氏之譜逸久矣吾祖若清府君<lb/>
暨若淵若浩二叔祖有遺志焉若淵之沒吾父檢其故<lb/>
篋則見其所自修者而未嘗出示蓋愼之也吾父乃倣<lb/>
<pb n="KR4e0120_WYG_064-3b"/>
康齋先生所為譜質諸歐陽氏之法博采旁證以足其<lb/>
所未備又冠以宗圖附以世德仕宦墓田家範及團拜<lb/>
合祭諸儀八年而後成郷之為譜者莫加焉蓋吾族始<lb/>
浚儀唐大史兢八世而為宣公者居於蜀子孫散處於<lb/>
撫旴贑邵之間金谿撫地也又五世而為四四者宋開<lb/>
禧時始徙竹谿為今族凡九世而至世忠以年計者三<lb/>
百矣而吾譜始成請序所以作之意夫姓之分而為氏<lb/>
其類甚繁惟國世最大且著而其後亦或忽其所出吳<lb/>
<pb n="KR4e0120_WYG_064-4a"/>
之於魯去黄帝未久也而昏禮已失况其他乎後世以<lb/>
氏為姓若簡矣然大而望於郡小而望於郷者亦不能<lb/>
皆明其所由分雖大且著如國氏者徒襲其空名而已<lb/>
幸而知其所自出而不知其所由分其與無所出者等<lb/>
也譜之作其容以已乎哉天下之吳皆出於泰伯今居<lb/>
竹谿之郷者再分於金谿一分於撫而與旴贑及邵皆<lb/>
分於浚儀其前所由分者莫得而知也由是觀之雖散<lb/>
在天下者皆然而何撫旴贑邵之云乎哉夫使浚儀以<lb/>
<pb n="KR4e0120_WYG_064-4b"/>
前之譜存則由大史而上可以至於封國受氏者豈惟<lb/>
浚儀雖天下可也然則吳氏之譜之作其容以已乎哉<lb/>
且譜之義所以尊祖敬宗而睦族者也故必有孝弟之<lb/>
實心而後能作有孝弟之實行而後能守無其實而徒<lb/>
有其文則其弊抑有甚焉封君敦厚崇禮以率其宗布<lb/>
政君之在諫垣文學論議志存實用有成績矣旬宣之<lb/>
澤又將於此乎推然則吳氏之譜由是而傳之以及於<lb/>
無窮豈不可哉為子孫者知作譜之難而思守之之不<lb/>
<pb n="KR4e0120_WYG_064-5a"/>
易亦求其實而已矣<lb/>
　　　羣書集事淵海後序<lb/>
易曰君子多識前言往行以畜其德故孔氏之敎博文<lb/>
為先約禮次之蓋有所識斯有所畜而不博則無以為<lb/>
約也近古之世事簡而文未繁其為學者多要而寡博<lb/>
維史法既立變而為傳記之書條分縷積以至於汗牛<lb/>
充棟其勢不能盡或纂畧舉要俾易於求索庶幾盡其<lb/>
所謂博有志於稽古者隨所得而資焉顧天下之事為<lb/>
<pb n="KR4e0120_WYG_064-5b"/>
端不齊善惡成敗紛揉百出必於是擇而從之善者法<lb/>
惡者戒則凡見諸紀録者雖人殊事異皆我之師也若<lb/>
夸多闘㨗采華葉而棄本根支離决裂而卒無所歸宿<lb/>
甚者謬取偏見為强辯詖行之資則雖博也將安取之<lb/>
而况於畧乎故博固貴乎要而所謂要者非書之謂也<lb/>
有羣書集事淵海者蓋國初人所輯不著姓名凡四十<lb/>
七巻自君臣而下至外國為門十為目五百七十二為<lb/>
事之條其多以數千計大扺皆集諸書事畧自春秋戰<lb/>
<pb n="KR4e0120_WYG_064-6a"/>
國訖於元季毎條之下必註其所出若可謂博而要矣<lb/>
内官監左少監賈公性在司禮出納機宻雅尚文事購<lb/>
而得之圖欲捐貲鏤板以便初學病其字大小募善書<lb/>
者録之稍拓其式質疑計舛程工計日累数月而後畢<lb/>
亦可謂勤矣比以公務携至内閣請序末簡意懇甚予<lb/>
夙抱書癖今且老不能徧閲也因為之浩嘆而書之<lb/>
　　　夀太子太保吏部尚書王公九十詩序<lb/>
𢎞治乙丑今天子新嗣大位恭上兩宫尊號覃恩天下<lb/>
<pb n="KR4e0120_WYG_064-6b"/>
時太子太保吏部尚書三原王公致政於家年及九十<lb/>
特賜勅備物遣使詢問仍月如舊所給米二石嵗加輿<lb/>
隸二人蓋盛舉也於是部院以下諸公皆賦詩為公夀<lb/>
户部尚書韓公貫道以首簡授予乃為之説曰人之夀<lb/>
以百嵗為期雖或過之而弗及者天下皆是也七十謂<lb/>
之稀年八十謂之中夀以九計者雖閭閻之下亦難其<lb/>
人况公卿乎昔有虞氏貴德而尚齒夏后氏貴爵而尚<lb/>
齒蓋齒之尊者聞見廣而猷慮熟惟有爵者能見之然<lb/>
<pb n="KR4e0120_WYG_064-7a"/>
非德性之堅定氣節之完固則亦有鮮終之戒多辱之<lb/>
議故三者必兼貴而互尚之然就問之禮珍從之物非<lb/>
九十者不與也王公生永樂全盛時聞祖宗之遺風餘<lb/>
烈歴宣德正統間樂育庠序沾富教之澤歴内寺外郡<lb/>
以至方岳當天順勵精之日熙洽既久上安下恬暨於<lb/>
成化之季極矣而力自振奮彈壓權勢劾佞邪而置之<lb/>
法一咈意則浩然引去身退而名益高比𢎞治更化之<lb/>
初特起為吏部執法秉政為讒邪所間竟不失其正以<lb/>
<pb n="KR4e0120_WYG_064-7b"/>
去自政體風俗之大罔不周知刑獄水利兵戎人物之<lb/>
務徧嘗而歴試其斂而弗用也有遺力焉今耳目聰明<lb/>
筋力如故高談劇飲之暇書巻不去手平生所著意見<lb/>
及典籍格言歴代奏議日取而閲之雖興寄冲漠而愛<lb/>
君體國之念猶耿耿不能忘也昔文潞公以太師致仕<lb/>
復起而歸年過九十史稱國家當隆盛之時其大臣必<lb/>
有耆艾之福推其有餘足庇當世公之風聲氣節高年<lb/>
盛福大畧近之潞公有八子歴要官公子六人其半皆<lb/>
<pb n="KR4e0120_WYG_064-8a"/>
在仕籍孫男十有三人曽孫三人而來者尚未艾亦今<lb/>
人之所鮮見者也然則侈稱樂道形諸賦頌以播之郷<lb/>
國傳之天下為衣冠盛事亦惡可已哉六子者某某承<lb/>
裕為刑科左給事中刑科予禮部所舉士知其清簡有<lb/>
家法每詢公居起狀兹特奉使命便道歸省因以諸公<lb/>
之意序是詩而畀之為夀觴侑云公字宗貫號介軒石<lb/>
渠老人則暮年所更號者也<lb/>
　　　夀兵部尚書劉公七十詩序<lb/>
<pb n="KR4e0120_WYG_064-8b"/>
吾友兵部尚書劉公時雍以𢎞治乙丑十二月二十五<lb/>
日初度夀七十同年進士之在朝者太子太保刑部尚<lb/>
書閔公輩凡六人皆賦詩以寓頌禱之意循私例也昔<lb/>
公為户部侍郎已以老乞歸先皇帝遣使賜勅俾總督<lb/>
廣東西軍務敦迫以行又召入兵部乃悉其忠勤為國<lb/>
狀廷宣面諭若家人父子然及屢乞休退必優詔勉留<lb/>
至於六七今天子嗣位公復引年在告疏三上上特申<lb/>
先志累賜褒嘉辭益懇而留之悆切然公雖身在廊廟<lb/>
<pb n="KR4e0120_WYG_064-9a"/>
而山林泉石之興未嘗一日忘於懐也夫人之德業必<lb/>
老而後成而兵之政為尤甚故蹇叔以老而知止王翦<lb/>
以老而知進非勇夫少年所能及兹當新政之初邊務<lb/>
委積心計手應旁通曲當而中所執守斷不為勢利所<lb/>
奪跡其平生所治水利邊儲民食諸事猷慮愈熟而志<lb/>
氣不少衰雖引年之禮知足之戒乃士君子之常而朝<lb/>
廷之所眷注天下所望以為重者固不容釋也近世有<lb/>
外夷聞其執政而不敢内侵見其風采而相與嘆美者<lb/>
<pb n="KR4e0120_WYG_064-9b"/>
然則公之夀其在今日亦惡可少哉且平居意氣相許<lb/>
皆欲以自見於世及壯而相勵以有成老而相要以有<lb/>
終者則不能以皆同予六人者與公同舉而予又與同<lb/>
業出入外内勞逸之不齊者亦多矣今諸公同朝而立<lb/>
分曹而掌爵齒勲業相輝映惟予最少且劣公之視予<lb/>
蓋不啻十年以長而予亦老矣則公之夀可知而亦惡<lb/>
可以易得哉書不云乎天惟純佑命則商實又云天夀<lb/>
平格保乂有殷多則實夀則長賢才之有益於國也如<lb/>
<pb n="KR4e0120_WYG_064-10a"/>
此此古之大臣所以與其同列者蓋將為天下留之而<lb/>
亦為天下頌之也是詩之作固以附諸君奭之義予不<lb/>
善為祝夀之辭惟同年之夀如閔公者已四五作此予<lb/>
所謂例也則今之夀公豈敢後於諸公哉六人者人再<lb/>
賦得詩十二章為一巻書以齒序者詩為夀作也<lb/>
　　　闕里誌序<lb/>
闕里誌志闕里也闕里者吾孔子所居之地道德政教<lb/>
之所從出文獻之所在其志之也固宜古者有列國之<lb/>
<pb n="KR4e0120_WYG_064-10b"/>
史而又有四方之志九丘之籍至周猶存為外史所掌<lb/>
孔子述職方以除之者大抵皆是物也封建既廢史<lb/>
惟朝廷有之至漢而備其法有帝紀有世家年表有傳<lb/>
有志事分而代輯及東漢南陽撰作風俗志後郡縣始<lb/>
各自為志則兼地里人物文章制度而有之而史之法<lb/>
畧具蓋雖窮陬僻壌或不能無况吾孔子以教為政司<lb/>
馬遷之史特著世家齒於有國歴代帝王褒崇封謚愈<lb/>
久益隆其鍾靈毓聖之地非一郡一縣比也宋元間族<lb/>
<pb n="KR4e0120_WYG_064-11a"/>
人宗翰輩間有紀述久而弗傳國朝成化末今山東布<lb/>
政使張君泰知鄒縣嘗輯孔顔孟三氏誌其傳未廣也<lb/>
𢎞治甲子重建闕里孔廟成東陽奉勅代告周覧遐慕<lb/>
欲為一書巡撫都御史徐公源及衍聖公聞韶力賛其<lb/>
議比歸至德州巡按御史陸君偁盧君翊及布政使曹<lb/>
君源等合書以請適聞提學副使陳君鎬有事於此因<lb/>
舉以屬之取所定凡例稍加潤飾且以孔氏實録孔庭<lb/>
纂要素王紀事世家補鈔本致之以備采擇陳君乃叅<lb/>
<pb n="KR4e0120_WYG_064-11b"/>
閲孔氏所藏祖庭廣記與凡遺碑斷刻諸書所載踰年<lb/>
而後成其法以闕里為主附顔孟諸弟子之名氏事行<lb/>
而體統尊摹先聖肖貌及地形廟制而圖像著述世家<lb/>
宗泒特為世表而譜系明叙禮樂制度之法因革損益<lb/>
而典式具若詔誥勅祝之頒布章牘箋表文移之出納<lb/>
往復罔不備載而闕疑訂舛芟繁剔偽惟其所當凡為<lb/>
巻十有三為目十有四為文累若千萬言於是我國家<lb/>
之尊師重道度越前古者粲然大明於世亦孔氏之家<lb/>
<pb n="KR4e0120_WYG_064-12a"/>
史也蓋有此地必有此書闕於二千年而成於一旦不<lb/>
可謂不難矣天下之學聖人者讀其書法其道想像其<lb/>
容儀而不可得見至其宅里林廟必惕然感之扵心然<lb/>
殊方而産限地以遊固有終老而莫自遂者羮墻見尭<lb/>
河洛思禹得是書而觀之景行希聖之念不油然而興<lb/>
乎嗟夫金石雖堅不免磨滅斷裂之患板鋟楮印逓相<lb/>
禪續則可以至於無窮由今日以至於無窮者必自是<lb/>
書始故以徐公之意為序適僉事黄君繡歸自京師因<lb/>
<pb n="KR4e0120_WYG_064-12b"/>
畀之俾刻於闕里置於所謂奎文閣者御史金君洪繼<lb/>
按其地於是書有力焉故并書之而徐黄修建之績具<lb/>
在誌中兹不復列云<lb/>
　　　南京工部尚書陳公之任詩序<lb/>
今年夏南京工部尚書缺吏部廷薦一人以請户部右<lb/>
侍郎益都陳公亷夫實膺首薦值允命以行公自天順<lb/>
甲申至正德丙寅歴三朝四十三年自户部至今部為<lb/>
四署自主事至今官為八命資最深其始在户部專領<lb/>
<pb n="KR4e0120_WYG_064-13a"/>
錢穀嘗督糧大同賑荒北畿催漕官河皆奉勅專事具<lb/>
有勞績在山西布政積官銀至五十餘萬兩奏減給邊<lb/>
糧價八十餘萬兩撫治鄖陽捕劇盗三百餘人招流民<lb/>
十萬餘口復入户部總京儲積餘糧七十餘萬石革馬<lb/>
房冐給芻豆價嵗不下三十萬兩先朝之末詔諸司陳<lb/>
弊政公所陳數事獨能力詆權貴不少為假借其用心<lb/>
亦勤矣而性素樸直隨事盡職不自衒耀以取名譽循<lb/>
次就格以至於今以郎中六薦而得叅政以布政再考<lb/>
<pb n="KR4e0120_WYG_064-13b"/>
而得都御史以侍郎一薦而得尚書是何前日之拂而<lb/>
今日之通耶屈伸往來之理固相尋於無窮然非其實<lb/>
足以致之則車折馬踣中道而廢者亦多矣吾同年進<lb/>
士二百五十人官至尚書者先後十有七方其始也回<lb/>
翔迤邐每後於諸科而資格所積名實所致終有不可<lb/>
遏者於公之行寧不重有所感哉夫君子苟知屈伸之<lb/>
理出於自然則怨尤之意不萌於中希覬之私不移於<lb/>
外修身盡職以俟命於天而已今兩京並峙六曹分職<lb/>
<pb n="KR4e0120_WYG_064-14a"/>
工之與户皆國用民力所關而出納之數作止之節以<lb/>
今校昔則有專與減之異公其益殫厥職勿諉為逺地<lb/>
勿視為末務以無負於民與國使天下知其所自致者<lb/>
非偶然而得也諸同年在朝者五人各賦詩二首為贈<lb/>
公以明年丁卯夀躋七十逺弗及賀則預為致之以贈<lb/>
同舉公之先通議府君嘗教京學予髫齔時所受業者<lb/>
予之視公宜不在諸公後也故既為詩又序諸巻端<lb/>
　　　遷葬志序<lb/>
<pb n="KR4e0120_WYG_064-14b"/>
遷葬志志遷葬也是遷也有合葬之道焉言遷者統於<lb/>
尊也有族葬之制焉不徧及者專其事也當其未遷也<lb/>
悲思怨慕積懣怫鬱不平之情誠有不得已者一遷合<lb/>
間而昭穆之相從世代之相繫上祖禰而下及於子若<lb/>
孫雖死而若生雖亡而若存者吾親之心其將安乎吾<lb/>
親安則吾之情亦得以少慰矣而况封贈之典葬祭之<lb/>
賜崇名備物皆徼朝廷之寵以為家世榮又平生意望<lb/>
之所不敢及者徒恃吾祖吾父之行足以感乎天而得<lb/>
<pb n="KR4e0120_WYG_064-15a"/>
乎君失乎彼顧得乎此虧於前乃盈於後若影響符契<lb/>
之相應者惡可以不志哉故兹志作而天道明兹志作<lb/>
而君賜彰兹志作而世德著兹志作而孝子之情見非<lb/>
徒不得已於遷而亦不容已於志也志凡四巻首載誥<lb/>
勅諭祭之文次之以奏疏公牘次以祝文奠章又次則<lb/>
碑誌銘狀而雜記諸詩又以次附焉<lb/>
　　　篁墩文集序<lb/>
文之見於世者惟經與史經立道史立事載道之文易<lb/>
<pb n="KR4e0120_WYG_064-15b"/>
書詩春秋禮樂備矣書與春秋雖亦紀事而道固存焉<lb/>
及其漸晦則孟子擴之又晦則韓子發之文而愈晦則<lb/>
周程張朱諸子大闡明之自是而後殆無所復事乎作<lb/>
者紀事之文自左傳遷史班漢書之後惟司馬通鑑歐<lb/>
陽五代史若朱子綱目則取諸春秋亦以寓道而非徒<lb/>
事也道無窮而事亦無窮故作者亦時有之若序論䇿<lb/>
義之屬皆經之餘而碑表錫誌傳状之屬皆史之餘也<lb/>
二者分殊而體異蓋惟韓歐能兼之吾朱子則集其大<lb/>
<pb n="KR4e0120_WYG_064-16a"/>
成故雖未嘗極力於史之餘者而觀其所論議則可知<lb/>
己歴代以來忽於考據者多失之疏畧而不該於用淺<lb/>
於造詣者多失之支離汗漫而無所歸紛紛藉藉以就<lb/>
於澌盡泯滅之地無怪乎其然也吾友篁墩陳先生資<lb/>
禀靈異少時一目數行下英宗朝以竒童被薦入翰林<lb/>
觀中秘書用詩學及第讀誦常至夜分遂能淹觀羣籍<lb/>
下上其論議訂疑伐舛厥功惟多及研究理道求古人<lb/>
為學之次第久而益有所見而於朱子之説尤深考覈<lb/>
<pb n="KR4e0120_WYG_064-16b"/>
自以為得我師焉賾探隠索註釋經傳旁引曲証而才<lb/>
與力又足以逹之雖皆出於經史之餘而宏博偉麗成<lb/>
一家言質諸今世殆絶無而僅有者也顧中遭忌嫉晩<lb/>
羅竒禍經濟之用不能盡白於世其所自見不過進講<lb/>
經幄及於儲宫校正綱目預修續編之類而已若金梓<lb/>
所刻巻帙所録家藏而人誦自都邑以徧於天下貽之<lb/>
後世則雖巧詆深嫉者亦惡能使之無傳哉功名富貴<lb/>
固士之所不道乎獨慨先生年不及下夀雖所謂文亦<lb/>
<pb n="KR4e0120_WYG_064-17a"/>
未竟其所欲為者耳先生之文有篁墩前稿後稿三稿<lb/>
續稿百二十巻没之七年為正德丙寅其門人輩摘而<lb/>
刻於徽州名曰篁墩文粹論者以為未盡其選越明年<lb/>
丁卯知府何君歆暨知縣張九逵徴於其子錦衣千户<lb/>
壎得全稿焉將并鋟諸梓以示來者而壎請序於予予<lb/>
與先生同舉京闈且同官甚久最其為文悼其不大用<lb/>
以没故為天下道而因以附吾私云先生所輯有道一<lb/>
編心經附註程氏統宗譜貽範集共百餘巻别行於世<lb/>
<pb n="KR4e0120_WYG_064-17b"/>
皇明文衡瀛賢奏對録宋逸民録又百餘巻藏於家不<lb/>
在集中<lb/>
　　　黎文僖公集序<lb/>
東陽昔從文僖黎公先生游舉業之暇獲見所為古文<lb/>
歌詩諸作時公方以狀元及第文名滿天下自公卿以<lb/>
下外暨藩郡購者踵相接公每用短素相方格正書不<lb/>
復屬草運筆命意不廢問答而詞整意足動数千百言<lb/>
月累嵗積至盈几案公亦不自愛惜或為人所持去及<lb/>
<pb n="KR4e0120_WYG_064-18a"/>
往反故邑回翔舊都道途篋笥間逸失過多公既致政<lb/>
歸棄諸生越數年其長子南康知府民牧亦卒次子山<lb/>
西右布政使民表輯其家遺稿得若干篇多出傳寫亥<lb/>
豕不可讀東陽乃與劉司馬時雍楊大宰應寧參互校<lb/>
訂釐為若干巻而民表實鋟梓以傳公嘗論古人之文<lb/>
大抵以豐裕充贍為尚以雕飾削刻為病東陽雖在髫<lb/>
丱頗能測識公意因進而請曰此非孟氏知言養氣之<lb/>
㫖乎公曰得之矣蓋文章之與事業大抵皆氣之所為<lb/>
<pb n="KR4e0120_WYG_064-18b"/>
氣得其養則發而為言言而成文為聲者皆充然而有<lb/>
餘措而為行行而為事功者亦毅然而不可奪顧養在<lb/>
我而用不用係乎時故韓昌黎蘇眉山之氣見於文章<lb/>
韓忠獻富文忠之氣見於功業雖所就不同其在天下<lb/>
皆有不可冺者公積學未仕時累詘科第而志益堅在<lb/>
翰林上書執政捄言官得罪者固已氣蓋一時矣居嘗<lb/>
遭值猜嫉而放言高論不少為遷就及其登華陟峻猶<lb/>
不免於投閑置散而定力雅操未嘗苟同於世故雖功<lb/>
<pb n="KR4e0120_WYG_064-19a"/>
業未能盡見其所養者固存今即其文觀之其所謂豐<lb/>
蔚充贍者蓋若是盛也况亦有不盡其傳者乎然觀室<lb/>
者必觀其隅後之學者聞公名因其文而論其世亦可<lb/>
以識其大矣東陽獲奉緒餘忝竊科第僥冐禄位非徒<lb/>
學力未至而才不稱事於公殆有愧焉又不能蒐采放<lb/>
失俾無遺憾謹序次其所僅存者而因以附名姓於後<lb/>
云公字大樸别號樸菴官至南京禮部尚書文僖其賜<lb/>
諡也<lb/>
<pb n="KR4e0120_WYG_064-19b"/>
　　　匏翁家藏集序<lb/>
匏翁家藏集七十巻吳文定公所著而手自編輯者也<lb/>
為詩三十巻不分體製以年月先後為序文四十巻則<lb/>
分體彚載而先後亦隠然寓乎其間蓋惟輯其所可識<lb/>
而散佚於世者弗與也公既返葬其子中書舍人奭刻<lb/>
梓於家未畢也比闋服上京師以屬公從子奕數月報<lb/>
詩巻成又數月報文巻成奭特以告予請序首簡予覧<lb/>
之悵然嘆曰言之成章者為文文之成聲者則為詩詩<lb/>
<pb n="KR4e0120_WYG_064-20a"/>
與文同謂之言亦各有體而不相亂若典謨訓誥誓命<lb/>
爻象之謂文風雅頌賦比興之為詩變於後世則凡序<lb/>
記書疏箴銘賛頌之屬皆文也辭賦歌什吟謡之屬皆<lb/>
詩也是其去古雖逺而為體固存彼才之弗逮者麄淺<lb/>
跼滯欲進而不能强其或過之不失之竒巧則失之詰<lb/>
屈不失之夸誕則汗漫而無所歸於是作者雖多而文<lb/>
之體益微矣然言發於心而為行之表必其中有所養<lb/>
而後能言蓋文之有體猶行之有節也若徒為文字之<lb/>
<pb n="KR4e0120_WYG_064-20b"/>
美而行不掩焉則其言不過偶合而幸中文以古名者<lb/>
固若是乎哉公少以經學為程試既而徧讀左傳遷史<lb/>
韓柳歐蘇諸家之文欲盡棄其舊業及為部使所迫取<lb/>
甲科官史局文名滿天下老居臺閣弗究厥施而終始<lb/>
於所謂文者故其為詩深厚醲郁脫去凡近而古意獨<lb/>
存其為文典而不俗鬯而不汎約諸理義以成一家之<lb/>
言由是觀之則其識見之真正行履之端恪情趣之冲<lb/>
泊無累者不待挹其容儀聆其論議而後可知也其文<lb/>
<pb n="KR4e0120_WYG_064-21a"/>
之傳世固不可少哉昔人為一代數人一人數篇其澌<lb/>
盡泯滅者弗論今求之成帙之間非世所最選者亦難<lb/>
乎其為觀矣知言君子執體裁而求之公之文其有取<lb/>
之無窮而讀之不厭者乎然則其散佚者尚博而求之<lb/>
以盡白於天下無徒曰家藏云爾<lb/>
　　　太師英國公張公夀七十詩序<lb/>
禮有之有虞氏貴德而尚齒夏后氏貴爵而尚齒商人<lb/>
貴富而尚齒周人貴親而尚齒詩書所稱不一而足齒<lb/>
<pb n="KR4e0120_WYG_064-21b"/>
之於天下亦重矣至於史籍所載不可縷數姑以將帥<lb/>
言之漢則張蒼馬援唐則王忠嗣郭子儀宋則种師道<lb/>
韓世忠皆有爵位功德而戚里之舊則惟伏波汾陽二<lb/>
人而已然其憂逺之跡劬勩之力蓋有不償其所得者<lb/>
可不謂難乎英國公姓張氏字廷勉其先出開封之祥<lb/>
符厥祖河間忠顯王從太祖高皇帝起義兵累功擢指<lb/>
揮同知從太宗文皇帝定内難没於東昌配食太廟厥<lb/>
考定興忠烈王以世䕃累功封信安伯新城侯進英國<lb/>
<pb n="KR4e0120_WYG_064-22a"/>
公食禄三千石賜誥券加太師知經筵事監修三朝實<lb/>
録號奉天靖難推誠宣力輔運佐理武臣階特進光禄<lb/>
大夫勲柱國没於土木朝廷建世忠祠命有司修祀事<lb/>
公年九嵗即嗣公爵掌後軍都督府事總五軍十二營<lb/>
兵馬經筵實録亦如之爵之貴莫有能過者也有姑與<lb/>
姊為兩朝貴妃世號國戚於親亦有光焉其為人敦詩<lb/>
說禮執恭守儉勞而不伐恒久而不易居常應事不動<lb/>
聲色而冠冕百辟為三軍所倚屬四方所傳誦中外所<lb/>
<pb n="KR4e0120_WYG_064-22b"/>
瞻慕觀德者於此取焉可也且自服圭組以來六十年<lb/>
歴事列聖值重熙之世燮調黙運於三公甲胄不煩於<lb/>
大將訏謨乎廟堂之上鎮定乎要荒之外七子五孫冠<lb/>
組環列夙夜之勤晨昏之樂有並行而不相悖者福履<lb/>
之盛蓋一代而不數見也今夀登七十而耳聰目明志<lb/>
力不倦郊廟之扈從營府之號令以至冠蓋㳺行之節<lb/>
歌壺燕饗之禮校之少壯無少異焉聖天子方重老成<lb/>
尚功烈寵禄優渥體貌隆重視前古而無譲公之夀固<lb/>
<pb n="KR4e0120_WYG_064-23a"/>
得於天其益思無負於吾君也哉正德庚午春三月朔<lb/>
日實公誕辰新寧伯譚公元助與公世好暨諸勲舊婣<lb/>
戚賦為歌詩寓頌禱之義以首簡見屬故先叙其大者<lb/>
而後及其私云<lb/>
　　　清苑傅氏家譜序<lb/>
吏部左侍郎清苑傅君邦瑞嘗作家譜九巻間以視予<lb/>
曰請為珪序之予觀其制首叙姓始按唐世系表謂傅<lb/>
出姬姓黄帝裔孫大田之後封傅邑因以為氏顧他無<lb/>
<pb n="KR4e0120_WYG_064-23b"/>
所據惟商説居傅巖以地為氏雖宋鄭樵之博洽亦止<lb/>
云然晉傅傁鄭傅瑕而下亦不可考漢義陽侯介子居<lb/>
北地北魏長史永居清河皆以地顯及其他散處中國<lb/>
者大抵皆傅巖之後此兹譜之所由始也夫古之為氏<lb/>
或以國或以官或以地氏非其人之賢殆不之及若傅<lb/>
氏者是已説之見夢於高宗也與之語果聖人遂立以<lb/>
為相今其語不可得而聞聞之於既相之後則三篇之<lb/>
問答非聖莫之能也彼以國與官氏者宜乎衆矣其存<lb/>
<pb n="KR4e0120_WYG_064-24a"/>
於世者僅可指數而地之氏乃大傳而不廢非以其人<lb/>
之故與清苑之傳不知出於何郡舊傳有小興周者考<lb/>
之志記皆無其名邦瑞之曽祖某祖某父某學優而不<lb/>
仕皆以邦瑞貴累贈如其官而傅氏始顯名邦瑞以學<lb/>
行登甲科官翰苑累遷左春坊諭德侍講學士在講筵<lb/>
史局其所以格心華國者皆遜志之學多聞之訓也兹<lb/>
佐聖天子領銓選當以人事君之責則所謂旁招俊乂<lb/>
列於庶位者方有頼焉夫以數十年之世系家學至於<lb/>
<pb n="KR4e0120_WYG_064-24b"/>
今而可徵非其人之賢其孰能之哉説者乃謂譜系之<lb/>
法惟出於所知蓋自世逺姓繁誠亦有疑似冐濫之弊<lb/>
若傅之為氏殆千百之一二宜不至于冐亦無所與疑<lb/>
者使人人而能賢世世而能守則兹譜之傳雖至於數<lb/>
千載亦可也譜之作有大義十餘若他望國系傳記邑<lb/>
居墳墓大抵依歐蘇例為之其有異者則於名字之上<lb/>
别繫元亨利貞等字為行次敘小善曲藝而疑者雖顯<lb/>
弗書敘女子之嫁而不書其改嫁者蓋邦瑞所獨見若<lb/>
<pb n="KR4e0120_WYG_064-25a"/>
叙姓顯則凡歴代之賢者皆備録之以為或渉於吾所<lb/>
同出其例放於學士蔣君敬之而其説則出於大學士<lb/>
丘文莊公邱與蔣皆希姓庶免於疑與冐者故傅氏因<lb/>
之然非欲以例天下姓氏之繁也其餘若誥勅贈送銘<lb/>
誌諸文亦以近例附之而其父之遺詩文亦附焉<lb/>
　　　錫山錢氏家譜序<lb/>
錫山錢氏家譜十巻户部郎中榮續修而重刻焉者也<lb/>
錢氏自漢富春公譲始居江東為鉅族有六望而常與<lb/>
<pb n="KR4e0120_WYG_064-25b"/>
湖皆其一唐富春尉孝璟自湖遷杭實吳越武肅王鏐<lb/>
所出武肅嘗作八宗慶裔圖推姓氏所始至於少典圖<lb/>
為八十世而嵗代綿逺合否不可知其曽孫朱贈太師<lb/>
中書令惟演修之以武肅為第一世至五世而止蓋名<lb/>
同而義異及其再從孫承奉郎進始遷無錫無錫亦常<lb/>
地也國朝永樂間承奉十世孫文林居士恒及其子梅<lb/>
堂居士發又修之則畧其逺世旁裔而於正泒為詳其<lb/>
諸孫種德輩又輯誥劵詩文諸作為傳芳等集皆以羽<lb/>
<pb n="KR4e0120_WYG_064-26a"/>
翼是譜者然亦未備也𢎞治辛酉榮伯父梅林居士洪<lb/>
重加編輯而榮以其父奉直公溥之命實預為之合統<lb/>
系圖本系以文學總而為家譜而名始得正圖則自文<lb/>
僖從子殿直統而上八十有五世皆存之以示所尊自<lb/>
承奉遷錫者為第一世下及其諸孫為世十有七則詳<lb/>
其名字官爵居址婚娶生卒以示其所親而義始明議<lb/>
禮之家曰是善為譜禮不云乎尊祖故敬宗敬宗故睦<lb/>
族慨自宗法廢而譜牒之學興士大夫家未必有有之<lb/>
<pb n="KR4e0120_WYG_064-26b"/>
未必善今其所謂尊者尊祖敬宗之義也所謂親者睦<lb/>
族之義也榮嘗謂武肅文禧之被寵垂休者以其忠孝<lb/>
不以其尊顯此吾父之訓也茍不慕其尊且顯而惟忠<lb/>
與孝是篤則於正宗不容以不親夫以遷錫為始祖而<lb/>
猶圖其所謂八十五世者此吾高祖之義也推高祖之<lb/>
義及於始祖以為有所據而不敢廢則於逺祖不容以<lb/>
不尊合是二義以為一家之書前畧而後詳此專而彼<lb/>
汎非徒有所據而亦不能無擇此譜之所以善也且古<lb/>
<pb n="KR4e0120_WYG_064-27a"/>
者族世皆繫於官其顯者多載之世本外史旁推而互<lb/>
見錢自得姓受氏之後無論世數其顯者武肅譜之矣<lb/>
武肅之後生猶有籍思懿王俶納土於宋奏名於有司<lb/>
者三千人為文武職官者殆及其半然其勲業行蹟在<lb/>
國史者文僖之外無聞焉今其子孫散滿吳越所謂六<lb/>
望又不知分而為幾錫之族最繁且盛而數十年未有<lb/>
顯者雖實亦無以自見榮始舉進士為京朝官敦孝行<lb/>
義為宗族重而文藝又足以發之如是譜者觀其所自<lb/>
<pb n="KR4e0120_WYG_064-27b"/>
叙可知己然則譜之作亦非待其人而然歟使為錫之<lb/>
後者世世相續皆能尊祖睦族篤忠孝為顯揚地則承<lb/>
奉之澤可以至於無窮望他郡者能各詳其所親而不<lb/>
失其所尊雖武肅所推而上者其澤亦固在也不然則<lb/>
譜雖善亦不足恃而况不能為譜者哉<lb/>
　　　月橋詩序<lb/>
攸邑之東北四十里有山焉竒聳峻㧞毎月出則先見<lb/>
其巔登高而眺一白萬頃景象澄徹待月之高故名曰<lb/>
<pb n="KR4e0120_WYG_064-28a"/>
明月山山之麓有橋横亘谿闊其長可數丈憑虛而歩<lb/>
左右顧盻水光滉漾與月下上四無津涯得月之廣登<lb/>
兹山者必於橋故亦名明月橋載在郡志易君孟景世<lb/>
居之後徙居縣南之流塘懐念故業時往來嘯傲其間<lb/>
因號為月橋居士其子舒誥舉進士為翰林檢討獲封<lb/>
君如其官於是學士大夫同在史局者詢其家世居處<lb/>
知君性行好尚之賢相與賦月橋之詩以美之舒誥乃<lb/>
彚而成軸請予序予惟天下之名山巨浸竒蹤勝蹟或<lb/>
<pb n="KR4e0120_WYG_064-28b"/>
以人顯或以物著大抵出於通衢大郡者易而發於遐<lb/>
陬僻壌者難如岱嶽之峰以日觀名金山之亭以畱雲<lb/>
名衡山之峰以回鴈名以至蜀江之濯錦匡廬之瀑布<lb/>
皆以物著他如王右軍之蘭亭杜子美之浣花裴晉公<lb/>
之午橋李賛皇之平泉蘇子瞻喜雨之亭趙子昻松雪<lb/>
之齋皆以人顯而其弗顯者固不可以悉計也人之情<lb/>
惟其居處之樂如所謂生於斯長於斯聚族屬於斯者<lb/>
其常也若處而仕仕而歸有某水某丘童子時所釣遊<lb/>
<pb n="KR4e0120_WYG_064-29a"/>
之處出於外境亦有見似人而喜者其所處不同其為<lb/>
情一也易君居家孝友在郷黨稱信義通經史喜吟咏<lb/>
藏修登眺之餘撫事觸物固有發乎情而感乎人人者<lb/>
而其子又足以揚之然則兹山之與兹橋也亦豈必通<lb/>
都大邑飽經而素識者而後為顯哉且古之人蓋有以<lb/>
月之恒山之夀為頌禱之辭者君之夀七十有四某日<lb/>
為初度之辰當秋氣寥泬天宇清肅之時歌是詩以為<lb/>
夀觴之侑君之情其長樂乎兹地與兹景也若濟川之<lb/>
<pb n="KR4e0120_WYG_064-29b"/>
功平政之惠則舒誥之文雅篤學又以志操持之亦將<lb/>
有取於兹橋之用也乎其母孺人劉氏與君生同年誕<lb/>
同月且同被錫命故諸詩并及之予同郡人也嘗歸茶<lb/>
陵渡攸江時未與君識不及觀所謂月橋者念舒誥之<lb/>
請故為之序<lb/>
　<lb/>
　<lb/>
　懐麓堂集巻六十四<lb/>
</p>
<p>
</p>
  </div>
<div>
<head>懐麓堂集巻六十五</head> <lb/>
    <p>
<pb n="KR4e0120_WYG_065-1a"/>
欽定四庫全書<lb/>
　懐麓堂集巻六十五<lb/>
　　　　　　　　　　　　　　明　李東陽　撰<lb/>
　文後稿五<lb/>
　　記<lb/>
　　　重修瓊州府二賢祠記<lb/>
瓊州府舊有二賢祠祀知府王徐二公者也王公諱泰字伯<lb/>
貞以字行吉之泰和人洪武間以前戸部主事起知瓊為政<lb/>
<pb n="KR4e0120_WYG_065-1b"/>
寛簡崖州黎殺人報讐府衛以反聞欲兵之公保其無他捕<lb/>
讐殺者數人遂定瓊田三穫軍賦不時受俟民乏急則斂而<lb/>
倍入之公始令毎穫必輸皆告便流民来歸者萬三千餘人<lb/>
𢎞治十五年以内艱去民號泣攀送十餘里不絶徐公諱鑑<lb/>
字子明常之宜興人宣徳間自戸部郎中奉勅知瓊亷正寡<lb/>
慾瓊多異産中使踵接公限有司弗予及行所部輒遣騎從<lb/>
之俾不得肆武官利黎産多啟釁以邀賄公鎮以無事皆安堵<lb/>
不為變民漸黎俗病不服藥惟殺牛祭鬼至鬻子女為禳禱<lb/>
<pb n="KR4e0120_WYG_065-2a"/>
費公婉而導之民寖化皆感悦立生祠祀公比其卒巷<lb/>
哭家祭柩還送者填海濱目送其舟至不見乃去盖其<lb/>
治祗四年視王公不及三之一而治状相若人以為難<lb/>
瓊民思二公不置祔祭于蘇文忠公祠事有不平者則<lb/>
往訴之若官府然成化初知府蒋淇建祠于府治西醫<lb/>
學故基標為今名久乃就圯𢎞治初知府張英改建於<lb/>
御史行臺之右則今祠也議以春秋舉祀事復其民二<lb/>
人俾世守焉㑹左㕘議任君穀上京師請為記夫祭有<lb/>
<pb n="KR4e0120_WYG_065-2b"/>
二義親與神之謂也賦形受氣一體而分幽明之相通<lb/>
聚散之相感焄蒿悽愴若或見之則存乎親上下四旁<lb/>
昭布森列善則福不善則禍比之賞罰影隨而響答則<lb/>
存乎神斯二者有所感各有所應精神魂氣之間潛孚<lb/>
黙契有不容已者孔子祭如在祭神如神在為是故也<lb/>
若守令之祭於民者實兼二義而有之恩則父母靈則<lb/>
明神故桐鄉之於朱邑親之也羅池之於栁子厚神之<lb/>
也畫地而守分民而治去留生死之相代者其常也徳<lb/>
<pb n="KR4e0120_WYG_065-3a"/>
存而愛俱功立而名傳其去也有思其逺也有追膠固<lb/>
纏結雖欲已之有不可得者是豈聲音笑貌儀文器數<lb/>
可飾具而彊致哉顧今之守令不惟不獲乎下而反病<lb/>
之故為之民者面背殊情死生異觀勉之恒常或忽之<lb/>
倉卒者比比而是況累紀閲世少者壮壮者老而其子<lb/>
孫苗裔若躬沐膏澤親炙風範愈久而不能忘者其難<lb/>
易何如也乃或以遐方僻地諉於無所用治茍焉以為<lb/>
政又従而徇之以幸其泯而弗彰然其實終有不可揜<lb/>
<pb n="KR4e0120_WYG_065-3b"/>
者聞二公之風亦可以少省矣厥後王公之子文端公<lb/>
名直為翰林學士官至少傅徐公之孫今少傅公名漙<lb/>
與文端同官學行勲績後先相望蔚為名臣皆以一品<lb/>
官階贈及祖考朝有誥家有廟詩書簮組綿延而未艾<lb/>
所謂盛徳必百世祀者豈獨于其民徵之哉東陽以學<lb/>
士典詞命逺繼文端比預機務從少傅公後獲考國史<lb/>
及觀其家乘為詳併書以為記實𢎞治八年九月也<lb/>
　　　天津衞城修造記<lb/>
<pb n="KR4e0120_WYG_065-4a"/>
天津及左右三衛其地曰直沽沽云者小水入海之名<lb/>
也盖禹貢冀州之域在天文為箕尾之分勝國以前實<lb/>
海濱荒地潞衞二河南北相接以入於海胥此焉㑹我<lb/>
朝太宗文皇帝兵下滄州始立兹衞築城浚池立為今<lb/>
名則象車駕所渡處也衞既武置無州縣承平之餘故<lb/>
習未改則肆為彊戾訟獄繁起越愬京師者殆無虚日<lb/>
往来舟檝夫役之費不統于一下上病之朝廷乃用議<lb/>
者特置山東按察副使一人専督兵備而凡城池兵馬<lb/>
<pb n="KR4e0120_WYG_065-4b"/>
詞訟盜賊之事皆𨽻之于時西蜀劉君實膺是選承勅<lb/>
以行君至則以為城池最重宜亟為之處顧乏帑積勢<lb/>
不可猝辦累嵗而計每事而處徐而圗之増城為髙甓<lb/>
而扄之隅方而準平又構樓于門曰鎮東曰定南曰安<lb/>
西曰拱北皆踰尋累丈平看俯瞰迥出塵垢而北樓尤<lb/>
絶特相倍往来命使及大夫士之有事于是者登眺之<lb/>
際神竦心暢瞻宫闕之尊崇覽畿甸之髙腴周諏隠幽<lb/>
則器閧不生詢察吏治則糺紛不作於斯城也可以觀<lb/>
<pb n="KR4e0120_WYG_065-5a"/>
政矣夫城之為制實取諸設險守國之義其来尚矣是<lb/>
必預制于平居無事之日乃可以保治于無窮顧凡有<lb/>
民社兵馬之寄者不加之意日頽月塞無復有經久制<lb/>
逺之具固識者所深慮也矧畿輔之近喉襟之要擁重<lb/>
兵置羣士而無以控制統馭之其可哉且鈞是地也鈞<lb/>
是政也匪得人以理之則治效不著然則天津之治亦<lb/>
固可誣也哉予又聞劉君積材穀籍丁户第差役其所<lb/>
為役如治廟學備祭器闢射圃立教塲及諸祠宇工局<lb/>
<pb n="KR4e0120_WYG_065-5b"/>
類皆就緒而城池尤重是其始末不可以不紀也天下<lb/>
之事成于前必繼于後乃可以久存而不壊今廢之久<lb/>
而修之難如此則繼是以往惡可以不之慎哉予嘗以<lb/>
使命夜道天津見土石頽圯兵士傳遞者越堞而行若<lb/>
履平地心甚訝之感兹役之獲成也故因諸衞戎官之<lb/>
請為之記<lb/>
　　　安平鎮減水石壩記<lb/>
𢎞治初河徙汴北分為二支其一東下張秋鎮入漕河<lb/>
<pb n="KR4e0120_WYG_065-6a"/>
與汶水合而北行六年霖雨大溢決其東岸截流徑趨<lb/>
奪汶以入于海而漕河中竭南北道阻上既命都察院<lb/>
右副都御史臣劉大夏治厥事復命内官監大監臣李<lb/>
興平江伯臣陳鋭總督山東兵民夫往共治之僉議胥<lb/>
協疏塞並舉乃於上流西岸疏為月河三里許塞決口<lb/>
九十餘丈而漕始復通又上則疏賈魯河孫家渡塞荆<lb/>
隆口黄陵岡築兩長堤蹙水南下由徐淮故道又議以<lb/>
為兩堤綿亘甚逺河或失守必復至張秋為漕河憂乃<lb/>
<pb n="KR4e0120_WYG_065-6b"/>
相地于舊決之南一里用近世減水壩之制植木為杙<lb/>
中實甎石上為衡木著以厚板又上墁以巨石屈鐵以<lb/>
鍵之液稬以埴之壩成廣袤皆十五丈又其上甃石為<lb/>
竇五梁而涂之梁可引纜竇可通水俾水溢則稍殺衝<lb/>
齧水涸則漕河獲存庶幾役不重費而功可保工既告<lb/>
畢上更命鎮名為安平遷大夏為左副都御史又命工<lb/>
部伐石勅内閣臣為文各紀功蹟臣東陽當記兹壩之<lb/>
成臣竊考之治水之法䟽與塞而已矣塞之説不見於<lb/>
<pb n="KR4e0120_WYG_065-7a"/>
經中古以降堤堰議起往往亦以為利利與害相值必<lb/>
較多寡以為重輕若敺役土石當水之怒費多而利寡<lb/>
此古人所深戒惟水勢未迫後患尚未形則思豫制以<lb/>
為之備則障之利亦不可誣況兹壩者勢若為障而實<lb/>
疏之顧其疏不至漏障不至激去水之害以成其利暫<lb/>
勞而永逸費雖不能無而用則博矣揆之善溝者水潄<lb/>
之善防者水淫之兩者不亦兼而有之乎易象財成書<lb/>
陳修和君出其令臣宣其力雖小大勞逸不同同是道<lb/>
<pb n="KR4e0120_WYG_065-7b"/>
也今聖天子勤民思理重餽餉憫流墊宵衣而南顧者<lb/>
累嵗非二三臣之賢其孰克副之當洪之未塞也水勢<lb/>
衝激深莫可測每一舟至百夫弗能勝則人船俱沒捲<lb/>
掃築堰垂成輒敗千金之費累日之功卒然失之若未<lb/>
始有者羣議喧閧皆若棄而弗終改而他圗盖方禦患<lb/>
不暇而何豫備之有及臣職就工而地靈順軌不逆性<lb/>
以制物不後天以違時而又従容優裕以圗可久之利<lb/>
銷未然之患誠事㑹之不可失者也然則鑒往轍之覆<lb/>
<pb n="KR4e0120_WYG_065-8a"/>
而思成功之囏修廢補罅以期不墜庸詎非有司者之<lb/>
責乎嗚呼天下之事莫患乎可以為而不為彼宦成之<lb/>
怠交承之諉遺智餘力而莫為盡未有不貽後日之悔<lb/>
者獨水也哉人無於水監當於民監斯言也亦可以喻<lb/>
大矣唐韋丹築扞江堤竇以疏漲詔刻碑紀功著在國<lb/>
史臣不文謹書此為明命復<lb/>
　　　重建首陽書院記<lb/>
山西之蒲州舊有首陽書院盖宋元祐間郡人王昉所<lb/>
<pb n="KR4e0120_WYG_065-8b"/>
建因山而名有張尚文者實為山長歴元制廢入國朝<lb/>
至宣徳間知州事者改為倉塲名跡益泯𢎞治初元山<lb/>
陽許侯鵬来知是州既修廟學飭師生示郡治所尚乃<lb/>
建里社學以教䝉士詢諸士夫得所謂書院者圗興復<lb/>
之徧閲祠廟撤其非所當祀即其居而重建焉中為堂<lb/>
曰崇徳以施講授後為堂曰養正以蔵古今圗籍旁為<lb/>
左右廡以為肄習之所又後為祠堂三區中以祀夷齊<lb/>
二賢左祀名宦右祀鄉賢而總名則因其舊越二年告<lb/>
<pb n="KR4e0120_WYG_065-9a"/>
成於是簡州之少俊得二百人禮聘國子生王紳為之<lb/>
師越四五年漸有成業士之進于州學者視昔有加而<lb/>
侯亦将滿九載矣國子生某某輩謂兹舉不可以無紀<lb/>
北至京師介而請予意懇甚予弗能拒也夫書院之制<lb/>
肇于宋初州縣學之未建也天下之士往往出於其間<lb/>
及學制大行而所謂書院亦未嘗罷前規後隨其效若<lb/>
有盛於州縣者今文教熙洽學校徧天下固無俟乎此<lb/>
顧人才日盛而籍額有定員則養䝉蓄鋭以待天下之<lb/>
<pb n="KR4e0120_WYG_065-9b"/>
用者雖多不厭校諸前代所置小大若殊而作人之意<lb/>
則一而已且凡師所以教士所以學皆以為忠與孝也<lb/>
然必有準則之地而後可以為教必有趨向之塗而後<lb/>
可以為學聖人者百世之師也孟子稱伯夷之風可以<lb/>
亷貪立懦韓子謂㣲伯夷者亂臣賊子接跡於後世矣<lb/>
故雖其羇遊餓死之鄉流風餘韻在人耳目有不容泯<lb/>
天下之有君親者固於是有警焉而況薫染漸漬出乎<lb/>
其地者哉兹使童生穉子誦簡冊習姓名少而學壮而<lb/>
<pb n="KR4e0120_WYG_065-10a"/>
行之者迹不必同而風節可以無愧則教與學皆不為<lb/>
虚文也若賢父兄之儀範名守令之惠澤老成雖去而<lb/>
典型尚存者亦獨非登髙行逺之一助也哉然則院之<lb/>
有祠其義有所在而禮亦不為無所起也學于是者其<lb/>
亦知所以自勵矣<lb/>
　　　衡山縣重建文定書院記<lb/>
衡嶽之陰宋胡文定公之書院在焉歴勝國以来頽圯<lb/>
殆盡而遺址尚存𢎞治丁巳監察御史鄭君惟桓按視<lb/>
<pb n="KR4e0120_WYG_065-10b"/>
其地圗所以興復之者㑹財于官役力于民合計定制<lb/>
中為堂祀公配以少子宏所謂五峰先生者而房廡庖<lb/>
庫之類皆備又掘地得舊祭器若干葺而完之嵗春秋<lb/>
修祀事又将聚其鄉之學者居之鄧君請予記按文定<lb/>
公本崇安人哲宗時舉進士為大常博士提舉湖南學<lb/>
事髙宗時拜中書舍人以疾求去留兼侍讀専講春秋<lb/>
後以寳文閣學士致仕盖公初患居當兵衝徙于荆再<lb/>
徙於衡優游十五年以卒五峰以廕補官家居不調晚<lb/>
<pb n="KR4e0120_WYG_065-11a"/>
辭召命創樓著書者二十餘年視公尤久此書院之所<lb/>
由建也公之學以尊王賤伯為本安夏攘夷為用當金<lb/>
彊宋屈之時朝野靡然附和議者為識時論雪恥者為<lb/>
生事而公引經議政正色直言所以警君心而禆治道<lb/>
者至矣身既不用其所為傳卓然成一家言至我國朝<lb/>
遂列諸學宫用諸塲屋為不刋之典使公用於一時亦<lb/>
孰若傳於後之為逺哉若五峰雖未見於用而出處明<lb/>
決未嘗枉已以干禄深得乎家學之正矣古者鄉先生<lb/>
<pb n="KR4e0120_WYG_065-11b"/>
沒必祭於社而聖賢道在萬世則天下祀之盖視其功<lb/>
徳小大以為久近有不可得而誣者公今従祀孔子廟<lb/>
庭天子之所親視儒臣之所分祼天下學者之所尊祀<lb/>
也況其所居之地非游宦流寓之可比不特舉而祀之<lb/>
其可哉且及門之士私淑之人如孔氏之有顔孟皆在<lb/>
配享従食之列況公作述之善有若五峰者出而成之<lb/>
徵諸南軒之授受考亭之論議又若是著也而可以無<lb/>
配乎哉書院之作乃古庠序之遺制宋之初學校未立<lb/>
<pb n="KR4e0120_WYG_065-12a"/>
故盛行於時今雖建學置師徧於天下無俟乎其他而<lb/>
前賢往蹟風教之所關亦不容廢如兹院者是也夫祭<lb/>
者學之所有事也而其所為學豈獨粢盛爼簋儀文度<lb/>
數之間哉衡之學者讀公之書學公之學固将觀羮牆<lb/>
於廟貌思景行於髙山雖欲自畫於道而亦有不容已<lb/>
者矣湖南之地舂陵則有濓溪嶽麓則有南軒兹院相<lb/>
距不數百里遺風流澤相望而不絶東陽世家長沙盖<lb/>
嘗登嶽麓弔其所謂書院者聞文定之風而有感焉因<lb/>
<pb n="KR4e0120_WYG_065-12b"/>
為記之以成賢有司之志云<lb/>
　　　重建嶽麓書院記<lb/>
東陽昔省墓長沙嘗渡湘江發嶽麓訪宋人所謂書院<lb/>
者得㫁碑遺址於榛莽間慨晦翁南軒兩先生之餘風<lb/>
遺澤未有以復也顧有寺存焉耳越二十餘年通判陳<lb/>
君捐俸治材為中門為左右廡甃石數級上為講堂又<lb/>
上為崇道祠以祀兩先生復名之曰嶽麓書院構亭其<lb/>
巔名之曰極髙明又買田若干畝以成陳志比王君来<lb/>
<pb n="KR4e0120_WYG_065-13a"/>
知府事帥僚屬師生行舎菜禮諸所未及如開道路備<lb/>
器用廣旁舎儲置經史延師領教皆次第舉行而同知<lb/>
某佐其事盖兹院自宋初郡守朱洞始建真宗時李允<lb/>
則請蔵書國子監簿周式教授其間乃請賜額遂與應<lb/>
天白鹿石鼓並稱為四大書院及南渡燬于兵安撫劉<lb/>
公珙復建孝宗時兩先生實㑹講焉光宗時晦翁為安<lb/>
撫更建於兹地學者多至千人田至五十頃廟舎至百<lb/>
餘間今殿故在遺址廢田為僧卒勢家所據歴三百餘<lb/>
<pb n="KR4e0120_WYG_065-13b"/>
年而兹院始復其舊於是王君遣使屬記於予亦陳昔<lb/>
所嘗請者也惟古者學校徧天下其教與學者皆聖賢<lb/>
之道故能以一徳同俗及世衰政弛道晦不明上擇官<lb/>
以教下擇師以學窮什一之力而後得世之少治而多<lb/>
亂奚惑哉今學有恒制師有定員第玩常愒久不能無<lb/>
望乎什一之外如書院者故士或起於鄉塾則於此為<lb/>
培養之地或籍於郡學則藉游息以廣見聞使斯道之<lb/>
在天下體用一源顯微無間者隨厥窮達皆可為成已<lb/>
<pb n="KR4e0120_WYG_065-14a"/>
成物之用乃可以言學不然雖學於此猶學於彼無益<lb/>
也且南軒得衡山胡氏言仁之㫖觀所為書院記亦惓<lb/>
惓以是為辭晦翁之學固有大於彼然亦資而有之後<lb/>
之學者曽不逮其萬一而不百倍其功惡可哉由南軒<lb/>
以介晦翁又等而上之以希所謂古之人者庶幾為兹<lb/>
院重以為山川之光若其程格條緒則存乎教與學吾<lb/>
於吾大夫士望之矣<lb/>
　　　梧州府重建廟學記<lb/>
<pb n="KR4e0120_WYG_065-14b"/>
廣西梧州府倚郭曰蒼梧縣舊各有學成化初僉都御<lb/>
史韓公開置帥閫特新府制遷舊學於府東門外建大<lb/>
成殿于中以府縣二學左右附之規度甚偉而未甚備<lb/>
且門地卑濕為雨潦所困諸公繼帥屢欲修之未暇也<lb/>
比左都御史鄧公總督於兹謂總鎮王公總兵毛公曰<lb/>
學校風化之原也不可以武事廢不可以遐服弛盍相<lb/>
與圗之皆曰如議公乃簡於羣屬暨凡百執事以其意<lb/>
示之皆曰如令於是鳩工度地㑹具財物卜日興事輦<lb/>
<pb n="KR4e0120_WYG_065-15a"/>
土為堤周百二十丈髙六尺廣三倍之又鑿石以甃其<lb/>
外又建石為靈星門三造甓為垣為丈百堂有分齋殿<lb/>
有翼廡祭有庖庫居有房室皆因其故而新之學舊無<lb/>
樂則募工于南昌倣國學為之又募工於潮範銅為祭<lb/>
器各若干而學之制始備教授某某輩遣价具書京師<lb/>
請紀成績以示来世惟古者文武一道然禹定綏服則<lb/>
分文教武衞而為之制盖所謂綏服者當夷夏之交文<lb/>
以治内武以治外雖其勢不可以偏廢而輕重之序有<lb/>
<pb n="KR4e0120_WYG_065-15b"/>
不容紊者周以六師統於司馬而受成獻馘皆與學行<lb/>
之則文之該乎武可見為政者宜亦知所重矣今之司<lb/>
民社者往往以期㑹書簿為急置教化於不足為其或<lb/>
有疆埸之寄斥堠之警震撼衝擊應接之不暇則其治<lb/>
外非獨不容於不略殆亦有廢而不舉者矣梧之為郡<lb/>
當二廣之衝營陳所集戈馬所聚宜無急乎鉛槧巻冊<lb/>
之間然帷幄之籌兵食之計以至於望助保障之心親<lb/>
上死長之節凡所謂武胄之英土著之舊者皆其所有<lb/>
<pb n="KR4e0120_WYG_065-16a"/>
事也況其大者或與于科目之選出而為臺諫侍従公<lb/>
卿輔相之臣所以輔徳立功參天地賛化育者繇此焉<lb/>
出然則其斆學之方懲勸之法振起磨礪之風不於此<lb/>
始焉亦奚以施哉夫秉彞之性人人所同初不以逺邇<lb/>
疎戚而間惟狃於氣習然後失之學之制所以明道善<lb/>
俗化天下於皇極之歸義盖如此或者蔑視其地鄙夷<lb/>
其人不屑乎所謂教而姑諉曰緩文而急武詳内而略<lb/>
外則天下之不歸于極不用于世也亦豈特為士者之<lb/>
<pb n="KR4e0120_WYG_065-16b"/>
賁哉鄧公名廷瓉岳之巴陵人起名進士稱賢守令明<lb/>
達政體以興學作人為己任折衝禦侮之務於此盖有<lb/>
餘力焉固其為士者之幸而亦斯地之遭也嗣是以往<lb/>
安知嶺海之徼無勃然而興以副公之意者哉願為師<lb/>
弟子者共勉之姑記其嵗月以俟<lb/>
　　　岍山書院崇經閣記<lb/>
崇經閣者岍山書院蔵書之閣也院在陜之隴州隴人<lb/>
静樂閻先生為教官素喜積書及致事居城西五里許<lb/>
<pb n="KR4e0120_WYG_065-17a"/>
建静樂堂藏其書以教學者先生既謝世其子光甫為<lb/>
吏部考功郎中時欲成父志置所未備書復萬餘巻季<lb/>
子參甫為監察御史亦積書以益之於是經書子吏皆<lb/>
備光甫以河南參政致事歸乃即堂之故址為書院中<lb/>
為敦本堂東西為養正復初二齋堂之後斯閣建焉中<lb/>
設孔子及四配像旁兩壁各置架以庋書而總名曰崇<lb/>
經者亦張伯玉尊經意也閣之下設七賢像左右為肄<lb/>
誦之房後為燕室設鄉賢主於中翼以庖庾周為髙垣<lb/>
<pb n="KR4e0120_WYG_065-17b"/>
垣之外為田百餘畝嵗收其入以共祀事凡州都之俊<lb/>
秀未籍於庠校者皆聚學其間延師而教之學者日衆<lb/>
參政君乃以書屬其子御史价請記於予予惟聖人之<lb/>
道達於天下固人之所能知能行而乃有不及知與不<lb/>
能行者聖人則著其道於經以明示天下盖有不得已<lb/>
焉天下之人不能皆窮經以明道君人者建學以居之<lb/>
置師以教之若學校所未育儒師所未及教窮鄉僻壤<lb/>
之間遺經舊史亦有不得而闚者賢士大夫又従而賛<lb/>
<pb n="KR4e0120_WYG_065-18a"/>
相之雖非法制之所必為而亦莫之或禁如兹院兹閣<lb/>
者是已且學之設固存乎師然猶有守令以領其事有<lb/>
憲臣以督其令乃能成才而致用則夫鄉黨之學非有<lb/>
所謂賢士大夫者足以繫衆望而收全功亦奚以建為<lb/>
哉先生往而後皆以易書春秋顯羣子姓學易者尤衆<lb/>
盖其家學得於經者如此隴之士視此而興焉其大者<lb/>
以文學行業效用于天下而其小者亦不失為親上死<lb/>
長之民庶無負於兹閣之建也是為之記<lb/>
<pb n="KR4e0120_WYG_065-18b"/>
　　　重建正學書院記<lb/>
正學書院為道學而作也院在陜之西安盖宋横渠張<lb/>
子倡道之地門人吕大鈞輩皆得其傳元魯齋許公来<lb/>
主學事亦多造就後省臣建議為書院合祀横渠魯齋<lb/>
及其鄉賢楊元甫而聚徒講學其間朝廷賜以經籍給<lb/>
之學田張忠文公養浩實記其事入國朝百餘年遺址<lb/>
為兵民所據而坊名尚存𢎞治丙辰楊君一清始倡之<lb/>
時巡撫都御史張公敷華巡按御史李君瀚以為業久<lb/>
<pb n="KR4e0120_WYG_065-19a"/>
不可奪乃屬㕘政汪君奎副使馬君龍督府衞别度吉<lb/>
壤得諸城之正中為秦府隙地秦簡王聞而捐之知府<lb/>
嚴君永濬議重建焉丁巳汪君進繼為布政仰君昇為<lb/>
按察使請於巡撫許公進巡按張君黼往達觀之貿地<lb/>
為南門後熊公翀為巡撫馬君碁為巡按益嚴督勸再<lb/>
易地以益之而其域始廣畫為三區其中為祠左為提<lb/>
學分司而書院實居其右祠有堂有庖有庫司有前後<lb/>
堂有左右廡書院之制皆與司稱又左右環為肄業之<lb/>
<pb n="KR4e0120_WYG_065-19b"/>
室堂之後為㑹饌之所共為門一重以通出入堲而垣<lb/>
之四周而其制始備是雖僉議積力而張君之克㫁嚴<lb/>
君之幹固厥功為多其祠之所祀楊君則以為明道程<lb/>
子嘗為鄠縣簿横渠之學實得之二程於是主程及張<lb/>
以及於許吕楊以下各以類配是雖復魯齋之舊而實<lb/>
崇祀先賢表章正道以風厲學者非獨為許設也故易<lb/>
其名曰正學書院楊君既被徵為大常少卿以其事告<lb/>
諸東陽請為記夫所謂正學者聖賢之學也其理仁義<lb/>
<pb n="KR4e0120_WYG_065-20a"/>
禮智信其倫父子兄弟夫婦長幼朋友其用則視聴言<lb/>
動思其文則易書詩春秋其治則禮樂刑政百凡之務<lb/>
藴之於心發之於言見之於事而施之乎民者皆是也<lb/>
孔子沒楊墨氏各自為學孟子始正人心息邪説其教<lb/>
盛行遭秦之禍幾乎熄矣漢之學以陰陽唐之學以詞<lb/>
賦其間若董韓二子號為知道而未純至宋周程張朱<lb/>
四子者後先繼出而正學始大明於天下故凡志乎聖<lb/>
人者必以四子為的元入主中國魯齋以聖賢之道自<lb/>
<pb n="KR4e0120_WYG_065-20b"/>
任而淑諸人其所謂學亦是學也嗚呼文武之道在人<lb/>
賢者識其大不賢者識其小茍得其正則所入皆足以<lb/>
進道所就皆足以成功不得其正者弗與也且學古人<lb/>
者誦其詩讀其書即所居處隨所寄寓皆足以為瞻依<lb/>
據守之地故國監郡縣學通祀孔子以諸賢配之而大<lb/>
儒名宦則各祀於其上以其道存焉耳楊君受命分省<lb/>
任興教作人之寄其督學州郡有成效矣兹又聚徒置<lb/>
院為養䝉儲俊之計為之標的繩準以示之使趨向有<lb/>
<pb n="KR4e0120_WYG_065-21a"/>
塗躋攀有等以求至於聖賢之域其教之不厭乎詳如<lb/>
此為之學者尚一志百力朋従而澤麗居必於此而他<lb/>
業不遷學必於此而旁岐不惑則為黌校之良才科塲<lb/>
之傑士廟廊藩郡之名臣循吏可計日以俟而古之所<lb/>
謂正學者将暴白於天下無疑矣茍視為美觀文具而<lb/>
莫知所以學則州縣之餘亦安用此為哉東陽既嘉楊<lb/>
君之功慶兹學之行於兹地也故為之記<lb/>
　　　重建解州鹽池神祠記<lb/>
<pb n="KR4e0120_WYG_065-21b"/>
曩嵗山西按察副使陳君抵予書曰𢎞治甲寅軍儲闕<lb/>
賦有司弗能給巡撫都御史張公念惟解池鹽利可取<lb/>
奏之朝許給三十萬引金時分巡河東實受檄焉時嵗<lb/>
饑民病先發粟賑之始俾就役㑹大雨水溢公繼至憂<lb/>
甚劇乃共禱于神翼日近池州縣皆雨而池獨無越十<lb/>
日鹽乃大給課不勞而數足足之日雨復大至公歸恵<lb/>
於神因慨其祠宇傾圯復以屬金乃籍其民之居貨取<lb/>
重利者各出貲為木石費命以官夫佐之始於冬之十<lb/>
<pb n="KR4e0120_WYG_065-22a"/>
月至明年乙夘之四月而成亦若有神相之者請記其<lb/>
事予惟古之祭法於地之能出財用者則祀之如山林<lb/>
川澤之類是也今天下之地利鹽為大煑海之力菹薪<lb/>
之伐牢盆之制亦勞甚矣而嵗課每不給惟解池所出<lb/>
朝取夕獲尤為自然之利此周官所謂盬鹽韓獻子所<lb/>
謂國之寶者顧其為産必視暘雨燥濕以為豐約雖大<lb/>
鈞之運歸於無朕而土地所在亦必有神焉主之神液<lb/>
陰漉孕靈富媪栁宗元亦嘗言之矣然所謂神者不必<lb/>
<pb n="KR4e0120_WYG_065-22b"/>
有形與聲而昭示響答或不可泯則亦存乎人焉耳矣<lb/>
故曰有其誠則有其神誠於為國為民者神必有以應<lb/>
之盖神者民之所賴國之所祀而賁望之者也所謂有<lb/>
其舉之莫之敢廢者其兹祠之類也乎且予所謂存乎<lb/>
人者亦非特以事神故也盖必量其貴賤節其賦入如<lb/>
昔之監司者則公私兼利不求神而自足若所謂豪家<lb/>
之占奪近地之障恡則神雖有知亦安得而與其力哉<lb/>
此寳應靈慶之封亦議禮者之所異也予獨嘉張陳之<lb/>
<pb n="KR4e0120_WYG_065-23a"/>
誠於國與民且徵神之靈也故為記<lb/>
　　　重建成都府學記<lb/>
成都府學之重建也實肇於𢎞治壬子倡其議者布政<lb/>
使鄭君齡提學王君敕柄其事者巡撫梁公璟巡按陳<lb/>
君瑶分董其役者某某而成於今都御史鍾公蕃給其<lb/>
費者為官帑之嬴赴其役者為農隙之夫木以章計者<lb/>
九千瓦以片計者五十餘萬青雘黝堊以斤計者二千<lb/>
石以塊計者二萬餘甎十有一萬油麻膠漆以石計者<lb/>
<pb n="KR4e0120_WYG_065-23b"/>
百二千銅鐵椶竹布草之類不可殫紀為殿之基其崇<lb/>
丈殿為間七崇六丈有竒深廣稱之増左右廡為五十<lb/>
八殿左右為齊室各一㦸門門五間崇三丈靈星門三<lb/>
為泮池橋略與門稱又前建大成坊東西為麟洲鳳藪<lb/>
二坊遷題名記二亭於大門之内以至明倫之堂分教<lb/>
之齋㑹饌之所名賢之祠倉庾之室皆新之又前為泮<lb/>
池坊市民地二百餘丈増肄業之房為重樓八十間又<lb/>
製為禮樂服器共三百餘事盖自畿輔近郡之學鮮有<lb/>
<pb n="KR4e0120_WYG_065-24a"/>
若是比者而遐方僻地弗論也夫自漢文翁守成都至<lb/>
國朝千餘年而其故址為蜀王府遷今學於西南一里<lb/>
許又百有餘年而復建焉其間凡閲歴若干代造就若<lb/>
千人雖道徳勲業與時髙下而作育之效磋切之益皆<lb/>
不可誣然則古人建學立教之意其有功於天地萬物<lb/>
亦厚矣夫所謂教固在於明倫復性樹功立業大者律<lb/>
之以身小者諭之以言條格品式已為末節有不繁乎<lb/>
居室之間者顧麗澤以為占居肆以為喻古亦有之不<lb/>
<pb n="KR4e0120_WYG_065-24b"/>
此之先而徒務乎其大則雖正其模範善其榘彠亦豈<lb/>
可立談而道語之哉且今之為政者必有堂宇以為發<lb/>
號出令之地觀政者尚比之田野之闢道塗之治而況<lb/>
學之為道有専志而倍力者哉諸御史之激揚方伯之<lb/>
旬宣郡守之撫字宜不止乎簿書期㑹之粗於兹學乎<lb/>
見之矣使司教者及時以明道因地以育才不啻為美<lb/>
觀故事而止則所謂復性樹功者安知不大驗於来學<lb/>
之士哉予故因教授彭偉輩請備述修建之嵗月名物<lb/>
<pb n="KR4e0120_WYG_065-25a"/>
以示後之人俾勿壊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_065-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻六十五<lb/>
</p>
<p>
</p>
  </div>
<div>
<head>懐麓堂集巻六十六</head> <lb/>
    <p>
<pb n="KR4e0120_WYG_066-1a"/>
欽定四庫全書<lb/>
　懐麓堂集巻六十六<lb/>
　　　　　　　　　　　　　　明　李東陽　撰<lb/>
　文後稿六<lb/>
　　記<lb/>
　　　進士題名記<lb/>
國朝殿試之制取㑹試之選於鄉者策於廷而親第其等謂<lb/>
之進士既板刻為登科錄以傳又刻其名氏於石寘之國學<lb/>
<pb n="KR4e0120_WYG_066-1b"/>
以示後世是制也在宋之時始不賜黜遡而唐已有之又遡而<lb/>
晉魏若李秀之科亦或親試又遡而漢則有賢良方正之舉武<lb/>
帝始賜策試之其所詢者大抵皆治天下之道其文至今傳焉<lb/>
然不獨是也上自唐虞黎獻之舉敷言之奏雖無事乎文而<lb/>
非治道則莫之言也顧時殊事異不得不求之文字之間而<lb/>
其為法詳且勞若是亦其勢然爾我朝洪武初置科舉法<lb/>
既而中輟十七年始復為定制凡殿試讀巻則用翰林及諸<lb/>
文臣之長提調監試受巻彌封諸務皆各有分職及傳臚<lb/>
<pb n="KR4e0120_WYG_066-2a"/>
放榜賜宴冠服寳鈔皆各有定期列聖相承莫之或易<lb/>
今天子嗣統之三年庚戌始展讀巻之期為制加宻乃<lb/>
九年丙辰之試賜朱希周等三百人及第出身有差臣<lb/>
東陽濫與讀巻又奉勅為記于題名之石臣聞明主勞<lb/>
於求才而逸於任賢故凡天下事各有所任而不侵其<lb/>
職若科舉之事鄉試則付之藩臬以為未信也㑹試則<lb/>
以名籍付禮部考試付翰林暨於親試則有殿最而無<lb/>
黜陟蓋以為是可信矣而必親之不以為勞者固求賢<lb/>
<pb n="KR4e0120_WYG_066-2b"/>
事也夫所謂賢者言足以益乎治則行之行足以稱其<lb/>
其言則用之今日所求固他日所為任天下事者也於<lb/>
是禮樂刑罰兵戎錢榖百凡之務皆有所付而享其成<lb/>
然則今日之事誠惡可茍哉賢者之出將以為天下用<lb/>
天下事皆能言之若無不可為者及其既用則各以所<lb/>
得為者為之人各盡其所為則天下之大可不勞而治然<lb/>
循名而責之其實不能以皆副也夫使行違其言職不<lb/>
稱任或又舉而隳之則名之著於籍者不過為爵禄之<lb/>
<pb n="KR4e0120_WYG_066-3a"/>
梯階有司之文具亦非所謂循而責焉者也君之所為<lb/>
勞者顧若是哉聖天子文徳誕敷治化日盛而求賢如<lb/>
不及忠良碩大足以任天下事成天下治者宜於是出<lb/>
焉兹石之傳他日必有指其名而稱之者矣若恩榮次<lb/>
第則求賢之禮固當然者臣不佞謹推本其大者言之<lb/>
　　　重建諸葛武侯祠堂記<lb/>
君子之用世必心存乎正則其猷為功業光明俊偉天<lb/>
下信之後世知之茍所存不正則其所為雖偶合幸中<lb/>
<pb n="KR4e0120_WYG_066-3b"/>
而疵纇罅漏掩匿之不暇縱使欺于一人不能逃千萬<lb/>
人之目誑於一時不能免千萬世之口此諸葛武侯之<lb/>
忠所以通天地貫金石厯今古而猶存也昔侯當漢祚<lb/>
傾危之日雖在畎畝扶顛撥亂己預定乎胸中顧獻帝<lb/>
之身方墮於曹賊之手失國寄命無復有可為之勢而<lb/>
帝胄之賢無出昭烈右者故委身而從之當是時茍可<lb/>
以存漢雖萬乘有不暇顧一劉璋宜無足䘏璋固擁兵<lb/>
坐視遣使致敬於賊者也及魏丕篡立昭烈顧命侯益<lb/>
<pb n="KR4e0120_WYG_066-4a"/>
自奮激佐庸主而不隳其志累蹶累進至於斃而後已<lb/>
焉是其心終始存没無一日而不在漢也可謂正矣若<lb/>
泣廖立死李嚴屈司馬懿而不敢動者豈獨其摧彊制<lb/>
勝之力邪亦生平忠義激發而讋伏之耳彼荀彧者以<lb/>
溝瀆之經為成仁取義之舉雖幸免於洓水之論而竟<lb/>
黜扵考亭之筆豈非自失其正以貽天下後世之議哉<lb/>
彧不足道也以張留侯之賢報韓復漢世所並稱然究<lb/>
其心論之亦不免以術濟正未若侯之純乎正也程子<lb/>
<pb n="KR4e0120_WYG_066-4b"/>
謂侯有王佐之心者其以是夫故後之學者當以武侯<lb/>
為正南陽府城西五里卧龍崗為草廬舊址漢史稱侯<lb/>
躬耕南陽又曰寓居襄陽隆中盖秦南陽郡郎今鄧州<lb/>
而襄陽實在其界故也元建祠祀侯又置書院設山長<lb/>
聚徒講學給田數百頃國初祠燬宣徳間知府某某相<lb/>
繼修葺嵗以八月二十一日為侯忌辰而致祭焉成化<lb/>
間頽圮過半𢎞治乙卯河南叅政顧君福分守兹地乃<lb/>
檄諸屬吏鳩工市材復為堂六楹中肖侯像左右廡楹<lb/>
<pb n="KR4e0120_WYG_066-5a"/>
亦如之其後為亭覆以茅扁以草廬廬之後又為堂六<lb/>
楹曰卧龍祠之左為堂廡各四楹曰書院始事於戊午<lb/>
夏四月成於秋八月又歸其故田四頃以供祀事先是<lb/>
顧君夜夢侯訪之若世所傳畫像者適草廬結構日也<lb/>
夫忠義之在天下人心所同而君好古勤政嚮慕獨至<lb/>
故形諸寤寐如此然則學於此者亦可以監矣君比以<lb/>
書來請記東陽亦慕侯深者故樂為之役云<lb/>
　　　山西布政司修造記<lb/>
<pb n="KR4e0120_WYG_066-5b"/>
唐虞建官外有十二牧其命官之辭以民食為重而用<lb/>
人制夷之道具焉盖兼兵民之寄而畀之也三代相繼<lb/>
雖離合稍殊而責任無改自罷侯置守以来漢唐之州<lb/>
牧刺史建置不常大扺皆以民事兼戎務元立行中書<lb/>
省以應内治其重有加焉國朝於兩畿外置十三布政<lb/>
司分領府州縣以治民事又置都指揮使領衛所以治兵<lb/>
又置按察司以糾察官吏刑兵民之不法者其勢若専<lb/>
而不威然分方之守㑹官之議雖兵與刑未始有不獲<lb/>
<pb n="KR4e0120_WYG_066-6a"/>
預者盖布政之重如此世之昧者或但知為財賦之官<lb/>
而不知為民社之主豈設官之意固然哉顧必有方域<lb/>
以為統㑹有廨舍以為居止有堂宇以為發政出令之<lb/>
地於此闕一焉雖有官為政亦將安所施哉山西布政<lb/>
司建置既乆堂廨傾仄垣墉頽圯官前後幸代則屣脱<lb/>
以去莫有為置慮者左布政使陳公亷夫始築周垣三<lb/>
百餘丈高丈餘重構官舍百餘間謂之西公廨復構五<lb/>
五十餘間謂之東公廨又為左衙堂室三十餘間又重<lb/>
<pb n="KR4e0120_WYG_066-6b"/>
建後堂為間五堂東隙地為齋浴之室又修理問所為<lb/>
間十餘前為門二重為廂餘二十之數以及門之外承<lb/>
宣通㑹二綽楔皆撤而新之自𢎞治甲寅之春已己未<lb/>
之秋六年而後成凡為木石瓦甓之費若干萬皆得之<lb/>
區畫不煩於官民之藏凡為陶冶斵築髹綵之工若干<lb/>
萬皆責之於𨽻役不取諸閭畝之夫行伍之士及其成<lb/>
而觀之則規制宏偉顔采煥耀稱藩㑹之名號宜吏民<lb/>
之瞻仰信西北一巨麗也惟古之官署制作因革皆託之<lb/>
<pb n="KR4e0120_WYG_066-7a"/>
文章以紀成事於是乎有㕔壁之記有題名之記有修造<lb/>
之記載諸簡牒徃往而然山西為國右藩内拱京輔外捍<lb/>
戎狄所繫甚重其修建之舉嵗月姓氏名物之實不紀而<lb/>
傳之則後来者安所據以為承繼修葺之地哉雖然利不<lb/>
十者不易業功不百者不變常使無陳公亷直幹固之能<lb/>
節用愛民之惠謀深慮逺之計而任勞舉重茍焉而為之<lb/>
祇見其煩未見其益也世之君子尚思所以監之哉相公之役<lb/>
者若干人觀者按而考之足矣公名清青之益都人也<lb/>
<pb n="KR4e0120_WYG_066-7b"/>
　　　孫家渡神祠記<lb/>
𢎞治壬子都御史劉公大夏既受治河之命實薦河南<lb/>
按察僉事張君鼐之才分厥任焉公躬相原隰下上數<lb/>
百里以張秋鎮之上流為黄陵岡黄陵岡之上流為孫<lb/>
家渡此而不治水勢且不殺功何由成乃督兵民夫七<lb/>
千疏之未幾張秋大決奪汶以入海運河遂壊上命大<lb/>
監李公興平江伯陳公鋭往與共事於是劉公分治所<lb/>
謂孫家渡者既又以荆隆等六口皆黄陵上流復以萬<lb/>
<pb n="KR4e0120_WYG_066-8a"/>
夫塞之功既並舉張秋適塞而運道始復其舊朝廷易<lb/>
鎮名曰安平建二神廟以為之鎮在黄陵者賜名昭應<lb/>
令有司春秋修祀事三公者既以成功皆錄功進禄秩<lb/>
有差而張君遷副使専理運事踰年孫家渡漸壅弗洩<lb/>
奔流横潰張君慮其復為黄陵害以及安平曰是吾責<lb/>
也其不可復玩丙辰春請於廵撫都御史陳公道以五<lb/>
千人䟽之畚鍤雲集巻埽山委橛杙鱗次盖取治决之<lb/>
餘策遺力而用之六旬而舉自是水勢復通由朱仙鎮<lb/>
<pb n="KR4e0120_WYG_066-8b"/>
以復項城故道張君復建廟于渡之隄上祀其水神㑹<lb/>
某上京師以陳公意告予請為記夫鬼神者二氣之良<lb/>
能也氣之自二為五生克制化相尋扵無窮水之為物<lb/>
㝡微而極盛得其性則利及萬類失其性則害亦随之<lb/>
所以翕張變化者神為之也至於巨川大澤淵源之所<lb/>
滙靈秀之所聚則其神最靈其有能利害福禍人者焯<lb/>
乎不可誣也然見於此復見於彼隨所寓而無不在如<lb/>
蘓子所謂掘地得泉者固於水有取焉顧其經畫區處<lb/>
<pb n="KR4e0120_WYG_066-9a"/>
之方疏滌障塞之力財成輔相之事則神必有待乎人<lb/>
而祝願之誠報饗之禮人亦不能已於神也河之神既<lb/>
列于四瀆兮壇而饗専壇而報為天子所有事又有因<lb/>
事特置如所謂昭應之祠者兹渡之祠又派别而支分<lb/>
之亦獨非禮之以義起者哉若其象設之容名號之稱<lb/>
吾則不得而詳也且天下之事功必前後相繼乃能長<lb/>
存而不壊二都憲之志宜乎其同矣使繼張君者玩時<lb/>
怠力不亟修之而徒恃乎神豈務民之義之智哉予喜<lb/>
<pb n="KR4e0120_WYG_066-9b"/>
張君之義為務民之舉也是用記其事始以告於後之<lb/>
人且系以詩曰河水最大粤有要害或潰於夷或阻於<lb/>
隘潰則漲之阻則淤之雖人之勞神則將之有岡在原<lb/>
有渡其上載疏載堙復决其障厥性既安岐為兩流曷<lb/>
鎮其衝中有崇丘厥功告成乃秩神祀為此祠者維有<lb/>
司事宫墻麗空象設在中秋菊春蘭暮鼔晨鐘神之至<lb/>
喜簸浪掀風神之歸與水與天通願河之平神亦寧止<lb/>
中臺有丞外臺有貳功昭無窮祀亦終始其或怠事有<lb/>
<pb n="KR4e0120_WYG_066-10a"/>
如此水<lb/>
　　　重修宿松縣廟學記<lb/>
學舊在縣治東南百武許僻隘圯剥為流潦所壊𢎞治<lb/>
乙卯冬朱公巡撫南畿頋而歎曰是不可以不治乃檄<lb/>
縣重建發公帑銀五百餘兩工未半朱子告歸彭君禮<lb/>
繼之曰是不可以不卒則督府以下亟修厥事念其用<lb/>
猶弗給募富民以私財助之鏹而至者道相屬總之得<lb/>
若干緡㑹連至月校而事程之而知府張君冕又躬定<lb/>
<pb n="KR4e0120_WYG_066-10b"/>
條約以授於溥徙廟就髙中為大成殿重檐廣<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>亷陛<lb/>
縣絶旁為左右廡廡盡則環屬于謁聖二門而中為㦸<lb/>
門前峙又左右峙為祗肅二門及集禧之室又環而屬<lb/>
之櫺星門而止皆棟宇森聳象設魏煥於是廟制有加<lb/>
于舊廟之西為明倫堂髙遜殿數尺而敞不减旁為進<lb/>
德修業二齋少殺其三之二而坐立進退之間綽然而<lb/>
有餘東為奎星樓以庋經籍其髙略與殿等下為師生<lb/>
廩饌之地又旁為號舍若干以居講習而學之制亦有<lb/>
<pb n="KR4e0120_WYG_066-11a"/>
加焉教諭某訓導某某相與議曰是而不記不可也乃<lb/>
寓書屬介以請于予予惟君子之學必以時而其成則<lb/>
有其序自秉彛之性梏於形氣之私舊染汙俗不容以<lb/>
不亟去此易所謂欲及時者也所謂不逺復者也及其<lb/>
崇德廣業則非一蹴所能至博學以聚之集義以生之<lb/>
真積實踐而使之不移優㳺涵泳以俟其自化葢乆而<lb/>
後成焉孔孟所謂譬如為山不成章不達者也學而至<lb/>
于成則由體達用推已而及之人惟所之而無不當矣<lb/>
<pb n="KR4e0120_WYG_066-11b"/>
故為學而失其時則病於愒進而不以其序則病於躐<lb/>
二者有一焉其學之成者吾弗信也盍觀於兹役乎敝<lb/>
于數十年而修之一旦可謂得其時更于數人積數千<lb/>
萬工而後畢其序固若是也觀于是而為學之道得矣<lb/>
茍居于斯萃于斯若傳舍塗路或愒或躐而不知致力<lb/>
之地則欲成其身且弗能何以推而達之用哉夫學之<lb/>
設有司所以敎乎人者也修之若是其亟成之若是其<lb/>
難而士之學不成㦯成而弗濟於用亦何所益而為之<lb/>
<pb n="KR4e0120_WYG_066-12a"/>
也宿松之士其亦知所勉哉其亦副諸大夫作人興教<lb/>
之意哉因書以為勸<lb/>
　　　重修季子廟記<lb/>
常州府季子廟在府治東一里刑部尚書白公昂嘗讀<lb/>
書其間慨其敝陋謂居守道徒曰吾他日必修之公舉<lb/>
天順丁丑進士歴官兩京不暇葺治每詢諸子弟及鄉<lb/>
之人聞其益敝恒慨然於懐越四十餘年為𢎞治戊午<lb/>
始以屬諸巡按御史曰此有司祀典所載第公賦方殷<lb/>
<pb n="KR4e0120_WYG_066-12b"/>
未易旁及乃㑹諸官得贏財若干簡材治籍庀物督工<lb/>
撤其舊構而重新之堂廡庭祀以次繼作屹然為隆煥<lb/>
然為華象設昭布禮器具列回視昔之頽垣敗宇者異<lb/>
矣按吳封於延陵實今之武進縣縣西七十里暨陽鄉<lb/>
有季子廟後其地屬於江隂孔子所書石刻在焉唐𤣥<lb/>
宗時命殷仲容摹刻之代宗時潤州刺史蕭寀宋徽宗<lb/>
時知常州朱彦逓傳刻之國朝洪武間始毁其後修之<lb/>
又摹舊刻置於庭側自季子沒二千餘年廟㡬興廢㡬<lb/>
<pb n="KR4e0120_WYG_066-13a"/>
遷徙而其名號風節固未泯也夫稱季子者謂其執節<lb/>
讓國不以千乘動其心聘魯觀樂而知列固之故聘齊<lb/>
鄭衛晉而知其政見其臣而知其所可與者其明睿通<lb/>
博出於人逺甚故以孔子之聖與其合禮至題辭以表<lb/>
之非其人之賢宜不得比議季子者乃以来聘書名之<lb/>
義疑其讓國之過為賢者累殆亦有説焉然春秋所書<lb/>
其隠然者也禮之所載與墓題之所識其顯然者也隠<lb/>
然者既未能以盡識顯然者不據而信之奚可哉夫讓<lb/>
<pb n="KR4e0120_WYG_066-13b"/>
徳之美也茍知讓之為美徳則於處家必無秦越人相<lb/>
視之患於羣居必無觸蠻氏交戰之恥兹廟之祀固亷<lb/>
貪立懦之端其於世教不為無助也秉彞好徳人心所<lb/>
同況私淑景仰出乎其地者哉白公壯而用世老能完<lb/>
名慕古力學葢其素志而於好徳審尚之義亦有合焉<lb/>
兹廟之修若有待於今日不可以不識也東陽楚人雖<lb/>
殊地異境亦有感乎斯義因紀成事告諸来者俾時修<lb/>
之且為楚歌以祀神其辭曰朝弭節兮江東暮搴芳兮<lb/>
<pb n="KR4e0120_WYG_066-14a"/>
水中遲公子兮不来鬱余懐兮忡忡蘭堂兮桂宫襜裀<lb/>
兮數重兮子兮歸来樂予心兮融融吳之國兮姬之宗<lb/>
紛伯仲兮讓侯封彼美兮公子纉太伯兮遺風時震撼<lb/>
兮舂撞鬬雄雌兮競衡従矻砥柱兮不動見東流兮淙<lb/>
淙眇千乘兮一毫亦何心兮鼎鍾生好古兮若渴匪斯<lb/>
人兮曷従神之居兮俗龎神之錫兮年豐願千秋兮百<lb/>
世永報祀兮無終窮<lb/>
　　　重建茶陵州學記<lb/>
<pb n="KR4e0120_WYG_066-14b"/>
茶陵在宋元為州州有學燬於兵燹洪武間始降州為<lb/>
縣建學於縣西郭外成化間復升縣為州知州俞君藎<lb/>
遷學於州治西偏𢎞治間李君永珍復遷郭外學屢遷<lb/>
而科目士愈疎闊弗繼丙辰之嵗董君豫来知州事考<lb/>
諸圖籍知宋元舊學在城西南二里其地曰獅子口與<lb/>
茶陵衛指揮王侯廷爵往相遺蹟半沒於民家於是白<lb/>
其事於長沙知府王君瑀又白之湖廣布政參議夏公<lb/>
昂按察僉事湯公全又白之巡撫都御史沈公暉巡按<lb/>
<pb n="KR4e0120_WYG_066-15a"/>
御史曽君昂既報許且檄府通判李君某暨董其事則<lb/>
以隙地易諸舊主又募州衛諸義民多效財力籍諸佃<lb/>
作得千數百人乃役之除其舊基果得㫁階敗礎於下<lb/>
蓋其岡脈自雲陽山而来洶湧奔放結為是區左右山<lb/>
水交拱環抱不見其際信吾州勝地也顧舊學堂殿皆<lb/>
狹隘移其故材拓而新之規制閎敞輪奐輝麗亦加於<lb/>
昔經始於丁巳十二月迨戊午七月告成自入國朝百<lb/>
有餘年而州始復其名又二十餘年而學始復其地殆<lb/>
<pb n="KR4e0120_WYG_066-15b"/>
亦非偶然者矣予聞而嘆曰人稟天地之性以生其善<lb/>
同也或為氣質所限又移於習俗之偏則不能以不異<lb/>
惟學者能變其氣質愚可使明柔可使強茍明而強則<lb/>
其性無弗復者矣及得位以行政教則能變其習俗齊<lb/>
可以至魯魯可以至道茍至於道則人之性無弗復者<lb/>
矣若不克變而徒致力於事物土地之間以求之奚益<lb/>
哉吾州文獻地其在前朝登巍科躋膴仕樹功立業者<lb/>
相望也既久而不振豈非學與教之責哉今復而州名<lb/>
<pb n="KR4e0120_WYG_066-16a"/>
復而學地亦振起作厲之機而明彞倫正風化之義固<lb/>
於是乎在士之學於是者必澡志潔慮擇善而力行使<lb/>
徳崇業廣足以濟一世利萬物則非獨為一時一鄉之<lb/>
士而稱為天下之英才千古之豪傑可也使徒挾名邦<lb/>
矜勝地而不知所以學非徒無益又適以損之固非賢<lb/>
有司教士之心亦豈吾士之所以自處者哉予因學正<lb/>
江海章及諸鄉士之請特紀成績以告後人且以期復<lb/>
古之效不止乎宋元之盛而已<lb/>
<pb n="KR4e0120_WYG_066-16b"/>
　　　重建深州廟學記<lb/>
𢎞治戊午夏四月深州知州郭君騫重建廟學始修大<lb/>
成殿六楹増築靈臺十有二丈次建左右廡各増為十<lb/>
楹廟之東為省牲所為神庫各四楹前為靈星門亦如<lb/>
之内門則増其楹二又次為明倫堂為後堂又次為左<lb/>
右三齋楹各四旁為肄業之房楹四十餘為東西倉共<lb/>
十二楹又於學之西為亭於射圃如堂之數自臺廡以<lb/>
下皆出新構不因於舊越明年己未秋八月既望告成<lb/>
<pb n="KR4e0120_WYG_066-17a"/>
相與議曰學廢之久而成之若是難茍無以識之安保<lb/>
其不復廢於是以記請予予為之言曰道人之所同也<lb/>
惟聖人能盡且以為教故君子舉而歸之學聖人者賴<lb/>
所為教以復其性而報本反始之義生焉故建學者必<lb/>
有廟廟與學兼置而後得其所為學者聖人之道萬世<lb/>
不廢則所謂廟與學亦將至於無窮焉然後之學者或<lb/>
不知所為學其所致力不過口耳皮膚之間甚者徒為<lb/>
之美觀文具而無所事學故并其所當祀者失之若所<lb/>
<pb n="KR4e0120_WYG_066-17b"/>
為祀亦止乎象設禮器聲容文物之末而不能祀者又<lb/>
弗論也今廟學遍天下而圯壊過半為有司者勤勤汲<lb/>
汲蚤作而夜思非錢穀之出入則獄訟之曲直錢穀獄<lb/>
訟亦豈非道之所有事者乎而其本不専在是也於是<lb/>
知職教化者不可不於此焉盡也深州畿輔地去京師<lb/>
不數百里衣冠禮樂得於教者宜先士之漸染聖道非<lb/>
遐陬僻地比賢有司又従而輔翼之指其向方而示其<lb/>
本始兹學之修固立教興化之端也茍徒囿於壤地宫<lb/>
<pb n="KR4e0120_WYG_066-18a"/>
室之中由之而不知習矣而不察或不知之艱而行之<lb/>
艱亦惡貴乎修建為哉羣進曰先生之言非獨可以紀<lb/>
嵗月亦足以資斆學矣因復諸儒師俾刻之石以為記<lb/>
　　　金華府鄉賢祠記<lb/>
金華府鄉賢祠浙江布政參議吳君紀所建也府舊多<lb/>
賢宋宗忠簡梅節愍潘然成三公祀於學宫東莱吕成<lb/>
公祀於麗澤書院元以何玉祀於四賢書院皆燬於火<lb/>
國朝成化初按察僉事辛君訪請立正學祠以祀東莱<lb/>
<pb n="KR4e0120_WYG_066-18b"/>
四賢而諸賢皆未及祀呉君稽古問俗慨其遺闕乃取<lb/>
舊所傳敬鄉録賢達傳及諸史籍擇其徳業文藝之卓<lb/>
然者分為五類合五十二人相地得廢寺於城南隅構<lb/>
祠堂一區名之曰鄉賢祠經始於𢎞治丙辰之冬而成<lb/>
於丁巳之秋嵗春秋帥寮屬生徒修祀事又志諸名賢<lb/>
姓爵諡事行述作之暨各著義例以見其所為祭者其<lb/>
用心亦勤矣古者功宗之秩蓋取人臣之施法定國禦<lb/>
災捍患者祀於國而鄉先生則祭於社夫所謂鄉先生<lb/>
<pb n="KR4e0120_WYG_066-19a"/>
者不必皆仕於時用於天下而其言與行足以範世厲<lb/>
俗雖謂之法施於民可也韓子謂句龍棄以功孔子以<lb/>
徳故徧祀於天下然則徳之及於鄉者比功於社各於<lb/>
其鄉祔而祭之豈禮之所得已者乎社之祭固有民者<lb/>
所同鄉賢之祀亦視其地之有無而已無徳而祀者謂<lb/>
之淫有徳而不祀者謂之闕淫與闕皆不可以為禮是<lb/>
一鄉之祀固不容已而亦奚容以茍乎哉今所謂大儒<lb/>
者惟以明道為尚而無取乎詞章訓詁之能所謂名臣<lb/>
<pb n="KR4e0120_WYG_066-19b"/>
必功徳及人而不徒取乎爵位之顯所謂忠孝寧以敢<lb/>
諫比死節而事之不繫安危者不與至若録孝子而抑<lb/>
過中録名儒而黜失行其選不可謂不嚴東莱已従祀<lb/>
孔庭固不俟論若諸賢者雖一鄉之評而亦天下之公<lb/>
論也彼生於斯學於斯聞其姓名覩其廟貌知其非茍<lb/>
祀者仰慕效法之心其能已於俎簋尸祝之間哉故予<lb/>
謂是祠得祭義而志得史法一舉而二善備矣志有前<lb/>
後序而子以參議君之請為記序由志以及祠記則由<lb/>
<pb n="KR4e0120_WYG_066-20a"/>
祠以及志故各舉其重云<lb/>
　　　三錫堂記<lb/>
廬州府治有堂曰三錫知府馬汝礪燕居之所也初汝<lb/>
礪以成化甲辰進士歴官刑部員外郎𢎞治癸丑左遷<lb/>
于廬為通判越三年丙辰遷同知又三年己未始擢知<lb/>
府間憶宋陳堯佐三守廬州名其堂曰三至今不離郡<lb/>
治而三沐錫命因倣其意略為異同而兹堂名焉且是<lb/>
嵗孟春汝礪之父良佐公以戊戌進士累官南京翰林<lb/>
<pb n="KR4e0120_WYG_066-20b"/>
侍讀學士方被誥命進階奉直大夫其母加封為宜人<lb/>
祖父母皆加贈如其父母其弟龠以季春復舉進士而<lb/>
汝礪之擢則在仲春之月雖以是稱三錫無不合者葢<lb/>
汝礪世學易故取諸王三錫命之義云爾夫人臣之錫<lb/>
於君者曰科第曰爵秩曰封贈顧非文學之中選才行<lb/>
之應格階資之合典式則不得與三者有一焉猶足以<lb/>
為難若萃於一門集於一時者實奇事嘉㑹非可以理<lb/>
執而勢料也汝礪之在廬旌於當事者累數皆以為勤<lb/>
<pb n="KR4e0120_WYG_066-21a"/>
慎豈弟有良吏風故資累望積愈升而愈進若其父子<lb/>
相授受昆弟相師友舊恩疊至而新寵益加淵源之深<lb/>
長模範之真正蓋亦有由然者矣以川蜀之僻逺西充<lb/>
之簡朴而得之豈不誠難乎哉然則名堂紀實比之於<lb/>
陳氏之盛以附鄉邦故事亦惡乎不可也抑觀堯佐之<lb/>
父省華雖未甚顯而封秩特隆史稱其家教嚴肅不以貴<lb/>
富廢禮法今學士公方以文行嚮用無俟其子之貴而汝<lb/>
礪輩又踵而成之使其䇿勵増益久而不懈以益致乎爵<lb/>
<pb n="KR4e0120_WYG_066-21b"/>
秩封贈之盛寧不為兹堂之光也哉故不可以已於記<lb/>
　　　留耕軒記<lb/>
少詹事兼學士新都楊君介夫嘗言其父留耕先生所<lb/>
居有軒焉乃其所取以自號者也先生蚤従父宦貴州<lb/>
有陟岵之變奉母大孺人間闗歸其鄉貧不能具脩贄<lb/>
以従外傅惟舊蔵周易一部手自披誦遂以取鄉舉居<lb/>
京師弟子數十人及舉進士授行人司正擢湖廣按察<lb/>
司僉事専督學政其所造就躋華要者甚衆而先生亟<lb/>
<pb n="KR4e0120_WYG_066-22a"/>
致其事以去其教子亦以易學介夫之舉進士實先先<lb/>
生諸子廷儀亦繼舉廷平廷宣又連舉於鄉一門科第<lb/>
之盛莫之或過比廷儀為兵部主事考最當封先生以<lb/>
品髙例得進階給誥命命未給而介夫遷今秩復以兩<lb/>
宫尊號恩封公且従髙者改給如其官則異數也方先<lb/>
生之就學固未嘗自必於顯庸盛大如今日而大孺人<lb/>
獨心期之以為祖父之澤留以遺後人者固在而先生<lb/>
式克成之又將以遺其子若孫此軒之所以名也凡祖<lb/>
<pb n="KR4e0120_WYG_066-22b"/>
父之於子孫必有所遺徳則欲其修業則望其成自隂<lb/>
啟豫養之餘以至於庭趨面命之際皆是也是雖不可<lb/>
以隃度遐卜而實其身自為之譬之田焉秋之所穫即<lb/>
其春之所耕者也經有之厥父菑厥子乃弗肯播矧肯<lb/>
穫史不云十嵗種之以樹百嵗来之以徳近世賦詠有<lb/>
方寸留耕之説其亦本諸此乎楊氏之先積義累仁而<lb/>
弗究於用於先生焉發之碩徳懿行力自植立内以教<lb/>
其子而外以淑其諸生雖晚達早退而榮封顯錫駢臻<lb/>
<pb n="KR4e0120_WYG_066-23a"/>
疊至可謂播而穫矣介夫當先生授徒時方及齓聆誦<lb/>
讀聲即闇記若素業者入翰林博涉經史用以供講筵<lb/>
史局之職敷衍明暢纂述精當才望揭揭在人耳目廷<lb/>
儀亦表出郎署而来者尚未艾則先生所以為後遺也<lb/>
又豈可以丈尺斗斛計哉世之不種而穫者殆有其人<lb/>
然非天下之恒理君子所不謂聞先生之名亦可以勸<lb/>
矣族祖雲陽先生嘗作方寸地説予讀而識之兹於先<lb/>
生有感焉𢎞治乙丑先生夀七十介夫居禁密且有日<lb/>
<pb n="KR4e0120_WYG_066-23b"/>
講之命不克躬奉觴斚請記名軒之義為先生夀適廷<lb/>
儀以奉使歸因函而致之以揭諸軒中其亦先生之意<lb/>
也夫<lb/>
　　　松巖記<lb/>
夫松植物之夀者也魯論歎其後凋戴記稱其不易歴<lb/>
嵗月經冰雪殿草木而孤存者其恒也然或不幸而生<lb/>
於通衢坦地不出為梁棟器用則為人之所薪其獲保<lb/>
質完節終乎天年者亦鮮矣惟深山重巖之中人跡之<lb/>
<pb n="KR4e0120_WYG_066-24a"/>
所不能及斤斧之所不得加其生焉者乃可以終其年<lb/>
而不夭視諸羣卉衆木或以月或以嵗或倍焉或蓰焉<lb/>
而皆莫之及於是松之夀始見是物之夀者固存乎質<lb/>
亦未始不繫乎其地也歙地多巖谷其産宜松輪囷盤<lb/>
虬動數百年有可望而不可挹者孫封君有容顧而樂<lb/>
之曰吾將於是比徳焉蓋自棄舉業以来一遊吳越再<lb/>
遊金陵興極志倦歸其鄉而不復出及其子忠顯為大<lb/>
理評事獲沾錫典雖有名秩命服自處與韋布無異徜徉<lb/>
<pb n="KR4e0120_WYG_066-24b"/>
容與於所謂松巖者因取以自號人之尊禮而不敢字<lb/>
者亦以是稱之予聞君敦孝彊義動多利濟傾囷庾治<lb/>
橋道費數千百計其三世祖嘗以贅冒程姓程為歙望<lb/>
大夫士争附託之而君命其子請復孫姓必遂乃已其<lb/>
知本務實不墮流俗尤人所難是宜其培積深厚饗有<lb/>
優裕膺夀考於方隆質其所自喻無愧也君既教忠顯<lb/>
舉進士累官右寺副守身效績足徵家訓仲子忠弼為<lb/>
郡庠生季子忠振及諸孫皆就學而君之夀猶足以待<lb/>
<pb n="KR4e0120_WYG_066-25a"/>
之則所以培其身以及其後人者又可知也君夀躋七<lb/>
十誕辰在九月之末忠顯方奉命録刑兩浙期以竣事<lb/>
過家稱慶念禮部之試見知於予請記松巖之義以寓<lb/>
頌祝期且至走价京師俟於門者再閲月予弗能置也<lb/>
詩人祝夀者不云如松柏之茂請并以是致意云<lb/>
　<lb/>
　<lb/>
　<lb/>
<pb n="KR4e0120_WYG_066-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻六十六<lb/>
</p>
<p>
</p>
  </div>
<div>
<head>懷麓堂集巻六十七</head> <lb/>
    <p>
<pb n="KR4e0120_WYG_067-1a"/>
欽定四庫全書<lb/>
　懷麓堂集巻六十七<lb/>
　　　　　　　　　　　　明　李東陽　撰<lb/>
　文後稿七<lb/>
　　記<lb/>
　　　新修平陽府城記<lb/>
平陽城國朝洪武三年都督馮公某所建也厯百有餘<lb/>
年日益圯廢都察院右僉都御史魏公紳詢於布按二<lb/>
<pb n="KR4e0120_WYG_067-1b"/>
司曰是不可不修也於是檄知府杜君忠領厥事通判<lb/>
王鐸身董治之㑹物為費計直受餼丈累尺積刻日而<lb/>
卒肇工於庚申之春迄辛酉之冬而成凢為城四面周<lb/>
袤二十里面各一門門各為樓一四隅樓亦各一而差<lb/>
小門又各為二廂共五十有六楹為鋪舎九十有六門<lb/>
之馬道八十有九丈城之上有垣為丈五百九十有六<lb/>
惟東一面則衛指揮張璿錢清所修而鐸之功實居其<lb/>
三皆因舊為新増卑為崇拓隘為閎土石山積畚鍤雲<lb/>
<pb n="KR4e0120_WYG_067-2a"/>
布及其成而觀之嶄然而髙截乎其方堅厚嚴縝卓為<lb/>
巨麗回視曩昔若未始有者而吏忘其勤民不知勞君<lb/>
子謂是役者役之善者也按漢郡國志河東平陽實堯<lb/>
之都晉地道記云堯城在焉説文括地志又稱陶丘濮<lb/>
州皆有堯城去古既逺未知孰是而平陽之説為近然<lb/>
戰守版築之事二典所不書而茅茨土階見諸傳記則<lb/>
雖宫闕有所不暇於城何有博物志以城為禹所作平<lb/>
成之後武衛之奮理或有之堯之地或以都邑故名之<lb/>
<pb n="KR4e0120_WYG_067-2b"/>
曰城亦未可知也世殊勢異不得已於外攘設險守國<lb/>
之義至周大備散見於易詩春秋禮記之間者不絶以<lb/>
為不如是不足以為國也論者乃謂在徳不在險故城<lb/>
郭不修猶以為非國之災然則恃此以為治者亦末矣<lb/>
今天下藩府類多城郭而西北尤備平陽披山帶河背<lb/>
負關陜戎衛所在餽運所集城之制尤所不可闕為有<lb/>
司者遭際承平狃於無事坐視廢墜不加之意而顧以<lb/>
勞民為解或不能説以使民而以無益之事勞之其視<lb/>
<pb n="KR4e0120_WYG_067-3a"/>
此豈不逺哉於此見廵撫之善令藩憲之美政良有司<lb/>
之各舉其職也且平陽之民舊稱勤儉服勞温恭克讓<lb/>
有堯之遺風推是以徃富而教之則凡利用厚生之功<lb/>
親上死長之效將無不至不止乎守内攘外之具已惟<lb/>
天下之事難成而易壊事事而舉時時而繼然後可以<lb/>
言治是役之難亦豈非後來者之責哉通判君以書來<lb/>
請紀嵗月因具述其事如此<lb/>
　　　重修尼山宣聖廟記<lb/>
<pb n="KR4e0120_WYG_067-3b"/>
尼山在今兖州之鄒縣去曲阜闕里宣聖廟六十餘里<lb/>
峙為五峯其中峯則宣聖所取以為字與名者也五代<lb/>
周顯徳間魯守趙某始建聖廟宋慶厯間文宣公宗愿<lb/>
修而復廢元至順間衍聖公思晦請復之後至元間乃<lb/>
建廟置書院季世兵燬無復存者國朝永樂戊戌衍聖<lb/>
公彦縉以私財修之嵗久皆壞𢎞治已未今衍聖公𢎞<lb/>
泰復議修之巡撫右副都御史何公鑑曰此有司之事<lb/>
吾徒之責也乃以屬知府龔君𢎞㑹財庀工規畫綜治<lb/>
<pb n="KR4e0120_WYG_067-4a"/>
既精既宻廓大成殿為間五為寢殿亦如之増啟聖王<lb/>
後殿修泗水侯沂國公及毓聖侯諸殿又増書院為後<lb/>
堂及左右廡其為間各若干以及庖庫亭井之類皆偹<lb/>
凢為殿與院各為門垣以相限别而為大門一以通出<lb/>
入總名之曰尼山宣聖廟者從其重也竊惟天地之氣<lb/>
絪緼變化為人為物天主生地主成時運嵗月屬乎天<lb/>
山川土壤麗乎地時與地各異而所以為人物者不同<lb/>
人得氣之靈聖人又得其最靈者故於時與地皆不可<lb/>
<pb n="KR4e0120_WYG_067-4b"/>
以常得由堯舜至於湯由湯至於文王皆五百有餘嵗<lb/>
而後一見又自文王至於宣聖亦然夫以二帝三王間<lb/>
世迭出道之廢也旋相為興及周以後天將憫聖治之<lb/>
不復見也宣聖之生於此固宜吾宣聖者雖不得位然<lb/>
修道立教以貽萬世乃古帝王之所不及是固元氣藴<lb/>
結之深且久亦獨非鍾萃孕育之厚有以致之然乎魯<lb/>
以周公所封遺風善教為諸國望其山之大者為岱宗<lb/>
尼山者岱之攴而秀者也宣聖之出於此亦宜然則顔<lb/>
<pb n="KR4e0120_WYG_067-5a"/>
氏之禱載諸史傳徵諸名字葢亦有之而非待此而生<lb/>
也宣聖之道徧天下及後世故凢衣被光澤者皆祀而<lb/>
報之上自朝廷下至州縣著為恒典而闕里林廟則以<lb/>
嗣衍聖公主其事尼山之廟以二月為生辰九月為忌<lb/>
日一嵗再祭而山之神亦附祭焉夫魂氣之飛揚固非體<lb/>
魄歸復之比然因生遡原報本反始之舉有之而不敢<lb/>
廢兹廟之制誠不可以或弛也為孔氏後者覩聖人之<lb/>
音容而不可得則求之廟庭廟庭而不得則求之林墓<lb/>
<pb n="KR4e0120_WYG_067-5b"/>
林墓而不得則又於兹山兹廟求之仰止景行念爾聿<lb/>
修之意可以油然而生矣聖澤所庇不愈逺而無窮哉<lb/>
况天下之學者仕者或游或寓之此而求焉其為益不<lb/>
亦大且博哉若謂聖人之道無所不有聖人之神亦無<lb/>
所不在有不專乎此者則論其理之凢而非所以論祭<lb/>
之義也東陽之女實歸於今公之從子聞韶故公以廟<lb/>
事屬為記以告後之莅兹土者<lb/>
　　　修建易州學記<lb/>
<pb n="KR4e0120_WYG_067-6a"/>
易州學之敝久矣𢎞治戊午新安戴侯敏來知州事始<lb/>
修建焉葢自下車以來觀於學之西南隅有道觀屹然<lb/>
而峙勢若相掩乃起而歎曰吾不能而彼能之何心哉<lb/>
㑹風雨大作廟之椽瓦益壞不可支監察御史陳君玉<lb/>
提學畿郡以興教作人為己任檄諸有司嚴飭學舎侯<lb/>
意益决又值嵗旱重煩民力取官之贏財而不足於是<lb/>
州之老長偕大夫士之家居者爭輦巨木助之肇工於<lb/>
庚申春三月聚粟於學召窶民數百輩食而傭之趨者<lb/>
<pb n="KR4e0120_WYG_067-6b"/>
踵接既而邊報沓至軍需甚亟侯應答之暇不忘兹役<lb/>
迨秋九月而成其為制則遷舊廟於學堂之左為楹數<lb/>
倍髙廣稱之東西廡為間三十六㦸門之為間三外為<lb/>
泮池旁翼以庖庫南為櫺星門若堂若齋及講室饌舎<lb/>
射圃諸制皆因舊為新宏敞壯麗恒制所不及約其費<lb/>
若不貲而綜理規畫各中其㑹故不勞而事集其速且<lb/>
大如此也嗟乎孔子稱性近而習逺自非上智未有不<lb/>
成於習者其所謂習又有時與地之異必久而後成焉<lb/>
<pb n="KR4e0120_WYG_067-7a"/>
易州在古為慷慨悲歌之地厯漢及唐不過弓矢甲胄<lb/>
之區石晉以後羣雄遞興輾轉竊據而淪在邊徼旋亦<lb/>
失之我國朝地在甸服王化所先被漸涵浸漬百有餘<lb/>
年世仁之澤不止乎勝殘去殺而已故章縫衿佩之士<lb/>
誦詩書而服禮義者彬彬其盛習之善於此固可徵也<lb/>
顧法久則玩學久則荒提撕警厲以成其習者必資乎<lb/>
教而所謂教必以明倫復性為本而誘掖導示之方禁<lb/>
治防遏之制皆不可闕然非有地以施之則亦無所用<lb/>
<pb n="KR4e0120_WYG_067-7b"/>
其力者兹役也獨非良有司施教變習之地哉士之生<lb/>
得其時又得其地又得良有司者起而治之其不力去<lb/>
汙染勉加修治求成其習復其性以為天下用則誰之<lb/>
責也世之為教者毎患於學之不成為學者則諉於教<lb/>
之未至予於兹役葢嘉有司之賢而不能不厚望於士<lb/>
也某某上京師介州人請予記於是乎書<lb/>
　　　楚觀樓記<lb/>
武昌譙樓在楚王府後布政司前數十武黄鵠山之上<lb/>
<pb n="KR4e0120_WYG_067-8a"/>
宋元以來故址尚在負隂面陽得地之勝國朝洪武初<lb/>
既建以藩議弗協未久而廢厯百餘年莫有復者𢎞治<lb/>
己未布政使徐公源朱公瓚謂鐘鼔無節則無以警衆<lb/>
出令乃請於今王國復其舊規制甚偉及徐公擢去今<lb/>
布政韓公鎬踵而成之撫按諸君實主其議知府某君<lb/>
某以下董其役㑹工命徒不亟不徐越三年辛酉某月<lb/>
而畢鼖皷既設厥聲孔揚晨昏蚤暮之候出入作息之<lb/>
節若令於一人㑹於一庭凭闌而眺南則武昌諸山左<lb/>
<pb n="KR4e0120_WYG_067-8b"/>
右環列藩府雄峙㕓闠分布北則大江西來沃野長袤<lb/>
殿庭宫宇隱約於遙空逺漢間韓公乃名其樓曰楚觀<lb/>
落成而燕客有在坐者舉<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>而問曰樓之作凢為皷設<lb/>
也軍法以金鼔為耳旌旗為目彼鐘與皷者皆耳之事<lb/>
也而以觀名無乃弗類乎公曰古之樓以譙名者取嶕<lb/>
嶢之義以其髙也後乃寘鐘皷以為警備然其為制則<lb/>
非特尚耳而目之義存焉葢耳目之所在必虚空洞徹<lb/>
四逹不蔽而後能發使凢卑湫隘之區阨塞掩蔽之處<lb/>
<pb n="KR4e0120_WYG_067-9a"/>
則雖鼕<graphic n="KR2280" url="https://raw.githubusercontent.com/kanripo/KR-Gaiji/master/images/KR2280.png" mimeType="image/png"/>鏜鞳日相尋而不絶其有聞焉者寡矣唐虞<lb/>
所謂明目逹聰二者葢不可以偏廢故自漢京置皷於<lb/>
樓以偹警盗齊之李崇宋之張希顔皆以善政載在國<lb/>
史唐之李磎韋慶復為樓著記詞場文苑亦侈言之逮<lb/>
今後世自京師以逹於天下未有能廢焉者也且皷之<lb/>
為器本樂之類也顧名同而用異用之樓者非直以節<lb/>
出入閑内外所以號令政事皆於此乎助斯樓也固政<lb/>
之不可闕者乎今夫連山大江曠野空谷禽魚草樹風<lb/>
<pb n="KR4e0120_WYG_067-9b"/>
雲月霧百凢之形狀不出几席而得之目睫固荆楚之<lb/>
大觀也聲之發於此者必能超塵壒而出烟霄凢有耳<lb/>
者皆得之以為提撕振厲之地葢一舉而二義關焉若<lb/>
任耳而棄目非吾輩之所為計也客乃頷之而去退而<lb/>
詢諸湖之人皆稱韓公為政勤外精内博觀而廣聽葢<lb/>
欲振一方之治以紓九重南顧之憂因指斯樓而謂曰<lb/>
此其一事也客上京師謂予亦湖人則以告予予舊與<lb/>
韓公同朝方喜其為父兄宗族之福因憶曩時經過而<lb/>
<pb n="KR4e0120_WYG_067-10a"/>
未有見者壯公所為記所由始寓而歸之俾近者刻之<lb/>
堅珉寘之樓以告後來若布政按察諸公皆能贊相先<lb/>
後以成嘉績而撫按之風裁并於是徵焉若府縣羣屬<lb/>
有事於斯役者彚而書之碑後<lb/>
　　　景州廟學重修記<lb/>
監察御史陳君玉督學北畿檄諸郡縣以興教育才為<lb/>
事乃至廟學廨舎㒺不注意比為予道馬景州馭之賢<lb/>
而及其廟學之勝既而景州訓導率其諸生以公務上<lb/>
<pb n="KR4e0120_WYG_067-10b"/>
京師出所為圖請紀其事於石葢景為河間要地舊有<lb/>
學學有廟嵗久敝陋存不過十二𢎞治丙辰馬君始知<lb/>
是州圖新其故顧公帑匱竭無能為計養民畜財三年<lb/>
而有成效曰可矣乃㑹材僦工拓地絫址構大成殿八楹<lb/>
左右廡各二十有一楹前為㦸門門之東為神厨神庫<lb/>
為宰牲之所其楹各四西為致齋之所其楹八又前為<lb/>
櫺星之門門東西為綽楔四又前為屏墻數丈以障行<lb/>
者總之屋以間計者七十有四焉廟之東為學門轉而<lb/>
<pb n="KR4e0120_WYG_067-11a"/>
西至殿之後為泮池池有橋橋之後為堂曰泮宫其楹<lb/>
四又後為明倫之堂又為後堂楹皆如殿之數而差小<lb/>
堂之左右為肄業之齋㑹饌之堂楹皆如泮堂後堂之<lb/>
左右為號舎楹各視廡之半環而南為東西倉楹皆如<lb/>
齋之一又以其後之隟地為廨宇視號舎之楹幾倍學<lb/>
之東隟為射圃圃有亭曰觀徳之亭楹亦如齋而差廣<lb/>
屋以間計者一百一十有七焉夫自唐虞設官以教胄<lb/>
子而天下化之學校之法至周乃備其間羣聖人者皆<lb/>
<pb n="KR4e0120_WYG_067-11b"/>
以其道為治為教治衰則教亦隨之羣聖之道至孔子<lb/>
而明故天下舉其道而歸之孔子凢所為學皆孔子之<lb/>
道也因其道而報本反始於是祭之義生焉道在萬世<lb/>
則萬世祀之天下之學者不得徧祀羣聖而得祀孔子<lb/>
以及於萬世者其教存焉耳故學之有廟雖不待於禁<lb/>
令而莫之敢闕豈非秉彛好徳之心無以異哉且祭起<lb/>
於學而所謂祭者亦學之所有事故自觀孚萃聚以至<lb/>
於升降作止之節必學而後能由是而推之生三事一<lb/>
<pb n="KR4e0120_WYG_067-12a"/>
之義則定省甘㫖以事其親冠裳職位以事乎君者皆<lb/>
於此焉得而况養志循理之孝致命盡節之忠又其所<lb/>
恃以為本者乎孔子亦謂郊禘之禮可以治國葢以此<lb/>
也若徒日誦月課以為功髙拱長揖以為禮則為學之<lb/>
末務後世之通弊豈獨於祭然哉而况并此而失之者<lb/>
哉方今聖天子謁廟視學以孔子之道治天下而天下<lb/>
之賢有司者皆勉承之不怠畿郡之地教澤之所深被<lb/>
如是州者宜有所感發振厲以成真才著實用不徒為<lb/>
<pb n="KR4e0120_WYG_067-12b"/>
觀美之具於此也願諸士子相與成之因次第其始末<lb/>
以為記<lb/>
　　　植本堂記<lb/>
慈谿姚氏有堂曰植本堂葢自宋郡守嗣宗居越之雲<lb/>
樓四傳有曰榛者為鄉隱君子始遷慈谿構室於聯桂<lb/>
坊之右以居而斯堂作焉為是名者以示祖徳垂世訓<lb/>
也又十有八傳而其堂猶存厯元至國朝前後閲百數<lb/>
十年而甲第簪紱之華不絶登斯堂而姚氏之文獻可<lb/>
<pb n="KR4e0120_WYG_067-13a"/>
識也夫物以植名者必其本深而後末茂凢天下之植<lb/>
皆然矧人乎哉夫人本乎祖者又必植徳樹業而後可<lb/>
傳父以傳之子子以傳之孫士有恒學農工商有定業<lb/>
各視其所植以有成為子孫者能保其所植而不廢葢<lb/>
亦鮮矣若越世出類不待植而自發者幾人哉姚氏以<lb/>
文學發於累代圖史之具絃誦之業自髫丱至於頒白<lb/>
少者壯壯者老其所研究而礱習之者皆是物也用是<lb/>
取科第登宦藉若灌而茂稼而穫然固子孫之盛且賢<lb/>
<pb n="KR4e0120_WYG_067-13b"/>
而其始之植之者亦惡可忘哉故登斯堂而文獻之所<lb/>
自出者可遡而見也古者以堂構喻家國葢徵諸一再<lb/>
世之間已以為難况厯若干年而所謂堂者固存即其<lb/>
小可以徵其大然則姚氏之所當保者不獨斯堂而堂<lb/>
也亦其一也故以次第其世系官職及名堂之義為記<lb/>
　　　山行記<lb/>
𢎞治癸亥冬十月予有事於申邸之園園在都城西五<lb/>
十里蘭山之麓丙申朏晨出郭㳂官河北堤並西湖至<lb/>
<pb n="KR4e0120_WYG_067-14a"/>
甕山圓靜寺憶昔所登皛菴者停肩輿縁石磴而上則<lb/>
有平甃新構屋前後櫛比層波逺樹平田曠野已不復<lb/>
見慨然感之乃遽去轉湖西入功徳寺寺葢宣徳間所<lb/>
建甚𢎞敞後殿尤極精麗殿柱及藏經笥皆錐金錐金<lb/>
者布金於地髹綵其上以錐畫之為人物花鳥狀若繪<lb/>
畫然又有刻絲觀音一軸縣於梁際刻絲者以絲刻為<lb/>
畫非繡非織别為一法殿後有毘盧閣閣兩簷八角髙<lb/>
七八丈而已時予壻衍聖公孔聞韶知徳聞予兹行乃<lb/>
<pb n="KR4e0120_WYG_067-14b"/>
與偕南至玊泉亭宣廟所駐蹕處泉寒不可飲勺而翫<lb/>
之又至華嚴寺寺有洞五其下洞鑿為方室深可二三<lb/>
丈東壁有元耶律楚材詩刻尚存縁厓上數折徑僅容<lb/>
足約半里許至絶頂乃昔與楊都憲應寧所登有一僧<lb/>
結草為衣出洞揖客其西壁有予所題詩已為人滌去<lb/>
予笑曰吾詩固非紗籠中物也因憶予嘗數游實不知<lb/>
有上洞吾子兆先時為童從予游忽自上趨下云更有<lb/>
佳處自是始知之而今不可作黙然自傷者久之諸君<lb/>
<pb n="KR4e0120_WYG_067-15a"/>
不識也旋降至下洞欲徃香山日已昃知徳輩還宿功<lb/>
徳予獨嚮西南可十五里厯重岡入杏子口至善應寺<lb/>
宿焉丁酉擬登平坡山雨不絶僕𨽻皆畏莫敢進予决<lb/>
䇿徑徃出門而霽乗輿入雲霧左右顧澗水深不可測<lb/>
數折始及寺寺乃元故刹宣徳間修之改名圓通斬石<lb/>
為址凢為殿五層最上有小殿極峻險前俯巨壑無涯<lb/>
際僧言每日霽則見都城九門三殿皆隱隱可識真一<lb/>
方竒觀予昔所未到蓋為羣議所尼為之一快寺距申<lb/>
<pb n="KR4e0120_WYG_067-15b"/>
園不數里既竣事日復昃不可歸乃循翠㣲山而北求<lb/>
所謂香山者再失道抵暮始至則知徳輩已在若相迓<lb/>
然因共宿永安寺來青軒軒居山半俯瞰巖樹色青黄<lb/>
相雜僧曰山中授衣候惟視此耳戊戌徧觀寺宇中鑿<lb/>
石為磴數十級級僅容跬勢甚峻予憶嘗徑陟下且半<lb/>
進退不可幾若韓昌黎華山絶陘狀乃巡廊而上見其<lb/>
殿閣崇麗與平坡并峙出自北門縁厓二里許至洪光<lb/>
寺地益峻上有碑稱成化間太監鄭同所建凢費銀七<lb/>
<pb n="KR4e0120_WYG_067-16a"/>
十萬兩因詢知香山為正統間太監范𢎞所建視此尤<lb/>
倍其費當益多然不可紀也降而東北十餘里由華嚴<lb/>
山後經諸公主園入金山口復過功徳不入折而北西<lb/>
登妙應寺凭欄望湖水如圓靜舊址而空闊過之東北<lb/>
行二十餘里又北至靜虛觀登土山山可百步髙四三<lb/>
丈有樹數百風<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>有聲髪盡豎不可久駐亟降至畏<lb/>
吾村墓舎少憩而還比抵家日又晡矣噫漢之五陵唐<lb/>
之曲江皆神州名勝地詞人墨客動侈言之西山為本<lb/>
<pb n="KR4e0120_WYG_067-16b"/>
朝勝概予實京産顧限於官守不得時至自備員臺閣<lb/>
以來如兹遊者僅一見而已孤登獨眺固不若羣遊衆<lb/>
樂之為慊舞雩童冠非仕者所有事信宿之際為興已<lb/>
不齊則是行也誠不可以不紀詩五言十首彚録於後<lb/>
共為巻<lb/>
　　　重建福州府學孔子廟記<lb/>
本朝孔子廟徧天下然不特設設必於學葢自國學以<lb/>
至於州縣皆然若隆替舉廢則存其人視其所為政而<lb/>
<pb n="KR4e0120_WYG_067-17a"/>
莫有同者焉福州府學舊有廟在學宫之西洪武初改<lb/>
僧寺為之制頗隘監察御史衛輝陳君玊來按其地既<lb/>
廟謁帥師生環而瞻之曰是不可以不治乃謀於布按<lb/>
下府若縣發公帑聚財物命工役伐木鑿石冶鐡陶瓦<lb/>
卜而將事殿以間計者増五之二廣以丈計者増十之<lb/>
二崇増六之一廡為間各十有一闢而廣之遷其所謂<lb/>
學舎者㦸門櫺星門崇廣皆有加易神厨於泮宫門之<lb/>
東其南為書樓以貯舊籍别置鄉賢名宦祠於㦸門之<lb/>
<pb n="KR4e0120_WYG_067-17b"/>
外以其地為庫貯俎豆金石諸器又纍甎為垣覆以瓦<lb/>
墁以赤埴表裏鉅細秋毫非故物也於是亷陛髙聳周<lb/>
阿嚴峻髹采煥發蔚為偉觀凡用金以兩計為二千八<lb/>
百工以日計為二萬一千而時以月計者九自壬戌之<lb/>
七月至癸亥之四月朔之七日釋奠於先聖而告成焉<lb/>
教諭某某輩曰是不可以不紀乃具書遣使以請於予<lb/>
夫孔子之道在人心無逺近古今之間故自家國逹於<lb/>
天下無所徃而不可當其講道杏壇轍環天下從之者<lb/>
<pb n="KR4e0120_WYG_067-18a"/>
大抵多鄒魯之士也然天下之人茍暴不至陽虎惡不<lb/>
至桓魋未始不傾心焉盖閲二千年之久五服九州之<lb/>
逺非獨官署所在法制所當為凢有血氣有知覺具秉<lb/>
彛好徳之心者皆然也顧其訓法在六經者或剽竊以<lb/>
為文辭或憑藉以取功名而所謂道若判不相涉則雖<lb/>
廟庭以為尊俎豆以為富徒以為具文觀美而止而亦<lb/>
何益哉且自科舉之法行士之用世者不能不假文辭<lb/>
以出然其所為用者舎是道其奚以哉閩自秦漢以來<lb/>
<pb n="KR4e0120_WYG_067-18b"/>
未見史冊唐常衮為觀察始用文學教之乃有登名進<lb/>
士如歐陽詹之徒者嘗考詹之遺文與韓昌黎所為叙<lb/>
述則詹固以文辭為功名者而止爾及宋道學之説興<lb/>
若楊龜山李延平諸先生皆能推尊孔子之道至朱子<lb/>
而大發明之後之見於道學傳者甚衆至有海濵鄒魯<lb/>
之稱焉福古閩地為今藩㑹每鄉薦多至數十人繇是<lb/>
掇倫魁躋華要者後先相望仁者之謂仁智者之謂智<lb/>
隨所見而建功立業以是道用於天下者亦有矣聖天<lb/>
<pb n="KR4e0120_WYG_067-19a"/>
子師尊孔道治必由之闕里之廟聿新舊制天下固有<lb/>
徯志而從好者而大藩首學適值其時是非興學𢎞化<lb/>
之幾乎陳君嚮道崇教志圖作人暨藩臬之所規畫郡<lb/>
縣之所服役可謂善乎其職矣命工立石因特書之而<lb/>
諸司百執事則備書於石之後<lb/>
　　　贈固原伯劉公世墓修建記<lb/>
予每聞縉紳士夫談畿甸間塋墓莊墅之勝云盧溝樹<lb/>
村有固原伯劉毅敏公墓尤為卓絶葢公之仲子錦衣<lb/>
<pb n="KR4e0120_WYG_067-19b"/>
君武所修治者也其中為毅敏公諱玊及夫人某氏次<lb/>
左為公之長子都指揮同知諱文及淑人某氏次右為<lb/>
武之配某氏而虛其壙之半又次左為公季子錦衣衞<lb/>
指揮僉事斌而諸子及婦皆以次袝焉入其門為池為<lb/>
橋為綽楔其中為重門則有誥命諭祭之碑及神道之<lb/>
碑饗祭之堂培築堅厚締構閎壯而工製甚精雖尺木<lb/>
片石無朽缺弗稱者其東偏則為别墅為茂園長得其<lb/>
半廣得其三之一而封樹之事皆備逺而望之蓊鬰巃<lb/>
<pb n="KR4e0120_WYG_067-20a"/>
嵸藹為佳城周而觀之森聳明秀與甲第無異葢近時<lb/>
所鮮見者也武字廷弼年十八即幹蠱為養天順初以<lb/>
迎鑾功授錦衣正千户坐累解官乃南游襄漢入雲貴<lb/>
東抵遼陽北厯大同宣府西至延安臨夏又南至建寧<lb/>
後居於淮揚徃返動萬餘里皆應募輸金穀以濟邊需<lb/>
既踰六十始擕貲歸京師慨然曰吾半生逺涉川陸備<lb/>
嘗險囏者以圖養計也今父母既逝吾將復何為哉於<lb/>
是徜徉墓林日夕哀慕思所以用其情者盡於此乎致<lb/>
<pb n="KR4e0120_WYG_067-20b"/>
之數年而後成愈久而益底其極焉夫聖人之論孝曰<lb/>
生則盡養没則盡哀衾襚含斂之為終萊犧俎簋之為<lb/>
逺皆是也墓之事則兼終與逺之義而有之自墨氏之<lb/>
流以薄為道其弊遂至於無親而後世有識者又以厚<lb/>
𦵏為親累二者葢將取衷焉然制之所得為與力之所<lb/>
可為徃徃不能以皆備備矣而或為少艾妻子所移易<lb/>
則亦有弗暇者於其所弗暇而諉曰𦵏不可厚亦名教<lb/>
之罪人也廷弼自謝官職以來其圖養未盡者日蓄月<lb/>
<pb n="KR4e0120_WYG_067-21a"/>
積皆以為追逺之計是富而善用其財席家廕遵國式<lb/>
從所得為而力必自致是華而不過其制雖親之貴無<lb/>
待其顯揚親之夀不逮其奉事而其為孝亦可謂自盡<lb/>
耳矣且有堂焉以饗則儀物可陳有田焉以耕則粢盛<lb/>
可備即祭祀之事揆之以堂構播穫之義為劉氏子孫<lb/>
者可不思所以勿替之哉劉氏本磁州望族毅敏公累<lb/>
官至左都督贈固原伯豐功大爵實開厥家文為寧夏<lb/>
副總兵俄僉錦衣衛事宣力中外嘗有志修墓而未果<lb/>
<pb n="KR4e0120_WYG_067-21b"/>
廷弼獨無所事事故得竟其所為而所以遺其後者亦<lb/>
逺矣工始於𢎞治乙卯畢於甲子既告成事廷弼念締<lb/>
造之艱慮其久而廢也屬翰林張吉士禬詮叙其始末<lb/>
請記於予將刻石墓前以示來裔予近識其人許其信<lb/>
義有不啻兹舉者因備書之而其世系履厯之詳載於<lb/>
碑誌者可互見云<lb/>
　　　羅氏興復磁龜舊業記<lb/>
翰林侍讀南城羅君景鳴既興復磁龜舊業乃自叙其<lb/>
<pb n="KR4e0120_WYG_067-22a"/>
事請記於予其略曰磁龜者有石蹲於溪心若龜然其石<lb/>
磁石也在南城南八十里其地多重岡複嶺北阻芙蓉<lb/>
峰又北為臨川西阨連珠峰右西為宜黄南連軍都屬<lb/>
於南豐之境東則靈峰北迤中通一徑以逹於南城實<lb/>
四逹之㑹也其産多穀間出為赭堊為石脂雲母為礦<lb/>
為蜯或孕而為珠故其民有以自食且能食四方之來<lb/>
主者唐宋以來户至千四百樓觀相望絃誦之聲不絶<lb/>
元季燬於兵灌莾蒙翳鬼嘯於木虎兕豺豕交於野過<lb/>
<pb n="KR4e0120_WYG_067-22b"/>
者惻然傷之國朝永樂間吾祖耕隱府君始披荆棘立<lb/>
門户招集逋徙吾父封編修公益勤安輯於是土著者<lb/>
僑寓者販者游者日源源相續而舊基遺跡猶漫然莫<lb/>
之省也地既有名籍大夫士道吾地者去郡邑甚逺案<lb/>
牘胥𨽻不可不為之所於是為館於衢之北曰駐驂其<lb/>
南曰寅賔堂室庖湢寢食之具供給之役若驛舎然寅<lb/>
賔之北百十武折而西為御書樓樓之西二百武為聚<lb/>
奎橋橋之上為望逺樓樓之南為坊於門曰翰林者吾<lb/>
<pb n="KR4e0120_WYG_067-23a"/>
先世之所居也登於斯樓則連珠諸峯之屬於芙蓉者<lb/>
舉目而盡下極蒼翠為石嶺峽水東流其中舊鑿壁為<lb/>
磴縁而為徑又跨峽為逍遙樓樓下為門西出為里之<lb/>
委巷駐驂之西築土為堂隍上為迎暉樓當里之㑹其<lb/>
東為解元坊坊左右為鼎新復古二亭又前為市區區<lb/>
之外為橋南折並山而東三百武登坂之上為義倉為<lb/>
圭峯書院又東二百武跨溪為龍門橋橋之上為屋十<lb/>
七楹中為濟川樓又折而北二百武兩山復合於是為<lb/>
<pb n="KR4e0120_WYG_067-23b"/>
迎恩亭亭之西迤於逍遙之東為門六皆跨於溪為樓<lb/>
五跨衢及橋者各二凢衢皆甃以甎石凢坊於樓皆塗<lb/>
以丹雘雖稍復其舊而實有舊所未備者焉既又曰此<lb/>
吾祖若父之志也而玘也繼為之玘也之子孫又繼為<lb/>
之則前日之盛可復也然其盛而衰衰而復至於盛者<lb/>
不可以不記而記之者非可以信天下及後世之言猶<lb/>
不記也吾之里其亦有遭乎予聽其言察其意若將以<lb/>
屬予者因為之歎曰天下之盛衰相尋於無窮此理與<lb/>
<pb n="KR4e0120_WYG_067-24a"/>
數有不得不然者而亦存乎其人故屯與蠱皆有亨之<lb/>
道而非道焉則莫之亨也昔人以洛陽名園繫天下之<lb/>
盛衰然則一鄉一邑亦有關於世運者國家一統百有<lb/>
餘年休養涵育至深至厚故凢遐陬僻壤徃徃與都邑<lb/>
相類建昌東南文獻地其關於天下也固宜若磁龜所<lb/>
自為盛則處士之孝友封君之勤儉然非刻志礪操以<lb/>
文學鳴世如吾景鳴者亦惡能善繼而肯構之其盛如<lb/>
此哉且蔡邕作魯靈光賦十年不成見王延夀所作而<lb/>
<pb n="KR4e0120_WYG_067-24b"/>
為之輟翰蘇子瞻欲述錢塘風物見晁補之所作而為<lb/>
之閣筆予何以加於景鳴哉然則景鳴之言雖謂其自<lb/>
信於天下可也羅氏之子孫覩今日之盛而思累世興<lb/>
復之勞且難者未必無感於斯焉因畧為詮次俾刻之<lb/>
貞石以建於所謂磁龜者<lb/>
　<lb/>
　<lb/>
　懐麓堂集巻六十七<lb/>
</p>
<p>
</p>
  </div>
<div>
<head>懷麓堂集巻六十八</head> <lb/>
    <p>
<pb n="KR4e0120_WYG_068-1a"/>
欽定四庫全書<lb/>
　懷麓堂集巻六十八<lb/>
　　　　　　　　　　　　明　李東陽　撰<lb/>
　文後稿八<lb/>
　　記<lb/>
　　　蜀山蘇公祠堂記<lb/>
常州宜興之荆溪有蜀山本獨山也志稱蘇文忠公與<lb/>
蔣學士之奇同舉進士買田卜築于兹山之麓於是易<lb/>
<pb n="KR4e0120_WYG_068-1b"/>
獨為蜀按爾雅山獨者皆為蜀志又稱愛其名而居之<lb/>
者理則然也公嘗欲作亭種橘預名曰楚頌後上表乞<lb/>
居常及歸自嶺南卒于州邸其弟文定公以其喪去𦵏<lb/>
于潁上其家亦不復至常當是時葢有所謂東坡書院<lb/>
者尋輒廢越七十年郡守晁子健擇州學旁地建祠祀<lb/>
公元僧敏機因山為祠為之居守晁公武徐一夔皆有<lb/>
記今常州祠尚存而蜀山祠廢已久𢎞治庚申縣人沈<lb/>
公暉自南京工部侍郎致仕歸以告撫按暨府縣僉議<lb/>
<pb n="KR4e0120_WYG_068-2a"/>
既協躬訪遺址悉為居民所據贖而歸之得地三十餘<lb/>
畝為堂六楹肖公像其中寢稱之為左右二亭一刻公<lb/>
楚頌帖及諸詩詞一刻興造之碑東西廡及門各四楹<lb/>
㕔館庖湢諸室為楹者以十數其外則甃石為周垣百<lb/>
二十丈視州祠深廣畧稱而偉麗過之矣既乃用表忠<lb/>
觀故事命道士居之咸奉祀焉夫天下之論名臣碩輔<lb/>
者或原于嶽降或歸之地靈文章氣節亦以為得江山<lb/>
之助固也及乎遐陬僻壌一丘一壑或有所憑藉亦足<lb/>
<pb n="KR4e0120_WYG_068-2b"/>
以不朽于世是所謂人與地者恒相須以顯而亦不能<lb/>
不相為重輕若君子去父母之道則遲遲其行越在他<lb/>
國則觸物感事懷思顧戀而不能已是葢存乎人而物<lb/>
不與焉會稽之東山以謝傅名其在金陵亦築土以象<lb/>
之天下之為東山者何限而非其人莫之名也公之自<lb/>
蜀入洛隠然重京師父子兄弟之名遂擅天下則公乃<lb/>
天下之人俗傳三蘇生而眉山之草木皆枯者妄也及<lb/>
其流離貶竄不能歸其鄉卜居兹山託名以寄意潁之<lb/>
<pb n="KR4e0120_WYG_068-3a"/>
山名曰峩眉者亦此義耳後雖其體魄在潁而魂氣之<lb/>
無不之者安知不徘徊眷戀于兹山也耶且公所謂不<lb/>
待生而存不隨死而亡者將流行充塞于天地間而況<lb/>
其經過寄寓之地哉公之文章氣節天下莫不尊之是<lb/>
雖不得與于天下之祭揆之鄉先生社祭之義有過而<lb/>
無不及獨山之為蜀也其社之類乎然則是祠之設固<lb/>
耆民俊士衣冠俎豆所宜周旋而傾注焉者也夫使文<lb/>
章不如公氣節不如公則蜀之王萬亦嘗榜鄭邸為蜀<lb/>
<pb n="KR4e0120_WYG_068-3b"/>
舎而朱俊民劉跂為之記銘然亦不顯東陽楚人而燕<lb/>
產嘗因贈太師徐文靖公之約買田兹鄉而遽罹家難<lb/>
竟莫之果工部以其迹頗相類而不知其文之弗稱也<lb/>
請為建祠事之成予於是亦誠有感焉因用楚語作迎<lb/>
送神辭其亦橘頌之遺意也夫其辭曰橘之樹兮如蓬<lb/>
鬱青葱兮間玲瓏彼亭兮在中信吴邦兮楚風橘之樹<lb/>
兮如葢采芳鮮兮薦甘脆我公兮來歸神陟降兮如在<lb/>
公之樹兮荒萊公之亭兮但空苔植我兮構我望游魂<lb/>
<pb n="KR4e0120_WYG_068-4a"/>
兮歸來公歸來兮恍不可以見渺惆悵兮悠哉荆之土<lb/>
兮如酥荆之米兮如珠山有茶兮溪有魚生不足兮沒<lb/>
有餘公去此兮何居楚之調兮欷歔蜀之山兮盤紆神<lb/>
往復兮無定所聊為此兮踟躕生不為世所容兮沒將恣<lb/>
其所如鑿余井而得泉兮又安窮其所於彼亭常存兮<lb/>
樹常實待以薦公兮願少駐乎須臾<lb/>
　　　澹軒記<lb/>
澹軒者湖廣寶慶知府致仕東莞王君克敬所自號也<lb/>
<pb n="KR4e0120_WYG_068-4b"/>
君少從其舅訓導翟君慎學于豐城數嵗歸其父處士<lb/>
府君遣就農事君重逆父命躬執耒耜往于田然非其<lb/>
志也既而從容請曰願卒業乃入縣學為諸生領廣東<lb/>
鄉薦越十有三年授廣西慶逺府同知府所屬州多夷<lb/>
地舊長吏至州州置酒致餽相恱樂弗得請輒生猜懼<lb/>
變且不測吏諉夷俗破崖岸因以為利人亦不之訝㑹<lb/>
東蘭那地二州相鬨按察檄君往鞫之州各遣人宻餽<lb/>
金銀器約千餘兩君正色拒之庭見後不交一談州亦<lb/>
<pb n="KR4e0120_WYG_068-5a"/>
斂戢不敢以宴請自是會飲之禮遂廢後以家難改福<lb/>
建泉州府毎旬稽戎籍貧而當遣者必為資送或誣相<lb/>
告引則力為辯釋曰殘民以為功而享其利吾弗忍為<lb/>
也間以賂請則又曰吾在萬里無人之境未嘗自汙而<lb/>
於此壞之耶及知寶慶地產茶君性不嗜茶常貢外亦<lb/>
不以餽人豪家巨賈倍息以病民者必為限制而已不<lb/>
私焉在官二十餘年無絲竹狗馬之好服食器具悉屏<lb/>
華美既謝事徜徉林壑間亦㡬二十年非鄉社之約不<lb/>
<pb n="KR4e0120_WYG_068-5b"/>
出也葢其所謂澹者如此故取以名軒鄉之人亦稱之<lb/>
謂澹軒先生而不敢字云澹之義葢取諸水水之澄而<lb/>
不滓流而不汙物之澹莫加焉人之心惟無所欲則常<lb/>
澹然以静自守貴富貧賤隨所處而不為變茍有所欲<lb/>
則簞食豆羮可以見于色而富於周公者猶附益之若<lb/>
弗給然其為累豈少哉夫其無累于心者非獨可以善<lb/>
其身雖措諸事業亦不為勢利所屈撓隨所得為皆<lb/>
足以用于天下茍合氣於漠寂寞無為如莊子與泊相<lb/>
<pb n="KR4e0120_WYG_068-6a"/>
遭頽敗委靡散漫不可收拾如釋氏亦何取乎澹而為<lb/>
之也君之為郡禁姦抑暴謹權平價皆盡心力行之<lb/>
其所為澹固其所自處耳故其斂而藏之也吾之所有<lb/>
者固存而物不與焉是豈非君子之道也哉且君以其<lb/>
身教于其家故其子縝為工科都給事中文學論議表<lb/>
見于世而持身儉静有家法其得乎澹之義者為多以<lb/>
縝為予禮部所舉又奉詔受學于翰林之署俾請予記<lb/>
其所為軒者曰予獨嗜古文而西涯之文則尤嗜者也<lb/>
<pb n="KR4e0120_WYG_068-6b"/>
顧未之得耳縝代告南海將歸省于家則為之記俾持<lb/>
以壽君時君之年七十有一矣正徳丙寅二月朔日記<lb/>
　　　東湖書屋記<lb/>
東湖書屋者都察院右副都御史艾君徳潤之所居也<lb/>
湖在南昌城中周袤十餘里衆水所匯下通于江毎春<lb/>
夏之交天宇澄霽鏡光無塵一碧千頃而或清漣細浪<lb/>
含風而浴日乃有禽魚下上倒景交映㳺萍蕩漾植荷<lb/>
駢列景象百出雜然而前陳探之而不可窮民居官舎<lb/>
<pb n="KR4e0120_WYG_068-7a"/>
緇黄之栖隨所據有各得其勝而漢徐孺子亭在其西<lb/>
南隠然可望焉徳潤少在郡庠時嘗擇亢爽之地構屋<lb/>
數楹儲書數千巻種竹數百竿啓扉而眺則一湖之勝<lb/>
舉在目睫棹舫而行則歴覽旁挹無所往而不適因取<lb/>
以名其居且自號云古之地以人勝而人亦或藉地以<lb/>
名其相顯晦相輕重不可以槩論按郡志云豫章東湖<lb/>
猶錢塘西湖皆一郡之勝也西湖古未有名自白樂天<lb/>
始表見于世至蘇子瞻乃益顯其在潁州者亦以蘇及<lb/>
<pb n="KR4e0120_WYG_068-7b"/>
歐陽永叔而名東湖葢孺子所居之地而不以名張九<lb/>
齡李紳軰始為賦咏亦未有獨擅其名者向巨原構臨<lb/>
湖閣非洪景盧為之記世鮮知之然則其輕重顯晦託<lb/>
于文章者又如此初徳潤之名其居葢以為藏修游息<lb/>
之地而未顯也及登科踐省歴卿寺以入憲臺内掌武<lb/>
官銓籍共天子羞膳外撫畿甸會財賦之出納兹方訓<lb/>
兵詰武除冦孽于江海之際夙夜勤勵二十餘年無暇<lb/>
乎所謂居與游者顧其勲績所著名必隨之安知天下<lb/>
<pb n="KR4e0120_WYG_068-8a"/>
之人不指其名而稱之如其所自號者乎東湖之名將<lb/>
自此顯矣徳潤之南巡也以其事告予請記書屋其子<lb/>
壻周憲副季鳳以予禮部所舉士故為速予請舉景盧<lb/>
故事而予非其人其為輕重未可知也嘗聞李侍郎若<lb/>
虛居東湖據山水之勝與徳潤同郡而異邑謂其居近<lb/>
在湖側若不以相孫者予未暇深考意古稱郡望同姓<lb/>
以之況號以地舉不繫于公籍宜有無嫌于同者試因<lb/>
以諗之若屠都憲元勲亦有是號屠世居嘉興其所謂<lb/>
<pb n="KR4e0120_WYG_068-8b"/>
湖者殆潁西之比也天下之湖以東名者尚止此乎亦<lb/>
各顯其人而已矣作艾氏東湖書屋記<lb/>
　　　寧山新阡記<lb/>
無錫東南一舎許為寧山新阡左塘莊右沈瀆有水環<lb/>
其四周其土脈蜿蜒自西北來數里而兹山出焉葢鄒<lb/>
氏修静處士兄弟負土而成為之嘉名以𦵏其親者也<lb/>
封之穹然而高築之確然而堅中為饗祭之堂其崇踰<lb/>
二丈翼之以碑表之亭其他若止宿之室庖湢之所重<lb/>
<pb n="KR4e0120_WYG_068-9a"/>
門繚垣各稱其度而亦無茍焉者役以日計者萬費以<lb/>
緍計者千舉事備物既成而後𦵏故謂之新阡云爾昔<lb/>
謝安石築土金陵以象東山是以舊名繫新地司空圖<lb/>
謂其所居曰休休谷是以舊地易新名其事雖殊而義<lb/>
各有攸在也山以寧名者葢取諸存順沒寧之義非獨<lb/>
以自寧其身又將以寧其親而定省告面之義亦於是<lb/>
乎在其地與名皆非因乎舊而為之者也按鄒氏居泰<lb/>
伯為名鄉祖忠公為望族四百年來世墓聫列多至不<lb/>
<pb n="KR4e0120_WYG_068-9b"/>
可數其間有宋元碑表者則名字可指識居人過客竦<lb/>
瞻而佇慕樵童牧豎不敢邇而窺焉其不然者丘隴夷<lb/>
為原隰松柏變為荆榛雖其子孫或不能識故其俗尚<lb/>
相傳襲茍不託諸文字則雖棺歛之華美封築之堅厚<lb/>
亦闕然若未始𦵏者然則兹阡之制不可以不記也予<lb/>
知世恩久且厚因重違其請而記之<lb/>
　　　重恩堂記<lb/>
武進殷君重甫既以嚴州通守致政歸時已有台州貳<lb/>
<pb n="KR4e0120_WYG_068-10a"/>
守之命重甫雖不復赴官而已進秩階當為奉議大夫<lb/>
乃具五品服望闕謝今天子登極詔以理致仕者進階<lb/>
一級重甫不敢當而郡守縣令皆來致命於是其秩又<lb/>
増階當為朝列大夫復具四品服望闕謝退而告諸家<lb/>
祠名其所居之堂曰重恩彰上賜也進秩之恩朝廷所<lb/>
以最功績也未三考而沾不可謂之不蚤進階之恩朝<lb/>
廷所以奬恬退也既再命而預不可謂之不厚而重甫<lb/>
乃並得之說者歸之虧盈消長之間似也然亦有道焉<lb/>
<pb n="KR4e0120_WYG_068-10b"/>
重甫之在官也清慎自律至以家食繼官餼惴惴乎惟<lb/>
人尤官謗是懼其歸田也持志逺利非公事禮際不及<lb/>
于郡縣之庭愈久而不自失焉滄浪有濯纓之歌箕潁<lb/>
有髙蹈之勢雖欲強之有不可得而強者今日之命非<lb/>
重甫之宜而誰宜乎抑重甫有弟一人子三人堂構之<lb/>
承繼田畝之疆畎先義官公之業方隆而未艾使其居<lb/>
官就職雖榮且貴然有民社之憂而無天倫之樂校其<lb/>
得失豈不大相逺哉吾於今日之事見之矣重甫之大母<lb/>
<pb n="KR4e0120_WYG_068-11a"/>
與吾大母為兄弟而重甫吾兄也湖南之行嘗過其舊<lb/>
宅獲拜其先公時斯堂尚未建忽忽三十六年吾年巳<lb/>
踰六十而重甫長三嵗兹喜其宦成身退而名益榮因<lb/>
記其事寓而書其堂之壁則正徳丁卯閏正月八日也<lb/>
　　　永嘉縣學奎光閣記<lb/>
温之永嘉學有奎光閣𢎞治以前未建也葢自東晉建<lb/>
學以來至南宋而其制始備其地負華葢山勝葢一郡<lb/>
歴代之人才弗絶國朝科目特盛而興替亦不常正徳<lb/>
<pb n="KR4e0120_WYG_068-11b"/>
紀元丙寅姑蘇王君獻臣來知縣事莅學之始見孔子<lb/>
廟大成殿後不數武有容成道院怪而問焉有能道永<lb/>
嘉故事者曰院北實儒宫舊地於是徙道院于其華觀<lb/>
之南復地若干武院之西北亦久為某據聞新令之政<lb/>
亦欣然來歸又復地若干武山若干丈殿之北西又買<lb/>
地若干畝以足之地既廓政亦寖舉欲即院址背山面<lb/>
殿為峻閣以為藏書之所如古所謂尊經閣者顧財力<lb/>
方絀猶豫久不決縣人好義者皆相與相成之為重簷<lb/>
<pb n="KR4e0120_WYG_068-12a"/>
飛甍畫棟疏牖下軼塵坌上薄霄漢超出雲雨俯視江<lb/>
海盡一郡之勝積書數千巻庋置其中以資講誦博聞<lb/>
見非徒為登臨眺望之具也閣既成乃標以今名教諭<lb/>
率諸生而前曰命名之義何居王君曰是取諸列宿所<lb/>
謂文章之府者也傳不云乎聖人之道昭如日星六經<lb/>
者道之精華也夫道根乎人心貫乎倫理見諸民生日<lb/>
用之間天下之所見固然莫殊也乃或蔽於外誘之私<lb/>
則有不能知者於是有復初之學焉有復禮之力焉有<lb/>
<pb n="KR4e0120_WYG_068-12b"/>
復性之功焉然學必須於博文文之大者莫六經若士<lb/>
之所當尊而習焉者也天下之物有失然後有復兹地<lb/>
之失固可以言復矣不慎以守之能保其終勿失乎物<lb/>
之在外者且然而況於道乎夫茍不知所以復之則所<lb/>
謂老氏者鄰居而襍處非惟不相為謀抑或有誘而<lb/>
去之者聖人之徒縱未能距而攘之而忍為其所誘耶<lb/>
今游斯學者於六經乎取之由誦讀講說之粗極于體<lb/>
驗充擴之大以成文明之治俾功業昭于一時名譽著<lb/>
<pb n="KR4e0120_WYG_068-13a"/>
于無窮者葢自昔有之而自今其未艾且益盛也皆再<lb/>
拜曰敢不於吾侯之言是圖又相與議曰侯之功有不<lb/>
敢㤀者且其仕以名進士其為監察御史執法盡職謫<lb/>
逺方末職以薦拔今官其所為政多可稱述非兹事止<lb/>
也是惡可以不記乃具書京師請于予予于禮部之試<lb/>
得王君知其賢久矣故為之記<lb/>
　　　進士題名記<lb/>
國朝毎廷試進士必命題名于國子監制也乃𢎞治乙<lb/>
<pb n="KR4e0120_WYG_068-13b"/>
丑春三月㑹試既我孝宗敬皇帝親䇿禮部所選士賜<lb/>
顧鼎臣等三百人及第出身有差葢自庚戌以後至是<lb/>
凡六䇿士未㡬而龍馭上賔天下臣民銜哀負痛儀節<lb/>
文字之間有不遑備及者今上皇帝嗣大厯服更化定<lb/>
治之餘諸司百執事修廢補缺如恐弗逮而題名之制<lb/>
行焉臣東陽昔預讀巻之列當紀其事以傳職也臣惟<lb/>
求賢之法古非一途自有科目以來惟進士為重而其<lb/>
典亦最優葢士出于閭閻草野之下而入于學校籍于<lb/>
<pb n="KR4e0120_WYG_068-14a"/>
有司則其名紀于簿札月有稽嵗有覈以異乎所謂凡<lb/>
民者及其試于鄉有司録之試于京師禮部録之試于<lb/>
廷又録之則皆鋟梓摹本家傳而代布其事加久若國<lb/>
監之題則以天下英才類聚業習之地示之規彠導之<lb/>
軌轍俾有所接乎耳目而感之乎心於是又刻諸金石<lb/>
為不朽計此其為事又加久且引於無窮矣夫題名之<lb/>
說唐已有之然猶出于好事者所自為暨乎後代始令<lb/>
自朝廷託之金石今國監因元舊址已越百五十年遺<lb/>
<pb n="KR4e0120_WYG_068-14b"/>
碑㫁刻猶有存者于以見求賢之典凡有國者所不能<lb/>
廢仰惟太祖高皇帝創制立法具在南雍太宗文皇帝<lb/>
建都定鼎又越三十餘科而獨備于此碑刻羅列後先<lb/>
輝映其間若公卿輔弼佐理𢎞化樹豐功著偉績以昭<lb/>
一代文明之治者實多其人人皆指而名之曰某科也<lb/>
而得某士也今之登是科者尚思先皇帝敷求簡擢之<lb/>
恩今天子布列任使之命受職膺事隨所得為各務自<lb/>
盡以酬其所自言者庶㡬追古先哲無愧于前人其無<lb/>
<pb n="KR4e0120_WYG_068-15a"/>
使人指而名之曰某人也而玷某科也夫名以科第爵<lb/>
位言則為榮稱以才行勲業言則為善譽善者可傳而<lb/>
榮非可恃以久故晉穆叔論不朽必曰徳與功言孔子<lb/>
疾不稱不畏無聞者非榮之謂也朝廷能與人以榮而<lb/>
不能必其皆善是則存乎其人焉登斯名者惡可以不<lb/>
勉臣謹記<lb/>
　　　畱福堂記<lb/>
大理卿張君大經持畱福堂記一軸視予葢永樂間禮<lb/>
<pb n="KR4e0120_WYG_068-15b"/>
部尚書鄭公賜所著以遺其大父者也張氏在勝國時<lb/>
世家寧國之宣城有隠徳鄉人賴之恒願其世饗貴富<lb/>
處士原甫生四子曄曍旼晞皆通書史尚信義入國朝<lb/>
洪武間曄為地官郎改刑曹累官湖廣布政司右參政<lb/>
是為大理君之大父曍從太宗文皇帝靖内難官至武<lb/>
畧將軍靖海衛千户後改富峪衛參政公嘗以其伯仲<lb/>
並顯為先世積徳之報在刑曹時取昔人語以畱福扁<lb/>
官署之堂此記之所以作也參政公亦四子長善次輔<lb/>
<pb n="KR4e0120_WYG_068-16a"/>
號逸庵是為君父嘗諭大理君曰汝祖為刑官不事苛<lb/>
刻官不甚顯宜有後報而吾弗克當汝其勉之君痛自<lb/>
感激攻苦力學舉成化癸卯鄉薦甲辰進士第知鹽山<lb/>
縣以最績被徴為監察御史歴光禄少卿右通政都察<lb/>
院右僉都御史至今官封至三代於是參政逸庵皆贈<lb/>
嘉議大夫大理寺卿而張氏始大顯如鄉人言於戲善<lb/>
惡存乎人而福與禍係乎天易書詩所謂福者不一而<lb/>
足葢未嘗不本諸善善之於福殆理之所必得而非有<lb/>
<pb n="KR4e0120_WYG_068-16b"/>
所為而為也畱福之說出於後世謂以有餘不盡者還<lb/>
之造化則近于有為而然然質之詩曰自求多福求之<lb/>
云者豈乗時射利之為乎亦要諸理焉耳矣記稱處士<lb/>
公之訓參政曰汝為法曹能直人即直我也若枉人即<lb/>
枉我也夫古人云一民饑由已饑之一民寒由已寒之<lb/>
以身體物亦既切矣而又以身喻諸其子豈有子而不<lb/>
愛其親者乎使其推愛親之心以及乎民則所以喻之<lb/>
者尤切矣亦何必身自為之之為慊哉大理自為縣以<lb/>
<pb n="KR4e0120_WYG_068-17a"/>
至持天下之平慎守勤服按律執法惴惴焉若弗稱是<lb/>
懼予毎於章奏間見之校之徇權勢望風㫖而無所顧<lb/>
卹者亦異矣則今日之福固先世之訓之所畱而徒以<lb/>
福云哉大理君名綸大經字也因以其請為畱福堂後<lb/>
記<lb/>
　　　修建廣平府廟學記<lb/>
廣平府學建于元至正二年入我國朝改路為府置官<lb/>
建學屢壞屢葺比益加圯正徳丁卯知府某議修之會<lb/>
<pb n="KR4e0120_WYG_068-17b"/>
其費當三千緡未果輒去張君維新繼之榱桷畧具陳<lb/>
君威又繼去葢閲三嵗歴四守而功弗就緒戊午之春<lb/>
張君潛來知府事睹而歎曰作舍不成且不可況事之<lb/>
大者乎乃請于巡撫都御史蕭公翀巡按御史李君嵩<lb/>
王君潤皆應曰如議退則鳩工聚徒庀材物備禀餼而<lb/>
後從事閱月而廟成為大成殿八楹高五丈七尺廣九<lb/>
丈八尺規制甚偉門廡皆畧稱又閱月而學成為明倫<lb/>
堂為齋為廨為號舎皆因舊為新而増置講堂射圃及<lb/>
<pb n="KR4e0120_WYG_068-18a"/>
庖湢之類無弗備者校初會之費不及其半而民不告<lb/>
勞官事不廢師儒之講授於斯游歌於斯登降祼獻於<lb/>
斯者皆為之改視易聴按部之使經行之士夫嘗一再<lb/>
至者不圖其盛之至於斯也予聞而嘉之因為之說曰<lb/>
聖人之道原於人心之同慮其不能以皆同也則為之<lb/>
教顧性道之妙非可得而聞者故其為教不容以不詳<lb/>
講習撰述程課條格之類皆教之所有事至於祭祀之<lb/>
禮則出于報本追逺之義心之同然而亦道之一事也<lb/>
<pb n="KR4e0120_WYG_068-18b"/>
有國與家者必立廟創居室者必先祠堂入學者必舍<lb/>
菜於先師師之於親一也然則學必有廟自昔已然而<lb/>
以祭為教者亦惡可徒有其誠而無瞻企對越之地哉<lb/>
潛在禮部嘗奉使闕里時廟像新設躬睹其所為盛今<lb/>
職有民社而學與祭又其所得為者其用心於是固宜<lb/>
或乃謂畿甸之地方有事兵革此非急務抑不知古人<lb/>
雖在軍旅不㤀俎豆矧其事既有緒而又處之各得其<lb/>
宜亦何靳而不為哉教授某以潛受學於予上京師請<lb/>
<pb n="KR4e0120_WYG_068-19a"/>
紀成績灝亦通字學手自書刻樹于學宫以俟後之君<lb/>
子予復繫之以詩曰聖道在人靡間今古普天之下萬<lb/>
世是土聖靈在天日月代明人皆仰之萬世猶生學有<lb/>
條教繇外及内匪利與名惟道所在祭有二義惟本與<lb/>
文無感弗通有誠則神人皆有心士必希聖彼斆學者<lb/>
孰敢弗敬夙興夕惕有行必躬春薦秋祠孰敢弗恭黌<lb/>
宫嚴嚴衿佩規矩殿庭巍巍羽籥容與性道其精文章<lb/>
其粗有師暨儒惟聖之模神州在畿王化伊邇功在郡<lb/>
<pb n="KR4e0120_WYG_068-19b"/>
侯書者大史<lb/>
　　　曽祖考少傅府君誥命碑隂記<lb/>
右曽祖考贈少傅府君暨曽祖妣贈一品夫人賀氏誥<lb/>
命二首東陽當今上登極時以從龍恩加少傅兼太子<lb/>
太傅戸部尚書謹身殿大學士未㡬以恭上太皇太后<lb/>
皇太后尊號恩詔給誥命葢不待考績而得異數也府<lb/>
君在國朝洪武初以兵籍𨽻燕山右䕶衛挈先祖少傅<lb/>
府君以來始居白石橋之傍後廓禁城其地已入北安<lb/>
<pb n="KR4e0120_WYG_068-20a"/>
門之内則移于慈恩寺之東海子之北生三子其二仲<lb/>
曰雷曰孔皆生于京師先祖生二子先考及叔皆不逮<lb/>
府君聞吾祖言府君質直簡黙不事侈靡始居北方風<lb/>
土不相宜因病告解未㡬而卒夫人值歉嵗大病疫㡬<lb/>
死者數矣間以諭東陽時幼稚不能悉記惟其勤苦累<lb/>
積之狀可以想見閱三世百有餘年乃得以官職貤封<lb/>
賜一命而躋于極品予小子曷克臻兹惟我祖之善式<lb/>
克貽其後而還以自致云爾越既修墓封及累代謹録<lb/>
<pb n="KR4e0120_WYG_068-20b"/>
語詞刻之貞石以彰君賜揚祖徳掛漏之咎有所不敢<lb/>
避云<lb/>
　　　祖考少傅府君誥命碑隂記<lb/>
右祖考贈少傅府君暨祖妣贈一品夫人陳氏誥命四<lb/>
首盖自東陽為禮部侍郎已贈及二代及遷太子少保<lb/>
禮部尚書兼文淵閣大學士以恩詔再贈焉遷太子太<lb/>
保戸部尚書兼謹身殿大學士未及贈加少傅兼太子<lb/>
太傅以兩宫尊號恩又贈焉修墓之日乃構兩亭翼饗<lb/>
<pb n="KR4e0120_WYG_068-21a"/>
堂左右其左則刻後二次所給誥而侍郎誥則不及録<lb/>
嗚呼吾祖生于郴州郴州去茶陵三百里而逺茶陵兵<lb/>
多畨成意者曾祖府君以成故居郴說者又傳北上時<lb/>
生于途而郴非道所經地未知孰是吾祖入京師稍長<lb/>
即代父役靖難之師實在行伍以功當禄椽史索米三<lb/>
斗當得官時大饑米斗千錢府君曰官豈可賂得竟弗<lb/>
予止得小旗調金吾左衛以藝簡入内局直宿輦轂下<lb/>
毎以新意佐官長官長欲白其功則謝曰我賤者雖功<lb/>
<pb n="KR4e0120_WYG_068-21b"/>
何益終其身不以語人純孝無偽刲肉療母夜禱于神<lb/>
以刀寘盌上鏗然有聲不越月而創愈鄉鄰傳而神之<lb/>
或以問焉弗答也遷居海子之西涯坐賈為養不需厚<lb/>
息息日滋則以賙貧者囊無留資性不嗜殺雖蟣蝎之<lb/>
類必縱使得所東陽之少也寔鍾愛之謂吾父贈少傅<lb/>
府君曰天不我負後頗克自立有賀者吾父輒泣曰吾<lb/>
考之慶也祖妣本王氏從舅氏之姓曰陳常之武進人<lb/>
從父上京師禮配吾祖簡黙寡言笑躬勤女事家舊藏<lb/>
<pb n="KR4e0120_WYG_068-22a"/>
祖像布褐服有補綴處皆祖妣手所紉製其儉如此嗚<lb/>
呼孰謂數十年之久乃得封錫之命以為身後榮九原<lb/>
有知其亦有以少慰也夫<lb/>
　　　先考贈少傅府君誥命碑陰記<lb/>
右先考贈少傅憩庵府君暨先妣贈一品夫人劉氏繼<lb/>
母封一品太夫人麻氏誥命共六首今刻石于饗堂之<lb/>
右與祖考妣誥命正相值而始封翰林院編修誥封侍<lb/>
講學士贈禮部右侍郎兼侍讀學士詔不能悉載也嗚<lb/>
<pb n="KR4e0120_WYG_068-22b"/>
呼吾考妣之純徳餘慶乃至此極哉先考為人誠樸坦<lb/>
易言若不能出口父疾累嵗日侍牀褥至親捧溺器母<lb/>
嘗病肺嘔血亟跪而吸之皆族黨所親見偕吾叔處怡<lb/>
怡終日雖濁醪蔬菜必與共醉贅張氏姊育其寡孤出<lb/>
而復入者三十餘年工書及詩毎見東陽書輒不當意<lb/>
曰書自有法寧可以私意矯揉為之東陽同考禮部有<lb/>
南士以白金三百兩屬所親告先考先考辭之其人曰<lb/>
不猶愈於貸乎先考怒曰吾父子寧窮死豈可為不義<lb/>
<pb n="KR4e0120_WYG_068-23a"/>
辱比考南畿例有供張先考曰慎勿納且酒雖吾所愛<lb/>
亦不可挈獨不聞薏苡事乎東陽皆奉命惟謹嘗雪<lb/>
夜歸自外不忍斥責遣孫兆先致一絶云朔風凛凛雪<lb/>
漫漫詩酒棋枰取次歡何事爾情猶未洽氷霜不問僕<lb/>
夫寒東陽自是歸不敢到夜戒之終身學士之封具朱<lb/>
衣請見客輒麾之曰吾不慣此燕後忽得寒疾時値廟<lb/>
齋東陽歸視湯藥趣赴院曰邏令方急毋以我故犯法<lb/>
其恭慎至此不亂如此先妣出東安武弁歸先考時年<lb/>
<pb n="KR4e0120_WYG_068-23b"/>
已踰二十力服勤苦有酒肉供饋外必儲為客具族黨<lb/>
外内稱為賢淑同然一辭女婦暴厲者或從而化老子<lb/>
長孫相傳至於今道之不衰嗚呼以吾父之徳藝不能<lb/>
售其身而生封之再命沒贈至一品要諸始終造物者<lb/>
可謂無負而東陽罪咎深重不自殞滅十齡而失恃四<lb/>
十而失怙今年踰六十僥冒光寵而不能以一日為養<lb/>
其何以自立于天地間哉自今未死之年猶冀延一綫<lb/>
之緒以承祀事然是則存乎天惟盡吾力之所得為者<lb/>
<pb n="KR4e0120_WYG_068-24a"/>
致存追逺述徳紀行傳之不朽謹以君命先焉而附及<lb/>
其私云嗚呼痛哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_068-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻六十八<lb/>
</p>
<p>
</p>
  </div>
<div>
<head>懷麓堂集巻六十九</head> <lb/>
    <p>
<pb n="KR4e0120_WYG_069-1a"/>
欽定四庫全書<lb/>
　懷麓堂集巻六十九<lb/>
　　　　　　　　　　　　明　李東陽　撰<lb/>
　文後稿九<lb/>
　　表<lb/>
　　　代襲封衍聖公謝表<lb/>
孔子六十二代孫襲封衍聖公臣孔聞韶𢎞治十六年<lb/>
九月初六日欽奉恩命襲封衍聖公爵臣聞韶誠惶誠<lb/>
<pb n="KR4e0120_WYG_069-1b"/>
恐稽首頓首上言伏以道崇先覺褒揚每荷於明廷禮<lb/>
正大宗封爵竟歸於世胄仰值右文之盛俯慙接武之<lb/>
難負重奚堪臨深莫喻兹葢伏遇皇帝陛下天𠂻純粹<lb/>
聖學淵㣲紹惟精惟一之心傳守不愆不忘之古訓隆<lb/>
師重傅窮六經制作之原崇徳象賢具百代彛章之美<lb/>
粤自前漢肇牲牢之祀後周極茅土之封逮及本朝益<lb/>
増舊典銀章玉帶班超一品之階左羽右干祭備八佾<lb/>
之舞以至分田賜第建學設官朝則豐館餼之儀代則<lb/>
<pb n="KR4e0120_WYG_069-2a"/>
謹承傳之序弟兄繼命事同宋世之䝉虛父子沾恩光<lb/>
徧魯山之橋梓矧廟貌方新之日正車書大㑹之辰臣<lb/>
聞韶早厠黌宫粗通章句執豆籩以行禮樂非曰能之<lb/>
竭忠孝以事君親是所願也伏冀皇風雍穆至治馨香<lb/>
岱視三公世世居東而享徳嵩呼萬嵗年年拱北以來<lb/>
朝<lb/>
　　　重建闕里廟成謝表<lb/>
襲封衍聖公臣孔聞韶𢎞治十七年正月修建祖廟落<lb/>
<pb n="KR4e0120_WYG_069-2b"/>
成欽䝉御製碑文遣官祭告者臣聞韶誠惶誠恐稽首<lb/>
頓首上言伏以禮必積百年而後興事有曠百世而始<lb/>
見是葢政闗治體好本民彛凡在斯文式均慶戴若乃<lb/>
餘波賸澤沾被子孫其視恒情何啻百倍竊惟闕里祖<lb/>
廟肇自前朝列聖以來累加修葺比嵗欝攸示戒煨燼<lb/>
無遺伏遇皇帝陛下天啟聖𠂻道符先揆顧宫墻之舊<lb/>
地實海宇之具瞻爰勅有司重加修建集四方之公帑<lb/>
閱五載之程期材幹堅良工製精密廟貌嚴整輪奐偉<lb/>
<pb n="KR4e0120_WYG_069-3a"/>
然既不替於前規復恢張於新制足以妥靈昭佑崇徳<lb/>
報功極天下之大觀亘古今而不再者也又有奎章睿<lb/>
藻降自重霄石刻金書垂之萬代出容臺之香幣備郡<lb/>
邑之粢犧特遣重臣遠稱殷禮衣冠畢集宅里増輝臣<lb/>
聞韶甫襲官封方嬰服制念君命重於家事而祖廟尊<lb/>
於父喪易服以迎拜天顔而敢後趨朝而謝率族姓以<lb/>
偕行伏願聖學緝熙儒風丕振家詩書而户禮樂益𢎞<lb/>
世道之光天日月而地山川永賁人文之化徒深祝頌<lb/>
<pb n="KR4e0120_WYG_069-3b"/>
曷罄名言<lb/>
　　　代衍聖公賀登極表<lb/>
伏以運合風雲萬物覩龍飛之象心傾江漢千官肅虎<lb/>
拜之儀華夏交歡臣工胥賀恭惟皇帝陛下睿資神授<lb/>
聖徳天成堯仁蕩蕩以難名周道平平而有極問安視<lb/>
膳養已備於兩宫出閤授經學必根乎二典當文軌大<lb/>
同之世正謳歌畢至之辰隆凖重瞳共識吾君之子黄<lb/>
童白叟幸為斯世之民方五百年氣數之常承六七作<lb/>
<pb n="KR4e0120_WYG_069-4a"/>
聖賢之後一人有慶亘古希逢臣聞韶系出尼山書傳<lb/>
魯壁深恩罔極荷圭組於先朝景命維新拜冕旒於當<lb/>
宁伏願皇綱振舉王政敷宣仰更化之初薄海聞風而<lb/>
丕變叨象賢之末舉家與國以咸休<lb/>
　　　初開經筵謝宴賚表<lb/>
伏以聖道在六經為政必先於論道君心理萬事講學<lb/>
乃所以正心葢自虞廷闡精一之傳商宗承遜敏之戒<lb/>
辟雍拜老禮重於漢家崇政說書官專於宋代願治者<lb/>
<pb n="KR4e0120_WYG_069-4b"/>
用臻至化好文者亦致小康肆我皇明益隆盛典英廟<lb/>
九齡而伊始憲皇二紀而成終追先帝十八載之間貽<lb/>
聖子億萬年之訓恭惟皇帝陛下天資首出聖徳躬行<lb/>
能自得師守一祖六宗之法取人為善合九州四海之<lb/>
公家傳心學於儲宫日御講帷於便殿聿當元祀誕啟<lb/>
經筵信明君之大有為在今日乃急先務登延儒碩列<lb/>
侍公卿臣等非仁義不陳夙秉孟軻之敬無慢遊是好<lb/>
敢為帝舜之箴天本高而聽則卑雲方上而澤已降白<lb/>
<pb n="KR4e0120_WYG_069-5a"/>
金綵幣式頒九府之藏鶴醖鸞羞兼賜八珍之品竊念<lb/>
班叨振鷺跡幸從龍噓螢爝以助羲娥心知無補輸涓<lb/>
塵以裨海嶽分所難辭伏願聲入心通言以道接不為<lb/>
聲色貨利移其志不以寒暑夙夜間其功占奎聚於五<lb/>
星共識文明之有象効嵩呼於三祝永祈聖夀以無疆<lb/>
　　　進厯代通鑑纂要表<lb/>
伏以世有古今史册鑒興衰之迹聖無先後文章昭作<lb/>
述之光事或因舊以為新體則似輕而實重司存纂輯<lb/>
<pb n="KR4e0120_WYG_069-5b"/>
道切規箴寧辭寸晷之多圖效萬分之一洪惟孝宗建<lb/>
天明道誠純中正聖文神武至仁大徳敬皇帝陛下徳<lb/>
運堯文聖躋湯敬求多聞於古訓發涣命於羣臣謂先<lb/>
儒綱目之書本明正統顧上古帝皇之世未粹成編下<lb/>
逮宋元尤多巻帙盈箱充棟寔繁四庫之藏旰食宵衣<lb/>
豈有三餘之暇親分義例預錫名稱寒暄閱二載之期<lb/>
朱墨更數人之手攀龍髯而莫及捧麟簡以増悲不敏<lb/>
是慚無功可録兹葢伏遇皇帝陛下英明出類剛健居<lb/>
<pb n="KR4e0120_WYG_069-6a"/>
中上同舜哲之重華下軼啟賢之繼道實録方修于金<lb/>
匱餘功載續于汗青非徒撮要以刪繁抑亦要終而原<lb/>
始政必稽其得失行必著其忠邪詞雖省而事已該人<lb/>
既往而言獨在慱采諸家之斷畧致商評間陳一得之<lb/>
愚代為講說法多從舊理貴折𠂻不求敝力于難知務<lb/>
期開巻而有益肇呈首帙進讀經幃漸底終篇告成寢<lb/>
廟臣等或躬承神授或續奉宸音心徴河嶽之涓塵識<lb/>
陋海天之蠡管治鑑開英皇館局而成于神宗之朝政<lb/>
<pb n="KR4e0120_WYG_069-6b"/>
要本貞觀君臣乃輯于開元之世矧兹庸劣詎免稽遲<lb/>
幸惟往責之粗償敢詫前時之未有伏願聖不自聖益<lb/>
𢎞作聖之功新又日新茂著知新之效考治亂存亡之<lb/>
故為賞刑黜陟之䂓主善為師豈謂借才于異代建中<lb/>
制事用能垂裕于後昆<lb/>
　　　重建大明㑹典表<lb/>
伏以有謨訓以貽子孫垂萬年之燕翼觀㑹通以行典<lb/>
禮昭百世之鴻規葢非天子則不考文然惟孝者為善<lb/>
<pb n="KR4e0120_WYG_069-7a"/>
繼志粤自結繩政代契託書傳象魏法陳理同家喻制<lb/>
備于周官之後經存于孔壁之餘漢模畧定乎三章唐<lb/>
式僅頒乎六典㑹要作於宋而光嶽弗完經世紀於元<lb/>
而彛倫斯斁肆天心之厭亂屬聖主之開基俊徳神功<lb/>
彌綸宇宙宏綱大法敷賁臣民文皇紹綂於昌期列聖<lb/>
承休於奕葉政由俗革道與治同中間或斟酌以隨時<lb/>
大抵皆後先而合節顧夫簡編禳浩條貫繁多彼宿儒<lb/>
老吏亦不暇詳豈僻壤遐陬之所能徧故慱學貴乎知<lb/>
<pb n="KR4e0120_WYG_069-7b"/>
要必㑹極然後可歸欲圖文獻之足徴須及典刑之尚<lb/>
有昔我孝皇之志實惟英廟之遺上遡累朝仰稽烈祖<lb/>
謂一代開基之制在諸司職掌之書或更定於暮齡或<lb/>
増修於繼世發石室金滕之秘徴兩京百府之藏儀文<lb/>
毎據乎舊章義例特施乎宸斷命官分局開六館以編<lb/>
摩類事歸曹備百年之損益葢自洪武戊申之嵗迄於<lb/>
𢎞治壬戌之秋既絜領以提綱亦刪繁而就簡體之重<lb/>
者雖㣲必録令之善者雖寢亦書庶幾愛禮以存羊非<lb/>
<pb n="KR4e0120_WYG_069-8a"/>
敢按圖而索駿文取達而不勝乎質信可傳而寧闕其<lb/>
疑制異典墳宜於今而不泥於古法殊紀傳敘其事而<lb/>
不録其名標題榮華衮之褒序簡煥雲章之錫告成雖<lb/>
久刋布未遑恭惟皇帝陛下煥有堯文緝熙湯學兵民<lb/>
利弊以次罷行禮樂章程悉加釐革特令臣等重訂是<lb/>
編當巻帙之粗成荷奎文之載賜獻諸天府副在有司<lb/>
期言之而必有行庶習矣而無不察譬則麗空之宿一<lb/>
舉首而在目中合轍之車不出户而通天下臣等才輕<lb/>
<pb n="KR4e0120_WYG_069-8b"/>
襪線識小甕天功不厭詳貫惟仍舊拂塵埽葉深知校<lb/>
閱之難測海窺天詎免遺忘之失伏願上念宗祧之重<lb/>
大下知稼穡之艱難主善為師任賢立政惟一心之克<lb/>
協罔庶獄之攸兼不愆不忘率祖考憲章於有艾可久<lb/>
可大配乾坤徳業於無疆<lb/>
　　　進孝宗皇帝實録表<lb/>
伏以君明臣良極一代治功之盛父作子述垂萬年簡<lb/>
䇿之光行道者必待其人觀政者則存乎史春秋世遠<lb/>
<pb n="KR4e0120_WYG_069-9a"/>
變紀傳以編年實録書存在祖宗為故事粤自起居罷<lb/>
註編撰設官九建嵗元五開史局堯言如見具瞻典冊<lb/>
之可尊夏禮足徴豈但和鈞之有則欽惟孝宗建天明<lb/>
道誠純中正聖文神武至仁大徳敬皇帝道通三極行<lb/>
備五倫伭黙躬修誠明内藴禮隆郊廟尤嚴祧祫之儀<lb/>
養極宫闈每謹晨昬之節愛人材不輕於廢棄䘏民情<lb/>
恒切於咨詢講筵勤經史之功苑囿絶畋遊之好翼翼<lb/>
文心之不已巍巍舜徳以難名虎步龍行識太平之天<lb/>
<pb n="KR4e0120_WYG_069-9b"/>
子河清海宴知中國有聖人方當善治之將更尚有遺<lb/>
恩之未盡一朝厭代萬國傷心恭惟皇帝陛下剛健體<lb/>
乾聰明首物得聖功於豫教昭文命於誕敷謂孝在顯<lb/>
親必有揚名之實謂人惟建事可無師古之規乃命臣<lb/>
東陽等發秘府之緘縢給尚方之筆札曹分類析綱舉<lb/>
目張於凡禮樂刑政之施以及名物度數之等經因革<lb/>
者詳而弗厭闗勸懲者細亦不遺是曰是非曰非豈得<lb/>
專于獨見疑傳疑信傳信庶以備于將來恭成孝宗敬<lb/>
<pb n="KR4e0120_WYG_069-10a"/>
皇帝實録二百二十四巻寳訓十巻合目録凡例總二<lb/>
百三十六冊臣等學愧三長力窮寸晷管窺雖小隨所<lb/>
向以皆天勺量成勞亦何由而盡海義例勉遵於指授<lb/>
勲華莫罄於揄揚伏願繼體守文任賢圖治監于成憲<lb/>
確乎家國之蓍龜貽厥孫謀遠矣河山之帶礪<lb/>
　　　厯代通鑑纂要凡例<lb/>
一纂要之法編年敘事一以通鑑綱目為主而周威烈<lb/>
以前則參用前編大紀諸書宋以後則用本朝續綱目<lb/>
<pb n="KR4e0120_WYG_069-10b"/>
貫穿成書備古今數千年之事以成一代之典<lb/>
一編年以君為主甲子書於本年之上其年有事則書<lb/>
無事則不書元年雖無事亦書高辛以前事載籍不詳<lb/>
則不書年畧凖前編以前後為序<lb/>
一高辛以前事惟明白正大者則書疑者畧之其怪誕<lb/>
茫昧者不録<lb/>
一凡事有闗治亂善惡足為勸戒者則書皆用舊文節<lb/>
纂成篇其大者雖詳不厭若凡人之進退恒事之成敗<lb/>
<pb n="KR4e0120_WYG_069-11a"/>
並不悉載<lb/>
一凡相臣始命及罷黜去國及卒皆書以考治亂<lb/>
一經史異體二帝三皇事載於經惟以事舉及辭之闗<lb/>
於事者餘不敢溷録<lb/>
一五帝稱帝三王稱王唐虞書載夏書嵗商書祀周以<lb/>
後書年<hi>唐天寳至徳亦書載</hi>皆從其實<lb/>
一周事載春秋者皆書列國事闗王朝及天下之故者<lb/>
則書餘不悉載其爵號名稱皆以前編為凖並從舊例<lb/>
<pb n="KR4e0120_WYG_069-11b"/>
一纂要用編年體不書時月惟闗係事重<hi>如踐阼及月朔日食非時</hi>
<hi>雨雪之類經史可考者</hi>則書之<lb/>
一凡正綂書帝號於元年之上其非正綂及無綂者則<lb/>
分書於甲子之下正綂之世自周東遷以後有列國者<lb/>
其始建及繼世及國亡皆書餘不詳註以從簡便<lb/>
一夏桀五十三嵗乙未下註云是為商湯十八祀至商<lb/>
湯别為巻仍書十八祀不再書乙未而註云即夏桀五<lb/>
十三嵗商紂倣此<lb/>
<pb n="KR4e0120_WYG_069-12a"/>
一事係綱目其提要疑誤與朱子凡例不合者本朝成<lb/>
化間畧加考訂與舊本不同今多從之係續綱目者亦<lb/>
多從其舊其係前編者多所更易一以朱子凡例為凖<lb/>
一事係續綱目者乃本朝成化間奉㫖纂修義例皆從<lb/>
舊但加省節<lb/>
一事有首尾並見遠者註云見某君某年近者則從重<lb/>
歸併以初後等字别之<lb/>
一事有原文太繁者畧節其冗字長語而不失本意有<lb/>
<pb n="KR4e0120_WYG_069-12b"/>
原文未備散見他書者間為補入而不改其舊亦不復<lb/>
標識<lb/>
一事有經先儒論斷綱目以來而闗係治亂及切于時<lb/>
宜者仍存其舊其未來者間亦補入詞繁者並從省節<lb/>
各著姓名或未經論斷而尤大且急者别為論說以代<lb/>
講讀及有所考訂釐正者亦附其下以臣等謹按别之<lb/>
一毎代之後必有總斷以厯年圖為主類加省節而商<lb/>
以前宋以後則補之<lb/>
<pb n="KR4e0120_WYG_069-13a"/>
一凡竒字發聲及隱義僻事畧加音註各附於本字本<lb/>
句之下以便考閱<lb/>
　　　大明㑹典凡例<lb/>
一㑹典之作一遵勅㫖以本朝官職制度為綱事物名<lb/>
數儀文等級為目凡有籍冊可據者先後具載其因革<lb/>
損益間與見行不同者亦存其舊<hi>如五軍都督府斷事官之類</hi>
一本朝舊籍惟諸司職掌見今各衙門遵照行事故㑹<lb/>
典本職掌而作凡舊文皆全録而諸書所載事有相闗<lb/>
<pb n="KR4e0120_WYG_069-13b"/>
者亦並録之若大明律已通行天下尤當遵奉故於刑<lb/>
部照職掌律令條律分類備載而服制圖則附於禮部<lb/>
一凡事有綱有目於目之中又有分類多不能悉舉則<lb/>
各以類書而總註其後曰已上某事<hi>如已上文附之類</hi>或註於<lb/>
本目之下曰某事附<hi>如鐵券附之類</hi>其類註有不盡者依諸司<lb/>
職掌例各註於本條之下<lb/>
一事類綱目一依諸司職掌其後所増益職掌所未載<lb/>
者則増立之隨事比類各附於本條之次<hi>如改調之類</hi>
<pb n="KR4e0120_WYG_069-14a"/>
一凡纂輯諸書各以書名冠於本文之上采輯各衙門<lb/>
造報文冊及雜考故實則總名之曰事例而以年月先<lb/>
後次第書之或嵗久巻籍不存不能詳考者則止書年<lb/>
號<hi>如洪武初之類</hi>又不能詳則止書曰初曰後洪武初草創未<lb/>
定及呉元年以前者則總書曰國初其無所考見者不<lb/>
敢臆說寧闕而不備<lb/>
一事例出朝廷所降則書曰詔曰勅臣下所奏則書曰<lb/>
奏准曰議准曰奏定曰議定或總書曰令或有増革減<lb/>
<pb n="KR4e0120_WYG_069-14b"/>
罷者則直書之若常行而無所考據者則指事分欵以<lb/>
凡字别之其事繫於年或年繫於事者則連書之繁瑣<lb/>
不能悉載者則畧之<lb/>
一本朝設官大抵用周制雖文武並置而政事皆歸文<lb/>
職故諸司職掌所載衙門惟六部都察院通政使司大<lb/>
理寺及五軍都督府斷事官其文武官制則分見於吏<lb/>
兵二部今㑹典義當從備故文武衙門各有職掌者逐<lb/>
另開具<hi>文職如宗人府之類武職如五軍都督府之類</hi>敘其建置沿革及所掌<lb/>
<pb n="KR4e0120_WYG_069-15a"/>
職事而事必歸之六部<lb/>
一衙門官職品級有定於諸司職掌之後者今仍書職<lb/>
掌舊文而各註其下曰後改為某衙門<hi>如太常寺後改大理寺之類</hi>
某官<hi>如儀禮司正後改為鴻臚寺卿之類</hi>其另開衙門則直書後所定名<lb/>
而註其下曰舊為某衙門<hi>如鴻臚寺舊為儀禮司之類</hi>官職有増添<lb/>
改革者皆備見品級資格並存其舊而増書後所定於<lb/>
本品之下<hi>如都給事中増於正七品之類</hi>
一六部分職而體綂本同故於吏部總書建置沿革各<lb/>
<pb n="KR4e0120_WYG_069-15b"/>
衙門有沿革同者則書曰諸衙門悉同其各部諸司建<lb/>
置同者止書於吏部文選司之下更不複出<lb/>
一五軍都督府及六科體綂皆同而分掌有異故於中<lb/>
府吏科總書建置沿革其職掌之異者分書於各府各<lb/>
科之下同者則總書於後<lb/>
一官制衙門諸司職掌所載具有次第今另開衙門以<lb/>
此為凖惟詹事府職掌未載後因左右春坊司經局無<lb/>
所綂屬而設故増於三品之列而以坊局系之儀禮司<lb/>
<pb n="KR4e0120_WYG_069-16a"/>
已改鴻臚寺陞四品衙門添設官屬故於禮部存其舊<lb/>
而另開於四品之列上林苑監職掌亦未載今増於五<lb/>
品之列<lb/>
一諸司職掌所關衙門皆今之南京後兩京並置以北<lb/>
京為政令所出故事例悉載於是而南京衙門各開於<lb/>
後其見行事例有不同者則别書之<lb/>
一衙門官職各有綂屬者皆互也<hi>如都司衛所互見兵部五府之類</hi>其<lb/>
文移有互相管攝者各分書其帶管衙門<hi>如户部十三司帶管衙門</hi>
<pb n="KR4e0120_WYG_069-16b"/>
<hi>之類</hi>後又更易不同者各列於後<hi>如見今帶管衙門之類</hi>
一各衙門事有相闗者皆互見惟舉其重者詳書其餘<lb/>
則畧不必互見者止書曰見某衙門<hi>如致仕條下事例見考功司之類</hi>
其目同而事異者則各書之<hi>如戸部兵部皆有賞賜之類</hi>
一事有各司掌行與舊不同者今仍據諸司職掌書而<lb/>
註曰今歸某司<hi>如文選司吏條下舊𨽻本司掌行今歸驗封司之類</hi>於本司則増<lb/>
立條目而註曰今歸本司<hi>如驗封司吏條下舊𨽻文選司掌行今歸本司之類</hi>
一户口賦稅等項數目則例諸司職掌所載後有増減<lb/>
<pb n="KR4e0120_WYG_069-17a"/>
不同者各書於原數之後<lb/>
一儀注依諸司職掌例各具於本事之下惟先定者備<lb/>
書間有損益止書所損益者於後<hi>如朝賀條下洪武三年奏吏之類</hi>其<lb/>
同少而異多者别書之<lb/>
一郊社等項圖式諸司職掌所載者存其舊有未備者<lb/>
則補之<hi>如在京大祀殿之類</hi>若冠服花樣等項散見於律例榜冊<lb/>
者皆具列以示一代之制<hi>如文武品官冠服之類</hi>
一在外衙門布政使司及府州縣列於户部圖志條下<lb/>
<pb n="KR4e0120_WYG_069-17b"/>
按察司綂於都察院故列於本院刷巻條下寺監及倉<lb/>
場驛遞巡檢河泊等衙門名目各以類附例其名目皆<lb/>
同者不復備列<lb/>
一土官衙門屬吏部者列於府州縣之次屬兵部者列<lb/>
於衛所之次<lb/>
一詔勅誥㫖等文不能悉載止書其事惟制辭冠辭致<lb/>
詞樂章等項常行而舊所未載者依諸司職掌例書之<lb/>
一凡各衙門職掌事重及新増者於綱目之下畧敘大<lb/>
<pb n="KR4e0120_WYG_069-18a"/>
意以見始末<lb/>
一㑹典文字主於行事務從質實凡有司行移字樣悉<lb/>
因其舊其籍冊紀述曽經潤飾者亦用本色字樣易之<lb/>
以便遵行<lb/>
　　　闕里誌凡例<lb/>
一宣聖遺像世傳不同今取諸書所載行教小影凭几<lb/>
乘輅及司冦像冠於巻首而府縣山川林廟諸圖附焉<lb/>
一宣聖著述在六經言行在論語天下後世所共誦法<lb/>
<pb n="KR4e0120_WYG_069-18b"/>
不煩表見其族系生卒履厯惟見傳紀諸書者多牽合<lb/>
附㑹莫可據信惟司馬遷史記世家獨為近古今謹據<lb/>
其說續以十三代褒成君霸而下以至於今世爵世職<lb/>
之次第而世表姓譜諸篇則以總其綱於前云<lb/>
一祖庭廣記所載誕生瑞應固不敢盡信然皆出家傳<lb/>
世傳已久亦不敢盡削其尤誕者則附註其下<lb/>
一林墓廟宇自漢以來代有増飾其地里嵗月制度沿<lb/>
革皆備書而啟聖尼山諸林廟及襲封宅第學校户役<lb/>
<pb n="KR4e0120_WYG_069-19a"/>
附焉<lb/>
一聖門弟子自顔魯而下固傳道通藝之士若後世從<lb/>
祀自孟子而下或遞相授受或代有發揮亦皆羽翼六<lb/>
經有功於聖門者取史記弟子列傳并厯代褒贈并附<lb/>
於後而顔孟二氏獨詳焉<lb/>
一尊崇典禮若諡號章服祀典歌章厯代興行有増有<lb/>
缺至我國朝始極完備稽其詳悉而以給田免役科貢<lb/>
之典附之<lb/>
<pb n="KR4e0120_WYG_069-19b"/>
一厯代之君義同師表多有詔誥祭贊等文而御製碑<lb/>
文則惟我朝列聖始有之謹考次世年備録於巻事闗<lb/>
顔孟諸賢者皆附之而孔氏累世爵職封贈諸文又附<lb/>
之<lb/>
一厯代賢臣名士造謁林廟碑記祭告題詠之作皆所<lb/>
以表尊崇識修建紀遊厯有慕於聖道各以類分而繁<lb/>
瑣者不能盡録<lb/>
一厯代修廟襲爵奏疏表章皆事實所在存者録之而<lb/>
<pb n="KR4e0120_WYG_069-20a"/>
虛其左方以俟諸無窮焉<lb/>
一厯代爵職及宗人之賢見於厯代史傳者不待録其<lb/>
有墓誌碑銘等文皆出名筆亦孔氏世家遺澤故并録<lb/>
之<lb/>
一孔氏舊多譜乘今止存祖庭廣記謹掇其大者并按<lb/>
孔氏實録孔子編年素王記事孔庭纂要等書采輯附<lb/>
類以成此書而其繁者不盡録<lb/>
一元朝母后公主間有遣祭致獻於禮不合碑碣雖存<lb/>
<pb n="KR4e0120_WYG_069-20b"/>
並不録<lb/>
一舊誌事有瑣細文有煩擬不係聖門輕重者悉從刪<lb/>
去<lb/>
　<lb/>
　<lb/>
　<lb/>
　<lb/>
　懷麓堂集巻六十九<lb/>
</p>
<p>
</p>
  </div>
<div>
<head>懐麓堂集巻七十</head> <lb/>
    <p>
<pb n="KR4e0120_WYG_070-1a"/>
欽定四庫全書<lb/>
　懐麓堂集巻七十<lb/>
　　　　　　　　　　　　明　李東陽　撰<lb/>
　文後稿十<lb/>
　　書<lb/>
　　　答南京吏部王公書<lb/>
伏奉教札詞意諄複所以扶掖奬借者甚厚某晚進末<lb/>
識謬以資格承委任方愧懼弗暇其何以仰答大君子<lb/>
<pb n="KR4e0120_WYG_070-1b"/>
期待之意恭惟執事齒徳並茂為士望所歸乃力辭寵<lb/>
榮必遂其志葢合于古大臣之義而詔㫖温厚恩禮優<lb/>
渥尤近時所未有某方厠迹舘閣間目賭其盛安得不<lb/>
一致賀于數千里之外乎矧令器方伯君高躋逺駕繼<lb/>
美是稱而適在吾宗族鄉黨所仰企所藉䕃之地雖欲<lb/>
不再賀不可得也使還謹此布意外家集一部附上幸<lb/>
俯納餘惟養徳頤壽為斯文自重不備<lb/>
　　　與方石先生書<lb/>
<pb n="KR4e0120_WYG_070-2a"/>
近得山字韻諸詩意氣激烈令人感愧不能已日惠數<lb/>
絶句寄興愈高却有未甚解者而鄙吝之釋亦多矣司<lb/>
成之薦輿論所歸葢當習俗波蕩之餘必得清徳重望<lb/>
乃可亷貪而立懦所以培植根柢樹掲幖幟風厲天下<lb/>
非分一署領一務者比先生雖逺引高蹈邈不欲與世<lb/>
接而天下之士未嘗一日不屬望於左右也况剡章十<lb/>
入遂契淵𠂻雖平居職事未嘗周旋旒扆以厪顧注而<lb/>
聖心明睿輙記姓名以為薦稿之所屢見特加優擢出<lb/>
<pb n="KR4e0120_WYG_070-2b"/>
于常格於是朝野内外竦然生風知公道之不亡文運<lb/>
之當有復也説者謂先生抱道自樂或不為勸駕所迫<lb/>
僕則以為出處之分視義可否而已南雍之辭詞意懇<lb/>
迫朝廷俯而從焉固已成先生之志矣今聖天子方重<lb/>
士風采輿論有寤寐英賢之意此數十年之所僅見先<lb/>
生何忍不幡然就道以一副宵旰之懐乎且君子所以<lb/>
安於處者以道之難行也今既有行道之地矣而上下<lb/>
無方枘之阻左右無掣肘之患葢將舉一世之名教付<lb/>
<pb n="KR4e0120_WYG_070-3a"/>
之先生而聽其所為先生亦何惜不一出以畢平生未<lb/>
盡之志乎若又以為事不可以預料功不可以必成茍<lb/>
出焉而有所不合則所以處者固在浩然而歸未晚也<lb/>
又孰敢强其所不欲而曲為先生留哉僕任重力微僥<lb/>
躐已甚正韓昌黎所謂行且謀引去而柳子厚所議以<lb/>
為非者乃以是言為先生計宜亦有不見諒焉徒恃平<lb/>
生之知猶有足信而是言也非一人之私殆一時之所<lb/>
謂輿論者也瞻遡之餘不勝翹企劉謝二先生同此致<lb/>
<pb n="KR4e0120_WYG_070-3b"/>
意謝别有書并希照察不具<lb/>
　　　奉謙齋徐先生書<lb/>
趙中書回知尊候廸吉足慰下懐東陽七月初痔疾復<lb/>
作病卧甚苦䝉恩賜醫至八月半始出因念薄質早衰<lb/>
恐難任重羣憂積慮不能自解顧生地素拙無以為退<lb/>
藏計南都志既弗遂湖南舊業又荒落不可歸惟貴郡<lb/>
乃先祖母誕育之地先祖亦游寓其間風土腴厚文獻<lb/>
華美為天下最而貴縣山水尤稱竒絶乃蘇長公之所<lb/>
<pb n="KR4e0120_WYG_070-4a"/>
深慕往年嘗為執事言之輙䝉引接今已决策於此又<lb/>
念賤父子二人形影相附别無子弟可將事者兹託武<lb/>
進表兄殷通判鎰及弟康於貴縣境上少買田數畆以<lb/>
立業本繫情志徐為後圖必得執事指麾張主於上勢<lb/>
乃可成愚不敢厚望但得有山有水有佃戸歲可常稔<lb/>
之處足矣如猝不可得或於武進境買得亦佳葢卜居<lb/>
多在貴縣而租地之在鄰縣雖數十里不為逺也執事<lb/>
倘許其進望示一言即謀將少物寄殷處以聽尊裁基<lb/>
<pb n="KR4e0120_WYG_070-4b"/>
址茍定或得早謝操杖几以從旦夕之好實平生一大<lb/>
幸也秋漸深惟為道自重不備<lb/>
　　　與殷通判表兄書<lb/>
比聞名與旌典可賀向來清謹自飭不為人知今乃有<lb/>
知者矣實政之在天下豈可終揜邪僕碌碌如昔今秋<lb/>
痔疾有加經月始愈宦况蕭然回顧老境尚無著足之<lb/>
地湖南逺不可歸南都又不獲遂惟貴郡為先祖妣舊<lb/>
里而先祖亦嘗遊寓其間比之桑梓於義為近擬置一<lb/>
<pb n="KR4e0120_WYG_070-5a"/>
産為子孫長逺計嘗與謙齋徐公語及之輙䝉助掖今<lb/>
此計已决意吾兄必不我棄顧方有官守恐不獲及其<lb/>
他昨具書徐公并繼康令弟欲於武進宜興界買田數<lb/>
畆為本歲漸增拓倘三二年未謝事或可成俟令弟書<lb/>
報當寄少物託之知亦不拒也偶乏便奉告稍緩幸惟<lb/>
心照不具<lb/>
　　　與劉東山書<lb/>
承抵家後兩寄書後書尤詳中所叙多田園間樂事令<lb/>
<pb n="KR4e0120_WYG_070-5b"/>
人歎羡不能置而世情民瘼則肉食者所深愧也草堂<lb/>
賦石諾者久不至近稍物色之云已誤送他處且將續<lb/>
補果不補即當别圖奉寄也閱歲以來薦剡屢上斯堂<lb/>
之樂恐不可久淹四方知舊每以執事之去為疑且以<lb/>
不克留為不肖咎誠亦有不容逭者斯賦之作益以重<lb/>
吾過耳而又欲補書之不已惑乎僕不意今春復蒞試<lb/>
事偶值竒變處之極難嫌疑既露不得不有所更定而<lb/>
冒怒取怨幾不能解執事乃以文體之變為譽無亦姑<lb/>
<pb n="KR4e0120_WYG_070-6a"/>
以是慰其抑塞怫欝之懐乎僕生也拙無丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>田畆為<lb/>
終身計坐是未能勇退此執事所素悉武昌之産嘗累<lb/>
尊懐地荒路僻恐終不獲自遂今秋病痔踰月呻吟展<lb/>
轉中念常州為先祖妣誕育之鄉先祖遊寓之地風土<lb/>
腴厚去京師墳墓不甚逺已决計於此置田數畆聊以<lb/>
繫情志圖去就歲稍益之倘不能俟益則盡鬻新舍以<lb/>
供其費亦粗可辦斷不至進退狼狽以貽識者之咲為<lb/>
知己之憂也方具書宜興徐先生及武進親舊特報而<lb/>
<pb n="KR4e0120_WYG_070-6b"/>
舉不敢不亟告執事執事聞之頤不為一解乎方石新<lb/>
命不識肯一幡然否恐所欲聞故及不具<lb/>
　　　與錢與謙書<lb/>
屢得書拜所寄詩文知造詣益深博但辭㫖漫衍勢難<lb/>
精擇且中間時一作聱牙語則又失之險恠觀與謙數<lb/>
年前所撰述明白頓挫動中機會者却似不同夫珠雖<lb/>
善走要不可令躍出盤外水雖就下若止於非所當止<lb/>
則溢為横流與謙之明非不及此也無乃以易心發之<lb/>
<pb n="KR4e0120_WYG_070-7a"/>
如柳柳州所戒者乎平生愛與謙文必欲使掲掲于世<lb/>
偶有不合故不可以黙然因循而未發者亦已久矣病<lb/>
後再出情緒頗不佳聊此一洩張時行給事形跡雖踈<lb/>
然能悉我意相見可一叩之不具<lb/>
　　　與廵按王御史書<lb/>
近得董郡守書云本州欲為僕擇地葢屋巡按已准行<lb/>
此恐是舊按王公俯從州議而本州者又或有寒族子<lb/>
弟以鄙意誑惑而為之也僕居京師累世作宦四十年<lb/>
<pb n="KR4e0120_WYG_070-7b"/>
不能一庇鄉里豈可以木石畚挿為之累况祖父墳墓<lb/>
親戚聚處之所在縱令得脫覊馽亦豈能逺涉數千里<lb/>
外而用此虛名實怨為哉僕屬有哭子之痛本不暇久<lb/>
第恐工役已興緩不及事故亟致一辭惟冀深諒鄙懐<lb/>
愛人以徳公便中善諭本州早為停止使區區一身少<lb/>
免咎戾其視屋宇之惠葢萬萬也餘謹空<lb/>
　　　與東山劉都憲書<lb/>
屢得廣中書札備悉賢勞而用人一事尤急所舉數人<lb/>
<pb n="KR4e0120_WYG_070-8a"/>
皆愜公論於古人集衆思廣忠益之義殆不愧焉安攘<lb/>
之計固已槩定而綏撫之意勝於鋤艾其效亦畧見矣<lb/>
引身之疏不意即上聖明簡在特示勉留議者以為身<lb/>
任繁難未宜自遂幸少從容處之以答聖情慰時望為<lb/>
一方生民之福不審尊見以為如何僕不才多病實不<lb/>
堪勝三疏乞休不獲允命適當多事之日不免力疾供<lb/>
職展轉煩亂愈増悚愧知我者亦必有以諒我也奏事<lb/>
人回艸艸附此惟為國自愛不具<lb/>
<pb n="KR4e0120_WYG_070-8b"/>
　　　與闔族書<lb/>
家門不幸兒子兆先遽爾夭折哀痛摧裂不知所措吾<lb/>
兄弟子姪聞之當同此一慟也近累得家信要還居茶<lb/>
陵葢聞有買田常州之說故爾縁常州去京稍近地利<lb/>
甚饒而田價驟賤又有諸知舊借價買田數畆因令李<lb/>
順父子前去一看實未能逺棄墳墓以往况今遭此大<lb/>
變就使得脱職務亦不過老於京邑非但不能歸茶陵<lb/>
亦决不能居常州姑俟葬畢即呼去僕回京也比得董<lb/>
<pb n="KR4e0120_WYG_070-9a"/>
太守書云為我造屋已䝉巡按准行令人驚愕累日自<lb/>
念作官四十年不能一日庇鄉里乃復以土木筋力為<lb/>
之累縱令出自宗族亦必借官府之聲勢財力於心誠<lb/>
不安而怨怒誚謗亦所不免使得歸而居之猶為得不<lb/>
償失今乃以虛名招實怨亦何所苦而為之哉往歲牌<lb/>
坊之作在本家已為多費而官府復屢為之苦不早聞<lb/>
及其書辭免則其事已遂不意今者復蹈前轍而又甚<lb/>
焉悲愴之餘增我欝悒用是衘哀孰筆亟達此情望我<lb/>
<pb n="KR4e0120_WYG_070-9b"/>
同姓深相體念亟告于官停此大役乃見骨肉之情非<lb/>
道路比也湖廣鄉錄尚未至二姪不審消息如何縣渇<lb/>
縣渇<lb/>
　　　再與闔族書<lb/>
近者家門之禍哀慟不可言已有書奉告矣嘉表來承<lb/>
厚饋且分田百畆以相瞻給非骨肉至情何以及此但<lb/>
聞古人有分田以贍族者未聞有出田以供仕者某自<lb/>
登第以來幾四十年不能一贍宗族而顧辱此饋事之<lb/>
<pb n="KR4e0120_WYG_070-10a"/>
倒行而逆施者莫甚於此吾豈可恬然受之哉所有契<lb/>
本輒欲封還而嘉表以為身受伯叔之命無辭以白執<lb/>
不肯從姑留一本以俟後便即當寄去也復元到此輒<lb/>
病累治不效已為棺殮買地葬之西直門外明光寺之<lb/>
後聞其有妻及子女無所於託可憐可憐嘉敬舉鄉科<lb/>
試録已到此則可喜耳匆匆不悉<lb/>
　　　再與闔族書<lb/>
嘉表回已有書奉復雅意所有田契一本因渠不肯帶<lb/>
<pb n="KR4e0120_WYG_070-10b"/>
回姑留在此今附去煩眼同檢入仍將數内田地照舊<lb/>
歸還各主乃見骨肉至親相厚相信之情不必再寄寄<lb/>
亦不敢受也前書已悉痛苦之餘不復縷縷外房屋一<lb/>
事已附書與奏事老人亟止其役想能體念不俟再囑<lb/>
也<lb/>
　　　與韓方伯書<lb/>
近辱手翰已具簡奉復兹不喋喋茶陵寒族諸兄弟共<lb/>
出田百畆以給官中之費具告本州請給印信契本送<lb/>
<pb n="KR4e0120_WYG_070-11a"/>
京備照雖若義舉然僕思之古人有分俸置田以贍宗<lb/>
族者未有仕官之人資宗族以為養者事之倒行逆施<lb/>
莫此為甚已力辭之而來人執不肯聽委之而去今另<lb/>
封寄回恐逺不能致特以告諸執事煩於公便中發至<lb/>
本州轉付寒族收領庶見明白不至沉滯幸恕瑣瑣<lb/>
　　　答楊邃菴書<lb/>
累辱慰問語意懇備非異姓骨肉不能為此言近者承<lb/>
致厚奠重之以辭喬生之行僕實偕往竦聽宣示神魂<lb/>
<pb n="KR4e0120_WYG_070-11b"/>
俱失葢自亡兒之沒師友尊幼枉祭者五十餘篇而語<lb/>
之懇意之備至此極矣感刻之餘不敢言謝亡兒殘艸<lb/>
承為逺致覽之泫然此兒存時不覺其進自今觀之實<lb/>
亦有過我者豈鍾情溺愛之蔽故然邪先生酷愛此兒<lb/>
訓廹誘掖恩同其父而兒不能少有報稱以死負負不<lb/>
敢言感事觸物登髙望逺不獲握手一慟以洩胸中憤<lb/>
欝不平之氣猶為可恨也倪青谿傅體齋兩先生先後<lb/>
傾逝一時人物凋謝至此固當為天下痛之友朋故舊<lb/>
<pb n="KR4e0120_WYG_070-12a"/>
之私又不俟論劉東山尚未至謝方石又將去矣向來<lb/>
懐抱作惡紏如亂絲人便聊此一布目痛不及親書并<lb/>
希心照<lb/>
　　　復徐都憲書<lb/>
病中屢辱存問甚感近寄到陳提學所修闕里誌諒已<lb/>
經裁定紀敘詳整快閱一過間有欲商確者輒附其下<lb/>
仍粘票于上以代面議用硃筆者病目新差取便閱視<lb/>
初不計其僣後始覺之萬希情照古今文字頗亦增入<lb/>
<pb n="KR4e0120_WYG_070-12b"/>
數條並聽采擇先聖像如聞用廟中石刻蹙小為之雖<lb/>
筆意可觀未審能不失真否今將閣本諸書所載令京<lb/>
中名筆用薄紙摹出各附一幅亦惟擇而用之繕寫雕<lb/>
刻須得良手仍校對真正乃可傳逺固知精鑒及此然<lb/>
此事闗係極重工不厭精言亦當不厭多也餘俟後悉<lb/>
不具<lb/>
　　　與陳提學書<lb/>
承寄到闕里誌紀叙詳整足徵學識而扶植教化之盛<lb/>
<pb n="KR4e0120_WYG_070-13a"/>
心固不待言也病告中快閱一再過頗有欲商量處如<lb/>
篇目中門第二字恐未穏帖世家事蹟等舊文各出原<lb/>
本今既輯于一編而前後重複意欲以世家為主而年<lb/>
譜等文略相照應不復詳書朱墨所到稍以一二處發<lb/>
例煩重加檢勘得十分穏當為佳先聖圖像聞倣吳道<lb/>
子石刻蹙大為小恐未免失其形似今屬京中名筆就<lb/>
各書原像摹出數紙可擇而用之古今碑刻所載已多<lb/>
而賦詠頗少今稍增數首以備采録若繕寫校對雕刻<lb/>
<pb n="KR4e0120_WYG_070-13b"/>
之工諒能一一介意使極精當庶不孤此盛舉也艸艸<lb/>
奉復餘在都憲公書或可互見不具<lb/>
　　　與衍聖公書<lb/>
去冬衆疾交作衰憊不可言自分休退三上疏乞身不<lb/>
獲俞允又辱别遣醫來視踧踖無所容延及暮春病勢<lb/>
始却兹以初六日入朝便中附此以慰至懐廟垣事縁<lb/>
原奏不曾備悉買換民地不敢虧損之故愛民惜財實<lb/>
出聖意似無容議矣闕里誌已修成寄到山東兩生在<lb/>
<pb n="KR4e0120_WYG_070-14a"/>
此守候今畧為增損寄去即入梓却是一時美事閣本<lb/>
孔氏實録諸書已抄得數部付陳提學采輯畢當就彼<lb/>
裝送寘奎文閣中永為家寶也孔學録近有書及此故<lb/>
以附知艸艸不悉<lb/>
　　　復松露周先生書<lb/>
比得手教知清恙始平尚須調攝但聖心簡在輿論所<lb/>
歸恐不獲以自遂留都之命公望猶未愜焉發此為兆<lb/>
亦一轉移間耳伏冀少迓台斾以答綸音無疾其驅請<lb/>
<pb n="KR4e0120_WYG_070-14b"/>
以昌黎此語為贈區區不才久辱知愛國憂邊警大弗<lb/>
戰勝黽勉日夕甚疎候問便中奉布艸艸亮之萬萬<lb/>
　　　答章祭酒徳懋<lb/>
久違風采已閱十年感舊懐賢曷嘗少替稽寸札顧<lb/>
辱牋長疾病之餘神思荒落加以國憂邊事日夕靡遑<lb/>
内省愧恨不知所以為報也恭審名膺簡命任重師儒<lb/>
山北之望與日俱積絃歌衿佩之士未嘗不樂得其間<lb/>
平生所學宜於此焉試矣説者乃謂習成而後教功難<lb/>
<pb n="KR4e0120_WYG_070-15a"/>
而日寡簿書條格之所不能盡抑孰知身可為教誠能<lb/>
動物有在於言語文字之外者哉方石先生南北並望<lb/>
天下以為美談旋以不得已之故力求休謝世事之不<lb/>
易合乃爾於此葢益重先生之思先生雖固執謙退亦<lb/>
安能自解於天下哉定山在京時已病後遂至此聞其<lb/>
子亦能詩但志業恐不繼直夫幸終首丘之願而有子<lb/>
有孫又不失其名節以死差强人意此皆平生故人聊<lb/>
復一道餘不多及秋暑未平惟以道自愛萬萬<lb/>
<pb n="KR4e0120_WYG_070-15b"/>
　　　復謝方石書<lb/>
前歲三章之乞復成畫餅旋值國哀預聞顧託大義所<lb/>
闗誠如來教去冬偶觸事會彼此去留體同而跡異久<lb/>
衰多病之身分不能起覼縷連章展轉踰歲忽以問安<lb/>
禮重事涉驚危羣望交趣若無所逃於穹壤之間者不<lb/>
免黽勉一出以需後期故吾尚存竟不知税駕之所恐<lb/>
全身完名亦造物者所靳也知我罪我者以為如何憂<lb/>
苦襞積千緒萬端筆札所將不能一二便中畧此奉布<lb/>
<pb n="KR4e0120_WYG_070-16a"/>
惟以道自樂用慰瞻羡之私幸甚<lb/>
　　　與王公守溪書<lb/>
自接跡臺閣四三年來飲醇挹清賴以不墮汗濁者多<lb/>
矣撓亂之懐近益加甚亟欲乞身辭退而横惟覊馽緬<lb/>
思班馭既仙東南洞天夐隔塵世羡慕之極不能為情<lb/>
憂勞併集久疎候問亦坐初心日負無辭以相白耳比<lb/>
聞尊候未調旋已勿藥不勝忻慰王敬止回畧布一二<lb/>
餘非筆舌所既諒之而已<lb/>
<pb n="KR4e0120_WYG_070-16b"/>
　　　與沈亞卿書<lb/>
比承令嗣致所寄手札嘉惠適以孔氏女在京病劇方<lb/>
集醫議藥不能出見越數日讅之盛綱云已整駕具書<lb/>
俟之則既發矣至今怏怏像賛不敢例辭但值冗迫未<lb/>
能屬筆承寄蘇祠記文二幅中間尚有誤字前所謂二<lb/>
十幅者葢未之見也此文雖陋事體亦不細倘衰疾未<lb/>
甚欲自書一紙聞蘇州有善過朱者或可别議之乎家<lb/>
集猥及賤名倉卒酬應辱收録頗記遊朝天官二和章<lb/>
<pb n="KR4e0120_WYG_070-17a"/>
險韻長句不知偶遣之邪抑有所擇也匆匆畧附一笑<lb/>
不能悉<lb/>
　　　與東山劉先生書<lb/>
自得六盤山之作讀至末句令人黯然銷魂不敢以病<lb/>
告時不預其事為解計窮力竭俟命與時固有不得不<lb/>
然者久稽奉和豈敢頓忘正坐無辭相白姑徐徐云爾<lb/>
今年四月以後計必南歸不意事多反覆中間曲折不<lb/>
能縷數九月得䆳菴報已遣人奉接河西道梗未得消<lb/>
<pb n="KR4e0120_WYG_070-17b"/>
息為之惘然倥偬初乃發舊篋奉次元韻是日復得䆳<lb/>
菴所致手書有經六盤之句因憶元白梁州神交故事<lb/>
悲喜交集又以驗物數之有定也再和一章并書别紙<lb/>
以代晤言方石二月内壽終貞菴固無恙嚮所傳者真<lb/>
妄相半乃爾然貞菴次繼子死于京師先繼子甚不得<lb/>
力八十餘人遭此怫意其情亦可想也蕃兒論䇿頗解<lb/>
出竒今歲不中不意復䝉例廕苦辭不獲老母漸衰或<lb/>
者藉以為慰而非此兒之志亦嘗繼之以泣也非平生<lb/>
<pb n="KR4e0120_WYG_070-18a"/>
知己誰則信之匆匆不既惟倍加珍攝以隆壽祉不勝<lb/>
至願<lb/>
　　　與孫志同太宰書<lb/>
吕亞卿梁閣老前後寄到手札情誼周悉近喜喬遷太<lb/>
宰允符士望令器亦擢髙科名門集慶非獨為鄉里通<lb/>
家賀也僕久衰多病未遂投閒習隠之懐與歲俱積百<lb/>
責所萃何以堪之小兒兆蕃方鋭意舉業不謂謬承廕<lb/>
録苦辭不獲至于飲泣非恃知愛不敢為此言實懼無<lb/>
<pb n="KR4e0120_WYG_070-18b"/>
所底就以負大賓君子禮教之盛心云爾便中畧布一<lb/>
二不具<lb/>
　　　與劉東山先生書<lb/>
何生來知道體康適但不得一字為恨區區心跡無以<lb/>
自明私竊揣度恐平生舊故亦不相信而何生乃能備<lb/>
達吾兄之意若㝠會而偏照之者世猶有知己存焉死<lb/>
不恨矣且僕於吾兄豈恃何生之言而後信哉顧其跡<lb/>
誠有未足取信者耳向因多事黽勉至今兹不得已復<lb/>
<pb n="KR4e0120_WYG_070-19a"/>
申前請而尚未遂然麋鹿之性已不在闌苙中矣數日<lb/>
後當再報近刻老父字法今寄奉一部通家骨肉如吾<lb/>
兄者更復何人覽此當為我一慨然也前所寄詩聞有<lb/>
未到兹以别紙録上曹大叅同年子故可託也<lb/>
　　　答喬希大書<lb/>
走處身無狀不能勇决必退以逃貪冒之譏夙昔初心<lb/>
中間事勢皆希大所深信而洞燭者無容喋喋第聞遷<lb/>
轉官僚一事衆議以為不當此有不得不言者葢詹事<lb/>
<pb n="KR4e0120_WYG_070-19b"/>
府左右春坊司經局四衙門乃國朝定制今通無一員<lb/>
是百餘年所未有坊局諸印例皆内閣委掌不過寄之<lb/>
翰林翰林學士未闕有一人帯管二印者既非吏部所<lb/>
得具缺豈可不為之處翰林遷轉非九年考滿則纂修<lb/>
書籍自逆賊擅權老姦附和四三年來修會典者退降<lb/>
陞職修實録者擠黜太半當是將旁觀坐視不能捄正<lb/>
咎有所歸後雖稍稍復舊而資格尚淹員數反闕變而<lb/>
通之勢不能已彼此兼職固是祖宗朝深意明㫖昭然<lb/>
<pb n="KR4e0120_WYG_070-20a"/>
嚮時單除却是故為惜耳若謂宫僚無故不宜預設則<lb/>
成化𢎞治之初嘗為之矣宫保太少又其大者非惟累<lb/>
朝之所不廢而今亦有之且嫌於無陽固宜有深望而<lb/>
預待之者必欲盡虛此職而後為當可乎不可乎若又<lb/>
以為秉鈞衡而值私恩則凡掌銓曹者查缺選官乃其<lb/>
常事亦將避此嫌而盡廢天下之官乎况今遷轉之官<lb/>
有當日考滿者有滿在數月者計資算歴無益有虧怨<lb/>
罵之聲不絶于口葢當議擬之際亦為朝廷靳惜名器<lb/>
<pb n="KR4e0120_WYG_070-20b"/>
而非敢以相狥也顧外招物議内咈人情公私之間兩<lb/>
無所據實由識計疎淺處置乖方即此一事敬聞過矣<lb/>
知我罪我其將以為如何<lb/>
　　　再與喬希大宗伯書<lb/>
近兩得書寒温外别無一語豈有所懲故為是黙黙者<lb/>
邪計希大於僕不宜爾或前書過于自辯致希大不自<lb/>
安葢於希大有不容不盡者若今道路謗責之言洋洋<lb/>
盈耳僕曷嘗置一喙於其間哉顧進退之迹無以自明<lb/>
<pb n="KR4e0120_WYG_070-21a"/>
如後所誤報亦理之所必有者而希大久悔其誤豈於<lb/>
僕之素心亦有未諒者邪病告中不能多言聊致此耳<lb/>
繼有所聞幸時致一二以為藥石無恡無恡<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_070-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻七十<lb/>
</p>
<p>
</p>
  </div>
<div>
<head>懐麓堂集巻七十一</head> <lb/>
    <p>
<pb n="KR4e0120_WYG_071-1a"/>
欽定四庫全書<lb/>
　懐麓堂集巻七十一<lb/>
　　　　　　　　　　　　明　李東陽　撰<lb/>
　文後稿十一<lb/>
　　傳<lb/>
　　　都城故老傳<lb/>
傳曰民函五常之性剛柔緩急音聲不同繫乎水土之<lb/>
風氣者謂之風都邑之人習見閑熟大抵尚通而寡執<lb/>
<pb n="KR4e0120_WYG_071-1b"/>
此世之恒言然不可以槩論也國家定鼎順天幾百年<lb/>
登甲科躋宦途著見功澤在人耳目者固不俟論已或<lb/>
居小宦或終布衣抱一節守一善違衆離俗以求自遂<lb/>
亦非無足稱述者顧偶無所慿藉其名與姓不白於世<lb/>
以死豈不重可惜哉予生也晚竊聞先祖父言遺民故<lb/>
老之名行駿不能記幸所及見亦既彫謝無餘矣恐從<lb/>
此遂湮沒畧舉一二為後進君子道之俾他日有繼焉<lb/>
劉志字景仁順天人通經史為近體詩有警句性謹朴<lb/>
<pb n="KR4e0120_WYG_071-2a"/>
言若不能出口每論禮必以朱子家禮為的為某國公<lb/>
府教書訓導某公欲遷其嫡母之墓而以生母配葬請<lb/>
具奏草志禮折之某公强焉志曰以若所為非獨理悖<lb/>
且不免於法某公乃賂他訓導錢暄者草疏以進英廟<lb/>
震怒責某公究所為謀者枷暄於市人皆服志之有識<lb/>
志又嘗勸某公毁銅佛以鑄器某公不肯强之乃從後<lb/>
志年未五十得竒瘍被面以死人指以為毁佛之報嗟<lb/>
乎志所存一也幸而免於禍則服以為是不幸而得疾<lb/>
<pb n="KR4e0120_WYG_071-2b"/>
以死則指以為非世俗之溺人如此哉今異端之説愈<lb/>
久益熾殆無以易天下如志者尚可得哉悲夫路貴字<lb/>
秉彛順天人粗涉經籍少為童子師性伉直不匿人過<lb/>
母喪發引傚家禮去旙幢皷樂用人為方相市兒争譁<lb/>
笑之尤不喜神怪嘗有降神者人各獻香楮貴脱所趿<lb/>
雙屐置案上曰吾無他聊以供神觀者縮頸貴人而去<lb/>
後以夀終徐本字以道姑蘇人藉京師嘗出入楊文貞<lb/>
公之門及見諸老能道前朝典故氣棘棘好面折人過<lb/>
<pb n="KR4e0120_WYG_071-3a"/>
徐天全兄呼之本殊不朝假言輙中其肺腑曰吾史筆<lb/>
也一時名徳如葉文莊岳蒙翁輩皆禮為上賓素習<lb/>
家禮士大夫家有事歛殯請之必往然非禮致不輕造<lb/>
訪訪亦不俟茶而出獨嗜書每得一書手自披對缺板<lb/>
脱字則界烏絲欄紙乞善書者補之笑謂人曰吾猶老<lb/>
䑕搬生薑勞無用也年八十餘乃卒其自號曰竹軒所<lb/>
輯有竹軒詩一巻陳謙字士謙姑蘇人居京師能楷行<lb/>
書專效趙松雪華媚可人時染古紙偽作趙書猝莫能<lb/>
<pb n="KR4e0120_WYG_071-3b"/>
辨購書者踵接戸外勢家貴人每酬以金帛用是起家<lb/>
年七十餘卒家所蓄古書名畫其子并其屋盡鬻之人<lb/>
多傷之賀道字士完南京人世醫家常居善藥人呼為<lb/>
賀生藥然能通文義尚儒雅有聲士大夫間其行不能<lb/>
詳大抵名勝輩也予所及知者止此其樸茂無文片言<lb/>
隻行幸中而偶入者𤨏𤨏不足録已又有趙某者順天<lb/>
人本楊姓鬻醬為業人呼為醬楊天順初迎鑾之役武<lb/>
官胄士乘勢納賂以冒官賞至累千數百人或以語<lb/>
<pb n="KR4e0120_WYG_071-4a"/>
某某揺手謝曰我粗人無食肉相財帛非所惜恐反蹈<lb/>
禍機耳不越歲冒官者事敗盡革職任或遭貶竄人始<lb/>
曰趙某不若也某尤好意氣其女夫刑部朱主事鐸貧<lb/>
而有守某每遺錢糓以助其亷朱病卒子又死某育其<lb/>
女俾不失節暨其壽終其子敏贍其女弟以居至於今<lb/>
存焉蔡通者府軍衛籍也既老而代每步行匝皇城見<lb/>
其甎石垝壊黙數之自某門至某門凡損幾千幾百有<lb/>
幾傭善書人具奏疏赴通政司上之請命工修葺事下<lb/>
<pb n="KR4e0120_WYG_071-4b"/>
工部寢弗行越數年復然又寢之又數年欲復奏其子<lb/>
諫之不可其妻苛止之索傭書銀不得乃潜脱銀簮具<lb/>
疏竟上之項郎中文泰惡其瀆也送法司訊治之既贖<lb/>
罪費家貲數兩其妻若子交怨不置通已老病遂鬱悒<lb/>
以死當具疏時通素不識字習讀其章對客口誦累數<lb/>
百言尺寸一二無少遺失及遭沮抑輙嘆曰朝廷養士<lb/>
歲糜官禄數十萬孰肯計及此者或以為此細事惡足<lb/>
計則應曰自某年至某年已加損若干數矣久而不治<lb/>
<pb n="KR4e0120_WYG_071-5a"/>
必大壊極弊所費何可勝計哉嗚呼通所見誠小譬之<lb/>
以管窺天天雖小乃真見也以庶人計此亦不為細彼<lb/>
所謂有官禄者不能觸類而長計直而事而顧笑且抑<lb/>
之獨何心哉獨何心哉<lb/>
　　　姜貞菴傳<lb/>
貞菴姜公名諒字用貞貞菴其所自號浙江嘉興人也<lb/>
少為縣學生博覽强記尤精尚書學舉景泰庚午鄉貢<lb/>
登天順甲申進士擢行人司左司副以官政自律與寮<lb/>
<pb n="KR4e0120_WYG_071-5b"/>
屬胥勸戒一時奉使争檢飾尚亷節被簡為御史者相<lb/>
繼會司正闕衆屬貞菴貞菴薦行人林雍而處其下人<lb/>
以是多之九載秩滿以母老圖便養遷南京刑部郎中<lb/>
讞鞫明恕遇親屬交訟必委曲開導務全其恩若挾勢<lb/>
撓法者則不少貸嘗有疑獄歴數司不能直立為判决<lb/>
尚書周莊懿公以公平清慎書上考擢知漳州值歲歉<lb/>
海盜蠭起乃發廩賑之賑賊黨數十人其弗率者簡練<lb/>
勇壯授以方略禽其魁餘黨悉散民賴以不擾又築堤<lb/>
<pb n="KR4e0120_WYG_071-6a"/>
捍潮濬塘置塘以備旱溢禁佛齋作義冡立鄉約以高<lb/>
東溪之名節陳北溪之道學皆建祠祀之又為文以表<lb/>
迭監郡之節義顧都司之保障為榜文數十條勸諭防<lb/>
範靡所不至治行為諸郡首後入閩通志載其事為詳<lb/>
成化甲辰入覲歸母益老遂乞終養漳民懇請不赴則<lb/>
相與建生祠勒惠政去思二碑𢎞治辛亥知府闕耆老數<lb/>
輩請之朝庚申又請焉皆不果貞菴家居幾二十年睦<lb/>
處宗族母喪禮葬葬兄嫂皆盡制以無子立兄子某為<lb/>
<pb n="KR4e0120_WYG_071-6b"/>
後其自處益嚴甚未嘗輕入城府視官事若將凂乎其<lb/>
身齒徳並積屹然為鄉邦之望嘗於先壟東自作壽藏<lb/>
名曰敦艮封樹深宻時與賓友載酒殽游樂其中識者<lb/>
又稱其達云貞菴素負賞識不輕許可其試于禮部也<lb/>
與劉公時雍及予講學京邸相知厚及同舉進士與方<lb/>
石謝公交亦然今予承乏内閣時雍為右都御史總兩<lb/>
廣軍務方石為禮部右侍郎掌國監事而貞菴獨執徳<lb/>
抱藝飲而弗耀人事之不齊乃爾然其所自守亦耿<lb/>
<pb n="KR4e0120_WYG_071-7a"/>
耿不可磨滅二公謂古有生為友作傳者以貞菴屬予<lb/>
故采其事行之大著於篇贊曰張御史稷廵閩還報官<lb/>
吏賢否籍謂貞菴有盗化民安語予見而問曰化亦易<lb/>
言哉張曰漳人有某某者家為盜姜守撫諭之遂感化<lb/>
不復作此誠難吾有所試也若當政行志得之日小有<lb/>
所不合輙毅然引退無纎毫顧戀尤人所難職銓曹者<lb/>
誠知之宜不聽使亟去以終此政且大有所試也故世<lb/>
恒患人才之不盡知且不盡用也如化盜事予於貞菴<lb/>
<pb n="KR4e0120_WYG_071-7b"/>
尚不能知况他人哉及貞菴退處久而不易其節大夫<lb/>
士經其邑里者未始不重之謂其尚可用而貞菴亦老<lb/>
矣雖薦且不出矣豈不惜哉<lb/>
　　　余肅敏公傳<lb/>
公姓余氏諱子俊字士英睂之青神人也少為縣學生<lb/>
景泰辛未登進士第授戸部主事有兩貴家争田公承<lb/>
部檄案之其一以地名偶同其姓執為已業公曰張家<lb/>
灣盡屬張家耶事乃直以精敏聞遷員外郎知西安府<lb/>
<pb n="KR4e0120_WYG_071-8a"/>
歲饑甚發廩出貸仍為措畫如數償之會有西師餽餉<lb/>
不乏西安水多鹵民苦汲宋龍首渠久廢或議引滴河<lb/>
水自丈八頭置牐入城以洩於隍積滓既久城且壊公<lb/>
因丈八之制開新渠觀城中經漢故城達於渭以免公<lb/>
私之患人稱為余公渠巡撫都御史項公忠上其治行<lb/>
賜勅旌異成化初陜西布政使有不職者戸部尚書年<lb/>
公富請黜其人而以公代之吏部謂其侵官年力辨不<lb/>
能得都御史林公聰亦薦公擢右叅政督三邊軍務遂<lb/>
<pb n="KR4e0120_WYG_071-8b"/>
遷右布政使滿四之㨗公在軍中賛畫為多轉左布政<lb/>
使擢都察院右副都御史巡撫延綏相度邊地每徒行<lb/>
數十里盡得形勢上疏言北邊正統初始渡河守臣乃<lb/>
立石為界置榆林諸營堡外又築墩臺以瞭賊天順後<lb/>
敵覘知河套所在入屯其内而我屯守反在其外請於<lb/>
㳂邊墩臺之隙築墻建堡又於界至之隙因山剗削其<lb/>
高若城每二三里則為敵臺崖砦連比不絶又於中空<lb/>
築短墻横一斜二如偃月狀以為偵敵避射之所葢自<lb/>
<pb n="KR4e0120_WYG_071-9a"/>
清水營之紫城砦至寧夏之花馬池東西延袤二千里<lb/>
凡有堡十有二壕墻崖岩八百有竒小墩七十邊墩十<lb/>
有五又移定邊安邊二營於近地或以為棄地可惜公<lb/>
謂我朝永樂間以東勝難守亦嘗棄之令二營就險可<lb/>
守兼利耕牧省轉輸費是地未嘗棄也又請置榆林衛<lb/>
取逋兵當勾及謫戍南土者之子孫以益之凡内邊曠<lb/>
地皆墾為屯田歲獲數萬石立武學以教子弟之俊秀<lb/>
者軍中器用鉅細畢具率範鐵為之識以歲月至蔬菓<lb/>
<pb n="KR4e0120_WYG_071-9b"/>
之類亦隨宜敎藝而時巡省之自是敵過城下必嚙指<lb/>
相顧莫敢近又言河套要地宜令大同遊兵備朔州山<lb/>
西遊兵備灰溝營宣府遊兵有警調用行之至今以功<lb/>
轉左副都御史進右都御史移鎮陜西陳弭盗安民數<lb/>
事涇陽有舊堰不利灌溉每治輙壊公鑿山開道溉田<lb/>
千餘頃又鑿南山道直抵漢中以便餽餉奏免岷河洮<lb/>
三衛之戍南方者萬有竒易置南北更戍者六千有竒<lb/>
又有陜所易者分戍胡盧峽豫旺城設平冦鎮戎二千<lb/>
<pb n="KR4e0120_WYG_071-10a"/>
戸所領之岷番作亂克其四族斬首四百級㨗聞賜勅<lb/>
奬勵有北冦畏威西戎遭衂之語召拜兵部尚書論功<lb/>
陞從一品禄加太子少保賜金瑪瑙帶文綺麒麟服遼<lb/>
東守臣阿權貴意請征建州内附之人以為功公議不<lb/>
可因請别遣重臣制之以敗其謀不得則極論其啟釁<lb/>
失利之故宜寘重法上賜誥問闔部待罪公獨承之云<lb/>
皆臣之俊所為上怒亦解時貴州守臣言播州苗賊為<lb/>
患請調兵會勦公謂變在四川而貴州以為言此要功<lb/>
<pb n="KR4e0120_WYG_071-10b"/>
者因極論天時地利皆不可興兵乃已聞母病憂悸成<lb/>
疾上令中使以醪米牢具來問而遣醫視之及以喪告<lb/>
給驛賜道里費命有司治祭葬服除賜勅召之改戸部<lb/>
尚書大同失利命公總制諸軍事公請京兵分戍要害<lb/>
紀律一新冦再引去上遣錦衣百戸以特羊上尊往勞<lb/>
之師還加太子太保以星變上言請禁貴家奪民田罷<lb/>
中官之用事於外者復往北邊節制諸軍公行邊自宣<lb/>
府至大同築外城置樓櫓造戰車數千輛為練武圖以<lb/>
<pb n="KR4e0120_WYG_071-11a"/>
教士卒錦衣百戸韋瑛者附勢亂政謫戍宣府後妖言<lb/>
事覺公坐以死法斬於都市時論快之未幾復改兵部<lb/>
召還朝俄改左都御史留鎮大同有論其糜財病民者<lb/>
命工部侍郎杜公謙及給事中御史往按其事無所得<lb/>
落太子太保致仕未踰年仍召為兵部尚書復太子太<lb/>
保再閱月先帝升遐公力求去今上慰留不許𢎞治初<lb/>
卧病公署疏三上上遣醫賜羊酒乃復視事慮近戚之<lb/>
希恩濫爵者上言馭世務以大徳不以小惠班爵務以<lb/>
<pb n="KR4e0120_WYG_071-11b"/>
公義不以私恩因乞骸骨恩禮益厚比在牀褥猶手削<lb/>
奏稿念湖廣四川荒甚陳弭災禦盜之術至寢不能寐<lb/>
再遣醫視疾弗瘳己酉二月二十二日卒年六十一上<lb/>
聞訃震悼輟視朝一日賜寶鏹萬貫命有司給棺歛具<lb/>
贈特進光禄大夫太保謚肅敏録其孫繼祖為錦衣衛<lb/>
百户公沈毅寡言而中博達有才略務勤官政尤篤孝<lb/>
友在陜時屢乞終養不得比居母喪格其子寘勿會試<lb/>
禮部念弟子偉為父遺腹殊愛之子其遺孤寰舍其子<lb/>
<pb n="KR4e0120_WYG_071-12a"/>
而請廕為國子生為知府時有冦過其門曰是縱入無<lb/>
所得遂引去生平好讀書為詩文有竒氣遺稿若干巻<lb/>
藏於家娶魏氏封夫人卒子二寘其長舉鄉貢孫繼祖<lb/>
既廕而夭寘乃復就廕進千戸後以征南功擢指揮僉<lb/>
事今上聞其才命理錦衣衛事寰舉進士授戸部主事<lb/>
亦有賢聲公嘗教之曰誠能動物人惟積誠自能銷偽<lb/>
又曰人固貴剛然不可使人畏之如虎識者以為名言<lb/>
賛曰予嘗接令公談即事論事必欲實見諸行往復曲<lb/>
<pb n="KR4e0120_WYG_071-12b"/>
折大抵皆國家天下計也及跡所施設歴歴可指數而<lb/>
在陜西功為多在延綏為尤多葢以㳂邊數千戸屹成<lb/>
巨鎮與寧夏甘肅並為陜之保障雖童兒女婦莫不知<lb/>
頌其功及用於北邊值時與地有所不合役未及興而<lb/>
衆喣山動或者乃并延綏之績為疑然則大臣之排羣<lb/>
議任衆怨以成大功者不亦難哉夫民不可與慮始可<lb/>
與樂成固也以吾士大夫為國家天下計亦為是言何<lb/>
哉必若所言則都重位饗厚禄者皆將諉於傷財害民<lb/>
<pb n="KR4e0120_WYG_071-13a"/>
累歲積資計日受代而不復知有天下不至於大壊極<lb/>
弊不止也嗚呼世安得有勵志勤事惟日不足如士英<lb/>
者哉予故傳公俾凡有吏責者勸焉<lb/>
　　　䝉泉公補傳<lb/>
公姓岳氏諱正字季方别號䝉泉學者稱為䝉泉先生<lb/>
順天漷縣人也曾祖諱徳甫祖諱思銘考諱興府軍前<lb/>
衛指揮同知公長身美鬚髯神采秀發氣屹屹不能下<lb/>
物舉京闈鄉試卒國子業李忠文公為祭酒簡四方名<lb/>
<pb n="KR4e0120_WYG_071-13b"/>
士置講下公與商文毅彭文憲王三原諸公皆預焉正<lb/>
統戊辰會試禮部同考誤寘落巻侍講杜公寧見之曰<lb/>
此我輩中人遂擢第一廷試賜進士及第授翰林院編<lb/>
修每開口論大事嘗閉戸夜草疏請復恭讓后位號其<lb/>
伯兄端俯樓隙窺之驚曰奈老母何取其草裂之乃止<lb/>
景泰壬申遷右春坊右賛善兼編修天順丁丑英宗復<lb/>
辟改修撰上亷知其名吏部王忠肅公亦薦之六月召<lb/>
見文華殿上遥見遽曰好既陞陛登殿連曰好好問年<lb/>
<pb n="KR4e0120_WYG_071-14a"/>
若干對曰四十上曰正好問何處人對曰漷縣上曰又是<lb/>
此北方人問治何經曰尚書上曰是書經尤善問何<lb/>
科進士對曰正統十三年上益喜曰又是我所取者乃<lb/>
顧謂曰今用汝内閣叅預機務凡事為朕主張許彬老<lb/>
矣不足恃也公頓首辭至再乃出赴閣至左順門石亨<lb/>
張軏自外入愕然曰何以至此公不敢對時亨軏已不<lb/>
平比入見上曰今内閣朕自訪得一好人亨軏請為誰<lb/>
上曰岳正亨軏陽賀曰誠佳上曰但官小耳今須與吏<lb/>
<pb n="KR4e0120_WYG_071-14b"/>
部左侍郎兼翰林院學士如何亨軏因奏曰陛下欲陞<lb/>
正亦甚易但姑試之果稱職未晚也上黙然葢亨輩以<lb/>
事非已出故撓之云爾自是宣召賜賚絡繹於道公感<lb/>
上知遇鋭意功業知無不言言必盡肝腑一日欽天監<lb/>
湯序言變異謂姦臣未盡之故上以問公公曰姦臣未<lb/>
聞若求之將人人自危且序術䟽淺不足信事遂寢錦<lb/>
衣衛官校邏得一僧自言當大貴衆惑之至妻以女以<lb/>
覬非分獄具當坐反牛玉援近例請官邏者公謂事縱<lb/>
<pb n="KR4e0120_WYG_071-15a"/>
得實不過合妖言律活其徒十數人邏者准應捕律朝<lb/>
論韙之時亨與太監曹吉祥怙寵擅權有投匿名書指<lb/>
斥時政者亨緝捕甚急舉朝惶駭亨勸上出榜募能捕<lb/>
者賞以三品職上令撰榜公與李文懿公見上曰為政<lb/>
自有體式盜賊責兵部姦宄責法司豈有天子自出榜<lb/>
購募之理且堯建進善之旌舜立誹謗之木秦始皇䕶<lb/>
短杜諫乃下誹謗妖言之令由此過失不聞卒至亡國<lb/>
陛下新復寶位正當以堯舜為法以秦為戒縱欲窮治<lb/>
<pb n="KR4e0120_WYG_071-15b"/>
其事緩則人情怠忽事自覺露急則人情危懼愈求韜<lb/>
晦不如勿究吉祥從旁賛甚力上徐謂曰正是言也亨<lb/>
從子彪鎮大同遣使獻㨗内閣詢其狀其人盛陳戰伐<lb/>
且稱斬首無算皆梟於林木不能悉致公取地圖指示<lb/>
曰某地至某地四面皆沙漠梟於何所其人驚伏公間<lb/>
為上言曹石勢太盛慮有變宜早為節制上曰汝以朕<lb/>
意告之公徑造亨諷令稍自歛戢二人怨之益深會承<lb/>
天門災上下詔罪躬公視草歴陳弊政詞極切直天下<lb/>
<pb n="KR4e0120_WYG_071-16a"/>
傳之遂有飛語指為謗訕七月内批降廣東欽州同知<lb/>
道漷以母老留閱月尚書陳某者曹石黨也憾公嘗言<lb/>
其不可用至是嗾邏者以私事中之逮繫詔獄考掠備<lb/>
至謫戍肅州鎮夷所所居京第為幸臣都督李鐸所奪<lb/>
至涿州夜宿傳舍手梏急氣奔且死涿人楊四者頗尚<lb/>
意氣為祈哀解人其人怒不肯楊醉以醇酒伺其酣睡<lb/>
謂公曰梏有封印奈何公教之曰可燒鏊令熱以酒將<lb/>
紙就炙之紙得燥皆昻起因去釘脱梏刳其中復釘封<lb/>
<pb n="KR4e0120_WYG_071-16b"/>
之其人覺有異楊説之曰業已然矣今奉銀數十兩為<lb/>
壽不如納之公乃得至戌時太監猛虎石鎮甘肅相傳<lb/>
有宻諭須生不須死鎮巡而下亦雅重之致客禮焉上<lb/>
每念正輙曰岳正倒好只是大膽越四五年曹石俱以<lb/>
不軌敗上謂内閣李文達公曰向岳正固言之文達因<lb/>
請曰正有老母得放歸鄉里幸甚乃命釋為民甲申憲<lb/>
宗嗣位有御史楊宣者亦以劾亨謫戍廣東臺諌請復<lb/>
二人官以勵忠直吏部擬調南京有㫖勿調令在院供<lb/>
<pb n="KR4e0120_WYG_071-17a"/>
職充經筵講官纂修先朝實録文達欲薦為南京國子<lb/>
祭酒公不應有急者偽為公劾文達疏草會廷薦公為<lb/>
兵部侍郎清理貼黄與都給事中張寧名並上寜負才<lb/>
氣亦被譛遂皆補外公得知興化府時論譁然為之<lb/>
不平公才素大不屑條格動輒為闊逺計築西湖隄溉<lb/>
田千頃京庫輸納多為解戸所侵公盡省其費士大夫<lb/>
家有侵廢寺田及規公利者悉不與皆切齒憾之其貴<lb/>
有力者共騰為謗書横莫可遏公亦厭苦吏職以成化<lb/>
<pb n="KR4e0120_WYG_071-17b"/>
己丑入覲京師因引疾致仕時李鐸已敗朝廷還其故<lb/>
第居久之陳緝熙郭遜之二公相繼為祭酒有官錢為<lb/>
公用簿不時注忌者因肆為媒孽皆得罪去文憲敦勸<lb/>
公請代之公曰此事正所不直安忍代為自是當道交<lb/>
絶忽喪㓜子慟而成疾壬辰九月十一日卒年五十五<lb/>
十月十日葬堅村世墓公於書無所不讀謂天下事無<lb/>
不可為髙自負許俯視一世其為文髙簡峻㧞追古作<lb/>
者詩亦雅徤脱俗字法精䆳大書尤偉旁及雕繪鐫刻<lb/>
<pb n="KR4e0120_WYG_071-18a"/>
悉臻其玅嘗戲畫蒲萄遂稱絶品晚好皇極書有所論<lb/>
述及經解皆未及就惟類博稿僅有十巻行於世深衣<lb/>
纂誤一巻藏於家配宋氏西安咸寧人以賢明稱生四<lb/>
子增堂皆慧而天其二殤也女六人長聘天津右衛指<lb/>
揮僉事吕昻次適朱㫤次適監察御史李經次適今具<lb/>
官東陽次尚寶司卿李汧次順天府學生李鉞六女者<lb/>
皆卒其甥女趙氏適公友鄉貢士潘公流清子辰今為<lb/>
翰林五經博士經東陽及辰皆公所自擇云賛曰才之<lb/>
<pb n="KR4e0120_WYG_071-18b"/>
難其信然哉非才之難用之者之難也我皇明混一區<lb/>
夏幾百年至於宣徳正統之世庶富而敎極矣公當是<lb/>
時以文學取科甲天順復辟之初出膺召命居勿宻遭<lb/>
際之盛擬諸夢卜感慨奮發忘身狥國方將以功烈顯<lb/>
於天下而為權姦所構又厄於媢嫉投荒處僻竟不究<lb/>
其志以死豈才弗能哉夫當英祖之感悟憲皇之更化<lb/>
幸於側有人焉猶且復用用則猶可以自見也惜哉然<lb/>
文章氣節震播海内傳之後世有斷斷乎不可冺者興<lb/>
<pb n="KR4e0120_WYG_071-19a"/>
化人既去而思為祠以祀之他可知已或乃以浚恒之<lb/>
凶不宻之失為公累是徒以成敗利鈍論非所以防世<lb/>
厲俗也謹備述之以補國史之闕且手書一通畀其從<lb/>
子坪從孫梁俾遺其後之人<lb/>
　　　儲處士傳<lb/>
處士姓儲氏諱某字仲文其先毘陵人國初徙泰州為<lb/>
鉅族處士生而醇篤言動不茍惇行孝弟不煩師訓讀<lb/>
書通大義聞古人嘉言懿行輙興嚮慕若固當然者嘗<lb/>
<pb n="KR4e0120_WYG_071-19b"/>
市鹽遼陽載布數車至則值敵騎圍城雨雪浹旬日不<lb/>
止飢凍者道相屬處士日坐逆旅戸外探槖中布散之<lb/>
不問誰某衆商止之曰商本以求利顧并其本棄之不<lb/>
可處士曰此何時尚利計耶比歸所得息無幾矣中歲<lb/>
家寖落閒曝於門拾遺金十數兩袖而入置厠舍茅簷<lb/>
際家人莫知也及晡有一男子擕其婦哭而來處士問<lb/>
曰何哭也曰某夫婦解戍某地費不給秪一子賣而得<lb/>
金今晨過此遂失去將死道路矣且語且哭不能休處<lb/>
<pb n="KR4e0120_WYG_071-20a"/>
士詢其封識并金幾何語悉合乃出而歸之其人感復<lb/>
泣取塊金為謝處士笑曰吾顧不能取之而須謝乎且<lb/>
察其有飢色予之粥而遣之其人曰吾何以報徳乃徧<lb/>
語鄉中人鄉人皆嘖嘖稱嘆曰儲翁隂徳其子孫必有<lb/>
昌者後處士以壽終有子五人孫十三人曾孫二十人<lb/>
元孫十餘人曾孫巏鄉貢省試皆舉第一以進士高等<lb/>
累官南京戸部左侍郎文學行義卓然有聞焉伭孫洵<lb/>
亦舉進士其餘業科第者尚多如鄉人言論曰蘇子嘗<lb/>
<pb n="KR4e0120_WYG_071-20b"/>
云人能碎千金之璧而不能不失聲於破釜葢得之孟<lb/>
氏千乘簞食之說謂矯强者易而造次急遽者之為難<lb/>
也世傳裴晉公還帶事此在儒生學子雖下晉公一等<lb/>
可勉為之顧以此勵世猶有不能然者處士施布時當<lb/>
優裕未足為難其拾遺金時方處窮約卒然得之即不<lb/>
使家人知之者此其中已有定見恐為所撓也得其人<lb/>
而歸之不徒無少恡惜而方自以為慊豈有所為而為<lb/>
之者哉處士卒六年而戸部生又三十餘年而大顯是<lb/>
<pb n="KR4e0120_WYG_071-21a"/>
固天道福善之當而亦非處士意也世之善不皆能無<lb/>
所為而為亦不能無待於勸故必原處士之心合天之<lb/>
所以為報者而後可以為勸也戸部惟祖徳弗白是懼<lb/>
自述事狀以告於太史氏請為傳以傳姑著其大者如<lb/>
此<lb/>
　<lb/>
　<lb/>
　<lb/>
<pb n="KR4e0120_WYG_071-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻七十一<lb/>
</p>
<p>
</p>
  </div>
<div>
<head>懐麓堂集巻七十二</head> <lb/>
    <p>
<pb n="KR4e0120_WYG_072-1a"/>
欽定四庫全書<lb/>
　懐麓堂集巻七十二<lb/>
　　　　　　　　　　　明　李東陽　撰<lb/>
　文後稿十二<lb/>
　　説雜著策問<lb/>
　　　泉齋説<lb/>
無錫邵國賢居近惠山以泉名齋因與論泉之義曰夫<lb/>
泉由静而動自微而顯其出有本其行有漸而其為用<lb/>
<pb n="KR4e0120_WYG_072-1b"/>
不可窮方其在山人固莫知其泉也及因物賦形隨時<lb/>
濟用溉而為田瀦而為澮滙而為溪為河為江為海人<lb/>
亦忘其為泉而泉實有之孔孟以水喻道以此故也後<lb/>
人論道者曰體用一源顯微無間夫所謂一源者謂即<lb/>
體而用在非體之外别有一源也所謂無間者謂道寓<lb/>
乎物而非因物以為理也然則即泉以求道其亦甚近<lb/>
矣乎顧於此有二義焉以之為學則有䝉之象以之為<lb/>
教則有發䝉之功包䝉之徳擊䝉之戒合内外人已而<lb/>
<pb n="KR4e0120_WYG_072-2a"/>
求之其於道庶乎其盡也國賢篤學而力行既有所得<lb/>
矣今以按察副使督江西學政有教之責焉其有取於<lb/>
名齋之義也夫若泉之在惠者則徒取其名而弗濟於<lb/>
用國賢葢因是以求道而非局於是以為用者也國賢<lb/>
以為然乃書以贈之<lb/>
　　　孔氏四子字說<lb/>
宣聖六十二代孫曰聞韶聞詩聞禮聞善聞韶以其父<lb/>
衍聖公以敬之命因叔父衍聖公以和上京師禮娶予<lb/>
<pb n="KR4e0120_WYG_072-2b"/>
女以歸公為之請字於予予字之曰知徳繼又有請乃<lb/>
字聞詩曰知言聞禮曰知節聞善曰知本而統為之說<lb/>
曰韶舜樂也舜作簫韶極聲容之盛歴千數百年而季<lb/>
札觀於周曰徳至矣盡矣如天之無不覆也如地之無<lb/>
不載也又數十年而宣聖聞於齊曰不圖為樂之至於<lb/>
斯也是曷為其然哉作樂者必本乎徳舜之徳諧於家<lb/>
而化於天下故能見乎制作播之聲容而其為郊至於<lb/>
神人和鳥獸格此所以為樂之至也故宣聖論為邦曰<lb/>
<pb n="KR4e0120_WYG_072-3a"/>
樂則韶舞又曰放鄭聲惡其亂雅樂也子貢曰聞其樂<lb/>
而知其徳然則宣聖之徳不亦於是而知乎人能知樂<lb/>
之本乎徳則所以涵養心志薫陶徳性以為成人者可<lb/>
幾矣故字聞韶曰知徳詩者言之成聲而未播之樂<lb/>
者也其為教本人情該物理足以考政治驗風俗人能<lb/>
學詩則事理通達心氣和平而能言古之詩宣聖刪之以<lb/>
為世訓謂其子曰學詩乎不學詩無以言又曰汝為周<lb/>
南召南矣乎葢以此也故字聞詩曰知言禮者理之節<lb/>
<pb n="KR4e0120_WYG_072-3b"/>
文而為事之儀則其為教有品秩有制度所以固人肌<lb/>
骨之會筋骸之束天下不可一日而無者也人能學禮<lb/>
則品節詳明徳性堅定而能立禮之經宣聖定之謂其<lb/>
子曰學禮乎不學禮無以立有子得之曰知和而和不<lb/>
以禮節之亦不可行也故字聞禮曰知節人之性本善<lb/>
而無惡其有善不善者習也必明乎善而後可以復其<lb/>
本然宣聖言繼善成性孟子言性善程子釋之曰學而<lb/>
知之則可至於善而復性之本顧已有未盡知者必資<lb/>
<pb n="KR4e0120_WYG_072-4a"/>
之於人人與已之善一也舜聞善若决江河禹聞善言<lb/>
則拜葢雖聖人猶然况其下者乎故字聞善曰知本且<lb/>
君子之學必資乎聞而聞必貴乎有擇擇而不能行其<lb/>
與不聞一也多聞擇其善者而從之得一善則服膺而<lb/>
弗失者亦獨非宣聖之言也乎為孔氏後者顧名思義<lb/>
慎其所聞擇而行之則去聖雖逺亦不失乎所謂聞而<lb/>
知之者矣予見聞韶醇謹好學足承世澤又聞其諸弟<lb/>
皆秀頴林立方興而未艾二公之善敎皆於此徵焉予<lb/>
<pb n="KR4e0120_WYG_072-4b"/>
不暇汛引惟以先聖之訓為的而以羣聖賢之說證之<lb/>
嗣此尚有字者引而伸之可也<lb/>
　　　移樹說<lb/>
予城西舊塋久弗樹比闢地東隣有檜百餘株大者盈<lb/>
拱髙可二三丈予惜其生不得所有種樹者曰我能為<lb/>
公移之予曰有是哉請試許之予嘗往觀焉乃移其三<lb/>
之一規其根圍數尺中留宿土坎其四周及底而止以<lb/>
繩繞其根若碇然然其重雖千人莫能舉也則陊其坎<lb/>
<pb n="KR4e0120_WYG_072-5a"/>
之南稜絙樹腰而卧之根之鏬實以虛壤復卧而北樹<lb/>
為壤所墊漸髙以起卧而南亦如之三卧三起其髙出<lb/>
於坎以木為牀横載之曳以兩牛翼以十夫其大者倍<lb/>
其數行數百武植於墓後為三重閱然而視之成者十<lb/>
九則又移其餘左右翼以及於門再閱歲而視之其成<lb/>
者又十而九者也於是條幹交接行列分布鬱然改<lb/>
觀與古墓無異焉夫規大而坎疏故根不離宿土厚故<lb/>
元氣足乘虚而起漸故出而無所傷取必於旦夕之近<lb/>
<pb n="KR4e0120_WYG_072-5b"/>
而巧奪於二十餘年之逺葢其治之也有道而行之也<lb/>
有序爾予因歎夫世之培植人材變化氣習者使皆得<lb/>
其道而治之幾何不為君子之歸也哉族子嘉敬舉鄉<lb/>
貢而來予愛其質近於義留居京師與之考業論道示<lb/>
之嚮方俾從賢士大夫遊有所觀法而磨礪知新而聚<lb/>
博越三年志業竝進再詘有司將歸省其親予冀其復<lb/>
來以成其學且見之用也作移樹説以貽之<lb/>
　　　書某節婦事<lb/>
<pb n="KR4e0120_WYG_072-6a"/>
南京有節婦某氏年可二十喪其夫鞠二子以居二子<lb/>
既長俾事生業不充辦則相與為游蕩日以漸困朝夕<lb/>
弗能繼則相與為矯䖍又弗繼計無所於出乃謀稱其<lb/>
母為寡姊求富商嫁之紿商曰吾姊義不嫁吾輩强之<lb/>
然尚弗慊必預具舟檝俟其登即解䌫以行商從之二<lb/>
子又紿其母曰吾父之存貧不能自活有一商者賙䘏<lb/>
之以有今日今其人以家屬至此幸一往謝之婦不可<lb/>
懇之至再乃發舟二子送入舟一子先躍於岸一繼之<lb/>
<pb n="KR4e0120_WYG_072-6b"/>
而舟已逺數十步矣婦呼其二子不應方訝之商曰此<lb/>
汝二弟謂汝已許嫁我又何顧為婦始悟其紿也即解<lb/>
顔强笑語應之私念有劉公廟者京俗最信以為能禍<lb/>
福人則謬曰吾身已從子矣無所復䘏夫惟吾夫之存<lb/>
吾有誓欲於兹廟有所報謝幸為我具雞酒我願畢當<lb/>
不至家而往無遺恨矣商亦從之比至廟婦把商袂呼<lb/>
於衆曰兒子鬻母此賊與通謀諸保甲能為我白之官<lb/>
乎於是諸保甲忿而執之又執其二子皆伏法予聞諸<lb/>
<pb n="KR4e0120_WYG_072-7a"/>
張都憲公實云嗟夫徳義人心所同若彼二㓙者其變<lb/>
也婦之節固無俟論顧其始覺也若稍露稜節必不見<lb/>
釋身死無所惜其何以泄忿欝而暴其姦㓙顧一轉盻<lb/>
間而念慮頓改含苦茹憤深自晦匿不惟不喪其守又<lb/>
卒伸其所欲為較之居常處故熟思而素定者其難尤<lb/>
甚葢有烈丈夫之風焉世固有抱徳執義而淺見狹量<lb/>
成其小而忘其大者予未嘗不備責而痛惜之因録其<lb/>
事以紀事變且告夫知好徳者<lb/>
<pb n="KR4e0120_WYG_072-7b"/>
　　　使難贈喬太常希大<lb/>
正徳丙寅春二月太常少卿喬希大奉使代祀於山西<lb/>
謂予曰使之道難矣先生幸教予乎予贈以一言曰敬<lb/>
蓋古之所謂使者以專對不辱命為能然必曰行已曰<lb/>
達政以為之本非徒能也今四海一家言語辭令無所<lb/>
有事凡受之朝廷以施於天下者皆命也而惟祭為大<lb/>
若代天子所有事於山川帝王藩府園墓之地則其尤<lb/>
大且難者也舜命官必曰往欽哉命秩宗曰夙夜惟寅<lb/>
<pb n="KR4e0120_WYG_072-8a"/>
欽寅皆敬也孔子曰使民如承大祭是以祭喻敬也而<lb/>
况於祭乎夫天子者天地神人之主也當正始之際為代<lb/>
告之舉具名而後命御殿傳制而後遣禮殷而義重<lb/>
山西之祭為海為瀆者各一為帝王陵寢者二為晉六<lb/>
代四王瀋二王墳園者共十有二專使而並攝其難殆<lb/>
有加焉玉帛鐘鼓登降作止之節非其至也希大志行<lb/>
端恪足以有為初命為儀制既習於所謂禮歴考功文<lb/>
選凡禮官之宜否稱負多其所銓授而考覈之者也今<lb/>
<pb n="KR4e0120_WYG_072-8b"/>
又以專職承特遣必其誠敬足以達聖情精白足以格<lb/>
神貺使之道固所優為而亦豈可易而為之哉且希大<lb/>
以四品滿三載請移所得誥命贈厥考郎中君及母宜<lb/>
人竣事之暇將道樂平故里焚黄而祭祭之道一也而<lb/>
公私先後之義則殊當郊籍祧祔之餘海瀆陵園之後<lb/>
而因得及其親私不廢公情不揜義典章著而倫理盡<lb/>
矣若懐古而思登高而賦文章歌詠足以發其心志而<lb/>
播之鄉國者又其餘事奚必為希大道哉希大舊學於<lb/>
<pb n="KR4e0120_WYG_072-9a"/>
友䆳菴楊先生及予其視予也猶其視䆳菴也䆳菴提<lb/>
學山西予嘗為作政難希大之行非政也使也故答之<lb/>
云爾與希大游者李郎中貽敎軰請書以為贈作使難<lb/>
希大之兄中書舍人本大時予告於家予之視之亦猶<lb/>
視希大也因并以告之<lb/>
　　　原禮贈喬希大宗伯<lb/>
禮之道何始乎自天地以來有之矣禮之名何始乎自<lb/>
經籍以來有之矣葢天高地下萬物散殊而禮行焉禮<lb/>
<pb n="KR4e0120_WYG_072-9b"/>
之云者配仁義智而為四徳合信而為五常配吏戸兵<lb/>
刑工而為六卿配易書詩春秋而為五經其所自為名<lb/>
者合天地人而為三合吉㓙軍賓嘉而為五合冠昏喪<lb/>
祭鄉相見而為六以經言則有三百以曲言則至於三<lb/>
千極天蟠地行乎隂陽通乎鬼神而行之則在乎人若<lb/>
其所以行者則有恭敬辭讓以為之本有品節度數等<lb/>
級器物聲容綴兆以為之文古之治天下者其居則宫<lb/>
室車輿其服則衣裳弁冕其器則尊爵俎豆其樂則金<lb/>
<pb n="KR4e0120_WYG_072-10a"/>
石絲竹其儀則登降揖遜以之朝覲聘問射鄉燕享井<lb/>
田學校哀樂慶弔皆所以教民成俗養其徳性而定其<lb/>
名分使之遷善逺罪而不自知此歐陽氏所謂治出於<lb/>
一者也及禮與政分則所謂節目度數者時殊而代異<lb/>
上古之制邈不得聞夏商之禮孔子時已不足徵矣周<lb/>
禮書雖存而殘缺已甚或者至疑其非聖人所作孟子<lb/>
所論爵禄亦與王制不同漢唐以降議禮之家與國終<lb/>
始而卒無所定是其官雖設文且不能備而况於本乎<lb/>
<pb n="KR4e0120_WYG_072-10b"/>
叔孫通之儀無暇論已賈誼言之而未遑見用王仲淹<lb/>
謂孔明不死則禮樂可興程子亦以為然然亦未試也<lb/>
張子之學由禮而入其論禮制多本諸古而不易行朱<lb/>
子於司馬氏所參酌者獨有取焉及自為儀禮經傳通<lb/>
解未終而卒君子憾之然其論固在也我太祖髙皇帝<lb/>
本詩書禮義之化分經以取士列部以置官又製為大<lb/>
明集禮洪武禮制禮儀定式稽古定制諸書頒示天下<lb/>
是凡學禮者所宜究心而况為其官者乎大原喬希大<lb/>
<pb n="KR4e0120_WYG_072-11a"/>
氏舉進士為禮部儀制主事越二十有八年十命而至<lb/>
南京禮部尚書謂予曰昔予為太常少卿代祀西藩先<lb/>
生嘗作使難以敎今之行其將有言乎予惟禮之職重<lb/>
矣昔人謂禮樂必百年而後可興今南京乃皇祖開基<lb/>
之地規制具存百司庶府遵奉罔缺予嘗奉使而南見<lb/>
小官下馬道側市民雖隔門牖亦起立俟過比吳侍講<lb/>
南夫云嘗官禮部見國初書籍猶有存者然則品節制<lb/>
度之詳尚可考而知也希大制行端謹博經籍富文藻<lb/>
<pb n="KR4e0120_WYG_072-11b"/>
禮儀之事又其所素習者率屬舉職固不俟言顧於國<lb/>
家教民化俗之大尤有深望焉者乃推衍古義作原禮<lb/>
以貽之<lb/>
　　　記龍生九子<lb/>
龍生九子不成龍各有所好囚牛龍種平生好音樂今<lb/>
胡琴頭上刻獸是其遺像睚眦平生好殺今刀柄上龍<lb/>
吞口是其遺像嘲風平生好險今殿角走獸是其遺像<lb/>
蒲牢平生好鳴今鐘上獸鈕是其遺像狻猊平生好坐<lb/>
<pb n="KR4e0120_WYG_072-12a"/>
今佛座獅子是其遺像覇上平生好負重今碑座獸是<lb/>
其遺像狴犴平生好訟今獄門上獅子頭是其遺像贔<lb/>
屭平生好文今碑兩旁龍是其遺像蚩吻平生好吞今<lb/>
殿脊獸頭是其遺像昔在𢎞治開泰陵嘗令中官問龍<lb/>
生九子名目因憶少時往往於雜書中見之倉卒不能<lb/>
悉具又莫知所出以詢之羅編修玘玘僅疏其五六云<lb/>
得於其師左叅政賛者止此又詢於吏部劉員外績績<lb/>
以故冊來冊面備録此語亦不知所從出因據以復命<lb/>
<pb n="KR4e0120_WYG_072-12b"/>
葢記問之難如此恐久而復失之漫識於此以俟諸他<lb/>
日<lb/>
　　　私試䇿問十六首<lb/>
問嘗觀楚漢之際矣高帝入闗秦惟恐其不王何以得<lb/>
之項羽引兵咸陽秦大失望何以致之范増勸楚以除<lb/>
漢忠也而説者以為滋暴張良勸漢以距楚是也而謂<lb/>
者以為不義君臣得失之間葢皆有可議者姑以此評<lb/>
之<lb/>
<pb n="KR4e0120_WYG_072-13a"/>
問漢髙天下之英主也然嘗考之入秦宫室意欲留居<lb/>
因苦口利病之言而還軍㶚上怒楚背約欲攻項羽因<lb/>
養民致賢之諫而就王漢中為義帝發喪遮説之辭也<lb/>
不然則兵出無名銷六國封印借箸之謀也不然則幾<lb/>
敗公事欲捐成臯以東矣而復取敖倉則因以食為天<lb/>
之說欲拒王齊之謀矣而操印立信則因躡足附耳之<lb/>
語非長安天府之言幾誤於山東之策矣非先封雍齒<lb/>
之計幾陷於沙中之謀矣凡此皆假於人力而所以自<lb/>
<pb n="KR4e0120_WYG_072-13b"/>
為者亦無幾矣如不必自為也何必漢髙人於此時皆<lb/>
可以為之矣今論英主者必曰漢髙其亦有說乎<lb/>
問史稱高帝之寛仁文帝之恭儉今其行事可考而知<lb/>
也然高之事亦有似乎恭儉文之事亦有似乎寛仁者<lb/>
而各以是稱何哉若就其所長而論之其於是道亦容<lb/>
有可議乎否也讀其書而不知其人可乎<lb/>
問漢武帝之為君其見於史者詳矣後之論者則謂治<lb/>
效不若髙文而甚者謂與秦始皇無以異譽之則謂秦<lb/>
<pb n="KR4e0120_WYG_072-14a"/>
穆公不得專美於前而甚者則謂詩書所稱何以加焉<lb/>
其亦有所指乎試言具略<lb/>
問漢之興也凡三髙帝之創業得韓信光武之中興得<lb/>
鄧禹照烈之恢復得諸葛孔明之三人者皆有陳説而<lb/>
三君皆聽而用之以成其功其説也何見其用也何效<lb/>
其優劣成敗亦有可議者乎否也讀漢史者舍其君臣<lb/>
奚先願聞其故<lb/>
問先儒謂三國人材之盛後世鮮及當其時方分類聚<lb/>
<pb n="KR4e0120_WYG_072-14b"/>
勢均力敵或互相撑拒或互相陵軋故能鼎峙天下久<lb/>
而後合於一使三國之人材併合於一其功業治效當<lb/>
何如也然各就其國而論之宜以何人為最以天下觀<lb/>
之人以何國為優且蜀吳之治效雖成而功業反不魏<lb/>
若成敗之際亦有不相合者果盡係於人材否也抑由<lb/>
前觀之東漢之人材不為不盛矣而卒以敺魏由後觀<lb/>
之西晉之人材無以加於魏也卒掩魏而有之其成其<lb/>
敗又有大不相合者夫人材而無益於功業治效又奚<lb/>
<pb n="KR4e0120_WYG_072-15a"/>
以人材為也試考其實推其故而言之<lb/>
問晉室之政可論者多矣姑舉其一二言之考課前代<lb/>
之遺意也而論者以為傷理中正近世之美制也論者<lb/>
以為損政伐呉之計定矣論者以為必有内憂降胡之<lb/>
處久矣論者以為恐貽後患名重海内者或論其禮法<lb/>
於此大壊慷慨忠義者或謂其於道有所未聞遭亂尚<lb/>
武此言似矣論者以為不然善處興廢有識稱之或論<lb/>
其不能無罪此其為説或出於當時或出於後世皆非<lb/>
<pb n="KR4e0120_WYG_072-15b"/>
無所見也試詳其故<lb/>
問賞罰國之大政也善為治者必稱唐之太宗太宗之<lb/>
論賞罰多矣嘗考其所行魏徵以直諌賞長孫順徳以<lb/>
受賕賞其賞同乎權萬紀以言利罰張藴古以按獄罰<lb/>
其罰同乎其餘若此類者尚多今不暇悉舉始摘其一<lb/>
二試相與評之<lb/>
問論諸葛武侯者多矣輕之者以為管蕭重之者以為<lb/>
伊吕何相去之甚耶謂其不終則功業必就功業果可<lb/>
<pb n="KR4e0120_WYG_072-16a"/>
就乎謂其不死則禮樂可興禮樂果可興乎或又謂其<lb/>
有王佐之心而道則未盡是在伊管之間矣抑其禮樂<lb/>
之有未興功業之有未就者乎夫觀人者於其迹而不<lb/>
於其心未有不失之者也試原其心而論之以為如何<lb/>
問晉祖逖之清中原忠矣而胡氏謂其二道俱失庾亮<lb/>
之討歴陽壯矣而尹氏謂其四失皆備此必有説也其<lb/>
果然乎逖之與亮其優劣同異亦有可言者乎<lb/>
問吳赤壁之㨗晉淝水之㨗皆以寡敵衆變危為安論<lb/>
<pb n="KR4e0120_WYG_072-16b"/>
兵者未嘗不以為快也然曹操與苻堅之勢孰難周瑜<lb/>
與謝𤣥之才孰優劉備恨兵少而云足用桓冲請入援<lb/>
而固却之其為見孰高或詐稱黄葢欲降或紿使符融<lb/>
小却其為計孰巧是必有說也論史者於吳則罪其不<lb/>
能乘勝以要歸路於晉則惜其不能因時以圖混一是<lb/>
果然乎使其出此其㨗又有可必乎諸生以史為學其<lb/>
勿曰非知兵者也<lb/>
問文帝漢之賢君也然獄周勃削魏尚怒張釋之而疎<lb/>
<pb n="KR4e0120_WYG_072-17a"/>
賈誼召季布寵鄧通坐慎夫人而信新垣平進退予奪<lb/>
之際未合乎君人之道者亦多矣而卒能成盛治昭令<lb/>
名豈其得失有足相掩者乎抑别有説也<lb/>
問史之論宣帝者曰信賞必罰吏稱民安刑名繩下徳<lb/>
教不純漢之元氣衰焉夫既稱必罰何以病其刑之繩<lb/>
下既稱信賞何以見其徳之不純豈徳刑之外别有所<lb/>
謂賞罰者乎既稱吏稱民安何以病其元氣之衰其所<lb/>
謂元氣者又有出於吏民之外否也謂舉其實證其説<lb/>
<pb n="KR4e0120_WYG_072-17b"/>
相與論之<lb/>
問自古人君之有天下得於禪讓者何所起得於繼嗣<lb/>
者何所因得於征伐者何所見而各有其弊何哉夫禪<lb/>
讓之善似無容議而其為弊尤深征伐之慘固不足論<lb/>
而或彼善於此皆不可知也至於繼嗣庶乎免二者之<lb/>
弊而有以長以賢以功之説其弊不可勝言亦將何所<lb/>
適從乎試詳其故<lb/>
問前代之事存乎經史然世有逺邇傳有信疑姑舉一<lb/>
<pb n="KR4e0120_WYG_072-18a"/>
二以相質問天文之疑若月之光或以謂受日之光或<lb/>
以為山河之影星之行或謂隨天而左或謂逆天而右<lb/>
地理之疑若禹貢所謂九江或以為鳥白至<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>或以為<lb/>
三里至廩或以為湖漢九水入於彭蠡或以為沅至醴<lb/>
皆合於洞庭所謂河出積石或以為出於崑崙或以為<lb/>
出於葱嶺而後世乃有星宿海之説何者為是孟子載<lb/>
班爵禄之制與周禮王制不同春秋所書時月或以為<lb/>
改正朔不改月或以為改月此事之疑者果當以何説<lb/>
<pb n="KR4e0120_WYG_072-18b"/>
為凖繫辭本聖人之書或者以書不盡言非孔子所作<lb/>
太極圖為道統之源而或者謂出於術家非周子所著<lb/>
雖於書亦有疑焉乃若四皓之事班馬皆同而以為事<lb/>
不足信至不載之通鑑或以為實非此四人子房矯飾<lb/>
而為之者也文中子之名其為書固在而唐史不載其<lb/>
諸弟子亦無一言及之後遂以為併無其人此尤有可<lb/>
疑者夫生於數千百載之後而欲懸斷於數千百載之<lb/>
前亦難矣然儒師之授受耆宿之沿襲亦猶有可據者<lb/>
<pb n="KR4e0120_WYG_072-19a"/>
試畫一陳之以觀博古之學<lb/>
問孔黜異端孟闢邪説所以為天下後世慮也當是時<lb/>
釋敎未出稱異端者莫老氏若然孔子問禮不言其非<lb/>
孟子歴排諸家而獨不之及何哉後之闢釋老者或作<lb/>
崇有論或作髙識篇或著廣潜或著辨惑或言鬼神不<lb/>
可以治天下或言諷唄非所以致太平其於孔氏之說<lb/>
果有合乎或謂攻之而復大集者為不知其方或謂論<lb/>
而不能回其君之惑者無以易之也其方果可行而其<lb/>
<pb n="KR4e0120_WYG_072-19b"/>
論果可信乎乃若文名天下而謂釋之道與大學論語<lb/>
相表裏英邁葢世而謂老子得易之體孟子得易之用<lb/>
然乎否也且先儒所謂似是之非者似矣何以言非所<lb/>
謂彌近理而大亂真者近矣何以言亂吾言心彼亦言<lb/>
心吾言性彼亦言性何以見其殊吾言無為彼亦言無<lb/>
為吾言有為彼亦言無所不為何以别其謬論性與用<lb/>
截而為二何以見其不當截論道徳仁義禮分而為五<lb/>
何以見其不當分夫知其為敎之非則其流弊不足言<lb/>
<pb n="KR4e0120_WYG_072-20a"/>
也今方黜邪崇正往往見諸詔令政事之間儒名士學<lb/>
者固當丕應徯志而愚民末俗尚有由之而不知者試<lb/>
相與講之以為天下告焉<lb/>
　　　邃菴解<lb/>
䆳菴主人通籍禁廬僑居京第隟地晨掃重扉晝閑客<lb/>
有過者叩門而問曰此非楊子之居乎童子對曰是也<lb/>
導客而入若引若曳複院繚垣魏堂巨欐客乃蹜足脱<lb/>
屨探懐出刺將修容以為禮且歴階而就次童子曰未<lb/>
<pb n="KR4e0120_WYG_072-20b"/>
也再導而前委蛇隠翳突霤中啟懸櫳外蔽客乃髣髴<lb/>
指擬逡巡睥睨耳側聽而無聞步將舒而復䟦童子曰<lb/>
未也盡歴紆曲豁達䝉翳仄徑旁通曾軒倒輟棐几庭<lb/>
設牙籖架度主人方兀坐書堆凝神注思聆謦欬而倔<lb/>
起具冠裳而出俟客乃揖而請曰子何居之䆳也主人<lb/>
曰從善實難從惡則易地有所宜擇俗有所宜辟吾將<lb/>
寄逺心於車馬託大隠於城市屏物誘於紛華去塵襟<lb/>
於祓禊期深造以獨得匪超舉而長逝客曰如斯而已<lb/>
<pb n="KR4e0120_WYG_072-21a"/>
乎主人曰六籍絲棼諸家鼎沸衆難交錯羣疑積滯吾<lb/>
將辨亥豕於偏旁註蟲魚於疏記思縷析而毫分庶窮<lb/>
捜而絶繼豈塊處而無營亦嬰心於有事客曰如斯而<lb/>
已乎主人曰理窟淵微天機奥秘尼叟之所罕言庖犧<lb/>
之不盡意吾將高仰堅鑚深鉤逺致求四情於未發之<lb/>
時探五性於有生之際由粗而益極其精舉大而不遺<lb/>
其細尋墜緒於虞唐㴑長源於洙泗窺數仞之宫墻涉<lb/>
千尋之涯涘會萬變以同歸或殊途而一揆顧兹菴之<lb/>
<pb n="KR4e0120_WYG_072-21b"/>
攸寄若百工之在肆彼居安以資深亦引伸而觸類者<lb/>
也客起再拜領䆳之義識道理之鄉方得工夫之次第<lb/>
若馳康莊請執君轡若游大川請鼓君枻隨君所之無<lb/>
畫無廢鉅巻長辭髙楣大字晞唐學解擬漢賓戲匪菴<lb/>
則名敢告同志<lb/>
　<lb/>
　<lb/>
　懐麓堂集巻七十二<lb/>
</p>
<p>
</p>
  </div>
<div>
<head>懐麓堂集巻七十三</head> <lb/>
    <p>
<pb n="KR4e0120_WYG_073-1a"/>
欽定四庫全書<lb/>
　懐麓堂集巻七十三<lb/>
　　　　　　　　　　　　明　李東陽　撰<lb/>
　文後稿十三<lb/>
　　贊題銘箴題跋<lb/>
　　　孝宗皇帝御贊<lb/>
習静調元養此身此身無恙即天真周家八百延先祚<lb/>
社稷安危在得人此孝宗皇帝御書静中吟絶句也於<lb/>
<pb n="KR4e0120_WYG_073-1b"/>
赫先帝有靈在天明為日月散為雲烟發為文章星宿<lb/>
森布二十八字應宿之數造化之動以静為體萬物育<lb/>
焉天地參矣其機在我致用則人調元代工有君有臣<lb/>
大哉王言衆理兼有惟徳與功為三不朽在天地間並<lb/>
乆俱長舊臣哀慕何日而忘<lb/>
　　　少傅兵部尚書馬公像贊<lb/>
官有三孤公陟其位邦有九伐公掌其制觀夫嚴重果<lb/>
毅之資閎深博大之器稱廟堂經國之才藴尊俎折衝<lb/>
<pb n="KR4e0120_WYG_073-2a"/>
之計歴夷險而不貳其心閲壯老而不衰其氣累朝耆<lb/>
徳親荷乎衮褒天下安危方膺乎重寄於戲有文事必<lb/>
有武備有所譽其有所試若公之賢有識者尚不能窺<lb/>
其涯涘彼善繪者豈非僅得其形似而已邪<lb/>
　　　夏忠靖公小像賛<lb/>
此吾鄉先哲夏忠靖公也昔聞其聲今見其容氣和貎<lb/>
恭外朴中通不矯以為異不比以為同其大則君子之<lb/>
不器其正則王臣之匪躬徳與齒而俱尊名與世而無<lb/>
<pb n="KR4e0120_WYG_073-2b"/>
窮於戲疉州之使貞觀所遺以佐永徽者也而身負其<lb/>
託淮西之帥元和所任以破元濟者也而心疑其功君<lb/>
臣之相遇亦難乎其為終矣然則下車問政如仁廟贈<lb/>
官賜謚如宣宗竭誠盡瘁死而後已如公者何啻魚水<lb/>
之與雲龍於戲楊文貞所謂王子明韓稚圭之風者固<lb/>
以其徳量之裕亦豈非以其遭際之隆也邪<lb/>
　　　太子太保刑部尚書門公像賛<lb/>
氣和志平弗驕以盈惟徳之恒兮法精律明弗敢以陵<lb/>
<pb n="KR4e0120_WYG_073-3a"/>
惟官之能兮五嶺提兵兩京司刑惟績之成兮七袠之<lb/>
齡一品之榮爵齒並增兮惟官有評考實與名兮式瞻<lb/>
厥形兮<lb/>
　　　沈學士民則像賛<hi>有跋</hi>
觀公之書銀鈎鐵筆睹公之容金相玉質得其惠如懐<lb/>
拱壁之珍閱其藏如入武庫之室有博文㳺藝之華有<lb/>
好徳考終之實是宜先朝量能以授官後聖録功而䕃<lb/>
嗣誠足以侈盛事於鄉邦為後人之表率者也昔我孝<lb/>
<pb n="KR4e0120_WYG_073-3b"/>
宗敬皇帝聽政之暇游意翰墨尤好沈氏兄弟書一日<lb/>
訪於内閣命禮部徵其子姓得學士度四世孫世隆時<lb/>
授中書舍人領制勅文字且宣索其家得其遺像巻因<lb/>
撫而歎曰沈先生出世矣巻有楊文定溥所著傳楊文<lb/>
貞士竒楊文敏榮金文肅幼孜胡祭酒儼曾學士棨諸<lb/>
賛留内府不復降出世隆乃别摹一像録諸賛於後存<lb/>
於其家東陽因贅一辭用紀一時之盛事云爾<lb/>
　　　題南京工部侍郎沈公小像<lb/>
<pb n="KR4e0120_WYG_073-4a"/>
身若不勝衣而受之則有容言若不出口而和之則不<lb/>
窮葢嘗得西北江山之助為東南詞翰之雄當其入分<lb/>
留務出奏民功持國之憲掌邦之工旋辭禄以避寵亦<lb/>
完名而保終是雖在命大夫之列而有隠君子之風者<lb/>
也<lb/>
　　　槐軒銘<lb/>
太子太保吏部尚書四明屠公於堂之南軒新闢北戸<lb/>
戸外抵堂堂之隙僅足容武有一槐適生其間縁戸而<lb/>
<pb n="KR4e0120_WYG_073-4b"/>
起其髙出屋上可二三丈則布為繁柯覆為重隂方暑<lb/>
盛時南枝透徹清入几格不知赤日之當午也公顧而<lb/>
樂之若恨相見之晚者乃名其軒曰槐軒賦以著志侍<lb/>
郎鄆城佀公姑蘇吳公皆和之出以示諸卿大夫和者<lb/>
因益衆屠公則以銘屬予予昔奉使南都禮部尚書金<lb/>
谿徐公時以學士掌翰林院事指所植三槐謂予曰此<lb/>
樹既枯而復茂意院中有當大用如宋王晉公所徵者<lb/>
屬予𨽻晉軒二大字扁於楣際故公是時屬予而屠公<lb/>
<pb n="KR4e0120_WYG_073-5a"/>
見屬者亦以此也惟王氏以忠信仁厚饗功名富貴之<lb/>
盛其祥在物葢一家之兆也然猶足以後文字傳久逺<lb/>
今兹槐所托顯於官署天下人材所萃集之地其於氣<lb/>
運殆將有徵焉以此例彼宜亦有不得不傳者也且一<lb/>
物之微而顯晦出處繫於時者如此屠公感物用世觸<lb/>
類而取之則凡魁梧博大之材樸茂敦實之器固將掄<lb/>
簡甄㧞以為國家天下用彼山林草澤抱徳而隠處者<lb/>
亦豈肯遺逺棄置使之有不遇之歎哉由是觀之則公<lb/>
<pb n="KR4e0120_WYG_073-5b"/>
之名望勲業當不徒為一家兆也從而為之銘銘曰昔<lb/>
聞其三今見其一彼槐何知倐異今昔昔在相門今在<lb/>
公署彼槐何心實同出處惟天生材氣運使然家運以<lb/>
百國運則千惟曹有銓若藪若淵彼材攸居視厥陶甄<lb/>
材具小大槐其大者若作棟梁此物誰舍或蔽若捐或<lb/>
顯若庸時哉時哉實維其逢公軒則嘉我銘弗工公名<lb/>
之傳與軒無窮<lb/>
　　　長洲朱氏孝門銘<hi>有序</hi>
<pb n="KR4e0120_WYG_073-6a"/>
長洲朱孝子顥字景南父病癰親為吮滌父喪當盛暑<lb/>
負土成墳哀痛摧裂致有馴烏之異有司上其事詔旌<lb/>
為孝行之門參政祝惟清有傳其孫存理上京師因予<lb/>
友某請於予予感其義且重吳請作孝門銘以遺之銘<lb/>
曰惟周舊都有宅有表匪徒美觀惟善是寶惟六行有<lb/>
敎其先在孝有屋可封仁厚之效惟今南畿實古豐鎬<lb/>
其孝伊何粤有遺攷生有致養死有遺報哀感行路信<lb/>
及禽鳥匪人則然驗彼天道孝門煌煌天子有詔其徳<lb/>
<pb n="KR4e0120_WYG_073-6b"/>
孔耀惟後人是傚<lb/>
　　　邵國賢亞硯銘<lb/>
背惡鄉善為義孔臧守潔去汙於身有光君子體乾之<lb/>
剛效坤之方致曲能動闇然日章文為國而増華名與<lb/>
世而俱長葢一物而具衆理庶終身而勿忘<lb/>
　　　蘆泉銘<hi>有序</hi>
蘆泉者武昌劉用熙所居武昌地瀕大江江岸多蘆有<lb/>
泉出其旁浸灌滋長叢生而條達其為物可愛其徳可<lb/>
<pb n="KR4e0120_WYG_073-7a"/>
取而比也用熙葺屋而居之且因以自名性嗜經籍謳<lb/>
吟著述之餘無所有事日周旋其間泠然而耳入爽然<lb/>
而目接葢將屬其徳而逹之乎政怡然而契之乎心既<lb/>
舉進士為吏部員外郎通顯矣而不忘其初間以質予<lb/>
請為銘為之銘曰蘆生水濱不植而茂其美維何中通<lb/>
外秀泉出山下有䝉必亨維源之深其流則清蘆以喻<lb/>
政泉以象徳喻存孔經象繫周易兩物殊類各有其有<lb/>
孰其麗之為徳之耦維古有訓逺則物取取之維何為<lb/>
<pb n="KR4e0120_WYG_073-7b"/>
徳之友徳則育之政則舉之有鄰厥居擇必處之盈天<lb/>
地間物盡吾與蘆哉泉哉請事斯語<lb/>
　　　井井亭銘<hi>有序</hi>
蘇之天平山白雲泉世傳有吳中第一水山半有井味<lb/>
極清洌蓋其支派也井舊有亭歲既久亭井俱廢𢎞治<lb/>
庚申封翰林編修吳君仲恒命工治井且伐石為亭於<lb/>
是過者游者渴可飲倦可憇皆饗君之利不厭也南京<lb/>
工部侍郎徐公肅名其亭曰井井君既卒葬於山麓其<lb/>
<pb n="KR4e0120_WYG_073-8a"/>
子編修一鵬請予銘刻之亭中銘曰有山出雲為雨於<lb/>
天其在地者則為井泉鑿而泓之於山之根不滓而雜<lb/>
不淤而渾仰涵星辰俯鑑豪髪維食與飲用之不竭有<lb/>
闌䕶之有亭覆之維名隆隆井食受之歲久泉堙亭亦<lb/>
云侈有惠封君曰是在我浚深發洪否極終通上為帡<lb/>
幪外廓中空滌煩捄暍仁者之功凡厥往來載罌載綆<lb/>
既庇其隂亦酌其浻錫名孔嘉葢取諸井君之去矣逝<lb/>
者如斯郡守之助鄉人之思有子斯才澤道以施為江<lb/>
<pb n="KR4e0120_WYG_073-8b"/>
為河奚井之為維家有堂維國有禎為棟為梁矧惟彼<lb/>
亭來者朂哉視我兹銘<lb/>
　　　謝生得米氏故硯上有海岳菴三字為之銘曰<lb/>
海岳之英圗書之祥其人亡器則靡常得之者書其昌<lb/>
乎<lb/>
　　　宣和殿硯銘硯長可二尺廣尺有二寸樸斲無<lb/>
　　　雕飾背刻殿名三字并御書之寳<lb/>
此宋之物枯陵之書也直方以大得坤之餘温潤而栗<lb/>
<pb n="KR4e0120_WYG_073-9a"/>
維玉其如葢竭江南之民力供内府之珍儲舍政機之<lb/>
務而為詞藝之娛者也嗚呼用有顯晦身無榮辱歛天<lb/>
上之雲烟閱人間之陵谷吾將撫宣和之往鑒續丁未<lb/>
之遺録觀萬物之聚散寄一感於心目<lb/>
　　　惕菴箴<lb/>
尚寶少卿崔甥世興請予曰傑未第已喪二親禄不逮<lb/>
養志存永慕自受學以後頗知嚮方懼弗能守顧示菴<lb/>
名為警勵之地予名之曰惕菴葢取諸易禮及傳既而<lb/>
<pb n="KR4e0120_WYG_073-9b"/>
為之箴箴曰維人有心感物斯動陽然而興為憂為恐<lb/>
其憂維何春雨秋霜其恐維何朝隂夕光我秉天賦我<lb/>
受親體弗踐非人弗肖非子加以惻隱為仁之形兼之<lb/>
悽愴為孝之門終日乾乾乃徳之成吾言弗信請視西<lb/>
銘<lb/>
　　　書讀巻承恩詩後<lb/>
讀巻承恩詩一帙葢𢎞治庚戌殿試之日讀巻提調諸<lb/>
公所作都察院右都御史寧波屠公所輯行於時久矣<lb/>
<pb n="KR4e0120_WYG_073-10a"/>
或者以為國家試士之法專尚經術悉罷詞賦正前代<lb/>
所不及矧兹科制策方探化原求治道又新天子明示<lb/>
意嚮之始而紀事之作以詩焉何居夫詩賦之所以罷<lb/>
謂其務枝葉棄本根非有司求士致理之意茍華而不<lb/>
害其實世亦不能無取焉故九敘之歌用之邦國二雅<lb/>
之詩施之廟朝古之紀盛事而詠成功者皆是物也夫<lb/>
使其排偶聲韻不病於科塲而典章制度賁敷於廟廊<lb/>
是不徒不相悖而顧豈不相為用哉然則是詩也敘而<lb/>
<pb n="KR4e0120_WYG_073-10b"/>
傳之可也官以讀巻名者十三人為少傳兼太子太師<lb/>
吏部尚書謹身殿太學士博野劉公太子太保吏部尚<lb/>
書三原王公禮部尚書兼文淵閣大學士宜興徐公戸<lb/>
部尚書臨頴李公禮部尚書掌詹事府事瓊山丘公兵<lb/>
部尚書鈞州馬公刑部尚書建昌何公工部尚書束鹿<lb/>
買公禮部右侍郎兼翰林院學士洛陽劉公工部右侍<lb/>
即掌通政司事衡陽謝公大理寺卿蠡吾馮公而屠公<lb/>
及予皆與焉以提調名者三人則禮部尚書盧氏耿公<lb/>
<pb n="KR4e0120_WYG_073-11a"/>
左侍郎錢塘倪公右侍郎太原周公也詩倡於馬屠二<lb/>
公和者皆徧傳臚以後予繼倡亦辱有和者并以附之<lb/>
而徐劉二公為序兹越五年十有人者博野公不及序<lb/>
以去及丘李謝三公先後捐館王何賈三公已致仕馮<lb/>
公為南京工部尚書在朝者僅及其半今徐公進少傅<lb/>
兼太子太傅吏部尚書謹身殿大學士劉公為太子太<lb/>
保禮部尚書兼武英殿大學士耿公為太子太保吏部<lb/>
尚書馬公加太子太保倪公為尚書屠公進太子少傅<lb/>
<pb n="KR4e0120_WYG_073-11b"/>
左都御史周公遷吏部左侍郎皆非舊秩而予適以侍<lb/>
講學士累遷至今官又承乏内閣從徐劉二公後故復<lb/>
識其末俾來者有考云乙卯四月二日禮部右侍郎兼<lb/>
翰林侍讀學士長沙李東陽書<lb/>
　　　女孝經圗跋<lb/>
駙馬都尉樊公大振出女孝經圖一巻無名識後有祭<lb/>
酒胡公若思記以為宋李伯時作而世所傳頤菴集載<lb/>
此記首有吾家舊藏四字知為胡氏故物也按漢曹世<lb/>
<pb n="KR4e0120_WYG_073-12a"/>
叔妻班昭固之女弟撰女誡十八篇大抵倣孝經為之<lb/>
故俗稱女孝經後世畫者多圖其事而本亦不同此巻<lb/>
筆意精絶誠有如胡公所云者非近時畫手所能彷彿<lb/>
也夫畫之為用亦淺矣及其至或可以感善創惡出於<lb/>
言語文字之外而施之婦女童孺尤宜使其據事指物<lb/>
因辭以達意如后妃之閒静姜女之貞烈樊女之忠讓<lb/>
驪姬之狼戾宜亦有悚然而興愓然而懼者矣若班氏<lb/>
之文雖真贋工拙未可深辨而其義不失乎正君子茍<lb/>
<pb n="KR4e0120_WYG_073-12b"/>
有取於斯圖亦無擇於斯言也夫予又聞唐郭良輔為<lb/>
武孝經宋崇文總目亦載大農孝經酒孝經諸書者今<lb/>
皆不復見矣安得與此圖並傳以為博物洽聞者之助<lb/>
乎樊公讀書攻詩有王晉卿之風非徒溺於藻繪之好<lb/>
者吾不敢效東坡畱意之戒姑因其請而識之<lb/>
　　　題宋舎人草書後<lb/>
宋舍人仲珩書評者謂四體皆為國朝第一其真草篆<lb/>
予皆及見之信然匏菴少宰所藏草書稷拂歌與王允<lb/>
<pb n="KR4e0120_WYG_073-13a"/>
達舍人家所見稱異殆其出入變化不主故常久非株<lb/>
守一格者比真翰墨之雄也但紙用粉箋歲久剝落殆<lb/>
無完筆使觀者徒賞其風神而已惜哉<lb/>
　　　書賜逰西苑詩巻後<lb/>
右賜遊西苑詩一巻葢宣徳癸丑夏四月宣廟賜文武<lb/>
重臣及諸侍從並遊内苑閣老黄公淮已致仕以謝恩<lb/>
至特與焉時館閣諸公賦詩以進各録副巻於家閣老<lb/>
楊公士竒序已刋於家集此巻則平隂武徳王家所藏<lb/>
<pb n="KR4e0120_WYG_073-13b"/>
者也於戲君臣之際亦重矣葢必有天冠地履之分而<lb/>
又有家人父子之情然後上下交而徳業成都俞世逺<lb/>
始替於下堂之見至於尊君抑臣之世則變之極矣後<lb/>
之所謂交者乃流於近狎失於浮豔或者不於公卿學<lb/>
士又移而之他其為治效安足望哉我朝自皇祖以來<lb/>
優禮儒碩逺超近代凡一豫一遊一張一弛嚴而泰和<lb/>
而節者皆於此巻見之宣徳之治固有得於體貎之隆<lb/>
信任之篤者誠億萬世所當法也東陽以後進菲才備<lb/>
<pb n="KR4e0120_WYG_073-14a"/>
員左右不能賛明良喜起之化於此亦竊有感焉平隂<lb/>
之孫嗣成國公輔出巻相示因敬書於其末<lb/>
　　　書杏園雅集圗巻後<lb/>
杏園雅集圖一巻乃正統初館閣諸老西楊公而下九<lb/>
人會於東楊公之第各賦一詩二公為前後序圖則謝<lb/>
庭循所作也當時此本葢家有之予始見於西楊之子<lb/>
太常少卿導再見於西王之孫順天訓導綸三見於南<lb/>
楊之孫尚寶卿泰其規置意象皆出一軌葢當笑談偃<lb/>
<pb n="KR4e0120_WYG_073-14b"/>
仰之餘倉卒摹寫宜有得乎筆墨之外若太常尚寶二<lb/>
公及東楊之孫吏部員外郎旦東王之孫兵部司務仁<lb/>
皆予所與識其鬚髪睂宇固然莫殊也庭循非文士而<lb/>
獲託於罇俎圖畫之間寧非以其苦心好藝兹會所不<lb/>
可無者而然歟且自洪武之開創永樂之戡定宣徳之<lb/>
休養生息以至於正統之時天下富庶民安而吏稱廟<lb/>
堂臺閣之臣各得其職乃能從容張弛而不陷於流連<lb/>
怠敖之地何其盛也夫惟君有以信任乎臣臣有以憂<lb/>
<pb n="KR4e0120_WYG_073-15a"/>
勤乎君然後徳業成而各饗其盛此固人事之不容不<lb/>
盡者而要其極有氣數存焉然則斯會也亦豈非千載<lb/>
一時之際哉今越六十年而諸家子孫猶能什襲珍視<lb/>
不失其舊尤足以見功澤之深文獻之相傳未泯者時<lb/>
稱文貞為西楊文敏為東楊文定為南楊皆以居第為<lb/>
别其稱文端為東王文安為西王亦然今尚寶所居賜<lb/>
第尚在東安門外舊𦵏西為相近而東第所謂杏園者<lb/>
已易主聞其家亦有此圖不及見也姑識於此巻之末<lb/>
<pb n="KR4e0120_WYG_073-15b"/>
以復尚寶之請云<lb/>
　　　書忠節録後<lb/>
右忠節録一巻少師謙齋徐先生録尚書吳公友雲死<lb/>
節事也公宜興人少為國子生國朝洪武初高皇帝既定<lb/>
元都魏國徐公禮遣赴京師累官刑部尚書出為湖廣<lb/>
行省叅政坐事被逮上重其才釋之時元梁王據雲南<lb/>
尚未下命公往諭會梁王使其臣鐵知院等二十餘人<lb/>
使漠北為大軍所獲上欲以恩懐之令與公偕行至雲<lb/>
<pb n="KR4e0120_WYG_073-16a"/>
南沙塘口鐵知院等懼罪說公改制書共給梁王梁王<lb/>
亦遣人來刦降逼令易服辮髪以見公仗義直辭以死<lb/>
自誓遂遇害梁王壯其節命收其骸送四川給孤寺藏<lb/>
之先是金華王忠文公禕奉命往使不屈而死距公死<lb/>
僅二歲耳後雲南入版圖朝廷始知公死狀及公子黻<lb/>
以其事來白乃命馳驛歸葬而許黻為國子生黻貧不<lb/>
能歸葬公於武昌舊治因占籍長子孫今閱再世矣𢎞<lb/>
治初李尚寶應禎使湖南訪公墓不可得乃為傳以傳<lb/>
<pb n="KR4e0120_WYG_073-16b"/>
比都御史王公詔巡撫雲南聞先生道公事謂忠文在<lb/>
正統間已贈官謚建忠節初祀於其地而公事獨未著<lb/>
為請於朝今上命復贈公刑部尚書謚忠節與禕並祀<lb/>
改祠額為二忠兹先生所録者其始未畧備矣方黻葬<lb/>
公時大夫士賦忠節詩為巻後并其誥遺書皆燬於火<lb/>
潘子安海天清嘯集有詩一章劉職方子髙集四章則<lb/>
為公作者故并録之而凡書奏公移及續有賦者皆駙<lb/>
焉惟我國朝混一區宇以綱常立天下而以風節厲之<lb/>
<pb n="KR4e0120_WYG_073-17a"/>
於勤事死節之臣必有褒䘏之制雖先朝所未及知所<lb/>
未暇行者亦舉而行之不以其人已逺時已久而或置<lb/>
可謂意周而法宻矣雲南逺在萬里外負固不服害我<lb/>
忠良而其名跡顯著歴百餘年如一日英廟之䘏恩今<lb/>
上之秩祀葢推髙皇帝廕子返葬之意而行之者也嗟<lb/>
夫時變境易兵革擾攘之際雖闕庭畿甸之下節義之<lb/>
沈没者何限况其他乎金華文獻在國初極盛故忠文<lb/>
事最著公之名雖前輩所重然非文足以輕重一世言<lb/>
<pb n="KR4e0120_WYG_073-17b"/>
足以榮辱天下如先生者則其事終不白而䘏典未必<lb/>
行也崇徳報功之柄固繫於國論如此哉若表前賢重<lb/>
鄉邑則先生之餘事而其大者不在是也東陽觀國史<lb/>
知公名又從先生獲覩兹録因題其後<lb/>
　　　書五賢遺像後<lb/>
按察副使邵寶國賢按方正學所敘五賢者各圖為<lb/>
小像請予識之愚不敢議擬前賢乃取張南軒所撰諸<lb/>
葛武侯祠堂記蘇文忠進陸宣公奏議表及司馬溫公<lb/>
<pb n="KR4e0120_WYG_073-18a"/>
神道碑温公撰韓魏公祠記魏公撰范文正奏議集序<lb/>
摘其要語各録於像之左方然又嘗攷其所自言者武<lb/>
侯則曰鞠躬盡瘁死而後己宣公則曰上不負天子下<lb/>
不負所學范公則曰先天下之憂而憂後天下之樂而<lb/>
樂司馬温公則曰平生所為未有不對人言者而魏公<lb/>
所謂盡力事君死生以之豈可預憂其不濟者則司馬<lb/>
記已載之矣古之君子自知之明所學之正固如此亦<lb/>
豈待乎賛頌表述然後白於世哉學古人者必論其世<lb/>
<pb n="KR4e0120_WYG_073-18b"/>
而原其心國賢好古力學葢有出乎圖像之外他日殆<lb/>
於此自攷焉國賢勉哉<lb/>
　　　題唐宋名賢像後<lb/>
右唐宋名賢像一冊凡十八人予嘗見於費侍郎廷言<lb/>
家蓋宋筆也學士匏菴吳先生命寫真崔姓者摹為此<lb/>
巻雖神采畧異而睂宇故存觀者可以竦然起敬矣<lb/>
　　　題宋諸賢像後<lb/>
右宋諸賢像一巻凡四十八匏菴吳先生所得像與費<lb/>
<pb n="KR4e0120_WYG_073-19a"/>
侍郎本相出入亦互有同異如王冦文富諸公尤甚蘇<lb/>
像世所傳最多大抵皆類此其多髯者妄也嗟夫士君<lb/>
子之徳業文章名天下傳後世者或曠世相感或殊方<lb/>
交慕每獲睹其遺容餘範必起敬興歎而不能已此人<lb/>
心之同然者也顧殘縑繼素累歲積世出於兵燹道路<lb/>
之餘雖其子孫亦未必能守况其他乎今去宋不數百<lb/>
年而存者止此非有所謂文章徳業者宜不得而與也<lb/>
矧其間有子朱子在焉雖欲不敬且慕可得哉謹題於<lb/>
<pb n="KR4e0120_WYG_073-19b"/>
巻端復綴書其後云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻七十三<lb/>
</p>
<p>
</p>
  </div>
<div>
<head>懐麓堂集巻七十四</head> <lb/>
    <p>
<pb n="KR4e0120_WYG_074-1a"/>
欽定四庫全書<lb/>
　懐麓堂集巻七十四<lb/>
　　　　　　　　　　　明　李東陽　撰<lb/>
　文後稿十四<lb/>
　　題䟦<lb/>
　　　題宋理宗御筆後<lb/>
宋理宗御筆七言律詩一首後有賜吳潛三字又有庚<lb/>
戌二字印葢淳熙十年履齊公為叅政時所賜也明年<lb/>
<pb n="KR4e0120_WYG_074-1b"/>
公入相又明年遂罷開慶元年再相明年復罷方其嚮<lb/>
用之時恩禮優渥至以文事相與以治效相願不旋踵<lb/>
而疎斥廢棄若未始有者君子之難合而易退固如此<lb/>
故茍非道交義合乃徒以言辭禮貎為輕重其可恃也<lb/>
哉吾鄉先達學士劉先生題是巻慨君子小人之並用<lb/>
葢公紹定間為郎官時上疏有云毋並用君子小人以<lb/>
為包荒毋兼容衺説正論以為皇極其於理宗固窺之<lb/>
深矣今閱世累代跡其故實猶以為朝廷之盛事不亦<lb/>
<pb n="KR4e0120_WYG_074-2a"/>
重可慨哉先生之題為公裔孫學正原熙原熙之孫為<lb/>
今行人宗周持巻視予紙墨圖印完好如故自其家觀<lb/>
之其文與獻亦足徵矣因贅於末簡而歸之<lb/>
　　　書趙松雪十七帖後<lb/>
古之名能家者未始不有所師法世傳松雪翁臨右軍<lb/>
十七帖不啻數十本他可知已學書者以晉為正松雪<lb/>
書雖骨格有可議而得其風韻最多正坐是哉此帖充<lb/>
道宫諭所藏遇所得意往往有咄咄逼人之勢較之其<lb/>
<pb n="KR4e0120_WYG_074-2b"/>
所自書雖妥貼未逮而竒㧞過之亦豈非述法之易而<lb/>
創制之難乎後之學松雪者失其風韻而規規骨格之<lb/>
間是宜其弗逮逺矣<lb/>
　　　書東萊先生手稿後<lb/>
右東萊先生送張孟逺序稿一通舊藏於孟逺外孫潘<lb/>
日敏氏元季金華諸名士如胡汲仲柳道傳吳正傳皆<lb/>
有題識知為先生手筆無疑但紙墨磨滅前一行已不<lb/>
可句每行下一字皆横截以去以意屬讀僅可成篇而<lb/>
<pb n="KR4e0120_WYG_074-3a"/>
汲仲乃稱孟逺為孟陽不知何據按孟逺名杰於義為<lb/>
近意者有别字邪抑其誤也其前有朱崇者自稱為宋<lb/>
遺民幸生於三四十年之前得以講明諸老之學因歎<lb/>
後生者視咸淳又隔一宇宙且與日敏所識皆不書年<lb/>
號而書甲申元世祖二十一年也是時宋既改物宿儒<lb/>
故老猶有感於文軌之遷革宗社之黍離而不忍自附於<lb/>
膚敏祼將之列先生之遺風善俗於此尚未泯也及<lb/>
其既久而并此失之乃徒以前朝故物相夸耀何哉艾<lb/>
<pb n="KR4e0120_WYG_074-3b"/>
都憲徳潤所藏古書畫甚富近得此帖獨寶重之間以<lb/>
視予予於此亦有感焉若先生之文章道徳天下後世<lb/>
所共知兹不敢贅也<lb/>
　　　書沈石田詩稿後<lb/>
右石田沈君啟南詩稿若干巻吳文定公序之詳矣初<lb/>
文定以寫本一帙視予欲有所序述嘗觀擬古諸歌曲<lb/>
愛其醇雅有則忽忽三十餘年聞石田年益髙詩日益<lb/>
富至若干巻總之為若干首間始刻於蘇州而文定已<lb/>
<pb n="KR4e0120_WYG_074-4a"/>
捐館舍翰林吳編修南夫來自蘇則以石田之意速予<lb/>
予憮然感之夫形聲之在天下皆出於自然然亦有詩<lb/>
歌以為聲藻繪以為形者其大用之朝廷邦國固未暇<lb/>
論而閭巷山林之下或不能無若論其至亦可以通鬼<lb/>
神奪造化降於後世乃流為技藝之末而造其妙者猶<lb/>
以為難説者謂詩為有聲之畫畫為無聲之詩二者葢<lb/>
相為用而不兩能若詩之為聲尤其重且難者也石田<lb/>
寄意林壑博涉古今圖籍以毫素自名筆勢横絶敻出<lb/>
<pb n="KR4e0120_WYG_074-4b"/>
蹊徑片楮疋練流傳徧天下情興所到或形為歌詩題<lb/>
諸巻端互以相發若是者不過千百之十一故多以畫<lb/>
掩其詩及其撫事觸物感時懐古連篇累牘則藏於其<lb/>
家非遇知者歛不自售今既梓行而人誦則詩掩其畫<lb/>
亦未可知而惜予之不盡見也姑以是復南夫且終文<lb/>
定之諾云石田名周蘇之長洲人石田其所自號年八<lb/>
十有一<lb/>
　　　書䝉翁書劉静修詩後<lb/>
<pb n="KR4e0120_WYG_074-5a"/>
外舅䝉泉岳公謫戍肅州時嘗書劉静修幼安濯足淵<lb/>
明歸來圖二詩肅州藏之幾五十年矣常侍御承恩西<lb/>
巡得而歸募善繪者為二圖共梓為巻間覽而傷之静<lb/>
修天下士也二圖之題故非漫作我公以忠直致禍幾<lb/>
死不測其書此詩則感流寓之久念遄歸之樂託志寄<lb/>
興確然不失乎正者亦已深矣東陽尚友古人景慕前<lb/>
哲無能為一辭之賛嘗讀静修詩集有所擬述輙附<lb/>
録於後云<lb/>
<pb n="KR4e0120_WYG_074-5b"/>
　　　書文公先生繫辭本義手稿後<lb/>
太常少卿兼翰林侍讀費君子充得晦菴先生易繫<lb/>
本義稿本數紙皆烏絲欄大小字分經註書間有竄易<lb/>
即所竄易與世所傳定本亦或不同其意同而辭異者<lb/>
不敢悉舉如㳺魂為變註曰魂既遊則魄降而為變定<lb/>
本乃曰魂遊魄降散而為變葢其初説似微有次第之<lb/>
可議而定說則見魂魄相離無分先後之意方為精當<lb/>
五位相得而各有合註曰一與六相得合而為水二與七<lb/>
<pb n="KR4e0120_WYG_074-6a"/>
相得合而為火定本乃曰一與二三與四各以竒耦為<lb/>
類而自相得一與六二與七皆兩相合而語録亦曰相<lb/>
得如兄弟取其竒耦之相為次第有合如夫婦取其竒<lb/>
耦之相為生成又曰甲乙木丙丁火相得甲與已乙與<lb/>
庚相合葢初説止一義定説則於經文而字各字皆有<lb/>
著落而義益完足矣先生明聖學傳道統之功固無俟<lb/>
論至於訓釋經傳剖析義理繭絲牛毛各極其至而明<lb/>
暢妥帖無復遺憾天下莫加焉先生嘗自謂字字從分<lb/>
<pb n="KR4e0120_WYG_074-6b"/>
金等子上稱來今觀命意造語累易而後定然後知其<lb/>
用心之宻也今之學者茍能誦習而講求之雖中人可<lb/>
以見道使此義作於宋之前彼以文章名一代者得而<lb/>
觀之豈復疑於是書至以為非孔所作哉<lb/>
　　　蘓子由告身跋<lb/>
右宋蘇文定公轍告身一通乃大觀二年徽宗造八寶<lb/>
成肆赦加授中奉大夫者藏於霍山裔孫文斌景泰元<lb/>
年文斌卒妻仵氏守節不嫁撫其三歲孤虎底於成成<lb/>
<pb n="KR4e0120_WYG_074-7a"/>
化四年以舊業為鄰人所侵携虎持誥愬於巡撫都御史<lb/>
王公竑王公見其卷軸斷裂惟故綾誥詞及三省官名<lb/>
尚書省全印尚存謂仵曰此爾家世澤不可棄也仵以疋<lb/>
絹屬六安衛張千戸為之裝飾張誣為質物責貸金若<lb/>
干兩有所赴愬輙遣人遮止之後仵死虎孱不能直張<lb/>
亦貧甚以誥予范千戸易穀六斛指揮使張時頗涉書<lb/>
史掩而得之𢎞治十三年過廬州為知府馬君金道其<lb/>
事遂以遺馬馬携至南京裝飾復完訪蘇氏後無所得<lb/>
<pb n="KR4e0120_WYG_074-7b"/>
至十八年始得虎乃取而歸之嗟夫故家文獻惟制誥<lb/>
為重葢國之典命在焉然唐之中世已有以告身易一<lb/>
醉者若宋之盛時此詔方下不數年所謂八寶者幾為<lb/>
俘物至於歲久代易子孫墳墓皆失其故里是物之存<lb/>
乃屢經於喪亂之變累脱於攘竊之手而後得可不謂<lb/>
難哉然則物之存亡得喪固有數焉而馬君之希古好<lb/>
徳公天下之物而不為私者亦不可泯也故既記所建<lb/>
三蘇祠又為題其巻尾蘇之後人其自今永寶之哉<lb/>
<pb n="KR4e0120_WYG_074-8a"/>
　　　跋聚芳亭巻<lb/>
少保湖州閔公朝瑛出其七世祖介甫提舉聚芳亭巻<lb/>
視予介甫葢其祖字本不仕提舉則鄉俗所稱如待詔<lb/>
將仕之類耳記一通乃元至正間紹興路儒學正陳遇<lb/>
所著稱亭扁為九臯學士所書而不舉其姓字亦已逸<lb/>
去矣詩若干首皆東南人士而緇黄之徒亦與焉詩不<lb/>
必皆工其字畫往往得松雪餘緒有趙相生趙肅者尤<lb/>
為近似意者或其族人有陳恂者號亦山則學正之族<lb/>
<pb n="KR4e0120_WYG_074-8b"/>
無疑也又有平湖錢永壽平湖本漢故邑後隸海鹽本<lb/>
朝宣徳間始析為縣隸嘉興府嘉湖固鄰郡地平湖或<lb/>
其鄉名昔已有之亦未可知也湖經元亂以張士誠為<lb/>
我驅除納之盛世得不轉徙故家文獻猶有存者少保<lb/>
公以科甲起家位登三事文學治行為累朝耆舊亢宗<lb/>
㧞族於前有光而其先世之清風雅尚托之冠裳鈆槧<lb/>
之間者吾能徵之矣夫所謂聚芳者名花異卉蕩為浮<lb/>
埃不足深惜而詩書圖史遺芬賸馥在其子孫者其來<lb/>
<pb n="KR4e0120_WYG_074-9a"/>
未艾謂非少保公之賢而致然哉公與予同舉天順<lb/>
甲申進士累官太子太保刑部尚書少保則致仕時<lb/>
加命也予既為補書亭扁於巻首因復識於後如此<lb/>
云<lb/>
　　　跋宋髙宗御書養生論後<lb/>
右嵇康養生論一巻真草相間用智永千文體後有徳<lb/>
壽御書印徳壽宋髙宗宫名作於紹興十八年戊辰實<lb/>
中興之二十二年也又九年丙子孝宗受禪始尊髙宗<lb/>
<pb n="KR4e0120_WYG_074-9b"/>
為太上皇退處徳壽又十四年年八十而崩於是宫此<lb/>
書葢倦勤時筆計其年當過耳順而楮墨精宻乃如此<lb/>
豈真有得於養生之説故歟史稱其博學强記繼體守<lb/>
文而撥亂反正復讐雪恥為末足觀於是書者其亦有<lb/>
所感矣吾友楊應寧都憲得此而藏之敬題其後<lb/>
　　　跋王守溪所藏古墨林巻<lb/>
古墨林一巻守溪王先生所藏也宋蘇長公一帖即萬<lb/>
竹山房所刻者與黄山谷蔡君謨二帖皆精習米南宫<lb/>
<pb n="KR4e0120_WYG_074-10a"/>
後一帖亦佳前一帖自稱醉書而其本朝御府題䟦極<lb/>
其奬許葢寧宗嘉定間筆也張即之小草世所鮮見元<lb/>
鮮于困學後一帖殊有思致李雪菴以楷書名此一帖<lb/>
行草亦渾朴可重予嘗見其大幅草菴字正如此虞邵<lb/>
菴一帖稱歸隠時作然猶當在目眚前也蘇昌齡仕偽<lb/>
吳為學士周伯温為執政其人不足評而詞翰皆可取<lb/>
但周草不及其篆書逺甚楊鐵崖不以書名而橋傑横<lb/>
發稱其為人陳文東國初名筆松人宗之此一帖校其<lb/>
<pb n="KR4e0120_WYG_074-10b"/>
楷書頗似不及姚少師一帖小楷書其詩䟦乃後數年<lb/>
作稱姪繼代書惟律詩一帖頗效蘇書後書與仲温賢<lb/>
友仲温葢宋克字此亦必國初人而不著名氏不可攷<lb/>
也嘉興周鼎伯器題其後則遂以為南宫宋恐為誤句<lb/>
但所謂雲東逸史者乃前御史姚公緩知此巻為姚氏<lb/>
物姚亦能書有識鑒故輯此巻為精然其没不二十年<lb/>
而已再易主矣可勝歎哉巻首三篆字太僕丞金湜本<lb/>
清書金善摹印篆亦不俗予既䟦此巻亦别篆三字於<lb/>
<pb n="KR4e0120_WYG_074-11a"/>
後是日在閣署與守静焦先生同觀守静云嘗聞趙松<lb/>
雪過酒肆見其帘字駐視久之謂當世書無我逮者而<lb/>
此書乃過我問知為一僧書則雪菴李溥光也因俟僧<lb/>
來肩輿往會與語而合薦之朝累官招文舘大學士守<lb/>
溪亦云姚少師賑濟還吳見酒帘字問知為一少年書<lb/>
呼而見之養以為子大宗官之至太常少卿令其子孫<lb/>
存焉是代書此䟦者也此二事皆竒而相類故附書之<lb/>
　　　書栁誠懸處州帖後<lb/>
<pb n="KR4e0120_WYG_074-11b"/>
顔魯公楷法嚴重而行草流動首尾貫串若無端倪柳<lb/>
誠懸此帖深穏醖藉與世所傳石刻矜持結束弦直而<lb/>
鐵屈者如若出二手觀書者固不可一律論哉世恒謂<lb/>
顔筋柳骨故雖醖藉流動之中所謂筋與骨者固在也<lb/>
因與克温學士談二家書法故併及之<lb/>
　　　七賢過關圗跋<lb/>
論七賢過闗圖者多矣會稽劉孟熙霏雪録所載差詳<lb/>
蓋黄山谷嘗題之曰眉山老書生作此圖人物各有意<lb/>
<pb n="KR4e0120_WYG_074-12a"/>
態乂謂七子者皆詩人此筆乃少丘壑意以為趙子雲<lb/>
之苗裔摹擬漸宻而放浪間逺則不逮其言止此不指<lb/>
為誰某也元曹文貞公伯啟集有詩曰清談飄逸事陵<lb/>
遲七子髙風世所師公室傾危無砥柱服牛乘馬欲何<lb/>
之意指當代清談之流不知何據今觀漢泉集乃無此<lb/>
詩不知有别本否也録又稱虞邵菴有題孟浩然像詩<lb/>
曰風雪髙堂破㡌温七人圖裏一人存又稱國初唐愚<lb/>
士有詩曰七騎從容出帝閽蹇驢驄馬襟山犉瀛洲學<lb/>
<pb n="KR4e0120_WYG_074-12b"/>
士參差出十八人中一半人則是皆以為唐人矣予觀<lb/>
雪樓程鉅夫集有詩曰長庚自是謫仙人予美逢時稷<lb/>
契臣風雪茫茫五君子醉吟猶得繼清塵又嘗聞吾友<lb/>
倪文毅公岳稱其父文僖公嘗見舊圖人各有標目有<lb/>
王維史白者而不能悉記也吾甥崔禮部傑世興近得錢<lb/>
舜卿白描巻自題曰七賢相顧度關時正是天寒雪又<lb/>
飛大抵功名俱有分跨鞍何事不知歸巻後西河李<lb/>
進者題長句有曰開元天寶全盛時閭閻巷陌皆能詩<lb/>
<pb n="KR4e0120_WYG_074-13a"/>
又曰陳平何事有行役况復衝寒欲何適無乃漁陽兵<lb/>
亂後飄泊天涯共為客又曰宋公七言變風雅崔李王<lb/>
岑各相亞誰言行軰不同時雪裏芭蕉古曾畫又海鹽李<lb/>
孟濬題曰摩誥也知偏善畫謫仙應是最能詩又三山<lb/>
泰懋題曰輞川圖繪吳興畫太白文章檇李詩海鹽李<lb/>
季衡曰謫仙之問詩無敵輞川繪事尤難匹髙岑崔史<lb/>
總竒才豈少佳章紀行役大抵以為唐人也今此圖摹<lb/>
寫徧天下而牛驢羸馬氊裘大㡌闗山風雪之狀皆畧<lb/>
<pb n="KR4e0120_WYG_074-13b"/>
相似蓋必有所本者而鑒賞考索之家竟不能得其本<lb/>
末何哉崔甥間以質予予亦不能悉也姑輯舊聞以<lb/>
俟<lb/>
　　　跋米南宫墨蹟巻<lb/>
右米南宫書七言律絶四首後有畢長史張掄二䟦斷<lb/>
為真蹟無疑米書與蘇黄並價而各不相下大抵蘇黄<lb/>
優於藏蓄而米長於奔放今觀此帖則奔放之外有藏<lb/>
蓄之風焉予所見米書似此絶少評書者自知之<lb/>
<pb n="KR4e0120_WYG_074-14a"/>
　　　屠丹山詩巻<lb/>
右太子太傅丹山屠公手書長歌一巻以遺贈太保周<lb/>
文端公者也𢎞治間二公並為吏戸尚書曹署相聨接<lb/>
篇章相倡答胥史僮隸給役不暇大抵周詩尚精鑿屠<lb/>
詩尚㨗速體不必同而同於好樂觀丹山此巻每章動<lb/>
數十言亹亹不厭其㨗可知已及二公先後致政歸不<lb/>
相見者數歲更化之初相繼召用時禮曹事簡文端多<lb/>
引疾在告而丹山以臺務倍冗舊興頓疎不數月文端<lb/>
<pb n="KR4e0120_WYG_074-14b"/>
復遂歸志此巻葢别時所贈者未幾丹山亦復歸歸又<lb/>
閱數月而文端之訃至矣嗟夫出處進退士君子之大<lb/>
閑其間聚散欣戚固有不可得而齊者二公承召而起<lb/>
奉身而退葢畧相同惟文端好得攷終贈穹階加美謚<lb/>
事定於葢棺之後家傳於授簡之餘則雖言語詞翰皆<lb/>
文獻之所在宜斯巻之長存也文端之仲子尚寶少卿<lb/>
曾請䟦於予葢公治命既為位哭公始得㧞筆以附掛<lb/>
劍之義尚寶乃受而藏之<lb/>
<pb n="KR4e0120_WYG_074-15a"/>
　　　書化度寺帖<lb/>
予兒時亟聞先憇菴府君稱化度寺帖妙出九成宫右<lb/>
而未獲見見汝帖數十字已磨滅不可觀每以為恨今<lb/>
大師英國張公間出所藏舊帖乃駙馬李祺家物銘敘畧<lb/>
備其空紙處率用印識若文書家所用葢印者帙後<lb/>
若趙松雪掲曼碩巙子山諸公皆有題識惟謝端所謂<lb/>
藏鋒王沂所謂神氣深穏者最為得之周馳云石刻羽<lb/>
化已久則此固二百年前物也公博雅好文事尤重世<lb/>
<pb n="KR4e0120_WYG_074-15b"/>
澤其永寶之如李氏所識也夫<lb/>
　　　書先府君遺墨後<lb/>
先考贈太學士府君嘗衍永字八法變化三十二勢式<lb/>
及結構八十四例著論一道景泰間上之朝既不果用<lb/>
論例稿手自藏比棄養後發篋見之爛紙斷墨殆不能<lb/>
讀而所謂勢與式者已失之矣𢎞治已未内弟太子太<lb/>
傅成國朱公廷賛嘗出所藏勢式一帙則府君中年所<lb/>
書以贈外舅太師莊簡公者東陽不覺哭失聲於是補<lb/>
<pb n="KR4e0120_WYG_074-16a"/>
訂家藏論列之復取其所謂勢式者彚成全帙以藏越<lb/>
十餘年屬國子生太原宋灝者摹勒大字勢式而論例<lb/>
字少又多殘缺東陽乃手録於石而篆題其額曰憇菴<lb/>
府君字法手稿并刻焉東陽不肖不能嗣其楷法粗以<lb/>
舊文用存手澤以畢平生之志若其品格意義則有能<lb/>
書家者在非不肖可得而與也正徳某年男東陽書<lb/>
　　　書顔魯公祭文<lb/>
顔公楷法端嚴一筆不苟書家者流或頗疑其局滯及<lb/>
<pb n="KR4e0120_WYG_074-16b"/>
其屬草之際流動飛越莫知端倪如西安所刻坐位帖<lb/>
者是也漂本序稿予嘗見其真蹟於蔣御史宗誼家始<lb/>
知石刻去墨跡逺甚恨坐帖真跡之不見於世也此稿<lb/>
乃在東京時祭伯父文嘗於陸詹事亷伯家見之少宰<lb/>
李叔淵得以相視吳文定公及䆳菴楊都憲皆有題識<lb/>
方與喬亞卿希大三復撫玩又不知此書曾有石刻否<lb/>
有之當否何如姑識巻末以俟知者<lb/>
　　　書陸中書所藏巻後<lb/>
<pb n="KR4e0120_WYG_074-17a"/>
嗚呼吾友静逸陸先生之卒二十餘年矣其子中書舍<lb/>
人爰輯予嘗所還往簡札數十紙為巻葢自筮仕以來<lb/>
幾五十年者皆在焉予展巷締視猝不知為何人筆<lb/>
也因撫而歎曰人之少老其異一至此哉當弱齡驟進之<lb/>
時粗率簡畧莫知所裁固不可與静逸並駕第意氣之<lb/>
周洽志趣之符合倉卒造次亦不相逺而箴規磋切予<lb/>
得之静逸尤多據時考事誠亦有不可棄者况巻尾一<lb/>
紙静逸已不及見其於存没聚散之際可勝道邪吾家<lb/>
<pb n="KR4e0120_WYG_074-17b"/>
私稿所識不過一二而中書君乃能俱藏並録無所遺<lb/>
失固趨庭授簡之餘事而篤念舊故嗜文好學之誼亦<lb/>
於是存焉予之始觀不覺有宋景文欲焚少作之意徐<lb/>
而思之知其志之不可咈且自懼老耄之年所得與所<lb/>
進無幾為不足校也乃為之標首䟦尾憮然而歸之<lb/>
　　　書石勒聴講圗後<lb/>
石勒令人講漢書酈食其勸髙祖立六國後以為此法<lb/>
當失聞留侯諌乃云賴有此耳彼勒以膽力騎射自負<lb/>
<pb n="KR4e0120_WYG_074-18a"/>
未嘗誦習韜畧而及此不可謂不難矣史稱勒雅好文<lb/>
學起兵時立君子營既僣位置史學祭酒其亦有所得<lb/>
而然乎勒之答徐光云若遇髙皇當北面事之與韓彭<lb/>
比肩及其聽講乃與留侯之見合若髙祖所不及然借<lb/>
箸未還而銷印已趣髙祖固兼留侯而有之矣且勒亦<lb/>
非真達義理識事勢不過校計於利害之私彼張賔自比<lb/>
留侯勒所委重所為建議亦不過猾夏干紀之事罪不<lb/>
容誅寸長一得葢不足置喙於其間也此圖殆元人所<lb/>
<pb n="KR4e0120_WYG_074-18b"/>
作意氣之雄黠耳目之傾注宛若聽説發難然者亦獨<lb/>
非有所發感於其間乎觀者其不以畫視之而以史視也<lb/>
吾甥崔禮部傑得之予覽而有感焉為題其後<lb/>
　　　書石鼎聨句圗巻後<lb/>
右石鼎聨句圖一巻凡八段每段摘韓文公序語分書<lb/>
其次紙縫有小御書印後有宋學士䟦語定為宋思陵<lb/>
書李公麟畫觀其苦吟傲睨潜行悵望風神意態各極<lb/>
其妙而筆勢圖活若真有契會然者謂為公麟真跡固<lb/>
<pb n="KR4e0120_WYG_074-19a"/>
宜思陵書意度整暇且當國諱則闕其㸃書間有遺誤<lb/>
不復竄補揆之事體亦有宜然夫以宴安玩愒之時雖<lb/>
詞章藻繪之事猶足以妨治而養亂若石鼎之詩説者<lb/>
謂文公寓言戲作非實有此人與此事即有之亦不過<lb/>
騷人墨客所與資唇吻適情興者其於身心理政無益<lb/>
也而况有甚於此者乎此巻葢廣信張真人家所藏<lb/>
故印識猶有所謂留侯世家者比楮墨散脱為家人輩<lb/>
包褁果物監察御史李自石見而收之敘次表餙完整<lb/>
<pb n="KR4e0120_WYG_074-19b"/>
如故因又歎其世家故物而使之散佚不守曽經籙符<lb/>
劍之不若則道家者流如軒轅彌明者亦難乎其人矣<lb/>
噫<lb/>
　　　書范寛下蜀圗巻後<lb/>
右范寛下蜀圖往歲於謙翁徐先生家見之翁精鑒識<lb/>
相與歎宋初武功之盛繪事之妙翁不可作矣比再見<lb/>
於其孫尚寶丞文煥嗟乎四三年來蜀冦未靖安得起<lb/>
翁於九原而與之一慨也耶<lb/>
<pb n="KR4e0120_WYG_074-20a"/>
　　　書藏都憲手稿後<lb/>
此松厓都憲壽東山司馬詩手稿也越數日未登軸而<lb/>
松厓已物故司馬乃為之罷會葢此詩作於十二月中<lb/>
松厓以明年二月初七十以次當夀曾不幾時而竟莫<lb/>
能待也人生離合之無常可歎哉予既遣人録其詩因<lb/>
題於稿末以歸司馬為後來故事時𢎞治十八年歲未<lb/>
盡七日松厓没後一日也<lb/>
　<lb/>
<pb n="KR4e0120_WYG_074-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻七十四<lb/>
</p>
<p>
</p>
  </div>
<div>
<head>懐麓堂集巻七十五</head> <lb/>
    <p>
<pb n="KR4e0120_WYG_075-1a"/>
欽定四庫全書<lb/>
　懐麓堂集巻七十五<lb/>
　　　　　　　　　　　明　李東陽　撰<lb/>
　文後稿十五<lb/>
　　祭文<lb/>
　　　同年祭倪文毅公文<lb/>
昔在先皇登崇俊良公我同進並躋玉堂經帷啟沃史<lb/>
筆鋪張宴必接席班必聨行公當此時顒顒昻昻南省<lb/>
<pb n="KR4e0120_WYG_075-1b"/>
擢秀中台耀芒車書玉帛黼黻文章宫保晉秩留司賛<lb/>
襄入掌天曹左右帝旁進退人物訏謨廟廊公當此時<lb/>
炳炳琅琅我唁公病握手在牀哭聲載門我弔公喪跡<lb/>
謝朝籍魂歸江鄉公當此時窅窅茫茫凡在四類罔不<lb/>
䀌傷矧我兄弟哀胡可當執紼有日束芻是將嗚呼逝<lb/>
矣何日而忘<lb/>
　　　同年祭傅文穆公文<lb/>
嗚呼鄉有先達國有舊臣培養成就代不數人公之文<lb/>
<pb n="KR4e0120_WYG_075-2a"/>
章演迤淵淪公之性行縝栗温純詞范毓秀卿曹致身<lb/>
功在啟沃業存經綸地極台斗望隆冠紳遊鵾始運屈<lb/>
蠖方伸中道傾逝天胡弗仁友朋之義休戚實均共期<lb/>
僇力以賛化鈞公今棄我孰與為鄰昔我同年如木向<lb/>
春今我同年若星在晨嗟公已矣寧不傷神執紼而餞<lb/>
玉河之濵目送行旐心隨去塵與公永訣涕淚盈巾嗚<lb/>
呼哀哉<lb/>
　　　復畏吾村舊塋告先考墓文<lb/>
<pb n="KR4e0120_WYG_075-2b"/>
維𢎞治某年孝男具官東陽敢昭告於顯考贈大學士<lb/>
府君尊靈曰東陽伏承治命以祖塋狹隘弗寧厥居哀<lb/>
痛惶惑厯於兹土先妣舊封猝未克合宅域未備碑表<lb/>
未建因循茍簡十六七年比因長男兆先之喪追念體<lb/>
魄欲别卜佳城以次遷祔葢嘗逺涉房山改築樹村而<lb/>
山﨑地衰卜不協吉窮則反本竟歸故域乃竭志倍力<lb/>
盡市其旁近地百有餘畆可以周築垣墉通行神道昭<lb/>
穆可序遷合有期平生鬱抑之懐一旦而遂感激之至<lb/>
<pb n="KR4e0120_WYG_075-3a"/>
轉成悲傷是用告諸墓前上慰靈爽俯仰今昔哀何可<lb/>
言謹告<lb/>
　　　遷葬告先考文<lb/>
維𢎞治某年孝男具官東陽敢昭告於顯考贈大學士<lb/>
府君之墓曰舊塋既復遷合有期比者請假於朝伏䝉<lb/>
聖恩特賜葬祭增光墟墓倍感束腸敬卜良辰奉啟伭<lb/>
宅慿棺叩顙宛接音容畚鍤之聲恐干靈爽事非獲已<lb/>
情實難任道路伊邇松楸在望仰惟先志視往如歸季<lb/>
<pb n="KR4e0120_WYG_075-3b"/>
弟東溟幼男兆同祔葬已久長男兆先權殯未窆並從<lb/>
遷祔謹告<lb/>
　　　将合葬告先妣文<lb/>
維𢎞治某年孝男具宫李東陽敢昭告於顯妣贈夫人<lb/>
劉氏之墓曰母之喪四十八年吾父新塋久未克合心<lb/>
懸兩地痛徹終天遷祔有期褒䘏旋降人謀既協神相<lb/>
攸同預告幽靈仰祈明鑒謹告<lb/>
　　　合葬告先考妣文<lb/>
<pb n="KR4e0120_WYG_075-4a"/>
維𢎞治某年孝男具官東陽泣血告於顯考贈大學士<lb/>
府君顯妣贈夫人劉氏曰嗚呼痛哉自我先祖葬曾祖<lb/>
考妣於畏吾村吾母之墓實在右穆墓地狹隘不過二<lb/>
畆吾父吾叔志存增石為有力者所據病間遺命飲恨<lb/>
而終暨别葬於故城小西門遷祔事重不敢輕議松楸<lb/>
相望曠如山海左瞻右盻五内分崩痛定而思有悔無<lb/>
及邇歲别求吉壤百計莫諧長男兆先旁殯墓舍久而<lb/>
未祔哀與日增天誘其衷復圖舊地宅域既闢樹築茍<lb/>
<pb n="KR4e0120_WYG_075-4b"/>
完仰荷聖天子優假之恩貸以旬日褒䘏之典過於尋<lb/>
常地利天休皆出望外神人協相悲感交并嗚呼生也<lb/>
同堂没而同室昭穆具在子孫列侍吾父母之靈若可<lb/>
以少慰矣東陽不肖生不能盡承顔養志之禮喪不能<lb/>
致慎終追逺之誠不孝之罪何其可贖捫心叩顙無以<lb/>
自容誓竭庸駑用圖不辱尚祈恩庇佑我後人謹告亡<lb/>
弟東溟并此附告<lb/>
　　　安葬告兆先文<lb/>
<pb n="KR4e0120_WYG_075-5a"/>
汝爹告兆先汝久未葬實傷我心葬既有日聽我告汝<lb/>
小西門之地汝所樂也不得已而遷畏吾村之墓汝之<lb/>
所常病心焉者也而歸之皆汝平生意料之所不及也<lb/>
嗚呼送死大事其責在汝我乃行之人亦有言可謂倒<lb/>
行而逆施矣今上而遷父合母下而葬子勞苦不足論<lb/>
吾何為其心哉汝其從汝祖依汝母携汝弟以安處於<lb/>
斯也嗚呼痛哉幼男兆同并此附告<lb/>
　　　遷葬告曾祖考妣等文<lb/>
<pb n="KR4e0120_WYG_075-5b"/>
維𢎞治某年曾孫具官東陽敢昭告於顯曾祖考處士<lb/>
府君曾祖妣孺人賀氏顯祖考贈資政大夫太子少保<lb/>
禮部尚書兼文淵閣大學士府君祖妣贈夫人陳氏曰<lb/>
兹者奉吾父資政府君之柩自小西門與吾母劉夫人<lb/>
合葬於此弟東溟男兆先兆同並從遷祔昭穆具備骨<lb/>
肉咸萃伏惟尊靈黙佑永底安吉庇我後人先叔父百<lb/>
戸府君叔母孺人唐氏亡室贈夫人劉氏繼室贈宜人<lb/>
岳氏亡弟東山東川同此附告<lb/>
<pb n="KR4e0120_WYG_075-6a"/>
　　　祭衍聖公孔以和文<lb/>
嗚呼哀哉疇昔之歲公來京師凡我斯文載遊載嬉月<lb/>
夕風晨左書右詩惠而過我不醉而歸二十餘年敬久<lb/>
不衰婿我猶子聘我令儀曰此太宗實維本支後繼我<lb/>
者非此其誰公奉兄命我慰母慈吉卜既協家人具宜<lb/>
我子東行驥尾是隨誼重骨肉勢忘崇卑笑而謂我此<lb/>
會何時踵未及還樂極生悲公書弔我情見乎辭公病<lb/>
不朝星霜再移為公屈指秋以為期訃音倐來將信將<lb/>
<pb n="KR4e0120_WYG_075-6b"/>
疑東望停雲涕淚交頤瞻彼闕里莫摳我衣濟上之約<lb/>
雖悔可追公有令聞美玊良珪公有髙懐月霽春熙一<lb/>
旦而没云胡弗思孔廟之焚公適罹之梁木既構斯人<lb/>
則萎我為公慟匪獨予私欲往哭公室是逺而何以致<lb/>
我絮酒炙雞辭以為侑公知不知嗚呼哀哉尚饗<lb/>
　　　祭李孺人岳氏文<lb/>
䝉泉翁門有女六人歸李者四其一則學士之婦符卿<lb/>
之賓有孝有則于宗于婣家有禄食國有錫恩然而徤<lb/>
<pb n="KR4e0120_WYG_075-7a"/>
者半病者半邅屯坎坷餘二十春嗣未及延而已弗自<lb/>
保其身矣我䝉翁之澤於是而盡吾黨之厄亦何相因<lb/>
至此耶聞訃之日執紼之辰吾方在告情莫得而伸也<lb/>
一暢之奠聊以致吾親而已嗚呼其聞耶其弗聞耶尚<lb/>
饗<lb/>
　　　祭海鈞蕭先生文<lb/>
我友天下為士實難定山有莊南屛有潘公起東徼周<lb/>
旋具間窮滯太學達登諫垣謫郡蠻陬佐憲閩藩地厯<lb/>
<pb n="KR4e0120_WYG_075-7b"/>
險夷事異悲歡凡今之人避難求安難進易退惟公有<lb/>
焉義重金石情傾肺肝山限海隔神交意傳自壯及老<lb/>
踰四十年世路將别盟言未寒千里一訣下歸重泉凡<lb/>
今之人雨覆雲翻終始不負孰其能然公哭我子有詩<lb/>
載編今我哭公匪銘曷宣手閲遺書淚雨涓涓日望飛<lb/>
旐心旌懸懸絮酒而弔哀何可言尚饗<lb/>
　　　祭劉舅文<lb/>
嗚呼哀哉吾母之黨獨吾舅存骨肉之喜豈惟似人壯<lb/>
<pb n="KR4e0120_WYG_075-8a"/>
别天闕晚歸玉門聚散欣戚餘三十春今忽棄我吾疇<lb/>
與親哭不慿棺葬不繞墳寧我恝心我疾在身公則諒<lb/>
我九泉有聞曷以慰公視我銘文一奠而訣哀胡可云<lb/>
嗚呼痛哉尚饗<lb/>
　　　祭曾尚書文<lb/>
人生聚會可謂甚難南北殊蹤壯老異觀惟今之悲乃<lb/>
昔之歡凡我同年迭倡交和朝必充廷宴必盈坐惟今<lb/>
之弔乃昔之賀過公之門鄰哀巷憐登公之堂男涕女<lb/>
<pb n="KR4e0120_WYG_075-8b"/>
漣挹公儀容不見周旋聽公音聲不聞笑言公夀實希<lb/>
年既踰七公官實髙品既登一公名不隳公行可述公<lb/>
無往憾我自公䘏陳詞敘哀侑我芬苾平生之交於此<lb/>
永畢嗚呼哀哉尚饗<lb/>
　　　祭葉錦衣文<lb/>
維公之先自越移燕我亦楚徙如萍水然絲蘿之縁以<lb/>
世以年公以武顯有位有權有守有為有行與言終始<lb/>
之際儒生所難公夀已希胡不少延病起而弔哭慿其<lb/>
<pb n="KR4e0120_WYG_075-9a"/>
棺公子公孫衰絰在前公不我迓悠悠九泉靈輀駕矣<lb/>
何日而遷辭以奠之有淚汍瀾嗚呼尚饗<lb/>
　　　祭孔氏女文<lb/>
嗚呼痛哉我女之生玉韞珠藏我女之嫁鳯翥鸞翔我<lb/>
女之行山遥水長椿萱並茂琴瑟相將廕封圭組相祀<lb/>
烝嘗我女不樂懐爺戀娘廟庭赫奕府第輝煌莊田徧<lb/>
野桑棗成行我女不樂言非故鄉我女歸寧歡聲滿堂<lb/>
我女疾病舉家皇皇疇昔之夜我夢不祥我女告終竹<lb/>
<pb n="KR4e0120_WYG_075-9b"/>
死蘭殤無論骨肉鄰嗟道傷婆與汝棺母掃汝房棄汝<lb/>
藥餌還汝衣裳含汝歛汝汝夫在旁我女何女質美徳<lb/>
良我生何生有女無良汝弟既沒汝兄亦亡嗟我老矣<lb/>
形單影雙觸物感事摧肝裂腸今日何日景物異常雪<lb/>
慘風凄雲日無光昔汝别時涕淚淋浪今汝去矣形聲<lb/>
渺茫求之不得四顧徬徨我有官酒汝不復觴我有家<lb/>
食汝不復嘗吁其逝也何日而忘嗚呼痛尚<lb/>
　　　祠堂成告文<lb/>
<pb n="KR4e0120_WYG_075-10a"/>
維正徳某年孫大學士東陽敢昭告於顯髙祖考處士<lb/>
府君顯髙祖妣譚氏顯曾祖考贈光禄大夫柱國少傅<lb/>
兼太子太傅戸部尚書謹身殿大學士府君顯曾祖妣<lb/>
贈一品夫人賀氏顯祖考府君顯祖妣陳氏顯考府君<lb/>
顯妣劉氏曰粤自幼齡屢遷第宅比居兹地十有四年<lb/>
墓域已成家祠尚隘比因雨潦上漏旁欹怵惕誓心悲<lb/>
傷坎骨乃勤新構稍拓舊規面陽背隂昭穆並序㨗靈<lb/>
有所抱痛無窮仰冀恩慈俯埀鑒佑謹告<lb/>
<pb n="KR4e0120_WYG_075-10b"/>
　　　祭方石先生文<lb/>
嗚呼士有曠世而相感終身而不相信者是非可以笑<lb/>
貎為亦不可以口舌論也或符契之左右或枘鑿之圓<lb/>
方間之而不能使之離强之而不能使其合葢嘗有慨<lb/>
於聚散而曷能無意於存亡方其並舉甲第聨步詞林<lb/>
忘年合誼異地同襟以文字相劘以道義相箴諒羣衆<lb/>
人而得此予不自知其何心及乎志薄功名趣懐髙尚<lb/>
回車乎九達之間振衣乎千仞之上顧勲業之未終託<lb/>
<pb n="KR4e0120_WYG_075-11a"/>
文章以自放是宜稱國士而有光齒前賢而無讓者也<lb/>
嗚呼我志君子公行我知神道之銘匪我其誰所謂上<lb/>
為天下慟而下以哭吾私者吾嘗聞之矣豈但慨晨星<lb/>
之落落傷宿草之離離惜往日之不再歎人生之有涯<lb/>
而已耶尚饗<lb/>
　　　刻字法手稿成告考墓文<lb/>
維正徳某年謹以刻成永字八法手稿一部焚於我顯<lb/>
考贈大學士憇菴府君之墓為文而告曰嗚呼惟我先<lb/>
<pb n="KR4e0120_WYG_075-11b"/>
考精通楷書推衍永字八法定為變化三十二勢結構<lb/>
八十四式歸之獨見成一家言手澤尚存紙墨多缺業<lb/>
慙授簡力愧揚名懼夫積歲愈深幽光遂泯含羞抱痛<lb/>
死有餘辜乃屬太原宋灝摹勒大字風神體格幸免遺<lb/>
譌東陽仍取全編手自謄寫統令上石數月而成追念<lb/>
劬勞敢忘敎育有身莫贖欲報何能徒以衰老之餘年<lb/>
粗畢平生之一事尊靈如在鑒此䖍誠嗚呼痛哉謹告<lb/>
　懐麓堂集巻七十五<lb/>
</p>
<p>
</p>
  </div>
<div>
<head>懷麓堂集巻七十六</head> <lb/>
    <p>
<pb n="KR4e0120_WYG_076-1a"/>
欽定四庫全書<lb/>
　懷麓堂集巻七十六<lb/>
　　　　　　　　　　　　　明　李東陽　撰<lb/>
　文後稿十六<lb/>
　　墓表<lb/>
　　　明故南京户部郎中致仕進階中憲大夫羅公墓表<lb/>
吾郡有耆德之士曰中憲羅公予葢及見焉修眉廣顙<lb/>
朴中茂外偉然長者也自致政歸十餘年卜築府城中<lb/>
<pb n="KR4e0120_WYG_076-1b"/>
端居簡出優遊自適饗子孫之奉卒不失其正以終嗚<lb/>
呼今安復有斯人哉羅氏之先出吉安巇下後徙家長<lb/>
沙今之茶陵州自宋以來多顯者公高祖十九府君為<lb/>
元國子生其季子曰丙翁丙翁之季子曰汶在國初為<lb/>
燕山䕶衛斷事承勅理寃獄活四十餘人㫁事之季子<lb/>
曰懋公父也公諱琥字彦武生而孑立無兄弟以孝聞<lb/>
茶陵時為縣以縣學生膺貢升國監以楷書選入中書<lb/>
録文武官誥勅正統已未授南陽府通判督賦有法承<lb/>
<pb n="KR4e0120_WYG_076-2a"/>
檄捕盗盗皆就獲辯其誣者五人縱遣之孫公原貞為<lb/>
河南叅政檄勸糓麥二十餘萬以備賑貸宋叅政琰檄<lb/>
撫流民二萬餘户附籍諸縣民甚安之余肅愍公為兵<lb/>
部侍郎廵撫河南檄築封丘隄䟽黄河八十餘里下張<lb/>
秋入於運河三載考績乞歸省母又檄運京儲邊餉若<lb/>
干石丁内艱歸州縣請留之制弗許景㤗庚午服闋改<lb/>
衢州府㑹有劇賊時孫公為兵部尚書軒公輗為都御<lb/>
史皆在兩浙檄公領兵三千駐遂昌諸縣獲其黨三十<lb/>
<pb n="KR4e0120_WYG_076-2b"/>
餘人以功賜金帛諸物秩滿九載超擢為南京户部郎<lb/>
中部檄勘官屋鈔直監收京儲造茶鹽印契諸事事皆<lb/>
集值尚書闕署掌部事諸司皆受令焉復滿九載自通<lb/>
判至是其考最之辭皆備極奬許與其大者則有公亷<lb/>
端慎之稱將大擢以子鐔膺貢監舉鄉薦乃謝事歸後<lb/>
以詔例進階中憲大夫鍳舉進士為給事中為叅議皆<lb/>
及見之卒之年九十有四𢎞治癸丑十一月七日也明<lb/>
年某月葬於某山之原配譚氏封宜人貳室鄭氏以子<lb/>
<pb n="KR4e0120_WYG_076-3a"/>
貴從夫階贈宜人子九鍪鎧鐔鈿銎鍳鑾□崟早卒鐔<lb/>
奉新縣丞鍳命為陜西右布政使餘皆以輸粟為義官<lb/>
孫三十一庭椿松栢桂槐楠梅梓梧榴相樟杞楊□樹<lb/>
櫓棐榆梁椅柰材杰柷彬槿梅棟杏柯椿桂梓亦義官<lb/>
曽孫十有五熿煒熇炳燦燿燔焲煥燮焯燈烱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>某𤣥<lb/>
孫幾女一孫女二十有二曽孫十有幾𤣥孫女若干昔<lb/>
李遷哲男女第宅聨接十餘里子孫叅見或忘其年各<lb/>
據簿以審公之嗣續殆或近之東陽生晚耳目所逮匪<lb/>
<pb n="KR4e0120_WYG_076-3b"/>
直一郡求之四方指不能以再屈也况經術相紹簮組<lb/>
交映而布政君之清謹恒固顯庸未艾足以振起而揚<lb/>
厲之哉然則公雖沒而其榮名盛業所以為不朽者固<lb/>
在是足為鄉後進者勸而非徒以夀考嗣續為也布政<lb/>
君與予交厚且乆奉四川叅政唐君震狀請表公墓數<lb/>
嵗弗能復㑹唐君亦已夀終狀所書子孫復増於舊則<lb/>
據今所増者書之以俟其後云<lb/>
　　　鄂陽阡表<lb/>
<pb n="KR4e0120_WYG_076-4a"/>
平潮鄂陽山之原屠氏墓在焉葢自成化丙午屠府君<lb/>
葬於是時府君以子勲貴再封為刑部郎中以卒勲方<lb/>
為南京大理右寺丞例未及葬祭後十有餘年當𢎞治<lb/>
已未屠母乃卒勲已為刑部左侍郎贈府君如其官而<lb/>
母以獨存故自宜人加封為太淑人太淑人秩三品例<lb/>
得賜祭與葬葬所治封築器數之等皆加於舊而府君<lb/>
以合葬故與有榮焉於是勲之官寵日盛家教益有徵<lb/>
府君之恩數固待於是而後備然刑家之義統於所尊<lb/>
<pb n="KR4e0120_WYG_076-4b"/>
必重為表襮不可獨為母道勲乃録誥命之詞諭祭之<lb/>
文刻石於墓以昭示來裔而鄂陽之阡始顯其在嘉興<lb/>
郡地若是者或有之而縣境所在則未始有也按府君<lb/>
之遺行有三曰事病母撫孤姪拯急難母楊淑人病瘍<lb/>
乆躬自䑛濯廬於墓側三年兄樞之卒也以其子煥代<lb/>
役京師及煥壯未有嗣又給田置媵得子二人兄祀頼<lb/>
以不絶句容商徐氏者為盜所踣瀕死水際為解縳易<lb/>
服以火熨之而蘇酬以百金竟弗納其賢如此太淑人<lb/>
<pb n="KR4e0120_WYG_076-5a"/>
之行有二曰狥姑難曰睦夫黨姑之病有盜入其室左<lb/>
右扶抱以衣物慰遣之盜亦感歎不敢逼而去恒居與<lb/>
妯娌齒動先退譲謂府君言必舉世俗異姓敗家事以<lb/>
為鍳人亦以此賢之嗚呼夫與婦殊道而異施若府君<lb/>
及太淑人之行固各有所處而教子之方貽後之計無<lb/>
不同者勲之以文學致身以行檢守官以才望受簡任<lb/>
皆其徵也然則榮封顯䘏生有寵沒有耀長存而不朽<lb/>
者固亦有由矣哉<lb/>
<pb n="KR4e0120_WYG_076-5b"/>
　　　翰林呉封君墓表<lb/>
呉縣天平山龍岡之原為封翰林編修呉君葬地實君<lb/>
所自卜者𢎞治戊申葬厥配司孺人而虛其壙之半越<lb/>
十有三年庚申君以夀終其子一鵬卜明年辛酉九月<lb/>
某日啟壙而窆從治命也君諱行字仲恒世為長洲著<lb/>
姓祖諱敬考諱宗皆隠於農君少時父客死母周氏亦<lb/>
卒家遂落君内負幹力奮自樹植徙居蘇城朝夕拮据<lb/>
積二十餘年始復故業且寖加裕焉顧樂義舉遇鄰黨<lb/>
<pb n="KR4e0120_WYG_076-6a"/>
貧乏輙為解槖逋不能償者或折其劵至有急復周之<lb/>
他如建橋浚井凡可為物濟者為之無所譲教子專用<lb/>
儒業及一鵬舉進士入翰林獲沾錫命每戒以積學修<lb/>
行諄諄書札間不厭也性度豁逹尤喜遊眺與徐侍郎<lb/>
公肅友善嘗從至京師遊玉泉諸山信宿而返家居山<lb/>
水間登覧不輟未病一月忽買舟徧抵鄉邑與親友敘<lb/>
舊故至徐公談笑竟日若與訣别者比歸疾作且呼酒<lb/>
徧飲家人復自引滿合歌以侑觴遂沐浴更新衣以夙<lb/>
<pb n="KR4e0120_WYG_076-6b"/>
所治歛具授其孫曰吾且逝矣明日乃屬纊其終始不<lb/>
亂如此可謂賢矣司孺人亦常熟令族生有内德能勤<lb/>
與儉其始歸值君貧時協力治業以底於成一鵬嘗溺<lb/>
水幾殆孺人投水中抱出之愛不弛教每佐君督課一<lb/>
鵬或購書歸取直值君他出孺人輙易他物酬之客至<lb/>
躬治饋具留與論議惟恐其去若父葬母饋及二弟之<lb/>
婚皆與有力然請必君出弗敢專也故君恒宜之一鵬<lb/>
亦頼以有立鄉之稱内德者葢不能釋云一鵬念秋試<lb/>
<pb n="KR4e0120_WYG_076-7a"/>
時不獲視母含歛及聞父病將請告而訃已至痛不自<lb/>
置乃圖為不朽計奉其同官周朝振狀乞予予校藝禮<lb/>
闈得一鵬竒其文又奉詔授業見其雅潔可愛重亦嘗<lb/>
一再接君知家學之有徵也故為之表<lb/>
　　　明故廣東布政司右叅政戴師文墓表<lb/>
成化戊戌予同考禮部得師文巻心異之曰是必博學<lb/>
多才之士比揭榜戴姓豪名浙江人退訪之方石謝先<lb/>
生曰吾鄉名後進也廷試之日方石實受巻見其䇿亦<lb/>
<pb n="KR4e0120_WYG_076-7b"/>
大竒之登二甲進士優等後累官至叅政以卒方石方<lb/>
家居為著墓誌且以書要予表其墓道之石其父亦予<lb/>
京闈所取士知安州將告歸遣使申請而方石適被召<lb/>
入國學重為速予予值有哭子之慟痛稍定於師文重<lb/>
有感不能置也按戴氏出台之黄巖宋石屏先生九靈<lb/>
之後厯宋元為文獻著姓再徙温嶺今分𨽻太平太平<lb/>
亦台屬縣也師文之大父諱圭隠處不仕父名通宿學<lb/>
不售實以經業教師文師文貴請以其官封之不受竟<lb/>
<pb n="KR4e0120_WYG_076-8a"/>
自取鄉貢母陳氏累封為宜人師文年二十舉於鄉將<lb/>
試禮部其父少之不遣行乆乃得遣遂聨㨗授兵部武<lb/>
庫主事主𨽻役出納數年稍遷員外郎亦未有以自見<lb/>
擢職方郎中主營鎮戰守官士調遣之務㑹邊報旁午<lb/>
夙夜綜畫應答如響尚書以下皆倚重之不欲使居外<lb/>
資望既積擢廣東右叅政以去時年三十有六而已而<lb/>
輿議猶若以為詘師文益殫志慮思有以救弊拯困未<lb/>
及一施而遽以疾卒大夫士聞者無不歎且惜之不獨<lb/>
<pb n="KR4e0120_WYG_076-8b"/>
於知者為然師文嗜問學自為舉業已窺見古詩文機<lb/>
格時有所出入既優仕加意研究深得肯綮間以所著<lb/>
質予予益以信知之非誣師文卒乃見其所謂贅言録<lb/>
者中間有檢飭自勵語期無負方石先生及予葢師文<lb/>
視予猶其視方石也嗟乎考校之職得一士焉輙藉以<lb/>
自慰且期其有所建立以相引重有士如師文者其文<lb/>
章行業皆足以大顯於世而竟弗究以死豈不重可惜<lb/>
哉然師文之名託諸方石固足以不朽然圖顯録而互<lb/>
<pb n="KR4e0120_WYG_076-9a"/>
見者宜表之不可無乃敘而表之曰廣東右叅政戴師<lb/>
文之墓<lb/>
　　　遺善處士顧公墓表<lb/>
遺善處士顧公諱顯字文顯松江華亭人遺善其所自<lb/>
號人遂以是稱之公既沒且乆其子封翰林編修瓊欲<lb/>
白其潜德未果其孫侍讀清嘗撰述為狀比以母喪歸<lb/>
因請於予將刻石表諸墓道成父志也公端重有則童<lb/>
時學鄉校不煩其師性孝愛父晩嵗喜賔客每先童治<lb/>
<pb n="KR4e0120_WYG_076-9b"/>
具夜歸必潔枕席候之門至則扶掖以入既寢然後退<lb/>
雖盛寒暑不廢也姑之夫贅於家視其二子不異同氣<lb/>
共案而食者五十年後欲分所有且自名便利如其欲<lb/>
予之鄰人侵所居地見而不問家人以為言曰爾曹苐<lb/>
努力彼能侵之其子孫未必能守也已而果然配沈氏<lb/>
早卒公年僅踰三十旁無媵侍或諷令繼娶曰吾既有<lb/>
二子矣若娶而不愛徒傷吾心躬自撫鞠終身不再議<lb/>
清甫能言即教以方數居近市有爭闘屠殺者輙携而<lb/>
<pb n="KR4e0120_WYG_076-10a"/>
避之及諸孫列侍黙授書史誦康節誡子辭曰吾願汝<lb/>
軰為上品人尤樂與人善聞人過則掩覆之惟謾詐殄<lb/>
暴者輙誚譲不少貸鄉後進皆有所畏法焉平生惟一<lb/>
再入城目不識官府耳不聴淫樂手不執銖兩纎嗇之<lb/>
物口不道市井機械之言身不蹈危險僇辱凡不義之<lb/>
事雖閲世甚乆際物甚衆而秉彛之懿固未喪也葢清<lb/>
之自述云爾夫人之有庸言恒行閭閻畎畆之子弟不<lb/>
能知知之不能傳雖士大夫家亦或然然禮所謂弗明<lb/>
<pb n="KR4e0120_WYG_076-10b"/>
弗仁者葢專責之士大夫其他則不暇責也若詞臣史<lb/>
氏之施於人者發潜闡秘徃往有之而於其祖或不及<lb/>
焉何心哉清以文學名家庭軌範皆得於濡染薫炙之<lb/>
間其辭核而理可據信也且語以大孝為揚名次不辱<lb/>
又次能飬則懿行雅操榮名寵錫如清也者豈徒以藻<lb/>
翰為哉予稔知清因獲識封君性行端厚已徵家教㳂<lb/>
流溯源有不得不歸之公者及考其實固治世之逸民<lb/>
畿邦之遺老也是雖生不賔於鄉沒不祭於社而勒名<lb/>
<pb n="KR4e0120_WYG_076-11a"/>
紀行為後來表式亦獨非史氏之所有事哉<lb/>
　　　明周府封丘王教授贈承徳郎户部主事李<lb/>
　　　君墓表<lb/>
慶陽李君惟中以教授卒於家友都御史楊公應寕為<lb/>
銘以葬而墓道未表後君以子夣陽貴贈承德郎户部<lb/>
主事夣陽乃請於予且出其所自為狀夣陽學於楊公<lb/>
又予禮部所舉士其視予猶視楊公也故予雖未識君<lb/>
而亦不得而辭焉按李氏出開封扶溝君祖諱恩從外<lb/>
<pb n="KR4e0120_WYG_076-11b"/>
舅戍慶陽死事邊徼考諱忠有隠德妣某氏以節稱於<lb/>
鄉君諱正惟中字也生而莊重自負或誘以非道輙内<lb/>
愧累日家夲饒父好施而貧居勤苦力學為文章敏贍<lb/>
過人試有司乆弗售循次應貢以親老授學職為阜平<lb/>
縣訓導俗野不學君嚴為誨廸越五年士習勃然若丕<lb/>
變者而君以家艱去擢周府封丘王教授王雅重之數<lb/>
日不接必問曰李先生無恙否有疾則躬往臨視以為<lb/>
常王素嚴重乆寖和昜議者以為輔導之助前後四十<lb/>
<pb n="KR4e0120_WYG_076-12a"/>
年官雖不顯而隨所受任以職務自飭固如此世之人<lb/>
茍不獲顯位輙自厭棄不復有所振厲觀於君亦可以<lb/>
少省矣國朝之制凡藩府官不得為内朝卿士惟身沒<lb/>
而子貴者則得封君之學未究於用而用之教子夢陽<lb/>
以文學發首解登甲科砥礪名行表然見郎署君預被<lb/>
封錫獲報於身後其視諸所自得之也一間耳然則有<lb/>
子而不知教者亦獨不以君為法哉以是表於君墓亦<lb/>
鄉邦之勸也君配孺人高氏赤城農家女嚴明有内則<lb/>
<pb n="KR4e0120_WYG_076-12b"/>
既歸君薪水舂㸑績紝澣濯之事無一不親事姑極孝<lb/>
敬或不懌則率諸㓜羅跪曲為愉悦必意釋乃已此其<lb/>
賢克稱為婦者故并書之孺人以就飬卒於京師夢陽<lb/>
扶柩過河南殯於城北越二年君啟王得假以喪歸道<lb/>
得疾至陜増劇抵慶陽六日而卒<lb/>
　　　明故贈翰林院編修蔣君墓表<lb/>
全州之望曰蔣氏蔣氏之彦曰封君諱良字希玉高祖<lb/>
榮卿曽祖志敏祖貫舉湖廣鄉貢官至刑部員外郎考<lb/>
<pb n="KR4e0120_WYG_076-13a"/>
安隠於鄉君生而多疾祖母蒙母滕更相保抱頼以有<lb/>
成年十六為州學生端雅好學提學官至以友呼之為<lb/>
昜其舊字後所稱者是也正統丁卯舉廣西鄉貢屢試<lb/>
禮部輙弗利卒國子業天順丁丑謁選吏部授雲南河<lb/>
西知縣縣多夷獠好惡無常性君壹事撫化不任鞭朴<lb/>
平賦役循田野教民力作越數年増户四之一修建學<lb/>
舍増弟子員親據案講説誘使為文藝自是始有登科<lb/>
第者尤善制彊梗有寸白里多不逞武㫁鄉曲持官税<lb/>
<pb n="KR4e0120_WYG_076-13b"/>
不時納君械治其尤者數人餘歛不敢肆官長有迂視<lb/>
之者至是始歎服焉九載將上計耆老數十軰投牒借<lb/>
留之布政按察亟為草奏奏且上君念母老欲歸覲以<lb/>
情告乃止於是備録狀奏驛致之以示褒奬既上吏部<lb/>
改廣東都指揮使司副㫁事品均而職散類左遷者人<lb/>
為之不平君自若也凡獄渉民事者時承檄治之亦為<lb/>
盡力未嘗自弛間讞獄於韶聞母喪歸歸數月而卒𢎞<lb/>
治辛亥以子冕初命贈文林郎翰林院編修君仕雖不<lb/>
<pb n="KR4e0120_WYG_076-14a"/>
顯卒以子貴於位不稱德之義固亦有徵哉君事父愉<lb/>
婉在官得異味必思其母以世業譲二弟其自奉計口<lb/>
置田所得俸稍嬴輙散諸婣族舊故及凡貧乏者人有<lb/>
過務為掩覆雖犯不與校讀書求大義為詩裁取適意<lb/>
不事雕繪而教子務通博以古文草篆為法病革時召<lb/>
冢子昇于外手書數十字遺之命酒三釂朗吟古詩二<lb/>
句即就枕翛然而逝葢其心宇清㤗故至死不亂如此<lb/>
然則其所飬者可知己<lb/>
<pb n="KR4e0120_WYG_076-14b"/>
　　　明故封徵仕郎刑科給事中鍾君墓表<lb/>
嶺海間多幽人逸士顧僻在南服去京師逺甚非有所<lb/>
慿藉或老死巖穴名不逹於朝者若鍾封君松雪翁者<lb/>
非其子兵科給事中渤之賢人莫之知也君卒渤介其<lb/>
同官王工科文哲造予請為文表墓自述父德哀咽不<lb/>
能辭文哲為畢其説曰封君諱鐸字文振廣東東莞人<lb/>
也生而頴異好學學舉子方弱冠州縣薦以應試其父<lb/>
不欲使去左右君素孝謹因歎曰仕以為親親弗樂將<lb/>
<pb n="KR4e0120_WYG_076-15a"/>
焉用仕遂棄不復業家居色飬外内無間言比其以貧<lb/>
故出遊江湖過豫章下金陵徧於呉越之墟挾所有為<lb/>
賈服計銖累寸積家日以益裕已而歸曰吾非好遊者<lb/>
也每讀書為歌詩多所自得尤究心小學一書人欲淑<lb/>
其子弟者延至家塾則欣然就之誘導不倦其教子尤<lb/>
肅嘗手抄經義數百篇授渤曰吾志在此今以畀汝矣<lb/>
渤既舉進士獲以初命封君徵仕郎刑科給事中君益<lb/>
謙慎自視與韋布無異且戒其族姓曰魚鹽之利小民<lb/>
<pb n="KR4e0120_WYG_076-15b"/>
所恃為命者慎勿奪之鄰邑有荒地數百畆可渠而為<lb/>
田君集衆力圖之垂成而爭者至君遽以譲之其人償<lb/>
半直君悉分於衆一無所取至於䘏孤拯難恒汲汲若<lb/>
弗及然故鄉人皆以長者稱之其崇尚禮義不自矜溢<lb/>
如此然猶有世德焉君考諱玘號横溪素履恬靖年七<lb/>
十未嘗至公府祖諱定安號守驥先生始遷横塘嘗分<lb/>
田贍族煑茗以飲行者大父諱立成僑居良平時已以<lb/>
善聞其慶澤所由來逺矣退次第其言為狀以致予予<lb/>
<pb n="KR4e0120_WYG_076-16a"/>
憮然歎曰鄉之評自古有之葢耳目所逮毫髪不容遁<lb/>
然孔子論好惡於鄉人之善不善固有所擇茍其所不<lb/>
合雖不為所好無損也文哲為諌官方以論議榮辱天<lb/>
下非阿所好者矧其指事核實鑿鑿可據信哉<lb/>
　　　毛間翁墓表<lb/>
蘇之太倉州有百嵗翁毛姓諱弼字惟忠晩自號為間<lb/>
翁人亦翁之翁生而質美不假問學慎身寡欲無偽言<lb/>
飾行宅心夷曠待物以和遇横逆未始與較雖貧居能<lb/>
<pb n="KR4e0120_WYG_076-16b"/>
以所受田譲其兄嘗獨處有少婦來奔正色叱之後三<lb/>
十年其配王孺人始以告其家鄉人莫之知也成化丁<lb/>
未詔民年八十以上賜冠服及肉帛翁實應格或諷令<lb/>
稍増年至九十冀多得帛翁曰朝廷施不報之德又欺<lb/>
而取之何心哉此二事皆君子之所用其心者使出為<lb/>
世用則其所操執所施措必非負國與民者也教其子<lb/>
昇曰汝為商以供吾飬遂致洗腆安其高年昇亦簡易<lb/>
儉約讀書好禮後以子貴累贈奉政大夫左春坊右庻<lb/>
<pb n="KR4e0120_WYG_076-17a"/>
子兼翰林侍讀人皆稱之曰此毛間翁之子也教其孫<lb/>
澄曰汝為士以亢吾宗澄狀元及第累官右庻子兼侍<lb/>
讀賜四品服直經帷修國史以學行稱於時人皆曰此<lb/>
毛間翁之孫也州之始建翁實應䀻為鄉飲大賔及澄<lb/>
歸省值翁夀期大夫士為賦頌以相艶慕故翁之名老<lb/>
而益彰葢不獨於鄉為然𢎞治辛酉十一月日南至無<lb/>
疾而終葬於州城北陳涇之南翁所作夀藏王孺人先<lb/>
卒且葬至是祔焉翁惟一子三女五孫某某曽孫八某<lb/>
<pb n="KR4e0120_WYG_076-17b"/>
某𤣥孫二某某於戲古之論夀者必歸之世運葢雖其<lb/>
人之善有不能以獨致者我太祖除殘定亂瘡痍之民<lb/>
死而復蘇大宗始奠大業暨於宣廟翁嘗由京師瞻輦<lb/>
轂預聞刑賞之大累朝以來休飬生息以至今日庻富<lb/>
之效極矣而翁隨際其盛身不出鄉閭足不至公室秤<lb/>
尺之具不經於目甲兵敲扑之聲不入於耳安居色飬<lb/>
全而歸之箕子所謂攸好德考終命邵子所謂生太平<lb/>
世老太平世者殆兼之矣是非間氣之所萃故歟太倉<lb/>
<pb n="KR4e0120_WYG_076-18a"/>
夲崑山地有周夀誼者生於宋季入國朝洪武初為鄉<lb/>
飲賔至百有餘嵗而卒郡志書之以為竒事後之夀者<lb/>
固多其至百者惟翁一人而已然周雖終始盛世而壯<lb/>
長於改革之時宜無以自樂者其子孫亦未甚顯况賢<lb/>
且貴如毛氏者哉揭名著行附諸貴德尚齒之義誠不<lb/>
可冺沒於後澄以禮部之舉予實校其文比奔母喪有<lb/>
事於墓念祖德未表請予文刻於墓道乃按其所自為<lb/>
而志復論其大者如此云<lb/>
<pb n="KR4e0120_WYG_076-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻七十六<lb/>
</p>
<p>
</p>
  </div>
<div>
<head>懐麓堂集巻七十七</head> <lb/>
    <p>
<pb n="KR4e0120_WYG_077-1a"/>
欽定四庫全書<lb/>
　懐麓堂集巻七十七<lb/>
　　　　　　　　　　　　　　明　李東陽　撰<lb/>
　文後稿十七<lb/>
　　墓表<lb/>
　　　封中憲大夫湖廣武昌府知府秦公墓表<lb/>
無錫秦君廷韶既䘮厥考中憲公自述行事遣人上京師請<lb/>
予文表墓道之石曰䕫恃此以瞑我先公予辱識廷韶知其<lb/>
<pb n="KR4e0120_WYG_077-1b"/>
賢而有文舊矣上遡其世得公之為賢乃表之曰封中憲大<lb/>
夫湖廣武昌府知府秦公之墓而為之文曰公姓秦氏系出<lb/>
宋國史院編修觀子常州通判淇家扵官徙無錫者五世至<lb/>
厥祖彦和考季昇未有顯者公夙有至性生五嵗䘮妣恵氏<lb/>
哀慕如成人稍長嗜學強記日數百言長老皆使就舉子業<lb/>
厥考曰吾惟兒一人忍令一日去左右哉顧錫俗尚詩俾學<lb/>
焉公稍經指授輒得肯綮能作驚人語御史成始終者以詩<lb/>
自名獨愛公所為遂與締交公家素裕正統間有司命長鄉<lb/>
<pb n="KR4e0120_WYG_077-2a"/>
税非其好也乃去之益肆志於學謂詞藻不足以為至<lb/>
因讀論語修已以敬之言自號曰修敬志警也父疾禱<lb/>
於天祈以身代憂瘁累月髪有變白者比居喪哀毁踰<lb/>
制事繼母華務求其懽弟貧弗能自立贍之終身雖一<lb/>
味之甘必分之嵗時家祀器物必精潔雖老不以屬諸<lb/>
人家教清肅訓子孫必先行檢加以禮法其為辭甚寡<lb/>
發必中節對客終日風範不少頽鄉子弟皆敬畏不敢<lb/>
侮視有不善必相戒曰吾鄉有王彦方勿令知之尤重<lb/>
<pb n="KR4e0120_WYG_077-2b"/>
義舉有貸白金百兩者覆舟而亡之歸則號泣將自經<lb/>
公亟慰之曰癡男子得不葬魚腹中足矣尚惜囊中物<lb/>
邪遂還其劵其人感泣曰活我者秦公也公自其子䕫<lb/>
舉進士累官郎中知府布政使累荷錫命有名秩冠服<lb/>
益以齒德重於鄉而公愈自謙抑與韋布不異有司禮<lb/>
致為鄉飲大賔大夫士過者必訪於其家䕫既謝事歸<lb/>
事志飬故公日得與諸耆舊結社賦詩徜徉林壑終其<lb/>
身無隠憂亦無放言昜簀之夕猶不廢巾幘子孫問所<lb/>
<pb n="KR4e0120_WYG_077-3a"/>
欲言徐應曰吾於世無不足者尚奚言翛然而逝某年<lb/>
月日也葬於龍山之原所著有詩集若干巻子三䕫其<lb/>
長次旦次奭皆輸粟拜官嘗以雙孝旌門嗚呼東呉多<lb/>
文獻無錫殊盛非惟科目踵接山林名行之士亦多其<lb/>
人若秦公者是已予往年歸自湖湘值廷詔宦遊於外<lb/>
弗獲登其堂挹公之風公今已矣不可以復作矣可勝<lb/>
歎哉公既沒鄉人議其有貞靖之行相與私謚之如呉<lb/>
淵頴故事因附著之<lb/>
<pb n="KR4e0120_WYG_077-3b"/>
　　　明故江西按察司僉事馮公墓表<lb/>
昔在國初洪武永樂間豪傑並用中外大小各稱厥職<lb/>
承平百餘年壯者老老者盡子若孫代更而世昜非有<lb/>
尊爵重位竒功異跡雖善不能傳其傳者非其遺民故<lb/>
吏之有知識則子孫之賢且貴民若吏之無知子孫賤<lb/>
且弗類不能稱述而揚顯之則終於無聞豈不重可惜<lb/>
哉若浙之餘姚有僉事馮公者人始未之知也公諱夲<lb/>
清宋樞宻使京之後曽祖通義祖彦誠考伯㤗皆隠於<lb/>
<pb n="KR4e0120_WYG_077-4a"/>
鄉公生於洪武元年少學春秋遊縣學膺貢為國子生<lb/>
授湖廣道監察御史在壬午之嵗葢所謂三十五年者<lb/>
也永樂甲申奉文皇帝勅同錦衣衛刑科官撫蘇松常<lb/>
三府長洲有宿盗聚至數百人督兵擒之同事者欲槩<lb/>
論大辟公不可奏誅其首惡十餘餘差為五等皆得不<lb/>
死上海行臺有淫祠為□前御史輙避不居公入而毁<lb/>
之妖遂息他如按贜吏振士風善政尤著再廵四川甘<lb/>
肅亦如之都御史顧公佐重許可凡臺議疏奏俾閲而<lb/>
<pb n="KR4e0120_WYG_077-4b"/>
後行庚寅扈從北狩歸辛卯考績擢福建按察司僉事<lb/>
分廵漳泉諸府兼理海道庭無留案惟死獄必請平反<lb/>
甚衆府嵗輸畨貨百萬而非其産公請半折鈔以甦民<lb/>
力建寕大水溺者爭附槎木蔽川而下公聨百艘為浮<lb/>
梁截流救之活數千百人㑹天變陳時政甚見嘉納時<lb/>
逋賦繁重廷簡方面官公道徵之公得太平諸府以民<lb/>
貧不忍督迫善為撫諭民感激為之稱貸以輸僅踰月<lb/>
而畢事宣德丁未改江西廵饒信諸府與御史俞謙録<lb/>
<pb n="KR4e0120_WYG_077-5a"/>
囚安仁方蒞事忽得風疾端坐而逝俞督官屬治棺歛<lb/>
歸其喪葬焉年六十矣其為人孝謹亷直不茍為趨避<lb/>
乆且不變嘗自號曰介菴人亦以是稱之子某孫某曽<lb/>
孫幾蘭舉進士為翰林庻吉士累官江西提學副使文<lb/>
學治行綽有時譽為當道所阨而罷論者至今惜之公<lb/>
墓在縣之華原正菴植松成林蔚為鄉望成化間海溢<lb/>
盡壞提學歸手復封樹為廬室後以其伯及父祔焉間<lb/>
為書抵予致大常吕少卿升彰狀請表公墓公之沒越<lb/>
<pb n="KR4e0120_WYG_077-5b"/>
四世八十年而其事乃大顯於世葢自提學始若予文<lb/>
惡足以為公重哉<lb/>
　　　贈户科給事中薛君墓表<lb/>
昜稱幹父之蠱葢取諸器書稱堂搆播穫葢取諸田與<lb/>
室皆以小喻大家之有業莫切乎是三者君子之論興<lb/>
替必先焉則其大者可從而識矣且子之於父蠱有幹<lb/>
以為之用室有搆以為之居田有獲以為之食則凡其<lb/>
親之饗於身者皆其所自遺也而况有大於是者乎予<lb/>
<pb n="KR4e0120_WYG_077-6a"/>
於薛氏之興得其父子之賢因為其子表其父以為世<lb/>
勸君諱雲字成霖夲河東望族譜傳自唐少保稷始居<lb/>
常州江隂之寶池鄉今鄉有稷山實以是名五世祖薛<lb/>
兼入國朝以楷書召預書誥勅引疾歸其鄉兼生文逺<lb/>
出贅黄橋楊氏生佺世有隠德佺實生君君髫時以才<lb/>
俊簡為縣學生比長為尚書舉子業業成連試不利丁<lb/>
外艱力治喪葬服既闋猶悲慟乆未起復學官以曠廢<lb/>
舉白當道例黜為府從事君隠忍就役然不為習變知<lb/>
<pb n="KR4e0120_WYG_077-6b"/>
府孫仁御下頗嚴獨器重君委以雜務幹治井井部使<lb/>
以猛厲稱者亦假辭色遇之值嵗饑輸糓若干斛以佐<lb/>
賑貸獲給冠服待次家居者數年期且至不屑就選竟<lb/>
弗出平居友愛諸昆弟有過則懇曲開諭撫羣從子不<lb/>
異已出有寡姊事之終身棺歛葬祭必親治雖冐雨感<lb/>
疾弗䘏也其治家嚴而有則子姪無少長侍立終日下<lb/>
逮厮僕咸凛凛屏氣息静閒寂肅如公室而教子尤切<lb/>
以所業授仲子金曰汝為我成之金之舉鄉貢也猶及<lb/>
<pb n="KR4e0120_WYG_077-7a"/>
見焉既卒之三年金舉進士入翰林為庶吉士又二年<lb/>
授户科給事中又一年今天子御極恭上兩宫尊號以<lb/>
恩贈君徵仕郎户部給事中葢金以文學論議顯於時<lb/>
以及其親而君之志始畢論者謂金於是乎能子金念<lb/>
父德乆不白間奉張進士簡所著狀請表君墓故書之<lb/>
　　　明故贈文林郎廣東道監察御史石公墓表<lb/>
予每檢故篋見同年按察副使石君大器所著其父文<lb/>
林公行狀葢徵予為表墓者復十餘年君之墓木已拱<lb/>
<pb n="KR4e0120_WYG_077-7b"/>
矣而舊諾尚闕未嘗不憮然感之比其伯子玠以御史<lb/>
繼為副使提學山西仲子珤自講筵擢南京翰林侍讀<lb/>
學士將道歸省墓則湏此以行嗚呼是安可負哉按狀<lb/>
石氏為真定稿城世族其先有長卿漢卿才卿者並以<lb/>
直義聞於鄉里人至今稱為三石家元季喪亂子孫皆<lb/>
轉徙他郡入國朝乃復故業公祖諱永考諱友智世有<lb/>
隠德公生而爽郎曠逹不事容餙學春秋永樂癸卯舉<lb/>
順天鄉貢甲辰中禮部乙科授山西臨晉縣學教諭時<lb/>
<pb n="KR4e0120_WYG_077-8a"/>
年甫弱冠抗顔立教寛而有則人不敢昜視當道亦器<lb/>
重之使攝縣事坐逸死罪囚就逮罪且不測按察亷其<lb/>
無他以常律論左遷廣東河泊所大使人以風土弗習<lb/>
諷令勿赴公曰事君者罪不逃刑亟上道數年以疾卒<lb/>
於官年三十有二而已識者惜之配時氏早卒繼孺人<lb/>
徐氏廣信上饒人宋國子祭酒元㶨之後父聆知稿城<lb/>
因家焉孺人婉嬺幽潔通書史義公在臨晉時禮迎於<lb/>
官年二十有六矣在韶遭公喪力謀返葬有張叅政者<lb/>
<pb n="KR4e0120_WYG_077-8b"/>
稿城執友也欲留俟入覲挈之以歸辭曰父死之謂何<lb/>
而宴安是圖至上饒宗人亦留之曰聞而父門户已落<lb/>
太夫人亦謝世歸且無所於依是父母之邦也盍少駐<lb/>
焉復辭曰吾尚不敢緩而敢留乎竟間關違稿城族黨<lb/>
尊㓜皆壯而悲之既葬公命其子曰璽汝力父田曰玉<lb/>
汝讀父書玉大器名也其後産數破孺人脱簮珥給膏<lb/>
燭且盡則勸耕課績以共之如是者幾二十年及玉舉<lb/>
進士為監察御史每諭以平反故玉持憲乆雖號嚴肅<lb/>
<pb n="KR4e0120_WYG_077-9a"/>
而常依於恕成化丙戌府縣上其節詔旌為貞節之門<lb/>
明年丁亥卒於京師年五十有七又三年玉以考最贈<lb/>
公文林郎廣東道監察御史孺人亦被封命人葢曰石<lb/>
氏有子及玠珤繼舉進士以文行論議合舉其官則又<lb/>
曰石氏其有孫乎予嘗歎按察君才不盡用以為公所<lb/>
積累抑而不發及再世迭見方隆而未艾然後知蓄之<lb/>
乆者發必大在物固然而非旦夕所可必也然則士君<lb/>
子修德行義固將盡所當為而曷嘗以預必哉茍其願<lb/>
<pb n="KR4e0120_WYG_077-9b"/>
皆可以預必則世之乘時射利竭志力以敺之者無所<lb/>
徃而弗獲矣因表石公以為世戒<lb/>
　　　翰林倫封君墓表<lb/>
士有所負挾而不用不過施於家及乎其鄉而止其名<lb/>
與姓天下葢鮮知之及生而有子有子而能教教之賢<lb/>
且貴則因以錫於朝庭而聞四方然非身有其實亦不<lb/>
過慿藉光寵而止惡能乆而不朽哉予嘗求之嶺海之<lb/>
間則倫封君其人也君諱明字宗立號月林少嘗問學<lb/>
<pb n="KR4e0120_WYG_077-10a"/>
性敏而劬年十五遘黄賊之亂疲於竄越弗克究厥業<lb/>
兵荒後僅修墻屋室如懸磬備厯艱苦躬農販為飬有<lb/>
伯兄某號糓林先生者為鄉校師卒君適代其事志兼<lb/>
斆學博綜羣籍寄情吟咏已而大有所得或謂其才局<lb/>
非乾沒者諷令幕書州郡以階仕進君謝曰吾年四十<lb/>
而無以自見其所就可知而更進乎識者知其巽辭以<lb/>
謝實非其好也自是抹摋世務混跡鄉落益務為韜戢<lb/>
不以所有先人而中屹屹不為流俗所動五昆弟皆蚤<lb/>
<pb n="KR4e0120_WYG_077-10b"/>
世撫其孤八九人當門祚衰落孑立無援而强獷有力<lb/>
者不敢以弱肉視之誤有吞噬旋亦脱牙吐喙以去君<lb/>
夷然一聴其所為顧值不平事則善為開諭不假激辭<lb/>
怒色而悔心革面者亦時有之逺邇人士造訪寄寓傾<lb/>
接之際皆自以為不及且曰有人如此而世不見録焉<lb/>
何也文敘以省元連擢廷魁授翰林修撰君就飬京邸<lb/>
公卿以下謂文敘志行識度足當逺大及見君則相與<lb/>
歎且羡曰固宜有子如此君歸一年勅封如子官階儒<lb/>
<pb n="KR4e0120_WYG_077-11a"/>
林郎貴有名秩監牧守令庭分禮抗非復曩者比而君<lb/>
亦遜處欿視若韋布然於是益以見君之賢云今天子<lb/>
嗣位文敘頒詔安南將過家展覲未至道得訃乃奔還<lb/>
襄事而告守制於朝禮也倫之先以爵氏散處關輔唐<lb/>
末多避地嶺南宋有自南雄起為廣粥教授者始居南<lb/>
海縣之魁岡祖觀德以上皆隠於農父敨號聚慶先生<lb/>
殖善為業期至君當顯再世乃大顯君生宣德某年卒<lb/>
於𢎞治某年其葬也文敘依朱子家禮誌於壙直述其<lb/>
<pb n="KR4e0120_WYG_077-11b"/>
族里生卒曰我不敢文也其上京師請予表墓奉監察<lb/>
御史張君津狀曰是皆實行取質於吾鄉者我不敢誣<lb/>
也予以文藝知文敘於人人中乆而信其賢且嘗一再<lb/>
接君得其所為教者因為文表君而亦舉其實庻幾信<lb/>
於其鄉以及於天下俾其後有徵焉<lb/>
　　　明故河南布政司右叅政進階嘉議大夫顧君<lb/>
　　　墓表<lb/>
吾友雲厓顧君居母喪時廬於姑蘇周山之墓予歸自<lb/>
<pb n="KR4e0120_WYG_077-12a"/>
湖南夜眠抵廬下呼而起因歎世所旌廬墓事多文而<lb/>
寡實雲厓既不自衒當時有司亦無能旌之者後三十<lb/>
餘年知府林世逺始旌於朝未及報而雲厓卒矣予故<lb/>
表於其墓特舉其大者先焉雲厓始顧氏諱福字天錫<lb/>
雲厓其所自號世為江東著姓曽祖某祖某皆隠於鄉<lb/>
考諱賢以工籍𨽻順天之大興後贈儒林郎光禄寺丞<lb/>
雲厓以成化乙酉舉鄉貢丙戌登進士第厯刑部主事<lb/>
員外郎郎中調永州府同知遷知吉安府擢河南布政<lb/>
<pb n="KR4e0120_WYG_077-12b"/>
司右叅政分司南陽致仕卒初在刑部聲甚著録囚山<lb/>
西多至七千餘衆平反者六十餘人前後四十餘疏多<lb/>
見采納每攝他司事事皆立辦勘獄浙江發巨贜七千<lb/>
餘兩時錦衣千戸呉綬勢甚熏灼勘獄者皆往受成議<lb/>
雲厓獨不往㑹下詔獄遂摘其疵誤出永州受檄决獄<lb/>
至兼旁郡有部檄徵芽茶香草雲厓計合藩所徵全數<lb/>
上疏請停之至吉安承大猛後稍濟以寛剸理繁錯不<lb/>
動聲氣而條緒具舉張都憲公實周都憲公可劉侍講<lb/>
<pb n="KR4e0120_WYG_077-13a"/>
景元皆慎許可特稱顧君獨不善事上官或以簿書相<lb/>
窘然即所治校之諸郡不啻兼之矣陳時政六事時議<lb/>
韙之叅政報至民兵數千人遮道泣送府府及千戸所<lb/>
各留一鞾以表去思南陽宗藩軍校多不戢每用理㫁<lb/>
亦無怨辭撫徠流徙復業者至四千餘人修諸葛武侯<lb/>
廟及閱武塲開拓有加其去也以老疾名葢郡人在言<lb/>
路者以私請弗獲故隂為媒蘖而其藩人猶惋惜不少<lb/>
置雲厓乃自歎曰藩不負吾而郡負吾頼幸有二三知<lb/>
<pb n="KR4e0120_WYG_077-13b"/>
已者存尚何言哉知已者張劉周也雲厓既歸日與鄉<lb/>
大夫士觴詠為樂足不至公府手不操書札惟嵗時以<lb/>
詩寄予未病前一月猶然嗚呼詎意其遽至此耶雲厓<lb/>
尚意氣故人潘郎中琚客死歛葬之其子鼎方十嵗携<lb/>
以自隨比長以女贅之又置田廬於蘇居其寡孤後鼎<lb/>
舉鄉貢卒於京又遣人葬之趙知府禎沒又以次女妻<lb/>
其子鎬尤篤倫誼弟禄早世葬北土者二十年亦歸祔<lb/>
祖墓䘏其婺俾不貳志今旌為節婦事其兄光禄丞禎<lb/>
<pb n="KR4e0120_WYG_077-14a"/>
甚謹嫂欲析居即俯孫於外泣告於兄乃得歸然引咎<lb/>
自責未嘗一以語人人益難之而廬墓事尤大且著云<lb/>
　　　明故刑部員外郎劉君墓表<lb/>
刑部員外郎劉君天瑞既寢疾自度不能起屬其子翰<lb/>
林編修龍請予表墓君母大恭人之葬予實為銘銘表<lb/>
皆以龍請者龍葢予禮部所舉士也乃按豊編修原學<lb/>
狀而表之曰君姓劉氏諱鳯儀天瑞字也譜傳出宋元<lb/>
城忠定公後有曰務者避金亂徙潞之㐮垣凡八世曽<lb/>
<pb n="KR4e0120_WYG_077-14b"/>
祖徵明厯數國初以遺逸徵不就祖端永樂間貢士終<lb/>
新安縣學教諭贈監察御史考諱潔景㤗間貢士厯御<lb/>
史至浙江按察司副使君𢎞治庚戌進士授高宻知縣<lb/>
值嵗饑後逋租萬計民流徙且半極力綏輯復二千餘<lb/>
戸逋亦寖舉乆之積糓至三萬石以上自是飢者頼焉<lb/>
忽大旱禱而雨蝗傷稼亦禱除之縣地多荒令民自墾<lb/>
田得四十餘頃戢奸宄均賦役獄雖小必親鞫非捕巨<lb/>
猾𨽻卒不至於鄉民甚安之比召入邑人為刻石紀績<lb/>
<pb n="KR4e0120_WYG_077-15a"/>
為户部主事分司臨清出納明允以内艱服闋改刑部<lb/>
益精覈弗懈庭無滯囚凡所受判往往皆帖服以去然<lb/>
君亦以勤悴致疾比遷員外郎階奉訓大夫未入謝而<lb/>
卒君少孤能轝櫬歸葬結茅墓左課耕飬母以孝敬稱<lb/>
撫庶弟鳯鳴口授經義每遊宦必携以自隨姑所生子<lb/>
委以家務二十年求去恣所欲取仍割田廬畀之叔母<lb/>
陳寡而無子母事之且為置後婣黨婚葬亦視力為周<lb/>
䘏有疾屬來省疾操白金佐醫藥費君泣曰吾宗多貧<lb/>
<pb n="KR4e0120_WYG_077-15b"/>
安取是是益吾疾也竟弗納内弟有遺女失所㑹李氏<lb/>
女沒俾繼之曰猶吾女也其篤恩義類如此初按察公<lb/>
之從治荆襄也叛者伏法流民未有處君時尚稚以私<lb/>
書白公曰宜因而籍之按察欲上其計弗果後别命官<lb/>
往治果郡縣而定按察竟以是竒之及有官守更厯曹<lb/>
署不克究厥藴以沒然劉氏祖子孫三世皆以文學行<lb/>
業取高第為美官至翰林乃益顯君之志固不終負哉<lb/>
　　　味泉錢處士墓表<lb/>
<pb n="KR4e0120_WYG_077-16a"/>
無錫錢氏故文獻家予所銘識者殆數人大抵以工部<lb/>
郎中世恩請比其叔父味泉處士卒且葬又請表焉其<lb/>
辭曰榮固知先生之弗遑及也顧以榮故意者其不終<lb/>
拒乎嗚呼世恩固能文也而必我之託葢將以公視而<lb/>
不敢以私預也處士諱濬字盃濬以居邇惠山因號曰<lb/>
味泉鄉之人謂其不屑仕也皆稱曰味泉處士生而峻<lb/>
嶷多智識而沉黙不外見弱嵗代父長鄉賦不令而集<lb/>
居常勤穡事月累嵗積其所拓業百倍於初然益儉節<lb/>
<pb n="KR4e0120_WYG_077-16b"/>
不妄費一錢獨喜交賢大夫士館糓餽贈未嘗色恡亦<lb/>
不以盛衰存亡昜心用是名籍籍動三呉間每市田物<lb/>
必稱其直佃夫之貧者嵗所入租常十免其一又以其<lb/>
二貸之而弗收其息於是佃者德之相戒莫敢負業顧<lb/>
以益裕嵗大祲凡三出粟以佐賑濟郡守擬授七品階<lb/>
不受以移其子杞杞亦屢出粟薦陞蘇州衛指揮僉事<lb/>
縣令復欲官處士不能疆卒旌其門禮之為鄉飲賔處<lb/>
士雅服孝義少刲股療父疾居喪哀毁如禮譜先世所<lb/>
<pb n="KR4e0120_WYG_077-17a"/>
遺文字自武肅以後若干世凡若干巻傳於家自族屬<lb/>
暨於鄉黨道路周窮䘏婺各當其分嘗造石橋四佐有<lb/>
司者半之餘所施藥茗棺槨諸物多至不可數宋人所<lb/>
輯名賢確論者近始出鈔夲騰貴或至一金處士刻置<lb/>
家塾其傳寖廣葢其晩嵗所為義舉類如此而未竟也<lb/>
處士年及嵗制乃自治夀藏於艮山之原夀七十有一<lb/>
而卒君子謂逹生知命正受而全歸者處士近之矣斯<lb/>
可謂一鄉之善士非耶<lb/>
<pb n="KR4e0120_WYG_077-17b"/>
　　　贈文林郎廣西道監察御史陸君墓表<lb/>
君姓陸氏諱溥字宗傳蘇之長洲人系出呉大司馬杭<lb/>
宋有千九朝議者始居陳湖四傳曰仲祥以力田為鉅<lb/>
家又三傳曰起敬娶於周壯而無子間夣其先人抱一<lb/>
兒遺之乃生君性温厚謹飭有鉅人度稍長其父若母<lb/>
若所生母夏繼卒能禮治喪祭去佛齋弗用人稱為難<lb/>
既乃與其弟宗涵協力家政以儉朴率下家益起平居<lb/>
無私藏一飲食未常不共遇族人恩意尤厚恒曰人能<lb/>
<pb n="KR4e0120_WYG_077-18a"/>
以祖宗之心為心則何疏戚之間居室服食待君而具<lb/>
者數人所識窮乏若急難赴之惟恐後郡縣亷其賢推<lb/>
長鄉賦事不告廢而以身為民庇者尤多未中嵗輙營<lb/>
别第將謝紛冗從賢士大夫游以詩酒圖史自老而遽<lb/>
嬰疾以卒其年甫四十二後十年以子完貴贈文林郎<lb/>
廣西道監察御史方君之疾也鄉人相率走神祠祝曰<lb/>
幸活陸君以終惠吾人比卒皆往弔且哭曰公需甚急<lb/>
孰為我紓之嵗輸漕粟多以破家産孰貸我往役而蠲<lb/>
<pb n="KR4e0120_WYG_077-18b"/>
其息地若潦荒孰不幸災為利且代我出粟以償逋賦<lb/>
如吾陸君者是言也流聞郡城郡之人皆嘆且惜之今<lb/>
吏部侍郎呉公原博為君銘載其事為詳予得而觀焉<lb/>
夫天道好生故人之能利物者天必佑之若賞其心而<lb/>
酬其勞至其多寡輕重亦若有典籍存焉雖旦夕不相<lb/>
應要其終未有不合也世之人知善之獲福而不為甚<lb/>
者肆為兇惡以召禍取僇甘其心而不悔亦獨何哉陸<lb/>
君一布衣無榮辱予奪之柄而惠澤所被至使人樂其<lb/>
<pb n="KR4e0120_WYG_077-19a"/>
生而哀其弗夀以死其可謂之善非耶身没未幾而子<lb/>
登高科為顯官行績表著貤天子之寵以耀於厥世君<lb/>
之所得顧不既多矣哉夫使富者散其財強者輸其力<lb/>
顯者施其澤一人倡之百人從而效之自一鄉一國以<lb/>
及於天下天下之福寕有窮乎君之澤在一鄉君之子<lb/>
又將為天下用天之報君葢自是未可量也然則録名<lb/>
紀行以垂後世非獨以勵為善亦豈不足為有子者勸<lb/>
哉<lb/>
<pb n="KR4e0120_WYG_077-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻七十七<lb/>
</p>
<p>
</p>
  </div>
<div>
<head>懷麓堂集巻七十八</head> <lb/>
    <p>
<pb n="KR4e0120_WYG_078-1a"/>
欽定四庫全書<lb/>
　懷麓堂集巻七十八<lb/>
　　　　　　　　　　　　　明　李東陽　撰<lb/>
　文後稿十八<lb/>
　　碑銘<lb/>
　　　明故正議大夫資治尹户部左侍郎吳公神道碑銘<lb/>
𢎞治九年某月某日賜葬户部左侍郎呉公於漳浦雲<lb/>
霄里之原葢公之卒朝廷特賜賻鈔三千貫又給驛歸<lb/>
<pb n="KR4e0120_WYG_078-1b"/>
其喪遣官諭祭而其葬則有司所治者也公舉景泰初<lb/>
元鄉貢登天順八年進士授兵科給事中時憲廟新即<lb/>
阼百司皆悚厲修職公陳正心用賢簡名將斥異端諸<lb/>
事成化四年與諸科合疏請溥恩澤以廣繼嗣七年遷<lb/>
右給事中九年轉左給事中以外艱去十三年改禮科<lb/>
十五年進兵科都給事中西厰乆熾公乘衆忿倡諸科<lb/>
劾罷之有鎮雲南者肆貪虐鎮遼東者匿賊不以聞又<lb/>
劾之為諫官二十年前後論奏數上雖少忤不變又奉<lb/>
<pb n="KR4e0120_WYG_078-2a"/>
勅督馬政考牧有法見稱為才十九年擢太僕寺少卿<lb/>
再閲京營馬數又召商市馬若干匹以給邊兵二十二<lb/>
年進為卿二十三年用廷薦擢户部右侍郎總京儲事<lb/>
寛不弛制邸官卒多怙勢擅出納輒繩以法今天子嗣<lb/>
位公蒞事益謹𢎞治四年遷左侍郎部事五年浙東西<lb/>
大水勅公兼都察院左僉都御史往視其地公宣德意<lb/>
諏民隠勸分平糴給米糓三十萬石銀七萬兩蠲累嵗<lb/>
逋賦數十萬他如修海隄塞銀冶嚴禁溺女申婚禮舊<lb/>
<pb n="KR4e0120_WYG_078-2b"/>
制援古人政迹著為編刋布諸郡民甚德之六年召還<lb/>
部在部近九年厯二考累階正議大夫資治尹夀六十<lb/>
五疾卒乙卯十一月十三日也公諱原道本其字髯而<lb/>
長身器宇豐碩性篤厚不樂為湥刻居官能以儉飬亷<lb/>
而不廢賙給同里客死凡數人皆為經理後事甚者殯<lb/>
於家雖盛暑大疫不避也痛父棄飬力共母事為給事<lb/>
嘗乞歸省為侍郎再乞得賜鈔接驛以歸鄉人榮之尤<lb/>
景慕先哲嘗請立宋儒陳北溪祠嵗祀於鄉為詩文渾<lb/>
<pb n="KR4e0120_WYG_078-3a"/>
雅可愛有奏議雜文紀行録及族譜若干巻藏於家公<lb/>
與予同舉進士乆且厚比遣子學於予予既往弔哭從<lb/>
其子之請按翰林黄編修瀾狀敘事著銘俾刻於神道<lb/>
之石銘曰呉出泰伯族散南紀由江逮湖東際於海漳<lb/>
稱名邦有地高塏實生偉人出佐天子為名進士為中<lb/>
給事薦升大僚以長卿寺載遷戸曹式贊邦計勲庸被<lb/>
褒封及祖禰惟祖及禰世積仁累溢為巨流有决其滙<lb/>
曷徵厥源如彼漳水公澤不匱式續式似有來後人公<lb/>
<pb n="KR4e0120_WYG_078-3b"/>
德是視<lb/>
　　　明故贈通議大夫都察院右副都御史徐公神<lb/>
　　　　道碑銘<lb/>
有談常熟徐氏之盛者遡處士公之賢云公生元至正<lb/>
壬午卒於國朝永樂丁酉夀七十六有子一孫八曽孫<lb/>
二十一𤣥孫二十三越八十餘年二傳至若干人而來<lb/>
者未艾其盛如此公㓜通書史大義旁及藝數弱冠學<lb/>
春秋未卒業㑹大兵下蘇州乃奉其祖父母徙縣城備<lb/>
<pb n="KR4e0120_WYG_078-4a"/>
渉艱險連遭四喪造次不廢禮已而復徙郡城呉元年<lb/>
天下大定始挈家歸漁梁業已廢極力營治乆乃寖復<lb/>
而閟不自耀益慎游處每求自益時呉文恪公訥未有<lb/>
名公一見定交呉既顯亦重公不置也公居鄉恒服義<lb/>
食力利所不當取寕棄弗顧晩倦家政一以付其子訥<lb/>
獨寄興林石間或歌咏竟日意不厭每自詫曰使吾嬰<lb/>
一命於時寕復有此樂哉一日謂訥曰吾平生無大過<lb/>
人者惟以勤慎自免今亦遺爾矣因沐浴就寢明日復<lb/>
<pb n="KR4e0120_WYG_078-4b"/>
與兄子言保族宜家之道甚悉乃翛然而逝訥後以行<lb/>
義稱贈工科給事中累贈如公官君子曰不愧其父恪<lb/>
清慎不茍嘗廵撫兩藩風裁卓卓為時名人君子曰不<lb/>
愧其祖然則公之所自立以待其後之人者亦豈獨官<lb/>
爵間哉銘曰明覆九宇蘇實畿輔粤有遺民虞山之下<lb/>
遯形巖穴寄跡城府抱貞履幽永謝圭組首霑王化若<lb/>
飫膏雨睟盎終身行罔疵窳曰予靡憾中足仰俯有生<lb/>
必歸此固其所歛華約贏以遺來者粤一再世蟄若螽<lb/>
<pb n="KR4e0120_WYG_078-5a"/>
羽有聞厥孫若翼斯舉為國卿佐光施於祖㳂流遡源<lb/>
勢孰予禦生有堂構沒有封樹維百餘䙫望彼南土穹<lb/>
碑峩峩下有行路路人載言都憲之墓<lb/>
　　　明故嘉議大夫南京太常寺卿陳公神道碑銘<lb/>
吾友太常陳公之卒也予暨諸同年㑹哭於京邸退各<lb/>
為文以彰潜懿予知公最湥獨惰且劣乆莫有所就惟<lb/>
負公地下是懼越五年其子華赴試北上泣且告曰神<lb/>
道石尚未銘吾父於先生葢有託焉予泫然感之乃按<lb/>
<pb n="KR4e0120_WYG_078-5b"/>
通政鄭公廷綱狀為敘及銘公姓陳氏諱音字師召自<lb/>
號愧齋莆田涵江人也宋明州觀察使淬暨子仲剛同<lb/>
死靖康之難旌其里曰忠孝坊子孫居之至今曽祖宗<lb/>
義祖光逺世有隠德考澄崇尤號長厚累贈南京太常<lb/>
寺少卿妣黄氏贈恭人公少為興化府學生業詩經有<lb/>
名天順壬午舉鄉貢甲申登進士第被選為翰林庶吉<lb/>
士劉文安柯竹嵒兩先生奉詔授業殊器重之成化乙<lb/>
酉授編修丁亥與修英廟實録成賜白金文綺加從六<lb/>
<pb n="KR4e0120_WYG_078-6a"/>
品禄嘗上疏陳時政數事如乞起李秉張元禎復羅倫<lb/>
章懋用陳獻章革法王佛子名號皆剴直不阿當道者<lb/>
或衘之不為動中官最貴者有母喪或議旅弔公奮曰<lb/>
堂堂翰林相率而拜内侍之庭柰天下笑何議遂止丙<lb/>
申九載遷侍講加從五品禄侍經筵西厰方熾其黨韋<lb/>
瑛者夜帥邏校入兵部主事楊仕偉家掠其妻公居比<lb/>
舍亟乘墉呼曰爾何人乃擅辱朝臣其人曰爾何人乃<lb/>
不畏西厰公曰我翰林侍講陳音也聲氣愈厲其人為<lb/>
<pb n="KR4e0120_WYG_078-6b"/>
之少戢辛丑同考禮部㑹試時稱得人癸卯擢南京太<lb/>
常少卿供祀修潔凡廟薦必躬視緘識簡置官屬不受<lb/>
私請嘗兼南京翰林院事人皆曰公真學士也而乃攝<lb/>
邪𢎞治壬子九載奏績始升卿於是公資日湥望益加<lb/>
重每兩京列卿缺輒擬屬之而竟弗及以卒卒以甲寅<lb/>
六月二十五日年五十有九朝廷遣官賜祭命有司治<lb/>
葬於某山之原公問學湥博學者至席不能容若太常<lb/>
卿齊章通政呉裕少詹事王鏊其顯者為古文歌詩簡<lb/>
<pb n="KR4e0120_WYG_078-7a"/>
而有則四方購者無虛日所著累數十巻藏於家其為<lb/>
人天性孝友痛弗逮飬每忌辰悲終日念仲弟祖之勞<lb/>
為輸貲得冠服教季弟員舉鄉貢今為嘉興府通判叔<lb/>
母林與婦偕寡屢給之婚其遺孤舉其喪婣里旅寓者<lb/>
視貧富疎戚為賙施有急則力赴之與人交樂昜信厚<lb/>
畧邊幅遺形跡有過則箴切不少貸平居細事多不經<lb/>
意或遭嘲謔無所校至分别義利則界限截立中有執<lb/>
守有毅然不可奪者焉古稱仁者必有勇信哉銘曰惟<lb/>
<pb n="KR4e0120_WYG_078-7b"/>
天生才國用攸繫氣厚則純漓者反是繄我純皇初科<lb/>
䇿士有才孔碩公稟惟粹公生海涯跡逺都市内剛外<lb/>
和惟德之備有文弗誇如絅斯衣翰署詞塲留臺禮寺<lb/>
官非顯曹力有餘地流俗可鎮懦夫可厲彼葩弗實曰<lb/>
辭與藝豈吾弗能匪此伊恃公弗大用世豈公置榮途<lb/>
顯階公亦自避彼挾數者皆謂予知不旋踵間車覆馬<lb/>
躓惟公考終得正而斃鳴呼愧齋可以無愧<lb/>
　　　明故陜西三原縣儒學教諭致仕贈光禄大夫<lb/>
<pb n="KR4e0120_WYG_078-8a"/>
　　　　柱國太子太保禮部尚書兼武英殿大學士<lb/>
　　　　劉公神道碑銘<lb/>
少傅劉公嘗出所述先公家傳且道父德之詳謂東陽<lb/>
曰吾先公之葬乆矣神道之石尚未銘所以告子者非<lb/>
徒言也子為我銘將俾吾子東刻之以畢吾私焉東陽<lb/>
在舘閣從少傅公乆誼不敢以不文辭乃敘而銘之公<lb/>
姓劉氏諱亮字彦明其先出開封太康祖諱紹祖元順<lb/>
德路總管卒葬某州祖妣夫人翟氏河南洛陽人也有<lb/>
<pb n="KR4e0120_WYG_078-8b"/>
子榮方九嵗留居順德值元亂翟二弟居瑞居理迎歸<lb/>
洛陽入國朝遂定居娶曹夫人生二子其次為公公早<lb/>
有識量七八嵗如老成人弱冠為縣學生永樂庚子舉<lb/>
河南鄉貢宣德庚戌登禮部乙科授陜西華州訓導條<lb/>
格嚴整尤勤訓廸不任私喜怒為賞罰嘗再攝渭南縣<lb/>
學兩學生皆父視之頼以成材者甚衆正統己未以母<lb/>
艱去壬戌改山東濵州學雖不乆任誨亦弗倦癸亥考<lb/>
最遷陜西澄城縣學教諭俗戅直難訓公用剛克畢就<lb/>
<pb n="KR4e0120_WYG_078-9a"/>
矩彠乙丑以父艱去丁卯改三原縣學公愛其士多秀<lb/>
敏年雖高猶日夕講授不輟寒暑景㤗丙子秩再滿乃<lb/>
致仕歸天順癸未十一月十二日無疾而終夀七十有<lb/>
七少傅公既貴累贈公及祖考皆如其官考及公皆葬<lb/>
洛陽東侯里為世墓云公素孝謹事父如嚴師既仕每<lb/>
值訶責猶跪俟杖怒解乃已暨兄寛勤苦樹門户居相<lb/>
慕愛老不色忤兄子斆少失母躬撫教之與人恭孫未<lb/>
嘗騎入里門見老長雖賤必拜然介直寡合好面斥人<lb/>
<pb n="KR4e0120_WYG_078-9b"/>
過不為私議里有不檢者訖其歸匿不敢見人用是稱<lb/>
曰板劉平生務實學其教以明理飭行為本不專文藝<lb/>
學者皆畏且服之在濵嘗病暑兩坐諸生更執葢立侍<lb/>
比秩滿爭遣子弟挽車上京師訖改任始返其去澄城<lb/>
值道梗諸生共推勇有力者䕶之行次朝邑盗忽夜至<lb/>
競升屋操挺石敵之盗不敢近比曉乃引去沒後數十<lb/>
年諸家子姓傳道舊時事猶戀戀不置其感人湥如此<lb/>
亦可謂難矣嗚呼古以栽培傾覆喻善惡之福禍此理<lb/>
<pb n="KR4e0120_WYG_078-10a"/>
之常然必要其終乃可以無爽惟公樸學直道位不滿<lb/>
德天固將優之今少傅公名德重天下屹然為一代元<lb/>
臣勲業所被皆公教也國有錫命家有廟祀巍階顯號<lb/>
上逮三世科第廕澤蟬聨而不絶則公之所獲孰與朝<lb/>
榮暮悴競得失於顧盼之間者哉然則掲名著行俾後<lb/>
來有所據法非直典式所得為者其於倫誼風俗宜不<lb/>
為無補也銘曰國有大老元氣是鍾曷徵厥成於彼先<lb/>
公公名賢科公職黌宮亷貪植懦君子之風牖昏擊蒙<lb/>
<pb n="KR4e0120_WYG_078-10b"/>
儒者之功嗇不世用於家則豐吉不在躬於孫其逢帝<lb/>
曰予弼其佐朕治惟我先卿教澤攸致曷其報之有燀<lb/>
明制顯號穹階躋於極地瞻彼洛矣其源千里於河於<lb/>
海其流無涘公生其邦毓靈受耻其澤不匱有如此水<lb/>
後百千祀視公孫子<lb/>
　　　明故贈通議大夫都察院右副都御史何公神<lb/>
　　　　道碑銘<lb/>
刑部右侍郎何君世光為都察院右副都御史廵撫山<lb/>
<pb n="KR4e0120_WYG_078-11a"/>
東時以書狀抵予請銘其祖素菴公之墓比入朝又以<lb/>
辭趣予其書曰鑑少承吾祖之教占一第厯官數命有<lb/>
姓名於時而祖德弗著曷以稱孫子是以請也其趣予<lb/>
之辭曰鑑已荷錫命贈吾祖以官階躋三品寵貤再世<lb/>
足以昭身後鄉所以未敢亟者葢有所待也其狀畧曰<lb/>
吾何氏本青州人五代時有諱茂者仕呉越錢氏為節<lb/>
度使卒於紹興之新昌因居之十有四傳至訓導府君<lb/>
又傳至處士府君以至吾祖吾祖少失怙與吾伯父彦<lb/>
<pb n="KR4e0120_WYG_078-11b"/>
温營葬事置墓田若干畆奉母必躬具甘㫖疾則籲天<lb/>
請代或親滌牀簀及瘳乃已正統己巳方居喪忽訛言<lb/>
閩處㓂至舉邑奔避或請行吾祖泣曰母柩在吾將焉<lb/>
徃竟亦無他居墓廬乆得寒疾親族强之始歸鄉人皆<lb/>
稱曰真孝子也事兄謹家政必請而後行田宅服器皆<lb/>
以義讓子其遺孤無間言有族弟貧且徙留為娶婦給<lb/>
以本業俾不失所時祀畢則合族而燕以禮法訓之敦<lb/>
朴自守足未嘗至公室邑大夫禮為鄉飲賔亦不赴博<lb/>
<pb n="KR4e0120_WYG_078-12a"/>
渉經籍以目疾不求仕鑑蒙時教以四書小學皆口自<lb/>
黙授比長遣遊邑庠俾治舉子業曰吾以卑汝矣鑑舉<lb/>
進士為知縣為監察御史吾祖皆及見之及為知府為<lb/>
叅政為布政使以至今官而吾祖已不作乆矣吾祖嘗<lb/>
以書教鑑曰為官必律已愛民毋撓法毋為利誘毋逸<lb/>
以自敗鑑謹識之其他得於吾父者大抵皆祖之教也<lb/>
吾祖夀八十有五生洪武某年卒於成化某年是嵗十<lb/>
月十五日葬某山先墓之外壠予昔校文禮部得世光<lb/>
<pb n="KR4e0120_WYG_078-12b"/>
名及觀其才識行業卓然知其賢遡祖德之有原乃敘<lb/>
其所自述者如此公諱浩字彦廣其祖訓導曰友諒父<lb/>
處士曰遵道長子曰璉皆世光所自諱故特書之銘曰<lb/>
維越新昌山還水重公居其間韜真葆光服義在躬孝<lb/>
為之先如彼襄陽有龎德公遺子以安關西有楊清白<lb/>
之風後裔是傳種德之方與種樹同以嵗以年如糓在<lb/>
塲晩食其曹其耕孔難為時名卿為家大宗惟子斯賢<lb/>
身雖云亡終饗其封天道好還刻此銘章昭潜發蒙世<lb/>
<pb n="KR4e0120_WYG_078-13a"/>
永勿諼<lb/>
　　　明故資政大夫南京禮部尚書致仕贈太子少<lb/>
　　　　保童公神道碑銘<lb/>
天順癸未公分考禮部東陽與今太子少保吏部尚書<lb/>
倪公皆在選公之卒倪公實為銘墓且經理其家東陽<lb/>
逺且劣無所於助乃按通政㕘議戞君崇文狀撮公事<lb/>
行之大刻諸神道拜系以銘公姓童氏諱軒字士昂本<lb/>
鄱陽鉅族也祖諱金友考諱碧瑄號玉壺以號顯皆用<lb/>
<pb n="KR4e0120_WYG_078-13b"/>
公貴累贈南京禮部尚書玉壺在永樂初徵為欽天監<lb/>
天文生始居秦淮之西為南京人而公生焉公少為應<lb/>
天府學生舉正統丁卯鄉貢登景泰辛未進士拜南京<lb/>
吏科給事中上疏言省冗官杜倖進公考察倡武勇擇<lb/>
師傅諸事又請賑南京饑民多被采納乙亥詔留司貢<lb/>
翠羽魚魫諸物以萬計公極論止之英廟復辟檢公奏<lb/>
嘉其敢言公因言弭盗安民數事天順戊寅劾户部尚<lb/>
書張鳯罪名益起己卯丁嫡母憂辛巳服闋改戸科憲<lb/>
<pb n="KR4e0120_WYG_078-14a"/>
廟踐阼公首言帝王之治在修德納諫愛卹小民因請<lb/>
召儒臣稽祖宗謨範及古帝王修身立政之道著為大<lb/>
明一經以次施用命在庭三品官舉堪為大臣及布政<lb/>
按察者上優詔答曰軒言良是朕當自勉有司其各議<lb/>
行之四川盗起公承勅往治徧厯賊巢宣布威德諭以<lb/>
福禍賊數十軰迎拜請命公召同食飲示以不疑降者<lb/>
漸衆進都給事中偕廵撫及守臣分兵掩捕亦多斬獲<lb/>
奏功還朝未幾盗復作廷議乃歸咎於公致以重辟公<lb/>
<pb n="KR4e0120_WYG_078-14b"/>
請用守臣奏疏為驗猶坐免官上察其情不忍重譴調<lb/>
夀昌知縣成化己丑述職京師禮部尚書姚文敏公薦<lb/>
之擢雲南按察僉事兼督貴州學政多所造就為御史<lb/>
所旌甲午召拜太常寺少卿掌欽天監事覈生徒簡官<lb/>
屬省諸浮費僥倖者皆不便居悒悒不自樂累以疾辭<lb/>
不許己亥進秩為卿言隂陽官輸粟免考為非制癸卯<lb/>
又辭許焉𢎞治戊申監正官闕衆復以公薦今上命仍<lb/>
舊任公言日食紀元之初當盛戞火王之侯宜正心修<lb/>
<pb n="KR4e0120_WYG_078-15a"/>
政進君子退小人以應天變尋自言本不習天文乞改<lb/>
他職乆之改都察院右副都御史督松潘軍務兼領廵<lb/>
撫開倉賑荒設粥食餓者給糧以徠流民製兵車為禦<lb/>
敵具請出官帑以充邊餉復陳三利八害薦按察使林<lb/>
俊可任都御史皆不果行召還道擢南京禮部右侍郎<lb/>
甲寅進尚書前後上數千言間謂朝廷大政廷議倉猝<lb/>
不能盡宜如古昔公卿大夫各得議識者韙之丁巳再<lb/>
乞歸語益加切上乃許之以公既滿三載特給誥命戊<lb/>
<pb n="KR4e0120_WYG_078-15b"/>
午二月十九日卒於正寢公配陳夫人先卒上特遣禮<lb/>
部諭祭工部治塋域至是贈公為太子少保啟竁合葬<lb/>
且為増飾而祭之數亦加其一云公事嫡母甚孝分禄<lb/>
以飬兄㛮遇諸婣舊皆有恩顧性寡合孤居介守不茍<lb/>
受餽遺為時所重強學好問為文通博詩尤麗則得唐<lb/>
人體裁所著清風亭稿行於世枕肱集海嶽涓埃諭蜀<lb/>
稿籌邉録藏於家銘曰維皇舊都實萃英傑公生其間<lb/>
行藝踔絶為中給事論議孔掲出撫夷徼誓掃氛孽有<lb/>
<pb n="KR4e0120_WYG_078-16a"/>
勞弗甄遽爾蹉跌外領州縣起佐藩臬司天嚴秘禮寺<lb/>
清切為都御史佩符仗節入登留曹在六卿列若操大<lb/>
阿厯試不折若馳康莊逸駕中輟始終完名竟免磨湼<lb/>
我銘公行以俟來哲<lb/>
　　　明故贈通政大夫南京刑部尚書戴公神道碑<lb/>
　　　　銘<lb/>
西澗戴公之葬也侍郎楊文懿公為誌厥配呉氏學士<lb/>
柯竹嵒先生誌焉尚書王文肅公合而為之表後數年<lb/>
<pb n="KR4e0120_WYG_078-16b"/>
公以子珊貴累贈南京刑部尚書呉累贈夫人秩二品<lb/>
制得為碑神道後珊入為都察院左都御史以東陽同<lb/>
年進士與聞世德乃奉表誌及狀請為銘狀葢公子璨<lb/>
所述夫人狀則公所自述皆諸作所不能悉載者也按<lb/>
戴氏自晉侍郎濟始遷江南唐兵馬使䕶居婺源後有<lb/>
士先者舉進士知錢塘縣徙浮梁至於今居焉曽祖德<lb/>
誠元麻姑寨廵檢祖璹國朝洪武初有司徵不就考嗣<lb/>
安鄉稱長者以子昇貴累贈陜西布政司右㕘議復以<lb/>
<pb n="KR4e0120_WYG_078-17a"/>
珊贈如公官母徐氏封太恭人累贈夫人公諱冔士儀<lb/>
其字少承家學博覧强記詞翰頴出永樂庚子以春秋<lb/>
舉湖廣鄉貢有司録其文甲辰舉禮部乙科授順德府<lb/>
學訓導當兵後人不知書公教未幾士頗向學調嘉興<lb/>
府公病文勝先行檢重經術故士多實才而公亦以績<lb/>
最進德清縣教諭一新學政士不舉凡十科自是舉者<lb/>
不絶父喪服闋改慈谿縣士恨得公晩然化其教者亦<lb/>
多有之秩滿歸省母母適病卒服再闋擢教授再蒞嘉<lb/>
<pb n="KR4e0120_WYG_078-17b"/>
興學者益衆有富民數軰遣飬子入學公不可民激按<lb/>
察官强公公報愈確坐是忤意竟以他事去歸營西澗<lb/>
休休谷嘯傲其間人莫之測也初號訥菴至是號退叟<lb/>
著西澗集及浮梁縣志若干巻公夙負才行慷慨有大<lb/>
志事親孝謹昆弟交睦從子瑺早孤撫教之後舉進士<lb/>
為吏部郎中有名應舉時道見一士病卧風雨中瀕死<lb/>
扶入寓邸療治之乆而甦謝曰我郴州高信也既掲榜<lb/>
信名第一其重義輕施多類此官以身教意識所到輒<lb/>
<pb n="KR4e0120_WYG_078-18a"/>
抗言高論不嫌越職杭湖諸府漕倉去河逺奏徙之嘉<lb/>
興吏胥時被繡乘馬海觀諸衛進表牋多不如制皆奏<lb/>
禁之建陽知縣張光啟偽稱其先世從文天祥起兵竄<lb/>
入舊史亦奏削其板嘉興民坐豪當籍都御史咨公公<lb/>
素嫉其人顧以為罪不至此力解之有提學官以喪去<lb/>
朝議將起復執政者語及公曰是風化所繫恐無以示<lb/>
諸生事遂寢人亦以是難之夫人柔嘉有容事姑舅如<lb/>
公事父母自公起布衣為儒師三十年獨舉内政每見<lb/>
<pb n="KR4e0120_WYG_078-18b"/>
公嫉惡甚則諌曰此怨道也及聞其論議不下人則曰<lb/>
求益者固如是耶其平居未嘗問學而言輒近理道殆<lb/>
天性然也夫人卒於天順某年公卒於成化丙戌合葬<lb/>
於下長源都嶺背塢之原子男四某某孫三某某公教<lb/>
子嚴肅俾各治一經言行動履必有矩則夫人實相成<lb/>
之故科第累出而都憲公才行卓卓稱時名卿其為御<lb/>
史為按察副使兩督學政教法尤著人謂得諸家教為<lb/>
多且公之未盡於用者亦於是焉騐矣然則揆之葬以<lb/>
<pb n="KR4e0120_WYG_078-19a"/>
士祭以大夫之義既祀於廟又碑於墓傳之世世以為<lb/>
後式固亦不可闕哉從而為之銘銘曰職必務稱位豈<lb/>
在達公居黌宮有萃斯㧞生徒如墻載室載堂公來蹌<lb/>
蹌公去倀倀公才實兼若有餘地溢為高談孰匪予事<lb/>
志之難行止或尼之歸斂諸身弗我失之厥刑在家曰<lb/>
有良嗣公澤之施孰謂非試燁燁褒章峩峩德門持以<lb/>
質公其亡若存公碑有銘愧我生晩庶其勿諼以示悠<lb/>
逺<lb/>
<pb n="KR4e0120_WYG_078-19b"/>
　　　明故資政大夫南京戸部尚書致仕梁公神道<lb/>
　　　　碑銘<lb/>
初南京户部尚書梁公引年請老時病新瘥所具疏詞<lb/>
懇甚上惻然感之乃賜温詔許致仕給驛歸其鄉仍命<lb/>
有司月給米二石嵗給輿𨽻四人恩禮特厚歸二年訃<lb/>
聞復遣官諭祭營葬事葢備數也公諱璟字廷美世為<lb/>
太原崞縣人考諱資有行義鄉人稱為直軒先生贈資<lb/>
政大夫南京户部尚書性至孝少時直軒血出於面公<lb/>
<pb n="KR4e0120_WYG_078-20a"/>
以舌䑛之而止正統己巳北邊肆亂直軒從征官兵潰<lb/>
公聞變被髪號且走求父所在值歸乃已嘗為馬邑縣<lb/>
學生後學革乃入崞學學成景泰庚午舉山西鄉貢天<lb/>
順甲申登進士第授兵科給事中成化初累遷都給事<lb/>
中論事持大體壬辰與諸同官劾大臣不職者因薦致<lb/>
仕尚書廵按都御史高明可用言太激切獲譴幾殆不<lb/>
為變癸巳擢陜西布政司左㕘政徧厯所部詢民疾苦<lb/>
察郡縣吏稱不稱得牧民體分守洮岷適西畨縱掠居<lb/>
<pb n="KR4e0120_WYG_078-20b"/>
民驚徙公提兵斬其魁男婦復業者千數以内艱去辛<lb/>
丑服闋復任廵撫都御史而下交薦於朝乙巳進右布<lb/>
政使丁未遷左布政使敷惠勤事視昔尤著在陜前後<lb/>
十五年民熟其名益宜之擢都察院右副都御史廵撫<lb/>
湖廣兼督軍務公整肅風紀賑饑民理寃獄簡民壯以<lb/>
増武備永州㓂作督官兵平之鎮守中官毆殺王親下<lb/>
公勘覆力拒請屬不為撓以外艱去壬子改四川有武<lb/>
官驁不聴令公痛繩以法始皆帖服有劇盗亦督兵剿<lb/>
<pb n="KR4e0120_WYG_078-21a"/>
之甲寅擢南京吏部右侍郎㑹獨理部事事畢舉戊午<lb/>
進户部尚書出納明審時已嬰疾庚申遂得請去及歸<lb/>
足不至公府徜徉山水間日圍碁賦詩為樂篤倫睦族<lb/>
事兄宗尤謹每宴㑹拜跪如少時所賜禀餼月必分給<lb/>
間以散諸族黨嵗歉則出粟以周貧乏死者具棺歛葬<lb/>
之又建石橋書院以教子姓及鄉之俊秀給薪米筆札<lb/>
而時課試之纊且屬屬其子曰無廢義學葢其生平所<lb/>
樂為者故至是猶勤勤云爾公敦雅厚重耐清苦遵矩<lb/>
<pb n="KR4e0120_WYG_078-21b"/>
度不事矯飾隨所受任必稱事舉職閲厯既乆資望兼<lb/>
積人無訾議而又先幾勇退以夀考終延及子姓方隆<lb/>
而未艾揆諸理數可謂不失其正矣古之語大臣者必<lb/>
先出處其間幸不幸弗論惟所自處合時與義乃可完<lb/>
其名而不辱其身茍終之不令雖有竒節危行卒歸於<lb/>
無所用之地故非仕之難而保終為難公亦可以無憾<lb/>
哉銘曰公起諌垣出領方牧入為都憲兩鎮南服均勞<lb/>
内外徧渉川陸政勤教條法慎刑獄亦有兵威匪我窮<lb/>
<pb n="KR4e0120_WYG_078-22a"/>
黷有言有功並受褒録既登留曹遂典錢糓雍容廟堂<lb/>
以率羣屬官無躐資器不覆餗功成志倦勇脫覊束居<lb/>
駕康莊永謝顛蹴若颿巨津既往而復彼疾行者匪溺<lb/>
斯踣相彼川流往過來續亦惟天道盈禍虧福其所未<lb/>
竟後人是淑家有遺書鄉有義塾有封在原公所自卜<lb/>
其幽有銘永世斯告<lb/>
　<lb/>
　<lb/>
<pb n="KR4e0120_WYG_078-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻七十八<lb/>
</p>
<p>
</p>
  </div>
<div>
<head>懐麓堂集巻七十九</head> <lb/>
    <p>
<pb n="KR4e0120_WYG_079-1a"/>
欽定四庫全書<lb/>
　懐麓堂集巻七十九<lb/>
　　　　　　　　　　　　明　李東陽　撰<lb/>
　文後稿十九<lb/>
　　碑銘<lb/>
　　　明故贈光禄大夫柱國少傅兼太子太傅禮部<lb/>
　　　　尚書武英殿大學士謝公神道碑銘<lb/>
𢎞治己未先皇帝覃恩臣下今少傅謝公於喬之祖直<lb/>
<pb n="KR4e0120_WYG_079-1b"/>
菴公始贈資政大夫太子少保兵部尚書兼東閣大學<lb/>
士祖妣余氏贈夫人越六年乙丑今天子嗣位於喬以<lb/>
輔導功進今官及恭上兩宮尊號又獲以其官加贈祖<lb/>
為光禄大夫柱國少傅兼太子太傅禮部尚書武英殿<lb/>
大學士祖妣為一品夫人制得樹碑神道於喬乃自述<lb/>
事狀以屬東陽憶與於喬同在翰林入内閣稔聞公之<lb/>
志行才畧卑官小試厄於横逆卒以終老暨其子資政<lb/>
公之賢然又弗顯而魁名重位正言直道偉然以學行<lb/>
<pb n="KR4e0120_WYG_079-2a"/>
勲業顯於天下者乃於其孫見之向非抑遏屈鬱之乆<lb/>
且深亦惡能一發至此哉是則天道慶善之公徴諸聖<lb/>
天子崇德報忠之典皆足以為世勸文而銘之宜也按<lb/>
謝氏之先本台州臨海人宋季有行長二者徙紹興餘<lb/>
姚之東山鄉公生而閎偉洞達孝友直義尤多聞識宣<lb/>
德庚戌浙江布政司辟為從事長遇事敢言布政諸公<lb/>
多折節從之進隷兵部尚書鄺公埜素嚴重寮屬無當<lb/>
其意者凡章奏出公手則不覆視比旅試内廷混在常<lb/>
<pb n="KR4e0120_WYG_079-2b"/>
等鄺道公才行力爭之乃置優格柰侍郎享掌寺事挾<lb/>
中貴勢陵蔑官屬公每正色拒之為所搆陷吏部尚書<lb/>
王文端公知之奏調福建布政司都事㑹沙賊鄧茂七<lb/>
作亂刑部尚書薛公希璉出鎭委公軍餉先是輸費三<lb/>
倍且弗繼公收積水次召業舟者使運之量予之直約<lb/>
有損則均其償皆樂為用民不倍歛軍食亦足承檄守<lb/>
松溪政和賊保官臺山為窟合處州賊掠平陽諸縣公<lb/>
以計招其黠者用其謀誅首惡宥其脅從還所掠婦女<lb/>
<pb n="KR4e0120_WYG_079-3a"/>
童穉若干人賊遂平又奏政和地廣難制請割其二里<lb/>
及福安一隅置壽寧縣薛公上其功進禄二級御史應<lb/>
顥薦公可大任吏部以資淺格不行適薛公劾巡按御<lb/>
史許仕達併及其素不謹事許京居嘗與公鄰疑事出<lb/>
於公中以危法大理卿蕭公維禎察其寃將為申辨公<lb/>
念日者言年四十六當失官歎曰命也不復自列旣免<lb/>
歸奉母嚴氏以居悉舉家政付其子徜徉山水間效仲<lb/>
長綂樂志論作寫情説以自况葺譜合族而周其貧乏<lb/>
<pb n="KR4e0120_WYG_079-3b"/>
延師置塾教子孫皆立身應事之方鄉人有過雖衆所<lb/>
憚者必加面斥然聞一善則奬譽不釋口尤篤舊故布<lb/>
政使黄澤在浙公嘗以諫忤後被罪力為排解旣而官<lb/>
其鄉尤厚待之參政俞士悦待公國士後謫戍遼陽屢<lb/>
遣使慰訪友人俞漢遠客死為棺歛歸其喪嘗買一㓜<lb/>
女旣而知為宦家子女育之比長為嫁良族平生好學<lb/>
巻帙不去手為詩文下筆立就多不存稿雅不喜浮屠<lb/>
凡世俗邪妄之説一無所惑自謂以剛直得禍因號直<lb/>
<pb n="KR4e0120_WYG_079-4a"/>
菴人亦以是稱之壽六十七嘗自制壽藏於雞籠山先<lb/>
墓成化癸巳九月二十九日卒再踰月而葬夫人余氏<lb/>
同鄉處士安之女温懿端慤事舅姑孝敬備至處娣姒<lb/>
常倍任其勞公貧時恒以儉取足姑老不就禄留養於<lb/>
家躬事紡績至老不倦其治家寛而有制為教亦然羣<lb/>
從子姓數百指撫之甚周鄰黨之婺婦病媪待哺者不<lb/>
下十數家有火警舍其家而來赴者甚衆嘗遘危疾女<lb/>
婦多涕泣請禱願以身代至於逮下之德尤為婣族所<lb/>
<pb n="KR4e0120_WYG_079-4b"/>
慕效云壽七十六某年月日卒越三月而合葬子一諱<lb/>
恩孫五於喬其長名遷鄉貢廷試皆第一八命至今官<lb/>
次選早卒次迪舉進士累官兵部員外郎清愼有祖風<lb/>
孫五長正次丕皆有文行不失世守丕廕國子生舉順<lb/>
天鄉貢第一進士及第授翰林編修以祖命為選後其<lb/>
所為贈以此銘曰謝以國氏自周申伯歴漢中微至晉<lb/>
乃發由安曁𤣥將相勲閥有鄉東山公葢其裔公曰無<lb/>
徴寧遠毋偽公自作祖綽有餘地公才實多可貢可科<lb/>
<pb n="KR4e0120_WYG_079-5a"/>
卑官畏途既蹶復蹉直不狥物竟嬰禍羅人不足尤天<lb/>
其謂何公家有敎公子惟肖載堙弗宣天稔其報巍巍<lb/>
公門公有聞孫出應瑞世為鳳為麟上補帝衮為龍為<lb/>
山志行道施有澤在人風采凝峻蔚為名臣兹固間氣<lb/>
亦惟慶源其源維何公自作祖世茍有濟豈必在我贈<lb/>
官賜秩視祖如父計功報直亦固其所發潜闡幽於義<lb/>
斯可刻銘神道以耀終古<lb/>
　　　明故兵部尚書致仕進階光禄大夫贈太子太<lb/>
<pb n="KR4e0120_WYG_079-5b"/>
　　　　保諡襄毅項公神道碑銘<lb/>
公姓項氏諱忠字藎臣其先世本汴人宋南渡有曰秀<lb/>
者徙浙之嘉興曽祖永原隠不仕祖邦厯孝感呉江<lb/>
同安三縣丞及父衡皆贈資政大夫都察院左都御<lb/>
史公生於呉江正統七年舉進士授兵部主事遷員外<lb/>
郎十四年扈從北狩陷敵中以智自拔而歸進郎中景<lb/>
泰某年擢廣東按察司副使嘗按部高州諜報賊携男<lb/>
婦數百刦村落部将請發兵公曰流賊無携家理慎無<lb/>
<pb n="KR4e0120_WYG_079-6a"/>
恐及訊其俘果皆良家被掠者盡釋之四年征瀧水賊<lb/>
以功加從三品禄丁外艱服闋改山東按察使天順某<lb/>
年擢陜西按察使值嵗饑亟發廪給民不待報所活萬<lb/>
訃丁内艱軍民詣闕借留者㡬千人詔起復公某年<lb/>
以大理寺卿召借者再至乃改都察院右副都御史<lb/>
巡撫其地洮岷諸畨作亂公帥兵撫捕遂降其衆成<lb/>
化元年冦犯延綏公與寧逺伯任夀奉命禦之戰屢㨗<lb/>
冦遽遁去西安水多鹵宋渠久廢公開一渠三十里又<lb/>
<pb n="KR4e0120_WYG_079-6b"/>
鑿涇陽鄭白故渠溉田七萬頃民立生祠祀之二年敵<lb/>
人摩囉歡入冦公提督軍務與彰武伯楊信禦之冦復<lb/>
遁三年召還佐院事四年固原土胡穆蘇據石城殺<lb/>
我邊将将窺陜公總督軍務與都督劉玉討之伏羌<lb/>
伯毛忠戰死我軍遽退公即陣斬一千户以徇衆乃<lb/>
定適彗出台斗人情恟懼公屹不為動據要害以困<lb/>
賊廷議請益兵詔以問公公謂兵不須益惟坐困可斃<lb/>
相持百餘日公單騎抵賊寨諭以福禍脇從者稍稍出<lb/>
<pb n="KR4e0120_WYG_079-7a"/>
降其逸出者皆縱使去以孤其黨賊窮甚每突圍薄我<lb/>
大小三百餘戰皆却之禽其愛将楊呼哩公曰是可用<lb/>
也解所服金鈎賜而遣之約為内應卒禽穆蘇斬首<lb/>
七千六百俘獲二千六百有竒因奏便宜四事為經<lb/>
久訃五年遷右都御史六年京畿大水公巡視順天<lb/>
河間永平三府多發官廪又勸分得米十六萬銀布<lb/>
牛具各萬餘所活尤衆荆襄賊李胡子者本劉千斤餘<lb/>
黨倡流民為亂公復總督軍務乃遣人持榜入山招諭<lb/>
<pb n="KR4e0120_WYG_079-7b"/>
其負險不服者縱兵搜捕凡發遣還鄉者百四十萬編<lb/>
戍者萬餘斬首二千餘級獻俘於朝者百餘人仍獻便<lb/>
宜十事詔暫畱撫治進左都御史盖自南北用兵以<lb/>
來論功遷秩者至是而再降敕奨諭者五賜白金綵<lb/>
幣者六㑹有星孛於天田言者謂荆襄殺戮所致公<lb/>
再䟽自列言為國任怨未嘗妄殺因乞骸骨上温詔<lb/>
慰公且召之還後荆襄三十餘年芽孽不作跡其摧創<lb/>
之力未必非綏撫地也十年拜刑部尚書尋改兵部公<lb/>
<pb n="KR4e0120_WYG_079-8a"/>
曉暢戎務簡賢屬以自輔圖大展所藴十三年錦衣衛<lb/>
百戸常瑛者挾中貴為詗察屢興大獄至擅執京朝官<lb/>
中外重足莫敢正言其非公奮筆具疏草倡諸公卿<lb/>
奏之瑛坐謫戍邊朝野稱快而其黨競仇公不置又有<lb/>
千户呉綬先在軍中撓法為公所黜時亦用事極力搆<lb/>
公欲寘之死公廷辯慷慨不少屈僅坐落職以去久之<lb/>
陷公者次第皆敗上洞察公枉復兵部尚書致仕今上<lb/>
登極及建儲恩再進階光禄大夫吏部侍郎彭公韶巡<lb/>
<pb n="KR4e0120_WYG_079-8b"/>
視浙江特薦公可用而公年已至亦不果起夀八十二<lb/>
卒於正寝𢎞治十五年八月十一日也上遣官諭祭命<lb/>
有司治葬事贈太子太保賜諡曰襄毅録其孫鏞為<lb/>
嘉興守禦千戸皆異數云生二子長經舉進士厯南京<lb/>
監察御史為太平知府有父風次綬累官蘇州衛指<lb/>
揮僉事守禦嘉興側室朱氏生子四縉纘繕繼公以<lb/>
十六年某月日葬象賢鄉之原鮑夫人祔公剛果沈毅<lb/>
遇事敢為不惑羣議故能臨敵制勝累著勲伐及排擊<lb/>
<pb n="KR4e0120_WYG_079-9a"/>
兇暴身犯大難中雖顚阻終暴白於天下而先帝知人<lb/>
燭物之明今天子報功崇徳不遺舊臣之義亦可仰見<lb/>
於此矣乃叙其行業之大者而系以銘銘曰昔在英廟<lb/>
賢俊輩出甲科繼登盛者壬戌有十尚書公葢其一掄<lb/>
才校功公在甲乙入典刑獄出長師律廟堂中嚴疆圉<lb/>
外謐識機應變捷在倉卒持堅握彊勇定羣怵公身兀<lb/>
兀其氣屹屹摧姦堲讒公有直筆公心鐡石寧折毋屈<lb/>
彼繁有徒如鬼如獝野燐宵熠潜形晝匿隂霾盪滅仰<lb/>
<pb n="KR4e0120_WYG_079-9b"/>
見白日乃困而亨匪滿斯溢壯當其勞老饗其逸何以<lb/>
雪之生有階秩何以錫之没有褒䘏天王聖明君子貞<lb/>
吉視彼徼幸疇得疇失惟天生才大者丞弼胡成之艱<lb/>
而奪之疾惟士用世必先委質行孰我使止就我尼其<lb/>
間利鈍豈我能必公志旣畢公澤未訖公功在焉來者<lb/>
是述<lb/>
　　　明故贈光禄大夫柱國太子太保刑部尚書閔<lb/>
　　　　公神道碑銘<lb/>
<pb n="KR4e0120_WYG_079-10a"/>
太子太保刑部尚書閔公朝瑛為監察御史時嘗獲封<lb/>
厥考竹深公如其官階文林郎贈厥妣嚴氏為孺人為<lb/>
都察院右都御史時公已棄飬則如其官贈之階資政<lb/>
大夫而妣為夫人曁其祖考妣皆然𢎞治癸亥始贈公<lb/>
今官階光禄大夫勲柱國妣為一品夫人曁其曽祖考<lb/>
妣皆然公念父德久弗白兹假寵於朝制得建碑神道<lb/>
則以同年友請予銘公行具兵部尚書孫公原貞所撰<lb/>
墓表孫為進士嘗使浙採圖史為尚書又統兵鎭其地<lb/>
<pb n="KR4e0120_WYG_079-10b"/>
與公晤接得其賢為深東陽生晚獲與太保公同舉進<lb/>
士與聞世德義亦有不得避也按閔之先本汴人從宋<lb/>
南渡至臨安徙居烏程之晟溪今湖州屬縣也元季兵<lb/>
燹譜逸不可考公曽袓諱某敦雅去俗為後進師表稱<lb/>
牧齋先生祖諱性考諱綬皆富善好禮為萬石長惠加<lb/>
於鄉公諱節字以度竹深其所自號少失恃克自樹力<lb/>
學通經籍工古今詩體毎家居尊祖合族訓督子弟義<lb/>
敦舊故傭佃者厚議其直貸不能償者折其劵值歲饑<lb/>
<pb n="KR4e0120_WYG_079-11a"/>
解槖以周餓者給婚喪不舉者甚衆性易直人有過必<lb/>
加面斥而非理相犯者不為校鄕之人無逺邇疏戚必<lb/>
以長者歸之曰閔公厚德其後弗昌者吾弗信也嚴夫<lb/>
人諱貞字淑澄子六孫六曽孫九自某以下及諸曽孫<lb/>
皆公所不及見而來者尙未艾云予聞江南多鉅家望<lb/>
族而貴富不兩得若子孫綿衍久而彌盛者指不能一<lb/>
再屈意福祉為造物所靳非積行累善宜無所能致竹<lb/>
深公躬服德義不見用於時厚積大發固其宜也太保<lb/>
<pb n="KR4e0120_WYG_079-11b"/>
公以才行為三朝耆宿百僚冠冕揚顯之道於斯為極<lb/>
論者徒見其恩所由起而培植啟迪之善鮮克聞之然<lb/>
則勒銘紀徳雖緩至今日而具美備載若有所待而然<lb/>
者後之人尚亦有徴哉銘曰浙有封君家始由盛世歴<lb/>
三紀王三錫命其命維何御史尚書宫保載陟階穹禮<lb/>
殊山林廟廊韋布簮組旣晦而彰名徧天下誥増舊秩<lb/>
廟飾新主有宗曁婣改聼易睹朝書暮詩我實教之生<lb/>
榮沒昌我實召之若田在耕旣稼而穫若桑於蠶旣績<lb/>
<pb n="KR4e0120_WYG_079-12a"/>
而織以小喻大乃物之則此地之宜矧種斯德維德之<lb/>
效有倍斯百有瓞斯綿由曾逮𤣥弗娯目前以慰九泉<lb/>
刻銘匪稽以徯厥全百世之下鬱哉斯阡<lb/>
　　　明故贈通議大夫南京禮部右侍郎馬公神道<lb/>
　　　　碑銘<lb/>
西充馬公諱覺照其字曰悟明其號曰圓山居士其贈<lb/>
官曰通議大夫南京禮部右侍郎其先出果州其祖元<lb/>
保寧路鎭撫月滿始遷西充其父愈音號龍門居士其<lb/>
<pb n="KR4e0120_WYG_079-12b"/>
子鐸號虹橋居士為國子生三世不顯皆以號行及其<lb/>
孫廷用始舉進士累官南京翰林院侍讀學士獲贈其<lb/>
父及為禮部右侍郎乃贈其祖論者謂馬氏之顯自公<lb/>
始云公性朴厚與物無競且樂施予少喜浮屠法鄉人<lb/>
有小訟輒為開導不煩官府而退者徃徃有之嘗患舊<lb/>
塋卑濕躬相吉壤遷其祖若父於青草溝之陽廬於墓<lb/>
左負土植樹三年而後去有白鳩巢於墓木人以為孝<lb/>
感所致從兄庸為税課司使卒於荆州公負其遺骸歸<lb/>
<pb n="KR4e0120_WYG_079-13a"/>
葬之撫其孤不異已出葢其家居所自盡者如此間遊<lb/>
江湖下瞿唐過金陵北走燕薊觀兩京宫闕臺署衣冠<lb/>
文軌之富慨然歎曰名教中固自有樂地也旣抵家盡<lb/>
屏舊好遣子鐸為科舉業及孫廷用甫髫丱為擇傅就<lb/>
學歩送於三百里外家雖貧膏火筆札之費不絶於道<lb/>
廷用攻苦力學舉鄉貢報未至而公卒公娶淑人朱氏<lb/>
勤儉有則善綜家政遇中表族婣並致親睦廷用之為<lb/>
編修也猶及見焉公生於永樂某年卒以成化某年墓<lb/>
<pb n="KR4e0120_WYG_079-13b"/>
在岳店廟之東淑人祔焉鐸所卜地也公子二鐸其長<lb/>
次曰鑑孫五長廷惠授將仕郎廷用其次曽孫十金龠<lb/>
皆舉進士金累官廬州府知府龠吏部考功司主事仝<lb/>
國子生企義官𤣥孫三葢其子姓之盛如此而以女稱<lb/>
者不與焉馬氏居西南僻地世以農隱圓山公用儒學<lb/>
為教再世乃發至以父子登甲第内列曹省外領州郡<lb/>
文學政事先後相輝映而敦朴易直之風固未改也是<lb/>
其深培厚積理實有自致者豈直虧盈屈伸之數固當<lb/>
<pb n="KR4e0120_WYG_079-14a"/>
然哉然則公之名已逹之朝廷籍之有司見諸辭命典<lb/>
册之間由是而託文字刻金石以昭來世固孝子之志<lb/>
亦史氏之所有事也侍郎君追慕先德久有待於今日<lb/>
者謂予為翰林舊寮特述事狀請銘於神道之石乃為<lb/>
銘銘曰西充之隂有山紫崖或若五馬從空西來有壤<lb/>
可居有原可薶生斯葬斯曰維馬氏龍門圓山是父是<lb/>
子載營載遷相望伊邇圓山有子惟孫是似子堂未構<lb/>
孫幹其蠱旣錫其父貤及於祖龍章鳯函下照林莽山<lb/>
<pb n="KR4e0120_WYG_079-14b"/>
若増高地若増膴彼陬豈遐若在畿輔九原有知公掌<lb/>
可撫穹碑巖巖金書石劖掛於新阡有來必瞻晦極而<lb/>
彰理則可占太史作銘以發爾潜<lb/>
　　　明故贈通議大夫都察院右副都御史畢公神<lb/>
　　　　道碑銘<lb/>
贈都察院右副都御史畢公為教諭時以其子亨為吏<lb/>
部主事棄官就封後累封至都轉運使及亨為副都御<lb/>
史聞公喪歸自甘肅值今天子恭上兩宮尊號恩贈公<lb/>
<pb n="KR4e0120_WYG_079-15a"/>
今官給正三品誥命制得遣官諭祭有司治葬事恩數<lb/>
備矣畢氏族望濟南之新城曾祖諱慶甫祖行二以行稱<lb/>
世有隠德考諱鐸贈如公官公諱理字文義生而魁偉重<lb/>
厚頴敏内發居鄉無師傅學禮經自得奥㫖為縣學生累<lb/>
試弗售天順己夘次當貢有伊某者親老且貧甚憐而讓<lb/>
之遂領山東鄉薦庚辰中禮部乙科授鳳陽懷逺學訓導<lb/>
懷逺久乏科第公擇少俊十餘輩躬督教之自是舉者先<lb/>
後得二人以母喪闋服改保定束鹿舉三人秩滿考最遷<lb/>
<pb n="KR4e0120_WYG_079-15b"/>
開封西華教諭西華乏士如懷逺而舉如束鹿之數父喪<lb/>
服再闋改彰德安陽安陽多貴宦子不帥教公益嚴條<lb/>
格其舉者有加焉盖公以篤志實學操矩彠為身教故隨<lb/>
厥所至類能有所成就四縣之士啣感恩德雖越地累<lb/>
嵗視之若父母然其鄉黨後進經講授者多舉進士為顯<lb/>
官如御史孫敬于璧布政使李延夀此尤可指數者也<lb/>
晚號敬齋學者因稱為敬齋先生自致政歸以泉石詩酒<lb/>
自娯縣官禮請為鄉飲大賔者㡬二十年年八十有一而<lb/>
<pb n="KR4e0120_WYG_079-16a"/>
卒生洪熙某年卒以某年配髙氏生同鄉有懿德孝敬<lb/>
勤儉少老如一日視側室若同氣撫育諸庶無異已出累<lb/>
封至淑人以今𢎞治丙寅某月日合𦵏於呉公山之原太<lb/>
淑人亦賜祭焉子五亨其長舉成化乙未進士累今官以<lb/>
亷能稱於時次成䕫龍孝成龍皆縣學生孫五長昭𢎞治<lb/>
己未進士累官工部員外郎識者曰不愧其父自公以禮<lb/>
學教於家用是取科第者三世矣都憲君以予同朝久<lb/>
嘗接公風範昭又予禮部所舉乃奉吾友左副都御史<lb/>
<pb n="KR4e0120_WYG_079-16b"/>
楊君應寧状請銘公神道而以母德附焉禮也銘曰教<lb/>
士得第國課其最其所得者為遷陟地計功報直維有<lb/>
司事矧有遺教及鄉子弟匪我職者功實兼倍天則課之<lb/>
錫以繁祉其祉伊何曰有賢嗣維子父述維孫祖似教<lb/>
實自我成之在天天道國法若符契然貽我身後擊我<lb/>
目前官我能棄敢㡬報焉校彼自得不盈一間匪流斯<lb/>
長曷泝厥原父教既著亦維母賢我銘畢公以耀九原<lb/>
　　　明故資政大夫都察院右都御史贈太子太保<lb/>
<pb n="KR4e0120_WYG_079-17a"/>
　　　　左都御史史公神道碑銘<lb/>
公姓史氏諱琳字天瑞在憲宗廟舉成化丙戌進士為<lb/>
工科給事中擢江西布政司右參議遷左參政孝宗朝<lb/>
歴遷左右布政使擢都察院右副都御史巡撫保定諸<lb/>
府兼督鴈門諸關歴工部左右侍郎兼左僉都御史經<lb/>
畧邊備以秩滿進右都御史提督軍務署院事今上皇<lb/>
帝以提督功贈太子少保左都御史未幾又以卹典加<lb/>
贈太子太保凡閱三朝四十年官十命其卒也給驛傳<lb/>
<pb n="KR4e0120_WYG_079-17b"/>
遣官䕶喪治葬事賜祭者再及加祭亦如之葢其始終<lb/>
遭際之盛如此可謂難矣初公為給事時言事有體為<lb/>
參議時平鞏昌畨賊修安定會寧諸路邉備督甘凉軍<lb/>
餉事皆集以家艱闋服改福建有求開銀礦者公力沮<lb/>
之為㕘政時豪家多怙勢庇盗毎為禁治袁吉二府饑<lb/>
發廩賑貸全活甚衆贑盗攻城邑殺官吏督兵勦之獲<lb/>
七百餘人梟其首惡脇從者皆釋不問為布政時藩府<lb/>
歲禄多倍取民困輸納請自所司類輸之始大稱便為<lb/>
<pb n="KR4e0120_WYG_079-18a"/>
廵撫時定均徭優戍卒開小河以殺滹沱水勢復眞定<lb/>
保定二府柴夫舊額大明諸川果園皆居民世業嬖臣<lb/>
怙寵者奏取以備供應公力言不可以數千人之命供<lb/>
一已之奉辭甚激詔遣官覈實果如公言乃止為侍郎<lb/>
時嘗以災異言止織造惜供應諸事為經畧時言募軍<lb/>
丁禁盗賊省中官差遣諸事多行之為提督凡三命始<lb/>
赴宣府大同值敵退會兵食為後計後敵冦榆林率偏<lb/>
師先徃曁大帥至共謀覘敵酋所在夜潜師搗其巢賊<lb/>
<pb n="KR4e0120_WYG_079-18b"/>
聞礟驚遁毁其廬帳而還以㨗聞賜勅褒諭副以銀幣<lb/>
寳鏹入朝言便宜事加詳𢎞治乙丑新遭大喪國事方<lb/>
劇適宣府失利遽命出師公與大帥分駐宣府大同大<lb/>
同諸路斬獲以百計㨗再上褒諭如初特命中官迎勞<lb/>
於關賜賚甚厚下曁部曲並加犒賞殆近歲以來所未<lb/>
有也今年丙寅為正德紀元正月十二日以疾卒自居<lb/>
九列前後請老十餘疏輒得温旨勉畱其在新政尤多<lb/>
眷注而勲業未究卒齎其志以没悲哉公性本孝友其<lb/>
<pb n="KR4e0120_WYG_079-19a"/>
先世居浙之餘姚元市舶大使應炎為宋防禦使張疇<lb/>
子去史為張姓七世矣公始請於朝復舊姓事其祖處<lb/>
士府君諱仲昇考教諭府君諱才甚謹皆累贈如其官<lb/>
顯其家賙恤親黨不遺餘力其為人坦夷宏豁不設崖<lb/>
岸意常近厚人以故多親愛之平居不事作業家無餘<lb/>
貲然終其身未嘗以屑意也號一拙而實多藝能戲作<lb/>
墨竹自謂天解尤好談兵於諸推歩占候醫藥之術靡<lb/>
不通渉比見熒惑犯執法謂人曰是必有當之者已而<lb/>
<pb n="KR4e0120_WYG_079-19b"/>
左都御史戴公廷珍卒曰未也不踰月而公亦卒乃撮<lb/>
其大者為銘銘曰有偉一人生南東長軀廣顙聲洪鐘<lb/>
蚤占骨相非凡庸溺水不死驚羣童殿前射策囘重瞳<lb/>
諫垣啟沃開宸聰關閩楚地三藩雄力折强暴蘇疲癃<lb/>
手操憲節廵畿封入貳邦土官冬工豸冠象簡乘青騘<lb/>
出門按劍氣如虹部曲百萬皆貔熊三邊四顧多狼烽<lb/>
啣枚夜搗穹廬空五年再出威權同北走上谷西雲中<lb/>
胡來如雲去若風公歸獻㨗明光宫臺評廟議坐雍容<lb/>
<pb n="KR4e0120_WYG_079-20a"/>
武戢不用文治隆扶揺萬里方上翀六月一息何匆匆<lb/>
稽山鏡水精靈鍾公徃歸之可長終神無不之感必通<lb/>
或者尚在燕然峰<lb/>
　　　明故中憲大夫太常寺少卿兼翰林院侍講學<lb/>
　　　　士楊君墓碑銘<lb/>
國朝廕錄之典惟大臣有之然不甚顯其顯者必其才<lb/>
足以應選舉膺任使資累序積乃得之而亦鮮矣若學<lb/>
士楊君知休固其人哉君諱時暢知休其字世望西安<lb/>
<pb n="KR4e0120_WYG_079-20b"/>
之咸寧曾祖諱惟敬祖諱森皆累贈資政大夫户部尙<lb/>
書考諱鼎舉鄉貢㑹試皆第一廷試第二歴翰林侍講<lb/>
官至資德大夫正治上卿太子少保户部尙書贈太子<lb/>
太保諡莊敏君其伯子也少美丰姿能問學莊敏公為<lb/>
侍郎例得廕子君以讓其弟時逹旣舉進士授翰林院<lb/>
檢討修憲廟實録以勞遷修撰充經筵講官今上在儲<lb/>
宫君以廷薦侍講讀改春坊右贊善九載秩滿進左論<lb/>
德以修大明㑹典勞遷侍講學士續修玉牒以登極恩<lb/>
<pb n="KR4e0120_WYG_079-21a"/>
進太常寺少卿兼職如故復以兩宮尊號恩進階中憲<lb/>
大夫預修孝廟實録初開經筵復充講官其在成化時<lb/>
尚未顯越𢎞治正德間多所歴試史職之外㑹試為同<lb/>
考廷試為受巻彌封讀巻凡儒臣所有事無弗與者自<lb/>
餘若分獻郊壇陪饗太廟清理武官貼黄預觀籍田從<lb/>
幸太學賜坐彜倫堂恩禮尤渥玉牒之進君按宋制於<lb/>
正殿登受亦前所未有也其所被賜若冠服金幣寳鏹<lb/>
珍饌諸物不一而足卒之日上追念舊勞特命官致祭<lb/>
<pb n="KR4e0120_WYG_079-21b"/>
營葬給驛歸其喪其長子依澤先以祖廕為太學生至<lb/>
是改命肄中書舍人業出身仍許其仲子依江補廕為<lb/>
生葢莊敏雖以勲績聞望顯於時代而在翰林未久輒<lb/>
擢故編摩講讀之務所以遺君者猶多而廕録相續又<lb/>
逓為序進固公以文學遭際明聖有足自致實莊敏之<lb/>
澤未艾也君為人内敏外重意常近厚倫誼尤篤莊敏<lb/>
之歸卽欲終飬不果乃請侍以行張氏姊寡而無子飬<lb/>
之終身後被旌為節婦譚氏妹有遺女為嫁名族諸弟<lb/>
<pb n="KR4e0120_WYG_079-22a"/>
旣失怙並加誨導時敷為兵部員外郎時逹為順天府<lb/>
經歴時敷卒育其孤於官及君之喪羣從環列伏哭皆<lb/>
如禮亦以見故家風範如此云依澤將樹碑墓道奉左<lb/>
庶子毛憲清狀請予銘君同在院署久予弗能恝也因<lb/>
掇其行實之槩為序銘曰惟莊敏公昔事英祖肇登甲<lb/>
科終致台輔老歸其鄉弗䆒厥施教成於家有子似之<lb/>
孰其似之曰維伯子為名進士為世太史越在憲宗曁<lb/>
於孝廟今皇嗣基臣職是紹經業有門周彖羲爻史法<lb/>
<pb n="KR4e0120_WYG_079-22b"/>
有傳鉞貶華褒講幄敷陳藝苑甄擇有一於斯皆公遺<lb/>
則有笏堆牀有里鳴珂仲叔之間孰與伯多譬室與田<lb/>
將穫將構而成弗終抑又誰咎惟卹有典兆域是營奕<lb/>
世遺恩二子是庸咸寧之墟先公所藏君徃從之百世<lb/>
勿忘<lb/>
　<lb/>
　<lb/>
　懐麓堂集巻七十九<lb/>
</p>
<p>
</p>
  </div>
<div>
<head>懷麓堂集巻八十</head> <lb/>
    <p>
<pb n="KR4e0120_WYG_080-1a"/>
欽定四庫全書<lb/>
　懷麓堂集巻八十<lb/>
　　　　　　　　　　　　明　李東陽　撰<lb/>
　文後稿二十<lb/>
　　碑銘<lb/>
　　　明故贈中憲大夫太常寺少卿兼翰林院侍讀<lb/>
　　　費君墓碑銘<lb/>
贈中憲大夫太常少卿兼翰林侍讀費君諱璠字叔玉<lb/>
<pb n="KR4e0120_WYG_080-1b"/>
以子宏貴累贈如其官時其卒且𦵏已六七年矣宏既<lb/>
得誥命將樹碑墓道乃奉湖廣按察僉事姚君文灝狀<lb/>
復自述行實請予銘且謂盧於陵連舜賔皆以處士得<lb/>
文章而顯嗚呼若是則予惡敢當顧君之賢當不在盧<lb/>
連下故叙而銘之初公父奉訓府君蚤孤失學有五子<lb/>
各授之業珣字伯玉舉鄉貢士瑄字仲玉舉進士累官<lb/>
貴州布政右㕘議璵字季玉為義官瑞字㓜玉亦舉鄉<lb/>
貢公其叔子也當伯玉蚤世府君亦棄養仲玉已遊縣<lb/>
<pb n="KR4e0120_WYG_080-2a"/>
學以母嫂寡弟妹皆稚委君家務卒國學業以成其名<lb/>
府君止一弟有嬴貲悉付之其没也無私藏焉君入給<lb/>
家費出應公役勤苦百狀久而貲益饒外侮沓至隨事<lb/>
扞遏强暴者更為屈服曰費氏有人矣君痛弗逮父養<lb/>
以母王太恭人多疾躬習湯液儲善藥以備之逮事繼<lb/>
祖母張孺人晨夕候問手其肌膚寒燠飢渇類不後所<lb/>
欲曽祖妣王孺人墓為盗所發遺骼散落灌莽中一一<lb/>
掇拾内諸故槥禮事兄嫂㓜弟病親為扶掖至察其穢<lb/>
<pb n="KR4e0120_WYG_080-2b"/>
器弟嘗沾醉濡首奪其杯擲之其感勵有成亦以此後<lb/>
歸自京師病益甚冒暑迎之失於揚州聞已至鎮江反<lb/>
渡而南則知尚在瓜洲日暮風甚舟人請少俟君曰吾<lb/>
弟忍死待我遑䘏其他亟欲渡而北及見握手語數刻<lb/>
而絶撫其孤寯尤篤聞有盗警亟叩寢閤抱之出寯猶<lb/>
未寤也理家四十年下上輯睦如一日晚與仲玉定家<lb/>
規至今行之其為人英儁而善檢飭自謂有三不惑每<lb/>
嵗荒輒減價出糶有笋舟覆於潭為漁者所得家僮利<lb/>
<pb n="KR4e0120_WYG_080-3a"/>
其賤市之葢自是不笋食者數月故鄉人徳之最深嘗<lb/>
病殆為之社禱者數百人非公事不至城府母黨有請<lb/>
託者業已得賄以母命强君君代償所得竟弗為動君<lb/>
通堪輿家學𦵏二親於金相之原配余恭人先卒别𦵏<lb/>
於楊梅尖而君𦵏於天柱峯皆所自卜地也君世家廣<lb/>
信之鉛山曽祖諱廣誠祖諱榮父諱應麒以仲玉貴封<lb/>
奉訓大夫兵部員外郎子三人其長宏也狀元及第在<lb/>
講筵史局蔚為時望於是天下稱之曰費氏有子矣次<lb/>
<pb n="KR4e0120_WYG_080-3b"/>
完縣學生次審早卒孫幾人孫女幾人長許宜興吳驥<lb/>
今翰林侍讀學士克温子也銘曰費氏五玉玉總良其<lb/>
一韞匵山中藏平生執徳不毁方人有譽重無疵傷沽<lb/>
哉沽哉價莫償寧為横棄官道傍恥以泣獻封陵陽種<lb/>
為玉子森成行前如藍田後崑岡如揚瑤琨雍琳琅中<lb/>
最貴者登玉堂為璧為瓚為珪璋為世物瑞為國光佳<lb/>
城有埋厥壤黄寳氣融液天無霜後千百年闕精芒生<lb/>
芻欲奠逺可將貞珉著徳永不忘<lb/>
<pb n="KR4e0120_WYG_080-4a"/>
　　　明故嘉議大夫南京都察院左副都御史陳君<lb/>
　　　玉汝神道碑銘<lb/>
玉汝姓陳氏諱璚玉汝字也世為蘇之長洲人舉進士<lb/>
為翰林庶吉士擢兵科給事中厯遷刑科都給事中大<lb/>
理寺左右丞左右少卿兩京都察院左僉都御史以左<lb/>
副都御史致仕南京卒於家玉汝居官謹飭不事矯亢<lb/>
言必據理法在諫垣封駁惟允孝宗蒞政初妖僧繼曉<lb/>
既就逮法司擬以常典玉汝與同官暴其罪乃伏法有<lb/>
<pb n="KR4e0120_WYG_080-4b"/>
妖人惑衆通冦奏令巡撫憲臣禁絶弊源因請置天下<lb/>
社學以端蒙養則邪慝不生有中使手擊尚寳官於朝<lb/>
具狀劾之彭城伯為幸臣誣奏為辨其非罪當道欲令<lb/>
以齒頰報怨則謝弗能雖以召怒弗卹也在理寺最乆<lb/>
詳讞為多在南臺兼督操江兵上自九江下至沼海嵗<lb/>
再巡歴過其家必奏焉而後入周府莊地與屯田相錯<lb/>
奉勅徃勘嵗久籍去軍衞不能直因兩具以請中㫖歸<lb/>
之府而議者弗察乃著屯田十二難以著志復勘吉府<lb/>
<pb n="KR4e0120_WYG_080-5a"/>
獄下上無間言再入南臺㑹海賊為孽與巡撫官議先<lb/>
撫諭首惡出降業已許不死發戍嶺南後賊黨大肆更<lb/>
化初方議勦捕而玉汝已沾疾謝事去矣禮部以訃聞<lb/>
上遣官諭祭命有司治𦵏事丁卯十一月某日瘞於隆<lb/>
池山之原子四鎡鑰鍵鍭孫八濤早世次淳津汸渶泓<lb/>
洵汭玉汝位不稱行若為造物所詘及歸子姓蕃碩<lb/>
至不能猝辨乃作頷孫之堂亦衣冠盛事云初玉汝為<lb/>
生從吳文定公為古文歌詩弗屑程試試京闈有司録<lb/>
<pb n="KR4e0120_WYG_080-5b"/>
其論以傳予同考禮部初試已落之榜時䇿問涉僻事<lb/>
闔場莫能記惟此巻備舉不失一字遂寘上第入翰林<lb/>
為諸老先生所器許而選授不及雖得要地每公暇未<lb/>
始廢學所著有成齋稿使歸有二上録三上録其詩清<lb/>
簡有思致文亦如之玉汝謂予為知己以文字友甚習<lb/>
故鎡以治命走京師迄銘神道予悲而銘之銘曰吳文<lb/>
獻地文定其首陳君視之義則師友鄉評以行省試以<lb/>
文有言孔揚吾得其人其人維何玉以比徳琢汝器汝<lb/>
<pb n="KR4e0120_WYG_080-6a"/>
為圭為璧木天石渠有圖有書何以用之校閲之餘諫<lb/>
垣有議樂司有比隨所厯試亦足致理經與律判中<lb/>
世已然一之謂難而况其全人亦有言清則弗要二不<lb/>
可兼一不為少志所弗屑若或强之所未竟者莫或廣<lb/>
之知人實艱惟我與子既録其生復銘其死<lb/>
　　　太原王氏柳林世墓碑銘<lb/>
柳林阡者太原王氏世墓也王之族系出周靈王太子<lb/>
晉代有顯者而譜燬於兵無所考見元有子實處士居<lb/>
<pb n="KR4e0120_WYG_080-6b"/>
邑西之蠶石生二子長處士均圯次良仕元知潞州兼<lb/>
管本州諸軍興學勸農事有惠在民老而無子以兄子<lb/>
伯聚為後至正之亂故家大族焚掠殆盡伯聚自山蓁<lb/>
别墅亦襁負子女避亂於外及國初肇定版籍始卜居<lb/>
柳林家復振永樂間嵗歉嘗出粟貸貧餓活數百人後<lb/>
有歸直取劵者則既已焚之矣鄉人徳之夀百餘嵗二<lb/>
子長寅舉鄉貢士仕鳯陽真定二府通判有亷能聲擢<lb/>
知隴州以老致仕而卒三子永吉永泰永昌皆以耕讀<lb/>
<pb n="KR4e0120_WYG_080-7a"/>
為業次安質直好義舉人徳之若其父然夀至八十有<lb/>
九二子長永夀舉鄉貢士累官資政大夫正治上卿南<lb/>
京工部尚書巡撫湖廣提督軍務有平寇功行業聞望<lb/>
為一時所重贈其祖若父皆為資政大夫工部尚書次<lb/>
永亨有大志折節讀書亦以鄉貢士知昌黎縣遷知隆<lb/>
慶州性嚴毅未嘗茍取比致仕歸無嬴貲人以古先生<lb/>
稱之以子瓊恩授封誥進階奉直大夫協正庶尹夀至<lb/>
七十有二今瓊累遷户部右侍郎文學志操於前有光<lb/>
<pb n="KR4e0120_WYG_080-7b"/>
而贈錫之典盖未艾也若其先塋舊傳邑西柳谷南之<lb/>
蠶石者久失其處而其子孫皆散亡弗祀潞州以下始<lb/>
𦵏柳林之南二里許則伯聚之所遷序以昭穆至今不<lb/>
紊尚書公之卒朝廷賜𦵏於邑西店頭之原其子孫皆<lb/>
祔之别自為序蠶石之阡瓊近已求得之將圖修葺以<lb/>
廣祀事獨栁林之墓幾二百年最久且盛而未有表識<lb/>
之者葢於此深致意焉惟王氏居土厚水深之地宗族<lb/>
蕃衍閲代累世皆能以忠厚樸質為業故夀富榮顯年<lb/>
<pb n="KR4e0120_WYG_080-8a"/>
有過百齡官有登六卿者葢其所禀厚而習與養之善<lb/>
也至其墳墓所在兵荒轉徙之餘猶秩然不失其序而<lb/>
修治秩祀禮亦有加焉仁孝之澤自是其有窮乎養生<lb/>
送死王政之大端而公卿之家佐政以化民者其責尤<lb/>
重是不可以不識也户部君念潛徳弗著自述事狀介<lb/>
喬禮部希大請予文刻於麗牲之石且以備家乘之傳<lb/>
乃銘以系之銘曰鬱彼柳林山崔巍巍兮𦵏其下者塜<lb/>
纍纍兮惟州有侯相厥宜兮爰復爰處歸流離兮數窮<lb/>
<pb n="KR4e0120_WYG_080-8b"/>
則通福履綏焉侯子侯孫曽𤣥隨兮其生維斯𦵏亦斯<lb/>
兮昭穆序列儼庭闈兮翼翼卿佐皆穹躋兮由枝逮根<lb/>
雨露滋兮維栁之隂若彼槐兮繄彼在谷復弗迷兮禮<lb/>
有小宗繼别為兮體魄在焉魂何之兮自西自東徃復<lb/>
來兮刻石紀徳峩豐碑兮<lb/>
　　　明故中奉大夫廣西布政使司右布政使伍公<lb/>
　　　神道碑銘<lb/>
廣西右布政使伍公卒於家其子湖廣右布政使符具<lb/>
<pb n="KR4e0120_WYG_080-9a"/>
書寓公從子進士箕上京師介翰林庶吉士張鰲山請<lb/>
予銘神道之石越數月其孫工部主事全來速銘予與<lb/>
公同榜相知好音問久弗逹聞訃哀悼不忍辭伍氏世<lb/>
居吉安之安福元季有性中者以鄉兵扞州里生於洪<lb/>
武國初以春秋舉進士為臨清縣丞是為公髙祖處士<lb/>
諱述經者為公曽祖知樂清縣贈監察御史諱冕者為<lb/>
公祖封刑部員外郎諱體祥者公考也公諱希淵字孟<lb/>
賢少敏悟季父御史驥竒之言於刑部公俾與從弟希<lb/>
<pb n="KR4e0120_WYG_080-9b"/>
閔同受世業一日塾師請辭曰吾不能為二子師也天<lb/>
順己卯公舉鄉貢癸未試禮部彭文憲公以春秋宗一<lb/>
時適主試事擢公為第四人經義梓行者不竄一字甲<lb/>
申登第二甲進士授刑部四川司主事未踰年尚書以<lb/>
為能令勘獄北畿歸輒稱㫖有大臣薦為按察僉事例<lb/>
以資格弗許遷員外郎進陜西司郎中决南畿重辟及<lb/>
録浙江繫囚多以開釋復薦為大理寺丞不果有中貴<lb/>
臣衘命讞獄尚書以下皆噤莫敢抗公執論侃侃麾之<lb/>
<pb n="KR4e0120_WYG_080-10a"/>
不肯退坐是賈怒尋以詿誤出為廣州府同知㑹後山<lb/>
有劇冦承檄與按察使陶魯分路進捕多所擒獲勾稽<lb/>
軍籍陳便宜二十事御史而下列郡行之民相與語曰<lb/>
非伍貳守幾不可為郡矣傳間京師遂擢知府事公益<lb/>
自展布事無劇易務力為之嘗相水作陂堰多積穀為<lb/>
儲蓄置保伍使民自相扞衞徵科差役必審定丁户凡<lb/>
所規畫有至今存者獄訟尤所素習辭察面折庭無留<lb/>
案興學表善取鄉先逹遺文刻於郡齋時集諸生稱説<lb/>
<pb n="KR4e0120_WYG_080-10b"/>
經史以風厲之登上第為顯官者踵相屬每部使舉郡<lb/>
縣能吏必為稱首一月間吏部連擬雲南按察副使及<lb/>
湖浙㕘政皆不果𢎞治己酉九載考績王端毅公為吏<lb/>
部方欲進用而巡撫都御史請還公舊治乃擢廣東右<lb/>
參政諸路習聞公名皆安其教令不敢犯乙卯遷廣<lb/>
西右布政使取道歸省遂丁刑部公憂繼母劉宜人亦<lb/>
喪家居數年公亦謝事不復仕而子符已進雲南右布<lb/>
政使為用事者所中就理浙藩既而用事者敗始得白<lb/>
<pb n="KR4e0120_WYG_080-11a"/>
歸比有後命公已屬疾踰旬而卒公寛厚豁逹不設崖<lb/>
谷而中有介辨解紛治錯皆談笑為之雖專城牧長若<lb/>
不盡其用者事繼母甚孝謹撫二弟遺子女皆底成立<lb/>
官所入俸廪為奉養賓祭費餘輒以分子姪暨諸婣族<lb/>
賻喪結婚不可勝紀學士大夫謫嶺南為所周恤者或<lb/>
祠而祝之廣人過其鄉不逺百里必通問候其交際之<lb/>
得人深如此公生正統某年卒於正徳某年𦵏於某山<lb/>
之原子六皆踐世職有聞於時孫五長全舉正徳戊辰<lb/>
<pb n="KR4e0120_WYG_080-11b"/>
進士授今官次仝㑹倉令葢自臨清及御史君而下舉<lb/>
進士者一人鄉貢者一人族望名第之盛亦世所鮮見<lb/>
云銘曰維廣東西維國鉅藩比壤殊俗政通實難公官<lb/>
其東長郡參省十年再遷維西牧是領繭絲之能保障<lb/>
之功政體則然匪才弗同維古有云以經飾吏甲科之<lb/>
儲刑曺之試政久乃成世亦曰爾有明弗涉則命之使<lb/>
鄉有文獻家有範模公徳不孤來者其圖之<lb/>
　　　明故湖廣布政使司左布政使劉公神道碑銘<lb/>
<pb n="KR4e0120_WYG_080-12a"/>
吾湖南有藩臬之長曰劉公諱喬字述憲吉之萬安人<lb/>
也其先出河南祥符宋季曰功甫者丞萬安家於官曾<lb/>
祖昭祖俊英皆贈刑部尚書考尚書公諱廣衡為累朝<lb/>
名徳公其次子也成化丙戌登進士第知湖之歸安歸<lb/>
安壯縣公應手剸折獄無滯囚苗死澇而鄰邑早不可<lb/>
植公教民市其苗植之穫再倍每東作躬厯田野徒步<lb/>
入里社問民疾苦黙詢其家豐嗇人資不肖賦税獄訟<lb/>
率視此為據吏不得售其姦禮𦵏喪俗士家以佛齋致<lb/>
<pb n="KR4e0120_WYG_080-12b"/>
饋却弗内富民送𦵏妓樂數十則罰以示戒癸巳召為<lb/>
河南道監察御史按廣西荔浦徭叛檄藩司守臣平之<lb/>
柳慶田三府多警凢所指畫動中機㑹還按京畿稽諸<lb/>
司巻籍無所縱壬寅擢福建按察副使發慝摘伏屬吏<lb/>
畏服有大俠私畨射利盤結下上莫能制亟斷遣之𢎞<lb/>
治戊申以外艱闋服擢湖廣按察使持法甚謹庚戌用<lb/>
刑部尚書彭惠安公薦遷右布政使辛亥轉左布政使<lb/>
則壹尚寛簡盡除苛厲人或訝之曰牧道固是也㑹修<lb/>
<pb n="KR4e0120_WYG_080-13a"/>
三王府極力綜治民不告怨勘諸府獄事皆得理蓋自<lb/>
筮仕至是勤勩舉職未嘗少逸間代祀南嶽力疾以徃<lb/>
還至簰洲卒子四玉奎璧璜玉本季弟之子也初公未<lb/>
有嗣故子之後舉進士累官御史紹公行業以考績給<lb/>
誥命公當進階而所司失據僅授中奉大夫公之𦵏也<lb/>
僉都御史林待用為銘玉間請予銘諸墓道予省墓過<lb/>
浙聞人道歸安政績甚悉知公久矣兹於義有不容辭<lb/>
者乃為銘銘曰有湖在南楚邦是瞻藩臬之間有牧有<lb/>
<pb n="KR4e0120_WYG_080-13b"/>
監有賢實多來者踵接前過後績功施惠浹仡仡劉公<lb/>
有言有功植我善柔蘇我病癃星霜六周亦距非久民<lb/>
無訾謷譽則多有我居北方顧懐舊邦曷其徵之於我<lb/>
父兄父為尚書子為柱史何斯人斯是父是子汗竹有<lb/>
傳甘棠有詣麗生有碑邦人之思<lb/>
　　　明故贈光禄大夫柱國太子太保吏部尚書兼<lb/>
　　　武英殿大學士焦公神道碑銘<lb/>
吾友少傅焦公孟陽始入内閣加太子太保吏部尚書<lb/>
<pb n="KR4e0120_WYG_080-14a"/>
武英殿大學士特賜誥命封三代獲贈曽祖全徳公如<lb/>
其官又為光禄大夫柱國如其階勳欲樹碑神道以昭<lb/>
潜徳乃屬諸東陽而嵗代綿隔事行無所據惟述其祖<lb/>
光禄公之言曰吾父事親能竭力共養與人和厚有令<lb/>
聞於鄉又常謂芳輩曰予幼時吾父以為可教每擕以<lb/>
自隨方值草昧士未有定業家不蓄書教小學四書皆<lb/>
以手畫地口授耳命旋為講解不一存筆跡故人無知<lb/>
者嘗中夜語予曰元季之亂南北擾攘强暴四出蕩無<lb/>
<pb n="KR4e0120_WYG_080-14b"/>
統紀者幾二十年中原人民自為吞噬死鋒鏑者踵相<lb/>
接即不死則死於道路溝壑之間幸而存者不十一而<lb/>
子生其時未嘗去廬舎墳墓居與鄉人樹栅相保宗戚<lb/>
百餘家皆藉以無事遂能存亂後之身以承先世之䕃<lb/>
以遺爾曹殆若非偶然者今又值聖天子光復古帝王<lb/>
禮樂之化爾生斯時宜學以待用則以忠信仁義修其<lb/>
身以淑諸人人而進退之際尤所當慎爾其識之亦以<lb/>
教爾子孫予謹識之不敢忘用是官不過九品年僅踰<lb/>
<pb n="KR4e0120_WYG_080-15a"/>
四十而即退耕於野以成先訓然察吾父之意不獨在<lb/>
予實有望於爾後之人爾後人者不可以不知知之不<lb/>
可以不勉也芳聞曽祖語意於吾祖者僅僅如此他莫<lb/>
能悉也東陽乃起而歎曰嗟乎歐陽氏徒以一婦人數<lb/>
語而表徳於先世取徵於後代矧父祖孫曽問學徳業<lb/>
相授受若是其明且逺哉葢天地之道虧盈否泰循環<lb/>
而無窮自開闢以來一治一亂至於元季否亦極矣我<lb/>
國朝掃除戡定休養喣育百四十餘年日趨於盛於是<lb/>
<pb n="KR4e0120_WYG_080-15b"/>
乎有重熙之世以一家言之積徳累善閲世厯代而不<lb/>
試試亦不顯既久而得今少傅公又出於翰林之儲養<lb/>
州郡之敭厯愈久而後大發焉乃以耆徳碩學尊官重<lb/>
望簡於朝廷耀於天下於是乎有三孤之貴三世之封<lb/>
雖其渟蓄培植有足自致而遭逢㑹合於千載一時之<lb/>
盛固亦非偶然者哉然則公之髙識逺見至今而始信<lb/>
而其為人亦從可知己公諱成全徳其字世居南陽之<lb/>
泌陽有曰義者仕元為萬户抗志不合棄官而歸其後<lb/>
<pb n="KR4e0120_WYG_080-16a"/>
遂相率不仕云銘曰維國之初如日方曉維桐柏之隂<lb/>
宿彼靈鳥其章弗耀維九苞是荷有雛翩然覽徳而下<lb/>
倐還故棲亦戢其羽維予孔似維孫實旅其儀楚楚其<lb/>
行舉舉復有名孫出於治世維時之靈亦維邦之瑞紛<lb/>
彼羽族實拔其萃衆雛從之趾美方繼以今校昔何顯<lb/>
何晦維古有聞莫克見之考跡審象於書於詩維國之<lb/>
初代亦逺而見其子孫宛爾其儀取物以徳闡義以辭<lb/>
匪鳯斯銘維斯人之碑<lb/>
<pb n="KR4e0120_WYG_080-16b"/>
　　　明故光禄大夫柱國太子太傅吏部尚書致仕<lb/>
　　　贈特進左柱國太師謚端毅王公神道碑銘<lb/>
自古凡治朝盛世必有恢𢎞博大之臣布列廊廟陳昌<lb/>
言著偉績顯於天下播在史册以傳不朽然不可遽得<lb/>
求什一於千百得焉亦足矣自我英宗皇帝旁求賢哲<lb/>
其所敷遺閲憲宗孝宗累數十年時則有若王端毅公<lb/>
固其人哉公諱恕字宗貫陜西三原人也正統戊辰舉<lb/>
進士為翰林庶吉士授大理寺左評事景泰間遷左寺<lb/>
<pb n="KR4e0120_WYG_080-17a"/>
副條刑罰不中六事上之朝擢知楊州府屢辨疑獄嵗<lb/>
飢發廪不俟報且給醫藥多所全活作資政書院教羣<lb/>
子弟科不乏人天順間遷江西右布政使楊人為立石<lb/>
頌徳廣賊冦贑州公帥兵勦平之遷河南左布政使成<lb/>
化間擢都察院右副都御史撫治南陽諸府南陽豪争<lb/>
礦殺人公獲其魁餘悉解散以内艱去㑹襄陽盗起詔<lb/>
公起復㑹兵搗其巢走之及劉千斤輩作亂公亦㑹王<lb/>
師勦平之大帥欲縱兵搜山公不可因下令曰擅殺者<lb/>
<pb n="KR4e0120_WYG_080-17b"/>
斬復榜示流民諭使復業民為建生祠繪像事之乞終<lb/>
制不許尋奉勅巡撫河南遷左副都御史嵗旱蝗上疏<lb/>
請崇儉去奢以回天意入朝言時政六事遷刑部左侍<lb/>
郎丁外艱服闋改刑部巡治漕河成言弭災數事未幾<lb/>
而蠲租之詔下矣改南京户部再改左副都御史巡撫<lb/>
雲南進右都御史以地切交趾言禦夷方略劾鎮守中<lb/>
官諸不法事没其部下所得金寳輸之京師勲臣世帥<lb/>
亦為斂戢所役官軍土民皆還部業使人至夷方無敢<lb/>
<pb n="KR4e0120_WYG_080-18a"/>
索賂勢家假驛傳般私貨者皆自雇役於是聲震逺邇<lb/>
改南京都察院參贊畱務兼督巡江尋改南京兵部尚<lb/>
書考選官屬不受請託為同事所忌命兼左副都御史<lb/>
巡撫蘇松諸府㑹江南地震乞歸不許言内外官収納<lb/>
過重請為禁革光禄寺嵗供白粲概及庖人賤工請為<lb/>
分别泒買物料織造綵幣及貢獻禽鳥花木請為節省<lb/>
又請免常州夏税六萬餘石以羡米還之又以補諸府<lb/>
户口䀋鈔六百萬貫又以水旱災請免秋糧數十萬草<lb/>
<pb n="KR4e0120_WYG_080-18b"/>
半之以宫田賦重減耗米十餘萬發廪賑饑民令減價<lb/>
糶穀又同行賑貸以户計者幾二百萬以口計者有加<lb/>
焉有中官以買書収藥為名搜括遍江南千户王臣者<lb/>
為之助惡公累疏言之上乃命械繫中官泉臣於市而<lb/>
中官亦誣奏公及知府孫仁仁就逮公又力捄之得免<lb/>
又請罷内降官數人又以京師地震乞辭位不許尋復<lb/>
改南京兵部尚書仍㕘畱務聞秦晉飢言便宜十事聞<lb/>
林俊張黻之謫乞還其官因請罷永昌寺役加太子少<lb/>
<pb n="KR4e0120_WYG_080-19a"/>
保言政令必信不宜數改語尤激旋落太子少保以尚<lb/>
書致仕孝宗在東宫已聞公名既登極首降勅召之改<lb/>
吏部尚書加太子太保階榮禄大夫臺諫劾巡撫及藩<lb/>
郡官奉㫖黜革公以為不得其職連疏乞休皆不許南<lb/>
臺薦公可入内閣上曰朕用蹇義王直故事委恕吏部<lb/>
若有謀議亦無不聽乃已𢎞治初從耕籍田預九推禮<lb/>
視學命下公請釋奠用爵用三獻分獻官致拜上許分<lb/>
獻行拜禮公又爭之乃於孔子加幣用太牢改獻為奠<lb/>
<pb n="KR4e0120_WYG_080-19b"/>
至日分奠鄭國亞聖公侍經筵偶議不合辭印乞休上<lb/>
曰君臣之間恩同父子各陳所見何嫌何疑可視事如<lb/>
故乃起就職屬有疾上命醫診視遺中官賜酒米諸物<lb/>
南京給事中周絃御史張昺奉命㸃軍為畱司所奏出<lb/>
補外公論捄之未得命臺諫交奏以為老臣言當聽絃<lb/>
昺乃得改南京别任徵王奏知陞鈞州為府晉王乞為<lb/>
世子别設典膳皆論止之知州劉概與御史湯鼐言涉<lb/>
狂誕當道欲坐以死御史李典多枝罪人至死亦坐重<lb/>
<pb n="KR4e0120_WYG_080-20a"/>
辟公皆論救乃從末減山西叛賊王良等既伏誅或議<lb/>
除其黨千餘輩公以為脅從宜免議始定又請老詔大<lb/>
風雨雪免朝又免午朝復以慧見自劾求退不許進階<lb/>
光禄大夫勳柱國封三代有㫖令中官㑹選御醫公執<lb/>
不可夀王冠充副使都御史秦絃以總督兩廣軍務奏<lb/>
安逺侯栁景不法坐致仕去公極言絃當用乃起為南<lb/>
京户部尚書大賢院判劉文泰者奏公不當令人作傳<lb/>
議者以為有所受公具自列乃下文泰獄降御醫公又<lb/>
<pb n="KR4e0120_WYG_080-20b"/>
乞休盖自蘇松以來前後疏十餘上乃賜允命給驛還<lb/>
鄉有司月給米二石嵗給夫役二人賜寳鏹三千貫居<lb/>
十有三年聖天子登極詔賜牢醴遣行人存問於家復<lb/>
加米及夫𨽻數倍於昔且賜璽書有嘉猷入告語公復<lb/>
上疏言數事正徳戊辰某月某日卒於正寢夀九十有<lb/>
三矣訃聞上震悼贈特進左柱國太師賜諡曰端毅遣<lb/>
官諭祭者九令有司給棺椁治凢𦵏事公墓在西園尚<lb/>
書府君墓次其所自卜地也子曰承祚為義官有丈夫<lb/>
<pb n="KR4e0120_WYG_080-21a"/>
子五人承祜南京前軍都督府經厯早卒承禄義官承<lb/>
祥順天府通判承禋亦為義官承裕舉進士累官吏科<lb/>
都給事中孫十三人某某公平生好學博涉經籍至老<lb/>
不倦所著有漕河通志介菴奏議石渠意見經籍格言<lb/>
行於世承裕予禮部所舉士因奉户部尚書劉公用齋<lb/>
狀來請銘是惡可不銘銘曰巖巖華嶽雄鎮秦封靈秀<lb/>
攸萃為人中雄端居廟堂進退不辟高舉長步直言正<lb/>
色奮翼而起排雲厲空紛彼羽族瞠其下風羣疑紏紛<lb/>
<pb n="KR4e0120_WYG_080-21b"/>
中有定括南山可移三軍可奪用我則出舎我則還外<lb/>
若可撓其中浩然秉彛在躬弗枯弗失其所餘者以還<lb/>
造物拄車守閭世豈無才持以大用匪違則乖滔滔江<lb/>
流中有砥柱頽波狂瀾不見其處功名始終自古謂難<lb/>
我所自立其成則天國史有書鄉賢有祀公銘不隳公<lb/>
墓在此<lb/>
　　　明故正議大夫資治尹南京工部右侍郎徐公<lb/>
　　　神道碑銘<lb/>
<pb n="KR4e0120_WYG_080-22a"/>
𢎞治乙卯公以都察院右副都御史巡撫湖廣一日忽<lb/>
有中㫖遷南京工部右侍郎公聞命駭愕亟上疏言臣<lb/>
平生不敢自他途以進乃今名不薦於廷臣銓不由於<lb/>
吏部臣之心跡何以自明乞収新恩以全晚節因以疾<lb/>
告先皇帝優詔答之乃就職又再疏請老弗許戊午獻<lb/>
績於朝疾遽作又請乃許給廪驛而歸言事者徃徃起<lb/>
公不果癸亥三月七日卒夀七十三遺戒子孫勿乞𦵏<lb/>
祭甲子嵗未盡一日窆於鳯凰山姚塘之原後馮御史<lb/>
<pb n="KR4e0120_WYG_080-22b"/>
允中按南畿表公名行為請䘏典朝廷乃遣官諭祭命<lb/>
有司治兆域嗚呼觀公之終可以知其始矣公在成化<lb/>
丙戌舉進士為工科給事中諸中使欲領郊關抽税公<lb/>
與同官言不可遂遣諸給事徃蒞意因以窘之㑹公在<lb/>
遣中摭拾無所得乃止乙未擢湖廣布政司左㕘議値<lb/>
兵荒後加意撫䘏民賴不徙有中使採竹笋諸物責非<lb/>
所産地公移文止之甲辰秩滿遷河南右㕘政陜西饑<lb/>
當運粟數萬石民苦逺公請出粟易銀畀之𢎞治戊申<lb/>
<pb n="KR4e0120_WYG_080-23a"/>
進右布政使遷左布政使有藩府承奉司制置吏公勒<lb/>
停之㑹計財賦謂費用寖廣嵗入且弗給乞少節京運<lb/>
以寛民力庚戌河徙開封有奏遷藩㑹者公條陳不可<lb/>
事亦竟不行辛亥遷都察院右副都御史巡撫河南旱<lb/>
溢交作公請減秋税省織造折䀋課有藩府據魯山民<lb/>
業公承命㑹勘議歸之民户部督積逋急公以災變請<lb/>
緩其事有言官請割漢中鄖陽䕫州諸府别置布政司<lb/>
公亦言不可鄰境民來就食發粟賑之所活甚衆尤重<lb/>
<pb n="KR4e0120_WYG_080-23b"/>
名教令歸徳修微子祠彰徳建西門豹祠洛南祠范文<lb/>
正又令諸州縣學秩賢哲無文者公名益彰而忌者日<lb/>
益甚再乞歸不許於是有湖廣之命兩河士民夾道攀<lb/>
送哭聲聞數十里布政有羡銀三千兩舉以為贐公一<lb/>
無所納至則有中使載私鹹百艘抑市於民為公所持<lb/>
比去乃得市云公器宇凝重不事矯飾而中所操執介<lb/>
介不茍雖優仕不倦問學自輯所為詩文奏牘若干巻<lb/>
藏於家修家規以合族子弟雖頒白無敢肆者其髙年<lb/>
<pb n="KR4e0120_WYG_080-24a"/>
令徳葢非特一郡之望也公姓徐氏諱恪字公肅蘇之<lb/>
常熟人祖徳賢考納皆贈都察院右副都御史子四綎<lb/>
先卒次綰次縜縚綰上京請銘刻於神道之石曰治命<lb/>
也予與公久同朝每見公奏牘輒歎羡不置重其為人<lb/>
乃為叙及銘銘曰國有四維亷乃一士而弗亷曷自律<lb/>
觀徳之隅如彼室徐公手持法三尺威來如山氣不屈<lb/>
深言逺計心在國羣猜衆忌不我䘏避嫌逺恥如有激<lb/>
毋我身貴隳我節臺髙省嚴出復入身雖廟堂志巖穴<lb/>
<pb n="KR4e0120_WYG_080-24b"/>
旋亦棄之如屣脱乘堅驅良虞顛躓蠅營蝸爭竟何物<lb/>
公怌謙沖斂不伐康寧考終多類錫天實成之豈人力<lb/>
吳山之原閟元宅家有𦙍系廟有食後千斯年保貞吉<lb/>
　<lb/>
　<lb/>
　<lb/>
　<lb/>
　懷麓堂集巻八十<lb/>
</p>
<p>
</p>
  </div>
<div>
<head>懷麓堂集巻八十一</head> <lb/>
    <p>
<pb n="KR4e0120_WYG_081-1a"/>
欽定四庫全書<lb/>
　懷麓堂集巻八十一<lb/>
　　　　　　　　　　　　明　李東陽　撰<lb/>
　文後稿二十一<lb/>
　　碑碣銘<lb/>
　　　明故陜西寧州知州贈光禄大夫柱國少傅兼<lb/>
　　　太子太傅吏部尚書劉公神道碑銘<lb/>
漢之守令多久任至長子孫或十餘年或二十餘年然<lb/>
<pb n="KR4e0120_WYG_081-1b"/>
不數見在我先朝法令近古其最久者時則有若陜西<lb/>
寧州知州劉公盖三十二年然後去前此未之有也公<lb/>
生於洪武某年登鄉甲科三十三而為縣三十六而為<lb/>
州七十而致仕至八十四而卒又五十一年贈今官於<lb/>
是寧州之名益加顯公諱綱字文紀其先自漢更始時<lb/>
居潁川有曰元者避亂居嵩南至建武初占籍於鈞州<lb/>
今河南開封府地也唐以下譜逸不可考公髙祖諱某<lb/>
曾祖某祖某考某贈如其官公生而孝友敦確有幹局<lb/>
<pb n="KR4e0120_WYG_081-2a"/>
初為縣得延安府之邑俗號難治教法並舉頌聲大作<lb/>
及為州州人聞公威名皆色懼公至則曰久敝之地刑<lb/>
非所先乃因俗為治不専繩墨民翕然樂之民未識樹<lb/>
藝教以播種民未知學問教以詩書植善鋤惡習為之<lb/>
變既又均賦役置屯田簡兵練武百廢俱振以内艱去<lb/>
代者已至民不忍釋公詣闕請留太宗曰民既念綱可<lb/>
令起復乘傳之任而别用代者公心喪蒞事未嘗輕用<lb/>
罰而民不忍犯經鞫問者退無異詞嘗署按察司事旬<lb/>
<pb n="KR4e0120_WYG_081-2b"/>
日間屢釋寃獄州有龍尾湫時出光怪逺近聚觀公伺<lb/>
其光動手射之應矢而㓕既而洩其水乃巨黿也怪遂<lb/>
息間行野中值横石為虹馬驚不度公諦視之葢狄梁<lb/>
公碑范文正公所撰者也即起竪之為建祠焉其他善<lb/>
政多不可殫紀此其異者耳間又嘗丁外艱考績者殆<lb/>
十數皆以州人奏留而官亦不調仁宗朝特賜璽書表<lb/>
異及四品章服嘗至京師上親召問勞以酒饌時人榮<lb/>
之英宗朝以老乞休章數上乃得致仕去之日哭聲振<lb/>
<pb n="KR4e0120_WYG_081-3a"/>
野州舊有六君子祠祀狄公以下嘗為刺史者民生祀<lb/>
公其中改名七君子祠及家居遺問踵至其卒也有裹<lb/>
糧致弔者焉其得民心如此公配某子某孫三長為光<lb/>
禄大夫柱國少傅兼太子太傅吏部尚書宇舉成化壬<lb/>
辰進士累今官材行勳績偉然時望為今天子所簡任<lb/>
其贈三代以此公葬于某山之原少傅公既貴欲遵典<lb/>
式立石墓道以昭不朽自述公狀請予銘予惟世之論<lb/>
有後者必曰位不稱徳君子固未嘗責報于天而理有<lb/>
<pb n="KR4e0120_WYG_081-3b"/>
不能違者夫積久而發發必大公以平生所學専施于<lb/>
一方官不過郡守再世而少傅公出焉又以言事被謫<lb/>
越數十年然後顯不可謂不難矣今舉甲第者三世在<lb/>
仕籍者四人文武並用中外相映方承而未艾有家之<lb/>
盛鮮克過之是不足為為善者勸哉銘曰<lb/>
陕之西疆有州曰寧爰有賢守来侯其氓氓有素願侯<lb/>
實營之氓有外侮侯則攖之三十二年政舉人存不食<lb/>
而飽不衣而温氓之戴侯我父我昆氓之頌侯侯子侯<lb/>
<pb n="KR4e0120_WYG_081-4a"/>
孫侯子既善侯孫乃發内秉政柄外著功伐文揚武掲<lb/>
其聲烈烈莫為之後有播誰穫一郡雖小其名則長沒<lb/>
為三孤身後之光嵩洛之間有河湯湯公澤斯流百世<lb/>
勿忘<lb/>
　　　明故資善大夫太子少保吏部尚書致仕贈太<lb/>
　　　子太保許公神道碑銘<lb/>
有居大官當重任仕而人望之退而人慕且薦之沒而<lb/>
人惜之若不盡其用者是惡可强合幸得葢必有所由<lb/>
<pb n="KR4e0120_WYG_081-4b"/>
致即是而觀不待接其言攷其世其人可知也若河南<lb/>
許公固可誣哉公諱進字季升舉成化丙戌進士擢監<lb/>
察御史出按甘肅山東風裁卓卓都御史陳鉞附大監<lb/>
汪直啟釁遼東為御史强珍所劾公亦率諸御史論之<lb/>
珍被逮謫戍公與凢劾鉞者皆奪俸三月選山東按察<lb/>
司副使監鄉試事有欲私貴家子者執不従東昌有武<lb/>
官子懐金挟一儒生飲于酒家是夜被殺有司疑生所<lb/>
為備極拷訊生誣服公徧閲商厯見酒家以殺之翼日<lb/>
<pb n="KR4e0120_WYG_081-5a"/>
買布數疋訊之遂伏辜𢎞治戊申遷廣西按察使未上<lb/>
擢都察院右僉都御史巡撫大同賛理軍務上邊事數<lb/>
條比邊入貢驕詐百出公嚴為節制遂不得逞武邑王<lb/>
驄沐不律公奏置于法降為庶人又奏大監石巖巖誣<lb/>
公擅用旗熾降知兖州府甲寅遷陕西按察使冦犯西<lb/>
陲復命公為左僉都御史巡撫甘肅吐魯蕃世仇哈宻<lb/>
遣部酋逐其王入據其城久不復公與都督劉寧輩出<lb/>
調齊勤罕都諸夷為聲援冒雪夜進城中人從亂者餘<lb/>
<pb n="KR4e0120_WYG_081-5b"/>
八百登臺自保公諭使下或欲盡屠之公不可乃止丙<lb/>
辰以功遷右副都御史巡撫陕西不屈權貴召入為户<lb/>
部右侍郎刑部主事鄭岳下獄不以罪公䟽白之彗見<lb/>
公㑹奏修省數事庚申冦入大同復命兼左僉都御史<lb/>
提督軍務與平江伯陳公鋭出師進勦陳以無功獲譴<lb/>
或因以累公遂令致仕歸數年廷臣論薦者數十䟽乙<lb/>
丑今天子即阼召為兵部左侍郎督團營兵馬進尚書<lb/>
賜莽衣三襲正徳丙寅公上疏請勤聖學戒逰逸改吏<lb/>
<pb n="KR4e0120_WYG_081-6a"/>
部尚書賜玉帶加太子少保方逆瑾擅政事多齟齬時<lb/>
傳公議瑾寖不能容乃以署員外郎再署郎中者誣為<lb/>
非制謫令致仕又以公嘗薦雍㤗為失當除其名而怒<lb/>
猶未解又捃其在大同時嘗藉軍丁出銀僱役後為典<lb/>
守者所尅故苛為稽察因以中公幾至不測事未結而<lb/>
瑾敗朝廷用言者復公官仍致仕而公已卒矣乃贈公<lb/>
太子太保遣官諭祭命有司治葬事焉公器宇魁崖負<lb/>
抱甚偉論議胸出若無不可為者法尚嚴峻凡有請託<lb/>
<pb n="KR4e0120_WYG_081-6b"/>
多拒不行見者敬而畏之顧性孝謹嘗被庭訓撻指出<lb/>
血後每舉指示人輒感泣不已事二兄禮敬不替家素<lb/>
饒而自奉儉約至于老猶然所著有憲臺奏議平畨始<lb/>
末東崖稿東崖者其所自號也公生某卒某葬于城南<lb/>
石觜山之北麓娶某生子某繼夫人髙氏生誥舉進士<lb/>
擢户部給事中改翰林院檢討調全州判官讃亦舉進<lb/>
士擢監察御史改編脩調臨淄知縣公髙祖某曾祖某<lb/>
祖某皆以公貴贈如其官其上世譜逸莫可考一日于<lb/>
<pb n="KR4e0120_WYG_081-7a"/>
塋域隙地得許五公墓誌稱隋楚州刺史法光唐譙國<lb/>
公裕左相國師有五世為同州刺史八世為宋端眀殿<lb/>
學士簡其子東遷長安又四世為金兵馬都元帥威西<lb/>
征過靈實愛其風土始居焉又再世為元百户玉則五<lb/>
之考也于是許氏之世系燦然復完人皆異之公且葬<lb/>
誥至京師奉禮部右侍郎李公希狀請予銘銘曰<lb/>
陕重周甸地分東西西有名闗山川崛竒代生偉人出<lb/>
為世用屹屹許公有威有重肅肅内憲嚴嚴外臺有劇<lb/>
<pb n="KR4e0120_WYG_081-7b"/>
必折靡强弗摧赫赫天曺百官是統震撼擊撞有震無<lb/>
恐仕我已我其機在人不怨不尤在我者存明揚在廷<lb/>
嘉遯于野既老而傳非徒夀者膏之沃矣有曄其光維<lb/>
源之深其流則長物則有然于人為大我最公名昭于<lb/>
一代<lb/>
　　　明故通議大夫禮部右侍郎管國子監祭酒事<lb/>
　　　致仕贈禮部尚書諡文肅謝公神道碑銘<lb/>
吾友方石先生謝公卒且塟既閲嵗予始得銘神道之<lb/>
<pb n="KR4e0120_WYG_081-8a"/>
石非忍為慢重之也公諱鐸字鳴治别號方石台之大<lb/>
平人少為縣學生天順己夘舉郷薦第二甲申登進士<lb/>
第入翰林為庻吉士乙酉授編修成化丁亥預修英廟<lb/>
實録成陞從七品俸乙未秩滿遷侍講仍加從五品俸<lb/>
戊戌以家艱去既免喪謝病居數年𢎞治初臺諫部屬<lb/>
言事者交薦之會以修憲廟實録徵乃起供職庚戌擢<lb/>
南京國子監祭酒辛亥致仕歸薦者以十數特擢禮部<lb/>
右侍郎管國子祭酒事命吏部遣使即其家起之公再<lb/>
<pb n="KR4e0120_WYG_081-8b"/>
辭不得道得疾徑歸復請而敦迫日益急乃行至京師<lb/>
辭所加職以本官治事亦不許居二年辭至再癸亥修<lb/>
歴代通鑑纂要命為潤色官疏又五六上復乞歸養疾<lb/>
乃許命給驛以行命有司俟病愈聞奏正徳戊辰吏部<lb/>
例上其名會權姦用事恐其復起遂仍致仕某年月卒<lb/>
葢公出處履歴之槩如此可謂得其正矣公為編修時<lb/>
嘗奉㫖校勘通鑑綱目上疏言神宗喜通鑑理宗好綱<lb/>
目而不能推之政治因勸求賢講學以史冊質經傳窮<lb/>
<pb n="KR4e0120_WYG_081-9a"/>
義理則大本立而萬末自隨矣為侍講撰經筵講章必<lb/>
盡所欲言者在南監時動以身教每嚴約束禁諸生班<lb/>
見禮捐皂役錢以沛僚屬籍膳夫餘錢于官購東西二<lb/>
書樓以度鏤板上䟽請增楊龜山從祀而黜草蘆吳氏<lb/>
餘若擇師儒慎科貢廣載籍復會饌均差遣論列尤多<lb/>
在北監請增號舎修堂室又謂廟門衢面多狭斜以為<lb/>
䙝慢買其地而廓之又買官廨三十餘區居學宫以省<lb/>
僦直皆出夫皂雇役餘悉藉為公用諸生貧困者亦有<lb/>
<pb n="KR4e0120_WYG_081-9b"/>
給死者請京府致賻給驛歸其喪又别祀叔梁紇曾晳<lb/>
顔路孔鯉配之以全倫義而議黜吳氏者尤切皆不果<lb/>
行凡所建白皆師古義持獨見未始有狥俗希人之意<lb/>
雖尊官要地忌者不能無而輿論所歸若出一口其辭<lb/>
則相率請留其去則争為論薦如輸粟納馬諸途素為<lb/>
所抑者亦連名薦之前後所上辭疏朝廷每優詔慰荅<lb/>
至停禄以俟命僅予告歸既其沒也特贈為禮部尚書<lb/>
謚文肅遣官諭祭令有司治塟事始終極備皆平生意<lb/>
<pb n="KR4e0120_WYG_081-10a"/>
望之所不及信公道之在天下固亦不可冺者公孤介<lb/>
寡合性氣屹屹嗜義如渇見不善若將凂然家居孝友<lb/>
自違養後輒無意仕進少從從父寳慶知府世脩學師<lb/>
事終身及玉城山人世懋早卒並集其詩刻之其父贈<lb/>
禮部侍郎世衍嘗出祭田二十畆公買田代之而以其<lb/>
田分諸弟及供家塾間以塟族之貧者又買田以益弟<lb/>
姪數亦如之又修宗譜搆墓廬為合族計其髙祖孝子<lb/>
温良遺行久弗白至公始表著之祖母趙氏以節死後<lb/>
<pb n="KR4e0120_WYG_081-10b"/>
公以侍郎考績請輟所得封誥移為旌典詔特表為貞<lb/>
莭之門仍予誥命以至鄉郡諸先正遺文善行皆輯録<lb/>
以傳與南京工部侍郎黄公世顯為知己始終不負婣<lb/>
黨知識困乏者皆有周卹然實無長物惟莭俸入為之<lb/>
其居常第疏食醴飲而已為詩精錬不茍力追古作當<lb/>
所得意殆忘寢食又尚理致謹體裁考訂評隲多前人<lb/>
所未及所著有桃溪籍續真西山讀書記伊洛淵源續<lb/>
録伊洛遺音并四子擇言元史本末宰輔㳂革國朝名<lb/>
<pb n="KR4e0120_WYG_081-11a"/>
臣事略尊鄉略赤城新志及詩集論諌録螘忱稿汲綆<lb/>
餘誠歸夷雜録緦山集祭禮儀注若干巻謝氏出晉康<lb/>
樂公後經畧使鞅至今若干世公配陳氏繼孔氏宣聖<lb/>
五十七代孫皆贈淑人公三子某某次興寅孫一必祚<lb/>
公生某卒某夀七十六必祚以書告哀曰非先生文吾<lb/>
祖且弗瞑嗚呼公天下士也予故先序其出處之大者<lb/>
後及其詳而系以銘銘曰<lb/>
君文獻地山水盤結鍾靈聚英代産人傑謝出申封從<lb/>
<pb n="KR4e0120_WYG_081-11b"/>
晉東轍峩峩東山支編諸越巉巉方巖逮宋乃發石生<lb/>
其間百碎無屈維文肅公矯矯風莭言論鏗聳行操孤<lb/>
潔文必己任教必身率羣疑衆咻莫我能述事有難繼<lb/>
弗我遑卹力有餘步寧我無蹶其所未竟付諸造物好<lb/>
徳考終生也無缺鄉賢有録公自編帙信史有筆公所<lb/>
刪述公名孔彰允繼前哲<lb/>
　　　明故光禄大夫太子太保禮部尚書致仕贈特<lb/>
　　　進右柱國太保謚文端周公神道碑銘<lb/>
<pb n="KR4e0120_WYG_081-12a"/>
昔在英宗復辟之日登眀選公儲養俊哲以敷遺于後<lb/>
時太原周公實領國史越三朝四十餘年洊歴諸曺官<lb/>
至一品再謝政事以功名終君子謂其遭際之盛出處<lb/>
之善胥得之矣公諱經字伯常公舉天順乙夘鄉貢庚<lb/>
辰進士入翰林為庶吉士壬午授檢討成化丁亥修英<lb/>
宗實録成進編修己丑同考禮部會試丙申直講經筵<lb/>
秩滿進侍讀丁酉考南京鄉試戊戌改春坊右中允日<lb/>
侍皇太子講讀辛丑莊懿公致仕居南京公乞往省命<lb/>
<pb n="KR4e0120_WYG_081-12b"/>
給驛賜道里費且速其来講御製文華大訓皇太子每<lb/>
起立拱聴内閣大臣或以為勞謂公宜跪請坐聴公不<lb/>
從竟得如禮甲辰丁莊懿公憂服闋弗調或諷使圖進<lb/>
取計公峻郤之孝宗登極超擢太常寺少卿兼侍讀𢎞<lb/>
治戊申命直日講修憲宗實録未成己酉擢禮部左侍<lb/>
郎兼議政蒞事必傳經義若郤西域貢獅毁黄村尼寺<lb/>
為先朝盛徳事皆公與左侍郎倪文毅公賛成之辛亥<lb/>
改吏部遷左侍郎一日有中官諭旨欲以通政司經歴<lb/>
<pb n="KR4e0120_WYG_081-13a"/>
髙禄為㕘議公獨承諭執不可退與尚書王端毅公上<lb/>
疏論之靈夀人獻大眀川民田于太監李廣户部駁議<lb/>
弗得公謂諸司宜會奏尚書耿文恪公屬公具草上之<lb/>
事遂已乙夘諸司以災異言事吏部請早視朝勤聴政<lb/>
節侈費省逰素止貢獻而斥樂戲一事尤急亦出公手<lb/>
後有蹤跡為此草者以問耿公公曰宜以實對耿曰吾<lb/>
為尚書不宜他諉時論葢兩賢之丙辰拜户部尚書諸<lb/>
王府多奏欲自領河泊所賜税罷其官公言國體非便<lb/>
<pb n="KR4e0120_WYG_081-13b"/>
且民力不能堪乃止有中官織幣南京奏給長蘆鹽八<lb/>
千引鬻于兩淮仍給淮䀋價銀二萬兩公言鹽䇲本以<lb/>
濟邊且各有分地若公許越境則私販必多官鹽反滯<lb/>
命止長蘆之鹽勿給浙江守臣亦請給竹木銀鈔税為<lb/>
織費公又言關征非舊且浙地大水民困徵役先暫停<lb/>
織造從之每委官鹽税必諭以愛莭民力課入多者則<lb/>
與下考大同缺馬尚書馬端肅公請給折糧銀就市之<lb/>
且戒警糧官毋得沮格既傳旨公言糧馬各有職不宜<lb/>
<pb n="KR4e0120_WYG_081-14a"/>
侵奪且引祖訓六部不許相壓之文為據詞甚激上為<lb/>
改命兵部以馬價銀充用給事中魯昻以財用匱乏請<lb/>
令諸藩公帑積貯及均徭羨銀盡輸大倉公言用不足<lb/>
者葢以織造賞賚齋醮土木之故若一切莭省自宜少<lb/>
裕必能盡括天下之財恐非藏富于民之意又有㫖取<lb/>
大倉銀三萬兩為張燈具公言不可以小民膏脂供耳<lb/>
目之玩乃一命以眀年内帑藏額補還之内靈臺奏增<lb/>
灑掃卒宜當給月廪公言禁地非外人所得入不過為<lb/>
<pb n="KR4e0120_WYG_081-14b"/>
守者私役耳疏再上竟寢之清寧宫災方議脩建兵部<lb/>
欲調山東民夫七千餘人公曰今嵗歉民貧不可使逺<lb/>
去鄉井也請以本都羨銀就京師雇役為之外戚張氏<lb/>
有河間賜地數百頃欲并其旁近民田千餘頃得之且<lb/>
乞畆加税銀二分公言河間多沮洳比因久旱貧民即<lb/>
退灘地耕之遇潦輒沒即畆加税將貽無窮之害且王<lb/>
府賜田例畆税二分而此獨加税人將謂朝廷待外戚<lb/>
與宗親異矣又聞憲宗妃家亦有私田與民田比一切<lb/>
<pb n="KR4e0120_WYG_081-15a"/>
奪之彼亦無以為業人又將謂朝廷待張氏與他外戚<lb/>
異矣疏三四上後又以雄縣地獻為東宫莊者上因公<lb/>
奏皆抵之罪一時近戚貴幸有所陳請公一裁以法皆<lb/>
斂不得妄肆有中官及部屬以言事獲罪與同官上疏<lb/>
捄之聲稱藉甚而怨謗亦日深庚申以灾異事乞休致<lb/>
詔許之加太子太保賜勅給驛令有司月給米三石嵗<lb/>
給輿𨽻四人命下廷臣皆相顧失色争上疏留之不得<lb/>
自是數年中外請留及復起者多至八十餘疏前此未<lb/>
<pb n="KR4e0120_WYG_081-15b"/>
之有也公歸摘勅詞二字為保完堂嘯傲其間今天子<lb/>
嗣位特起為南京户部尚書公辭以疾會丁繼母憂未<lb/>
上戊辰服闋改禮部又辭上降勅遣使即其家起之至<lb/>
京疾作寓都城外上遣人慰問賜玉帶及通鑑纂要以<lb/>
示寵異比蒞事數月疾復作累疏乞休乃許之復賜勅<lb/>
褒諭推封三代月廪輿𨽻視昔有加焉至眀年公以疾<lb/>
卒上震悼輟視朝一日贈特進光禄大夫右柱國大保<lb/>
諡文端命工部治塟事禮部諭祭者九公年七十有一<lb/>
<pb n="KR4e0120_WYG_081-16a"/>
以是年某月日窆于彭村之原配韓氏陕西按察司副<lb/>
使仕琦之女慧而知學先公五年卒已賜塟至是而合<lb/>
子四人長孟以䕃為右軍都督府都事次曾舉進士累<lb/>
官尚寳司少卿皆有世守次齊早卒公鄉試時有甘露<lb/>
降于學縣之松學者因稱為松露先生公亦以自號少<lb/>
頴敏而莊重寡言笑繼母性嚴急奉事惟謹及遇諸弟<lb/>
友愛曲至母弟綸早卒撫其四孤皆登仕藉少時受學<lb/>
于吳布政繹思吳既謝事嵗致衣一襲銀十兩終其身<lb/>
<pb n="KR4e0120_WYG_081-16b"/>
其友蔡知府霖卒申御史論罷官皆貧甚並致優恤久<lb/>
不厭其敦尚義氣類如此為詩文及書麗而有則自為<lb/>
小官已忘世用日侍莊懿公習聞天下事矢志清散兩<lb/>
薦為内閣不果入其為尚書簡在屬吏親為裁决剸煩<lb/>
應變畧無稽滯而秉政執法不為權勢所撓尤人所甚<lb/>
難者予與公同官久比以孟曾請銘神道因撮其行業<lb/>
之大而于户部獨詳焉墓銘出少傅新都楊公者尤備<lb/>
可互見也銘曰<lb/>
<pb n="KR4e0120_WYG_081-17a"/>
國有世臣實稱濟美其最貴者尚書父子施何耿王維<lb/>
白及倪公葢其一他莫與齊麥有兩岐芝有三秀矧人<lb/>
有生得物之厚惟家之昌惟國之光氣運攸繫亦靡厥<lb/>
常兩都四曺公際其盛令終令歸公受其正父曰莊懿<lb/>
子曰文端代有美謚夫人則難亦有難者祖孫科第公<lb/>
居其間有創有繼一品雖榮公不為華七十誠希公不<lb/>
為遐胡進之難而退斯易所不朽者非世禄謂大行之<lb/>
西有生若人百世而下其永有聞<lb/>
<pb n="KR4e0120_WYG_081-17b"/>
　　　眀故贈奉直大夫尚寶司少卿崔君墓碑銘<lb/>
吾甥崔尚寳傑泣告予曰傑早失怙恃銘弗備禮惟先<lb/>
考平生苦志䔍行矻矻勤子敎而弗觀厥成茲竊與錫<lb/>
命按制得樹碑墓道非我外舅誰可為不朽託者乃自<lb/>
述事狀縷縷數千言予覽而哀之按崔氏本蘇州吳縣<lb/>
人君父諱仲祥永樂間自永平盧龍衛改籍錦衣𨽻内<lb/>
監工作生二子君其次也諱忠字景忠十餘載能楷書<lb/>
内監掌書記者竒之以告其長遂勒令供事值正統乙<lb/>
<pb n="KR4e0120_WYG_081-18a"/>
巳事尤劇小大悉辨監官出使者必挈以從成化癸巳<lb/>
以勞授工部文思院副使乙巳遷大使君素抱智識久<lb/>
益精鍊凡工徒錢糓動以數百心計手籍不遺銖寸尤<lb/>
習文移體式嘗使山西前威寧伯王公見其奏曰此老<lb/>
吏筆也又嘗過河南建王府佐監官出納所省半常數<lb/>
比歸官吏部諸君多致贐悉孫辭之一時中外共事者<lb/>
多藉以起家君獨畏法痛自檢制人以急来赴則曲為<lb/>
調䕶亦不受報大監黄公順老更事殊愛君如左右手<lb/>
<pb n="KR4e0120_WYG_081-18b"/>
比卒哭為失聲裒銀米為賻復念之不置書其名于公<lb/>
署曰俾後来知有此人葢君雖窮約不顯施其所自試<lb/>
亦畧畧可見已君性雅潔食不兼味服止布帛一鞾至<lb/>
十年祭必致腆遇婣戚必從厚乞其門者不使空返事<lb/>
外祖父母至分俸為養内弟有負劵輒棄之其人至齎<lb/>
愧以沒而君弗計也顧不茍合族子有自殘者絶不使<lb/>
見族女將為尼即勒歸嫁之嘗手録舉業數百篇遺傑<lb/>
謂之曰吾本慕學為人所抑弗克竟吾志是惟汝責傑<lb/>
<pb n="KR4e0120_WYG_081-19a"/>
謹識之不敢忘配宜人許氏常之武進人家𨽻尺籍生<lb/>
于京師厥考重擇配二十七而始家事姑謹姑亡君在<lb/>
外或閲四三年宜人獨撫子女雖嵗時未始歸省謂傑<lb/>
曰我初歸汝父家甚乏後漸饒裕今益落中間不過十<lb/>
數年好光景猶如白駒過隙耳汝勉圖之吾不及見矣<lb/>
因指其女曰汝知汝父之所以囑汝者乎傑亦謹識之<lb/>
不敢忘君卒以𢎞治某年日年五十七宜人卒以壬子<lb/>
某日後君三年合塟于城南西郊亭之原傑舉乙丑進<lb/>
<pb n="KR4e0120_WYG_081-19b"/>
士初授禮部主客主事以才行聞調兵部職方三載考<lb/>
最時已署儀制員外部例得贈君為兵部主事階承徳<lb/>
郎比歴郎中遷尚寳少卿復以考最贈君階奉直大夫<lb/>
宜人自安人實再命焉君二子長俊早卒女適周寛其<lb/>
嫁也傑實成之傑以父命娶于彭而卒吾子兆先請以<lb/>
吾女繼之初封安人今加封為宜人君四孫某某幼子<lb/>
良吾女出也銘曰<lb/>
往役之義不為屈身身所得為與仕者均生未從學暗<lb/>
<pb n="KR4e0120_WYG_081-20a"/>
合道軌豈弗終仕亦既教子易簀有言授簡有辭九原<lb/>
可生還以報之報之維何既載科籍録有家狀命有封<lb/>
錫矧有大者有行有名行則不辱名則孔揚我弗知君<lb/>
亦惟子故後二十年刻石君墓<lb/>
　　　封翰林院編修文林郎王君墓碣銘<lb/>
𢎞治戊午天子覃恩臣下永嘉王君祚以其子翰林院<lb/>
編修瓉貴獲給勅封如其官階文林郎又明年君夀終<lb/>
館閣諸學士而下以瓉故遥致祭賻用大夫之禮周編<lb/>
<pb n="KR4e0120_WYG_081-20b"/>
修朝振以鄰郡産狀君行瓉奉以請銘碣于墓道亦禮<lb/>
所得備云君諱祚字怡逺生而醇謹朴直簡言慎行事<lb/>
親能左右永順出入扶掖比老尤力奉諸兄情理兼致<lb/>
旁逮族黨務相為輯睦常以孝弟聞于鄉善交際言若<lb/>
恐傷人有犯者直受之畧弗與校或忿争不相下求直<lb/>
于君君有言輒帖服以去郡邑亷其賢曰是可屬公家<lb/>
事藉為耆老事有難理必委之無弗辨者年既髙則禮<lb/>
致鄉飲置諸賔位葢自壯至老未始有仕進意惟教子<lb/>
<pb n="KR4e0120_WYG_081-21a"/>
讀書服田畆曰士四民之首其次莫如農外此者吾弗<lb/>
知也及瓉進士及第擢官侍從又遺書戒以積學勵行<lb/>
故瓉美文翰以恪慎稱于官焉君既屏家務放懐自適嵗<lb/>
藝秫釀酒雜種柑橘茭蔗以給燕飲植梅名軒以供吟<lb/>
詠時選勝地挈榼擕客鼓琴奕碁為樂或登近海樓閣<lb/>
觀潮望月累日夜弗厭若不與世故相涉其寵錫夀祉<lb/>
雖理有自致實未嘗預卜也君生某卒某王氏本温著<lb/>
姓曾祖夀大在元為福建提舉每雪後視里有不舉火<lb/>
<pb n="KR4e0120_WYG_081-21b"/>
者輒周之祖元𢎞為千夫長入國朝初定田賦嘗請减<lb/>
鄉税鄉人徳之考文煥號環庵居士前知府何公文淵<lb/>
著牧民備用嘗稱其名君之賢固亦有自哉銘曰<lb/>
維温有田一嵗三穫彼地之沃伊人之力藉令再易當<lb/>
倍其息維人亦然在理無忒王實著姓代有隂徳若培<lb/>
益深若稼將穡斂數世之積于子是責終食其報禄養<lb/>
封錫君弗自耀曰先人之澤我銘在碣来者必式<lb/>
　懷麓堂集巻八十一<lb/>
</p>
<p>
</p>
  </div>
<div>
<head>懷麓堂集巻八十二</head> <lb/>
    <p>
<pb n="KR4e0120_WYG_082-1a"/>
欽定四庫全書<lb/>
　懷麓堂集巻八十二<lb/>
　　　　　　　　　　　　明　李東陽　撰<lb/>
　文後稿二十二<lb/>
　　誌銘<lb/>
　　　明故嘉議大夫詹事府詹事兼翰林院侍讀學<lb/>
　　　士贈禮部右侍郎陸公墓誌銘<lb/>
𢎞治乙卯三月八日詹事陸公卒朝廷賜𦵏祭如制長<lb/>
<pb n="KR4e0120_WYG_082-1b"/>
子含章來自家復援前比以請特贈禮部右侍郎含章<lb/>
乃奉程公所著狀乞予銘墓葢予與公同史局同講事<lb/>
又並命考禮部㑹試契分殊厚三十餘年於兹矣嗚呼<lb/>
孰謂遽銘公之墓哉公少有盛名成化乙酉以府學生<lb/>
舉南畿鄉試第一連擢禮部髙第廷試第三授翰林編<lb/>
修英廟實録未成引疾歸肆力問學其父郎中公得謝<lb/>
南曹公乃北上分勘通鑑綱目暇則應制賦詩數蒙賜<lb/>
楮鏹㑹修宋元史續綱目分領元史丁酉書成賜金幣九<lb/>
<pb n="KR4e0120_WYG_082-2a"/>
載滿則遷侍講再閲月仍以修史功陞右春坊左諭徳<lb/>
今上在春宫侍講讀庚子主考京闈鄉試癸卯丁郎中<lb/>
公憂讀禮既益大肆於學未輒出𢎞治戊申今上詔修<lb/>
憲廟實録公被徵至則以侍從舊勞陞右庶子兼侍讀<lb/>
充經筵講官尋奉命日直便殿講讀辛亥實録成陞詹<lb/>
事府少詹事兼侍講學士復兼領玉牒事癸丑主考㑹<lb/>
試甲寅以日講勞特陞詹事兼侍讀學士僅閲月而病<lb/>
閲嵗而卒年五十有四而已公姿貌秀偉識趣超詣見者<lb/>
<pb n="KR4e0120_WYG_082-2b"/>
謂當逺到公亦重自待必欲大有施於時埋光剷彩不<lb/>
自淺露而鋒穎隠出若莫能制其所受職纂述精確論<lb/>
説明暢校閲詳慎舉無遺力退而為文縝密峻潔力追<lb/>
古作而不輕應接有求之積嵗卒不可得者然所著已<lb/>
累百數十巻葢其發情感物之作為多志尚修潔晚益<lb/>
劘礪喜談節義嘗念宋刺史姚等十八人死難言於有<lb/>
司立忠義祠祀之君子謂公於是有逺識焉公諱簡字<lb/>
亷伯一字敬行號冶齋又號龍皋子考諱愷舉進士累<lb/>
<pb n="KR4e0120_WYG_082-3a"/>
官南京户部郎中妣徐氏繼母蕭氏俱封宜人祖諱淵<lb/>
南樂縣學教諭贈南京户部郎中妣李氏封太宜人曽<lb/>
祖朝宗以父命後表叔金彦名氏遂仍其姓公既仕乃<lb/>
復陸姓世居常之武進徙自浙葢宣公裔也公父從教<lb/>
諭公居奉化實生公自公父及叔父怡愉先後舉進士<lb/>
為郎署至公益顯公娶同邑池氏先公卒繼鳯陽姚氏<lb/>
封宜人子八人某某女四人適某某含章奉公及姚宜<lb/>
人柩卜是年某月某日合𦵏於某山之原程公所著為<lb/>
<pb n="KR4e0120_WYG_082-3b"/>
狀者也銘曰<lb/>
文以竒勝恥弗已出持堅敵强孰我能屈中所自負觸<lb/>
事硎發有銛弗施飲志而没若在冶金久乃成質器之<lb/>
實堅恒百斯一成斯棄斯嗟彼造物謂天墨墨孰爾揚<lb/>
揚公名在人公没不滅<lb/>
　　　明故資徳大夫正治上卿太子少保南京兵部<lb/>
　　　尚書謚莊懿張公墓誌銘<lb/>
公諱鎣字廷器姓張氏累官至太子少保南京兵部尚<lb/>
<pb n="KR4e0120_WYG_082-4a"/>
書階至資徳大夫正直上卿封至祖考妣廕至其子卒<lb/>
諡莊懿遣官諭祭賜𦵏於華亭車墩之原公在正統末<lb/>
舉進士景泰間初命為監察御史方其北戎内冦承敕<lb/>
徃北畿河南山東西清理馬政密雲譌言有不軌者公<lb/>
受密命徃察且撫定之按宣府大同有都御史子犯法公<lb/>
案其罪並劾其父罷之以宣府將佐多冗請分置獨石<lb/>
諸邉歸總諸道奏牘事繼承勅巡臨清案治豪猾餘黨<lb/>
悉散天順間再命為江西按察司副使風裁清肅吏不<lb/>
<pb n="KR4e0120_WYG_082-4b"/>
敢欺三命為按察使有贑州賊作亂公預捕獲功賜白<lb/>
金綵幣四命為陜西左布政使督運遼餉用不告乏五<lb/>
命為都察院右副都御史巡撫寧夏城皆土築始甃以<lb/>
甎導河流以溉屯田若干頃嘗帥兵行邉與賊戰歸所<lb/>
擄男婦及牛羊器械賜敕褒諭戎四叛王師出固原公<lb/>
劾守將致變者寘之法時寧夏屬地多永樂所置降兵<lb/>
朝廷慮其為變公受密勅撫之如密雲間遭父喪起復<lb/>
巡撫河間諸府值久旱給民牛種俾不廢業復承勅考<lb/>
<pb n="KR4e0120_WYG_082-5a"/>
稽戎籍王師出宣府催督軍餉如陜西巡撫大同斬首<lb/>
冦奪兵械築城浚壕清理屯種復被褒諭如寧夏六命<lb/>
為刑部右侍郎七命為左侍郎江西有大獄連引千餘<lb/>
人公奉命㑹官徃勘皆得實八命為尚書法意平恕侍<lb/>
經筵讀進士巻賜酒饌楮鏹㑹朝廷遣内臣録囚公與<lb/>
之察情可矜疑者奏釋若干人復賜楮鏹加以羊酒九<lb/>
命加太子少保以母喪去服闋今天子御極即其家起<lb/>
之改南京兵部㕘贊軍務秩如故公以國家根本重地<lb/>
<pb n="KR4e0120_WYG_082-5b"/>
政尚簡靖兵民悦服葢自筮仕以來厯三朝四十有六<lb/>
年更十有一命年七十有二而卒其始所樹立所施措<lb/>
舉克自遂而終以厚重持之不弛不折老而不變可謂<lb/>
難矣公長髯偉幹襟量夷坦與人謙讓不事矯飾不以<lb/>
富貴加人人以是稱之公卒於𢎞治某年月日乙卯某<lb/>
日乃窆公先世本揚州人從宋南渡居華亭祖原壁父<lb/>
璚鄉貢士累官淮府紀善俱贈資政大夫太子少保刑<lb/>
部尚書祖母岳氏母吳氏俱贈夫人配衛氏累封夫人<lb/>
<pb n="KR4e0120_WYG_082-6a"/>
子二長㫤國子生次某女一適某孫二女孫二㫤奉南<lb/>
京兵部郎中孫君行狀來請銘乃叙而銘之銘曰<lb/>
舊都在南帝屬羣輔公為尚書實贊留務世際重熙武<lb/>
偃弗服本兵壯强城府肅肅公在北陲摧堅折衝公在<lb/>
西曹詰姦制兇斂厥鋒銛歸於大體内寧外清循治之<lb/>
軌垂紳正笏越五六年華不外襮實則茂焉國有大臣<lb/>
先朝是遺胡天弗䘏遽爾長逝九峯之原實維帝畿山<lb/>
遶水迎以綏公卿穹碑峩峩過必下馬我銘其幽以俟<lb/>
<pb n="KR4e0120_WYG_082-6b"/>
來者<lb/>
　　　明故都察院右副都御史唐公墓誌銘<lb/>
公姓唐氏諱瑜字廷美其先晉陽人在宋有曰子方者<lb/>
為御史中丞髙祖諱英國朝洪武初為上海税課局大<lb/>
使始居松江大父諱以忠弗仕父諱昭累封中議大夫<lb/>
贊治尹衢州府知府母張氏繼母沈氏皆封恭人公器<lb/>
宇凝重失恃時纔九嵗事繼母如所自出十五逰邑庠<lb/>
以尚書舉正統丁夘鄉試登景泰辛未進士第拜南京<lb/>
<pb n="KR4e0120_WYG_082-7a"/>
禮科給事中趙都督者有罪公劾寘於法甲戌京師饑<lb/>
分地給食活者甚衆天順丁丑以繼母喪歸辛巳擢知<lb/>
衢州府詢察利病惟民所便其俗健訟示以亷明民無<lb/>
敢欺者縣有孔氏别族為民所奪以私財贖其租使供<lb/>
祀事其子孫徳公圖像於家廟並享之石塘洪浮橋壞<lb/>
為舟以利病涉癸未年疫為文禱於神雨大作沴氣遂<lb/>
消甲申洎成化丁亥數値旱禱雨輒應民勒石紀其事<lb/>
有李延者為媒匿人聘金粥二子以償不足又市其妻<lb/>
<pb n="KR4e0120_WYG_082-7b"/>
公聞而歎曰民窮而犯法畏法而棄妻子典守之過也<lb/>
贖歸之龍游張福戕吳氏四人事覺以諉金氏已誣服<lb/>
公疑其枉别置於獄以甘言誘之又始得實乃釋金而<lb/>
罪張民相驚稱之曰神有為士者賦十詩頌之將去有<lb/>
千人詣朝乞留不得老稚攀送至不能行後民立生祠<lb/>
及去思碑於府學辛夘進湖廣左㕘政分按荆襄置廪<lb/>
積穀値歉發若干斛鈎房流民當散歸者公給餼解繫<lb/>
俱獲生還甲午荆湖水溢民四出逃溺公發舟載䀋米<lb/>
<pb n="KR4e0120_WYG_082-8a"/>
給之襄河為患作隄障之民名其堤曰唐公堤京山舊<lb/>
無城公始議修築土亦賦十詩如衢州乙未擢山西布<lb/>
政使取道省遂居父喪丁酉改雲南右布政使尋復遷<lb/>
左布政使奏立祠祀王忠文公名禕正土官宗𣲖以定<lb/>
傳襲憫邉兵貧米價貴則給以米賤則易以銀時悉告<lb/>
便蒲蠻弗靖親為榜諭皆聽命辛丑以大臣薦巡撫湖<lb/>
廣壬寅薦河南癸夘薦貴州甲辰薦本藩乙巳薦兵部<lb/>
左侍郎皆弗果為御史所誣封及再世丙午遷都察院<lb/>
<pb n="KR4e0120_WYG_082-8b"/>
右副都御史巡撫甘肅訓練調度若素習兵事者以其<lb/>
俗輕生特嚴法制出戰者䘏其家死事者請賜以祭奉<lb/>
命與御史録囚多所平反詔使至諷織細毳充貢獻費<lb/>
至數倍公執不從復有武臣被黜者競為隂中遂坐劾<lb/>
以去時論惜之𢎞治壬子以建儲君詔復故官致仕甲<lb/>
寅某日疾革奄然而逝夀七十二配尹氏封恭人先卒<lb/>
子六某某女五俱適名族孫十二乙夘某月某日𦵏公<lb/>
於周涇之陽公生而秀偉喜怒不色見事親終慕待羣<lb/>
<pb n="KR4e0120_WYG_082-9a"/>
從子弟有恩尤善吟咏所著有學吟稿拙菴集滇南雜<lb/>
稿若干巻藏於家公在雲南陳偹邉五事在甘肅陳時<lb/>
政兵偹各五事及凢所請事宜前後五十餘巻多見施<lb/>
行論治者皆稱之銘曰<lb/>
仕有失得詎不謂命有失若得亦詎非正世豈無得匪<lb/>
求則競厥終孰多公有遺慶慶不在大公族斯盛盍觀<lb/>
厥成以俟天定<lb/>
　　　封孺人柴母蘇氏墓誌銘<lb/>
<pb n="KR4e0120_WYG_082-9b"/>
都給事中柴君昇衰絰而拜吾庭其色墨以悲察其意<lb/>
若有所欲言叩之曰昇不幸有母孺人之喪將歸𦵏惟<lb/>
禮制弗合是懼又懼濳徳之弗白為人子羞故奉狀請<lb/>
銘諸給事君感其孝皆為助請其狀則左給事李光昭<lb/>
所著也予每見柴君論事抗慨激發氣勃勃不可屈及<lb/>
幽居執禮恂恂若不自容亦為之感之曰有美在人而<lb/>
吾弗克成之人情乎乃為叙及銘孺人姓蘇氏世居濟<lb/>
南商河處士某之女歸於柴氏為封給事中廷美公之<lb/>
<pb n="KR4e0120_WYG_082-10a"/>
配柴葢南陽内鄉望族去商河千數百里公叔父斯馥<lb/>
嘗為驛丞于徳州公考景州判斯馨實遣公從時公方<lb/>
弱冠驛丞為擇娶商河與徳比境聞孺人之賢始禮聘<lb/>
焉叔母譚氏御下甚厲獨于孺人婦親而女育之公歸<lb/>
内鄉景州公尚家食暨太孺人賀氏喜曰吾弟能于吾<lb/>
子得吾婦使吾自擇無以越此矣賀暴疾孺人衣不解<lb/>
帶夜則禱于神祈以身代景州之仕也公挈孺人以從<lb/>
未幾景州卒孺人奉賀歸養愈篤然亦念叔氏恩不敢<lb/>
<pb n="KR4e0120_WYG_082-10b"/>
忘㑹驛丞謝事譚病痬危甚孺人事禱如賀病時連遭<lb/>
兩舅姑喪塟祭皆如禮公有異母弟文玘方六齡女弟<lb/>
加初皆孺人撫育公母兄文夫婦早卒遺孤一文玘夫<lb/>
婦遺一子兩女又撫之俾有家室自餘家務非公命不<lb/>
敢行而綜理詳宻恒助所弗暇内教尤肅子昇雖甚愛<lb/>
督令就學小有失必訶責之不少貸隣姥或諫之曰吾<lb/>
不欲使驕縱他日類鄉里兒也昇舉進士拜工科給事<lb/>
中進都給事中考最被勅命封公及孺人孺人生于正<lb/>
<pb n="KR4e0120_WYG_082-11a"/>
綂某卒某年六十是嵗某月某日塟于某山之原銘曰<lb/>
有子如此必有母也雖父教則然必有輔也才斯成斯<lb/>
固其所也曷其報之名以遺爾後也<lb/>
　　　明故資善大夫南京戸部尚書致仕贈太子少<lb/>
　　　保潘公墓誌銘<lb/>
嘗觀䝉翁岳先生遺文稱潘公之賢且謂公在吏科一<lb/>
官二十年為巧宦者所譏笑其守不變予用是慕公比<lb/>
入朝籍未幾而公為南京大常以去厥後敭歴出入又<lb/>
<pb n="KR4e0120_WYG_082-11b"/>
二十餘年以尚書致仕歸又九年以夀終跡其履歴無<lb/>
媿乎所謂大臣者予於是益服公之知人公子儉奉翰<lb/>
林江侍讀文瀾狀來請銘是固宜銘按狀公姓潘氏諱<lb/>
榮尊用其字也先世出河南固始唐季從王氏入閩有<lb/>
為龍溪簿者始居漳歴宋元入國朝族益蕃碩祖某<lb/>
祖妣某皆用公貴公起于縣學生正綂甲子舉鄉貢<lb/>
戊辰登進士第被簡為吏科給事中景泰壬申遷右<lb/>
給事中甲戌歸省遂丁外艱天順甲申進都給事中<lb/>
<pb n="KR4e0120_WYG_082-12a"/>
復以内艱去成化庚寅擢南京太常寺少卿丙申進南<lb/>
京戸部侍郎右戊戌奉勅督南京儲糧尋改都察院右<lb/>
副都御史仍領其事辛丑以左侍郎召入㑹尚書缺權<lb/>
署部事甲辰陞南京戸部尚書丁未今上登極公上疏<lb/>
乞休致其為少卿再乞休不許至是上以其詞意懇甚<lb/>
許給驛歸仍月給米二石嵗給輿𨽻四人終其身其卒<lb/>
以𢎞治某某夀七十有八矣訃聞贈太子少保遣官諭<lb/>
祭命有司營塟事丁巳某月某日窆于某山之原公丰<lb/>
<pb n="KR4e0120_WYG_082-12b"/>
儀偉特性寛厚不屑屑為苛細居家孝友與人交底裏<lb/>
洞見而在公謹慎其為進士犒師廣東出納明允為給<lb/>
事中論停起復抑奔競數事時論韙之充荆蜀二府冊<lb/>
封副使又充琉球國冊封使慎不辱命為少卿薦享儀<lb/>
物必致精潔為都御史禁倉庾諸弊省軍士般剝諸費積<lb/>
羨米數萬斛以偹賑濟為侍郎疏抑權幸之撓法者减<lb/>
兩浙償補鹽課人皆稱便時漕河淤滯承命往督漕<lb/>
舟無後期者為尚書政尚寛簡惟䘏下養民是念其<lb/>
<pb n="KR4e0120_WYG_082-13a"/>
于營利澹然無所戀著卒克辭官謗免時毁以保其身<lb/>
云公配林氏累封淑人贈夫人先公卒側室温氏生子<lb/>
四某女二孫九公卒之八日温氏哀頓成疾死焉故附<lb/>
書之銘曰<lb/>
士仕而出譬行路然有之必歸實鮮厥全居易由正庶<lb/>
幾罔愆不我失義命也則天明哲保終于公有焉公際<lb/>
宦途弗驟以顛身計以十嵗計則千階陟二品三朝載<lb/>
遷崇名顯資不愧為賢思危去盈未倦輒還某水某山<lb/>
<pb n="KR4e0120_WYG_082-13b"/>
我廬我田有子及孫以娛目前夀考終命式歸九泉是<lb/>
曰大歸匪嵗與年載啟手足永辭氷淵有穴孔深有築<lb/>
孔堅公靈在兹世守弗諼<lb/>
　　　明故昭勇將軍錦衣衛指揮使劉公墓誌銘<lb/>
憲宗初設武舉命兵部及諸總戎校天下應試者若干<lb/>
人彦方劉公騎步射及所答策皆中格遂得首選迄今<lb/>
二十餘年中格者散布中外多不甚顯而公官至錦衛<lb/>
指揮使夀終于家若科舉之法所謂拔十得五以彼校<lb/>
<pb n="KR4e0120_WYG_082-14a"/>
此其難尤甚如公者今亦已矣惜哉公諱良彦方其字<lb/>
永平盧龍人祖諱某從文皇靖難白溝之戰以功授永<lb/>
平衛百戸考諱斌嗣以討賊功遷武城後衛副千戸正<lb/>
綂乙巳冦犯京師公以胄子守徳勝門以功授總旗景<lb/>
泰乙亥徙都督白公玉征湖廣五闗諸蠻功最多擢百<lb/>
戸天順辛巳曹賊亂名亦在功籍進副千户成化丙戌<lb/>
為太監王公定所薦從征廣西征雞冠諸山苗寇遷正<lb/>
千户庚寅始與武舉擢署指揮同知月加俸三石令分<lb/>
<pb n="KR4e0120_WYG_082-14b"/>
領奮武營數隊總戎薦其端謹達事可任將帥久之未<lb/>
用也然論武事者必稱焉丁酉錦衣衛官缺兵部簡于<lb/>
衆以公名上命署衛事日親任每郊祀必扈蹕或留直<lb/>
禁衛累賜飛魚蟒衣佩刀及通鑑綱目諸書己亥勅督<lb/>
都城渠道修金水河賜金帛文綺諸物壬寅與法司勘<lb/>
獄江西歸亦有羊酒之賜葢自筮仕至是守不變名益<lb/>
日起遂直授指揮僉事仍署同知乙巳勅督捕京城内<lb/>
外盜賊𢎞治戊申今上録捕盜功直授同知辛亥賜誥<lb/>
<pb n="KR4e0120_WYG_082-15a"/>
命贈祖及父如其官祖妣及妣皆淑人丙辰復累捕盜<lb/>
功特陞指揮使未幾卒上遣禮部臣諭祭于家公器宇<lb/>
魁碩言論鴻暢涉書史及韜畧事親孝謹父沒弟儉<lb/>
嗣世官悉以産業讓之所交皆一時英俊意欲立功萬<lb/>
里外中不獲所願殊不樂既能自㧞起名譽致位通<lb/>
顯才望兼積然亦老而且病矣識者猶以為未盡其用<lb/>
云公生某卒某年七十二娶王氏贈淑人繼魏氏封淑<lb/>
人子四某女三適某卜以日塟公城東西洋壩之原奉<lb/>
<pb n="KR4e0120_WYG_082-15b"/>
吾友工部左侍郎曾公克明狀來請銘予乃據狀以銘<lb/>
之曰<lb/>
今之錦衣右金吾身先導駕夾陛隅公長六尺美且都<lb/>
在帝左右承宣呼顧盼光出重瞳餘出領璽勅司邦涂<lb/>
外掃四野空鼪鼯公歸退食華堂居髙談大嘯緩步趨<lb/>
問公能武還能儒聖朝武偃無外虞公惜不得當匃奴<lb/>
年踰七十壯者如公懐有物鬱不舒斂而歸之返厥初都<lb/>
城東原平且腴刻名著績吾豈誣後欲知公此其符<lb/>
<pb n="KR4e0120_WYG_082-16a"/>
　　　明故中憲大夫雲南按察司副使致仕石公墓<lb/>
　　　誌銘<lb/>
嗚呼公吾同年進士也以按察副使卒于家吾聞而悲<lb/>
之其子監察御史玠翰林檢討瑤皆歸襄事奉白侍讀<lb/>
秉徳狀請予銘按狀公姓石氏諱玉字大器世居真定<lb/>
之藁城曾祖諱永祖諱友智考諱麟山西臨晉教諭贈<lb/>
監察御史嘗署縣事坐累謫廣東英徳為河泊使卒于<lb/>
官遺腹生公母徐孺人携以歸勤苦鞠育誓不二志後<lb/>
<pb n="KR4e0120_WYG_082-16b"/>
被旌為節婦公痛不逮父取遺書讀之始習禮補縣學<lb/>
生改學易御史賞其文名遂葢一郡天順己夘舉京闈<lb/>
鄉貢甲申登進士第成化丙戌被簡為御史監通州倉<lb/>
摘抉姦蠧聲驟起辛夘出按江西九江李指揮者誣執<lb/>
十七人為盜送巡江御史獄既上公憐其非盜自往趣<lb/>
對即日解其梏縱之監鄉試事綜制嚴宻簾内外無敢<lb/>
言私者癸巳擢山西按察僉事戊戌遷副使丙午進按<lb/>
察使前後十五年所决疑獄無慮百數事涉利害不巧<lb/>
<pb n="KR4e0120_WYG_082-17a"/>
為避忌其在大同值西北用兵躬督餽餉未嘗告乏咸<lb/>
寧海之㨗以勞賜玉幣若干平陽飢民死徙過半刑部<lb/>
侍郎何公喬新奉勅往賑公承檄分治徧歴州縣衝冒<lb/>
疫病病且憊或請暫歸大原不可小愈輒力疾從事所<lb/>
活甚衆杜侍郎銘邉都憲鏞陳御史英亟薦于朝久始<lb/>
進秩當道有弗悦者仍以副使徙雲南平陽人遮拜道<lb/>
旁曰是活我者皆攀泣不忍釋公慰諭而去至則以公<lb/>
務上京師遂歸藁城未幾遂謝事時玠瑶已舉進士後<lb/>
<pb n="KR4e0120_WYG_082-17b"/>
玠歴知縣瑶為庶吉士至今官人謂公抱藝負氣卒闕<lb/>
其所施以沒而二子以才擕顯于時公亦可以無憾哉<lb/>
公性質直意氣磷兀不能下物雖居官久家無贏貲亦<lb/>
以儉自律不少變睦處宗族若從弟石州同知斌從子<lb/>
吏部主事確皆經指授教子尤嚴恒曰吾以孤遺自底<lb/>
成立持憲二十年未始壊法汝輩生長温飽繼有官禄<lb/>
若所就如吾非志士也此其行與教可知已公生某卒<lb/>
某年六十有三某月日𦵏宜安社徐村之原配趙氏封<lb/>
<pb n="KR4e0120_WYG_082-18a"/>
孺人以瑶恩進封恭人子五女三銘曰<lb/>
有鶚摩空翼倦而止何斯人斯國之豸史中憲執法外<lb/>
臺振紀中更險夷誰尼誰使自我制命能進能止其進<lb/>
與止于我弗愧匪天則誣報以賢子報寧我責固物之<lb/>
理我所未竟庶其在此刻銘示後請究終始<lb/>
　　　封恭人黄氏墓誌銘<lb/>
恭人黄氏河南右㕘政王君徳潤之繼配也徳潤初娶<lb/>
于李氏為吏部尚書秉之女卒贈孺人繼娶于孔氏為<lb/>
<pb n="KR4e0120_WYG_082-18b"/>
宣聖六十一代孫某之女未及封又卒恭人實再繼焉<lb/>
其始封以御史貴曰孺人再封以知府貴乃曰恭人知<lb/>
府秩在外非預旌異者不獲推恩恭人之封葢特命也<lb/>
恭人實歸徳衛指揮同知某之女年二十三歸王氏徳<lb/>
潤方為御史于南京時已再悼亡内政久無主恭人恭<lb/>
順自將動止無違禮嵗時家祀必躬事烹滌客至亦如<lb/>
之薪米出納及婣黨慶弔往返之節皆其手制徳潤<lb/>
每在公恭人令僮僕謹愿者主闗鑰朝晡饋食外門庭<lb/>
<pb n="KR4e0120_WYG_082-19a"/>
閴然無敢私出入者及知湖州恭人以其地素饒富疑<lb/>
謗所集顧宅後有桑百株盡伐之曰毋興後日養蠶之<lb/>
念也葢徳潤以清儉守官業而恭人實佐成之李恭人<lb/>
有子四人曰崇儒崇仁崇文崇獻皆習儒業恭人每督<lb/>
之勤及病疾則曲為調節或掣去書巻不俾過勞曰身<lb/>
在乃可言學也又側室子三人曰崇讓崇有崇素恭人<lb/>
自有子一人曰崇儉女一人適榮選皆教之無間然焉<lb/>
徳潤既陞㕘政恭人問歸自河南子崇久已舉進士為<lb/>
<pb n="KR4e0120_WYG_082-19b"/>
翰林庶吉士授戸部主事崇獻繼舉又繼為吉士崇儒<lb/>
亦舉鄉貢恭人皆及見之比崇儒罷試禮部徳潤適以<lb/>
公務道其鄉而恭人遂以疾卒年僅四十鄉之人方寵<lb/>
榮之又悼其不夀以死相與為徳潤弔崇文輩在京師<lb/>
將奔喪泣請于予曰吾兄弟生不幸蚤失恃母實煦濡<lb/>
羽翼之今幸獲升斗之禄圖有以報徳而養已弗逮非<lb/>
得先生銘以永其傳其何以慰吾父之悲徳潤及崇文<lb/>
在禮部皆予所舉士而崇文在翰林又奉詔受學于予<lb/>
<pb n="KR4e0120_WYG_082-20a"/>
于其父子間知其悉嘉其世受文行又美其内則之懿<lb/>
銘安可辭恭人卒于𢎞治丙辰五月二十四日某月某<lb/>
日𦵏于某山之原與李孔皆同壙銘曰<lb/>
葵可㧞桑不可植彼夫之則此婦之徳藥以助勤書以<lb/>
節神彼母之仁此繼母之恩為婦為母是謂無負終以<lb/>
貽爾後<lb/>
　　　明故奉天翊衛宣力武臣特進榮禄大夫柱國<lb/>
　　　宣城伯贈宣城侯謚壯勇衛公墓誌銘<lb/>
<pb n="KR4e0120_WYG_082-20b"/>
昔在英宗收攬天下才武之士自公侯伯逮于行陳兼<lb/>
收博采罔有遺者正綂之末遠邇雲集宣城衛公實在<lb/>
山東勤王茂樹勲績歴事累朝進封伯爵南北効用以<lb/>
老謝事夀考令終回視曩時諸傑挺然若後凋之松柏<lb/>
而今亦已矣兹不重可惜哉公諱潁字淙正世為松江<lb/>
華亭人祖諱炳當元季以鄉兵歸髙皇帝從征伐長行<lb/>
隊考諱青代役授蘇州衛百戸從文皇帝靖難累官山<lb/>
東都指揮僉事平妖賊數百輩上謂其有古名將風<lb/>
<pb n="KR4e0120_WYG_082-21a"/>
英宗即阼進左軍都督府都督僉事有子十一人公行<lb/>
居次母周氏夫人獨異公曰是當興吾家公兄頤已承<lb/>
嗣為濟南衛指揮使卒無子公竟代之葢正綂戊午也<lb/>
己未上京師太保成國公朱竒其貌選領山東漕兵又<lb/>
改領京營番上兵甲子朱公又試其騎射謀略薦之朝<lb/>
擢山東都司署教指揮僉事己巳之變應詔入衛尚書<lb/>
于公謙以公名薦實授僉事進都指揮同知武清侯石<lb/>
亨又薦之擢後軍都督府署都指揮事領右哨兵時廷<lb/>
<pb n="KR4e0120_WYG_082-21b"/>
臣有異議者公從守議請募死士調諸番兵以壯根本<lb/>
是冬敵率大衆突入公帥兵邀擊于黄花鎮白羊口又<lb/>
分守西直門連戰累日又承勅副石亨總京營諸兵以<lb/>
功實授僉事敵既退進都督同知賜蟒衣玉帶又與都<lb/>
御史俞士悦稽兵籍收㪚卒遺械景泰壬申帥兵出駐<lb/>
宣府癸丑召還復督諸營兵天順丁丑英宗復辟進左<lb/>
都督掌前軍都督府事兼領禁衛日給酒饌賜寳刀<lb/>
白粲諸物與兵部㑹閲禁兵冬録迎鑾功封奉天翊衛<lb/>
<pb n="KR4e0120_WYG_082-22a"/>
宣力武臣特進榮禄大夫柱國宣城伯食禄千一百石賜<lb/>
誥劵追封三代戊寅佩平羌將軍印鎮甘肅己夘抵河<lb/>
西敵大至議者謂不宜輕動公奮曰不力奪賊氣城何<lb/>
能守鼓行而前連十二戰破走之㑹廷臣議封爵有所<lb/>
釐正上以公方膺邉計特仍其舊辛巳公破諸番于凉<lb/>
州都督毛忠在敵圍公冒矢石往救全師而還甲申西<lb/>
寧番拖沙作亂公帥衆深入擒斬俘獲共千七百餘人<lb/>
馬牛羊二萬有竒器械甚衆又請立儒學建廟置田教<lb/>
<pb n="KR4e0120_WYG_082-22b"/>
人醫藥皆舊所未有者西人至今徳之不衰憲宗即阼<lb/>
召公還成化乙酉命掌左府事調前府丙戌録河西功<lb/>
加嵗禄百石賜世襲伯爵佩征敵前將軍印鎮遼東能<lb/>
飭軍伍逺斥候常若敵至守邉數年無所失上降勅奬<lb/>
諭己丑公以疾請召還京第壬辰命視後府事尋命守<lb/>
偹鳳陽丁酉調掌南京後府軍事協練京營兵兼令督<lb/>
習水戰連上疏請老辛丑復召還奉朝請後十有七年<lb/>
為𢎞治戊午正月二十八日卒於正寢年八十八矣上震<lb/>
<pb n="KR4e0120_WYG_082-23a"/>
悼輟視朝一日賜棺槨一具米百石布百疋寶鏹萬緡<lb/>
命有司治塟遣官諭祭者十有三皇太子及親王皆祭<lb/>
如制仍贈宣城侯諡壯勇葢優典云公廣顙豐頰謦<lb/>
欬如洪鐘且言論英發而意氣直遂更沉實有謀折<lb/>
節下士曲遵矩度老益更事歛不世用雖達官貴人不<lb/>
復延接坐享富貴以終天年然深居燕坐聞四方警報<lb/>
則抵掌扼腕若有馬伏波之志者葢其性然也公先配<lb/>
嚴氏早逝封伯夫人又繼金氏生三子長璋當嗣官卜<lb/>
<pb n="KR4e0120_WYG_082-23b"/>
月日塟于山之原兹復奉翰林編修顧士庶狀請予銘<lb/>
河西之㨗我外舅䝉泉岳翁嘗製薄伐凱旋圖贊予<lb/>
因得而觀之壯公之功後又以外舅成國公莊簡故乃<lb/>
聨姻婭接公之言貌益信其賢不誣并據以銘銘曰<lb/>
武功之爵五等斯極惟公父子再世而涉公起萬戸為<lb/>
萬人敵内衛京邑外捍羌敵摧堅破勁靡績弗成乃<lb/>
錫伯爵封于宣城旅矢彤弓皇有大賜金書鐵劵國有<lb/>
明誓長自正統以及𢎞治八十八年夀考令終軫恤耆<lb/>
<pb n="KR4e0120_WYG_082-24a"/>
舊上廑帝衷帑物有賻幽堂有封贈侯定諡以表公功<lb/>
維時熙平公戢弗出少當其勞老享其逸名我自取亦<lb/>
我能匿持所遺者以歸造物公子公孫守而勿失<lb/>
　　　明故通議大夫兵部左侍郎兼都察院左僉都<lb/>
　　　御史贈兵部尚書李公墓誌銘<lb/>
𢎞治丁巳宣府大同有警兵部侍郎李公承勅往經畧<lb/>
邉務嵗垂盡公在宣府疾作戊午正月二日遂不起守<lb/>
臣給驛歸其喪上聞訃悼惜特贈尚書遣官諭祭戒有<lb/>
<pb n="KR4e0120_WYG_082-24b"/>
司治塟事其子昆奉春坊中允張天祥狀請予銘墓予<lb/>
公隣比雅相善即弔于郊乃叙而銘之公諱介字守貞<lb/>
後改字守正萊之髙宻人祖諱遜陜西都指揮使經歴<lb/>
有善績考諱傑舉鄉貢累官至太倉衛學教授以學行<lb/>
聞皆贈兵部左侍郎公年十一能屬文從父之睢又居<lb/>
太倉聞見日博成化乙丑舉山東鄉貢教授君即解官<lb/>
歸曰吾有子矣己丑公舉進士改翰林庶吉士為文<lb/>
章雅健有法辛夘擢四川道監察御史癸巳丁外艱<lb/>
<pb n="KR4e0120_WYG_082-25a"/>
服闋改河南道按兩浙䀋課舉利祛弊内有弗便者欲<lb/>
中之攟拾無所得還掌道事考覈詳實都御史以諸<lb/>
道奏牘委之每率諸寮論事或至觸忤不為變九載超<lb/>
擢大理右寺丞丁未遷右少卿今上登極代祀東岳諸<lb/>
神遷左少卿再遷都察院左僉都御史巡撫宣府練兵<lb/>
蓄粟為攻守計未幾召入佐院事清簡自律不事苛<lb/>
刻時稱得體辛亥扶母栗太淑人喪歸道所過州縣<lb/>
賻祭悉弗納服將闋㑹院佐員缺朝廷留以待公癸<lb/>
<pb n="KR4e0120_WYG_082-25b"/>
丑復視事甲寅擢兵部右侍郎尋遷左侍郎日佐卿長<lb/>
籌畫兵政雖書簿填委從容判决未嘗廢事三載有北<lb/>
巡之命仍兼左僉都御史以行時已遣中官武臣練京<lb/>
營兵待報𠞰敵言者謂非文臣不可上即以督軍事付<lb/>
公公疾新愈亟上道至則敵已遁去公徧歴賊堡宣上<lb/>
威徳倡勇策懦風裁卓卓稽鎮兵隠役者得萬二千人<lb/>
復募丁壯萬五千籍伍訓戰以俟征調聞大同屯租嵗<lb/>
給牛具銀數十兩實不為官用而邉兵逋馬價方苦笞<lb/>
<pb n="KR4e0120_WYG_082-26a"/>
掠因奏請給之易置將領必詢衆議獨念大同有廢墻<lb/>
在境外請大修復以禦敵衝前後所上二十餘條寒夜<lb/>
呵筆手為皴裂猶草奏不輟事且竣未輟而卒公脩髯<lb/>
偉觀言動不茍養母孝事兄甚謹教諸弟尤力範簡皆<lb/>
舉于鄉禮際周至見貧乏者不恡賑給雖在官久沒之<lb/>
日家無贏財論者亦以騐公之賢云公生正綂乙丑某<lb/>
月某日年五十四配杜氏洧川主簿鑑之女封孺人先<lb/>
公五年卒贈淑人塟縣西陸家莊之原是嵗某月某日<lb/>
<pb n="KR4e0120_WYG_082-26b"/>
公杜淑人祔焉公惟昆一子繼舉進士歴刑禮二部主<lb/>
事有父風孫二李自宋居髙宻十二世矣有為西臺御<lb/>
史者譜失其名里人指其世墓猶稱西臺李氏今公亦<lb/>
以御史顯殆古所謂復始者歟銘曰<lb/>
惟時生才惟國攸重文武兼任南北並用或以辭藝或<lb/>
以才勇公生青齊世本儒業蚤逰吳㑹氣攬靈傑公在<lb/>
翰苑翹舒秀發公在臺寺秉國之法為右中丞弹壓姦<lb/>
黠為少司馬贊揚征伐帝命北巡公在邉徼握機制動其<lb/>
<pb n="KR4e0120_WYG_082-27a"/>
令不擾内修外偹克壯天討奚必折衝乃見竒效弗試<lb/>
之藝有辭曷摛弗授之政有才曷施匪公則賢孰有孰<lb/>
宜天實用之而止于斯帝念舊臣優恤有制贈官正卿<lb/>
實表勤事公藏在地公神不死刻石紀功國有太史<lb/>
　　　亡弟東溟壙誌銘<lb/>
嗚呼吾弟乃遽至此極也吾同父兄弟四人東山東川<lb/>
出先母劉淑人今弟東溟乃今母麻太淑人出也劉母<lb/>
早棄養山川次弟俱夭及吾父見背時吾弟尚幼今其<lb/>
<pb n="KR4e0120_WYG_082-27b"/>
年纔四十而已而遽死也哀哉吾弟生秀而敏吾父教<lb/>
以書法輒能領解予教以舉子業有端緒矣屬病羸乏<lb/>
因念二仲皆劬書致疾遂不力就又不欲使與齊民齒<lb/>
乃隨例輸粟獲賜冠服為義官旋復謝去應選入四夷<lb/>
館習書譯庶幾得一命以為太淑人歡忽大病幾殆遂<lb/>
喪明越六七年以酒得疾百方療之竟不起嗚呼痛<lb/>
哉自吾弟之業屢易而弗卒吾不能彊而教之知其<lb/>
孱故也既苦病廢飲食居起惟意是適而吾弟能戒<lb/>
<pb n="KR4e0120_WYG_082-28a"/>
知其託焉以自放也臥不言病病不言死知其懼吾傷<lb/>
也不以子女屬吾知其不待吾屬也嗚呼尚忍言之尚<lb/>
忍言之吾既失怙又失二仲今行且老矣而吾弟又舍<lb/>
我以去吾何為其情耶吾弟娶吾劉母之黨為孔氏生<lb/>
二子兆延兆蕃皆幼女三人其一殤也吾弟喪之一月<lb/>
吾率吾子兆先祖于小西門祔于吾父之墓之右墓之<lb/>
後吾弟實執畚挿以從比吾父加贈為禮部侍郎告墓<lb/>
之禮吾弟亦扶疾往赴悲感伏地仆而復興者屢矣嗚<lb/>
<pb n="KR4e0120_WYG_082-28b"/>
呼寧知其遽相從于此也痛哉然是墓也去舊塋三里<lb/>
而逺二仲不得從吾弟死而塟于此亦可以少慰矣吾<lb/>
弟字容之生天順己夘三月十六日其死以𢎞治戊午<lb/>
四月十四日五月六日乃塟哭而識之銘銘曰<lb/>
墓有父汝不孤矣家有母養在吾矣有兄在堂無懐爾<lb/>
雛矣<lb/>
　<lb/>
　懐麓堂集巻八十二<lb/>
</p>
<p>
</p>
  </div>
<div>
<head>懷麓堂集巻八十三</head> <lb/>
    <p>
<pb n="KR4e0120_WYG_083-1a"/>
欽定四庫全書<lb/>
　懷麓堂集巻八十三<lb/>
　　　　　　　　　　　　明　李東陽　撰<lb/>
　文後稿二十三<lb/>
　　誌銘<lb/>
　　　明故資善大夫太子少保禮部尚書兼翰林院<lb/>
　　　學士贈資政大夫太子少保諡文思彭公墓誌<lb/>
　　　銘<lb/>
<pb n="KR4e0120_WYG_083-1b"/>
國家置文淵閣預閣事者迄今近三十餘人其二人出<lb/>
安福彭氏少保則大師文憲先生以狀元自正綂末歴<lb/>
天順成化凡再入前後二十年其族弟文思公以省元<lb/>
在成化末始入朝閲歳得告歸又十年以病而卒顧其<lb/>
歸也朝廷賜勅給驛命有司月給米四石歳給輿隸六<lb/>
人其卒也贈資政大夫太子少傅賜諡賜祭及塟凡䘏<lb/>
典皆備其亦可謂盛哉公諱華字彦實生負異質年十<lb/>
六有操故劵為争田證者衆疑未能决公從旁遽曰劵<lb/>
<pb n="KR4e0120_WYG_083-2a"/>
果出庚辰歳則當書未革年年號今書洪武三十三年<lb/>
必偽本也坐客竒之景泰庚午舉江西鄉貢甲戌舉進<lb/>
士為翰林院庶吉士文憲實奉詔蒞敎事丙午與修寰<lb/>
宇通志成授編修天順丁丑年奉使靖江王府修大明<lb/>
一綂志辛巳丁内外艱甲申憲廟即阼入侍經筵成化<lb/>
乙酉考南畿鄉試丁亥英廟實録成以纂修校正功遷<lb/>
侍讀戊子充講官考京闈鄉試己丑進日講壬辰充殿<lb/>
試受巻官禮部之宴文憲方讀巻仲兄彦充為儀制郎<lb/>
<pb n="KR4e0120_WYG_083-2b"/>
中季弟禮舉進士皆與焉未幾擢侍讀學士攝詹事府<lb/>
事賜金帶乙未充讀巻官丁酉修續資治通鑑綱目成<lb/>
遷學士戊戌考禮部會試今上進學儲宮公首講大學<lb/>
尋掌院事用各薦超擢詹事辛丑復讀巻仍兼學士癸<lb/>
夘御製文華大訓成進諸儲宮加從二品禄甲辰復考<lb/>
會試有貴家子在選朱墨巻不合公黜之失志者欲甘<lb/>
心焉卒亦無所害乙巳勅擢吏部左侍郎仍兼學士始<lb/>
入閣預機務制誥冊命多其手出丙午驟得風疾上命<lb/>
<pb n="KR4e0120_WYG_083-3a"/>
醫往視遣中官賜羊酒蔬米越三月公上疏辭禄不許<lb/>
又三月進太子少保禮部尚書辭亦不許賜麒麟服丁<lb/>
未再辭辭益懇乃得俞㫖俾歸就醫藥疾已即來瀕行<lb/>
又賜金綺襲衣輿疾出都城過闕門匍匐稽顙因淚下<lb/>
沾臆而去道遇太皇太后徽號恩賜誥命加贈祖同升<lb/>
及考按察司僉事實如其官祖妣郭妣伍妻劉繼室李<lb/>
皆為夫人公卒某壽某某月某日塟于某山之原公才<lb/>
識超邁而深沉嚴重人莫窺其際平居不妄語笑及辨<lb/>
<pb n="KR4e0120_WYG_083-3b"/>
論古書疑義事成敗人情信不信多竒中事無分煩簡<lb/>
從容應之一一刄解窮計極慮者顧弗能及少承春秋<lb/>
家學後病習尚牽鑿校士命題多本胡氏傳而出諸小<lb/>
説久之天下翕然成風從者甚衆如南京禮部尚書謝<lb/>
公綬禮部左侍郎掌國子監事林公瀚其尤顯者也每<lb/>
撰講章意義懇到曰吾曹報國者庶其在此為文章嚴<lb/>
整峭厲力追古作數易藁而後成於詩亦然有素菴集<lb/>
行于世公夙敦孝睦事伯兄彦某及儀制甚謹禮藉公<lb/>
<pb n="KR4e0120_WYG_083-4a"/>
指授累官都察院左副都御史巡撫南畿以才譽世其<lb/>
家比馳書俾子勉政奉林公狀請予銘義弗克辭銘曰<lb/>
公生安城文獻之邦公出彭氏詞章之宗儲英振輝公<lb/>
在館閣講筵敷對史家述作謀猷納誨絲綸代言有學<lb/>
有業實紹實傳珠産合浦靡藏弗淵鳳出丹穴有翀必<lb/>
天公身晩達亦久云鬱公才弗施飲志而没持所未竟<lb/>
以歸造物彼蒼孔遐有感誰詰少行老還式始克終易<lb/>
名有稱賜塟有封刻石紀行有銘幽宫百世之下庶其<lb/>
<pb n="KR4e0120_WYG_083-4b"/>
知公<lb/>
　　　明故中奉大夫浙江布政使司左布政使李君<lb/>
　　　墓誌銘<lb/>
弋陽李君文明為浙江左布政使十日卒其子鄉貢士<lb/>
衮在京師自述事行請狀于左賛善費子充以請予銘<lb/>
予預考禮部得君文知君舊矣既弔衮退而為銘君諱<lb/>
鏡文明其字也起縣學弟子員舉鄉貢登進士第授刑<lb/>
部主事遷員外郎擢岳州知府陟陜西左㕘政進河南<lb/>
<pb n="KR4e0120_WYG_083-5a"/>
按察使始轉浙江為布政使其在刑部訊鞠明審内存<lb/>
平恕林莊敏公為尚書雅重之每有疑獄必相可否諸<lb/>
司章奏會詳定乃上有貴家歸誣告民殺人君與御史<lb/>
往按直其事告者抵法我黎文僖先生為吏部侍郎薦<lb/>
知岳在岳鋤梗植弱闔境大治乃修廟學搆倉庾築湖<lb/>
堤通城陵磯以便行者民附堤為邸肆又墾其隰地為<lb/>
田其利尤溥武官試署者多冐功援詔例給實授禄君<lb/>
悉釐奏之朝議行天下湖江間素藪盜君飭吏卒禽其<lb/>
<pb n="KR4e0120_WYG_083-5b"/>
魁餘黨潰散聲益起部使交薦比去民戀戀不忍釋在<lb/>
陜䘏民隠禁貪暴吏部尚書三原王公恕稱其能在河<lb/>
南未期月獄無留囚姦民贓吏多裭爵謫戍者巡撫都<lb/>
御史陳公道亟旌之吏部擬薦為南京都御史及福建<lb/>
布政使皆不果命最後乃得浙浙之人方深慶幸之而<lb/>
不意其遽止也惜哉君生某月日卒某年日年六十二<lb/>
某月某日塟于某山之原李氏譜傳為唐長平肅王之<lb/>
後徙德興再徙弋陽曾祖諱庭椿祖諱崇素考諱守珩<lb/>
<pb n="KR4e0120_WYG_083-6a"/>
累贈知府妣趙氏贈恭人配唐氏封如其姑子五某某<lb/>
孫三君器度偉重厚倫誼達事體才而不伐貴而能約<lb/>
守身奉法三十年猶如一日云銘曰民有二長布政按<lb/>
察布者主恩察者主法同功異用鮮克偹之吁嗟李君<lb/>
實堅試之法所久任觸事硎發恩未大施飲志而没人<lb/>
謂君才可省可臺天實奪之豈君弗能吁嗟李君竟何<lb/>
為哉<lb/>
　　　明故贈通義大夫都察院右副都御史熊公合<lb/>
<pb n="KR4e0120_WYG_083-6b"/>
　　　塟墓誌銘<lb/>
都察院右副都御史道州熊君繡以考績恩貤賻其考<lb/>
黙菴公封母龍氏為太淑人太淑人方就養延綏未幾<lb/>
卒繡扶喪東下留眞定而躬請命于朝將歸而合塟謂<lb/>
予系出湖南有宿契獲聞家敎來請銘乃叙公行實附<lb/>
以太淑人事并銘之按熊氏本豐城望族國朝初公祖<lb/>
景賢籍戎衡州洪武末乃徙道公考諱世名往代父歸<lb/>
而置産居之實生公瑄其諱也公敏而愼嗜書史更能<lb/>
<pb n="KR4e0120_WYG_083-7a"/>
吟咏出逰楚粤間為奉養計家用日饒既失怙有庶弟<lb/>
三人皆為娶婦二子俾經治生業繡習舉子後以經逰<lb/>
嶺南至南寧道卒時維景泰甲戌某月某日公之年僅<lb/>
四十而已太淑人同郡處士諱壽之女朴質不華歸于<lb/>
公賔禮交至事其舅及姑余淑人曲致孝敬有從祖姑<lb/>
劉氏年九十依其舅以居與公事之食飲服飾皆與姑<lb/>
等下逮娣姒羣從皆有恩公出逰念母老不敢以薪米<lb/>
為累則悉付太淑人太淑人一意綜制為公助劉氏之<lb/>
<pb n="KR4e0120_WYG_083-7b"/>
喪公尚未返請于姑務厚塟之聞公喪哀毁幾絶遣人<lb/>
運塟塟其姑如公之塟其父然訓二子慈而有則繡舉<lb/>
進士授行人擢監察御史出知清豐縣進知鳳翔府歴<lb/>
遷山東布政使以今官鎭延綏所至無逺近夷險皆迎<lb/>
就養太淑人訓益嚴歳禄外無厚享每心安之曰兒守<lb/>
官三十年如一日吾所親見他日有以白父子於地下<lb/>
在延綏思其伯子經不置繡以書趣使至距屬纊僅再<lb/>
閲月耳時則𢎞治戊午正月某日太淑人之壽八十有<lb/>
<pb n="KR4e0120_WYG_083-8a"/>
五矣公之喪經哭扶歸太淑人治命又與繡同受與家<lb/>
庭無異君子謂公夫婦曰死得其正公舊塟冝陽鄉今<lb/>
卜用是嵗某月某日合塟于蔣居鄉君子謂兄弟曰終<lb/>
得其禮公孫三人曾孫一銘曰夫終嶺南婦塞北身<lb/>
居道途子在側胡南歸葬四祀隔方殊嵗異同此<lb/>
宅天實為之豈人力刻銘攷行視此石墓不可毁石<lb/>
可泐<lb/>
　　　前直隸無為州知州楊君墓誌銘<lb/>
<pb n="KR4e0120_WYG_083-8b"/>
楊君諱士深字原甫世為建安人少師贈特進光禄大<lb/>
夫左柱國太師文敏公之孫髙祖諱達卿曾祖諱伯成<lb/>
皆用公貴贈少傅工部尚書兼謹身殿大學士考諱錫<lb/>
鄉人私諡貞素先生母詹氏君以春秋舉郷貢為國子<lb/>
生登天順丁丑進士知廬之無為州州有巨猾苑姓者<lb/>
持官府短長又有丘姓者兄弟八人剽掠江上前守莫<lb/>
敢問君悉置諸法州民牧官馬折免徵粮後為增數倍<lb/>
而粮額如故且豪家多冐名牧者顧不免荻薪折抄輸<lb/>
<pb n="KR4e0120_WYG_083-9a"/>
者亦止下戸君泣加釐正民稱為平正統己巳州民運<lb/>
粮至臨濟聞兵駭散米盡失既得赦戸部猶下所司督<lb/>
償捕繫滿獄君奏蠲之州有轉般粮遡流至巢縣倉往<lb/>
返數百里溺者相望君奏為倉收次又奏置巡檢司歳<lb/>
省羡米且免盜厄江西民多居淮興貸取息為淫刑以<lb/>
脅利民畏之如虎有永新董姓者歐殺民方某又逼其<lb/>
妻子焚屍以滅口君正其罪遂藉幼男女婦為所折當<lb/>
以去者二百餘人達巡按御史及江西按察使而遣人<lb/>
<pb n="KR4e0120_WYG_083-9b"/>
分歴諸府縣索其半而還尤善折獄情偽立辨有汪周<lb/>
二姓爭絶戸田八十餘年閲三巡撫二十一巡按不能<lb/>
决君諭以利害皆感悟曰惟命二家皆畫君像飲食必<lb/>
致嘱焉天順甲申君以事忤巡撫坐累罷去冠服家居<lb/>
自號閒翁改號清菴築室黄華山作太平丘别業大夫<lb/>
士造訪無虚月後進子弟考德問業禮如嚴師葢三十<lb/>
餘年而後卒年六十有四矣君重孝義樂賙貧乏外傅<lb/>
死䘏其子幼為娶婦置産人以是多之聚書萬巻博覧<lb/>
<pb n="KR4e0120_WYG_083-10a"/>
强記談古今治亂亹亹不厭為詩文典實有體㑹朝廷<lb/>
修兩朝實録下有司纂輯事迹郡守輒屬之君又修郡<lb/>
志亦延君摠其事云君娶蘇氏子生四孫二從子旦早<lb/>
失怙藉君誨迪舉進士累官吏部考功員外郎亦有文<lb/>
狀君行甚悉亘請銘于予予舊與君從兄弟中書舍人<lb/>
敬夫前兵部主事景竒同朝獨未識君聞君名至稔矣<lb/>
近又識亘兄弟愛其才故為君銘君卒于某月日塟于<lb/>
某月某日其地曰某山之原銘曰楊出建安實望文敏<lb/>
<pb n="KR4e0120_WYG_083-10b"/>
君才孔優能仕能隱家有書我則讀之世有科我則續<lb/>
之功施一方孰謂非試還守舊廬以畢吾志生斯葬斯<lb/>
式全厥歸種德若封來者其培之<lb/>
　　　封孺人楊母墓誌銘<lb/>
湖廣按察使僉事楊公元之致政歸至鄷都孺人葉氏<lb/>
道卒其子春坊左中允廷和自述事狀及進士廷儀請<lb/>
予銘葢廷和與予同在翰林久廷儀適禮部所試而公<lb/>
在吾藩提學事稱邦大夫可也按楊氏居成都之新都<lb/>
<pb n="KR4e0120_WYG_083-11a"/>
業儒者累世矣葉亦同邑處士諱深生孺人早失怙恃<lb/>
育于繼母暨兄莊重有則公及封君卒於貴州府邸伯<lb/>
仲子繼没太孺人某氏以三喪歸慎為少子擇婦曰所<lb/>
以承楊氏之祀者在此故孺人歸于公家始貧孺人力<lb/>
奉姑養閉戸織辟笑言不聞于鄰公之為國子生為進<lb/>
士為行人司正及僉事孺人皆從其在逆旅手執炊㸑<lb/>
薺塩或不繼未嘗色愠公及廷和後先舉禮部公得告<lb/>
以孺人歸飬太孺人目久眊忽復明謂所親曰吾子勤<lb/>
<pb n="KR4e0120_WYG_083-11b"/>
學類其父吾婦勤家類其母先亡者皆不及見之天開<lb/>
我老眼令看此好景耳廷和滿檢討初考孺人獨被封<lb/>
寄至命冠服而藏諸笥曰不敢先吾姑也在官廨每食<lb/>
異物輒停箸嘆曰吾姑未嘗此味也教諸子必厲辭色<lb/>
每食後令背誦所授書曰吾以隙時課汝庶不妨本業<lb/>
且使動盪揚厲不為食困夜則飲之酒以節其勞仍戒<lb/>
勿多酌曰學者廢業仕者弛職皆是物也間誦小學耳<lb/>
熟之家庭事有近似者必舉以為戒曰無徒以誦為也<lb/>
<pb n="KR4e0120_WYG_083-12a"/>
又曰汝父少時欲學書無佳紙筆欲夜誦無膏火欲博<lb/>
觀無多藏書今汝輩皆有之而一一不能如汝父何也<lb/>
葢其家政皆極詳宻而子敎尤諄切如此廷和歴四命<lb/>
至今官直經幄兼侍皇太子講讀以文行稱于時廷平<lb/>
繼舉鄉貢至廷儀復顯廷宣亦治舉子業人謂公善以<lb/>
身敎孺人實佐之及公乞歸復力賛其决其識見志嚮<lb/>
殆非常女婦可及是雖弗克于壽而所遺者亦云裕矣<lb/>
嗚呼賢哉孺人生某卒某得年六十三塟某鄉之某原<lb/>
<pb n="KR4e0120_WYG_083-12b"/>
孫七人皆幼銘曰從夫子儒朝圖暮編持以敎子我居<lb/>
弗遷從夫子官命服在身有禄有封終嚮其勤我食<lb/>
我力匪求自天若耦在耕而穫于田若織之成以歳<lb/>
以年小以喻大于物則然維坤徳柔乃順承乾無成<lb/>
有終品物用蕃大以喻小于人有焉從夫子還藏于<lb/>
故原雖老弗偕其歸則全于生有榮没也有聞不死<lb/>
者存塟以為文<lb/>
　　　封安人費母余氏墓誌銘<lb/>
<pb n="KR4e0120_WYG_083-13a"/>
費母余安人訃至京師其子春坊左賛善諱宏方校士<lb/>
禮闈既復命即為位制服如禮及得請終制奉其妻之<lb/>
兄濮編修韶狀請予銘予奉命典試事聚處移月誠不<lb/>
意其遽有此乃據狀以銘余氏出廣信鉛山譜傳為宋<lb/>
㕘知政事良弼之後處士允徽生安人費邑望也贈兵<lb/>
部員外郎諱某與處士名輩相埒為其季子封修撰叔<lb/>
玉君擇配安人以父命歸焉時兵部公既棄養冡子貢<lb/>
士伯玉亦即世太冝人周以中子貴州㕘議仲玉方就<lb/>
<pb n="KR4e0120_WYG_083-13b"/>
學悉舉家政畀修撰君閫内事則付冡婦張以及安人<lb/>
安人奉太冝人謹動求意適張有節行治内嚴甚安人<lb/>
亦禮事之視其笑嚬以為憂喜于是先後長少皆奉張<lb/>
敎益相睦順張亦樂之忘婺居之哀安人有嫁田數十<lb/>
畆鄉俗必自主出納安人謂修撰君曰吾家方務孝義<lb/>
吾安可私所有哉捐其租以給公費修撰君有弟妹各<lb/>
二人太冝人病弗暇䘏安人與張代撫之為之室家安<lb/>
人素勤儉每夕家人多就寢中堂燭不滅刀尺鏗然有<lb/>
<pb n="KR4e0120_WYG_083-14a"/>
聲時祀修潔賓戚燕會豐腆中度下逮臧獲皆煖飽無<lb/>
弗給者其所自奉則敝衣糲食一無所擇㕘議公嘗語<lb/>
𢎞曰吾家之興葢兵部公之志吾兄弟成之然實吾嫂<lb/>
與汝母克相于内也安人生宏及完雖甚愛不以慈廢<lb/>
敎髫時輒縱使逰學戒勿亟歸宏領江西鄉薦試禮闈<lb/>
未第留國子學者三年成化丁未舉進士第一授翰林<lb/>
院編修旋以徽號恩獲受封安人不色喜居起服飾肅<lb/>
然如平時修撰君性元直遇事或過激安人每從容諫<lb/>
<pb n="KR4e0120_WYG_083-14b"/>
之宏既貴有挾勢為私謁者安人謂修撰君曰吾家寧<lb/>
貧賤不願得此然亦冝㢲却之勿以賈怨也安人本羸<lb/>
後病瘧久宏憂之屢迎養弗得比復請乃許宏喜甚計<lb/>
日以俟而竟弗果君子葢悲宏之志云安人年五十六<lb/>
生某卒某塟于某山之原子三人宏年二十及第今侍<lb/>
皇太子講讀文學性行卓然聞于時完學舉子業㝯生<lb/>
十歳而夭女孫三人長許嫁冝興呉驥編修克温子也<lb/>
銘曰婦弗職廢實勤厥家母弗志溢貴莫我加榮名<lb/>
<pb n="KR4e0120_WYG_083-15a"/>
峻科有子則那人有常情非惰則夸賢哉安人於世<lb/>
幾何山巔水涯京路孔遐就養有期而止弗來生行<lb/>
死離孝子有思曷以慰之封君之悲後千百年我銘<lb/>
在兹<lb/>
　　　明故光禄大夫柱國少保兼太子太傅都察院<lb/>
　　　左都御史總制陜西三邉軍務贈太傅諡襄敏<lb/>
　　　王公墓誌銘<lb/>
少保兼太子太傅都察院左都御史王公之訃至自甘<lb/>
<pb n="KR4e0120_WYG_083-15b"/>
州上為震悼輟視朝一日贈太傅諡襄敏給驛歸其喪<lb/>
遣官諭祭命有司治塟事其子眷奉狀介其婣友光禄<lb/>
卿李公鐩請予銘辭至再弗獲乃叙而銘之公諱越字<lb/>
世昌姓王氏世為大名府濬縣人少補縣學生景泰庚<lb/>
午舉京闈辛未登進士第擢監察御史英廟復位見公<lb/>
奏對明暢目屬之都御史冦公深性嚴急獨喜公凡諸<lb/>
道奏牘必令詳定天順庚辰超擢山東按察使癸未大<lb/>
同有警當道舉可為巡撫官者上以其人貌寢意在公<lb/>
<pb n="KR4e0120_WYG_083-16a"/>
徵為右副都御史以行公力修廢政為攻守計邉人賴<lb/>
之成化改元以疾告遂至京師上命醫視疾遣中官慰<lb/>
問至再家居久之丁亥召署院事庚辰奉命出延綏至<lb/>
崖窯川擒賊四十餘人斬首加百遷左副都御史又于<lb/>
黄艸梁擒賊五人斬首百二十進右都御史壬辰以後<lb/>
往來東西路及寧夏界前後斬獲者倍之癸巳進左都<lb/>
御史賜蟒龍衣一襲又出延綏韓家塢斬首二百八十<lb/>
餘甲午加太子少保增從一品禄掌院事公言將士功<lb/>
<pb n="KR4e0120_WYG_083-16b"/>
有未録者乞移所加官禄賞之丁酉仍加太子太保進<lb/>
兵部尚書兼左都御史增正一品禄庚子出大同至威<lb/>
寧海亟帥兵擣之擒男婦百七十人斬首四百餘人以<lb/>
大捷聞勅封威寧伯歳禄若干石仍兼都御史辛丑出<lb/>
寧夏擒賊十人斬首百餘廷議文臣伯以上不得進封<lb/>
加太子太傅增歳禄四百石總五軍營兵署前軍都督<lb/>
府事提督團營未幾出佩將軍印充總兵官鎭大同移<lb/>
鎭延綏尋罷居安陸𢎞治改元公上疏自列詔許還鄉<lb/>
<pb n="KR4e0120_WYG_083-17a"/>
甲寅復左都御史致仕丁巳兵部言陜西三邉冝得重<lb/>
臣專任其事僉舉二人皆弗稱者以公對乃許之亟召<lb/>
至京引見勞賚恩禮殊特加太子太保總制甘肅寧夏<lb/>
延綏軍務鎭守巡撫而下悉聴節制公累辭不許事有<lb/>
未盡便者請易置之乃行至則以敵别部居賀蘭山後<lb/>
者數出抄掠帥兵擣之斬首百餘還所掠人畜器械甚<lb/>
衆上降勅奬諭加少保兼太子太傅公又言哈宻為土<lb/>
魯番所破久弗繼近番酋引罪還所侵地冝封其故主<lb/>
<pb n="KR4e0120_WYG_083-17b"/>
以守之疏上數月未報公慮泄事機焦勞過度遂成疾<lb/>
而卒戊午十二月一日也公姿表奇邁慷慨自評論議<lb/>
英發見事風生雖以文顯久膺帥寄歴西北諸鎭身經<lb/>
數百戰其于邉徼險易敵情眞偽將士之强弱勞逸皆<lb/>
歴歴在胸臆每出奇取㨗謀定而後發同事者亦莫測<lb/>
所向至于顛倒才智中自為操縱而人人欣動樂為之<lb/>
用效之者皆自以為不及其所見所執壯老一致雖罹<lb/>
挫衂而志不少衰喜奬㧞士類嘗特舉御史四人為今<lb/>
<pb n="KR4e0120_WYG_083-18a"/>
吏部尚書屠公滽都御史侃公鍾南京大理寺卿楊<lb/>
公守隨故僉都御史王公濬皆大顯武臣邉將出其<lb/>
門者不可勝計博學多聞精極吏事判案章奏倉卒<lb/>
立就兵法射藝象緯堪輿之説罔不該究為歌詩雄<lb/>
邁跌宕若弗屑意多不存稿惟詩數十首板行于時<lb/>
至其睦族敦舊賙窮䘏匱禮接卑幼如恐不及皆其<lb/>
餘事也亦可謂奇偉不羣者矣公曾祖諱顯道被旌<lb/>
為義民祖諱恕醫學訓科考諱頥皆嘗贈太傅威寧<lb/>
<pb n="KR4e0120_WYG_083-18b"/>
伯後復贈光禄大夫柱國太子太保左都御史三氏<lb/>
妣皆夫人娶孫氏贈夫人子四人長即春次時皆錦<lb/>
衣衛指揮僉事次昊次吹以蔭為百戸早卒女三孫<lb/>
八某某烜蔭國子生公生某月日夀七十有三己未<lb/>
九月初四窆于大伾之西麓從先墓也銘曰大伾降<lb/>
神鍾為偉人白簡廷執行臺外巡握機馭吳出禦戎<lb/>
醜設奇制勝孰敢予侮崇階屢遷一品而極分符錫<lb/>
號封以大國孫居南陲言歸舊鄉王事有程載趣其<lb/>
<pb n="KR4e0120_WYG_083-19a"/>
裝帝曰汝能紓我西顧老弗辭難驅彼長路靈夏近郊<lb/>
誓擣虎穴玉闗故鎮謀計國絶勲未大成志則有餘飲<lb/>
恨而没天其鑒予文以致身武以樹績時其巻舒胡我<lb/>
失得輝曦曜星躍冶之精歘風震霆擲地之聲或棄弗<lb/>
試其氣勃鬱上干于霄中殷于室茫茫天津旁接雲霧<lb/>
劃然一飛終返其故偉哉斯人兹物是方永閟其藏地<lb/>
下之光<lb/>
　　　明追封寧國夫人墓誌銘<lb/>
<pb n="KR4e0120_WYG_083-19b"/>
周太夫人髙氏順天寳坻人處士諱泰之女追封奉天<lb/>
翊運推誠佐理武臣特進光禄大夫右柱國太傅寧國<lb/>
榮清公之繼配特進光禄大夫柱國太保慶雲侯壽特<lb/>
進榮禄大夫柱國長寧伯彧之母也周氏本昌平望族<lb/>
榮清公初娶甄氏追封寧國夫人生二女長適同里劉<lb/>
氏次聖慈仁壽太皇太后甄夫人卒時公隠弗仕博求<lb/>
名家得夫人禮娶為繼夫人明淑簡静言動不茍及歸<lb/>
公恪秉婦道力綜家政漸底優裕旁逮族䣊咸稱曰宜<lb/>
<pb n="KR4e0120_WYG_083-20a"/>
正統甲子太皇太后為英廟貴嬪誕生憲廟暨正儲極<lb/>
冊為貴妃周氏遂顯天順丁丑英廟復位召見公于便<lb/>
殿擢錦衣衞正千戸夫人始被封命勤儉如平時歳祀<lb/>
賔燕晨夕饋食必致精潔公甚賴之天順癸未公棄養<lb/>
壽方弱冠或甫十齡朝廷遣官治喪夫人躬視含殮凡<lb/>
塟祀事亦悉為規畫壽既嗣官夫人遣彧就學皆自訓<lb/>
督俾登禮讓成化乙酉憲廟即阼尊母后位號推恩外<lb/>
氏擢壽為都督僉事進同知又封慶雲伯追封三代彧<lb/>
<pb n="KR4e0120_WYG_083-20b"/>
自正千戸累遷指揮使進都督同知封長寧伯加公贈<lb/>
諡夫人亦累封焉比壽進慶雲侯加夫人為太夫人公<lb/>
棄養四十年夫人壽日髙恩禮日益重賚予存問殆無<lb/>
虚日其子爵位隆重門閥鼎盛諸孫亦蔭有禄秩夫人<lb/>
每以盈滿戒之凡時節入謁太皇太后禮遇甚厚夫人<lb/>
内懷感激而慎宻愈加出值婣族言不及禁中事如是<lb/>
者亦三十年𢎞治己未十一月十一日卒距生永樂乙<lb/>
未八月二十八日壽八十有五訃聞上震悼遣禮部諭<lb/>
<pb n="KR4e0120_WYG_083-21a"/>
祭者十有三命工部給棺治葬户部給米布而内出<lb/>
金幣楮鏹為賻仍用夫貴追封為寧國夫人太皇太<lb/>
后痛念弗釋遣中官䕶葬暨皇太后皇太子諸王<lb/>
諸妃嬪賻祭有差公侯卿大夫以下弔祭無弗徧者<lb/>
嗚呼其亦可謂極盛也已夫人母鄭氏子二孫十卜<lb/>
是年十二月二十一日葬都城西鸞臺山之原從公<lb/>
兆也間遣璋介張指揮翰奉狀請銘謹書恩典之<lb/>
隆世行之大封錫卒葬嵗月之詳又備書其婚姻<lb/>
<pb n="KR4e0120_WYG_083-21b"/>
門族之盛有如此者為叙之銘銘曰周出畿望實姻<lb/>
帝家猗與夫人如德之華儷美寧公元配是繼於<lb/>
聖祖母惟親之懿二子繼命為侯為伯貤封所生<lb/>
開此大國賜第巍峩命服有煌椒房之恩戚畹之<lb/>
光禮謁三宮養隆五鼎歛厥有生歸于樂境貴富<lb/>
及壽在人實艱有一而足矧惟備焉國有䘏典有葬<lb/>
有祭有賻有贈亦罔弗備有原西郊寧公所歸兹往<lb/>
從之世永弗隳<lb/>
<pb n="KR4e0120_WYG_083-22a"/>
　　　封太恭人劉母李氏墓誌銘<lb/>
劉母太恭人李氏浙江按察副使諱潔之配也以其子<lb/>
戸部主事鳳儀分司就養臨清又以其孫翰林編修龍<lb/>
及第就養京師未幾卒鳳儀適受代北上及視含歛將<lb/>
西歸襄事以龍請予銘予今年春殿試讀巻臚傳之際<lb/>
見龍才器俊偉與所陳䇿稱詢其世系又得其家敎于<lb/>
倫修撰文叙得太恭人之行于戸部郎中邵寳乃按邵<lb/>
狀為叙及銘劉李皆襄垣縣望族封太恭人知河間府<lb/>
<pb n="KR4e0120_WYG_083-22b"/>
諱某之女劉之祖新安敎諭諱某聘為冡婦及按察為<lb/>
御史始封孺人後鳳儀知髙宻縣以治行被旌乃用夫<lb/>
貴加封太恭人太恭人性慧而婉通書詩大義以敎諭<lb/>
公在外久從姑于官饋奉惟謹及公致政歸病且革偕<lb/>
按察侍湯藥累月不去簮珥公有庶女方七歳躬為撫<lb/>
鞠厚嫁之娣某氏寡而無子視若同出俾弗失所按察<lb/>
嗜棗餅嘗預戒俟讀誦勤苦輒出獻之夜具膏火至漏<lb/>
下二十刻乃已按察魁鄉貢服官政有誣告盜牛者鞫<lb/>
<pb n="KR4e0120_WYG_083-23a"/>
不成獄太恭人聞之請曰此法宜緩久之乃得真盜及<lb/>
按察承命從都御史治荆襄流民復請曰師貴安靖幸<lb/>
毋妄殺為子孫地按察然其言多所撫定按察卒于官<lb/>
鳳儀方幼或難其歸請留居浙太恭人曰家有田廬可<lb/>
居有墳墓不可無主柰何相率為異域鬼乎乃歸至臨<lb/>
清臨清族人益留之亦不從竟得歸既襄事乃一意敎<lb/>
子其弟欲俾鳳儀為儀賔太恭人曰此非吾願願吾子<lb/>
得一第以成父志足矣鳳儀繼魁鄉貢屢詘禮部竟不<lb/>
<pb n="KR4e0120_WYG_083-23b"/>
為少沮意舉進士龍生五六歳能屬對復遣就學曰是<lb/>
子當不後其父其言無弗騐者人謂劉氏世繼科第太<lb/>
恭人有力焉其逺識定力于此亦可徵也太恭人壽七<lb/>
十三生某年卒某月塟某日銘曰從夫子官其歸孔艱<lb/>
不寧厥居江濟之間有子及孫教必以正奕世科名其來<lb/>
愈盛居我奠之盛我見之我享其成我實願之孫實我<lb/>
養子實我塟我所從者寧不我望韓山之陽夫君所藏<lb/>
終往從之來者其無忘之<lb/>
<pb n="KR4e0120_WYG_083-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_083-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻八十三<lb/>
</p>
<p>
</p>
  </div>
<div>
<head>懐麓堂集巻八十四</head> <lb/>
    <p>
<pb n="KR4e0120_WYG_084-1a"/>
欽定四庫全書<lb/>
　懐麓堂集巻八十四<lb/>
　　　　　　　　　　　　明　李東陽　撰<lb/>
　文後稿二十四<lb/>
　　誌銘<lb/>
　　　明故光禄大夫柱國少師兼太子太師吏部尚<lb/>
　　　書華葢殿大學士贈特進左柱國太師諡文靖<lb/>
　　　徐公墓誌銘<lb/>
<pb n="KR4e0120_WYG_084-1b"/>
少師徐公之卒其子元楷元相具書請予銘予從公後<lb/>
既辱知厚慟其亡久未忍作也踰年以塟期告乃為銘<lb/>
公姓徐氏諱溥字時用學者稱為謙齋先生世居常之<lb/>
冝興曾祖諱福當元季有陰徳于郷祖諱鑑國朝永樂<lb/>
間累官瓊州知府民廟祀之考諱琳皆贈光禄大夫柱<lb/>
國少傅兼太子太傅戸部尚書謹身殿大學士公為縣<lb/>
學生景泰庚午舉南畿郷貢甲戌廷試第三授翰林編<lb/>
修予告歸天順丁丑英廟復辟命兼司經局校書侍東<lb/>
<pb n="KR4e0120_WYG_084-2a"/>
宫講讀憲廟每目屬焉甲申以登極恩超擢左春坊左<lb/>
庶子兼侍講充經筵講官預修英廟實祿成化丁亥稽<lb/>
武職誥黄己丑歸省辛卯丁父憂特遣官賜祭甲午擢<lb/>
詹事府少詹事兼侍講學士乙未典禮部㑹試校閲精<lb/>
當所得省殿二魁皆至于大用丁酉丁母何夫人憂上<lb/>
賜白金楮幣及塟祭庚子擢大常寺卿兼學士數年間<lb/>
歴掌翰林詹事春坊司經局事葢前此所未有者辛丑<lb/>
再典㑹試尋遷禮部左侍郎仍兼學士進退奏對皆稱<lb/>
<pb n="KR4e0120_WYG_084-2b"/>
意㫖援據論議有闗于時甲辰知㑹試貢舉事以陜西<lb/>
旱代祀中鎮西海河瀆諸神雨輒應丙午改吏部佐理<lb/>
銓選清慎有加久之資望並積而為當道所尼憲廟有<lb/>
意柄用之未果也丁未今上即阼易置内閣臣公首膺<lb/>
簡任入叅機務尋擢禮部尚書兼文淵閣大學士更化<lb/>
之際如止貢獻停工作黜左道屏斥邪佞登用老成固<lb/>
出宸㫁而公之佐翊有力焉𢎞治戊申修憲廟實録充<lb/>
總裁官同知經筵事庚戌復出典㑹試三試禮闈者前<lb/>
<pb n="KR4e0120_WYG_084-3a"/>
亦未之有也辛亥加太子太傅兼戸部尚書武英殿太<lb/>
學士賜白金文綺襲衣廐馬又賜罪人家屬上察公篤<lb/>
厚可大任旋置元僚禮遇隆重特賜無虛月公益勤輔<lb/>
導制勅誥命務崇簡雅啓沃謨謀必據正議守成法見<lb/>
人有才行可用極力引援寸長片善亦加甄録至忘瑕<lb/>
垢大臣有罪廢媒進者公持其議竟不得行藩府有大<lb/>
獄羣議洶洶公力質其决事始定留都獄連引貴近或<lb/>
為觀望亦賛成之其他事多秘宻公又謹重不泄外人<lb/>
<pb n="KR4e0120_WYG_084-3b"/>
無知者甲寅加少傅兼太子太傅吏部尚書謹身殿太<lb/>
學士進階光禄大夫柱國賜三代誥命葢自筮仕歴四<lb/>
十餘年凡五錫命至是而極乙卯公家置義田以贍羣<lb/>
族請命于朝上優詔奬答仍復徭役為世勸丁巳修大<lb/>
明㑹典充總裁㑹年七十以疾在告上疏辭不許命醫<lb/>
診視遣中使賜羊酒楮幣仍令風雨大寒暑免朝戊午<lb/>
皇太子出閣進學加少卿兼太子太師華葢殿太學士<lb/>
尚書如故領東宮講讀事未㡬公得目𤯝命醫遣使如<lb/>
<pb n="KR4e0120_WYG_084-4a"/>
前三上疏乞歸上以公累朝耆徳方切倚毘屢詔慰留<lb/>
最後辭益懇乃許之賜勅給驛遣官䕶送還郷令有司<lb/>
月給米五石嵗給輿隸八人仍賜襲衣金楮特官其孫<lb/>
文煥為中書舍人公卿而下賦贈祖餞皆嘆羡不能置<lb/>
越明年己未九月十一日卒于正寢上聞訃震悼輟視<lb/>
朝一日賜棺木米布諸物遣行人諭祭者九贈特進左<lb/>
柱國太師諡文靖恩數之厚殆世之所僅見云公風采<lb/>
凝重言動有則而温然可親事親孝謹居喪甫廬墓側<lb/>
<pb n="KR4e0120_WYG_084-4b"/>
有白鳩白雁之異與羣從叔弟情義周洽親舊有急則<lb/>
周之處官恭慎事值勞錯每從容應之皆中理㑹及當<lb/>
端揆决衆疑未始有疾言怒氣而卒以大定德量𢎞裕<lb/>
或遭横逆人不堪其難而含忍茹納不見形迹故大夫<lb/>
士無疏戚逺近皆飲徳沾惠終其身無怨懟者若其引<lb/>
身避位斷斷不移卒之名節不虧恩巻無斁嶷然為一<lb/>
代名臣考其終始亦可以無愧憾矣公博古多識為詩<lb/>
清潤有思致文必根理道四方購乞碑板相繼有謙齋<lb/>
<pb n="KR4e0120_WYG_084-5a"/>
集若干巻尤好表章先賢同邑有吳尚書雲洪武間死<lb/>
事雲南事久湮沒公言于守臣奏之朝賜諡贈官嵗致<lb/>
祭焉公生某日壽七十有二某月日塟瑞雲山配杜夫<lb/>
人早卒繼李夫人先卒賜塟于是今祔焉公四子長元<lb/>
楷義授都指揮同知次元概恩授中書舍人亦卒狀乃<lb/>
公甥呉編修儼所著其事尤詳今擬其大者如此銘曰<lb/>
瑞雲山髙荆水清元氣下結扶輿精公居大史官列卿<lb/>
文章作緯禮作經入掌帝制持邦衡補衮五色山龍形<lb/>
<pb n="KR4e0120_WYG_084-5b"/>
廟堂髙居坐不傾一朝令出民弗驚調齊甘苦成和羮<lb/>
四方士類歸陶型悉遣衿佩為冠纓尺量寸度桷與臬<lb/>
大者梁棟當明廷公心不倦亦不矜盡弭怨謗銷䜛争<lb/>
功成身退古有恒公歸自保哲且明君寵極重臣身輕<lb/>
翩然乘風遡髙㝠山迎水徯如平生骨肉歸後魂上征<lb/>
天為萬古還英靈此山此水仍兹銘後千百年乃其徵<lb/>
　　　明故嘉議大夫禮部右侍郎兼翰林院學士贈<lb/>
　　　禮部尚書汪公墓誌銘<lb/>
<pb n="KR4e0120_WYG_084-6a"/>
予與公先後入翰林繼掌院事周旋幾四十年聞公卒<lb/>
既往弔哭其諸孤介其門生沈編修燾吳編修一鵬請<lb/>
予銘按公狀公姓汪氏諱諧字伯諧其先本浙之餘姚<lb/>
祖仲仁徙仁和有醫名考士淵舉郷貢嘗為監察御史<lb/>
後贈翰林編修妣褚氏封太孺人御史公為望江訓導<lb/>
實生公徙居京師弱冠而孤能鋭意問學聲動塲屋以<lb/>
春秋舉天順庚辰進士簡入翰林為庶吉士壬午授編<lb/>
修丙戌同考禮部㑹試丁亥英廟實録成以纂修功遷<lb/>
<pb n="KR4e0120_WYG_084-6b"/>
修撰賜晏及白金文綺襲衣丙申滿考擢右春坊右諭<lb/>
德丁酉續資治通鑑綱目成進右庶子戊戌侍今上講<lb/>
讀于東宫己亥以母艱去壬寅復任丙午典南畿郷試<lb/>
丁未奉詔授翰林庶吉士業是年上即阼以侍從恩擢<lb/>
詹事府少詹事兼翰林侍講學士𢎞治戊申開經筵承<lb/>
勅充講官庚戌典禮部㑹試時方修憲后實録為副總<lb/>
裁辛亥疾作在告三月上疏請停俸給不許每時節珍<lb/>
味即賜于家書成勅陞禮部右侍郎兼學士階嘉議大<lb/>
<pb n="KR4e0120_WYG_084-7a"/>
夫賜賚尤厚壬子復上疏辭乃許之仍詔疾愈當復用<lb/>
自是獨處一室右臂猶持杯作書間為文以應購者皆<lb/>
不失常度越九年年六十八疾革遂不起特贈禮部尚<lb/>
書遣官諭祭仍給驛歸其喪命有司營塟事云公娶章<lb/>
氏贈孺人三子長登以恩肄字中書將授官次舉舉順<lb/>
天府郷貢次賜府學生女二長適天津衞指揮僉事修<lb/>
勲孫三某某某女孫二公生某日卒以己未初度前一<lb/>
日塟以某月某日墓在仁和某山之原公簡重寡言笑<lb/>
<pb n="KR4e0120_WYG_084-7b"/>
儀度整潔博奕音樂皆絶不好事母孝當家中衷力共<lb/>
甘㫖竟貽禄養喪居枕塊得脾疾終其身與人恭孫婣<lb/>
友有急輒加賙貸漢陽知縣蔡洪濟客死時䘏其孤敎<lb/>
弟箎舉進士為金壇知縣博渉彊記尤䆳于經學門上<lb/>
士經指授多取科第山東布政使王沂陜西行大僕寺<lb/>
卿徐佑其顯者鑒閲精審毎與試事輒稱得人所著古<lb/>
文歌詩醖藉有法有寅軒集若干巻藏于家慮事周悉<lb/>
晚益慎宻雖居官久不渉世務優㳺鉛槧間為疾疢所<lb/>
<pb n="KR4e0120_WYG_084-8a"/>
困卒以自老論者葢多惜之然在告而遷秩生而䕃子<lb/>
身没而贈官給驛聖天子優禮文學侍從之恩出乎常<lb/>
格非公之賢亦曷克致之公無憾哉銘曰維浙西東山<lb/>
清水竒文獻之邦兮公生南畿宦逰北都没而歸其<lb/>
鄉兮公在累朝史局經緯校文塲兮為名侍臣為<lb/>
能史官亦惟主司之良兮穹階顯曹渙號下頒表幽<lb/>
堂兮有銘在兹公名孔彰雖千百世其勿忘兮<lb/>
　　　明故通政使司右叅議致仕進階朝列大夫趙<lb/>
<pb n="KR4e0120_WYG_084-8b"/>
　　　先生墓誌銘<lb/>
東陽入仕三紀餘都邑耆舊凋落殆盡休居遐壽惟竹<lb/>
溪先生一人嵗時造訪輒留坐欵語談夲朝故事及諸<lb/>
先生之遺風餘跡漸弗能出比者始以壽而終春秋葢<lb/>
八十矣既聞訃數日其子竑奉南京兵科給事中倪君<lb/>
天民狀來請銘嗚呼是安可辭哉先生姓趙氏諱昻字<lb/>
伯顒竹溪其所自號也舉正統甲子鄉貢登乙丑進士<lb/>
第觀吏部政授中書舍人有名直内閣領文臣誥勅事<lb/>
<pb n="KR4e0120_WYG_084-9a"/>
戊辰禮部㑹試充掌巻官己巳丁母憂景㤗庚午起復<lb/>
修歴代君鑒壬申兼司經局正字書成賜金織文綺甲<lb/>
戌以嵗旱代祀淮瀆乙亥修寰宇通志丙子成復賜金<lb/>
幣權翰林院編修天順丁丑英廟復辟超擢通政使司<lb/>
右叅議督武官誥黄尋充蜀府冊封正使其所領多文<lb/>
翰禮儀事餘無所見也甲申憲皇即阼出為瑞州府同<lb/>
知至則勞撫字勤綜理所屬學校尤加意課勸藩臬部<lb/>
使未嘗吏視然必稱之曰能丙戌丁繼母憂歸己丑服<lb/>
<pb n="KR4e0120_WYG_084-9b"/>
闋顧其志已倦乃上疏乞休命復舊官致仕自是脱屣<lb/>
榮利放意詩酒間雖處城市不異林壑燕㳺登眺惟意<lb/>
所適京府鄉飲禮置賔席亦嵗赴焉丁未今天子登極<lb/>
詔進階朝列大夫其卒以庚申九月十日十月十日塟<lb/>
都城東安徳鄉之原先生夲鳳陽壽州世族曾祖諱達<lb/>
洪武初授燕山䕶衞百戸祖諱清永樂初遷常山䕶衞<lb/>
正千戸父諱傑嗣其官後贈通政司右叅議母張氏累<lb/>
贈冝人子五翊舉鄉貢知宿松縣卒竑舉進士歴刑科<lb/>
<pb n="KR4e0120_WYG_084-10a"/>
都給事中為光禄寺少卿靖鴻臚寺序班次立次竚先<lb/>
生風神朗徹性度寛裕百物無忤居家事上䘏下務敦<lb/>
恩意親黨雖疏逺必致情愛閭里道路雖㓜且賤亦加<lb/>
禮接慶弔問遺舉無違闕解紛拯難常若不及然公卿<lb/>
大夫及勲戚貴胄罔不愛慕父喪致客千人仕雖未達<lb/>
而姓字甚著童兒𨽻卒皆稱為趙伯顒先生無異辭尤<lb/>
博涉羣籍苦吟咏工書翰所著有貽安叢桂二集竹溪<lb/>
小稿若干巻諸子弟多家學踵科第取官秩而光祿君<lb/>
<pb n="KR4e0120_WYG_084-10b"/>
最顯其名位葢未艾云為之銘曰鄉有耆宿國有舊臣<lb/>
博學多聞吾見其人閲厯累朝䟦涉萬里出領民社入<lb/>
掌文史若馳康莊中道顛踣終息其駕老有餘力竹居<lb/>
溪逰比晉逸民所不同者遭明盛辰歛厥榮名歸于壽<lb/>
境有身歸全得止而暝生長王都没藏近郊有樹在封<lb/>
百世弗凋<lb/>
　　　明故亞中大夫貴州布政司左㕘議汪君墓誌<lb/>
　　　銘<lb/>
<pb n="KR4e0120_WYG_084-11a"/>
叅政汪君既舉成化乙未進士其子工部郎中僎舉辛<lb/>
丑翰林院編修俊舉𢎞治癸丑檢討偉舉丙辰國子生<lb/>
佃舉戊午鄉貢皆出君教衣冠甲第之盛士大夫葢侈<lb/>
言之比僎以病歸卒于途越六日而君卒聞者又相與<lb/>
哀之曰汪君固止是哉公諱鳳字天瑞初命為南京刑<lb/>
部主事歴員外郎郎中精鍊法律然慎不輕决每大寒<lb/>
暑獄囚多庾死君謹掃滌時食飲又慮重囚苦齧䑕特<lb/>
為畜猫自是死者絶少尚書雅重君諸司章奏必令叅<lb/>
<pb n="KR4e0120_WYG_084-11b"/>
定乃上問章便冝疏亦以屬之值詔例薦可任布政按<lb/>
察不果擢擢漳州知府君聞有羣盗勢甚劇過郡不至<lb/>
家而去時上官欲以叛聞因大發兵為功賞計君曰是<lb/>
不足動衆可撫定也乃揭榜要路諭賊禍福賊感悟多<lb/>
散去徐引兵蹵之果就擒滅初民欲入城避賊君曰是<lb/>
自為亂耳亟止之不易市集竟亦無他繼又新學宫及<lb/>
諸公署徙獄近府君作捍海石隄治諸屬邑水利民大<lb/>
稱便立保甲法盗無所於匿郡境有畬人野處山谷君<lb/>
<pb n="KR4e0120_WYG_084-12a"/>
槩加撫賑皆聽約束或詣庭求直民有訟不直者誣奏<lb/>
及君復下君理分獲重譴君不施笞掠以理折之其人<lb/>
愧服此二事尤人所難者君既抱才器髙自負許不帖<lb/>
帖為人下坐是忤物為有司所裁弗克自盡居六七年<lb/>
意忽忽不樂將棄官歸始擢貴州左叅政道延平得熱<lb/>
疾舁至家半月遂不起是為庚申八月十六日年五十<lb/>
九而已君魁岸閎闊善論議少治經學多所自得有司<lb/>
録其文以傳尤識當代典故其教子用家業不求外傅<lb/>
<pb n="KR4e0120_WYG_084-12b"/>
僎稱能官俊竒于文且有識操偉亦然其為庶吉士皆<lb/>
在予門予用是徴君之教為多君在郡督諸生躬為啓<lb/>
迪皆以為聞所未聞亦師事云君之先出越國公華元<lb/>
自婺源徙貴溪髙祖禄卿徙弋陽入國朝遂定居焉祖<lb/>
志福舉永樂庚午鄉貢歴岷府教授以髙郵州吏目致<lb/>
仕考仲端累贈南京刑部郎中母胡氏封冝人娶祝封<lb/>
冝人賢明有内行子八僎其長次佐早卒次佑俊偉佃<lb/>
又次代佾側室董出孫六曾孫一某俊偉歸卜明年<lb/>
<pb n="KR4e0120_WYG_084-13a"/>
酉某月某日葬君於某山之原奉其友羅編修允升狀<lb/>
請予銘乃為作銘銘曰胡為郡而不輒遷胡為藩而弗<lb/>
少延咎不我執其歸則天有子斯賢又誰使然彼考祥<lb/>
者舍是其奚觀乎<lb/>
　　　兒子兆先墓誌銘<lb/>
嗟乎天哉予不德不能迓續我祖父之遺慶積罪稔戾<lb/>
以貽禍于吾予之一身荼毒之餘痛自尋省求其端而<lb/>
不可得也意者蚤竊科第為顯官生長都邑不識離别<lb/>
<pb n="KR4e0120_WYG_084-13b"/>
安居飽食寡積而厚享之故歟其或起自<lb/>
禄徒以肥其身饜飫其家人而戚黨窮乏傍觀坐視不<lb/>
能推以濟之耶抑身叅鈞軸以來有身不能委見賢而<lb/>
不能舉民窮人困而不能救以負聖天子倚任之重所<lb/>
謂能薄而受上賞者冝乎其然也不然則髫年而喪母<lb/>
中道而失怙三弟既夭四男皆殤是亦甚矣而才如吾<lb/>
子又俾其不壽以死天道之仁覆而下閔者茍有一徳<lb/>
片善亦將矜而贖之矧吾祖父之純孝隂徳比之國法<lb/>
<pb n="KR4e0120_WYG_084-14a"/>
亦當十世以宥而忍使其後嗣凋落至此極哉吾子兆<lb/>
先年十八而應試提學張御史西銘竒之比入院病跌<lb/>
而止二十一復試不售以䕃為國子生二十四三試同<lb/>
試者傳誦其文期必得魁解偶誤寫題字巻不得録今<lb/>
年二十七試期且迫忽病作小愈再病再作遂不起然<lb/>
予以盛滿屢思引退兆先能不予撓當其志識所到雖<lb/>
屣脱以從亦無難者乃使之而不遂以死嗚呼尚忍言<lb/>
哉尚忍言哉兆先幼習經義輒能作老成語既乃嗜古<lb/>
<pb n="KR4e0120_WYG_084-14b"/>
作予見所撰述心頗怪之㑹檢蘇老泉集不得久乃知<lb/>
為所竊字字已漫矣葢自是文思驟發諸老先生見必<lb/>
駭異曰是故得外祖風格後當有大名于世外祖者䝉<lb/>
泉岳翁也其為歌詩尤稱自得于古人朴雅簡澹言語<lb/>
所不及獨深領解有手舞足蹈意于是不假梯級徑趋<lb/>
髙峻予當其年實未嘗造詣至此也顧牽縶舉業往往<lb/>
為予所禁不得肆間有應荅或為人促迫寸楮片札多<lb/>
不存稿故予亦不能盡見惟歸妹闕里有東行稿成帙<lb/>
<pb n="KR4e0120_WYG_084-15a"/>
既病猶手書寄友二首其沒也其友誦之又相與輯其<lb/>
遺詩文得二百餘篇夫茍知其止此盍使之脱棄舉業<lb/>
盡力千古之文縱其所之亦足以一遂其志而竟莫之<lb/>
遂以死也可勝恨哉兆先生四月喪其母岳冝人鞠于<lb/>
繼祖母麻太夫人及長暨其婦潘氏曲致孝敬事繼母<lb/>
朱夫人初無間言撫二從弟延蕃皆有恩遇祖母劉大<lb/>
夫人前母劉夫人之黨暨諸婣戚情禮周治朋輩聚處<lb/>
每懷謙抑未嘗有挾值有窘急必有周䘏或先行而後<lb/>
<pb n="KR4e0120_WYG_084-15b"/>
告没之日朝士大夫及都邑鄰里無問識不識咸為嗟<lb/>
悼有泣下者下逮胥𨽻亦慟哭不能置嗟乎兒何以得<lb/>
此于人哉病少間嘗謂人曰吾且殆獨念吾父之為人<lb/>
寧有是吾亦未嘗自絶于天二者無所㨿吾且不死纊<lb/>
未屬以手捬髀猶隠隠有英氣察其情重傷吾意故不<lb/>
忍言死葢其平居婉孌承志者固如此至死不亂耳嗟<lb/>
乎天其或者以吾祖吾父之故後事未可知而死者不<lb/>
可作矣慟哉兆先之冠今宗伯體齋傅先生為賓字之<lb/>
<pb n="KR4e0120_WYG_084-16a"/>
曰徴伯其生以成化乙未六月二十一日沒以𢎞治辛<lb/>
酉閠七月二十五日塟以某月某日其壙在都城西小<lb/>
西門祖資政府君墓側生女一尚未睟予方值秋丁奉<lb/>
命代視以喪告朝特遣中官賜賻白金五十两所以<lb/>
慰諭者甚至實異数也嗚呼兒不顯乃獲上厪天子之<lb/>
寵以為身後榮使其有知亦可以少慰也夫予少子兆<lb/>
同之殤兆先實趣予為銘及其没之七日夢我以碧<lb/>
烏絲欄乞書小楷曰欲於雪下觀之嗚呼兒果不死以<lb/>
<pb n="KR4e0120_WYG_084-16b"/>
為其弟者望我耶予慟甚不能執茟其婦翁内翰西屏<lb/>
潘先生抆淚謂予曰銘不作兒目不瞑予乃飲泣為銘<lb/>
自書之以寓予哀云銘曰父子之恩豈賢則親吾弗子<lb/>
之傷而痛其人嗚呼天哉吾不能庇汝之身而慰汝以<lb/>
文吾子其有聞乎<lb/>
　　　明故資德大夫正治上卿太子少保吏部尚書<lb/>
　　　贈榮禄大夫少保諡文毅倪公墓誌銘<lb/>
公姓倪氏世居杭之錢塘髙祖諱啓國初徙應天之上<lb/>
<pb n="KR4e0120_WYG_084-17a"/>
元曾祖諱徳潤祖諱子安皆累贈資善大夫南京禮部<lb/>
尚書考諱謙累官南京禮部尚書贈太子少保諡文僖<lb/>
妣姚氏繼郭氏皆贈夫人初文僖公代祀北岳姚夫人<lb/>
感異夢遂生公因名曰岳字舜咨公體貌豐碩目光烱<lb/>
烱望之如神人少有髙識年十一見群吏將赴部試鉞<lb/>
出獄辭試之第其髙下已而果然文僖為翰林學士典<lb/>
京闈試事拒勢家請託為所中謫戍萬全公為都司學<lb/>
生内受家學習聞先朝典故恒究心天下事舉天順甲<lb/>
<pb n="KR4e0120_WYG_084-17b"/>
申進士被簡入翰林為庶吉士諸先輩竒之曰此公輔<lb/>
器也授編修預修英廟實禄加從六品俸文僖致仕而<lb/>
南公予告省覲還秩滿進侍讀加俸從五品直講經筵<lb/>
音吐洪暢義歸于正憲廟每目屬焉文僖疾再乞歸省<lb/>
因得終制暨今上為皇太子出閣進學預修文華大訓<lb/>
進學士侍東宫講讀在翰林者二十年同考禮部及試<lb/>
京闈再執文柄校閲明當得名士為多擢禮部右侍郎<lb/>
今上即阼遷左侍郎進尚書在禮部者十三年儀文制<lb/>
<pb n="KR4e0120_WYG_084-18a"/>
度多所擬定其大者若皇太后上徽號皇太子婚諸王<lb/>
冠憲廟大喪而太廟祧祫議母后奉慈殿制皆前所未<lb/>
有親耕籍田視大學皆以職事從他如革淫祀正神號<lb/>
禁齋醮止召胡僧請却西域貢獅諸疏皆其手出累知<lb/>
貢舉往往於舊法加新意遂不可易尤喜斷大事每廷<lb/>
議羣疑不能决輒用片語折之無不帖服凡四方災異<lb/>
嵗一再類奏加以箴諫得大臣體南京叅賛機務官闕<lb/>
廷薦公上留不釋未幾忽有南京吏部之命加太子少<lb/>
<pb n="KR4e0120_WYG_084-18b"/>
保以行奉詔考庶官甄别惟允叅賛再缺改兵部時留<lb/>
務齟齬公秉正達變不激不隨百廢頓舉兵民皆恃以<lb/>
為命吏部闕尚書上選於衆特召公至則釐正品類奬<lb/>
恬抑躁不䘏恩怨正色盛氣人莫敢干以私除目下必<lb/>
翕然稱快天下想聞其風采每率諸曹㑹奏如講學修<lb/>
徳敬天法祖節宗室汱冗員闢異端前後數十事皆切<lb/>
治道甫踰年偶趋朝急動氣成疾疾且亟猶手書薦稿<lb/>
既殆強索筆書平生公正無偏私數語字隠隠可識竟<lb/>
<pb n="KR4e0120_WYG_084-19a"/>
不及家事為尚書歴兩京四部去一部其屬必眷慕不<lb/>
忍别卒之日自公卿下及百執事交口痛悼有失聲者<lb/>
嗚呼天生一世之才問有恢閎博大傑特而絶出者葢<lb/>
不數見此其人之用舍存没必闗氣数係家國非群生<lb/>
旅喪者比公文學行業大用于時而卒弗克究以沒獨<lb/>
非天哉然公以父子為史官為學士為大宗伯夲朝所<lb/>
僅見以禮部兼講官實出親命嵗時所賜若金幣襲衣<lb/>
諸珍物疾則賜牲酒蔬米命醫診治辭免則温詔慰留<lb/>
<pb n="KR4e0120_WYG_084-19b"/>
訃聞則賜寳鏹萬貫遣禮部諭祭者四勅有司治塟仍<lb/>
給驛歸其喪贈榮禄大夫少保諡文毅官其子為中書<lb/>
舍人遭際之盛終始極傋亦可謂無遺憾已公娶盧氏<lb/>
湖廣布政司使雍之女有才慧贈夫人生子孝而夭公<lb/>
以弟工部郎中阜之子霦為後今為中書者是也公生<lb/>
某月日卒某月日年五十八阜請䕶喪歸卜某年某月<lb/>
日塟于某山之原啓盧孺人之竁自新亭來祔公嚴重<lb/>
剛毅而表裏洞達即之温然可親性至孝父難時匍匐<lb/>
<pb n="KR4e0120_WYG_084-20a"/>
求解居喪哀毁踰度以舊業讓諸叔弟弟阜及山澤皆<lb/>
所教育澤亦為中書舍人篤念舊故鄉黨貧乏蒙賑䘏<lb/>
者多至不可數雖奕世貴顯囊無餘資為文章平正鬯<lb/>
達氣象偉然所著有青谿稿若干巻與文僖集並行于<lb/>
世予與公同舉進士又同官久為知己固將為天下慟<lb/>
而後及吾私乃㨿吏部侍郎王公濟之所著狀為銘而<lb/>
狀所不載者則互相發云銘曰倪以國氏𣲖出鍾阜公<lb/>
生北鄙若麟鳯在藪踵接科第繼踐台斗家非世卿官<lb/>
<pb n="KR4e0120_WYG_084-20b"/>
所自取若玊在崑産固其有為文章宗為經濟手若錦<lb/>
在織若鐘應叩庭充廟薦若商彛周卣暨掌天曹為百<lb/>
僚首若鏡在懸鑒物妍醜若鉏在田務抜稂莠拒扞疆<lb/>
禦鎮定紛揉若虎虎豹山藜藿為守若駕堅載重驅疾<lb/>
以走茍非其才踣若十九古亦有言君子大受用而弗<lb/>
終抑又難咎旂常竹帛公可不朽擬德弗工蒙物為偶<lb/>
我銘在兹以慰良友<lb/>
　　　明故資政大夫南京工部尚書致仕蕭公墓誌<lb/>
<pb n="KR4e0120_WYG_084-21a"/>
　　　銘<lb/>
公姓蕭氏諱禎字彦祥舉進士歴官南京刑部主事員<lb/>
外郎擢湖廣按察司僉事歴副使按察使遷河南左布<lb/>
政使擢都察院右副都御史巡撫陜西入為南京工部<lb/>
右侍郎轉刑部工部尚書皆在南京以老乞致仕詔給<lb/>
驛歸令有司月給米二石嵗給輿𨽻四人年七十卒朝<lb/>
廷遣官諭祭營塟事制也按公之先居江西其府曰吉<lb/>
安縣曰泰和里曰瀘源後徙龍陂自宋迄今十有一世<lb/>
<pb n="KR4e0120_WYG_084-21b"/>
其祖諱維翰考諱楚紳皆累贈資政大夫南京工部尚<lb/>
書祖妣袁氏妣羅氏贈夫人公少學詩經舉子業有名<lb/>
以族籍應四川鄉試有鄉人為御史引嫌不卒試蜀士<lb/>
多從之㳺叙州知府楊德敷其中表叔也諷屬縣以明<lb/>
經薦迫之行不就而去天順己卯以儒士舉江西其舉<lb/>
進士在甲申為刑部在成化年間精核法律内持平恕<lb/>
尚書每有擬㫁必詢之其為按察决獄如流庭無留案<lb/>
訟者争赴愬之無不帖民俗有嫁娶違時者力為禁<lb/>
<pb n="KR4e0120_WYG_084-22a"/>
革征苗之㨗實督餉以從衆欲以婦女冐首功誘所親<lb/>
先致以覘其意不得乃已以加從四品禄督造王府經<lb/>
制有節官校肆虐者白而治之民恃以不擾又以其餘<lb/>
興廢起敝如學校廨舍津梁之類多所修葺都御史屢<lb/>
旌其能以僉事滿去民皆戀慕再至輒喜而相為賀其<lb/>
為都御史在𢎞治更化陜大飢死徙相繼區處安輯<lb/>
多復故業芻粟茶塩以至城塹器械必加之意録重辟<lb/>
若干人將官坐失律者執不貸回紇内徙者四出刦掠<lb/>
<pb n="KR4e0120_WYG_084-22b"/>
督所部剿滅之有寳鏹文綺之賜其為侍郎尚書歴二<lb/>
部在工部務節財裕民郊廟陵寢有工役多奉命代祀<lb/>
其請老上特降優詔稱其勤慎令善調攝以副委任累<lb/>
上乃許其卒以𢎞治辛酉三月十六日距其生宣徳壬<lb/>
子三月八日其塟以明年壬戌某月某日其地曰杷塘<lb/>
之原在祖墓之右配周氏封夫人無子以仲兄彦清子<lb/>
弼為後弼亦以兄顯之子益為後生子曰善公為人重<lb/>
厚不浮而明足應物尤敦孝義少喪父其母多與之田<lb/>
<pb n="KR4e0120_WYG_084-23a"/>
母卒即焚舊劵惟前母兄是聽得束修輒散諸族既貴<lb/>
則遷塟考妣修曾叔祖志翁之墓搆祠堂置田以供祀<lb/>
事雖歴官久舊廬服餙無大增拓其賢如此所著有寅<lb/>
菴稿藏于家予與公同舉進士知其賢其官湖南尤久<lb/>
且著故知之特詳其沒也實悼嘆不能置乃因弼請按<lb/>
工部侍郎張公時達狀為銘以納諸壙中銘曰業不肄<lb/>
黌校學則一經身不辟州縣官則六卿非其人孰與有<lb/>
成不覆于盈不蹶于行以保此令名載稽始終以不冺<lb/>
<pb n="KR4e0120_WYG_084-23b"/>
厥生惟兹銘<lb/>
　　　明故資政大夫太子少保戸部尚書贈太子太<lb/>
　　　保葉君墓誌銘<lb/>
太子少保戸部尚書葉公既寢疾遺命其家欲得予銘<lb/>
葢予公從子副都御史贄同年進士且與公同朝久知<lb/>
公賢故也訃至之明日贄弟宏奉戸部尚書吕公大器<lb/>
狀來請予以公意不復辭按狀公諱淇字夲清其先金<lb/>
華人自宋宰相衡為宦族曾祖諱顯以詩名世所傳樵<lb/>
<pb n="KR4e0120_WYG_084-24a"/>
雲獨唱者也祖諱士亷國初戍淮安考諱雍皆以公貴<lb/>
贈資政大夫太子少保戸部尚書公生而長身修髯見<lb/>
者知為偉器景泰間登進士第拜監察御史天順間坐<lb/>
累出知武涉縣連丁内外艱改清江寳坻皆有惠政成<lb/>
化初用太僕卿張公諫薦超擢廣東按察僉事南丹土<lb/>
官侵掠鄰邑公躬為撫定城桞城洛容以遏流賊蓄水<lb/>
通粟以濟饑民賊復㨿南寧奉詔督捕擒其首惡荔浦<lb/>
賊甚熾承都御史朱公英檄勦平之賜綺帛各二匹時<lb/>
<pb n="KR4e0120_WYG_084-24b"/>
俘一男甫七嵗及再以内艱去朱公道遣一俘婦曰公<lb/>
功久未報以此為薪水具公詢之即兒母也乃以配園<lb/>
丁劉氏改山東遷陜西副使領岷州兵偹潘松畨賊久<lb/>
為邊患公至則以兵俘之又㑹兵勦洮州賊斬首甚衆<lb/>
擢河南按察使尋拜都察院左僉都御史巡撫山西兼<lb/>
督雁門諸關嵗屢歉發廪賑䘏所活不可勝紀垣曲流<lb/>
民嘯聚至数千督有司撫之亂竟不作調大同兼賛理<lb/>
軍務請設井坪千戸所又增築諸堡减加徴艸数罷土<lb/>
<pb n="KR4e0120_WYG_084-25a"/>
兵戍邊之不便者今上即阼召入為戸部右侍郎轉左<lb/>
侍郎進尚書加太子少保或請設三司于鄖陽府公以<lb/>
非舊制寢不行有姦民獻大名川地為皇莊貴臣主之<lb/>
牢不可觧公用羣議卒歸于官哈宻夷為土魯番所陷<lb/>
守臣請暫給廪食處之内地公曰是自貽患也遂弗給<lb/>
中帑告乏公議折鈔錢清舡料起存積及王府田租從<lb/>
有司徴納以省清擾其額外陳乞者後先相繼多㨿理<lb/>
止之間以疾告上命醫診視遣中官禮問于家小愈輙<lb/>
<pb n="KR4e0120_WYG_084-25b"/>
力起視事比再作具疏乞休優詔賜許給驛歸其鄉卒<lb/>
時年九十有六是維𢎞治辛酉八月四日朝廷遣官諭<lb/>
祭命有司營塟如制而特贈為太子太保葢異数云公<lb/>
亮直無偽言論灑然每事持大體不務𤨏屑初仕連蹇<lb/>
自為縣以至臬司囘翔二十年以内憲領鎮鎮又數年<lb/>
久在外服皆能稱事舉職今天子更化之初陟曹省及<lb/>
為尚書愈自奮勵中有操持不奪權勢章表剴切皆憂<lb/>
民愛國語此予所及知者其詳則皆狀所云也嗟夫宦<lb/>
<pb n="KR4e0120_WYG_084-26a"/>
成官退乃世恒情公晚得大位益能殫心力著聲績願<lb/>
有加于昔者雖幾先斂退未竟厥施而其間自見亦豈<lb/>
不偉哉公配何氏贈夫人子一名曰貢授國子生早卒<lb/>
孫男一曰木以公䕃為國子生公墓在清江南之原以<lb/>
卒之明年壬戌某月某日葬何夫人先窆于此因祔焉<lb/>
銘曰長淮湯湯公居其陽仕也有歸没也有藏東兖西<lb/>
秦比徼南荒出領民社入躋廟廊兵食之計功名之塲<lb/>
為身孔艱道沮且長卒棄其勞以佚自將壽本天畀人<lb/>
<pb n="KR4e0120_WYG_084-26b"/>
謀實良公有舊墓其封若堂是曰大歸終無毁傷贈秩<lb/>
賜葬于前有光榮名煥章道路是望百世之下尚書之<lb/>
鄉<lb/>
　<lb/>
　<lb/>
　<lb/>
　<lb/>
　懷麓堂集巻八十四<lb/>
</p>
<p>
</p>
  </div>
<div>
<head>懐麓堂集巻八十五</head> <lb/>
    <p>
<pb n="KR4e0120_WYG_085-1a"/>
欽定四庫全書<lb/>
　懐麓堂集巻八十五<lb/>
　　　　　　　　　　　　明　李東陽　撰<lb/>
　文後稿二十五<lb/>
　　誌銘<lb/>
　　　明故資政大夫南京工部尚書贈太子少保諡<lb/>
　　　文僖董公墓誌銘<lb/>
今天子右文圖治每軫念舊學侍從之臣倪文毅傅文<lb/>
<pb n="KR4e0120_WYG_085-1b"/>
穆二公䘏典特異比董文僖公訃聞命有司祭塟如制<lb/>
而特贈為太子少保文僖其賜諡也按董氏世居贛之<lb/>
寕都曽祖諱子平隠于鄉祖諱吉義贈南京禮部右侍郎<lb/>
考諱時謙累贈翰林院編修右春坊右庶子而加贈如<lb/>
其祖妣某氏贈淑人妣温氏封太孺人贈冝人加贈亦<lb/>
如之公諱越字尚矩生五嵗失怙為母氏所鞠及弱冠<lb/>
極力供養以其暇學舉子業補府學生生天順己夘舉<lb/>
鄉貢試禮部輒不利卒業國監攻苦力學雖敝巾垢服<lb/>
<pb n="KR4e0120_WYG_085-2a"/>
名隠隠起儕輩間成化己丑進士及第初命為編修乙<lb/>
未戊戌皆同考禮部時稱得人丁内艱歸用禮襄事舉<lb/>
先世舊業讓其兄睦處宗䣊不以貴加人人無問疎戚<lb/>
貴賤皆樂與之親有訟者懐金以請笑而却之亦不怨<lb/>
也九載考最進侍讀癸卯典京闈鄉試甲辰值東宫講<lb/>
讀丁未充經筵講官尋以登極恩進右庶子兼侍讀㑹<lb/>
朝廷頒朔于朝鮮特命公奉使賜麒麟服以行至則宣<lb/>
徳意正王度餽贈無所受居三日而還乃作賦以紀國<lb/>
<pb n="KR4e0120_WYG_085-2b"/>
俗他所題詠尤多國人鋟諸梓以傳𢎞治己酉典試南<lb/>
畿辛亥修憲宗寔録成擢太常少卿兼侍講學士壬子<lb/>
進日講敷奏明暢義歸于正上每為注聽乆之賚與尤<lb/>
數癸丑擢南京禮部右侍郎公博古典習聞夲朝故事<lb/>
而職務清簡無由自見大夫士議禮者多取決焉三年<lb/>
考績京師時其子天錫已舉進士留累月乃去拜南京<lb/>
工部尚書凡上供服器藩王張其暨都城内外土木之<lb/>
費日旁午不絶公應之綽然有餘平生為文章歌詩典<lb/>
<pb n="KR4e0120_WYG_085-3a"/>
雅優裕無煩雕琢至是尤不廢著述積所得為圭峰稿<lb/>
若干巻壬戌七月五日以疾卒詎其生宣徳辛亥二月<lb/>
十六日夀七十有三塟以癸亥某月日其地曰某山之<lb/>
原娶温氏母族也世有内行子四長天叙賜冠服其次<lb/>
為天錫又次天糓以䕃為國子生天申縣生生公翛眉<lb/>
長身骨格清聳雄談徤步老益強力而性行恒固量度<lb/>
優逺識者謂為夀考之相不意其遽至此然較諸恒筭<lb/>
所及亦已多矣矧子姓蕃衍其賢且貴若天錫者又克<lb/>
<pb n="KR4e0120_WYG_085-3b"/>
肖如此哉予與公同在翰林同校國史直講筵相視甚<lb/>
厚比有哭子之戚公屡致弔慰訃至之後盖由有遺音<lb/>
焉天錫以治命請予為銘其狀則南京户部侍郎鄭公<lb/>
廷綱所著也銘曰謂成之艱久若易然東隅桑榆惟<lb/>
公有焉謂壽之緜而不其延坦途摧車抑又誰愆<lb/>
虧盈益謙天道則有栽培傾覆人所自取數或弗值<lb/>
理則可守其所未竟以遺爾後古有論世匪祿壽為<lb/>
公則令聞如璋如珪亦有良嗣為裘為箕公無憾哉<lb/>
<pb n="KR4e0120_WYG_085-4a"/>
公世在兹<lb/>
　　　明故通議大夫刑部左侍郎張君墓誌銘<lb/>
刑部左侍郎張君諱錦字尚絅糸出河南太康籍子岷<lb/>
㳺于秦安卒于華將塟于秦皆陕地盖張氏居太康已<lb/>
乆自君髙祖諱敬仕元為叅知政事防禦鄜延在國初<lb/>
以卒戍故居岷至君為五世君在秦安為縣學生岷為<lb/>
衛學生其居華以謝病故其歸岷以治命而塟則朝廷<lb/>
所命有司所治也君舉成化乙酉鄉貢己丑進士試政<lb/>
<pb n="KR4e0120_WYG_085-4b"/>
刑部見稱為才有冨民坐法當死權貴請貸不得則與<lb/>
執政者搆君君欲發其姦乃已署山東司主事署員外<lb/>
郎鞠訊明審録囚山東平反甚衆署郎中事益精明決<lb/>
獄無滯因㑹他司失官金尚書屬君按之疑主吏鞫之<lb/>
不承遣人紿其家得金示之遂服罪畿郡災君用廷薦<lb/>
往賑先條奏便利至則平糴勸貸分遣良吏饘丐乞<lb/>
嫁娶掩骼埋胔㳺惰者給牛種督之耕築行塘隄千二<lb/>
百丈以定水患所活不可勝紀有邏校誣棗陽武邑二<lb/>
<pb n="KR4e0120_WYG_085-5a"/>
縣民為盜皆據理直之方山慶成二王府有大獄奉命<lb/>
往治遷大理右寺丞再奉命治岷襄二府獄情罪皆協<lb/>
累遷右少卿憲廟知名鳳陽有重獄特命之往今上即<lb/>
祚時為都察院右副都御史巡撫宣府直枉除弊兵民<lb/>
畏服劾罷中官武將之守偹不職者間登陴望見武帥<lb/>
家假山甚麗怪之其家聞之遂自撤去邊報猝至或欲<lb/>
請官軍適朝廷遣中使就議公附奏以為不必遣竟亦<lb/>
無他請立萬全左衞龍門所學置天下武學歲貢額皆<lb/>
<pb n="KR4e0120_WYG_085-5b"/>
舊所未偹也丁父憂服闋巡撫保定諸府兼督紫荆諸<lb/>
闗未行遷官再勘隂陽府獄有貴臣為都御史秦公紘<lb/>
所劾贓以萬數怙勢求免公卒正其法丁繼母憂服再<lb/>
闋方復任未㡬遽疾作辭俸不許乃請告特給驛歸且<lb/>
令病愈有司以聞其為上所簡任如此其卒也特令翰<lb/>
林為文遣有司即其家祭之公少有異質生窮邊無師<lb/>
友從釋氏學旋習老子又讀儒書始盡去舊習獨冠儒<lb/>
冠不避譁笑攻苦力學竟以所得取髙第鄉之以儒顯<lb/>
<pb n="KR4e0120_WYG_085-6a"/>
者自公始其為人敦孝友重廉節早失恃事父甚謹撫<lb/>
諸弟無間言憫窮赴急或假貸為賑䘏其在官勤政<lb/>
強幹不為事窘章奏明暢動數千百言久典刑獄尤<lb/>
精法比而能以寛恕將之服念懇愊每至騐諸夢寐<lb/>
厯佐臺省前後十五年資望俱積而不及大拜以沒<lb/>
論者盖深惜之然其所自立亦可謂卓犖不羣者矣<lb/>
所著有松壑小稿宣政錄張氏宗譜若干巻藏于家<lb/>
公生于某年月某日卒于某年月日年六十二嵗葬<lb/>
<pb n="KR4e0120_WYG_085-6b"/>
于壬戌某月日其地曰某山之原祖諱文信考諱善皆<lb/>
贈通議大夫都察院右副都御史祖妣陳氏妣趙氏<lb/>
皆贈淑人配劉氏封淑人有内助子四潛其長也舉進<lb/>
士為户部主事以學業世其家孫一之榘公以予嘗<lb/>
與試事相視殊厚又遺潛受學于予故潛請予銘狀<lb/>
則按察副使王應韶所著應韶守岷聞其父老言公<lb/>
事甚悉予㕘以舊所知無弗合者悼而為之銘銘曰<lb/>
經律並用中古已然同功異途兼之實難公階賢科式<lb/>
<pb n="KR4e0120_WYG_085-7a"/>
司邦臬載叅廷平獨秉憲節入躋省地在六卿列情法<lb/>
並濟羣疑百結㳺刅其間有用無缺既試之䌓亦任之<lb/>
乆為省為䑓公所固有而終弗然抑又誰咎少鮮更事<lb/>
老多怠成此人之恒豈惟彼刑有賢若公孰虧厥盈天<lb/>
實為之非人弗能人孰不亡公有遺名有論公世盍徵<lb/>
吾銘<lb/>
　　　贈太子太保鎮逺侯顧公合塟墓誌銘<lb/>
公姓顧氏諱玘字文度其先出長沙湘潭元季遷揚之<lb/>
<pb n="KR4e0120_WYG_085-7b"/>
江都世有宦籍曽祖諱成歴事太祖太宗仁宗三朝累<lb/>
功至奉天翊衛推誠宣力武臣特進榮禄大夫柱國後<lb/>
軍都督府右都督鎮逺侯追封夏國公諡武毅祖諱統<lb/>
普定衞指揮使早卒贈太子太保鎮逺侯考諱興祖嗣<lb/>
侯鎮貴州入掌右軍都督府事總神機營領南京留務<lb/>
勲望甚著加贈太子太保嫡母王氏母魯氏皆封太夫<lb/>
人公生有異質博渉書史尤閑武畧每閲古將傳輒感<lb/>
慨自許期立功萬里外與兄翰相友愛翰當嗣而卒其<lb/>
<pb n="KR4e0120_WYG_085-8a"/>
子嗣侯又卒公以次宗當嗣又輒卒年四十有二而已<lb/>
公為人性度謹順服食儉節而喜接士大夫㳺宴終日<lb/>
雖費無少恡及鄉黨有急則周之貸弗能償者不責也<lb/>
人謂其習養素善使仕有官守必能撫䘏士卒得其死<lb/>
力而竟弗及用以沒至于今惜之配太夫人韓氏濬陽<lb/>
衞指揮勇之女婉㜻有則既歸公賔禮交至每佐公治<lb/>
甘脆曲致孝養遇妯娌無間言生子溥及淵以其少孤<lb/>
嚴示教戒晚總家政内外截截臧獲數百指皆受職聽<lb/>
<pb n="KR4e0120_WYG_085-8b"/>
令而飲被恩徳無弗給者溥既嗣侯始獲以其官贈公<lb/>
而太夫人封焉比鎮湖廣太夫人寔就禄養每一服一食<lb/>
必嘆曰此君賜也汝父弗逮吾與汝共饗之汝不可不<lb/>
圗報稱若是者屢屢言之溥以貴州征蠻功加太子太<lb/>
保增給歲禄再貤錫命時武臣加保傅無追贈例僅一<lb/>
再見耳乆之溥被召入掌中軍都督府事總十二營兼<lb/>
督三千營軍務踰年太夫人年六十有五而卒論者謂<lb/>
太夫人代終裕後克成有家質諸其夫可以無愧而公<lb/>
<pb n="KR4e0120_WYG_085-9a"/>
之賢于此又可徵已溥以母喪哀上予假一月且賜賻<lb/>
米布遣官禮諭祭令有司營葬域于是公之墓兆品數<lb/>
始得如制溥復具疏乞扶柩治葬上以兵戎重務不欲<lb/>
俾去左右特慰留之而遣其弟洲給驛以行時洲為錦<lb/>
衣衞千戸其行也亦異數云溥念公葬未有銘兹奉兵<lb/>
部何員外孟春狀請予銘予以成國朱公輔之故與有<lb/>
姻連知侯清慎有猷畧足稱賢將因獲聞公及夫人之<lb/>
徳稔矣乃并為銘公生某年月日卒某年月日葬于某<lb/>
<pb n="KR4e0120_WYG_085-9b"/>
月某日太夫人生某年月日卒某年月日某月某日合<lb/>
葬其地在南京德安門外巻阿之原孫七某某銘曰<lb/>
顧出貴州内徙南服系分小宗世封大國公躬弗承公<lb/>
則子公祖有䕃公兄有祀賜弓授鉞曰子斯才公躬弗<lb/>
逄以貽後來龍章鳳函天子有誥公躬弗沾沒饗其報<lb/>
亦有母徳實嫓實延公澤弗諼沒則有年舊都有原曰<lb/>
有世墓公歸實全夫夫婦婦公子既貴公孫後蕃公徳<lb/>
有徵其在公門<lb/>
<pb n="KR4e0120_WYG_085-10a"/>
　　　明故資善大夫禮部尚書贈太子太保諡文穆<lb/>
　　　傅公墓誌銘<lb/>
初公以足疾在告上遺醫診視兼賜蔬米羊酒諸物乞<lb/>
辭印不許請停俸亦不許凡值時節朝賀奏表箋方物<lb/>
請不署名亦不許久之再乞休致上若曰卿學行端慎<lb/>
才望著聞方切倚任冝善調挕以副眷懐甚勿固辭比<lb/>
訃聞上震悼諭所司曰瀚侍朕講學乆可特贈太子太<lb/>
保諡文穆仍遣官加祭給驛䕶喪治葬事賜寳鏹萬貫<lb/>
<pb n="KR4e0120_WYG_085-10b"/>
為賻盖聖天子篤念舊學于賢且勞者尤厚近倪文毅<lb/>
公及公䘏典皆夐出常格倪公之卒天下共慟之而公<lb/>
復繼踵以沒予與公同年交最厚方與公經紀倪公後<lb/>
事不謂其遽至此既銘倪公忍不為公銘耶公姓傅氏<lb/>
瀚其諱也字曰川以府學生舉天順己夘鄉薦登甲申<lb/>
進士第入翰林為庶吉士成化乙酉丁内外艱歸戊戌<lb/>
授檢討己丑奉命教内館憲廟見古帖隻字百餘函走<lb/>
中使令公編次公為韻二律頃刻而就乙未同考禮部<lb/>
<pb n="KR4e0120_WYG_085-11a"/>
校閲精確得今吏部侍郎王公鏊為省元丙申侍經筵<lb/>
丁酉秩滿遷修撰戊戌兼司經局校書東宫講讀丙午<lb/>
秩再滿遷左春坊左諭徳兼檢討充講官考順天府鄉<lb/>
試其解元則今羅編修玘也丁未奉命教庻吉士業以<lb/>
今上登極恩擢太常寺少卿兼侍講𢎞治戊申親耕籍<lb/>
田幸太學皆以職事從太廟祧祫皆預議進直日講儀<lb/>
度雍雅詞義懇到上每為注聽焉辛亥憲廟實録成以<lb/>
纂修功進太常卿兼侍讀學士壬子掌院事乞歸省墓<lb/>
<pb n="KR4e0120_WYG_085-11b"/>
命馳驛亟還特賜寳鏹銀幣癸丑再教吉士擢禮部右<lb/>
侍郎時倪公為尚書公寅恭奉職並稱為賢丙辰皇太<lb/>
子冠諸王婚及郊廟諸祀事多所賛相轉左侍郎請限<lb/>
度僧道減十七八己未知禮部貢舉嚴為範防中更變<lb/>
故卒不失正時東宫出閣講學朝廷方慎簡官僚公用<lb/>
廷薦兼學士掌詹事府事仍值日講適修大明㑹典統<lb/>
副統裁官庚申拜尚書掌部事時保定有獻白鴉者公<lb/>
言祥瑞不當奏斥遣之陕西守臣得玉璽乞頒示天下<lb/>
<pb n="KR4e0120_WYG_085-12a"/>
公歴考傳記形制篆刻皆不合且言我朝自有璽可傳<lb/>
萬世無所事此乃寢不行他如修政弭災諸疏剴切不<lb/>
阿多類此尤勤政務每力疾視事屬纊前一日猶削祠<lb/>
祭稿心計手畫必求其當乃已盖其性然也傅氏本出<lb/>
吾長沙之湘潭唐末徙臨江之清江宋南渡再徙新喻<lb/>
曽祖禕原顯鄉稱為樂全處士祖諱汝器考諱邦本皆<lb/>
贈通議大夫禮部右侍郎祖妣劉氏妣簡氏皆贈淑人<lb/>
配李氏繼胡氏並有内行贈封皆淑人子二長元以䕃<lb/>
<pb n="KR4e0120_WYG_085-12b"/>
補國學生舉順天府鄉貢文行有父風次完以䕃肄中<lb/>
書舍人孫一選府學生曽孫二公生某月日卒某月日<lb/>
年六十八嵗是年某月某日葬于某山之原李淑人祔<lb/>
公清眸豐頷神采益發孝誠終慕仲弟曰茂季潮皆所<lb/>
教育潮繼舉進士累官工部郎中卒于南畿公聞訃驚<lb/>
蹶足遂増劇李淑人病不置媵妾卒不議繼者數年故<lb/>
人貧病必加賑䘏死為棺殮歸其喪與人交儀必過厚<lb/>
值所傾信終身不二聞有善則樂道之其識量𢎞裕尤<lb/>
<pb n="KR4e0120_WYG_085-13a"/>
人所不易及者博學强記為詩文峻整有格書法亦遒<lb/>
美為時所重有體齋集若干巻藏于家其遺事見王吏<lb/>
部所著狀者不具載銘曰古秩宗職惟清且寅國朝多<lb/>
賢公哉其人公身不汚中自檢擢非法勿動繩循矩度<lb/>
峩冠垂紳夙夜在公一事弗終我心忡忡操是三者其<lb/>
所受職匪公弗戡公弗我克世有負乗率為冦敺公慎<lb/>
厥居綽乃有餘納忠閑邪公在講幄發潛誅諛公在史<lb/>
局翰林儲才如古宅俊公其人哉周有攸藴生才實難<lb/>
<pb n="KR4e0120_WYG_085-13b"/>
其始自天有才弗終抑又誰愆人之存亡惟國攸係我<lb/>
銘非私以永公世<lb/>
　　　明故資政大夫南京刑部尚書贈太子少保翟<lb/>
　　　公墓誌銘<lb/>
今之三法司各有職洛陽翟公厯兩京為御史為寺丞<lb/>
為都御史以至尚書徧居而厯試前後三四十年予所<lb/>
及見指不能數屈可謂賢且勞矣公既卒天子念其勞<lb/>
遣禮官諭祭工部營葬事特贈為太子少保葢亦䘏之<lb/>
<pb n="KR4e0120_WYG_085-14a"/>
加一等云公諱宣字廷瑞成化癸巳為浙江道監察御<lb/>
史巡禁城及通州倉及濟寧以南河道所至有聲接應<lb/>
天徽州諸府至寧國亷知有二豪虐燄甚熾有司庇之<lb/>
莫敢發公事竣且去忽厲聲曰吾若再至倉陳兒不毁<lb/>
倉評小官不拆船罪且死府縣皆連坐衆相顧駭愕于<lb/>
是二豪者皆屏跡後復業改行焉改山東道掌道事兼<lb/>
總諸道奏牘名益起甲辰監吏部會試綜理有法尋擢<lb/>
南京大理左寺丞詳駁惟允丁未擢都察院右僉都御<lb/>
<pb n="KR4e0120_WYG_085-14b"/>
史巡撫山西兼督鴈門諸闗内輯外捍務勤夙夜逆賊<lb/>
王良李鉞潜遣人出境搆敵患且作公馳至忻州道阻<lb/>
賊衆即督官兵擒之或請報㨗公慮及無辜執不可以<lb/>
常奏上降勅奬勵加俸一級邉儲折銀民因輸納多流<lb/>
徙失業公奏减大半歸者相屬𢎞治辛亥遷右副都御<lb/>
史入理院事愼不失體陳䘏刑革弊數條上以其深切<lb/>
時務多賜採納丙辰進右都御史庚申遷刑部尚書皆<lb/>
在南京寛嚴中適每㫁大獄必審覆未嘗茍决人皆以<lb/>
<pb n="KR4e0120_WYG_085-15a"/>
長者稱之間疾作具疏乞休上若曰瑄老成練達力精<lb/>
未衰冝善調攝以副委任後再具未上而卒葢其履歴<lb/>
之大者如此公初以經學名累舉得進士為奉化知縣<lb/>
數年以政績被徴雖公若晩達竟臻顯用公弟瑛舉進<lb/>
士官至南京大常寺卿贈及二代公獨歉其未伸本報<lb/>
後以都御史貴贈其祖考妣而下秩顧加重君子稱為<lb/>
孝而平居承志致養友弟訓子念舊故䘏孤獨諸凡義<lb/>
舉皆餘事也公先世居鹿邑元季始遷洛陽以醫名者<lb/>
<pb n="KR4e0120_WYG_085-15b"/>
九世曾祖伯嘗為醫官祖罍國朝永樂間徴至南都因<lb/>
家焉考諱觀被選為皇太孫伴讀後為太醫院御醫供<lb/>
奉内局醫不責報有德在人配潘氏封夫人賢而克相<lb/>
子五鑾銓鋭鑑鋹銓繼舉進士為大理右寺副鑒以蔭<lb/>
為國子生孫五公生某月日卒某月某日塟聚寳門外<lb/>
某鄉之原予與公同舉天順甲申進士又與瑛舉于鄉<lb/>
知公度量𢎞裕蒞事詳愼謙厚不伐壯老如一日稔其<lb/>
賢遥哭其喪又感銓之踵武繼志力圖不朽其孝亦可<lb/>
<pb n="KR4e0120_WYG_085-16a"/>
嘉也乃按狀為公銘公著有静菴庭訓藏于家其為<lb/>
縣民有去思之碑其省墓大夫士有瑞芝連理之詠<lb/>
傳于時皆不及載乃銘之曰公出中原生帝鄉身長<lb/>
六尺偉且强壯年角俊千人塲分符百里一海邦人<lb/>
道枳棘棲鸞凰乗驄冠豸何軒揚殿前正笏聲琅<lb/>
琅手持三尺無低昻坐遣秋殺回春陽出秉憲節巡<lb/>
藩疆束縛狗䑕驅犬羊北臺南省峩穹蒼星軺霧葢<lb/>
隨翺翔聖明在位治具張公輩分曹居廟堂公才恢<lb/>
<pb n="KR4e0120_WYG_085-16b"/>
廓氣渾龎少淹若負老則償彼造物者非茫茫有弟先<lb/>
貴子後昌一門四世貤封章髙原賜塜兩相望後千百<lb/>
年此其藏<lb/>
　　　明故贈通政使司左通政王公合葬墓誌銘<lb/>
贈通政司使左通政王公封太夫人張氏皆以子敞貴<lb/>
被錫公之卒也敞方為諸生及舉進士為給事中為㕘<lb/>
議皆獲以本官贈父而母以太孺人進封太宜人凡五<lb/>
品封者四品制不封敞援近制乞移其所得誥于是公<lb/>
<pb n="KR4e0120_WYG_085-17a"/>
贈今官階至中憲大夫而太恭人封焉公權厝久敞既<lb/>
貴乃塟于東山崇禮鄉之原暨而太恭人以壽終朝廷<lb/>
遣官諭祭恩禮加重敞將歸合塟念公銘表未備請并<lb/>
為銘以納諸幽葢公卒十有七年而後克塟又十有六<lb/>
年而後克合其緩也若有所待云公諱忠字以誠陜之<lb/>
西安人也祖諱國祥考諱寧洪武初徙居南京占籍錦<lb/>
衣衞公少習經史大義尤工楷法素孝友父喪終慕奉<lb/>
母甚謹性好施值隣族貧者或傾嚢給之公極意承順<lb/>
<pb n="KR4e0120_WYG_085-17b"/>
畧無靳色母安其養年至八十有七而卒兄疾革公問<lb/>
所欲曰吾生不能給汝今且死敢以兒女望汝乎公泣<lb/>
曰吾兄之子猶子也某不敢負後撫其子政及二女皆<lb/>
為婚嫁有二姊一嫁于林氏家中衰衣食殯殮皆其手<lb/>
出一嫁葉氏早寡并育其子于家戚黨俞教諭春有遺<lb/>
孤亦留為娶婦一門三姓同㸑而居人以為難公性本<lb/>
嚴毅不茍合而厚倫尚義乃如此初事舉業奪于家政<lb/>
則以付敞曰汝為我成之忽遘疾卒時成化己丑閏二<lb/>
<pb n="KR4e0120_WYG_085-18a"/>
月二十三日年五十有二而已娶袁氏甫期而卒繼娶<lb/>
于張是為太恭人夙閑禮度奉姑外不敢與姒齒居恒<lb/>
以儉勤佐家公甚賴之公卒二甥者皆去太恭人獨專<lb/>
閫政慈勤撫下老不自佚少子敔早逝教敞尤切敞自<lb/>
有禄秩迎養京邸十有餘年太恭人每夜五鼓輒起使<lb/>
入朝與二三隣嫗談笑為樂比其婿葉森為京衞武學<lb/>
訓導歲時燕會於婿婦女舉觴稱壽太恭人年益髙而<lb/>
動履裕怡然若居其鄉大夫士登堂而拜者相與談羡<lb/>
<pb n="KR4e0120_WYG_085-18b"/>
至為歌詩頌之年八十有三而卒是為𢎞治壬戌年四<lb/>
月二十有七日其塟以某月某日孫二某某嗚呼王氏<lb/>
再世失怙而母皆老壽以成其子之賢至是尤顯然其<lb/>
培植之厚儀型之正於公之德不亦益可騐哉敞之舉<lb/>
于鄉予實典試事見其居官雅飾而有文其奉母婉㜻<lb/>
非公事未嘗去左右嘉其孝銘不復辭狀出翰林學士<lb/>
王公德輝德輝敞同年進士稔聞内教又稱康修撰海<lb/>
之先與有世契海就試必寓其家館糓慰藉曲被恩意<lb/>
<pb n="KR4e0120_WYG_085-19a"/>
其道母之德尤詳并據以銘乃為之銘曰有封若堂隆<lb/>
外虛中繼封君之藏合窆其旁載飾以崇繼太恭人之<lb/>
光揚名亢宗越有令子身所委祉庶其在是維恭人之<lb/>
教繼君之志生養死葬子職是敦死贈生封維天子之<lb/>
恩維大史有銘君與恭人其永存<lb/>
　　　南京國子監監丞贈翰林院編修文林郎濮君<lb/>
　　　墓誌銘<lb/>
君姓濮氏諱琰字延方其先居太平當塗之王濮村葢<lb/>
<pb n="KR4e0120_WYG_085-19b"/>
與王氏並望故其稱云爾世業醫曾祖貞祖觀皆供事<lb/>
大醫院考鏞正統間被召進藥有奇騐後歴秀吉二王<lb/>
府良醫致仕歸君生有異質知孝義良醫公謂之曰醫<lb/>
非通儒書弗精矧醫利物有限而儒之用不窮成吾志<lb/>
者必汝也乃以家政屬長子琳遣君就學君兩藝並進<lb/>
尤䆳經術甫弱冠聲動都邑累試京闈弗利成化癸夘<lb/>
始得舉再上禮部中乙科丁未授曹州學正條敎精宻<lb/>
士經指授得科第者視昔加多𢎞治丙辰九載考最陟<lb/>
<pb n="KR4e0120_WYG_085-20a"/>
萊州府學敎授如在曹州自己酉至戊午歴典福建山<lb/>
西浙江河南鄉試事凡所校閲人無異議用薦擢國子<lb/>
監助教檢身率物雖生徒贄物亦屏弗納祭酒謝方石<lb/>
先生而下雅重之壬戌擢南京國子監監丞既至旬日<lb/>
疽發背遽卒十月十有一日也年五十有九子韶為翰<lb/>
林院編修値霈令得推恩時君在官例不封至是韶以<lb/>
封請朝廷贈君如其官階文林郎而君不及見矣君配<lb/>
鄒氏常德府學訓導某之女子韶以解元舉進士為庶<lb/>
<pb n="KR4e0120_WYG_085-20b"/>
吉士擢今官次䪧孫一訓戊午之詔令巡撫巡按官薦<lb/>
天下學識有才行者予之京秩顧又弗薦薦者皆僅得<lb/>
國學而止論者謂奉行之未至以為憾君再遷地雖遠<lb/>
職稍加重若可以少信前出者而不獲一試以没又將<lb/>
誰咎乎然君之敎成其子之名而卒饗其貴其後尚未<lb/>
可量固在兹哉韶奔喪歸卜以癸夘某月某日塟君于<lb/>
某山之原奉顧編修士亷狀介吾甥貢士崔傑請予銘<lb/>
予亦舊嘗識君乃為作銘銘曰觀教人者必于其子匪<lb/>
<pb n="KR4e0120_WYG_085-21a"/>
弗能逺教所攸始言有易教以弗率故茍其率之奚必<lb/>
外傅吁嗟濮君是子是父身弗自取于子斯畀子報父<lb/>
德行業是似吁嗟濮君是父是子君名弗衰君教在<lb/>
此<lb/>
　　　明故福建布政司使左布政使李公墓誌銘<lb/>
公姓李氏諱琮字義方其先處之景寧人也祖諱信籍<lb/>
錦衣衞校尉考諱貴授官為百戸公生京師天順壬午<lb/>
年舉鄉貢甲申登進士第成化丙戌授南京吏部主事<lb/>
<pb n="KR4e0120_WYG_085-21b"/>
丁亥署郎中丁酉改南京刑部壬寅擢知平陽府庚戌<lb/>
擢湖廣布政司左㕘議癸丑擢山西按察使戊午擢福<lb/>
建左布政使辛酉閏七月十九日卒于官年六十其子<lb/>
扶柩歸癸丑三月十七日塟于都城東茨渠之原其配<lb/>
封冝人石氏先塟至是乃克合石生一子欽側室吕氏<lb/>
生三子鉉鉞鈺公為人簡黙易恬無疾言遽色事繼母<lb/>
以孝聞居官勤愼在吏部已習律法在刑部有丘司務<lb/>
者坐贓當罷孫千戸坐殺人當死亷其枉皆辨出之在<lb/>
<pb n="KR4e0120_WYG_085-22a"/>
山西㫁决尤多在福建値歳饑極力拯救民甚安之其<lb/>
在平陽饑甚人相食計口發粟多所全活城中乏水公<lb/>
引洪洞水入城以省汲費又溉田數千頃垣曲盜作聚<lb/>
一千餘人拒殺官兵勢甚熾衆議欲進勦公告于都御<lb/>
史葉公淇曰民苦饑耳請撫之乃携從者五六人冐雪<lb/>
以往賊迎見曰是李府尊也遂下山羅拜擁入寨中公<lb/>
召其酋六十餘人諭以利害皆感泣聴命事遂定比去<lb/>
民涕下不忍釋至繪其像事之在湖廣施州夷殺其土<lb/>
<pb n="KR4e0120_WYG_085-22b"/>
官因作亂公調兵五千擣之擒賊之首三十還所擄男<lb/>
婦二千人追所掠印五顆朝廷録其功賜綵幣楮鏹者<lb/>
再此二事尤勇决奇偉出常恒逺甚而公退讓不伐人<lb/>
鮮克知之故資序累滯凡四十年而僅至牧伯竟不入<lb/>
朝遽以没即是以觀則卑官僻地之在天下者雖有奇<lb/>
功異績孰從知之亦孰能舉而用之顧可勝嘆哉公塟<lb/>
既卜監察御史費君鎧淵父也為狀公行公弟禮部主<lb/>
事璋暨欽請予銘予既哭公于位乃為銘而先序其事<lb/>
<pb n="KR4e0120_WYG_085-23a"/>
于其奇者特詳焉銘曰賔于鄉策于廷我與子同名敭<lb/>
于外居于中子名弗我同少為刑官老為藩侯維其政<lb/>
之優生而榮行死而全歸維孝其無虧生于斯邦葬于<lb/>
斯原維予文其永無刋<lb/>
　　　岳孺人周氏墓誌銘<lb/>
我外舅蒙泉岳翁有二室周孺人者後翁三十三年年<lb/>
七十三而卒是惟𢎞治癸亥二月二十五日翁無子宋<lb/>
夫人子亦久逝孺人嘗生一子曰祖授五歳而天二女<lb/>
<pb n="KR4e0120_WYG_085-23b"/>
一適監察御史李經夫婦皆早世一適尚寳司卿李㺹<lb/>
孺人常依其女以居起居出入更相為命越三十餘年<lb/>
病且篤翁從子坪迓之歸㺹留弗釋坪遣其子梁日再<lb/>
至孺人幡然曰歸塟于家禮也乃强舁葢至家一日而<lb/>
屬纊時伯姒陸孺人年九十哭之甚哀曰周氏有孝行<lb/>
不可使遂冺吾見士大夫家女婦死則有銘盍圖之于<lb/>
是坪及<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奉状請于予予于岳事聞之稔矣自吾妻<lb/>
之亡惟孺人母子在感念今昔為之愴然以悲初翁<lb/>
<pb n="KR4e0120_WYG_085-24a"/>
為翰林編修孺人實歸于岳以佐宋夫人饋事翁自翰<lb/>
内閣為權勢所搆謫甘肅宋夫人以法從戍太夫人又<lb/>
老且病孺人與陸孺人侍湯藥親為扶掖頃刻不離側<lb/>
雖穢器亦手自浣拭紉績盡廢身無完衣太夫人感之<lb/>
病且革口授遺敎數百言大半皆孺人事令其孫婿庶<lb/>
吉士王璒書之以貽翁翁延母德所謂哭訃闗内受遺<lb/>
柩前者也嗟夫婦人之德視所從而能化斯可以為善<lb/>
汎觀博訪固不難乎其人翁之盛德大節著在天下無<lb/>
<pb n="KR4e0120_WYG_085-24b"/>
容議矣予見孺人㢲語和色如恐傷人宋夫人晩歳同<lb/>
寡毎引而與並席禮均兄弟亦必有感之深者故家風<lb/>
範宛然在目而人事之凋落乃爾悲夫翁墓在順天之<lb/>
漷縣其地曰岳家窪宋夫人已合塟今孺人亦祔是歲<lb/>
三月十八日窆焉銘曰䝉岳之封有名無窮維千萬年<lb/>
孺人其永從之<lb/>
　<lb/>
　懷麓堂集巻八十五<lb/>
</p>
<p>
</p>
  </div>
<div>
<head>懐麓堂集巻八十六</head> <lb/>
    <p>
<pb n="KR4e0120_WYG_086-1a"/>
欽定四庫全書<lb/>
　懐麓堂集巻八十六<lb/>
　　　　　　　　　　　　明　李東陽　撰<lb/>
　文後稿二十六<lb/>
　　誌銘<lb/>
　　　明故太傅兼太子太傅平江伯陳公墓誌銘<lb/>
公姓陳氏諱鋭字志堅其先自潁川徙廬之合肥髙祖<lb/>
諱聞元季以鄕兵内附從髙皇帝下江南累功至成都<lb/>
<pb n="KR4e0120_WYG_086-1b"/>
衛指揮同知曽祖諱瑄累功至右軍都僉事從文皇帝<lb/>
靖難封奉天翊運宣力武臣特進榮禄大夫柱國平江<lb/>
伯總督漕運議罷海漕通濟寧運河功最多命子孫世<lb/>
襲賜誥劵追贈三代卒贈平江侯謚恭襄勅有司廟祀<lb/>
清江浦祖諱佐代早卒考諱豫正統間以平福建叛賊<lb/>
功進封侯再贈三代景泰間城臨清守備南京再鎮臨<lb/>
清卒贈黟國公諡莊敏仍勅有司即其地廟祀之黟國<lb/>
之卒也公方奉太夫人某氏居南都奔喪歸𦵏乃襲封<lb/>
<pb n="KR4e0120_WYG_086-2a"/>
時天順甲申歳也成化乙酉憲廟知其才命領三千營<lb/>
分司轉奮武營兼領禁衛賜蠎衣鎧甲諸物戊子太夫<lb/>
人喪予告歸𦵏庚寅佩征蠻將軍印總鎮兩廣號令明<lb/>
肅前後勦蠻賊三千餘級俘賊黨及還所掠者倍之賜<lb/>
勅奬諭名益起㑹漕帥闕移鎮淮揚増拓濟寧諸牐修<lb/>
淮安二衛城及髙郵諸湖堤構屋數百間以居貧民歳<lb/>
大疫遣醫分療給米千餘石為糜所活甚衆死者以官<lb/>
地瘞之武官新襲者遣入儒學給以筆札生儒應試者<lb/>
<pb n="KR4e0120_WYG_086-2b"/>
具官舟資送之部領有疾躬徃撫視漕卒餘丁出應公<lb/>
役請予之糧越十有三年條具便宜事百餘疏多見施<lb/>
行嘗言通州至都城恒困陸輓請因元㑹通河舊蹟浚<lb/>
河増牐以通運舟功甫就緒舟果有至者上遣中使勞<lb/>
以羊酒有不便者造浮言沮之遂罷其役既而命掌南<lb/>
京中軍都督府事𢎞治戊申今皇帝召入督神機營兵<lb/>
為掌左軍都督府轉五軍營簡教有則恩威並著甲寅<lb/>
河决張秋公與太監李公興副都御史劉公大夏奉命<lb/>
<pb n="KR4e0120_WYG_086-3a"/>
徃治乃於上流塞黄陵岡荆隆口下則治滎澤孫家渡<lb/>
諸河七十餘里浚祥符四府營游河四十餘里俾諸水<lb/>
由歸徳武平出宿遷小河口以逹於淮䟽賈魯河由曹<lb/>
縣梁進口以出徐州於是張秋决塞而運河始復其舊<lb/>
上腸名安平鎮遣行人勞以銀帛加公太子太保比還<lb/>
朝加太保兼太子太傅増歳禄二百石丙辰加太傅兼<lb/>
秩如故公請以所加秩重贈三代而黟國追賜號為奉<lb/>
天翊衛推誠宣力武臣特進光禄大夫柱國皆異數也<lb/>
<pb n="KR4e0120_WYG_086-3b"/>
庚申敵犯大同急命公佩靖北將軍印統京營及諸路<lb/>
兵馬出討之許以便宜行事時公病在告久聞警即<lb/>
出朝力疾以徃至則夙夜祗慎嚴為部曲期以全制勝<lb/>
而精力已弗逮矣越數月召還盖居閒二年而卒是為<lb/>
壬戌十二月十五日壽六十有四上輟視朝一日遣官<lb/>
諭祭者七皇太子遣祭者一配沐夫人先卒已賜𦵏於<lb/>
江寧太山祖墓之次命有司啟壙窆公而夫人祔焉公<lb/>
性坦亮器度甚偉論亹亹不竭髙自負抱遇事必為宏<lb/>
<pb n="KR4e0120_WYG_086-4a"/>
綱闊制不斤斤徇束縳所至有能聲兵戎之外歴試累<lb/>
效若親王册封皇太子冠皆預禮修皇陵都城建禮部<lb/>
皆董其役惟漕河事尤勞且久㑹通之議垂成而罷而<lb/>
安平竟㡳成績盖其講究區畫得諸家範者為多兼尚<lb/>
文事通書史攻詩翰禮重喪祭撫庶弟鐸鎡及諸妹<lb/>
從皆為婚嫁分所得禄以給族黨故舊窮乏者亦賙之<lb/>
好賢下士善遇官屬與人重然諾女許嫁周駙馬子庠<lb/>
庠忽遘疾㡬殆周請公停婚公義不可人以是多之沐<lb/>
<pb n="KR4e0120_WYG_086-4b"/>
氏乃黔寧時靖王之孫無子子一熊出袁氏錦衣勲衛<lb/>
未請封女四孫女一公引發有日其中表弟譚公祐狀<lb/>
公行以熊來請銘予以成國朱公之故獲聯婣戚因慨<lb/>
念名家宿將之遺風聖天子用舊保終之盛徳皆不可<lb/>
遂泯乃叙次其事而系以銘銘曰國有列爵家有世臣<lb/>
孰開孰承惟視其人我明奮興羣策竝屈桓桓平江代<lb/>
有勲閥粤自聖祖逮於神宗中最著者恭襄之功恭襄<lb/>
有孫黟國有子人曰公才必復其始入學於師朝詩暮<lb/>
<pb n="KR4e0120_WYG_086-5a"/>
書出練於戎左斨右殳簮纓翹翹朝著之望閫幄嚴嚴<lb/>
干城之將南巡嶺徼虎旅成羣入領漕司萬艦如雲居<lb/>
重馭輕本兵斯寄帝曰汝才實任予事𨗳堙障狂人曰<lb/>
公能有河㑹通有鎮安平彼胡陸梁公起授鉞載驅載<lb/>
歸盡瘁而没帝曰汝心王室是於終則未究始乃有餘<lb/>
祭有備物𦵏有成式帝曰汝勞恩豈予惜鍾山在南下<lb/>
有髙原祖考所在公歸其間難有茍避公我勿屑功有<lb/>
偽増公我寧闕持此校彼孰劣孰優公身雖亡志則未<lb/>
<pb n="KR4e0120_WYG_086-5b"/>
休舒華振英公子亦肖為裘為箕公有遺教公業斯存<lb/>
公子公孫有徴後來其在公門<lb/>
　　　明故奉政大夫修正庶尹雲南按察司僉事致<lb/>
　　　仕何公墓誌銘<lb/>
郴州何公廷彦以雲南按察司僉事致仕歸十有八年<lb/>
卒於家其長孫孟春承重當終制乃具衰絰請於予曰<lb/>
孟春既喪吾父又喪吾祖孤不克自立惟先生嘗為吾<lb/>
父銘顧於吾祖尤舊故宜無所復靳意者亦吾祖意也<lb/>
<pb n="KR4e0120_WYG_086-6a"/>
言未畢涕泗交下跽弗能起予甚悲之乃據其所自為<lb/>
狀以銘公諱俊廷彦字也少從父宦遊於外比歸悉以<lb/>
資業讓諸兄力紹家學學且就授徒為飬飬嫡母袁及<lb/>
母鄧以孝聞屢試勿售天順壬午舉湖廣鄕貢成化己<lb/>
丑登進士第時年已四十有三癸巳授南京户部主事<lb/>
丁鄧安人憂丙申復任凡所領錢榖出納明辨而以亷<lb/>
慎将之稱能官者必指屈焉辛丑擢雲南按察司僉事<lb/>
兼督雲貴學校徃復勤勵不避險逺其為教令隨俗導<lb/>
<pb n="KR4e0120_WYG_086-6b"/>
化濟之以嚴凡所陶鑄多中器使初公以晩達無意進<lb/>
取為按察時其子説己以觧元登進士遂慨然思歸然<lb/>
未即遂居四年丙午乃得請去𢎞治戊申説為刑部主<lb/>
事值今天子登極恩當封公例以本秩進階奉政大夫<lb/>
修正庶尹後孟春又登進士累官兵部員外郎署郎中<lb/>
公猶及見之而卒年七十有七矣公性開朗畦町不内<lb/>
設與人交必從厚聞有善雖細輒加奨借見窮乏危急<lb/>
則周之或背讒面毁者置而不問藹然有前輩長者之<lb/>
<pb n="KR4e0120_WYG_086-7a"/>
風既謝事無他嗜好獨嗜醫富畜方藥毎手製以施病<lb/>
者徃徃而效專家者顧弗逮焉所著有訥齋稿十巻配<lb/>
廖氏同郡名家女有懿範為婣黨所歸年四十有二而<lb/>
卒贈安人後加贈宜人繼李氏累封宜人子三説長而<lb/>
賢其卒也時論惜之次言次誾孫亦三孟春文思竒敏<lb/>
蒞事有賢俊聲次孟旦次仝孫公生宣徳某年卒以𢎞<lb/>
治某年𦵏於某山之原公先世在宋出廬陵徙廣東宋<lb/>
有號都統者鎮郴桂其孫行三九者始居郴郴今有都<lb/>
<pb n="KR4e0120_WYG_086-7b"/>
統廟族人皆稱為始祖公曽祖諱徳翁篤行好義祖諱<lb/>
仁海世隠不仕考諱義堅舉鄕貢累官合州同知恵政<lb/>
在人公用家學取進士且以教四方學者如瑞州陳侍<lb/>
郎政王御史相皆以進士顯今物故且盡而公巋然齒<lb/>
徳望於鄕郡壽考終命得數之正其所積亦自厚哉銘<lb/>
曰自我而前為鄕賔自我而後為國珍又以其餘淑後<lb/>
人我見其終夀獨存孰後我者其吾孫乎<lb/>
　　　明故襲封衍聖公以和墓誌銘<lb/>
<pb n="KR4e0120_WYG_086-8a"/>
公諱𢎞泰字以和為宣聖六十一代孫成化庚寅始襲<lb/>
封憲宗皇帝賜第京師命齒國學嘗見公所服玊帶使<lb/>
人問焉公對曰臣家門故事累朝恩數不敢廢也許之<lb/>
再值郊祀分獻内壇皆出親定壬辰辭歸上若曰卿其<lb/>
進學循禮表率宗族無忝聖裔以副朕懐丙申給誥命<lb/>
有司以二品例授犀軸公言舊典以玊軸為異乃改授<lb/>
之丁酉詔加廟祭禮樂公率族人奉表入謝先世有遺<lb/>
田百餘年散業他姓者過半至是皆贖歸之以贍羣族<lb/>
<pb n="KR4e0120_WYG_086-8b"/>
己亥祖廟為雨水所壊公請命有司修葺完麗如故今<lb/>
上登極以𢎞治戊申入賀上視學命分獻兖國公賜坐<lb/>
彛倫堂退率三氏子孫表謝復賜宴禮部及襲衣冠帶<lb/>
躬耕藉田亦預宴焉家居友愛交洽歳時遊宴相酬倡<lb/>
或夜分忘倦四方大夫士至者禮接不少衰己未公來<lb/>
朝聞祖廟災亟歸齋哭如居喪引咎自責居鬰鬱不樂<lb/>
庚申力疾而朝辛酉上疏乞休致上若曰卿其善自調<lb/>
攝以奉聖祀所請弗許時復有修廟之役公協相規畫<lb/>
<pb n="KR4e0120_WYG_086-9a"/>
勞勩甚殷凡再越歳弗克躬覲事病既革執兄子聞韶<lb/>
手若有所屬者盖公之封也廷議以為世嫡相傳古今<lb/>
通義乃按宋故事俟公之後仍歸其兄之子公母遺命<lb/>
亦以是公及見聞韶之成其乞休時嘗具名以請故至<lb/>
是猶惓惓云爾訃聞上特遣行人諭祭者五有司給棺<lb/>
槨工部官屬治𦵏事以某月某日窆焉公羙風儀善論<lb/>
議毎評隲人曲直料事當成敗多竒中俾有職務將無<lb/>
不可為者而靜處優逸無由自見然承奉宗祀修治林<lb/>
<pb n="KR4e0120_WYG_086-9b"/>
墓綜制家政其在孔氏有勞績焉若孝友無間之心剛<lb/>
毅不屈之氣榮名令聞偉然著於人人其在天下亦不<lb/>
可冺也嘗即魯泮池遺址築東莊别墅因以自號有東<lb/>
莊稿藏於家公生景泰庚午四月二十七日卒於癸亥五<lb/>
月十五日年五十有四予於公内交乆公以兄命為聞<lb/>
韶議婚於予禮成之三年聞韶始嗣封爵則以父命奉<lb/>
狀請銘公墓嗚呼予乃遽為公銘耶銘曰孔裔周啟爵<lb/>
以代崇六十一傳兄弟迭封公繼兄爵在先帝世歴春<lb/>
<pb n="KR4e0120_WYG_086-10a"/>
逮秋三十有四入主宗鬯爼豆載䖍出奉朝獻禮儀孔<lb/>
閑時斯歳斯我職在兹我有餘力而弗外施功名始終<lb/>
天所優假我所弗預疇其望者有命自君公荷勿隳有<lb/>
身自親公全厥歸維兄有子維祖有祀公所無憾庶其<lb/>
在此孔林北西公有世墓曷其祔之乃祖乃父公老在<lb/>
東公自為宗公子公孫其來無窮<lb/>
　　　明故光禄大夫柱國太子太傅刑部尚書致仕<lb/>
　　　贈特進太保諡康敏白公墓誌銘<lb/>
<pb n="KR4e0120_WYG_086-10b"/>
公姓白氏諱昂字廷儀常州武進人也景泰丙子舉南<lb/>
京鄕貢天順丁丑登進士第授南京禮科給事中嘗劾<lb/>
户部尚書張鳯下之詔獄甲申改刑科成化戊子遷左<lb/>
給事中辛邜進都給事中嘗以災異言事謂陛下即位<lb/>
初詔罷貢獻停織造禁權勢抑異端而今皆不為衰止<lb/>
願守大信以令天下御史謝文祥以言事獲罪率諸寮<lb/>
救之壬辰擢應天府丞適署掌府事興學政定義役乙<lb/>
未改南京大理寺少卿辛丑遷南京都察院左僉都御<lb/>
<pb n="KR4e0120_WYG_086-11a"/>
史兼督巡江有劇賊劉通出没海上東南騷動公調兵<lb/>
所要害窘而招之通身自納欵公諭遣歸率其餘衆以<lb/>
降乃執通送京師餘悉釋不問進右副都御史甲辰署<lb/>
掌院事丁未擢南京兵部左侍郎鳯陽祖陵圯公與平<lb/>
江伯陳公鋭往修之方歳歉民困重役公調度得所二年<lb/>
而事集又以餘財賑饑民顧徳之𢎞治己酉河决原武<lb/>
改公户部右侍郎治之公簡率官屬築陽武長堤以防<lb/>
張秋引中牟之决以入淮浚宿州古睢河以入泗又多<lb/>
<pb n="KR4e0120_WYG_086-11b"/>
為渠堰於徐兖瀛滄之間以殺河勢又開複湖於髙郵<lb/>
隄東以避風濤之險其功甚勞歸改刑部辛亥攝都察<lb/>
院事遂擢右都御史令御史出按歳報有司賢否狀且<lb/>
視所報當否而殿最之請籍天下軍伍以便勾稽籍天<lb/>
下田數值水旱則視髙下以蠲其税癸丑進刑部尚書<lb/>
壹意矜恤凡情涉矜疑者多獲平反時法司苦條例繁<lb/>
公奉詔㑹官删定頒中外行之甲寅加太子少保戊午<lb/>
進太子太保加光禄大夫柱國賜麒麟服己未在告上<lb/>
<pb n="KR4e0120_WYG_086-12a"/>
遣中官挾醫問疾賜上尊少牢蔬米諸物再乞休致復<lb/>
加賜問免朝謁令善調攝起視事庚申疏累上乃許之<lb/>
進太子太傅賜勅給驛給月俸輿𨽻以歸癸亥七月某<lb/>
日卒壽六十九訃聞上念公舊勲贈特進太保謚康敏<lb/>
賜棺槨遣官諭祭者九命有司治𦵏事公性度宏裕持<lb/>
議常依於厚善裒髙益卑因事為功决機應變無所疑<lb/>
滯待人際物各當其分上自王公下逮胥徒僕從見之<lb/>
無不意滿或以緩急叩之輒力為排觧無所䘏居官四<lb/>
<pb n="KR4e0120_WYG_086-12b"/>
十餘年未嘗有怨於人人亦無怨之者然惟公能之他<lb/>
人弗能也居家孝睦事繼母甚謹弟昇早世䘏其二孤<lb/>
以潔為户部書筭廕垣為國子生置田以贍貧族立義<lb/>
塾以教羣子弟置局儲藥鄕鄰疾病者多歸焉比歸不<lb/>
問世事園亭賔客甲於畿甸放歌痛飲以終天年世所<lb/>
稱五福者殆兼之矣嗚呼難哉銘曰官有九品而極於<lb/>
一夀有百齡其稀七袠仕途險夷明者難必家之承傳<lb/>
疇繼疇述盈則易虧滿則易溢迷先得後有始無卒兼<lb/>
<pb n="KR4e0120_WYG_086-13a"/>
是數者指殊多屈耳目所逮公在甲乙有猷有功有名<lb/>
有實曷其致之恵迪斯吉彼弗恵者自貽伊疾盖棺事<lb/>
定是謂永畢尚有遺恩光昭贈䘏樂哉斯丘永奠幽室<lb/>
　　　定國公墓誌銘<lb/>
公姓徐氏諱永寧字克安世為鳯陽人髙祖達從太祖<lb/>
髙皇帝為開國元勲封魏國公追封中山王諡武寧世<lb/>
嗣公爵曽祖増夀左軍都督府左郁督太宗文皇帝靖<lb/>
難之後念其功追封定國公諡忠愍曽祖姑實為仁孝文<lb/>
<pb n="KR4e0120_WYG_086-13b"/>
皇后次代王安王二妃家極貴盛祖景昌始封定國公<lb/>
賜號推誠奉事武臣階榮禄大夫勲右柱國給誥劵考<lb/>
顯忠嗣一門兩公盖本朝所僅見也公性敏喜讀經史<lb/>
通書法蚤失怙能隆師親友襲爵時年甫十有三儀觀<lb/>
秀美景皇帝愛之嘗奉使秦伊二府殊見禮重歴事英宗<lb/>
睿皇帝暨憲宗純皇帝將嚮用忽遘風疾不克奉朝請<lb/>
久漸沈瞀間出觀户外有貴近臣怙恃驕縱道路側目<lb/>
莫敢近公奮擊之其人策馬走僅得脱若是者往往<lb/>
<pb n="KR4e0120_WYG_086-14a"/>
而然人疑公非病其中殆介介有白黒及問之輒失度<lb/>
時操筆折簡通親舊或作髙昌西番字盖其少所習者<lb/>
人益不能察也𢎞治甲子正月九日卒距其生正統辛<lb/>
酉三月十日壽六十有四上輟視朝一日遣官諭祭者<lb/>
再勅有司給棺槨治𦵏事皆如制三月九日窆於都城<lb/>
西馬鞍山祖墓之次公側室丁氏真定衛指揮使源之<lb/>
女侍公病日夕不懈比卒沐浴易服縊於公之寢室死<lb/>
焉光祚以聞下禮部覆實詔旌其門曰貞烈其事最顯<lb/>
<pb n="KR4e0120_WYG_086-14b"/>
故附書之銘曰古爵五等今惟三公階最貴夐莫參下<lb/>
有侯伯無子男鐵劵合契金書鑱河山帶礪國與咸父<lb/>
死子嗣限制嚴一門兩公世所瞻開國靖難勲名兼公生<lb/>
早歳頭角嶄蹶而勿振迍且淹朝謁雖廢禄尚儋以病<lb/>
自逸非荒耽盈虧謙益神所鑑祖徳下被君恩覃公業<lb/>
有子箕裘堪世代圭組隨纓簮公全歸之意已厭上袝<lb/>
祖考無遺慚先迷後得數可占穹碑贔屓當巉巖我銘<lb/>
其幽永不芟<lb/>
<pb n="KR4e0120_WYG_086-15a"/>
　　　封孺人楊母陳氏墓誌銘<lb/>
楊孺人陳氏之喪其子給事中禠自為狀泣而請予銘<lb/>
其叙事行曰吾母生而為父母所愛歸吾父朴菴公時<lb/>
祖姑尚存性嚴急曲盡孝敬得其懽心喪居雖盛暑不<lb/>
脱衰絰諸叔之娶皆手為綜理吾父以儉致豊吾母勸<lb/>
分諸叔無弗裕者見入窘急必給以衣食毎昏夜聞乞<lb/>
聲必呼取剩飯與之暑月則躬煑茶置道側以濟渇者<lb/>
天未明即呼婢僕起治事有過則曲為掩䕶毎食先問<lb/>
<pb n="KR4e0120_WYG_086-15b"/>
其有無或未給則食不下咽族黨幼雅至輒與之果物<lb/>
争攀授索取不厭朝出雖雞犬聞步履聲亦呌呼以迎<lb/>
若是者殆以為常吾兄祚出為商訓之曰小民賣魚菜<lb/>
自活獲利甚㣲銖兩勿與較見傭工客作亦温言慰之<lb/>
末始加訶叱焉教吾兄弟動引古書句及諺語為戒皆<lb/>
切中事理禠游庠校出試藩省輒戀戀不忍别比得官<lb/>
謝病歸省則曰汝壹志供職勿以我為念知汝宦情亦<lb/>
薄須少報朝廷歸即歸吾不汝强也禠再以使命至出<lb/>
<pb n="KR4e0120_WYG_086-16a"/>
所積遺吾兄弟諭之曰汝輩為士為商皆有成業惟汝<lb/>
庶弟榶㓜可厚給之盖所以慰吾父者又如此尤人所<lb/>
難也且吾母之行無一弗可記者而隠於閭閻閨閤之<lb/>
間禠不忍死以狀誰其知之者若金石之刻徴諸女徳<lb/>
古亦有之而非荒迷者所能此禠之所為請也禠以文<lb/>
行重於鄕舉湖廣鄕貢第一擢進士髙等簡入翰林為<lb/>
庶吉士歴禮刑二科給事中有諫諍聲此則予所知者<lb/>
因次第其狀而著其母徳為銘銘曰庸徳之徳徳乃可<lb/>
<pb n="KR4e0120_WYG_086-16b"/>
久惟徳之久可以不朽内則之則雖美弗彰匪子之揚<lb/>
之孺人其亡乎<lb/>
　　　封淑人吳母林氏墓誌銘<lb/>
封淑人林氏予同年友户部左侍郎吳公道本之配也<lb/>
公卒之十年卒於家其子夢麒走京師以其事聞朝廷<lb/>
遣官諭祭令有司啟壙合𦵏盖異數也夢麒舊以父命<lb/>
學於予乃述母徳以請曰吾父之𦵏先生幸為銘今吾<lb/>
母將從吾父於地下銘曷敢有他屬予哀其志而許之林<lb/>
<pb n="KR4e0120_WYG_086-17a"/>
氏與吴同出漳浦淑人生而貞順有則贈侍郎友松翁<lb/>
為子擇婦得淑人族黨交賀淑人羞膳必謹友松家政<lb/>
尚肅且好賔客又置義塾以教鄕子弟百凡饋饗皆淑<lb/>
人手出諸叔之㓜也為之澣櫛巾服膏火之費有母道<lb/>
焉公壯而無子淑人為置側室林氏生夢麟財五歳抱<lb/>
置膝上口授論語孝經諸書盖其所素習者不失一字<lb/>
後㩦至京師遣就外傅時使人覘其所為或涉嬉縱輒<lb/>
加笞責及流涕復予之飴果而遣之若有疾則彷徨無<lb/>
<pb n="KR4e0120_WYG_086-17b"/>
措嘗所過從若值良士則喜為設具否則怒形於色居<lb/>
未始以靡麗之服加其身曰恐喪而志而能力學得禄<lb/>
他日不患無此服也病篤執夢麒手而慟曰吾生七十<lb/>
有五年封至三品死不恨恨不及而之成以畢吾志耳<lb/>
自是痿不能起猶以手指使遷居正寢更衣而逝夢麒<lb/>
事母孝雖尺布一錢未始不請及其喪也匍匐數千里<lb/>
請命於朝君子傷之然能以家學舉鄕貢當繼得進士<lb/>
志業不墜雖公之澤亦淑人教也銘曰樛木在南小星在<lb/>
<pb n="KR4e0120_WYG_086-18a"/>
東維大夫之宗維國之風吳氏以國林望以族維人之<lb/>
良亦維人之淑内行不出孰譽其美我友其夫亦傅其<lb/>
子祭有藻蘋教有典墳有刑者存淑哉乎若人身所鞠<lb/>
子實所従老従夫九原百世是保<lb/>
　　　岳母孺人陸氏墓誌銘<lb/>
𢎞治乙丑四月二十七日岳母孺人陸氏以夀終距其<lb/>
生永樂癸巳十一月十五日春秋九十有三矣孺人為<lb/>
需菴處士公諱端之配於我外舅䝉泉翁為岳嫂自我<lb/>
<pb n="KR4e0120_WYG_086-18b"/>
翁之没三十有四年中間處士没我外姑宋夫人没吾<lb/>
妻之姊若妺没者前後相繼而孺人巋然獨存有子女<lb/>
各一人孫二人外孫女一人最久且盛至是乃卒盖岳<lb/>
氏之老長於是乎盡予雖為孺人幸之亦烏得不為之<lb/>
哀之也耶我翁與處士公暨仲兄千户詳從弟海共敦<lb/>
友愛旁睦羣族及諸子姓皆極恩意孺人實有助焉飬<lb/>
姑之寡妹二十餘年預置棺歛卒襄後事女嫁南京戸<lb/>
部主事王璒早寡迎致於家曰以成而節且嫁其孤女<lb/>
<pb n="KR4e0120_WYG_086-19a"/>
于今萊州府通判任經曰以畢而志其他中表諸黨貧<lb/>
不能衣食婚嫁死不能𦵏者多頼以濟翁交四方名士<lb/>
假屋講學踵接於家館穀膏火之費皆其手給未嘗厭<lb/>
倦後多舉大魁登進士布列華要訪道舊故皆以嫂稱<lb/>
之且譽其賢無異辭焉翁之戍於甘也以宋夫人從孺<lb/>
人事太夫人劉氏曲致懽慰及遷於莆也俾其子坪侍<lb/>
之行諸女之嫁奩物饋具未常弗稱坪娶於曹氏生子<lb/>
梁及槃孺人愛不弛教肅然有故家風範盖其自少至<lb/>
<pb n="KR4e0120_WYG_086-19b"/>
老無一日不治家務雖病卧床褥猶云云不絶齒徳之<lb/>
茂誠近時所僅見也予道南京以翁命主於陸氏見其<lb/>
昆弟子姓富而好禮知孺人内行有自既託婣屬久而<lb/>
周旋其家雖欣戚事異而情理不少殊孺人之喪卜以<lb/>
某日坪力疾來涕泣而請曰忍不為吾母銘耶予以官<lb/>
守遺執紼之役亦惡忍不銘銘曰夫有主婦維徳之耦<lb/>
家有壽母道乃可久人壽十袠兹過其九匪我能創亦<lb/>
我能守維族之望維葉之茂所未竟者以遺厥後<lb/>
<pb n="KR4e0120_WYG_086-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_086-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻八十六<lb/>
</p>
<p>
</p>
  </div>
<div>
<head>懐麓堂集巻八十七</head> <lb/>
    <p>
<pb n="KR4e0120_WYG_087-1a"/>
欽定四庫全書<lb/>
　懐麓堂集巻八十七<lb/>
　　　　　　　　　　　　明　李東陽　撰<lb/>
　文後稿二十七<lb/>
　　誌銘<lb/>
　　　明故吏部尚書致仕贈特進太保諡恭簡尹公<lb/>
　　　墓誌銘<lb/>
吏部尚書尹公旣致仕十有八年卒於家上聞訃嗟悼<lb/>
<pb n="KR4e0120_WYG_087-1b"/>
遣官諭祭勅有司治葬事仍贈特進太保諡恭簡賜之<lb/>
誥命褒舊績也公姓尹氏諱旻字同仁世為厯城宦族<lb/>
公七歲知讀書稍長下筆數百言正統丁卯舉鄉貢第<lb/>
一連擢戊辰進士簡入翰林為庶吉士己巳授刑科給<lb/>
事中景㤗間値國多事屢有建白皆傳正義天順丁丑<lb/>
遷左給事中英廟見其儀觀魁偉音吐洪暢欲大用之<lb/>
尋擢通政司右叅議轉左叅議己卯旱代祀海岱禮成<lb/>
而雨庚辰持節封安南國王盡却餽遺國人斂服辛巳<lb/>
<pb n="KR4e0120_WYG_087-2a"/>
王師有事於陜西公出總軍餉有白金綵幣之賜壬<lb/>
丁母艱癸未驛召至京師擢吏部右侍郎成化己丑<lb/>
左侍郎厯王李姚崔四尚書皆曰代此位者必公也壬<lb/>
辰漕河壅滯公往督官運事遂集癸巳勅拜尚書命侍<lb/>
經筵戊戌加太子少保賜玉帯麒麟服己亥加太子太<lb/>
保累進階至光祿大夫勳柱國甲辰加太子太傅公久<lb/>
掌衡鑑博采公議不為私撓天下翕然稱之有姦吏李<lb/>
孜省者貴幸用事憾公甚搆成大獄再削職以尚書歸<lb/>
<pb n="KR4e0120_WYG_087-2b"/>
公不自辯列惟引咎自責而已今上御極孜省既伏法<lb/>
乃吐實於官諸黨惡者罷黜殆盡而公壽考終命竟膺<lb/>
褒䘏非獨復其故物而恩禮有加焉然則世之以仇怨<lb/>
相傾擠竭計盡勢而不為後地者亦何益哉公素負學<lb/>
識善斷大事尤精鑒强記每經銓注雖稠人小吏閲數<lb/>
年猶識其名時料人壽夭成敗厯厯多竒中故其退也<lb/>
大夫士屢䟽薦欲起之而公亦老矣惜哉公生永樂壬<lb/>
寅五月二十八日卒以𢎞治癸亥九月十七日子龍己<lb/>
<pb n="KR4e0120_WYG_087-3a"/>
丑進士前翰林侍講先公十年卒孫繼祖以公恩廕中<lb/>
書舍人予與公居鄰每挹公風度聆其言論未嘗不歎<lb/>
服焉比聞公喪慨耆舊之不可復見而繼祖以遺命具<lb/>
疏奉狀請予銘是惡可辭銘曰赫赫英祖簡修進良燕<lb/>
翼厥謀以詔憲皇翹翹尹公行譽言揚給舍獻替銀臺<lb/>
出納聲名猋馳意氣山㧞亨衢在前靡適非達天曹峩<lb/>
峩公實任之端居廟堂進退百司絜短校長左右具宜<lb/>
翕受敷施惟帝所用手操權衡與世輕重北馬羣顧南<lb/>
<pb n="KR4e0120_WYG_087-3b"/>
金品貢二十四年既久且專手所植樹其髙蔽天棟梁<lb/>
桷榱百材萃焉盛名難居造物所忌城門魚殃崐崗玉<lb/>
碎少行老歸綽有餘地人才實難矧惟老成曰篤不忘<lb/>
天王聖明爵以酬勞諡亦稱情天之定矣人之勝矣君<lb/>
子有性不謂命矣九原有知公可瞑矣<lb/>
　　　河南按察司副使致仕陳君直夫墓誌銘<lb/>
吾友陳君直夫舉進士拜南京貴州道監察御史三年<lb/>
丁外艱服闋改陜西道又三年丁内艱再改河南道皆<lb/>
<pb n="KR4e0120_WYG_087-4a"/>
在南京遷江西按察司僉事二年致仕歸十餘年南京<lb/>
兵部尚書張公悦薦其志行可大用乃起為福建僉事<lb/>
督理屯田又二年復乞致仕時倪文毅公為吏部尚書<lb/>
特擢為河南副使都御史林君俊舉以自代不果入再<lb/>
乞致仕廵撫都御史孫君需請留之廵按諸御史交薦<lb/>
之又二年竟致仕去君子觀其進退之際可以知其人<lb/>
矣直夫鯁介寡合雖生長都㑹而有山林性氣不能與<lb/>
物湛浮遇節義亷潔士傾心嚮慕稍不合輒蹙頞而起<lb/>
<pb n="KR4e0120_WYG_087-4b"/>
若將凂乎其身家素窶奉親志養常俸外一無所取居喪<lb/>
非義賻輒辭弗受屏居舊鄉去府治逺足不至公室人<lb/>
以請託至必峻却之久亦無復至者惟事兩兄嫁其女<lb/>
撫妻之孤弟建祠堂以合族他無所好非所當赴雖故<lb/>
舊强之不屈也其蒞官政務公與愼在南臺力操風紀<lb/>
嘗上疏請止中官取花木捄言事之不得其職者在江<lb/>
西持法甚謹在福建清屯田在河南賑饑民皆悉心綜<lb/>
治不茍應故事顧其所拂意者恒多雖黽勉就職而志<lb/>
<pb n="KR4e0120_WYG_087-5a"/>
常在退其去也盖有遺用焉若其經業精貫博渉史籍<lb/>
使得當督學之任必大有興作世之用違其才每如此<lb/>
是豈獨為直夫歎哉然直夫之所自處則可謂不失也<lb/>
已直夫諱壯自號古迂浙之山隂人生正統丁巳其舉<lb/>
進士以天順甲申卒以𢎞治甲子十一月十三日乙丑<lb/>
某月某日葬黄龍兴山之原予與直夫同京産又同甲<lb/>
第雅相知厚予久叨仕籍直夫每致書札無一褒譽語<lb/>
至相稱謂雖老必以字未嘗效時俗舉爵號故予銘直<lb/>
<pb n="KR4e0120_WYG_087-5b"/>
夫亦以字庶其有知尚能諒予且以為其子終治命云<lb/>
銘曰抗世孤立不西以東執徳之恒以與始終衆鬨而<lb/>
嚻我若弗聰行我者天藏我在躬縱不大施弗喪厥衷<lb/>
吁嗟直夫其古人之風乎<lb/>
　　　明故贈文林郎翰林院修撰顧公墓誌銘<lb/>
比歲崑山大夫士有斯文㑹諸耆宿有延齡㑹皆以桂<lb/>
軒顧公為長縣官舉鄉飲亦為賓㑹詔賜髙年冠服廵<lb/>
撫都御史為之致命於家暨其子鼎臣狀元及第授翰<lb/>
<pb n="KR4e0120_WYG_087-6a"/>
林院修撰報未㡬而公卒復㑹詔賜京朝官誥勅時鼎<lb/>
臣方以憂去上特予之於是公獲贈如其官階文林郎<lb/>
而不及見矣公之孫監察御史潜亦嘗為翰林庶吉士<lb/>
故鼎臣暨潜奉左庶子毛憲清狀請予銘墓毛盖其鄉<lb/>
人故知之特詳云公諱恂字維誠桂軒其所自號也生<lb/>
而秀整敦確學舉子業有成禮部主事呉相虞愼許可<lb/>
見公於塾器愛之請於耕樂翁内為壻時呉方游宦南<lb/>
北有母老無他子弟家政悉以屬公公年未二十即力<lb/>
<pb n="KR4e0120_WYG_087-6b"/>
為營治不避勞勩内無私蓄業寖裕然未始廢學雖居<lb/>
㕓闠書巻不去手母沒痛不獲養哀毁特甚感時觸事<lb/>
輒聲為謳吟久漸成帙葉文莊公為感而題之禮部既<lb/>
卒公始出居於外時父耕樂已老奉養備至喪葬無違<lb/>
禮仲兄及寡姊皆髙年家居亦禮事焉族黨有貧者時<lb/>
致粟帛見里中後進必勉使為善多所成就有弗孫者<lb/>
恬然應之弗校也教子孫必以詩書禮義仕者為忠居<lb/>
者為孝親賢逺姦敬老慈幼言亹亹不厭故潜積學礪<lb/>
<pb n="KR4e0120_WYG_087-7a"/>
行督京畿學政人服其公鼎臣雖未試而器識材局論者<lb/>
以為不負其選皆公訓也公為詩興致和適所著有鰲峰<lb/>
稿五巻啖蔗餘甘西湖紀逰各一巻藏於家公生永樂戊<lb/>
戌六月二十五日卒於𢎞治乙丑五月二十六日壽八十八<lb/>
是歲某月某日葬於縣西鹿城之原銘曰盛徳之世民多<lb/>
老夀恊氣攸萃事亦非偶公年實髙踰八望九踰九者誰<lb/>
公有嚴父惟兄及弟叢生並茂如彼松栢其凋獨後匪惟<lb/>
考終惟徳攸好惟子幹父惟孫念祖公澤不匱名不可朽<lb/>
<pb n="KR4e0120_WYG_087-7b"/>
　　　贈中憲大夫太常寺少卿兼翰林院侍讀靳君<lb/>
　　　墓誌銘<lb/>
贈太常少卿兼翰林侍讀丹徒靳君以成化壬寅五月<lb/>
五日卒塟於焦石山之麓越二十有四年當𢎞治乙丑<lb/>
十有一月朔日厥配封太恭人范氏卒於京師其子貴<lb/>
以喪告上特遣官諭祭命有司治葬事貴懼舊壙弗稱<lb/>
改卜於果山之原以丙寅某月某日遷父柩奉母而祔<lb/>
且念潜徳久弗白徵同官費子充狀請予銘予稔知貴<lb/>
<pb n="KR4e0120_WYG_087-8a"/>
且見其居喪禮而哀銘惡忍辭哉公諱瑜字廷壁正統<lb/>
丙寅以鎮江府學生應貢入南京國監授温州府經厯<lb/>
温兵民錯處吏率不盡法君確守峻制不枿牙角知府<lb/>
周琰器之曰此非一幕才也凡督捕機宜若征輸水利<lb/>
先屬他官者悉改屬之應手而辦有千户訟民家已聘<lb/>
女為妾以賂請君暴賂於衆女卒歸所聘府倉例有賂<lb/>
君獨不受餌姦無所於宿君貎不甚揚人易之至是聲<lb/>
傾一郡周益禮重稱為先生而不名每出輒令攝篆君<lb/>
<pb n="KR4e0120_WYG_087-8b"/>
積粟僃賑舉墜補敝初若非攝事者瑞安平陽二縣界<lb/>
有海塘田苦風潮君築治完固民利之名之曰靳公塘<lb/>
民有恃險拒捕者官將處以大逆君憫其愚親莅所在<lb/>
譬曉之其人感悟歸罪家得不坐海盗忽熾君以計擒<lb/>
其魁餘黨遂散通判闕君適入覲温人投牒吏部請君<lb/>
或諷令少事關節君正色拒之事竟寢觧官移家居十<lb/>
有餘年温人道鎮江者必問安否大夫士還往慶弔若<lb/>
親戚然至於今不衰且其為人孝友好施予尊賢禮士<lb/>
<pb n="KR4e0120_WYG_087-9a"/>
教子尤篤按察僉事丁玉夫遣貴受學丁後果有重名<lb/>
盖其厚積薄發才弗究於用乃以成其子之賢而顯其<lb/>
家固在兹哉太恭人同里名家女也慈恵朴厚事姑謹<lb/>
甚久弗育為君置媵君義弗内竟遣之未幾得貴貴既<lb/>
進士及第迎養於官非公事未嘗一日不在側如是者<lb/>
終其身太恭人性亦好義所施棺具無慮數十計偶弗<lb/>
適聞貴有所賙䘏輒為之加一餐云貴以學行累被簡<lb/>
擢直講儲宫以登極恩進今官以兩宫尊號恩進今封<lb/>
<pb n="KR4e0120_WYG_087-9b"/>
比又有日講之命太恭人皆及見之壽至八十有八得<lb/>
正而斃禮合而葬其於君盖有光焉銘曰事有幸㑹寧<lb/>
幕無倅彼賄進者自貽伊愧意或値悖無進寜退彼戀<lb/>
位者亢不知悔彼得其外我得其内矧惟我餘天有錫<lb/>
類我所生者於我終代既盈我虧亦發我晦持此絜彼<lb/>
獲詎非倍由初質今若取諸貸若田既秋功在一溉謂<lb/>
天弗明安所置喙惟魄有藏於彼江介遷斯祔斯曰有<lb/>
令配載徵厥祥來者未艾<lb/>
<pb n="KR4e0120_WYG_087-10a"/>
　　　贈通議大夫通政使韓公墓誌銘<lb/>
贈通議大夫通政使韓公諱傑字仲彦及封太淑人蘭<lb/>
氏通政使鼎之父若母也公以鼎貴初用皇太后徽號<lb/>
恩贈禮科給事中再用考績例贈通政右叅議移封例<lb/>
贈右通政比新天子登極加命今秩則兩宫尊號恩也<lb/>
太淑人始封太孺人累封太宜人太恭人以至今號命<lb/>
下乃卒且合葬於是朝廷遣官諭祭令有司治葬事仍<lb/>
給驛歸其喪而公與有榮焉公祖諱槃起家鴻臚寺序<lb/>
<pb n="KR4e0120_WYG_087-10b"/>
班終吉州吏目父諱尚敬贈如公官公生而天質秀頴<lb/>
少失怙居鄉無師傅自識文字通大義律已應務黙合<lb/>
理道孝睦勤儉非義不茍取顧喜賙施貸不能償償不<lb/>
及数者輒為棄責鄉之人徳之曰公有隂徳他日必大<lb/>
貴富然竟不沾一命暨其子之成而不及見矣太淑人<lb/>
蚤閑内則吏目之在吉也公實從行聞其賢以祖命聘<lb/>
之公雖宦族而世襲清苦與寒士無異太淑人躬井臼<lb/>
為養祖姑以下皆安之吏目卒歸槖蕭然姑久卧床褥<lb/>
<pb n="KR4e0120_WYG_087-11a"/>
太淑人侍湯藥夜未始帖席悒悒如不欲生姑念之曰<lb/>
真孝婦也比卒舅及祖姑皆繼卒太淑人連舉三喪情<lb/>
禮兼備人稱之如其姑之稱公既卒太淑人日事紡績<lb/>
衣食其家不以煩其子故鼎得專學問以底大成聲績<lb/>
累著致於九列太淑人就祿養被命服怡然終其身古<lb/>
稱婦徳不外見太淑人以壽且顯大夫士還徃相傳播<lb/>
至形謌詠故其事加詳云通政君嘗督河安平得太淑<lb/>
人壽詩成巻適予以祀事東返請為序比被召領易州<lb/>
<pb n="KR4e0120_WYG_087-11b"/>
薪炭塲務以喪告於朝復請予銘禮恭而意傷辭弗獲<lb/>
乃按禮部侍郎王公徳輝狀為銘銘曰慶山之陽有田<lb/>
孔良既畎既疆有菑弗荒有婦饁我力復協我有子我<lb/>
播亦復穫我古有耕道亦有種徳以小喻大不逺維則<lb/>
生雖弗榮沒則已哀老弗及偕卒同厥歸始則同勤終<lb/>
則共逸為勤孰名逸則永畢有封若堂若所胥宇九原<lb/>
不亡可質斯語<lb/>
　　　明故封中憲大夫太常寺少卿前陕西按察司<lb/>
<pb n="KR4e0120_WYG_087-12a"/>
　　　副使劉公墓誌銘<lb/>
封中憲大夫太常寺少卿劉公約之文恭公之子也舉<lb/>
進士歴大理右寺副累遷右寺丞出補延平府同知進<lb/>
漳州知府擢陜西按察司副使歸及其子棨為尚寳司<lb/>
卿陞階從肆品以考績例得誥進公今階今天子登極<lb/>
公以致仕恩當復進階而棨以東宫正字恩進今官以<lb/>
兩宫尊號恩當復給誥則又以移封例回所得誥封公<lb/>
為今官命已至而公卒朝廷遣官諭祭如例而特勅有<lb/>
<pb n="KR4e0120_WYG_087-12b"/>
司治葬事葢公以世業繼顯科為要官中道蹉跌久弗<lb/>
大振而晚歲遭際皆竒特出常格如此云公諱瀚約之<lb/>
其字别號樗菴少為蘇州府學生景㤗庚午領南畿鄉<lb/>
貢卒國子業有名其舉進士在天順丁丑試政禮部頒<lb/>
詔至揚州府府餽金二鋌公峻拒弗納列郡皆相戒勿<lb/>
餽縉紳繪却金圖賦詩頌之其為大理在天順成化間<lb/>
讞駁詳慎嘗奉勅錄京畿及江西重獄平反四百餘人<lb/>
出賑河間諸府饑民籍名給粟者十五萬其為同知八<lb/>
<pb n="KR4e0120_WYG_087-13a"/>
年專理戎籍多所釐正鄰郡愬訟者踵相沓為知府得<lb/>
專制鉏强抑暴民甚安之部使旌於朝章至八九上為<lb/>
副使益持憲體會邊徼多事督餉不乏資望日積而遽<lb/>
致事以去西安府餽金為贐却之曰不聞致仕與在任<lb/>
同耶時𢎞治己酉也居鄉十七年足不至公室歲鄉飲<lb/>
有司禮為大賓其平生服履孝義與人交際無諛詞妄<lb/>
語精法比達政體善古文歌詩而終身不自伐纊未屬<lb/>
呼諸子孫至前連舉孝弟忠信四字訓之猶懇懇不置<lb/>
<pb n="KR4e0120_WYG_087-13b"/>
其卒以乙丑十二月二十二日壽八十有一矣配呉氏<lb/>
有内行先公二十餘年卒累贈恭人子男十一棨其長<lb/>
也為中書舍人直内閣預經筵國史事以慎敏稱每欲<lb/>
歸省不可得比卒乃請予銘禮也吏部侍郎王公濟之<lb/>
方修郡志列公名宦當藉是以傳銘惡足恃哉銘曰儒<lb/>
臣之子為刑法家内守外臺厥績孔嘉理同事殊父有<lb/>
遺教其所為教維甲科是紹亦有遺恩匪我自取所弗<lb/>
自取維以貽我後維詞及翰亦詎非儒還以錫予其祖<lb/>
<pb n="KR4e0120_WYG_087-14a"/>
風之餘乎<lb/>
　　　明故資徳大夫正治上卿都察院左都御史贈<lb/>
　　　太子太保諡恭簡戴公墓誌銘<lb/>
都察院左都御史戴公既寢疾遺囑其從子兵馬副指<lb/>
揮星曰不得以䘏典累朝廷已而禮部稽據典制以聞<lb/>
上再賜諭祭令有司治葬事而給驛遣官䕶歸其喪監<lb/>
察御史楊儀等数十人以公督學所造士合詞上請特<lb/>
贈太子太保諡恭簡葢於禮加隆焉公諱珊字廷珍其<lb/>
<pb n="KR4e0120_WYG_087-14b"/>
先宋錢塘令士先自婺源徙浮梁祖諱嗣安以子昇貴<lb/>
贈陜西布政司右叅議考諱冔嘉興府學教授皆以公<lb/>
貴累贈南京刑部尚書公以縣學生舉天順壬午鄉貢<lb/>
甲申登進士第成化丙戌試四川道監察御史服闋乃<lb/>
授職壬辰督學南畿凡考校必以文藝占器識有請謁<lb/>
者孫不色拒而終一無所撓羣士帖服至無後言戊戌<lb/>
遷陜西按察司副使仍專學政政如南畿地加廣雖遐<lb/>
陬僻壤未嘗不到修古聖賢祠廟或増秩祀典聞民間<lb/>
<pb n="KR4e0120_WYG_087-15a"/>
孝節事亦奏旌其門甲辰擢浙江按察使令尚清肅丁<lb/>
未遷福建右布政使𢎞治戊申轉左布政使勤教養通<lb/>
財賦情法兩當論治體者必歸之己酉擢都察院右副<lb/>
都御史撫治鄖陽諸府豪右多窟流聚為利公刻日令<lb/>
首罪民所闢田多匿税畧償所費而設其餘嚴練兵伍<lb/>
自製為營陣法蜀盗野王剛越境入竹山平利諸縣守<lb/>
臣畏罪莫敢發公請合湖陜兵誅其首惡縱其脅從千<lb/>
餘人事遂定時偉其功公不自伐也辛亥召入為刑部<lb/>
<pb n="KR4e0120_WYG_087-15b"/>
右侍郎乙卯轉左侍郎嘗會勘荆府不法事皆得實時<lb/>
羣疑交訌朝廷是公議卒行重典丙辰拜南京刑部尚<lb/>
書讞獄尤謹庚申復召為左都御史公益自檢律務持<lb/>
風紀雖簿書之細必極精覈嘗與吏部考察京朝官者<lb/>
一考天下述職者再孝宗皇帝親鞫大獄諸司震悚公<lb/>
從容應對時有所開析天威頓霽上知公清慎每廷宣<lb/>
面問至移晷刻引疾求退必優詔勉留命醫賜食間有<lb/>
慰諭若家人父子然者公不覺感泣上亦為之動容童<lb/>
<pb n="KR4e0120_WYG_087-16a"/>
前後六上留益力公遣其妻若子先歸以身待命乙丑<lb/>
新天子嗣位公不敢輒言去力疾視事疾再作竟不起<lb/>
卒之日為十二月二十三日距其生正統丁巳三月七<lb/>
日壽六十九娶夏侯氏累贈夫人繼吳氏累封夫人子<lb/>
晴國子生公廕也正徳丙寅吳夫人挟晴來扶柩歸以<lb/>
是年某月某日葬於某山之原公徳性和粹中耿耿不<lb/>
茍合而洞達無城府奉職守法不為物撓而意常近厚<lb/>
祿仕四十餘年家無餘貲壹意官守雖尊官髙年猶手<lb/>
<pb n="KR4e0120_WYG_087-16b"/>
削章牘辰入酉出窮寒暑不變敭厯中外所至有聲績<lb/>
學政尤著身既没人至今道之不衰所著有松厓稿數<lb/>
巻公在同榜中夙見知厚常謂予曰子必銘我其治命<lb/>
亦屬太子太保閔公以及於予嗚呼是安可負哉乃哭<lb/>
而銘之銘曰昔我孝宗咨訪耆碩公長中臺時聞造膝<lb/>
公秘不洩曰我后之徳公簡帝心帝監公直公所執法<lb/>
躬就繩墨其有弗率則惟我職無曰棘棘或爾黙黙我<lb/>
法弗忒曰我無遺責世有碎玉亦鮮完璧惟公始終有<lb/>
<pb n="KR4e0120_WYG_087-17a"/>
美無擇惟帝嗣位惟父臣是式臺評廟議亦懋爾績古<lb/>
亦有言天壽平格有平若公壽弗臻極惟所遭値及所<lb/>
樹植令名在兹永耀金石<lb/>
　　　明故福建按察司僉事致仕進階朝列大夫蕭<lb/>
　　　公墓誌銘<lb/>
海釣蕭公既寢疾附戸部郎中王君藎告訣於予未幾<lb/>
其子鳴鳯哀疏至則奉治命請予銘予為之泫然以悲<lb/>
葢自壬子之秋别於城南僧舍十五年於今矣嗚呼予<lb/>
<pb n="KR4e0120_WYG_087-17b"/>
乃竟為公銘耶公諱顯字文明號履菴更號海釣以山<lb/>
海衛學生舉天順己卯京闈第二成化壬辰乃得進士<lb/>
第甲午擢兵科給事中有武臣中官怙勢求賞者公批<lb/>
奏尾駁其功坐是賈怨弗恤也涿州有巫矯邪神自東<lb/>
方來京城男女爭負土為築祠宇公抗章劾之并禁私<lb/>
剏菴觀等數事言極剴切留不報外間傳言禍且不測<lb/>
忽召至左順門令中官諭遣之人始知其事後數日詢<lb/>
之則巫已逐矣然權幸人嫉之不置辛丑遷鎮寜州同<lb/>
<pb n="KR4e0120_WYG_087-18a"/>
知時方作草書手閲朝報付其子趣治装仍終數紙乃<lb/>
罷鎮寧非人所居其俗每獻饋流官納則喜拒則疑公<lb/>
孫謝理諭皆敬服無敢怨者越八年為𢎞治戊申稍遷<lb/>
同知衢州府勾稽戎藉所得隐丁甚衆越三年辛亥擢<lb/>
福建按察司僉事承勅領屯田事勸督交至民相率輸<lb/>
納歲無留逋又一年以萬壽聖節入賀刑部尚書白公<lb/>
昂欲有所薦擬親戚有力者亦樂為之援公不復顧戀<lb/>
上疏徑歸歸數日而命下乃治别墅與騷人使客游衍<lb/>
<pb n="KR4e0120_WYG_087-18b"/>
其間有乞書千文者秉燭終巻遂得目𤯝而賦詠不輟<lb/>
乙丑今天子即阼以恩進朝列大夫正徳丙寅十一月<lb/>
二十六日乃卒纊未屬猶憂及時事且口占對句課其<lb/>
孫其至死不亂如此距生宣徳辛亥十二月十一日壽<lb/>
七十六公徳性醇篤不妄言笑早失怙恃終身孝慕事伯<lb/>
兄文清甚謹撫其孤引鳯為之婚娶比死又厚葬之交<lb/>
友尚意氣久而不變當官盡職視患難若所當得至於<lb/>
幾先勇退順時正命尤士君子所難雖所藴蓄未盡見<lb/>
<pb n="KR4e0120_WYG_087-19a"/>
於世顧以劉文安公為主司而得易魁以三原王公為<lb/>
吏部而得薦為方面則其人可知已山海本用武地舉<lb/>
科第工詞翰皆自公始公詩清簡有思致所著海釣集<lb/>
鎮寧行稿歸田稿若干巻其為書尤沉著頓挫自成一<lb/>
家巻軸徧天下傳至外國後來者殆鮮及云配喬氏繼<lb/>
馮氏子五孫三羣從孫為諸生者尚數人喬孺人之葬<lb/>
予嘗為銘今公與兩孺人合葬於某山之原則丁卯閠<lb/>
正月十六日也銘曰孰得之難弗患失耶孰進之難退<lb/>
<pb n="KR4e0120_WYG_087-19b"/>
乃亟耶將理有先難後則獲耶抑數有終信而始則誣<lb/>
耶不然何壽其身而復世其澤耶觀徳者盍以世而不<lb/>
以日耶<lb/>
　　　明故朝列大夫南京國子監祭酒羅公墓誌銘<lb/>
天順甲申廷試進士憲宗皇帝在諒闇制辭從簡以治<lb/>
國平天下之道為問㤗和羅公璟對以為孝乃萬化之<lb/>
原願舉此推之以成聖治上深納之賜及第第三人與<lb/>
吉水彭公教太倉陸公鈛皆天下選也彭陸皆不壽以<lb/>
<pb n="KR4e0120_WYG_087-20a"/>
没公獨考終於家而今亦不可作矣惜哉公字明仲其<lb/>
先有伯壽者為元盧溝簿被旌為孝子曽祖子理國初<lb/>
為徳安同知繼娶陳夫人即少師楊文貞公嫁母也挈<lb/>
家戍西安文貞言於上為蠲其籍得公祖賓亷以歸公<lb/>
父進善從文貞居夢鶴而生公額有赤誌可寸許文貞<lb/>
曰此鶴相也當貴且多壽公未弱冠文貞已卒讀其家<lb/>
所藏書文思溢發廵撫侍郎楊公寧竒之遣入縣學初<lb/>
仕為翰林編修修英宗實録成化丁亥書成遷修撰嘗<lb/>
<pb n="KR4e0120_WYG_087-20b"/>
上疏言六事上優詔答之慈懿皇太后之喪屬有異<lb/>
議公上疏言宜合葬裕陵又與諸學士合章以請乃<lb/>
得俞命壬辰同考禮部奉命校通鑑綱目癸巳修續綱<lb/>
目甲午充經筵官丁酉書成擢司經洗馬戊戌孝宗進<lb/>
學東宫簡侍講讀庚子主考南京凡所校閲暨精當而<lb/>
是科得人尤多癸卯以母喪去丙午闋服上京師忽調<lb/>
南京禮部員外郎中外駭愕莫知其故後李孜省獄詞上<lb/>
乃知為所中或云鄉人有弗合者構成其事而公不自<lb/>
<pb n="KR4e0120_WYG_087-21a"/>
辯也𢎞治初三原王公為吏部薦為福建按察副使專<lb/>
督學政政尚寛簡程試外恒以義理為教士類悦服癸<lb/>
丑召為南京國子祭酒方將大有施設時已沾疾猶力<lb/>
起治事丙辰考績京師至河西疾作乃具疏乞致仕遂<lb/>
得請癸亥七月二十六日卒距其生宣徳壬子某月某<lb/>
日壽七十二禮部為請於朝上眷公舊學特賜諭祭命<lb/>
有司治葬事云公端雅諒直志識不羣博學髙論動以<lb/>
古人為凖平居不事詭激而崇奬節義汲汲若不暇視<lb/>
<pb n="KR4e0120_WYG_087-21b"/>
天下事皆所欲為中値困阨累歲再陟稍克振㧞而公<lb/>
亦病矣為文務簡勁詩亦脱綺靡有冰玉稿若干巻葢<lb/>
其所自號因取以名其所編録若五經旁註周易程朱<lb/>
異同刻於福州予與公同榜又同在史局為道義交恒<lb/>
念公之退不能薦死不能弔以為公負公卒之五年子<lb/>
燧以治命奉狀來乞銘乃為銘以補葬禮之闕公墓在<lb/>
白泉山之原其葬以甲子十二月二十九日至是五年<lb/>
矣銘曰濟辯以博孰我鋒遏守正以約亦孰我志奪惟<lb/>
<pb n="KR4e0120_WYG_087-22a"/>
其人之卓乃命之閼九原是託惟斯丘之樂孰斯人之<lb/>
能作<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_087-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻八十七<lb/>
</p>
<p>
</p>
  </div>
<div>
<head>懐麓堂集巻八十八</head> <lb/>
    <p>
<pb n="KR4e0120_WYG_088-1a"/>
欽定四庫全書<lb/>
　懐麓堂集巻八十八<lb/>
　　　　　　　　　　　　明　李東陽　撰<lb/>
　文後稿二十八<lb/>
　　誌銘<lb/>
　　　明故工部尚書進階榮禄大夫致仕贈太子太<lb/>
　　　　保曽公墓誌銘<lb/>
公與予同出湖南同籍京衛入京學同舉進士第前後<lb/>
<pb n="KR4e0120_WYG_088-1b"/>
四五十年交最稔去冬公訪予病弗果見為之悵歎以<lb/>
去今春予始入覲而公已病越數日遂不起其子沄以<lb/>
治命乞銘嗟乎予竟不獲與公面訣而遽銘耶公姓曽<lb/>
氏諱鑑字克明舉景泰丙子鄕薦其舉進士以天順甲<lb/>
申試政刑部通州民十餘輩坐盜獄且具公辯其誣人<lb/>
惑之後果得真盜乃大服初命為主事尋以父喪闋服<lb/>
改工部督造供應器物綜理甚精改吏部騐封遷稽勲<lb/>
員外郎母喪服闋再入騐封進郎中奏擬精核人無訾<lb/>
<pb n="KR4e0120_WYG_088-2a"/>
議成化丁未擢通政司右通政專領武官誥籍𢎞治庚<lb/>
戌遷太僕寺卿馬政修舉壬子擢工部右侍郎督易州<lb/>
山厰薪炭事剸治經畫事集而人不擾乙卯召還轉左<lb/>
侍郎修倉庾葺宫掖充唐府册封使庚申拜尚書修諸<lb/>
禁門社稷壇及京城垣陴凡涉公帑民力者時執藝以<lb/>
諌上嘗召至便殿趣造戰車公言泒辦不可亟請以舊<lb/>
所積榆槐木為之又嘗問工匠缺乏公歴陳災傷逃徙<lb/>
之故皆見嘉納正徳丙寅修盧溝橋隄製内殿龍毯百<lb/>
<pb n="KR4e0120_WYG_088-2b"/>
餘特賜玉帶若白金綵幣等物不可殫紀前後所得勅<lb/>
誥贈封其二代及妻者凡四命廕其子二人既病亟具<lb/>
䟽乞休上念公勤慎勉從所請進階榮禄大夫令有司<lb/>
月給米三石歳給輿𨽻四人命下而公已卒矣訃聞上<lb/>
悼惜贈太子太保遣中官賜寳鏹萬貫為賻遣禮部官<lb/>
賜祭者再仍令有司治𦵏事如制云公温純樂易不事<lb/>
矯飾雖風雨寒暑不廢朝謁官事未畢繼之以夜性敦<lb/>
孝友兄弟同居白首無間言族里窮急力為周施而自<lb/>
<pb n="KR4e0120_WYG_088-3a"/>
奉簡約不為禄位所移易部吏少俊者教以舉業且為<lb/>
給膏火費後舉鄕貢者二舉進士者一皆徳之終身下<lb/>
至僕𨽻亦感慕無飲怨者是亦可謂難已公生宣徳甲<lb/>
寅六月二十三日卒於正徳丁卯閏正月八日得夀七<lb/>
十四以三月二十四日𦵏於都城南五基之原其配陳<lb/>
夫人合焉公初娶於陳生子洪側室滕氏生子沄今為<lb/>
國子生公遺事尚多尚書李公時器有狀銘不能悉也<lb/>
銘曰卿有六署公居其三㓜學壯行老且益諳工曹最<lb/>
<pb n="KR4e0120_WYG_088-3b"/>
繁公所終始世歴累朝歳㡬四紀夙興夜寐心矢靡他<lb/>
日累月積歳計實多盡瘁而生得正而斃亦有餘恩為<lb/>
身後地凡器之類鋭必先折公戢其鋒有用無缺凡物<lb/>
之生早必先萎公歛其華有實之理公不言功皇則念<lb/>
之公不責效天則騐之孰傳厥宗家有介子孰最厥名<lb/>
國有太史<lb/>
　　　明故太子太保南京兵部尚書致仕贈少保王<lb/>
　　　　公墓誌銘<lb/>
<pb n="KR4e0120_WYG_088-4a"/>
今年春上釐正舊典特嚴贈卹公安王公適以訃聞吏<lb/>
禮二部最公功行既遣官諭祭命有司治𦵏事復特贈<lb/>
為少保盖公為尚書以平蠻功加太子少保以致政加<lb/>
太子太保至是凡三加而公不及見矣公自憲宗朝為<lb/>
大理評事累遷右寺正奏讞精覈嘗奉勅録四川囚活<lb/>
百餘人勘陜西藩府大獄不避權貴擢四川按察副使<lb/>
孝宗朝改陜西復為四川按察使其分巡川東發廪賑<lb/>
饑又請官銀十萬兩為糴費民賴以不死者甚衆有貴<lb/>
<pb n="KR4e0120_WYG_088-4b"/>
州苖弗靖已徴兵進勦公獨謂不煩師力卒從其議比<lb/>
長憲有滯囚累千人應手而决先後凡四入蜀民習政<lb/>
教去之日老稚遮道不忍釋孝宗朝遷南京都察院右<lb/>
僉都御史兼督巡江官校例出巡捕公奏令御史偕行<lb/>
以防掊克總督京儲出納明允㑹貴州巡撫官闕朝廷<lb/>
特勅公徃黜藩臬不職者數人土官子皆令就學以消<lb/>
獷習入長大理多所評駁嘗與兩法司擬定問刑條例<lb/>
行之復入南京為户部尚書其所綜制如督儲時加法<lb/>
<pb n="KR4e0120_WYG_088-5a"/>
為詳其督師貴州也值米魯之亂勢甚熾特命公兼左<lb/>
副督御史統本鎮及楚蜀廣東西諸路官軍土兵十二<lb/>
萬分四道以進雲南兵亦來㑹扼其歸路賊先送所没<lb/>
内臣於軍及戰北窮走首惡就斃擒斬賊徒五千二百<lb/>
級俘其屬千二百人還所掠男婦五百餘人破其寨箐<lb/>
千餘區燬其倉屋十倍其數獲其牲畜又三倍之赦諸<lb/>
脇從且立故酋之後以統其人上賜勅奬勞召還京師<lb/>
道引疾乞休弗許既陛見賜白金綵幣尋改南京兵部<lb/>
<pb n="KR4e0120_WYG_088-5b"/>
參贊留務秩之始加也論者以為未稱其功而公求去<lb/>
益切三歳間章十二上乃得請上賜勅給驛月給廩粟<lb/>
歳給輿𨽻卹典之備復有俟於後云公諱軾字用敬世<lb/>
為荆望子五貢舉鄕貢士賞縣學生先卒贊亦舉於鄕<lb/>
資以文廕補國子生貞以武功授總旗賜冠服公生正<lb/>
統己未九月二十日其卒以正徳丙寅十一月十六日<lb/>
𦵏以丁夘某月某日其地曰某山之原公篤孝友撫孤<lb/>
姪有恩簡直無偽持論常近厚自奉儉約不避勤勩所<lb/>
<pb n="KR4e0120_WYG_088-6a"/>
陳利弊無慮數十條多見采納歴官四十餘年人無訾<lb/>
議至交章騰薦其病在告又趣起治事所領兵刑錢榖<lb/>
皆劇務所至有聲績而貴州功尤偉予與公同出湖南<lb/>
又同舉進士故贊以治命奉兵科左給事中鄒君文盛<lb/>
状來請銘銘曰有苖西南匹婦為孽潜嘘虐燄如燎斯<lb/>
烈帝簡公才徃授之鉞坐帷定計分兵擣穴如竹斯破<lb/>
應時解節苖民歡忭如水濯熱公來何遲公去何猝公<lb/>
歸獻馘帝甚喜悦論功在廷公不自伐辭章叠上勇退<lb/>
<pb n="KR4e0120_WYG_088-6b"/>
㡬决如藏太阿有用無缺功名始終指詎多屈史有特<lb/>
筆必先大節我銘公行以厲來哲<lb/>
　　　明故封徴仕郎禮科給事中李君墓誌銘<lb/>
泉之晉江有李封君者諱杲字世白兵科左給事中貫<lb/>
之父也以子初命值聖天子御極上兩宫尊號恩封徴<lb/>
仕郎禮科給事中錫以勅命鄕之人榮所被命兼賢則<lb/>
君之之義皆稱之為封君封君云君初學春秋不樂為<lb/>
科舉業然專用教子講解程課倍於外傅貫既舉鄕貢<lb/>
<pb n="KR4e0120_WYG_088-7a"/>
無他兄弟不忍出求仕君㩦上京師試禮部弗利而歸<lb/>
教益至越數年貫始得進士入翰林為庶吉士毎念君<lb/>
不置將引疾歸省君聞之曰奈何以我故廢業復間關<lb/>
北來留官邸諭以守身蒞政之法閲數月乃去去則屢<lb/>
致書申告戒亹亹不厭其誨廸周悉盖如此故能成子<lb/>
之名貤其身大顯其家君子曰固宜君敦本篤行蚤失<lb/>
怙恃鞠於繼母陳氏事之四十餘年曲盡孝飬陳至今<lb/>
康樂無恙事前母兄㫤如其父君平生好義舉縣有六<lb/>
<pb n="KR4e0120_WYG_088-7b"/>
斗門瀦水溉民田可千頃一日盡决縣簿董修治役漁<lb/>
其利功弗時就君衆讓之為所窘民閧甚將甘心焉君<lb/>
曰吾固民也其無所與校乃止君輕利好施值歉歳則<lb/>
蠲佃租之半傭人老羸者均其直鄰黨有貧者輒周之<lb/>
刻意古學涉獵羣籍先逹博雅並加推讓羣子弟皆取<lb/>
則焉君生景泰某年正德某年卒年僅五十七惟貫一<lb/>
子有行與藝偉然逺器也女四人適某某皆縣學生工<lb/>
科都給事中許啟衷閩人也嘗奉使道晋江獲見君豐<lb/>
<pb n="KR4e0120_WYG_088-8a"/>
容雅度言温而氣充殊禮重之比還朝貫亦以使歸則<lb/>
聞君已捐館因狀其行貫奉以請銘狀稱君所居有松<lb/>
數十株惟意所好因自號愛松故予誌以爵舉而銘以<lb/>
號著終君志也銘曰居視所與物亦有焉彼愛者松惟<lb/>
物之賢中貞外堅不與外妍排風傲霜以歳以年善者<lb/>
好之如此松然發為枝柯其髙蔽天後寒而凋名則固<lb/>
存封以識之永矢弗諼<lb/>
　　　封太孺人趙母胡氏墓誌銘<lb/>
<pb n="KR4e0120_WYG_088-8b"/>
編修趙生永既喪其父文林翁獨奉母胡太孺人以居<lb/>
越三年永舉鄕貢九年舉進士被簡為翰林庶吉士又<lb/>
二年授今官未考績聖天子嗣位恭上兩宫尊號以恩<lb/>
被勅命於是贈翁如其官而封母今號又二年當正徳<lb/>
丁卯太孺人年七十一以夀終永衰絰來請曰先生既<lb/>
銘吾父寧獨為吾母靳予愴然感之乃據其所自著狀<lb/>
為銘胡之先出湖廣沔陽太孺人生而簡重和惠聞講<lb/>
説前代故事涉女徳者輒能領解嘗有相工至其母欲<lb/>
<pb n="KR4e0120_WYG_088-9a"/>
見之謝曰吾聞女子行必擁面奈何輕以示人相工曰<lb/>
無俟面矣年二十一禮歸趙氏文林翁諱貴為繼室姑<lb/>
年㡬九十太孺人佐夫致飬倍於恒品食必手製湯藥<lb/>
必嘗而後進翁先娶吳氏遺四女太孺人視若已出鞠<lb/>
育周至比長擇宦族歸之翁久未有嗣太孺人為置二<lb/>
媵徳常下逮已而自生子永其長也翁置塾延師羣鄊<lb/>
子弟與之共學毎躬課所業欲給錢以勵勤者太孺人<lb/>
曰勸之以利非所以訓也請以紙筆充費翁曰吾慮不<lb/>
<pb n="KR4e0120_WYG_088-9b"/>
及遽從之永之學於予也太孺人實佐翁翁將易簀指<lb/>
永示之曰此汝責也及卒太孺人哀毁踰制雖一茶必<lb/>
以薦念與翁勤家久始致豐裕至是獨綜内政凛如嚴<lb/>
君戒永曰汝之業汝父之遺望也我幸不死獲見汝之<lb/>
立庶㡬報汝父於地下自是毎語及輒泣下沾襟永用<lb/>
是厲學砥行揚親亢宗増飾堂構光於徃世母之教固<lb/>
不可誣哉銘曰為夫代終而保厥豐教子既庸而饗其<lb/>
封生無憾容沒有遺寵九原其逢寧不曰孺人之功乎<lb/>
<pb n="KR4e0120_WYG_088-10a"/>
　　　明故封翰林院編修徐君墓誌銘<lb/>
有談吉水徐封君之賢者禮部侍郎費君子充曰君諱<lb/>
晉字廷亮以字行夙敦孝義羣從昆弟類以豐裕相勝<lb/>
君父處士公獨守故業無所増拓顧樂為施予母髙孺<lb/>
人尤慈煦見饑寒困迫如切其身族子失怙恃育而室<lb/>
之㓙歳或鬻粥以飼餓者君毎承命必竭力行之逋不<lb/>
能償者焚其劵人或以為難則應之曰麥舟不俟命而<lb/>
發矧既命乎君子曰善飬志者剛直負氣見媕娿淟涊<lb/>
<pb n="KR4e0120_WYG_088-10b"/>
之人殆欲唾之當廣坐中非非是是無少假借用是為<lb/>
人所憚或以賈怨無他兄弟中外侵暴屢遭頓抑竟不<lb/>
為所屈或被卵翼後黨附仇視者待之如初及諸子成<lb/>
立家寖盛皆革面求納又待如初其人卒自慚悔若無<lb/>
所容盖其内有涵蓄不過為忮刻又如此晩益韜戢世<lb/>
故不一掛齒頰因自號曰闇菴著志也平居足不至公<lb/>
府鄊飲禮請僅一赴後不復徃婣戚請託語涉官府輒<lb/>
顰蹙揺手謝之一布袍十稔不易既以子穆貴被錫命<lb/>
<pb n="KR4e0120_WYG_088-11a"/>
非令節嘉禮不服綺繡勤勵自策夜卧蚤作卒以為常<lb/>
少習經業喜接章逢士下逮庸人孺子見之無不意滿<lb/>
若是者屢屢言之盖以穆為予禮部所舉士雅相知厚<lb/>
故耳熟焉君生某年月至某年月夀七十乃卒𦵏於某<lb/>
山之原其封曰翰林院編修階文林郎故人稱之曰封<lb/>
君乃按狀以銘銘曰庶以親著卿以子名前千百年曰<lb/>
此徐氏之英也封君有子太史有父身所為教以貽於<lb/>
後後千百年其亦曰無忝於徐氏之胄乎<lb/>
<pb n="KR4e0120_WYG_088-11b"/>
　　　封翰林院編修可閒顧翁墓誌銘<lb/>
予嘗序可閒顧翁事又表厥考遺善處士之墓比翁卒<lb/>
厥子清來請銘翁之興况既序之詳矣兹撮其行實為<lb/>
銘復序以系之按顧氏本江南著姓盖自晉已然居華<lb/>
亭者若干世翁曽祖秀一以行稱祖文理考顯皆力本<lb/>
修行而父徳尤著所謂遺善處士者寔生翁翁亦不仕<lb/>
治家政及子貴曰吾可以閒矣始有是號後以子官受<lb/>
封人猶以號稱既老乃復翁之翁㦸髯魁幹顧步有威<lb/>
<pb n="KR4e0120_WYG_088-12a"/>
意度濶畧而中屹屹負志操處士舊業為外兄沈氏所<lb/>
侵弗與校翁曰是先世所遺者其惟我責乃白於官盡<lb/>
反其所侵議者謂處士能讓而翁善守兩賢之家有逺<lb/>
役沈度其憚行要重賂為代翁奮自徃卒事還費省十<lb/>
三四自是鄊隣無敢侮者相戒曰顧氏有子矣樂赴人<lb/>
之急勇不避難觧忿釋憾拜於門者踵相接與人言不<lb/>
逆詐雖至親過必靣折然不留於心明日有善又稱之<lb/>
故人畏而不怨治生無詭遇鬻貨有弗善直以告人雖<lb/>
<pb n="KR4e0120_WYG_088-12b"/>
弗售弗計貸不能償者或因以乞之盖其勤勵儉節寖<lb/>
致優裕寔未嘗朘剥為利故凡有興作衆懽趨之回視<lb/>
他姓固有强而弗赴者因益以騐翁之賢翁雖無官守<lb/>
恒憂人之憂比值歳旱與鄊大夫禱雨徒步走烈日中<lb/>
遂得疾疾且革謂諸子姓曰吾今年七十三與吾父同<lb/>
夀死不恨獨不及清歸歸則以吾言諭之以終吾教云盖<lb/>
清之就外傅也毎夜歸翁必課所業清舉解元進士為<lb/>
翰林編修翁來視於官及歸始被封清遷侍讀以母喪<lb/>
<pb n="KR4e0120_WYG_088-13a"/>
歸翁乃訓以官事其所謂終教者以此清再入朝在講<lb/>
筵史局方以學行嚮用而翁弗待矣翁以正統某年月<lb/>
日生正徳某年月日卒是年九月十三日𦵏墓在縣之<lb/>
修竹鄕吉麗橋處士墓以厥配陸孺人先翁卒且𦵏虚<lb/>
其半壙至是乃合亦治命也翁生清及某某孫某某按<lb/>
狀汪編修抑之所撰次而清所自創孺人亦著姓昔所<lb/>
謂顧陸者與翁嫓徳其𦵏别有銘兹不悉序也銘曰立<lb/>
爾卓不摧以弱守爾樸不鍥以薄不刻不斵寧我為璞<lb/>
<pb n="KR4e0120_WYG_088-13b"/>
亦寧我為木不棟以桷我稼我穫其苖孔碩有徳與齒<lb/>
矧有封爵我憂其劬亦饗其樂我所自取若手諸槖惟<lb/>
厥子攸託述其匪作<lb/>
　　　户部郎中徐良佐墓誌銘<lb/>
今年春良佐手二軸請予書洞庭岳麓詩辭曰廷用出<lb/>
先生門十五年矣而寸紙隻字未嘗有獲知久厭詞翰<lb/>
諒不為知者靳予方辭謝良佐意懇甚趣僮僕具筆墨<lb/>
必得乃已予自禮闈得良佐後毎聞能官聲不意其酷<lb/>
<pb n="KR4e0120_WYG_088-14a"/>
嗜此殊以為訝越兩月良佐忽遘疾疾急屬其友易吉<lb/>
士舒誥欲得予銘數日遽卒不益可訝也夫嗚呼不亦<lb/>
可痛也夫良佐姓徐氏諱廷用良佐字也世居吾長沙<lb/>
之醴陵祖某有隠徳考某某縣丞縣丞君仕不顯嘗指<lb/>
良佐曰是必亢吾宗比弱冠遣為縣學生稍長學驟進<lb/>
同輩者多屈為弟子成化丙午舉鄕貢其舉進士當𢎞<lb/>
治癸丑越二年丁卯授户部江西司主事督都城商税<lb/>
通州倉儲及内監諸場芻秸事皆劇務良佐夙夜勤勩<lb/>
<pb n="KR4e0120_WYG_088-14b"/>
力拒請託貴戚僕𨽻有牟利撓法者輒舉按之庚申丁<lb/>
外艱闋服癸亥改陜西司甲子都御史閻公仲宇承勅<lb/>
治宣府大同邉儲謂非才識練習者莫佐其事訪於衆得<lb/>
良佐名特奏請以從時芻糧闕乏悉力區畫令不煩而<lb/>
事集歸遷廣東司員外郎正徳丙寅進河南司郎中凡<lb/>
歴四司皆繁甚比為正郎躬領庶務益殫志慮而官長<lb/>
信任寮佐敬服無少訾議識者皆以逺大期之然愈自刻<lb/>
厲敦尚儉素食飲衣馬不加於舊既在告猶手削奏犢<lb/>
<pb n="KR4e0120_WYG_088-15a"/>
矻矻不稍置獨念母老欲圖終飬竟不獲自遂以殁年<lb/>
四十有二而已銘曰固則執之約鮮失之止或尼之吁<lb/>
天誰詰之年之嗇矣塗之阨矣維子之克矣家之澤矣<lb/>
衡山之巍兮椘水之瀰兮生斯𦵏斯兮嗟兮其全歸兮<lb/>
　　　封太宜人何母李氏墓誌銘<lb/>
封太宜人李氏於故刑部郎中何君商臣為元配於今<lb/>
兵部郎中孟春為母以君主事初命封安人孟春初命<lb/>
雖不過主事而例從夫貴又以獨存例封今號及見其<lb/>
<pb n="KR4e0120_WYG_088-15b"/>
子為今官以卒卒五十有八初太宜人歸於何氏年甫<lb/>
十有九事祖姑鄧安人姑廖宜人備極孝飬喪𦵏皆如<lb/>
禮成化辛丑君舉進士太宜人攜二子從至京師𢎞治<lb/>
辛亥君録囚南畿厥考廷彦公致雲南按察司僉事君<lb/>
遣婦子歸飬於家太宜人事其繼姑李宜人如其先姑<lb/>
癸丑孟春舉進士旋遭君喪乙卯以母命娶於歐氏丙<lb/>
辰擢居兵部之職方太宜人就飬於官越三年得疾癸<lb/>
亥按察公喪孟春以嫡孫承重正徳丙寅復任丁卯李<lb/>
<pb n="KR4e0120_WYG_088-16a"/>
宜人喪再承重歸太宜人手足半痿又弗良於言孟春<lb/>
意揣色候饑飽寒煖隨事致請太宜人必頷焉盖非公<lb/>
事不敢離左右嘗考牧三邉數閲月既見則喜見於面<lb/>
雖在哀疚恒恃以自適己巳湖南多盜鄕民多走徙孟<lb/>
春奉太宜人野避者一入城者五重貽親憂復奉以北<lb/>
上比補武選未一月舍館甫定而太宜人疾革時其少<lb/>
子孟旦及崔氏女皆先夭惟孟春在側云李與何皆郴<lb/>
州望族太宜人黔江教諭通之女生景泰壬申六月六<lb/>
<pb n="KR4e0120_WYG_088-16b"/>
日卒於己巳九月十有四日君𦵏於劉仙嶺太宜人今<lb/>
𦵏於何山十里而近從吉卜也女之職大扺婦勞而母<lb/>
逸太宜人少勤饋爨暨膺禄飬又困於牀褥出則涉舟<lb/>
車之險殆不能一日安乎其身孟春少劬問學不任家<lb/>
務既失怙又值母病形影相依倚聲氣相煦嫗慈孝之<lb/>
懿有人所甚難者比其再至文益竒才氣益充拓方將<lb/>
自見於用而又抱憂戚以去君子盖深哀之予雅有一<lb/>
日之長尤知且厚乃為其母銘與其父之銘並傳焉銘<lb/>
<pb n="KR4e0120_WYG_088-17a"/>
曰郴去京㡬萬里一從夫三從子官為家古有是全而<lb/>
歸更何俟惟母徳在堂所𦵏有銘亦近禮我為文銘再<lb/>
世以其餘昭内懿生同居死異地魂必之藏在此<lb/>
　　　大理左寺正趙生訓夫墓誌銘<lb/>
趙生訓夫既寢疾予徃視之生蹙然曰式病劇且歸歸<lb/>
幸獲終飬惟違逺門下甚恨予憮然感之越數日果上<lb/>
䟽乞致仕比命下以手書告訣其父且遺囑請予銘初<lb/>
生介柳中書文範見予未遇時後直内閣為官屬因學<lb/>
<pb n="KR4e0120_WYG_088-17b"/>
詩文於予久且習與吾子兆先交最稔悼其死手録其<lb/>
遺稿以傳兹惡得無情哉生諱式訓夫字也生少聰頴<lb/>
異凡兒學舉子業尤工楷書從徴仕君宦淮閩間弱冠<lb/>
將入郡學以父命綜家務始棄舊習徴仕既歸休日服<lb/>
孝飬徴仕謂之曰國家求賢路廣汝無擇仕且無以我<lb/>
故自畫生上京師以儒士𨽻禮部印局需次未至𢎞治<lb/>
庚戌尚書耿文恪公廪於官甲寅少師徐文靖公始薦<lb/>
領書翰事試中書舍人三年乃得真授凡朝廷寳册制<lb/>
<pb n="KR4e0120_WYG_088-18a"/>
誥詔勅經筵講章榜文試録多其手出預修大明㑹典<lb/>
加正七品禄修玉牒賜銀幣修歴代通鑑纂要亦有賜<lb/>
歳時所賜酒饌扇袋諸物及御製詩皆郎署所不預嘗<lb/>
頒孝宗覃恩詔及孝肅太皇太后哀詔於兩畿諸郡閣<lb/>
直出使前此所未有九載秩滿遷大理左寺正加從五<lb/>
品禄其視常格亦加一等云生明敏清辯博聞而逹尚<lb/>
多事遊宦歴覽山川形勝識民情事變使卒業科第决<lb/>
不至汨没既以藝舉專事書牋益精鑒賞真行篆𨽻旁<lb/>
<pb n="KR4e0120_WYG_088-18b"/>
及繪畫芙蓉松菊竹兔之類種種清絶毎應制揮寫刻<lb/>
時立辦逺近購請無虚旬日碑板摹刻後先輝映評隲<lb/>
品第有指不能多屈尤擅越調酒酣對客撫几歌吟綽<lb/>
有風致生没後士大夫家殆為絶響予於是盖永歎焉<lb/>
生生景泰某年某月日卒以正徳某年𦵏於吹臺山竹<lb/>
臯之南疾革時族戚為治後事集諸鄕宦緘所藏書畫<lb/>
諸物待其子君澤來畀之君澤亦析其貲以遺㓜弟皆<lb/>
可謂不負者銘曰有頴在囊不探而脱見爾豪㧞試爾<lb/>
<pb n="KR4e0120_WYG_088-19a"/>
硎發持以嚮用孰爾鋒遏匪武斯競乃文之蔚彼崛而<lb/>
突胡奄而忽維中書君未老而折才孰爾予命孰爾奪<lb/>
嗟哉趙生飲志而没<lb/>
　　　　明故推誠宣忠翊運武臣特進光禄大夫柱國<lb/>
　　　　　慶雲侯贈宣國公諡恭和周公墓誌銘<lb/>
孝肅貞順康懿光烈輔天成聖太皇太后既崩之五年<lb/>
為正徳戊辰其中弟太保長寧伯彧卒越明年己巳二<lb/>
月十日伯弟太傅慶雲侯壽亦卒上屢為震悼輟視朝<lb/>
<pb n="KR4e0120_WYG_088-19b"/>
一日贈長寧為侯諡榮禧贈慶雲為宣國公諡恭和逓<lb/>
進一等遣禮部官諭祭命有司治𦵏事焉公姓周氏壽<lb/>
其諱字永齡世居京之昌平曽祖諱徳清祖諱福山皆贈<lb/>
某官考諱能贈某官諡榮靖妣甄氏贈寜國夫人生女二太<lb/>
皇太后其次也繼配高氏亦贈寜國夫人實生公公少竒俊<lb/>
不凡性度詳雅寡言笑讀書通大義天順癸未襲榮靖初<lb/>
命為錦衣衞副千户尋進左軍都督府都督僉事成化乙<lb/>
酉進都督同知丁亥賜誥劵封慶雲伯辛丑進慶雲侯<lb/>
<pb n="KR4e0120_WYG_088-20a"/>
𢎞治戊申加太傅盖自爵命以來日益貴盛其所被賜<lb/>
不可勝紀公禮賢下士雖接幼賤亦假以辭色終太皇<lb/>
之世不敢恃恩澤為驕縱雖例不治事嘗奉使藩府印<lb/>
記戰馬皆以勤慎見稱朝請之暇必躬蒞家塾課諸子<lb/>
書史筆畫未嘗輕出門户客至刺入非親舊不輕引接<lb/>
以為常縉紳簮弁之徒或有不識其面者焉然則太皇<lb/>
蔭覆之仁累朝報本推恩之孝於公見之而膺奉持守<lb/>
不危不溢以衍於無窮者公之賢亦可謂無負耳矣公<lb/>
<pb n="KR4e0120_WYG_088-20b"/>
生正統壬戌六月八日壽六十八卒之年三月二十八<lb/>
日窆於昌平鸞臺山祖墓之次公以治命屬二子奉狀<lb/>
徴銘銘安可辭哉銘曰霱彼慶雲為瑞於天地有封邑<lb/>
嘉名應焉鍾靈藴和亦有人瑞寧國之子聖母之弟若<lb/>
雲從龍自下而升而朝布韋而暮簮纓五爵之二三公之<lb/>
一一門兩封此實誰匹歴事三朝餘四十年我皇眷之<lb/>
惟親惟賢榮名寵光越有終始生斯𦵏斯於帝之里鸞<lb/>
䑓之鄕裕陵是望山環水朝靈氣攸藏穹碑峩空上有<lb/>
<pb n="KR4e0120_WYG_088-21a"/>
文字公子公孫來者是視<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_088-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻八十八<lb/>
</p>
<p>
</p>
  </div>
<div>
<head>懐麓堂集巻八十九</head> <lb/>
    <p>
<pb n="KR4e0120_WYG_089-1a"/>
欽定四庫全書<lb/>
　懐麓堂集巻八十九<lb/>
　　　　　　　　　　　明　李東陽　撰<lb/>
　文後稿二十九<lb/>
　　誌銘<lb/>
　　　眀故通議大夫吏部左侍郎兼翰林院學士掌<lb/>
　　　詹事府事張公墓誌銘<lb/>
嗟乎東白公已矣公姓張氏東白其所自號竟以號行<lb/>
<pb n="KR4e0120_WYG_089-1b"/>
天下皆知有張東白者而今已矣嗟乎公五嵗精爽過<lb/>
人書過目成誦其父松亭翁名之曰文魁寜靖王召見<lb/>
令作儷對韻語大加賞歎書元徵二字賜之因易名元<lb/>
徵松亭携入閩觀者塞道公至考亭拜朱晦翁遺像輒<lb/>
有志所謂道學者松亭謂曰彼儒先曷嘗不由科舉進<lb/>
邪乃入南昌縣學為生都御史韓公雍竒之曰此人瑞<lb/>
也復易其名曰元禎字之曰廷祥天順己卯舉鄉貢庚<lb/>
辰試禮部得詩魁英宗每掄材必兼膂幹公貎癯然若<lb/>
<pb n="KR4e0120_WYG_089-2a"/>
不勝衣李文達公特簡為翰林庶吉士劉文安公奉詔<lb/>
授業見其文矍然以驚壬午授編修考校精覈嵗貢士<lb/>
鮮入格者癸未同考禮部得太倉陸釴為省元人始未<lb/>
信後果有大名憲宗即阼上䟽請行三年喪復言講學<lb/>
聴治用人厚俗四事預修實錄書法不茍時同官多不<lb/>
合者成化丁亥謝病歸示無復仕進意名益重從之遊<lb/>
者四逺而至藩臬郡縣至者未始不徃見見則憮然自<lb/>
失諸言事者累薦起之不果居二十年值孝宗即位𢎞<lb/>
<pb n="KR4e0120_WYG_089-2b"/>
治戊申召修實錄至則以舊勞遷春坊左賛善上勸行<lb/>
王道䟽幾萬言入侍經筵己酉考南畿鄉貢辛亥書成<lb/>
遷南京翰林侍講學士癸亥念母老復謝病歸越五年<lb/>
戊午召修大明㑹典為副總裁至復遷翰林學士掌院<lb/>
事孝宗隆其名特置日講兼侍東宫講讀數月以母憂<lb/>
去壬戌擢南京太常寺卿癸亥召修歴代通鑑纂要改<lb/>
太常卿仍兼學士侍日講甲子命掌詹事府事乙丑考<lb/>
㑹試即奉詔授吉士業一日忽上䟽請讀太極圖西銘<lb/>
<pb n="KR4e0120_WYG_089-3a"/>
諸書上亟索内閣得之盖有意大用未幾而龍馭上賓<lb/>
矣今天子繼統以侍從恩擢吏部左侍郎仍兼學士加<lb/>
從二品俸勅為實錄副總裁自是數病病必連月屢上<lb/>
䟽乞致仕優詔弗許正德丁卯滿三載未奏十二月晦<lb/>
日卒公少侍父疾籲天請代喪禮尚古事母色養惟赴<lb/>
召時不及躬斂憾之終身遇二弟有恩甞建一荘嵗置<lb/>
租二百石以濟族䣊以四百石貸鄉民有司為給帖書<lb/>
籍其於書務博涉尤好探經傳賾隐多所獨得一時談<lb/>
<pb n="KR4e0120_WYG_089-3b"/>
理學者數人各樹門户而公岸然不為下作易詩春秋<lb/>
語要四書集要太極圖説要綱目近思錄家語解要皆<lb/>
未脱稿為詩文始務竒崛勇脱蹊徑晚就平實若出二<lb/>
手然類為人所重莫為軒輊論議掲掲尤深嫉惡至不<lb/>
可近及再入宦途益寛厚雖後之寒士亦與抗禮顧或<lb/>
為貶抑要其中容有所見賢者之不可測固如此天每<lb/>
艱於生才才者未必用有如公者豈易得哉豈易得哉<lb/>
公生於正統丁巳某月日年七十乃卒其子詣予請銘<lb/>
<pb n="KR4e0120_WYG_089-4a"/>
公亦豈易銘哉銘曰木生在山久乃益堅輦致於途蹶<lb/>
萬牛以顛貢之明堂將棟將梁忽内蠧以傷孰其生之<lb/>
而卒棄厥良人材實殊公負其有惟厥攸負曰可與大<lb/>
受與不在天受不在予夫茍不自愧遑䘏其餘維文之<lb/>
絶維名之掲彼利達者疇巧疇拙地靈人傑惟鄉邦之<lb/>
哲百世之下山不泐水不齧兹惟張東白公之穴<lb/>
　　　明故錦衣衛掌衛事都指揮使贈榮祿大夫右<lb/>
　　　　軍都督府都督同知葉公墓誌銘<lb/>
<pb n="KR4e0120_WYG_089-4b"/>
公姓葉氏諱廣字大用世錦衣衛為總旗公少孤賴母<lb/>
范夫人鞠成之俾學書藝既代役識者曰是非行伍中<lb/>
人領東厰緝訪事詳慎不泄成化八年以功擢試百户<lb/>
涖本所事屢奉勅出勘重獄所在餽贐悉辭弗納江西<lb/>
藩臬賦詩贈之遼東武臣奏其地有金鑛珠池公奉命<lb/>
徃勘躬涉境外察其姦事遂寝東人徳之至今領本衞<lb/>
緝訪事事必核有劇盗詔捕甚急或隂跡所在以告公<lb/>
曰盗固有罪待其自犯爾何得為邏者後自訪得之有<lb/>
<pb n="KR4e0120_WYG_089-5a"/>
校尉緝越城盗公疑之執不變公曰若殺此人後獲真<lb/>
者奈何不數日真者果獲二十一年實授為百户明年<lb/>
遷副千户理鎮撫司刑鞫讞精密有姦婦掣毒假婢手<lb/>
中其夫概坐死公以婢不知情辯釋之有校尉誣執平<lb/>
人為盗反坐執者都察院守者相仇殺逮繫百餘人户<lb/>
部進内藏銀數失實繫者亦衆皆止坐罪者自餘平反<lb/>
縱釋多至不可計𢎞治五年擢署指揮僉事明年本衛<lb/>
缺員兵部薦其名時孝宗簡在已久御文華殿親閲之<lb/>
<pb n="KR4e0120_WYG_089-5b"/>
命涖衛事實授為僉事總都城溝涂事人不敢犯出勘<lb/>
寜化王府疑獄務存大體勘大明川投獻地卒歸於民<lb/>
督捕中外盗賊獲數千百人而鄭村壩賦尤劇數年累<lb/>
遷都指揮僉事北山賊稱靠山王者勢甚獗方發官軍<lb/>
出捕比至則公已遣官屬擣其巢滅之一日矣上偉其<lb/>
功遷都指揮同知又勘外戚莊地及藩府儀賓獄皆集<lb/>
事而還今皇帝正徳元年進都指揮使掌衛事凡郊祀<lb/>
耕籍視學經筵諸大禮無弗預者減役從省浮費政令<lb/>
<pb n="KR4e0120_WYG_089-6a"/>
一新官屬皆改視易聴總緝紡事尤極慎重戒諭官校<lb/>
必以天道國法為說詞義懇切人多感動盖隱然有隂<lb/>
徳焉八月二十五日卒於正寢距其生正統三年七月<lb/>
二十三日夀至七十朝廷特贈榮祿大夫右軍都督府<lb/>
都督同知命禮部諭祭者三工部治凡葬事皆異數也<lb/>
公器局魁碩敏而能斷遇事不茍動先自律威貸旁午<lb/>
屹然不為動自壯至老未嘗少易又能體悉羣情不過<lb/>
苛刻用是獲於上下交口贊譽翕然同辭其卒也尤悼<lb/>
<pb n="KR4e0120_WYG_089-6b"/>
惜不置云銘曰有偉丈夫奮起朝列在帝左右職掌麾<lb/>
節使旌孑孑出徧藩臬命不我辱物不我湼嚴嚴詔獄<lb/>
法象斯設鞫明察幽靡枉弗雪衝颷激濤盤根錯節如<lb/>
檝得濟如觹解結隨不失正剛不至折功名始終竟保<lb/>
完潔髙門嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>永樹閥閲外有佳城幽光不滅<lb/>
　　　明故武定侯郭公墓誌銘<lb/>
郭公存忠自錦衣衛指揮僉事襲封武定侯越七年卒<lb/>
上輟視朝一日命禮部諭祭者三勅有司治凡葬事皆<lb/>
<pb n="KR4e0120_WYG_089-7a"/>
如制公之為僉事也甞試武舉有名然未甚顯㑹錦衣<lb/>
闕員兵部以公數人名上孝宗御文華殿親閲之見公<lb/>
儀觀秀整進對明暢命涖衛事每侍衛扈從必以目屬<lb/>
焉甞參預廷鞫總都城溝涂事兼督工修治充殿試執<lb/>
事官出勘長沙衛獄詞涉藩府歸奏稱㫖其為侯也僉<lb/>
右軍都督府事領京營牧馬勘薊州牧場地捕北山賊<lb/>
屬若干人敵冦大同命充右參將尋命簡京營兵别部<lb/>
以俟公易置旗鼓嚴為肄練勇氣増倍後不果行乃上<lb/>
<pb n="KR4e0120_WYG_089-7b"/>
邊務六事累數千言都御史陳公道韓御史春交章薦<lb/>
之各極稱譽亦未及試也公雖生故家値業中落嚢無<lb/>
餘貲惟積書數千巻凡天官時日戰守攻圍之法悉有<lb/>
指授以至堪輿醫卜罔不究心公暇則詠詩作書開園<lb/>
蒔花尤好竹以賓竹自號大夫士過者談論窮日夕不<lb/>
厭也事母致孝友誼尤篤貧而死者為具棺斂人以是<lb/>
賢之獨其中所藴蓄弗克大展齎志以沒識者又以是<lb/>
惜之公生景泰甲戌某月某日卒于正徳丁卯六月十<lb/>
<pb n="KR4e0120_WYG_089-8a"/>
六日年五十四其葬則十月三日也子勛奉公治命請<lb/>
予銘銘曰郭有封國在髙皇世一門兩侯侯者再繼仲<lb/>
繼以恩伯繼以功三紀之後歸於大宗翼翼京營嚴嚴<lb/>
督府既衷壯猶亦佐耆武維時恬熈兵斂弗耀志在邊<lb/>
疆身則廊廟謂公既試而有遺才公子公孫繼繼其来<lb/>
附於先公是謂無忝幽光百世昭不可揜<lb/>
　　　明故山東莱州府知府進階亞中大夫致仕李<lb/>
　　　　君墓誌銘<lb/>
<pb n="KR4e0120_WYG_089-8b"/>
君姓李氏諱楘字從質其先望於隴西元季有諱成者<lb/>
居鳳翔國朝永樂中徙河間之任丘考諱溥登陜西鄉<lb/>
薦累官山東東昌府學教授贈儒林郎光祿寺丞生四<lb/>
子君其長也生而凝重不浮儒林公䆳易學歴湖蜀秦<lb/>
魯間多所造就因以授君君補縣學生提學閻御史禹<lb/>
錫賞所為文試必居首遊從至四十餘輩任丘士多業<lb/>
儒傳易者實自君始成化甲午舉京闈戊戌登進士知<lb/>
上海縣賦訟叢㳫持以鎮静和而不狎每有鞫問人稱<lb/>
<pb n="KR4e0120_WYG_089-9a"/>
為明以外艱去民遮道攀送有下泣者服闋被徵擢光<lb/>
祿丞越六年當𢎞治壬子遷少卿六年戊午擢知莱州<lb/>
府值嵗屢歉撫煦凋瘵理疆界均力役捕刦盗六千餘<lb/>
人時勾稽屯地戎衛欲移患於民或議牧馬於莱又有<lb/>
獻地於衡藩者皆力爭以免招徕流徙與屬縣期約視<lb/>
多寡為殿最旬月内復業者至數千人民稍饑輒發粟<lb/>
施粥活者尤衆暇則修葺學舍集諸生勵以行業莱人<lb/>
為刻石頌徳焉越八年不調君以子時已舉進士為翰<lb/>
<pb n="KR4e0120_WYG_089-9b"/>
林編修乃上䟽乞歸吏部言其恬退可嘉宜進秩以示<lb/>
勸特陞山東布政司右參政致仕明年得疾就醫京邸<lb/>
數月歸又明年病劇時亟欲歸省㑹孝廟實錄告成有<lb/>
日又朝廷將行黜陟之令君手書止之自制棺斂處分<lb/>
家務曰無以為我兒累也時憂甚弗暇他卹亟具疏以<lb/>
請踰月乃獲命比抵家君已逝七日矣君夙敦孝慕每<lb/>
見儒官輒加禮遇曰吾父甞為是也世所遺田宅悉讓<lb/>
諸弟羣從子女皆為婚嫁處已愼密澹然無所利有治<lb/>
<pb n="KR4e0120_WYG_089-10a"/>
事才而為寛厚所掩又恥自衒故鮮有知者時亦用家<lb/>
學顯才器甚偉所進未可量歸省事尤汲汲若弗逮竟<lb/>
弗躬治命其志尤可哀也自狀父行以墓銘告銘曰駕<lb/>
於亨衢既蹶復驅弗摧我車颿彼中流倐退以休式完<lb/>
我舟尺蠖之屈㝠鴻之掲非我失得彼逐逐者其欲其<lb/>
舍無一非我得不在身有天者存以遺我後人<lb/>
　　　封孺人彭母李氏墓誌銘<lb/>
婦職視所從為貴賤然事在兩值或兩值而一貴者葢<lb/>
<pb n="KR4e0120_WYG_089-10b"/>
亦有遺寵焉彭母李儒人之封實以大理寺正君諱銓<lb/>
初命為評事其子縉累官禮部員外郎秩加顯而封號<lb/>
未及進故仍稱孺人而以先封故不得稱太制也李氏<lb/>
出襄陽舊族與彭為郡望孺人之父諱濟以國子生為<lb/>
同安縣丞有惠在人寺正君之父贈評事真朴翁諱某<lb/>
聞李氏女賢聘以冢婦同安亦耳熟寺正君之才簡於<lb/>
諸生謂為偉器議是以克合孺人孝敬勤儉皆出天性<lb/>
服食麄糲而奉祀修饋必豐潔婣里窮乏有須輒應俯<lb/>
<pb n="KR4e0120_WYG_089-11a"/>
接卑㓜無不意滿以去内外賢之生縉未彌月出事井<lb/>
臼手為杵所傷裹以供役翁責羣㓜弗代孺人謝曰婦<lb/>
職固是也寺正君舉鄉貢擢進士第既授官孺人貴不<lb/>
廢業寺正君嘗賑饑齊魯間蠲逋發陳招集流徙夙夜<lb/>
不暇給孺人畱京邸勤家政内外截截君子以為有内<lb/>
助焉寺正君還朝道卒孺人哀毁㡬不能生既歸葬壹<lb/>
意教縉市織紡為膏火費縉繼舉進士授莱州府推官<lb/>
孺人實就頥養每訊獄聲徹屏幃輒為廢食飲縉歸必<lb/>
<pb n="KR4e0120_WYG_089-11b"/>
問之故徃戒之曰汝父之為是官恒自慮獲譴及出賑<lb/>
活人多甚吾知其必有後也汝無亦為後地乎縉被召<lb/>
為兵部武選司主事孺人復至京邸後數年改禮部冄<lb/>
命至今官而孺人歸已老不復出矣正徳三年戊辰五<lb/>
月八日卒於家夀七十有四子三人縉其長縉予禮部<lb/>
所舉士也勤慎奉職不愧其父其徴銘也甚懇而哀吾<lb/>
是以銘銘曰得於夫者以成其子優學為仕平反為理<lb/>
復為禮官内則之軌惟所從故以與終始有藏在兹百世<lb/>
<pb n="KR4e0120_WYG_089-12a"/>
無毁<lb/>
　　　蕭芝菴墓誌銘<lb/>
芝菴蕭君来自南實以子昂居京師就養五年乃卒已<lb/>
而厥配潘孺人亦卒昂將歸合葬奉兵部郎中李君源<lb/>
狀請予銘按狀蕭氏本蜀望仕宋居河南從南渡寓於<lb/>
閩國初有伯亨者甞被召以疾辭不起賜歸錢塘給薪<lb/>
米數十户終其身是為君祖子敬號善寜居士隱於鄉<lb/>
是為君父君諱鑑字克明芝菴號也生而端慤長益謹<lb/>
<pb n="KR4e0120_WYG_089-12b"/>
厚寡言笑不喜戯劇遇事輒奮欲自立時家中落晝為<lb/>
蠱幹夜歸誦讀不絶口業寝就裕事親志養婚弟嫁妹<lb/>
為從子置田宅育諸甥如己子友有黄佐者同貿於外<lb/>
各市官鹽若干引至洞江黄舟壊鹽盡覆君公所有予<lb/>
之黄負金為所窘君亦代之償黄謝曰㣲公佐死久矣<lb/>
分水縣學生郎啟親喪不能葬君貸以漆山田十畆并<lb/>
其劵折之杭州衛百户杭華代職京師貧不自活君給<lb/>
以衣食復資而遣之其他周困振乏者尤衆晩好醫書得<lb/>
<pb n="KR4e0120_WYG_089-13a"/>
其窔奥以疾告者雖天寒暑必赴酬以金幣輒辭曰吾<lb/>
豈為利計哉鄉人無長少䟽戚皆以號稱之曰芝菴長<lb/>
者也孺人同邑橘泉處士之女有淑質慧敏精女事能<lb/>
讀列女傳諸書比歸禮佐孝養治内無違則君喪哀甚<lb/>
忽夢君因大慟㡬絶越數日竟不起惟昂一子以名醫<lb/>
被徴入太醫院供事内局比以進藥功擢御醫命下君<lb/>
已卒七日而孺人猶及見焉明年庚午三月三十日合<lb/>
葬於西湖嫠井之原故為銘銘曰蕭出内江始遷洛陽<lb/>
<pb n="KR4e0120_WYG_089-13b"/>
由閩逮杭廼居錢塘其業經書其術岐黄父教之良矧有<lb/>
義方老家於官全歸其鄉子職之勤矧惟顯揚龍泉之<lb/>
原山迴水長居也同堂窆也同藏有存不亡百世勿忘<lb/>
　　　明故封奉直大夫翰林院侍講學士劉公墓誌<lb/>
　　　　銘<lb/>
封翰林院侍講學士劉公諱規字應乾舉成化己丑進<lb/>
士知浙江餘姚縣以父喪闋服改知湖廣麻城縣被簡<lb/>
為監察御史左遷廣西鬱林州判官孝宗皇帝登極復<lb/>
<pb n="KR4e0120_WYG_089-14a"/>
叙遷為江西新淦知縣以母老上疏乞歸養例弗許時<lb/>
其子春已為翰林編修會上兩宫尊號恩當封乃棄職<lb/>
就封秩為編修階文林郎暨今上皇帝登極復以兩宫<lb/>
尊號恩進封侍講學士階奉直大夫夀七十三卒正徳<lb/>
三年九月十四日也公性剛介不為物撓在餘姚出納<lb/>
興革心計力作聞海堤圯亟為修築患里甲苦供役手<lb/>
自籍記令里日出米二石餘則均於次日日省數倍重<lb/>
興學士經奬勸者多有名於時每賑饑必審實里户髙<lb/>
<pb n="KR4e0120_WYG_089-14b"/>
下以次給之民獲實利治獄必先矜恤隨事斷决不輕<lb/>
械繫而徃徃得其情狀病勢家請託每客至延坐後㕔<lb/>
令羣吏左右侍皆莫敢出口以去然亦無怨也按察蕭<lb/>
僉事禎有戚屬出入為需索公械送於蕭蕭謝之遂用<lb/>
是知公麻城差易治治又加昔故不勞而辦為御史覈<lb/>
湖廣貴州軍儲又按山東雖擿發姦伏而務平恕每慮<lb/>
囚獄疑者必從宥法劾㕘政張盛為所詿補外未嘗色<lb/>
悔焉痛早失怙事母每飯必躬侍建家祠修世譜周贍<lb/>
<pb n="KR4e0120_WYG_089-15a"/>
貧族至老不倦葢其居官不茍得而家積穀粟益饒裕<lb/>
其為義舉以此尤嚴子教每語之曰居者為孝仕者為<lb/>
忠又語其仕者曰爾輩各有職職異而理同爾其識之<lb/>
長子春舉解元進士及第累官至學士賜四品服以學<lb/>
行聞台亦舉解元進士歴吏部員外郎今為泰州同知<lb/>
孫鶴年復舉進士彭年舉鄉貢士科第之盛鮮與為比<lb/>
其次曰静年大年嘉年延年光祖繼祖萬年皆宜人鄧<lb/>
氏出學士君在講筵史局方嚮用聞訃將歸卜以明年<lb/>
<pb n="KR4e0120_WYG_089-15b"/>
某月某日襄事奉狀請予銘銘曰邑不我詘臺不我矜<lb/>
旋復棄之封君是稱科以三世教以一經矧有世守有<lb/>
行有名公名固存奚俟兹銘<lb/>
　　　光祿寺少卿致仕進階朝列大夫李君墓誌銘<lb/>
去年冬予㑹抱犢李光祿南屏潘太史遂逸張西臺於<lb/>
家三君者並京産潘張皆予婣家李君亦少同筆硯張<lb/>
氏之好實與成之故也時李君已病歸遂劇越數日手<lb/>
書抵予若欲為永訣者既又以韻語屬予銘墓比再遣<lb/>
<pb n="KR4e0120_WYG_089-16a"/>
人候之則已逝矣予既與遂逸會哭春初有事於城南<lb/>
是夕夢焉乃悲而銘之李氏世居徐之沛縣後徴至京<lb/>
師𨽻錦衣衛籍君諱紳字縉卿其自號曰抱犢山人生<lb/>
而朗潤數歳能屬對人争誦之甞與予從監察御史岐<lb/>
山展先生遊並被甄賞君長子三嵗顧淹一舉舉成化<lb/>
乙酉鄉貢連擢丙戌進士授行人司行人數奉使足跡<lb/>
遍天下聞見益博九載考最遷户部員外郎郎中贈其<lb/>
父道明員外郎封母周氏為太宜人並受誥命其所領<lb/>
<pb n="KR4e0120_WYG_089-16b"/>
司最劇書簿立辦時貴戚方盛有所干請力為摧抑尚<lb/>
書李公敏薦為光祿寺少卿意氣勃發遽罹猜忌㑹考<lb/>
覈京朝官以浮躁淺露例調知山西之忻州忻君所甞奉<lb/>
使地不欲徃上䟽乞致仕再上未允復䟽曰郡縣之職<lb/>
非循良豈弟者弗稱兹以浮躁淺露之名而責其循良<lb/>
豈弟之政盖亦難矣既得請榜於坐曰五斗懶將雙膝<lb/>
屈三章乞得一身閒論者賞其志亦惜其才之不盡見<lb/>
也君舊居城南徙禁禦之西偏已乃復故業間歸沛置<lb/>
<pb n="KR4e0120_WYG_089-17a"/>
屋數楹嵗取僦直忽燬於火又無他貿易嵗費且不給<lb/>
持以勤儉未甞見言面喜讀道書手自抄錄至盈箱篋<lb/>
或訝之笑而弗答與客觴詠投壺象戲或雜以諧謔文<lb/>
采逸發獨不及官府事予叩之琅琅可聴使得再試未<lb/>
必不嶄然穎脱也今天子登極詔進階朝列大夫至是<lb/>
卒甞為友索草書久弗致纊未屬三日以幅楮抵予必<lb/>
得乃已交接之際盖至死不易云銘曰少而同袍壯而<lb/>
同朝分官異曹獨老於韜豈才弗能實命不遭觴子於<lb/>
<pb n="KR4e0120_WYG_089-17b"/>
堂弔子於郊銘以葬之以全我交<lb/>
　　　贈淑人孫母錢氏墓誌銘<lb/>
户部尚書孫君志同之父之喪予嘗為作銘及母錢氏<lb/>
喪銘弗及備意有所待也越十有九年自述行狀二千<lb/>
言以請予讀既歎曰世所述先徳有能詳且實若是者<lb/>
乎按錢氏出鎮江丹徒祖忠謫戍湖廣始居安陸與孫<lb/>
同里閈父廣於素菴翁雅厚遂許聘其子資政公孟恕<lb/>
逮事舅姑並致孝敬體素弱始不習勞聞姑戒躬率婢<lb/>
<pb n="KR4e0120_WYG_089-18a"/>
使至窮日夜舅老病嗽晨起須茗飲淑人每夙興製茗<lb/>
姑喜肉炙躬執炊㸑暑必近火自始嫁至垂老饗饋如<lb/>
一日親喪以舅姑在不敢過哀私居縞素定省必易服<lb/>
從事公性嚴肅雖細事必稟而後行有所怒則為寛解<lb/>
家法不置乳母生五子六女皆自抱負紉綴至得婦乃<lb/>
已素好潔祭饗器必自滌每澣絺葛立夏日中以手熨<lb/>
抑俾燥濕得所用不殄物衣雖久不垢敝裁翦繒錦不<lb/>
遺餘質積至數千片輳合補葺五色間錯粲然成文公<lb/>
<pb n="KR4e0120_WYG_089-18b"/>
弟妹七人處以和嫕不失辭色外睦兄姊孤且貧者遇<lb/>
之尤厚以暨諸婣戚皆然鄰婦死無棺假以佳木鄉黨<lb/>
患難亦周之以成公志公甞謂曰吾婚嫁粗畢夫婦當<lb/>
偕老脱我得多筭則願分以益汝無相先後錢少公一<lb/>
嵗後一年卒皆夀六十有一錢始封安人進宜人贈㳟<lb/>
人淑人至夫人而公亦加贈如志同官資政者尚書階<lb/>
也户部以郎中歸省而公喪在𢎞治甲寅嵗踰年而夫<lb/>
人亦卒是為乙卯正月十有一日十有二月二十有九<lb/>
<pb n="KR4e0120_WYG_089-19a"/>
日合葬雞籠山之墓異棺同槨乃户部所親製以義起<lb/>
者盖於是寡遺憾焉嗟夫女徳不外見若户部之孝且<lb/>
文能自紀述則雖謦欬跬步之細皆身教也由是叙銘<lb/>
之以與父徳並傳顧不可哉銘曰有子如此無問其母<lb/>
以柔濟剛惟嚴教之輔惟徳是似質固其有有潜弗彰<lb/>
澤故能久惟桮棬在口若書在手同堂合壙終獲其所<lb/>
我銘封石若徯其後<lb/>
　<lb/>
<pb n="KR4e0120_WYG_089-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻八十九<lb/>
</p>
<p>
</p>
  </div>
<div>
<head>懐麓堂集巻九十</head> <lb/>
    <p>
<pb n="KR4e0120_WYG_090-1a"/>
欽定四庫全書<lb/>
　懐麓堂集巻九十<lb/>
　　　　　　　　　　　　明　李東陽　撰<lb/>
　文後稿三十<lb/>
　　誌銘<lb/>
　　　明故太常寺卿致仕進階榮祿大夫林公墓誌<lb/>
　　　　銘<lb/>
内閣置中書舍人領制誥詔勅冊寳奏䟽封草書篆之<lb/>
<pb n="KR4e0120_WYG_090-1b"/>
事地清職秘其貴者乃至三品顧不恒得若林公以成<lb/>
累官太常寺卿加正二品祿進階資善大夫致仕㑹今<lb/>
天子登極恭上兩宫尊號恩再進階從一品為榮祿大<lb/>
夫盖歴事四朝五十餘年年八十有一而卒遭際之盛<lb/>
僅一再見而已公諱章以成字也世為杭之錢塘人曽<lb/>
祖居義以上皆不顯祖仲英考森皆以公貴贈諌議大<lb/>
夫太常寺卿祖妣鍾氏母張氏皆贈封淑人公㓜而敏<lb/>
悟藩司以大書薦於朝景泰初授中書舍人遂直内閣<lb/>
<pb n="KR4e0120_WYG_090-2a"/>
與衡陽謝伯寛並價遷禮部儀制員外郎天順初文簿<lb/>
叢沓㑹有大典禮事出倉猝方稽據故實公預具籍册<lb/>
無所遺失李文達公殊愛之超遷禮部儀制員外郎成<lb/>
化二年九載秩滿遷山東布政司左叅議寄祿順天府<lb/>
朝謁仕事皆如故三年預修英廟實錄成擢太常寺少<lb/>
卿十二年秩再滿進為卿以父喪服闋𢎞治初秩又滿<lb/>
始有加祿之命四年憲廟實錄成時資勞愈積而限於<lb/>
格例於是祿再加而官不復進中間若大明一統志續<lb/>
<pb n="KR4e0120_WYG_090-2b"/>
通鑑綱目諸纂述事必預預必有賜金幣楮鏹酒饌及<lb/>
諸時物多至不可數後以母喪服闋遂上䟽請老始有<lb/>
進階之命顧以二子皆仕就養居京師累閲嵗於是階<lb/>
亦再進衣鶴腰玉以歸歸未㡬而卒公考妣及妻之喪<lb/>
皆賜葬祭并其生所置壙皆出異數盖雖曺省卿佐茍<lb/>
非稱事應例亦有終其身而不得者斯亦可謂難已公<lb/>
生於宣徳五年十二月十二日卒於正徳五年二月二<lb/>
十二日是年某月某日啟壙合葬其地曰金鍾山<lb/>
<pb n="KR4e0120_WYG_090-3a"/>
之陽公素孝謹親疾必籲天請代母老迎養於官每公<lb/>
暇不去左右友弟睦族急人患難其居官慎重不洩非<lb/>
疾病未甞一日不入朝書法遒勁尤精鑒賞博聞習見<lb/>
能道先朝臺閣事歴歴可聴云乃為銘銘曰錢塘之墟<lb/>
山水環礴鍾竒結秀造物有作非物之作人亦孔卓或<lb/>
以行舉言揚藝擢公生其間自見頭角貎臞而茂骨清<lb/>
以確如嵓斯松如嶼斯鶴既梁既桷頫仰臺閣不矰不<lb/>
繳徃返林壑斯人斯丘永以終樂<lb/>
<pb n="KR4e0120_WYG_090-3b"/>
　　　封阜國太夫人王母段氏合葬墓誌銘<lb/>
正徳庚午十一月十二日王母阜國太夫人卒上震悼<lb/>
遣中官致香幣楮鏹奠於城東賜第命禮部諭祭者十<lb/>
有四工部給米布諸物治凡葬事皆如制慈聖康夀太<lb/>
皇太后哀痛不自勝慈夀皇太后暨中宫皆有奠賻使<lb/>
者道相屬勲戚公卿以下咸徃弔其諸子卜以辛未二<lb/>
月二十一日啟都城西玉河鄉阜國公壙而合葬焉乃<lb/>
奉吏部右侍郎兼翰林學士靳君充道狀請予銘按狀<lb/>
<pb n="KR4e0120_WYG_090-4a"/>
太夫人姓段氏世為南京望族實誕我太皇太后憲宗<lb/>
皇帝既登極正位中宫公官於京師累封榮祿大夫後<lb/>
軍都督府右都督於是有夫人之命後長子源封瑞安<lb/>
伯進為侯太夫人始加今封太皇太后在孝宗皇帝朝<lb/>
已進重闈太夫人恩禮加厚每入宫輙畱養踰月其家<lb/>
居子姓甥婿歳時燕㑹蠎衣玉帯以次上夀太夫人春<lb/>
秋雖髙而聰明康健一一為之盡觴無不意滿一時大<lb/>
家鉅室稱福夀者莫之敢望太夫人懐謙抱和貴不忘<lb/>
<pb n="KR4e0120_WYG_090-4b"/>
勤富不忘儉一錢尺布不忍輕費每旦焚香禱家廟教<lb/>
子孫習詩禮親書史接賢大夫士夜則帥諸婦治女紅<lb/>
或漏下數刻乃已臨終忽呼家人取舊賜蠎衣服之既<lb/>
又麾之曰是非送終服也盖其年至八十有九而耿耿<lb/>
不亂如此可謂賢矣於戲我國家以仁孝治天下推恩<lb/>
睦族施於外戚必仰體慈志厚於所生自孝廟以来暨<lb/>
今上皇帝率用是道若王氏兄弟並躋五爵官封禄養<lb/>
極庭關之奉而敦詩悦禮屏奢去傲滿而不溢君臣交<lb/>
<pb n="KR4e0120_WYG_090-5a"/>
盡自昔為難阜國之教固始自䝉養而順守終善以延<lb/>
於無窮者謂非太夫人之訓不可也銘曰翼翼舊都大<lb/>
江之東巍巍聖母靈秀是鍾匪惟國禎家慶則有天實<lb/>
屬之亦假其手桓桓阜國家始用昌温温夫人不顯其<lb/>
光徳稟純和氣分清淑儲休召祥亦孔之篤椒房之馨<lb/>
奕葉沾沾封誥煌煌甲第潭潭衣有命服賜有玉食四<lb/>
十七年靡間朝夕先帝至孝今皇至仁老老之義由親<lb/>
逮尊生有寵章沒有賻䘏從夫而終永奠幽室<lb/>
<pb n="KR4e0120_WYG_090-5b"/>
　　　明故榮禄大夫後軍都督府都督同知郭公墓誌銘<lb/>
都督郭公彥和世出武胄雅好文事厥妣朱太夫人暨<lb/>
厥配李夫人之葬皆徴予銘比公卒厥子琮復以治命<lb/>
請且奉户部侍郎喬希大狀予於公以朱氏故有婣好<lb/>
知之為詳有與狀互發者乃叙其事以為銘公諱鋐彥<lb/>
和字也初嗣指揮使住彭城衛成化乙酉以廣西荔浦<lb/>
功進都指揮僉事己丑中武舉進同知月加俸二石賛<lb/>
畫團營方畧掌旗鼔號令名遂起丁酉領五軍營右哨<lb/>
<pb n="KR4e0120_WYG_090-6a"/>
戊戌備倭揚州諸府政尚鎮静海道以寜丙午充漕運<lb/>
叅將𢎞治戊申寄祿錦衣衛壬子充副總兵鎮廣西永<lb/>
安諸路獞賊流刦府江公首議用兵分路進勦俘斬甚<lb/>
衆乙夘進署後軍都督府都督僉事佩漕運印充總兵<lb/>
官鎮淮安以廣西功實授俄復進都督同知降勅奬勵<lb/>
賜白金綵幣給誥命階榮祿大夫自復入淮熟練漕政<lb/>
悉官兵利病條貫便不便曲為區畫借京倉銀為般剥<lb/>
費以代市息浚通州官河二十餘里置減水壩用淺船<lb/>
<pb n="KR4e0120_WYG_090-6b"/>
般運以代陸輓嵗各省數萬緍故雖專且久而官士愛<lb/>
戴不少替正徳丁夘召還京師奉朝請佐理都督府事<lb/>
踰年乃卒昔人以轉輸功上戰代謂兵食必相須乃克<lb/>
有濟公先兵後食歴試皆效其所謂食雖非赴急應變<lb/>
然持恒保大為國家逺久計功實倍焉而論者猶歉其<lb/>
弗克盡用以沒此其人亦可知已公事母孝謹迎養嶺<lb/>
南桴鼔之暇不廢定省自奉簡約雅好慕士大夫下上<lb/>
論議圍碁雅歌閲古書名畵蕭然如書生云公生某卒<lb/>
<pb n="KR4e0120_WYG_090-7a"/>
某葬某謹為之銘曰東巡海徼窮三吴南盡百越踰蒼<lb/>
梧左節右鉞麾且驅但有號令無喧呼執俘獻馘多壯<lb/>
圖江淮之間財賦區億兵兆粟萬舳艫前叅後帥紛卒<lb/>
徒茨粱矗地相撑扶論功校績已有餘豈以旦夕争錙<lb/>
銖古稱宅相事有諸平隂之澤世不渝承家有子讀父<lb/>
書刻石紀徳昭謀謨堂封合葬如来胥公生全歸死不<lb/>
孤彼不死者歸来乎<lb/>
　　　句容知縣劉生徳機墓誌銘<lb/>
<pb n="KR4e0120_WYG_090-7b"/>
有傳劉生徳機病者予曰徳機質厚不宜病又有傳其<lb/>
死者予曰徳機氣局甚偉不宜死既乃於喬侍郎希大<lb/>
得䆳菴楊先生報哭曰噫真死矣盖徳機以内弟學於予<lb/>
又學於䆳菴䆳菴以都御史致政居鎮江徳機實在鄰壤<lb/>
得氣疾劇徃就醫忽病瘍卒於丁夘橋别業䆳菴為制<lb/>
棺斂為文祭之甚哀越數月喪至西郊葬於四里原世<lb/>
墓劉氏出順天之順義世居京師有名籍徳機諱釗徳<lb/>
機其字少從父至新昌歸父喪哭至嘔血為京學生試<lb/>
<pb n="KR4e0120_WYG_090-8a"/>
久不售成化丙午予主考京闈徳機聞命即引嫌不就<lb/>
試𢎞治乙夘乃得舉又詘禮部己未予冄涖春試復不<lb/>
就又三試皆北謁選吏部乃得知句容縣則正徳戊辰<lb/>
也㑹嵗大侵徭稅沓至詢民疾苦極力撫慰每京府牒<lb/>
下曲為申告至罹督責不少變民恃以為命争相慕悦<lb/>
道路騰播流聞京師部使者察其能致旌勞焉盖自為<lb/>
諸生三十年始得一命既壯長益練習世故故所試輒<lb/>
效使假以時嵗當大有所就而不意其遽止也悲夫徳<lb/>
<pb n="KR4e0120_WYG_090-8b"/>
機每見予所為文雖寸紙隻字不輕棄擲今其死雖不<lb/>
吾屬吾知其待予銘以瞑也銘曰由豐而約志若可樂<lb/>
在仕而憂維民之瘼胡負之卓卓其成落落其施未博<lb/>
咎豈在學彼不死者惟文章是託我銘劉生以慰㝠漠<lb/>
　　　亡女衍聖公宗婦墓誌銘<lb/>
嗚呼吾女其竟至此極也吾女年十八嫁於孔氏嫁十<lb/>
有一年比歸寜已病纔兩月遽沒於此痛哉吾家故多<lb/>
難繼娶於贈太師成國莊簡公之女今封一品夫人朱<lb/>
<pb n="KR4e0120_WYG_090-9a"/>
氏生二女及一子兆同皆夭惟吾女一人吾女眉目清<lb/>
湛翛然玉立意其非凡兒匹諸貴家多議婚盡却之𢎞<lb/>
治丙辰前衍聖公南溪先生有子聞韶方冠屬其弟衍<lb/>
聖公東荘先生來議于京陳都憲玉娶於孔氏與二公<lb/>
通家又視予為知已首為請曰是宣聖六十二代大宗<lb/>
子也簡雅而文予謂族大非耦且以逺故未應太宰屠<lb/>
公朝宗輩十人懇予不置予要以三事曰吾女尚㓜必<lb/>
三年後成禮禮必從儉孔氏子必令讀書皆應曰如約<lb/>
<pb n="KR4e0120_WYG_090-9b"/>
乃許之庚申東莊以聞韶至納徵之日少師守静焦公<lb/>
實相禮焉吾女素孝謹戀不忍别其兄兆先憐而送之<lb/>
既至奉舅姑食必親饋繼嫡姑袁夫人暨其姑江夫人<lb/>
竒愛之東莊卒聞韶既襲公爵而南溪又卒吾女居喪<lb/>
哀毁屏服飾相祀勤恪處諸妯娌和遜有節接婣戚無<lb/>
驕色婢僕數十指馭之皆有恩端居一室雖名園别墅<lb/>
未嘗一至屢娠弗字自置媵妾人以為難比字一男輒<lb/>
不育其得疾亦以此恒念違逺父母泣涕無虚日或慰<lb/>
<pb n="KR4e0120_WYG_090-10a"/>
之曰夫人為聖門宗婦爵重族盛宜莫與比復何憾吾<lb/>
女曰貴富非不敢望但獲恒侍膝下死不瞑矣雖百方<lb/>
解之不能得甲子重建闕里廟成予奉勅代祀畱其家<lb/>
十餘日乃返其母亦嘗還之還後愈益戀慕比歸雖病<lb/>
强笑語慰予及卒吾母麻太夫人哭之甚哀有嵗制棺<lb/>
輒以予之殯斂皆如禮時聞韶適有疾請暫寓京療治<lb/>
上命醫診視遣中使賜酒肉蔬菜物及以喪告請再假<lb/>
數日上為憫惻復特遣禮部官祭於殯行人祭於家仍<lb/>
<pb n="KR4e0120_WYG_090-10b"/>
給驛䕶喪令有司治葬事吾女未給封誥而得此盖異<lb/>
數也吾女性朗慧其母口授女孝經及名物之書意領<lb/>
頷答皆畧能黙記手冩家信作蠅頭字或為韻語多思<lb/>
歸之詞聞者悲之念兄之孤女手製衣囊嵗再三致至<lb/>
買女婢給之其歸寕凡七至屬纊之際父母及夫皆在<lb/>
焉盖其恩誼篤至若亦有隂相黙㑹者獨念其二姑弗<lb/>
獲終養為終身恨嗚呼痛哉吾女年二十八生成化某<lb/>
年卒某年葬於孔林南溪墓之右銘曰孔氏世爵為大<lb/>
<pb n="KR4e0120_WYG_090-11a"/>
宗子亦有宗婦式相廟祀代六十二婦氏維李巖巖闕<lb/>
里生則歸之鬱鬱孔林死則棲之歸獲其配棲得其所<lb/>
女靈在兹永奠終古<lb/>
　　　明故資政大夫太子少保禮部尚書兼翰林院<lb/>
　　　　學士贈太子太保諡文裕白公墓誌銘<lb/>
國朝父子官至尚書者不過數人南宫白公其一也公<lb/>
諱鉞字秉徳考選至舉正統壬戌進士官至資政大夫<lb/>
太子少保兵部尚書贈榮祿大夫少傅謚恭敏恭敏公<lb/>
<pb n="KR4e0120_WYG_090-11b"/>
之為浙江布政也公生於杭成化庚子舉京闈第一甲<lb/>
辰舉禮部廷試第二人及第授翰林院編修𢎞治戊申<lb/>
同修憲廟實錄以内艱去癸丑同考禮部丙辰秩滿遷<lb/>
侍讀己未充經筵講官壬戌復同考禮部今上在春官<lb/>
充講讀官癸丑修大明㑹典成進侍講學士賜宴禮部<lb/>
尋修歴代通鑑纂要公亦與焉甲子考南畿鄉試乙丑<lb/>
以登極恩進學士加從四品充日講官丙寅開經筵賜<lb/>
白金綵幣車駕視太學賜坐彞倫堂丁夘命教庶吉士<lb/>
<pb n="KR4e0120_WYG_090-12a"/>
署掌院事擢禮部右侍郎日講如故尋改吏部遷左侍<lb/>
郎賜御製蟠龍諸詩賜纂要進尚書己巳賜玉帯庚午<lb/>
復命兼學士入内閣專典誥勅掌詹事府事以寜夏平<lb/>
賜賀功金牌加太子少保居月餘以疾卒年五十有七<lb/>
上悼惜不置贈太子太保諡文裕遣官諭祭勅有司治<lb/>
葬事公以公卿子習聞朝廷典故加之問學博涉强記<lb/>
詞翰清羙見稱於時而久職文字典禮無甲兵錢糓之<lb/>
寄故以此終其身成其所為名其為人重厚政尚寛簡<lb/>
<pb n="KR4e0120_WYG_090-12b"/>
不為骫骳之行瑣屑之節值所難處寜稍為遜避而未<lb/>
嘗遂失乎正其居家惇孝養與其兄錦衣千户鑌弟國<lb/>
子生銓及鋭鈁相友愛遇婣戚有恩上下交際不為諂<lb/>
瀆有長厚之風焉其所著有怡靖稿若干巻公以某年<lb/>
月生某日卒辛未某日葬於南宫某原予與公同官久<lb/>
矣乃為銘銘曰世紹科第家為公卿我自得之匪祿䕃<lb/>
是膺兄翹弟華業擅文武我以文試匪甲胄為伍士則<lb/>
有學惟經史子曰我所以仕固其在此官則有職惟天<lb/>
<pb n="KR4e0120_WYG_090-13a"/>
地人曰帝有命我曷敢弗寅進敷講帷入掌綸誥凡所<lb/>
施用皆文之教禮有賜葬行有易名一之謂難矧不忝<lb/>
厥生父曰恭敏子曰文裕惟千百禩以永終譽<lb/>
　　　封武定侯夫人郭母栢氏墓誌銘<lb/>
武定侯郭公諱良既卒之四年當正徳辛未三月二十<lb/>
四日夫人栢氏繼卒其子嗣武定侯勛以喪告且乞假<lb/>
襄事上遣禮部官諭祭令有司啓壙合葬於是卜以五<lb/>
月十一日窆焉嗣後乃告於予曰先公之喪辱惠之銘<lb/>
<pb n="KR4e0120_WYG_090-13b"/>
兹吾母不敢他請乃據以銘柏氏太保定蠡縣望族純<lb/>
懿有内則父母慎擇配久之得武定公公喪父當嗣以<lb/>
年㓜例給侯祿優養於家比長族人有争襲者撓之遂<lb/>
罷侯封授郡衣指揮僉事祿不足夫人輒以奩具佐之<lb/>
恨不逮舅養事太夫人許氏備極孝敬食必甘㫖衣必<lb/>
輕毳務得其歡乃已暨諸族黨雖㓜且賤亦施禮遇未<lb/>
甞以貴盛加人公素好客夫人每見意治具不俟咄嗟<lb/>
而辦公亦以是奓名𢎞治癸丑公被簡涖衛事親交咸<lb/>
<pb n="KR4e0120_WYG_090-14a"/>
賀夫人獨曰祖爵未嗣憂方大耳丙辰公勘獄湖南夫<lb/>
人脱簮珥以充行槖公曰官有廩餼安用此夫人曰君<lb/>
素不妄取獨不為意外計乎辛酉許太夫人請於朝下<lb/>
廷臣議謂榮國公之功不可忘公乃得襲并給封誥夫<lb/>
人曰為郭氏婦勤苦三十年而得此死不恨矣甲子公<lb/>
奉命統軍營兵捕近畿劇盗所謂靠山王者獲其黨數<lb/>
十人夫人曰玉石俱焚自古難免人命至重未可忽也<lb/>
夫以女婦而能為此言顧不難哉銘曰武胄之貴惟勳<lb/>
<pb n="KR4e0120_WYG_090-14b"/>
與戚一之既希矧可兼得郭自開國為公為侯世婣帝<lb/>
家貴鮮與儔亦有嘉儷出於戚里内和外肅是謂嫓美<lb/>
晨滌暮甘中有家饋春蘋秋蘩上有廟祭子職是共亦<lb/>
惟婦賢世有恒道貴家所難生本從夫亦從其死其從<lb/>
不死亦既有子我銘君侯亦銘夫人公有家傳系以斯文<lb/>
　　　翰林院侍讀學士徐君舜和墓誌銘<lb/>
嗟乎舜和已矣舜和才甚敏氣勃勃不少降骨堅聳而<lb/>
神若有餘皆不宜死而竟至此也舜和姓徐氏諱穆舜<lb/>
<pb n="KR4e0120_WYG_090-15a"/>
和字也世為吉安吉水望族㓜時日記數千言十嵗受<lb/>
易學十八廪食為縣學生十九舉江西鄉試第二入國<lb/>
學已有名𢎞治癸丑予考禮部得其文竒之賜進士第<lb/>
二授編修甞以親老引疾歸再閲嵗己未同考禮部得<lb/>
一巻予時再出典試事力主之以寘榜首遂魁大對乃<lb/>
今諭徳倫伯疇也癸亥秩滿遷侍讀與修歴代通鑑纂<lb/>
要宋元論㫁多其手出乙丑復為同考得今編修董文<lb/>
玉為首暨諸名士尤多今天子嗣位命充正使賜麒麟<lb/>
<pb n="KR4e0120_WYG_090-15b"/>
服頒正朔於朝鮮及境譯告國王不郊候迎詔不遵跪<lb/>
舜和援古義稽今制反復辨析皆如議王屢遣陪臣代<lb/>
質疑義剖析不遺凡所餽獻悉拒弗納其人皆愧服不<lb/>
置焉與修孝廟實錄撰述必當充經筵講官敷説有體<lb/>
戊辰以外艱歸時逆瑾扇虐惡諸翰林不為禮屈聞舜<lb/>
和才諷以顯職不為應比書成例進秩恡不肯或嗾之<lb/>
謂文士不習世故擿所同忌者十餘人陞調諸部屬俾<lb/>
擴充政務舜和雖憂居猶不免得南京禮部員外郎庚<lb/>
<pb n="KR4e0120_WYG_090-16a"/>
午闋服未至改南京兵部瑾既敗諌官以為言請復舊<lb/>
制舜和始復為侍讀今年命清理武官黄籍㑹肺病未<lb/>
差力疾入治事旋復大作比内閣以翰林春坊多闕員<lb/>
乃䟽其有資望者請以次陞補舜和名在疏中報至歎<lb/>
曰命也翼日遽卒其子永年請於朝下吏部謂已得允<lb/>
命且䟽其次所當得特予為侍讀學士亦異數也舜和<lb/>
事親孝與其兄順美友而㳟性不喜殺聞哀鳴聲輒不<lb/>
食至所交際乃骯髒不下博極羣籍於凡國朝故實兵<lb/>
<pb n="KR4e0120_WYG_090-16b"/>
民利弊四方地里險易俗尚之薄厚以至人情物態常<lb/>
變真偽不同之故若指諸掌公堂廣坐言議英發畧無<lb/>
諱避顧非其人則噤不出一語語必悔之其所自負挟<lb/>
奮欲一試而㡬㑹屢失久而不振然其退其進名義甚<lb/>
正校其所自得亦已多矣為詩文雅贍有思致不蹈畦<lb/>
逕人以為難有南峰稿若干巻舜和生成化戊子正月<lb/>
九日卒於正徳辛未五月十一日卜以某年月日葬某<lb/>
山之原舜和之葬父也甞徵予銘兹且葬永年揣其志<lb/>
<pb n="KR4e0120_WYG_090-17a"/>
若非予文不瞑者實介倫董二君及易檢討欽之以請<lb/>
乃誌其性行履歴而系以銘銘曰躍之鏗然鑄之凝然<lb/>
擊之錚然噫是何聲也一試而缺兮再試而折兮倐爾<lb/>
而没兮名之曰干將終不可滅兮<lb/>
　　　國子生潘元謹墓誌銘<lb/>
國子生潘君元謹者鶴溪先生之子吾友南屏太史之<lb/>
族弟也年四十有一而卒先生傷之手書畀南屏以屬<lb/>
於予曰吾子不顯且弗夀若葬而無銘其何恃以瞑予<lb/>
<pb n="KR4e0120_WYG_090-17b"/>
甞一再見元謹亦聞而悲之乃按南屏狀為銘元謹諱<lb/>
實元謹其字生而沉静不外露言若不能出口服食儉<lb/>
素絶不為時好補景寜縣學生早得家學試有司屢弗<lb/>
利先生自進士累官知興化府致仕家居元謹禮侍色<lb/>
養代理家政無外内鉅細舉就條緒睦姻厚族尤重祠<lb/>
墓嵗必修葺凡先生義所欲舉方有指授則已辦矣先<lb/>
生晩益韜戢卜居山中去家數里許元謹日一徃見先<lb/>
生固止之乃增拓堂宇以娱適其心自是喜懼交集日<lb/>
<pb n="KR4e0120_WYG_090-18a"/>
不去左右比以年當貢戀不忍别先生曰此汝身事且<lb/>
吾幸健毋效兒女子戚戚為也乃行廷考既當赴南雍<lb/>
道清河得疾至揚州卒於興教寺之邸正徳戊辰七月<lb/>
某日也葬某山原元謹好周人急訓導黄某得危疾為<lb/>
視湯藥比死經紀殯斂資其喪以歸邑人有被誣為礦<lb/>
盗者將竄入他郡亦為白之俾得復業有族子為鄰邑<lb/>
人毆死其人以賂求免拒弗納論者謂其得父風概使<lb/>
得沾一命必能濟物而竟止此惜哉銘曰身以親仕志<lb/>
<pb n="KR4e0120_WYG_090-18b"/>
豈在祿親實命我我其敢弗朂籍既登矣名既升矣將<lb/>
歸寜矣吁其亡矣既教之仕復望其止其亡不死亦既<lb/>
曰有子所慰親者庶其在此<lb/>
　　　明故太保保國公墓誌銘<lb/>
正徳辛未八月二十日太保保國公卒上聞而悼之特<lb/>
贈太傅遣中官賜寳鏹二萬緍命户部給米五十石布<lb/>
亦如之禮部諭祭者十有四工部給棺槨凡葬事皆如<lb/>
禮制其子麒將葬於昌平北澤山世墓卜以某年月日<lb/>
<pb n="KR4e0120_WYG_090-19a"/>
從事奉陜西按察副使聶君瑄狀来請銘按狀公姓朱<lb/>
氏諱暉字東暘其先河南夏邑人也考諱永嗣伯爵威<lb/>
望著聞前後八佩印征荆襄延綏建州諸賊累功陞撫<lb/>
寜侯遂進封保國公賜號奉天翊衛推誠宣力佐理武<lb/>
臣特進光祿大夫右柱國太師兼太子太師追封宣平<lb/>
王諡武毅三代皆追封為公𢎞治壬子公以胄子授錦<lb/>
衣勳衛𢎞治丙辰嗣公爵己未命統神機五千營兵馬<lb/>
庚申孝廟簡黜京營提督官兵部㑹薦可代者以公名<lb/>
<pb n="KR4e0120_WYG_090-19b"/>
上上親御便殿召内閣臣面議親書手勅命總三千營<lb/>
兼掌右軍都督府事辛酉命持節册充榮王妃納徵正<lb/>
使是嵗敵犯延綏命佩征苗大將軍印總諸路兵討之<lb/>
深入河套擣其巢㑹夜大霧苗遽驚遁獲舊勅二道及<lb/>
兵器牛馬諸物斬首三級别部兵亦斬首百餘以捷聞<lb/>
上降勅奬勵班師之日值當升殿特御奉天門見之壬<lb/>
戌閲視京營官癸亥命提督十二營仍兼總三千營事<lb/>
甲子孝肅太皇太后崩命督治山陵及别建饗廟㑹以<lb/>
<pb n="KR4e0120_WYG_090-20a"/>
災變辭優詔弗許復佩印出勦宣府大同邊冦亦有斬<lb/>
獲還入居庸關上遣中官以牛酒犒軍賞賚甚厚尋加<lb/>
太保今天子即阼命侍經筵充正使行皇后納徵禮其<lb/>
所奉命若代祀郊廟社稷山川諸神其所受賜若蠎衣<lb/>
玉帯繡春刀皆出常格而金幣寳鏹食飲之類弗計也<lb/>
戊辰以疾告公具䟽乞致乃許焉葢再閲嵗乃卒距其<lb/>
生正統戊辰正月十一日年六十有四公長身羙髯器<lb/>
宇凝重寡言笑人莫測其藴性素孝謹武毅享爵久公<lb/>
<pb n="KR4e0120_WYG_090-20b"/>
已逾五十出侍賓客猶執子弟禮凡韜畧紀律戰陳之<lb/>
事多所聞習嗣爵僅三載即登大帥屢授節鉞敭歴中<lb/>
外諳練日深更化之初方隆用舊而公竟弗起矣銘曰<lb/>
惟國有爵維公暨侯伯乃其亞實超品流公父嗣伯為<lb/>
侯為公公嗣厥封允惟父風虬髯長軀公有竒骨内掌<lb/>
營伍外總節鉞河曲之墟莾為敵區公擣其虛靡堅弗驅<lb/>
凱還於朝意氣増重端居廟堂武偃弗用勳名始終亦<lb/>
孔之艱皇實命之其歸則天髙門巍峩下有駟馬簮纓<lb/>
<pb n="KR4e0120_WYG_090-21a"/>
蟬聯請視來者<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_090-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻九十<lb/>
</p>
<p>
</p>
  </div>
<div>
<head>懐麓堂集巻九十一</head> <lb/>
    <p>
<pb n="KR4e0120_WYG_091-1a"/>
欽定四庫全書<lb/>
　懐麓堂集巻九十一<lb/>
　　　　　　　　　　　　　明　李東陽　撰<lb/>
　文續稿一<lb/>
　　南行稿<lb/>
　　　留别京中諸友<lb/>
近奉絲綸出九天逺従閶闔望羣仙雲霄别路八千里<lb/>
江漢歸心二十年舊壠松楸還楚地故人詩話滿吴船<lb/>
<pb n="KR4e0120_WYG_091-1b"/>
微官未敢輕言思不待秋風擢已旋<lb/>
　　　張家灣旅宿用潘時用韻却寄一首<lb/>
閉户端居長抱癖乘舟南去欲登仙壮年俛首惟長劍舊事<lb/>
傷心為别舡杳杳闗河勞夢寐匆匆杯酒各風煙情将弱栁春<lb/>
無賴意入停雲暮已傳萬里江山名勝地百年心事逺逰篇清<lb/>
溪短櫂催将發旅館初燈試不眠路隔紅塵燕市境望窮青<lb/>
草洞庭天雲開極浦西山出露下髙城北斗懸身在乾坤嗟<lb/>
獨健道存膠漆願終全暫時分手君須記疋馬斜陽古寺前<lb/>
<pb n="KR4e0120_WYG_091-2a"/>
　　　舟發張灣宿河西務<lb/>
蒼茫正合塵中眼縹緲真乘水上舟江月海雲疑是夣<lb/>
畫圖詩巻坐消憂沙邊細浪隨鷗鳥樹裏青山入柁樓<lb/>
行盡驛亭三百里五更風急住灘頭<lb/>
　　　楊村阻風<lb/>
春風東來河水渾驚沙走石天地昬舟人喧呼怒濤湧<lb/>
海若戰鬬羣龍奔前船咫尺不得上去路倉皇安可論<lb/>
床欹几側坐未穩乘月夜過蒲溝村<lb/>
<pb n="KR4e0120_WYG_091-2b"/>
　　　直沽夜泊<lb/>
二水斜通海孤村合抱城夜窗明月過春浦暗潮生憂<lb/>
國身將逺還家夣不驚留懽有親舊羇旅見真情<lb/>
　　　舟次奉新驛得戴侍御同年書知于前驛相待<lb/>
　　　漫得二絶<lb/>
月出髙樓生野烟斷堤踈栁驛門前美人只在雙塘外<lb/>
海口潮來好放船<lb/>
　　　又<lb/>
<pb n="KR4e0120_WYG_091-3a"/>
一櫂江南本舊期宦途多事獨棲遅東風幾度停舟意<lb/>
惟有春潮日夜知<lb/>
　　　放船<lb/>
月出風亦静卧聞雙櫓鳴起㸔林巒過始知我舟行輕<lb/>
鷗逆素浪幽草迎人生清暉散宿靄遠日増春明風㠶<lb/>
疾于鳥頗快青雲程豈不惜行路懐歸意先征浮雲西<lb/>
北馳黙然傷我情<lb/>
　　　東南風<lb/>
<pb n="KR4e0120_WYG_091-3b"/>
黄沙濁浪排長空十日五日東南風前船暫開後還却<lb/>
闕岸囘灣隨處泊篙師有力不自持囘㠶轉柁無停時<lb/>
君不見大船安穩如屋裏小船下上隨波起出門萬里<lb/>
誰復知咫尺悲懽不相似平生漫説行路難行路之難<lb/>
乃如此却笑悠悠陌上人兩脚踏地猶悲迍<lb/>
　　　宿流河驛遇寳慶謝太守<lb/>
仰止懐先達相逢即舊知别離曽有贈舟檝本無期細<lb/>
語春燈暗高歌暮角悲從君問前路江海得吾師<lb/>
<pb n="KR4e0120_WYG_091-4a"/>
　　　早發滄州<lb/>
片㠶輕舸發滄州野樹離離散不收兩地離心河上草<lb/>
一燈殘夣渚西樓塵生曉市人煙集雲擁春城水氣浮<lb/>
我欲慿髙問歸雁瀟湘何處可維舟<lb/>
　　　清明二首<lb/>
舊壠蕭蕭楚水頭每逢寒食憶松楸匆匆便作江南客<lb/>
又是并州一種愁<lb/>
　　　又<lb/>
<pb n="KR4e0120_WYG_091-4b"/>
原南草色動春晴又是離家十日程旋摘田蔬供野飯<lb/>
晩風河上過清明<lb/>
　　　桑園阻風<lb/>
離家凡十日九日住風波山色依篷轉灘聲雜樹多晝<lb/>
床無穩卧夜劍且悲歌不有承顔樂其如羇思何<lb/>
　　　望德州<lb/>
竆林蒼蒼一望平落日始到德州城山色離京不復見<lb/>
河流到海無停聲邏人擊皷朝暮急舟子刺船來徃輕<lb/>
<pb n="KR4e0120_WYG_091-5a"/>
與客相期隔素月停燈坐待東方明<lb/>
　　　泊故城與戴侍御謝寳慶夜酌喜而有作<lb/>
逆流衝長風岸渚成百折舟行落日暝篙櫓力已竭同<lb/>
袍烏臺彦待我心切切結交重然諾此道乆已絶偶逢<lb/>
賢太守論舊語不輟烏臺氷霜姿官好不自熱周旋共<lb/>
觴酌燕坐齒爲列相顧問起居停盃聽予説自從違京<lb/>
邑道路屢危臲欹㠶却撑駛長纜阻牽掣復聞南河水<lb/>
淤淺不過轍黄沙捲驚塵千里地欲裂雨師何大懶風<lb/>
<pb n="KR4e0120_WYG_091-5b"/>
伯無乃䙝我舟未妨遲農事長苦觖懐蓍問蒼天心亂<lb/>
不可揲二公濟世者慷慨憂不歇峩峩南州葢矯矯中<lb/>
臺節方將承明威庶用掃氛孽許國同肝腸匡時仗豪<lb/>
傑閒官愧升斗兹計予已拙且復盡君觴倉皇慰離别<lb/>
　　　泊武城姚尹顯求詩率爾有贈<lb/>
寂寂離亭坐不眠偶從柱史識君賢劉蕡慷慨陳言日<lb/>
宓子風流作縣年風雨繫船春樹底河橋分手夜燈前<lb/>
武城千古絃歌意一度懐人一惘然<lb/>
<pb n="KR4e0120_WYG_091-6a"/>
　　　臨清二絶<lb/>
十里人家兩岸分層樓高棟入青雲官船賈舶紛紛過<lb/>
擊皷鳴鑼處處聞<lb/>
　　　又<lb/>
折岸驚流此地囘濤聲日夜響春雷城中煙火千家集<lb/>
江上㠶檣萬斛來<lb/>
　　　浦橋得淺<lb/>
落日荒村無犬聲風沙兩岸斷人行須為繫纜空林下<lb/>
<pb n="KR4e0120_WYG_091-6b"/>
坐㸔前溪春水生<lb/>
　　　望東昌<lb/>
水淺無登牐沙乾有短蓬河源還濟北民俗自齊東地<lb/>
渴今春雨㠶欹昨夜風蒼生不可問吾亦嘆途竆<lb/>
　　　張秋<lb/>
河流舊有患自古重隄防創始固不易居守乃其常昔<lb/>
聞張秋水汎溢非能當沙沉鐡磊磈石走波昂藏人言<lb/>
徐都憲此功不可忘歴年既乆逺衝急隨摧傷東山伐<lb/>
<pb n="KR4e0120_WYG_091-7a"/>
木石西府𣲖丁粮遥遥版築聲杳杳道路長由來重漕<lb/>
運值此年歲荒居民勿嗟怨王事固靡遑金堤潰蟻穴<lb/>
此戒良亦彰寄言後來者未可崇燕康<lb/>
　　　馬船行<lb/>
南京馬船大如屋一舸能容三百斛高㠶得勢疾若風<lb/>
咫尺波濤萬牛足官家貨少私貨多南來載轂北載鹺<lb/>
慿官附勢如火熱邏人津吏不敢詰争狃鬪㨗轉防欺<lb/>
倐去忽來誰復知乘時射利習成俗背面却笑他人癡<lb/>
<pb n="KR4e0120_WYG_091-7b"/>
他人雖癡病亦樂明朝犯令爾軰縛官家號令時復傳<lb/>
津吏如今更索錢<lb/>
　　　濟寜二絶<lb/>
擾擾舟車此要衝地連淮北控山東龍王廟轉潺湲下<lb/>
太白樓高睥睨通<lb/>
　　　又<lb/>
濟水東來泗水連郡城深處有人烟湖心曉色平臨岸<lb/>
閘口春濤穩下船<lb/>
<pb n="KR4e0120_WYG_091-8a"/>
　　　歌風臺<lb/>
風急髙城湧暮波昔時臺榭此山河鹿當秦楚黄塵合<lb/>
龍出芒碭紫氣多海内英䧺休戰伐里中耆舊得經過<lb/>
功成坐失蕭牆計遺恨當年猛士歌<lb/>
　　　徐州洪<lb/>
山根槎牙石挿水蹲螭鬬虎隆隆起胥濤鯨浪中崔巍<lb/>
百步九折勢不囘歘如萬馬乘風來奔雷䟦電逐恍惚<lb/>
夸父不得相追陪是時旱涸尚如此何况泛溢凌空頽<lb/>
<pb n="KR4e0120_WYG_091-8b"/>
州中徐人作齊語指畫喧呼若風雨一夫麾旗百人拒<lb/>
瞬息風㠶不知處南人懽笑北人懼予亦爲之髪雙竪<lb/>
吁嗟此險天下雄形勢恠詭誰能竆長流淤濁不盈丈<lb/>
豈有神物藏其中但見巨石如蟠龍大書刻自東坡翁<lb/>
筆力險絶如此洪似覺造化争竒工我生好古來幸早<lb/>
三月水落波濤空復聞百里有吕梁洪波巨石相昂藏<lb/>
世間夷險無定所此地何獨非康莊人生一身須周防<lb/>
百年行止思垂堂豈不愧彼千金郎嗚呼豈不愧彼千<lb/>
<pb n="KR4e0120_WYG_091-9a"/>
金郎<lb/>
　　　白楊行<lb/>
路經白楊河河水淺且渾居人蔽川下出没無完褲俯<lb/>
首若有得昂然共騰懽停舟問何爲蹙額向我言始知<lb/>
沙中蜆可代盤間飡此物能幾何歳荒乃加繁吾人未<lb/>
溝壑生意諒斯存倉皇爲朝夕豈不念丘園邊河種官<lb/>
栁一株費百錢茫茫江淮地千里惟荒田十歳九不雨<lb/>
摧枯固其然况復苦迎送誅求到心肝生當要路衝雞<lb/>
<pb n="KR4e0120_WYG_091-9b"/>
狗不得安嗟我獨何爲聽之坐長嘆㣲心不盈寸引此<lb/>
萬慮端民風古有賦歴歴誰能宣悲哉白楊行觀者幸<lb/>
勿刪<lb/>
　　　浦望<lb/>
暝色投林乆移舟更趨程逺烟生浦望斜月逐溪行漸<lb/>
觧殊方語偏増故國情萍踪何處定明日楚州城<lb/>
　　　過黄河<lb/>
清口驛前初放船長淮東下水如弦勁催雙櫓渡河急<lb/>
<pb n="KR4e0120_WYG_091-10a"/>
一夜狂風到海邊<lb/>
　　　夜過邵伯湖<lb/>
蒼蒼霧連空冉冉月墮水飄飄雙鬢風恍惚無定止輕<lb/>
㠶不用檝驚浪長在耳江湖日浩蕩行役方未己羈棲<lb/>
正愁絶况乃中夜起<lb/>
　　　揚子灣<lb/>
揚州乆枯旱河水縮不流千夫力未强曵纜用巨牛漕<lb/>
州百萬斛擁塞如山丘將軍令不行軍士蹙額愁躋攀<lb/>
<pb n="KR4e0120_WYG_091-10b"/>
不可上安能問歸舟民船及賈舶瑣瑣不足籌誰爲水<lb/>
車計轉汲春江頭㣲涓注巨壑豈足禆洪流須知此天<lb/>
意亦得叅人謀坐視固非䇿煩驅轉爲仇亢陽必終復<lb/>
理數亦可求庶幾沛甘雨洗我蒼生憂<lb/>
　　　揚州懐古<lb/>
日出蕪城曉望空萬家樓閣水烟通地當楚越㠶檣動<lb/>
鎮壓江淮枕臂䧺民物盛朝還禹貢亂離前代説隋宫<lb/>
瓊花觀裏花無數寂寞荒臺野草中<lb/>
<pb n="KR4e0120_WYG_091-11a"/>
　　　揚州與戴吕二侍御同觀八仙花有作留察院<lb/>
春風不見廣陵花忽到行䑓御史家九曲闌干隨月轉<lb/>
兩行環珮倚空斜品題自稱仙為骨搖落誰知嵗有華<lb/>
莫遣風霜浪摧折髙秋須待楚江槎<lb/>
　　　風江野泊偶步江上無主竹園呼酒招戴侍御<lb/>
　　　　謝寳慶彭民望同飲<lb/>
江上人家栁繞墻更多修竹傍林塘不教野老知名姓<lb/>
且共樽前一度狂<lb/>
<pb n="KR4e0120_WYG_091-11b"/>
　　　江上望金陵<lb/>
海雲浮動碧崔嵬渺渺孤帆望雨開吴楚青山従此㫁<lb/>
東南王氣渡江来龍盤却作千年樹鳯去空餘百尺臺<lb/>
而我獨慙觀國士兩都猶數孟堅才<lb/>
　　　南京謁孝陵有述<lb/>
禮樂千年㑹征誅四海空商周終愧徳唐漢敢論功鳯<lb/>
厯歸真統山龍繞舊宫秋風霸陵樹落日鼎湖弓萬國<lb/>
謳歌在餘生覆載中小臣瞻拜地江漢亦朝東<lb/>
<pb n="KR4e0120_WYG_091-12a"/>
　　　登報恩寺塔<lb/>
古磴穿雲到石牕樓臺四面隠旌幢北臨廣路斜通郭<lb/>
西隔平原俯見江萬里乾坤踪跡半百年風雨鬂毛雙<lb/>
向來作賦軀全瘦獨有凌雲意未降<lb/>
　　　登雨花臺<lb/>
臺高欲上雨濛濛虎踞龍盤在眼中萬古青山還路下<lb/>
一丘黄壤自江東謝公着屐何曽到梁武談經亦已空<lb/>
好是五陵歌酒地年年芳草坐春風<lb/>
<pb n="KR4e0120_WYG_091-12b"/>
　　　逰靈應觀<lb/>
珠宫不見潭底日碧澗俯通林外渠市上人稀午烟静<lb/>
山中草生春雨餘仙翁丈室煑清茗溪叟尺盤束白魚<lb/>
縹緲雲樓不可上吾當駕鶴凌空虚<lb/>
　　　逰雞鳴寺<lb/>
諸山盡是鍾山脉聞道雞鳴更有靈岡勢斜分龍虎脊<lb/>
巖光深閟鬼神扄風含落日松聲迥雨帶平城草色青<lb/>
東郭吏人催上馬暮寒吹面酒初醒<lb/>
<pb n="KR4e0120_WYG_091-13a"/>
　　　采石登謫仙樓<lb/>
江天日暮雨蕭蕭城邉野亭春寂寥浮雲東來蔽江色<lb/>
明月墮地誰當招我懷古人坐不寐鯨背之子神仙標<lb/>
風鬐露鬛事恍惚豈有赤脚凌青霄舉杯問天天不語<lb/>
予亦沉吟俯江渚縱有神仙亦妬才不然豈謫來中土<lb/>
昭陽殿前牝雞午老鳯低飛入簾户網羅横空鎩其羽<lb/>
燕雀之輩安足數平生豪氣隘九衢寸地未可容公軀<lb/>
有才如此不得意自千非一誰當吁杜陵野老憐才客<lb/>
<pb n="KR4e0120_WYG_091-13b"/>
思君不負青山色千古波濤百尺深至今猶恐蛟龍得<lb/>
英雄一去俱陳迹楚水吴山眼中碧鳯去龍飛不復還<lb/>
仗劍悲歌竟何益<lb/>
　　　長江行<lb/>
大江西來是何年奔流直下岷山巔長風一萬里吹破<lb/>
鴻濛天天開地闢萬物茁五嶽四瀆皆森然帝遣長江<lb/>
作南瀆直與天地相周旋是時共工怒觸天柱折遂使<lb/>
后土東南偏女媧補天不補地山崩谷罅漏百川有崇<lb/>
<pb n="KR4e0120_WYG_091-14a"/>
之叟狂而顛坐㸔萬國赤子淪深淵帝赫怒罰乃罪神<lb/>
禹來乘四載驅大章走豎亥黄龍夾舟稳不驚直送馳<lb/>
波到東海朝離巴峽暮洞庭九𣲖却轉潯陽城縈行南<lb/>
徐萬餘里更萬餘里通蓬瀛君不見黄河之水天下上<lb/>
其大如股空縱横長淮清濟出中境曷敢南向争權衡<lb/>
千流萬𣲖瑣瑣不足數雖有吐納無虧盈下亘厚地上<lb/>
摩高空日月出没蛟龍所宫竒形異態不可以物象但<lb/>
見變化無終竆或如重胎抱混沌或如灝氣開穹窿或<lb/>
<pb n="KR4e0120_WYG_091-14b"/>
如織女抱素練或如天馬馳風騣空山怒哮飽後虎巨<lb/>
壑下飲渴死虹或如軒轅鑄九鼎大冶鼓動洪鑪風或<lb/>
如夸父逐三足曵杖狂走無西東或如甲兵宵馳聚嘯<lb/>
滿山谷或如神鬼晝露萬象出入虚無中吁嗟乎長江<lb/>
胡為若兹雄人不識無乃造化之竒功天開九州十有<lb/>
二山南北並峙江流其間堯舜都冀方三苗尚為頑魏<lb/>
帝倚天嘆征呉但空還吁嗟乎長江其險不可攀古來<lb/>
英雄必南鶩我祖開基自江渡古來建國惟中原我京<lb/>
<pb n="KR4e0120_WYG_091-15a"/>
坐制東南藩始知天險不足恃惟有聖德可以通乾坤<lb/>
長江來自西極包人寰環帝宅□來何為為觀國汎呉<lb/>
濤航楚澤笑張騫悲祖逖壯神功歌至德聖德浩蕩如<lb/>
江波千秋萬嵗同山河而我無才竟若何聊為擊節長<lb/>
江歌<lb/>
　　　小孤山<lb/>
山當極浦峯全峻江到寒磯勢却囘獨立木門風不㫁<lb/>
片㠶揮手謝高臺<lb/>
<pb n="KR4e0120_WYG_091-15b"/>
　　　與謝寳慶擬登匡山至九江阻雨程韻<lb/>
瀑布懸青壁香爐出紫林謫仙千古句謝朓一生心野<lb/>
樹連天暝春江拍岸深我來兹郡晚風雨罷登臨<lb/>
　　　江南雨和寳慶韻<lb/>
地濕蛇蟲聚山深草樹多野雲通晦朔春雨亂江沱薊<lb/>
北無全麥關西有荷戈此時枯槁甚相望隔懸河<lb/>
　　　呼風謡<lb/>
江南舟子能呼風呼西即西東即東羣咻逓嘯響徹谷<lb/>
<pb n="KR4e0120_WYG_091-16a"/>
天風下來呼轉速船頭三老催呼急風來衆人皆起立<lb/>
愚民習俗我所笑舟人相矜不殊調莫呼風人生順逆<lb/>
由天公君㸔萬斛下江舸朝朝灘上呼風坐<lb/>
　　　江中恠石<lb/>
突兀山城抱此州江間恠石擁戈矛隨波草樹愁生罅<lb/>
駭浪蛟龍却避流豈有岧嶤能砥柱秪多衝折向行舟<lb/>
慿誰一試君山手月落江平萬里秋<lb/>
　　　江雨次韻<lb/>
<pb n="KR4e0120_WYG_091-16b"/>
四月雨溟溟長空㵼未停逺江深正白老樹濕能青蜃<lb/>
氣朝仍結龍宫夜不扄離人自無頼况是枕邉聽<lb/>
　　　曉發蘄州次韻<lb/>
城曉遅吹角高雲濕未開驚波風不定危石岸將頽青<lb/>
入無竆草黄低欲墮梅江湖苦留滯逰宦耻凡材<lb/>
　　　道士洑夜泊次韻<lb/>
野宿驚初定殘燈慘向明市船南北語邏舍短長更巖<lb/>
轉隂風急江空夜雨鳴壯年輕别甚腸㫁此時聲<lb/>
<pb n="KR4e0120_WYG_091-17a"/>
　　　囘風磯<lb/>
怪石峥嶸與岸平洑流驚浪劇縱横向來頗狎江湖險<lb/>
未覺囘風浪得名<lb/>
　　　江上聞蛙<lb/>
野曠天空月正明水田青草亂蛙鳴江頭十日瀟瀟雨<lb/>
禁得離人此夜情<lb/>
　　　過黄州<lb/>
江上兵囘列炬空都將成敗付東風千年赤壁無尋處<lb/>
<pb n="KR4e0120_WYG_091-17b"/>
辛苦英雄一戰中<lb/>
　　　登武昌觀音閣<lb/>
此地已多暑未登先怯寒逕危妨躡屐江激動凭欄渚<lb/>
築因山易風㠶失勢難漢陽深樹裏何處是長安<lb/>
　　　江上奕棋與寳慶<lb/>
江上陳兵二壘同都將一笑定雌雄烏林得計周郎㨗<lb/>
淝水乘驕謝傅功蕉底夣囘風雨散橘中人老嵗年空<lb/>
一枰歛盡斜陽色獨立青山在眼中<lb/>
<pb n="KR4e0120_WYG_091-18a"/>
　　　小君山<lb/>
武昌西望楚江灣翠黛盈盈隔水㸔極目洞庭應不遠<lb/>
舟人説是小君山<lb/>
　　　登岳陽新樓<lb/>
突兀高樓正倚城洞庭春水坐來生三江到海風濤壯<lb/>
萬木浮空島嶼輕呉楚乾坤天下句江湖廊廟古人情<lb/>
中流或有蛟龍窟卧聽君山笛裏聲<lb/>
　　　謝寳慶洞庭圖湖中作<hi>時謝公乞歸不得請將還治寳慶</hi>
<pb n="KR4e0120_WYG_091-18b"/>
湖南鉅郡稱岳陽樓前大湖春水長周囘九江帶七澤<lb/>
顛倒萬象隨三光洪濤巨浪拍山動風雨却灑炎天涼<lb/>
君山逺在湖中央蒼梧不來㫁人腸南尋汨羅不知處<lb/>
屈子墮地䰟茫茫謝公弔古心慷慨予亦從之渡沅湘<lb/>
平生壯逰天地濶老大不覺鬚睂蒼商颷南來振南岳<lb/>
孤櫂未許還滄浪畵圖彷彿今皆是江海風期殊未忘<lb/>
揮毫賦者誰最强前有應魁後孔暘二子之名滿天下<lb/>
豪氣直欲隘八荒嗟予有辭不敢吐今人笑笑二子狂<lb/>
<pb n="KR4e0120_WYG_091-19a"/>
眼中同眺似公少且復盡醉君山傍<lb/>
　　　江上聞蟋蟀<lb/>
四月江天聞蟋蟀船窻夜短不勝長春蠶未了催秋織<lb/>
世事相尋有底忙<lb/>
　　　至長沙送别謝寳慶<lb/>
湘水天下碧衡山千古靈我侯東南來攬高濯其清此<lb/>
地既佳麗斯人亦豪英五馬豈不貴棄之一羽輕兹謀<lb/>
既不遂所志豈在名湖南近凋瘵嘆息為蒼生近聞都<lb/>
<pb n="KR4e0120_WYG_091-19b"/>
臺牒列縣須廵行贈君衡湘篇匪為逰冶情<lb/>
　　　與錢大守諸公逰岳麓寺四首席上作<lb/>
衡岳地蟠三百里羣峯將㫁復崔嵬嵓間古刹依山轉<lb/>
谷口晴雲滿樹來北海書存誰問價少陵詩罷獨憐才<lb/>
扁舟已謝長江險又是匆匆一度囘<lb/>
　　　又<lb/>
路轉村囘一掌平水田沙樹繞溪行居人尚説潭州守<lb/>
書院猶存岳麓名荒蕪舊基俱寂寞㫁碣殘篆失分明<lb/>
<pb n="KR4e0120_WYG_091-20a"/>
錢侯亦有招賢意潦倒無能作頌聲<lb/>
　　　又<lb/>
危峯高瞰楚江干路在羊腸第幾盤萬樹松杉雙徑合<lb/>
四山風雨一僧寒平沙淺草連天在落日孤城隔水㸔<lb/>
薊北湘南俱在眼鷓鴣聲裏獨凭欄<lb/>
　　　又<lb/>
政簡官閒訟亦消我公多暇得相招長沙地濕天將暑<lb/>
岳麓山深路未遥歸磴淺留芳草屐離舟深繫木蘭橈<lb/>
<pb n="KR4e0120_WYG_091-20b"/>
他年便作甘棠地白石青松漫寂寥<lb/>
　　　錢太守招逰開福寺不赴奉答一首<lb/>
潭州城北楚江邉此地招提父老傳十里青山斜鳥外<lb/>
滿庭芳草閉門前題詩自足騷人興愛客深知太守賢<lb/>
多病屢慙招不起故園花柳為誰妍<lb/>
　　　燕長沙府席上作<lb/>
郡庭開宴倒銀缸綺席朱簾玳瑁忩愧我孱軀真倚玉<lb/>
㸔君雄飲欲吞江西陽影墮仍浮水南曲聲低屢變腔<lb/>
<pb n="KR4e0120_WYG_091-21a"/>
既醉不知豪已甚題詩那有筆如杠<lb/>
　　　燕長沙衛席上作<lb/>
千里山川控帶通郡城高枕大江雄廣庭歌管今辰宴<lb/>
好雨東南昨夜風朝組少年叨上客戎門高誼見諸公<lb/>
明朝又是江樓别興在殘杯落照中<lb/>
　　　競渡謡<lb/>
湖南人家重端午大舩小舩競官渡彩旗花皷坐兩頭<lb/>
齊唱舩歌過江去叢牙亂槳疾若飛跳波濺浪濕人衣<lb/>
<pb n="KR4e0120_WYG_091-21b"/>
須臾懽聲動地起人人争道得標歸年年得標好門户<lb/>
舟人相驚復相妬兩舟睥睨疾若仇戕肌碎首不自謀<lb/>
嚴訶力禁不得定不然相傳得瘟病家家買得巫在舩<lb/>
舩舩鬬㨗巫得錢屈原死後成遺事千古傳訛等兒戲<lb/>
衆人皆樂我獨愁莫遣地下彭咸知<lb/>
　　　浮居户<lb/>
江南人家舩為屋白髪長年水中宿生男不識徒步勞<lb/>
生女赤脚隨波濤江湖東西貨貴賤朝逰楚州暮吳縣<lb/>
<pb n="KR4e0120_WYG_091-22a"/>
滿㠶四面徃復還慎勿恃爾凋朱顔江頭昨夜風浪惡<lb/>
胡不歸來種田樂歸來無田生亦足<lb/>
　　　長沙竹枝歌十首<lb/>
三十六灣灣對灣人家多住白茅間直過洞庭三百里<lb/>
長沙城北是彤關<lb/>
　　　又<lb/>
南舩北舩滿洞庭蕭公祠前牲酒馨二妃枉作君王后<lb/>
君㸔君山山自青<lb/>
<pb n="KR4e0120_WYG_091-22b"/>
　　　又<lb/>
汨羅江頭春水生汨羅江上楚歌聲人間若觧三閭苦<lb/>
水底魚龍亦有情<lb/>
　　　又<lb/>
馬殷宫前江水流定王臺下暮雲收有井猶名賈太傅<lb/>
無人不祭李潭州<lb/>
　　　又<lb/>
江頭彩旗耀日明船上撾皷不停聲湖南樂事君記取<lb/>
<pb n="KR4e0120_WYG_091-23a"/>
五月五日潭州城<lb/>
　　　又<lb/>
潭州城邉多野田黄茅白葦遠連天莫言楚國無生理<lb/>
畆地如今倍值錢<lb/>
　　　又<lb/>
湘江女兒愁落暉湘江江上鷓鴣飛行人試㸔君山竹<lb/>
竹不成斑君始歸<lb/>
　　　又<lb/>
<pb n="KR4e0120_WYG_091-23b"/>
戎門旗節擁南臺軍士南邉戍未囘紅巾小兒齊擊皷<lb/>
知是官船江上來<lb/>
　　　又<lb/>
湘江水深天下清何如隴頭秋月明離人到此不得醉<lb/>
况是高樓吹笛聲<lb/>
　　　又<lb/>
長沙少年無奈春青衫白面不生塵勸君莫向湘潭住<lb/>
江燕銜泥觧涴人<lb/>
<pb n="KR4e0120_WYG_091-24a"/>
　　　長沙道中<lb/>
風㠶遡洪濤千里勢不歇暮登長沙岸始與大江别夣<lb/>
䰟猶洶湧行步方嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>城南路逶迤十步九曲折重岡<lb/>
互起伏老樹交糾結朝行惡蛇影夜踏愁虎穴㝠㝠鬼<lb/>
燐出杳杳人踪滅時維仲夏月行役遭苦熱嵐蒸毒霧<lb/>
消日熇焦原爇葳㽔拂塵纓宛轉嘶汗驖招揺袂獨舉<lb/>
示險旌先揭亭長憇息屢僕倦驅馳迭薪當野逕樵蓐<lb/>
向招提設惟知朝復暮豈暇餔與餟故墟亦孔邇旅抱<lb/>
<pb n="KR4e0120_WYG_091-24b"/>
聊自悦逰南厭水陸憶坐换時節永懐千金戒幸免竆<lb/>
途跌歸時寜憚遥吾當汎蘓浙<lb/>
　　　荷木坪二十韻<hi>高祖處士府君墓</hi>
㳟言奉明詔祭告返鄉國路入茶溪深居人𦕈蕭瑟兹<lb/>
坪我所志先壠舊封殖荷木生其傍松江㵼其北從戎<lb/>
始北征家䝉隨蕩析吾祖懐故居臨終涕沽臆遺言在<lb/>
孫子夙夜常警惕高秋下霜露展轉不安息還歸實父<lb/>
命錫類荷君澤良臣展樽爼再拜掃榛棘縣令具牲醪<lb/>
<pb n="KR4e0120_WYG_091-25a"/>
諸生走冠幘伯叔在我前子弟侍我側燎白薦馨香樹<lb/>
碑紀名德安能耀泉㝠庶用表里宅巢枝羈鳥性宦海<lb/>
流萍迹古人重水木興豈在泉石睂山有遺恨潁水非<lb/>
仁澤糾結勞寸心驅馳嘆行役㣲官念靡盬戾止遑宴<lb/>
息明發登長途徘徊更悽惻<lb/>
　　　雷公峽二十韻<hi>族高祖提舉府君墓</hi>
我家有遺譜云自洮州發茶陵世繁衍樹德為耕垡有<lb/>
宋三百年歴元未衰歇公生實天挺少小負竒骨䇿試<lb/>
<pb n="KR4e0120_WYG_091-25b"/>
登甲科詞林力不竭一官佐提舉踪跡徧呉越有母還<lb/>
故鄉興言採薇蕨兵戈滿天地瞻拜阻宫闕避亂入永<lb/>
新孤身任飄突希蘧表㣲意志比蹈溟渤皇明始革命<lb/>
蒐訪盡巢窟平生用世䇿埀老不自伐簪纓豈予事丘<lb/>
壑成永没大節幸不虧遺文為余闕<hi>提舉有青陽先生文集序行于世</hi>
尤多金石篇碑板勞剞劂卓爾稱鉅儒巍然聳高閥秋<lb/>
風動雷峽孤塜高峍兀不才愧苗裔今旦事參謁倉皇問<lb/>
故地散亂訪遺碣有筆贊幽光兹言敢終訥<lb/>
<pb n="KR4e0120_WYG_091-26a"/>
　　　六月九日初度諸族父兄皆㑹感而有作<lb/>
京國辭家萬里行故園今日暫逢生方言觧共兒童説<lb/>
盃酒能勞父老情地濕暑風清野樹夜深涼雨過山城<lb/>
天涯異物還甘㫖隨意樽前舞袖輕<lb/>
　　　得家書聞舍弟病二首<lb/>
關山迢逓隔蒼茫忽報家書起欲狂猶恨匆匆語言少<lb/>
應須一字九迴腸<lb/>
生年嬌小最憐渠瘦骨稜層我不如别後逢人雙淚眼<lb/>
<pb n="KR4e0120_WYG_091-26b"/>
踈燈細字若能書<lb/>
　　　茶陵竹枝歌十首<lb/>
溪南溪北樹縈迴洞口桃花幾度開楓子鬼來天作雨<lb/>
雲陽仙去水鳴雷<lb/>
楊柳深深桑葉新田家兒女樂芳春刲羊擊豕禳瘟鬼<lb/>
擊皷焚香賽土神<lb/>
銀燭金盃映倚堂呼兒擊皷膾肥羊青衫黄㡌挿花去<lb/>
知是東家新婦郎<lb/>
<pb n="KR4e0120_WYG_091-27a"/>
緑鬢荆釵雙髻螺青裙高係小紅鞾阿㜷舊是茶城女<lb/>
教得娃兒能楚歌<lb/>
拍拍東風燕子寒巻簾花絮若為㸔夜深兩脚何曽睡<lb/>
春水平于養鴨欄<lb/>
儂餉蒸藜却挿田勸郎休上販茶船郎在田中暮相見<lb/>
郎乘船去是何年<lb/>
春盡田家郎未歸小池涼雨試絺衣園桑緑罷蠶初熟<lb/>
野麥青時雉始飛<lb/>
<pb n="KR4e0120_WYG_091-27b"/>
白紙黄墳野草生柳烟榆火照清明楚娥不識鞦韆戲<lb/>
兩兩沙頭接臂行<lb/>
渚蘭汀芷不勝春極浦遥山豈觧顰誰在長安殢花柳<lb/>
山中閒殺採芳人<lb/>
溪上春流亂石多勸郎慎勿浪經過莫道茶城水清淺<lb/>
年來平地亦風波<lb/>
　　　盈女生日<hi>時其母亡一年矣</hi>
習笑應全觧逢生也自歡長安閨裏月誰抱倚闌干<lb/>
<pb n="KR4e0120_WYG_091-28a"/>
　　　過永新十八灘<lb/>
禹跡何曽到多應閟草萊危灘天上下驚浪耳邊囘野<lb/>
泊無時定船歌半夜催厫城不可住虺蜴暗徘徊<lb/>
　　　吉安府<lb/>
山勢西來㫁江流北去平萬家深樹裏聞是吉州城<lb/>
　　　聞揚州潮漲<lb/>
五月金陵江水平揚州郭裏見潮生殊方消息逢人地<lb/>
逺客悲歡此夜情且喜㠶檣無阻滯莫教魚鱉太縱横<lb/>
<pb n="KR4e0120_WYG_091-28b"/>
漕州百萬東南計早晩元戎達上京<lb/>
　　　發南昌宿東湖口<lb/>
落日豫章城歸㠶第幾程草中南浦色樹裏北禽聲旅<lb/>
宿依津處郵籖報客名東湖不能渡風雨坐天明<lb/>
　　　滕王閣<hi>舊閣淪于江今名西江第一樓云</hi>
滕王高閣罷崔嵬誰築西江第一臺雲雨不收歌舞地<lb/>
文章空嘆古今才豐城夜氣聞龍起彭蠡秋風見雁來<lb/>
幾欲乘槎問牛斗不知平地有三台<lb/>
<pb n="KR4e0120_WYG_091-29a"/>
　　　水碓<lb/>
村舂不自力杵臼清溪裏兹事余所聞經過親見此初<lb/>
觀未全觧諦視得深㫖長輪周其旁機括中齒齒急流<lb/>
相低昻日夜方未已蕩激勢則然設施固其理古人重<lb/>
制器法象随所擬此物豈其餘末流弊宜爾雖多造作<lb/>
勞亦復天機使人言機害事抱甕者誰子剖斗折其衡<lb/>
吁嗟聖人死斯民至理足勤儉誠可喜觸事感我懐作<lb/>
詩究終始<lb/>
<pb n="KR4e0120_WYG_091-29b"/>
　　　舟人有採蔬者問其名曰連理菜感而有作<lb/>
汀人採芳至物好名亦好所恨舟中人不如沙中草青<lb/>
草青于蘭秋風白露寒餘馨坐盈把三嗅不能飡<lb/>
　　　弋陽雨晴<lb/>
暑伏秋先至天隂日易低沙㾗平草樹雨脚見虹霓席<lb/>
坐攤書滿船更聽皷齊葛溪三百里川路隔東西<lb/>
　　　廣信道中<lb/>
旅泊逢初雁山城昨夜秋雨深南澗水風急上灘舟取<lb/>
<pb n="KR4e0120_WYG_091-30a"/>
㨗非無地垂堂且自謀江潮迂拙甚吾得及安流<lb/>
　　　過玉山<lb/>
扁舟隨所適兹地復躋攀雨乆未妨旱路竆方見山㫁<lb/>
橋人獨去高嶼鳥孤還東望臨安郡潺湲一水間<lb/>
　　　過子陵釣臺<lb/>
嚴陵祠下揚㠶處不見當年埀釣臺巨石倚空江葉下<lb/>
𡨕鴻衝雨朔風囘明時合重巢由節濟世非輕管葛才<lb/>
莫道羊裘非隠物山川不礙去能來<lb/>
<pb n="KR4e0120_WYG_091-30b"/>
　　　過錢塘江<lb/>
人道錢塘險高秋坐穩流地分呉越語山帶古今愁野<lb/>
濶潮聲壯天晴海氣收誰家水犀手不射會稽仇<lb/>
　　　蔣宗誼府推期逰西湖為郭侍御所招不果<lb/>
興在西湖淺水濱繫舟東郭問行頻南臺忽漫傳初簡<lb/>
樽酒翻成愧故人蘿繞孤山諸逕合雨晴天竺數峯新<lb/>
莫言行李倉皇甚猶是江湖汗漫身<lb/>
　　　西湖曲五首<lb/>
<pb n="KR4e0120_WYG_091-31a"/>
湖波緑如剪美人昭青眼一夜愁正深春風為吹淺<lb/>
　　　又<lb/>
不信湖中好儂身别有家翻愁嵗華盡不敢採蓮花<lb/>
　　　又<lb/>
風落平沙稻霜垂别渚蓮西湖三百畆强半富兒田<lb/>
　　　又<lb/>
草碧沙明際花紅試雨初官船盪素槳驚散一雙魚<lb/>
　　　又<lb/>
<pb n="KR4e0120_WYG_091-31b"/>
莫唱西湖曲湖邉歌舞稀儂家年少日逰冶誤芳菲<lb/>
　　　弔岳武辭<lb/>
苦霧四塞悲風横來羲景縮地下枕蒿萊坤輿外折鼎<lb/>
足中頽大霆無聲枯孽槁荄鐡騎騰突狼烽崔嵬龍困<lb/>
沙漠鱗傷角摧齊仇九誓楚户三懐姦相賣國忠臣受<lb/>
猜積毁銷骨遺禍成胎命迫十使功埀兩淮盟城不耻<lb/>
借㓂終諧重器同劇羣光共咍髪竪檀冠潮標伍骸氣<lb/>
奪羣醜殃流宋孩英雄已死大運成乖䰟作唐厲形空<lb/>
<pb n="KR4e0120_WYG_091-32a"/>
漢臺天不祚國人胡為哉壯士擊劍氣聲殷雷日落風<lb/>
起山號海哀樹若可轉江為之囘乾坤老矣嘆息雄才<lb/>
　　　嘉杭道中四首<lb/>
逺樹依稀極浦清溪宛轉長橋紅裙女子朝汲白髮村<lb/>
翁暮樵<lb/>
煙籠近浦沙白雨急長溪水渾一夜江頭潮滿釣船撑<lb/>
到柴門<lb/>
緑樹孤村水旁茅屋在水中央岐路寜知車馬生涯半<lb/>
<pb n="KR4e0120_WYG_091-32b"/>
是舟航<lb/>
秋風燕子人家細雨漁翁釣槎日暮長安何處萋萋芳<lb/>
草天涯<lb/>
　　　風雨嘆<hi>吳江縣舟中作</hi>
壬辰七月壬子日大風東來吹海溢峥嶸巨浪高北山<lb/>
水㡳長鯨作人立愁雲壓地濕不翻六合慘澹迷乾坤<lb/>
隂陽九道錯白黒烏兎不敢東西奔里人蒼黄神屢變<lb/>
三十年前未曽見<hi>正綂甲子年</hi>東村西舍喧呼遍牒書走報<lb/>
<pb n="KR4e0120_WYG_091-33a"/>
州與縣山豗谷洶豺虎嘷萬木盡㧞乘波濤洲沉島滅<lb/>
無所逃頃刻性命輕鴻毛我方停舟在江臯披衣踞床<lb/>
夜復晝忽掩青袍涕雙透舉頭觀天恐天漏此時憂國<lb/>
况思家不覺紅顔坐凋瘦潼關以西兵氣多胡笳吹塵<lb/>
塵滿河安得一洗空干戈不然獨破杜陵屋猶能不廢<lb/>
嘯與歌世間萬事不得意天寒嵗暮空蹉跎嗚呼奈爾<lb/>
蒼生何<lb/>
　　　顧天爵送至州舟中走筆有贈兼寄天錫<lb/>
<pb n="KR4e0120_WYG_091-33b"/>
訪君周山廬送我具區浦留連未終日中道成間阻人<lb/>
生萍蓬爾聚散靡定所安知瀟湘纜繫此滄江湖同袍<lb/>
古人義倐忽棄如土感激聊共陳誰能問羇旅<lb/>
　　　蘓臺曲五首<lb/>
秋水光于黛新粧愛日斜隔溪深不語孤櫂入菱花<lb/>
　　　又<lb/>
草深香徑合花冷屧廊空惟有吳宫水春城四面通<lb/>
　　　又<lb/>
<pb n="KR4e0120_WYG_091-34a"/>
樓臺春後掩環佩月中行莫上西門望寒潮昨夜生<lb/>
　　　又<lb/>
國亡身亦虜却載五湖槎借問西施女何如張麗華<lb/>
　　　又<lb/>
張王舊時宫零落數枝栁不是春風生芳菲誰能乆<lb/>
　　　與趙夣麟諸人逰甘露寺<lb/>
澗篠巖杉處處通野寒吹雨墮空濛垂堂路繞千年石<lb/>
老鶴巢傾半夜風淮浦樹來江口㫁金陵潮落海門空<lb/>
<pb n="KR4e0120_WYG_091-34b"/>
關書未報三邉㨗萬里中原一望中<lb/>
　　　送方司訓之贑州<lb/>
度嶺沿溪十日程半生心事此功名從今不作思家夣<lb/>
月調風弦夜夜聲<lb/>
　　　逰金山寺<lb/>
楚纜吳檣萬里還夣䰟長在水雲間地當好景多逢寺<lb/>
江到中流合有山鶻嶺髙秋増突兀龍宫深夜鎖潺湲<lb/>
謝公無限登臨興不為蒼生暫觧顔<lb/>
<pb n="KR4e0120_WYG_091-35a"/>
長向名山憶所逢偶來南國問仙踪潮深夜落江心寺<lb/>
雲氣朝浮海上峯𤣥浦樓臺通日月石壇風雨䕶蛟龍<lb/>
詩成却笑張公子觧道中流兩岸鐘<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_091-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻九十一<lb/>
</p>
<p>
</p>
  </div>
<div>
<head>懐麓堂集巻九十二</head> <lb/>
    <p>
<pb n="KR4e0120_WYG_092-1a"/>
欽定四庫全書<lb/>
　懐麓堂集巻九十二<lb/>
　　　　　　　　　　　　明　李東陽　撰<lb/>
　文續稿二<lb/>
　　南行稿<lb/>
　　　髙祖戊七府君墓表<lb/>
成化壬辰之春曾孫封翰林院編修淳將歸謁曾祖考<lb/>
處士之墓于茶陵𤣥孫東陽寔自翰林請于上以從曽<lb/>
<pb n="KR4e0120_WYG_092-1b"/>
孫淳乃具述曽祖本末授于𤣥孫東陽使撰次其辭刻<lb/>
石京師載而歸表之墓道以示于凡為宗族鄰里鄉黨<lb/>
者其辭曰嗚呼惟我李氏出自臨洮譜傳為西平忠武<lb/>
王之後王之第十子曰憲為觀察使始居江西江西之<lb/>
八世諱餘始遷于茶陵之中洲茶陵之九世為我曽祖<lb/>
考處士諱某行戊七時有諱祁元元統初進士及第鄉<lb/>
人稱為狀元者葢族兄弟也狀元既避地永新其子位<lb/>
及族兄弟若一源若髙清若尚賓若我曾祖考皆留茶<lb/>
<pb n="KR4e0120_WYG_092-2a"/>
陵茶陵之族益廣國朝洪武初我祖考處士始以戎遷<lb/>
于京師寔生我先考處士諱允興以及于淳于澤澤今<lb/>
為金吾左衛所鎮撫淳生不及祖考祖妣賀之存尚能<lb/>
道曽祖時事曰吾舅為人敦樸謹厚德浮于言其行吾<lb/>
則不能詳然人皆曰是長者也其世吾則不能詳然人<lb/>
皆曰是李狀元之族也其墳墓吾能知之地曰荷木坪<lb/>
泉曰光泉水曰芝水去中洲五里而近先考之將没也<lb/>
召淳等而命之曰吾父母𦵏京師吾力不能歸吾死其<lb/>
<pb n="KR4e0120_WYG_092-2b"/>
從之然汝輩愼毋忘茶陵淳等泣而謹識之淳伏念生<lb/>
頼先世積累有以至今日惟我曾祖考養不逮祭不造<lb/>
亦惟我同姓父兄保䕶之勤二三耆舊左右望助之力<lb/>
是賴于數十年靈有攸宅亦有攸待維桑及梓夙夜之<lb/>
所不能忘也嗚呼享其澤而不知其所自出者非人也<lb/>
知其所自及而不感且動焉者非人之情也無踐我封<lb/>
無剪我樹無圮我基址以成我志于不替者是深有望<lb/>
于我後之人于我宗族于凡我鄰里鄉黨也謹<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>手稽<lb/>
<pb n="KR4e0120_WYG_092-3a"/>
首而表之曰此我曾祖考處士李公之墓<lb/>
　　　祭髙祖處士府君墓文<lb/>
維年月日孝曾孫封翰林院編修文林郎淳率孝𤣥孫<lb/>
翰林院編修文林郎東陽謹用剛鬛柔毛庻饈之奠昭<lb/>
告于顯曾祖考戊七處士府君之墓曰不肖淳等生長<lb/>
京師于兹三世以祖以孫壯者老稚者壯聲音既衰俗<lb/>
尚寖殊葢自先考之存痛念先世墳墓所在未嘗不延<lb/>
頸凝睇涕下沾襟也道里既逺又屬戎役首丘之念至<lb/>
<pb n="KR4e0120_WYG_092-3b"/>
今悲之淳等雖不肖夙夜驚惕不敢忘先世之訓曰無<lb/>
忘茶陵曰無忘荷木坪淳生五十有七年家始多蠱中<lb/>
遭大故及東陽稍長遂竊有官秩不敢違離然每得一<lb/>
俸必相與語曰此曾祖考之報也誦一編曰此曾祖考<lb/>
之所遺也見鄉鄰親舊必曰此曾祖考之所與通家者<lb/>
也如是者亦數年乃以今年命東陽上䟽以展墓請皇<lb/>
上憫其愚誠賜之楮鏹舟楫有費祭祀有物使得匍匐<lb/>
墓下傾烏鳥之私淳伏念曽祖考積累之恩聖天子寵<lb/>
<pb n="KR4e0120_WYG_092-4a"/>
賚敦勵臣下之德皆足示來世乃命東陽撰次先世本<lb/>
末刻石京師以來用是日吉旦大㑹宗族孫子樹之墓<lb/>
道使凡來世有所瞻式嗚呼邱壠不移山川在目瞻望<lb/>
感慕不知所云<lb/>
　　　祭族髙祖提舉府君文<lb/>
彼元氏之既衰兮世混亂而不綱惟賢哲之相遭兮亦<lb/>
懐貞以自藏繄予祖之既敭兮爰引禄而南遊曾歲月<lb/>
之幾何兮曰歸茶陵之故丘結茅菅以為廬兮彼軒冕<lb/>
<pb n="KR4e0120_WYG_092-4b"/>
其猶敝屣思采桑于長江兮値山河之遽改世可晦而<lb/>
為明兮物緇不可使為朱豈不知堯舜之難逢兮寜巢<lb/>
許之為徒丘固各有首兮時固有所値也寜死于永新<lb/>
之土兮曰惟吾心之無愧也彼宏辭與麗藻兮固予祖<lb/>
之所遺葢嘗靜言以思之兮又何啻乎今世之所希慨<lb/>
愚生之既晩兮奄忽周乎四世喜宗譜其猶未冺兮懼<lb/>
芳風之莫嗣承予告以展省兮掃松楸于荷木之野持<lb/>
一奠而酬兹兮固予心之望者念祖德之莫揚兮在孫<lb/>
<pb n="KR4e0120_WYG_092-5a"/>
子為弗仁彼金石之無文兮愧汗下而沾襟返故廬以<lb/>
為家兮不肖者之志也蹇淹畱而無成兮敬陳詞以為<lb/>
戒也意悃愊而莫宣兮䰟髣髴而上征庻九泉之可通<lb/>
兮託哀辭於楚聲<lb/>
　　　宋知潭州李忠烈公祠記<lb/>
成化五年春正月長沙府知府臣錢澍言臣所守宋潭<lb/>
州地按宋知潭州李芾當元兵之熾始至潭州畫地而<lb/>
守日以忠義勵壯士人皆殊死戰有誘降者輒斬以狥<lb/>
<pb n="KR4e0120_WYG_092-5b"/>
城且陷芾召帳下沈忠遺之金曰吾力竭當死吾家人<lb/>
不可辱于俘汝盡殺之而後殺我忠辭不獲命乃醉其<lb/>
家人徧刅之芾亦引頸受刅忠焚芾居還殺其妻子復<lb/>
至火所自殺是時先芾死者知衡州尹榖寓居城中冠<lb/>
其二子與其家人死于火參議楊震死于池後芾死者<lb/>
幕僚陳億孫顔應焱潭民多舉家自盡城無虚井縊于<lb/>
林者相望其事昭晰在史傳布揚在天下浹洽在郡人<lb/>
耳目而郡之祀事不立其為闕典甚不細臣已立祠于<lb/>
<pb n="KR4e0120_WYG_092-6a"/>
芾所居故地以尹榖等配請諸祀典儀物使有司永有<lb/>
所遵式事下禮部具春秋祭芾用豕一羊一粢盛備餘<lb/>
各羊一制可越三年壬辰東陽展墓歸至長沙<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>公于<lb/>
其祠錢侯以予為潭人且籍属太史氏謂宜為記予惟<lb/>
自古有國家者莫不亡而萎弱困頓可悲痛者宜莫如<lb/>
宋宋之亡也仗節死義者數十人或止一身或連一家<lb/>
或曁其將佐而能使人感教之深且速如李忠烈者亦<lb/>
寡矣宋之後數十年其遺民故老尚隠思之忠烈死潭<lb/>
<pb n="KR4e0120_WYG_092-6b"/>
人至今道其事猶慷慨泣下嗚呼是孰強之然哉忠義<lb/>
之在天下葢有不待生而存不隨死而亡者茍順且誠<lb/>
無弗從之矣論者固以為宋三百年之報然當時棄城<lb/>
賣國背位而逃者亦豈少哉㣲忠烈潭之人未必能死<lb/>
死未必能多忠烈守潭未半年而能感潭人若是及其<lb/>
死舉湖以南皆降天下之存亡所繫可知也荆楚之間<lb/>
滛祀累千百而忠烈無血食地此豈可以示天下後世<lb/>
也繼自今吾郡之人瞻望感厲為臣必忠為子必孝嗚<lb/>
<pb n="KR4e0120_WYG_092-7a"/>
呼惟忠烈之風亦惟錢侯之功侯既祠公其歲祀必親<lb/>
予為之作楚歌以祀公以紓潭人之思歌曰荒江澹兮<lb/>
㝠𡨕悲風起兮洞庭靈之來兮揚舲載風起兮駕雲程<lb/>
紛胡馬兮如雲奮前驅兮我軍寜為宋鬼兮生不為胡<lb/>
彼雄而烈兮什伯其徒朝鶴唳兮水濱暮猿啼兮木下<lb/>
莾空城兮落日痛三戸兮南楚楚之水兮荆之山靈之<lb/>
去兮奄復還酧桂酒兮三酌汎予淚兮潺湲余懷兮何<lb/>
極公之亡兮誓天與日芬鞠蘭兮蕉荔靈饗祀兮終吉<lb/>
<pb n="KR4e0120_WYG_092-7b"/>
　　　漢長沙王太傅賈公祠記<lb/>
古所謂大臣者必先大體後庻務皆足以刑天下及後<lb/>
世然其自負甚重不茍合于人人未必能識識之未必<lb/>
能用此治所以恒弗成也漢屈群䇿豪傑並起而從之<lb/>
高帝之初所不能致者商四翁魯兩生之外天下其無<lb/>
遺賢矣明法律時則有若蕭何曹参治兵旅時則有若<lb/>
韓信彭越周勃出入籌䇿時則有若陳平酈生此皆創<lb/>
業撥亂之所為用非所以經世建統也文帝時可當大<lb/>
<pb n="KR4e0120_WYG_092-8a"/>
臣者惟賈太傅一人少而薦于朝且顯矣卒短于大臣<lb/>
困于長沙老于梁嗚呼以文帝為君而太傅不得為之<lb/>
相是故漢之禮樂微矣吾觀其論天下之所置則先仁<lb/>
義後刑法論天下之勢則先夏後夷先身後臂指論吏<lb/>
治則先風俗論世所以長乆之術則先太子論大臣則<lb/>
先亷耻此其言皆治亂之大體所在戰國而下無能言<lb/>
之者豈不可以為大臣乎哉使太傅竟作相得有所施<lb/>
設必能刮去秦習成漢之一制非蕭曹而下可擬也不<lb/>
<pb n="KR4e0120_WYG_092-8b"/>
用而死文帝固未嘗仇之天下後世葢自不能無憾而<lb/>
司馬遷作史記徒以弔湘之賦遂與屈原同傳則亦甚<lb/>
矣太傅在長沙未乆長沙人至今習知之其故宅卒為<lb/>
汪倫所居有井存焉成化某年我長沙守錢侯募郡人<lb/>
以財贖其宅地為祠塑像其中請著祀典詔以仲春秋<lb/>
祭用羊一豕一粢盛備復其民一家使共祀事翰林編<lb/>
修李東陽省墓歸自京師寔<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>祠下侯請記其事立石<lb/>
于祠太傅史書之詳矣予為之記使後來者知兹祠也<lb/>
<pb n="KR4e0120_WYG_092-9a"/>
建自錢侯始<lb/>
　　　長沙府學尊經閣記<lb/>
金壇錢公自給事中擢守吾長沙數年政修而人悅乃<lb/>
作尊經閣于府學明倫堂之後其制宏達壯麗廣槩而<lb/>
䟽節牖檻相衝甍楹交輝巨嶽當其前長江㵼其旁登<lb/>
此閣而吾郡之形勝可坐而見也吾郡故藏書皆燬于<lb/>
火公置書數千巻其中國朝所頒定者為先六經次之<lb/>
子史百家又次之居兹閣而天下之圖籍可坐而盡也<lb/>
<pb n="KR4e0120_WYG_092-9b"/>
成化壬辰予歸自長沙寔與教授梁君恒及諸生登之<lb/>
相與竊嘆錢君之功越翼日梁君率其諸生詣予館請<lb/>
曰惟兹閣不可無述今建且二年而石未立此固有待<lb/>
敢以請予曰諾乃諗于衆曰觀治者必觀其所尚而治<lb/>
效從之秦任刑法國用亡漢習法律其政雜伯兩晉尙<lb/>
黄老卒頽以敗梁武氏好佛餓而死唐工詞賦而士寡<lb/>
寔行宋雖富儒術而未能用其治亦不古若惟我朝敦<lb/>
德崇禮以經治天下于兹百年治化休著風俗醇美視<lb/>
<pb n="KR4e0120_WYG_092-10a"/>
今較昔其效甚明豈惟有國家以至于郡縣皆然錢公<lb/>
之治巍乎其所尚已今年祠賈誼明年祠李芾又明年<lb/>
祠長沙諸賢修先師廟庭以及儒學兹閣之成葢多于<lb/>
前功于是時政事閒暇教化隆美居師儒招俊髦或瞻<lb/>
以登或息以游講習之暇葢必有感乎其中者矣是故<lb/>
南瞻廟堂之尊思先賢之遺訓若嚴師在前惴焉而不<lb/>
敢肆西望嶽麓之高慨考亭故址懷高山之仰悚焉若<lb/>
有所不及北拱宫闕懐江湖之幽思仰答聖天子作養<lb/>
<pb n="KR4e0120_WYG_092-10b"/>
教育之盛意而東望府治則思我公之功無負以能有<lb/>
成功無愧于天下後世則兹閣也豈直遊樂為觀美而<lb/>
已請與吾鄉之善士共朂之衆皆曰諾退相與刻石于<lb/>
閣中兹閣也經始于某年月日成于某年月日越某年<lb/>
月日翰林編修郡人李某記<lb/>
　　　新寜縣石城記<lb/>
新寜縣古夫夷縣地也葢自宋紹興間平楊再興之亂<lb/>
始即金城村為新寜縣𨽻武岡軍元季兵燬國朝洪武<lb/>
<pb n="KR4e0120_WYG_092-11a"/>
初始復為縣𨽻寳慶府正綂乙已峒人楊文伯復亂總<lb/>
戎李公某平之其地允不治景泰辛未知縣唐榮奏徙<lb/>
治于舊縣東二里許築土為城城且壊成化庚寅右僉<lb/>
都御史吳公琛奉命南廵湖廣按察僉事郁公文博議<lb/>
以為修石城便吳公曰然吾志也遂下有司寳慶知府<lb/>
謝侯省狀其民寡貧不克事宜勿修便吳公曰然吾不<lb/>
以煩而民止取其人若干乃罰贓為費摘戍為役命都<lb/>
指揮劉侯斌董厥事某衛千戸陳綱邵陽縣主簿汪玉<lb/>
<pb n="KR4e0120_WYG_092-11b"/>
分理之輦石伐木薙冗補罅墉而扄之既固且完凡廣<lb/>
袤若干里崇若干丈經始于是冬某月越明年秋某月<lb/>
成維時論者以為興廢舉墮者臬司之職也愛節民力<lb/>
寜彼弗䘏者牧守之事也兼採羣䇿左右而麾指之恩<lb/>
令兼行情法並用各得其所者大臣之能也僉憲之議<lb/>
微都憲莫能用太守之志微都憲莫能容揆厥成功歸<lb/>
于吳公公之來廵也暑不張盖險不御輿夙出而夜息<lb/>
地不遺僻郡政不弛末節旄倪仰賴若戴父兄貪官黷<lb/>
<pb n="KR4e0120_WYG_092-12a"/>
流聞者股栗夷獠服其威信流徙悅其撫<graphic n="KR1880" url="https://raw.githubusercontent.com/kanripo/KR-Gaiji/master/images/KR1880.png" mimeType="image/png"/>士卒先其<lb/>
驅使故兹役也吏胥有治民社有守禦侮有備而民無<lb/>
怨聲官無殄財功肇于無前患消于未萌使天下司風<lb/>
紀者咸修厥號令以威四方何所不濟天下之郡縣咸<lb/>
有疆屏何所不守循兹成績歲視時葺由今日以迄于<lb/>
萬年何所不至吳公之名與城無窮宜有記述刻之金<lb/>
石壬辰之夏東陽墓歸茶陵獲覩公之風裁謝侯者實<lb/>
同舟因叙兹城本末甚悉侯旣歸治遣使請于予予湖<lb/>
<pb n="KR4e0120_WYG_092-12b"/>
人也輒先耄稚作為詩歌以頌公以示于後人其詩曰<lb/>
惟郡之墟中有夫夷地險且巇溪回峒旋椎卉為鄰以<lb/>
世以年築塊為城其髙可乘居人弗寜圗初及終伊誰<lb/>
之功惟我吳公惟兹庻官惴後矜先烝民載懽石城慿<lb/>
慿譙樓鼓聲城門夜扄山徭野徂不避走趨莫我敢覦<lb/>
彼偏一方逺人所望天子之疆聖朝熈熈安弗忘危惟<lb/>
古之規惟公南廵有惠在人兹城嶙嶙億萬為期何以<lb/>
恒之責在有司<lb/>
<pb n="KR4e0120_WYG_092-13a"/>
　　　賀興隆傳<lb/>
賀興隆者長沙安化清塘鄉人也元至正壬辰天下大<lb/>
亂民奔走錯愕莫相為命興隆率陳源隆姚廷曙等聚<lb/>
鄉人子弟為兵駐鎮安寨鄉有警輒出禦之民始定庚<lb/>
子歲陳友諒兵起授興隆參軍越五年甲辰春二月興<lb/>
隆率其衆歸于我朝太祖高皇帝嘉之仍予之故官徐<lb/>
公逹之取辰州及降沅州諸郡興隆實在軍中攻戰撫<lb/>
募厥功惟多是年冬與總制胡海洋克寳慶路獲元元<lb/>
<pb n="KR4e0120_WYG_092-13b"/>
帥唐隆遂與衆城守尋授寳慶衛指揮同知又明年乙<lb/>
巳夏四月邵陽賊周文貴等作亂中鄉興隆率兵駐中<lb/>
鄉六月與賊遇興隆徑衝其前鋒援不至遂力戰以死<lb/>
朝廷以璽書褒贈其略曰唐兵未出睢陽之勢始孤智<lb/>
伯漸強晉陽之城已浸首雖可折心乃不移未膺大國<lb/>
之封遽見長星之墜贈湖南等處行中書省叅知政事<lb/>
仍命有司立祠歲以戰没之日祀用特祠在寳慶府太<lb/>
史氏曰古人有言疾風知勁草世亂識忠臣豈不信哉<lb/>
<pb n="KR4e0120_WYG_092-14a"/>
吾觀古之仗節死義者未嘗不太息焉當元之季海内<lb/>
鼎沸兵革並起士大夫享有民社佩符秉纛者棄位而<lb/>
逃視其民之轉徙䧟溺若秦越人之相肥瘠其身且不<lb/>
自保于民則又何賴興隆以一布衣伸鋤為兵蒸麥為<lb/>
糧出入守望為鄉邦保鄣荆楚之南苖裔出入于斯為<lb/>
甚一方之不亡皆其功也天下未定垂趐而附翼不以<lb/>
為耻及夫誕運有主翻然來歸名正事成于焉罔愧逮<lb/>
夫事窮勢極竟殞其身寜為順死不為逆生嗚呼豈不<lb/>
<pb n="KR4e0120_WYG_092-14b"/>
眞知順逆大丈夫哉在古祀典曰能捍大患則祀以死<lb/>
勤事則祀若興隆者不祀誰宜祀耶人不幸生當亂世<lb/>
死于鋒鏑之下與沙䖝同腐者何限賀氏獨享有祀典<lb/>
崇名煥勅昭耀來世彼俯首縮臂臣妾二姓冐旦夕之<lb/>
榮者萬死奚足贖哉予南遊湖湘頗搜采賢人義士聞<lb/>
寳慶人道賀公事甚著但其事未有傳傳録于郡志本<lb/>
末殊不悉不載初授叅政為何省官又不載其子孫存<lb/>
亡莫可考見且其祠既乆益荒落成化辛卯寳慶知府<lb/>
<pb n="KR4e0120_WYG_092-15a"/>
謝侯始修復之僉謂宜有述侯以為修祀有司事不足<lb/>
記請為賀公傳立石于祠以示後人予旣為傳且謂侯<lb/>
功誠不可冺又重違侯意因并附于傳末云<lb/>
　　　湘江送别詩序<lb/>
物之境惟江山為勝而山之在江中者為尤勝然勝矣<lb/>
而人得以盡之者徃徃以為難君樊小孤諸山皆予所<lb/>
親歴樊山卑淺無叢林茂樹小孤雖秀㧞恨當江之隘<lb/>
地勢不免為岸屈惟君山殊勝絶而又居洞庭浩𣺌之<lb/>
<pb n="KR4e0120_WYG_092-15b"/>
衝風濤掀簸恒出于所不測雖有好事者多不得盡登<lb/>
臨之興予于諸山咸有遺憾焉獨金山屹在大江之中<lb/>
高不减數百尺逺不過數里殆造物者所以遺乎人而<lb/>
予猶未能振衣拂袂于兹山之側是又一恨也自古騷<lb/>
人墨客時出竒句與山爭勝求其卓絶者如求此山樹<lb/>
影中流見鐘聲兩岸聞差足快意耳天多剰得月地少<lb/>
不生塵非無足觀而驚濤濺佛之句且不免徐凝之誚<lb/>
于談者之口而世之君子猶病其不似予直恐其太似<lb/>
<pb n="KR4e0120_WYG_092-16a"/>
爾扶桑㫁石弱水長流安得此老輩哉予之歸長沙也<lb/>
金山釋湛然適來訪長沙守錢公公門下士黄華輩以<lb/>
公故壯此僧之歸也各賦詩贈之題曰湘江送别公欲<lb/>
得予序予重公之誼且愛此僧之名因呼而問之曰吾<lb/>
將遊姑蘓過而居誦孫張之作以繼兹山之勝留雲吞<lb/>
海諸亭能坐我一榻否僧曰諾遂書其巻而歸之<lb/>
　　　僕徃年僑居鎮江館于佑聖觀觀之西曰能仁<lb/>
　　　寺湛然所住也因得見此作愛其高古有議論<lb/>
<pb n="KR4e0120_WYG_092-16b"/>
　　　讀之數過已而成誦至今凡九年矣偶與西涯<lb/>
　　　道及聞稿已不存遂録而歸之予方病目不能<lb/>
　　　作書此乃口授喬生宇代書者也辛丑夏六月<lb/>
　　　廿九日東陵楊一清識<lb/>
　<lb/>
　<lb/>
　<lb/>
　懐麓堂集巻九十二<lb/>
</p>
<p>
</p>
  </div>
<div>
<head>懐麓堂集巻九十三</head> <lb/>
    <p>
<pb n="KR4e0120_WYG_093-1a"/>
欽定四庫全書<lb/>
　懐麓堂集巻九十三<lb/>
　　　　　　　　　　　　明　李東陽　撰<lb/>
　文續稿三<lb/>
　　北上録<lb/>
　　　校文睪即事呈洗馬羅先生明仲<lb/>
同下天墀奉玉音南畿多士正如林升沉敢謂皆由命<lb/>
俯仰終教不愧心望入劍樓秋氣逺力窮珠海夜濤深<lb/>
<pb n="KR4e0120_WYG_093-1b"/>
明明天意君應識萬里晴空無片雲<lb/>
　　　掲曉後次韻答何穆之王德潤二侍御并京尹<lb/>
　　　魯公懋功<lb/>
藝苑名書次第開懽聲動地逐人來烏臺御史能持法<lb/>
京兆賢侯本愛才已見王畿多秀士不須文體見新裁<lb/>
極知君命如山重親向虞廷拜徃哉<lb/>
　　　鹿鳴宴有作<lb/>
花覆紅顔酒半酡秋風來聼鹿鳴歌萬年宫闕興王地<lb/>
<pb n="KR4e0120_WYG_093-2a"/>
一代文章貢士科淺薄敢將身作鑑聖朝眞用禮為羅<lb/>
秪應前後青雲路同在清朝白玉坡<lb/>
　　　重謁孝陵有述<lb/>
龍虎諸山㑹車書萬國同星躔環斗極王氣繞江東地<lb/>
湧神宫出橋分御水通丹爐晨隠霧石馬夜嘶風日月<lb/>
無私照乾坤仰聖功十年瞻望地雲樹欝葱葱<lb/>
　　　南京六部都察院通政司大理寺翰林院國子<lb/>
　　　監太常寺尚寳司鴻臚寺諸公㑹宴于禮部有<lb/>
<pb n="KR4e0120_WYG_093-2b"/>
　　　述呈翰林院諸寅老<lb/>
北闕皇華載寵榮南都賓禮重公卿三年賢俊登庸日<lb/>
一代臣僚燕饗情已荷吾宗為地主<hi>時李公立之為禮部侍郎</hi>兼勞<lb/>
長者避門生<hi>太常少卿劉公予座主是日避不至</hi>詞林故事從來重薄劣<lb/>
猶煩齒姓名<lb/>
　　　過太常楊公垣西草堂次韻明仲<lb/>
關西門館閉芳池過盡紅塵總不知君住正當山好處<lb/>
我來剛及雁歸時藜床稳可供殘夢草閣清宜檢舊詩<lb/>
<pb n="KR4e0120_WYG_093-3a"/>
不用鵝群留坐客主人瀟洒似羲之<lb/>
　　　與諸秋官登鷄鳴寺睡起作<lb/>
獨向亂山深處宿不勝空翠濕人衣幽堂習靜㸔僧定<lb/>
高閣憑虚見鳥飛夢裏行踪來更去醉中風景是還非<lb/>
歌聲緩逐鳴珂散又送凉颷竹外歸<lb/>
　　　登五顯廟瑞芝亭<lb/>
五雲祠下衆山低三秀庭前望欲迷鬼斧鑿空通鳥道<lb/>
魯戈揮日駐雲梯青廻細澗潺湲合碧繞髙城睥睨齊<lb/>
<pb n="KR4e0120_WYG_093-3b"/>
三日壯逰心未倦城南風物尚能題<lb/>
　　　南㑹諸友餞别承恩寺席上作<lb/>
挑盡文塲五夜燈一身幽事屢相仍松根地僻藏孤寺<lb/>
山色年多閱幾僧却恨扁舟歸去早誤疑雙屐到來曾<lb/>
殷勤記取同遊處醉裏啣盃别未能<lb/>
　　　與何王二侍御登報恩寺塔絶頂<lb/>
塞鴻飛盡𣺌雲濤古塔來登興正豪極目乾坤萬餘里<lb/>
俯身江海一秋毫中台地接銀河近南國山連紫氣高<lb/>
<pb n="KR4e0120_WYG_093-4a"/>
年比舊逰今更壯徧梯雲路不知勞<lb/>
　　　登雨花臺<lb/>
層樓望盡復高臺畵裏金陵面面開山色逺從城上見<lb/>
江流如在霧中來將歸漸近登髙節欲賦慙非對客才<lb/>
却倚南山㸔北斗漢槎天上幾時廻<lb/>
　　　過朝天宫<hi>冶亭故址</hi>
城外諸山碧繞宫曲廊深院錯西東冶亭人物名猶在<lb/>
閬水仙源路或通隠隠蜃樓明海日翛翛鶴氅堕天風<lb/>
<pb n="KR4e0120_WYG_093-4b"/>
瑶臺貝闕三千里如在紅雲一朶中<lb/>
　　　謁將軍祠<lb/>
廟中遺像儼丹青下馬来㸔涙欲傾異代興亡今又古<lb/>
一門忠孝死猶生清談不救山河圯大義終將日月爭<lb/>
獨有聖朝隆祀典年年香火石頭城<lb/>
　　　興隆平侯張公宣城伯衛公遊靈應觀<lb/>
小有天高豈易攀珠宮元不隔人寰潭龍抱霧晴猶黑<lb/>
庭鶴梳風午正閒過嶺松聲聞淅瀝捲簾山色見孱顔<lb/>
<pb n="KR4e0120_WYG_093-5a"/>
青童兩兩清如玉緩聼仙歌滿樹間<lb/>
　　　登清凉寺後臺<lb/>
虎踞闗髙鷲嶺尊西山環繞萬家村城中一覽無餘地<lb/>
象外空傳不二門人世百年同俯仰江流中古此乾坤<lb/>
南都勝槩今如許歸與長安父老論<lb/>
　　　與翰林舊寅長遊靈谷寺<lb/>
松蘿為徑石為門絶頂方知上界尊靈谷應聲來地底<lb/>
清泉流潤入雲根諸天路與雲程隔異代宫餘刦火存<lb/>
<pb n="KR4e0120_WYG_093-5b"/>
賴有南都諸老在玉堂風月許重論<lb/>
　　　題魯京尹所藏雙鷹圖<lb/>
霜風摵摵空林響朔氣隨空入蕭爽兩鷹意氣殊絶群<lb/>
俯視平川如一掌伭雲著樹凝不飛野日照地寒無輝<lb/>
雙身欲下不肯下似覺深山狐兎稀丹青落手翩欲活<lb/>
韝上驚㸔錦絛脫江湖浩蕩烟水深萬里陽臺𣺌天末<lb/>
時維八月炎暑空兩鷹角立如爭雄周旋九紘隘八極<lb/>
此意豈在風塵中知公有才非搏擊我意亦欲辭樊龍<lb/>
<pb n="KR4e0120_WYG_093-6a"/>
秪應共逐鵷鸞去去上丹山十二重<lb/>
　　　走筆題成國朱公子廷贊畵樓二絶<lb/>
碧瓦雕甍面面新門前畵㦸擁朱輪我公元是詩書將<lb/>
奕世風流不乏人<lb/>
層樓哭兀倚雲攀百尺䦨干四面山好是金陵佳麗地<lb/>
應知天上與人間<lb/>
　　　留題南京貢院<lb/>
院宇森嚴絶四隣暮堂燈火自相親公明合是無私地<lb/>
<pb n="KR4e0120_WYG_093-6b"/>
夙夜惟存匪懈身南客不堪猶夣寐北歸何意此逡廵<lb/>
壁間擬作題名記愧有清風繼後塵<lb/>
　　　九月八日登石城泊龍江驛何王二侍御携酒<lb/>
　　　餞别聫句<lb/>
龍江驛裏兩囘來<hi>璟</hi>江上孤㠶𣺌未開<hi>東陽</hi>我輩敢留臨<lb/>
别話<hi>舜省</hi>先生原是濟時才<hi>珣/</hi>當筵送酒啁啾雀<hi>璟</hi>繞逕<lb/>
尋詩雜遝苔<hi>東陽</hi>攀送無能心悵怏<hi>舜省</hi>逺隨雙節到金臺<lb/>
<hi>珣</hi>
<pb n="KR4e0120_WYG_093-7a"/>
　　　是日莊孔易司副自江浦來㑹夜宿江上次明<lb/>
　　　仲韻<lb/>
黑髪相逢是壯年别來心事轉茫然如何緑酒孤篷話<lb/>
正在黄花九日前笑我逺同江浦雁㸔君清比定山泉<lb/>
江流恨不歸西北囘首荒城萬樹烟<lb/>
　　　九日渡江<lb/>
秋風江口聼鳴榔逺客歸心正𣺌茫萬古乾坤此江水<lb/>
百年風日幾重陽烟中樹色浮𤓰歩城上山形繞建康<lb/>
<pb n="KR4e0120_WYG_093-7b"/>
直過鎮江更東下夜深燈火宿維揚<lb/>
　　　後登舟賦<hi>有序</hi>
成化庚子秋九月八日予與洗馬羅君明仲校文畢事<lb/>
歸自南都越一日重九放舟龍江風㠶東下顧而樂之<lb/>
命酒相酌明仲援筆為登舟賦予輒隨韻和之甫六韻<lb/>
而舟至儀眞未暮也明仲乃歌以卒章予後和之為後<lb/>
登舟賦云振袂出郭憑虚馭舟遡泬寥之爽氣浮浩溔之<lb/>
長流感上日之芳節陳故人之佳饈眎遥川與碧樹杳<lb/>
<pb n="KR4e0120_WYG_093-8a"/>
秋色兮相繆九月載臨繁霜肅止平原莾其在望芳草<lb/>
萋兮未己憂王事之靡遑卜歸期而暫喜縱鵬運于九<lb/>
程記鴻心于一紙當是時也木葉下秋䖝鳴潦水落寒<lb/>
泉生路迤邐以云邁與山川而偕行將宿畱以盤礡𣺌<lb/>
不知其為情想夫栗里逰遨龍山嘯詠曠士忘形逹人<lb/>
知命慨徃古兮塵編撫流光兮青鏡彼造物者之悠悠<lb/>
亦何心于動靜吾嘗南陟衡岳西經鄱陽東望滄海北<lb/>
瞻太行或違志于衆樂或後時于群芳念四美之莫具<lb/>
<pb n="KR4e0120_WYG_093-8b"/>
諒兹遊之孔臧覽大塊兮茫茫瞬千里于一日快孤㠶<lb/>
之高張與飛鳥兮爭速奮壯志之昻藏舉髙歌以相屬<lb/>
豈必乎衡門之下能寄意于松芒乃賡載歌曰維古金<lb/>
陵佳麗地兮鍾靈孕輝寔天意兮群芳九州𤨏屬計兮<lb/>
石城巉巉江洩洩兮壯哉兹遊歌以為識兮<lb/>
　　　望龍潭驛<lb/>
谷口斜通驛山根半入江磴雲朝拂翠岩雨夜聞淙水<lb/>
靜㠶來穏天空鳥去雙何時覊泊地幽思繞離釭<lb/>
<pb n="KR4e0120_WYG_093-9a"/>
　　　歸夢<lb/>
揺落三秋地驅馳四牡歌路長心不競身懶事偏多對<lb/>
酒盃應淺教書字恐訛老親兼稚子俯仰意如何<lb/>
　　　風過召伯髙郵寳應三湖<lb/>
地折山平野烟深水抱城湖天四面濶風舸一時輕鸛<lb/>
鶴飛揚意魚龍出沒情相㸔總自得吾亦愛歸程<lb/>
　　　賦得白兎山送費司業廷言歸鎮江<lb/>
郡入丹陽境山傳白兎名乾坤開𦵏地神鬼䕶儲精月<lb/>
<pb n="KR4e0120_WYG_093-9b"/>
窟奔仍返雲根卧始驚塵埃辭穢滓星斗避光晶牛卜<lb/>
陶公兆蛇歸竇母塋兹言聞故老異代得眞評吾子山<lb/>
川秀今時雨露榮賜歸㸔晝錦憶别向春明弔古尋刀<lb/>
約題書付管城驛亭南望乆江海夜含情<lb/>
　　　淮上作<lb/>
浦口烟光隔岸横参差樓閣未分明長淮水急如貪海<lb/>
周甸山廻似抱京漂母墓前秋草緑楚王城上暮雲平<lb/>
西風忽斷髙歌起坐扣船舷待月明<lb/>
<pb n="KR4e0120_WYG_093-10a"/>
　　　霧<lb/>
溪霧曉㝠㝠秋隂覆逺汀離心渾易醉鄉夢苦難醒野<lb/>
漲迷新緑遥山失舊青起㸔晨旭散舟子正揚舲<lb/>
　　　桃源道中<lb/>
水落洲㾗在田荒壠地存塵沙百里眼烟火數家村買<lb/>
榖人爭市催租吏打門我行猶續食何用答君恩<lb/>
　　　宿遷道中<lb/>
此地仍多水居人說徃年平田翻白浪破屋帶荒烟黍<lb/>
<pb n="KR4e0120_WYG_093-10b"/>
糓無餘種魚蝦不問錢如聞部使者又下九重天<lb/>
　　　過直河驛待明仲舟不至<lb/>
直河西下直如絃水淺沙深不受船不見孤㠶見雙鳥<lb/>
背人飛堕夕陽邊<lb/>
隠隠青山帶落暉河流東下我西歸故人舟楫來何暮<lb/>
莫遣溪風吹客衣<lb/>
　　　邳州卽事有懐都憲張公<lb/>
道經下邳城城小民復貧停舟問官吏未語睂先顰季<lb/>
<pb n="KR4e0120_WYG_093-11a"/>
夏月既望泗水東南奔河水出西北狂瀾互相吞䝉山<lb/>
水東注决齧蒼崖根群流一浩𣺌勢欲陵高旻川流失<lb/>
故道散入農家村叠岸頺磊砢平田蕩奫淪瀰漫極千<lb/>
里連延踰兩旬居人有逋徙津吏無譏廵丁男不自保<lb/>
况復論雞豚耆民髪半白自謂耳不聞憶昔尚沉墊適<lb/>
予南使辰幸將一葉舟避此千丈渾歸歟歲云暮水去<lb/>
菑猶存移燈屢更僕坐為韓將軍回頭指屋宇半是波<lb/>
濤㾗此事信咄咄相逢漫云云張公都臺老憂國何倦<lb/>
<pb n="KR4e0120_WYG_093-11b"/>
勤移文戒州縣獻納朝丹宸願言布皇德幽谷回陽春<lb/>
蒼生正翹首愼勿埋雙輪<lb/>
　　　呂梁洪二十韻<lb/>
呂梁天下竒濤石動森磢槎牙引㣲路鏜鞳墮深響周<lb/>
廽百里間尺地無寸壤天開與鬼鑿兹事眞惚恍江淮<lb/>
實襟帶燕薊乃喉吭人云百歩險此地兼倍兩冬乾苦<lb/>
焦涸夏潦愁泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>慿髙瞥而下跬歩不得上光隂在瞬<lb/>
息性命寄篙槳馳驅費千夫雇直縻萬鏹北人駭奔湃<lb/>
<pb n="KR4e0120_WYG_093-12a"/>
欲語舌已強寜甘車馬勞未倦風塵想南人慣舟檝觸<lb/>
險生技癢置身當中流舟與水爭長吾生好竒勝寓目<lb/>
堪一賞心神晝軒豁毛骨秋䬃爽逺遊向湘漢舊路說<lb/>
疇曩朅從南郡來王事分鞅掌平生忠信心利渉隨所<lb/>
徃高歌遡天風壯志方慨慷<lb/>
　　　見月二絶<lb/>
月色四千里我行三見之此囘重見月是我到家時<lb/>
　　　又<lb/>
<pb n="KR4e0120_WYG_093-12b"/>
野宿秋雲瞑溪行曉霧寒歸心與明月夜夜到長安<lb/>
　　　夜泊徐州懐陳秋官宗噐<hi>時有文逋未償因以謝之</hi>
兩岸青山水急流故人曾此鎮方州十年尚記畱徐榻<lb/>
半夜虚囘訪戴舟醉裏山川述白下秋來風物憶黄樓<lb/>
莫言潦倒無文思堂上歸心正白頭<lb/>
　　　徐州洪蘓墨亭書坡老石刻後<hi>有序</hi>
　　　郡守蘓軾山人張天驥詩僧道濳月中遊題名<lb/>
　　　十六字在徐州百歩洪岸石石半入水水落隠<lb/>
<pb n="KR4e0120_WYG_093-13a"/>
　　　隠見沙渚間篙師漁人不能識而崖石險絶又<lb/>
　　　非大夫士所能暇尋閱者故于世無傳焉成化<lb/>
　　　壬辰予過徐放舟洪下畏險岸行偶見此字嘗<lb/>
　　　為詩記之又八年庚子予與洗馬羅君明仲校<lb/>
　　　文南畿歸工部主事尹廷用實理洪事邀坐蘓<lb/>
　　　墨亭則此石已為君所伐致置之亭壁矣因與<lb/>
　　　明仲各賦一詩遺尹君留之亭中<lb/>
我昔彭城初泊舟岸行百歩觀洪流手披荒蘚㸔古石<lb/>
<pb n="KR4e0120_WYG_093-13b"/>
上有坡翁舊時刻沙衝水齧四百年字畵半减丰神全<lb/>
我行見此三嘆息此物乃在風塵間冬曹尹君眞好事<lb/>
自掃巉巖鑿蒼翠山靈助喜河伯愁白日驪珠照平地<lb/>
孤亭素壁髙巃嵸登堂見字如見翁山人在前僧在後<lb/>
尚憶扁舟遊月中崖端刻頌唐宗業水底沉碑杜預功<lb/>
直將談笑為故事似與百戰爭豪雄髙才直節古今少<lb/>
片石價比千金同由來一代不幾見况我異世懐髙蹤<lb/>
慿君一榻數千本徧使四海揚清風<lb/>
<pb n="KR4e0120_WYG_093-14a"/>
　　　將至來溝驛道得家報八月十五日生女明仲<lb/>
　　　呼酒見賀有詩次韻<lb/>
日日南鴻望北音封書聊慰别離心多情念我骨肉喜<lb/>
爛醉直教盃酒深未能賸勞湯餅客也須頻散洗兒金<lb/>
慿誰誤報中秋夜桂子青青月滿林<lb/>
　　　金溝淺<lb/>
金溝溝上水如金一寸歸舟一寸心欲借天飄三尺水<lb/>
行人泥雨更愁深<lb/>
<pb n="KR4e0120_WYG_093-14b"/>
　　　沛縣懐古<lb/>
小縣蕭條野水濱當時遺跡尚風塵山中白帝先降漢<lb/>
天下黔黎正苦秦五載衣冠朝北面三章號令憶西廵<lb/>
南畿亦是今豐沛莫作凄凉弔古人<lb/>
　　　聞潘時用復以病不終試及觀順天鄉試録知<lb/>
　　　蕭生鳴鳯王生佩俱落二生皆時用髙弟吾所<lb/>
　　　畏愛者并紀以詩<lb/>
手閱賢書次第評故人零落更無名生年過我今非少<lb/>
<pb n="KR4e0120_WYG_093-15a"/>
物論于今乆未輕身病且教強徤在愁多應為别離生<lb/>
蕭郎不共王生起不盡彈冠結綬情<lb/>
　　　榖亭閘得劉時雍職方書<lb/>
兩月家書一字難故人珍重達平安老親别後身猶徤<lb/>
弱女生時歲未䦨舊事匆匆那暇說長途草草若能㸔<lb/>
平生骨肉如君少杯酒何時共合懽<lb/>
　　　聞湖南大熟<lb/>
聞道湖南熟書傳郡國遥桑麻隨地足亢旱隔年消政<lb/>
<pb n="KR4e0120_WYG_093-15b"/>
喜征科拙天教雨露饒腐儒憂國願何補聖明朝<lb/>
　　　魯橋驛送明仲之曲阜二首<lb/>
聖代崇周禮儀型在孔林宫墻數仞地瞻<graphic n="KR1381" url="https://raw.githubusercontent.com/kanripo/KR-Gaiji/master/images/KR1381.png" mimeType="image/png"/>百年心靈<lb/>
氣尼山㑹恩波泗水深獨慚奔走後無計接冠簮<lb/>
　　　又<lb/>
並命辭雙闕同遊徧兩京異鄉翻送别歸路復兼程莫<lb/>
戀江山好眞愁歲月并孤舟客尚可可念倚門情<lb/>
　　　過金德潤秋官次李秋官若虚韻因寄陳武選<lb/>
<pb n="KR4e0120_WYG_093-16a"/>
　　　德修<lb/>
九月孤㠶下大江秋來髙興正難降空傳白雪歌春調<lb/>
誰共青綾擁夜缸塵裏行騶當路滿沙頭鳴槊載舡雙<lb/>
因君為謝陳兵部莫恠無詩空倒釭<lb/>
　　　得李秋官若虚署秋官元勲邵戸部文敬聨句<lb/>
　　　見寄次韻二首<lb/>
憶别秋風湖上亭故人相望若晨星河流眞似九腸曲<lb/>
山色宛如雙眼青空谷有歌聞伐木異鄉何處嘆流萍<lb/>
<pb n="KR4e0120_WYG_093-16b"/>
相逢若問南行事逺道洪波次第經<lb/>
千里故人持寸札旅愁無限一時消天涯歲月偏驚晩<lb/>
夢裏山川不憚遥薊北秋風歌杕杜江南夜雨聼芭蕉<lb/>
孤舟寂寞誰相問手把新詩盡日謡<lb/>
　　　夜過仲家淺閘<lb/>
日維乙未月丙戌青天無雲月東出舟人喧豗夜濤發<lb/>
翻沙轉石紛出没是時水淺舟在地牐門崔嵬晝方閉<lb/>
牐官醉睡夫走藏倉卒招呼百無計民船棄死爭赴牐<lb/>
<pb n="KR4e0120_WYG_093-17a"/>
檝倒檣摧動交碎舟人號咷乞性命十里呼聲振天地<lb/>
我生兀坐驚舂撞攬衣而起心徬徨同行無人僕𨽻散<lb/>
獨與船月相低昻攀崖陟磴不得上咫尺如在天一方<lb/>
流行坎止信有數向來蔑視淮與江霜風欺人衣袂薄<lb/>
呼童酌酒累數觴燈殘酒醒牐亦過北斗墮地天茫茫<lb/>
　　　觀趙村閘<lb/>
素浪衝風雪亂花水流應似客思家歸心若與渠爭急<lb/>
秪覺歸心一倍加<lb/>
<pb n="KR4e0120_WYG_093-17b"/>
　　　濟寜夜泊懐明仲<lb/>
荒城臨野泊危石繫官船木葉驚秋思灘深攬夜眠坐<lb/>
當鳴柝後歸及授衣前寂寞同心話空彈白雪絃<lb/>
　　　濟寜舟中㑹沈提學仲律有作復値濮武庫用<lb/>
　　　昭遂續長句<hi>時二君皆以憂歸江東</hi>
北風吹沙河水黒我舟自南君自北舟人呌閙語不聞<lb/>
舉首推篷兩相識君時卸㠶我囘舵欵語留連日還夕<lb/>
世路驚聞九折坂夢魂似隔三生石長安城中舊時社<lb/>
<pb n="KR4e0120_WYG_093-18a"/>
擊節高歌氣相射君今慘澹凋朱顔一唱不和三嘆息<lb/>
聚散悲歡信偶然誰能預定明朝籍與君分手各珍重<lb/>
莫遣塵埃沱顔色平生道義千黄金肯向長途暗抛擲<lb/>
兵曹濮君亦同志強把高歌慰幽寂我歌未竟君欲行<lb/>
海樹江雲杳相憶<lb/>
　　　望開河驛懐明仲<lb/>
小市千家集長河兩𣲖分野烟秋㸑冷漁榜夜歌聞鷺<lb/>
宿溪邊草龍歸海上雲高城木葉下離思轉紛紛<lb/>
<pb n="KR4e0120_WYG_093-18b"/>
　　　安山驛待明仲不至畱壁上<lb/>
黄葉溪頭落秋風古驛亭候門無小吏留客但虚㕔短<lb/>
日催行李遥天隔使星前呵夜恐到卧傍枕邊聼<lb/>
　　　聞明仲至<lb/>
忽報行旌至城東一騎塵寒燈作花夜旅館欲歸人未<lb/>
覺追懽易翻疑夢寐眞歸期今始定屈指到初旬<lb/>
　　　孔紳文公翺兄弟送明仲舟中却贈一首<lb/>
孔門舊說多佳婿羅子名髙侍從官吳地山川回使節<lb/>
<pb n="KR4e0120_WYG_093-19a"/>
魯鄉人物仰儒冠同袍義重懐三益逺道情深見二難<lb/>
今日送行誰是客詩成各放酒盃乾<lb/>
　　　晩望<lb/>
平川十里晩隠隠帶斜陽山色畵濃淡鳥聲歌短長濯<lb/>
纓漁父詠擊楫壯夫狂客意眞殊此吾將朝帝鄉<lb/>
　　　雨泊周家店<lb/>
溪雲壓船船不行兩脚墜地天㝠冥川迷谷暗不知路<lb/>
獨艤孤村何處汀銅鉦無聲夜不發寒燈輝輝燄猶活<lb/>
<pb n="KR4e0120_WYG_093-19b"/>
魚蝦跳躑隨沙濤船底水聲時潑潑人言野泊愁刦奪<lb/>
我舟蕭然屣堪脫踞床擁被但坐睡咫尺眞同卓錐地<lb/>
夢䰟[危*瓦]臲穏復驚急雨鳴濤轉奔沸更深夜長不得曉<lb/>
枕籍淋漓滿衣袂鷄鳴漏盡了不聞殷殷譙樓鼓聲閉<lb/>
行厨火濕寒無炊朝來盥櫛不復施披衣暫過别船去<lb/>
強以慰藉生懽娛篙工嗟咨䌫夫泣牙齒戰擊肩過賾<lb/>
汝曹狼狽竟何事今我尚兔寒與饑卜築休居要衝地<lb/>
生身莫作夫家兒衝寒觸熱不自保况乃困頓遭塗泥<lb/>
<pb n="KR4e0120_WYG_093-20a"/>
三升官粟僅自給萬間廣厦何能為誰當排空呌閶闔<lb/>
下遣風伯驅雲師青天無言日復暮仰視列宿光離離<lb/>
　　　七里灣<lb/>
昔過南望湖乘濤下瀧口前有萬斛舟風㠶霎南走蒼<lb/>
黄忽相値篙柁驚失手我舟觸囘磯倔伏傷厥首兩曹<lb/>
奮交搏怒噭波爭吼置身羣喙中曲直勞析剖喧囂乆<lb/>
乃定日入天漸黝今行七里灣百歩折過乆風舟杳然<lb/>
至勢復相踏蹂我舟輕似葉彼勢頽比阜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>舷半摧轢<lb/>
<pb n="KR4e0120_WYG_093-20b"/>
蕩若初未有我時當牕㸔兀坐但株守脱身毫釐間寄<lb/>
命魚龍藪他舟逺莫捄揚袂屢揮肘同行無骨肉慰我<lb/>
實良乆欵我以佳話醉我以醇酒所遭信多竒内省非<lb/>
自取明神或予相終吉乃無咎居安貴思危處世當不<lb/>
茍作詩寄兹行亦足銘永乆<lb/>
　　　戴家灣遇僉憲劉廷珪留飲和嚴戸部宗哲一<lb/>
　　　絶<lb/>
畵船蘭棹一時開千里歸心未易裁不為江山頻駐節<lb/>
<pb n="KR4e0120_WYG_093-21a"/>
前途只有使君來<lb/>
　　　嚴宗哲置酒臨清舟中夜話聫句<lb/>
畫船銀燭照金罍珍重能勞地主來人物一時歸水鑑<lb/>
聖明四海在春臺天涯故舊還青眼白下從遊總俊才<lb/>
岐路匆匆談不盡譙樓更箭莫相催<lb/>
　　　留别嚴宗哲兼柬潘憲副廷璽<lb/>
萬家烟火靜深村野色蒼蒼曉霧昏津口月明人喚渡<lb/>
城中燈影吏開門多情不厭移衾枕餘夢猶疑戀酒樽<lb/>
<pb n="KR4e0120_WYG_093-21b"/>
更謝東廵潘豸史為予溪上駐行軒<lb/>
　　　武城懐古<lb/>
野驛東連魯荒城北帶河逺山藏雨暗老樹得霜多古<lb/>
邑今如此貧民奈汝何使舟棲泊近側耳聼絃歌<lb/>
　　　舟子<lb/>
柔櫓隨風送長繩掣水飛徃來舟不斷行止意無違習<lb/>
乆兒童慣身勞生事微篙師吾念汝應道不如歸<lb/>
　　　雨行德州道中五絶<lb/>
<pb n="KR4e0120_WYG_093-22a"/>
櫓聲吚軋水悠悠卧逐溪船下穏流村曲縱滛非古調<lb/>
也能驅逐客中愁<lb/>
官船結屋小如堂野宿溪行亦自妨猶勝周家店前雨<lb/>
夜床狼籍滿衣裳<lb/>
溪雲寂寂雨沉沉暝色當牕坐午隂九十秋光渾送客<lb/>
今朝偏感别離心<lb/>
雨㸃隨波散復圓大如盃斚小如錢無端又逐囬風起<lb/>
亂撲篷牕半入船<lb/>
<pb n="KR4e0120_WYG_093-22b"/>
南風須雨北須晴此語荒唐亦近情今日北河南下路<lb/>
衝風衝雨也須行<lb/>
　　　撥悶<lb/>
霧雨朝仍暗衾床晝復眠買魚來近市乞火過隣船病<lb/>
覺休文瘦杯辭左相賢歸程却幾日眞以日為年<lb/>
　　　十月一日<lb/>
浦樹蒼茫合孤村路不分霧濃山潑黛風蹙水生紋落<lb/>
景催詩句餘寒藉酒醺京城還舊俗灑淚憶高墳<lb/>
<pb n="KR4e0120_WYG_093-23a"/>
　　　連窩驛憶亡弟東川<hi>侍家君歸湖南時川實從焉</hi>
憶昔携吾弟同舟侍綵衣青山不改色遊子獨言歸夜<lb/>
雨堂西暗孤雲舍北飛因過舊時路為爾涕頻揮<lb/>
　　　兀兀<lb/>
兀兀江湖夢飄飄隨所之胡為尚岐路聊復此襟期燭<lb/>
短詩難就舟揺字半欹長安塵土地不敢厭驅馳<lb/>
　　　裏河道中即事<lb/>
十月官河道晨風與夜霜山川正揺落民物半凄凉隔<lb/>
<pb n="KR4e0120_WYG_093-23b"/>
岸人招淺沿村吏踏荒屢豐如可頌吾欲獻君王<lb/>
　　　獨坐柬明仲<lb/>
雨晴風亦定天宇凈無塵樹裏鴉翻月船頭犬吠人世<lb/>
途甘自拙交義更誰親獨坐孤篷底悠悠任此身<lb/>
　　　河燈<lb/>
火裏蓮花水上開亂紅深緑共徘徊紛如列宿乘時出<lb/>
宛似流觴順水來色界夲知空有相恒河休嘆刦成灰<lb/>
慿君莫話燃犀事水底魚龍或見猜<lb/>
<pb n="KR4e0120_WYG_093-24a"/>
　　　冬日<lb/>
水氣寒初重山靈曉未收煖烘船背日清潄枕邊流野<lb/>
泊眞無事身安不外求書囊隨酒榼聊以代遨逰<lb/>
　　　題蕭給事文明所書扇後<lb/>
故人迢逓隔關河紈扇書成奈别何萬里清風襟袖逺<lb/>
五更孤枕夢魂多髙情敢逐凉颷棄好句還隨夜月歌<lb/>
猶恐塵埃深涴染就床時為拂輕羅<lb/>
　　　流河驛懐謝寳慶先生兼懐鳴治侍講<lb/>
<pb n="KR4e0120_WYG_093-24b"/>
林下春風迥絶塵天涯舊路獨傷神長船載酒官河夜<lb/>
芳草懐人楚水春應學杜陵尋北郭兼逢小阮作南陵<lb/>
嗟予忝出皇華使猶向河邉詠伐輪<lb/>
　　　夜過靜海憶戴提學廷珍<lb/>
月明滄海夜潮空又向扁舟憶戴公河上旌麾三日駐<lb/>
江南書札幾囬通十年操與氷霜似四海交誰骨肉同<lb/>
西望咸陽更西路有人奔走避行驄<lb/>
　　　夜泛<lb/>
<pb n="KR4e0120_WYG_093-25a"/>
百里渡河路風㠶自在行舟人寒不寐驛吏夜相迎對<lb/>
燭頻㸔影逢村懶問名卧驚雲海色簫鼔動天明<lb/>
　　　直沽憶亡弟東山<lb/>
楚舟回泊地嗟爾逺相迎喜極翻成泣身亡竟隔生肝<lb/>
腸吾弟盡歲月幾囬更此水如歸海終當㑹此情<lb/>
　　　聞彭侍講敷五䘮已過直沽追弔不及悼之以<lb/>
　　　詩<lb/>
欲奠生芻竟不成匆匆一哭便長行誰知海内分南北<lb/>
<pb n="KR4e0120_WYG_093-25b"/>
遂向人間隔死生舊宅已更燕市主歸船空問吉州名<lb/>
從來道義交遊好不盡同年榜下情<lb/>
　　　過丁字沽<lb/>
十月南風不受呼須將短日赴長途僧鐘已及午時飯<lb/>
官舫纔過丁字沽新月此囘眞見汝故鄉何處尚遲吾<lb/>
關河百里南來雁欲問平安有字無<lb/>
　　　與明仲晩酌<lb/>
樹色烟光晻靄中亂村沙草路西東潮生野岸滄波濶<lb/>
<pb n="KR4e0120_WYG_093-26a"/>
日落髙原野燒空上國程期三日近故人杯酒幾回同<lb/>
官曹漫有登臨興却怪江山觧惱公<lb/>
　　　舟中雜韻十首<lb/>
去日星初火歸期水欲氷天時與人事來徃日相仍<lb/>
　　　又<lb/>
岸上牛曵䌫水中舟負芻如何先物智不及後時須<lb/>
　　　又<lb/>
水淺眞無力風來不自謀順風行逆水依舊是安流<lb/>
<pb n="KR4e0120_WYG_093-26b"/>
　　　又<lb/>
陸夫困陸走水夫愁水行一般辛苦地却是兩般情<lb/>
　　　又<lb/>
漁子為夫婦孤舟即是家問渠居泊處浪起日西斜<lb/>
　　　又<lb/>
民船輸官稅官清税始平官船載私貨邏吏不知名<lb/>
　　　又<lb/>
水多長苦穫雨少又妨耕亢地偏宜濕低田却愛晴<lb/>
<pb n="KR4e0120_WYG_093-27a"/>
　　　又<lb/>
陌上揮拳手田間佩犢郎時平安用此空結少年塲<lb/>
　　　又<lb/>
逺客憐童僕中年感弟兄江湖非浪迹骨肉乃眞情<lb/>
　　　又<lb/>
夜乆饑腸急詩成強耐㸔吾詩方苦硬雖煮若能餐<lb/>
　　　䝉村<lb/>
雨暗䝉村夜灘多路轉仍雁聲他浦月人語隔船燈乆<lb/>
<pb n="KR4e0120_WYG_093-27b"/>
客思家甚高歌對酒能傳聞明月霽吉語且須慿<lb/>
　　　䝉村阻風憶京師諸友<lb/>
溪葉蕭蕭隴樹空倦行還此繫孤篷路窮下水復上水<lb/>
吹盡南風更北風歲晩江湖心尚在夜深閶闔夢先通<lb/>
故人多在雲霄上應逐鳴珂過苑東<lb/>
　　　次傅太史曰川贈行韻<lb/>
使星遥望玉堂天不道君猶羡我仙近日樓臺春似海<lb/>
阻風舟楫夜如年因將舊事逢人説轉覺髙情與世懸<lb/>
<pb n="KR4e0120_WYG_093-28a"/>
猶有送行詩巻在一時投贈許誰先<lb/>
　　　次李吉士士常贈行韻<lb/>
玉堂仙侶待含香聞道君才欲擅塲天上乆回南望眼<lb/>
江頭初載北歸航高樓對酒吟秋月背郭㸔山歩夕陽<lb/>
寄語通家還結社不勝瞻闕更思鄉<lb/>
　　　過漷縣奉懐外舅䝉泉老先生<lb/>
我公高義出人寰親見平生慷慨顔靈氣百年還赤縣<lb/>
佳城千古閟青山田園有業秋風老奠掃無人夕照間<lb/>
<pb n="KR4e0120_WYG_093-28b"/>
執紼至今餘恨在使軺西望又空還<lb/>
　　　夜宿潞河驛<lb/>
帝城東下接通州古郡墻髙對驛樓屋角㠶檣三面繞<lb/>
望中烟火萬家稠中華使者塵隨節南海倭兒布裹頭<lb/>
我去我來凢幾月他年重此記曾遊<lb/>
　　　通州道中<lb/>
百二河山拱帝州十年重作北京遊大行西去連天表<lb/>
碣石東來盡海頭五服封疆終貢禹萬年玉馬盡朝周<lb/>
<pb n="KR4e0120_WYG_093-29a"/>
長安咫尺紅雲裏明日天墀拜冕旒<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_093-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻九十三<lb/>
</p>
<p>
</p>
  </div>
<div>
<head>懐麓堂集巻九十四</head> <lb/>
    <p>
<pb n="KR4e0120_WYG_094-1a"/>
欽定四庫全書<lb/>
　懐麓堂集巻九十四<lb/>
　　　　　　　　　　　　明　李東陽　撰<lb/>
　文續稿四<lb/>
　　北上録<lb/>
　　　明故封太安人舒氏墓誌銘<lb/>
今年秋予奉詔校文南都既撤棘聞友人沈君仲律母<lb/>
喪在殯徃弔其家時仲律以按察僉事提學山西未反<lb/>
<pb n="KR4e0120_WYG_094-1b"/>
也予歸過濟寜遇諸舟中與居留一夕仲律戚戚強答<lb/>
語殊不釋既乃言曰吾母之塟不可無銘銘非吾子固<lb/>
不可今日之㑹殆天以子假我也予不得辭因問狀仲<lb/>
律嗚咽後強語其概予次第其言為叙及銘母姓舒氏<lb/>
性聰慧識字義年三十歸贈禮部主事君某為繼室生<lb/>
二子鐘即仲律舉進士歴南京禮部主事鎧亦舉進士<lb/>
拜南京兵部主事及其先室子長山知縣鑑視愛均一<lb/>
封君没二十年獨綜家政教子成業以鐘貴封太安人<lb/>
<pb n="KR4e0120_WYG_094-2a"/>
平居無疾病年八十一夕卒是為成化庚子某月某日<lb/>
卜以某月某日塟于某山之原仲律言止此予不能益<lb/>
也獨憶仲律曩歲嘗迎養山西及其弟鎧官南京始奉<lb/>
母歸鎧卒仲律以母故乞歸不許乞終養又不許居嘗<lb/>
不樂竟以憂返天其弗遂孝子之心固若是甚哉仲律<lb/>
學識高雅志操修潔尤篤孝養觀母教者宜于子乎徴<lb/>
故予獨掇其大者著之銘曰弔母乎江之東銘母乎舟<lb/>
之中刻而納之山之宮吁嗟乎安人其永終<lb/>
<pb n="KR4e0120_WYG_094-2b"/>
　　　金陵何氏墓圖記<lb/>
金陵何氏墓在南都安德門外二十里黄泥圖之原今<lb/>
百戸鎮所置以塟其祖考妣者也何之先為松江上海<lb/>
人始祖勝洪武間從軍而没曾祖興代役以功擢留守<lb/>
後衛百戸祖費嗣官死事沙漠祖母杜年甫二十有九<lb/>
守節不二二子海甫九歲亮甫七歲海以疾不任官事<lb/>
居幹内蠱亮為攝嗣者三十餘年鎮實海子名在世胄<lb/>
復承故職而杜安人固在食其禄年六十有八而終鎮<lb/>
<pb n="KR4e0120_WYG_094-3a"/>
乃卜吉始兆奉祖衣冠合塟于兹兹維天順甲申某月<lb/>
某日越八年成化壬辰某月某日弟鑑亦祔塟焉故何<lb/>
之有墓自留守鎮始為之也墓逺都城鎮以官守弗得<lb/>
以時省視乃命工繪圖以藏其家示其子若孫以識不<lb/>
忘庚子之歲予以南都試事還朝而鎮寔以留府公務<lb/>
北上鐸舟相先後因述墓事請予為記意勤甚不可辭<lb/>
乃掇其顛末書于巻端使凡為何氏後者瞻視窀穸顧<lb/>
懐本原念其身所自出業所由起夙夜黽勉以圖不辱<lb/>
<pb n="KR4e0120_WYG_094-3b"/>
庻幾事死如生之義非徒宅兆簠簋為觀美之具如世<lb/>
俗所尚也鎮弟鑑鏞亮之子鋼鍈皆克家來者盖未艾<lb/>
云<lb/>
　　　明故贈工部郎中楊公合塟墓誌銘<lb/>
公楊姓諱復榮其先陜西鳯翔府鳯翔縣人考諱賢娶<lb/>
于李氏生公晩故名復榮李卒繼娶霍氏為故工部右<lb/>
侍郎瑄之姑實鞠成公公生頴慧得父書法讀書好禮<lb/>
力孝友圖家政誓不廢業鄉人皆曰楊翁有子矣娶符<lb/>
<pb n="KR4e0120_WYG_094-4a"/>
氏符亦巨族或稱内助生子恭恭生十月公䘮十有三<lb/>
年母符亦卒比弱冠祖考妣皆先後即世㷀㷀孑立乃<lb/>
依母黨于岐山岐山亦鳯翔府地遂定居為今籍恭力<lb/>
學圖仕為岐山縣學生舉天順己卯鄉試登天順甲申<lb/>
進士拜行人司右司副贈公官及母為孺人九載遷工<lb/>
部郎中理畿内山東河道事復以其官贈公再贈母為<lb/>
宜人又六年材譽益著諸大臣薦于朝拜通政司右通<lb/>
政領職如故葢楊氏自公祖考而下世皆孤傳及通政<lb/>
<pb n="KR4e0120_WYG_094-4b"/>
君始大顯人又曰楊公有子矣初公及宜人及公考妣<lb/>
之卒皆旅于符氏攅而不塟者若干年通政君念少孤<lb/>
弗克禮塟恒切自痛既顯乃上疏乞歸買地治兆合塟<lb/>
祖考妣為一室并遷公及宜人合塟為一室祔焉先期<lb/>
一月予奉詔典南畿試事歸遇于河君予同年進士也<lb/>
乃述事略徴予銘將刻石臨清載之西歸予方北上留<lb/>
弗得君遣使從予舟至天津乃畀之還公卒某塟某某<lb/>
月某日宜人卒于丁卯某月某日今塟地為某山以成<lb/>
<pb n="KR4e0120_WYG_094-5a"/>
化庚子某月日予銘以十月四日銘曰生也同堂死也<lb/>
異室興言孝思使我心怵誰復襁我而弗壯我九原有<lb/>
知寜不望我岐山之陽實隣舊疆公之孝思天徯其藏<lb/>
我銘兹丘永世無忘之<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_094-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻九十四<lb/>
</p>
<p>
</p>
  </div>
<div>
<head>懷麓堂集巻九十五</head> <lb/>
    <p>
<pb n="KR4e0120_WYG_095-1a"/>
欽定四庫全書<lb/>
　懷麓堂集巻九十五<lb/>
　　　　　　　　　　　　明　李東陽　撰<lb/>
　文續稿五<lb/>
　　經筵講章<lb/>
　　　中庸講章二首孟子一首書經二首<lb/>
　　大哉聖人之道洋洋乎發育萬物峻極於天優優<lb/>
　　大哉禮儀三百威儀三千待其人而後行<lb/>
<pb n="KR4e0120_WYG_095-1b"/>
這是中庸第二十七章説聖道至大惟聖人能行之的<lb/>
意思洋洋是流動充滿之貎峻是髙大優優是充足貫<lb/>
徹的意思禮儀是經禮禮之大處威儀是曲禮禮之小<lb/>
處其人是指聖人説道是日用事物當然之理天下之<lb/>
所共由惟聖人能盡之所以喚做聖人之道子思説聖<lb/>
人之道先説箇大哉二字以贊羙之如何見得大處看<lb/>
他洋洋乎在天地間流動而不凝滯充滿而不欠缺以<lb/>
言其功用則凡洪纎髙下飛潛動植之物春生夏長秋<lb/>
<pb n="KR4e0120_WYG_095-2a"/>
収冬藏都是此道之發育葢物之所以為物不過隂陽<lb/>
五行之氣此氣之所以流行即此理之所以流行也以<lb/>
言其體叚則天下之物至髙莫過于天至大亦莫過于<lb/>
天此道之髙大極至于天而與之無間葢天地之間不<lb/>
過陰陽五行之氣此氣之所充塞即此理之所充塞也<lb/>
這是聖道之極于至大而無外所以説洋洋乎發育萬<lb/>
物峻極于天子思又説這道理優優然大矣哉凡天下<lb/>
之事禮儀大處如冠婚䘮祭朝覲會同之類有三百條<lb/>
<pb n="KR4e0120_WYG_095-2b"/>
之多無非此道之所存威儀小處如俯仰進退揖讓升<lb/>
降之類有三千條之細無非此道之所在這是道之入<lb/>
于至小而無内而益可以見其大也所以説優優大哉<lb/>
禮儀三百威儀三千這箇道理雖是流行在天地賦予<lb/>
在萬民散殊在萬物然物得其偏而不得其全人得其<lb/>
粗而不得其精惟聖人盡此道于身故能行此道于天<lb/>
下所以説待其人而後行待之一字可見上天之道必<lb/>
有所付託而使之行而其生聖人者亦不為無意矣臣<lb/>
<pb n="KR4e0120_WYG_095-3a"/>
嘗論之聖人之道雖至髙至大而其條目品節却至精<lb/>
至宻聖人將那髙大的収拾向細宻處着實做将去外<lb/>
有以極其範圍之大而内有以盡其節目之詳故此道<lb/>
流行于天下無一毫欠缺使其自已有一事之不盡則<lb/>
于天下必有一事之不行矣豈足以為聖人哉若佛氏<lb/>
説空寂老氏説虚無皆窮髙極逺自以為聖人之道若<lb/>
䆒其實則至于絶人倫廢飲食茫然無所用于天下天<lb/>
下徒慕其名不辨其失沉溺迷誤愈久而不自知此吾<lb/>
<pb n="KR4e0120_WYG_095-3b"/>
道所以不能行而求其行之者必待于聖人也然道雖<lb/>
常存而聖人不常岀故道之在天下行者常少而塞者<lb/>
常多自堯舜以來大率數百年而聖人岀岀則行不岀<lb/>
則塞孔子以聖人而不得位于是以此道傳之後世而<lb/>
不行者久矣伏惟皇上以聖人之資傳聖人之道居行<lb/>
道之位而操參天地贊化育之權復隆古之太平除異<lb/>
端之末學正有望于今日之盛也臣等不勝至願<lb/>
　　惟天下至誠為能盡其性能盡其性則能盡人之<lb/>
<pb n="KR4e0120_WYG_095-4a"/>
　　性能盡人之性則能盡物之性能盡物之性則可<lb/>
　　以贊天地之化育可以贊天地之化育則可以與<lb/>
　　天地參矣<lb/>
這是中庸第二十二章書説聖人至誠的妙用直與天<lb/>
地一般至是至極誠是真實無妄盡是無欠缺的意思<lb/>
性是天理賦與人的道理贊是相助化育是造化生育<lb/>
處參是相叅的意思子思説惟聖人之德極其真實無<lb/>
有虚假天下不能加尚他既無虚假便自無有私欲當<lb/>
<pb n="KR4e0120_WYG_095-4b"/>
初上天賦與我的道理都能盡得如性中有箇仁便真<lb/>
箇盡得這仁的道理性中有箇義便真箇盡得這義的<lb/>
道理性中有箇禮智便真箇的盡得禮智的道理内外<lb/>
精粗始終逺近一件件察得都無有昏蔽一件件行得<lb/>
都無有欠缺若是有一些虚假如何是盡得這如是惟<lb/>
天下至誠為能盡其性在人的性也同是受于天的只<lb/>
是稟得氣質有不同處聖人能盡自已性故能真見那<lb/>
人的性與我一般使他亦能盡其性如不仁的教他盡<lb/>
<pb n="KR4e0120_WYG_095-5a"/>
得仁不義的教他盡得義無禮無智的教他盡得禮智<lb/>
都無有不能知不能行處這是能盡其性則能盡人之<lb/>
性在物的性也是受于天的只是稟得形氣全不同于<lb/>
聖人既能盡人的性故能真見得那物之性也是一般<lb/>
使他也能盡其性如牛便教他耕懇馬便教他䭾載仲<lb/>
夏便斬陽木仲冬便斬陰木獺祭魚然後捕魚豺祭獸<lb/>
然後田獵與凡生尅制化飛潛動植之物一件件都處<lb/>
得停當無有不得其用不得其所的這是能盡其性則<lb/>
<pb n="KR4e0120_WYG_095-5b"/>
能盡物之性天地造化生育之功雖是至大無外然亦<lb/>
自有分限天能賦與人道理不能使他盡這道理必待<lb/>
聖人教化他然後能盡天能發萬物不能使他自然成<lb/>
用必待聖人制度他然後用得是天地的化育也是聖<lb/>
人贊助他這便是能盡物之性則可以贊天地之化育<lb/>
至髙莫如天至厚莫如地聖人在中間也只是一箇人<lb/>
因他有這贊助化育的功故能上配天下配地將一身<lb/>
參在中間與天地並立為三少一箇不得這是可以贊<lb/>
<pb n="KR4e0120_WYG_095-6a"/>
天地之化育則可以與天地參矣葢天地間只是一箇<lb/>
實理升而為天降而為地鍾而為人散而為物故人稟<lb/>
天地之氣體即天地之體心即是天地之心本都真實<lb/>
無妄只為氣稟所拘物欲所蔽纔有不實便與天地萬<lb/>
物不相干涉了聖人岀而為天下民之主以天地之心<lb/>
行天地之事故其功用效驗直至參天地贊化育而後<lb/>
已若使天下有一箇不善的人有一箇不得其所的物<lb/>
便不呌做參天地贊化育求其所以能如此者不是先<lb/>
<pb n="KR4e0120_WYG_095-6b"/>
盡了自己的性如何做得故子思論參贊天地必本于<lb/>
至誠其㫖深矣這等德行這等事業只是堯舜能之如<lb/>
欽明文思濬哲文明便是盡性平章而於變時雍慎徽<lb/>
五典而五典克從便是盡人之性山川水土則大禹成<lb/>
其績草木鳥獸則伯益順其生便是盡物之性故堯舜<lb/>
之功直與天地相為無窮洪惟皇上以堯舜之資居堯<lb/>
舜之位可以建樞機于四表可以漙化育于羣生使無<lb/>
一民一物不得其所以成參天地之功者只在皇上一<lb/>
<pb n="KR4e0120_WYG_095-7a"/>
心之誠何如耳伏惟聖明常加體騐一件政事如何是<lb/>
誠如何是不誠一件道理如何是盡如何是不盡民已<lb/>
化矣惟恐有一人之不化物已安矣惟恐有一物之不<lb/>
安擴而充之以求至乎其極則堯舜之治復見于今日<lb/>
矣<lb/>
　　聖人有憂之使契為司徒教以人倫父子有親君<lb/>
　　臣有義夫婦有别長幼有序朋友有信<lb/>
這章書是孟子萬章篇孟子答陳相説帝堯治天下教<lb/>
<pb n="KR4e0120_WYG_095-7b"/>
民復其常性意思聖人指帝舜説契是舜臣名司徒是<lb/>
舜時官名專管教民的事人倫是人之彛倫固有的道<lb/>
理即下文五件便是孟子因陳相説許行之道要與民<lb/>
並耕而食因曉教他説聖人治天下只是教養二字帝<lb/>
舜聖人因帝堯舉用使禹治洪水益治山澤民得其養<lb/>
又恐民飽食煖衣逸居而無教則近于禽獸深以為憂<lb/>
乃使契做司徒之官以教天下且説契把甚麽教他只<lb/>
是將民原稟受于天的五件彛倫人性中固有的道理<lb/>
<pb n="KR4e0120_WYG_095-8a"/>
是那五件父子有親君臣有義夫婦有别長幼有序朋<lb/>
友有信人之有生至親的莫如父子有父子便自然有<lb/>
箇親愛的道理為父的自然慈憫他的兒子為子的自<lb/>
然孝順他的父母都是親愛上發岀來這便是父子有<lb/>
親有天下便有君臣君臣便自然有箇義合的道理為<lb/>
君的以義使臣事不合義則不可使他為臣的以義事<lb/>
君義有不合則不可茍祿都從義上發出來這便是君<lb/>
臣有義有夫婦便自然有箇分别道理夫婦相處恩義<lb/>
<pb n="KR4e0120_WYG_095-8b"/>
親宻中間却有分限夫是夫婦是婦不相凟亂這便是<lb/>
夫婦有别有長幼便自有箇次序的道理長幼相接等<lb/>
級不同中間却有箇次第不相侵犯這便是長幼有序<lb/>
有朋友便自然有箇信實的道理朋友相交彼此來往<lb/>
誠信交孚不相疑忌不相欺誑這便是朋友有信這五<lb/>
件人倫都是人稟受于天固有的道理只因飽煖安逸<lb/>
為私欲所遮蔽將本心都䘮失了聖人教民提撕警覺<lb/>
引掖開導他使他毎各自完復了那本然之性所以風<lb/>
<pb n="KR4e0120_WYG_095-9a"/>
俗醇厚天下治安聖人憂民之心方可以少釋矣使天<lb/>
下有一人不復其性則聖人之憂不止也是固不可與<lb/>
民並耕而亦何暇于耕乎臣按聖人治天下有君師之<lb/>
責君主養師主教二者治天下之大道也孟子吿陳相<lb/>
雖是一時闢邪扶正之辭實乃萬世君天下者之樞準<lb/>
也夫以四海之廣兆民之衆雖堯舜盛時猶不免于五<lb/>
品之不遜今國家承平百有餘年民情久而昜遷法令<lb/>
久而昜玩豈無一人不復其性者仰惟皇上纘祖宗之<lb/>
<pb n="KR4e0120_WYG_095-9b"/>
洪基膺君師之大任憂民之念思切淵衷伏望以身為<lb/>
教而示民之可從以道為治而化民之弗率唐虞之治<lb/>
將復見于今日矣臣等不勝欣願之至<lb/>
　　昔君文武丕平富不務咎底至齊信用昭明於天<lb/>
　　下則亦有熊羆之士不二心之臣保乂王家用端<lb/>
　　命于上帝皇天用訓厥道付畀四方<lb/>
這是周書康王之誥説文武有聖德得賢臣故能受天<lb/>
命有天下的意思文武是周文王武王丕是太平是均<lb/>
<pb n="KR4e0120_WYG_095-10a"/>
平富是富足務是專用力的意思咎是咎惡底致至是<lb/>
至極的意思去處齊是兼備信是誠實周康初即位告<lb/>
諸侯説道舊時文王武王為君之德漙博而不狹隘使<lb/>
天下無有彼此均平而不偏私使天下無有厚薄減薄<lb/>
稅歛使天下都富足無有窮困這是丕平富人有罪惡<lb/>
不得已而復加刑刑又輕損而不深刻謹慎而不差誤<lb/>
不曽專意去尋人的罪惡這是不務咎這箇心推行將<lb/>
去都到那至極的去處兼盡得來都極誠信無一毫虚<lb/>
<pb n="KR4e0120_WYG_095-10b"/>
假内外充實自然光輝發越明白在天下人耳目所以<lb/>
説昔君文武丕平富不務咎底至齊信用昭明于天下<lb/>
熊與羆都是猛獸名不二心是一心又是治康王又説<lb/>
昔文武那時却也有熊羆一般的武士與純一忠實不<lb/>
二心的賢臣同心恊力輔佐文王武王保䕶經理我周<lb/>
邦國所以説則亦有熊羆之士不二心之臣保乂王家<lb/>
端命是正命訓字解作順字文武有此道當受正命天<lb/>
也順他所以下箇順字付是託畀是與康王又説文王<lb/>
<pb n="KR4e0120_WYG_095-11a"/>
武王既有這等聖德又有這等賢臣輔佐他以此承受<lb/>
上天的正命上天以此順文王武王之道把天下交付<lb/>
與他主管故文王時三分有二武王時天下大定所以<lb/>
説用端命于上帝皇天用訓厥道付畀四方康王之意<lb/>
是説文武如此聖德猶委賢臣輔佐況我之德不及文<lb/>
武即位之初不頼羣臣輔佐如何保這天命求助之意<lb/>
可謂切矣臣嘗論之天命之所付託在人君助人君以<lb/>
共承天命者在大臣人君知此理必能任用賢才不肯<lb/>
<pb n="KR4e0120_WYG_095-11b"/>
自恃聰明人臣知此理必當竭盡才力不敢曠廢官職<lb/>
君臣一體上下同心然後可以承天命治天下此是一<lb/>
定的道理然一代創業之君必有一時佐命之臣若繼世<lb/>
之君當即位之初尤不可無舊臣之助故成王吿周公<lb/>
説公稱丕顯德以予小子揚文武烈奉答天命和恒四<lb/>
方民居師及康王求助諸侯亦是此意後來二君都是<lb/>
保邦致治時有召公畢公在其致天下安寧刑措不用<lb/>
號稱守成賢主豈不是諸舊臣輔佐之功後世守成之<lb/>
<pb n="KR4e0120_WYG_095-12a"/>
君如漢元帝尊蕭望之為師傳髙宗知褚遂良為顧命<lb/>
之臣不但不肯聴信又將他枉害了這是有賢而不能<lb/>
用漢成帝師法張禹與議大政宋理宗尊寵史彌逺惟<lb/>
言是從這是用臣而非其人所以當時邦家禍患有不<lb/>
可勝言者洪惟我朝聖祖神宗宏謨偉烈列聖相承重<lb/>
熙累洽百有餘年守成大業未有盛于今日者也然功<lb/>
成治定逸豫昜生聖帝明王未嘗不以為慮伏惟皇上<lb/>
思上天付託之重念祖宗創業之難體左右臣職之重<lb/>
<pb n="KR4e0120_WYG_095-12b"/>
推廣聖德專任賢才以隆宗社萬萬年無疆之慶則成<lb/>
康之治不足言矣臣等不勝至願<lb/>
　　王人求多聞時惟建事學於古訓乃有獲事不師<lb/>
　　古以克永世匪説攸聞<lb/>
這是傅説告髙宗以法古為治的意思王是稱髙宗建<lb/>
是立獲是得昔商髙宗既得傅説為相訪以為學之道<lb/>
傅説因稱王以啟其君之聴説道凡人須求聞見廣博<lb/>
于天下的道理無所不聞無所不見這是為何惟要建<lb/>
<pb n="KR4e0120_WYG_095-13a"/>
立天下的事功蓋有一事必有一理有一件道理不通<lb/>
便有一件事幹不得然不可全資于人又要求之于古<lb/>
前代聖王修身治天下的道理都有訓戒與後人做師<lb/>
法如二典三謨之類件件要學則天下的道理自然有<lb/>
得于心比之資于人者尤為親切這便是人求多聞時<lb/>
惟建事學于古訓乃有獲傅説說人於行事之時若是<lb/>
不以古訓為師法只將私意小智變亂舊章有一利必<lb/>
有一害利處常少害處常多必至于下失人心上傷國<lb/>
<pb n="KR4e0120_WYG_095-13b"/>
體而欲久安長治永保子孫則非説之所聞言必無此<lb/>
理也這便是事不師古以克永世非説攸聞臣案經書<lb/>
中言學字起于髙宗傅説問答之詞葢天下之人皆不<lb/>
可不學而人君之學尤為𦂳要君之學與不學天下之<lb/>
治亂係焉顧天下之理難辨而昜昏天下之事難成而<lb/>
昜敗故必資于人以為聞見之地考諸古以證聞見之<lb/>
真然後以成天下之治保天下之業髙宗所以四海仰<lb/>
德為令主豈非傅説之言有以啟之哉厥後宋臣范祖<lb/>
<pb n="KR4e0120_WYG_095-14a"/>
禹講這一章書畢將事不師古以克永世匪説攸聞三<lb/>
句重讀三遍所以警戒仁宗之意深矣恭惟皇上以睿<lb/>
聖之資傳帝王之學日御經筵講求治道惟在體察斯<lb/>
言推之天下而已臣等無任惓惓仰望之至<lb/>
　　　孟子直解十九首<lb/>
　　孟子曰求也為季氏宰無能改於其德而賦粟倍<lb/>
　　他日孔子曰求非我徒也小子鳴鼓而攻之可也<lb/>
求是孔子弟子冉求季氏是魯國之卿當時與孟孫叔<lb/>
<pb n="KR4e0120_WYG_095-14b"/>
孫號為三家皆魯國之强臣宰是家臣賦是取賦粟倍<lb/>
他日是取民粟米比往日加一倍徒是類小子是衆門<lb/>
人鳴鼓而攻是聲揚他的罪過切責他孟子説季氏為<lb/>
魯國之卿平昔越禮僭分不守臣節侵漁剥削刻害小<lb/>
民他的富貴已過于周公了冉求做他的家臣不能朝<lb/>
夕規諌更改他的德行已是不能盡職反替他取民米<lb/>
粟比往日又加了一倍横征暴歛日甚一日使小民愈<lb/>
加困苦無安生地則其罪又甚矣當時孔子聞得此事<lb/>
<pb n="KR4e0120_WYG_095-15a"/>
乃對衆門人説冉求忍心害理附姦黨惡不是我的徒<lb/>
類你衆門人可聲揚他的罪過切責他葢甚絶之之意<lb/>
也孔子雖切責冉求然其意亦并警季氏孟氏引之葢<lb/>
欲使後世附權勢者知不為公論所容皆當以為戒也<lb/>
　　　右𢎞治五年五月初四日講<lb/>
　　故善戰者服上刑連諸侯者次之辟草萊任土地<lb/>
　　者次之<lb/>
善戰是善與人爭戰服是受上刑是上一等最重的刑<lb/>
<pb n="KR4e0120_WYG_095-15b"/>
罰連是結次是次一等稍重的刑罰辟是開懇萊是蒿<lb/>
萊任土地是分土授民使任耕稼之責次是次一等稍<lb/>
輕的刑罰孟子承上文説人君不行仁政為人臣的却<lb/>
自恃武勇善與人爭戰殊不知爭戰之時兩軍交至兵<lb/>
刃相接傷殘死亡不可勝紀這等人若以先王之法律<lb/>
之當受上一等最重的刑罰古之人如孫臏呉起之類<lb/>
便是又有一等人臣專以連結諸侯以口舌遊説列國<lb/>
如千齊楚則言某國兵弱可取千梁陳則言某國財盡<lb/>
<pb n="KR4e0120_WYG_095-16a"/>
可伐引誘列國諸侯互相併吞没有了期這等人若以<lb/>
先王之法律之當受次一等稍重的刑罰如蘇秦張儀<lb/>
便是又有一等人臣志在興利聚歛到處剪除了草萊<lb/>
開懇做田土分與百姓毎着他耕種納賦税年年徴科<lb/>
但知富國全不恤民這等人若以先王之法律之當受<lb/>
又次一等稍輕的刑罰如李悝商鞅便是這一節葢言<lb/>
當時人君不行仁政人臣專以此三者之事取名于世<lb/>
都是先王的罪人孟子此章亦遏人欲存天理之意有<lb/>
<pb n="KR4e0120_WYG_095-16b"/>
天下者不可不以為戒<lb/>
　　　四月初七日講<lb/>
　　孟子曰恭者不侮人儉者不奪人侮奪人之君惟<lb/>
　　恐不順焉惡得為恭儉恭儉豈可以聲音笑貎為<lb/>
　　哉<lb/>
恭是恭敬儉是節儉侮是侮慢奪是侵奪惟恐不順是<lb/>
惟恐天下不順已聲音笑貎是假做于外的模樣孟子<lb/>
説人君能持身恭敬不驕傲的必能體貎大臣禮接羣<lb/>
<pb n="KR4e0120_WYG_095-17a"/>
下不肯恃其勢位輕昜傲慢人君能用財節儉不奢侈<lb/>
的必能取民有制不肯逞其威力分外侵奪人君這不<lb/>
侮不奪便是恭儉之騐於行事着實的若侮奪人之君<lb/>
任情使勢惟恐人不順其意豈能為恭奪人之君貪得<lb/>
無厭惟恐人不順其欲豈得為儉這恭儉二字須是有<lb/>
此實心成此實德積中發外自有不可掩者豈可本無<lb/>
其實而徒以聲音笑貎矯揉粧餙假做於外哉蓋誠偽<lb/>
之間天地人欲判然不同不可不謹當時列國之君或<lb/>
<pb n="KR4e0120_WYG_095-17b"/>
有名為恭儉其實不恭儉的孟子此言亦必有為而發<lb/>
然實君人者所當知<lb/>
　　　四月十六日講<lb/>
　　淳于髠曰男女授受不親禮與孟子曰禮也曰嫂<lb/>
　　溺則援之以手乎曰嫂溺不援是豺狼也男女授<lb/>
　　受不親禮也嫂溺援之以手者權也<lb/>
淳于髠是齊國的辯士授是以物與人受是接受人物<lb/>
溺是落水援是救豺與狼都是野獸權是稱錘淳于髠<lb/>
<pb n="KR4e0120_WYG_095-18a"/>
問孟子說我聞得男女之間或以物與人或手受人物<lb/>
都不親手交付只奠放地下使各自取去這果是古禮<lb/>
否孟子答説古者男女不親手授受所以逺别嫌疑此<lb/>
正是禮淳于髠又説假如嫂叔二人嫂是女叔是男嫂<lb/>
或偶然落在水中為叔的倉卒無有器物若不以手去救<lb/>
他必然渰死以手救他則于禮有礙不知當此時救的<lb/>
是不救的是孟子又答他説嫂叔至親若嫂落水而不<lb/>
救則陷于禽獸無復人理與豺狼一般如何不救且男<lb/>
<pb n="KR4e0120_WYG_095-18b"/>
女不親授受是禮之經常人所共守嫂溺将手去救他<lb/>
是禮之權宜一時之事譬如那稱錘一般隨物輕重或<lb/>
往或來務要取箇恰好處若死守常法不通權宜便不<lb/>
是道理惟于權宜之中稱量得合着中道此乃所謂禮<lb/>
也淳于髠之意將欲孟子從權救世故先設為問難而<lb/>
孟子亦以正答之其義還在下文<lb/>
　　　四月二十三日講<lb/>
　　曰今天下溺矣夫子之不援何也曰天下溺援之<lb/>
<pb n="KR4e0120_WYG_095-19a"/>
　　以道嫂溺援之以手子欲手援天下乎<lb/>
夫子是尊稱之辭指孟子子是男子的通稱指髠髠因<lb/>
孟子權字之義又設問説禮既有從權處方今天下大<lb/>
亂百姓毎都遭陷溺如落水一般這百姓毎都是我的<lb/>
同類也當從權去救他如何夫子都死守正道不肯將<lb/>
就求仕以救天下孟子又答他説天下雖是䧟溺惟道<lb/>
可以救之不比嫂溺于水只消以手救援便可濟事蓋<lb/>
士君子岀處必以正道不枉已求人庶幾為時君所重<lb/>
<pb n="KR4e0120_WYG_095-19b"/>
有言見聴有志得行方可救濟得天下百姓若是枉已<lb/>
求人不為時君所重諌不行言不聴德澤不下䆒如何<lb/>
救得天下百姓今爾要我救天下却教我先枉道以求<lb/>
合于人則是先棄了救天下的器狊是要我以兩手救<lb/>
天下豈有此理乎此章言事之變者固可從權若道之<lb/>
正處決不可不守聖賢岀處之宜大畧如此<lb/>
　　　右一授四月二十九日傅學士瀚講講例每三<lb/>
　　　授則一温為四日此以前温書皆傅講以後將<lb/>
<pb n="KR4e0120_WYG_095-20a"/>
　　　輪温而直解已預辦三日故以初授屬傅而東<lb/>
　　　陽講次授以直温書又後凡有事妨則五日代<lb/>
　　　講而凡代講及温講各附載所講直解于此式<lb/>
　　　云<lb/>
　　公孫丑曰君子之不教子何也<hi>至</hi>父子相夷則惡<lb/>
　　矣<lb/>
公孫丑是孟子的弟子不教子是不親教其子夷是傷<lb/>
這夫子是子指父説公孫丑問於孟子説君子之於其<lb/>
<pb n="KR4e0120_WYG_095-20b"/>
子未有不愛而教之者然從來不肯親自為教這是何<lb/>
故孟子答説父子主恩若親教之則事勢或相乖戾至<lb/>
于不可行故不教也如何是不可行處葢教子必以正<lb/>
道為主如教孝弟忠信之類若教之孝弟而弗從導之<lb/>
忠信而弗率則為父的必謂其子不足教而以怒責繼<lb/>
之矣夫既繼之以怒貴則始也愛而教之今則反將那<lb/>
天性之恩傷了父既傷其子那為子的又責父説夫子<lb/>
以正道教我然我看夫子自身也未必自行正道如何<lb/>
<pb n="KR4e0120_WYG_095-21a"/>
却要教我則是子又重傷其父矣父子之間彼此相傷<lb/>
則為父的䧟于不慈為子的䧟于不孝豈不是入於惡<lb/>
了這便是勢有不行所以君子之人不親教其子也教<lb/>
之之法詳見下文<lb/>
　　　右一授傅學士作五月初八日代講<lb/>
　　古者昜子而教之父子之間不責善責善則離離<lb/>
　　則不祥莫大焉<lb/>
昜是交換責善是督責使必要為善離是情意間隔的<lb/>
<pb n="KR4e0120_WYG_095-21b"/>
意思孟子既答公孫丑君子不親教子之義又推廣説<lb/>
上古之人既不親自教子又不肯棄而不教於是將兒<lb/>
子與人兩相交換着教他所以全父子之恩又不失了<lb/>
為教的道理葢因父子之間骨肉至親不可互相督責<lb/>
務要他必行善道似朋友一般若父責子為善子又責<lb/>
父為善當其督責之時言語未免激切情意未免有間<lb/>
隔處一有間隔則父雖欲慈而反不得為慈子雖欲孝<lb/>
而反不得為孝父不慈子不孝則一家之内乖戾不祥<lb/>
<pb n="KR4e0120_WYG_095-22a"/>
的事無有大于此者責善本是好意其弊乃做岀不祥<lb/>
的事來古人所以不親教子務要交換相教正為此也<lb/>
然所謂不責善者也不是全然不管如路人一般父之<lb/>
於子當不義則從容訓戒子之于父當不義則從容諌<lb/>
諍只是不可過于激切耳此又是孟子言外之意<lb/>
　　　五月十二日傅學士代講<hi>已上三授三月十六日温講</hi>
　　孟子曰事孰為大<hi>至</hi>守身守之本也<lb/>
事是奉事孰字解作何字守是持守本是根本孟子設<lb/>
<pb n="KR4e0120_WYG_095-22b"/>
為問答説大凡人所當奉事的如事君事長之類非止<lb/>
一端中間何者為大惟有事父母的道理最大人所當<lb/>
持守的如守國守官之類也非止一端中間何者為大<lb/>
惟有守身的道理最大這兩句是分説然就這兩件中<lb/>
又以守身為要若能尋規蹈矩持守其身不失䧟于不<lb/>
義之地便能奉事父母使他歡喜無憂無辱這等事乃<lb/>
理之所當然我也曽聞得來若是放縱曠蕩䧟其身于<lb/>
不義却能奉事父母使他歡喜全無憂辱這等事我却<lb/>
<pb n="KR4e0120_WYG_095-23a"/>
不曽聞得是事親者又不可不先守其身也這兩句是<lb/>
摠合説且事君事長那一件不是事然人先有父母而<lb/>
後有君長必事親能孝則推之於君而能忠推之于長<lb/>
而能順此事親所以為事之根本守國守官那一件不是<lb/>
守然人有身然後可以做官可以治國必能守其身則<lb/>
推之於家而家齊推之於國而國治推之于天下而天<lb/>
下平此守身所以為守之根本這兩句是反覆申明前<lb/>
兩句之意<lb/>
<pb n="KR4e0120_WYG_095-23b"/>
　　　五月二十二日講<lb/>
　　曽子養曽晳<hi>至</hi>若曽子者可也<lb/>
曽晳名㸃是曽子的父親徹是收曽元是曽子的兒子<lb/>
孟子既説事親為事之大於此又舉事親的實事説昔<lb/>
者曽子奉養他的父親曽晳毎設飲食必有酒肉不缺<lb/>
臨到喫了將収去時曽子必請問父親説這餘剩的物<lb/>
把與誰喫或父母問這物有無曽子必答應説有葢恐<lb/>
父親之意再欲與人便得與之也及曽晳死了曽元却<lb/>
<pb n="KR4e0120_WYG_095-24a"/>
又奉養他的父親曽子毎設飲食亦必有酒肉不缺臨<lb/>
到喫時將收拾去曽元遂不問這物與誰或父再問這<lb/>
物有無必答應説没有其意将欲再進父不欲别與人<lb/>
也這便是奉養父母口體而已若曽子則能承順父母<lb/>
要與人的好意而不忍傷了他乃養親之大者也大凡<lb/>
事親的人若能如曽子奉養父母的事不似曽元但養<lb/>
父母的口體則這人養親之道也把做可了夫孝如曽<lb/>
子已無以復加矣而止説箇可字者蓋人子之道雖做<lb/>
<pb n="KR4e0120_WYG_095-24b"/>
到十分極處也只是本分所當為豈以曽子之孝為有<lb/>
餘哉孟子這一章既説守身為事親之大於只一叚是<lb/>
見曽子能守身以事親之大的意思<lb/>
　　　右一授傅學士作傅省墓歸九月二十八日代<lb/>
　　　講<lb/>
　　孟子曰人不足與適也　一章<lb/>
人是人君所用的人適是過責間是非間大人是有大<lb/>
德的大臣格字解作正字是物之所取正者孟子説大<lb/>
<pb n="KR4e0120_WYG_095-25a"/>
凡人君所用的人豈能人人皆當使有一人不當也不<lb/>
足與相過責所行的政豈能件件都是便有一件不是<lb/>
處也不足與相非間蓋用人行政都是人君一心若君<lb/>
心有不正則雖人人而去之後復用其人將不勝其去<lb/>
矣事事而更之後復有其事將不勝其更矣此用人之<lb/>
非所以不足過責行政之失所以不足非間惟有大臣<lb/>
者道全德備精神意氣自有感格譽望丰采自能聳動<lb/>
這等人方能格正君心之非但君心萌動時有一不正<lb/>
<pb n="KR4e0120_WYG_095-25b"/>
使格之以歸于正如君心有不仁便格之以歸于仁則<lb/>
凡用人行政之類莫不皆仁君心有不義格之以歸于<lb/>
義則凡用人行政之類莫不皆義君心既歸于仁義則<lb/>
凡不正處皆歸于正而凡用人行政莫不皆得其正夫<lb/>
君者國之表率天下之所視傚者一正其君則天下之<lb/>
人觀感興起無有不歸于正這便是國定果能正君而<lb/>
定國則何必人人而去之事事而更之然後足以為治<lb/>
哉孟子此章言輔相之職必先格君心之非而欲格君<lb/>
<pb n="KR4e0120_WYG_095-26a"/>
心非者非有大人之德則亦莫之能也這是萬世為大<lb/>
臣之法<lb/>
　　　十月初八日講<lb/>
　　　十一月初十日温講<lb/>
　　孟子曰有不虞之譽有求全之毁<lb/>
虞是料度譽是聲譽毁是非毁孟子説人必有善纔得<lb/>
人稱譽然稱譽之言未必皆實有一等人只是尋常度<lb/>
日所行的事與衆人一般本不足以致名譽原他的本<lb/>
<pb n="KR4e0120_WYG_095-26b"/>
心初不料名譽之至却偶然得人稱贊起來互相傳誦<lb/>
衆口一辭這便是不虞之譽人必有惡纔被人非毁然<lb/>
非毁之言也未必皆實有一等人小心畏慎所行的事<lb/>
務求全美惟恐有些差失招人議論却無故被人非毁<lb/>
説他不是這便是求全之毁夫為善得好名為惡得惡<lb/>
名本是常理今乃有出于常理之外的這等處去須要<lb/>
見得透修已的不可僥倖得名便歡喜自足了還要勉<lb/>
强為善以求稱其名不可因外人言語便生憂疑只要<lb/>
<pb n="KR4e0120_WYG_095-27a"/>
自家持守得定終身不改觀人的不可徒取虚名便輕<lb/>
昜進用人不可信人讒謗便輕黜退人還要仔細詳詢<lb/>
訪實有可用然後用實有可退然後退他如此則無實<lb/>
之毁譽不能亂矣這却是孟子言外含蓄的意思<lb/>
　　　𢎞治九年八月十三日講<lb/>
　　孟子曰人之昜其言也無責耳矣<lb/>
昜是輕昜責是過責孟子説人之言語若發之不當必<lb/>
然遭人過責既遭過責以後必不肯輕昜發言故凡人<lb/>
<pb n="KR4e0120_WYG_095-27b"/>
之發言時不計是非不顧利害只管輕昜胡亂説將岀<lb/>
去這等人只是偶然不曽遭人怪責他以此不知懲戒耳<lb/>
葢常人之情前面無所懲創則後面不知警省自是如<lb/>
此若君子之言則當謹而謹豈待有差失有過責而後<lb/>
不敢輕昜哉孟子這一章必有為而發然亦可以為言<lb/>
語之戒<lb/>
　　孟子曰人之患在好為人師<lb/>
患是病患孟子説凡與人做師傅必是他學問有餘人<lb/>
<pb n="KR4e0120_WYG_095-28a"/>
來求教不得已而應之乃可若是他心性好勝不待學<lb/>
問充足只管好做人的師傅則自家滿足再無有進益<lb/>
了只是人的大病痛處不可不戒夫師之道固世之所<lb/>
不可無然亦不可輕昜如此<lb/>
　　　右一授八月十四日程學士敏政講<lb/>
　　樂正子從於子敖之齊　一章<lb/>
樂正子是孟子弟子子敖是齊大夫王驩的表字之是<lb/>
往先生指孟子昔者是前日館是客舍克是樂正子的<lb/>
<pb n="KR4e0120_WYG_095-28b"/>
名昔日孟子在齊國樂正子從着大夫王子敖往齊國<lb/>
去孟子意説子敖是小人不當與他同遊因怪樂正子<lb/>
及樂正子來見孟子孟子説你亦來見我乎樂正子見<lb/>
孟子怪他不知何故問說先生如何説這等言語孟子又<lb/>
問他説你來到齊國幾日了樂正子答曰前日來了孟<lb/>
子説既是前日來了如何兩日不來見我我説這等言<lb/>
語豈不宜乎樂正子答説因舍館未定所以不曽來見<lb/>
孟子又説你曽聞得人説直待客館定了方纔求見長<lb/>
<pb n="KR4e0120_WYG_095-29a"/>
者乎蓋樂正子既已失其身又不早見長者其罪多矣<lb/>
孟子且以不見之罪責之樂正子既聞得孟子説即引<lb/>
咎自責自稱其名説克自知有罪不敢辭矣這一章見<lb/>
孟子教人之嚴而樂正子勇于受責亦自可見凡為師<lb/>
的必以孟子為法為弟子的亦不可文過餙非為名教<lb/>
中之罪人也<lb/>
　　　八月十六日講<lb/>
　　孟子謂樂正子曰子之從於子敖來徒餔啜也我<lb/>
<pb n="KR4e0120_WYG_095-29b"/>
　　不意子學古之道而以餔啜也<lb/>
徒字解作但字餔是食啜是飲孟子呼樂正子説你這<lb/>
一遭跟着王子敖來更無他事但這圖些飲食而已我<lb/>
不意你平日學古人之道不知擇所從之人是可與同<lb/>
行的是不可與同行的却專為飲食是何道理葢學古<lb/>
人之道則能審于擇人嚴于處已遇可從之人雖無勢<lb/>
利簞食瓢飲亦所不辭遇不可從之人雖有勢利千駟<lb/>
萬鍾亦不為動子敖本是齊王倖臣孟子平日絶之未<lb/>
<pb n="KR4e0120_WYG_095-30a"/>
嘗與他説話今樂正子乃失身於此人宜孟子正其身<lb/>
而切責之也<lb/>
　　　右一授程學士作<lb/>
　　孟子曰不孝有三無後為大舜不告而娶為無後<lb/>
　　也君子以為猶告也<lb/>
後是後嗣不告是不告父母娶是娶妻孟子説按古禮<lb/>
凡人不孝的事有三件阿意曲從陷親不義是一件不<lb/>
孝家貧親老不為禄仕是二不孝不娶無子絶先祖祀<lb/>
<pb n="KR4e0120_WYG_095-30b"/>
是三不孝這三件中惟有無後嗣一件是大不孝葢子<lb/>
孫所以報本追逺在於祭祀若是不娶妻不生子絶了<lb/>
祖父的祭祀不孝的事豈有大於此者故虞舜承帝堯<lb/>
的命娶了二女不曾告他父親瞽䏂得知娶妻大事豈<lb/>
有不告父母之理只是瞽䏂為父大不慈若是告知必<lb/>
然不要他娶不娶必然絶了後嗣得罪反重故不敢告<lb/>
也然舜雖不告君子論他則以為與告了的一般葢天<lb/>
下之道有正有權正者萬世之常權者一時之用告者<lb/>
<pb n="KR4e0120_WYG_095-31a"/>
禮也不告者權也禮而得中則不離於正矣然常道人<lb/>
皆可守權非聖人不能用若父之不慈不至瞽䏂子之<lb/>
大孝不及虞帝却欲不告而娶則是天下罪人又不可<lb/>
一概而論也<lb/>
　　　八月二十六日講<lb/>
　　孟子曰仁之實事親是也義之實從兄是也<lb/>
這實字解作結實之實孟子説仁義二者是人性固有<lb/>
的然仁主於愛而愛莫切於事親人能孝順父母便是<lb/>
<pb n="KR4e0120_WYG_095-31b"/>
仁之實義主於敬而敬莫先於從兄人能敬事兄長便<lb/>
是義之實仁義之道其用最廣比如一株樹愛民利物<lb/>
都是仁之枝葉其本却自愛親之一件上推來以此便<lb/>
見愛親便是仁之結實處忠君弟長都是義之枝葉其<lb/>
本却是從兄上推來以此見得從兄便是義之結實處<lb/>
人之良心發見惟此二者最為切近最為精實能於此<lb/>
體認躬行而充廣之則仁義之道不可勝用矣<lb/>
　　　右一授陳學士作九月初七日温講<lb/>
<pb n="KR4e0120_WYG_095-32a"/>
　　智之實知斯二者<hi>至</hi>手之舞之<lb/>
這三箇實字從上文兩箇實字説這三箇斯二者都指<lb/>
事親從兄説節文是品節文章生如草木有生意一般<lb/>
惡字解作何字蹈是舉足踏地的模樣孟子既説仁義<lb/>
之實在於事親從兄又推智禮樂之實不在於他只在<lb/>
於事親從兄這兩件道理知得明白又能固守常常不<lb/>
離去了這便是智之實處禮之實只於這兩件為之品<lb/>
節文章使其次第等級秩然不亂威儀文采粲然可觀<lb/>
<pb n="KR4e0120_WYG_095-32b"/>
這便是禮之實處樂之實只是於這兩件中心悦樂和<lb/>
順從容無所勉强既無勉强則這道理油然自生如草<lb/>
木之有生意既有生意則自然暢茂條逹發將岀來如<lb/>
何遏止得住既止不住則盛而又盛形於動容見扵四<lb/>
體至於足之蹈之手之舞之有不自知其所以然者矣<lb/>
這一章説事親從兄良心真切天下之道皆原於此然<lb/>
必知之明而守之固而後節之宻而樂之深也<lb/>
　　　九月十一日講<lb/>
<pb n="KR4e0120_WYG_095-33a"/>
　　舜盡事親之道而瞽䏂底豫<hi>至</hi>此之謂大孝<lb/>
瞽䏂是舜父的名底是至豫是悦定自各止其所的意<lb/>
思孟子因説帝舜之孝又推廣説舜能得親之歡又能<lb/>
諭親於道事親的道理已盡到至極處故瞽䏂雖至頑<lb/>
這時節都至到和悦的去處這便是底豫了只因瞽䏂<lb/>
一至底豫凡天下為人子的知天下無有不可事的親<lb/>
都倣傚舜而為孝及至他為父的也都底豫無有不慈<lb/>
這便是化瞽䏂一底豫了凡天下為父的慈為子的孝<lb/>
<pb n="KR4e0120_WYG_095-33b"/>
子孝父慈各止其所無有不安其位的意思這便是定<lb/>
舜之孝至於如此為法於天下自可傳於後世非止一<lb/>
身一家之孝而已所以稱做大孝葢凡處人倫之常者<lb/>
昜處人倫之變者難舜處人倫之變而能盡其孝故孟<lb/>
子舉之為萬世法也<lb/>
　　　九月十四日講<lb/>
　　離婁章句上<lb/>
　　　這是孟子離婁篇後一半因簡帙重大分作章<lb/>
<pb n="KR4e0120_WYG_095-34a"/>
　　　句下篇<lb/>
　　孟子曰舜生於諸馮遷於負夏卒於鳴條東夷之<lb/>
　　人也文王生於岐周卒於畢郢西夷之人也<lb/>
諸馮負夏鳴條都是地名岐周是岐山下周舊邑畢郢<lb/>
也是地名孟子説虞舜生於諸馮遷居在負夏沒鳴條<lb/>
都是東方夷服之地是舜乃東夷之人也周家文王生<lb/>
在岐周沒在畢郢大抵是西方夷服之地是文王乃西<lb/>
夷之人也<lb/>
<pb n="KR4e0120_WYG_095-34b"/>
　　地之相去也千有餘里<hi>至</hi>其揆一也<lb/>
符節是玉做成的篆刻文字從中分開使彼此各藏一<lb/>
半有事則左右相合把做信記揆是度孟子又説舜與<lb/>
文王地土相去有千餘里之逺世代相先後有千餘年<lb/>
之久然舜為天子文王為方伯得志行道於中國以及<lb/>
於天下則與符節相合一般無有差錯是聖人之生無<lb/>
有先後逺近之不同揆度將來其所在所行的道理則<lb/>
一而已非孟子深知二聖之心豈能形容至聖若此哉<lb/>
<pb n="KR4e0120_WYG_095-35a"/>
　　　𢎞治七年三月二十一日講<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_095-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻九十五<lb/>
</p>
<p>
</p>
  </div>
<div>
<head>懐麓堂集巻九十六</head> <lb/>
    <p>
<pb n="KR4e0120_WYG_096-1a"/>
欽定四庫全書<lb/>
　懐麓堂集巻九十六<lb/>
　　　　　　　　　　　　　明　李東陽　撰<lb/>
　文續稿六<lb/>
　　東祀録<lb/>
　　　請書刻御製碑題本<lb/>
題為公務事先該巡撫山東都察院右副都御史徐源等<lb/>
奏闕里孔子廟修建落成續該禮部題乞御製碑及遣官<lb/>
<pb n="KR4e0120_WYG_096-1b"/>
祭告等因奏聖㫖是遣尚書李東陽祭告欽此除欽遵外<lb/>
臣竊惟修建孔廟朝廷重事而御製祝文及遣祭祝文尤<lb/>
陛下隆師重道之盛心是宜刻之金石以昭示萬世但本<lb/>
廟僻在一方恐無繕冩楷書之人不能揚厲宸章有孤恩<lb/>
典臣奉将使命事體相闗乞令制勅房中書舍人喬宗齎<lb/>
捧前項御製文字往彼書冩上石仍乞帶領工部文思院<lb/>
副使閻傑就彼鐫刻事畢之日即令回京該部施行照例<lb/>
應付廪給脚力便益等因奉聖㫖都准該衙門知道欽此<lb/>
<pb n="KR4e0120_WYG_096-2a"/>
　　　代祀孔廟有述<lb/>
我皇重孔教廟祀嚴春秋睠兹闕里災有命事崇修憲<lb/>
使告成功封章達宸旒儒臣奉明祭吉日夙已諏靡盬<lb/>
信王事瀕行罹國憂蒼黄變凶吉兩月停余輈閏夏氣<lb/>
暄熱往哉難久畱黄扉地親切使命渺無由向非重道<lb/>
心詎敢息與游朝辭魏闕下暮宿張灣頭發軔方草草<lb/>
計程勿悠悠江湖與廟廊自古相爲謀<lb/>
　　　憂旱辭<lb/>
<pb n="KR4e0120_WYG_096-2b"/>
黄塵赤日無南北平田見土不見麥秋麥埀埀盡枯死<lb/>
春麥雖青不滿咫秋田種少未種多田家四顧無妻子<lb/>
官河水淺舟不行漕舟不載南舟名河西鈔闗坐不稅<lb/>
大倉粳稻何時至一春無雨過半夏貧民望雨如望赦<lb/>
安得一雨如懸河坐令愁怨成歡歌我行雖難柰樂何<lb/>
　　　天津<lb/>
玉帛都來萬國朝梯航南去接天遙千家市逺晨分集<lb/>
兩岸沙平夜退潮貢賦舊通滄海運星辰高象洛陽橋<lb/>
<pb n="KR4e0120_WYG_096-3a"/>
河山四塞喉襟地重鎮還須擁使軺<lb/>
　　　夜過滄洲二絶<lb/>
滄瀛直上海門深南北流來自古今牧馬尚談今日事<lb/>
買牛須見古人心<lb/>
野凉溪樹晚蕭颼淺挂輕帆沂急流獨坐船牕清不睡<lb/>
聽風聽水過滄洲<lb/>
　　　弔顔魯公詞<lb/>
平原之疆漢侯所邦慨叛孽之突起值唐廷之弗綱列<lb/>
<pb n="KR4e0120_WYG_096-3b"/>
城失勢以風靡長途眯目而塵揚穴有首鼠轍無怒螳<lb/>
彼二十有四郡豈一士之可望乃有循吏出守忠臣作<lb/>
防旣炳見乎先幾復潛鋒於外攘練周兵於邱甸峙魯<lb/>
遂於芻糧方其開筵饗士灑涕沾裳威振虎豹氣吞豺<lb/>
狼屹砥柱之中立任奔流之湯湯破衆醜之心腹扼中<lb/>
原之喉吭隱犄角之交應與常山而爲雙當是時也飽<lb/>
宴安之酖毒嬰富貴之膏盲釁起褒姒禍延金張爭射<lb/>
利以賞國孰扶顚而救傷如公者狀貌不達於蔽旒足<lb/>
<pb n="KR4e0120_WYG_096-4a"/>
跡不登於巖廊而乃身任國紀義存天常悲舉世之莫<lb/>
變信斯人之孔臧及乎姦相譎使强藩脇降年旣老而<lb/>
益壯辭不煩而愈昌指山河而誓死與日月而爭光稽<lb/>
往牒之具載想英風之未亡瞻廟貌之依邇恨束芻之<lb/>
莫將莽川陸之旣暮見高原兮蒼蒼<lb/>
　　　将至徳州徐都憲仲山来迓是夜㣲雨<lb/>
說旱談荒夜不眠曉來衝雨各開船不辭飄灑沾衣袂<lb/>
且愛依㣲入野田雲好不應風作祟路長真以日爲年<lb/>
<pb n="KR4e0120_WYG_096-4b"/>
無端又屬淹畱坐醉下蓬牕一黯然<lb/>
　　　次日大雨至夜喜而有作<lb/>
打牕鳴雨喜來過坐聽歡呼雜擢歌沙口渡喧人語亂<lb/>
柁樓風急水聲多塵心散渴真消得農事雖宜柰晚何<lb/>
七十二泉雲霧裏可能流潤入官河<lb/>
　　　至安平鎮減水石壩有懐劉司馬長句<lb/>
黄陵江頭河水黄衝沙走石聲礌琅北趨平原下廣澤<lb/>
直使運道無津梁坐令漕舟百萬若□壅賈船徒紛龎<lb/>
<pb n="KR4e0120_WYG_096-5a"/>
帝遣臺臣出治水水性硉兀難爲降千金作塌萬夫力<lb/>
頃刻下墮輕毫芒臺臣焦思廢食寢夜夢神禹授以玉<lb/>
簡青琳琅水行在導不在障豈以水石爭濤瀧地靈順<lb/>
軌水怪伏河遂南徙歸徐方因高爲陵下爲澤復有石<lb/>
壩磊犖長如岡豐功偉績不可以數計此乃餘力非末<lb/>
强憶昔文皇建都向燕薊中導汶泗通漕綱尚書朱公<lb/>
富經畧世上但識陳恭襄瑄武功徐公有貞何人亦奇<lb/>
士盛以勳績爲文章四十餘年復一決歎此之績安可<lb/>
<pb n="KR4e0120_WYG_096-5b"/>
忘帝命儒臣分書刻金石此記正屬臣東陽使船東來<lb/>
一登眺風日颷爽炎天凉是時臺臣入兵省我在江湖<lb/>
思廟廊但願此岡不墮河不徙縱有帶礪無滄桑<lb/>
　　　過汶上訪思聖堂<lb/>
東入齊魯疆始見聖跡存曰兹中都地宰此社與民大<lb/>
哉堪輿門何者非吾人平生轍環志且復先鄉鄰損也<lb/>
不宰費顧此逃權臣跡殊本同義於道諒有聞見賢且<lb/>
思齊希聖復何云徘徊古祠下感慨傷心神<lb/>
<pb n="KR4e0120_WYG_096-6a"/>
　　　望闕里<lb/>
闕里分明聖域開魯邦遺趾豈蒿萊衣冠夾路清風引<lb/>
香帛盈門好雨來天外遠山皆拱䕶眼中新廟已崔嵬<lb/>
兹行合是平生事況有文章出上台<lb/>
　　　新廟告成事<lb/>
巖巖岱岳新廟有作爰經爰度惟舊規是若載增載拓<lb/>
以光於前畧新廟旣搆其輝孔昭如輻斯輳如越斯茂<lb/>
若繪若繡惟功之懋厥有加於舊惟天降災鬱攸是崇<lb/>
<pb n="KR4e0120_WYG_096-6b"/>
惟斯文之恫惟帝降命有嚴厥工惟中丞之風監司之<lb/>
功廟祀俾俶帝命孔肅曰此大事我其可弗告粢牲册<lb/>
祝言輔臣是屬臣拜稽首臣曷敢弗恪廟旣新止禮旣<lb/>
殷止聖靈降鑒饗吉蠲止天右斯文實享厥屯如貞斯<lb/>
元如冬斯春惟國有明祀於千萬年<lb/>
　　　　右新廟五章一章六句二章七句一章八句<lb/>
　　　　一章十句<lb/>
　　　謁尼山廟有述<lb/>
<pb n="KR4e0120_WYG_096-7a"/>
迢迢魯城路望望尼山峯坤靈在其西<hi>坤靈洞名</hi>顏母<hi>山名</hi>在<lb/>
其東周原敞𢎞地中有文宣宫年深歲復改上雨兼旁<lb/>
風蒼黄設俎豆俯仰思儀容周旋入寢殿榱棟半已空<lb/>
丹青剝像貎暴露炎埃中因之起深痛蹙額面發紅荒<lb/>
苔臥石柱隱隱雙雕龍乃知前朝事規制本穹窿興替<lb/>
㑹有時闕里方尊崇紛紛緇黄輩各自傳其宗琳琳映<lb/>
貝閣勢若爭雌雄吾曹衣冠士此涕詎無從昨逢中臺<lb/>
彥<hi>徐都憲盧侍郎</hi>感舊傷遺踪惜哉不共到獨此心忡忡他時<lb/>
<pb n="KR4e0120_WYG_096-7b"/>
按部後爲我迴青驄<lb/>
　　　謁顔廟<lb/>
至德不世出所居必有鄰依依闕里東見此陋巷行天<lb/>
資本純粹況乃沾陶甄禮樂以爲邦克復以爲仁當時<lb/>
七十子此道鮮有聞行藏亦時可不道周公貧傷哉宣<lb/>
尼慟此涕復何人公封與廟配俎豆垂千春古祠久荒<lb/>
敝廢井尚未堙泂酌代明祀冷然洗心神舊第入環堵<lb/>
纓冠見雲孫因之訪孟廟鄒嶧東嶙峋遙瞻孔林在且<lb/>
<pb n="KR4e0120_WYG_096-8a"/>
薦清溪蘋<lb/>
　　　曲阜紀事<lb/>
天下衣冠仰聖門舊邦風俗往來敦一方烟火無菴觀<lb/>
<hi>本縣僧道不入境</hi>三世絃歌有子孫城郭已荒遺址在書文半<lb/>
滅古碑存憑誰更續東遊記歸向中朝次第論<lb/>
　　　謁孔林<lb/>
墓古千年在林深五月寒恩沾周雨露儀識漢衣冠駐<lb/>
蹕亭猶峙<hi>宋真宗亭</hi>巢枝鳥未安<hi>世傳鳥雀不入林</hi>斷碑深樹裏無<lb/>
<pb n="KR4e0120_WYG_096-8b"/>
路可尋看<lb/>
　　　周廟<hi>祀周公也</hi>
淤於庠薦於庭坐於廟堂孰使我冠裳兮或飽而飫或<lb/>
煖而舒或佚而娛孰安我起居兮孔道之傳兮周祀之<lb/>
綿兮魯封之存兮曷以不永年兮<lb/>
　　　　右周廟三章章四句<lb/>
　　　謁少昊墓<lb/>
古稱少昊氏云是五帝先册典旣茫昧氏名僅流傳建<lb/>
<pb n="KR4e0120_WYG_096-9a"/>
都魯城東遺址有軒轅至今高原上陵樹鬱成阡豐碑<lb/>
不刻字遺恨宣和年<hi>宋徽宗造碑甚鉅值金亂不果立</hi>國朝重明祀香<lb/>
帛隨纁𤣥<hi>時制每三年一祭</hi>我來訪舊跡幸未迷榛菅四顧林<lb/>
莽間野意但蒼然停車問父老相對兩無言<lb/>
　　　㑹東池有懐東荘聖公<lb/>
半簾斜日罷登樓夢醒重來是舊遊山雨尚含青竹暝<lb/>
水風先動碧河秋望重東嶽疑千里興比南溪欠一舟<lb/>
好事主人無在者十年心賞爲誰酬<lb/>
<pb n="KR4e0120_WYG_096-9b"/>
　　　過曲阜孔永道見壁上詩志痛一首<lb/>
欵語清茶去復畱敗牆殘墨重回頭無端又作春聲歎<lb/>
拭目西風兩淚秋<lb/>
　　　泛南池有懐南溪聖公<lb/>
輕舟别浦路迢遙危石虚亭影動搖雲去好山爭入座<lb/>
雨來新水欲平橋多情畱客空杯酒舊事傷心但栁條<lb/>
今日我來還我去小山叢挫竟誰招<lb/>
　　　望嶽<lb/>
<pb n="KR4e0120_WYG_096-10a"/>
偶上奎文閣來觀泰嶽峯半空翻碧浪平陸走蒼龍紫<lb/>
愛沾嵐濕青憐潑黛濃長源隨迤邐高樹助䝉茸幢節<lb/>
迎還送戈矛擊更衝烟霞變明晦雲雨驗豐凶混沌天<lb/>
初闢精靈地所鍾分疆書禹貢肇域紀堯封挹淺臨滄<lb/>
澥憑虚揖華嵩行尊宜作太名重合稱宗外歛神無迹<lb/>
中涵德有容廟嚴王者象植古大夫松北闕身長繫東<lb/>
軺境暫逢崖躋愁月觀谷嘯想風從聖主勞心切儒臣<lb/>
樂事慵饔飡慙驛廩輿從憫官慵歲旱當憂國民勞恐<lb/>
<pb n="KR4e0120_WYG_096-10b"/>
病農我方頤一笏誰共手雙筇日月蹉跎易溪湖隔限<lb/>
重奮飛翰鳥翼飄泊信萍蹤濯日思晞髮凌秋憶盪胸<lb/>
酒闌多爽氣凉思脫惺鬆<lb/>
　　　祭尼山廟文<lb/>
維𢎞治十七年歲次甲子五月庚寅朔越二日辛卯具<lb/>
官李東陽奉勅代告闕里廟庭成事之後恭謁尼山謹<lb/>
率中書舍人喬宗以牲醴香燭之奠昭告於先師大成<lb/>
至聖文宣王曰聖人之生必當貞元之運禀川岳之精<lb/>
<pb n="KR4e0120_WYG_096-11a"/>
岱宗之麓有山曰尼洞曰神靈者吾夫子之所生也仰<lb/>
惟德合元化道存六經集羣聖之條理開萬事之太平<lb/>
者實吾人所賴以有成也薦享之禮報答之義達上下<lb/>
遠邇而無間者天下之同情也瞻我闕里有嚴廟庭屬<lb/>
重建之舉爲代告之行蓋統於專命而不敢以附託爲<lb/>
私榮也故踰三日之祭而不遠數十里之程瓣香之獻<lb/>
少牢之薦亦惟以致愚誠也若乃幼而學壯而行爲子<lb/>
而孝爲臣而忠嚴出處之分慎始終之節以質於幽明<lb/>
<pb n="KR4e0120_WYG_096-11b"/>
者方竊有忘焉而懼未之能也萬冀聖靈其幸鑒之庶<lb/>
幾無負於心盟也謹告<lb/>
　　　祭南溪公文<lb/>
維𢎞治十七年歲次甲子五月庚寅朔越三日壬辰具<lb/>
官忝眷李東陽欽奉朝命祭告於闕里聖廟越旣竣事<lb/>
乃克以剛鬛柔毛庶饈之奠致祭於故衍聖公南溪先<lb/>
生親家之靈曰予昔弱歲與公同朝邈乎其未始接也<lb/>
粤自冰玉羅洗馬之好濟寧之邀竟回舟於興盡空命<lb/>
<pb n="KR4e0120_WYG_096-12a"/>
駕於神交旣而德卿陳提學惠我以柯伐東莊賦我以<lb/>
桃夭仰聖門之蔭澤挹令子之丰標書不越月望不崇<lb/>
朝公蓋嘗有意於子矣謂在潞水之瀕都越之郊及乎<lb/>
新廟有奐我車載膏奉王言於綸綍戒邦禮於牲牢瞻<lb/>
宫牆而再拜歴庭舘而同遨曾不幾時而公不我畱也<lb/>
諒四美之難具嗟萬物之既凋知此事之非偶嗟吾生<lb/>
之不遭徒許心於挂劍猶戀德於綈袍已矣乎丹書玉<lb/>
節不可以久駐空痛哭而還䮽嗚呼尚饗<lb/>
<pb n="KR4e0120_WYG_096-12b"/>
　　　祭東荘公文<lb/>
前與公交義則鄰曲後與公親情則骨肉公實爲之豈<lb/>
必天屬新廟旣揚代祀孔肅中更歡戚屢變寒燠公實<lb/>
啟之天竟從欲我來何遲公去何速入公之筵不聞篪塤<lb/>
坐公之庭不聆言笑黙黙蒼天悠悠九泉我來有期公<lb/>
不少延我之思公昔公之行贈有篇帙今公之没葬有<lb/>
銘刻公性所嗜公心可質我之來思久願永畢公乎有<lb/>
知鑒我芬苾尚饗<lb/>
<pb n="KR4e0120_WYG_096-13a"/>
　　　代告闕里孔子廟記<lb/>
𢎞治甲子春正月重建闕里孔子廟成蓋自己未夏六<lb/>
月以災告上旣命學士臣李傑往告卽下山東巡撫巡<lb/>
按曁布政按察諸臣議重建焉前僉事臣李宗泗規畫<lb/>
畧定今僉事臣黄繡綜理周畢而巡撫都察院臣徐源<lb/>
實綜之輪奐閎偉髹繪輝赫皆加於舊而告成事者臣<lb/>
源及監察御史臣陳隣也事下禮部尚書臣張昇等以<lb/>
爲是數百年之曠典請加崇建以昭示天下上親製碑<lb/>
<pb n="KR4e0120_WYG_096-13b"/>
文祝詞命太常具香帛有司備品物卜曰御正殿傳制<lb/>
特遣臣東陽自内閣行祭告禮㑹有孝肅太皇太后之<lb/>
喪旣釋服卒哭上未忍悉從吉典乃避殿賜勅以行臣<lb/>
東陽奉命惟謹以閏四月丁夘陛辭祭未至於廟時臣<lb/>
源實方迓於境衍聖公臣孔聞韶方在父喪聞命踧踖<lb/>
易服迓於郊曲阜知縣臣孔彥士扶疾迓於驛甲申遂<lb/>
致齋越三日丁亥乃祭中書舍人臣喬宗亦奉命有事<lb/>
於廟右通政臣韓鼎以督河至御史臣陸儞以巡撫至<lb/>
<pb n="KR4e0120_WYG_096-14a"/>
臣盧珝以清軍至左布政使臣曹元按察使戈瑄署都<lb/>
指揮僉事臣申寧以三司長至左叅議臣冐政以分守<lb/>
至僉事臣袁經以分巡至副使臣陳鎬以提學至而臣<lb/>
繡同在皆陪位分獻東哲則臣宗西哲則臣元東西廡<lb/>
則五經博士臣顏公鉉臣孟元啟聖王殿則三世學錄<lb/>
臣孔公璜孔氏之族無遠近小大來㑹者以數百計前<lb/>
日時雨連降及期而霽禮成之後星月朗耀神人歡暢<lb/>
歌工舞佾奉器執事之臣下逮胥隷僕從皆欣欣然如<lb/>
<pb n="KR4e0120_WYG_096-14b"/>
雲之從風水之赴壑有不令而集者臣東陽乃退而歎<lb/>
曰於戲人性之善惡豈不信哉夫自情蕩性鑿之後雖<lb/>
積歲累月嚴刑峻法以驅之使入於聖賢之域而不可<lb/>
得也及乎入聖人之鄉觀聖人之所爲居接其子孫族<lb/>
姓見其禮聞其樂而以想像其形容卒然之間怠心與<lb/>
躁心釋而不自覺蓋凡卑且賤者皆然而大夫士之貴<lb/>
而賢者不待論也然則天理之在人心者曷嘗一日而<lb/>
忘哉聖人之教固因其所明而導之使復其性而吾夫<lb/>
<pb n="KR4e0120_WYG_096-15a"/>
子之删述六經垂法萬世其功所以爲大不可一日而<lb/>
忘者也且褒崇之典雖於聖人無所加損而與世道常<lb/>
相爲重輕故大牢之祀肇開漢業展拜之禮宋道興焉<lb/>
我國朝太祖高皇帝封爵奉祀建學置官逮我獻宗純<lb/>
皇帝增樂舞八佾籩豆十二天子之禮至是始備重熙<lb/>
累洽蓋有由然聖天子登極視學以來益加崇重是役<lb/>
也至集天下之財聚數年之力又輟論思輔導之職詔<lb/>
旨諄切禮意深厚出乎常格所以視天下德意指其向<lb/>
<pb n="KR4e0120_WYG_096-15b"/>
方一轉移振作間而應者固若是速也夫明乎祭之義<lb/>
則可以治國使天下知孔子之當祭則知其道之當行<lb/>
爲臣必忠子必孝無不復其性者擴其端而充之將不<lb/>
自今日始乎臣不佞敢紀成事以告來世若闡揚道德<lb/>
以彰教化則金章宸翰昭如日星有目者所得共覩臣<lb/>
曷敢贊一詞哉榮祿大夫太子太保户部尚書謹身殿<lb/>
大學士知制誥經筵史官㑹典總裁臣李東陽拜手稽<lb/>
首謹記<lb/>
<pb n="KR4e0120_WYG_096-16a"/>
　　　重建孔子闕里廟圗序<lb/>
闕里孔廟之重建也其經費所出爲竹木之稅舟船之<lb/>
稅麥絲之稅及公帑之藏其名物之籍木則市之楚蜀<lb/>
諸境石則取之鄒泗諸山瓴甓鉛鐵則官爲之陶冶丹<lb/>
堊髹漆則集之於商斲削搏裁雕琢繪餙之工則徵之<lb/>
京畿及藩府之良者而夫役則雇之民間而官予之直<lb/>
若食焉巡撫之官始則都御史何公鑑巡按若御史高<lb/>
君崇熙布政若王君汧按察則陳君璧督工之官則叅<lb/>
<pb n="KR4e0120_WYG_096-16b"/>
議程君愈僉事李君宗泗其後皆更代不恒至都御史<lb/>
徐公源御史陳君璘僉事黄君繡而以成告廟之制中<lb/>
爲大成殿十楹崇八丈邃有竒廣倍其半爲左右廡百<lb/>
餘楹後爲寢殿八楹前爲告壇又前爲奎文閣楹視寢<lb/>
數崇畧與殿等又前爲門四重中爲橋三殿之左爲家<lb/>
廟後爲神厨前爲詩禮堂爲神庫又前爲燕申門殿之<lb/>
右爲啟聖王殿後爲寢前爲金絲堂又前爲啓聖門前<lb/>
左右爲齋室室之外爲快覩仰瞻二門與觀德毓粹二<lb/>
<pb n="KR4e0120_WYG_096-17a"/>
門而四又左右爲鐘鼓樓與角樓而六閣之前後爲碑<lb/>
亭各四前四亭則本朝御製而祝勅諸文皆附焉惟壇<lb/>
及樓及中門仍舊其餘或創或益並從新制材幹堅厚<lb/>
搆締完整象設端偉繪餙華煥悉臻其極蓋一代之盛<lb/>
典天下之大觀皆備於此是李君所經畫而黄君實成<lb/>
之工始於𢎞治庚申之二月落成於甲子之正月始建<lb/>
之命衍公聞韶已嗣爵御史陸君儞盧君翊及布政曹<lb/>
君元按察郭君瑄等皆來㑹齋祭旣畢達觀於新廟東<lb/>
<pb n="KR4e0120_WYG_096-17b"/>
陽乃前揖徐公曰是惟都憲之賢令行事集以成此功<lb/>
也又揖董君而前曰是惟僉憲之達於政勤於所事夙<lb/>
夜匪懈以成此功也皆孫弗敢居又揖衍聖公而進之<lb/>
曰是惟先師道德之深澤聖天子崇儒重道之盛心更<lb/>
新圖遠方始自今日而式克成之尚慎守祇奉以無負<lb/>
於吾君無忝於爾所生也聞韶曰敢不於斯言是圖東<lb/>
陽旣紀祀事黄君將爲廟圖别勒於石以示久遠因復<lb/>
爲序之而藩憲郡縣及凡有事於廟者則書其名氏於<lb/>
<pb n="KR4e0120_WYG_096-18a"/>
後云<lb/>
　　　詩禮堂銘<hi>有序</hi>
闕里孔廟之東有詩禮堂蓋舊名也按察黄君繡重建<lb/>
兹廟嘗聞故衍聖公𢎞泰言金章宗謁廟時爲行幄以<lb/>
駐蹕比去有司請撤之章宗示畱孔氏爲延賓齋遂止<lb/>
勿撤近燬於火今移而東數武許加崇廣焉因爲銘以<lb/>
遺衍聖公聞韶俾識之銘曰惟孔有庭聖訓攸在父立<lb/>
子過其徒是賴其訓維何維詩及禮手所删定教自家<lb/>
<pb n="KR4e0120_WYG_096-18b"/>
始聖不可作庭名固存萬世是師矧惟子孫有齋延賓<lb/>
金所駐蹕在昔有然矧我今日新廟旣闢斯堂亦遷有<lb/>
來繩繩世守勿愆<lb/>
　　　金絲堂銘<hi>有序</hi>
金絲堂舊在孔廟左廡之東東直井前直詩禮堂嘗掘<lb/>
地得石刻知爲孔子故宅蓋世所傳魯共王聞金石絲<lb/>
竹之聲者也故歴代之樂器藏於其間比者廟燬而堂<lb/>
獨存新廟之闢堂地皆入左廡金絲則移轉而西與詩<lb/>
<pb n="KR4e0120_WYG_096-19a"/>
禮堂正相直東旣各爲篆額復爲銘金絲之銘曰惟孔<lb/>
有宅曰維聖門魯共何人欲壞更存維壁有書四代之<lb/>
文維堂有聲八音是聞此事茫昧書則真有有堂載新<lb/>
宅固其舊聞樂知德斯言已久金絲在焉名不可朽昔<lb/>
堂在東今堂則西欲究厥初視我銘詞<lb/>
　　　悼手植檜次匏庵先生韻<lb/>
孔庭盡烈火廟貌倏更新嗟哉古檜燬僅見孤根存槎<lb/>
岈横高堂突兀撑重門禮記嘗及漢官封未汚秦所貴<lb/>
<pb n="KR4e0120_WYG_096-19b"/>
手親植不與萬木羣翻㑹衆芳茂蓊鬱如雲屯枯荄發<lb/>
餘燼往代有遺文<hi>晉永嘉三年枯死隋義帝元年復生唐乾封三年枯死宋康定元年復生</hi>
旦夕或可期今古何當分雷聲久絶響五月始一聞矧<lb/>
兹時雨降遠邇皆覃均仰高復好古一日累數巡發育<lb/>
豈無地栽培方有人何年重彌蓋翹首看嶙峋<lb/>
　　　題袁僉事松壑圗巻<lb/>
高松盤拏如攫雲哀壑動地空中聞秋聲怒呼夜濤湧<lb/>
勢若萬馬驅千軍陰風蕭蕭山鬼泣水底長鯨作人立<lb/>
<pb n="KR4e0120_WYG_096-20a"/>
老子横揮似有神紛紛畫史何嗟及東臺鐵冠金石腸<lb/>
攜來兩袖皆風霜官船五月不知暑擲筆停杯聽山雨<lb/>
　　　題袁僉事石田山水巻<lb/>
偶逢湖南客却話江東路笑指畫中山知是乘驄處<lb/>
　　　題徐都憲水村竹屋巻<lb/>
藹藹水中村灑灑屋上竹廛居遠城市屣脫去塵俗朝<lb/>
看碧山爽夕看晴波淥江湖有襟帶冠履無拘束昔聞<lb/>
東吳老本出南州族封非渭川户乞豈江湖曲溪山舊<lb/>
<pb n="KR4e0120_WYG_096-20b"/>
業在圖史清風續華躋歴臺省雅尚在陵谷夢寐三十<lb/>
年此封還此屋官塗復傾蓋佳話時秉燭指點入丹青<lb/>
依稀過江麓感今復懷舊歲月如轉轂倘遂江湖遊鄰<lb/>
哉我當卜<lb/>
　　　題徐都憲椒園茅屋巻<lb/>
南園種椒椒實紅中堂覆茅茅葉重疎香細影入簾户<lb/>
千樹萬樹皆春風堂前不種閒花草衹愛椒花得春早<lb/>
庭檜應同手植成江柟枉被風吹倒人家何獨無此堂<lb/>
<pb n="KR4e0120_WYG_096-21a"/>
豈有喬木參天長願君朝葺堂茅夜灌樹長記先翁醉<lb/>
遊處<lb/>
　　　過天津聞京師大雨<lb/>
水急知山雨天昏識海雲寵開青草色歡動白鷗羣露<lb/>
禱心須應平安報屢聞向來家國念聊與慰憂勤<lb/>
　　　漷縣祭䝉泉翁外舅文<lb/>
維𢎞治十七年歲次甲子五月庚子朔越二十一日庚<lb/>
戌具官門生李東陽代告闕里歸過漷縣謹以瓣香斗<lb/>
<pb n="KR4e0120_WYG_096-21b"/>
酒之奠遙祭於我外舅䝉泉先生岳公之墓曰公之進<lb/>
退惟道升降公之存亡惟世重輕四海之外百年之内<lb/>
孰不知所謂䝉泉先生也東陽夙自髫丱獲瞻門庭遇<lb/>
我以國士賓我以舘甥道義之感文章之記其在天下<lb/>
者非一人之私情也然而生不侍於膝死不送於塋心<lb/>
許於南都之使天畱於闕里之行當是時也公女旣折<lb/>
吾子亦傾慨萬世之更變傷二姓之凋零痛通家之骨<lb/>
肉想不死之精英顧官階祿秩已過公之倍屣而風節<lb/>
<pb n="KR4e0120_WYG_096-22a"/>
勲業曾不及公之畸羸不勇退以奇脫猶蹈常而守經<lb/>
此難與世俗者道將永質於幽冥杳佳城之莫卽終飲<lb/>
淚而吞聲<lb/>
　　　歸至張家灣舟中作<lb/>
使節南行又北旋眼中風物轉堪憐麥苗枯盡初逢雨<lb/>
河水重來始放船野哭時時聞鬬殺山通處處起顛連<lb/>
燈明月暗蓬牕底細寫封章達九天<lb/>
　　　復命題本<lb/>
<pb n="KR4e0120_WYG_096-22b"/>
題爲公務事先因闕里孔廟落成該禮部題奉勅遣臣<lb/>
前往祭告續該臣題准令中書舍人喬宗前往恭寫御<lb/>
製碑文并遣祭祝文上石等因臣欽遵𢎞治十七年閏<lb/>
四月初七日起程本月二十三日前到闕里致齋二十<lb/>
七日行祭告禮隨即督令奏帶文思院副使閻傑鐫刻<lb/>
碑石各已完備五月初六日該巡捕都察院徐源督工<lb/>
按察使僉事黄繡等樹立訖臣看得所建廟宇規制閎<lb/>
偉工作精緻而金章睿藻大書深刻誠千年之曠典一<lb/>
<pb n="KR4e0120_WYG_096-23a"/>
代之偉觀足以上妥聖靈光昭儒道傳之後世永永無<lb/>
窮臣事畢之日遵奉勅旨星馳回京復命除將前項御<lb/>
製文字各一通摹搨前來另行裝演進呈外緣係奉勅<lb/>
公務事理謹具題知𢎞治十七年五月二十六日<lb/>
　　　通達下情題本<lb/>
題爲通達下情事臣備員内閣叨任腹心左右輔導乃<lb/>
其常職比者欽承使命遠涉川陸有所聞見不敢緘黙<lb/>
謹披肝瀝膽爲陛下言之臣自閏四月以來經過裏河<lb/>
<pb n="KR4e0120_WYG_096-23b"/>
天津一帶適遇天時亢旱風霾屢作夏麥枯死秋田未<lb/>
種運舟不至客船稀少曳纜之夫身無完衣荷鋤之命<lb/>
面有菜色極目四望可爲寒心臨清安平等處盜賊縱<lb/>
横殺人劫財者在在而是傳聞青州劫奪尤甚各該地<lb/>
方官員隨捕隨發各處回賊百十成羣白晝公行出沒<lb/>
無忌又聞南來人言淮揚各府十分狼狽或掘食死人<lb/>
或賤賣生口流移搶掠各自逃生運糧官軍搬壩剝淺<lb/>
艱辛萬倍人心惶惶莫知所措以至江浙浙東荒歉之<lb/>
<pb n="KR4e0120_WYG_096-24a"/>
地方數千里朝廷雖差官賑濟減耗折糧折東補西得<lb/>
不償失且民户消耗軍伍空虚官庫無旬月之儲俸糧<lb/>
有累年之欠夫以東南財賦所出一歲之荒已至於此<lb/>
北地貧薄素無積累今秋再歉則將何以堪之國家承<lb/>
平富庶百有餘年一時之荒尚不堪處設有不測又將<lb/>
何以處之言及於斯可爲痛哭臣本愚庸生長都邑曩<lb/>
於成化年間省祭原籍公幹南京再經此地始知民生<lb/>
愁苦之狀州縣凋敝之由以今校昔十倍於前則臣雖<lb/>
<pb n="KR4e0120_WYG_096-24b"/>
久處官曹日理章疏猶有不得其詳者仰惟陛下聰明<lb/>
聖知卓冠羣倫而居於九重之上深宫之内小臣百執<lb/>
事知之不敢言言之不敢盡細㣲幽隱之故豈得而盡<lb/>
聞之又豈得而盡信之哉臣嘗訪之道路詢之官吏皆<lb/>
言糧草稅課歲有常額而冗食大衆國用無經差役頻<lb/>
繁科派重疊木植顏料百凡之物歲無虚月内廡錢糧<lb/>
交納使用更無紀極京城修造前後相仍做工軍士累<lb/>
力陪錢每遇班操寧死不赴勢家巨室田連州縣徵科<lb/>
<pb n="KR4e0120_WYG_096-25a"/>
過度請乞無厭親王之國供億之費每至二三十萬修<lb/>
齋挂袍開山取礦作無益以害有益者間復有之加以<lb/>
貪官酷吏肆虐爲姦民力困窮嗟怨交作天災迭降固<lb/>
有由然他如遊手之徒號稱至親名因附搭鹽船聲言<lb/>
各處馬頭起蓋店房網羅商稅國家建都於北仰給南<lb/>
方商賈驚疑大非細故織造内官縱使羣小採打閘河<lb/>
官吏趕捉買賣民居騷擾動地又臣所目擊者在塗如<lb/>
此在彼可知若此之類未易枚舉臣聞天下之患常在<lb/>
<pb n="KR4e0120_WYG_096-25b"/>
於上下之情不通今閭閻之情郡縣不得而知也郡縣<lb/>
之情廟堂不得而知也廟堂之情九重不得而盡知也<lb/>
是皆起於容隱成於䝉蔽容隱之端其禍甚小而䝉蔽<lb/>
之禍甚深大壞極弊皆由於此臣旣盡知而不盡言恐<lb/>
陛下終不得而知也臣竊以爲今日之生民疲敝已深<lb/>
而國用之匱乏已極若事事而蠲之則不可盡免時時<lb/>
而給之則不可勝給臣請以所見喻之節用度如閘河<lb/>
然節一分則上有一分之益廣儲蓄如源泉然積一分<lb/>
<pb n="KR4e0120_WYG_096-26a"/>
則下有一分之利惟在聖心一轉移之間而已臣在山<lb/>
東伏聞陛下以災異屢見戒飭羣臣痛加修省特降綸<lb/>
音令内外各衙門開查弊政遠近歡動稱頌聖明以爲<lb/>
太平之幾端在於此臣竊念往時詔旨頒降章疏畢陳<lb/>
而事闗内府貴戚每爲掣肘如去年内户部等衙門後<lb/>
府等衙門今年兵部等衙門㑹奏事件及吏兵二部查<lb/>
奏傳奉乞恩各一本皆經時累歲不賜施行臣恐今次<lb/>
所開又成故紙如聖諭所謂虛應故事者則民情何時<lb/>
<pb n="KR4e0120_WYG_096-26b"/>
而慰天變何時而彌乎伏望陛下廓離照之明奮乾綱<lb/>
之斷查照前項節次奏本催督今次開具事情凡民情<lb/>
時弊有當興當革者詳加採擇期在必行乞望躬行節<lb/>
儉力省浮費惜無名之官賞停無益之工作以先天下<lb/>
以慰生民則變歉成豐轉災爲福可以延宗社萬萬年<lb/>
之休矣臣燮理無狀匡輔罔功凡臣所陳弊政皆臣之<lb/>
責除另行具奏辭避外今將通達下情謹題請旨𢎞治<lb/>
十七年五月二十六日奏聖旨卿所言深切時弊足見<lb/>
<pb n="KR4e0120_WYG_096-27a"/>
憂國至意事當施行的著各衙門查議明白開具來說<lb/>
欽此<lb/>
　　　紀行雜志<lb/>
𢎞治甲子四月丁卯陛辭奉勅賜酒饌而行部院諸公<lb/>
卿餞於崇文門外同年諸公又送於大通橋東館閣諸<lb/>
先生餞於三忠祠府寺諸卿丞又餞於前至深溝諸門<lb/>
人官屬暨諸鄉舊分餞於廣惠寺癸丑諸門生餞於糕<lb/>
米店時中書舍人喬生宗亦奉㫖有事於廟其弟太常<lb/>
<pb n="KR4e0120_WYG_096-27b"/>
少卿宗暨諸故舊偕餞於前而諸親尤厚者又餞而前<lb/>
乃别暮至張家灣巡撫山東都御史徐公源已遣舟來<lb/>
迎宿於舟中戊辰大風午始定乃放舟夜至漷縣已已<lb/>
過和合驛看郎中良輔張主事邦瑞來迓夜至河西務<lb/>
庚午過楊村驛得風行至暮風横行尚未至丁字沽數<lb/>
里遂野泊至辛未兵備施副使槃來迓過天津又與商<lb/>
張舟送過楊青驛夜過靜海縣壬申過流河驛又過青<lb/>
縣都御史王公沂遣人自真定來迓又過興濟縣趙主<lb/>
<pb n="KR4e0120_WYG_096-28a"/>
事名鶴張主事名天相來迓夜過滄州巡鹽王御史愷<lb/>
來㑹癸酉過磚河驛又過新橋驛夜過族兄訓導經甲<lb/>
戌過連窩驛又過良店驛孔知縣華公自寧津來㑹清<lb/>
軍盧御史翊崔叅政巖皆來迓是夜徐都憲來迓遂同<lb/>
舟達旦乙亥微雨旋復霽毛叅議珵楊僉事壽皆來迓<lb/>
過德州巡按陸御史儞以書來迓漕運都御史張公縉<lb/>
都督郭公鋐皆遣人自淮安來迓又過故城縣馬<hi>缺</hi>
中錫方家居㑹於舟中錢御醫宗甫先寓京師予延諸<lb/>
<pb n="KR4e0120_WYG_096-28b"/>
闕里視故衍聖公南溪先生疾至已弗瘳歸畱故域子<lb/>
訪之不及見而去丙子過甲馬營驛大雨過武城縣又<lb/>
過渡口驛兵備李副使善守備劉都指揮金方郎中璘<lb/>
王主事鉉徐主事璉童主事器王主事納誨及鎮守臨<lb/>
清朱大監雲皆冐兩來迓喜甚謂自春以來未見此雨<lb/>
丁丑晚至臨清史郎中學夏主事昇吳進士便次第來<lb/>
㑹李知府舉曹通判鏷皆來迓是日得江編修俊檢討<lb/>
偉書戊寅過東昌至魏家灣閘管河通政使韓公鼎及<lb/>
<pb n="KR4e0120_WYG_096-29a"/>
袁僉事經皆來迓己卯過安平鎮登減水石壩觀往歲<lb/>
奉勅所撰記石刻項郎中甘明林進士廷皆來㑹是夜<lb/>
宿安山驛因與韓通政談南旺湖水淺運舟泊塞不得<lb/>
進乃決議陸行庚辰過東平州進訪帝堯墓墓在州城<lb/>
東北二十里及冉子墓在東十里皆遠弗能至過新橋<lb/>
驛宿汶上縣訪思聖堂蓋中地宣聖所爲宰故名有元<lb/>
人記石刻喬中書舍人搨之聞有王彥章祠不及赴是<lb/>
日提學陳副使鎬修廟黄僉事繡次第奉迓辛已過新<lb/>
<pb n="KR4e0120_WYG_096-29b"/>
嘉驛闕里司樂典籍管勻來迓曲阜孔知縣彥士道得<lb/>
疾不及見冐叅政政及衍聖公聞韶先迓至濟寧弗值<lb/>
至是皆來迓夜宿兖州府壬午朝魯府賜饌於承運門<lb/>
設樂辭簮花又辭東門郡王鄒平王長子遣人請見皆<lb/>
辭不赴癸未孔氏學錄公璜顔博士公鉉孟博士元畢<lb/>
主事昭次第來迓晨至闕里雨衍聖公方在父喪易服<lb/>
率族人及顏孟子孫迎香帛祝文於三里舖行五拜禮<lb/>
遂前導至於奎文閣禮如初因謁宣廟巡撫巡按清軍<lb/>
<pb n="KR4e0120_WYG_096-30a"/>
及三司府縣學官諸生皆陪位出㑹於詩禮堂宿於南<lb/>
池先是李御史良以書自淮楊來迓不值畱書而去甲<lb/>
申遍觀廟宇皆新構窮極壯麗共致瞻羨觀魏漢以來<lb/>
諸碑刻半已剝落前後古木數百株猶森聳如故觀手<lb/>
植檜已燬枯根可二三丈相與歎惋久之是夜遂致齋<lb/>
乙酉觀書御製碑文字可一寸殊整健韓通政來㑹遂<lb/>
登奎文閣望泰山及尼防鳧驛諸山丙戌雨習儀於詩<lb/>
禮堂遂省牲丁亥行祭告禮喬中書宗分獻東哲曹布<lb/>
<pb n="KR4e0120_WYG_096-30b"/>
政元獻西哲顏博士鋐獻東廡孟博士元獻西廡孔學<lb/>
錄公璜獻啟聖王殿是夜雨霽禮成月東出衆情忻懌<lb/>
是日㑹宴於詩禮堂不用樂戊子徐都憲率衆請紀祀<lb/>
事致幣却之謁顏子廟見其傾圮大甚歎惋久之觀顏<lb/>
井相傳爲陋巷舊址今有亭存焉出訪顏博士家比謁<lb/>
孔林拜瞻三世墓莫能辨方向上各有石碣大字宋所<lb/>
立也因西過南溪東莊二聖公新墓哭焉歸謁周公廟<lb/>
頗閎麗亦黄僉事所建也巡撫而下皆陪位是日宴衍<lb/>
<pb n="KR4e0120_WYG_096-31a"/>
聖公府孔學錄代行酒己丑則韓通政曹布政戈按察<lb/>
申都事皆辭去徐都憲㑹於公館夜㑹於東莊公子聞<lb/>
詩家五月庚寅朔謁廟過曲阜縣訪孔知縣彥士族長<lb/>
希瑾輩至承泗宅見兆先所題壁慟哭而返陸盧二御<lb/>
史㑹於東池辛卯謁尼山聖廟行釋菜禮喬中書袁僉<lb/>
氏陪位衍聖公及其弟聞詩聞禮聞善皆從見殿宇敝<lb/>
陋寢殿尤圮塑像皆暴露風日中因憶舊歲兖州嘗求<lb/>
修廟記而壞弛如此悵恨不能置遂訪坤靈洞深不過<lb/>
<pb n="KR4e0120_WYG_096-31b"/>
數尺求宋楊奐東遊記所載石床石枕者無有也過顏<lb/>
母山衍聖公往登焉歸言酌聖井水甚清冽宿其新莊<lb/>
望孟子廟及嶧山遠不能赴壬辰歸闕里祭南溪公晚<lb/>
祭東莊公與其諸子哭盡哀是日陸盧二御史皆辭去<lb/>
癸巳將謁廟辭徐都憲及黄僉事來告碑刻將完卜以<lb/>
己未立於新廟請畱觀之是日陳副使辭去始議修闕<lb/>
里志林主事文煥來見甲午端陽節廟祭來致胙孔氏<lb/>
請遊南池以朝廷免宴辭不赴乙未觀立御製碑畢事<lb/>
<pb n="KR4e0120_WYG_096-32a"/>
而雨㑹於詩禮堂是日徐都憲率衆來致賀幣却之丙<lb/>
申戒行雨復作黄僉事請作廟圖序不果行徐都憲等<lb/>
約遊泰山以朝廷尚在哀戚不敢赴丁酉廟以仲夏時<lb/>
祭來致胙徐都憲等餞於詩禮堂復致幣又却之戊戌<lb/>
雨謁廟辭徐都憲等邀觀達泉即左傳所載者岸有石<lb/>
石刻二大字因過孔承貴竹園園内有新泉及濯纓泉<lb/>
鉅竹萬竿高下曲折水聲㶁㶁出䝉翳間蓋孔氏一勝<lb/>
地也歸衍聖公餞於家己亥雨平旦不止遂啓行徐都<lb/>
<pb n="KR4e0120_WYG_096-32b"/>
憲等餞於三里舖及已乃霽過兖州不入魯王遣長史<lb/>
來邀重㑹辭不赴暮至濟寧孔公翰聞京師閏月丁丑<lb/>
雨蓋乙亥奉旨祈雨三日而應林主事送過長溝龍員<lb/>
外霓來見韓通政復自張秋來迓南旺水淺不可行至<lb/>
是汶水至加一尺許夜至開河驛辛丑衍聖公送至安<lb/>
山驛乃辭去徐都憲袁僉事復自東平來㑹是夜至安<lb/>
平鎮壬寅㑹韓通政公鋐遂行晡又雨夜過東昌癸卯<lb/>
過臨清徐都憲朱大監等㑹於公舘却花及樂甲辰王<lb/>
<pb n="KR4e0120_WYG_096-33a"/>
徐董王四主事及李副使送至渡口驛夜過故城馬都<lb/>
憲及錢御醫㑹於舟中是日聞劉謝二公謝位不允聞<lb/>
尚書某公鍾致仕乙巳冐叅政黄僉事送至德州陸盧<lb/>
二侍御及二司遣學官來致書請修闕里志徐都憲韓<lb/>
通政袁僉事送至良店驛盡境而别得南屏潘公辰及<lb/>
族子嘉敬書夜風雨驟至宿連窩驛是日聞提學陳御<lb/>
史在覇州丙午黎御史鳳見於舟中夜過興濟縣丁未<lb/>
過流河驛訓導族兄復來㑹得崔生傑書夜過靜海縣<lb/>
<pb n="KR4e0120_WYG_096-33b"/>
戊申過天津衞至丁字沽始得水夜宿楊村驛己酉聞<lb/>
京師大雨商郎中鍾主事送過河西務是日聞陳御史<lb/>
擢浙江提學副司使已赴京矣庚戌過漷縣欲謁外舅<lb/>
䝉泉岳公墓以道濘不果遣劉主簿釗致祝文香燭辛<lb/>
亥宿張家灣趙主事復來會壬子過通州李<hi>員</hi>外金輩<lb/>
來迓過深溝諸親舊次第來迓至京宿西朝房癸丑劉<lb/>
謝二公㑹於朝房甲寅復命賜酒饌如初丙辰遣内官<lb/>
賜羊酒寳鈔<lb/>
<pb n="KR4e0120_WYG_096-34a"/>
　　　代襲封衍聖公謝恩表<lb/>
孔子六十二代孫襲封衍聖公臣孔聞韶𢎞治十六年<lb/>
九月初六日欽奉恩命襲封衍聖公爵臣聞韶誠惶誠<lb/>
恐稽首頓首上言伏以道崇先覺褒揚每荷於朝廷禮<lb/>
正人宗封爵竟歸於世胄仰值右文之盛俯慚接武之<lb/>
難負重奚堪臨深莫喻兹蓋伏遇皇帝陛下天衷純粹<lb/>
聖學淵㣲紹惟精惟一之心傳守不愆不忘之古訓隆<lb/>
師重傅窮六經制作之原崇德象賢具百代彝章之美<lb/>
<pb n="KR4e0120_WYG_096-34b"/>
粤自前漢肇牲牢之祀後周極茅土之封逮及本朝益<lb/>
增舊典銀章玉帶班超一品之階左羽右干祭備八佾<lb/>
之舞以至分田賜第建學設官朝則豐館餼之儀代則<lb/>
謹承傳之序弟兄繼命事同宋世之䝉虚父子沾恩光<lb/>
編魯山之喬梓矧廟貌方新之日正車書大㑹之辰臣<lb/>
聞韶早厠黌宫麤通章句執籩豆以行禮樂非曰能之<lb/>
竭忠孝以事君親是所願也伏冀皇風雍穆至治馨香<lb/>
岱視三公世世居東而享德嵩呼萬歲年年拱北以來<lb/>
<pb n="KR4e0120_WYG_096-35a"/>
朝臣無任瞻天仰聖激切屏營之至謹奏表稱謝以聞<lb/>
　　　代衍聖公謝修廟遣祭表<lb/>
具官臣孔聞韶欽䝉聖恩命工重建闕里祖廟及御製<lb/>
碑文遣官祭告謹率族人孔訶等上表稱謝者臣聞韶<lb/>
誠惶誠恐稽首頓首上言伏以禮必積百年而後興事<lb/>
有曠百世而始見是蓋政闗治體好本民彝凡在斯文<lb/>
式均慶戴若乃餘波剩澤沾被子孫其視常情曷啻百<lb/>
倍竊惟闕里祖廟肇自前朝列聖以來累加修葺比歲<lb/>
<pb n="KR4e0120_WYG_096-35b"/>
鬱攸示戒煨燼無遺伏遇皇帝陛下天啟聖衷道符先<lb/>
揆顧宫牆之舊地實海宇之具瞻爰勅有司重加修建<lb/>
集四方之公帑閱五載之程期材幹堅良工製精宻廟<lb/>
貌嚴整輪奐偉然旣不替於前規復恢張於新制足以<lb/>
妥靈昭佑崇德報功極天下之大觀亘古今而不再者<lb/>
也又有奎章睿藻降自重霄名刻金書垂之萬代出容<lb/>
臺之香幣備郡邑之粢犧特遣重臣遠稱殷禮衣冠畢<lb/>
集宅里增輝臣聞韶甫襲官封方膺服制念君命重於<lb/>
<pb n="KR4e0120_WYG_096-36a"/>
家事而祖廟尊於父喪易服以迎拜天顏而敢後趨朝<lb/>
而謝率族姓以階行伏願聖學緝熙儒風丕振家詩書<lb/>
而户禮樂益𢎞世道之光天日月而地山川永賁人文<lb/>
之化徒深祝頌曷罄名言臣下情無任瞻天仰聖激切<lb/>
屏營之至謹奉表稱謝以聞<lb/>
　　　南溪賦<lb/>
西涯子寓於南溪之上公事旣竣賓客旣散清颷徐來<lb/>
旭日始旦春服漸成烏紗㣲岸方衆景之駢列忽羣憂<lb/>
<pb n="KR4e0120_WYG_096-36b"/>
之一絆沿堤而步則蒼蘚繡地丹櫻燒林野食呦鹿園<lb/>
鳴變禽繁華曜其陽叢篠蔭其陰松移徂徠之峯石出<lb/>
大湖之潯境已曠而復幽路將窮而轉深乘舟而泛則<lb/>
泓碧長曳汰痕圓暈虚亭倒影下入無朕菱穿荇繞倏<lb/>
遠疑近飛羽夾翔游鱗作陣俯空鑑以窺明激輕清而<lb/>
拂潤雖非浮海之大觀亦得風雪之真韻登城而眺則<lb/>
面引鳧嶧背負岱宗左拱尼阜之巉巖右瞻文廟之寵<lb/>
聳古泗北枕清沂南帶達泉出乎其側汶水繚乎其外<lb/>
<pb n="KR4e0120_WYG_096-37a"/>
深池曲竇下與溪㑹復有平疇萬區大澤千里高原隱<lb/>
伏廣路長迤天羃羃以四布雲飛飛其如駛思兩儀之<lb/>
旣闢見萬象之流峙乾坤𣺌其無際靈氣宛其攸止不<lb/>
然則一溪兮幾何吾寧獨羨乎此偶遇孔氏之父老過<lb/>
而問曰美哉溪乎其源可得而知乎父老曰此周封之<lb/>
遺墟漢國之故地也其前則兩觀之門其後則靈光之<lb/>
基也地以人勝事隨代更逮我故公而南溪是名滲漉<lb/>
汚濁沉停清泠塞者疏而爲通涸者瀦而爲盈防危有<lb/>
<pb n="KR4e0120_WYG_096-37b"/>
隄臨深有凭培舊植以爲堅綴新葩以爲榮斯溪也乃<lb/>
冠裳之所咸集軒冕之所必經詞林侈以爲盛事海内<lb/>
想聞其風聲矧伯仲之其美與東莊而並稱余嘗覽薊<lb/>
遊燕檣吳纜楚忽使軺之東邁弭余節兮鄒魯魯之山<lb/>
兮嶔峙魯之水兮漣漪匪王事之在躬余胡爲兮此溪<lb/>
窺聖途之浩蕩望學海之津涯歎時乎之不再觀逝者<lb/>
之如斯惟德澤之汪濊配宫牆之崔巍家與國而咸休<lb/>
名與諜而俱重吾固知金石之足恃託文章以爲期於<lb/>
<pb n="KR4e0120_WYG_096-38a"/>
是衍聖公揖而進曰嗚呼此先君子之志也先生幸爲<lb/>
我賦之余曰嘻有是哉乃呼墨援筆書於堂壁徘徊日<lb/>
夕蓋三宿而後出也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_096-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻九十六<lb/>
</p>
<p>
</p>
  </div>
<div>
<head>懐麓堂集巻九十七</head> <lb/>
    <p>
<pb n="KR4e0120_WYG_097-1a"/>
欽定四庫全書<lb/>
　懐麓堂集巻九十七<lb/>
　　　　　　　　　　　　明　李東陽　撰<lb/>
　文續稿七<lb/>
　　集句録<lb/>
　　　送徐學士先生之南京<lb/>
迢遞山河擁兩京儒門弭節下蓬瀛文章宇宙千年事<lb/>
江漢風流萬古情才似茂陵非晩遇帝扵京兆最知名<lb/>
<pb n="KR4e0120_WYG_097-1b"/>
欲知别後相思夢幾度朝回一字行<lb/>
　　　病起飲鳴治小樓奉謝二首<lb/>
大向交㳺萬事慵眼看春盡不相逢爾家最近魁三象<lb/>
我病猶堪釂一鍾賓館有魚留客久韶光隨酒著人濃<lb/>
若為化作身千億一月看花到幾峯<lb/>
閉門空賦子虚成第宅清閒且獨行休怪兒童延俗客<lb/>
不勞鐘鼓報新晴定知何遜縁聨句始覺僧繇浪得名<lb/>
藥裹闗心詩總廢不妨還校有心情<lb/>
<pb n="KR4e0120_WYG_097-2a"/>
　　　鳴治集杜句見答因再集杜二首<lb/>
柴門空閉鎖松筠錦里逢迎有主人老去詩篇渾漫興<lb/>
晚來幽獨恐傷神自知白髮非春事何用浮名絆此身<lb/>
戲假霜威促山簡病從深酌道吾真<hi>夏日邀師召同飲屢促始至殊有難色</hi>
臥病江湖春復生空山獨夜旅魂驚欲知世掌絲綸美<lb/>
肯信吾兼吏隱名佩劒衝星聊暫拔殘樽下馬復同傾<lb/>
久爲野客尋幽慣實少銀鞍傍險行<lb/>
　　　師召南樓别後頗以不得詩為憾别贈杜句一首<lb/>
<pb n="KR4e0120_WYG_097-2b"/>
百年多病獨登臺懷抱何時得好開縱飲欲謀良夜醉<lb/>
殊方又喜故人來舊來好事今能否恐失佳期後命催<lb/>
傳語風光共流轉須成一醉習池回<lb/>
　　　鳴治得詩再集杜并集鄙句各一絶依例共得<lb/>
　　　八首<lb/>
竹裏行厨洗玉盤誰家數去酒杯寛謝安不倦登臨費<lb/>
乘興還來看藥欄<lb/>
即事非今亦非古更覺良工心獨苦不薄今人愛古人<lb/>
<pb n="KR4e0120_WYG_097-3a"/>
此道今人棄如土<lb/>
不覺前賢畏後生才㣲歲晚尚虚名别裁僞體觀風雅<lb/>
轉見千秋萬古情<lb/>
午時起坐自天明客至從嗔不出迎誰道朝來不作意<lb/>
花枝照眼句還成<lb/>
　　　右集杜<lb/>
睡起昏昏學病眠眼看風景入新年此心自信齊明久<lb/>
星在明河月在天<lb/>
<pb n="KR4e0120_WYG_097-3b"/>
四壁圖書畫舫如年光如夢此驅除不才豈是官無事<lb/>
敢謂明時獨負予<lb/>
庭雪初乾不受塵誰家池館愛逢新相逢欲問江南信<lb/>
夢入池塘都是春<lb/>
兩日支持不出門朝來消息喜猶真無端世事論難盡<lb/>
到得春來一樣新<lb/>
　　　右集謝<lb/>
　　　四川屢有一樽之約病起集杜句奉諗<lb/>
<pb n="KR4e0120_WYG_097-4a"/>
錦纜牙檣起白鷗何時更得曲江遊乘舟取醉非難事<lb/>
送客逢春可自由念我能書數字至似君須向古人求<lb/>
習池未覺風流盡許坐曾軒數散愁<lb/>
　　　同年㑹不赴集句奉諸年兄二首<lb/>
射宫圍棘斷經過三捷東堂揔漢科拜舞盡隨仙仗入<lb/>
飛騰無奈故人何山呼聖壽烟霞動雲擁蓬萊雨露多<lb/>
二十年前同日喜幾時回首一高歌<lb/>
井轄投多思不禁銀臺金闕靜沉沉共言東閣招賢地<lb/>
<pb n="KR4e0120_WYG_097-4b"/>
空作西州擁鼻吟登第往年同座主抱琴何處覔知音<lb/>
空懷逺道無持贈霄漢常懸捧日心<lb/>
　　　鼎儀同約止詩舉張汝弼吳元啟舊例以隻雞<lb/>
　　　斗酒為罰科數日後必有縛雞載酒而至者閲<lb/>
　　　月不見又不敢公言相督集唐句以諗之不敢<lb/>
　　　厚有所望得一和章足矣二月十日<lb/>
多情長是惜年華二月中旬已破瓜漫說簡書催物促<lb/>
莫將文譽作生涯疎簷看織蛸蠨網遠信聞封荳蔻花<lb/>
<pb n="KR4e0120_WYG_097-5a"/>
閒說攜琴兼載酒馬蹄今去入誰家<lb/>
　　　柬敷五侍講<lb/>
曲江院裏題名處遙想風流第一人四海交遊更聚散<lb/>
十年京洛共風塵未央樹色春中見茂苑鶯聲雨後新<lb/>
試問登高能賦客思情誰是舊雷陳<lb/>
　　　自鳴治外屢有投贈而和章不至試語明仲即<lb/>
　　　躍然而起此非相負者集唐句以啟之<lb/>
漢宫題樹憶仙郎共汝朝天會栢梁謝朓每篇堪諷詠<lb/>
<pb n="KR4e0120_WYG_097-5b"/>
揚雄託諫在文章春浮玉藻寒波落水滴銅龍晝漏長<lb/>
自有神仙鳴鳳曲不將清瑟理霓裳<lb/>
　　　明仲和章至謂不宜獨以險韻相困因索再和<lb/>
　　　一首<lb/>
幾宿春山共陸郎飛飛輕蓋指河梁青雲舊路通仙掖<lb/>
草色新年發建章身外虚名將底用愁來一日即爲長<lb/>
簷前春色應須惜昨夜新裁白翠裳<lb/>
　　　周侍講伯常聞予止詩作長句見督開戒因集<lb/>
<pb n="KR4e0120_WYG_097-6a"/>
　　　唐句奉答之<lb/>
北闕晴雲捧紫闈洞門高閣藹餘輝郎中官貴施行馬<lb/>
搆殿談餘舊賜衣載筆已齊周右史何人敢和謝𤣥暉<lb/>
楊花榆莢無才思已分將身著地飛<lb/>
　　　送羅禋仲紹興教授<hi>禋仲明仲之弟餘杭教諭之子也</hi>
輦下惟因憶弟兄何時開閤引諸生雲連海氣琴書潤<lb/>
日射螭頭劒佩明好是五賢嘉賞地<hi>府學教授一訓導四故稱五賢</hi>早<lb/>
知三禮甲科名餘杭溪上扁舟好猶是孤帆一日程<lb/>
<pb n="KR4e0120_WYG_097-6b"/>
　　　伯常因用前韻憶亡弟以予方抱此戚因以見<lb/>
　　　遣再疊前韻一首<lb/>
紫界宫牆白板扉碧牕斜日藹春輝陽和本是烟霄曲<lb/>
歌舞空裁雪夜衣畫省香爐違伏枕荒山野水帶斜暉<lb/>
遙知兄弟登高處却望衡陽少鴈飛<lb/>
　　　和鼎儀漫興見寄韻<lb/>
攜手城南歴舊遊江南江北路悠悠青山只憶招提境<lb/>
白雪多隨漢水流絳簡尚參黄紙按清言遠待玉人酬<lb/>
<pb n="KR4e0120_WYG_097-7a"/>
春風無限瀟洒意宋玉無愁也自愁<lb/>
　　　春日答舜咨<lb/>
竹牕幽户有佳期日暖風恬種藥時自歎馬卿常帶病<lb/>
也知光祿最能詩晨搖玉珮起金殿晚拂爐烟上赤墀<lb/>
聞道仙郎歌白雪萬家同唱郢中詞<lb/>
　　　亨父集句索藥奉和一首<lb/>
多少分曹掌舊文不知何事久離羣江淹彩筆空題恨<lb/>
荀令香爐可待熏佳節屢從愁裏過遇書忽向病中聞<lb/>
<pb n="KR4e0120_WYG_097-7b"/>
崆峒别有長生訣不惜千金借與君<lb/>
　　　清明送曰川敷五陪祀長景二陵<lb/>
長安雪後見歸鴻暮節登臨且喜同宫怨栁營烟漠漠<lb/>
馬嘶山店雨濛濛漢家宫闕疑天上武帝旌旗在眼中<lb/>
日暮長隄更回首自西流水盡朝東<lb/>
　　　雪不止再集一首懐二公山行之苦<lb/>
海門寒日淡無輝雪入春分省見稀無酒誰供陶令醉<lb/>
<hi>祀陵先齋戒一日故云</hi>有情應濕謝莊衣殿前玉女移香案階下<lb/>
<pb n="KR4e0120_WYG_097-8a"/>
奚官掃翠㣲寂寞江天雲霧裏行人獨向五陵歸<lb/>
　　　雨雪連日曰川敷五怪余詩有栁營山店之句<lb/>
　　　歸途幸晴富有倡和凡贈行者皆答獨不及予<lb/>
　　　再集一首奉謝并索和章<lb/>
雨過風雷遶石壇晴明依舊滿長安時人不識予心樂<lb/>
且道無憂行路難小院回廊春寂寂北湖南澗水漫漫<lb/>
翰林風月三千首不得當時一字看<lb/>
　　　清明後二日與鳴治約訪王仁輔於天徳觀阻<lb/>
<pb n="KR4e0120_WYG_097-8b"/>
　　　雨寄鳴治<lb/>
清明幾處有新烟獨向簷牀看雨眠忽有好詩生眼底<lb/>
暫留歡賞寄春前壺觴須就陶彭澤伴直難呼孟浩然<lb/>
何用别尋方外去庾家樓在斗牛邊<lb/>
　　　送涇源趙判官致仕後歸自京師<lb/>
紅亭綠酒送君還五栁先生本在山已喜皇威清海岱<lb/>
又勞行役出秦闗川原繚繞浮雲外樓閣參差紫氣間<lb/>
聖代逍遙更何事睡烟歌月老潺湲<lb/>
<pb n="KR4e0120_WYG_097-9a"/>
　　　師召邀同鳴治小飲集句奉謝<lb/>
青雲器業我全疎終日王門强曳裾尺組挂身何用説<lb/>
閒情入骨若為除髙人屢解陳蕃榻多病能忘太史書<lb/>
明日珂聲出城去登山臨水復何如<lb/>
　　　聞陳考功朝用集古甚富詩以問之<lb/>
信手同繙集古書自將佳句著州閭愁占蓍草終難決<lb/>
欲報璚瑶愧不如門掩落花春去後酒醒孤枕鴈來初<lb/>
人間富貴渾如夢消得揶揄勢利疎<lb/>
<pb n="KR4e0120_WYG_097-9b"/>
　　　惟我維揚先生以河南僉憲領南畿屯田事成績<lb/>
　　　上京師道得微疾乃卜居城陰慨然有終焉之志<lb/>
　　　維時知先生者謂其卓特絶倫之才淵然博古之<lb/>
　　　學清白自守之操而使之循資待次於銓曹之籍<lb/>
　　　固非所宜先生當未衰之齒承當遷之秩而遽自<lb/>
　　　引退亦非士大夫之所望者其言激切反覆而先<lb/>
　　　生之意終自有未釋也東陽不才早以契家子受<lb/>
　　　門下業恩義無與為比葢於此有不能已焉屬以<lb/>
<pb n="KR4e0120_WYG_097-10a"/>
　　　幽憂抱疾杜門經嵗方屏去筆札不能輒有所<lb/>
　　　述因集古句十律以代所欲言其始序先生出<lb/>
　　　處之概中述先生之志而終以鄙意自附於士<lb/>
　　　大夫之論惟不鄙而終教之幸甚<lb/>
二十餘年别帝京曾抛竹馬拜先生金章玊節鳴騶遠<lb/>
潁水嵩山别眼明苦節難違天子命夢歸偏動故鄉情<lb/>
平生志業倣唐舜直傍巢由寫一名<lb/>
百官初謁未央宫十載長安似夢中歲發金錢供御府<lb/>
<pb n="KR4e0120_WYG_097-10b"/>
口銜丹詔出闗東魚能深入無憂釣鳥覆危巢豈待風<lb/>
借問路傍名利客飛揚跋扈爲誰雄<lb/>
遙望旌旗汝水頭放歌曾作昔年遊誰能載酒開金盞<lb/>
好爲裁書謝白鷗路入塵中纔有累道非身外更何求<lb/>
人間岐路知多少水遠山長步步愁<lb/>
寂寞相如臥茂陵閉門懶出病相仍囊空不辨尋春馬<lb/>
眼暗難看細字蠅縱酒欲謀良夜醉舊遊却憶向來曾<lb/>
年年檢點人間事祇有家貧免盜憎<lb/>
<pb n="KR4e0120_WYG_097-11a"/>
黄道星辰北斗邊却來平地作神仙蓬萊豈隔三千里<lb/>
時論同歸尺五天未許謝公同隱逸且隨蘇晉暫逃禪<lb/>
悠然到此忘情處目送歸鴻手絶絃<lb/>
却算遊程歲月遙平蕪歸思綠迢迢敢於世上明開眼<lb/>
莫怪先生懶折腰扶老未須蒼玊杖還家初散紫宸朝<lb/>
故人雖在多分散且可相從慰寂寥<lb/>
玊帛朝回望帝鄉才名長帶粉蘭香欲知潁水新居士<lb/>
莫奏開元舊樂章舉世盡從愁裏老暮年初信夢中忙<lb/>
<pb n="KR4e0120_WYG_097-11b"/>
如今不要教人識遙謝春風白面郎<lb/>
擾擾車塵負薜蘿綠楊摧折舊官河清江碧石傷心麗<lb/>
白水青山引興多去日兒童皆老大生涯心事已蹉跎<lb/>
自慚久在諸生列奈此承明侍從何<lb/>
白葛輕衣稱㡌紗早將𤣥髪到京華離情不斷千尋綆<lb/>
奉使虚臨八月槎鶴子見貧能代僕野人懷惠欲移家<lb/>
知公不久歸鈞軸好趂春風入殿衙<lb/>
滄洲漭沆帝城邊獨上江樓思渺然緩帶輕裘成昨夢<lb/>
<pb n="KR4e0120_WYG_097-12a"/>
濁醪麤飯任吾年中原人物思王猛五絶才名數鄭䖍<lb/>
此際交親常引領春風雙佩好朝天<lb/>
　　集句後録小引<lb/>
甲子之夏予歸自闕里道觸炎暑及冬而病凡三閱月<lb/>
自度衰疾三上疏乞休弗獲幽情鬱思欲托之吟諷而<lb/>
未能者畧尋往年故事集古句以自況故舊問遺亦藉<lb/>
爲往復僅得若干篇而諸體畧具常檢往年所錄久失<lb/>
去比始得之因再錄後巻并爲帙以藏蓋雖一時情興<lb/>
<pb n="KR4e0120_WYG_097-12b"/>
所至無闗大政然戲而不爲虐談而不駁感時觸物之<lb/>
意亦存乎其間是亦不可棄哉𢎞治乙丑春二月十日<lb/>
西涯識<lb/>
　　　病中言懷長句<lb/>
冬至至後日初長雪山冰谷晞大陽心搖目斷興難盡<lb/>
身欲奮飛病在牀自愛安閒忘寂寞紗㡌接䍦慵不著<lb/>
醫師盡勸先停酒朝客偶知先送藥老去悲秋强自寛<lb/>
不如高臥且加飡亦知世上公卿貴信有人間行路難<lb/>
<pb n="KR4e0120_WYG_097-13a"/>
豈合此身居此地可爲一官妨快意春來江上幾人還<lb/>
夜半燈前十年事年去年來來去忙感時撫事增惋傷<lb/>
明年已身向天子不待彈劾歸耕桑<lb/>
　　　又六首<lb/>
歸思憑高黯未消霏霏拂拂又迢迢律回歲晚冰霜少<lb/>
秋盡江南草木凋新結茅廬招隱逸便應黄髮老漁樵<lb/>
年年檢點人間事未有涓埃答聖朝<lb/>
謝朓裁詩月滿樓每因風景却生愁愁占蓍草終難決<lb/>
<pb n="KR4e0120_WYG_097-13b"/>
欲採蘋花不自由錦纜牙檣非昨夢楚雲湘水憶同遊<lb/>
書生事業真堪笑語不驚人死不休<lb/>
燒竹煎茶夜臥遲故山歸計入支頤明時遇主誰甘退<lb/>
老病旁人豈得知臘雪已添牆下水山風吹盡桂花枝<lb/>
遊人過盡柴門掩獨立蒼茫自詠詩<lb/>
五月扁舟過洞庭地分南北任浮萍衣巾半染烟霞氣<lb/>
雲水長和島嶼青故國山川皆夢寐昔年親友半凋零<lb/>
思鄉懷古多傷别何處清風起獨醒<lb/>
<pb n="KR4e0120_WYG_097-14a"/>
望美人兮天一方碧水浩浩雪茫茫病身最覺風露早<lb/>
離夢杳如闗塞長竹葉於人既無分梅花滿枝空斷腸<lb/>
青袍白馬有何意萬事不如歸故鄉<lb/>
午時起坐自天明又對青燈夢不成漫道人間無正色<lb/>
莫教天下笑虚名酒酣懶舞誰相拽客至從嗔不出迎<lb/>
猶有誇張少年處無端詩思忽然生<lb/>
　　　柬劉東山司馬二首<lb/>
日暮驚沙雪亂飛將因臥病減朝衣身無彩鳳雙飛翼<lb/>
<pb n="KR4e0120_WYG_097-14b"/>
家在寒塘獨掩扉白石淨敲蒸水火苔痕常滿釣魚磯<lb/>
同年同病同心事來歲如今歸未歸<lb/>
才名長帶粉闈香身去東山閒草塘苦節難違天子命<lb/>
回軒應問石渠郎有時雲外聞天樂劇欲樽前說故鄉<lb/>
聖代止戈資廟畧一篇江漢美宣王<lb/>
　　　嵗暮長句<lb/>
歲云暮矣多北風杲杲寒日生於東今宵敢歎臥如弓<lb/>
至齊不語坐高舂疾病深藏稱懶慵軟吹香飯緣老翁<lb/>
<pb n="KR4e0120_WYG_097-15a"/>
小槽酒滴珍珠紅華裾織翠青如葱故人相見來從容<lb/>
人生何事不匆匆幾時奏事建章宫明時帝用補山龍<lb/>
十年遭際歎無功此時漫與蠧魚同不知造物哀龍鍾<lb/>
故著昏花阿堵中可因霜雪愧青銅衹憑天地鑒孤忠<lb/>
行藏在我有窮通長安雪後見歸鴻山色不如歸興濃<lb/>
由來勳業屬英雄人間鵷鷺杳難從瀟湘洞庭暎虚空<lb/>
故山還著白雲封吾將此地巢雲松<lb/>
　　　嵗暮即事二首<lb/>
<pb n="KR4e0120_WYG_097-15b"/>
南雪不到地芳華詎能久北上太行山雪片大如手寒<lb/>
天十二月古木餘衰栁夜來風雨聲此事古未有感悟<lb/>
求其端從卯將至酉欲言無予和夢我平生友道路阻<lb/>
且長故人今在否少壯無幾時親故傷老醜百憂感其<lb/>
中安得不皓首遙遙沮溺心汲汲魯中叟區區諸老翁<lb/>
悠悠百世後<lb/>
我衰更懶拙頽然臥前檻天寒霜雪繁挾纊如懷冰平<lb/>
生所嬌兒連翩戲中庭憂喜相紛擾倏如流電驚弱女<lb/>
<pb n="KR4e0120_WYG_097-16a"/>
雖非男遠嫁難爲情他鄉各異縣路險不得征寄書常<lb/>
不達來鴈有餘聲萬族各有託歸鳥趨林鳴人生穹壤<lb/>
間安得不合併無爲牽所思我心始和平我欲竟此曲<lb/>
庶幾知者聽<lb/>
　　　擬古將進酒<lb/>
春風扇㣲和金樽綠酒生微波晴雲高鳥各自得遣我<lb/>
寧不蒼顏酡百年三萬六千日向來哀樂何其多將進<lb/>
酒世間萬事無不有君子有所思少逢舊親友小人亦<lb/>
<pb n="KR4e0120_WYG_097-16b"/>
不閒終日馳車走病須書巻作良醫欲讀嗟如箝在口<lb/>
我亦有丹君信否破除萬事無過酒杯行到君莫停手<lb/>
君不見玊川子六碗通仙靈衆賔皆醉我獨醒我歌一<lb/>
曲君試聽醉翁之意不在酒轉見千秋萬古情君不聞<lb/>
濁醪有妙理君獨未知其趣耳古人今人若流水眼中<lb/>
之人吾老矣<lb/>
　　　春日奉懷方石先生四首<lb/>
一軒還向舊堂開解組東歸亦快哉兩度立朝今結局<lb/>
<pb n="KR4e0120_WYG_097-17a"/>
百年多病獨登臺山中習靜觀朝槿石上題詩掃緑苔<lb/>
安得與君幽討處陶然共醉菊花杯<lb/>
夕陽無限水東流好爲裁詩謝白鷗處士當爲天下士<lb/>
似君須向古人求故鄉今夜思千里月色江聲共一樓<lb/>
自笑百年家鳳闕不知能似浙江不<lb/>
菊花時節羨君回喜過嚴陵舊釣臺新句漸高塵累少<lb/>
鄉音無改鬢毛衰東山芳意須同賞王式當年本不來<lb/>
應笑我曹身是夢不衝風雨即塵埃<lb/>
<pb n="KR4e0120_WYG_097-17b"/>
鶴拂烟霄老慣飛令人長憶謝𤣥暉古來賢傑知多少<lb/>
舊日人民果是非酒碗茶甌俱不厭谷雲溪鳥尚相依<lb/>
君今獨得居山樂我已無家不念歸<lb/>
　　　夀潘南屏先生六十<hi>乙丑正月七日</hi>
期君新歲奉恩光人日題詩寄草堂家住層城鄰漢苑<lb/>
馬隨仙仗識天香絲綸閣下文章靜安樂窩中日月長<lb/>
人壽百年今六十朝朝染翰侍君王<lb/>
衮衮諸公車馬塵世情誰是舊雷陳貌先年老因憂國<lb/>
<pb n="KR4e0120_WYG_097-18a"/>
天爲詩曹剰借春不敢妄爲些子事也能康濟自家身<lb/>
世間甲子還不得明日從頭一遍新<lb/>
芸閣爲郎一命初論交已是十年餘佳期笑把齋中酒<lb/>
<hi>是日郊齋</hi>鴻寳誰收篋裏書潘岳序年因鬢髮馮唐已老聽<lb/>
吹嘘惟應鮑叔偏憐我欲報瓊瑤愧不如<lb/>
看取霜髯六十翁此心期與故人同能安陋巷無如我<lb/>
<hi>時予在告</hi>定把青藜獨照公復有樓臺銜暮景但將懷抱醉<lb/>
春風長生不待爐中藥何處吹簫向碧空<lb/>
<pb n="KR4e0120_WYG_097-18b"/>
高㑹當年喜得曹英名常得與時髦長嗟博士官猶屈<lb/>
獨有揚雄賦最高已入玉堂同視草幾陪春色醉仙桃<lb/>
滿頭白雪丹心在郎署何曾歎二毛<lb/>
　　　新春雜興<lb/>
從官千騎擁鑾輿遠上天階禮玉虚遙羨枚臯扈仙蹕<lb/>
茂陵秋雨病相如<lb/>
塞北天南萬里長江湖安得便相忘春風無限瀟湘意<lb/>
却望并州是故鄉<lb/>
<pb n="KR4e0120_WYG_097-19a"/>
仙家多駐玉華宫也有清愁白髮翁春色惱人眠不得<lb/>
錯教人恨五更風<lb/>
無才不敢累明時憶向天涯問紫芝多病所須惟藥物<lb/>
病深何藥可能醫<lb/>
挂冠殊不爲高年衹是當時已惘然莫怪天涯棲不穩<lb/>
在朝長詠卜居篇<lb/>
同情雲路可翺翔獨歎青山别路長自笑不如泗浦鴈<lb/>
鴈飛猶得到衡陽<lb/>
<pb n="KR4e0120_WYG_097-19b"/>
爲園須接邵平瓜小徑升堂舊日斜自是不歸歸便得<lb/>
春明門外即天涯<lb/>
春愁黯黯獨成眠病對椒花獨自憐東道若逢相識問<lb/>
恐驚憔悴入新年<lb/>
浣花溪水水西頭曾向慈恩寺裏遊頭白故人無在者<lb/>
夕陽依舊渚邊樓<lb/>
平生雅志重丘山未報涓埃兩鬢斑清切㑹須歸有日<lb/>
睡烟歌月老潺湲<lb/>
<pb n="KR4e0120_WYG_097-20a"/>
身雖疾病尚吟詩三日無詩自怪衰戲集句成圖素壁<lb/>
老身真覺似童兒<lb/>
　　　寄衍聖公<lb/>
歸騎西風擁暮笳聖恩深念魯東家合歡却笑千年事<lb/>
奉使虛隨八月槎心想夜間惟是夢眼知别後自添花<lb/>
知君未愛東湖色水底魚龍漸可乂<lb/>
　　　松露先生夢懷翰林舊遊有詩見寄次韻奉以<lb/>
　　　答之<lb/>
<pb n="KR4e0120_WYG_097-20b"/>
山店鐘殘夢到時遙思獻納在丹墀巻舒在我有成算<lb/>
藥餌扶吾隨所之青草同心多逸興白頭吟望苦低垂<lb/>
文人才力猶强健搖落深知宋玉悲<lb/>
　<lb/>
　<lb/>
　<lb/>
　<lb/>
　懷麓堂集巻九十七<lb/>
</p>
<p>
</p>
  </div>
<div>
<head>懐麓堂集巻九十八</head> <lb/>
    <p>
<pb n="KR4e0120_WYG_098-1a"/>
欽定四庫全書<lb/>
　懐麓堂集巻九十八<lb/>
　　　　　　　　　　　　明　李東陽　撰<lb/>
　文續稿八<lb/>
　　哭子録<lb/>
　　　哭兆先次體齋傅先生韻<lb/>
少日生兒極苦辛生時成幻死時真光隂倐爾過雙眼<lb/>
形影孑然只一身秋榜定誇攀桂手暮歸愁對倚門親<lb/>
<pb n="KR4e0120_WYG_098-1b"/>
哀歌不用存遺稿祇恐他年累故人<lb/>
　　　次韻答方石謝先生<lb/>
生平在乙怕逢辛此語荒唐却近真江海縦然能比恨<lb/>
乾坤空大不容身文章自與箕裘别骨肉誰兼道義親<lb/>
欲抱此情那向説先生原是虎傷人<lb/>
　　　再次體齋先生哭兆先韻<lb/>
飛凰别後有新雛五色文章衆所無八翼門髙還自折<lb/>
九原聲斷不容呼揮毫對客才空俊躡屐登山興已孤<lb/>
<pb n="KR4e0120_WYG_098-2a"/>
檢㸃舊書三萬巻百年辛苦為誰圗<lb/>
竹几藤床一病身向来魂夢已成真浮名在世飜為累<lb/>
造物何心也妬人買地南邦空習隱望雲東岳苦思親<lb/>
不應又作吞聲别老淚無多不沾巾<lb/>
　　　因兆先病中韻答方石體齋二先生<lb/>
兩日愁多白盡頭誰教骨肉轉成仇哀歌激切長侵夜<lb/>
弱質凋零可待秋覽勝獨廻東郡馬憶歸空買洞庭舟<lb/>
不知死訣非生别猶悔當年誤逺逰<lb/>
<pb n="KR4e0120_WYG_098-2b"/>
雪裏商山半白頭豈知山與雪為仇詩腸思苦難禁夜<lb/>
病骨寒多不耐秋九陌風花空匹馬五湖烟月自扁舟<lb/>
文章不藉雲霄力剛得江山助逺逰<lb/>
　　　圭峯董司空寄扇兆先欲焚之柩前以代掛劍<lb/>
　　　且侑以詩因感其義次韻奉答<lb/>
空江落木夜紛紛逺道書来正憶君白髮有情憐顧况<lb/>
青雲無路歎劉蕡交期聚散三生隔世事盈虧兩字分<lb/>
聞道藥籠無棄物願従殘稿拾遺文<lb/>
<pb n="KR4e0120_WYG_098-3a"/>
一握清風萬里來故人遥在鳯凰臺多情欲共香魂語<lb/>
什襲猶煩老手開竹淚有斑和露滴燎烟無力被風迴<lb/>
不知地下還知否地下如知亦可哀<lb/>
　　　和王古直哭兆先韻二首<lb/>
漫道人琴一夜亡哀絃誰冩故人章才如卞玉元名楚<lb/>
命比童烏不姓揚華表城頭真浪語干將地下有龍光<lb/>
畫圖指㸃趨庭事恨殺多情杜古狂<hi>杜堇愳别號古狂嘗為兆先作領菴圖</hi>
極知世事如春夢不信人生有晝逰今日眼看埋玉樹<lb/>
<pb n="KR4e0120_WYG_098-3b"/>
當年心許撞烟樓空勞掛劍來吳季翻悔藏書似鄴侯<lb/>
多少西湖湖上水一時和淚共東流<lb/>
　　　次陳都御史韻八首<lb/>
夜臺聞哭聲哭逺聲漸邇誰知握手悲翻甚倒衣喜痛<lb/>
定兩無言燈前黯相視我時餌湯藥僵臥方擁被憶别<lb/>
亦須臾神交豈疑似笑談勞記憶意態極摹擬共期魚<lb/>
龍化未愛鸞和峙朅來經月病愁緒結不理慰藉有深<lb/>
辭通家二三士哀歌感今昔高誼一生死死者恐弗聞<lb/>
<pb n="KR4e0120_WYG_098-4a"/>
生者猶在此忘情固非義情劇乃為累有涙欲成河東<lb/>
流浩無涘<lb/>
　　　其二<lb/>
向時科舉業有戒在歌詩寧圖目前㨗秘彼胸中竒遺<lb/>
文不多得往事何能追幸當英俊塲猶得親驅馳雖非<lb/>
盡精力庶以輸情私今我忽觸目讀之但嗟咨一讀廢<lb/>
宵眠再讀忘晨炊三讀輟掩巻起立向堦墀平生趨庭<lb/>
事所得僅如斯他日蓼莪篇誰當歌父兮<lb/>
<pb n="KR4e0120_WYG_098-4b"/>
　　　其三<lb/>
振衣思崇岡濯纓受清沚渠生不出戸有興諒非邇如<lb/>
聞解吾意直欲逺城市歸與志不遂輾轉勞夢寐買田<lb/>
復卜居此計方未已渠在我不歸渠亡我安恃為官累<lb/>
妻孥世路紛皆是渠雖未知道臭味頗予似登高忽不<lb/>
見望逺如有俟猶恨獨歸遲青山負雙履<lb/>
　　　其四<lb/>
文章若山斗跬步勞攀躋道德若漁獵終焉費筌蹄長<lb/>
<pb n="KR4e0120_WYG_098-5a"/>
塗不易至志士恨毎齎吾子獨何為超然出羣迷如居<lb/>
百物市貴不數象犀如觀大海津怪不駭鯨鯢傷哉不<lb/>
復見永矣含悲悽<lb/>
　　　其五<lb/>
交情若市易世路如棋枰空歌伐木篇幽谷無丁丁吾<lb/>
兒託英俊意氣千鈞輕心當斷金石興豈躭盃觥父行<lb/>
友鄭莊長者過陳平文成衆所貴名在汝不爭賢哉西<lb/>
臺彦重此骨肉情譬如喬松枝下有葛藟縈脉脉青雲<lb/>
<pb n="KR4e0120_WYG_098-5b"/>
外誰當和友聲<lb/>
　　　其六<lb/>
幽人甘固窮達者不諱死物理多偏頗吾生有涯涘䘮<lb/>
明亦真情顧為達者訾誰哉能不憂矯枉非具美俯仰<lb/>
天地間何獨無父子角觪與豚犬往往不相似吾才豈<lb/>
足多吾家合遺祉未論骨肉親嗟嗟失佳士<lb/>
　　　其七<lb/>
䝉翁䘮四子豈復為人父盛年氣飛揚永路身齟齬於<lb/>
<pb n="KR4e0120_WYG_098-6a"/>
我得外孫代為詩書主終焉亦凋謝我與翁為伍人言<lb/>
孫似翁文字足繩武鬱如千尋柏嘉種出新甫未登廊<lb/>
廟用先罹釡斤苦痛爾不翁如我心酸欲剖<lb/>
　　　其八<lb/>
傍架檢我書就床理我琴書殘有遺香琴斷無餘音傷<lb/>
哉嵗月邁黙坐整我衿萬事勿復道繁憂劇難任塵帙<lb/>
汚我目哀緒傷人心心目兩無用不知盲與喑<lb/>
　　　次顔士亷編修韻六首<lb/>
<pb n="KR4e0120_WYG_098-6b"/>
青陽忽改歲白日慘不光生死復幾時幽明渺相望哭<lb/>
聲徹九地矯顧遍八荒閉門讀哀誄巻帙動盈箱勞君<lb/>
贈襚情念之徒徬徨<lb/>
　　　其二<lb/>
閒雲不作雨死水無生萍嗟嗟薄命人未壯目已瞑榮<lb/>
華能幾何奄忽成凋零至意渠獨領嗚哀我親聆耿如<lb/>
黄城燈初心尚晶熒念之不能忘水天終吾齡<lb/>
　　　其三<lb/>
<pb n="KR4e0120_WYG_098-7a"/>
念彼平生交切磋多箴言如君合師交相視猶弟昆居<lb/>
然入室乆艾蕭化蘭蓀植弱以為強磨光發其昏一朝<lb/>
遽淪落此意將誰論<lb/>
　　　其四<lb/>
文章各異尚得失動相齬學古者猶然豈獨論藝舉當<lb/>
其得意時感激中自許自渠淪没後慵復事毫楮擲筆<lb/>
罷哀吟空堂正風雨<lb/>
　　　其五<lb/>
<pb n="KR4e0120_WYG_098-7b"/>
塞翁既馬失臧穀俱羊亡有子不及成無者同惋傷死<lb/>
生亦大事父子乃天綱誰將蓼荼毒置我甘脆腸魂氣<lb/>
無不之遺體先歸藏他日治田時歸來但茫茫<lb/>
　　　其六<lb/>
短衣立長松我夢忽見之平生舊恩愛宛爾不復疑形<lb/>
骸獨委棄魂魄相因依勸君勿說夢使我聽欲癡夢者<lb/>
有覺時死者無還期死生亦夢覺高論何崔嵬因君復<lb/>
深悟千秋竟同歸<lb/>
<pb n="KR4e0120_WYG_098-8a"/>
　　　次韻答海釣二首<lb/>
秋風一夜起關城哀調驚傳耳為傾四海交游誰骨肉<lb/>
兩家父子盡平生來鴻去鴈年年事白日青燈字字情<lb/>
猶記綵衣趨侍日幾回當客誤呼名<lb/>
少日才華滿帝城衣冠四座一時傾去來今事總成夢<lb/>
一十七年空此生老有箕裘誰繼業病中骨肉轉傷神<lb/>
不知精力緣愁減猶向深山問藥名<lb/>
　　　李白洲侍郎屠元勳都憲有詩弔兆先次韻奉答<lb/>
<pb n="KR4e0120_WYG_098-8b"/>
空懷樽酒試論文今日高軒又過君燕市價高誰更問<lb/>
楚招聲斷不堪聞搆成舊屋驚風雨種得新松恨斧斤<lb/>
自古人才何敢預祗將科第惜劉蕡<lb/>
　　　次錢與謙修撰韻<hi>兆先嘗從學與謙</hi>
有口莫問天天道長悠悠有石莫填海海水何時收閉<lb/>
門掩青鏡無言搔白頭靜觀得物理定勝非人謀書香<lb/>
既有亭懷麓亦有樓平生堂搆心付此土一抔憶當童<lb/>
丱嵗經史實研求方期成豹變竟抱龍蛇羞往事勿復<lb/>
<pb n="KR4e0120_WYG_098-9a"/>
陳兹生遽長休空來束芻弔永負擔簦逰<lb/>
　　　次韻答邵國賢提學五首<lb/>
話别存亡異論交父子真書來剛慰我讀罷轉愁人世<lb/>
事經雙眼宗祊在一身他年重握手相對各沾巾<lb/>
　　　其二<lb/>
累月君聞訃經年我得書傳疑終作信凝望總成虚嵗<lb/>
月呻吟裏江山涕淚餘閉門無弔客愁坐廢冠裾<lb/>
　　　其三<lb/>
<pb n="KR4e0120_WYG_098-9b"/>
節改成新嵗吾衰更老親逺書煩故舊哀調起比鄰駐<lb/>
馬瞻雲日聽雞問寢晨此情抛未却時復上心頻<lb/>
　　　其四<lb/>
擬學全家隱常為出世談壯心猶夙昔歸計失東南誼<lb/>
重思鄰卜情多勝館驂江湖空滿地無處着茅菴<lb/>
　　　其五<lb/>
遂有他年卜真成觸事悲藏書餘舊篋封竹剰空枝白<lb/>
髪三千縷愁心十二時悲歌聊當哭何意復吟詩<lb/>
<pb n="KR4e0120_WYG_098-10a"/>
　　　次何員外子元韻二首<lb/>
舊業銷沉筆硯中半生何但坐詩窮假山石減峯全瘦<lb/>
落葉聲稀樹已空豈謂形神非夢幻浪誇頭角自兒童<lb/>
淵明貴子君休笑我已無心效此翁<lb/>
東野詩從死後昌祗今誰在復誰亡人間夢筆非無兆<lb/>
地下修文信有郎牛斗幾時衝劍氣簡編何日繼書香<lb/>
閉門只合蕭然坐十日愁多雨正滂<lb/>
　　　又一首<lb/>
<pb n="KR4e0120_WYG_098-10b"/>
回首黄粱是夢中直從斑白記兒童兒童過盡還斑白<lb/>
獨立蕭蕭樹底風<lb/>
　　　次王主事叔武韻五首<lb/>
囘風捲飛花愁緒紛欲起白雪無餘聲青雲有遺止客<lb/>
來強銜杯客去空覆簋春寒衣袂薄夜乆燈焰死從師<lb/>
思問道歸妺期在此意氣夙徒勤終焉竟安恃承歡與<lb/>
服養𤨏𤨏焉足紀往者已復非來者寧可俟<lb/>
　　　其二<lb/>
<pb n="KR4e0120_WYG_098-11a"/>
隙地苦無多書齋不盈丈向非通家客誰與散幽况憐<lb/>
渠隔光景老我稀半行愁看假山雪宛在危峯上憶觀<lb/>
聫句時此興何由忘誰將悶懷鬱轉使悲歌放兀坐比<lb/>
書空咄咄成悲愴<lb/>
　　　其三<lb/>
輟君思友篇聽我哭子詩君情固未已我恨猶多遺皇<lb/>
天不祚善降禍良亦竒省躬或自致暗室空獨知三遷<lb/>
不出都生長竟于斯斯干有嘉詠遂作終身悲<lb/>
<pb n="KR4e0120_WYG_098-11b"/>
　　　其四<lb/>
都來一寸心中有九囘腸腸中何所有萬恨復千傷迨<lb/>
歲若偪仄逢春亦徬徨漢儒有遺女僅可補書亡尹侯<lb/>
有令子空使履晨霜古今本殊科事變亦靡常渠生詎<lb/>
非壽已勝同兒殤<lb/>
　　　其五<lb/>
多君義斷金顧我心匪石每聆慰藉詞日夕無厭射苦<lb/>
調少懽悰明珠疑暗擲秋憐丹桂凋閔憶黄楊色磨礱<lb/>
<pb n="KR4e0120_WYG_098-12a"/>
漸光彩長養空羽翮平生愉惋容儼若親几席朅來蹉<lb/>
跎計尚未成窀穸所嗟身淪没安用名輝籍<lb/>
　　　次石檢討邦彦韻三首<lb/>
中歲意不適衰病相侵陵還思後生人命薄如春氷閒<lb/>
居讀古賦援筆寫大鵬趨庭比授簡巾襲累數層因懷<lb/>
江海興勇欲辭罛罾兹謀竟落寞斷墨空殘藤開緘見<lb/>
渠名益使痛恨増擁爐夜不寐坐待朝陽升<lb/>
　　　其二<lb/>
<pb n="KR4e0120_WYG_098-12b"/>
荒郊有蔓草大道無幽蘭蹄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有停潦長江無囘湍渠<lb/>
生亦得地都市非林巒半生長養心付此指一彈痛定<lb/>
忽復痛仰天但長嘆每逢故舊人宛作骨肉看感物泣<lb/>
楚玉傷時詠齊紈悲哉勿重道老淚空成瀾<lb/>
　　　其三<lb/>
庭梧葉盡脫慘澹落日黄鳳雛忽飛去哀調鳴孤凰左<lb/>
盤右辟抑復揚宛若戱綵在我傍視之不見轉茫昧燭<lb/>
影坐炤如人長愁多夜深不得睡強起傍戸立欲僵蠨<lb/>
<pb n="KR4e0120_WYG_098-13a"/>
蛸掛壁塵滿床床頭古劍無精光開緘檢書書在簏哭<lb/>
聲應山山為瀑噫氣長噓衡岳雲淚痕徧洒湘江竹東<lb/>
南地缺天西傾人生安得長豪英古今成敗類如此我<lb/>
獨痛恨何時平由來生死同朝夕轉使歡娱成悼惜方<lb/>
將一髪擁千鈞空教二子埋雙璧每嗟杜牧難開口欲<lb/>
種淵明五株柳斷送年光豈在多依棲世路那能乆暫<lb/>
時自遣還自哀冷風似覺魂歸來誰當為築歸來臺無<lb/>
人解和白雲調有士不酬黄金盃石郎石郎惟子可語<lb/>
<pb n="KR4e0120_WYG_098-13b"/>
此君看宿草生蒼苔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懷麓堂集巻九十八<lb/>
</p>
<p>
</p>
  </div>
<div>
<head>懐麓堂集巻九十九</head> <lb/>
    <p>
<pb n="KR4e0120_WYG_099-1a"/>
欽定四庫全書<lb/>
　懐麓堂集巻九十九<lb/>
　　　　　　　　　　　　　　明　李東陽　撰<lb/>
　文續稿九<lb/>
　　求退録<lb/>
　　　奏<lb/>
奏為退免重任事近因内閣缺官該吏部奉㫖㑹各部都察<lb/>
院通政司大理寺并科道官推舉堪任六員而臣名濫與其<lb/>
<pb n="KR4e0120_WYG_099-1b"/>
列欽此臣聞命震驚罔知攸措臣惟内閣之設所以輔君徳<lb/>
播王言參預政機敷陳治道其任至重陛下稽古右文選才<lb/>
授任採諸輿論斷自宸衷其選至嚴如臣者性資愚劣問學<lb/>
空踈忝居儒林叨侍經帷三十餘年畧無寸補去年仰䝉聖<lb/>
恩陞授今職令在内閣専管誥勅臣時輒欲具本辭避但<lb/>
念誥勅一事或可勉強効勞因循至今又辱新命矣受<lb/>
恩愈厚則報愈難受任愈重則力愈困若不量力而止<lb/>
知難而退必至曠官誤事速戾招尤而欲上副聖天子<lb/>
<pb n="KR4e0120_WYG_099-2a"/>
之知下答卿大夫之望決不可得伏願聖慈收回成命<lb/>
令臣照舊供職則容貸之恩過於委任萬萬矣𢎞治八<lb/>
年二月十八日奉聖㫖卿學行素著特兹簡任不允吏<lb/>
部知道欽此<lb/>
奏為陳情乞恩懇祈休致事臣近因感患眩暈等疾不<lb/>
痊具本陳情再乞休致奉聖㫖卿才徳素著精力未衰<lb/>
有疾宜用心調理以副委任豈可固求退休所請不允<lb/>
欽此仰惟温詔之褒諭聖情之眷注至深至厚臣才微<lb/>
<pb n="KR4e0120_WYG_099-2b"/>
徳薄精力實衰内自揣度益増感愧其何以上副聖恩<lb/>
於萬一乎自是夙夜祇懼用心調理又復許時伏念臣<lb/>
以一介寒微誤塵侍從過䝉陛下簡擢至此凡職所當<lb/>
為力所能盡雖隕身碎首亦不敢辭而病勢纒綿將輟<lb/>
復作即欲免就驅策誠有未堪且臣之疾其始亦甚微<lb/>
也醫家謂之内傷内傷之證似輕實重而臣忽之自謂<lb/>
無事或飲食過度或勞佚不時積日累歲其來已久以<lb/>
致元氣弊虧痰邪膠結表裏俱虚標本皆病故用藥愈<lb/>
<pb n="KR4e0120_WYG_099-3a"/>
難而取效亦不易若復彊勉匍匐進而不止欹仆顚踣<lb/>
之患難保必無此臣所親試而非過計也故呻吟鬱悒<lb/>
之中思念時事於古人以身喻國之義竊有感焉方今<lb/>
世久承平積安成玩災異迭應邊㓂縱横財匱民窮兵<lb/>
疲將寡天下之事大有可憂宵旰之間屢厪聖慮正人<lb/>
臣竭志極力分憂共患之日況股肱心膂之地安敢憚難<lb/>
擇便私為身圖但臣以病質庸才冒居重地雖在平時<lb/>
尚無禆補當此多事豈能仰贊大猷徒擁虚員復妨賢<lb/>
<pb n="KR4e0120_WYG_099-3b"/>
路臣之愚實不知所以自處也伏望聖明檢臣前項二<lb/>
次所奏情詞許臣致仕别簡賢能代補臣職則臣曠官<lb/>
誤事之咎亦少逭矣然臣受恩既深無以為報輒敢復<lb/>
有所陳尤願陛下儆畏天戒矜恤民窮勤勵講學省節<lb/>
遊宴愛惜財用愼重官爵禮制貴戚法馭邊將親賢遠<lb/>
佞崇正闢邪達臺諫為四聦合宫府為一體遵憲章於<lb/>
列聖嚴教養於皇儲以培天下之元氣以夀國家之命<lb/>
脉此臣區區犬馬之誠有不能自己者倘臣言可采陛<lb/>
<pb n="KR4e0120_WYG_099-4a"/>
下幸留意焉則臣之退猶臣之進也如其不可則臣雖<lb/>
力疾備位茍充任使陛下將焉取之而亦將安用之哉<lb/>
臣不勝懇悃激切祈恩俟命之至𢎞治十四年五月初<lb/>
六日奉聖旨卿引疾乞休已屢有旨不允宜勉起供職<lb/>
以副委任毋再固辭吏部知道欽此<lb/>
奏為辭免加陞事𢎞治十六年二月二十八日節該欽<lb/>
奉手勅吏部尚書華葢殿大學士太子少保禮部尚書<lb/>
兼文淵閣大學士李東陽陞太子太保欽此臣等聞命<lb/>
<pb n="KR4e0120_WYG_099-4b"/>
驚惶罔知攸措竊惟師保之官所以論道𢎞化格心輔<lb/>
徳實百僚之表率為天下所具瞻其在朝廷之與儲宫<lb/>
雖各有攸職其義一也臣等自䝉陛下簡置内閣以來<lb/>
累荷聖恩加授今職並參機務兼輔儲闈任重地親官<lb/>
髙祿厚而材力綿薄識慮空踈不能翊贊鴻猷養成睿<lb/>
學歲年徒積績效靡彰每自循省輒増愧畏比者恭遇<lb/>
陛下稽古右文任賢圖治考先朝列聖之制修大明㑹<lb/>
典之書而臣等叨奉徳音總裁其事勉加裒輯幸克成<lb/>
<pb n="KR4e0120_WYG_099-5a"/>
編乃職業所當為豈勳庸之足論况上而仰仗聖聰俯<lb/>
垂宸斷下則羣僚分職衆力均勞臣等何功首䝉甄錄<lb/>
或兼拜兩師之秩或起登一品之階部署迭遷殿名遞<lb/>
進官資夐絶寵數彌隆越分踰涯於斯為甚慚懼之極<lb/>
益無所容伏望聖明收囘成命俾臣等俱以舊官供職<lb/>
圖報将來臣等不勝感戴天恩之至𢎞治十六年三月<lb/>
初四日奉聖旨卿等輔導有年勞勛著稱特加陞職所<lb/>
辭不允吏部知道欽此<lb/>
<pb n="KR4e0120_WYG_099-5b"/>
奏為自劾失職辭避重任事臣等俱以愚庸遭遇先帝<lb/>
簡任内閣委以腹心臨終顧命惓惓以陛下為託臣等<lb/>
痛心刻骨誓以死報及當初政竭力匡持未敢輕易求<lb/>
退近者地動天鳴五星凌犯星斗晝見白虹貫日羣災<lb/>
叠異併在一時京城道路白日殺人西北諸邊敵騎猖<lb/>
獗損軍折将前後相仍戰則無兵守則無食民生窮苦<lb/>
府庫空虛風俗傾頽紀綱廢弛賞不當功罰不當罪法<lb/>
令不行名噐冗濫諸司弊政日益月増百孔千瘡随補<lb/>
<pb n="KR4e0120_WYG_099-6a"/>
隨漏當此之際内外臣僚恊心倍力猶恐弗堪方且持<lb/>
祿固寵任情作弊讒謗公行奸邪得計變亂黑白顛倒<lb/>
是非人怨於下而不知天變於上而不畏竊嘗歴觀載<lb/>
籍徧閲古今未有如此而不亂者也恭惟即位之初詔<lb/>
書一下天下延頸相望太平而朝令夕改訖無寧日百<lb/>
官庻府倣傚成風非惟廢格不行抑且變易殆盡建言<lb/>
者以為多言幹事者以為生事累章執奏則謂之再擾<lb/>
查革舊弊則謂之紛更憂在於民生國計則若罔聞知<lb/>
<pb n="KR4e0120_WYG_099-6b"/>
事渉於近幸貴戚則牢不可破以一二人之私恩壊百<lb/>
年之定制而不顧以一二人之邪説違滿朝之公論而<lb/>
不恤臣等叨居重地徒擁虛衘或旨從中出畧不預聞<lb/>
或有議擬徑行改易似此之類不能一一備舉臣等心<lb/>
知不可義所當言累有論列多不見允比為户兵等部<lb/>
議處鹽法功次等事具本上陳極言利害拱俟數日未<lb/>
䝉批答若以臣等言是則宜俯賜施行臣等言非則亦<lb/>
明加斥責而乃留中不報視之若無使臣等趨向不明<lb/>
<pb n="KR4e0120_WYG_099-7a"/>
進退無據深憂極慮寢食弗寧亦知内告外順人臣之<lb/>
常但政出多門咎歸臣等捫心反顧無以自明展轉於<lb/>
𠂻事非獲已嘗聞宋儒朱熹有曰一日立乎其位則一<lb/>
日業乎其官一日不得乎其官則不敢一日立乎其位<lb/>
今勢窮理極已至於斯若諉顧命之名而不盡輔導之<lb/>
實因循玩愒竊祿茍容既負先帝又負陛下不但取譏<lb/>
當世亦將貽誚方來用是共瀝愚誠上塵天聴伏祈聖<lb/>
明矜察特允退休别選賢能代兹重任少逭分毫之罪<lb/>
<pb n="KR4e0120_WYG_099-7b"/>
幸延犬馬之年則陛下優待舊臣之心勵精新政之義<lb/>
兩盡而無遺矣臣等不勝懇迫激切之至正徳元年二<lb/>
月二十日奉聖㫖卿等切切為治的心朕已知之所言<lb/>
事待斟酌行著用心照舊輔導該衙門知道欽此<lb/>
奏為自劾失職懇辭重任事臣等具奏自劾奉聖旨卿<lb/>
等切切為治的心朕已知之所言事待斟酌行著用心<lb/>
照舊輔導欽此臣等聞命驚惕愈不自安竊聞委質事<lb/>
君者人臣之常職託孤寄命者天下之重任必處常而<lb/>
<pb n="KR4e0120_WYG_099-8a"/>
不失其身任重而不負其託然後可以無愧若徒曠官<lb/>
尸位而假委質之名不能扶顛持危而冒託孤之寄斷<lb/>
乎其不可也痛惟孝宗皇帝大漸之時召臣等至乾清<lb/>
宮御榻前靣賜顧命諄諄數百言臣等頓首拜受不勝<lb/>
嗚咽彼時司禮監太監陳寛等實共聞之伏自陛下嗣<lb/>
位之初臣等輔導啓沃多見施行少伸報稱近數月來<lb/>
往往旨從中出略不預聞有所議擬徑行改易詔書不<lb/>
信政令失中臣等叨冒寵榮憂慚無地今不敢縷數姑<lb/>
<pb n="KR4e0120_WYG_099-8b"/>
以其重者言之商人譚景清等附託皇親奏討殘鹽既<lb/>
不肯奉詔還官又不肯領囘原價挾制朝廷搖撼官府<lb/>
沮陛下之羙政累母后之盛徳論其情罪死有餘辜且<lb/>
皇親之家既已辭退家人引目此商人者已不相干而<lb/>
乃曲為庇䕶寕使帑蔵空虚邊餉匱乏而不之顧此政<lb/>
令之失一也大同隨征所開衝鋒破敵三次當先二項<lb/>
揆之舊制俱不該陞况紀功官原開按伏不係對陣侍<lb/>
郎等官勘得功無顯跡查無明證名字不對多寡不一<lb/>
<pb n="KR4e0120_WYG_099-9a"/>
而乃查近年弊政欲陞數百冗員以官法為人情視爵<lb/>
祿如糞土此政令之失二也内府冗員奉旨裁節僉書<lb/>
守門及分守守備等官减革者百無一二而南海子净<lb/>
身人又選入千餘非惟傷財害民抑且敗壊風俗至於<lb/>
蟒龍玉帶濫賞無算大壊名噐尤不可言此政令之失<lb/>
三也御用監書篆缺人吏部奉旨考選乃令革退人役<lb/>
通送夲監考校優劣是不信銓衡之任而信寵幸之臣<lb/>
况該部查出革退之人俱係夤緣傳奉奉詔裁革纔不<lb/>
<pb n="KR4e0120_WYG_099-9b"/>
幾時遽開此例則匠官術士倣傚成官以邪路為當行<lb/>
視詔書為故紙此政令之失四也他如皇莊田土已令<lb/>
巡撫官查數又復差官踏勘取者未囘差者繼出帶領<lb/>
人役騷擾地方勢所必有京畿小民貧困已極何以堪<lb/>
之此政令之失五也駕帖出外拏人累經各衙門論奏<lb/>
恐生詐偽近因皇親家人奏愬畿民侵占田土祗憑一<lb/>
靣之詞輒為出給提解來京鎮撫司打問情節俱與原<lb/>
奏不同未免仍觧本處官司問理牽連負累破家蕩産<lb/>
<pb n="KR4e0120_WYG_099-10a"/>
寃苦之聲致傷和氣此政令之失六也韋興齊𤣥蠱惑<lb/>
先朝盗空府庫罪大惡極一則夤緣分守累劾不退一<lb/>
則奏請追究止令取囘遷延至今未正刑典此政令之<lb/>
失七也各營執事官軍及内府軍匠各倉庫斗俱經奏<lb/>
准查赴團營及各衙門乞留仍復照舊廢營伍之籍供<lb/>
私門之用此政令之失八也内承運庫銀兩支銷累數<lb/>
百萬内府支用不給印票該庫内官自請查算竟爾不<lb/>
行司鑰庫銅錢該部累奏支用展轉推延至今未發此<lb/>
<pb n="KR4e0120_WYG_099-10b"/>
政令之失九也饒州磁噐奉詔蠲免二年仍令起運來<lb/>
用此政令之失十也似此之類未易悉舉臣等臣傳聞<lb/>
坐視無可奈何或封還執奏不能終止其為失職實所<lb/>
難辭追思先帝臨終顧命之言仰念陞下委任舊人之<lb/>
意若涓埃之力少有所禆犬馬有知猶當報徳况主少<lb/>
國疑四方多事豈忍潔身去位自求便安但忠不足以<lb/>
格君才不足以濟世智窮力竭日甚於前向者臣等所<lb/>
陳奉有聖諭朕便處治至今事有未行所奉聖諭云待<lb/>
<pb n="KR4e0120_WYG_099-11a"/>
斟酌行是必言無可採乃使之照舊輔導亦不過仍前<lb/>
失職而已先帝赫赫之靈臨之在上豈欲其冒輔導之<lb/>
虚名而蹈曠廢之實咎如此哉臣等再四籌度夙夜靡<lb/>
寧陳力就列不能者止聞之古人亦有明訓與其身自<lb/>
壊之不若讓之能者用是備瀝餘忠再申前請伏望聖<lb/>
明俯垂洞察諒臣等為國之心非由矯飾正臣等失職<lb/>
之罪特賜罷歸亟選非常之才俾任難為之事庶可以<lb/>
上囘天變下慰民心承先帝付託之隆保祖宗基業之<lb/>
<pb n="KR4e0120_WYG_099-11b"/>
重矣臣等干冒天威不勝懇迫激切之至正徳元年三<lb/>
月初二日奉聖旨所言事件著各衙門查奏定奪卿等<lb/>
盡心職務以副倚任該衙門知道欽此<lb/>
奏為陳情懇乞休致事近該臣具本陳情奏乞休致奉<lb/>
聖旨卿輔導有年勞勩顯著受先帝顧命託倚匡弼<lb/>
以隆政治上天垂戒朕自警省卿安心辦事勉副委任<lb/>
毋再固辭欽此臣聞命驚慚措身無地竊伏自念臣以<lb/>
弱質病軀冒膺寵祿蓋自入閣以來未久即病間歳屢<lb/>
<pb n="KR4e0120_WYG_099-12a"/>
作作必踰時累月且如頭眩一節曽兩次暈倒在閣攙<lb/>
扶得出衆目所見臣不敢欺加以舊患寒濕後増痔漏<lb/>
藥餌之服與食相半秋末冬初百疾齊發扶羸振憊已<lb/>
弗能堪又以庸才陋識素乏寸長尸曠之愆與歲俱積<lb/>
今年臣與劉健謝遷各具本乞休臣於本内明開三人<lb/>
之中臣最當退過䝉優旨並賜勉留昨者懇乞退休事<lb/>
同一體健遷皆荷聖恩獲䝉俞允而臣獨被存留校臣<lb/>
之病比之二人尤多揆臣之才比之二人獨劣若依棲<lb/>
<pb n="KR4e0120_WYG_099-12b"/>
眷戀茍幸安全正恐累陛下知人之明孤先帝顧命之<lb/>
重非惟智窮力盡不能復有禆益抑且沉溺顛覆無以<lb/>
自容展轉激迫實不知所以為處伏望聖慈愍臣衰病<lb/>
收囘成命仍許退休使臣得與二人同賴帡幪並生天<lb/>
地縱莫效衘環之報猶當為結草之圖臣無任懇悃激<lb/>
切祈恩俟命之至正徳元年十月十五日奉聖旨具陳<lb/>
休致臣下職也黜陟人材朝廷公論卿有疾宻訪明醫<lb/>
揀選良劑善加調理勉副重託倚毗政務切毋再辭吏<lb/>
<pb n="KR4e0120_WYG_099-13a"/>
部知道欽此<lb/>
奏為自陳休致事臣緜力薄才孱軀病質遭逢列聖竊<lb/>
祿明時歴仕途者四十七年居秘閣者一十六載思危<lb/>
負重恒懼弗勝蓋自𢎞治辛酉之後數乞退休至于正<lb/>
徳丙寅以來累陳衰疾並䝉慰諭弗賜允俞追念先皇<lb/>
帝委任顧託之重仰荷聖天子優禮眷遇之隆自度尚<lb/>
可支持豈敢過為矯亢因循靦赧幾閲星霜乃今春不<lb/>
雨風霾累月四川湖廣等處盜賊成羣水旱之奏殆無<lb/>
<pb n="KR4e0120_WYG_099-13b"/>
虛日聖心警惕俯念元元特命廷臣致齋九日祗告天<lb/>
地神祗用祈雨澤臣於此時内自省疚竊據古人䇿免<lb/>
之義即欲引咎自陳不意寧夏逆賊上厪西顧之憂下<lb/>
詔頒恩命師討罪主憂臣辱死亦何辭夙夜在公寢食<lb/>
俱廢扶衰力疾又越兩旬近者守臣奏㨗賊黨就擒邊<lb/>
境獲安民生漸遂顧疾疢生於喜樂筋力痿於安閒四<lb/>
體俱疲百病交作雖欲勉輸分寸力不足以濟時縱令<lb/>
强效驅馳志不能以帥氣質之以盈虧之道揆之於進<lb/>
<pb n="KR4e0120_WYG_099-14a"/>
退之宜及此是圖猶為未晚伏望陛下髙明照察廣大<lb/>
包容赦其瘝曠之愆憫其懇激之請許令休致以遂初<lb/>
心俾枯朽之木獲全樗櫟之材駑鈍之資得延犬馬之<lb/>
齒豈但終身而知感尚當沒世以無忘臣無任祈恩俟<lb/>
命之至正徳五年六月初一日奉聖旨卿累朝重臣已<lb/>
受先帝遺命輔導朕躬才徳兼隆中外悉知譽望顯著<lb/>
海内咸聞尚未從心之年神彩精健正當輔任凡事用<lb/>
心足見為國至意近因寧夏叛賊剿平皆卿才華之力<lb/>
<pb n="KR4e0120_WYG_099-14b"/>
朕心允恊安忍懇切引疾求閒有疾宜親近藥餌善加<lb/>
調䕶累有旨勉留安心辦事毋負遺命朕意所辭不允<lb/>
吏部知道欽此<lb/>
奏為陳情乞恩休致事近者臣以衰疾自陳求退伏䝉<lb/>
恩旨曲賜褒嘉責之以顧命之專委之以輔導之重周<lb/>
詳備悉百有餘言臣聞命驚惶莫知所措上思先帝則<lb/>
涕泗横流仰念聖躬則憂慙並集實不知何以為報也<lb/>
但人臣之義能則致身不能則止二者不容以髪臣八<lb/>
<pb n="KR4e0120_WYG_099-15a"/>
月而生元氣素弱今年六十有四卦數已周體不勝衣<lb/>
食不滿噐朝參之日嘗值大風幾至顚仆衆所共見加<lb/>
以志慮日短學術愈荒事多遺忘字每差錯臣之壮也<lb/>
猶不如人今既老矣何能為役用是具䟽乞休己非一<lb/>
次比見朝廷多事黽勉供職如㑹典未完則不敢言退<lb/>
實錄未進則不敢言退霈澤未降逆賊未擒則不敢言<lb/>
退今纂修粗畢僭亂已平指授出於宸𠂻制馭由於廟<lb/>
算臣奉行宣播幸託有成况威嚴之後漸復寛仁中外<lb/>
<pb n="KR4e0120_WYG_099-15b"/>
臣民欣欣望治伏惟陛下明識遠慮持久而行之何所<lb/>
不至臣之庸弱豈復能禆益於萬一乎若以有限之力<lb/>
供無益之役隳政憤事而不知止則其罪益大矣故敢<lb/>
不避煩凟再申前請伏望陛下垂天地生成之仁推家<lb/>
人父子之愛特降俞旨許令休退使殘喘微軀幸而未<lb/>
盡則一日之存即陛下一日之賜也臣無任懇切俟命<lb/>
之至正徳五年六月初三日奉聖旨卿引衰疾叠休致<lb/>
至再至三厯旨勉留宜盡心職務允恊朕懐不必固辭<lb/>
<pb n="KR4e0120_WYG_099-16a"/>
有疾多訪賢醫善加調理吏部知道欽此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0120_WYG_099-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　懐麓堂集巻九十九<lb/>
</p>
<p>
</p>
  </div>
<div>
<head>懐麓堂集巻一百</head> <lb/>
    <p>
<pb n="KR4e0120_WYG_100-1a"/>
欽定四庫全書<lb/>
　懐麓堂集巻一百<lb/>
　　　　　　　　　　　　　明　李東陽　撰<lb/>
　文續稿十<lb/>
　　求退録<lb/>
　　　奏<lb/>
奏為陳情乞恩懇祈休致事臣年六十四嵗入仕途者四十<lb/>
七年在内閣者十六年越自先朝至於今日具本辭免者二<lb/>
<pb n="KR4e0120_WYG_100-1b"/>
十餘次誤䝉先皇帝及陛下厚恩簡命委託勉留曲諭至詳<lb/>
至切用是扶衰力疾強効驅馳顧駑劣之才綿薄之力誠不<lb/>
足以動物術不足以救時比者司禮監太監劉瑾専權亂政<lb/>
貽害軍民陛下洞照奸謀奮施乾斷明正其罪以慰人心中<lb/>
外臣民萬口稱快臣竊念備員内禁事體相闗凡票本擬㫖<lb/>
撰冩勅書或駁下再三或徑自改竄或帶囬私宅假於他手<lb/>
或逓出謄黄逼令落底真偽混淆無従辨白臣等雖委曲匡<lb/>
持期於少濟而因循隐忍所損亦多荷䝉淵衷明見謂不與<lb/>
<pb n="KR4e0120_WYG_100-2a"/>
内閣相干然玉毁櫝中亦難辭責理宜罷黜更復何言<lb/>
伏望陛下髙明鑒察特降俞音放歸田里遂臣初志别<lb/>
求賢俊俾贊機衡則臣雖未盡犬馬之勞亦免積丘山<lb/>
之咎矣臣無任懇悃激切之至正徳五年八月十六日<lb/>
奉聖旨卿以宏才碩徳佐政先朝嘉謀嘉猷播在天下<lb/>
先帝顧命輔導朕躬劉瑾專權已正其罪今覽卿奏知<lb/>
劉瑾將票本擬旨再三駁下徑自改竄或帶囘私宅假<lb/>
手他人又逓出謄黄逼令落底百端䝉蔽卿委曲匡持<lb/>
<pb n="KR4e0120_WYG_100-2b"/>
朕已悉知宜安心辦事不允所辭凡劉瑾所行亂政着<lb/>
各衙門逐一查改該部知道欽此<lb/>
奏為辭免恩命事正徳五年九月二十日節該欽奉手<lb/>
勅寧夏叛逆事情内閣輔導重臣運籌合議大功既成<lb/>
宜加恩典少師兼太子太師吏部尚書華葢殿大學士<lb/>
李東陽加特進左柱國廕他男一人做尚寳司司丞賞<lb/>
銀一百兩紵絲四表裏欽此臣聞命之餘震驚無地竊<lb/>
惟論功行賞固朝廷之盛典竭忠盡職實臣子所當然<lb/>
<pb n="KR4e0120_WYG_100-3a"/>
顧恩恒易於滿盈而職每難於稱塞臣備員内閣乆切<lb/>
曠瘝累乞退休未䝉俞允官資祿級已極人臣自揣庸<lb/>
愚略無寸補近者西藩弗靖上軫淵𠂻自命將出兵以<lb/>
至班師獻馘地方平定民物底寧皆由陛下聖武神謀<lb/>
運用於上内外重臣各邊將士効力于下臣等奉行宣<lb/>
布不過言語文字之間何功何勞而濫受官賞如臣者<lb/>
求退反進辭少就多省已捫心倍増悚愧至於廕子之<lb/>
制尤為慎重臣老而無子止有繼子李兆蕃年方二十<lb/>
<pb n="KR4e0120_WYG_100-3b"/>
先已䝉恩入監自有出身若復冒殊恩驟陞華秩尤恐<lb/>
年輕力弱弗任驅馳非徒貽名噐之羞抑且招士林之<lb/>
誚臣之罪咎日益彌深凡此數端無一可著伏望陛下<lb/>
俯察愚誠非為虚讓並收嚴命以待有功臣感荷曲成<lb/>
勉圖後報叨冒之愆庶可少逭於萬一矣臣不勝<hi>云云</hi>
正徳五年九月二十三日奉聖旨卿以名徳重望輔導<lb/>
累朝忠勤勞勩功業茂著近者寕夏叛逆運籌合議致<lb/>
有成功官廕賞賚禮不為過不允所辭該衙門知道欽<lb/>
<pb n="KR4e0120_WYG_100-4a"/>
此<lb/>
奏為陳情乞恩再求休致等事臣於本月十八日奏乞<lb/>
休致仰厪徳音曲加慰諭未賜俞允臣拊心内省實不<lb/>
自安竊惟人臣事君固當竭死生之力尤當謹進退之<lb/>
節臣見今六十四歲歴事列聖四十七年參預機務一<lb/>
十六年才踈力薄當退一也多病早衰當退二也久玷<lb/>
班行多竊俸禄當退三也但顧命之重責任方殷大義<lb/>
所關亦非得已蓋聖質方以庶事未定則不敢言退藩<lb/>
<pb n="KR4e0120_WYG_100-4b"/>
臣倡亂邊境未寧則不敢言退大姦未除弊政未革則<lb/>
不敢言退用是懐憂抱愧含垢納汙雖因事累辭終不<lb/>
獲果於自遂幸遇陛下聰明日進政令一新天下之人<lb/>
延頸望治太平之幾正在今日臣若貪位戀祿玩歲愒<lb/>
時及此不圖更復何待頃聞南京監察御史張芹奏臣<lb/>
當劉瑾専權亂政之時不能力争及陛下任用得人濳<lb/>
消禍變却又攘以為功冒膺恩廕縁寕夏事平伏承陛<lb/>
下遣司禮監官傳示聖意欲加恩典臣極力苦辭幾至<lb/>
<pb n="KR4e0120_WYG_100-5a"/>
垂涕及手勅既下加臣特進左柱國廕臣男為尚寳司<lb/>
丞臣隨即具本懇辭竟不獲命黽勉拜受本非素心但<lb/>
寵禄之頒過踰涯分傳聞逺外實駭羣情其言禮貌之<lb/>
屈否衆所見聞攘功之有無已䝉聖鑒若不能早退又<lb/>
不力辭此二端者切中臣病况臣揣已量力見可知難<lb/>
盛滿之懼己非一日安敢以衰老之身䝉叨冒之罪上<lb/>
以玷陛下知人之明下以貽士林未備之議哉伏望聖<lb/>
慈察臣愚悃許臣致仕將臣男兆蕃收囘成命令其照<lb/>
<pb n="KR4e0120_WYG_100-5b"/>
舊以監生聽選出身徐圖補報則優禮舊臣之恩曲成<lb/>
萬物之徳臣舉家父子咸知感佩於無窮矣臣無任悚<lb/>
息激切之至正徳五年十一月二十四日奉聖旨覽卿<lb/>
奏具悉至情卿輔政有年精思純謹中外共知屢次引<lb/>
疾求退先帝及朕為天下事重曲加慰留近來大姦既<lb/>
去朝廷圖新治理委任方隆豈可偶因人言固求休退<lb/>
吏部便往諭朕意大臣義當體國宜勉起供職不必再<lb/>
辭賞功推廕係是舊典李兆蕃己錄用了也不准辭該<lb/>
<pb n="KR4e0120_WYG_100-6a"/>
衙門知道欽此<lb/>
奏為老病乞恩休致事臣於去年十一月内三次具本<lb/>
乞休累辱温㫖勉留諄至臣感恩懐愧無以自容猶欲<lb/>
上訴懇誠適遇陛下恭上兩宮徽號禮殷事重竊念受<lb/>
恩累朝職在述作因循勉強又閲歲年續以朝覲科舉<lb/>
政務頻仍命將岀兵事體闗渉訖無寧處豈暇言私但<lb/>
衰老益深疾病交作五月以來鼻衂脾㵼痔漏下血或<lb/>
委頓一時或纒綿累日積成虛耗愈不能支開註門籍<lb/>
<pb n="KR4e0120_WYG_100-6b"/>
在家調治閉户退思捫心内省問其官則三孤之官也<lb/>
問其祿則一品之祿也問其職則論思輔導百職之所<lb/>
萃也今神思荒落不能效謀慮之勤精誠未孚無以為<lb/>
感格之地無其實而虚冒其名受其職而不稱其事乃<lb/>
龍鍾於踰六望七之歲而不知止棲遲于十有七年之<lb/>
久而不知退未嘗不汗流浹背而食不下咽也自今以<lb/>
往臣若留一日則増一日之愆當一事則多一事之咎<lb/>
寧不為貪冒之魁以貽明聖之玷哉用是備瀝愚衷再<lb/>
<pb n="KR4e0120_WYG_100-7a"/>
申前請伏望聖慈憫臣衰病燭臣肺腑丐臣骸骨以盡<lb/>
餘生則臣於未死之年即荷更生之賜也臣不勝惶恐<lb/>
激切之至正徳六年六月十三日奉聖㫖卿忠誠體國<lb/>
輔導累朝功烈譽望天下共知比來多事之際發謀出<lb/>
慮周詳老成况神志精明述作議論尤為國華在任一<lb/>
日有一日之益岀處進退闗係天下重輕近因屢疏辭<lb/>
免朝廷已有旨再四勉留宜體朕諄切至情亟起視事<lb/>
以慰衆望乃見君臣同徳之義不必再辭吏部知道欽<lb/>
<pb n="KR4e0120_WYG_100-7b"/>
此<lb/>
奏為老病陳情仰祈天鑒懇乞休致事臣自揣衰病不<lb/>
能任事累歲乞休輒荷恩㫖慰諭勉留諄複切至不一<lb/>
而足其大者一則曰先帝顧命輔導朕躬一則曰義雖<lb/>
君臣情猶父子一則曰卿之岀處闗係天下重輕捧誦<lb/>
之際至于感泣無所逃於天地之間竊伏自念陛下所<lb/>
以遇臣者如此其重所以責臣者如此其深若但玩愒<lb/>
歲時虚糜廪祿以顧命自諉而無匡正之功以輔導為<lb/>
<pb n="KR4e0120_WYG_100-8a"/>
名而乏謀猷之益則陛下亦將焉用之哉臣之官股肱<lb/>
耳目之官也臣之責股肱耳目之責也手足痿痺則元<lb/>
氣為之不仁視聽壅蔽則全體為之不具是臣之官失<lb/>
職而責無由以塞也臣自請告以來病勢纒綿精力消<lb/>
耗蹣跚於户庭之内輾轉于牀褥之間深思逺憂無所<lb/>
不至臣老而無嗣隻影自随宗祀之責惟臣是任然此<lb/>
臣一身一家之私者猶不足言也仰惟陛下春秋鼎盛<lb/>
福履隆長紹統有年前星未耀乃祖宗億萬載社稷之<lb/>
<pb n="KR4e0120_WYG_100-8b"/>
寄天下臣民億兆人覆燾之情其所闗係誠為重大昔<lb/>
在孝宗皇帝親憑玉几涣發綸音早定大婚永圖至計<lb/>
臣靣承顧命夙夜于𠂻比之恒常情實倍萬責任之重<lb/>
無過於臣臣所當言亦無有急於此者若復因循隱黙<lb/>
茍利目前恐衰病日深一旦溘先朝露生平無以副陛<lb/>
下倚毗之望他日無以見先帝在天之靈誤國之罪萬<lb/>
死莫贖用是不避威嚴敬披肝膽伏冀陛下上念承傳<lb/>
之重俯懐翊戴之勤髙拱穆清深居禁宻朝奏以時飲<lb/>
<pb n="KR4e0120_WYG_100-9a"/>
膳以節保聖躬於康樂延嗣續於蕃昌仍望憫臣衰朽<lb/>
之質理難久長察臣忠懇之言止於如此容臣休致以<lb/>
盡餘生則臣身雖退猶臣之進尚當伏跡山林仰瞻魏<lb/>
闕頌聖主無疆之壽慶皇家不拔之圖臣無任傾心瀝<lb/>
血俟罪祈恩之至正徳六年七月二十一日奉聖旨朕<lb/>
覽卿奏深用惕然具見元臣忠愛至情卿受遺先朝輔<lb/>
導朕躬見今天下多事正宜同心佐理何忍舍朕求去<lb/>
朕因卿言當上念承傳之重及臣民翊戴之勤卿亦宜<lb/>
<pb n="KR4e0120_WYG_100-9b"/>
强起視事副朕倚毗至願以仰答先帝顧命之意不必<lb/>
再辭吏部知道欽此<lb/>
奏為陳情懇乞辭免恩廕事近該臣等累次辭免恩廕<lb/>
奉聖旨着吏兵二部㑹看續奉聖旨改廕六品文職臣<lb/>
等仰窺聖意俯悉下情謂匪軍功難承世職曲加裁處<lb/>
俾受文階尚有愚誠冒干天聽臣等竊惟廕叙之典非<lb/>
特有文武之分抑亦有厚薄之等比因羣盗肆惡徧歴<lb/>
諸方出入四五年間荼毒數千萬衆主憂臣辱安敢辭<lb/>
<pb n="KR4e0120_WYG_100-10a"/>
勞天佑人歸僅成克㨗即今奸兇甫定凋瘵未蘇雖率<lb/>
土之歡豈免向隅之泣若燕齊河洛之安靖以為臣等<lb/>
之功則川陜湖貴之縱横復是誰歟之過推恩廕子誠<lb/>
所未安且以六品之華階何可一日而驟致用是懇乞<lb/>
天恩並收成命使臣等安心於旦夕庶猶可圖報於將<lb/>
來臣等感恩佩徳過於受廕萬萬矣臣等不勝惶恐激<lb/>
切之至正徳七年十月初十日奉聖㫖朕以卿等勞勩<lb/>
特廕武品堅情不受今改文秩又動章聞可不必再辭<lb/>
<pb n="KR4e0120_WYG_100-10b"/>
該衙門知道欽此<lb/>
奏為陳情懇乞辭免恩廕事臣等再承恩廕累具辭章<lb/>
曲荷綸音不䝉賜允若心無所愧豈敢固違但理有未<lb/>
安終當懇訴竊惟事有常職故任事者無侵官恩有常<lb/>
格故受恩者無愧色臣等所居之官論思輔導之職也<lb/>
目不識兵馬之數耳不聞金鼓之音足不履行陣之地<lb/>
身不冒矢石之險若文書之經由論議之闗渉與戰伐<lb/>
攻擊坐作進止者同功而例論推恩以及家是以平居<lb/>
<pb n="KR4e0120_WYG_100-11a"/>
本分之勞冒格外非常之賞况臣等或已䝉廕錄不可<lb/>
重沾或方歴歲年未經久試捫心揣分實不能堪所有<lb/>
前項恩廕臣等終不敢受伏望聖明俯從愚請並收成<lb/>
命以慰憂惶使臣等照常格守常職以圖報稱於萬一<lb/>
臣等不勝感激之至正徳七年十月二十四日奉聖旨<lb/>
卿等累奏辭免特允所請該衙門知道欽此<lb/>
奏為老病懇乞休致事竊念臣體質羸弱本自天生㓜<lb/>
小之時不敢自期壮長中年以後衰病相仍年日益増<lb/>
<pb n="KR4e0120_WYG_100-11b"/>
病日加甚腰膝疼痛眼目眵昏家居入夜則歩不能行<lb/>
班行遇風則立不能定縱使朝參公座不過勉强支持<lb/>
每當具奏乞休實是哀鳴懇訴未䝉鑒察曲荷涵容顧<lb/>
今年連閏之月一十有三而在告之辰已過其半雖卑<lb/>
官薄祿猶為曠職素餐况臣叨登一品之階兼給兩官<lb/>
之俸非但難於報稱亦將累積愆尤况今歲暮祫享不<lb/>
能陪列正旦朝賀不能随班郊壇大祀不能㸔牲分獻<lb/>
而深居飽飯偃仰在床用是寤寐不寧食不下咽再三<lb/>
<pb n="KR4e0120_WYG_100-12a"/>
籌度展轉思惟臣之狼狽實不知所以自處也仰惟陛<lb/>
下天地之量於人無所不容日月之明於物無所不照<lb/>
伏望宥其既往而矜其所不能特降綸音許臣休致則<lb/>
進退之際全晩節於始終俯仰之間託餘生於覆載臣<lb/>
之感恩荷徳與齒髪而無窮矣臣不勝懇迫激切之至<lb/>
正徳七年十二月二十九日奉聖旨卿累朝名徳學行<lb/>
才猷中外推重受先帝顧命輔導朕躬竭誠盡忠功在<lb/>
社稷比年以來節次引疾乞休朕未能舍卿屢遣官敦<lb/>
<pb n="KR4e0120_WYG_100-12b"/>
勸暫起視事兹乃固申前請情詞懇切朕閔勞以政勉<lb/>
從所請寫勅諭意賞銀伍十兩紵絲四表裏以表眷懐<lb/>
着有司時常存問月給米八石歲撥人夫十名應用仍<lb/>
廕子姪一人做中書舍人該部知道欽此<lb/>
奏為謝恩事昨該臣具奏乞恩休致節該奉聖旨勉從<lb/>
所請寫勅諭意賞銀五十兩紵絲四表裏以表眷懐着<lb/>
有司時常存問月給米八石歲撥人夫十名應用仍廕<lb/>
子姪一人做中書舍人欽此竊念臣自弱冠以來至於<lb/>
<pb n="KR4e0120_WYG_100-13a"/>
今日叨䝉累朝列聖作養拔擢之恩簡任顧託之命天<lb/>
髙地厚不可名言蓋嘗委質鞠躬少圖報稱而才踈識<lb/>
淺莫效涓埃曠職素餐乆而益甚况孱軀薄質晚歳衰<lb/>
齡非敢忘死而後已之心亦嘗聞不能者止之戒用是<lb/>
屢干聰聽懇請歸休每荷眷留輒増愧懼幸回天鑒特<lb/>
賜允俞而又寵以璽書錫之金幣人夫食米給在有司<lb/>
廕子錄官俾延世賞恩深禮縟實倍常倫感戴之餘曷<lb/>
勝欣忭伏願聖躬保重聖壽隆長徳政日新邦家鞏固<lb/>
<pb n="KR4e0120_WYG_100-13b"/>
臣幸得優游隴畆瞻望太平非惟飲徳於餘生抑且衘<lb/>
恩於身後永永而無窮也臣見今腰膝疼痛行歩艱難<lb/>
不能躬謝殿廷靣辭黼扆不勝懐慙負咎惶悚激切之<lb/>
至除望闕叩頭外謹具謝恩正徳七年十二月三十日<lb/>
奉聖旨覽卿所奏足見老臣惓惓忠愛餘意朕已具悉<lb/>
該衙門知道欽此<lb/>
奏為謝恩事正徳八年正月十三日該光祿寺差典簿<lb/>
㕔録事李宗禮齎掲帖内開司禮監太監蕭敬傳奉聖<lb/>
<pb n="KR4e0120_WYG_100-14a"/>
旨頒送慶成宴卓靣一張鴛鴦飰一分酒五瓶臣竊念<lb/>
優閒私第衰病餘生無扈從奔走之勞䝉眷注記存之<lb/>
寵恩深禮特夐岀前聞慚懼有加報酬無地與闔家而<lb/>
共戴誓没齒以難忘緣臣一向氣血虚弱腰膝疼痛不<lb/>
能趨朝行禮除扶病望闕叩頭外謹具本謝恩正徳八<lb/>
年正月十四日<lb/>
奏為謝恩事正徳八年四月十五日欽䝉皇上遣内臣<lb/>
頒賜勅諭一道新鈔三千貫銀五十兩紵絲四表裏衣<lb/>
<pb n="KR4e0120_WYG_100-14b"/>
服一套到臣私第絲綸涣汗豈徒一字之褒金幣輝煌<lb/>
遠過百朋之錫是蓋施恩於不報之地惟當感徳於未<lb/>
死之年愧懼交并名言莫既緣臣自致仕以來一向腰<lb/>
膝疼痛行歩艱難不能趨朝行禮除扶病望闕叩頭外<lb/>
理合具本謝恩正徳八年四月十六日<lb/>
　<lb/>
　<lb/>
　懷麓堂集巻一百<lb/>
</p>
<p>
</p>
  </div>
<div> <lb/>
    <p>
<pb n="KR4e0120_WYG_101-1a"/>
後序<lb/>
此少師西涯先生李文正公之集也詩賦共若干首銘<lb/>
誌雜文若干首奉勅碑記若干首奏䟽若干首總若干<lb/>
巻而續集不與焉嗚呼富矣予嘗聞有一代之興必有<lb/>
一代英賢之佐進而左右厥辟考修班制敷為述作以<lb/>
昭覿文華國之羙然其成也有漸其發也有機必治極<lb/>
百年天鑒昭格篤賢輔始克際登兹盛如周至宣王數<lb/>
更九世作材復古紹休先王于時尹吉甫仍叔申伯仲<lb/>
<pb n="KR4e0120_WYG_101-1b"/>
山甫方叔召虎咸能先後禦侮升政大猷而仍叔吉甫<lb/>
之徒又能鋪張贊詠以道其事如車攻嵩高蒸民江漢<lb/>
韓弈諸作是已夫周之治固郁郁其文然微諸賢則所<lb/>
謂至今望其君臣若神人然者又惡能若是其烈哉我<lb/>
皇祖受命開極肇隆文化列聖相繼引養引恬至於成<lb/>
化𢎞治間人文之盛於斯為極公適岀㑹其期攄其所<lb/>
藴見於詞章高文大冊既已光朝著而澤海宇而長篇<lb/>
短述又皆流播四方膾炙人口蓋操文柄四十餘年出<lb/>
<pb n="KR4e0120_WYG_101-2a"/>
其門者號有家法雖在踈逖亦竊效其詞規字體以競<lb/>
風韻之末而名一時豈偶然哉夷考公平生小心慎密<lb/>
不事矯襮厯官禁近節儉正直雅有羔羊之風方今上<lb/>
嗣徳訪落之初及元㓙鞠人忮忒之際公以耆望屹然<lb/>
在服中間扶持善類將順徳意隂利天下蓋有人不及<lb/>
知者罪人斯得益啟淵𠂻進賢屏惡溥惠滌瑕以植民<lb/>
生而綿國脉傳謂為人臣者怠則張而相之廢則掃而<lb/>
更之謂之社稷之役公實有焉及其憂則違之賁於丘<lb/>
<pb n="KR4e0120_WYG_101-2b"/>
園賔從游歌若忘素顯而聞朝廷用一善人興一善治<lb/>
必喜動顔色如自己出或議及古今政疵民瘥亦復痌<lb/>
瘝乃身故予嘗為文壽公謂其居廟堂未嘗不以山林<lb/>
為念在山林未嘗不以廟堂為憂其心始終不廢民胞<lb/>
物與之情乃心王室之義正謂此也公既捐館國論益<lb/>
明朝貤節惠諡曰文正孔子曰言有物而行有恒也是<lb/>
以生則不可志死則不可奪名公固今日之山甫仍叔<lb/>
也向非文與功偕徳與位侔亦烏能獲是名于天下後<lb/>
<pb n="KR4e0120_WYG_101-3a"/>
世哉公平生志節之大如右俾讀是集者有所考焉正<lb/>
徳戊寅十二月朔旦門生京江靳貴謹序<lb/>
</p>
<p>
</p>
  </div>
        </body>
</text>\m</TEI>
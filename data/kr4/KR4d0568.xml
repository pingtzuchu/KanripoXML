<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>靜思集巻一</head>
    <p>
<pb n="KR4d0568_WYG_001-1a"/>
欽定四庫全書<lb/>
　靜思集巻一　　　　　　　元　郭鈺　撰<lb/>
　　歌行<lb/>
　　　和劉氏蓬軒歌<lb/>
徃與丹邱仙人泛舟弱水之西採藥蓬莱之下笑坐蓬<lb/>
牕中蓬外春如畫三生不得塵緣謝老去人間結茅舎<lb/>
却羨劉郎所作之蓬軒山水娯人甚瀟洒春風淡沲春<lb/>
雲隂花枝窈窕簾櫳深劉郎酒初醒獨坐蓬軒吟月浸<lb/>
<pb n="KR4d0568_WYG_001-1b"/>
澄江鴈無影桂樹吹香秋夜永劉郎歌未終更向蓬軒<lb/>
飲蓬軒飲後醉復眠樓船美人散如烟英雄迴首皆成<lb/>
仙千金買閒不惜費何日蓬軒容我醉挂衣薜蘿落巖<lb/>
花蕩槳芙蓉弄秋水夜半天風捲翠濤種来修竹齊雲<lb/>
髙待把長虹繫明月海上重来釣六鼇<lb/>
　　　題郭伯澄西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>山居<lb/>
白日上東山晴光射西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>山人開曉闗一襟暖翠<lb/>
濃如染門前流水玉虹明樹上啼鶯金羽輕自掃落花<lb/>
<pb n="KR4d0568_WYG_001-2a"/>
客初到共題修竹詩先成十載戰塵迷道路西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>只今<lb/>
成乆住移竹春深長子孫種梅晚嵗為賓主丈夫揚眉<lb/>
天地間山林朝市俱等閒出為公卿入為士古人高節<lb/>
非難攀聞君近年深閉戸烏帽青燈讀書苦劍寒新淬<lb/>
氷雪光松老終無棟梁具西<graphic n="KR1735" url="https://raw.githubusercontent.com/kanripo/KR-Gaiji/master/images/KR1735.png" mimeType="image/png"/>山深竹徑㣲我来欲共<lb/>
薜蘿衣一朝富貴逼君去燕雀空羨㝠鴻飛<lb/>
　　　採蕨歌<lb/>
朝採蕨南山側暮採蕨北山北穿雲伐石飛星裂手脚<lb/>
<pb n="KR4d0568_WYG_001-2b"/>
凍皴腰欲折紫芽初長粉如脂瘦根盤屈蛟蛇結吞聲<lb/>
出門腹已飢猿啼風擺藤蘿衣長鑱短笠日將暮攀援<lb/>
垠堮何當歸朝採蕨暮採蕨東隣老翁更悽惻抱蕨轉<lb/>
死長松根妻子眼穿淚成血情知世亂百憂煎得歸茅<lb/>
屋心懸懸痴兒啼怒炊烟晚打門又索軍需錢君不見<lb/>
將軍擁旌節紅樓夜醉梨花月<lb/>
　　　畫山水歌贈楊彦正<lb/>
憶我徃嵗山中居山水娯人忘讀書釣魚獨坐溪石乆<lb/>
<pb n="KR4d0568_WYG_001-3a"/>
看竹每過鄰人居蒼松鶴帯白雲下紫蘿猿抱晴烟虚<lb/>
而我扶醉騎蹇驢誰人不道似是浣花之畫圖自從喪<lb/>
亂走南北甚欲畫之不可得楊君揮翰頗風流雲山為<lb/>
作秋三叠寒雅隔浦淡微茫老樹懸崖交屈鐵門前芝<lb/>
草澗中石稚子松根採殘葉知君所畫非青原令我展<lb/>
轉思故園山橋野逕宛相似桂樹正對梅花村清秋毫<lb/>
末瘦蛟舞白日座上銀河翻問君何得最竒古十載苦<lb/>
心思董元董元舊住浙江上門對呉山聳千文有時登<lb/>
<pb n="KR4d0568_WYG_001-3b"/>
髙望海潮老懐揮霍增雄壯遺跡百年今漸亡戰塵千<lb/>
里吾安徃但將此畫挂髙堂清秋卧聴松風響<lb/>
　　　題秋江送别圖送楊亨衢少府叅安成軍事<lb/>
楊少府紫騮馬黄金鞭團花戰袍繡两肩腰下雕弓懸<lb/>
逈若秋鷹觧絛鏇縱之颯颯凌千仭之蒼烟酒酣㧞劍<lb/>
玉龍舞喝令西飛白日囘中天簸海腥風白波立壓空<lb/>
殺氣𤣥雲連緣邉諸將亦無數晝擁旌旂夜撾鼓豹韜<lb/>
合變待叅謀太守掄材君獨去送君江上君甚歡江風<lb/>
<pb n="KR4d0568_WYG_001-4a"/>
吹雪蘆花寒知君心事如秋水故應寫入畫圖看問誰<lb/>
畫者謝君績不畫琵琶美人泣舟子揚帆發棹歌主人<lb/>
觧劍停杯立我亦從軍今四年男兒姓名何足憐老親<lb/>
白髮長相憶只得還家種薄田<lb/>
　　　送友人從軍兼呈謝君績叅軍<lb/>
歎息復歎息歎息長書空殺賊五年無寸功今者又送<lb/>
君從戎七星戰袍襯金甲三山尖帽飄猩紅牙旂曉發<lb/>
玉花驄猛士䨇劍立西東爺孃妻子不用哭上馬更勸<lb/>
<pb n="KR4d0568_WYG_001-4b"/>
黄金鍾黄金鍾琥珀濃豪氣千尺揺晴虹明日軍門揖<lb/>
主將論軍未可皆雷同安成之冦容易攻廬陵凋敝遺<lb/>
民窮自非竒謀决擒縱煩費日乆誰當供君家伯仲盡<lb/>
年少正好變化扳飛龍頗聞幕府多才雄為我問信毋<lb/>
匆匆我有大羽箭不殺南飛鴻要如魯仲連繫書射入<lb/>
聊城中祗緣骨相不受封不如扁舟歸去長伴滄浪翁<lb/>
　　　鸛將雛同李文麟賦<lb/>
鸛將雛願雛長結巢千尺蒼松上自矜毛骨殊凡鳥不<lb/>
<pb n="KR4d0568_WYG_001-5a"/>
敢向朝哺夕抱羽翼成風鶴雲鵬共還徃挟弹子窺巢<lb/>
攫其雛雛小豈能充爾腹老大育子恩勤渠荒村風雨<lb/>
母歸急空巢深鎖寒烟孤哀鳴上下尾畢逋人之愛子<lb/>
皆若予鴟鴞鴟鴞無處無君不見黄雀何足道楊寳飼<lb/>
之玉環報<lb/>
　　　貽郭恆<lb/>
月懸松露明鵑啼浦烟破遥想山中人此時正思我我<lb/>
行忽堕滄江邊度盡春風無一錢向来自是釣鰲客至<lb/>
<pb n="KR4d0568_WYG_001-5b"/>
今思拍洪崖肩洪崖不可招蓬莱在何處鋪遍閒愁芳草<lb/>
路千樹綠隂晝如雨錦字書成人不来銀燭花殘誰與<lb/>
度近日聞君多好懐雪色白紵佳人裁小樓紈扇低徘<lb/>
徊釀酒好近榴花開榴花開我歸来<lb/>
　　　效范先生侏儒行<lb/>
君不見侏儒長三尺有錢可使粟可食虎豹天關深九<lb/>
重直犯龍顔請恩澤方朔昻昻飢欲死每一見之長歎<lb/>
息長歎息將何如東家之邱九尺軀遍走天下無停車<lb/>
<pb n="KR4d0568_WYG_001-6a"/>
絶糧於陳逐於魯皇皇何用三千徒嗚呼皇皇何用三<lb/>
千徒吾寧飽死作侏儒<lb/>
　　　春夜寒<lb/>
　　　　余值時危一窮到骨薪米不給恒自謂不敢<lb/>
　　　　僥倖今春雨雪連旬擁牛衣以熬長夜寒砭<lb/>
　　　　肌骨遂成痁瘧可感也哉貧而無怨聖人以<lb/>
　　　　為難余今雖怨其又奈何發為詩歌私寫以<lb/>
　　　　示平昔之窮交庶幾知己不為時貴所笑云<lb/>
<pb n="KR4d0568_WYG_001-6b"/>
春雨暗空雜春雪閉門十日紅爐絶寒壓破衾夜悽惻<lb/>
鼓角聲酣千轉側苦竹蕭蕭茅屋欹懸崖磔磔啼猿切<lb/>
蒼檜拂風不自支碧桃醉曉何由得吞聲强起添牛衣<lb/>
接迹不如投蟻穴立登霄漢奮長策死填溝壑抱竒節<lb/>
奈何貧病相驅廹少壯幾時頭欲白更闌山鬼瞰孤燈<lb/>
火攻水戰骨如折隣曲尋常疎徃還妻孥劬瘁忘梳櫛<lb/>
謬算平生坐不耕時危况復山河窄汗馬白丁樹功勲<lb/>
儒冠俯仰無顔色讀書忍作公孫䛕種菊願依陶令宅<lb/>
<pb n="KR4d0568_WYG_001-7a"/>
志士百年慎語黙誰云出處輕如葉毎想淮隂酬漢恩<lb/>
但欲功名埀竹帛國士從来不易知觧衣推食寧為徳<lb/>
悠悠今古誰知心慷慨髙歌唾壺缺君不見凍雀紇干<lb/>
栖一枝彩鳯崑丘翻六翮<lb/>
　　　題三顧草廬圖<lb/>
畫史紛紛滿天下君之此圖誰所畫倚山茅屋野人居<lb/>
門前何得將軍馬得非孔明卧隆中坐令𤣥徳来趨風<lb/>
十載烟塵戰羣虎一朝雲氣隨飛龍英雄契合人莫測<lb/>
<pb n="KR4d0568_WYG_001-7b"/>
宛如魚水歡相得抱膝長歌梁父吟上馬已無曹孟德<lb/>
三分割據功業成用之惟在知人眀千鈞漢鼎懸三顧<lb/>
丹青欲寫空凝情嗚呼河北二十四郡墮名城君王不<lb/>
識顔真卿<lb/>
　　　母棄子同劉茂才賦<lb/>
母棄子子幼情可憐子長母還去為子宜思愆龍爭虎<lb/>
鬭事翻覆寳玦王孫捐骨肉十年母子安茅屋菽水真<lb/>
情無不足奈何一朝辭故幃子也慟絶牽母衣母今棄<lb/>
<pb n="KR4d0568_WYG_001-8a"/>
兒不敢怨父在深恩母當念母如不聞竟不留黄昏門<lb/>
掩青燈愁負米歸来飲殘泣他家兒女何綢繆噫嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
邇来萬事足悲咤負德辜恩滿天下丈夫盡為温飽謀<lb/>
婦人何得毋重嫁<lb/>
　　　題歐陽先生段君墓志銘後<lb/>
翰林歐陽公文章滿天下段君墓碑親手題美玉精金<lb/>
動髙價雄詞傳世發幽光竒氣騰空照長夜段君有子<lb/>
渥洼馬榮親何待為卿亞白雲山空心共飛宰樹雨寒<lb/>
<pb n="KR4d0568_WYG_001-8b"/>
淚盈把嗟我邑子棲林野白鷺青原徧儒雅今晨始得<lb/>
讀君碑才名豈是尋常者鐘鼓清時金谷園衣冠前輩<lb/>
洛陽社人間萬事力可為子孫振耀古来寡君家舊徳<lb/>
今見之復使鄉邦共悲咤何時却得拜君墳臨風絮酒<lb/>
哀悰寫<lb/>
　　　題羅子澄所藏乃父晋仲文學桂林圖<lb/>
我觀桂林圖喜極翻長吁江山城郭不盈幅恍若經行<lb/>
千里餘宦遊徃歳羅文學此圖正為思親作戱綵魂飛<lb/>
<pb n="KR4d0568_WYG_001-9a"/>
白鷺洲望雲膓㫁楚王閣自從南北吹戰塵邉鴻不到<lb/>
江魚沈有子芳年滯鄉國長日攬圖思桂林父在桂林<lb/>
獨思母子今思父更愁苦太平干禄為親榮今日官髙<lb/>
渺何許還君此圗神凛然忠臣孝子無後先一家骨肉<lb/>
眼前好百嵗功名紙上傳君不見太真来作南洲客秃<lb/>
衿老淚傷頭白<lb/>
　　　龍伯淵席上和周子諒長歌兼呈諸君子<lb/>
伯夷登西山魯連蹈東海烈士懐苦心海枯石爛終無<lb/>
<pb n="KR4d0568_WYG_001-9b"/>
改蕭蕭華髮吹秋霜夜煮白石充飢膓人情俯仰今異<lb/>
昔惟有青山似故鄉桐江江上一擕手公子華筵誰不<lb/>
有賦筆毎慚崔顥詩持杯願飲茅容酒銀燭花髙照座<lb/>
空笑談頗有前賢風好懐傾寫向誰是或執蝘蜓嘲神<lb/>
龍老我疎狂眼常白欲麾凍蠅清几格不須浪說管鮑<lb/>
交眼中誰有真顔色百年聚㪚如摶沙東風燕子還西<lb/>
家羣仙天上擷飛霞君歸好醉瓊林花<lb/>
　　　送王醫<lb/>
<pb n="KR4d0568_WYG_001-10a"/>
東風吹樹千鈞力怒勢呼號两相敵囘飈蕭颯入霜林<lb/>
敗葉紛披㪚無迹老夫倚杖長歎息百年三萬六千日<lb/>
莊生齊物物不齊誰鑄紅顔等金石王君笑我何太痴<lb/>
太極初分有伸屈天根月窟窺端倪靈臺天逈丹光溢<lb/>
奈何寸地攅千兵朝似瓠肥暮如腊自非一氣囘孤根<lb/>
宇宙幾何皆鬼蜮乃知燮理藉登庸瘡痍變作謳歌入<lb/>
感君此言足才識知君用心𣺌難及君不見長生之藥<lb/>
蓬莱多從君歸去君如何<lb/>
<pb n="KR4d0568_WYG_001-10b"/>
　　　贈峡江王廵檢<lb/>
淮海龍飛乗五雲攀鱗附翼多殊勲英雄變化不知數<lb/>
我今獨識王將軍將軍好武稱第一慷慨功名少年日<lb/>
劍術出竒愁白猿兵符借重祠黄石近報三軍掠薊丘<lb/>
萬馬夜渡黄河流將軍豈徒成一障成功獨早還優游<lb/>
巴丘官衙俯江水两岸人烟鬱蒼翠不隨李廣獵南山<lb/>
却向揚雄問竒字雕弓羽箭挂前除座中賓客多文儒<lb/>
煮茶烟細浮蒼竹把釣江清出白魚人生宦途須適意<lb/>
<pb n="KR4d0568_WYG_001-11a"/>
大隱從來在朝市將軍美譽播南州纒腰騎鶴徒為爾<lb/>
君不見凌烟閣上開畫圖褒公鄂公氣骨殊君臣際㑹<lb/>
總如此嗟我閉門空讀書<lb/>
　　　題追風圗<lb/>
百金曽買櫪上駒權竒神駿人間無奚官絶力相控制<lb/>
出門已空千里途大明殿前早朝罷揚鞭半是追風者<lb/>
君不見狒狼獻天馬白髪江南今見畫<lb/>
　　　題宋仲觀所藏竹圖<lb/>
<pb n="KR4d0568_WYG_001-11b"/>
王猷愛竹借竹看何如冩此青琅玕筆分雲氣千畆足<lb/>
忩涵風色三秋寒淡枝濃葉嵗年乆能使良工名不朽<lb/>
君不見長竿千尺餘世上誰為釣鼇手<lb/>
　　　題劉履初所藏莫慶善鷹<lb/>
日光懸秋雙翮齊欲飛不飛愁雲低足無絛鏇腹無食<lb/>
空林尚恐難安棲筆力精到天機微莫生所畫待我題<lb/>
君不見天下太平角端語狐兔草間何足數<lb/>
　　　送耒陽李中卿<lb/>
<pb n="KR4d0568_WYG_001-12a"/>
干禄自為通滔滔逝水何時窮隱居自為介慘慘龍泉<lb/>
閟光彩何如耒陽李中卿出也䖏也俱光榮徃者時危<lb/>
曽學武彎弓射殺南山虎一朝姓名貢玉堂朝囘滿袖<lb/>
攜天香秪今辭官歸舊隱五栁先生住相近石逕掃苔<lb/>
客正來荷亭置酒花半開清夜夢囘思舊事天語温存<lb/>
猶在耳却從雲氣望蓬莱百年窮達安在哉人臣大節<lb/>
保終始滿眼官寮少能似㤗山峩峩河水長君恩於爾<lb/>
不可忘嗚呼君恩於爾不可忘<lb/>
<pb n="KR4d0568_WYG_001-12b"/>
　　　題郭元振所藏魚巻<lb/>
徃者觀魚曽泛洞庭舟鯨飛蛟舞令人愁不似君家翫<lb/>
新畫滿眼潑潑仍悠悠風急欲牽流荇碧忩虚可數金<lb/>
鱗宻栁花吹動浪微生雲氣流空墨猶濕不須把釣凌<lb/>
烟波對此其如秋夜何萬頃波濤翻白屋長篙棹月來<lb/>
相過君不見聖代恩波及魚鳥乆矣龜龍在宫沼池邉<lb/>
試問吮毫人壁間變化春雷曉<lb/>
　　　送王葬師<lb/>
<pb n="KR4d0568_WYG_001-13a"/>
南山改舊隴北山開新塋行人路上總稱好誰其相者<lb/>
王先生王先生雙眼明吾聞其語心為驚江山隨運有<lb/>
遷改人物乗機分重輕指揮能事覈元化何必長抱青<lb/>
嚢經嗟余獨居環堵室每一見之長歎息君家科第舊<lb/>
聞名自經世變嗟何及河南南陽多貴人長平坑卒無<lb/>
哭聲星翁筮史常相過專門堅白吾何慿衡嶽由来凌<lb/>
絶頂青山有盡雲無盡更百千年似眼前春蠶畢竟誰為<lb/>
枕東家求富西厭貧倒屣相迎如父兄伯牙抱琴子期<lb/>
<pb n="KR4d0568_WYG_001-13b"/>
聽傾人意氣輕千金秋風江上君重到爲君沽酒開懐<lb/>
抱杏花春早日邉開松樹嵗寒雪中老<lb/>
　　　和李子晦<lb/>
大鵬髙飛絶南國萬里扶搖六月息歸来老屋翫圖書<lb/>
細㸔箕疇終用十飄飄美人貯八斗凛凛長身逾九尺<lb/>
技學屠龍未能試桑田成海嗟何及㳺泳詞林醉六經<lb/>
熟路何資鞭辟力子陵不報故人書商翁終為太子客<lb/>
嗟余抱病深山深慙與比隣少相識破硯秃筆那復存<lb/>
<pb n="KR4d0568_WYG_001-14a"/>
惟有當年無孔笛四海交逰晚得君不意於余情最宻<lb/>
花落花開能幾日終不如孟郊韓愈為雲龍上下東西<lb/>
不相失<lb/>
　　　戲惱王岳<lb/>
春鳥啼春烟春烟醉春色花下彈琴酒微熱白日千年<lb/>
秘丹訣誰憐曲未終花落絲絃折麟角煎膠不可得緑<lb/>
楊香夢愁千結鏡奩絲碧網䖝懸銀燭心灰淚痕滅青<lb/>
樓歌舞艶名都年少雖同情各别暮雨凄迷青鳥遲東<lb/>
<pb n="KR4d0568_WYG_001-14b"/>
風搖蕩㳺絲白雪羅小扇不堪書腸㫁桃根與桃葉音<lb/>
塵隔露㵼瑤階踏殘月金鞍駿馬洛陽陌玉樓十二珠<lb/>
簾揭鴛鴦野水空愁絶玉樓十二神仙客<lb/>
　　　控郎馬酬别蕭茂才<lb/>
控郎馬妾心悲留郎駐郎苦辭少年只願封侯早不惜<lb/>
蛾眉鏡中老銀鞍金勒珊瑚鞭白水青山千里道控郎<lb/>
馬郎駐鞍郎飲莫須盡酒醒郎衣寒郎心懸懸五雲下<lb/>
教妾若為控郎馬馬蹄好向御街行蛾眉不向粧臺畫<lb/>
<pb n="KR4d0568_WYG_001-15a"/>
　　　長相思<lb/>
長相思相思者誰自從送上馬夜夜愁空幃曉窺玉鏡雙<lb/>
蛾眉怨君却是憐君時湖水浸秋藕花白傷心落日鴛<lb/>
鴦飛為君種取女蘿草寒藤長過青松枝為君䕶取珊<lb/>
瑚枕啼痕滅盡生網絲人生有情甘白首何乃不得長<lb/>
相隨瀟瀟風雨喔喔鷄鳴相思者誰夢寐見之<lb/>
　　　瑤花<hi>花白色而變淺紅而碧</hi>
瑤臺仙子初相見迥立天風飄雪練東華夢破歸去遲<lb/>
<pb n="KR4d0568_WYG_001-15b"/>
素衣總被緇塵染芳心不委春蝶狂水晶簾捲凝清香<lb/>
胭脂洗紅留淺暈海雲剪碧浮霓裳揚州璚花舊同譜<lb/>
零落誰知到南土聞君愛花最有情亭臺五月清無暑<lb/>
君不見花開今日多有酒不飲君如何<lb/>
　　　秋夜讀劉昕賓旭子夜歌因效其體賦三章<lb/>
子夜歌歌聲苦短情苦多幾囘待月月輪缺月當圓處<lb/>
仍虚過銀燭忩深烱殘照玉釵半脫羅幃悄琵琶學得<lb/>
奉君歡秖今彈作思君調<lb/>
<pb n="KR4d0568_WYG_001-16a"/>
子夜歌歌罷其如明月何牽牛織女永相望不教精衛<lb/>
填銀河妾心本如秋月白妾顔不共春風發玉兎擣藥<lb/>
三千年近見嫦娥搔白髪<lb/>
子夜歌承君蛺蝶雙花羅羅衣秋来不堪著梧桐樹上<lb/>
凉風多銀燭作花好消息又想歸期在明日并刀不剪<lb/>
相思愁相思誤盡曽相識<lb/>
　　　桂林樵者為邉季節賦<lb/>
月中桂樹三千尺吳剛斫之不能得桂林樵者今如何<lb/>
<pb n="KR4d0568_WYG_001-16b"/>
萬頃秋山白雲白樵者早年才力髙論詩自許詩中豪<lb/>
前輩衣冠識文獻中年詞賦含風騷詞林藝圃渺無極<lb/>
擷秀采竒隨所擇袖中玉斧光芒寒眼前不用生荆棘<lb/>
舊來種桂髙成林團團十畆懸清隂明月流輝夜如水<lb/>
西風吹夢香浮襟客来有酒林下酌酒酣共說歸樵樂<lb/>
江上漁翁尋舊約一聲長嘯山花落君不見南山捷徑<lb/>
芳草迷東山别墅寒鴉飛明朝若遇圍碁客斧柯爛盡<lb/>
君無歸<lb/>
<pb n="KR4d0568_WYG_001-17a"/>
　　　哭胡洵<hi>從楚金徃峽江死焉</hi>
胡生早年甚心苦自云恥與諸生伍讀書不免四壁空<lb/>
世亂還須用吾武拓㦸開弓筋力强一聞殺賊心飛揚<lb/>
無官不得騎官馬搴旗走下千仭岡玉笥山前水流血<lb/>
白日不囘大刀折勝敗明知不可期廬陵要使多忠節<lb/>
我来哭君淚滿衣君母老大君兒痴揚旂撾皷徒旅去<lb/>
孤雲落日精魂歸丈夫樹勲當許國一死如君獨悽惻<lb/>
君不見武昌兵八千盡向淮南㸔明月<lb/>
<pb n="KR4d0568_WYG_001-17b"/>
　　　曹居貞進士月下彈琴圖引<lb/>
秋風瀟瀟秋月滿林彼美一人匡坐彈琴我一見之傷<lb/>
我心問誰畫者天機精碧天㵼河漢思入秋𠖇冥不聞<lb/>
絃上聲流水髙山先有情想當美清夜音響何泠泠石<lb/>
泉寒激山間深玉佩早朝天闕明月滿洞庭白鶴唳霜<lb/>
飛巫峽元猿吟畫師真好手神妙豈在論丹青我獨不<lb/>
見薰風奏虞廷螳螂殺心紛相仍烟塵<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>皷迴風腥我<lb/>
欲破琴絶絃獨攜白石髙卧長松隂重為告曰美人兮<lb/>
<pb n="KR4d0568_WYG_001-18a"/>
美人抱琴自古求知音<lb/>
　　　同李主敬賦周煉師漁樵耕牧詩四章章十二<lb/>
　　　　句<lb/>
子何為漁碧海之丘長虹為綸月為鈎六鰲昂首愁相<lb/>
向眼㸔海水不揚波扁舟穩繋珊瑚柯邂逅徐家兒與<lb/>
女㧞劍屠龍共君煑烟澹澹雨疎疎人間彈鋏食無魚<lb/>
吁嗟歸来乎吾與爾漁<lb/>
子何為樵閬苑之東璚林玉樹朝露濃攜斤剪盡荆棘<lb/>
<pb n="KR4d0568_WYG_001-18b"/>
叢松下童子知何客長日圍棋㸔不得笑殺吳剛愁滿<lb/>
霜千古桂枝碍明月石磊磊路迢迢人間饑火燒心焦<lb/>
吁嗟歸来乎吾與爾樵<lb/>
子何為耕瀛洲之曲玉山分雨秧苗緑蒼龍為耘虎收<lb/>
穀炊烟晨起蒸為雲銀河晝洗塵沙昬釀成九霞為君<lb/>
夀何必休糧苦長瘦草青青樹隂隂人間作苦秋無成<lb/>
吁嗟歸來乎吾與爾耕<lb/>
子何為牧蓬萊之麓自駕青牛度凾谷鶴羣鹿子還相<lb/>
<pb n="KR4d0568_WYG_001-19a"/>
逐芝草松間長未齊紫苔竹下行迹迷南山羣羊化為<lb/>
石日斜歸去空無攜水泠泠山簇簇人間岐路徃還復<lb/>
吁嗟歸来乎吾與爾牧<lb/>
　　　寄彭中和<lb/>
君來桂樹林我辭桂林去桂樹我所種髙大已如許六<lb/>
月濃隂繞茆屋不待花開可娛目駐屐從穿石上苔題<lb/>
詩况有墻西竹小弟愛客開素襟兩載於君情最深短<lb/>
棘本非鸞鳳棲長琴每作蛟龍吟君昔少壮抱竒節荏<lb/>
<pb n="KR4d0568_WYG_001-19b"/>
苒風塵頭欲白道義交從乆更真風月笑談常自得江<lb/>
西詞賦多才雄知君己有中唐風汗馬功名属年少且<lb/>
可草服山巖中海棠牡丹都賞遍磊落珠璣滿詩卷我<lb/>
獨天涯鏖俗塵白紵每愁顔色變丁寜小弟毋我違南<lb/>
阮雖貧頗自竒桂樹花開新酒熟作書報我歸如飛<lb/>
　　　宋竹坡與余有延桂㸔菊之約竟不及赴賦樂<lb/>
　　　　府一章以寄之<lb/>
桂花開菊花開秪為花開自合來何須問酒盃　掃蒼<lb/>
<pb n="KR4d0568_WYG_001-20a"/>
苔惜蒼苔風月應憐小宋才佳期待早梅<lb/>
　　　同劉伯貞題袁氏寓軒<lb/>
穹窿攜白日百年幾旦暮變滅乘化機萬物孰非寓鴻<lb/>
濛不可超金石豈為固况茲無根蔕自當隨所遇聞君<lb/>
闢西軒僑立延佳趣種竹新作林移花整當户蛛絲閃<lb/>
晴輝青松沐朝露乆客賒酒易親舊時相聚臨眺登崇<lb/>
岡故山渺何許月明金鳳洲夢魂自来去少陵浣花溪<lb/>
管寜遼東路當其適意時何必皆吾土干戈尚未已邱<lb/>
<pb n="KR4d0568_WYG_001-20b"/>
園安得住雪泥留鴻跡華表遺鶴語茫茫宇宙間蟻垤<lb/>
終誰據我亦東西人長年忍羇旅相從豈云逺即此馳<lb/>
音素須留酒一罇剪燭聽春雨<lb/>
　<lb/>
　<lb/>
　<lb/>
　<lb/>
　靜思集巻一<lb/>
</p>
<p>
</p>
  </div>
<div>
                <head>靜思集卷二</head>
    <p>
<pb n="KR4d0568_WYG_002-1a"/>
欽定四庫全書<lb/>
　靜思集卷二　　　　　　元　郭鈺　撰<lb/>
　　五言古<lb/>
　　　芹寓為安成彭伯圻賦<lb/>
泮水過新雨官牆度晴雲於焉沐膏澤素心託芳芹悦<lb/>
玩永朝夕采擷奚足云淪漪映寒翠光風泛微薰野人<lb/>
分有限安敢獻大君聖化之所濡生意何欣欣上林滿<lb/>
春色懽樂非所聞始知君子心希聖良獨勤紛華念俱<lb/>
<pb n="KR4d0568_WYG_002-1b"/>
絶淵源思不羣願言美真味盛德在斯文<lb/>
　　　心雲詩為羅宗仲先生賦<lb/>
浮雲南山起還復歸南山騰騰駕輕風悠悠度松關仙<lb/>
翁坐盤石心與雲俱閒冥觀元化初吹嘘膚寸間蒼龍<lb/>
變神化為雨徧九寰六丁封江湖空捲驪珠還無心乃<lb/>
無物瑤琴相對彈<lb/>
　　　袁州有警不見舍弟銈消息<lb/>
客行何倉皇挽衣問消息答云避冦初元戎先我出峩<lb/>
<pb n="KR4d0568_WYG_002-2a"/>
峩宜春臺烈火半天赤雙龍蓄雲雨不救烟焰赫城中<lb/>
千萬家大半殲鋒鏑前者見令弟少髭而白皙語語達<lb/>
人情謀身豈云失間道茍無虞生死候明日倉卒棄吾<lb/>
兒君弟我何及揮手謝客行奮飛恨無翼復恐老親聞<lb/>
黄昬掩殘泣<lb/>
　　　壬辰閏三月初三日銈弟歸因録其語奉呈楚<lb/>
　　　　金諸君子<lb/>
入門伴母啼出門聞鵲噪握粟卜靈龜之子歸已到饑<lb/>
<pb n="KR4d0568_WYG_002-2b"/>
走渉一句形容盡枯槁閭里共歔欷且慰慈闈老問答<lb/>
憚語煩客滿始相告羣冦窺無人䑕穴窮剽盗承平宿<lb/>
將死戰守自顚倒九江咽喉地戎卒何草草宜春坐不<lb/>
救吾土敢相保惟當學義旂戮力事誅討賊衆亂且囂<lb/>
一舉秋葉掃廬陵忠節邦足以正窮昊鬱鬱英雄姿封<lb/>
侯何足道惟我最迂懶聞之展懐抱振衣舞龍泉請作<lb/>
三軍導<lb/>
　　　重過胡洵宅<hi>洵字宗美</hi>
<pb n="KR4d0568_WYG_002-3a"/>
入門見桂樹出門問桂樹桂樹相送迎主人竟何處高<lb/>
葉鳴悲風疎花落殘雨獨立黄昬烟思逺天涯路<lb/>
　　　柬王志元四首<lb/>
山深草屋寛溪迴樹隂緑脩脩圖畫開斯人美如玉芝<lb/>
草長未齊今晨雨新足開門掃落花坐石看修竹天逰<lb/>
邈難知避世何忍獨白雲歸未歸借我半間屋<lb/>
戰塵暗南國白日無晶輝客行何慘戚途窮不忘歸語<lb/>
及國家事老氣晴虹飛朝飲南山水夕採西山薇嗟彼<lb/>
<pb n="KR4d0568_WYG_002-3b"/>
反側子捐軀逐輕肥寒餓良細事大義有是非<lb/>
叢蘭被幽谷紫蕤含露滋山深寡行迹甘同秋草萎春<lb/>
風偶披拂遂為髙人知髙人不敢佩持以慰所思紅塵<lb/>
紫陌間灼灼桃杏姿人心各有愛遺之亦何為<lb/>
海月上蒼茫照我中庭正香霧出簾遲微風動花影泠<lb/>
泠緑綺琴拂拭塵埃浄一彈作新聲再彈成雅韻三彈<lb/>
曲未終感激誰與聴肅衿遲子來無負春宵永<lb/>
　　　同周愷子諒賦老人㑹詩二首<lb/>
<pb n="KR4d0568_WYG_002-4a"/>
時危親戚𣪚况乃多賤貧睠茲老人㑹為樂難具陳生<lb/>
子競榮達志養俱獲伸朝出共寮采夕歸為比隣異姓<lb/>
歡愛洽不殊骨月親起居迭相送惋愉盡情真繄我豈<lb/>
無母半菽長苦辛願言敷治化枯槁皆同春<lb/>
板輿度晴陌綵服迎春風今日良宴㑹慈顔和樂同翠<lb/>
翹髪埀素錦筵花綴紅萱草春日好栢樹雪未融縹緲<lb/>
瑤池母並集蓬萊宫自非有令子世亂徒飄蓬於焉倘<lb/>
錫類頗勝平反功乃知晉潘岳閒居賦未工<lb/>
<pb n="KR4d0568_WYG_002-4b"/>
　　　送王鎬之邵武省親<hi>鎬字仲京</hi>
青青楊栁陌之子晨巾車去鄉不云苦攬轡馳復驅嚴<lb/>
君守名郡長懐音問疎再拜問起居千里歡有餘綵衣<lb/>
捧緑酒紫袍映白鬚上言尚書軍聲振東南隅下言太<lb/>
夫人年髙色敷腴我雖邑子賤問信抱區區官寮展良<lb/>
覿見子文采殊定云渥洼水生此汗血駒故家三槐樹<lb/>
功名遂良圖願言慎徒旅令德忠孝俱<lb/>
　　　將歸桂林留别王志元劉象賢二首<lb/>
<pb n="KR4d0568_WYG_002-5a"/>
耿耿念慈闈戚戚别親友屏營臨交衢淚下多於酒去<lb/>
留兩不忘衷腸亦何有道誼託襟期取别無新舊荏苒<lb/>
風塵中㑹面何時又好為頻寄書毋使長囘首<lb/>
志士慎唯諾况乃出處間白圭微有玷噬臍良獨難富<lb/>
貴非茍得貧賤當自安干戈今若此誰測衰盛端明當<lb/>
為逺别為君吐心肝願言保貞節深居且加餐<lb/>
　　　和王鎬仲京自閩見寄兼簡歐陽文周<lb/>
我惜晚聞道靈臺襍主客冥行不知津臨危始求楫年<lb/>
<pb n="KR4d0568_WYG_002-5b"/>
邁悟前非端居寡娯悦聖賢廸遐軌中道豈容歇駑蹇<lb/>
不受鞭出門有難色平生歐陽子肝胆無楚越夙昔諧<lb/>
素心窮達朂貞節結交得斯人焉用復多閱王郎晚相<lb/>
逢更覺才情别泳㳺文海中深淺力窺測欲振蓬萊音<lb/>
不同筝笛咽老氣蒼旻髙雅懐秋水潔蒹葭摧折餘幸<lb/>
託瑤林側柰何風塵起干戈積嵗月牛衣卧空谷長夜<lb/>
獨愁絶自君入南中扳附不可得昨蒙求友篇情誼何<lb/>
淪浹恨無凌風翼就君共劘切鬱鬱長相思秋月幾圓<lb/>
<pb n="KR4d0568_WYG_002-6a"/>
缺持報愧琅玕永言銘厚德<lb/>
　　　濠石晚樵因簡李撝伯謙<lb/>
出山復入山流泉逓迎送暝入黄葉深濕分白雲重棘<lb/>
荆攢徑危側身抱深恐春花自芳妍春鳥自鳴哢悠悠<lb/>
徒旅間何由免寒凍老親嗟我勤歎息中腸痛肩頳只<lb/>
自憐嚢罄當誰控學劍惜已遲讀書亦何用國歩政艱<lb/>
危髙官選才勇李君舊知己風格鬱清聳光怪匣中龍<lb/>
文采雲間鳳庭幃夀且康甘㫖日相奉避地雖云同樂<lb/>
<pb n="KR4d0568_WYG_002-6b"/>
事誰能共知君懐逺畧臨機不妄動戰爭奈未已發䇿<lb/>
必竒中何當展才力青雲縱飛鞚<lb/>
　　　聞龍興警報有懐歐陽奎<lb/>
君子憂朝廷野人念親友壤壤吹戰塵金湯無固守自<lb/>
聞消息來十日不飲酒生死不可知何論别離乆秉心<lb/>
思潔身饑寒且東走渉患始還鄉還鄉復何有咄此將<lb/>
奈何迸淚空囘首<lb/>
　　　悲廬陵<lb/>
<pb n="KR4d0568_WYG_002-7a"/>
　　　　至正十六年丙申冬袁州兵逼城屯藤橋丁<lb/>
　　　　酉正月義士廬陵陳<hi>瓘</hi>出屯城北之青湖二<lb/>
　　　　月吳都事命兵校明某下桐江計事不報入<lb/>
　　　　蘭溪召不至五月桐江李彬誅六月袁州兵<lb/>
　　　　退秋明某歸遂以其属屯太和之永和十一<lb/>
　　　　月明某矯殺騎將林伯顔武端不問十二月<lb/>
　　　　全叅政笞其部將某某戊戌正月朔庚子戊<lb/>
　　　　午叅政兵亂逐鎮撫吳林三月梁太守卒安<lb/>
<pb n="KR4d0568_WYG_002-7b"/>
　　　　成兵自去冬侵掠北境旦暮至四月至桐江<lb/>
　　　　五月初四退初十戊申分宜義士袁<hi>雲飛</hi>導<lb/>
　　　　沔兵至桐江己酉義士劉<hi>照</hi>與戰于吉水之<lb/>
　　　　灘頭庚戌明某以都事之衆降辛亥傅於城<lb/>
　　　　録事張<hi>元祥</hi>與攝監郡雅<hi>某</hi>降全叅政奔贑<lb/>
　　　　禆將降叅謀鄉貢進士吉水蕭<hi>彛翁</hi>死之是<lb/>
　　　　日陳<hi>瓘</hi>召安成兵入城六月吳都事將其屬<lb/>
　　　　居吉水之蘆兜此吉安再陷之畧也<lb/>
<pb n="KR4d0568_WYG_002-8a"/>
峩峩青原山洋洋白鷺水炳炳照輿圖磊磊足多士四<lb/>
忠與一節流風甚伊邇徃者舉義旗事由匹夫始連兵<lb/>
七年間省臣兼節制朝廷寄安危幕府保奸宄勢驕改<lb/>
令圖反側久窺伺紅旂溯江來羣雄盡風靡今日賣降<lb/>
人昨朝清議子奈何英雄姿因之穢青史朝為龍與虎夕<lb/>
為狗與彘流芳動百年遺臭亦千祀嗟余父母邦何忍獨<lb/>
深訾所恨寜馨兒磔磔不得試頼有蕭叅謀殺身刷深<lb/>
恥我欲裁白雲緘情問生死哀歌裂肝腸臨風淚如洗<lb/>
<pb n="KR4d0568_WYG_002-8b"/>
　　　秋日撥悶<lb/>
疎煙㸃寒蕪落日低茅屋哭子淚未乾哭女聲相續䘮<lb/>
亂多憂虞生死何榮辱獨憐白髪親無以娛心目小姪<lb/>
早㷀㷀歳艱缺饘粥数椽燹火餘鬱攸忍相蹙余辜信<lb/>
有之天弢亦云酷桂樹萬黄金可玩不可蓄貧富非我<lb/>
能出處誰從卜買臣非漢武負薪終碌碌側聞西山巔<lb/>
薇蕨寒猶緑倚樹畫軒楹願依白雲宿<lb/>
　　　送羅彦思徃閩中候迎大父<lb/>
<pb n="KR4d0568_WYG_002-9a"/>
天倫有真樂家慶傳新圖人生百年内于焉始為娯爾<lb/>
翁老京國風霜揺鬢鬚爾父奉慈闈干戈沈里閭豈無<lb/>
饘與粥朝夕不得俱眼穿孤飛雲心折反哺烏近者消<lb/>
息真萬里神明扶沈思供子職内外懸君軀投袂出門<lb/>
去父母何勤渠朝迎暮望返少壮輕畏途見翁問起居<lb/>
同舎相驚呼孫已如翁長子應似翁癯時危乆離别㑹<lb/>
面當何如歸期諒不逺春酒為君沽再拜千嵗夀親戚<lb/>
多歡愉卿相何足道勝事世所無願言慎前路明發毋<lb/>
<pb n="KR4d0568_WYG_002-9b"/>
躊躇<lb/>
　　　送别郭恒<lb/>
作客似楊花送别楊花側楊花風際飛那復計南北曉<lb/>
棹洞庭波暮鐘廬阜月應笑山中人閉門頭雪白<lb/>
　　　夢覺<lb/>
風舞參差花月照徃來道十載不相逢恍然共懐抱計<lb/>
年華髪生何得容顔好近事雖難知舊愁忽如掃奈何<lb/>
微醉醒鷄唱心如擣情知夢非真頗恨覺来蚤瀟瀟風<lb/>
<pb n="KR4d0568_WYG_002-10a"/>
雨聲離思滿芳草<lb/>
　　　題贈溪上翁<hi>淦邑柘鄉宋氏</hi>
白髮溪上翁結廬溪上住風暄花滿衣水暖魚吹絮隣<lb/>
曲相邀留酒酣獨歸去忘却釣魚竿挂在埀楊樹<lb/>
　　　和郭恒<lb/>
罷釣澹忘歸看花北山谷不知春事深黄犢無人牧對<lb/>
酒斫白魚題詩滿青竹隣翁記疇昔笑我剜節目茍免<lb/>
征戰危敢避泥塗辱明日有餘罇候君到溪曲<lb/>
<pb n="KR4d0568_WYG_002-10b"/>
　　　大雪中羅伯英見過<lb/>
大雪破絮温髙眠及辰巳忽聞扣柴扃不語知竒士獨<lb/>
行何飄翛海鶴乘雲氣玉界璚田中神仙足風致云何<lb/>
剡溪船髙興一時廢貧家飯脱粟菘韭自無備且復倒<lb/>
餘樽燎衣語文字聖賢去我逺縻茲糟粕味每當得意<lb/>
時何如卿相貴人生俱有營俯仰期無愧冦鄧列雲臺<lb/>
嚴陵釣江涘不聞青史間馳議相軒輊嗟我窮巷子賓<lb/>
客少能至况茲風雪中廑廑見君意感歎不可留臨分<lb/>
<pb n="KR4d0568_WYG_002-11a"/>
更攬袂囘首北山巔松柏鬱蒼翠<lb/>
　　　甲子<lb/>
淵明賦歸去正合書義熈衣冠晉江左寄奴我何知春<lb/>
秋乾侯筆凡例日星埀誅心雖探微臨難將安施乃知<lb/>
書甲子當在永初時古人日已逺澆風日已漓空餘五<lb/>
栁樹蕭瑟西風吹<lb/>
　　　語童子<lb/>
童子攜春衫好去換春醸隣翁来相過林泉共幽賞移<lb/>
<pb n="KR4d0568_WYG_002-11b"/>
席近花間題詩在竹上埀老惜交情毋令黙惆悵<lb/>
　　　别羅昶<lb/>
少小渉憂患未老容鬢改任情堕疎慵事徃不可悔旅<lb/>
食玩炎凉屢空蠧光彩出門誰與言見君獨長慨幽蘭<lb/>
閟秋香空谷若有待霜露凄以零明日誰當采山鷄囚<lb/>
樊籠羽翮日以鎩見者不憐傷雲山渺何在今人不我<lb/>
期古人不我待琴聲發鏗鏘劍光吐竒怪得奉君子歡<lb/>
綢繆渉三載去去憐此辭良晤何由再<lb/>
<pb n="KR4d0568_WYG_002-12a"/>
　　　與客談鄒超因賦<lb/>
鄒超一白丁凛凛節士操揮戈囘白日日沉戈亦倒使<lb/>
其綴朝班不愧國中老遂成薛侯名宇宙忽新造煌煌<lb/>
天使星輝光照窮昊老守衆所推深意完城堡判筆負<lb/>
所期丹心向誰告城中百萬家稽首忠厚報薛侯今有<lb/>
孫家聲宜自保鄒超不再見耆舊傷懐抱臣各為其主<lb/>
生死盡其道我生百年後俯仰憂心擣側身望青原寒<lb/>
烟黯秋草<lb/>
<pb n="KR4d0568_WYG_002-12b"/>
　　　齋居苦熱以大盆盛水置前坐卧對之心目清<lb/>
　　　　朗是亦用水之義也<lb/>
炎埃不可掃何以清我懐銅盆汲寒井捧盆置西齋咄<lb/>
嗟一室内滉漾江湖開風漪浮席動雲影入忩來一清<lb/>
挹衆緑凉意浮庭階雖無瓜李設即此權相陪來客盡<lb/>
君子淡交性所諧嗟彼附炎者長路迷黄埃<lb/>
　　　早秋陪楊和吉曉登前山望桐江<lb/>
白鶴導晨從凉飈起林杪振衣凌髙岡極目窮幽渺蕭<lb/>
<pb n="KR4d0568_WYG_002-13a"/>
蕭草樹秋歴歴人烟曉依微𤣥潭觀羣仙在林表下有<lb/>
塜纍纍世事誰能了桐江滙章水晴漲何渺渺曽不瞬<lb/>
息間一帶縈沙小無怪豪傑區烟蕪怨啼鳥盛衰兩相<lb/>
乘𤣥悟良獨少君今脱塵羇相從得閒眺題名剜石苔<lb/>
借䕃憩叢篠白紵含餘清稍覺心情悄山市門初開飛<lb/>
塵已紛擾<lb/>
　　　閏七月十六日山中早發<lb/>
宿雨剩微凉逰雲弄新旭客子將出門隂晴苦為卜驅<lb/>
<pb n="KR4d0568_WYG_002-13b"/>
車渉前途今夕投誰宿雨乆愁躋攀日長畏炎燠使無<lb/>
塵故縈在家貧亦足天意詎得知疇能遂所欲俯看山<lb/>
徑泥来徃滿新躅<lb/>
　　　秋夕王楚善過宿<lb/>
片雨灑空庭梧桐響殘滴忩户涵清風孤燈夜寥閴渺<lb/>
懐平生親暌違不相識公子幸過從為之長歎息意曠<lb/>
塵慮空語到聰明入山徑披榛蕪晤言永今夕物變心<lb/>
自傷事徃嗟何及逺大與子期無踵炎凉迹<lb/>
<pb n="KR4d0568_WYG_002-14a"/>
　　　和宋時舉見寄<lb/>
浮雲不為雨出岫期無拘蒼龍偶借勢影迹隨風除懸<lb/>
知市朝上不似山巖居送客限門外嗟彼馳交衢為農<lb/>
甘沒世何必衣冠儒君居崆峒上自與人事暌清髙浥<lb/>
沆瀣念我纒寰區託交匪朝夕無論出處殊山水有佳<lb/>
趣且此寜君軀<lb/>
　　　聞周子諒訃<lb/>
丈夫志耿介臨别仍傷懐况茲泉䑓路一徃不復囘憶<lb/>
<pb n="KR4d0568_WYG_002-14b"/>
昔送君去知與素性乖微官淹嵗月悲風從天来老淚<lb/>
為君盡寸心為君摧士林黯憔悴功名安在哉始知嵇<lb/>
阮輩甘心沉酒盃<lb/>
　　　十二月初三日大雪與同宗弟文昌飲諶時忽<lb/>
　　　　落一齒遂賦<lb/>
埀老騐盛衰深慿齒與髪髪白歎吾衰齒落衰已極利<lb/>
害髪不任養生資齒力無問藜與藿得以娯朝夕次第<lb/>
相動揺世事嗟何及吾舌雖云存苦乏儀秦術修短未<lb/>
<pb n="KR4d0568_WYG_002-15a"/>
遑徴得酒姑自悦天公搆巧思六花舞飛雪倐盈還忽<lb/>
消鴻爪無遺跡古来豪傑士文字畧相識是非紛與奪<lb/>
視今如視昔寄言後来者人生當自適<lb/>
　　　峽江道中<lb/>
去鄉已百里避地何時轉歴歴墟里殊稍稍語音變妖<lb/>
狐似鬼啼落日人烟逺遙睇層峯髙平地是交戰流水<lb/>
為誰哀嗚咽相迎餞<lb/>
　　　過羅仁達别墅<lb/>
<pb n="KR4d0568_WYG_002-15b"/>
架石束飛濤結廬枕幽谷縹渺紫翠間孤松立雙鶴主<lb/>
人坐清隂候我渡溪曲盤渦摶落花茶烟出幽竹相對<lb/>
淡忘言月明山下宿<lb/>
　　　二月十八日隴洲夜渡<lb/>
江波展素月好風吹衣巾扁舟動寒碧恍朗開金鱗心<lb/>
清挹沆瀣神逰挾仙真獨恨廹兵火倉皇来問津豈不<lb/>
欣所遇終焉銜苦辛君王甚神武何時息戰塵歸舟如<lb/>
到此月色應更新為君換美酒長歌酹江神<lb/>
<pb n="KR4d0568_WYG_002-16a"/>
　　　送别李騰還鄉<lb/>
别離古云苦况值兵未休慈烏夕反哺蝮蛇寒出逰料<lb/>
事每成錯去住難自謀東風捲飛雨添我雙淚流慿君<lb/>
見親舊道此情悠悠<lb/>
　　　送人之臨川<lb/>
聞君適臨川臨川幾時到日色江上舟雨香沙際草側<lb/>
聞呉先生挂冠已云早邂逅道深期故山白雲好<lb/>
　<lb/>
<pb n="KR4d0568_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜思集巻二<lb/>
</p>
<p>
</p>
  </div>
<div>
                <head>静思集巻三</head>
    <p>
<pb n="KR4d0568_WYG_003-1a"/>
欽定四庫全書<lb/>
　静思集巻三　　　　　　　元　郭鈺　撰<lb/>
　　七言古<lb/>
　　　賦丁氏悠然齋兼呈羅宗仲進士<lb/>
金山西來森萬木幽人結廬枕山麓入門所見勝所聞<lb/>
先生弟子皆無俗芸草晴香攤古書竹簾晝永開碁局<lb/>
陂水門前春浸緑一支分入清池曲搖曳璚絲雙屬玉<lb/>
意閒似與忘機熟清曉開門掃落花細雨分根補秋菊<lb/>
<pb n="KR4d0568_WYG_003-1b"/>
鶴歸帶得南山雲夜來共就簷端宿溪魚入饌白如銀<lb/>
春酒醱醅香滿屋客來留飲醉為期人生樂在無拘束<lb/>
知君心事媚幽獨不肯低頭狥榮辱感君於我情最深<lb/>
每有篇章親手録羅浮老仙卧雲谷為問淵明舊芳躅<lb/>
相從更作秋風期借我髙齋看脩竹<lb/>
　　　環山亭<hi>袁氏為奉親而築</hi>
環山亭上看山好我獨愛君親未老築亭當日為娯親<lb/>
不計春歸與秋到捲簾雲拂老莱衣折花香撲崔卿帽<lb/>
<pb n="KR4d0568_WYG_003-2a"/>
四面烟鬟翠相抱中峯屹立當晴昊蒼松老柏鬱難攀<lb/>
白鶴元猿共幽討怪石槎牙獻竒寳澗水泠泠入琴操<lb/>
隣叟時邀共酒杯諸孫日遣傳詩草婉容愉色春融融<lb/>
稍覺龎公近枯槁華萼弟兄永相保金谷賔朋何足道<lb/>
百年父子樂且真始信人間有蓬島我欲訪君待秋早<lb/>
楚江醸酒宜傾倒寄書更約安期生攜来海上如瓜棗<lb/>
　　　黄氏容安樓<lb/>
君家髙樓髙百尺樓間把酒無虚日極目欲窮千里心<lb/>
<pb n="KR4d0568_WYG_003-2b"/>
誰謂區區僅容膝捲簾半空雲氣入孤鶴長鳴楚天碧<lb/>
醉拍闌干呼月来萬壑松風夜吹笛天上玉京十二樓<lb/>
羣仙不帶人間愁曉飛霞佩来相訪攜我共作丹丘逰<lb/>
今日之日君我留為君題詩樓上頭笑指樓前大江水<lb/>
古今人物共風流<lb/>
　　　題劉文周愚直齋<lb/>
先生結屋龍湖上大書愚直懸齋榜松風夜挾秋聲髙<lb/>
山雨晴添湖水長一忩燈火聞書聲洞視太古凝幽情<lb/>
<pb n="KR4d0568_WYG_003-3a"/>
商周以前足人物儀秦而下非功名古人今人各如此<lb/>
先生意向知何似髙風誰學栁士師夜雨閉門魯男子<lb/>
先生長笑心自閒葛巾草服開松關寳珠光燄照雲水<lb/>
好詩題徧龍湖山我逰梁楚號狂客飲酒呼盧都不擇<lb/>
鳳兮鳳兮歌思哀老去人間拘小節甚欲相從讀舊書<lb/>
何時下榻容安居是是非非吐心膽先生真是古之愚<lb/>
　　　賦清溪<lb/>
清溪之水抱幽谷盤渦細浪相豗蹙半篙晴日蕩金鱗<lb/>
<pb n="KR4d0568_WYG_003-3b"/>
一帶秋煙溜寒玉溪上仙翁絶塵俗開門俯溪飲溪緑<lb/>
白鳥飛来明鏡中埀楊鎻㫁闌干曲窈窕春花亞脩竹<lb/>
脩竹何人共碁局紫蘿為盖草為褥如輞川圖懸一幅<lb/>
嗟我早年厭羈束五湖風月醉心目秪今是處沸鯨波<lb/>
把釣從君事亦足<lb/>
　　　題周季彬竹洞<lb/>
周郎早嵗才名重華屋連雲接飛棟却耽野趣愛幽棲<lb/>
種竹廻環結成洞洞中坐客雖不多洞中車馬長相過<lb/>
<pb n="KR4d0568_WYG_003-4a"/>
微風敲玉鬱清爽濕烟環翠涵清和石峯嵯峩儼賓主<lb/>
紫苔帶得春前雨翡翠晴連覆酒杯琅玕日長添詩句<lb/>
簟紋如水形神清萬葉為屋竿為楹朱光不到失昏晝<lb/>
六月髣髴聞秋聲嗟我村居逼樵舍此居稍覺情緣寡<lb/>
正擬相從共笑歌不緣一看怱怱借<lb/>
　　　題李次晦溪山間<lb/>
徃年走馬逰長安杜陵韋曲花未殘玉堂天上春夢㫁<lb/>
拂衣歸去溪山間溪山之間深且好主翁見客開懐抱<lb/>
<pb n="KR4d0568_WYG_003-4b"/>
花氣晴熏白紵衣波光逺浸紅雲島長松吟風晚泠泠<lb/>
松下酒醒彈瑤琴松聲琴響自相和消盡人間名利心<lb/>
臨溪結屋看山色山下行人招不得猿嘯烟深挂紫蘿<lb/>
龍窺水冷吟秋月主翁心閑一事無諸郎文采珊瑚株<lb/>
南山射獵非所好芸草懸香惟讀書竹徑曉開邀二仲<lb/>
白鶴相迎復相送風月西忩詩料多酒熟何時添我共<lb/>
　　　題鄒茂才讀書處<lb/>
鄒君昂昂二十餘世味不好好讀書今年新作讀書處<lb/>
<pb n="KR4d0568_WYG_003-5a"/>
青山白雲閒畫圖屋前老樹滿千株濃隂晴抱溪光虚<lb/>
架上牙籖醉白魚忩前鐡硯愁蟾蜍水沈香裊銅花爐<lb/>
竹梢滴露自硏朱十丈風埃葦簾隔三更秋雨青燈孤<lb/>
吐氣欲吞餘子輩𠖇心獨逰太古初門外來者皆吾儒<lb/>
羡君文采時時殊聖經賢傳多貯儲大義所得無拘拘<lb/>
臯䕫稷契何所讀簞瓢陋巷誰與居出門千里慎所趨<lb/>
㑹看風翮排雲衢我今老矣慚不如贈君又無明月珠<lb/>
為君長歌敲唾壺<lb/>
<pb n="KR4d0568_WYG_003-5b"/>
　　　羅友諒靜樂園<lb/>
老大為園殊不惡人間富貴浮雲薄官曹賭命擁輕肥<lb/>
不似先生靜中樂靜中之樂如可用鶯啼燕舞嬌春風<lb/>
貯酒經年偏為客雨餘剪韭寒薦菘靜中之樂不可畫<lb/>
㳺絲裊空碧桃謝滿前詩景取次收諸孫捧硯花隂冩<lb/>
午忩客𣪚還復眠長年習靜如得仙投壺聲悄停梟箭<lb/>
篆香灰冷消殘烟我居近市厭囂聒老圃荒凉嬾耕作<lb/>
朗誦先生靜樂篇白鶴風髙入寥廓<lb/>
<pb n="KR4d0568_WYG_003-6a"/>
　　　秋塘曲<lb/>
髙荷擁翠秋滿塘花開不見聞花香老魚吹波紫萍碎<lb/>
花下飛起雙鴛鴦鴛鴦相逐低廻翔藕絲易斷愁心長<lb/>
玉筝不弹轆轤悄一簪華髪凝秋霜<lb/>
　　　溪西靜者為安成周鼎傳賦<lb/>
先生下筆妙天下好從天上騎天馬却將富貴等浮雲<lb/>
自號西溪之靜者溪西池館門常關緑隂滿地清晝閑<lb/>
碁聲不聞賓客退先生夢到希夷間世上利名争賭命<lb/>
<pb n="KR4d0568_WYG_003-6b"/>
誰似先生獨能靜心涵太極易書存吟到盛唐詩律定<lb/>
我今結屋萬山中出處似與先生同南州乆已無髙士<lb/>
牀下終期拜德公<lb/>
　　　氷山謠<lb/>
黑風贔屭海波立冰山嵯峨聳千尺樓觀晴連蜃氣髙<lb/>
金銀夜貫虹光赤上有異物騎於菟左手鞭熊右麾貙<lb/>
彎弓射天鬼神泣慿凌殺氣搖荆呉狡兔爰爰何所得<lb/>
百計穿窬作三穴父老相逢不敢言夜對妻孥淚成血<lb/>
<pb n="KR4d0568_WYG_003-7a"/>
一朝白日中天開氷山融液非人推淋漓后土滿泥濘<lb/>
笑聲變作啼聲哀前者已傾後者踣出門却恨乾坤窄<lb/>
秦闗逆旅商君愁楚國飛車觀起裂早知冰山不可保<lb/>
何不委身平地好從今寄語問津人風雨西山薇蕨老<lb/>
　　　陪歐陽奎文周秋夜宴集<lb/>
髙陽酒徒厭拘束洞簫清夜吹寒玉月影微生滄海波<lb/>
秋聲㵼入南忩竹主人好懐為我開前除掃葉剜蒼苔<lb/>
移席傳呼秉銀燭飛觴不惜空金罍百年交契亦無數<lb/>
<pb n="KR4d0568_WYG_003-7b"/>
且得共君長夜語蘭苕翡翠自春風延平劍合蛟龍舞<lb/>
我家茆屋江之西門閉不聞車馬嘶攜書樹底騎牛讀<lb/>
得句樽前洗竹題酒酣拊缶山谷響聊共漁歌答樵唱<lb/>
此時半面未逢君何乃見之輒稱賞論交不論淺與深<lb/>
丈夫一語輕千金白璧無瑕人所貴青雲有路我何心<lb/>
簫聲不㫁酒如注泓下龍吟月涵霧仙人招我歸去来<lb/>
雲車相候蓬萊路<lb/>
　　　美人折花歌<lb/>
<pb n="KR4d0568_WYG_003-8a"/>
美人折花粉牆曲花前背立雲鬟緑乍愛薔薇染絳霞<lb/>
還惜海棠破紅玉素手纖纖羅袖殷心情凝想金刀寒<lb/>
低枝未吐精神少髙花開遍顔色殘花刺鈎衣花落手<lb/>
草根露濕弓鞋繡紫蝶黄蜂俱有情飛撲餘香趁人乆<lb/>
情知人老不似花花枝折殘良可嗟明朝棄擲粧臺側<lb/>
緑隂青紫愁天涯<lb/>
　　　送逺曲<lb/>
為君治行近一月今晨竟作匆匆别枕邉紈扇鏡中花<lb/>
<pb n="KR4d0568_WYG_003-8b"/>
一時盡變傷心色妾雖不見邉城秋君亦不識空閨愁<lb/>
憶君便如君憶妾雙淚豈為他人流才貎如君長刺促<lb/>
少年心事何時足歸期未定須寄書誤人莫誤燈花卜<lb/>
　　　悲武昌<lb/>
武昌兵甲雄天下王孫節制何為者白馬將軍飛渡江<lb/>
壮士彎弓不敢射玉船未過鸚鵡洲紅旂已簸黄鶴樓<lb/>
美人𣪚走東南道一絲楊栁千絲愁戰鬼銜寃夜深哭<lb/>
王孫獨在淮南宿淮南美酒不論錢老兵猶唱河西曲<lb/>
<pb n="KR4d0568_WYG_003-9a"/>
九江昨夜羽書傳九江太守愁心懸焉得將書報天子<lb/>
哀哉不識顔平原<lb/>
　　　贈周郎<lb/>
白馬渡江赭衣舞青春殺氣吹呉楚豪傑如雲起義兵<lb/>
盡説周郎才且武鏦金伐皷駐江滸麾下健兒猛如虎<lb/>
大刀照日開雪光飛鏑穿雲落鵰羽亦知困獸死猶鬬<lb/>
轉戰大呼髪毛豎馬鞍曉被帶冰霜刁斗夜鳴雜風雨<lb/>
黄河不見官軍渡青天白日丹心苦國家養兵八十年<lb/>
<pb n="KR4d0568_WYG_003-9b"/>
不斬蛟鯨伐狐兎自非忠義激心肝誰肯艱難越深阻<lb/>
昨者懸軍大㨗歸聲名歘起元戎府府前獻俘揚虎旂<lb/>
府中把酒歌都䕶江南布衣有如許政好歸来奉明主<lb/>
選將壇髙拜天語中官促印黄金鑄坐遣丹丘拜猰㺄<lb/>
天下蒼生各安堵虎符將軍何足數<lb/>
　　　少年行<lb/>
西家少年茆屋裏牀擁牛衣瓶貯米一朝販鹽多白銀<lb/>
妻學宫粧兒學跪甕頭新酒鵝兒黄無時殺猪宴隣里<lb/>
<pb n="KR4d0568_WYG_003-10a"/>
酒邉自數還自矜眼前華屋連雲起指似中男眉目强<lb/>
早教讀書結豪貴黄金直可賭公卿莫遣終身在泥滓<lb/>
東家老儒笑無計一窮到骨門長閉百年榮悴那得知<lb/>
世情直付東流水<lb/>
　　　郭恒惠牙刷得雪字<lb/>
老氣稜稜齒如鐡曽咀奸腴噴腥血倦逰十載舌空存<lb/>
欲挽銀河潄芳潔南州牙刷寄来日去膩滌煩一金直<lb/>
短簪削成玳瑁輕冰絲綴鎖銀騣宻朱唇皓齒嬌春風<lb/>
<pb n="KR4d0568_WYG_003-10b"/>
口脂面藥生顔色瓊漿曉潄凝華池玉麈晝談灑晴雪<lb/>
輔車老去長相依餘論於今安所惜但當置我近清流<lb/>
莫遣孫郎空潄石<lb/>
　　　贈彭將軍<lb/>
將軍昔從布衣起便欲賭命報天子里中父老得開顔<lb/>
刺虎斬蛟良細事幾年汗馬鏖戰塵君門九重誰得陳<lb/>
羽檄飛雲白日暮牙旂捲雨滄江昬中書大臣擁貔虎<lb/>
吐氣如雲盖南土豫章城頭鳴老鴉匹馬夜出杉闗去<lb/>
<pb n="KR4d0568_WYG_003-11a"/>
楚山蒼蒼楚水清草莽之臣何重輕但得嚴君脫虎口<lb/>
皇天后土相知心誰想長材不終棄控摶造化真兒戲<lb/>
東隣早結丞相懽種瓜不到青門地君家屋前山水幽<lb/>
正好歸来尋舊逰座上衣冠戲綵日忩前燈火讀書秋<lb/>
我欲從君語疇昔悠悠世事嗟何及滄波東逝魚西飛<lb/>
獨振布袍三歎息<lb/>
　　　負薪女<lb/>
山下女兒雙髻埀山上負薪哭聲悲辛勤主家奉晨炊<lb/>
<pb n="KR4d0568_WYG_003-11b"/>
主翁頭白諸郎痴干戈未解骨肉離生来不識妍與媸<lb/>
長笑隣姬畫蛾眉金屛孔雀何光輝琱弓羽箭来者誰<lb/>
緑楊終日青騘嘶人生年少如駒馳鴛鴦翡翠皆雙飛<lb/>
愁思百結心自知負薪拭淚背人揮黄昬四壁寒螀啼<lb/>
　　　和羅貞仁達見寄<lb/>
紛紛世事何為者殺氣騰空龍戰野萬國瘡痍未得瘳<lb/>
十年奔走終無暇痛哭呼天晝杳𠖇淚痕血㸃布袍腥<lb/>
愁霜逐日催人老厲階在昔知誰生憶昨先皇振天怒<lb/>
<pb n="KR4d0568_WYG_003-12a"/>
盡四海外遵王度官曹裘馬連青雲父老謳歌足春雨<lb/>
我自甘為樗𣪚材石田山下鋤蒿萊骨相判知無肉食<lb/>
對客長笑心悠哉先生未肯老邱壑雲海蒼龍奮頭角<lb/>
碧桃紅杏皇州春緣誰竟負看花約空谷著書追昔賢<lb/>
文章落手人間傳長風吹雲出山去使我不見心懸懸<lb/>
出處情知各有志故舊何人共心事離别中年自不堪<lb/>
芳草閒愁滿人世海波幾許成桑田麻姑消息魚沉淵<lb/>
小山桂樹秋風老待君歸去知何年<lb/>
<pb n="KR4d0568_WYG_003-12b"/>
　　　寄李尚文少府兼簡周仲元<lb/>
蓬莱歸路渺何許美人相思隔烟浦青鳥飛来雨意遲<lb/>
黄鸝啼醉花隂午江邉釣石甚竒古一絲栁風獨延佇<lb/>
嚢罄乆無沽酒資詩成何得驚人語李侯金閨聲價髙<lb/>
徃來意氣凌吾曹官舎臨湖懸綵棒酒杯勸客滋宫袍<lb/>
不擬東籬種秋菊欲從上苑醉仙桃寜知淮海風塵起<lb/>
黄鵠委翅歸蓬蒿去年東走共顛倒茅屋寄宿憂心擣<lb/>
九月絺衣敵早寒萬事不如歸去好拾薪煮雪我常貧<lb/>
<pb n="KR4d0568_WYG_003-13a"/>
掃石卧雲君計早古人成敗每輕之及此始知難自保<lb/>
近日攜書尋舊逰江上孤舟滿載愁偶見周郎共樽酒<lb/>
一談一笑何風流主賓二妙不易得我欲從之長滯留<lb/>
相思且付楚江水江水不盡情悠悠<lb/>
　　　題秋山風雨圖<lb/>
平生最愛米家畫君之此圖妙天下鳥分歸路雲不開<lb/>
樹壓懸崖雨如㵼倚江茆屋何人住蘆竹蕭蕭出無路<lb/>
似我還山烟雨中愁来只讀秋陽賦<lb/>
<pb n="KR4d0568_WYG_003-13b"/>
　　　同羅伯剛贈棲碧山尊師<lb/>
子真騎鯨上天去山中碧桃開幾度昆明灰盡始逢君<lb/>
到今獨守燒丹處聞君早嵗神骨清手援北斗挂中庭<lb/>
銅仙夜送玉盤露孤月烱烱秋𠖇𠖇碧山清髙隔風雨<lb/>
不省人間暗塵霧酒杯春緑浸瑤花碁局午隂團柰樹<lb/>
我思子貞不可扳欲徃從君勘大還仙人不借緑玉杖<lb/>
只隔流水行路難行路之難今最苦山鬼跳梁一足舞<lb/>
蒼精雙龍閟神光待君不来白日暮何當為啟松筠闗<lb/>
<pb n="KR4d0568_WYG_003-14a"/>
一洗塵土開容顔鶴背天風甚安穩攜我更上蓬莱山<lb/>
　　　贈别羅庭植<lb/>
驊騮不受庸駑羈志與千里風雲期才傑每稱天下士<lb/>
慷慨必展胸中竒十載君歸卧雲島功名嵗月閒中老<lb/>
燒丹永夜紫霞飛問字無時緑樽倒抱琴正好聴鳴泉<lb/>
明朝又買西江船角引曉霜凝别思梅披晴雪照離筵<lb/>
呉山楚水多芳草黄金臺髙幾時到必逢豪傑語襟期<lb/>
白髪誰憐長逺道人生富貴各有時朝陽鳴鳳梧桐枝<lb/>
<pb n="KR4d0568_WYG_003-14b"/>
醉解呉鈎贈君去嵗云暮矣歸毋遲<lb/>
　　　從軍别<lb/>
將軍披甲控紫騮美人挽轡雙淚流六月炎埃人命脆<lb/>
軍期稍緩君須留彼為兄弟此為仇朝為公相夕為囚<lb/>
歳歳年年苦征戰黄金誰足誰封侯煙塵暗天南北阻<lb/>
英雄盡合囘田畝當時兒戲應門户不謂虚名絆官府<lb/>
馬鳴蕭蕭渡江浦重喚奚奴再三語將軍臨陣子為御<lb/>
莫把長鞭鞭馬去<lb/>
<pb n="KR4d0568_WYG_003-15a"/>
　　　寄從弟鐸及弟銓<lb/>
牡丹䑓前春色滿杏花初開栁芽短霧氣撲簾翡翠寒<lb/>
池光盪日鳬鷖煖好花時節俱在家銀錢買酒不用賒<lb/>
長生共祝千歳夀逺信相期八月槎烹鷄斫魚宴親舊<lb/>
弟也甚恭兄甚友功名好在太平時骨月獨完離亂後<lb/>
蹇余抱病向天涯每從佳節長咨嗟蘓秦六印終何益<lb/>
半畆還須學種瓜<lb/>
　　　和答銓弟<hi>弟云在贑日有誦爾詩两辱問起居者</hi>
<pb n="KR4d0568_WYG_003-15b"/>
别来兩見春日滿愁思誰云春夜短十八灘頭鳴棹歌<lb/>
胡姬勸酒銀瓶暖中江開㠶先到家意濃不計歸程賒<lb/>
但云老兄乆埋沒詩句何得隨飛槎諸公傳誦無新舊<lb/>
相憐似是平生友事業青雲如鼠肝文章白髪羞牛後<lb/>
長年凍餓茫無涯不敢仰天生怨嗟先生歸去且種菊<lb/>
詞客愁来空饐瓜<lb/>
　　　題陽和吉灤京詩集<lb/>
鈺也不識灤京路送君幾向灤京去灤京才俊紛徃来<lb/>
<pb n="KR4d0568_WYG_003-16a"/>
好景惟君獨能賦太平自是多佳句况逢虞掲論心素<lb/>
金魚換酒謫仙狂彩舟弹瑟湘靈助豈知歸去烟塵驚<lb/>
山中閉門華髪生雲氣蓬莱心未已夢中猶在東華行<lb/>
貞元朝士幾人在少年詩思千載名西雲亭上何日到<lb/>
為君舞劍歌灤京<lb/>
　　　猛虎行<lb/>
猛虎長嘯風滿谷十載山中徃来熟朝噉牛羊暮殺人<lb/>
耽耽不畏弓刀逐山翁死後空茆屋山下行人早投宿<lb/>
<pb n="KR4d0568_WYG_003-16b"/>
妖狐慿威作人語跳梁白日欺樵牧南来壮士怒相觸<lb/>
彎弓射虎穿虎腹閃爍雙睛甘就戮髑髏作枕皮為褥<lb/>
人生何必書多讀能事自足驚殊俗何當更斬長橋蛟<lb/>
老夫雖死闗心目<lb/>
　　　贈劉子倫<lb/>
廬陵周愷文章伯語語談君不易得嗟余終日走風塵<lb/>
到今未覩真顔色聞君早歳抱竒節胸中磊落太平策<lb/>
玉龍霜冷光欲飛蒼隼秋高影孤掣交逰四海多才傑<lb/>
<pb n="KR4d0568_WYG_003-17a"/>
自合貢之天子闕綵筆題詩衡岳雲畫船撾皷西湖月<lb/>
衣冠王謝自風流賓客秦黄最超越徃年仗劍奮忠烈<lb/>
戰袍紅濺猩鼯血草檄未吐陳琳詞種栁已近淵明宅<lb/>
酒酣氣漲潄天風一聲長嘯層崖裂登山臨水澹忘歸<lb/>
聴雨看雲頗愁絶茫茫世事應難測英雄莫遣頭空白<lb/>
寒盡春生剗雪霜海濶天髙排羽翮何當攜手銅駝陌<lb/>
蓬莱羣仙朝帝側醉浥溟波鱠六鰲老懐浩蕩從君説<lb/>
　　　滄洲灌夫詩為周子諒賦<lb/>
<pb n="KR4d0568_WYG_003-17b"/>
徃年曽踏滄洲路滄洲仙人留我住紫霞裁剪成春衣<lb/>
到今挂在珊瑚樹十載人間走塵霧惟愛周郎讀書處<lb/>
雲氣寒深連竹松江波晴漲揺忩户清曉中庭遺鶴羽<lb/>
太乙青藜夜相語晚菘春韭東西畦鳥啼桑隂日當午<lb/>
浦雲分送疎疎雨抱甕歸来不知苦嗟我已負滄洲期<lb/>
羡君獨得滄洲趣江山今古武陵源姓名伯仲蘓公圃<lb/>
畦外有田多種黍長使糟牀壓香醑招隱先須招我来<lb/>
到門不用分賓主<lb/>
<pb n="KR4d0568_WYG_003-18a"/>
　　　葵花歎<lb/>
朝見葵花長歎息暮見葵花重於邑白日攜光萬彚蘓<lb/>
寸心烱烱誰能識蠟光膩粉花正開翠袖捧出黄金杯<lb/>
再拜君王千歳夀六龍迎駕扶桑来朱門厭逢車馬客<lb/>
移花逺置山巖側不辭辛苦灌葵根遮莫浮雲翳空碧<lb/>
　　　寄友<lb/>
東岸桃花西岸栁来徃扁舟共盃酒去程易逺情易疎<lb/>
長亭落日空囘首南山山下黄菊叢采采寒花霜露濃<lb/>
<pb n="KR4d0568_WYG_003-18b"/>
蝶恨蜂愁時節去老懐且復相為容風雨昨朝籬竹倒<lb/>
牛羊亂蹴荒山草草木無情難自保人事悠悠何足道<lb/>
黄金多貯交情好<lb/>
　　　呈羅伯剛文學<lb/>
　　　　正月初四日伯敏兄見過我桂樹林辱拜老<lb/>
　　　　親語及先舅志行房下事重増感哀先舅諸<lb/>
　　　　子姪留江外者存亡雖未可知而其田土在<lb/>
　　　　鄉里者多寡宜有可攷且韓謐祀充神恐不<lb/>
<pb n="KR4d0568_WYG_003-19a"/>
　　　　歆隣於若敖生者何忍僕謂宜白諸親者尊<lb/>
　　　　者奉靜季翁父子之主遷於羅氏祠堂而籍<lb/>
　　　　其田土之入以助歳時之祭甚義舉也俟江<lb/>
　　　　外者歸完璧外府又何難焉僕侍老親貧甚<lb/>
　　　　無能為役謹賦長句以呈惟伯仲究心焉<lb/>
羊郎不過西州路痛哭當年獨何故甥舅深情江水長<lb/>
今我思之更愁苦葛山老屋依巖樹杖屨徃還經幾度<lb/>
池光凝墨草帶埀正是仙翁讀書處仙翁騎鶴渺何許<lb/>
<pb n="KR4d0568_WYG_003-19b"/>
零落殘雲春景暮不消鬢雪添眼花到今長者傳佳句<lb/>
<hi>志行有詩云臘盡未消頭上雪春来惟長眼中花此甚工巧</hi>麒麟髙塚舊松楸燕子<lb/>
他家好門戸嗟我重来淚如雨早時鬢髪今埀素再拜<lb/>
中郎問家譜封胡羯末俱清楚乃知喬木盤根深萬葉<lb/>
千枝承雨露澄清淮海藉英雄亢宗事業寜無補夜讀<lb/>
羣書霜月明秋懸雙劍蛟龍舞振耀家聲文且武綿綿<lb/>
葛藟江之滸印山祠堂今誰主仙翁配食神靈聚豈無<lb/>
他人我同祖蒼崖勒碑照千古<lb/>
<pb n="KR4d0568_WYG_003-20a"/>
　　　寄羅惟巽<hi>善製筆</hi>
四年不見羅文學緑鬢朱顔宛如昨酒杯春滿聴啼鶯<lb/>
琴響夜寒彈别鶴鶴飛𠖇𠖇遡寥廓仙人遣送長生藥<lb/>
丹砂九轉飛靈光玉虹白日穿林壑豈無蹤跡到城郭<lb/>
詞林近日傳新作待月光分荷露圎掃雲晴帶松花落<lb/>
髙懐自是貯冰清而我胡為困塵濁愁心千尺逰絲懸<lb/>
俯仰交情誰厚薄白髪為儒世所輕臨池學書意蕭索<lb/>
聞君近有山中約狡兎何時當就縛<lb/>
<pb n="KR4d0568_WYG_003-20b"/>
　　　題鄧家婦王氏詩巻<lb/>
青原之北書臺東髙官厚禄多才雄一死獨稱鄧家婦<lb/>
立身豈在文章工黑風吹沙舞魑魅劍花凝碧血流地<lb/>
紅顔薄命誰不憐髙風能使男兒愧鄧侯莫傷鸞鏡空<lb/>
厚夜招魂歸故宫結髪深恩不相負今日始見修齊功<lb/>
茫茫世事東流水鄧侯容髪今何似<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>宫有井井有人<lb/>
重到讀書須向此<lb/>
　　　和酬歐陽伯庸<lb/>
<pb n="KR4d0568_WYG_003-21a"/>
徃年讀書竹深處君家叔父相賓主一門羣從君最竒<lb/>
賦詩已有驚人句秋髙沆瀣㵼金莖日迥瑤臺森玉樹<lb/>
邉烽飛度呉江浦燕歸盡失舊門户十五年間百憂集<lb/>
相逢不敢訴艱苦昨者見君俱老蒼形容雖變氣如故<lb/>
青眼惟逢舊客開素衣不受緇塵汙松下長琴按新譜<lb/>
流水髙山必自語聴者不知復不顧始見髙人有真趣<lb/>
乃仍食貧忍羈旅俯仰詞林誰比數射工伺影江波暮<lb/>
長日閉門傲寒暑雲松千尺𠖇𠖇風野桃三月瀟瀟雨<lb/>
<pb n="KR4d0568_WYG_003-21b"/>
　　　題龍湖小影圖贈劉文周<lb/>
龍湖春水浮翠烟栁絲千尺繋漁船漁歌唱得歸来篇<lb/>
龍湖秋月浸寒玉桂花香壓樽中緑琴聲彈作髙山曲<lb/>
斯人何似似飛仙是誰妙手分清妍人間今日畫圖傳<lb/>
薛茘分隂網茆屋露㵼空青沐松菊白鶴歸来晨自沐<lb/>
蒼龍玩珠湖水寒虹光飛逗霜毫端賦詩冩徧青琅玕<lb/>
世上功名舞豪傑白髪青衫腰屢折誰肯山中採薇蕨<lb/>
君心直與古人期朱顔緑鬢人莫窺如何畫史能相知<lb/>
<pb n="KR4d0568_WYG_003-22a"/>
彭郎意匠自竒絶使我一見神飛越小山招隱歌三叠<lb/>
我家更在深山深彭郎何日能相尋畫我髙秋桂樹林<lb/>
桂林近接龍湖上與君杖屨共徃還何須更看青松障<lb/>
　　　答龍叔起<lb/>
早嵗功名望吾子寳匣倒流三尺水一朝騎馬稱將軍<lb/>
鄉里小兒盡風靡詩句烏絲冩兎毫除書紫泥印宫紙<lb/>
移席花間待客至俸錢沽酒日餘幾才傑大用當有時<lb/>
長想風雲平地起事有不然待消弭中朝達官忽至理<lb/>
<pb n="KR4d0568_WYG_003-22b"/>
塵飛戎馬塞江淮日落妖狐闞閭里東西奔走十六年<lb/>
今日見君雜悲喜一飯不肯蹴權門獨惜交情保終始<lb/>
作詩寄歐思不羣大音洗我筝笛耳我欲煩君重見歐<lb/>
著身更好山巖裏<lb/>
　<lb/>
　<lb/>
　<lb/>
　静思集巻三<lb/>
</p>
<p>
</p>
  </div>
<div>
                <head>靜思集巻四</head>
    <p>
<pb n="KR4d0568_WYG_004-1a"/>
欽定四庫全書<lb/>
　靜思集巻四　　　　　　元　郭鈺　撰<lb/>
　　七言古<lb/>
　　　送劉掾歸休<lb/>
人生無如食禄好何似逄萌挂冠早山林朝市將無同<lb/>
英雄不向塵中老聞君拂衣歸故林徃事欲説誰知心<lb/>
一代文章塵土夢百年富貴浮雲隂君今住近青原下<lb/>
庭竹忩梅絶瀟灑幾囘清夜夢故人故人天上騎驄馬<lb/>
<pb n="KR4d0568_WYG_004-1b"/>
丹心仰天寒水清白髪照鏡秋霜明曉圃鋤雲種蒼玉<lb/>
春山斸雨尋黄精瓜田新得東陵種襟期還與東陵共<lb/>
門前賓客從去來但令𤣥鶴司迎送我不識君心煩勞<lb/>
滿前出處君獨髙側身西望長歎息懸崖老樹風蕭騷<lb/>
　　　座客談仙<lb/>
彩霞麗空覆蓬島璚樓晝鎖春風好海波不動羽輪輕<lb/>
霞佩雲裾自顛倒徐郎消息真未真如何却許童男到<lb/>
一盃曉露嚥瓊漿兩袂天香拾瑤草不省仙宫日月長<lb/>
<pb n="KR4d0568_WYG_004-2a"/>
但憑青鳥歸来早秦皇漢武空復情蕭䬃麻姑霜鬢老<lb/>
　　　送羅秀賓之江東兼寄劉潤芳兄弟<lb/>
　　　　劉於余為近隣而客於饒與吾家諸父兄弟<lb/>
　　　　俱相好壬辰之後乆不知消息近年聞無恙<lb/>
　　　　而故鄉有不堪囘首者故章末特致意云<lb/>
十載山中投秃筆長揮老淚送行役今日縁君始放懐<lb/>
為作長歌冩胸臆君昔讀書三百篇早期擢桂秋風前<lb/>
驊騮健歩無由騁白鶴仙經得秘傳竹笻行遍呉雲白<lb/>
<pb n="KR4d0568_WYG_004-2b"/>
地利天時細窺測丹心欲拯世間貧厚澤每沾泉下客<lb/>
辭家千里逰江東壯年豪氣飛晴虹大府禁酤若為别<lb/>
奉一盃水情無窮吾鄉劉郎好兄弟為我殷勤致深意<lb/>
芳草烟荒同水廬長松月冷龍湖地東郭老生廢讀書<lb/>
桂林雖好顔色無人生萬事還鄉好晝錦何時照里閭<lb/>
　　　楊和吉西雲亭賞菊和韻<lb/>
西雲亭上酒初熟西雲亭下滿秋菊主翁把菊飛酒觴<lb/>
綵箋自冩陽春曲舊觀菊譜不知名今日按行心始足<lb/>
<pb n="KR4d0568_WYG_004-3a"/>
靚妝洗粉舞霓裳醉色扶嬌剪紅玉就中一種菊之王<lb/>
髙花獨號御袍黄縹緲翠華下南苑玉環飛燕參翺翔<lb/>
誰言老圃含凄凉雅懐不受春花香地偏佳色承曉露<lb/>
天清老氣排秋霜府司伐木震山海嗟爾寒花獨光彩<lb/>
長歌把酒酹淵明歸来三徑今何在座客酒酣多氣概<lb/>
我獨看花發長慨晚嵗更為松竹期他時莫逐蕭蘭改<lb/>
　　　桐江宴集和周子諒韻<lb/>
岸巾長嘯吾與君譲君筆力飛春雲蒹葭枯折呉江濆<lb/>
<pb n="KR4d0568_WYG_004-3b"/>
芝蘭却許濃香薰今夕何夕歌聲聞江山重到吾已老<lb/>
慙愧詩成瘦如島座中少年美詞藻琪樹交花照晴昊<lb/>
懐抱一時盡傾倒玉瓶行酒杯如飛争雄得雋酒滿衣<lb/>
持觥御史令莫違斫魚烹雁頥指揮荆州吾土還相依<lb/>
江上雲荒月欲爛客嚢空貯閒愁滿不謂相逢重輾轉<lb/>
交情豈必論深淺黄鵠一飛天地逺<lb/>
　　　答宋時用韻<lb/>
朔風吹裂霜林錦敗葉蕭蕭滿山徑鴉啼落日繞空巢<lb/>
<pb n="KR4d0568_WYG_004-4a"/>
雁度愁雲蕩孤影思君不来心烱烱白鶴傳書致三請<lb/>
想見雲間騎鹿歸坐俯清泉滿清聴喬木千章㧞地髙<lb/>
危樓百尺臨風迥壮顔如玉紅光肥閒意看花緑隂靜<lb/>
昨来訪古鳳凰䑓二水三山入髙詠李陽曽奮漚麻拳<lb/>
毛生自脱嚢錐頴騄駬虚空不足騁且復滄波理烟艇<lb/>
嵗月悠悠付笑談水去雲飛兩無競長琴横膝松風鳴<lb/>
深巷閉門苔雨净秫田秋熟新酒香弟勸兄酧惜光景<lb/>
問余别恨如水長幾囘空發剡溪興坡上竹翁煩問信<lb/>
<pb n="KR4d0568_WYG_004-4b"/>
何得風波起眢井空山歳寒氷雪盛凛凛蒼松千尺勁<lb/>
　　　送宋仲觀迎親江陵<lb/>
戰塵飛空暗南北出門每恨山河窄况復荆州千里遙<lb/>
君家嚴君乆為客天髙雁杳音塵絶十七年間愁百結<lb/>
昨者忽傳消息真健歩如仙髻如雪上堂白母喜欲顛<lb/>
明朝便買西江船奉迎歸飬無不足髙官可棄金可捐<lb/>
東隣失子西失母君家具慶寜非天别君豈必送行曲<lb/>
望君却賦歸来篇舊聞荆襄樹旂羽客行不免多愁苦<lb/>
<pb n="KR4d0568_WYG_004-5a"/>
嚴君能保千金軀豈無歸夢到鄉土老大還家樂且閒<lb/>
溪栁山花總如故君今去去須早歸白髮慈親倚門暮<lb/>
　　　代送安成潘判官<lb/>
𤣥雲夜開景星現野田秋枯甘雨遍潘侯為政今若茲<lb/>
在於賤子何由羡安成昔變虎狼都黠者為鼠痴為魚<lb/>
西風落日一囘首慘淡百尺書䑓孤萬馬南来如電掃<lb/>
風俗只今還再造遺民一二盡瘡痍潘侯輟哺傷懐抱<lb/>
朝馴蛇虺歸青山夕抱赤子袵席間一朝威武收功易<lb/>
<pb n="KR4d0568_WYG_004-5b"/>
三載撫字推心難潘侯報政赴京國不敢含啼卧車轍<lb/>
再拜君王願借恂重来早建黄金節<lb/>
　　　古劍歌為李伯謙賦<lb/>
先生重劍如自重藏之深山不輕用寳匣夜開紫電飛<lb/>
滄波曉淬龍光動干將湛盧不易求英雄今古良悠悠<lb/>
鴻門舞𣪚玉斗碎呉宫皷絶蛾眉愁銅花玉暈文章露<lb/>
野人願致華隂土佩之自可無邪心袁公竒術何足數<lb/>
先生揮毫山館中光芒似欲争詞鋒白照晴空鋪雪練<lb/>
<pb n="KR4d0568_WYG_004-6a"/>
碧含秋水生芙蓉邀我一見神悽惻坐歎毛錐老無䇿<lb/>
何當借我小試之目前且㫁䜛夫舌<lb/>
　　　古桂樹行<lb/>
　　　　六月十五日龍可道邀飲古桂樹下積雨初<lb/>
　　　　晴緑隂如洗入夜酒酣可道立索詩因賦<lb/>
六月塵沙倦長道却愛君家桂樹好桂樹未花意自香<lb/>
暮雲捲雨秋先到月光滿地無灑掃石磴髙低藉幽草<lb/>
滿壺美酒共傾倒一洗煩襟静懐抱昔年夏屋髙渠渠<lb/>
<pb n="KR4d0568_WYG_004-6b"/>
秪今結茅自有餘兄弟白頭俱孝友髙堂慈母多懽娛<lb/>
兵革未息民未蘓吾徒正合山巖居子弟長大宜讀書<lb/>
浮雲富貴何有無桂樹與人共長乆從此栽培更深厚<lb/>
萬葉團隂烟霧間孤標發秀風霜後半畝玲瓏斜月透<lb/>
翠光寒色浮衿袖八月花開我再来君當剰貯千鍾酒<lb/>
　　　和酧李憲文送茶<lb/>
鰲山峭石攢碧空物性苦硬氣所鍾野老鋤雲種茶荈<lb/>
年深獲利盛農功雲蒸霧滃春濛濛一槍兩旂戰東風<lb/>
<pb n="KR4d0568_WYG_004-7a"/>
采掇可以羞王公西山白雲將無同我家住近鰲山下<lb/>
糴米買薪日無暇長夏飲水冬飲湯風月交逰足清話<lb/>
君年甚少甚瀟灑摘鮮分贈金同價已看雀舌堆滿盤<lb/>
况復驪珠動盈把讀書忩深午烟微竹爐石鼎生光輝<lb/>
玉川七碗吃不得以少為貴知音稀君子浩蕩不可羈<lb/>
好追彩鳳天門飛白玉堂前春晝永承恩拜賜龍團歸<lb/>
　　　寄周子諒<lb/>
人世近年不可道相逢但説滄洲好掃雲放鶴招飛仙<lb/>
<pb n="KR4d0568_WYG_004-7b"/>
冠屨烟霞任顛倒琥珀香傾白玉壺珊瑚影拂紅雲島<lb/>
洲前弱水知幾重跂余望之不能到滄洲美人玉無瑕<lb/>
曳裾每在王侯家去年把釣桐江上驪珠飛光照白沙<lb/>
野水平橋重囘首夕陽門掩松隂斜闗西老子拂歸袖<lb/>
薄俗俯仰令人嗟我初去留謬長策遂使諸生笑王式<lb/>
不論世事凋朱顔一雙老眼依然白五月抱病山居窄<lb/>
展轉空忩想顔色丈夫豈作兒女悲情深不免傷離别<lb/>
　　　為李伯謙題蟠桃三熟圖夀白沙葉廵檢<lb/>
<pb n="KR4d0568_WYG_004-8a"/>
瑤池春早羣仙集東方小兒吹玉笛酒酣攜得蟠桃歸<lb/>
種向仙山人未識學仙之人冩作圖風枝露葉青扶疎<lb/>
三實埀埀世所無持贈將軍懽有餘長歌願祝將軍夀<lb/>
千歳蟠桃千歳酒將軍自是山中人好與蟠桃共長乆<lb/>
丹鶴銜書昨日囘為報蟠桃花又開南極老人笑相待<lb/>
穩駕虹橋歸去来<lb/>
　　　題滚塵圖<lb/>
紫騮脱羈矜得意一團旋風捲平地氣猛欠伸赤汗收<lb/>
<pb n="KR4d0568_WYG_004-8b"/>
尾長亂撒香塵起筋骨不與凢馬同始知貎在丹青中<lb/>
門外水與天河通不然翻身當化龍<lb/>
　　　同李主敬題李南玉瑞竹詩巻<lb/>
徃来曽看瑞竹圖君家盛事傳里閭阿翁抱孫宴賓客<lb/>
祝詞盡誇鸞鳳雛今日重看瑞竹記舊家文物君能繼<lb/>
羽毛紅色彩雲端銜圖應作皇王瑞瑞竹脩脩分兩岐<lb/>
節疎葉宻寒參差濕團曉翠煙花結光浥空青露㸃埀<lb/>
大安園中萬竿緑滿林春笋森羣玉能使一竿如此竒<lb/>
<pb n="KR4d0568_WYG_004-9a"/>
王猷借看情何足好縱長梢拂紫烟樽前風月招飛仙<lb/>
培飬深根子孫長主翁與竹俱千年<lb/>
　　　和宋竹坡見寄<lb/>
長途浼浼塵沙黄車輪四角投何方歸来却笑同舍郎<lb/>
致身何用多文章白紵吟魂消夜雨青燈華髪凝秋霜<lb/>
鴻鴈南来同是客蘆花漠漠湖光白稲粱生計良獨微<lb/>
入門誰肯相娛悦君家洞口埀紫蘿佩菊紉蘭秋興多<lb/>
難弟持盃共傾倒諸孫捧硯供吟哦溪上羣鷗飛欲下<lb/>
<pb n="KR4d0568_WYG_004-9b"/>
老翁自是忘機者脱巾醉眠呼不醒添入畫圖甚瀟灑<lb/>
賦詩招我来相過樽中美酒搖紅波便宜相從飲一斗<lb/>
梅花梢上春如何<lb/>
　　　和羅明信見寄<lb/>
憶昔羅浮遇仙伯河潤九里分餘澤翻雲覆雨幾晨昏<lb/>
到今猶作飄蓬客平生論交無淺深抱琴但欲求知音<lb/>
脩竹晚風留獨坐落花春晝愁孤吟遙望君家片雲隔<lb/>
短竹化龍不堪䇿醉語狂談禮法疎知君於我終無責<lb/>
<pb n="KR4d0568_WYG_004-10a"/>
天寒雨冷我欲歸君詩滿紙龍蛇飛去燕来鴻増感慨<lb/>
兎絲松樹長相依<lb/>
　　　和丁與善<lb/>
凍鶻不得棲上林鍛羽卑飛空苦心是處掃愁一斗酒<lb/>
長年知己孤桐琴緣誰推抱遂至今萍水相逢共為客<lb/>
燈火長淹風雨夕悵望鄉闗歸計遲聿陪杖屨歡情浹<lb/>
嗟我嚢空無一錢頭顱贏得千絲雪野性專於魚鳥親<lb/>
始知嵇康交欲絶偶題詩句落人間骯髒伊優兩無遇<lb/>
<pb n="KR4d0568_WYG_004-10b"/>
舊逰舊釣搃依然不恨歸雲無託處杯行到君君莫止<lb/>
酒醒明朝各分袂霜飛茆屋硯敲冰月上空山劍如水<lb/>
冩詩持報腸九廻明年當復為君来相思但見梅花月<lb/>
如對玉人銜酒盃<lb/>
　　　彭中和有贈松林墨蘭一幅許以貺余余因故<lb/>
　　　　以墨梅先之既而中和賜報以詩遂次韻復之<lb/>
徃年看花落春後金莖琪樹山中少江上老梅廻瘦枝<lb/>
冩入山忩自妍好君家雪壁宜挂之繁花不逐東風老<lb/>
<pb n="KR4d0568_WYG_004-11a"/>
共憐縞袂染緇塵何惜浮雲翳晴昊聞君舊貯書畫多<lb/>
松林墨蘭香未磨奪取錦袍吾豈敢纒綿正好如松蘿<lb/>
常笑虎頭每痴絶不見人間鴻爪雪何當来徃翫心情<lb/>
梅有髙標蘭有德<lb/>
　　　題李尚文少府所藏枯栁寒鴉圖<lb/>
江邉獨栁飛羣鴉敗枝殘葉秋風斜石泉可飲不可啄<lb/>
似聞落日鳴啞啞一叚凄凉幽思足忽憶看花過韋曲<lb/>
上林春早聴啼鶯太液波晴冩黄鵠<lb/>
<pb n="KR4d0568_WYG_004-11b"/>
　　　題周惟中所藏落雁圖<lb/>
燕鴻南飛幾千里紈素冩之不盈咫老翮風髙剪㫁雲<lb/>
寒影日沉迷亂葦野烟著樹淡微茫山雨欲来秋滿堂<lb/>
不是主翁催飲酒秪疑短棹浮瀟湘<lb/>
　　　題邉桂節所藏雪夜訪戴圖<lb/>
雪光兩岸流素月扁舟江上神仙客畫史相傳囘棹髙<lb/>
政恐風流變蕭索何如入門各盡歡主翁有琴為君彈<lb/>
梅邉醉潄瓊瑤寒絶勝怱怱借竹看<lb/>
<pb n="KR4d0568_WYG_004-12a"/>
　　　題劉氏雪翁吟巻<lb/>
仙翁未老頭總白飄蕭兩鬢吹晴雪幾囘覽鏡心自疑<lb/>
却怪春風消不得面如紅玉眼如月徃徃問年驚坐客<lb/>
到今上馬不用扶風流文采居前列新築雪菴倚山北<lb/>
竹門晝開紗帽窄花撲春缸酒氣香月臨秋幌簫聲咽<lb/>
溪山畫圖甚竒絶萬事只從閒處閱歳寒髙誼誰與同<lb/>
獨見梅花好顔色𤣥隂峥嶸厚地裂朔風如刀剪瑞葉<lb/>
雪翁長嘯雪菴中俯仰乾坤迥澄澈襟懐寒浥冰壺清<lb/>
<pb n="KR4d0568_WYG_004-12b"/>
標格烱如璚樹潔近見麻姑兩鬢霜染髭始信皆無䇿<lb/>
何年竟棹剡溪船分我冰花沃焦熱<lb/>
　<lb/>
　<lb/>
　<lb/>
　<lb/>
　<lb/>
　静思集巻四<lb/>
</p>
<p>
</p>
  </div>
<div>
                <head>靜思集巻五</head>
    <p>
<pb n="KR4d0568_WYG_005-1a"/>
欽定四庫全書<lb/>
　靜思集巻五　　　　　　元　郭鈺　撰<lb/>
　　七言古<lb/>
　　　和酬黄用泰<lb/>
聞君讀書近秋浦老大用心更清苦錦箋揮翰𣪚晴雲<lb/>
燈火隔忩聴夜雨前月西風送好音孤鴻蕩影愁人心<lb/>
盈盈一水不相見千里命駕何由尋憶昔風塵走長道<lb/>
曽宿君家碧雲島一時談笑君未忘十載凄凉我重到<lb/>
<pb n="KR4d0568_WYG_005-1b"/>
思君長日臨溪頭蘆花吹雪迷歸舟官錢當十足沽酒<lb/>
<hi>時官錢一當十</hi>何當一醉黄花秋<lb/>
　　　題楊節婦劉氏書巻<lb/>
桐江江上望江水君家有母心相似母昔少年失所天<lb/>
澄波千丈無泥滓瑤琴錦瑟六年中孤鸞曉飛繞雲空<lb/>
丹心惟抱秋月白翠鬟不識春花紅老天夢夢恨無子<lb/>
仙桂移根中道死移来苦栢翠可餐忽看滄海飛塵起<lb/>
乃知為善報不虚諸孫文采珊瑚株讀書既睹家聲振<lb/>
<pb n="KR4d0568_WYG_005-2a"/>
奉珍能盡閑居娯大府具状上朝省烈士聞之毛骨冷<lb/>
綸音早晚表門閭貞節芳名重鄉井髙年七十顔色和<lb/>
蟠桃千歳著花多史臣擬書列女傳撫巻先為題長歌<lb/>
　　　寄胡伯清<lb/>
諸公盡説為官好君獨胡為挂冠早朝上中臺脱繡衣<lb/>
暮入南山卧烟草聖朝耳目寄所司青天尺五安雲梯<lb/>
布衣承詔起江右飛雨隨車到浙西文采已為當途重<lb/>
何乃抱才不終用徒歩愁聞驄馬嘶舊名還與沙鷗共<lb/>
<pb n="KR4d0568_WYG_005-2b"/>
自從子陵歸江湖清風髙節何代無相逢莫問諫大夫<lb/>
黄冠草服我自娛英雄出處不論命笑指南山空㨗徑<lb/>
鶴舞猿啼山月髙酒熟魚肥溪雨溟君今所得良已多<lb/>
功名富貴将奈何慿誰寄書與周愷歸来好共釣烟波<lb/>
　　　和歐伯庸<lb/>
飛光忽忽催人老白髪不期来獨早氣鍾寒栢兀孤髙<lb/>
目眩春花自顛倒平生籌䇿無一竒著身山巖乃所宜<lb/>
徃事盡付東流水惟有知心勞夢思酒酣㧞劍為君起<lb/>
<pb n="KR4d0568_WYG_005-3a"/>
愛君近来詩句美思君不見獨長哦一唱三歎情未已<lb/>
結交何必黄金多長松千尺懸絲蘿王門伶人不肯作<lb/>
其若髙山流水何昨日花開今日落東風雖好亦云惡<lb/>
百年㑹面能幾時乗興須来不須約<lb/>
　　　簡周文瞻<lb/>
先生挂冠竟長徃青山白雲注遐想姓名乆在縉紳間<lb/>
風節欲傾寮宷上天柱峯髙鬱蕭爽門前流水供春醸<lb/>
小車駕鹿度松隂盤石彈琴答泉響平生老筆稱絶竒<lb/>
<pb n="KR4d0568_WYG_005-3b"/>
大小二篆皆吾師江虚白沙鐡錐立雲捲空青玉筯埀<lb/>
襟懐浩蕩無所惜每逢好事能書之近来題筆滿江右<lb/>
丞相中郎千載期徃年下筆誰最妙聞之獨數吳興趙<lb/>
綉衣御史又得名出處與君不同調髙齋日長客来少<lb/>
洗硯自瞰萍花沼晴雲飛動碧忩間酒酣得意掀髯笑<lb/>
愧我還山茅結廬老去家貧且讀書願求大字懸書屋<lb/>
一洗塵穢開清虚竹林雨過暑氣無霜毫染墨多勤渠<lb/>
野人拜賜不敢隱虹光應貫斗牛墟<lb/>
<pb n="KR4d0568_WYG_005-4a"/>
　　　同李立本贈醫<lb/>
丈夫為醫真有道人間百病煎百草百草於人尚有功<lb/>
聖謨砭訂誰當告聞君獨得聲名早上池分水洗襟抱<lb/>
滿煎凋瘵生意囘君来絶勝陽春到嗟余病癖老更多<lb/>
療之無方愁絶倒錦袍霄漢夢荒凉白髪邱園日枯槁<lb/>
平生頗嗜短長吟弄筆至今無一好乆欲尋醫今遇君<lb/>
安得從君共論討參苓芝术俱等閒頂門之鍼乃為寳<lb/>
　　　征婦别<lb/>
<pb n="KR4d0568_WYG_005-4b"/>
征婦臨行曉妝薄上堂辭姑雙淚落含情欲訴哭聲長<lb/>
一叚凄凉動林壑從夫不辭行路羞婦去誰為飬姑謀<lb/>
婦人在軍古所忌今者召募如追囚十年婦姑共甘苦<lb/>
一室倒懸空四顧小郎早沒更無人却把晨昏託隣婦<lb/>
情知送兒是埋兒姑年老大莫苦悲萬一軍中廢機杼<lb/>
減米換衣當寄歸小旂呌呼催早别出門便成千里隔<lb/>
今夜不聞喚婦聲愁心共挂天邉月<lb/>
　　　題金守正所藏謝君績秋山讀書圖<lb/>
<pb n="KR4d0568_WYG_005-5a"/>
晴雲日髙澹林木澗水縈廻繞茅屋白髪何人似我閒<lb/>
長日空齋把書讀謝公湖海今倦逰乃知筆力老更遒<lb/>
西山一㸃千仭秋臨風囘首情悠悠<lb/>
　　　題袁寅亮進士所藏袁安卧雪圗<lb/>
大雪僵眠呼不起錦袍公子何由至苦寒未可更干人<lb/>
斯言便爾含春意他日登庸勲業崇素心已見卑微中<lb/>
党家歌舞擁爐紅歡娛一晌寒烟空畫史經營自風致<lb/>
琪樹瓊花照天地舊家青氊君勿忘公侯子孫當復始<lb/>
<pb n="KR4d0568_WYG_005-5b"/>
　　　題蕭質所藏終南雪霽圖<lb/>
玉龍銜燭晴光吐怪底空簷響殘雨南山一夜服還丹<lb/>
滄浪之水總如故公子昨朝愁出户錦袍圍春醉歌舞<lb/>
赤脚老樵拾㫁薪畫史何由得深趣早梅囘暖動精神<lb/>
凍雀翻叢動毛羽筆端生意開紈素恍然不記寒宵苦<lb/>
泥滑迢迢江上路行客茅簷不少住世間㨗徑渺何許<lb/>
已有扁舟候江滸隔浦長橋似灞陵何如著我騎驢去<lb/>
黒貂擁醉詩思多明日歸来為君賦<lb/>
<pb n="KR4d0568_WYG_005-6a"/>
　　　送李原貞逰淮<lb/>
君歸省親親已老如何又渉長淮道長淮千里快壮逰<lb/>
不似斑衣兒戲好棹歌聲齊催發船烟花看栁媚晴川<lb/>
酒㵼紅光照白日詩傳佳句驚離筵丈夫意氣吞餘子<lb/>
百年飬親當飬志空山憔悴亦奚為捧檄曽聞為親喜<lb/>
再拜勸君金叵羅問君年紀甚不多漢王好少今若此<lb/>
攀龍早早騰銀河白璧黄金無足惜庭闈懽聲勝歸日<lb/>
鶯花春暖吳宫深鴻鵠風髙楚天碧<lb/>
<pb n="KR4d0568_WYG_005-6b"/>
　　　春暮吟<lb/>
玉壺沽酒青絲絡啼鳥勸人滿杯酌落紅滿地晴香消<lb/>
濕翠如烟午雲薄畫樓玲瓏隔彩霞樓前雙鵲鳴喳喳<lb/>
想見呉㠶北風起王孫明日當還家<lb/>
　　　刲股歌為戴氏子賦<lb/>
昔人狥恩自刲股儒生靳靳不相許君今刲股母疾瘳<lb/>
一寸丹心吾所取母年老大呻吟苦恨滿西山日将暮<lb/>
劚苓粉參竟無補此事曽聞耆舊語揮刀剜肉號蒼天<lb/>
<pb n="KR4d0568_WYG_005-7a"/>
百靈昭昭瞰庭户血流及屨不自知何暇更要鄉里譽<lb/>
明朝問膳俱復初不用諸孫扶健歩匹夫精誠動天地<lb/>
六月飛霜有其故雪消脩竹筍穿林日射錦桃花滿樹<lb/>
春風轉暖春晝長滿壺美酒斑衣舞<lb/>
　　　同宗弟文炳宴集余以病不能徃中和仲簡偕<lb/>
　　　　行且有登覽之樂因事觸興形於詠歌俯仰<lb/>
　　　　之間余不能無憾焉聊復次韻<lb/>
出門朝夕望西嶺白雲千頃儀形静縈空飛徑愁躋攀<lb/>
<pb n="KR4d0568_WYG_005-7b"/>
元猿抱子行相引眼空不覺梯身髙羲和廻車近人頂<lb/>
老樹慿風争怒號危峯㧞地相撑挺絶谷遙聞瀑水聲<lb/>
微雲忽堕孤鳶影吾宗結屋紫翠間彷彿人烟似仙境<lb/>
主翁呼酒醉東籬一曲未終俱酩酊白髪簪花人更嗤<lb/>
豈為諸生玩光景蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>已隨蕭艾化人情不似江流永<lb/>
曲彈别調終無聞藝入剰員空自逞㰱盟惟待桑苧翁<lb/>
長向空山煮春茗翻雲覆雨胡不然撫事從今夢初醒<lb/>
江山千里老驥鳴風露五更孤月炯閉門落葉紅滿階<lb/>
<pb n="KR4d0568_WYG_005-8a"/>
賦筆登髙再難騁只将緘黙謝友朋混沌何由效溟涬<lb/>
　　　荆軻詞<lb/>
燕山雪飛青宫閉氍毺夜暖沉沉醉北斗黄金何足多<lb/>
一筯深恩美人臂寒風蕭蕭度易水匕首光芒泣神鬼<lb/>
畢竟明年祖龍死恨不報君為君喜<lb/>
　　　張良詠<lb/>
韓成未死思報秦漢燒棧道吾兵神韓成已死思報楚<lb/>
始知漢王乃天與昨日相從赤松子今日已見淮隂死<lb/>
<pb n="KR4d0568_WYG_005-8b"/>
控御天下漢業崇不受控御真英雄<lb/>
　　　石崇詠<lb/>
樓上唱歌舞緑珠樓前馳檄收齊奴紅裙飛堕喚不甦<lb/>
一死不救赤族誅倚闌恨不忍斯須緹縈沒身尚可圖<lb/>
報恩但願主翁夀傾城顔色何代無<lb/>
　　　王猛詠<lb/>
五馬渡江老臣泣埀死丹心在王室當年非不思南来<lb/>
王謝豈能生羽翼魏相張儀尚為秦聊借羌苻展才力<lb/>
<pb n="KR4d0568_WYG_005-9a"/>
江南雖僻不可圖青史千年誰獨識<lb/>
　　　乙卯新元余年六十目病又甚撫今懐昔感慨<lb/>
　　　　係之適諸弟姪来賀因賦長句<lb/>
憶昔軍麾滿南國性命一絲懸一息老天與年補長貧<lb/>
白髪蕭蕭今六十嵓前桂樹倚半空臺上牡丹髙數尺<lb/>
雨露皇天根后土前輩風流我何及燈火讀書眼盡昏<lb/>
杖屨逰山足無力齒牙動搖亦已落逆旅應催早行客<lb/>
髙陽酒徒誰獨存蘇門先生人未識春雨魂消韋曲花<lb/>
<pb n="KR4d0568_WYG_005-9b"/>
秋風怨入山陽笛檢束方知禮法疎笑談尚倚心情宻<lb/>
甕頭新酒甜如蜜羣從彬彬賀元日一庭晴色毳袍輕<lb/>
醉筆重拈百憂失<lb/>
　　　髙節宅中秋宴集<lb/>
十年不到桐江上畫棟飛甍歘髙爽長風送月作中秋<lb/>
主翁攜客傾家醸筠谷山人飲不多半醉半醒發清唱<lb/>
嫦娥怪我髪星星笑談猶作青年想千里嬋娟千里情<lb/>
不期此夜從君賞丹桂香清白露飛黄蘆葉碎微風響<lb/>
<pb n="KR4d0568_WYG_005-10a"/>
好懐得酒須放蕩何必拘拘絆塵鞅圓缺隂晴轉眼間<lb/>
古人今人幾惆悵但得明年有此情抱琴江上重相訪<lb/>
　　　十七日飲蕭觀逺宅候竹坡不至<lb/>
候君直過横塘曲白藕作花浸寒玉秋香捲入桂樹枝<lb/>
主翁新酒今朝熟待君共泛盃中緑前輩風流照心目<lb/>
白髪雲間不可招離情冩向忩西竹<lb/>
　　　和周公明兼柬李子晦<lb/>
聞君何從得拱璧神功雕琢無難色如此竒材自不多<lb/>
<pb n="KR4d0568_WYG_005-10b"/>
况復芳年何可及事業雲霄應有時學問淵源豈無極<lb/>
論交每恨識君遲下筆還能愈吾疾自從患眼親舊疎<lb/>
空階落葉無行迹相知誰似李先生精神玉立仙中客<lb/>
軒昂自是離鷄羣骯髒何慚倚門側每從東阡望南陌<lb/>
十日不見苦愁絶隴頭春色入梅梢俯仰流光長歎息<lb/>
王粲登樓不自聊季子多金又何益相逢各賦去来篇<lb/>
官家已見頒新厯<lb/>
　　　贈曽葬師<lb/>
<pb n="KR4d0568_WYG_005-11a"/>
洙泗水西馬鬛封龍虎山下留侯宫當時相地果誰在<lb/>
能使累世疏恩隆聖人立參天地功老荘之説将毋同<lb/>
後来作者纔萬一輸金償璧言非空廬陵老仙曽艮峯<lb/>
拂衣光吐蒼精龍竒觀欲凌嵩華上寓迹多在衡湘中<lb/>
卓卓景純書滿腹昂昂盧植虚如鐘夜語飛觴驚座客<lb/>
曉行控鶴追仙跡恩流黄泉舞白骨義激窶子撼王公<lb/>
我今白髪飄亂蓬惜我與君不早逢邂逅今日無匆匆<lb/>
神仙骨相須英雄薫天富貴非我蒙再拜何䇿驅詩窮<lb/>
<pb n="KR4d0568_WYG_005-11b"/>
　　　寄友<lb/>
江波茫茫雪千頃斜陽閃閃歸㠶影行人過盡不逢君<lb/>
緑酒滿盃誰共飲飛光如水不可留思君如仙不可求<lb/>
風捲落紅千萬片滿空散作相思愁<lb/>
　　　丙辰上已與新喻龔履芳同郡周公明羅澄源<lb/>
　　　　諸孫仲雍登南山絶頂歸息於雩壇意驩如<lb/>
　　　　也公眀賦長句次韻<lb/>
老懐恥為繞指柔常恨不得登三邱春花滿眼春日美<lb/>
<pb n="KR4d0568_WYG_005-12a"/>
江山何徃非勝逰啼鶯一聲碎幽寂南山面目如初覿<lb/>
碧桃紅杏相送迎翠栢蒼松分主客目送飛雲不可攀<lb/>
巨石人立當前闗飛徑縈廻不知逺相逢樵牧俱懽顔<lb/>
桐江如帶纔咫尺彷彿青原雲外碧鴻鵠凌飛天地寛<lb/>
蛟龍捲水滄溟窄第一峯尖知幾盤足力雖乏飛吟魂<lb/>
蘭亭陳迹不復見有酒自可開窪樽龔公氣宇剗<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒<lb/>
周郎風韻甚超越俯仰乾坤𣪚百憂人烟縹緲神仙窟<lb/>
題名絶壁慚魯臯輸君年少筆力髙好詩不作山靈贈<lb/>
<pb n="KR4d0568_WYG_005-12b"/>
徃返笑我成徒勞紛紛餘子風斯下只合從今結鷗社<lb/>
歸来髙詠舞雩風一幅畫圖無買價惜哉蕭郎阻天涯<lb/>
囘首悵望重咨嗟人生離合各有數苦吟能使雙髻華<lb/>
我今萬事慵不理空抱長琴寄流水他年上已欲登髙<lb/>
故事相傳自今始<lb/>
　　　春夜吟<lb/>
月色如冰花如雲美人樓上歌廻文棲霞飛起玉階樹<lb/>
香風吹動殷紅裙去年寄書到君側書中只冩思君切<lb/>
<pb n="KR4d0568_WYG_005-13a"/>
情知人老髪如絲君歸不恨緣君白挿花記月夜未央<lb/>
他人苦短我苦長若使驅車到家日天涯芳草愁茫茫<lb/>
　　　狂客行<lb/>
美人當忩捲珠箔狂客花隂彈黄雀黄雀低徊嬌不飛<lb/>
金丸偏著搔頭落與君未展平生親奈何調笑如無人<lb/>
萬一樓頭是夫壻百年恨怨将誰陳君心誤認雙蝴蝶<lb/>
搖蕩迷魂招不得<lb/>
　　　題山水圖<lb/>
<pb n="KR4d0568_WYG_005-13b"/>
我行不到山中乆忽見青山為囘首似聞流水響鳴琴<lb/>
恍若寒雲落襟袖松下茅菴絶瀟灑甚欲從之度長夏<lb/>
振衣大笑問主人主人道是孫郎畫<lb/>
　　　明妃曲與宜春龍旂餘杭呉植真定魏巖分題<lb/>
　　　　並賦<lb/>
女無妍醜入宫見妬縱使色傾城不如嫁鄉土承恩初<lb/>
駕七香車豈知今日馬上彈琵琶氊車飛白雪茸帽吹<lb/>
黄沙不恨君王棄我天之涯却恨父母嫁我天王家自<lb/>
<pb n="KR4d0568_WYG_005-14a"/>
入宫門一囘首薔薇香消縷金袖淚痕長伴守宫紅誤<lb/>
人何待毛延夀将心寄語後代人貧賤闗天不係身隴<lb/>
頭萬一無青草埋沒風沙空苦辛<lb/>
　　　雙蓮曲<lb/>
鑑湖上雙蓮開綵雲不收並香腮二喬卧讀兵書倦鏡<lb/>
光如水臨妝臺兩心本同意羅襪凌波囘冰絲透骨成<lb/>
連理紅鮮翠濕鴛鴦猜錦筵美人荷葉杯勸酒滿飲舞<lb/>
袖廻緑房青子無相催牡丹凋瘁秋菊摧竒祥異瑞君<lb/>
<pb n="KR4d0568_WYG_005-14b"/>
須培明日之日好音來共飛霞佩歸蓬莱五雲宫闕髙<lb/>
崔巍<lb/>
　　　射虎行贈射虎人<lb/>
昨日射虎南山巔悲風蕭蕭眼力穿今日射虎北山下<lb/>
虎血濺衣山路夜朝朝射虎無空歸家人望㫁孤雲飛<lb/>
度嶺踰山弓力健虎肉共分不辭逺府司帖下問虎皮<lb/>
髙枕髑髏醉不知虎昔咆哮百獸走一死寜知在君手<lb/>
鼻端出火耳生風㧞劍起舞氣如虹昨夜空村見漁火<lb/>
<pb n="KR4d0568_WYG_005-15a"/>
牛羊不牧犬長卧作詩贈君毛髪寒煩君為我謝上官<lb/>
君不見昔日劉昆稱長者虎北渡河不須射<lb/>
　　　延桂堂辭為李茂才賦<lb/>
桂樹團團兮堂之下仰承元氣兮根后土偃蹇蕭參兮<lb/>
枝交互離立不羣兮儼賓主堂中人兮啟璚户攀援桂<lb/>
枝兮獨延竚被蓀蘭兮庭堦秋風起兮滿懐日暮兮逺<lb/>
望江之水兮湝湝菊芳馨兮秋滿林思美人兮懸素心<lb/>
鬱兮深霗草靃靡石嶔崟掃白雲兮彈瑤琴抱明月兮<lb/>
<pb n="KR4d0568_WYG_005-15b"/>
知音酌桂酒兮堂之中子慕余兮聊舂容嫋嫋兮秋風<lb/>
羌獨立兮靡從虎豹遁兮晝寂白露湛兮寒滴巃嵸兮<lb/>
凄凄蕭蕭兮颯颯發長嘯兮攬清秋攜美人兮醉我醻<lb/>
慨世俗兮悠悠攀援桂枝兮長淹留<lb/>
　　　贈王儀<lb/>
曉日照射碧海之珊瑚我思君兮文采殊明月飛光萬<lb/>
頃之秋水我思君兮情調美朝騁望兮朱户夕夷猶兮<lb/>
綵舟廻棹雙溪花雨暝捲簾萬壑松風秋昨日偶相遇<lb/>
<pb n="KR4d0568_WYG_005-16a"/>
池舘邀我住我有閒愁千萬縷挂在落日寒烟之古樹<lb/>
抽刀割之㫁擲向東流去丈夫磊落天地間傾人意氣<lb/>
移南山干戈滿眼吾道䘮今日見君多厚顔君莫哂壚<lb/>
頭酒壓黄花脂典衣且復從君飲悲歌擊劍晴光吐虹<lb/>
跨海斬鯨誰知雌雄半天飛雨萬里長風夜窺玉匣雙<lb/>
龍騰空<lb/>
　　　金雀屏送人徃章貢成姻<lb/>
金雀屏翠羽紅翎照簾幕馬上郎君雙箭飛佳期不負<lb/>
<pb n="KR4d0568_WYG_005-16b"/>
藍橋約藍橋咫尺間青鸞去復還桃花曉泛春江暖𤣥<lb/>
霜夜搗仙宫閑仙宫閒情窈窕重開金雀屏拍手迎郎<lb/>
笑流蘓帳暖酒微醒銀燭花髙漏聲曉<lb/>
　　　賦得籬上雀送宜春龍旂伯章赴長沙<lb/>
瞻彼上林萬木交錯爾獨何為傍籬落不如南溟鵬又<lb/>
不似遼東鶴髙飛無力天地逺短棘疎烟晚蕭索遺穗<lb/>
蕩盡山田空虞羅不收溪雨作未看春日百花晴寜惜<lb/>
窮隂一枝惡嗚呼壮士當雄飛八翼天風散寥廓紫鸞<lb/>
<pb n="KR4d0568_WYG_005-17a"/>
丹鳳參翺翔愧爾啁啾籬上雀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0568_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜思集卷五<lb/>
</p>
<p>
</p>
  </div>
<div>
                <head>靜思集巻六</head>
    <p>
<pb n="KR4d0568_WYG_006-1a"/>
欽定四庫全書<lb/>
　靜思集巻六　　　　　　　元　郭鈺　撰<lb/>
　　五言律<lb/>
　　　春思<lb/>
迴舟桃葉渡空數落花鈿門閉紫苔雨鳥啼青樹煙相<lb/>
逢疑夢寐此别隔山川想對銀䑓燭猶題錦字牋<lb/>
　　　中秋與袁方飲田家<lb/>
今夕是何夕桂花香滿樓金貂换美酒玉筍照清秋好<lb/>
<pb n="KR4d0568_WYG_006-1b"/>
月偏憐客殊鄉足散愁主翁從笑罵長判不封侯<lb/>
　　　秋望<lb/>
長嘯動岩壑秋風生滿林片雲随雁度疎雨約蟬吟燕<lb/>
馬闗山逺吳船嵗月深歸來蘓季子何用苦多金<lb/>
　　　從軍<lb/>
減袖作戎衣為儒事却非心肝同感激名位却卑㣲凂<lb/>
凂黄塵合悠悠白斾飛將軍先陷陣奪得紫騮歸<lb/>
　　　苦雨<lb/>
<pb n="KR4d0568_WYG_006-2a"/>
雨寒滯茅屋昬曉候春晴欹枕江聲近捲簾雲氣生花<lb/>
開從過眼麥倒最闗情况復轉輸苦邉隅未息兵<lb/>
　　　雪洞為吳巴圖喇都事賦<lb/>
船拓粉窓虛丹青不用塗晴波涵貝闕寒月浸氷壺旗<lb/>
舞魚驚電燈眀龍玩珠紅塵飛不到深坐按兵符<lb/>
　　　入城<lb/>
不見平安報酸風雜鼓鼙雨寒催日短雲黒壓城低枕<lb/>
席啼痕滿鄉闗去路迷将軍多異見誰與慰烝黎<lb/>
<pb n="KR4d0568_WYG_006-2b"/>
　　　復愁<lb/>
猛士憑城險四郊今若何纔聞一馬獻已費百金多江<lb/>
雨舟無渡山雲鳥獨過君王不相負諸将且須和<lb/>
　　　歳除前三日<lb/>
一嵗餘三日還鄉鳥道通論兵無衆寡决勝在英雄短<lb/>
髪思親白衰容待酒紅出門親舊滿共訴客囊空<lb/>
　　　王志元邀度嵗不及赴敬答以詩<lb/>
東門問来使晚嵗許相迎野樹懸雲氣江波挟雨聲虎<lb/>
<pb n="KR4d0568_WYG_006-3a"/>
饑寒更出驢瘦滑難行好是城南酒燈前只自傾<lb/>
　　　除夕<lb/>
短日如年度寜知嵗又殘鄉闗一水隔風雪五更寒寄<lb/>
食嚢埀罄更衣帶盡寛主人供帳好猶作太平看<lb/>
　　　江路<lb/>
江路雪稜層嚢空仗友朋炊煙晨減米乞火夜分燈白<lb/>
鳥踰青嶂蒼松舞翠藤鄉闗長在望歸夢乆無憑<lb/>
　　　憶弟<lb/>
<pb n="KR4d0568_WYG_006-3b"/>
時危思共濟謀拙阻相聞念母誰無子持家爾不羣江<lb/>
煙寒織雨山鳥暝穿雲悵望歸無計悲啼向夜分<lb/>
　　　元夕<lb/>
聖主初臨御舟車萬里通上元開夜禁樂事與民同燈<lb/>
引飛星動簾栖香霧濛誰知今夜月照我坐書空<lb/>
　　　和王志元雨晴<lb/>
客枕愁春雨漁歌答晚晴殘雲棲樹濕新水與橋平穉<lb/>
子買魚至主人窺筍生酒来即傾倒何問阻歸程<lb/>
<pb n="KR4d0568_WYG_006-4a"/>
　　　愁邉<lb/>
白髪逼人甚愁邉寇未平江山含殺氣草樹作秋聲誰<lb/>
復思何武人多厭禰衡功名汗馬得儒素足相輕<lb/>
　　　舟次峽江<lb/>
江上晚晴好臨行復艤舟雨龍歸大秀水鳥度巴邱公<lb/>
瑾人中傑子貞方外逰時危論出處吾道莽悠悠<lb/>
　　　題周瑜廟<lb/>
雄姿不可見遺廟俯江干簫皷龍祠近旌麾虎落殘樹<lb/>
<pb n="KR4d0568_WYG_006-4b"/>
勲先葛亮定伯走曹瞞獨恨三分後無人憶漢官<lb/>
　　　早春江行寄周子諒<lb/>
茅舍一尊酒獨行江上歸風髙去鳥疾野迥炊煙㣲青<lb/>
青麥苗長娟姢蕨芽肥寄語山中客無為空苦饑<lb/>
　　　雨夜宿竪坼<lb/>
倚江茅屋小白髪困淹留燈影揺鄉夢雨聲添客愁二<lb/>
儀無定位萬國總深仇誰省驪山事終同草一邱<lb/>
　　　和郭順則見寄<lb/>
<pb n="KR4d0568_WYG_006-5a"/>
振衣楚山曉扇外暗飛塵蘇武終還漢揚雄獨美新栖<lb/>
烏頭欲白来雁信非真懐抱向誰訴江鷗或可親<lb/>
　　　江上<lb/>
江雲捲飛雨涼意靜書帷兩岸鳥歸盡孤舟客渡遲物<lb/>
情皆自適人事每無悲不惜買山早黄金何可期<lb/>
　　　寄歐陽奎文周<lb/>
長笑對南山浮名不似閒布衣經嵗月茅屋寄鄉闗山<lb/>
曉捲簾坐雨涼看竹還今辰是好日把酒桂花間<lb/>
<pb n="KR4d0568_WYG_006-5b"/>
　　　壬寅正月十三日客退後書<lb/>
酒從前日盡客又㡬人来掃石俯流水煑茶看落梅為<lb/>
儒生事拙㑹友好懐開但得情無媿妻孥不用猜<lb/>
　　　用前韵酬曹彥眀<lb/>
江上一盃酒春風今再来将心托芳樹囬首見青梅沈<lb/>
醉有時醒閒愁何日開海翁機未息鷗鳥故相猜<lb/>
　　　同李主敬贈李将軍修隴西公墓<lb/>
李侯将家子重拜隴西墳宰樹囘元氣豐碑補舊文子<lb/>
<pb n="KR4d0568_WYG_006-6a"/>
孫長振耀翁仲亦歡忻側想神靈語嗟君用意勤<lb/>
　　　春雨<lb/>
日夜雨懸懸問春春可憐好花俱薄命似我負芳年雲<lb/>
氣低簾外江聲到枕前何時是寒食早已禁厨烟<lb/>
　　　桂林對雪<lb/>
髙閣延飛雪浮浮天際来亂飄随地濶急舞逐風逥寒<lb/>
壓晨煙濕光揺暖氣開四山勢欲合雙桂立崔嵬<lb/>
　　　登樓<lb/>
<pb n="KR4d0568_WYG_006-6b"/>
茅屋厭卑濕登樓思不羣天邉春色早窓外暮寒分把<lb/>
酒邀歸鳥捲簾驚宿雲直須借一榻髙臥避塵紛<lb/>
　　　哭吳林鎮撫<lb/>
幕府十年别煙塵暗楚闗全家歸浙右匹馬老兵間劔<lb/>
術終難試銘旌復不還故人誰在側魂斷萬重山<lb/>
　　　經周進士聞孫墓二首<hi>次首重到一本另起</hi>
白日下幽谷孤墳宿草荒文章唐進士兒女漢中郎知<lb/>
己長難遇憐才乆不忘浦雲歸樹暝相顧色凄凉<lb/>
<pb n="KR4d0568_WYG_006-7a"/>
青山山下屋重到最傷神門掩桐隂日池分草色春雨<lb/>
雲翻覆手石火去来身誤殺空梁燕歸尋舊主人<lb/>
　　　雨中有懐<lb/>
山中十日雨滿眼緑隂成園減蜜蜂課樹藏鶯鳥聲舊<lb/>
逰多掃迹乆别每闗情肝胆竟誰是凄涼白髪生<lb/>
　　　逰山觀佛堂和李尚文少府題<lb/>
細雨涼生樹歸雲暝入樓燈懸金粟並香蓊翠煙流秀<lb/>
老詩多好川眀醉肻留濯纓吾欲徃春浦水如油<lb/>
<pb n="KR4d0568_WYG_006-7b"/>
　　　十一月二十四日彥充弟忌日因歎成詩<lb/>
瘞骨荒山道凄凉十六年老兄今白髪慈母乆黄泉世<lb/>
事不如意修途無息肩夢囘孤客枕猶自淚涓涓<lb/>
　　　秋晚<lb/>
獨坐不知晚捲簾雲正歸門因無客閉事乆與心違墟<lb/>
曲蒼煙合林梢黄葉飛老懐付蕭散行到釣魚磯<lb/>
　　　九月朔日發家書<lb/>
黄菊盡開未主翁眀日回紅飛霜逕葉翠長雨階苔病<lb/>
<pb n="KR4d0568_WYG_006-8a"/>
眼隔重霧狂心著冷灰但須壓新酒兼有故人来<lb/>
　　　寄李子晦<lb/>
懐刺将安徃閉門空自勤山岩宜置我風月每思君揮<lb/>
翰唾成玉飛觴氣吐雲春来林木變鶴唳不曽聞<lb/>
　　　山舘二首<lb/>
偪側不敢怨飛騰殊未能野猿時送果山鬼夜吹燈口<lb/>
腹乆為累語言難盡憑白頭方檢束飽肉愧飢鷹<lb/>
貼石支松榻閉門收蠧編故人乆不至病客得髙眠松<lb/>
<pb n="KR4d0568_WYG_006-8b"/>
搐晚風怒簾分夜雨懸老禪應可學世故苦相牽<lb/>
　　　己巳元日次從姪瀾韻<lb/>
太平應有象王國早生申雲捧虞淵日天開夀域春千<lb/>
年周鼎重百戰漢兵神側想朝元殿征南獻凱頻<lb/>
　　　和蕭伯章見寄<lb/>
王孫文采盛千里入神交貧極錦嚢在愁来金盞抛雨<lb/>
迎龍出峡雲護鶴歸巢欲寄相思意梅花霜後梢<lb/>
　　　黄州有警聞從弟銈已過興國度早晚可到家<lb/>
<pb n="KR4d0568_WYG_006-9a"/>
　　　　<hi>次首憶從弟鐸</hi>
戎馬壓黄州君先理去舟艱難千里逺貧賤一身浮宿<lb/>
将今誰在親王只自謀長江如失險鄉國足深憂<lb/>
憶昨王師捷還鄉近五年艱危惟我共俯仰得誰憐茅<lb/>
屋秋風裏烽煙夕照邊亂離今轉甚思爾只髙眠<lb/>
　　　野宿<lb/>
誰謂歸田好荒煙暗棘叢邊愁攢戰馬野宿逐征鴻捆<lb/>
屨山涵雨煎茶竹送風讀書成濩落擬學六鈞弓<lb/>
<pb n="KR4d0568_WYG_006-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜思集巻六<lb/>
</p>
<p>
</p>
  </div>
<div>
                <head>靜思集巻七</head>
    <p>
<pb n="KR4d0568_WYG_007-1a"/>
欽定四庫全書<lb/>
　靜思集巻七　　　　　　元　郭鈺　撰<lb/>
　　七言律<lb/>
　　　寄吳杜徵君<lb/>
武夷空翠接秋隂古木蕭森石逕深中使又傳丹詔至<lb/>
山人長對白雲吟松花未掃風過席芝草初耘雨滿林<lb/>
九曲畫圗歸内府君王應許遂初心<lb/>
　　　送龍光庭赴都<lb/>
<pb n="KR4d0568_WYG_007-1b"/>
帝城此去人千里馬上題詩記舊逰官酒滿傳鸚鵡盞<lb/>
宮花飛㸃鷫鸘裘星迴東壁文光動日麗中天王氣浮<lb/>
禮樂百年多述作才賢深足應旁求<lb/>
　　　登宜春衞公岩<lb/>
衞公舊日讀書處濩落孤亭紫翠中野迥虹光分暮雨<lb/>
天晴木葉響秋風武皇國勢資雄畧牛黨私仇累至公<lb/>
論定是非誰復在晨鐘空託梵王宮<lb/>
　　　送胡元禮歸合淝省親<lb/>
<pb n="KR4d0568_WYG_007-2a"/>
秋風林薄暮蕭騷千里庭闈属望勞天入秦闗開去棹<lb/>
霜飛楚峡擁征袍每看潘岳閒居好始信張翰歸去髙<lb/>
我亦天涯漂泊乆因君愁思滿江臯<lb/>
　　　和虞學士春興八首<lb/>
官河春水湧輕濤来徃千艘不用篙江浦女逰遺玉佩<lb/>
瑶池仙降獻金桃秋千拔地煙花暝閶闔中天日月髙<lb/>
早嵗功名看得意扶揺風力送鴻毛<lb/>
鳴珮天階委碧莎雪消太液漲晴波玉盤露浥仙人掌<lb/>
<pb n="KR4d0568_WYG_007-2b"/>
宮錦花添織女梭王子問安囘輦近儒臣進請賜金多<lb/>
眀朝引見狒狼使樂府新傳天馬歌<lb/>
沙苑煙晴苜蓿肥朝囘天馬錦為鞿詞臣㑹送歸青瑣<lb/>
進士傳呼換白衣雲氣曉依宮樹近春隂晝䕶苑花飛<lb/>
君王又進長生藥萬里樓船海上歸<lb/>
城上觚稜霧靄迷角聲吹徹鼓聲齊雲生水殿龍常現<lb/>
月滿官松鶴並栖風俗元存中國舊天文並拱北辰低<lb/>
倚樓欲問通霄路誰借青雲百尺梯<lb/>
<pb n="KR4d0568_WYG_007-3a"/>
萬里驅車入帝闗十年棲息一枝安承恩數對麒麟殿<lb/>
却老何資龍虎丹金水漲波融雪盡碧桃分蕋到春闌<lb/>
江南却憶看紅藥紈扇羅衣不識寒<lb/>
清眀烟散栁枝斜宮樹沈沈㸃白鵶暖霧撲簾成細雨<lb/>
朔風吹靣射飛沙江南㝡憶王孫草天上催宣宰相麻<lb/>
十載滄洲孤舊約鹿車何日共還家<lb/>
栁林笳鼔曉晴饒王子春蒐出近郊雲錦宮袍攅萬馬<lb/>
鐵絲箭鏃落雙鵰蒲桃壓酒開銀甕野鹿充庖藉白茅<lb/>
<pb n="KR4d0568_WYG_007-3b"/>
共說從官文采盛不聞舊尹賦祈招<lb/>
浩蕩天風駕海航忍從兒女問耕桑珠聫魚目知誰識<lb/>
劔吐龍光不自藏司馬倦遊曽建節買臣歸去宻懐章<lb/>
只今豈是無詞賦材俊中朝少薦揚<lb/>
　　　送王國琛使君赴福州<lb/>
閩嶠来迎新太守旌麾遥颺海雲低天書夜下羣龍㑹<lb/>
露冕春行五馬齊荔子已無中使勅繡紋猶作白衣題<lb/>
竚看到日傳嘉政棠樹春隂滿建溪<lb/>
<pb n="KR4d0568_WYG_007-4a"/>
　　　賦得越王䑓送萬載敖司令之官<lb/>
層䑓髙與越山齊南斗諸星入地低海氣秋澄鴻雁到<lb/>
野煙春合鷓鴣啼官船北走輸珠翠幕府南開振鼔鼙<lb/>
側想到官多暇日登臨長聴玉驄嘶<lb/>
　　　送萍鄉袁茂才歸縣試吏<lb/>
玉闗門外班司馬抗疏歸来白髪愁絶域功名空老大<lb/>
少年鄉國自風流花飛細雨朝迴馬月滿前川夜放舟<lb/>
始信封侯馳萬里不如吏隠近滄洲<lb/>
<pb n="KR4d0568_WYG_007-4b"/>
　　　寄孫仲植文學<lb/>
秋来最憶孫文學無數黄鷄啄黍肥得酒定邀諸弟飲<lb/>
看茰應少一人歸蒼龍出峽雨先至白馬渡江雲共飛<lb/>
季子敝裘今更少還鄉信使故應稀<lb/>
　　　寄阮𢎞濟兼簡楊亨衢少府<lb/>
舊時文物數江東誰似風流阮嗣宗紅袖醉歌金縷曲<lb/>
牙旂歸導玉花驄神仙原與塵埃隔賔客多應氣概同<lb/>
寄語龍泉楊少府園花不減舊時紅<lb/>
<pb n="KR4d0568_WYG_007-5a"/>
　　　柬王奎伯仲<lb/>
我愛王家之二難越羅裁剪春衫寛折花滿簮紫茸帽<lb/>
寫詩自作烏絲闌玉壺載酒留客醉竹竿把釣擕兒看<lb/>
眀朝更約溪南去一樹錦桃花未殘<lb/>
　　　寄劉淵茂才<hi>字象賢</hi>
山舘前宵忽夢君紵衣如雪照晴雲門前種菊開三徑<lb/>
壁上題詩寫八分酒浪紅深傾琥珀劔䑓翠澁繡龍紋<lb/>
多情指畫秦䑓近一曲鸞笙月下聞<lb/>
<pb n="KR4d0568_WYG_007-5b"/>
　　　和虞學士登宜春䑓<lb/>
萬家平地擁髙䑓窓户層層近日開鶴致瓊花迎帝子<lb/>
龍持貝葉禮如来雲依老樹秋如畫峽束飛濤雪作堆<lb/>
惆悵當年歌舞地碧桃開落㡬千囘<lb/>
　　　題興岡王祠<lb/>
萬山濃翠湧飛濤縹緲王宮結搆牢兵衛焜煌連鎖甲<lb/>
香煙浮動鬱金袍晨飛脉嶺雲初散夜舞胎山月正髙<lb/>
仙苑碧桃春自醉豈容野客薦溪毛<lb/>
<pb n="KR4d0568_WYG_007-6a"/>
　　　澄虛亭<lb/>
匹馬江上行且停蒼松夹道風泠泠波光倒吞落日白<lb/>
雲氣下接炊煙青山僧獨行掃殘葉水鳥雙飛迴逺汀<lb/>
主人邀客領竒勝賦詩把酒澄虛亭<lb/>
　　　賦鶴骨笛<lb/>
雲沈碧海葬飛仙樂府新裁紫玉員律呂相和依象管<lb/>
雌雄猶似唳芝田老蛟夜舞君山月采鳳春逰嶰谷煙<lb/>
想是好奇心獨苦琵琶昨日購鵾絃<lb/>
<pb n="KR4d0568_WYG_007-6b"/>
　　　賦文山硯<lb/>
碧玉秋涵曉露滋相君十載共襟期承恩乆在文章府<lb/>
借潤終無軟媚詞旗舞龍蛇廷對早詩成珠玉載歸遲<lb/>
可憐月落空坑夜無復追随到鳳池<lb/>
　　　早秋有懐歐陽文周<lb/>
日暮獨迴江上舟江波不盡思悠悠虹埀青澗分殘雨<lb/>
風滿碧梧鳴早秋用世有材須汲引思君為客乆淹留<lb/>
綵樓七夕涼如水知共何人望斗牛<lb/>
<pb n="KR4d0568_WYG_007-7a"/>
　　　寄楊和吉<lb/>
不見故人愁我心江山信美倦登臨附書白鶴㡬時到<lb/>
結屋翠㣲何處尋風撼竹樓憑雨勢雲歸溪樹作秋隂<lb/>
琅玕細簟凉如水應掃桂花彈素琴<lb/>
　　　和李茂才牡丹<lb/>
舊来聲價洛陽髙歌舞千金費酒醪霞擁暖紅圍采檻<lb/>
日描晴影繡宮袍百年富貴花神醉一曲清平筆力豪<lb/>
近說開筵追勝事詩成壓倒舊官曹<lb/>
<pb n="KR4d0568_WYG_007-7b"/>
　　　哭宜春義士彭維凱<hi>維凱復袁州遣迎監郡某元帥以下歸視事守土将</hi>
　　　　<hi>某忌其功遂殺之</hi>
風折旗竿臥落暉殘兵揮泪脫戎衣徒聞即墨田單在<lb/>
不見成都鄧艾歸獻凱何時承寵渥爭名自古抱危機<lb/>
宜春元帥還相問近報洪州未解圍<lb/>
　　　宿七里山<hi>十一月二十二日余始得逸歸值臨江兵至楚金追斬九十九級軍聲始</hi>
　　　　<hi>復大震</hi>
寒松霧暗月西頺人語無聲鬼語哀郡國忍聞侯景詔<lb/>
<pb n="KR4d0568_WYG_007-8a"/>
朝廷初棄戴淵才風傳鼙鼓驚魂戰天入鄉闗望眼開<lb/>
骨肉死生俱未卜泪痕血㸃滿蒼苔<lb/>
　　　癸巳元日<lb/>
屠蘇酒暖破朝寒舊寫桃符忍再看太史未頒周正朔<lb/>
遺民思覩漢衣冠天邉星斗孤槎逺雪後江山萬木殘<lb/>
再拜中庭賔旭日共瞻霽色散雲端<lb/>
　　　二月二十七日聞故鄉冦退<lb/>
銅駝荆棘換東風消息南州乆不通芳草得春煙漲緑<lb/>
<pb n="KR4d0568_WYG_007-8b"/>
野棠無主雨飄紅琱戈元帥登壇暇寳玦王孫哭路竆<lb/>
亂後親朋總悽惻相逢但索語音同<lb/>
　　　寄龍子雨<lb/>
書到山中收泪看出門愁散楚天寛落花春盡休文瘦<lb/>
細雨更長范叔寒金帶宦情違俗乆綈袍交態見君難<lb/>
欲為後㑹知何日酒熟還家得盡歡<lb/>
　　　贈劉明道<lb/>
義旗獻凱滿南州君擁兵符控上流隔岸人烟鄰虎穴<lb/>
<pb n="KR4d0568_WYG_007-9a"/>
中江雪浪送龍舟劔鳴秋匣元霜下馬浴晴波紫霧浮<lb/>
白羽指揮能事集底須萬里始封侯<lb/>
　　　秋日還山聞南省消息示從弟銓<lb/>
南國風髙聞好音隣翁酒熟晚相尋雁飛漢苑書来徃<lb/>
竹暗湘江淚淺深茅屋暫歸秋四壁栁營煩費日千金<lb/>
瘡痍早使能蘇息獨抱長貧亦素心<lb/>
　　　重和荅周聞孫進士兼寄宗瑾<lb/>
飄零不改舊鄉音来徃空山費獨尋楚地人烟三户在<lb/>
<pb n="KR4d0568_WYG_007-9b"/>
漢家宮闕五雲深急風亂颭蒹葭雪斜日殘明橘柚金<lb/>
公瑾雄姿㝡英發還鄉何日共論心<lb/>
　　　分府同知瑶童相公大閱之日天使適至喜而<lb/>
　　　　賦詩奉寄劉賔旭參軍<lb/>
鼓角縁邉永夜哀使車忽自海南来中朝舊法三章在<lb/>
大将新圗八陣開玉帳分明傳號令金䑓雜遝貯賢才<lb/>
早看送喜麒麟殿五色雲中進夀盃<lb/>
金絡銀鞍翡翠裘叅軍馬上㝡風流相逢把酒青油幙<lb/>
<pb n="KR4d0568_WYG_007-10a"/>
每憶題詩黄鶴樓采鳳銜圗堯殿曉蒼鷹整翮楚山秋<lb/>
攀龍早及風雲㑹歸換貂蟬尚黒頭<lb/>
韜鈐兵衛立參差軍務初閒且賦詩健筆有神傾後輩<lb/>
美名如玉重當時青雲鶴引朝天路白羽鵞翻洗墨池<lb/>
近見元戎再乗勝憑君多製凱歌詞<lb/>
侯印軍符塞紫衢儒生白髪混泥塗兒騎竹馬談兵法<lb/>
地畫桃源入戰圗雙劔舞閒歌激烈一燈愁絶照清癯<lb/>
山中薇蕨秋風老心折孤村反哺烏<lb/>
<pb n="KR4d0568_WYG_007-10b"/>
　　　和楊繩彥正茂才<lb/>
仗劔三年去里閭桃源仙客獨安居雨鳴脩竹涼欹枕<lb/>
花落小窓晴曝書誰與捲簾通燕子自須入海掣鯨魚<lb/>
村園明日君能到一徑蒼苔待剪除<lb/>
　　　甲午元夕<lb/>
已無釵釧典村醪兒女炊羮薦野蒿燈火獨揺元夕夢<lb/>
干戈渾減少年豪雲韜月色歸天闕雨壓寒聲欺布袍<lb/>
却憶将軍平冦處崑崙夜度不辭勞<lb/>
<pb n="KR4d0568_WYG_007-11a"/>
　　　雨中過龍西雨<lb/>
雲連茅屋樹聲寒舊補貂裘帶盡寛蕭瑟鄉闗愁庾信<lb/>
清明風雨過蘇端蒼龍波暖開鱗甲黄鳥巢深䕶羽翰<lb/>
側想蓬莱雲氣上羣仙縹緲控飛鸞<lb/>
　　　感懐<lb/>
白髪溪翁劚草根晚炊兒女帶啼痕斜陽燕語興亡事<lb/>
隂雨鬼號新舊魂戰伐不聞烽火息誅求惟見簡書存<lb/>
艱難負米歸無日夜雨青燈夢倚門<lb/>
<pb n="KR4d0568_WYG_007-11b"/>
　　　晚過山荘<lb/>
草滿畬田落照斜溪行盡日少人家自傷直性從干謁<lb/>
誰在窮途不怨嗟香火氤氲王子廟旌旗明滅長官衙<lb/>
主人問客知名姓始肻開門喚煑茶<lb/>
　　　和楊彥正茂才<lb/>
故山疊疊是愁端真宰何由剗翠巒客舘雨聲燈火共<lb/>
皇都春色畫圗看花飄金谷彩雲散木落洞庭歸雁寒<lb/>
見說攜家近仙館紅塵咫尺不相干<lb/>
<pb n="KR4d0568_WYG_007-12a"/>
　　　南省戰船至吉安喜見官厯<lb/>
干戈阻絶嵗時遷㡬向空山卜月圎仍覩帝堯頒玉厯<lb/>
兼聞楊僕将樓船旌旗日月臨西楚帶礪山河拱北燕<lb/>
賴有忠良扶社稷願聞籌策早安邉<lb/>
　　　寄賔旭劉參軍<lb/>
經年避地百憂并君獨還鄉少俗情淨洗木瓢分藥晒<lb/>
新裁紈扇寫詩成半蓬溪雨羣鷗散萬壑松風獨鶴鳴<lb/>
只好閉門度長夏巾車莫遣野人驚<lb/>
<pb n="KR4d0568_WYG_007-12b"/>
　　　送阮𢎞濟赴梁使君幕<lb/>
諸生白髪守章句磊落長材自不羣河内已留賢太守<lb/>
霸陵又起故将軍鐵絲箭簇鳴秋月銀錯旗竿䜿曉雲<lb/>
文采乆為當路重更期馬上立竒勲<lb/>
　　　贈周原道兼柬安子靜将軍<lb/>
武節遥瞻漢署郎威稜猶帶柏䑓霜江通吳楚波濤息<lb/>
天入燕秦道路長白羽晝揮談虎略黄旗暮捲䕶龍驤<lb/>
宜春進士兼文武好是青雲共激昂<lb/>
<pb n="KR4d0568_WYG_007-13a"/>
　　　寄羅履貞兼柬謝君績<lb/>
烽火平安月正中思君長倚翠樓東儒生憂國燈前淚<lb/>
壮士封侯馬上功半榻松風看草檄一庭花雨坐調弓<lb/>
謝荘文采江東少青竹題詩想㝡工<lb/>
　　　送朱鵬舉照磨赴江西省掾<lb/>
花外銀鞍鞲紫騮省郎文采自風流英雄舊總三千士<lb/>
美譽新傳十一州山擁宜春深帶甲江通章貢小容舟<lb/>
晨趨黄閣叅籌畫願審安危拓逺謀<lb/>
<pb n="KR4d0568_WYG_007-13b"/>
　　　白鷺洲晚泊呈天隠兄山長兼柬曹居貞<lb/>
白鷺洲前春水寛素王宫殿壓驚湍風飄墜瓦鴛鴦冷<lb/>
雨暗疎篁翡翠寒維翰未能穿鐵硯叔孫先已改儒冠<lb/>
凄凉講席君仍在晚嵗氷霜獨立難<lb/>
　　　大洲宴集<lb/>
殺賊歸来心甚歡酒美不辭春夜闌俯江樓迥月色白<lb/>
縁邊鼓歇烽烟寒玉驄誰送美人去錦瑟更為将軍彈<lb/>
慚愧書生飲獨少自剪銀燭題詩看<lb/>
<pb n="KR4d0568_WYG_007-14a"/>
　　　寄楊和吉龍西雨<lb/>
江南徐庾知名乆文采風流伯仲間彩筆題詩傳上國<lb/>
畫船分雨過西山管寜舊向遼東老杜甫新從巴道還<lb/>
擾攘戰塵徒旅苦故人應怪鬢毛斑<lb/>
　　　山中<lb/>
柴門日落鎖秋隂白酒愁来只細斟松下紫苔留虎跡<lb/>
雨中蒼檜作龍吟漢宮金狄空埀泣秦地桃源不可尋<lb/>
咫尺山中愁出入何時江上足登臨<lb/>
<pb n="KR4d0568_WYG_007-14b"/>
　　　别蕭伯章<lb/>
蕭郎三十文采殊錦霞暖矗青珊瑚酒来獨對公榮飲<lb/>
詩成笑遣王奎書黒風捲雲惨飢虎黄葉打頭騎蹇驢<lb/>
明日山中徑歸去梅花夜月情何如<lb/>
　　　即事<lb/>
西上官船日報頻倚門收淚問行人潁川太守終難借<lb/>
細栁将軍始是真木落髙秋懸殺氣律回寒谷見陽春<lb/>
不辭斗粟輸官府但覔山岩著老身<lb/>
<pb n="KR4d0568_WYG_007-15a"/>
　　　寄劉賔旭<lb/>
舊日相逢玉雪姿三年幕府鬢如絲波濤入海屠龍苦<lb/>
風雨還山買犢遲客到定能頻喚酒花開應不廢題詩<lb/>
只憐雙劍牀頭吼又是隣鷄報曉時<lb/>
　　　奉和劉士貴<lb/>
路轉春山晝啟闗玉驄深繫緑楊間延平波浪雙龍合<lb/>
遼海風煙獨鶴還扇外紅塵從戰鬭尊前白酒且清閑<lb/>
諸孫早嵗多文采憔悴青燈我厚顏<lb/>
<pb n="KR4d0568_WYG_007-15b"/>
　　　寒夜思親<lb/>
老親白髪抱諸孫寄食偏懐地主恩故國山河空洒淚<lb/>
殘年風雪更消魂績麻誰與寒分火待米長孤暮倚門<lb/>
生子不才名位晚愁来詩句共誰論<lb/>
　　　奉寄吳琳子茂鎮撫二首<lb/>
宜春䑓前記勝逰主人與客俱風流春穠攜酒騎小鐵<lb/>
夜深分燭歸南樓雁鴻㡬年斷書信豺虎是處森戈矛<lb/>
聞君總戎下章貢明日相候青門丘<lb/>
<pb n="KR4d0568_WYG_007-16a"/>
英雄之姿不易得慷慨汗馬收竒功簸旗風髙捲飛雨<lb/>
舞劔日落揺晴虹官酒春酣百盃緑檄書夜草雙燭紅<lb/>
竚看獻凱報天子錦衣五馬蓬莱宮<lb/>
　　　愁甚<lb/>
白璧黄金不療飢王孫攜此獨安歸四郊烽火山川窄<lb/>
十月雨寒雷電飛豪傑憂時常共濟功名報主不相違<lb/>
臨危進退如無據青史他年有是非<lb/>
　　　殘年<lb/>
<pb n="KR4d0568_WYG_007-16b"/>
乆愁兵氣漲秋林不謂殘年寇轉深四野天青烽火近<lb/>
五更霜白鼔聲沈金張富貴皆非舊管樂人材不到今<lb/>
江上米船看漸少捷書未報更闗心<lb/>
　　　和周霽海吳鎮撫詩三首就呈李伯傳明府<lb/>
老子懸車歸舊隠諸孫戱采泛晴暉畫圗煙樹松千尺<lb/>
門徑秋花菊四圍得句欲題青竹滿攜琴每候白雲歸<lb/>
殘年頗覺頭如雪愁滿江空羽檄飛<lb/>
牛斗秋髙劔氣横㡬人馬上取功名扇揮白羽臨風迥<lb/>
<pb n="KR4d0568_WYG_007-17a"/>
甲鎖黄金射日明賈詡自期能料敵山濤誰謂不知兵<lb/>
官軍蓄銳何時發乆厭城頭鼓角聲<lb/>
愁来倚劍立蒼茫誰在籌邊策㝡良捕賊五更唐李愬<lb/>
揮戈萬衆漢雲長烽烟滿接城樓近鬼火寒穿石逕荒<lb/>
多少材官鵰羽箭不知何日殪天狼<lb/>
　　　丁酉元日<lb/>
城北城南暗戰塵東風吹淚滿衣巾秦讐猶待楚三户<lb/>
漢将徒封趙四人此㑹屠蘇濃味薄誰家桃板舊題新<lb/>
<pb n="KR4d0568_WYG_007-17b"/>
賽神江上情如海且祝平安問老親<lb/>
　　　風雨舟中作<lb/>
憔悴江頭路已窮小舟隔岸復相通歸雲亂擁青山樹<lb/>
飛雨斜穿白浪風避地數年成老醜累人一飯尚西東<lb/>
憑誰為息鯨蛟怒容我滄浪作釣翁<lb/>
　　　感事<lb/>
荆徐千里混干戈日日君王候凱歌上相出師三月罷<lb/>
南人待援六年過未休練卒誅求盡暫脫歸囚反倒多<lb/>
<pb n="KR4d0568_WYG_007-18a"/>
獨拜将壇須國士掄才誰似漢蕭何<lb/>
　　　道逢八十翁<lb/>
八十老翁行歩奔存亾共訴斷愁魂千金歌舞随流水<lb/>
六載干戈棄故園晚竈燎衣籬竹盡春牛換米草蓑存<lb/>
情知青史無名姓短策猶期報國恩<lb/>
　　　柬王志元茂才<lb/>
親朋亂後長相失伯仲江邊得數過乆客問隣賒酒易<lb/>
知君随處賦詩多鳥啼花樹驚殘雨鷗散栁塘迴細波<lb/>
<pb n="KR4d0568_WYG_007-18b"/>
懐抱暫開欲相問不知佳句近如何<lb/>
　　　晴曉<lb/>
㝡憶山中桂樹林早春無日不登臨衣冠並集吾廬盛<lb/>
旗鼓俄分将壘沈山色故鄉青未了鬢毛新嵗白相侵<lb/>
物情自覺傷懐抱野鳥弄晴空好音<lb/>
　　　和劉淵象賢晚眺<lb/>
日落孤城疊鼓鼙誰家山北復山西干戈滿地愁相續<lb/>
道路還鄉望轉迷風度生香花逺近雨團濕翠竹髙低<lb/>
<pb n="KR4d0568_WYG_007-19a"/>
劉郎欲問桃源路紅葉流波好自題<lb/>
　　　奉同楚金和蒲掾<lb/>
健兒分隊舞朱干玉帳将軍按劍看笳鼓夜鳴邉月迥<lb/>
旌旗曉䜿野雲寒皇圗不假山河險民俗終同社稷安<lb/>
早晚虞廷有苗格薫風披拂五絃端<lb/>
　　　奉和劉賔旭兼柬羅履貞<lb/>
時危南國乆連兵幕府才華得合并蔡寇遂煩唐宰相<lb/>
漢儀猶待魯諸生三邉烽燧晨傳箭千騎弓刀晝繞營<lb/>
<pb n="KR4d0568_WYG_007-19b"/>
主将䇿勲朝帝闕從官應許任公卿<lb/>
　　　送楊和吉過龍興<lb/>
十月北風蛟鱷伏樓船安穏出官河交逰湖海知誰在<lb/>
将帥朝廷近若何一水纔通南浦近衆星還拱北辰多<lb/>
清和元帥煩相問獨釣寒江月滿蓑<lb/>
　　　奉贈江西省郎中顏希古<lb/>
江西羽檄日交馳君佐中書䇿㝡奇南極星埀天地正<lb/>
北庭兵合鬼神知君王舊賜馮唐莭父老新傳李愬碑<lb/>
<pb n="KR4d0568_WYG_007-20a"/>
盡剗賊壕歸禹貢更煩深意問瘡痍<lb/>
　　　客鬢<lb/>
夕報将軍奏凱歌馬前又見擁琱戈民情共倚金湯固<lb/>
客鬢惟添霜雪多何日梧桐鳴彩鳳舊時荆棘臥銅駝<lb/>
無衣無食嵗年晚妻子山中如苦何<lb/>
　　　小除夕<lb/>
常年臘月還鄉早弟勸兄酬何怨嗟腸斷此時同避地<lb/>
眼穿永夜倍思家鄉闗去雁渾無信風雨寒燈不作花<lb/>
<pb n="KR4d0568_WYG_007-20b"/>
最是五更情調苦城南吹角北吹笳<lb/>
　　　與黄子益将軍<lb/>
将軍文采舊知名幕府分曹按甲兵雪壁畫龍晴霧合<lb/>
羽林飛鳥朔風輕趙雲對敵闗張並馬援歸朝隴蜀平<lb/>
憑仗早除狐兔亂吴山楚水共秋澄<lb/>
　　　大洲晚發<lb/>
城南桴鼓轉相驚却憶漁舟問水程千頃江波鷗出沒<lb/>
數家茅屋樹枯榮客行落日凝愁思人隔疎煙聞笑聲<lb/>
<pb n="KR4d0568_WYG_007-21a"/>
惆悵竹籬沽酒處夜深燈火不勝情<lb/>
　　　奉柬陳君與掾吏<lb/>
漢室元勲曲逆侯諸孫文采藹南州薇垣地切星河冷<lb/>
幕府霜飛草木秋采筆樽前賦鸚鵡銀鞍花外鞴驊騮<lb/>
獨憐江海干戈滿願屬安邉第一籌<lb/>
　　　和酬友人<lb/>
百年誰肻長拘束每到花時愁悶過金石人間春夢短<lb/>
玉堂天上月明多歸栖舊燕依林木變化飛魚借海波<lb/>
<pb n="KR4d0568_WYG_007-21b"/>
逆旅馬周豪氣在憐才深意待常何<lb/>
　　　奉同順則贈鄒省掾<lb/>
中朝大将霍嫖姚材傑如君早見招入幕文書金印大<lb/>
行營笳鼔玉驄驕兵謀合變元多與殺氣憑陵未盡消<lb/>
好待楚江鯨浪靜白雲深處共歸樵<lb/>
　　　戊戌元日<lb/>
戎馬七年猶帶甲客懐元日厭題詩愁来刁斗聲相續<lb/>
老去屠蘇酒到遲野燒暖回雲際碧江梅寒䕶雪殘枝<lb/>
<pb n="KR4d0568_WYG_007-22a"/>
近聞拜相登耆舊郡國朝正莫後期<lb/>
　　　送李謙道入省叔父<lb/>
中郎不見十年過千里趨陪意若何骨肉共論青眼舊<lb/>
形容應接白鬚多三闗虎豹傳新捷百粤鶯花入醉歌<lb/>
莫嘆他鄉為客乆故鄉是處阻干戈<lb/>
　　　奉和龍西雨自洪見寄<hi>同此韻和寄楊和吉一首見贈</hi>
青樓風月故相干慷慨尊前舞地寛錦繡春明花富貴<lb/>
琅玕晝靜竹平安杉闗旂鼓元戎勝閩海舟車去客懽<lb/>
<pb n="KR4d0568_WYG_007-22b"/>
舊日交親應有問一蓑煙雨楚江寒<lb/>
　　　和寄龍長史<lb/>
扇外風塵素不干湖光遥送酒船寛錦箋傳草春詞好<lb/>
銀燭燒花夜枕安四海交逰空老大百年世事半悲懽<lb/>
子真谷口深相憶黄犢無苗風雪寒<lb/>
　　　和劉叅軍<lb/>
欲剸蛟龍試莫干東南天地洞庭寛鄭䖍早被才名誤<lb/>
晁錯終期社稷安年老青燈徒自苦時危朱紱為誰懽<lb/>
<pb n="KR4d0568_WYG_007-23a"/>
直詞照雪慚髙誼排悶裁詩淚㸃寒<lb/>
　　　和寄歐陽文周<lb/>
厚禄才疎不敢干幽棲暫遣客愁寛屋前老樹留雲宿<lb/>
竹外茅亭向水安書寄鯉魚今始到杯傳鸚鵡不同歡<lb/>
龍泉舞罷獨長嘯宇宙誰知范叔寒<lb/>
　　　和寄王仲京<lb/>
暮雲飛盡倚闌干懐抱何時獨好寛天下兵戈愁杜甫<lb/>
雲間鷄犬憶劉安每傳佳句看君好想對芳尊共客歡<lb/>
<pb n="KR4d0568_WYG_007-23b"/>
香染越羅春袖薄楝花風起不知寒<lb/>
　　　和寄從弟鐸<lb/>
畏途阻絶卜支干夕見鄉書意始安痴腹於人深有累<lb/>
驚魂從此暫相寛弟兄相顧三人在風雨還孤一日懽<lb/>
春色故園付流水白鷗應怪舊盟寒<lb/>
　　　和寄從弟銓<lb/>
腐儒憂國泪闌干江海容身何處寛驚報每愁諸弟隔<lb/>
臨危但祝老親安對牀風雨長相憶負米晨昬不盡歡<lb/>
<pb n="KR4d0568_WYG_007-24a"/>
㝡苦二郎獨冥漠晚煙原上鶺鴒寒<lb/>
　　　贈宋經厯<lb/>
山繞青原百雉城入闗盡說長官清才賢肻為明時出<lb/>
政事多資贊畫成禾黍秋風螟螣息梧桐朝日鳳皇鳴<lb/>
晝閒好讀開元紀節撡存心慕廣平<lb/>
　　　哭羅達則<lb/>
太阿出匣捲晴虹誰肻埋光九地中萬里攜書来上國<lb/>
一時揮翰動諸公杜陵避地身将老宋玉招魂事已空<lb/>
<pb n="KR4d0568_WYG_007-24b"/>
前輩交逰看欲盡為君彈泪洒秋風<lb/>
　　　西雲亭種菊未開以余歸期逼迫時預賞之即<lb/>
　　　　席賦<lb/>
層層種菊繞籬斜秋色偏歸處士家擬鑄金錢酬嵗月<lb/>
得依玉樹伴烟霞清風江上催行李白髪尊前作按花<lb/>
貯酒尚須留九月西風平地岸烏紗<lb/>
　　　題分宜縣胡于信釣翁詩巻<lb/>
嚴光不作漢廷臣今日聞君亦隠淪草笠暮歸三峽雨<lb/>
<pb n="KR4d0568_WYG_007-25a"/>
竹竿晴釣五橋春長歌鼓枻知音少滿巻題詩入畫真<lb/>
馬上行人莫相問白鷗波暖最相親<lb/>
　　　哭蕭叅謀彜翁<lb/>
南州進士盛才名幕府叅謀仗老成筆舌夜揺星斗動<lb/>
襟懐寒潄雪霜清平淮碑踣慚裴度哀郢魂歸訴屈平<lb/>
多謝沔陽劉太守為題文誄弔先生<lb/>
　　　中秋與郭恒飲從弟宅忽聞猘犬陸梁恒驚去<lb/>
　　　　風清月白臨别惘然次日移詩從弟和以寄<lb/>
<pb n="KR4d0568_WYG_007-25b"/>
　　　　懐<lb/>
兔罝雉網林中邉鴻飛冥冥誰使然欲歸故山弄明月<lb/>
如隔弱水招飛仙蒼生何時各安堵賤子今日嗟倒懸<lb/>
千金不留魯連住銅駝荆棘愁風煙<lb/>
　　　寄從弟銓<lb/>
舊廬每愛桂花秋風月凉宵足勸酬盗賊未平身漸老<lb/>
弟兄相望淚空流經年避地魚頳尾何日還鄉烏白頭<lb/>
側想早春天氣好掌珠初見慰深愁<lb/>
<pb n="KR4d0568_WYG_007-26a"/>
　　　寄劉玉正茂才<lb/>
城南燈火連牀乆獨夜荒村費苦思風雨何時尋舊約<lb/>
江山是處有新詩海棠春暗飄香盡鸚鵡天寒唤客遲<lb/>
明日還鄉須作伴買船沽酒共襟期<lb/>
　　　柬王志元<lb/>
收泪看花花轉紅花前心事想君同幽燕車馬從天下<lb/>
吳楚舟航與海通貴賤不應懸趙孟去留終擬報曹公<lb/>
石田秋雨喧鷄鶩早附冥鴻萬里風<lb/>
<pb n="KR4d0568_WYG_007-26b"/>
　　　贈劉淵<lb/>
老樹蟠堤抱石危晴雲過雨出溪遲有時歸鳥落山果<lb/>
無數飛花懸網絲得酒不消為客恨連牀長欲與君期<lb/>
此情㝡倚相知乆莫怪新来嬾作詩<lb/>
　　　和郭順則登五峯仙壇<lb/>
蒼山遥拱鬱藍天鷄犬雲間盡得仙雨散天瓢彌八極<lb/>
碑磨嵓石照千年漁舟隔浦揺春浪茅屋倚山炊午煙<lb/>
見說隣僧知敬客長廊晝靜共叅禪<lb/>
<pb n="KR4d0568_WYG_007-27a"/>
　　　用王冕韻送解元祿茂才<lb/>
時危結屋傍岩阿野逕春烟匝翠羅四海俊賢唐貢舉<lb/>
百年父老漢謳歌山涵霧露藏𤣥豹水㑹陂塘散白鵞<lb/>
地僻此時賔客少松隂掃石坐長哦<lb/>
　　　避地石洞有懐羅處士就柬周以立進士<lb/>
勍敵雙崖立洞門石稜斜鬭浪聲喧屋前松長山人去<lb/>
堂上藤埀石佛存西望鄉闗通鳥道舊題嵗月滿苔痕<lb/>
重來又廹干戈苦空憶桃花遍水源<lb/>
<pb n="KR4d0568_WYG_007-27b"/>
　　　樓居晚對<lb/>
四山紫翠鬱嵯峨愛此樓居每獨過窗户晴通雲氣濕<lb/>
竹松暝挾雨聲多時危耆舊疎来徃地僻漁樵共嘯歌<lb/>
對酒暫開懐抱好莫思戎馬近如何<lb/>
　　　寄楊和吉歐陽文周<lb/>
黄鵠一飛㡬千里髙標矯矯離風塵宗元有恨為司馬<lb/>
郭泰無名與黨人富貴致身何用早是非論事惑難真<lb/>
二君舊日皆知己旅食他鄉莫厭貧<lb/>
<pb n="KR4d0568_WYG_007-28a"/>
　　　送别從姪淳<lb/>
愁心長繋晚峯青避地何時馬足停草樹四山區域小<lb/>
風埃六月髑髏腥無從灞上慚劉禮始信遼東老管寧<lb/>
惜别恨無尊酒共臨溪為爾汲清泠<lb/>
　　　十二月望又自新淦泊桐江時弟銓新歿<lb/>
逺營鼓角送悲酸十口無歸泪不乾孤雁哀鳴秋浦逺<lb/>
慈烏待哺夕陽殘江南戰骨遺民盡天上除書選将難<lb/>
敢望伊周眀至理願聞韓信早登壇<lb/>
<pb n="KR4d0568_WYG_007-28b"/>
　　　和龍西雨韻寄楊和吉<lb/>
權門噂沓事無干老去休文任帶寛狡兔經營三窟苦<lb/>
鷦鷯棲息一枝安漁樵路熟成長徃鼓角風髙慘不歡<lb/>
獨有西雲亭上客金錢買酒敵春寒<lb/>
　　　王進屢承徵㑹因寄此詩<lb/>
山隂先生讀書處𤣥豹落日司嵓扃落花滿院春寂寂<lb/>
長松隔水風泠泠有時獨隠烏皮几乗興自寫黄庭經<lb/>
座上賔客日應滿不知雙眼為誰青<lb/>
<pb n="KR4d0568_WYG_007-29a"/>
　　　寄羅伯英<lb/>
江湧春濤枕上聞殊鄉無伴獨離羣始知詩事能窮我<lb/>
獨喜墩名又屬君風燕入簾捎落絮雨龍歸洞駕輕雲<lb/>
遥知隣曲過從熟每日還家酒半醺<lb/>
　　　悲龍興<lb/>
七載竒功一日隳眼看白斾換紅旗支祁不避旌陽劍<lb/>
絮酒誰澆孺子祠南北選材從昔異安危任事總難期<lb/>
可憐千疊西山石留刻何人莭義碑<lb/>
<pb n="KR4d0568_WYG_007-29b"/>
　　　悼已<lb/>
種竹經年長未齊半枯半死近窓西天風飄鴈随雲沒<lb/>
山鬼憑狐當晝啼世亂獨懐徐庶母家貧乆累買臣妻<lb/>
眼前事事堪腸㫁欲問西山路轉迷<lb/>
　　　春懐<lb/>
前水推懐後水推推愁不盡載愁来雪消海上蘇卿老<lb/>
春到江南庾信哀客路但聞啼鳥樂人情不及野花開<lb/>
交逰况復疎還徃獨對青山勸一盃<lb/>
<pb n="KR4d0568_WYG_007-30a"/>
　　　社日<lb/>
甲子頻書入短篇細推五戊卜春田讀書未有平戎策<lb/>
止酒聊輸祭社錢紅樹花穠春向晚畫橋栁暝雨如煙<lb/>
舊来歌舞今誰在燕子茅簷只自憐<lb/>
　　　己亥六月初五日<lb/>
不惜千金一笑揮危途驚定始傷悲問安慈母翻成泣<lb/>
乞米貧交不療飢總謂魯連曽却敵謾傳李渉舊能詩<lb/>
只從鄰曲多豪客無怪荆吳滿戰旗<lb/>
<pb n="KR4d0568_WYG_007-30b"/>
　　　和友人别怨<lb/>
風急長空舞落花獨收殘淚暮還家畫闌砌曲圍芳草<lb/>
緑樹庭空噪亂鴉不見韓娥沈漢水空傳蔡琰按胡笳<lb/>
遥知今夕天涯路鄉夢難成月易斜<lb/>
　　　余窮阨閭里年甚一年風雨重傷世味尤惡因<lb/>
　　　　思去年索酒于志明以與黄花解嘲今年志<lb/>
　　　　眀亦復避地雖黄花可得見哉感慨成詩又<lb/>
　　　　無與寄因題之壁上以記此時情况焉<lb/>
<pb n="KR4d0568_WYG_007-31a"/>
風吹烏帽晚颼颼顛倒空尊不自謀賒酒隣家慚舊債<lb/>
題詩茅屋載新愁黒雲雨壓千山暝黄菊草深三逕秋<lb/>
今日鄉闗最蕭索念君何處獨凭樓<lb/>
　　　九日和從弟銓<lb/>
菊綴疎花雨滿林人情爭似酒盃深百年顛倒皆如醉<lb/>
九日荒涼不廢吟投暗自慚輕白璧知音還擬鑄黄金<lb/>
一襟愁思鴒原晚賴爾相從桂樹隂<lb/>
　　　和劉淵見寄二首<lb/>
<pb n="KR4d0568_WYG_007-31b"/>
南國干戈積九年四年相别最相憐病看菱葉疑非我<lb/>
飢啖松花似得僊青鳥謾期春後到白雲不掃夜深眠<lb/>
故人半在無消息讀罷君書倍愴然<lb/>
㡬何嵗月頭今白况復亂離生事難千里雁聲雲外斷<lb/>
一春花事雨中殘長年寄食貂裘敝獨夜悲歌燈火寒<lb/>
親舊江湖多阻别艱難誰與共心肝<lb/>
　　　寄郭沛<lb/>
最憶山原隠士家朱簾樓外捲飛霞梅花清影斜侵案<lb/>
<pb n="KR4d0568_WYG_007-32a"/>
韭葉寒香細入茶教弟舊書常共讀待賔新酒不須賒<lb/>
春來頓覺疎還徃長遣歸心托暮鵶<lb/>
　　　送周宗泰之九江<lb/>
花外晴雲飄白紵匣中秋水臥蒼龍揚帆直破西山雨<lb/>
把酒先招五老峯勝地登臨増感慨昔賢出處每從容<lb/>
柴桑咫尺君須到無數黄花秋露濃<lb/>
　　　題宋氏草庵<lb/>
老大還鄉草屋新乾坤俯仰一閒身臥龍自是竒男子<lb/>
<pb n="KR4d0568_WYG_007-32b"/>
歸燕還尋舊主人竹逕排墩留坐客栁塘分水過比隣<lb/>
共拚野性親魚鳥髙義無多駭俗塵<lb/>
　<lb/>
　<lb/>
　<lb/>
　<lb/>
　<lb/>
　靜思集巻七<lb/>
</p>
<p>
</p>
  </div>
<div>
                <head>靜思集巻八</head>
    <p>
<pb n="KR4d0568_WYG_008-1a"/>
欽定四庫全書<lb/>
　靜思集巻八　　　　　　　元　郭鈺　撰<lb/>
　　七言律<lb/>
　　　晚眺<lb/>
眼看淮海待澄清骨滿邉城苦戰爭老大不堪思徃事<lb/>
飢寒乆已厭吾生煙深薜荔棲烏急風響蒹葭落雁鳴<lb/>
惆悵故人書不到别來十載最闗情<lb/>
　　　去年中秋與郭怡飲舍弟處酒半以事散去今<lb/>
<pb n="KR4d0568_WYG_008-1b"/>
　　　　年余飲桐江上乃以羣不逞又走渡東㟁徳<lb/>
　　　　之不建民之無援哀哉<lb/>
玉簫聲斷彩雲收扶醉倉皇問去舟魑魅瞰人成徃事<lb/>
姮娥送客變新愁蘆花掩映漁燈暗桂樹荒涼茅屋秋<lb/>
八月使槎何處在銀河天曙淡悠悠<lb/>
　　　送從姪淳<lb/>
路窮淮汴草離離志士空嗟嵗月馳覿靣人心山萬叠<lb/>
縁愁客鬢雪千絲風悲洛浦海鳬至月冷漢宮金狄移<lb/>
<pb n="KR4d0568_WYG_008-2a"/>
從古戰危頻易将君王見事獨何遲<lb/>
　　　晚秋鰲溪宴集<lb/>
菊花香滿酒如傾不謂艱危有笑聲驚座令嚴觥録事<lb/>
揮毫氣壓楮先生虛嵐紫翠籠秋色落木紅黄透晚晴<lb/>
却憶桃源舊時路漁郎重到不勝情<lb/>
　　　寄柬周說書<lb/>
聞君進講東宮日衣染天香從早朝鶴舞層霄燕闕近<lb/>
馬嘶歸路楚山遥貞元朝士多相憶少室山人早見招<lb/>
<pb n="KR4d0568_WYG_008-2b"/>
我亦疎頑人共棄一蓑長願混漁樵<lb/>
　　　雪中負米晚歸傷題七字句因柬李尚文少府<lb/>
蕭索風煙暗五陵羣黎愁苦復誰憑早年識字知何用<lb/>
埀老為農病未能負米晚歸沙上雪拾薪寒煑澗中氷<lb/>
不眠永夜瞻牛斗光怪猶疑劍氣騰<lb/>
　　　早春試筆<lb/>
臘雪留寒壓草廬陽春攜暖散天衢喜聞諸将黄金印<lb/>
共捧中朝赤伏符詩句且題新甲子酒盃不愧舊屠蘇<lb/>
<pb n="KR4d0568_WYG_008-3a"/>
洗兵雨至應須早半畆𤓰田得自鉏<lb/>
　　　宴酬王志元<lb/>
前月中旬得素書書中問我近何如浮沈漸與鄉隣狎<lb/>
貧病多令故舊疎杖外飛花春水慢樽前啼鳥午窓虛<lb/>
詩成昨夜空愁絶夢到君家水竹居<lb/>
　　　村居<lb/>
薜蘿雨靜覆深階村逕隂成愜素懐鳶敵髙風疑不動<lb/>
鴨分歸路整相排抵愁得策将詩改療癖多方與俗諧<lb/>
<pb n="KR4d0568_WYG_008-3b"/>
四五隣家農務早時能送酒到山齋<lb/>
　　　寒食日紀懐<lb/>
不到東園滿數旬萬條烟栁翠光勻雨中春嬾鶯如我<lb/>
花外晚愁鵑逼人近有詩名真忝竊老于世事每因循<lb/>
煑芹炊黍作寒食破甑清晨洗宿塵<lb/>
　　　貽劉伯敏<hi>去年余嘗為惡詩貼壁間一日盡失既而從弟鐸過伯敏乃知為伯敏取</hi>
　　　　<hi>去相與一笑寜知其非燕石歟故詩中及之</hi>
江海歸来少夢思論文猶恨識君遲雪鴻竟去空留迹<lb/>
<pb n="KR4d0568_WYG_008-4a"/>
天馬長鳴不受羈每日想君池上酌有時和我壁間詩<lb/>
滿林秋色風烟晚甚欲相過未有期<lb/>
　　　聞龍西雨自閩海間道抵家患目疾缺於展覿<lb/>
　　　　先寄此詩<lb/>
萬里征帆海上囘畏途行盡始驚猜入門兒女牽衣笑<lb/>
問事親朋載酒来書有浮沈誰與送眼無青白故難開<lb/>
蕭蘭晚嵗俱凋瘁佳句惟應到野梅<lb/>
　　　和劉淵見寄<lb/>
<pb n="KR4d0568_WYG_008-4b"/>
半畆𤓰田近故侯鬢絲霜滿不禁秋愁期尊酒常先到<lb/>
貧待鈎金不易求天上龍光纒寶劍人間蜃氣結飛樓<lb/>
哀時况復多離别雙泪惟添楚水流<lb/>
　　　和曹文濟寄楊和吉韻<lb/>
盡傾東海成春雨隣曲過從阻萬山無限客愁添白髪<lb/>
况兼人事劇黄闗瑶䑓花落題詩少金錯嚢空得酒難<lb/>
白日逝波真可惜一庭芳草閉門閒<lb/>
　　　和歐陽奎自洪都見寄<lb/>
<pb n="KR4d0568_WYG_008-5a"/>
愁来不敢縱髙歌對酒其如白髪何十載干戈豪氣少<lb/>
一編史傳是非多未能傳箭收青海且復還山臥紫蘿<lb/>
氣轉洪鈞妖祲息終看王化被江沱<lb/>
　　　和周宗瑾寄彭南暝進士韻<lb/>
射獵歸來箭血乾門前車馬簇金鞍交游有道多三益<lb/>
伯仲能文見二難日共飛觴詩巻滿夜歸草檄燭花殘<lb/>
愁余江上空相憶水激寒沙不可摶<lb/>
　　　寄宋竹坡<lb/>
<pb n="KR4d0568_WYG_008-5b"/>
宋公池上千竿竹六月翛翛秋滿林漏日遊絲懸落絮<lb/>
繞渠流水浴鳴禽江湖十載皆陳迹風雨五更收壯心<lb/>
汲水細澆籬下菊花時容我一登臨<lb/>
　　　和酬羅達則<lb/>
聞君醸酒滿春甕淨洗深盃候客過聽雨山樓燒燭短<lb/>
掃雲石壁寫詩多門生傳草當先到畸客飄蓬不共哦<lb/>
稍待秋髙涼月夜相從細問法如何<lb/>
　　　和劉伯貞見寄<lb/>
<pb n="KR4d0568_WYG_008-6a"/>
斯文同味似同宗長日思君意萬重客館雨來秋種菊<lb/>
故山雲去晚看松流傳近日多詩句邂逅何時共酒鍾<lb/>
如此交遊能㡬輩白鷗結社願相從<lb/>
　　　和羅習之見寄因柬劉淵二首<lb/>
昨日尋君恨不逢離愁散入暮烟中古陂淨瀉秋千頃<lb/>
歸路斜分月半弓年少向人偏骯髒時危臨事始疏通<lb/>
論心長欲書燈共無奈君西我復東<lb/>
中年離别倍依依何事懽娛與願違日落羣鴉煙外急<lb/>
<pb n="KR4d0568_WYG_008-6b"/>
山空獨鶴月中歸干戈滿地荒𤓰圃蓑笠殘年擁釣磯<lb/>
問訊劉郎風雪冷誰将金縷織成衣<lb/>
　　　二月初晴題淦西居人樓壁<lb/>
老去才名乆退潜樓前晴景逐人添雲連野樹深藏逕<lb/>
風捲溪花亂入簾逺信忽傳閩徼外閒愁盡挂楚山尖<lb/>
春光流轉曽相識獨怪經年雪滿髯<lb/>
　　　三月十三日夜宿涂西山絶頂<lb/>
夜登絶頂㡬千尺臨曉始知歸路遥水滿大江舟窅窅<lb/>
<pb n="KR4d0568_WYG_008-7a"/>
塵飛客路馬蕭蕭山河勢窄如懸網雲漢光低不作橋<lb/>
十二年間多少恨春來不共凍痕消<lb/>
　　　懐羅達則<lb/>
溪山杖屨每相違况復經年去不歸移席花間春雨至<lb/>
倚樓江上暮雲飛鄉書到手兼悲喜世事闗心有是非<lb/>
池上祗今新緑滿待君同製芰荷衣<lb/>
　　　寄劉伯貞<lb/>
山中長日倦題詩偶望鄉闗有所思飛雨忽随龍去逺<lb/>
<pb n="KR4d0568_WYG_008-7b"/>
閒雲獨伴鶴歸遲度溪風剪松花落繞逕籬分野蔓埀<lb/>
遥想西樓今夜月玉人正是醉吟時<lb/>
　　　六月初十日客館披涼寄伯剛文學盖傷於處<lb/>
　　　　者也<lb/>
君王無復問南州賤子何能戀敝裘菡萏風清長日度<lb/>
梧桐雨冷晚秋愁一窮到骨更何有萬事傷心不自由<lb/>
避地惟應蓬島去羽輪人世向誰投<lb/>
　　　寄胡湜伯清兼柬周子諒<lb/>
<pb n="KR4d0568_WYG_008-8a"/>
積雨初晴緑漲溪溪花飛舞屋東西鳥銜朱果珊瑚碎<lb/>
竹放青梢翡翠迷池上酒盃無俗客壁間詩句有新題<lb/>
結廬不用雲深處門閉惟聞過馬嘶<lb/>
　　　贈賣卜雁明信<lb/>
憶自成都失老嚴一年心事向誰占謀身每信黄裳吉<lb/>
渉世空嗟白髪添太古圗書含變化後来象數極窺覘<lb/>
聞君講易長無倦客散中庭月滿簾<lb/>
　　　九月兵至桐江館人死李攵麟以詩相弔故復<lb/>
<pb n="KR4d0568_WYG_008-8b"/>
　　　　和之二首<lb/>
江水滔滔流恨長交親十載頓云亡空村煙雨豺狼滿<lb/>
老圃風霜松菊荒漉酒陶巾猶在手招魂楚些惡成章<lb/>
論交不使逢知己敝帚千金祗自傷<lb/>
白髪山翁最好文昨朝盃酒死生分可憐耆舊多新鬼<lb/>
未必臣民負聖君鶴語謾傳遼海樹龍文長想碭山雲<lb/>
扶危實藉英雄士馬上相期早策勲<lb/>
　　　對雪懐郭順則<lb/>
<pb n="KR4d0568_WYG_008-9a"/>
寒壓貂裘曙色㣲水村山郭逺涵暉瓊田萬鶴凌風舞<lb/>
玉女千花繞座飛勲業平淮碑石在風流訪戴酒船歸<lb/>
想君懐古偏多感肯使緇塵涴素衣<lb/>
　　　旅館懐舊<lb/>
天涯剪紙賦招魂寂寞空齋晝掩門春燕同來人事改<lb/>
夜燈相對語音存松花滿地閒棋局薜葉經年上石墩<lb/>
豈是老懐多感激百年交誼共誰論<lb/>
　　　題邉少府權詩集<lb/>
<pb n="KR4d0568_WYG_008-9b"/>
君才浩蕩漲溟波燕趙論文俊傑多枕上聞鷄先起舞<lb/>
花前把酒獨長哦漢皇不識神仙尉蘇子偶逢春夢婆<lb/>
志士百年名莭重一蓑且復臥煙蘿<lb/>
　　　暮春順則宅宴集和羅國芳韻<lb/>
千尺蒼松鏁翠岩兩竿初日射晴嵐山人結屋深相對<lb/>
詞客過門得共談酒送餘春盃滿百月明歸路影成三<lb/>
暫時相賞攄懐抱莫訴邉城野戰酣<lb/>
　　　秋日<lb/>
<pb n="KR4d0568_WYG_008-10a"/>
江上秋風吹布袍滿林敗葉暮蕭騷雲沈雁信人千里<lb/>
雨荅蛩聲客二毛汗馬功名知命薄蠧魚文字漫心勞<lb/>
十年辛苦成何事贏得一貧聲價髙<lb/>
　　　哭邉權少府<hi>新淦邉權尉六合兵亂棄官歸去年始與余締交甚相親未㡬避地</hi>
　　　　<hi>渝上適與館人難死焉</hi>
徃年把酒楚山秋歎息相逢總白頭梅福吳門聞乆去<lb/>
禰衡江夏為誰留血凝塞壁精靈在氣貫晴虹魑魅愁<lb/>
鄉國衣冠轉憔悴招魂何處泪空流<lb/>
<pb n="KR4d0568_WYG_008-10b"/>
　　　曹居貞先生求挽詩<hi>自述墓志</hi>
老子懸車尚黑頭中堂進士晉風流延年好待桃千樹<lb/>
觀化深知貉一丘墓碣自題成早計儒冠不改配前修<lb/>
郎君愛日情如海春滿觥船任拍浮<lb/>
　　　東羅伯英<hi>庚寅辛夘年間余與伯英俱客桐江上時有賔從甚盛自兵亂十四年惟</hi>
　　　　<hi>余伯英重到不能無重感焉</hi>
大藥霜髭竟不還白魚無計滿千仙别離嵗月落花雨<lb/>
歌舞樓䑓芳草煙世事榮枯分一日人生感慨萃中年<lb/>
<pb n="KR4d0568_WYG_008-11a"/>
劉郎恨滿𤣥都觀重到題詩共㡬篇<lb/>
　　　乙巳夏五月茶陵永新兵奄至遂走淦西暑雨<lb/>
　　　　渉旬米薪俱乏旅途苦甚因賦詩示諸同行<lb/>
白髪遺民真可哀途窮猶望北兵来闗河割據将成䜟<lb/>
将相經綸豈乏材足繭荒山走風雨腹飢深夜吼春雷<lb/>
主翁清曉催人發又報烽煙逼楚䑓<lb/>
　　　重題禪寂院<hi>六月兵退重到禪寂見諸人留題悉為兵人所去而余與李文麟二</hi>
　　　　<hi>詩獨在因發一笑記昔有寒士殍於途官為檢覆仵作唱云徧身無他故惟腰間有雪討</hi>
<pb n="KR4d0568_WYG_008-11b"/>
　　　　<hi>三十韻聞者絶倒余其斯人之徒歟遂賦一首寄李且以示吾極上人云</hi>
詩苦窮人人苦吟偶随名勝到樷林畫龍㸃眼先飛去<lb/>
詠鳳求毛不用尋豪客尚能知李渉奸雄終不棄陳琳<lb/>
文章得意無今古譲與籠紗照碧岑<lb/>
　　　丙午元旦晴而復雨憶諸弟俱留于外情見乎<lb/>
　　　　辭<lb/>
父老新年卜曉晴桃花春色照岩扃洗兵不厭東風雨<lb/>
戀闕長瞻北極星棠棣有詩空諷詠屠蘇無酒自清醒<lb/>
<pb n="KR4d0568_WYG_008-12a"/>
揮毫對客書桃板白髪添多眼獨青<lb/>
　　　寄張九成<hi>不飲酒而多符衛</hi>
山館聞君足自娛賦詩近日與誰俱樹侵釣石斜傾蓋<lb/>
雨定游絲小貫珠客主長年存醴酒鬼神清夜捧隂符<lb/>
溪邉舊約何時到愁絶天涯一字無<lb/>
　　　寄朱竹坡<lb/>
乆欲從君借竹看東風又長碧琅玕午隂坐乆晴雲落<lb/>
夜漏眠遲白露漙韭葉連畦從料理菊花分逕共平安<lb/>
<pb n="KR4d0568_WYG_008-12b"/>
洞簫一曲裁新管石上雙吹翠袖寒<lb/>
　　　聞郭怡有詩未及見因賦此以寄恨<lb/>
一襟老淚㸃蒼苔誰信愁腸日九迴豪傑虛名多自誤<lb/>
弟兄急難竟誰来橋分溪路桃花落門閉山房燕語哀<lb/>
禍福情知相倚伏浮雲蔽日㡬時開<lb/>
　　　和宋竹坡見寄<lb/>
聞君近住崆峒下俗客不来長閉闗得句徧題青竹上<lb/>
寄書曽到白雲間㣲風欹枕茶煙散晴日捲簾花意閒<lb/>
<pb n="KR4d0568_WYG_008-13a"/>
舊約許尋須候我月明騎鶴過南山<lb/>
　　　和楊茂才閒居<lb/>
板橋通逕薜蘿深濃翠浮衣竹十尋啼鳥漸馴時近客<lb/>
歸雲不動似知心剪苔盤石移碁局添火香篝續水沈<lb/>
賦筆惟應潘岳好恨無尊酒與同斟<lb/>
　　　丁未人日<lb/>
誤喜新年七日晴黒光盪日更分明隂陽元自相消長<lb/>
中外何能息戰爭髙視山河分王氣不知金石載虛名<lb/>
<pb n="KR4d0568_WYG_008-13b"/>
麯生廢痼交情絶看徧梅花晚獨行<lb/>
　　　和楊和吉二首<lb/>
讀書頭白苦無多自判才名易滅磨耆舊凋零霜後木<lb/>
世情翻覆雨中荷數家煙火惟聞哭三月鶯花誰復歌<lb/>
薜荔繞垣茅屋小縁君開逕日相過<lb/>
海棠雨外半含啼病起吟情嬾更題匹馬看花空老大<lb/>
還山采藥自幽棲欲尋仙館窺丹鼎曽借漁舟度碧溪<lb/>
門巷總非初到日渚蒲汀栁望都迷<lb/>
<pb n="KR4d0568_WYG_008-14a"/>
　　　三月十六日訪宋竹坡不遇<lb/>
門巷春隂緑樹遮重来不省是君家雲封山館半簾雨<lb/>
水泛溪流萬片花王戴風流成故事吳張圗畫動中華<lb/>
小童報主須留客湯沸銅瓶旋煑茶<lb/>
　　　和周愷并憶元達詩<hi>元達名浩余同宗又嘗同硯席丙午卒于溧水</hi>
一望吳山一斷魂眼枯雙泪出還吞青雲事業終何補<lb/>
白首交游不忍言舊館空懐風雨夕新阡遥隔水雲村<lb/>
謝池春草山陽笛未卜他生得共論<lb/>
<pb n="KR4d0568_WYG_008-14b"/>
　　　贈戴醫<lb/>
舊約尋真海上山相逢長有好容顏一池伏火燒丹熟<lb/>
兩袖晴雲采藥還坐遣呻吟成笑語乆拚名利換清閒<lb/>
頂門欲試金針妙白髪青燈我最頑<lb/>
　　　和周子愷中秋感懐見寄<lb/>
樽前舊事逐飄風贏得衰年兩髩蓬病骨五更秋氣入<lb/>
佳期千里月光同鄉闗髙興鱸堪鱠江海脩程燕避鴻<lb/>
昨夜桂林重對酒看花雙眼霧濛濛<lb/>
<pb n="KR4d0568_WYG_008-15a"/>
　　　雲屋為龍叔起賦<lb/>
挂冠歸去雲為屋又似鴻濛未判初竹送清隂随杖屨<lb/>
窓涵㣲潤入圗書聞鷄疑與仙家近放雁多令舊客疎<lb/>
何事劃開天宇淨醉攀明月抱清虛<lb/>
　　　客館書懐<lb/>
曉鏡形容暮不同控摶人事更匆匆端相舊壘去年燕<lb/>
斷送殘花昨夜風易播共憐交誼重依劉寧為旅途窮<lb/>
世情近日皆非舊始悟相逢是夢中<lb/>
<pb n="KR4d0568_WYG_008-15b"/>
　　　春望<hi>戊申年間作</hi>
飢烏磔磔伴啼鴉倦倚東風兩鬢華避地每如巢幕燕<lb/>
論交誰辨酒杯蛇雲遮望眼迷芳草雨動離愁怨落花<lb/>
懐抱一時何處寫甕頭春酒不須賒<lb/>
　　　荅楊和吉韻<lb/>
白髪侵尋暮景来掃除無䇿覆空盃江山每與愁俱到<lb/>
風雨不知花盡開徃事漫存元祐迹少年何羡洛陽才<lb/>
惟君於我過從近稚子朝朝掃緑苔<lb/>
<pb n="KR4d0568_WYG_008-16a"/>
　　　郭尊師至安堂<lb/>
道人極目立蒼茫歎息紅塵去路長車折秦闗投虎口<lb/>
馬窺蜀棧戰羊腸海天鶴送仙書到石洞花分春酒香<lb/>
寄語徃来名利客不如學道至安堂<lb/>
　　　代贈峽江王廵檢<lb/>
将軍仗節鎮巴邱虎豹深藏山水幽草露洲長朝試馬<lb/>
栁風波細晚逥舟岳飛曽作千夫長李廣終期萬户侯<lb/>
且訪南隣讀書客論詩說劔自風流<lb/>
<pb n="KR4d0568_WYG_008-16b"/>
　　　訪友人别墅<lb/>
隂森萬木曉蒼茫路轉山腰問草堂池湧慢波萍葉散<lb/>
窓涵細雨橘花香讀書程度輸年少中酒心情厭日長<lb/>
公子飄飄才思濶何妨髙詠伴滄浪<lb/>
　　　劉潤芳馴雉助祭圗<lb/>
掃葉秋風宰樹寒頓令馴雉識衣冠孝心冥感飛相近<lb/>
禮數今存留獨看人散應同翁仲語地靈長羡子孫安<lb/>
紅翎翠羽開圗畫我亦縁君激肺肝<lb/>
<pb n="KR4d0568_WYG_008-17a"/>
　　　代贈<lb/>
詔頒大邑縣符新君領除書苐一人聖代祗今更治化<lb/>
大賢于此展經綸信臣寛厚恩如父黄霸嚴明政有神<lb/>
氣轉洪鈞生意早棠梨花發滿城春<lb/>
　　　送李子髙遊金陵<lb/>
吳中八絶冠羣材楚楚芳年君又来得酒醉飛鸚鵡盞<lb/>
題詩先到鳳凰䑓天逥北斗星辰近地盡南郊道路開<lb/>
信是皇州春色早好将紅杏倚雲栽<lb/>
<pb n="KR4d0568_WYG_008-17b"/>
　　　送劉叔亮兵後歸清江<lb/>
風塵荏苒鬢毛斑鄉夢無時到故山去國每憐王粲老<lb/>
擕家今見管寧還松深先隴寒煙外草滿荒庭夕照間<lb/>
不用人間多感慨梅花春色破愁顏<lb/>
　　　送費吉水<lb/>
五馬遥臨白鷺洲光榮全勝古諸侯滿城秋雨聞絃誦<lb/>
夾道春風露冕旒東觀天髙鳷鵲並中䑓地迴鳳凰遊<lb/>
歸朝明日承恩早玉筍催班第一流<lb/>
<pb n="KR4d0568_WYG_008-18a"/>
　　　己酉元日<lb/>
徃事悠悠不足論細看桃板舊題存青山樹繞千年屋<lb/>
白髪人看五世孫側注曉容驚破帽屠蘇春色醉深尊<lb/>
歸雲更是無心者借我長封谷口門<lb/>
　　　送孔貫道應賢良徴辟就謁孔林<lb/>
詔下江南選俊良君行千里似還鄉淮河天近魚龍㑹<lb/>
闕里春囬草樹香一代又論新禮樂千年仍覩舊宫墻<lb/>
仲舒三䇿陳王道文獻承家好激昂<lb/>
<pb n="KR4d0568_WYG_008-18b"/>
　　　和胡濟見寄<lb/>
雨後溪雲冉冉生夕陽蛛網一絲晴山環老屋杉松合<lb/>
水滿平田鵞鴨鳴老去客程憑酒力愁邉春色減詩情<lb/>
文章伯仲真吾友莫怪兒童不識名<lb/>
　　　和李士周韻<lb/>
春雲乗雨午橋隂病眼看花負夙心漢水盡堪添緑酒<lb/>
燕䑓何得築黄金手攀楊栁曽親種路出桃源不易尋<lb/>
畢竟知音眼前少塵埃三尺暗桐琴<lb/>
<pb n="KR4d0568_WYG_008-19a"/>
　　　寄李亨衢<lb/>
君住仙壇歸路遥人間塵慮盡氷消㣲風半脫烏紗帽<lb/>
眀月閒吹紫玉簫出水芙蓉鳴翡翠繞墻薜荔護芭蕉<lb/>
日長應共羅浮客時復松花酒一瓢<lb/>
　　　贈驛吏<lb/>
筮仕何論占甲科獨君於此閱人多海舟夜泊藩臣至<lb/>
官馬晨嘶天使過㣲禄暫能淹嵗月好音原不阻闗河<lb/>
時来得遇憐才者早振朝衣上禁坡<lb/>
<pb n="KR4d0568_WYG_008-19b"/>
　　　題安樂何心淳草堂舊隠<lb/>
草亭亭上舊曽邀窓户憑髙結構牢濃翠入簾春雨竹<lb/>
亂紅飄席曉風桃功名前輩遺鴻爪文采諸孫有鳳毛<lb/>
萬事目前無所與惟應對客醉揮毫<lb/>
　　　贈金守正<lb/>
六月松隂坐紫苔得書頓使好懐開離愁百斛如雲散<lb/>
涼意一襟随雨来玉笥天清長在望金洲春盡每思回<lb/>
髙懐又作秋風約不限金錢問酒盃<lb/>
<pb n="KR4d0568_WYG_008-20a"/>
　　　荅張九成韻<lb/>
自信功名骨相寒西風長笑倚闌干醉劉不用擕長鍤<lb/>
盲夏惟應著小冠逺寄髙吟諧律呂何由並駕接和鸞<lb/>
楚山歸鳥憐毛羽栖息一枝何處安<lb/>
　　　贈别宋仲觀<lb/>
梅花江上雪意殘獨行逺道何當還大江風㣲五兩靜<lb/>
虛館日髙雙陸閒十載論交傾意氣一朝送别凋容顏<lb/>
坐歌激烈我何有明日射虎歸南山<lb/>
<pb n="KR4d0568_WYG_008-20b"/>
　　　和酬宋竹坡韻<lb/>
寄詩問我山中事性嬾家貧一事無春甕酒香梅未落<lb/>
午窓夢起鳥相呼舊来叔夜交遊絶老去文通筆硯枯<lb/>
鷗社共盟君未棄何須馳志向伊吾<lb/>
　　　和酬李潜<lb/>
世路邅迴暮景移老懐無託廢題詩朱顏棄我辭杯滿<lb/>
青眼看書下筆竒雨暝茶煙侵竹潤春寒香霧出簾遲<lb/>
地偏每恨交逰少何日能来慰所思<lb/>
<pb n="KR4d0568_WYG_008-21a"/>
　　　和酬黄用泰<lb/>
思君不見待君吟何許蓬萊聞妙音孫綽遂初先作賦<lb/>
蘇秦未遇晚多金閒看歸鳥暮雲合欲渡滄江春水深<lb/>
惟向層樓窮望眼可能無䇿剗西岑<lb/>
　　　和袁寅亮進士見寄<lb/>
白髪禁春愁奈何當年只合臥煙蘿山中老屋歸来早<lb/>
扇外飛塵感慨多意薄功名随夢散交游道誼自心和<lb/>
兩君文采真連璧枯槁長懐挹楚波<lb/>
<pb n="KR4d0568_WYG_008-21b"/>
　　　得月樓為陳與京賦<hi>陳贅劉</hi>
得月樓前春水寛玻璃萬頃接闌干光涵銀漢虹橋迥<lb/>
影動金波貝闕寒緑酒千鍾人上鶴紫簫一曲女乗鸞<lb/>
遥知貳館還相近玉臂清輝好共看<lb/>
　　　和彭允迪見寄<lb/>
佳句聞君勝舊時珊瑚出海玉交枝十年客路迷陳迹<lb/>
千里雲山繫所思嚢罄黄金難得酒窓添青竹倦題詩<lb/>
近年轉向世情薄晴日滄江理釣絲<lb/>
<pb n="KR4d0568_WYG_008-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0568_WYG_008-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜思集巻八<lb/>
</p>
<p>
</p>
  </div>
<div>
                <head>靜思集巻九</head>
    <p>
<pb n="KR4d0568_WYG_009-1a"/>
欽定四庫全書<lb/>
　靜思集巻九　　　　　　元　郭鈺　撰<lb/>
　　七言律<lb/>
　　　辛亥秋詔舉秀才余以耳聾足躄縣司逼迫非<lb/>
　　　　情因成短句<lb/>
恭承丹詔網羣材臥病空山百念灰晉代徒聞三語掾<lb/>
漢廷何待兩生來天闗虎豹應難得雲錦衣裳不易裁<lb/>
寂寞西山雙鬢雪獨能永夜望三台<lb/>
<pb n="KR4d0568_WYG_009-1b"/>
　　　和羅養䝉見寄三首<lb/>
君歸舊隠得安居晝獵南山夜讀書雞唱窓間舞長劍<lb/>
馬嘶花外駕輕車每逢二仲回青眼已辨千仙醉白魚<lb/>
風致飄翛驚坐客相思不見獨踟躇<lb/>
詞林文物早知名對客揮毫思不羣梁震每稱前進士<lb/>
灞陵誰識舊将軍清談竹下霏晴雪匡坐松隂管白雲<lb/>
見說主翁歡意洽酒酣長共夜論文<lb/>
文章早嵗愧盧前心死如灰不復然魚目混真非易識<lb/>
<pb n="KR4d0568_WYG_009-2a"/>
驪珠出海事虚傳飛鳴何敢分鴞鳳枕潄惟應近石泉<lb/>
㡬度打頭風雨惡碧桃紅杏自年年<lb/>
　　　和黄用泰見别<lb/>
雙井詞源疏派逺諸孫文采邈難攀芝蘭晴日庭階外<lb/>
花栁春風杖屨間白髪徃来愁客路青山歸去掩柴闗<lb/>
却怪溪流離恨滿寒聲永夜響潺湲<lb/>
　　　石洞道中<lb/>
天風蕭蕭吹布袍上山下山忘我勞江聲忽随小橋轉<lb/>
<pb n="KR4d0568_WYG_009-2b"/>
秋色不譲南山髙荒山䑔米水為碓懸崖取果人如猱<lb/>
茅簷老翁迎客笑畏途跋渉多賢豪<lb/>
　　　寄王進士<hi>伏覩前鄉貢進士王禮子讓所刻長留天地間集辱收謬作厠其間心竊</hi>
　　　　<hi>愧焉而誤名為昂因筆寄意二首</hi>
車葢歸來鬢雪深将来髙興托詞林著書谷口雲封屋<lb/>
吹笛山陽月滿襟千古文章闗氣運㡬人心力費光隂<lb/>
閑來朗誦長留集尚想西歸問好音<lb/>
老去羣書逐夢忘青燈白髪夜凄凉平時誰信班生策<lb/>
<pb n="KR4d0568_WYG_009-3a"/>
落日空懐陸氏莊天為國家生俊傑地居䑓閣盛文章<lb/>
鄙夫空谷逃名乆不謂人間有郭昂<lb/>
　　　寄贈皇厓壇劉鍊師<hi>壇下溪中出石白如水晶</hi>
神仙宫館近青冥紫翠峰巒開畫屏日射水晶江石白<lb/>
雲封琥珀嶺松青虎司丹鼎知留訣鶴立瑶䑓聴說經<lb/>
相約安期今夕至靈封遥想滿虛櫺<lb/>
　　　聞桂林牡丹盛開<lb/>
䑓甃重歸剪棘榛穠華自不負芳辰共承桂樹九霄露<lb/>
<pb n="KR4d0568_WYG_009-3b"/>
已見吾家六代人膩粉露寒初試曉醉紅雲暖欲嬌春<lb/>
遥知賔客多懽賞誰在題詩筆有神<lb/>
　　　寄劉囦<lb/>
自從南國息干戈江海聞君得意多騎馬春迴桃葉渡<lb/>
吹簫夜和竹枝歌離愁雁信雲千里老境漁舟雨一蓑<lb/>
大藥無資長臥病東溪何日得重過<lb/>
　　　哀楊和吉<lb/>
重到西亭泪自埀更從何處共襟期看花馬上春雲散<lb/>
<pb n="KR4d0568_WYG_009-4a"/>
種栁門前秋雨悲仙客已聞遺橘井故侯猶待館羅池<lb/>
茫茫天壌名長在賴有灤京百詠詩<lb/>
　　　病目寄宋時舉<lb/>
丁丁伐木最關情病起秋風畏客程隔霧看花生眼纈<lb/>
誓天止酒閉愁城荒村茅屋白烟起落日楓林紅葉明<lb/>
青壁丹崖長在望竛竮瘦影獨心驚<lb/>
　　　寄李少府<lb/>
學仙不向呉門去百丈詩壇主舊盟白雪寒添巾下滿<lb/>
<pb n="KR4d0568_WYG_009-4b"/>
采雲晴繞筆間生香分芸草茅齋小夢入梅花紙帳清<lb/>
竹下每聞賔客滿我來何日酒同傾<lb/>
　　　壬子八月余病目至十月劇甚因掩半驗明則<lb/>
　　　　右者已盲因自笑戊申嵗右耳病聾庚戌右<lb/>
　　　　脚患軟痛今右目又喪于朝家為半丁不求<lb/>
　　　　廢而自廢矣強賦短句寫寄中和及仲簡<lb/>
自從白髪病侵尋涉世方知憂患深吹面塵沙須眯目<lb/>
求名文字少灰心舊書盡賣惟留劔好酒能除遽學琴<lb/>
<pb n="KR4d0568_WYG_009-5a"/>
樗散獨存天所賜從今肆志臥雲林<lb/>
　　　耒陽郭方中云先世自麻岡分派嘗仕前朝今<lb/>
　　　　遁跡畎畆至徴詩余以同志歌以贈之<lb/>
老我還山始學耕鉏犁不辨畆縱横坐分午餉田烏狎<lb/>
預卜年登野鳥鳴訓子但求名姓識輸官寧使斗升贏<lb/>
聞君亦作歸休計好是吾家舊弟兄<lb/>
　　　癸丑首正<lb/>
雨絲寒織暮江煙春酒杯深琥珀鮮盲廢倦題新甲子<lb/>
<pb n="KR4d0568_WYG_009-5b"/>
醉來謾說舊山川貞元朝士今誰在東郭先生每自憐<lb/>
藥物酒錢償欲報惟逋詩債到新年<lb/>
　　　寄周文瞻主事<lb/>
天柱峯前松十尋聞君結屋最幽深釣魚溪動雲生屨<lb/>
放鶴風髙秋滿林薤葉篆從兒學寫松花酒待客同斟<lb/>
愁余白髪長相憶夜雨青燈空苦心<lb/>
　　　寄宋時舉<lb/>
解劔贈君意不難劔光飛射斗牛間文章聲價誰能好<lb/>
<pb n="KR4d0568_WYG_009-6a"/>
風月襟期君最閒雲暖鳳和簫管響雨晴龍䕶珍珠還<lb/>
崆峒原是神仙境萬丈丹梯不可攀<lb/>
　　　和荅彭中和<lb/>
羞澁空嚢結客難何人雙璧立談間每瞻雲鶴知君到<lb/>
却羨沙鷗似我閒擕酒溪山思共徃捲簾風雨又空還<lb/>
才名能下陳蕃榻寧許他人得再攀<lb/>
　　　暮春過羅伯源次韻<lb/>
栁絲煙暖繞溪梁四望園亭盡向陽雨過半篙新水緑<lb/>
<pb n="KR4d0568_WYG_009-6b"/>
風迴兩袖落花香簾通香篆晴光轉窻隠碁聲晝漏長<lb/>
公子閒情最瀟洒何時杖屨得徜徉<lb/>
　　　李竹簡徃清江乆而不歸因諷以寄<lb/>
扁舟四月下清江江水魚沈江路長豈是信陵忘魏國<lb/>
自縁朱邑愛桐鄉烟中蒼樹官橋晚雨外紅蓮水檻涼<lb/>
惆悵諸公頻問信秋風漸次到秋堂<lb/>
　　　同王志元賦戴存節秋圃堂<lb/>
君家舊屋我曽到秋圃新堂今始聞種菊編籬乗細雨<lb/>
<pb n="KR4d0568_WYG_009-7a"/>
擕琴移席候晴雲無錢陶令懐清節衣錦韓公樹大勲<lb/>
碑記好邀劉處士細論出處著髙文<lb/>
　　　諶堂賞菊<lb/>
繞庭種菊色斕斑想見陶家得此難大白開黄原不俗<lb/>
淺紅映紫兩相歡㣲風香動秋容淨清霧叢深曉氣寒<lb/>
賴有山翁家釀熟花前子細共君看<lb/>
　　　和荅坐客<lb/>
簪花不惜鬢毛斑獨惜花前得意難風雨白衣憐客乆<lb/>
<pb n="KR4d0568_WYG_009-7b"/>
江山彩筆奉君懽蛾眉擁雪玉人暖仙掌擎秋金狄寒<lb/>
是處西風著顏色未應長向故園看<lb/>
　　　春日有懐彭中和李仲簡<lb/>
老懐乆欲謝青春春到惟添白髪新對酒不辭今日醉<lb/>
看花却憶去年人自知降漢終歸蜀誰激連衡逺入秦<lb/>
遥想思鄉情更苦不應連夜夢君頻<lb/>
　　　和荅彭中和<lb/>
長向春山數别期春花次苐報君知舟迴剡曲縁何事<lb/>
<pb n="KR4d0568_WYG_009-8a"/>
劍合延津在㡬時庭院暖風花氣入池塘㣲雨鳥聲低<lb/>
甕頭酒熟邀誰共惆悵歸雲獨柱頤<lb/>
　　　和周子深<lb/>
積雨空齋傷客心曉雲初散暮雲隂荼䕷池上香沈水<lb/>
杜宇煙中愁滿林司馬倦逰勞逺夢休文多病廢新吟<lb/>
遥知勝地登臨好酒量如今㡬淺深<lb/>
　　　贈醫士劉良孟<lb/>
移家乆住大江隈種徳堂深酒滿杯秋雨一林芝草長<lb/>
<pb n="KR4d0568_WYG_009-8b"/>
春風千樹杏花開虎收新谷岩前臥龍捧竒方海上來<lb/>
嗟我素髭無染法若為擕手訪蓬萊<lb/>
　　　送别陳玉章南遊<lb/>
文教重看被海湄發船撾鼓曉光遲黄茅瘴滿飛南雪<lb/>
庾嶺梅開到北枝海舶得魚頻貰酒人家見竹遍題詩<lb/>
好懐更約歸來早花栁東風二月時<lb/>
　　　二十六日晴過諶塘<lb/>
布袍稍覺曉寒輕晴色偏饒雙眼明山逕黄泥攢虎跡<lb/>
<pb n="KR4d0568_WYG_009-9a"/>
寺門蒼樹挂猿聲重來誰與同心膽老去惟思避姓名<lb/>
枯栁橋西曽識面獨迴青眼逺相迎<lb/>
　　　哭周子諒員外<lb/>
士林憔悴泣相逢此語縁君意萬重蕙帳秋風鳴老鶴<lb/>
墨池春水化飛龍遥知䑓省文章好不似山林意味濃<lb/>
重到滄江洲上路野煙荒草暗行蹤<lb/>
　　　池上亭<lb/>
好是君家池上亭繞池芳草亂青青山童種菊開花逕<lb/>
<pb n="KR4d0568_WYG_009-9b"/>
水鳥窺魚下栁汀詩句有時吟不盡酒盃連日醉無醒<lb/>
緑隂添得黄鸝語六曲銀屏和淚聽<lb/>
　　　感寓<lb/>
車馬門前乆絶蹤柴闗長借白雲封人情翻覆殊無賴<lb/>
心事依違遂漸慵恩怨一時彌子馬似真千古葉公龍<lb/>
春花総被春風誤老去山中始種松<lb/>
　　　聞宋竹坡求剪紅羅花<lb/>
叢叢紅紫錦成窠春色遥憐滿竹坡得酒謾能歌白紵<lb/>
<pb n="KR4d0568_WYG_009-10a"/>
看花猶愛剪紅羅根分后土氷霜晚潤浥中天雨露多<lb/>
好待春回寒谷早遲君花外共長哦<lb/>
　　　丙辰元日<lb/>
嵗日相逢兩丙辰把盃又屬丙辰人形容老醜鄉隣怪<lb/>
居止疎慵魚鳥親竹馬小兒如昨日梅花老屋羨長春<lb/>
諸孫催寫桃符板病眼孤瞠得句新<lb/>
　　　介坡詩為郭彥文賦<lb/>
北山東下勢陂陀中有髙人住介坡池浸暖紅花弄影<lb/>
<pb n="KR4d0568_WYG_009-10b"/>
窓涵濕翠竹成科心如鐵石偏能賦劔倚崆峒祗自歌<lb/>
清莭百年氷雪苦重逢徐邈問如何<lb/>
　　　挽清江劉中脩<lb/>
奮筆清江追二劉奈何埀老入西州兒痴竟累張彝死<lb/>
母老誰為禹錫謀風雨魂歸金石晚江山恨滿玉闗秋<lb/>
詞林頓爾成憔悴目送飛雲雙泪流<lb/>
　　　送别歐陽奎訪安龍興兼柬胡湜<lb/>
明日開帆過豫章交親滿眼総難忘舊聞太守尊徐穉<lb/>
<pb n="KR4d0568_WYG_009-11a"/>
今見諸公說鄭莊雨映紅蓮湖水淨雲連蒼樹楚山長<lb/>
省郎若到逢胡湜為覔鄉書寄數行<lb/>
　　　和袁方茂才秋夜宴集<lb/>
下馬階除問錦幃羅衣花白縷金圍月明湖水龍吟細<lb/>
雲度吳山雁到稀楊栁舞低牙板促木犀香滿羽觴飛<lb/>
袁郎自是風流客舊約秦䑓願不違<lb/>
　　　奉寄歐陽文周<lb/>
楚楚才華最憶君春山勝事逺相聞折花林動飛紅雨<lb/>
<pb n="KR4d0568_WYG_009-11b"/>
洗硯池虛散紫雲到處能吟詩滿軸逢誰不說思超羣<lb/>
山中舊約應能到定與論文到夜分<lb/>
　　　聖節<lb/>
天門曙色曉爐煙宫錦春花簇采旃日月龍章居北極<lb/>
雲霄鳳吹奏鈞天獻桃王母顏如玉承露金人骨欲仙<lb/>
遥想蓬萊移仗入侍臣應奏白雲篇<lb/>
　<lb/>
　靜思集巻九<lb/>
</p>
<p>
</p>
  </div>
<div>
                <head>靜思集巻十</head>
    <p>
<pb n="KR4d0568_WYG_010-1a"/>
欽定四庫全書<lb/>
　靜思集巻十　　　　　　元　郭鈺　撰<lb/>
　　五言長律<lb/>
　　　挽李心原徵士<lb/>
時清多士奮道屈哲人嗟伊昔敷文治如君實國華衣<lb/>
冠傾望族文字擷天葩薊闕驅車逺吴山倚劔斜諸生<lb/>
親教授前輩倍籠笯鶚表謄烏府薪歌載鹿車苦心抱<lb/>
冰蘖髙興托煙霞老景期如蔗中原亂似麻漢官思再<lb/>
<pb n="KR4d0568_WYG_010-1b"/>
覩周翣去難遮夜怨雲巢鶴寒啼宰樹鴉諸公紛誄筆<lb/>
賤子忝通家洒泪桐江上悲風咽暮笳<lb/>
　　七言長律<lb/>
　　　袁寅亮讀書深山萬木之中以避暑文瞻為賦<lb/>
　　　　長句因次韻以寄<lb/>
獨向隂崖結構牢一時文采擅風騷雲間見客疑猶淺<lb/>
山下人行望始髙蒼樹窺巢馴鸛鵲翠藤結蔓挂猿猱<lb/>
遥知髙臥多標致何問長齋代骨毛洗耳未應徒見許<lb/>
<pb n="KR4d0568_WYG_010-2a"/>
攢眉但恐不容陶山僧進謁多題竹野老相過或獻桃<lb/>
綿蕝暫陳存故事棘闈嚴備逺周遭鑿平嵓罅安書籍<lb/>
掃集松花醸酒醪醉後賦詩題石壁興來送客釣江臯<lb/>
蘇門傲睨惟聞嘯康樂登臨豈憚勞餘雨傍松延薜荔<lb/>
晚涼疏水灌蒲萄明朝使者求顏闔只此山中不用逃<lb/>
　　五言絶句<lb/>
　　　候吴植不至<lb/>
相期林下宿呼童掃蒼苔蒼苔看又合美人殊不來<lb/>
<pb n="KR4d0568_WYG_010-2b"/>
　　　題分宜縣橋<lb/>
雲從溪北生雨過溪南響溪上蓑笠翁倚闌看水長<lb/>
　　　日午<lb/>
日午芳園歸欣然問主婦甕頭酒如何杏花開滿樹<lb/>
　　　茅屋<lb/>
茅屋南山下細雨桃花謝清晨起梳頭鄰家作春社<lb/>
　　　漫興<lb/>
春寒閉春閤酒醒春衫薄春去積春愁杏花雨中落<lb/>
<pb n="KR4d0568_WYG_010-3a"/>
　　　八月二十四日<lb/>
鵲聲喧曉庭掃門獨延佇誤喜故人來竹籬墮腐鼠<lb/>
　　　春日過山家<lb/>
簾外燕交飛天涯人未歸大兒新上學白紵自裁衣<lb/>
　　　重到山家<lb/>
細雨長茶芽東風吹栁花行人今日到先自補窗紗<lb/>
　　　山翁勸酒<lb/>
山翁勸我酒共指池上栁昨日東家春今日西家有<lb/>
<pb n="KR4d0568_WYG_010-3b"/>
　　　題龍旗墨梅<lb/>
孤標開墨沼勁氣入霜毫謝庭春色好玉樹兩相髙<lb/>
　　　二月十七夜夢為人作墨蘭<lb/>
石闌瞰虛碧滿院蘭花開攬衣起結佩匡坐待君來<lb/>
　　　吴姬别思<lb/>
霜月五更殘如何去又還誤簪釵鳳小落在枕屛間<lb/>
　　　讀史四首<lb/>
六國中深機三山使未歸輼輬車上夢受用鮑魚肥<lb/>
<pb n="KR4d0568_WYG_010-4a"/>
險語廹飛霆将軍驚落箸明朝賣履人淚洒西陵樹<lb/>
将軍方䟦扈㡬人願執鞭啼妝曉相對却為秦宫妍<lb/>
恂恂謝𤣥㣲侃侃宋竇儀承家與謀國不競真吾師<lb/>
　　　宿鰲溪<lb/>
投宿南山中驚魂帶餘怖忽聞鼙鼓聲夜壑松風度<lb/>
　　　大州曉發<lb/>
日髙啼鳥散江轉斷雲遮向客說殘夢昨宵曽到家<lb/>
　　七言絶句<lb/>
<pb n="KR4d0568_WYG_010-4b"/>
　　　題春江送别圗<lb/>
君上孤舟妾上樓望中煙雨意中愁江波若㑹離情苦<lb/>
一夜東風水倒流<lb/>
　　　八月初三夜對月<lb/>
蛾眉斜剪銀光薄搗碎𤣥霜不成藥瓊樓夜鎖秋沈沈<lb/>
一枕天風桂花落<lb/>
　　　四時詞<hi>春夏秋冬四首</hi>
暖雲飛撲玉驄歸簾捲香風酒力㣲夜坐乆憐明月好<lb/>
<pb n="KR4d0568_WYG_010-5a"/>
細鋪花影繡羅衣<lb/>
日射嫣紅安石榴波涵空翠木蘭舟美人調笑渡江去<lb/>
半榻栁風碁不收<lb/>
鶴認琪花欲下遲蓬萊仙客遣催詩情深寫到相思處<lb/>
秋露芙蓉開滿池<lb/>
疎林晴旭散啼鴉髙閣朱簾窣地遮為問王孫歸也未<lb/>
玉梅開到北枝花<lb/>
　　　訪龍長史不遇<lb/>
<pb n="KR4d0568_WYG_010-5b"/>
鸚鵡窗深鎖翠寒松花不掃紫苔乾自将名姓題脩竹<lb/>
延桂樓前第五竿<lb/>
　　　花前<hi>次首無題</hi>
花前曽共飲離尊青鳥西歸减舊恩雙陸細敲紅日落<lb/>
茶煙隔竹不開門<lb/>
唾茸殘碧枕屏低香散銀篝翠霧迷只恐来宵春夢斷<lb/>
誤他明月到窗西<lb/>
　　　題安成戴觀所藏崔徽圗<lb/>
<pb n="KR4d0568_WYG_010-6a"/>
彩筆經營苦未工臙脂洗盡泪痕紅鏡中已少真顏色<lb/>
何待他年認巻中<lb/>
　　　和王儀贈别<lb/>
一曲秦箏春酒濃暖雲輕撲翠鬟鬆玉驄千里闗門曉<lb/>
鶗鴂數聲煙樹重<lb/>
　　　别阮士瞻<lb/>
豆蔲春梢著小花玉人憔悴掩琵琶阮郎病起心情減<lb/>
半榻松風自煮茶<lb/>
<pb n="KR4d0568_WYG_010-6b"/>
　　　題紈扇贈馬文學<lb/>
好風吹雨過横塘百尺芙蓉水檻涼封事草成秋滿榻<lb/>
坐停紈扇愛花香<lb/>
　　　水東獨行<lb/>
獨行山逕桐花落忽渡板橋溪水渾殘日背人低逺樹<lb/>
斷雲裹雨入前村<lb/>
　　　和宋五見寄<lb/>
苦辭樽酒不同傾流水浮萍復有情今日江南望江北<lb/>
<pb n="KR4d0568_WYG_010-7a"/>
緑隂如雨鵓鳩鳴<lb/>
　　　尋人不遇<lb/>
早望雲林意欲傾獨囘江路鳥空鳴山童去後始知悔<lb/>
追客橋西問姓名<lb/>
　　　題扇二首<lb/>
栁樹晴虹隠畫橋藕花㣲雨過歸橈波光倒蘸紅樓影<lb/>
照見佳人弄玉簫<lb/>
茅亭一箇竹編籬水鳥數聲風滿池吹面荷花㣲醉醒<lb/>
<pb n="KR4d0568_WYG_010-7b"/>
雪羅小扇坐題詩<lb/>
　　　春夜<lb/>
香霧滿簾風不到花隂鋪地月斜明春寒䇿䇿春宵短<lb/>
又聽隣鷄第一聲<lb/>
　　　題訪戴圗<lb/>
雪月尊前足笑歌到門何事不相過情知離合皆天意<lb/>
只恐重來白髪多<lb/>
　　　宜春贈别<lb/>
<pb n="KR4d0568_WYG_010-8a"/>
微茫烟浪浦帆開一曲琵琶泪滿腮江水不如潮水好<lb/>
送人東去復西來<lb/>
　　　辛夘聞徐州警報<lb/>
塞河詔下選丁男明日彭城野戰酣愁殺翰林歐學士<lb/>
白頭騎馬望江南<lb/>
　　　題廬陵義士羅明逺傳後<lb/>
淮海風迴戰血腥青原不改舊時青中朝将士論功賞<lb/>
譲與江南一白丁<lb/>
<pb n="KR4d0568_WYG_010-8b"/>
　　　題分宜縣樓二首<hi>十一月初八日楚金敗績余被拘於分宜因有此詩冦中</hi>
　　　　<hi>有談劉沔陽之事甚悉且亦以為口實</hi>
撲遫官曹論是非不知把釣老漁磯沔陽太守文章伯<lb/>
賣卜城南竟不歸<lb/>
獨宿江城夢故園一襟塵土滿啼痕老親不想癡兒在<lb/>
剪紙應招客路魂<lb/>
　　　題梁使君太洲營<lb/>
畫船撾鼓大江中兩㟁旌旗獵曉風一點鴐鵞雲外落<lb/>
<pb n="KR4d0568_WYG_010-9a"/>
将軍初試賜來弓<lb/>
　　　怨别<lb/>
病起銀屏滿藥塵夜窗愁絶月窺人寒燈不作雙花喜<lb/>
羅帕啼痕點點勻<lb/>
　　　獨行山中<lb/>
七歩潜行五步迴路通溪曲滿蒿萊青袍白馬誰家子<lb/>
又向松隂喝道來<lb/>
　　　宿桐江野人家<lb/>
<pb n="KR4d0568_WYG_010-9b"/>
松眀火盡掩柴扃月影疎疎透短櫺一枕秋風涼夜好<lb/>
可憐獨向客中聽<lb/>
　　　城望<lb/>
鼓角城頭落照懸客愁愁似五年前遥憐小弟擕家逺<lb/>
一點飛雲望眼穿<lb/>
　　　發家信<lb/>
寒硯敲氷帶淚磨故園消息近如何老妻不信愁深淺<lb/>
歸日應憐白髪多<lb/>
<pb n="KR4d0568_WYG_010-10a"/>
　　　二月十三日<lb/>
花隂轉午鵲聲喧忽憶庭闈捧壽尊亂後附書曽到否<lb/>
也應賒酒共温存<lb/>
　　　春夜<lb/>
路入故園知㡬程小樓簾捲月斜明夢中不記遭兵火<lb/>
猶在海棠花下行<lb/>
　　　青梅詞<lb/>
青青梅子故園春嚼破微酸帶淺顰誰信梢頭如豆小<lb/>
<pb n="KR4d0568_WYG_010-10b"/>
意中消息乆懐仁<lb/>
　　　章䑓怨<lb/>
栁繞章䑓萬縷金春風送别最傷心如今莫問長條盡<lb/>
并與章䑓無處尋<lb/>
　　　清明日過羅伯剛别業<lb/>
梨花滿院讀書聲竹馬兒童自送迎共說東風吹雨散<lb/>
山翁今日作清明<lb/>
　　　訪羅仁逹不遇留題樓壁二首<lb/>
<pb n="KR4d0568_WYG_010-11a"/>
一逕松風導入山老懐願托白雲閒白雲飛去他山宿<lb/>
日暮雨來愁倚闌<lb/>
翠壓山樓積雨餘花間酒暖煑溪魚提壺勸酒且須飲<lb/>
頭白如今少著書<lb/>
　　　和宋五别後見寄<lb/>
誤将鸚鵡教詩成每到人來喚姓名從此西園踪跡少<lb/>
萬絲煙栁鎖春晴<lb/>
　　　寄贈龍興諸寓公四首<lb/>
<pb n="KR4d0568_WYG_010-11b"/>
舊著羣書費苦尋雲山回首負初心歸舟重到臨江驛<lb/>
玉笥山前芳草深<lb/>
抽毫史館㑹鳴珂老去光隂又㡬何蘇武不縁持節苦<lb/>
胡姬嘯子媿人多<lb/>
孺子祠前湖水東㡬回清夜夢吴公白雲何事他山去<lb/>
不管長封紫極宮<lb/>
落日凭樓滿眼愁征帆無數下江州憑誰為訪淵明宅<lb/>
細采秋英薦李侯<lb/>
<pb n="KR4d0568_WYG_010-12a"/>
　　　二月十七日有感<lb/>
花匝疎篁水遶門㡬回扶月醉西園青燈昨夜挑殘雨<lb/>
空認春衫補舊痕<lb/>
　　　偶興<lb/>
髙栁著花懸紫煙歸舟離恨滿晴川六年杜牧傷遲暮<lb/>
况復如今二十年<lb/>
　　　清晝<lb/>
雀翻翠篠接飛蟲雨定游絲褪落紅漸老心情添嬾慢<lb/>
<pb n="KR4d0568_WYG_010-12b"/>
題詩多在緑隂中<lb/>
　　　感春二絶時館人在獄<lb/>
萋萋芳草舊亭䑓燕子銜愁逐處來春酒甕頭今日熟<lb/>
桃花一樹雨中開<lb/>
干謁傷懐去路窮鯨飛蛟舞楚江風家書寫到平安字<lb/>
始信吾師塞上翁<lb/>
　　　涼夜<lb/>
竹外涼風留晚坐驚斷蛩聲山葉墮天河何處是雙星<lb/>
<pb n="KR4d0568_WYG_010-13a"/>
新月纎纎碧雲破<lb/>
　　　重題石洞<lb/>
不筭歸程筭去程茫茫世事自傷情小樓昨夜不成寐<lb/>
飽聽松風與水聲<lb/>
　　　同周雪江題劉氏貞女詩巻<lb/>
百年節義仗賢豪一死翻憐女子髙不敢長歌題巻上<lb/>
轉喉恐犯舊官曹<lb/>
　　　洞口人家<lb/>
<pb n="KR4d0568_WYG_010-13b"/>
松樹迴環四五家機梭長日響咿啞西風裹得臙脂色<lb/>
偏與籬東木槿花<lb/>
　　　和周子諒見寄二首<lb/>
白露斜飛秋滿堂微寒先結鬢邊霜可憐枯折山園竹<lb/>
猶自虛心待鳳凰<lb/>
江上晴波動碧虛栁汀花塢抱村居男兒不佩黄金印<lb/>
罷釣歸來只讀書<lb/>
　　　秋浦晚歸<lb/>
<pb n="KR4d0568_WYG_010-14a"/>
芙蓉開後涉波頻落日迴舟獨愴神鷗鳥㡬回相見熟<lb/>
故穿菱葉避歸人<lb/>
　　　對月寄友人<lb/>
相逢是處月嬋娟願托襟期共百年諳盡人間離别苦<lb/>
始知月白不長圎<lb/>
　　　重經旅館<lb/>
交情如漆總難憑徃事尋思白髪增門掩蠨蛸塵滿壁<lb/>
向來曽頓讀書燈<lb/>
<pb n="KR4d0568_WYG_010-14b"/>
　　　小樓<lb/>
夢飛不到越溪頭空想鴛鴦戲彩舟昨夜小樓清似水<lb/>
雨聲添足十分愁<lb/>
　　　春暮飲田家<lb/>
牡丹芍藥委蒼苔風挾餘香去復來二十四番都過盡<lb/>
一樽獨對菜花開<lb/>
　　　四月十五夜對月感舊<lb/>
早年蹤跡水萍浮埀老飄流未得休今夕人情今夕酒<lb/>
<pb n="KR4d0568_WYG_010-15a"/>
舊時月色舊時愁<lb/>
　　　妾薄命<lb/>
孤鸞窺鏡剪情縁泪血沾襟十五年誰信舊時歌舞伴<lb/>
相逢猶自妬嬋姢<lb/>
　　　四月十五日江上獨行因思去兩年憂患之日<lb/>
　　　　感恨次舊韻<lb/>
投石滄浪竟不浮雲林自合早歸休漁舟點點前江去<lb/>
載盡斜陽不載愁<lb/>
<pb n="KR4d0568_WYG_010-15b"/>
　　　六月二十九日觀雨<lb/>
青山山下是吾廬六月邱園草盡枯憑仗西風吹雨去<lb/>
官田今嵗又添租<lb/>
　　　題墨菊<lb/>
老圃風霜許見親縁誰盡改舊精神淵明不為陳𤣥在<lb/>
怨殺元規扇外塵<lb/>
　　　收邊季徳書<lb/>
門外蓬蒿一丈餘病貧無怪故人疎午窗獨領松風坐<lb/>
<pb n="KR4d0568_WYG_010-16a"/>
細讀邊郎寄逺書<lb/>
　　　醉後重題西雲亭<lb/>
剪茅盖屋竹編籬淺白深黄萬菊枝雲氣不煩将雨至<lb/>
西雲老子正題詩<lb/>
　　　題卞與善梅花圗<lb/>
騎驢灞橋烏帽側千里相思玉堂客夜窗酒醒月窺人<lb/>
一掬精神炯如雪<lb/>
　　　題王楚善梅二首<lb/>
<pb n="KR4d0568_WYG_010-16b"/>
百年孤榦長苔衣數點寒花映竹扉昨夜東風消息到<lb/>
主人扶醉月中歸<lb/>
江雲欲雪角聲哀冷蕊商量開未開記得玉堂揮采筆<lb/>
萬花晴昊照深杯<lb/>
　　　題龍旗梅<lb/>
硯氷敲碎碧雲殘蜂蝶無飛花意閒記得共尋林處士<lb/>
嫩寒清曉到孤山<lb/>
　　　桃花塢<lb/>
<pb n="KR4d0568_WYG_010-17a"/>
蝶飛蜂遶野桃花香散墻西賣酒家漁棹誤随流水逺<lb/>
一庭紅雨夕陽斜<lb/>
　　　題鄒自春石屏巫山圗<lb/>
一片屏間十二峰陽䑓去路有無中半窗香霧籠寒玉<lb/>
猶似行雲到楚宫<lb/>
　　　和金守正題墨蒲圖<lb/>
馬乳垂埀白露漙瘦藤斜舞月光寒涼州萬斛尋常醉<lb/>
回首西風紙上看<lb/>
<pb n="KR4d0568_WYG_010-17b"/>
　　　題鍾馗<lb/>
老臣骨朽戀君王白眼孤瞠虛耗忙不惜錦䙀兒睡暖<lb/>
誰人更問繡香嚢<lb/>
　　　晚秋過丁朂<lb/>
竹外涓涓流水長讀書聲歇閉山房西園蜂蝶東園去<lb/>
黄菊數枝髙出墻<lb/>
　　　題羅秀賔瑞粟圗<lb/>
粟分五穂效禎祥不敢移根獻廟堂聖主得賢為上瑞<lb/>
<pb n="KR4d0568_WYG_010-18a"/>
畫圗聊付子孫藏<lb/>
　　　壬子正月雪中自從姪九畹家歸<lb/>
擔簦山路挾餘酲急霰琮琤逺送迎絶勝泛舟湖上月<lb/>
琵琶一曲襍秦箏<lb/>
　　　春日<lb/>
花氣熏晴春晝長一池水影舞迴廊好風賺得松醪熟<lb/>
開遍數枝山海棠<lb/>
　　　寄鄒自春<lb/>
<pb n="KR4d0568_WYG_010-18b"/>
樓間美酒滿銀壺樓外好山開畫圗上學郎君書早讀<lb/>
丁寜汲水灌菖蒲<lb/>
　　　閏十一月朔日山路見梅<lb/>
蓓蕾微傳春信真㡬迴夢想玉精神不知月落參横處<lb/>
猶有孤眠惆悵人<lb/>
　　　乙巳年余避地彭老家還再過之倐爾十年而<lb/>
　　　　人改物換可感者多矣因賦<lb/>
舊題塵暗小樓間花鳥庭空白日閒鳥自不鳴花自落<lb/>
<pb n="KR4d0568_WYG_010-19a"/>
客愁何得不相闗<lb/>
　　　贈别<lb/>
醉挽征衫折栁枝栁花飛處不勝悲東風過後西風起<lb/>
待得青條又㡬時<lb/>
　　　閨怨<lb/>
妝䑓塵暗鎖愁眉瘦倚東風似栁枝又恐侍兒催問藥<lb/>
只言蠶早葉歸遲<lb/>
　　　春夜飲<lb/>
<pb n="KR4d0568_WYG_010-19b"/>
蠟光紅射酒盃霞夜乆窗虛月透紗詩筆醉拈如有助<lb/>
暖風吹動瑞香花<lb/>
　　　道逢陳玉章<lb/>
山色川光作雨晴花隂滿地囀黄鶯去年酒伴今何在<lb/>
邂逅陳郎笑獨行<lb/>
　　　江望<lb/>
盡把離愁種驛亭春風吹入草青青傷心為問行舟客<lb/>
東過清江停不停<lb/>
<pb n="KR4d0568_WYG_010-20a"/>
　　　三月初五日偶題<lb/>
嬌鳥籠中晒緑衣雄鳴髙樹不思歸去年寒食今年夢<lb/>
曽向西樓共學飛<lb/>
　　　山家少憩<lb/>
松下蒼苔掃復生籠中嬌鳥寂無聲東風㡬度傳花信<lb/>
偏遇春隂不遇晴<lb/>
　　　題李次晦鄒瘍醫詩巻<lb/>
颯颯秋風落葉深轆轤寒甃帶哀音李侯瘡癬君能療<lb/>
<pb n="KR4d0568_WYG_010-20b"/>
老我柴門獨捧心<lb/>
　　　春日憶蕭韶二首<lb/>
雲歸長宿北山頭誤逐東風過小樓帶得舊時蕉葉雨<lb/>
數聲敲碎客中愁<lb/>
飛飛燕子楚天涯華屋春穠不似家遥想日長吟思苦<lb/>
獨看紅杏落殘花<lb/>
　　　寄逺<lb/>
萬點飛花風外過紅埋泥土白随波閒愁散與傷春客<lb/>
<pb n="KR4d0568_WYG_010-21a"/>
君在江南想獨多<lb/>
　　　感事二首<lb/>
雨過汀沙失舊痕春寒鸚鵡悶無言楊花春水成萍葉<lb/>
踪跡猶難到故園<lb/>
依稀舊館緑楊舟不見羣鷗見水流白髪青燈孤負盡<lb/>
至今猶自替人愁<lb/>
　　　上巳日與周公明經蕭韶讀書處<lb/>
四海交遊老盡非如君年少又相違申眀亭下煙花暝<lb/>
<pb n="KR4d0568_WYG_010-21b"/>
惟有泉流送客歸<lb/>
　　　春日過山家題羅帕<lb/>
氷絲縷縷繫深恩青鳥飛來毎斷魂留得薔薇香易滅<lb/>
只從燈下認啼痕<lb/>
　　　無題<lb/>
遊絲風暖颭飛花窈窕簫聲隔采霞畢竟神仙難換骨<lb/>
自分丹火煑胡麻<lb/>
　　　有感寄宋五二首<lb/>
<pb n="KR4d0568_WYG_010-22a"/>
春夜清濃夢覺空爛柯不省遇仙童人間翻手恩成怨<lb/>
無怪襄王憶夢中<lb/>
畫樓煙暖杏花晴羅綺春嬌按玉笙水調未成翻越調<lb/>
枉勞書信問鶯鶯<lb/>
　　　和蕭伯章春夜倚樓<lb/>
雲度松梢月半隂懸崖倒挂白猿吟倚樓數遍傷心事<lb/>
風雨故園春草深<lb/>
　　　寄歐陽文周<lb/>
<pb n="KR4d0568_WYG_010-22b"/>
芳草春煙鎻故廬泊舟南浦近何如客嚢共訴黄金盡<lb/>
欲問平安但寄書<lb/>
　　　題石壁<lb/>
石壁題詩剜翠苔感時傷别壮心摧沈園記得前生到<lb/>
酒散花隂月滿䑓<lb/>
　　六言絶句<lb/>
　　　題掀蓬圗<lb/>
疎蕊淡籠斜月横梢低照寒流清意是誰領略除非訪<lb/>
<pb n="KR4d0568_WYG_010-23a"/>
戴王猷<lb/>
　　　候吳植立不至<lb/>
捲簾春睡初足上馬午隂半斜人别斷煙疎栁鳥啼殘<lb/>
雨落花<lb/>
　　詞<lb/>
　　　摸魚兒<hi>和彭中和雙頭菊</hi>
壓秋香並肩如舞情縁天似相許結根自是孤髙者何<lb/>
乃含嬌凝竚似秦女乗鸞仙袂凌風舉精神清楚便帶<lb/>
<pb n="KR4d0568_WYG_010-23b"/>
綰重金環連疊勝心事自相語　情深處此事人間最<lb/>
苦多少蝶來蜂去蘋婆莖命同生死尚恐翻雲覆雨休<lb/>
折與筭太液芙蓉不到人間覩傷今懐古想墻裏笑聲<lb/>
池西流水紅葉漫題句<lb/>
　　銘<lb/>
　　　席門銘<lb/>
剪秸編茅髙揭為門獨當一面出入道存雖樞機之不<lb/>
宻而經緯之有倫雖闔闢之不時而巻舒之由人隔風<lb/>
<pb n="KR4d0568_WYG_010-24a"/>
埃其晝靜敵氷雪而春温吾常啟甕牖敞蓬軒擊土鼔<lb/>
斟窪樽對老親而起舞披百結之懸鶉亦不知玉堂之<lb/>
為貴繡闥之足云也百年逆旅睥睨乾坤怱長者之過<lb/>
我遂一笑而㤀言<lb/>
　<lb/>
　<lb/>
　<lb/>
　<lb/>
<pb n="KR4d0568_WYG_010-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　靜思集巻十<lb/>
</p>
<p>
</p>
  </div>
        </body>
</text>\m</TEI>
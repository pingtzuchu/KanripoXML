<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>兩谿文集巻一</head> <lb/>
    <p>
<pb n="KR4e0101_WYG_001-1a"/>
欽定四庫全書<lb/>
　兩谿文集巻一<lb/>
　　　　　　　　　　　　　明　劉球　撰<lb/>
　講章<lb/>
　　尚書<lb/>
　帝曰咨四岳有能典朕三禮僉曰伯夷帝曰俞咨伯<lb/>
　汝作秩宗夙夜惟寅直哉惟清<lb/>
這是尚書舜典紀載帝舜即位後命官典禮的事咨是<lb/>
<pb n="KR4e0101_WYG_001-1b"/>
訪問四岳是官名三禮是祀天神享人鬼祭地祇三件<lb/>
的禮帝舜訪問四岳如今羣臣中誰能掌我三禮的事<lb/>
僉曰伯夷僉是衆人共説伯夷是人名四岳與在朝衆<lb/>
臣都説伯夷這箇人可典三禮帝曰俞咨伯汝作秩宗<lb/>
俞是應答他説的是秩宗便是典三禮的官如今太常<lb/>
寺卿帝舜説衆人所薦的是遂命伯夷做秩宗又告誡<lb/>
伯夷説夙夜惟寅直哉惟清夙夜是早夜寅是畏敬直<lb/>
是心無私曲清是潔浄不為物慾所汚帝舜説感格神<lb/>
<pb n="KR4e0101_WYG_001-2a"/>
明只在存心心若不知敬畏稍有些私曲便為物慾汚<lb/>
染怎麽感格得神明伯夷爾當自早至晩常存敬畏的<lb/>
心端端正正無一毫私曲則心上自然清潔不容那物<lb/>
慾汚染這等呵方可感格得神明臣聞帝王主典天地<lb/>
百神故朝廷之禮惟祭祀為重然必有官專掌其事此<lb/>
所謂秩宗是已帝舜咨問四岳任之伯夷可謂審矣而<lb/>
其告誡之際拳拳以寅為説欲其持敬存心於平日而<lb/>
後可以感格神明帝舜在位五十年郊則天神格廟則<lb/>
<pb n="KR4e0101_WYG_001-2b"/>
人鬼享固其大徳足以祈天永命亦必伯夷有以相成<lb/>
之也書曰惟天無親克敬惟親又曰鬼神無常享享於<lb/>
克誠祭祀是國家的重事伏惟聖明留意<lb/>
　人心惟危道心惟㣲惟精惟一允執厥中無稽之言<lb/>
　勿聼弗詢之謀勿庸<lb/>
這是大禹謨篇史臣記帝舜將傳位與禹先告以治天<lb/>
下的道理這幾句是帝王治道源頭最切要的説話如<lb/>
何是人心惟危道心惟㣲這心字從人知覺上説其發<lb/>
<pb n="KR4e0101_WYG_001-3a"/>
於私欲上的便是人心其發於天理上的便是道心如<lb/>
眼裡要㸔着好顔色耳裏要聼着好聲音口裏要喫着<lb/>
好滋味身體要得閒散自便此皆從人欲上發來這箇<lb/>
心易私而難公故危殆而不安這便是人心惟危若遇<lb/>
顔色於道理不當㸔的不㸔聲音於道理不當聼的不<lb/>
聼滋味於道理不當喫的不喫身體於正事當為的不<lb/>
肯閒散怠惰了此皆從天理上發來的這箇心難明而<lb/>
易昧故微妙而難見這便是道心惟㣲如何是惟精惟<lb/>
<pb n="KR4e0101_WYG_001-3b"/>
一允執厥中這是説能於人心道心兩件中間明白審<lb/>
察知得那個是人心那箇是道心這便是惟精既審察<lb/>
得明白了却把道心常常做定主宰人心都聼道心使<lb/>
喚不妄想不妄為這便是惟一這等呵一動一静一云<lb/>
一為處置天下的事都合道理自無過的也無不及的<lb/>
這便是允執厥中舜把這道理告禹着他存養此心以<lb/>
為治的根本又恐禹於聼言處事上或不當不免有過<lb/>
有不及處所以又與説聼言處事的道理如何是無稽<lb/>
<pb n="KR4e0101_WYG_001-4a"/>
之言勿聼弗詢之謀勿庸舜的意思説凡治天下古先<lb/>
聖人都有成法人的言語是考究古人的纔可聼若是<lb/>
出一人私見無所考究不可輕昜聼他這便是無稽之<lb/>
言勿聼又説人君所行的事要合得天下人心人的所<lb/>
謀出於衆人公心纔可用若出於一人見識不咨於衆<lb/>
謀不可輕昜用他這便是弗詢之謀勿庸精以審之一<lb/>
以守之則心裏所存的都合道理言不輕聼謀不輕用<lb/>
則外面所行的都合道理自内及外都無差失天下豈<lb/>
<pb n="KR4e0101_WYG_001-4b"/>
有不治這是帝舜告禹的深意臣謹按允執厥中這一<lb/>
言尭以命舜至舜亦以命禹又加之以此三言所言雖<lb/>
多於堯其道不出乎中之一字後來成湯懋昭大徳建<lb/>
中於民武王訪道於箕子有曰皇建其有極極便是這<lb/>
中唐虞三代盛時天下國家長治久安皆由人君處心<lb/>
行事合乎中道後世人君處心行事不由中道所以功<lb/>
效不及前古盛時為人君的誠能講學以求中之理力<lb/>
行以求中之實則二帝三王之治可復伏惟皇明留意<lb/>
<pb n="KR4e0101_WYG_001-5a"/>
　厥貢羽毛齒革惟金三品杶榦栝栢礪砥砮丹惟箘<lb/>
　簵楛三邦厎貢厥名包匭菁茅厥篚𤣥纁璣組九江<lb/>
　納鍚大龜<lb/>
這是尚書禹貢篇紀載荆州所貢的方物貢是下面的<lb/>
人貢獻其物於上那時禹受舜命平水土成功乃命九<lb/>
州各以其物來貢荆州是今湖廣地方所貢最多其言<lb/>
厥貢是説荆州其所該貢的何者是荆州該貢的羽毛<lb/>
齒革羽是鳥羽毛是獸毛可做旌旄齒是象齒革是犀<lb/>
<pb n="KR4e0101_WYG_001-5b"/>
兕的皮可做車甲惟金三品是那金銀銅三樣的金可<lb/>
做器用杶幹是杶木可為弓榦栝與柏都是木可為棟<lb/>
宇砥礪都是磨石砮是做箭鏃的石丹是丹砂可做藥<lb/>
的這等都是該貢的惟箘簵楛三邦底貢厥名箘簵是<lb/>
竹之堅者楛是木之直者都做得箭荆地皆有之特令<lb/>
三邦致貢其有名者包匭菁茅包是裹匭是匣菁茅是<lb/>
苞山所産的三脊茅祭祀時用以縮酒特重之故包裹<lb/>
於匭厥篚𤣥纁璣組篚是筐篚𤣥纁是絳色的幣璣是<lb/>
<pb n="KR4e0101_WYG_001-6a"/>
珠類組是綬類也重之故盛以篚這幾件也是荆州該<lb/>
貢的九江納鍚大龜九江即今之洞庭大龜是國之守<lb/>
龜其大一尺二寸不可常有偶於九江得之則使之納<lb/>
鍚於上以自别於常貢臣謹按禹貢所載九州貢的方<lb/>
物皆出其土之山川風氣所宜産而非取諸逺方珍竒<lb/>
皆切於國之服食器械所宜用而非資其私已玩好故<lb/>
民歳供之而無不足國日用之而常有餘於這上見得<lb/>
聖人有公天下的心節用愛民的意所以成有虞之治<lb/>
<pb n="KR4e0101_WYG_001-6b"/>
而足為萬世法後來周成王時西域貢獒周公作旅獒<lb/>
以陳於王以為明王不貴異物賤用物犬馬非其土性<lb/>
不畜珍禽竒獸不畜於國周公輔成王制周禮以開太<lb/>
平立九貢之法致邦國之用亦惟取足於國無損於民<lb/>
皆有禹貢之遺意是以成周之治比隆有虞及周之衰<lb/>
齊桓公仗義以尊王責楚不貢包茅而楚服罪率諸侯<lb/>
脩職貢而諸侯官受方物周室賴焉以尊其法雖久猶<lb/>
足維持其國貢賦是國家不可無的然必取之有常用<lb/>
<pb n="KR4e0101_WYG_001-7a"/>
之有節而後可以福國經久伏惟聖明留意<lb/>
　王庸作書以誥曰以台正於四方台恐徳弗類兹故<lb/>
　弗言恭黙思道夢帝賚予良弼其代予言乃審厥象<lb/>
　俾以形旁求於天下説築傅巖之野惟肖<lb/>
這是商書説命上篇史臣記髙宗得傅説的事傅説是<lb/>
箇有德行的人髙宗得之以為相史臣推原其始謂之<lb/>
王庸作書以誥曰王便是指髙宗言庸字觧做用字作<lb/>
書是髙宗作那告羣臣之書髙宗因羣臣諫他免喪之<lb/>
<pb n="KR4e0101_WYG_001-7b"/>
後不言語所以作書告與他以已不言語的意思如何<lb/>
説以台正於四方台恐徳弗類兹故弗言台字喚做我<lb/>
字正是表正的意思類字喚作似字髙宗告羣臣説道<lb/>
以我嗣位為天子表正那四方諸侯百姓我恐怕自已<lb/>
的徳不似那前人明哲因這上不敢輕易發言恐言不<lb/>
中理時誤了天下的事如何説恭黙思道夢帝賚予良<lb/>
弼其代予言恭是恭敬的意思黙是淵黙的意思思是<lb/>
思慮道是治天下的道理帝是上帝賚是賜與的意思<lb/>
<pb n="KR4e0101_WYG_001-8a"/>
予字也喚做我字髙宗又説道我雖不言語然此心常<lb/>
常恭敬淵黙去思量那治天下的道理這個誠意感動<lb/>
上帝所以夢寐中見帝把一箇賢良輔弼的臣賜與我<lb/>
使這箇人來代我出那言語去宣布政教如何是乃審<lb/>
厥象俾以形旁求於天下説築傅巖之野惟肖審字觧<lb/>
做詳字象是繪畫那夢中人的形象説便是傅説傅巖<lb/>
是傳説所居之地肖字也喚做似字髙宗因夢見上帝<lb/>
賜已良弼却去詳審那夢中人的形象繪畫出來使人<lb/>
<pb n="KR4e0101_WYG_001-8b"/>
把這形象徧求之天下惟有傅説築居在傅巖之野他<lb/>
的形象却與那夢中人的形象相似髙宗因此得之臣<lb/>
惟髙宗之得傅説實自其恭黙思道一念誠心與天無<lb/>
間是以精神感格形諸夢寐來之巖穴又尊之甚至任<lb/>
之甚專所以能復成湯之業於既衰之餘其後文王造<lb/>
周亦常思賢因卜獵至渭遇見吕望即載以歸尊之為<lb/>
師其信任之也似髙宗之任傅説遂成興周之功這等<lb/>
㸔來自古聖王能得賢佐以輔成其治者皆本諸身先<lb/>
<pb n="KR4e0101_WYG_001-9a"/>
有致賢之誠而後能盡任賢之道所以功業如此其盛<lb/>
也昔漢儒王褒作聖主得賢臣頌有曰必有聖智之君<lb/>
而後有賢明之臣又曰人君勤於求賢而逸於得人莫<lb/>
非此意伏惟皇上以髙宗文王之心為心信任仁賢以<lb/>
隆至治斯世斯民不勝幸甚<lb/>
　惟后非賢不乂惟賢非后不食其爾克紹乃辟於先<lb/>
　王永綏民説拜稽首曰敢對揚天子之休命<lb/>
這是商書説命下篇髙宗命傅説與傅説荅髙宗的言<lb/>
<pb n="KR4e0101_WYG_001-9b"/>
語如何説惟后非賢不乂惟賢非后不食古人稱君謂<lb/>
之后賢是賢臣乂字觧作治字食是食禄髙宗告傅説<lb/>
以為人君當與賢臣共治天位共食天禄然君臣之遭<lb/>
遇甚難有聖智之君非遇輔理之臣則雖有天位亦不<lb/>
得與之共治有賢良之臣非遇養賢之君則雖有天禄<lb/>
亦不得與之共食所以説惟后非賢不又惟賢非后不<lb/>
食如何又説其爾克紹乃辟於先王永綏民爾是指傅<lb/>
説克是望其必能之辭紹是繼續的意思乃辟是髙宗<lb/>
<pb n="KR4e0101_WYG_001-10a"/>
自稱之辭先王是成湯永綏民是永安其人民髙宗既<lb/>
告傅説以君臣遭遇之難又謂傅説必能匡輔已以繼<lb/>
紹成湯之美永安天下之民使已之徳亦如成湯之懋<lb/>
昭大徳使已之治亦如成湯之建中於民這是責望傅<lb/>
説的意思所以説其爾克紹乃辟於先王永綏民傅説<lb/>
聞髙宗是命即下拜稽首以敬受之且曰敢對揚天<lb/>
子之休命敢是自信的意思對是對以已揚是揚於衆<lb/>
休命即是髙宗命説的言語傅説因髙宗言其必能輔<lb/>
<pb n="KR4e0101_WYG_001-10b"/>
成已徳以繼紹成湯即自信以為天子有這等休美之<lb/>
命固當對答於已以成其美又當播揚於衆以彰其善<lb/>
是有自任的意思所以説敢對揚天子之休命臣惟君<lb/>
臣相遇如髙宗之於傅説豈不誠為難哉盖商之先王<lb/>
莫聖於成湯商之先臣莫良於伊尹成湯伊尹固難得<lb/>
矣而傅説甞告髙宗曰協於先王成徳監於先王成憲<lb/>
盖欲以成湯之徳望於髙宗髙宗亦命傅説曰罔俾阿<lb/>
衡專美有商盖欲以伊尹之功望於傅説至是髙宗謂<lb/>
<pb n="KR4e0101_WYG_001-11a"/>
傅説克紹乃辟於先王則是欲傅説輔之為成湯傅説<lb/>
荅以敢對揚休命亦自任其能為髙宗之伊尹其後髙<lb/>
宗為商令主傅説為商賢佐果無愧於成湯伊尹得非<lb/>
其君臣平昔期望勉勵之所致與大抵説命三篇皆髙<lb/>
宗求道於傅説之言傅説納誨於髙宗之意至此篇終<lb/>
猶拳拳以道相期盖其中無非聖學之所存治道所自<lb/>
出誠帝王之所當講也伏惟皇上留意是書以廣聖學<lb/>
以隆治規天下幸甚<lb/>
<pb n="KR4e0101_WYG_001-11b"/>
　六三徳一曰正直二曰剛克三曰柔克平康正直彊<lb/>
　弗友剛克燮友柔克沈潛剛克髙明柔克<lb/>
這是周書洪範篇内第六疇言人君乂用三徳以納民<lb/>
俗於皇極的意思六是其疇之數居第六三徳便是下<lb/>
面一曰正直二曰剛克三曰柔克這三件正是無偏邪<lb/>
直是無私曲這便是三徳中第一徳克字觧做治字剛<lb/>
克是以剛健之道治之這便是三德中第二德柔克是以<lb/>
柔順之道治之這便是三徳中第三徳曰正直曰剛克<lb/>
<pb n="KR4e0101_WYG_001-12a"/>
曰柔克以見人君治天下威福予奪抑揚進退各有用<lb/>
這三句是總説三徳之目下面平康正直彊弗友剛克<lb/>
燮友柔克沈潛剛克髙明柔克這幾句是詳説三徳之<lb/>
用如何是平康正直平康是平安無事的意思人君當<lb/>
平安無事之世則用正直之道以治之無事矯拂所謂<lb/>
無為而治這便是平康正直如何是彊弗友剛克燮友<lb/>
柔克彊是彊梗的意思弗友是弗順的意思人君當彊<lb/>
梗弗順之世則用剛健之道以治之盖以剛克剛必去<lb/>
<pb n="KR4e0101_WYG_001-12b"/>
其習俗之暴以歸於中燮是柔和的意思友是委順的<lb/>
意思人君當柔和友順之世則用柔順之道以治之盖<lb/>
以柔克柔必去其習俗之懦以歸於中這便是彊弗友<lb/>
剛克燮友柔克如何是沈潛剛克髙明柔克沈潛是深<lb/>
沈潛退不及中道的人人君於沈潛不及中道的人則<lb/>
以剛健之道治之盖以剛克柔必去其氣禀之不及以<lb/>
就於中髙明是髙亢明爽過乎中道的人人君於髙明<lb/>
過乎中道的人則以柔順之道治之盖以柔克剛必抑<lb/>
<pb n="KR4e0101_WYG_001-13a"/>
其氣禀之太過以就於中這便是沈潛剛克髙明柔克<lb/>
正直用於平康剛克用於彊弗友沈潛柔克用於燮友<lb/>
髙明是正直之用一剛柔之用四正直不言克盖順其<lb/>
性質之美故其功易剛柔言克盖救其氣習之偏故其<lb/>
功難聖人撫世酧物三徳乂用陽以舒之隂以歛之執<lb/>
其兩端用其中於民其所以納天下民俗於皇極者可<lb/>
謂盡矣臣謹考之箕子陳洪範九疇於皇極之後而繼<lb/>
之以三徳盖皇極所以體其常三徳所以盡其變人君<lb/>
<pb n="KR4e0101_WYG_001-13b"/>
治天下當以三徳為皇極之用以適輕重之宜下文有<lb/>
曰惟辟作威惟辟作福惟辟玉食臣無有作福作威玉<lb/>
食又以威福玉食三者為人君所操以用夫三徳者也<lb/>
人君能操此三者則予奪抑揚之權皆自已出而三徳<lb/>
有以盡乎皇極之用矣若假於臣下則權勢下移紀綱<lb/>
紊亂何以操縱三徳以盡皇極之用哉此箕子之告武<lb/>
王實萬世人君為治之法伏惟皇上體念箕子之言建<lb/>
皇極於中以盡三徳之用以總威福之權天下幸甚<lb/>
<pb n="KR4e0101_WYG_001-14a"/>
　其惟王位在徳元小民乃惟刑用於天下越王顯上<lb/>
　下勤恤其曰我受天命丕若有夏歴年式勿替有殷<lb/>
　歴年欲王以小民受天永命<lb/>
這是周書召誥篇召公欲成王脩徳䘏民以永天命的<lb/>
言語王即成王元字觧作首字刑是取法之意召公意<lb/>
思説徳雖是人所同得的道理然王位在天下之上其<lb/>
徳必首出天下而為徳元則小民乃得儀刑效法而用<lb/>
徳於天下民既用徳則王之徳愈見昭明顯著光被四<lb/>
<pb n="KR4e0101_WYG_001-14b"/>
表不可掩矣所以説其惟王位在徳元小民乃惟刑用<lb/>
於天下越王顯上下是君臣其曰是期望之辭召公意<lb/>
思又説民雖至㣲而闗天下為至大君臣之間乃同徳<lb/>
一心以勤勞憂恤其民而期望説道我周受天命為天<lb/>
子其丕大如有夏歴年四百之永式用勿替有殷歴年<lb/>
六百之永意在兼夏殷二代之歴年者無他故也盖惟<lb/>
欲王憂恤康濟其饑寒勞苦鰥寡孤獨不得其養之小<lb/>
民以這箇愛恤小民之心感召天眷庶幾有周受天永<lb/>
<pb n="KR4e0101_WYG_001-15a"/>
命以長享福祚保其富貴於無窮所以説上下勤恤其<lb/>
曰我受天命丕若有夏歴年式勿替有殷歴年欲王以<lb/>
小民受天永命盖以小民即勤恤之實而受天永命即<lb/>
歴年之實也臣惟人君之受天命必本於得民心而得<lb/>
民心又在於脩厥徳徳有以及民則民心歸於下而天<lb/>
眷隆於上矣故召公因洛邑既成成王始政作是書以<lb/>
告之既以誠小民為祈天命之本又以疾敬徳為諴小<lb/>
民之本拳拳欲成王用徳以恤民因民以祈天其為國<lb/>
<pb n="KR4e0101_WYG_001-15b"/>
家悠久長逺之慮何其至哉成王信用其言於顧命有<lb/>
曰嗣守文武大訓無敢昏逾而用徳之意勤矣於周官<lb/>
有曰以祐乃辟永康兆民而愛民之意篤矣所以受天<lb/>
永命不但享有百年之夀至如武王卜洛不過曰歴年<lb/>
七百其後乃過其數而至八百六十餘年之久召公用<lb/>
徳恤民以永天命之言卒有明驗是則人君欲祈天永<lb/>
命惟盡心於用徳䘏民二者而有餘矣伏惟皇上體召<lb/>
公致告之言考成王已驗之效益崇厥徳用恤小民以<lb/>
<pb n="KR4e0101_WYG_001-16a"/>
隆聖夀於萬年以綿國祚於無疆天下幸甚<lb/>
　天惟純佑命則商實百姓王人罔不秉徳明恤小臣<lb/>
　屏侯甸矧咸奔走惟兹惟徳稱用乂厥辟故一人有<lb/>
　事於四方若卜筮罔不是孚<lb/>
這是周書君奭篇周公因召公欲告老故作是書舉商<lb/>
得賢輔治之效以明其不可去的意思佑是助實是虚<lb/>
實之實屏是藩屏之屏周公承上章伊尹伊陟臣扈巫<lb/>
咸巫賢甘盤六臣能輔君以格天因説道上天佑助有<lb/>
<pb n="KR4e0101_WYG_001-16b"/>
商其命純一不雜乃多生賢才以實其國使不致空虛<lb/>
其在京師則自百官之著姓以至王人之㣲者莫不秉<lb/>
持徳行明致憂䘏其在四方則自百執事之小臣以至<lb/>
藩屏侯甸之大官莫不争先奔走以趨事効勤凡内外<lb/>
大小之臣無非賢者所以説惟天純佑命則商實百姓<lb/>
王人罔不秉徳明恤小臣屏侯甸矧咸奔走稱是舉乂<lb/>
厥辟是治其君之事一人是君周公意思又説惟天純佑<lb/>
商國而實以賢才如此故其君用人惟徳是舉而賢才<lb/>
<pb n="KR4e0101_WYG_001-17a"/>
之進亦惟徳是持用能治理其君之事不至廢墜所以<lb/>
其君一有㑹盟征伐之事於天下則天下之民從其命<lb/>
令聼其號召有如龜之卜如蓍之筮莫不尊而信之不<lb/>
敢違背所以説惟兹惟徳稱用乂厥辟故一人有事於<lb/>
四方若卜筮罔不是孚周公盖以商之得賢致治者皆<lb/>
大臣輔君格天之力况成王㓜冲豈可無輔相之臣是<lb/>
召公决不可退也臣惟天之佑助人君莫大於生賢以<lb/>
輔成其治人君之得天佑又在大臣輔之以盡感格之<lb/>
<pb n="KR4e0101_WYG_001-17b"/>
道故周公惓惓舉商得天純佑以致賢才之衆治化之<lb/>
孚為召公告所以勉留召公之意至深切焉他日周公<lb/>
之詩有曰思皇多士生此王國召公之詩亦曰藹藹多<lb/>
士維君子使又見周室多賢以成治化足以比隆於商<lb/>
而成王用二公輔相以感格上天佑命之純殆與有商<lb/>
諸君無以異也伏惟皇上取法商周賢聖之君以隆天<lb/>
佑以致多賢以成治化天下幸甚<lb/>
　古之人廸惟有夏乃有室大競籲俊尊上帝廸知忱<lb/>
<pb n="KR4e0101_WYG_001-18a"/>
　恂於九徳之行乃敢告教厥后曰拜手稽首后矣曰<lb/>
　宅乃事宅乃牧宅乃凖兹惟后矣謀面用丕訓徳則<lb/>
　乃宅人兹乃三宅無義民<lb/>
這是周書立政篇周公戒成王以用賢為政之道此一<lb/>
節是説有夏之君能用賢而其臣又能勉之以任賢的<lb/>
言語廸是蹈而行之籲俊是招求賢俊周公因上文説<lb/>
常伯常任凖人是左右輔政的美職人君能憂䘏而慎<lb/>
擇之者少至此説古之人能廸行憂䘏此職之道惟有夏<lb/>
<pb n="KR4e0101_WYG_001-18b"/>
之君為然有夏之君當王室盛大强競之時務招求賢<lb/>
俊以尊事上帝可謂能廸行此道矣所以説古之人廸<lb/>
惟有夏乃有室大競籲俊尊上帝廸知是蹈而知之忱<lb/>
恂是誠以信之九徳是臯陶謨所陳之九徳后是君宅<lb/>
是安而處之事是任事之公卿即常任牧是牧民之長<lb/>
即常伯凖是守法之有司即凖人謀面是謀人之面貌<lb/>
訓是觧做順字周公又説有夏之臣蹈知忱恂於九徳<lb/>
之行乃敢告教其君而拜手稽首以致其尊君之意説<lb/>
<pb n="KR4e0101_WYG_001-19a"/>
道能宅任常伯常任凖人三職使之徳稱而位安如此<lb/>
然後能盡為君之道若徒謀之面貌以為其人大順於<lb/>
徳乃宅而任之如此則三宅之任如何得有賢而好義<lb/>
之人所以説廸知忱恂於九徳之行乃敢告教厥后曰<lb/>
拜手稽首后矣曰宅乃事宅乃牧宅乃凖兹惟后矣謀<lb/>
面用丕訓徳則乃宅人兹乃三宅無義民臣惟人君圖<lb/>
治當以用賢為急人臣事君當以進賢為忠故有夏之<lb/>
君既能籲俊尊帝其臣猶以擇任三宅為言君臣之間<lb/>
<pb n="KR4e0101_WYG_001-19b"/>
可謂交盡其道矣周公舉以為成王告亦惟欲其任賢<lb/>
以輔成於治也嘗因是考之舜闢四門以來天下之賢<lb/>
矣益猶戒以用賢勿貳湯既立賢無方矣仲虺猶勸以<lb/>
佑賢輔徳顯忠遂良是則唐虞三代君臣未有不以選<lb/>
賢任官為事所以治化之盛非後世所及伏惟皇上體<lb/>
古聖君之心從古聖臣之言進用天下之賢圖臻雍熈<lb/>
之治斯世斯民幸甚<lb/>
　　春秋<lb/>
<pb n="KR4e0101_WYG_001-20a"/>
　元年春王正月<lb/>
這是春秋一書之首紀年月以明王道的書法春秋是<lb/>
魯國史書之名孔子生於魯因周室東遷王法浸壊三<lb/>
綱九疇日淪以斁乃筆削國史始於隐公終於哀公褒<lb/>
貶二百四十二年之行事而寓一王之法於其間無非<lb/>
欲存天理正人心尊王而抑伯内修而外攘命有徳以<lb/>
勸善誅有罪以懲惡推明二帝三王之道以為萬世人<lb/>
君治天下之大法孟子所謂春秋天子之事者是也如<lb/>
<pb n="KR4e0101_WYG_001-20b"/>
何書元年元是大始的意思在天之元即在人之仁元<lb/>
年是隱公即位之一年謂之元年者所以明人君之用<lb/>
也大哉乾元萬物資始是天之用至哉坤元萬物資生<lb/>
是地之用人君與天地參故即位之初便當體天地一<lb/>
元之徳發政施仁為人民社禝之主故謂一年為元年<lb/>
這便是春秋書元年的意思如何書春王正月春是四<lb/>
時之首萬物以之而生王是周之天子當時天子皆稱<lb/>
王正月是周正建子之月加春於王之上者以天時正<lb/>
<pb n="KR4e0101_WYG_001-21a"/>
於上天子必欽而承之然後能統天下見天人之理合<lb/>
為一也加王於正月之上者以正朔出於王諸侯必尊<lb/>
而奉之然後能理其國見天下之統歸於一也這便是<lb/>
春秋書春王正月的意思臣謹按春秋之法莫先於明<lb/>
王道而王道之原實出於天天道順而後王道為可行<lb/>
故孔子於一書之首書元年書春王正月見人君當體<lb/>
元居正以奉天道而正王道漢儒董仲舒推廣其義有<lb/>
曰謂一為元者視大始而欲正本也春秋深探其本必<lb/>
<pb n="KR4e0101_WYG_001-21b"/>
自貴者始故為人君者正心以正朝廷正朝廷以正百<lb/>
官正百官以正萬民正萬民以正四方四方正逺近莫<lb/>
不壹於正而無邪氣干其間是以隂陽調而風雨時羣<lb/>
生和而萬物殖諸福之物莫不畢至而王道終矣此是<lb/>
説春秋欲人君體元之意又曰按春秋之文求王道之<lb/>
端得之於正次王王次春春者天之所為正者王之所<lb/>
為人君欲有所為宜求端於天之道此是説春秋欲人<lb/>
君居正之意為人君者誠以體元為職居正為要則聖<lb/>
<pb n="KR4e0101_WYG_001-22a"/>
經大法可舉而措諸政治天下生民皆得䝉其福矣伏<lb/>
惟皇上取法春秋體元居正以仁育羣生以統理萬國<lb/>
天下幸甚<lb/>
　十有三年春齊侯宋人陳人蔡人邾人㑹於北杏<lb/>
這是魯莊公十三年齊桓公創伯的事齊侯是齊桓公<lb/>
宋人是宋桓公陳人是陳宣公蔡人是蔡哀侯邾人是<lb/>
邾儀父㑹是相㑹以結好北杏是齊地齊本太公之後<lb/>
為周諸侯國在山東周既東遷號令不行於天下列國<lb/>
<pb n="KR4e0101_WYG_001-22b"/>
無所統属齊僖公遂有小伯之志春秋之初盟於石門<lb/>
盟於瓦屋皆欲樹立黨與以自尊大然歴襄公之世諸<lb/>
侯猶未宗齊至桓公即位得管仲為相欲仗尊周室伐<lb/>
山戎安中國這等大義為名以匡合諸侯使皆尊已為<lb/>
盟主故於魯莊公十三年春因宋萬為逆宋國未寜乃<lb/>
㑹諸侯於北杏以平之實欲因此以為開創伯業之謀<lb/>
於是宋陳蔡邾四國之君翕然惟桓公之命是從桓公<lb/>
亦肆然立於諸侯之上而為之主自是㑹盟征伐之政<lb/>
<pb n="KR4e0101_WYG_001-23a"/>
一主於齊其後宋襄公晋文公楚莊王秦穆公又皆踵<lb/>
齊之迹迭為盟主原其所自皆由北杏之㑹始孔子作<lb/>
春秋意謂先王制法禮樂征伐皆自天子出諸侯不敢<lb/>
擅其權必九命作伯然後得專征今桓公未嘗受命於<lb/>
王四國果何所㨿而私相推戴以為盟主使天子大權<lb/>
一旦而歸於齊是無王也故四國之君皆貶稱人誅其<lb/>
首亂以正王法然當是時上無明王下無方伯諸侯有<lb/>
能合列國以尊王室免民於左袵也不得不與之故齊<lb/>
<pb n="KR4e0101_WYG_001-23b"/>
侯書爵所以與之誅四國者聖人扶持王道之本心其<lb/>
法出於正也與齊桓者聖人憂慮世道不得已之意其<lb/>
事出於權也臣惟北杏未㑹之前天下惟知有王既㑹<lb/>
之後天下始知有伯則是㑹其王伯興衰之機與盖王<lb/>
伯之相去也為甚逺王者之心誠一無偽其所施為皆<lb/>
大公至正猶天地之化不見形迹自然澤及萬物二帝<lb/>
三王用是道以治天下故功烈極其大伯者則尚誇詐<lb/>
急功利無誠心直道待人惟假仁義之名以濟其利欲<lb/>
<pb n="KR4e0101_WYG_001-24a"/>
之私五伯用是道以駕諸侯故功烈為甚卑王道固不<lb/>
可與伯政同語伯政之興實足為王道之害故春秋於<lb/>
北杏之㑹首責四國之戴伯者聖人欲尊王道以抑伯<lb/>
功也孟子有曰堯舜性之也湯武身之也五伯假之也<lb/>
又曰五伯三王之罪人也又曰伯者之民驩虞如也王<lb/>
者之民皥皥如也皆明於王伯之辨深得春秋之㫖春<lb/>
秋以後人君為治近古者莫過於漢然猶雜伯不純乎<lb/>
王道所以不能興復唐虞三代之盛由是觀之春秋拳<lb/>
<pb n="KR4e0101_WYG_001-24b"/>
拳於尊王抑伯者誠欲垂後法以開萬世太平也伏惟<lb/>
皇上深體春秋之意篤行王道抑黜伯功陋五伯之跡<lb/>
復二帝三王之治天下幸甚<lb/>
　九月戊辰諸侯盟於葵丘<lb/>
這是魯僖公九年齊桓公合諸侯以明王禁的事諸侯<lb/>
是齊桓公與魯宋衛鄭許曹六國之君盟是誓於神明<lb/>
以結約信葵丘是宋地今在河南睢州桓公主伯因葵<lb/>
丘罷㑹宰周公還朝廼與諸侯盟於其地示以五命之<lb/>
<pb n="KR4e0101_WYG_001-25a"/>
禁其初命意思説有不孝順父母的當誅戮之樹立嫡<lb/>
長子為世子不可以愛子更昜之寵妾卑賤不可使為<lb/>
正妻以亂夫婦之倫再命意思説賢良之人當尊禮之<lb/>
有才能之人當養育之以表彰其有徳三命意思説民<lb/>
年老者當敬重之孤㓜者當慈愛之四方賓客行旅至<lb/>
者當優待之四命意思説為士者不可使世襲祖父官<lb/>
職恐其未必皆賢百官衆職當求賢才以任之不可使<lb/>
人兼攝恐其廢事取士必在得人不可濫舉不肖大夫<lb/>
<pb n="KR4e0101_WYG_001-25b"/>
有罪當請於天子以正典刑不可擅自殺之五命意思<lb/>
説不可曲為隄防壅泉激水以病鄰國鄰國凶荒來告<lb/>
糴以賑饑不可閉遏不發封建國邑當告於天子不可<lb/>
自專其權凡此五命之詞皆王朝大禁天下所當共守<lb/>
桓公能舉以約束諸侯翼戴王室故但束牲讀書不待<lb/>
刑牲㰱血而人皆喻其志伯者功業未有若此之盛者<lb/>
孔子作春秋所以再書葵丘以深美之然桓盟不日至<lb/>
是而書日又以其盛而將衰故謹之也臣謹按五伯之<lb/>
<pb n="KR4e0101_WYG_001-26a"/>
功桓公為盛桓公之盟葵丘為盛誠以其能明五禁以<lb/>
正率人非其他之盟所可比也然葵丘未盟之先伯業<lb/>
日新月進既盟之後伯業日替月衰則是盟得非其盛<lb/>
之極而衰之端與其故何也盖伯者不能存久而不息<lb/>
之誠守滿而不溢之戒但假仁義之名以濟其利欲之<lb/>
私故欲之未遂則勤力勞心不敢自怠欲之既遂則志<lb/>
滿氣驕不復有為此其所以盛於前而衰於後也聖人<lb/>
於是盟既美其盛又謹其衰以垂法戒於後世盖欲治<lb/>
<pb n="KR4e0101_WYG_001-26b"/>
國平天下者慎終逾始保全盛業於不衰伏惟皇上因<lb/>
伯功之盛而監其衰取春秋之法以致其謹始終此心<lb/>
則始終此治天下幸甚<lb/>
　　四書<lb/>
　道千乘之國敬事而信節用而愛人使民以時<lb/>
此章是論語第一篇孔子説治國的道理道字觧做治<lb/>
字千乘之國是孔子時諸侯之國其地可出兵車千乘<lb/>
的孔子説那千乘之國其人民也不少為之君者必敬<lb/>
<pb n="KR4e0101_WYG_001-27a"/>
事而信節用而愛人使民以時然後治得這箇國如何<lb/>
是敬事而信敬是小心嚴謹的意思信是誠實不欺的<lb/>
意思人君於事茍不小心嚴謹必至悮了故遇着事時<lb/>
須要此心專一在這事上如捧那圭玉持那盈滿一般<lb/>
不敢有一毫惰慢茍且務處得這事十分停當不致悮<lb/>
了這便是敬既敬於事又要取信於民若與民無信時<lb/>
民便疑了故下政令時務須端端確確堅如金石驗如<lb/>
晝夜不可少有欺詐以致朝令夕改賞的必賞罰的必<lb/>
<pb n="KR4e0101_WYG_001-27b"/>
罰終始如一這便是信如何是節用而愛人節是節儉<lb/>
不奢侈用是用度愛是慈愛人是百姓人君雖極富貴<lb/>
然不可縱耳目之欲為奢侈之事以縻費了錢粮重困<lb/>
了民力須制用有節使宫室輿馬衣服飲食一切日用<lb/>
之物悉從儉約不至太過也不至不及這便是節用自<lb/>
已既節儉了又當愛䘏百姓盖百姓是國家的根本百<lb/>
姓安則國家安豈可不愛䘏他須常加憐憫常加撫養<lb/>
凡有科徴差發務須輕省使他饑的得食寒的得衣老<lb/>
<pb n="KR4e0101_WYG_001-28a"/>
的少的無一個不得其所這便是愛人如何説使民以<lb/>
時使是役使時是農閒時月國家如有造作要役使百<lb/>
姓時必念着百姓每春來要耕夏來要耘秋來要收這<lb/>
等時月都不要役使他恐妨了他農功必待冬月農事<lb/>
畢時百姓每都閒暇了然後使他這便是使民以時盖<lb/>
敬信節用愛人使民以時這五件都是為治的道理孔<lb/>
子因當時諸侯不能行之所以説治千乘之國須是盡<lb/>
此五件然後國可得治何况天子以萬乘之尊四海之<lb/>
<pb n="KR4e0101_WYG_001-28b"/>
廣豈得不盡其道天子盡得此道時則天下平治又非<lb/>
千乘之國可比這等㸔來此五件乃天子諸侯通行之<lb/>
道萬世不可易的臣謹按論語一書論説治道自這一<lb/>
章始盖此五者乃治國之要為政之本人君能盡得此<lb/>
道的則上下相親天下國家無有不治不能盡得此道<lb/>
的則上下相離天下國家怎麽得治自古帝王莫聖於<lb/>
堯舜而堯舜之時黎民於變萬邦咸寧只為他能盡這<lb/>
五件所以天下大治這五件雖是不可缺一然必以敬<lb/>
<pb n="KR4e0101_WYG_001-29a"/>
為本敬是一心的主宰一心敬則萬事理如堯之欽明<lb/>
欽便是敬舜之㳟已恭也是敬這敬字是帝王的大徳<lb/>
成始成終的道理伏惟皇上行此五者本之於敬以興<lb/>
堯舜之治天下幸甚<lb/>
　樂民之樂者民亦樂其樂憂民之憂者民亦憂其憂<lb/>
　樂以天下憂以天下然而不王者未之有也<lb/>
這是孟子梁惠王篇孟子告齊宣王與民同憂樂的言<lb/>
語如何是樂民之樂者民亦樂其樂樂是歡喜的意思<lb/>
<pb n="KR4e0101_WYG_001-29b"/>
如飽食煖衣安家樂業這等都是百姓每所樂的人君<lb/>
心裏能喜樂那百姓有這等樂的不生事去擾害他使<lb/>
他長得有這樂則百姓心裡自然感悟亦嘗喜樂國家<lb/>
安寧人君心上快活長得享其太平之樂這便是樂民<lb/>
之樂者民亦樂其樂如何是憂民之憂者民亦憂其憂<lb/>
憂是愁悶的意思如饑寒困苦不得安生這等都是百<lb/>
姓每所憂的人君心裡能憂愁那百姓有這等的憂常<lb/>
常减其税粮省其差役使他不至有這等的憂則百姓<lb/>
<pb n="KR4e0101_WYG_001-30a"/>
心裏也自然憂念國家常恐有敵國外患人君心上不<lb/>
得安樂而思盡忠効死以報於國這便是憂民之憂者<lb/>
民亦憂其憂下面又説樂以天下憂以天下然而不王<lb/>
者未之有也這也是上面的意思説人君能與百姓同<lb/>
樂則所樂者非自家一已的樂却是樂天下之樂人君<lb/>
能與百姓同憂則所憂者非自家一已的憂却是憂天下<lb/>
之憂這等呵四海雖廣兆民雖衆莫不歡欣歸戴親愛<lb/>
之便如赤子之愛父母拱衛之便如手足之衛頭目天<lb/>
<pb n="KR4e0101_WYG_001-30b"/>
下豈有不治國家豈有不安所以説然而不王者未之<lb/>
有也臣惟君之與民其分雖殊其體則一君能以民之<lb/>
心為心則民亦以君之心為心孟子所以極言人君當<lb/>
與其民同憂樂以曉告齊王下文又引晏子對景公之<lb/>
言以為古者人君於民春省耕而補不足秋省歛而助<lb/>
不給反覆申説君民一體之意至深切矣惜乎齊王終<lb/>
不能用然按大學平天下章有曰民之所好好之民之<lb/>
所惡惡之此之謂民之父母也是説人君當以民心為<lb/>
<pb n="KR4e0101_WYG_001-31a"/>
已心的道理這等㸔來孟子此言誠為君國子民的要<lb/>
道伏惟皇上推而用之以保養生民天下幸甚<lb/>
　是故誠者天之道也思誠者人之道也至誠而不動<lb/>
　者未之有也不誠未有能動者也<lb/>
這是孟子離婁篇孟子説誠身之道足以感動人的言<lb/>
語誠是真實無偽的理天與人所同有的惟聖人自能<lb/>
全得這個理衆人必待思勉然後能全之所以孟子説<lb/>
誠者天之道也思誠者人之道也如何是誠者天之道<lb/>
<pb n="KR4e0101_WYG_001-31b"/>
誠者是指聖人而言天道是天理之自然天無不實寒<lb/>
便實寒暑便實暑皆出於自然都不待用力聖人之徳<lb/>
渾然天理仁便真箇是仁義便真箇是義凡理之在已<lb/>
者不待思勉而自無不實是即天道之自然所以説誠<lb/>
者天之道也如何是思誠者人之道思誠是指那未至<lb/>
於聖人者而言人道是人倫日用所當然如孝於父母<lb/>
弟於兄長皆是當然之則未至於聖者於仁有未實則<lb/>
思用力以實其仁於義有未實則思用力以實其義凡<lb/>
<pb n="KR4e0101_WYG_001-32a"/>
理之在我者皆欲操存省察以實之是亦人道之當然<lb/>
所以説思誠者人之道也下面又説至誠而不動者未<lb/>
之有也不誠未有能動者也這又是推廣那誠身的效<lb/>
驗而言至是至極的意思動是感動人的意思孟子以<lb/>
為這箇誠是天下公共的理不以物我而有間人能推<lb/>
極此誠使自己的身心都無一毫不實未有不能感動<lb/>
得人如事親則親悦取友則友信事君則君用使民則<lb/>
民從以至於動天地感鬼神無所感而不應都從那至<lb/>
<pb n="KR4e0101_WYG_001-32b"/>
誠上來這便是至誠而不動者未之有也若自己的身<lb/>
有不誠所言所行皆出虚偽這等呵内外逺近俱不相<lb/>
信怎麽感動得人故又説不誠未有能動者也臣惟天<lb/>
地人物之分雖有萬殊然其為理不過一誠而已此誠<lb/>
在天則為元亨利貞賦之於人則為仁義禮智人能全<lb/>
體此誠於身則至誠之徳近足以化人物大足以配天<lb/>
地孟子因上文誠身之意而推言誠之為道其説盖本<lb/>
諸子思之中庸中庸自二十章首舉誠身之端至二十<lb/>
<pb n="KR4e0101_WYG_001-33a"/>
二章則言惟天下至誠能盡其性與盡人物之性至於<lb/>
贊化育參天地三十二章復言天下至誠能經綸大經<lb/>
立大本知化育推極至誠功效各至於盛而其功實自<lb/>
誠身始這等㸔來此誠之體要雖至約然其功用之大<lb/>
舉天下無以加之伏惟皇上留意誠身之學以全至誠<lb/>
之徳以化臣民以配天地天下幸甚<lb/>
　郊社之禮所以事上帝也宗廟之禮所以祀乎其先<lb/>
　也明乎郊社之禮禘嘗之義治國其如示諸掌乎<lb/>
<pb n="KR4e0101_WYG_001-33b"/>
這是中庸第十九章子思因孔子説祭祀之禮與治國<lb/>
的道理無間故引此以明中庸之道如何説郊社之禮<lb/>
所以事上帝也郊是祭天處社是祭地處上帝是昊天<lb/>
上帝古者天子設郊壇於國之南用騂犢以祀上帝設<lb/>
社壇於國之北用太牢以祀后土這是郊社之禮所以<lb/>
事上帝也言上帝則后土在其中矣如何説宗廟之禮<lb/>
所以祀乎其先也宗廟是祖宗之廟先即是先祖古者<lb/>
天子為七廟以奉祖先神位常陳設宗器設其裳衣薦<lb/>
<pb n="KR4e0101_WYG_001-34a"/>
其時食以祭之這是宗廟之禮所以祀乎其先也既説<lb/>
郊社宗廟之禮所以事上帝先祖矣何以又説明乎郊<lb/>
社之禮禘嘗之義治國其如示諸掌乎明是明逹的意<lb/>
思郊社之禮便是上面事上帝后土的禮禘是天子宗<lb/>
廟中大祭以追祭其始祖所自出之帝而以始祖配之<lb/>
嘗是秋祭四時皆祭舉一以見其餘耳治國是治理其<lb/>
國人民示字與顧視的視同掌是手孔子意思説事神<lb/>
治民本同一理能明逹得這箇郊社之禮禘嘗之義則<lb/>
<pb n="KR4e0101_WYG_001-34b"/>
知事神之道在於精白一心不可有毫髪私僞於其間<lb/>
把這箇心去整理那國家凡政令之出務合至公刑賞<lb/>
之行必求至當這等則欲國家之理人民之安譬猶以<lb/>
己之目視己之手其勢甚明且易所以説道治國其如<lb/>
示諸掌乎臣惟神明之分雖殊然事神之禮實本此心<lb/>
之敬治民之道亦本此心之敬致是敬以事神則郊焉<lb/>
天神格廟焉人鬼享無祭不受其福致是敬以治民則<lb/>
施於國而國治施於天下而天下平無徃不有其功事<lb/>
<pb n="KR4e0101_WYG_001-35a"/>
神治民之道夫何間然之有哉孔子言武王周公之孝<lb/>
因推其所制祭祀之禮至於治國如視諸掌中庸之道<lb/>
盡於是矣然禮有曰惟聖人為能饗帝惟孝子為能饗<lb/>
親這等㸔來非聖徳與帝配則不足以明郊社之禮非<lb/>
孝徳與天通亦不足以明禘嘗之義如此尚敢望其國<lb/>
治之易哉盖必聖人有饗帝之徳格親之孝然後事神<lb/>
之道明而治國之效為易臻也伏惟皇上隆聖孝之徳<lb/>
以明事神之道以宏至治之功天下幸甚<lb/>
<pb n="KR4e0101_WYG_001-35b"/>
　仲尼祖述堯舜憲章文武上律天時下襲水土<lb/>
這是中庸三十章子思説孔子法帝王天地以全中庸<lb/>
之道的言語仲尼是孔子的字孔子如何祖述堯舜祖<lb/>
述是逺宗其道聖人之道至堯舜而大明如堯之克明<lb/>
峻徳以親九族而黎民於變舜之重華恊帝慎徽五典<lb/>
五典克從此其所以為人道之極孔子宗之如删書必<lb/>
以二典為始論治則法其執中之傳這等便是祖述堯<lb/>
舜如何憲章文武憲章是近守其法三王之法至文武<lb/>
<pb n="KR4e0101_WYG_001-36a"/>
而大偹如文王緝熙敬止而有丕顯之謨武王建其有<lb/>
極而有丕承之烈此其所以為王法之至孔子守之如<lb/>
學禮則有從周之言序詩必本周南之化這等便是憲<lb/>
章文武如何是上律天時律是效法的意思天時是春<lb/>
夏秋冬四時寒徃則暑來暑徃則寒來皆有自然之運<lb/>
孔子法之如贊易以明隂陽之妙作春秋必偹四時之<lb/>
書以至迅雷風烈之必變顯晦屈伸之適宜所以為聖<lb/>
之時者這都是上律天時如何下襲水土襲是因襲的<lb/>
<pb n="KR4e0101_WYG_001-36b"/>
意思水土是東西南北之四方髙者為山嶽卑者為川<lb/>
澤皆有一定之理孔子因之如序禹貢述職方居魯而<lb/>
逄掖居宋而章甫以至行蔵用舍随寓而安所謂安土<lb/>
敦乎仁者這都是下襲水土大抵堯舜之道文武之法<lb/>
一中庸也孔子祖述而憲章之則中庸之道在帝王者<lb/>
有以兼於孔子矣天時之運水土之理亦一中庸也孔<lb/>
子上律而下襲之則中庸之道在天地者有以兼於孔<lb/>
子矣孔子以生知安行之資又能追師帝王取法天地<lb/>
<pb n="KR4e0101_WYG_001-37a"/>
盡作聖之功全中庸之道所以其聖愈聖子思作中庸<lb/>
既歴序帝王治天下國家之道天地覆載生成之徳於<lb/>
前至此則以孔子之學兼乎帝王天地之道而言下文<lb/>
又謂其譬如天地之無不持載無不覆幬譬如四時之<lb/>
錯行日月之代明以見中庸之道至孔子而能集大成<lb/>
以為天下後世凖則孟子亦曰自生民以來未有盛於<lb/>
孔子由是觀之孔子於中庸有以貫乎帝王天地而為<lb/>
一矣此其所以為萬世帝王師也伏惟皇上循孔子作<lb/>
<pb n="KR4e0101_WYG_001-37b"/>
聖之規取帝王天地為法以盡中庸之道以開萬世太<lb/>
平誠天下臣庶之所頼也<lb/>
　　通鑑<lb/>
　以汲黯為主爵都尉<lb/>
這是通鑑綱目紀漢武帝任用汲黯的事汲黯是漢朝<lb/>
的直臣主爵都尉是掌列侯的官汲黯始為謁者武帝<lb/>
以東粤相攻使徃視之不至而還説越人相攻乃其俗<lb/>
耳何足辱天子之使又使徃視河内失火還説民間失<lb/>
<pb n="KR4e0101_WYG_001-38a"/>
火不足憂也臣見河南水旱民或父子相食因矯制發<lb/>
粟賑之請伏其罪武帝賢而宥之遷東海太守病卧歲<lb/>
餘郡中大治因召為主爵都尉其治務引大體而好直<lb/>
諌時帝方招文學言欲行仁義黯説陛下内多慾而外<lb/>
施仁義奈何欲效唐虞之治帝怒退謂左右説甚矣汲<lb/>
黯之戇也羣臣因以責黯黯説天子置公卿輔弼之臣<lb/>
豈令阿諛順㫖䧟主於不義耶縱自愛身奈辱朝廷何<lb/>
後嚴助為黯告病帝問汲黯何如人對曰使黯任職居<lb/>
<pb n="KR4e0101_WYG_001-38b"/>
官無以踰人至輔㓜主守成招之不來麾之不去雖勇<lb/>
如孟賁夏育亦不能奪帝曰然古有社稷臣至如黯近<lb/>
之矣朱子於通鑑綱目偹書其事見汲黯為臣能盡忠<lb/>
極諌武帝能容其直而稱其賢惜不能聼其多欲之言<lb/>
以克去私欲實行仁義使治化比隆於唐虞臣惟理欲<lb/>
不兩勝猶水火不相容堯舜之心渾然天理絶無私欲<lb/>
故仁義之施内外如一而治化為至隆武帝不能以理<lb/>
勝欲徒假仁義之名欲興唐虞之治宜乎其不效後之<lb/>
<pb n="KR4e0101_WYG_001-39a"/>
人君欲興古治必先遏人欲存天理使内外一於仁義<lb/>
而後可所以先儒胡寅讀史管見有曰汲黯多欲之言<lb/>
非惟中武帝之病凡為人君莫不然其所謂欲或酒或<lb/>
色或貨利或宫室或遊畋或狗馬或博奕或詞藝圖書<lb/>
以為文或撫劍疾視以為武或闢土服逺以為功或耽<lb/>
佛好僊以為髙雖欲有大小皆足以變移志慮荒廢治<lb/>
理欲行仁義而無本不足以感人心而正民徳故人君<lb/>
莫大於脩身脩身莫先於寡欲欲誠不行則心虛而善<lb/>
<pb n="KR4e0101_WYG_001-39b"/>
入氣平而理勝動無非理事無不善唐虞之治不越此<lb/>
矣是則寡欲以脩身者實人君之首務為治之根本也<lb/>
伏望皇上取堯舜之無欲為法以武帝之多欲為戒力<lb/>
行仁義務隆治化則唐虞之盛可復見於今日實天下<lb/>
國家萬萬年太平之福也<lb/>
　詔問賢良文學民所疾苦<lb/>
這是通鑑綱目紀漢昭帝時問賢良文學以民所不便<lb/>
的事賢良文學是郡國所舉來有德行學問的人如<lb/>
<pb n="KR4e0101_WYG_001-40a"/>
今進士一般民所疾苦是説當時政事足為民患的漢<lb/>
自武帝窮奢極侈斵喪國家以致用度不足乃用桑𢎞<lb/>
羊等置鹽銕酒𣙜均輸官盡牢籠天下貨物與民争利<lb/>
以足國用遂致民廢職業公私俱困昭帝即位霍光輔<lb/>
政始元六年春因諌大夫杜延年奏説年歲比不登流<lb/>
民未盡還宜脩文帝節儉寛和之政以順天心悦民意<lb/>
乃詔有司進郡國所舉來舉良文學之士問以民所疾<lb/>
苦與教化之要皆對説治人之道在抑末利而開仁義<lb/>
<pb n="KR4e0101_WYG_001-40b"/>
今郡國置鹽銕酒𣙜均輸官欲與天下争利是以百姓<lb/>
就本者寡逐末者多願悉罷之示以節儉然後教化可<lb/>
興風俗可移桑𢎞羊難之以為此國家制外國安邉足<lb/>
用之本不可廢賢良文學遂極言國家興利深為民病<lb/>
必示以仁義而後有益於民𢎞羊屢難之而其議愈切<lb/>
卒不能屈是秋遂罷𣙜酤官以從賢良文學之議盖自<lb/>
武帝末年海内虚耗户口减半霍光深知時務之要故<lb/>
内則輕徭薄賦外則與匈奴和親由是百姓充實稍復<lb/>
<pb n="KR4e0101_WYG_001-41a"/>
文景之業實自詔問賢良文學以民所疾苦之舉發其<lb/>
端也故朱子於綱目特書其事以見武帝興利病民之<lb/>
政至此始漸革矣臣惟利雖人情之所同欲然人君能<lb/>
行仁義則民化之而興亷譲之風雖不求利而自無不<lb/>
利若孜孜於利以開民争奪之端則求利未得而害已<lb/>
随之故堯舜抵璧於山投珠於淵成湯不殖貨利武王<lb/>
散鹿䑓之財發鉅橋之粟皆不近利欲示以無貪而長<lb/>
其亷讓之風成其仁義之化也孟子告齊梁之君皆曰<lb/>
<pb n="KR4e0101_WYG_001-41b"/>
何必曰利亦有仁義而已矣莫非此意武帝不知仁義<lb/>
之為利而徒欲以利為利乃任桑𢎞羊等設均輸之法<lb/>
欲盡収天下之利歸之於國遂致民間疲困公儲亦虧<lb/>
使非昭帝之時能因賢良文學之議稍革其弊則漢室<lb/>
之危當不待於新莽居攝之日矣甚矣興利之臣足以<lb/>
禍人之國也伏惟皇上制用以恭儉為本示民以仁義<lb/>
為先則國用自足民生自遂而教化可興誠斯世斯民<lb/>
之幸也<lb/>
<pb n="KR4e0101_WYG_001-42a"/>
　九年夏四月詔司𨽻刺史歲考長吏殿最以聞<lb/>
這是通鑑綱目書漢明帝督司𨽻刺史考課長吏的事漢<lb/>
時司𨽻校尉掌舉察京師百官及畿内長吏得失刺史<lb/>
如即今方面官一般掌舉察所部畿外郡縣長吏得失<lb/>
長吏是郡守縣令等官殿是官不稱職的最是有治行<lb/>
的明帝永平九年夏四月詔司𨽻刺史歲上墨綬長吏<lb/>
視事三歲以上治狀尤異者各一人與計偕上及尤不<lb/>
治者亦以聞是盖明帝勵精圖治恐内外有司賢否混<lb/>
<pb n="KR4e0101_WYG_001-42b"/>
淆優劣莫辨無由加賞罰以示勸懲故詔司𨽻刺史各<lb/>
考所部長吏歴任三年而自守亷潔莅政勤敏治績尤<lb/>
著者歲舉一人令與計吏偕上京師以聼陞賞其或貪<lb/>
濁庸昧廢職怠事尤無治績者亦以名聞以俟黜罰朱<lb/>
子特書其事於綱目見明帝能嚴考校長吏殿最之令<lb/>
有足為後世法也臣惟致治之道莫切於考察有司課<lb/>
績之殿最而行賞罰也茍課最不䝉賞則善者無所勸<lb/>
課殿不䝉罰則不善者無以懲如此而欲天下之治不<lb/>
<pb n="KR4e0101_WYG_001-43a"/>
可得矣故考績黜陟之法肇自有虞而大偹於成周周<lb/>
制冡宰歲終令百官府各正其治受其㑹聼其政以詔<lb/>
王廢置三歲則大計羣吏之治而誅賞之明帝詔司𨽻<lb/>
刺史歲考長吏殿最得虞周考課之遺意也故永平之<lb/>
治為東漢之首稱然考校有司殿最亦在乎任得其人<lb/>
也故有虞以禹宅百揆而庶績咸熈成周以周公位冡<lb/>
宰而大明黜陟今在内則吏部都察院在外則布政司<lb/>
按察司皆是考校有司之職若所任得賢以明於殿最<lb/>
<pb n="KR4e0101_WYG_001-43b"/>
之課公其賞罰之施則百官有司自然各脩其職矣天<lb/>
下豈有不治乎伏惟皇上體虞周立法之意選忠良之<lb/>
臣任考校之職使殿最别於至明賞罰出於至公則官<lb/>
稱其職民䝉其惠天下萬幸<lb/>
　冬十月晉加羊祜征南大將軍<lb/>
這是通鑑綱目書晉武帝任將謀伐吴的事羊祜是晉<lb/>
賢將初武帝有㓕吴之志使祜都督荆州鎮襄陽祜綏<lb/>
懐逺近甚得江漢人心與吴人開布大信降者欲去皆<lb/>
<pb n="KR4e0101_WYG_001-44a"/>
聼之减省邏卒墾田八百餘頃始至無百日之糧其後<lb/>
有十年之積及西陵之㧞吴主孫皓志遂張大不脩徳<lb/>
政祜乃專務脩徳以懐吴人每交兵刻日方戰不為掩<lb/>
襲之計將帥有欲進譎計者輒飲以醇酒使不得言軍<lb/>
行吴境刈榖為糧皆計所侵送絹償之遊獵常止晉地<lb/>
所得禽獸或為吴人所傷者皆送還之吴邊人遂皆悦<lb/>
服至是武帝加祜征南大將軍祜遂䟽請伐吴因舉克<lb/>
蜀之事為言意謂江淮之險不如劍閣孫皓之暴過於<lb/>
<pb n="KR4e0101_WYG_001-44b"/>
劉禪吴人之困甚於巴蜀而晉兵力盛於徃時不於此<lb/>
際平一四海而更阻兵相守使天下困於征戍經歴盛<lb/>
衰不可長久也若引梁益之兵水陸俱下荆楚之衆進<lb/>
臨江陵平南豫州直指夏口徐揚青兖並㑹秣陵以一<lb/>
隅之吴當天下之衆勢分形散所偹皆急一處傷壊則<lb/>
上下震蕩雖有智者不能為吴謀矣帝深納之賈充荀<lb/>
朂之徒皆以為不可惟杜預張華贊成其計後祜病入<lb/>
朝帝遣張華問䇿祜曰孫皓暴虐已甚今可不戰而克<lb/>
<pb n="KR4e0101_WYG_001-45a"/>
若皓没而更立令主雖有百萬之衆長江不可窺也帝<lb/>
欲使祜卧䕶諸將祜曰取吴不必臣行但平吴之後當<lb/>
勞聖慮耳未幾晉遂大舉平吴克敵成功皆如祜算朱<lb/>
子於綱目偹書其事以見武帝任得其將羊祜謀出於<lb/>
忠有足取也臣惟人君任將貴在得人將得其人則以<lb/>
守必固以戰必勝以攻必取上下不擾而事有成功矣<lb/>
故舜命伯禹征苗而文徳以敷武王用吕望伐紂而鷹<lb/>
揚是奮成王命周公東征而三罪斯得宣王命尹吉甫<lb/>
<pb n="KR4e0101_WYG_001-45b"/>
北征而玁狁遂逐是皆任將之得人也晉武加羊祜征<lb/>
南大將軍卒成伐吴之謀亦可謂將得其人焉朱子書<lb/>
之綱目以人君任將當慎於擇人也伏惟皇上體古帝<lb/>
王命將之意選任忠賢俾總六師以戒不虞以翊至治<lb/>
天下幸甚<lb/>
　初定均田租庸調法<lb/>
這是通鑑綱目紀唐髙祖制民田産及平賦役的法均<lb/>
田是均平其田畆租是田租庸是身役錢調是宅地錢<lb/>
<pb n="KR4e0101_WYG_001-46a"/>
髙祖既平天下首定均田之法丁中之民給田一頃篤<lb/>
疾者减十之六寡妻妾减七皆以十之二為世業八為<lb/>
口分租則每丁歲入粟二石調則綾絹絁布随其地之<lb/>
所宜而輸之庸則歲役民二旬不役則收其傭日三尺<lb/>
有事而加役旬有五日免其調三旬租調俱免水旱蟲<lb/>
霜為災什損四以上免租損六以上免調損七以上課<lb/>
調俱免凡民貲業分九等百户為里五里為鄉四家為<lb/>
鄰四鄰為保在城邑者為坊在田野者為村食䘵之家<lb/>
<pb n="KR4e0101_WYG_001-46b"/>
無得與民争利工商雜類不與士伍男女始生為黄四<lb/>
歲為小十六為中二十為丁六十為老歲造計賑三年<lb/>
造户籍其養民之政理民之法始為精宻故朱子於綱<lb/>
目偹書其事以見唐治之萬目舉也臣謹按國非民不<lb/>
立民非食不生為人君者必有以制民之産而薄其税<lb/>
歛輕其徭役使各安其所然後民食足而禮義為可興<lb/>
故夏后氏五十而貢殷人七十而助周人百畆而徹皆<lb/>
什取其一所以民有恒産而有恒心以成熈皥之治唐<lb/>
<pb n="KR4e0101_WYG_001-47a"/>
之均田租庸調法雖不足比隆三代井田之制然業民<lb/>
有道處民有法故宋儒范祖禹曰自井田廢而貧富不<lb/>
均後世有能制民之産使養生喪死無憾者惟唐之法<lb/>
其庶幾焉然為治者惟能省力役薄税歛務本抑末尚<lb/>
儉去奢占田有限困窮有養使貧者足以自立富者不<lb/>
得兼之則均天下之本也是誠為治所當務當今所宜<lb/>
行伏惟皇上法三代養民之意體宋儒均天下之言使<lb/>
地得其平民安其所則先王之治為可復矣<lb/>
<pb n="KR4e0101_WYG_001-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻一<lb/>
</p>
<p>
</p>
  </div>
<div>
<head>兩谿文集巻二</head> <lb/>
    <p>
<pb n="KR4e0101_WYG_002-1a"/>
欽定四庫全書<lb/>
　兩谿文集巻二<lb/>
　　　　　　　　　　　　　明　劉球　撰<lb/>
　奏䟽<lb/>
　　請罷麓川之征奏<lb/>
臣聞王者之師不逞忿於一决必慮勝於萬全所以無<lb/>
敗事而有成功也今者中外大臣議欲益兵十二萬於<lb/>
雲南邉境以俟麓川殘冦思任發來降乃罷否則攻之<lb/>
<pb n="KR4e0101_WYG_002-1b"/>
臣竊以為是則徒欲逞忿而非萬全之慮也向者大兵<lb/>
兩蹴冦境皆不得大逞而還者盖以其地僻逺阻山跨<lb/>
谷道途嶮塞又有瘴毒之患中土之士被甲持杖負糧<lb/>
荷芻越數千里而至彼疲困不堪飲食不充水土不習<lb/>
疾病荐生又驟與敵遇故未交鋒而剛猛敢闘之氣十<lb/>
已消其七八兼以將帥不和行師失律所以無功誠非<lb/>
兵少所致也今雖益兵然彼險逺如故分道以進則山<lb/>
廣而援不接并力以攻則地隘而衆莫容是皆兵法所<lb/>
<pb n="KR4e0101_WYG_002-2a"/>
忌况冦以逸待勞窺測形勢得便則出抗王師失利則<lb/>
遁入谿谷豈不坐老我師若但宿兵境上以待其降尤<lb/>
為不可夫兵凶器未宜輕動語曰軍旅之後必有凶年<lb/>
謂其以愁苦之氣傷隂陽之和必致水旱蟲蝝之災其<lb/>
為慮也如此况可輕動以甞之乎若暴露十二萬衆於<lb/>
萬里之外以兾小醜之降是輕動兵以甞冦也又兵法<lb/>
有曰千里餽糧士有饑色是言粮餉不可不預備也今<lb/>
致雲南之米於金齒每石須費數石民苦運輸軍多缺<lb/>
<pb n="KR4e0101_WYG_002-2b"/>
食若復益兵則運愈苦而食愈缺安保士之無饑色耶<lb/>
故臣謂其徒欲騁忿而非萬全慮也春秋之法重内輕<lb/>
外三王之道不困中國以事荒逺故漢文帝弃尉佗冦<lb/>
邉之怨先帝釋黎利叛逆之誅率用是道以致中國寧<lb/>
而四裔安其所臣竊以麓川本南詔蠻徼之區來歸不<lb/>
足為國利背去不足為國恥何足與較勝負哉雖𢎞天<lb/>
地之心置之度外不為失也必欲懲之則宜忍一决之<lb/>
忿以圖萬全之䇿選用良將輔以能幹文臣如趙充國<lb/>
<pb n="KR4e0101_WYG_002-3a"/>
屯田以降叛羌故事因雲南見操之兵或益以附近萬<lb/>
餘分屯邉沿地方厚其粮賞給以農用之物務使兵民<lb/>
相安以耕以守仍通好於木邦車里諸夷以為外援俟<lb/>
冦出沒即加勦攘倘其服辜則以禮納或終不悛則三<lb/>
二年後粮積有餘士卒熟其嚮道别議大舉仍詔雲南<lb/>
郡縣及各土官使明知聖意欲暫息兵休民將圖後舉<lb/>
是雖不能速於成功亦必不致敗事伏望皇上憫臣愚<lb/>
昧察臣所言如果無害於事有益於國可便於民則請<lb/>
<pb n="KR4e0101_WYG_002-3b"/>
罷益兵之議行屯田之令仍勅所司選將命官各務得<lb/>
人授用給賞必存至公毋應故事而已<lb/>
　　雷震奉天殿鴟吻奏請脩省䟽<lb/>
臣謹按春秋而知君心之所感天心之所應有如響之<lb/>
荅聲影之随形而國家成敗興亡莫不繫之董子所謂<lb/>
國家失道天乃先出災害以譴告之不知自省又出怪<lb/>
異以警懼之此天心仁愛人君欲止其亂也人君遇天<lb/>
戒豈得不嚴於脩省哉昔者桑榖生朝大戊脩政而殷<lb/>
<pb n="KR4e0101_WYG_002-4a"/>
道興雉雊於鼎武丁正徳而殷邦靖旱魃為虐宣王脩<lb/>
行而王化行皆能脩省以奉天故天災之降不為其國<lb/>
害反為其國福也昨者雷震奉天殿鴟吻皇上素服輟<lb/>
朝下罪已之詔出省躬之言令羣臣各脩厥職脩省之<lb/>
意至矣固足以荅天心而弭災異矣臣竊以為今日脩<lb/>
省之所當先者其事有十其一勤聖學以正心徳自古<lb/>
聖哲之君動與天合而雨暘寒暑無不時若以能專志<lb/>
問學於一切無益之事悉屏不御所以私欲盡去天理<lb/>
<pb n="KR4e0101_WYG_002-4b"/>
昭著心得其正而天不違之中庸所謂致中和天地位<lb/>
萬物育者是也臣願皇上以古聖哲之心為心視朝之<lb/>
暇御經筵之日多居宫苑之時少所謂無益之事悉置<lb/>
意外惟數進儒臣講求至理篤盡精一之功推極脩齊<lb/>
治平之道使學問功至理欲判然則聖心正而天心無<lb/>
不順矣其二親政務以總權綱夫政自已出則權不下<lb/>
移故太祖太宗每早朝罷及晩午二朝必進大臣於順<lb/>
門或便殿親與裁决庶政或事有疑則召掌機務之臣<lb/>
<pb n="KR4e0101_WYG_002-5a"/>
商確之而自折其衷所以權歸於上皇上臨御九年事<lb/>
體日熟願守二聖之成規復親决之故事庶幾權綱有<lb/>
歸而政惟一矣其三别賢否以親正士諸葛孔明曰親<lb/>
賢臣逺小人此先漢所以興隆也故願治之君無不樂<lb/>
有正人君子為之親信以賛其治而益其明惟分别之<lb/>
不可不精今内外之臣不能無賢不肖之分惟皇上察<lb/>
之於已詢之於人果賢而可親也則親之果不肖而當<lb/>
逺也即逺之則君子日進小人日退矣其四選禮臣以<lb/>
<pb n="KR4e0101_WYG_002-5b"/>
隆祀典今之太常即古之秩宗必得寅清端重明習禮<lb/>
典儒臣為之然後可交於神明故舜命伯夷伯夷猶讓<lb/>
於䕫龍誠以是職不易稱也今太常卿與少卿久缺未<lb/>
選無乃享祀之禮有乖宜選儒臣為之庶祀典克脩其<lb/>
五嚴考覈以督吏治自三代以下省方之禮廢而郡縣<lb/>
之吏不敢肆田野之民得其安者以數遣綉衣採訪等<lb/>
使廵行郡縣以察吏得失問民疾苦也洪武永樂間亦<lb/>
甞行之近年多付此任於布按二司及廵按御史其所<lb/>
<pb n="KR4e0101_WYG_002-6a"/>
考察徒文具爾以故吏無善政民多失業至於軍衛之<lb/>
臣為害尤酷誠宜選擇公明亷幹廷臣分行天下自三<lb/>
司郡守而下無分文武官吏俱得考察其果奸墨無狀<lb/>
具實黜退若有亷能仁恕治行過人亦具奏乞旌異庶<lb/>
人有勸懲而吏治脩舉其六慎刑罰以彰憲典古者人<lb/>
君不親刑獄而悉付之理官書所謂予曰辟爾惟勿辟<lb/>
予曰宥爾惟勿宥惟厥中盖恐狥喜怒有所輕重於其<lb/>
間以致刑失其中也近者法司所上獄狀有奉勅㫖减<lb/>
<pb n="KR4e0101_WYG_002-6b"/>
重為輕加輕為重者法司既不敢執奏至於訊囚之際<lb/>
又多有所觀望以求希合聖意是以不能無枉臣竊以<lb/>
為一切刑獄宜從法司所擬設有不當調問得情則罪<lb/>
其原問之官其運磚納米贖罪等例亦非古法且使貪<lb/>
者得以幸免而亷者蒙辜宜令法司今後文武之臣除<lb/>
犯公罪許贖外其餘俱依律問擬則刑罰中而憲典彰<lb/>
矣其七罷營作以蘇人勞夫土木之功不息則天地之<lb/>
和有乖故春秋於營築之事悉書以示戒者為此也今<lb/>
<pb n="KR4e0101_WYG_002-7a"/>
京師營作之興已五六年雖不煩民而皆役軍然軍亦<lb/>
國家赤子須之禦暴而赴闘豈宜獨役而不加恤况各<lb/>
衙門皆已更新宜罷其工庶人力得蘇其八寛逋負以<lb/>
憫民窮周禮荒政十二薄征其一也近者各處報水旱<lb/>
荒災乞减租税而有司多不准减或准亦徒事虛文使<lb/>
民不得受其實惠以致窮困流徙者日益多宜令户部<lb/>
遇有報荒即與勘實量减其租仍思所以安養流民使<lb/>
不失業庶民窮有濟其九息兵威以重民命夫兵凶器<lb/>
<pb n="KR4e0101_WYG_002-7b"/>
動必傷人不可輕舉漢髙帝以武定天下非不善兵然<lb/>
被匃奴白登之挫終不報怨以兵興必傷人也如麓川<lb/>
連歳用兵死者十七八軍貲爵賞不可勝計今瘡痍未<lb/>
瘳又遣定西侯蔣貴總之以從緬甸受其所拘首冦思<lb/>
任發借使彼言果信得冦以歸不過獻諸廷磔諸市梟<lb/>
諸逵道而已然彼挾以為功必求與木邦分有麓川地<lb/>
不與則致怨與之則兩夷土地人民各增其半其勢坐<lb/>
大將不可制是㓕一麓川生二麓川也設有蹉跌則兵<lb/>
<pb n="KR4e0101_WYG_002-8a"/>
争無已死者必多臣見皇上每録死囚多憫之而免令<lb/>
充軍仁心若此真足與天地好生之心合矣今欲生得<lb/>
一失地之竄冦而驅十餘萬無罪之人以就死地豈不<lb/>
有乖於好生之仁哉况冦子思機發在麓川已甞遣人<lb/>
來貢非無悔過祈免之意若勅靖逺伯王驥遣人徃諭<lb/>
緬甸不煩動衆生致此冦只斬冦首來獻即與厚賞仍<lb/>
令思機發盡削四面之地分與各寨新附之蠻掌之許<lb/>
以小職使仍居麓川則兵不用而此方可自寧息臣以<lb/>
<pb n="KR4e0101_WYG_002-8b"/>
為宜召還蔣貴并止四川湖廣貴州之兵用全數萬生<lb/>
靈之命其十脩武偹以防外患大易有曰思患而預防<lb/>
之盖能防患於前斯可無患於後今北邉比年入貢然<lb/>
遣來之人歳增無减其包藏禍心誠所難察一旦率彼<lb/>
烏合之衆長驅入冦為患也深不可不預防之莫若於<lb/>
今閒暇之時數遣給事中御史於在京及沿邉閲督操<lb/>
偹務使借工各厰及服役私家軍士悉就訓練仍公武<lb/>
舉之令以求良將定召募之法以來武勇廣屯田之規<lb/>
<pb n="KR4e0101_WYG_002-9a"/>
収中鹽之利以厚儲蓄庶武偹無缺而外患有防凡此<lb/>
十者皆今日之急務所以感上天之昭格致太平之福<lb/>
慶者意誠在此臣不揣愚陋昧死以言伏惟聖明裁之<lb/>
　　堤偹京師水患奏<lb/>
臣謹題為水患事正統五年六月十四夜雨不甚驟而<lb/>
宣武街以東水潦為患有如去年淹沒民舍溺死人民<lb/>
盖去年宣武街西邉河水决開堤岸漫流衝過街東東<lb/>
西二水㑹合因此泛濫為害後因給事中鮑輝建言雖<lb/>
<pb n="KR4e0101_WYG_002-9b"/>
甞築塞然一時倉卒不甚堅固以故今年復决重為民<lb/>
患今天雨時作官民之家輙遑遑憂懼臣實目覩之竊<lb/>
以京師之地生靈所聚四方萬國所瞻宜常䟽滌水道<lb/>
脩築堤岸以防壅决不宜有横流渰溺之患使人不獲<lb/>
寧處往往轉徙以致地方空閒奸人得以為盗如䝉准<lb/>
言乞勅工部量撥軍夫即時築塞見决河岸務在堅固<lb/>
無使水復東漫仍㑹多官計議於宣武橋西等處量開<lb/>
减水河以疏通宣武街西河水及城中諸水使不壅滯<lb/>
<pb n="KR4e0101_WYG_002-10a"/>
為患並募官民軍匠人等於空閒街面住坐以壯觀京<lb/>
師庶不致地方空廢奸盗竊發誠為便利謹題請㫖<lb/>
　　請拯畿内水荒疏<lb/>
臣謹奏為救荒事比因北直𨽻地方水荒歳歉欽蒙遣<lb/>
僉都御史等官張純等徃賑饑民皇上救荒之意至深<lb/>
切矣臣竊以救荒急務有三謹開具條疏以聞<lb/>
　一募客商以來南方之米今年北地雖荒江南多稔<lb/>
　若出榜於沿途及山東河南湖廣南直𨽻市井去䖏<lb/>
<pb n="KR4e0101_WYG_002-10b"/>
　曉諭客商裝載米粮赴直泊張家灣通州等處預差<lb/>
　亷幹京官將法司賍罰銀兩及沿河所収船料鈔貫<lb/>
　待米船至日照依時價與之兩平收糴以廣賑濟其<lb/>
　客商有能仗義自願出米助濟者米至二百石以上<lb/>
　照依義民事例賜勑奬勸復其身役其米悉付僉都<lb/>
　御史張純等從公分給缺食之家務使人皆得食不<lb/>
　致饑餓如商船急難便至先借沿河在官之米儘足<lb/>
　賑濟俟商船盛至却將所糴之米以償借用之數仍<lb/>
<pb n="KR4e0101_WYG_002-11a"/>
　令各垻洪閘闗津所在添力先䟎米船前來其米船<lb/>
　料鈔自榜文到日為始至明年六月止俱各免収則<lb/>
　米商自至賑濟有給<lb/>
　一勸耕農以為足食之計各處民困饑窘或四出求<lb/>
　食不暇耕種或乏種子牛具無力耕種今東作將興<lb/>
　若不及時勸耕欲望田榖有秋不可得矣宜令有司<lb/>
　賑濟之外仍督饑民歸田耕種五榖無牛具種子者<lb/>
　貸與官錢助其買用待年榖豊登如數還官務使民<lb/>
<pb n="KR4e0101_WYG_002-11b"/>
　皆力業土無不毛庶幾秋成有望不致再饑<lb/>
　一汰僧道以省遊食之費各府州縣僧道已有定額<lb/>
　比者或名行脚或托闗領度牒萃至京師非掛名寺<lb/>
　觀即寄住民間黄冠緇服布滿街市究其所學無益<lb/>
　於國原其所食皆出於農且今饑饉之年使數口之<lb/>
　家添食一人即有不足况容此徒不下千萬聚食京<lb/>
　師隂耗民食不可勝計宜令禮部移文錦衣衛五城<lb/>
　兵馬司清理在京僧道除各寺觀有籍額者不動外<lb/>
<pb n="KR4e0101_WYG_002-12a"/>
　如是掛名及寄住民間者悉令赴部供報其有度牒<lb/>
　與無度牒而不應闗給者俱各勒還本土如查文册<lb/>
　應給度牒者即時給與如例勒還仍令各府州縣有<lb/>
　度牒僧道每人止許存留年㓜有戒行者一人習業<lb/>
　繼領度牒餘悉罷歸為農以除遊食之害<lb/>
　　請留知縣何澄奏<lb/>
臣謹奏為保留官員事臣等俱係江西吉安府安福縣<lb/>
人有本縣知縣何澄先因僉都御史王翔考欠剸繁行<lb/>
<pb n="KR4e0101_WYG_002-12b"/>
在吏部奏䝉另除知縣潘懌更替本官囘部臣等體知<lb/>
得何澄慈祥亷静外若無為内有區畫本縣人來京者<lb/>
莫不言其處事公當能體下情愛民如子不生事擾人<lb/>
又嘗築寅陂等陂浚鑿渠道灌注民田二十餘里蜜湖<lb/>
等湖被人侵占皆追復之以均灌民田為民興利似此<lb/>
者不一民皆心服訟者自息頑者自化在任僅二年雖<lb/>
逺鄉山谷慣避差徭之民亦樂服役被其責罰皆無怨<lb/>
惡及其觧任將行民贈路費悉却不受父老累千百人<lb/>
<pb n="KR4e0101_WYG_002-13a"/>
送之皆涕泣如失父母行至吉安河下本縣里老民人<lb/>
易雅望施仲温等一千餘人告䝉江西按察司副使焦<lb/>
宏仍留本官囘縣署事别為定奪近聞布政司又行移<lb/>
文催促本官赴部臣等聞之自以本縣素為煩劇然自<lb/>
前至今未有縣官得民心如何澄者若被考去則民失<lb/>
所望如䝉准奏乞勅吏部仍留何澄於本縣𬋩事以慰<lb/>
民心且使逺近官員聞本官以守已愛民得復其職皆<lb/>
知所勸庶有益於風化謹具奏聞<lb/>
<pb n="KR4e0101_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二<lb/>
</p>
<p>
</p>
  </div>
<div>
<head>兩谿文集巻三</head> <lb/>
    <p>
<pb n="KR4e0101_WYG_003-1a"/>
欽定四庫全書<lb/>
　兩谿文集巻三<lb/>
　　　　　　　　　　　　　明　劉球　撰<lb/>
　賦頌<lb/>
　　至日早朝賦<lb/>
維宣徳紀年之五載逮𤣥㝠司令之中旬羲和囘馭於<lb/>
北陸招揺指子於初昏玉琯之灰乃動黄鐘之候維新<lb/>
開萬物之大始轉一氣於洪鈞幸㑹昇平之運於今日<lb/>
<pb n="KR4e0101_WYG_003-1b"/>
宜致履長之慶於紫宸焉故詩則靈䑓是定禮則鴻臚<lb/>
斯宰儀物則内外畢偹執事則大小恪戒莫不齊沐宵<lb/>
興敬㳟以待是日也及東方之未曙仰明星之猶光車<lb/>
塵紛兮以起途燭燦兮交張聼玉漏之滴瀝望廷燎之<lb/>
輝煌九門闢兮既廓三鼓發而有鏜填兩掖以競進鳴<lb/>
䨇珮兮鏗鏘陛衛羅以萬隊鹵簿設其兩傍合之則為<lb/>
耦離之則成行牙旗羽盖龍文鳯章玉節金鑿殳矛戈<lb/>
揚衆不能名美不能方少焉日曈曨兮東躋雲縹緲兮<lb/>
<pb n="KR4e0101_WYG_003-2a"/>
下幂浮佳氣於簾櫳燦祥光於金碧飛鳥隼兮垂翔凝<lb/>
氷霜兮融液爐烟起而香風飄廷鞭響而羣囂寂閽象<lb/>
端厥容止仗馬不敢喘息然後起瑶扄來警蹕鴻鐘鍧<lb/>
鑾輿出髙明衮衣之日月逺覩天位之飛龍黼扆後設<lb/>
而斷必自乎睿思冕旒前垂而明不掩於重瞳無動聲<lb/>
色篤恭其容儼然帝舜之正位乎南面無異周武之垂<lb/>
拱乎九重其臣則王公侯伯貂蟬眩幘玉帶懸牙朱衣<lb/>
襲錫卿大夫士降至百職濟濟蹌蹌莫不盛飾冠以品<lb/>
<pb n="KR4e0101_WYG_003-2b"/>
分班以次設東文西武鴛排鵠植服聲教者有逺夷凛<lb/>
尊親者遍羣貊詩書所未道其名漢唐所不賔之國皆<lb/>
奉玉帛而逺來亦幸觀光乎其側於是絳幘雞人長鳴<lb/>
東廡伶官發音金石柷敔琴瑟簫管交宣迭鼔聲洋洋<lb/>
乎盈耳節鏗鏗乎有序禮官唱讚登降拜俯進退啟跪<lb/>
或躍或舞咸中乎儀罔愆於素諸方匭進之辭既退萬<lb/>
口嵩呼之聲齊舉喜動乎天顔聲震乎寰宇迨乎大禮<lb/>
既成祥慶荐臻荷天子之有命賜衆臣休暇於浹辰宴<lb/>
<pb n="KR4e0101_WYG_003-3a"/>
幣既頒恩禮復勤凡有生之衆庶莫不願戴於一人且<lb/>
夫冬之為節自古所尚豈但魯史偹雲物之書周官重<lb/>
圜丘之享盖其在易卦則為復而復之為義取乎隂消<lb/>
而陽長陽長則君子道泰之漸隂消則小人道否之象<lb/>
上必體此而思君子之道當崇下必體此而思小人之<lb/>
道不足仗上下同情是則是懲務使邪枉不得勝乎正<lb/>
直讒慝不得妨乎賢能則天下可納之仁義之域功徳<lb/>
可齊乎唐虞之稱皇圖於焉而鞏固福物自是而駢増<lb/>
<pb n="KR4e0101_WYG_003-3b"/>
　　畜鷹賦<lb/>
惟鷹之為鳥有號曰鷞鳩鍾炎精以為武徳禀金氣而<lb/>
多伐謀習學則時乃夏祭鳥而天以秋威以時養翎以<lb/>
日脩非其類不與非其林不休此羽族之雄傑百鳥所<lb/>
不得儔也是以有炳其文不一其色竦膺而昻脰博脛<lb/>
而健翮尾以合盧為貴目若㸃漆之黑喙曲於酋矛趾<lb/>
利於鐵棘望逺兮若愁胡立屹兮若置石髙舉則飄然<lb/>
凌乎九重之霄漢下視則廓然見乎萬里之山川倏然<lb/>
<pb n="KR4e0101_WYG_003-4a"/>
閩越忽焉幽燕嶽靈不能障川谷不能延其奮揚也有<lb/>
尚父之勇其捕逐也有子産之賢其數飛也髣髴乎學<lb/>
者之功其以小制大也兼總乎御史之權故百獸望之<lb/>
而跡斂衆禽觸之則軀捐豈其情之好殺盖亦天使其<lb/>
然也一旦應明詔沽善價貯雕笯覆黄帊足紆碧絲之<lb/>
縚以為常首冠繢韋之幘而少謝脱風霜於渤澥之濵<lb/>
濡雨露於闕廷之下顧玩嘆賞徘徊聖駕廼命鷹坊寧<lb/>
厥攸舍處之温凉之室栖乎丹朱之架肥鮮飽於歲月<lb/>
<pb n="KR4e0101_WYG_003-4b"/>
食息時於晝夜幸遇比乘軒之鶴不殊親愛雖入懐之<lb/>
鷂莫跨使其才不絶倫則是寵也亦何由而迓哉迨乎<lb/>
閉蟄屆候冬狩及期萬乘雷動億騎雲随則臂以金吾<lb/>
之衛士乘以内廐之驍騅左右乎紫鸞之駕後先乎翠<lb/>
鳯之旗入泱漭之野以較獵臨奔逐之時而脱羇是宜<lb/>
竭所能鼔厥翅與西旅之獒戮力東海之豹合勢大搏<lb/>
彼熊貍小殪此兔雉獻獲虞人奏功輿次以羞大庖以<lb/>
實賔器以為乾豆祖廟是事思効報於萬一求以免乎<lb/>
<pb n="KR4e0101_WYG_003-5a"/>
素餐之愧則於恩為不孤於徳為無負茍饑則惟人是<lb/>
依飽則髙飛而逺去則雖有矯矯之翰善攫之距較名<lb/>
而考實曽鴟鴞之不如若阨困而賴濟於人為臣而叨<lb/>
食於主䝉其施當懐其報可不鑒視於鷹乎<lb/>
　　龍駒賦<hi>有序</hi>
馬之為瑞盖自羲軒虞夏以來世有之矣今皇上涖大<lb/>
寳七年山西以龍駒來獻其體雖原於馬育其靈實類<lb/>
於龍驤誠國家之瑞也皇上乃下明徳之音却衆臣之<lb/>
<pb n="KR4e0101_WYG_003-5b"/>
賀又得春秋不書祥書不寳異物之義盖因皇上之謙<lb/>
抑而益見是駒之出有以開天下治平於無窮焉臣雖<lb/>
愚昧幸際昌期謹獻龍駒賦一首以昭美事於萬一賦<lb/>
曰<lb/>
惟皇上之臨御措區宇於至平廼氣和之感召致龍駒<lb/>
之誕生其蟺蜒之毓秀抑星房之搆精産彼山河表裡<lb/>
之郡進於日月光華之廷雄竒則體乾象之剛駿逸則<lb/>
孕坤牝之貞盖世所罕有之竒瑞乃天所僅降之休徴<lb/>
<pb n="KR4e0101_WYG_003-6a"/>
也觀其象膚牛尾虬骼麟角耳批竹而竦立目夾鏡而<lb/>
雙明頂攒花兮若玉蹄翻霜兮勝瓊妙姿體之殊絶偉<lb/>
鱗鬛之縱横盖夐然不類乎凡馬之為形矣至其動合<lb/>
矩度鳴諧律節馴不待習馳不假䇿觸焉而不驚秣焉<lb/>
而後食勢矯矯焉斯臧性循循兮無癖順乎人情盡其<lb/>
物則又宛然其有君子之徳矣若乃擁金鞍驕玉勒出<lb/>
羣則萬騎皆空騁駕則千里一息朝發歩於九馗夕周<lb/>
遊乎八極紛紅塵兮後起泚赤汗兮交滴風邁而星馳<lb/>
<pb n="KR4e0101_WYG_003-6b"/>
霆驅而電掣又豈尋常之足可以擬其才力哉是以陋<lb/>
渥洼之所産鄙大宛之所歸雖周苑之八駿不足當其<lb/>
美豈燕䑓之千金所能充其貲髙視徃古獨歩當時市<lb/>
不得鬻人不能私奚必遇伯樂頌傒斯而後知其駿稱<lb/>
其竒耶脱閭閻登天圉出逄時育得所䝉雨露之沾濡<lb/>
依天日之嫗煦亦何幸乎生之不凡而出遭聖主聖主竒<lb/>
之以示衆庶衆庶遑遑争先快覩莫不曰吁昔庖犧得<lb/>
負圖之駿而書契造軒轅乘服皂之駒而百度舉乘黄<lb/>
<pb n="KR4e0101_WYG_003-7a"/>
出而舜徳光飛菟至而禹績序則此龍駒之出也又豈<lb/>
不足况我皇明之休譽哉請竭愚誠薄致慶語皇上曰<lb/>
咈使五榖熟而百姓寧夷狄服而禮義興是乃有國之<lb/>
上瑞又奚必祥此一物之靈於是有拜手稽首而歌之<lb/>
者曰元氣混兮育龍駒質不羣兮志夐殊跨騕褭兮凌<lb/>
騊駼倏幽冀兮忽荆吳誰所致兮皇徳敷繼而有賡於<lb/>
其列者曰龍駒至四海肅百榖稔百姓足龍駒至九夷<lb/>
服皇圖鞏皇風穆龍駒至萬物育天之貺國之福歌竟<lb/>
<pb n="KR4e0101_WYG_003-7b"/>
而祥颼四至瑞雲燭天百工相與鼔舞於廷陛之下同<lb/>
聲以祝聖夀於萬年<lb/>
　　瓊島觀燈賦<hi>有序</hi>
皇上臨御之六祀四海歸於至治百祥應於豊年廼於<lb/>
瓊島張燈以慶元夕以奉聖母之歡下及羣臣皆賜榮<lb/>
宴四夷百姓亦得預觀聖恩溥及如天衆情欣戴無已<lb/>
莫不願聖夀與日月同其悠長皇圖與天地同其廣大<lb/>
况臣叨䘵春官過承寵遇慚無効報之勤敢竭奉揚之<lb/>
<pb n="KR4e0101_WYG_003-8a"/>
語謹為元夕觀燈賦一首以進賦曰<lb/>
繄皇風之清穆囿寰宇以皆春來玉帛於萬國同車書<lb/>
於八夤樂年榖之屢穗致祥慶之駢臻氣與形和俗由<lb/>
化醇撫元夕之既届實物華之肇新用張燈以娛節而<lb/>
必瓊島之是因焉是島也奠重城濵太液境𤣥𤣥勢奕<lb/>
奕殿則有仁智介福延慶之嘉號宫則體廣寒金露玉<lb/>
虹之令式方壺瀛洲之景儼乎相沿白虎青龍之洞杳<lb/>
乎交闢歴萬年之佳樹窮九土之怪石莫不獻竒其中<lb/>
<pb n="KR4e0101_WYG_003-8b"/>
羅列其側是誠大内之美觀歴朝之勝跡也於是髙跨<lb/>
其峯巔卑循其水澤象六鰲以駕山因五方而為色結<lb/>
綵垂旒抹金綴碧粧㸃瑶燈其數萬億皆因物以賦形<lb/>
而各妙極其飾也盖飛則雉鴈鳶鷺鴛鴦鶬鶊雜然羽<lb/>
族惟木是憑走則麕兎麞猱若羝若駉羣分隊别随山<lb/>
而升潜則蝦龜蛙蟹巨鯉脩鯨揚鬐動甲惟水是縈巨<lb/>
而日月細而列星羽衣道侣緇服神僧類莫悉辨衆莫<lb/>
能名各一其色各肖其形皆曲盡匠石之巧妙而奪乎<lb/>
<pb n="KR4e0101_WYG_003-9a"/>
天地之功能也迨乎西下金烏東升玉兎乃命司烜大<lb/>
然列炬爆竹雷鳴燭龍電騖須臾而萬火畢張倏忽而<lb/>
四山髙布綻菡蓞以連城綴銀花之滿樹彩雲煥兮垂<lb/>
層空珠宿森兮擁前路春拍拍兮回光天朧朧兮欲曙<lb/>
走火騎而人皆辟易翔烟花而物皆鼔舞笙歌發而百<lb/>
戱方作鸞鳯下而衆樂斯舉宛然太乙之降臨儼若青<lb/>
陽之回馭於是掲珠簾啟玉户面以宫闕臨以輦輅豈<lb/>
但以至治之功既成嘉好之節難遇而欲於萬幾之暇<lb/>
<pb n="KR4e0101_WYG_003-9b"/>
少快一時之覩哉盖因時和奉母后進珍羞上春酒以<lb/>
愉慈容以介眉夀盡愛日之誠而養以四海之所有將<lb/>
訓天下以孝是即成周之綏慶於文母也上自公輔下<lb/>
逮庶官皆賜以假皆與其觀飲以觴醑食以盤餐以勞<lb/>
其勤與樂其安將勸天下以忠是即巻阿之君臣同歡<lb/>
也弛衛禁發扄鑰使衆庶百姓蠻夷部落皆得覩其光<lb/>
輝増其欣躍而幸生遇時逄目覩聖作將廣天下之愛<lb/>
是即靈䑓之與民同樂也舉斯心加之廣土流是徳溢<lb/>
<pb n="KR4e0101_WYG_003-10a"/>
乎寰穹則人將恭為子職士皆勵於臣功家服禮義之<lb/>
化鄉敦仁厚之風平平皥皥肅肅雍雍躋聖齡於萬億<lb/>
熈鴻業於無窮<lb/>
　　景星賦<hi>有序</hi>
臣聞人以徳感天以祥應此理之自然古今之所同也<lb/>
近覩景星見西北天門之上稽之載籍謂必四氣和而<lb/>
天子孝徳治功與天同大而後景星出惟昔黄帝堯舜<lb/>
之世有是祥焉洪惟皇上内篤至孝之徳外宏至治之<lb/>
<pb n="KR4e0101_WYG_003-10b"/>
功合氣化於太和與天心而恊一是以天出景星以彰<lb/>
皇上之功徳以兆國家億萬年隆平之慶也天人感應<lb/>
之理為甚昭矣臣目覩曠世所無之祥不可無詞以奉<lb/>
揚於萬一謹拜手稽首而獻賦曰<lb/>
癸丑之秋閏月初旬有星麗天光彩絶倫明日而客有<lb/>
問於國之老人曰疇昔之夜瑞靄絪緼瞻彼星象髙麗<lb/>
天門皎若鑑之出匣烱如月之滿輪輝映乎七曜勢拱<lb/>
乎三垣燭龍不敢以張炬奎畫未足為有文囿率土兮<lb/>
<pb n="KR4e0101_WYG_003-11a"/>
不夜耀普天兮若晨人皆知其為景星矣而莫悉其瑞<lb/>
之所由臻焉惟子傅前聞習舊史明天道究人紀格事<lb/>
物之至㣲知休徴之自始幸開愚之憤發愚之悱告之<lb/>
以瑞應之由使明知夫天人相與之理國老曰大哉瑞<lb/>
應逺且有徴盖必世有盛治而後天有景星昔者三皇<lb/>
之道莫俻於軒轅而是星有攝提之見五帝之徳莫盛<lb/>
於堯舜而是星有翼房之呈爰考瑞圖之所載旁搜占<lb/>
書之所稱謂必四氣合至和之極天子篤至孝之誠賢<lb/>
<pb n="KR4e0101_WYG_003-11b"/>
能盡任使之道海内有懽悦之聲制作合乎天意法令<lb/>
順乎人情徳至八表高與天并斯天垂眷而景星昭明<lb/>
焉今天下廣大天子聖睿體元居正法天出治四序順<lb/>
行二儀由位炳玉燭之輝煌穹亭毒之功遂四氣可謂<lb/>
和而無沴矣内奉慈闈之養上䖍祖廟之祀數問候以<lb/>
承歡善繼志而述事其孝也可謂極其至矣崇錫命用<lb/>
奬已用之賢歌招隐以來未用之士則任使務在得人<lb/>
而賢能皆樂於仕矣頒廵撫之條而人樂其業下寛恤<lb/>
<pb n="KR4e0101_WYG_003-12a"/>
之詔而家䝉其利則四海之内無不歡且慰矣樂由陽<lb/>
成禮由隂制聲律克諧典章煥俻則制作可謂合乎天<lb/>
意矣禁必公行法無私置爵人所好刑人所忌則法令<lb/>
有以順乎民志矣徳化之周洽仁恩之溥施窮寰宇之<lb/>
廣而畢濡若元氣之流而無滯則徳至於八表而與上<lb/>
天為無異矣故能動太虚感重𤣥嘉祥集景星懸瑩然<lb/>
璧拱燦然珠連溥八埏而朗照倍五緯以昭宣使符皇<lb/>
道之瑞復流輝於今日而應帝徳之祥不專美於昔年<lb/>
<pb n="KR4e0101_WYG_003-12b"/>
播皇風之浩浩開皇慶之綿綿感之也自人應之也在<lb/>
天天人之際夫何間然客曰瑞應若此復何加焉國老<lb/>
曰今天子篤烈之心茂無涯量昨進羣臣示以天象曰<lb/>
臻兹慶祥賴爾輔相尚悉乃心燮調寅亮毋謂績著而<lb/>
可惰毋謂效成而可放尚慎弼予昭荅天貺茍徳不加<lb/>
脩而職随以曠雖有嘉徴亦奚足仗羣臣皆再拜稽首<lb/>
而言曰陛下盛徳召此禎祥顧予臣僚之力萬無有於<lb/>
錙銖願毖厥終一如其初用迓百休用恢鴻謨雖臣才<lb/>
<pb n="KR4e0101_WYG_003-13a"/>
之不逮敢不孳孳思效其愚於是上下交懋化育宏敷<lb/>
豈以得瑞應為已足而謂政可不必圖與客乃喜曰問<lb/>
一得四既聞天人之相與又聞上有誡下之訓下有諷<lb/>
上之語欲經綸乎斯世使比隆乎三五亦何幸乎生逄<lb/>
其辰而事得其主哉國老曰雖然吾且有詩四章以形<lb/>
容乎景星之盛瑞而歌詠乎聖朝之雍熈舉以授子共<lb/>
祝國禧客聞而躍曰盛哉斯詩盡乎華封三事之祝詳<lb/>
乎虞廷賡歌之詞足以流皇朝之徳美而賛皇慶於窮<lb/>
<pb n="KR4e0101_WYG_003-13b"/>
期請播之朝野使人人得而頌之其一章曰景星輝兮<lb/>
天西北晃六合兮周萬國夜如旦兮昭瑞色誰所召兮<lb/>
聖皇徳其二章曰景星燦兮天門上溥天下兮畢融朗<lb/>
皇徳茂兮天所貺兆時雍兮顯有象其三章曰覩景星<lb/>
兮衆忻忭天子恭兮飭臣獻各共職兮荅天眷慶大來<lb/>
兮國永奠其四章曰仰景星兮物煥遂肅百僚兮欽聖<lb/>
制熈洪猷兮邁百世皇夀隆兮萬億嵗<lb/>
　　瑞應麒麟賦<hi>有序</hi>
<pb n="KR4e0101_WYG_003-14a"/>
天啟皇明億萬年景運皇上以至仁盛徳纘四聖之緒<lb/>
為天下生民主寔當亨嘉之期肆即阼以來篤任碩輔<lb/>
簡擢庶寮省去冗務侈費以仁育萬方迄今四載内安<lb/>
外服西殱阿台之衆北來瓦剌之使東南番夷職貢駢<lb/>
臻榜葛剌國復航萬里海道來獻麒麟諸方物夫麟仁<lb/>
獸也必王者有徳而後至今也出自逺國獻至闕廷非<lb/>
天貺有徳之明驗歟惟成周盛時越裳氏來獻瑞雉成<lb/>
王周公受而益脩厥徳遂隆慶祚於無窮皇上召兹嘉<lb/>
<pb n="KR4e0101_WYG_003-14b"/>
瑞而承之以徳國家盛大悠久之慶宜嫓隆於周也臣<lb/>
沗職詞垣何幸身親覩之爰竭愚能為麒麟賦以進其<lb/>
詞曰<lb/>
繄大鈞之造物兮為毛羣者三百有六獨麟之為形兮<lb/>
卓不類乎其族等膺臆於鳯鸞兮象體貌於麕鹿聳昂<lb/>
昂之狼額兮立亭亭之驥足蔚文彩之繽紛兮儼容止<lb/>
之雍肅其為音也中律兮雖有角也不觸動則惟義是<lb/>
由兮静則惟仁是育為四靈之稱首兮亦百獸之所伏<lb/>
<pb n="KR4e0101_WYG_003-15a"/>
肆稱徳於禮兮且詠歌於詩誠非常之靈貺兮實間世<lb/>
之禎祺覿之也不偶兮得之也尤竒盖天之秘其祥兮<lb/>
必覧徳而歸之維皇徳之高厚兮上配穹昊克承天眷<lb/>
兮嗣履大寳逺效法於神祖兮近繼志於聖考鋭緝熈<lb/>
於聖學兮頻詢徳於耋老允庶士之是任兮溥赤子之<lb/>
皆保既文教之覃敷兮乃武藝之繼計徳旣邁於從前<lb/>
兮功且垂扵以後囿羣生於太和兮躋一世於熈皥故<lb/>
致此靈物兮出彼海隅紛逺夷之不敢有兮謂此中國<lb/>
<pb n="KR4e0101_WYG_003-15b"/>
之祥符從之以方物兮載之以穹艫海若蹌以効役兮<lb/>
風伯翔以啟途倏發迹於西洋兮忽至止於薊都廓閶<lb/>
闔之既闢兮熈晨光之欲曙昉俻獻於大廷兮屢惠顧<lb/>
於當宁六龍為之囘旋兮百辟欣而快覩瑞彩溢乎神<lb/>
州兮頌聲遍乎寰宇豁宸量之廣大兮與化育而同流<lb/>
覩祥麟之在囿兮如瑞雉之於周豈侈夫休徴之來兮<lb/>
而忘於吾徳之脩將愈篤於敬兮用昭荅於天庥惟宅<lb/>
心之翼翼兮宜集慶之優優鞏皇圖之萬億兮與周徳<lb/>
<pb n="KR4e0101_WYG_003-16a"/>
而匹休<lb/>
　　擬萬國咸寧頌<hi>有序</hi>
易曰萬國咸寧盖言聖人在上與乾元配徳而萬物莫<lb/>
不安其所也伏覩皇明自太祖開業垂統太宗仁宗繼<lb/>
宏功徳益逺益隆傳至皇帝陛下尤勤於任賢急於勸<lb/>
職以恢鴻圖以致環海内外悉乂悉和旁洽百夷遐荒<lb/>
莫不賔來易所謂萬國咸寧誠惟今日為然也然昔周<lb/>
之盛其臣皆能歌頌其休列之經集傳之無窮臣雖愚<lb/>
<pb n="KR4e0101_WYG_003-16b"/>
不肖然幸生太平之世故敢竭無用之才為萬國咸寧<lb/>
頌一首思効播盛美於萬一其詞曰<lb/>
於維皇明顯有天位尊無以加聖以繼聖爰自神祖戡<lb/>
滌亂穢總挈乾綱峻命顧係赫赫文宗紹緒都冀朝貢<lb/>
道均樂諧禮製穰穰秩秩仁考覃惠博賚廣封緩刑省<lb/>
税三后委慶于明天子天子臨御惟賢思致廼詔曰咨<lb/>
百爾卿士各恭廼職殫爾攸思用左右朕成先後志穹<lb/>
爵令秩予加爾賜卿士曰俞陛下智睿武而有文寛而<lb/>
<pb n="KR4e0101_WYG_003-17a"/>
能毅體乾宅中先聖是類體我羣臣不遺鉅細敢不夙<lb/>
夜求稱所畀惟上克任惟下弗貳明良交懽越兹五祀<lb/>
仁化之流風行水漬義令之昭日臨月涖蒐無伏慝舉<lb/>
無遺墜故自郊畿徂邉暨鄙大郡小邑錯若棊置四民<lb/>
百姓輻輳鱗萃女務蚕織男勤樹藝服温食飽長慈少<lb/>
悌外户長開夜犬不吠施及海隅窮陬遐裔鑿齒雕題<lb/>
衣卉服<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>色不一方名不盡記各從厥譯各脩厥贄山<lb/>
梯而來川航而至奉詞稱藩俯伏廷陛普天率土靡有<lb/>
<pb n="KR4e0101_WYG_003-17b"/>
遺棄均濡化育均陶和氣國不殊風家不異議人無弗<lb/>
安物得自遂易曰咸寧惟今為爾殷周莫踰漢唐敢跂<lb/>
臻兹大康從古不易維皇明徳累積有自高昭宏容與<lb/>
天相似天眷皇明時雨時霽旱雹不興祥飈清睟凡厥<lb/>
所覆靡不康濟維皇明功世集弗替深厚廣逺足以配<lb/>
地地為皇明效靈興利百榖歲登百川無沴凡厥所載<lb/>
靡不底乂維皇明澤世克溥施洋溢盛大無人不被人<lb/>
服皇明如指從臂咸樂其樂咸事其事凡厥有生各得<lb/>
<pb n="KR4e0101_WYG_003-18a"/>
其止是宜皇明久安長治是宜皇上茀祿畢俻愚臣何<lb/>
幸生此明世稽首陳詞雅頌是次<lb/>
　　瑞雪頌<hi>有序</hi>
宣徳五年冬多霽十有二月戊寅駕南狩還明夕大雨<lb/>
雪中外懽慶皇上乃製為詩以昭荅天貺臣因考春秋<lb/>
書六月雨以為僖公憂勤格天所致洪惟皇上紹統綏<lb/>
民事天無失致天眷鑒祥慶每臻故兹隆冬瑞雪且降<lb/>
銷毒沴於既盡兆豊稔於將來盖與六月之雨同一感<lb/>
<pb n="KR4e0101_WYG_003-18b"/>
通之妙應也臣躬覩竒祥不自揆其詞語鄙陋輙為頌<lb/>
一首以進頌曰<lb/>
明明聖皇嘉謨令徳足紹先皇居中建極國無遐邇罔<lb/>
不視則物無鉅細咸濡厥澤人以和應天以和格惟是<lb/>
年冬雪不降白駕南狩還曰維明夕不風不霰地乃積<lb/>
雪萬象同輝六合一色京畿千里皎若錦幎閶闔九重<lb/>
瑩若玉飾彤廷丹陛鋪瓊堆璧垢不得飛玼不容匿旦<lb/>
日俄霽同雲渙釋林燦瑶蕊澤流玉液豊年有徴沴氣<lb/>
<pb n="KR4e0101_WYG_003-19a"/>
潜滌戴白垂髫同情恊懌拜手賀曰瑞雪其碩利我來<lb/>
牟宜我黍稷我何憂虞伏臘衣食致此休徴我皇之力<lb/>
聖皇讓曰予心惕惕憫爾衆庶劬弗遑息順理燮調尚<lb/>
賴百職天之降祥豈專予績乃發為詩昭天令錫中外<lb/>
欣傳口誦心憶於維聖皇秉心淵塞尊事上天莫敢或<lb/>
斁天用眷臨不違咫尺欲風風從欲雨雨得甘露祥雲<lb/>
凡所欲獲莫不順應絲毫弗忒宜兹雪瑞昭垂典䇿臣<lb/>
願聖皇永有萬國臣願聖皇夀年萬億祥慶之來源源<lb/>
<pb n="KR4e0101_WYG_003-19b"/>
不息<lb/>
　　黄鸚鵡頌<hi>有序</hi>
宣徳七年春西土有以黄鸚鵡進者欽䝉皇上賜與羣<lb/>
臣觀之臣切惟鸚鵡能人言而黄乃土徳以能人言之<lb/>
禽而禀此土徳之正色不類其羣性復慧於物則國家<lb/>
土地之愈大皇上夀年之無疆莫不有其兆矣臣躬承<lb/>
恩遇目覩殊祥用竭蕪陋之才為黄鸚鵡頌一首以獻<lb/>
其詞曰<lb/>
<pb n="KR4e0101_WYG_003-20a"/>
於昭聖皇誕綏厥宇至和所昭百祥來聚廼者西陲獻<lb/>
瑞鸚鵡不類其羣不緑其羽厥色為黄於徳属土得氣<lb/>
之正盖天所賦朱喙蒼尾絳趾碧距目燦玭珠衣眩金<lb/>
縷質不凡庸貌甚容與好其音聲能人言語信巧且都<lb/>
益辯而悟脱迹山林致身囿籞栖以雕籠紆以柔組令<lb/>
言則言令舞則舞惟人所使莫之敢忤朝之公卿大夫<lb/>
士庶共承恩命拜觀廷廡莫不曰吁睹所未睹瑞物之<lb/>
來豈無其故惟我聖皇克文克武敬事帝祗祇承考祖<lb/>
<pb n="KR4e0101_WYG_003-20b"/>
以臨其民民皆順序以育乎物物各得所治隆化洽超<lb/>
越曩古天用貺祥以篤厥祜威鳯之儀白雉之舉同符<lb/>
恊應昭徳宏溥愚臣獻詞是願是慕皇慶駢臻皇圖永<lb/>
固皇上萬年為生靈主<lb/>
　<lb/>
　<lb/>
　<lb/>
　兩谿文集巻三<lb/>
</p>
<p>
</p>
  </div>
<div>
<head>兩谿文集巻四</head> <lb/>
    <p>
<pb n="KR4e0101_WYG_004-1a"/>
欽定四庫全書<lb/>
　兩谿文集巻四<lb/>
　　　　　　　　　　　　　眀　劉球　撰<lb/>
　記<lb/>
　　謁少陵杜先生草堂記<lb/>
至是方固欲詢是方之俗亦不可不求是方先賢徃哲<lb/>
之流光遺潤以博其見聞増益其所未逮故登西山而<lb/>
想伯夷之風臨湘流而誦屈原之賦過殷墟而繹箕子<lb/>
<pb n="KR4e0101_WYG_004-1b"/>
之疇必將有得于心至使命於蜀則少陵杜先生草堂<lb/>
不可無其迹逰迹草堂亦豈無所得哉盖先生之文辭<lb/>
冠於唐超越于六朝兩漢卓然成一家於三百篇之後<lb/>
凡習為詩者皆知其然至其處溷世能不汚其行墮其<lb/>
髙其清類伯夷無日不懐其君憂於國其忠類屈原閔<lb/>
人窮倫圮汲汲欲拯而叙之以復古初其慮世類箕子<lb/>
有是道而未遇知當朝復更世變未及施諸用窮亦至<lb/>
矣惟其窮故其道施于文者愈光成都浣花溪草堂其<lb/>
<pb n="KR4e0101_WYG_004-2a"/>
守道固窮之地也距先生六百餘年而幸造焉求其所<lb/>
謂萬里橋百花潭雪峰錦里之勝槩固在而先生不可<lb/>
作無由觀道徳而聆教誨然徘徊滄浪之涘榿林籠竹<lb/>
之間閱景物而誦其詩玩其雅澹之音而得其類伯夷<lb/>
者亦足以勸已亷沉潛其憂憤感激之詞而得其類屈<lb/>
原者亦足以隆君敬探其陳古諷今之意而得其類箕<lb/>
子者亦足以資民治一行而三得者謁草堂之謂也草<lb/>
堂作於唐者毁於唐復於宋元者毁於宋元今茅茨如<lb/>
<pb n="KR4e0101_WYG_004-2b"/>
舊而益以享室憇亭門廡垣藩者昔獻王王蜀興其廢<lb/>
而大于前也時謁草堂者永康侯合肥徐公安兵部侍<lb/>
郎錢塘柴公車也陪謁者行人司行人閩南楊永欽天<lb/>
監五官挈壺正屯留申九寜士人祥符齊欽也欲徃謁<lb/>
而尼以事者工部郎中廣徳談信也謁退而記于石者<lb/>
禮部主事安成劉球也<lb/>
　　張忠定公畫像記<lb/>
古之君子身没而烈與光嶽俱存者其浩然之氣足致<lb/>
<pb n="KR4e0101_WYG_004-3a"/>
乎逺也善養是氣如乖崖先生張忠定公盖尤古人中<lb/>
名寔之著者乎公之賢於人者非有所外倚也能不動<lb/>
心而已夫名人所欲爭也魁士舉以先有徳而不居公<lb/>
之心豈名可動乎色人所好也納二處子勸懐歸者以<lb/>
娶而不御公之心豈色可動乎倉卒之變人所難處也<lb/>
遇衆亂卒擁拜嵩呼亦下馬望京師呼拜以息其譁公<lb/>
之心豈倉卒之變可動乎推其志之所操精神之所存<lb/>
雖堅如層城不足言固衆如三軍不足言勇鉅如九鼎<lb/>
<pb n="KR4e0101_WYG_004-3b"/>
不足言重故身遏蜀亂廷抑丁謂之奸略無一毫難色<lb/>
者心有定而浩然充極其體者為之也氣足有為故其<lb/>
政之嚴者恕平者果敏者詳恵者信無施不宜亦其作<lb/>
於心者不能害之爾公於淳化咸平中兩治蜀蜀人始<lb/>
而畏之中而安之終而思之及聞其没也擁其像哭之<lb/>
又為祠祀之乆而不衰豈惟蜀哉至今天下有志于古<lb/>
之士猶皆仰其風公之光及後世而不冺得非其浩然<lb/>
者所致歟公濮州人諱詠字復之仕至工部尚書其事<lb/>
<pb n="KR4e0101_WYG_004-4a"/>
跡具史其傳誦在士大夫球素慕公為人及使蜀<lb/>
謁公與秦守李氷漢守文翁所合為三公廟者退<lb/>
得公像于公同姓生諌不知為公家藏本耶抑其<lb/>
授蜀人者耶然考公手讃及趙翰林孟頫拜觀書<lb/>
足信為當時所傳遂命工書善繪者臨摹上石期<lb/>
與世之景先哲者共觀仰焉廼記而繫以詩曰於粲<lb/>
我公宣烈于世有定者心無餒者氣惟心克一厥氣<lb/>
是充施徳徳茂施業業崇既文而武亦嚴而循推來<lb/>
<pb n="KR4e0101_WYG_004-4b"/>
遡往如公幾人公立朝廷憸諛斂迹公來蜀方坐殄<lb/>
亂畧蜀人懐公如懐考妣漢秦二守罔克專美願被<lb/>
餘休四海一詞樹兹窮譽公寔我師我秩蜀禮拜公<lb/>
寢堂載考厥像𤣥冠褐裳翼翼有容曄曄有讃浩然<lb/>
氣象越世想見欲廸来觀爰夀于石繫之以辭永昭<lb/>
令德<lb/>
　　遊玉泉記<lb/>
玉泉之遊非佚遊也詞林諸寮欲為編修蕭君孟勤盡<lb/>
<pb n="KR4e0101_WYG_004-5a"/>
一日之觀以壯其榮歸之行也適上已之辰編脩與儉<lb/>
安簡主靜邀孟勤會予與修撰中規檢討廷器偕行以<lb/>
編修元玉未至候乆之意其必有所妨遂發騎従西城<lb/>
出行六七里猶皆以缺元玉為念俄扵廣源閘見二騎<lb/>
立水北乃元玉得武臣導従别徑至為之大喜沿流行十<lb/>
數里抵西湖湖中蒲荇郁郁皆春禽鳥蝦魚飛濳自得<lb/>
湖上草木方萌拆而竒峰秀嶂蔚然翠黛交輝水疇亦<lb/>
有耕者且行且觀盡湖東涯至昭應廟下馬憇松栢下<lb/>
<pb n="KR4e0101_WYG_004-5b"/>
出茶餅啖之北行渡青龍橋有老人年八十餘家橋西<lb/>
迎入奉蜜湯因即其地置酒各盡数酌西折而達大功<lb/>
徳寺寺前有古臺三乆不屋矣而㢘隅尚整相傳為金<lb/>
元主幸故所謂䕶聖寺時更衣處也寺門内有碑穹然<lb/>
廼宣宗皇帝御製始建今寺文衆聚觀之僧右覺義雪<lb/>
峰率徒來候且導入殿閣門廡皆極壯麗肅至方丈具<lb/>
素膳為禮甚恭既别之玉泉泉湧出池中而注之湖其<lb/>
清可掬其溫可濯其甘可飲其上有亭可風乃環池取<lb/>
<pb n="KR4e0101_WYG_004-6a"/>
水以自潔升坐亭上柔風四來餘垢盡滌僧復擕茗來<lb/>
獻茗畢張具余七人以次酌孟勤孟勤酬亦如之衆復<lb/>
相酬因取詩來逰來歌以矢其音八字為韻分以賦詩<lb/>
雖無流觴曲水然臨清序坐以觴以咏懐亦甚暢自玉<lb/>
泉遵湖西涯行一里餘將折而南歸遥望靈應觀棟宇<lb/>
隠隠出樹林中皆欲造焉獨孟勤引騎行不顧衆皆挽<lb/>
之辭曰吾醉矣姑留此再逰以相樂也即為之罷歸途<lb/>
過普光寺僧羣然出迎亦不能為之留至城門已闔半<lb/>
<pb n="KR4e0101_WYG_004-6b"/>
扉抵家夕矣因坐而思京畿之盛在西湖西湖之盛在<lb/>
玉泉湖之作本于泉而為利于畿内也有自來矣自唐<lb/>
失馭是方遂為戰鬬之塲五代以後中更遼金南北隔<lb/>
絶者將百年矣孰敢一投足其間以覧其勝耶元雖一<lb/>
天下而士大夫得為玉泉逰者猶未㡬人今其山川景<lb/>
物乃得數䝉衣冠駢集而寵臨者不偶然也聖朝之賜<lb/>
也雖然予前六年嘗為是逰當時舘閣同行者十人今<lb/>
為孟勤徃則向十人中獨予一人與焉餘皆不在職矣<lb/>
<pb n="KR4e0101_WYG_004-7a"/>
豈惟予哉諸君逰亦出於再而亦多非故侣則吾儕之<lb/>
足跡得再及於玉泉之境者亦不偶也斯文之幸也合<lb/>
二不偶而揆之其大小雖異其有感于予心一爾已而<lb/>
諸君録所賦詩且嘱予記因述其實而附以所感期與<lb/>
諸君無忘是逰焉<lb/>
　　蒼山隠處記<lb/>
界吉袁皆鉅山従髙而下走出乎村壤勢去且止盤旋<lb/>
若抱而蒙以奥草翳以叢木蔚然其色無増虧於燠寒<lb/>
<pb n="KR4e0101_WYG_004-7b"/>
眀晦之候者蒼山也山之外為智溪世為士族彭氏所<lb/>
居門大人庶有隠君志弗康之遂置百口之家授於子<lb/>
獨擕其少而志於學者徃營蒼山以礪其成且自老焉<lb/>
故其疇畦錯置池澗通渠百榖桑麻若果若蔬莫不繁<lb/>
碩者盖蒼山之壤更其瘠而為腴也鳥鳴而日麗葉緑<lb/>
而風薫氣肅而時菊有花霜雪降白而竹松不易其青<lb/>
盖蒼山之景有四時之分也其嵗日之用賔祭之供無<lb/>
仰於人畢取其中喧囂不入於耳事物無芥蔕於胸文<lb/>
<pb n="KR4e0101_WYG_004-8a"/>
以時會經以年攻髙吟緩酌而笑語従容則隠於蒼山<lb/>
者其為樂益無窮也夫山以蒼名豈徒取於色之蒼然<lb/>
而已哉盖蒼之為言倉也物成而藏之於其中者倉之<lb/>
謂也隠君慮周宻而行慎重在少壯時嘗有為於世有<lb/>
聲稱於人中以事連走京師而夷險備渉今既老而思<lb/>
前日之跡有若浮漚之在波㳺塵之飄風漠然靡有所<lb/>
定乃歸隠於蒼山可謂得藏之道矣彼世之能進而不<lb/>
能退者聞隠君之風得毋愧於已動於心而思有所藏<lb/>
<pb n="KR4e0101_WYG_004-8b"/>
哉隠君名髙字同升為彭族之長球彭氏出也且嘗授<lb/>
舉業于其所礪子貫故得記其隠處云<lb/>
　　黔江縣學記<lb/>
蜀川多僻縣黔又僻之尤者界在重慶東南萬山中道<lb/>
崖石披草萊行數日始可達其南接施鄉施古夜郎之<lb/>
境皆夷獠所居故黔之民半夷元宋以前雖郡縣之猶<lb/>
未建學立教官皇眀疆天下并其地於彭水置黔江千<lb/>
户所于故縣西北二十里尋復縣治于所城之西而學<lb/>
<pb n="KR4e0101_WYG_004-9a"/>
廟則建於城内黔之有學自茲始民䝉聖徳翕然欲革<lb/>
其故習以即新亦有學成而仕者矣以不時遭良有司<lb/>
作起之故學政多弛而學地為强暴所侵千户孫文徙<lb/>
置於縣治東北惟文廟占地爽塏為屋崇堅其他學舎<lb/>
在廟之東皆下濕而卑隘積為雨潦所沈圯戺隳垣發<lb/>
礎而欹柱師生講誦㳺息舉不得其所正統元年春吾<lb/>
安成謝君謙牧由進士擢為其邑令聴政之暇數與諸<lb/>
生講藝學宫常憫其陋而欲更之越二年政得其理民<lb/>
<pb n="KR4e0101_WYG_004-9b"/>
安其恵與諸生謀以學地易廟南射圃先建眀倫堂次<lb/>
則二齋次則門廊廩庫次則師生之舎庖湢之所未數<lb/>
月悉告事成由是學與廟前後相属其規模宏麗有加<lb/>
於昔數倍眀年謝君會朝京師奏缺學官請擇碩儒為<lb/>
之使諸生得有所従以肄業其中且属予記夫儒者之<lb/>
政必欲以教化為先教化行而民知所嚮則强者不得<lb/>
恃其横狡者不得逞其奸詐者不得肆其欺愚者不得<lb/>
不求通懦者不得不立志彞倫之斁為可叙風俗之漓<lb/>
<pb n="KR4e0101_WYG_004-10a"/>
為可敦教化之移人也不亦逺哉不先於教化而徒峻<lb/>
法嚴禁以威其民是未得乎為政之道也昔范忠宣公<lb/>
令襄城大興學校而擇賢以教之又親勸誘焉民被其<lb/>
化以興扵善也既多其後公之功名徳業滿天下其發<lb/>
迹盖亦自襄始襄猶中土易化之地非若黔之僻在邉<lb/>
鄙而為教之難也謝君乃能興學立教如此其勤其知<lb/>
以忠宣之心為心者乎意其化之所漸必有人能佩詩<lb/>
書服仁義興起於幽逺之鄉以出而與中州衣冠禮義<lb/>
<pb n="KR4e0101_WYG_004-10b"/>
之士並駕于正直之途齊聲于聖眀之世君之發聞進<lb/>
階亦必始於此特記諸學壁為黔子弟勸且見君之為<lb/>
政能不失所先云<lb/>
　　春草圖記<lb/>
畫草數百千本或翳崇坂或被夷陸或沿清湍皆若得<lb/>
其生生之性遂其長育之天而無枯槁零悴之色是盖<lb/>
河南叅政孫元貞先生為禮部郎中時所蓄春草圖也<lb/>
其草之芽者茁條者抽葉者方榮葩者已秀蔓引者綿<lb/>
<pb n="KR4e0101_WYG_004-11a"/>
延而叢翳者<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>覆萋萋芊芊競芳而騁媚于楮翰之間<lb/>
覧閲指顧之下四時之草盖莫不有而獨謂之春草者<lb/>
以萬物之生始於春春者天地之仁候也禮部于古為<lb/>
春官體天地生物之仁以出政者春官之職也先生効<lb/>
職春官凡教化之贊其施典章之議其設莫非仁政之<lb/>
流行其必觀於是圖有以探夫天地生物之仁也今之<lb/>
於河南則位尊於禮部而政不可不仁於禮部茍汴洛<lb/>
伊潁百郡縣之民家被春陽徳澤以相安于無凍餒之<lb/>
<pb n="KR4e0101_WYG_004-11b"/>
地則是圖也不但有功于禮部而且有功于河南矣先<lb/>
生饒之徳興人由進士官禮部二十餘年亷而有文以<lb/>
尚書潔菴胡公薦而為河南人不知先生者觀於是圖<lb/>
亦可知其自處約而處物仁矣予復記以為之贈<lb/>
　　西莊記<lb/>
得寛閒爽塏之所而飾以棟宇門垣庭徑之制使尼山<lb/>
拱其後清溪經其前其他岡阜源泉雜然列其左右樹<lb/>
林蔬圃良田深池錯置其傍此鄧君汝述之營其莊為<lb/>
<pb n="KR4e0101_WYG_004-12a"/>
甚美也鄧之先自傳芳隠君以𤓰畬之族蕃而地隘徙居清<lb/>
陂四傳至汝述復隘清陂而有西莊之營以是莊在清陂之<lb/>
西僅五里故名以西又曰西之為言栖也宜吾晩節之栖遲<lb/>
莫是莊若吾是以名焉濵州彭學正懐美里人也為予道鄉<lb/>
故隠居之樂于京師必及西莊且謂汝述之營是莊也有<lb/>
善道者三置其故廬以廣族人之居而别創業以開家異于<lb/>
鄉人兄弟䦧牆以相爭也有讓之道焉雖徙而不出其鄉<lb/>
得以奉先人之墳墓便宗族之徃來異于鄉人之逺逰而<lb/>
<pb n="KR4e0101_WYG_004-12b"/>
忘其親索居而離其羣也有孝之道焉安居以為常優㳺<lb/>
而自得憂不維其心讒莫指其迹異于鄉人之營營于外<lb/>
逐逐于利以自辱其身而累其徳也有狷介之道焉余謂<lb/>
汝述既得美莊又有三善道茍行之而有終充之以𢎞其<lb/>
徳流其澤以及其後人也深且逺安知西莊之後不蕃于<lb/>
清陂𤓰畬歟懐美曰固未可量也然汝述嘗請記是莊矣<lb/>
願無靳焉庶乎其後人知是莊之所自始遂不辭而記之<lb/>
　　遂貞堂記<lb/>
<pb n="KR4e0101_WYG_004-13a"/>
呉鉅室居洞庭山者多取山水景物之勝名其廬獨金<lb/>
氏之堂以遂貞名者士大夫表其母周氏之節與其子<lb/>
公晉之善養也修撰施君宗銘與金氏有姻鄰之好嘗<lb/>
以公晉謁予退而與予言周歸金未數年年僅二十其<lb/>
良人客死于京公晉猶未脱襁有勸之易節者周輙拒<lb/>
之惟勞心早夜自力衣食存其嬴餘無非欲資訓育以<lb/>
成其子之徳公晉既長内勤稼圃外遊江湖入不遑息<lb/>
出不忘歸無非欲豐于養以康其母之懐今周年垂六<lb/>
<pb n="KR4e0101_WYG_004-13b"/>
十公晉亦㡬四十嵗時升堂甘㫖前羅杯酌序進愛其<lb/>
色承敬有禮將婉愉交臻憂思夐屏藹然自得其樂此<lb/>
遂貞之名所自立也予謂貞者女婦之恒徳古今人之<lb/>
所同尚也易曰従一而終禮曰一與之齊終身不改詩<lb/>
曰之死矢靡他是皆貞婦之道也世之賢于婦者既失<lb/>
所天則惟貞節是守豈特養有令子而後志不遷然有<lb/>
善哭其夫以無可倚之子遂抱痛以自沉如杞梁之妻<lb/>
苦亦甚焉又有子能篤盡孝道而母不安其室如衛之<lb/>
<pb n="KR4e0101_WYG_004-14a"/>
七子徒興凱風之怨欲遂其貞可得乎然則母子得相<lb/>
親愛于嫠居之下孤遺之餘如周氏克免梁妻之苦公<lb/>
晉不必為七子之怨其為樂也不為不至矣其堂以遂<lb/>
貞名也亦宜矣修撰曰誠如斯言也他日公晉聞之來<lb/>
請書予二人之言歸寘堂中以為其母夀予以其事足<lb/>
為世教也故不辭而書之堂在洞庭東山之陽云<lb/>
　　逸齋記<lb/>
永豐伍朂崇勉作居縣城之東俯其前則恩江流碧顧<lb/>
<pb n="KR4e0101_WYG_004-14b"/>
其後則瓛峯叠翠雖邇闤闠而廛囂不來雖逺林壑而<lb/>
竹樹森遶不失其為幽人處士之居也崇勉朝㳺暮息<lb/>
其中習古篆籀之法無所事乎他因名之曰逸齋誓欲<lb/>
終身栖遲乎此人勸之仕則曰吾諸父為之矣吾弟又<lb/>
為之矣吾何用逐其跡耶終不一出及聞天子御經筵<lb/>
日進儒臣講求古聖賢之道思復唐虞三代之治乃幡<lb/>
然曰吾幸沐清化為太平民獨可不求効報于萬一乎<lb/>
即用古篆法書無逸一篇以進冀聖心永永弗倦以措<lb/>
<pb n="KR4e0101_WYG_004-15a"/>
天下於乆安上嘉其意命禮部試用之崇勉復曰非吾<lb/>
志也懇乞罷歸以終逸齋之樂或謂崇勉欲自逸而冀<lb/>
其上之無逸何言之背其行耶予素知崇勉因為辯之<lb/>
曰隠居之士與有國家者勢位不同故其逸與無逸不<lb/>
能不相背也彼優㳺世外心無所累跡無所維寵辱所<lb/>
不及毁譽所不知分固宜於逸非逸則將馳騖于外矣<lb/>
逸其隠者之髙行歟故孔子獨稱伯夷之徒為逸民而<lb/>
世之富貴利達者不與焉尊居人上則庶政之理亂百<lb/>
<pb n="KR4e0101_WYG_004-15b"/>
官之黜陟四海之安危莫不繋之分所不宜逸逸則敗<lb/>
事而隳職矣逸其有國家者之凶徳歟故周公戒成王<lb/>
以無逸而不在其位者不必與焉然則崇勉之以逸處<lb/>
已而以無逸望上者能安扵守身而忠於為國也豈可<lb/>
謂其言與行背耶或人不能難已而崇勉來别予行因<lb/>
述所言以遺之俾歸而書之齋壁<lb/>
　　南思堂記<lb/>
予家食時族人希敏為言交阯之叛也其婦翁彭友直<lb/>
<pb n="KR4e0101_WYG_004-16a"/>
以古費典史持郡牒撫諭叛冦著績陞新安主簿未數<lb/>
月病没没時歸道已梗其子威因費民之懐之也藁塟<lb/>
費之杜社寺後意及冦平發以歸未㡬交阯境土悉為<lb/>
冦䧟威伏圍城中乆之賴朝廷宏天地之徳宥冦罪冦<lb/>
亦懼誅悉遣中國人之留其境者歸威在遣中逼迫就<lb/>
道顧勢不得歸親䘮以屬其親所娶交阯婦使竢所生<lb/>
子丑奴長而告之遂行抵家言于其兄誠誠慟其親體<lb/>
魄寄葬萬里外竟遭兵塵流離斬然限為異域不得復<lb/>
<pb n="KR4e0101_WYG_004-16b"/>
通道路徃而收以附先塋哀號攀慕之情弗克勝乃名<lb/>
堂于所居之西十里曰南思兄弟五人朝夕引領南向<lb/>
必窮神于海濵天涯而後已託希敏來請記值予赴京<lb/>
期迫未復之其後誠數至京每至輙三四詣予請不倦<lb/>
予念其悲深而意篤不可以不記夫交阯壤地逺在禹<lb/>
服之外其得與失固不足為中國重輕然先朝既平其<lb/>
亂而郡縣之矣使為牧守者能訓耕桒寛賦徭漸以禮<lb/>
義之教如錫光之勵于致理彼將率衆来歸必不樂於<lb/>
<pb n="KR4e0101_WYG_004-17a"/>
叛既而四野多壘使為元帥者能出竒設備仗天威以<lb/>
討逆如馬伏波之良於用兵彼將授首不暇亦不難於<lb/>
平其叛皆不能然以致中國冠帶之士委骨荒徼不得<lb/>
歸塟故土故予於友直不能不為之悲也况其子乎雖<lb/>
然當時吾邑仕交阯者三人有歐陽典史堅者與友直<lb/>
俱授牒撫寇為寇所執死炎火中有謝縣丞子方者與<lb/>
威同道歸威親見其舟碎海中舉家八人溺水死皆不<lb/>
得塟獨友直塟得地且有所託視彼二子為猶愈也誠<lb/>
<pb n="KR4e0101_WYG_004-17b"/>
兄弟之悲於此其亦可少慰乎<lb/>
　　棠溪王氏先祠記<lb/>
棠溪南於書臺八十里王氏家棠踰百年祠則王氏為<lb/>
柳城貳尹名斐字如獻所作貳尹既作祠祀其曽大父<lb/>
仁甫大父維新父九齡祔以従大父成都教授靜觀従<lb/>
子臨桂教諭文振與凡仁甫所出子孫矣勤勤属予記<lb/>
問其經始之意則曰自吾兄弟而上至吾曽祖凡四世<lb/>
惟吾一人存自吾子若孫而下至吾兄弟子若孫凡數<lb/>
<pb n="KR4e0101_WYG_004-18a"/>
十人惟吾一人長祀先之責萃於吾身祠故不得不自<lb/>
吾作也問其所祀何為不及髙祖則曰吾族居棠自曽<lb/>
祖始非繼髙祖之宗也故不敢祀問其棲神之宇致孝<lb/>
申䖍之儀物何如則曰為屋四楹重門周垣固其外韜<lb/>
櫝龕簾飾其内享祀時舉牲醴稱家豐儉設大率皆以<lb/>
朱氏家禮為凖也嗟乎貳尹之作是祠其得報本之道<lb/>
歟人非祖不生祖者身之所本也本之於人大矣可不<lb/>
知所報哉没報之以祭猶生報之以養也是以先王制<lb/>
<pb n="KR4e0101_WYG_004-18b"/>
禮逹乎諸侯大夫士皆得廟祀其先祭義亦曰築為宫<lb/>
室設為宗祧以别親疎逺邇教民反本復始不忘其所<lb/>
由生所以使人知報本也其後禮教衰廟制廢世家祀<lb/>
禮茍焉無定規愚下之流遂至傾貲以禮浮屠老子冀<lb/>
為其先資福㝠昧中惑亦甚矣是豈報本之意哉其弊<lb/>
盖自禮教不興所致也至紫陽朱子述家禮首定祠堂<lb/>
之制為上下通行之則有先王教民報本之遺意焉皇<lb/>
朝崇禮以化天下朱氏之禮遂盛行由是大夫士家稍<lb/>
<pb n="KR4e0101_WYG_004-19a"/>
克有祠為奉先之所貳尹由國學生治柳城有績效當<lb/>
遷秩懇乞謝事歸故鄉能推是禮以敬事其先予故謂<lb/>
其得報本之道焉王氏子孫周旋祠下覩禮文之盛景<lb/>
世徳之光仁孝之心固随以興豈得不思前人創祠之<lb/>
意而嗣報之乎宜文于石以昭是祠之作不惟足以隆<lb/>
先祀抑又有以開其後也<lb/>
　　思全記<lb/>
有老成人姓宋名瑭字茂英會稽日鑄人也代父兄役<lb/>
<pb n="KR4e0101_WYG_004-19b"/>
京師以能醫見重於公卿貴人得免夫堅鋭之荷勤勞<lb/>
之供又得上名於朝將有嚮用之路矣而其心無日不<lb/>
在故鄉故常以思全自號或問之曰世之君子得君而<lb/>
事之則思所以全其忠得民而理之則思所以全其恵<lb/>
得道而行之則思所以全其名凡所欲全者皆有其道<lb/>
不知子之所欲全者道安在耶茂英曰吾之所欲全者<lb/>
豈無故哉吾宋氏自廸功府君開家垂慶積十五世至<lb/>
先君月杵翁生瑭兄弟六人而二親繼下世先兄茂衡<lb/>
<pb n="KR4e0101_WYG_004-20a"/>
自戎行中用薦㧞擢上林監録事謝官歸田里以没瑭<lb/>
服其役十六年年垂七十矣幸諸弟之在鄉者無故雖<lb/>
先世所遺土田廬舎及丹崖青壁五松聴泉槐西梅東<lb/>
諸書院多棄失頺圯然青山白雲殘書破硯尚有存者<lb/>
茍得以衰老之身生還其間相率子弟理而復之以樂<lb/>
餘年用保首領没塟於先塋之次其為全也孰大哉此吾<lb/>
所以日夜思之不能忘也若子之所謂全者則非吾之<lb/>
所得與焉或又曰子之所思得孔子全而歸之之謂乎<lb/>
<pb n="KR4e0101_WYG_004-20b"/>
吾無容議也他日茂英得代歸有日矣以荅或人之言<lb/>
為予誦之且請予記予以人受其體於親以生百骸五<lb/>
性無一不具能保而全之以不為親辱斯所謂孝茂英<lb/>
足跡乆於外而念慮切於鄉者無非欲復先業以保全<lb/>
其親之遺體孝斯在矣卒於遲暮之嵗而得南還之期<lb/>
十數年思全之念於是亦可以自慰也因備録其言以<lb/>
奬其孝<lb/>
　　友竹軒記<lb/>
<pb n="KR4e0101_WYG_004-21a"/>
竹人所同愛也愛而友之其工部侍郎周公之嗣子仁<lb/>
俊歟仁俊蒔竹於廬陵之山前積有年多至萬竿廼臨<lb/>
以軒而名之曰友竹頃荷國恩表其發廪賑荒之義來<lb/>
京謁謝道遇考功主事夏仲昭得其墨竹一帙又佳或<lb/>
疎而垂或老而勁或嫩而舒或籜未觧或與石俱其為<lb/>
狀也不齊然與其軒之所臨者無不類焉仁俊常取以<lb/>
自随曰吾今而後行藏作息庶乎得與吾友偕矣間出<lb/>
示予且告其託交於竹之故為甚詳予間與客誦之客<lb/>
<pb n="KR4e0101_WYG_004-21b"/>
曰廬陵名賢多天下侍郎公門客皆才良猶未足充仁<lb/>
俊之交歟顧乃友於植物耶予曰子未聞友之道乎友<lb/>
也者友其徳也徳之所在即友之所在請語子以竹之<lb/>
為徳其効瑞於漢宫也小大相附若子之弗違其親然<lb/>
故以孝名其承眷䕶於唐苑也根盤而叢宻若兄弟之<lb/>
相親然故以義名其發秀於淇澳也既美且盛若有文<lb/>
貌而又固於節故詩人以君子擬之仁俊親具慶而又<lb/>
顯貴欲祗順容止以供子職取於孝竹有得焉兄弟競<lb/>
<pb n="KR4e0101_WYG_004-22a"/>
爽欲隆愛而篤敬以極同氣之歡取之義竹有得焉其<lb/>
才與志俱超乎等夷欲講學自脩以外文其業而内美<lb/>
其行取諸君子之竹有得焉則凡森森而立猗猗而盛<lb/>
者莫非仁俊益友也何可謂植物不足與友耶客曰是<lb/>
非愚所及也仁俊聞予與客之言謂深契其心遂謁予<lb/>
賦周雅巧言之四章乞記其事故記之<lb/>
　　槐隂文會記<lb/>
翰林學士李公有圃林在都城西隅完顔金故城之下<lb/>
<pb n="KR4e0101_WYG_004-22b"/>
正統五年八月公因廣東僉事彭君毓敬來考績約予<lb/>
暨編脩呉君與儉以暇日俱徃逰焉至期公肩輿先發<lb/>
其子艮邀其同門友五人偕徃比至圃舍公見諸生儀<lb/>
觀並雅又與其子遊欲以文字課其所能而勵其所未<lb/>
至圃傍有張老人者探知其意即具几席肅迎至家公<lb/>
顧其庭有古槐二株皆大數圍柯葉繁盛垂隂茂宻指<lb/>
謂諸生曰茲非爾曹踏槐之兆耶乃布席坐其下課以<lb/>
四書講義予三人繼至則諸生文已就篇公復命僉憲<lb/>
<pb n="KR4e0101_WYG_004-23a"/>
發經論策題使備三塲之作諸生得題又欣然搆思予<lb/>
三人侍公行圃中一周還坐槐隂以臨之老人亦時出<lb/>
茗菓以助諸生之勤逮日過午公遂設筵觴予三人以<lb/>
諸生執筆不得離次分筵就之而杯酌通行上下交歡<lb/>
諸生且飲且思未卒宴而巻已畢呈惟艮一人習書經<lb/>
而文最先公意其有宿構更其題至是亦成合諸巻而<lb/>
程之皆蔚然有章而不謬於理公喜且朂之曰由是而<lb/>
進不已何患文不中時選學不與古期耶其勉毋懈諸<lb/>
<pb n="KR4e0101_WYG_004-23b"/>
生亦皆自快如得意塲屋中然私相語曰今日之會盛<lb/>
會也不可以無述因各賦詩一篇眀日以呈公冠其題<lb/>
曰槐隂文會予惟古之學者所以進業易而成才速者<lb/>
何也為老成長徳者奬掖之有其方激勵之有其術無<lb/>
一會聚之間而非講學較能課徳勸善之地是以當世<lb/>
之士皆深于道而文藹如也去古逺而士大夫之會非<lb/>
酗於酒即云云於勢利文何有哉公為是會惓惓欲程<lb/>
詩書義理之文于宴遊之際得古人作起後學之道矣<lb/>
<pb n="KR4e0101_WYG_004-24a"/>
諸生豈得不承公意以力於學耶學弸於中而顯榮之<lb/>
聲譽盛大之事業將自至然後知是會有功於諸生也<lb/>
不少因筆其始末以為斯文他日美談<lb/>
　　滁溪山水間記<lb/>
有山自武功東來至邑城之西二十里横為疊嶂出嶂<lb/>
下又數里峯聳谷回盤為夷坂水縈之流者數折而後<lb/>
去其前有嶺曰金船洞曰桃花潭曰紫石溪曰瀘溪溪<lb/>
上有瀘南處士書臺其後有靈湫能出雲發雨其四面<lb/>
<pb n="KR4e0101_WYG_004-24b"/>
諸峯聳者筆立横者屏張其傍水疇陸壤皆良於樹藝<lb/>
然未有人能知其勝而擇以為居者永樂中今翰林侍<lb/>
讀李公時勉以庶吉士鄉居時與其里戴隐君誠辯<lb/>
及其兄前督府㫁事誠問遊至其地徘徊乆之同聲嘆<lb/>
曰是誠山水佳處不可棄而不居乃營書舎其中以其<lb/>
環列皆山而山依於水有似乎滁也因名曰滁溪及侍<lb/>
讀官于朝滁遂歸于誠辯於是刳剔汚淖寔以燥壤厥<lb/>
中為堂掲僉憲黄公大書山水間于楣以肅賔客厥西<lb/>
<pb n="KR4e0101_WYG_004-25a"/>
為塾櫺豁几眀圖書庋列以尊師儒訓廸子姓厥東為<lb/>
軒飭以名畫面以層臺深池竒花異石以悦心目蔬畦<lb/>
菓林各適土宜水杵池漁足逸人勞跨山為墉濵水設<lb/>
扄廣庭脩徑益邃益清遂使山溪増勝雲樹隂連禽魚<lb/>
交樂湍籟諧聲環滁佳境又皆其家兄弟所宅無日不<lb/>
相與叙天倫為文會其間由是滁中山水之樂盡有於<lb/>
戴氏矣嗟夫山水之勝固出於天之所造地之所成亦<lb/>
待夫人之好樂而品題之然後勝愈勝而名可傳之無<lb/>
<pb n="KR4e0101_WYG_004-25b"/>
窮是故滁之為郡非不古也必歐陽子至而後釀泉之<lb/>
甘瑯琊豐山之秀得臨之以亭臺文之以詞翰使天下<lb/>
後世曉然同知其勝今吾邑之滁始名于翰林終歸于<lb/>
誠辯安知其山水之勝他日不與滁郡並稱于世乎為<lb/>
戴氏後人其積累以竢之姑記其槩以見其得名所由<lb/>
始焉<lb/>
　　崇順堂記<lb/>
順則昌不順則亡古今人莫不以為然也或問之予曰<lb/>
<pb n="KR4e0101_WYG_004-26a"/>
今有人焉躭殖務蓄而靳於厚其親之養好爭欲得而<lb/>
慢其長弗克恭専私其産以窮餓其兄弟之遺孤子而<lb/>
弗䘏由是其財賄日以増其土地日以廣其勢力又足<lb/>
眩惑其鄉之人以致其相尊慕使拘拘以順行何能致<lb/>
如此之豐哉抑有人焉寜不有其身而惟親之是奉寜<lb/>
不私其家而惟長之是従寜薄于自取以厚其兄弟之<lb/>
遺孤子由是其貲日以銷而産日以削又無勢力以要<lb/>
人之尊慕使為不順或者不至其約也則將由於順乎<lb/>
<pb n="KR4e0101_WYG_004-26b"/>
由於不順乎余曰爾何見之不宏且逺也夫行之順不<lb/>
順而其人之賢不肖固可知矣况天道好還順焉未嘗<lb/>
不荅之以順不順焉未嘗不荅之以不順順不順之報<lb/>
不啻如種之必獲也不啻如卜之必應也不啻如薫蕕<lb/>
之必有其臭也是故以蒯瞶之不父其父而有輙也為<lb/>
之子以楚䖍之賊其兄之嗣而有司馬棄疾為之弟以<lb/>
孟恵叔之善事其諸父而有蔑也為之従子然則宗祀<lb/>
之綿蹙家聲之振墜又莫不繋乎人為之順不順焉何<lb/>
<pb n="KR4e0101_WYG_004-27a"/>
可以一時之豐約非其順而是其不順哉問者赧然改<lb/>
容躍然起而謝曰鄙人寡識言出而戻乎道幸正之君<lb/>
子亦庶㡬其知従於順而違其不順矣里有慕上之俊<lb/>
姓劉字徽育早嵗失怙養其母甚孝尊事其季兄徽賢<lb/>
也不敢違思總率其羣従子弟皆歸於徳讓禮度之内<lb/>
以光其先以昌其家以流澤其後人因名其聚處之堂<lb/>
曰崇順常従予學聞其荅或人之辭也曰斯言也足以<lb/>
發吾名堂之意願記之屏間使吾族人朝夕誦而知順<lb/>
<pb n="KR4e0101_WYG_004-27b"/>
之當崇不順之當去余於劉氏以姻連而親若族兄弟<lb/>
因嘉徽育之能順于家而篤信予之言也故不辭而記<lb/>
之<lb/>
　　水雲軒記<lb/>
余既奉恩命來榮其鄉里得時省先廬墓于茨山瀘水<lb/>
之間友人劉君漢廣賔之厥考子瞻水雲軒中従容言<lb/>
曰為軒與水雲友者先人也持靖節名能文辭而與先<lb/>
人善者莫遯逰若也學遯逰之學與吾又㝡善者子也<lb/>
<pb n="KR4e0101_WYG_004-28a"/>
善吾先人者嘗記是軒矣善於吾者獨可嘿乎辭不可<lb/>
嗣為之記夫穿地以走者水浮空而游揚者雲然水之<lb/>
氣積而雲生之雲與水固相因矣方其靜時渟而為淵<lb/>
歛而在山鑑涵而練澈峯竒而秀出肖乎隠者之無為<lb/>
宜隠者樂之及其動而蔽塞六合流通江河鼓風雷下<lb/>
雨澤濳魚龍而走舟桴沃槁壤而蘓枯枿又若仕者之<lb/>
能澤乎物故仕者樂之若子瞻之脫迹州塵市閧之下<lb/>
退與水雲相交接於山溪間而世之榮名利禄介然不<lb/>
<pb n="KR4e0101_WYG_004-28b"/>
得入於其中殆所謂隠者矣至於寄身水雲間以窮經<lb/>
力學為工用世顯親為志將起而與天下業同而藝合<lb/>
者爭先騁快於較勝負之塲如漢廣非志於仕者乎隠<lb/>
者既與水雲同一無為志於仕者又將與水雲同施其<lb/>
利澤則水雲之趣盡得於劉氏父子矣劉氏之軒世名<lb/>
以水雲亦宜矣然子瞻之友水雲其願已遂其跡已陳<lb/>
其咏歌於士大夫已備將増多其能思出與水雲同恵<lb/>
澤乎物在漢廣正宜勉之余不得乆於家日夕徃來水<lb/>
<pb n="KR4e0101_WYG_004-29a"/>
雲之側與漢廣講經議時務謹識其壁以竢之出而握<lb/>
手青雲之上<lb/>
　　續晩圃記<lb/>
客有見主人名圃於龍溪而仍其先人之舊曰晩圃因<lb/>
問曰世之為圃者蔬欲其早茹菓欲其早實木欲其早<lb/>
材凡所生植之物莫不欲其早榮而早遂何子之圃再<lb/>
世一以晩名主人曰吾之圃不蔬不菓不産夫木不宜<lb/>
於他生植之物所植者惟菊夫菊之茂盛不易其為花<lb/>
<pb n="KR4e0101_WYG_004-29b"/>
又最後當春融物暢葩者誇其妍葉者侈其媚卉者競<lb/>
其芳紛紛然出以爭時光邀物賞而菊乃歛華匿美隠<lb/>
然不見其可好逮凛秋氣肅向之誇妍侈媚而競芳者<lb/>
皆凋没靡餘菊始出其花獻其美増輝乎就荒之徑照<lb/>
耀乎傲霜之籬視衆物之早榮而先萎者孰得孰失比<lb/>
於人也亦然方其少時達者掀轟其聲富者動盪於利<lb/>
莫不振竦一時駭人聞於遐邇其性遲鈍不欲速者方<lb/>
沉晦却避無能聞於世猶衆物榮華于春而菊獨無可<lb/>
<pb n="KR4e0101_WYG_004-30a"/>
愛也繼而年與力俱衰向之掀轟動盪于聲利者皆影<lb/>
滅響息獨性遲鈍不欲速者遺形骸于穹壤留暮景于<lb/>
桑榆得倍食於土之利豈不猶衆物零悴於秋而菊猶<lb/>
占其芳歟今吾之圃既多菊而吾與吾先人在世又皆<lb/>
乆於時之人故再名是圃以晩焉客乃歌曰羣芳息兮<lb/>
菊乃花仁者夀兮與菊同葩主人和之曰鋭不夀兮鈍<lb/>
不殀菊後花兮與鈍者耦客去主人戒厥子為余誦其<lb/>
客主之辭請為續晩圃記予曰是足記晩圃矣主人姓<lb/>
<pb n="KR4e0101_WYG_004-30b"/>
曹名庭桂客之姓名不可詳或曰予同舉蕭君不敏庭<lb/>
桂子璉従之業進士云<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻四<lb/>
</p>
<p>
</p>
  </div>
<div>
<head>兩谿文集巻五</head> <lb/>
    <p>
<pb n="KR4e0101_WYG_005-1a"/>
欽定四庫全書<lb/>
　兩谿文集巻五<lb/>
　　　　　　　　　　　　　眀　劉球　撰<lb/>
　記<lb/>
　　成都縣學増修文廟記<lb/>
凢為郡縣必有學學必有廟以祀夫子自皇明一天下<lb/>
其制已然増益潤色至永樂宣徳中雖武衛夷荒亦詔<lb/>
置學眎郡縣之制而成都學廟圯弗治日削其阯入十<lb/>
<pb n="KR4e0101_WYG_005-1b"/>
二姓衛丁家乖厥制矣宣徳七年春教諭鄭永安始率<lb/>
諸生詣使司具以其狀告且曰今不復無以杜後侵布<lb/>
政甄公寔叅議李公斁允之明日謁憲司告如使司亷<lb/>
使劉公洵副使朱公與言僉事顧公侃允之又明日詣<lb/>
都司告如憲司都指揮僉事前兵部侍郎張公信允之<lb/>
三司羣執政遂會御史李公寔議復所侵不若悉求其<lb/>
所與更之既得所召十二姓諭之曰惟爾侵先聖廟地<lb/>
大不順姑釋弗爾經購兹美宅為爾家易爾所居以廣<lb/>
<pb n="KR4e0101_WYG_005-2a"/>
先聖祠爾子若孫亦永利十二姓得美宅樂輸其有而<lb/>
去之益地倍其舊者六廼俾知縣童文歛材度阯命吉<lb/>
属工悉撤其舊而新之不七月廟成不五月重門兩廡<lb/>
成不三月肖像成塗甓之工丹漆藻繢之飾各以次畢<lb/>
擴規制倍其舊者十學官諸生周旋其間顧昔也如彼<lb/>
隘今也如此宏昔也如彼陋今也如此麗上樂於教下<lb/>
競於學咸希永厥傳夫二帝三王之迹逺而天下知篤<lb/>
彞倫重禮信賤利而貴義賢正直而否詖邪者夫子明<lb/>
<pb n="KR4e0101_WYG_005-2b"/>
道之功也夫子之道兼二帝三王之道行之萬世無弊<lb/>
然常與治化為升降兩漢唐宋皆乂安百數十年人趨<lb/>
詩書禮樂之化恐弗先則大牢肈享封號祀壤寖加其<lb/>
道炳如也秦晉宋齊梁陳隋五季不一二傳而干戈相<lb/>
尋簒敓之禍接踵其禮夫子者亦闕然無聞今列聖崇<lb/>
儒術羣執政由儒入仕推儒化陶育全蜀之民使皆知<lb/>
徳而興行用彰聖眀之治宏吾夫子之道泰廼其時也<lb/>
而尤一心於成都學廟之廣者以成都為蜀首縣成都<lb/>
<pb n="KR4e0101_WYG_005-3a"/>
之學廟崇人知脩夫子之道去邪說則環蜀百郡縣將<lb/>
風聞而震起盖臂運不患其指不應故用心必自成都<lb/>
始昔漢尊孔氏其臣文翁寔先廣其化於蜀迄今猶為<lb/>
美談羣執政克宣上徳如文翁宜載諸石以増蜀故事<lb/>
是舉也御史蔣公彦俊袁公鋭郎中談公信後至都督<lb/>
同知徐公甫副使阮公存叅議彭公謙石公堅僉事茅<lb/>
公惟揚自外歸皆有力焉用附書之<lb/>
　　禮部藏器及書記<lb/>
<pb n="KR4e0101_WYG_005-3b"/>
宣徳六年夏五月行在禮部成上命臣某用六月戊申<lb/>
総僚属入涖事秋七月戊寅賜凢宜用之器恩莫大焉<lb/>
某既飭僚属惟勤惟恭圖效萬一之報復第所賜器為<lb/>
百六十二號别刻禮部公用四字其隂置諸堂頒諸属<lb/>
司用昭聖天子殊貺已而南京禮部復祈所藏古今書<lb/>
百十二部総二千八百本以寔新部咸懼其無所稽也<lb/>
遂籍器之號書之目用傳示乆逺復命工鏤石如籍之<lb/>
所載樹堂之隂俾永永不磨因題其下曰器可代用也<lb/>
<pb n="KR4e0101_WYG_005-4a"/>
不可私于家也書可公覧閱也不可掩為一人之有也<lb/>
書離器敝可謀合而脩之也不可慢而弗顧與雖顧而<lb/>
弗思復其舊也是盖某之所存心冀自今而後九官禮<lb/>
部者咸有是心庶上不没朝廷盛徳下亦為禮部光焉<lb/>
　　菊莊記<lb/>
墾地一區植佳菊數百本限以崇藩面以䆳軒鄰以清<lb/>
沚帶以翠筠夐然清出吾安福西城之外是為楚山鮑<lb/>
先生菊莊也先生以召命去是莊而復歸也命球以記<lb/>
<pb n="KR4e0101_WYG_005-4b"/>
夫菊為花殿衆芳而不避寒露凛霜之摧抑有似遺士<lb/>
退寮不當時居要路者之違衆獨髙故凢不當時居要<lb/>
路者莫不好之其以好菊名天下聞後世又莫陶元亮<lb/>
若元亮之棄彭澤令去種菊柴桑里又似乎先生今日<lb/>
之不失菊莊則先生歸而望就荒之徑撫猶存之花豈<lb/>
無歸去來兮之歡如元亮之怡然自得其懐耶呼長挈<lb/>
㓜以溉以耘以㳺以玩以悅其心懐遣其俗慮豈無忘<lb/>
憂違世之詠如元亮之終不以一毫自外來者隳其髙<lb/>
<pb n="KR4e0101_WYG_005-5a"/>
耶攬其芳而薫其馥端巾屹坐以彈琴而讀書則風以<lb/>
次來月以時至豈不自擬於羲農上人如元亮之下視<lb/>
今古耶雖然先生嘗由士科出典袁瑞贑吉四郡教屢<lb/>
司文鑑徳與齒並為時所尊又有肖子列春官侍庭砌<lb/>
進退交能致其養亦何慕效於元亮哉惟其出處與元<lb/>
亮相似故其所好之物不能不似逮見菊莊之居室衣<lb/>
冠山川景物與柴桑並列之丹青形之詩歌而傳之逺<lb/>
乆矣但不知為郡縣者亦有好賢樂義能如白衣送酒<lb/>
<pb n="KR4e0101_WYG_005-5b"/>
以與先生共酬重九之節共傾倒東籬之下否然先生<lb/>
善教人邑之升俊造者多其弟子士之相傳録者多其<lb/>
文章其造菊莊訊業而考則者必無日無之又未知元<lb/>
亮之廬彼時亦有其人耶球嘗従先生游今當試用願<lb/>
就正於有道不能不以先生之棄去為惜然有子若弟<lb/>
暨其朋徒家居而業未卒者多放而失所歸又不能不<lb/>
以得先生歸而裁之為幸也特記菊莊以與先生别何<lb/>
時足跡鄉園尚當就菊莊採花酌酒以為先生夀<lb/>
<pb n="KR4e0101_WYG_005-6a"/>
　　貞夀堂記<lb/>
婦行以貞為良而福則以夀為先昔者七子之母不康<lb/>
其室而凱風之怨興弗貞故也臯魚之親早世而風木<lb/>
之悲苦弗夀故也貞且夀如廬陵蕭氏母劉氏二十而<lb/>
哭夫七十而在世嫠居四十餘年而惟子是従則思敬<lb/>
兄弟可免夫七子之怨臯魚之悲宜乎名堂以榮其貞<lb/>
介其夀致其慶奉其安也思敬常至京師求縉紳先生<lb/>
詩文頌其母節矣今復因監察御史王君體艮求余記<lb/>
<pb n="KR4e0101_WYG_005-6b"/>
余列春官表貞節而䘏髙年以勵風化乃所職也其可<lb/>
以記辭因為之記其堂在郡城之南堂之中有酒可以<lb/>
為夀有珍羞㫖味可以為養有怡聲婉容愛情敬色可<lb/>
以致其歡有逸老怡神之具可以節其倦有藥物可以<lb/>
去其疾而叱誶之語悖逆驕慢之形無有焉故不待樹<lb/>
萱而憂可忘不待負粟百里而養可盡不待服斑衣為<lb/>
兒啼常欣欣然有喜為子者既樂有賢母為母者亦樂<lb/>
有令子子母相樂而世之為人母為人子者亦可勸於<lb/>
<pb n="KR4e0101_WYG_005-7a"/>
慈勸於孝矣特記以表之<lb/>
　　致愛堂記<lb/>
治堂于宜興之廨内而名之曰致愛是為邑宰永嘉章<lb/>
君惟誠奉母之所也惟誠受天子命宰宜興之眀年蠧<lb/>
以眀而剔利以勤而興民用服其政信其令乃迎其母<lb/>
於斯堂以便於起居之候歡愉之承飲膳之侍服用之<lb/>
供疾病藥物之調非但榮之以官食之以禄去其憂懐<lb/>
之思而已則惟誠之愛其母也亦盡矣堂之以致愛名<lb/>
<pb n="KR4e0101_WYG_005-7b"/>
也宜矣今年夏其邑學生孫侗貢京師誦惟誠之徳于<lb/>
所交兵部主事王君守正禮部主事潘君有貞以属余<lb/>
記余以為人皆有此愛之理而親尤愛之所當先也不<lb/>
及其親而能及民者愛之悖其施也及其親而不及於<lb/>
民者愛施之偏也悖且偏皆未盡乎愛之道必推愛親<lb/>
之心以及於民而後愛之理得今惟誠得候其母之起<lb/>
居矣豈不思其民皆欲其親之安乎得承其母之歡愉<lb/>
矣豈不思其民皆欲其親之樂乎得侍其母之飲膳矣<lb/>
<pb n="KR4e0101_WYG_005-8a"/>
豈不思其民皆欲其親之有養乎得供其母之服用矣<lb/>
豈不思其民皆欲其親之不寒乎得親其母之藥物矣<lb/>
豈不思其民皆欲去其親之疾病乎由是下慈祥之政<lb/>
流愷悌之澤使民皆興於孝而仁風厚俗日以茂則愛<lb/>
不獨及其親而有以及其邑人之親矣宜興之民豈不<lb/>
有賴哉他日循良聲著而穹官大任有所歸則愛之施<lb/>
益廣又不獨及其邑人之親而將及于大衆人之親焉<lb/>
詩曰孝子不匱永錫爾類其是之謂歟盖惟誠之為人<lb/>
<pb n="KR4e0101_WYG_005-8b"/>
孝且恕予故推極事親之意以記其堂以廣其所愛以<lb/>
期望之於未涯焉<lb/>
　　清樂軒記<lb/>
飾棟宇于金陵都會之區甲第之内而置文學之具其<lb/>
中樹花卉其前以迎送風月于無窮是為駙馬都尉沐<lb/>
公某清樂軒也夫幽逺之士脱跡塵俗棲遲林壑與泉<lb/>
石為侣雲霞魚鳥相追逐其為樂也清矣然多得之幽<lb/>
人處士殆非貴戚宦逰所能有今沐公以黔寜昭靖王<lb/>
<pb n="KR4e0101_WYG_005-9a"/>
能子太傅黔國公名弟尚太宗文皇帝公主為今皇上<lb/>
所親之臣富貴優於人臣風采想於天下豈若彼幽逺<lb/>
之士徒樂其一丘壑之清哉惟三垂無烽烟之警海宇<lb/>
澄澈而民物各得其安躋治化以底于清公所樂也不<lb/>
繫慮于貨入之無有寵遇之得失所欲施于家者順所<lb/>
欲盡於國者忠慎操履以極其清公所樂也使人皆誦<lb/>
其徳而稱其善聞其馨而仰其光揚名譽以極其清公<lb/>
所樂也是以日逰斯軒以彈琴而讀書揮毫而賦詩取<lb/>
<pb n="KR4e0101_WYG_005-9b"/>
徳禮以為佩服結縉紳以為朋曹逺以採乎古之道近<lb/>
以棄絶乎世濁㳺心乎髙眀之境尚何一毫愧怍乎俛<lb/>
仰之間哉則鮮紈重錦之被體而公未始以為華羣珍<lb/>
異玩之雜前而公未始以為美惟清化洽於時清節立<lb/>
於已清名垂於世乃其志所在而心所悦焉其為樂也<lb/>
固與幽人處士之所得者異亦豈彼溺志於利達者所<lb/>
得而與哉盖所謂富貴不能滛樂善而不倦者公有之<lb/>
也公既得縉紳先生詩文形容其清樂矣余辱與公素<lb/>
<pb n="KR4e0101_WYG_005-10a"/>
善復記于諸作之後焉<lb/>
　　上田舊業記<lb/>
安福四境之田多良其上㳺將百里為田尤良旱無槁<lb/>
壤澇無渰稼蝗蝻螟螣不為灾其播種之時芸耨之力<lb/>
雖等於他境而榖粟之登視他境則常豐厚而完好故<lb/>
其地以上田名上田去武功又近靈山所拱仙泉所會<lb/>
故草木秀焉禽魚聚焉人謂其景物之良殆與其田稱<lb/>
著姓李氏世家焉嘗聞邑之老人曰李氏自宋迄元專<lb/>
<pb n="KR4e0101_WYG_005-10b"/>
有其土之利逾三百年遭元季之亂棄之徙鄉之恰田<lb/>
國家治平既乆李氏有賢隠君始用其父遺命復家上<lb/>
田作居西於故阯一里許由是連阡累陌移為他族所<lb/>
有者今則復為其家樹藝之地如昔者之資用有餘矣<lb/>
髙門廣徑為榛莽所塞者今則復有賔客徃來以篤交<lb/>
會如昔日之衣冠相望矣其山水景物之趣為樵童牧<lb/>
監所狎視而棄委者今皆效竒於窓户之下獻秀于指<lb/>
顧之間足可復乎昔者㳺觀之樂矣然李氏能復其舊<lb/>
<pb n="KR4e0101_WYG_005-11a"/>
物于海田變故之餘者豈偶然哉自非其先世累徳之<lb/>
深後人繼志之善不足以致此予曰理固然也然聞李<lb/>
氏之先儒其業其以儒術决科取仕者累累有人不知<lb/>
今日文雅風流尚如昔日之盛否老人曰見其諸子皆<lb/>
秀朗嗜學隠君又急於擇師以訓之意必有能出而襲<lb/>
書香續宦譜者試少待之予退而嘆曰禮所謂不忘本<lb/>
書所謂率乃祖攸行者隠君之謂歟其賢於人也逺矣<lb/>
後數年隠君遣其中子尚來京請為上田舊業記問其<lb/>
<pb n="KR4e0101_WYG_005-11b"/>
家則益盛矣問其兄弟所學則多有成矣老人之言於<lb/>
是乎驗遂書以復其請隠君名操字志節云<lb/>
　　清白軒記<lb/>
為之先者其道良於垂後法為之後者其志篤於守先<lb/>
訓所謂善有餘慶而世濟厥美者予於楊氏清白軒見<lb/>
之矣夫太尉公自處公亷嘗却暮夜之金而約子孫蔬<lb/>
食歩行不得為富貴態人勸之遺以貲産則曰使後世<lb/>
稱為清白吏子孫足矣其為法於後也不已良乎今縣<lb/>
<pb n="KR4e0101_WYG_005-12a"/>
尹君懐忠出太尉公後千有餘年不知㡬遷而家吾邑<lb/>
之横礱猶闢一軒面以碧山臨以清池䕃以修篁茂樹<lb/>
名之曰清白以為藏修之所示不忘乎先也及君起家<lb/>
升太學擢尹景陵有民社之寄矣凢飲食衣服所以自<lb/>
奉之具悉未有加於其初惟常憂民之不給而不願已<lb/>
之有餘清白之操始終一致其景先徳之志盖不為不<lb/>
篤矣嗟乎士君子之立身處世其道固當清且白也豈<lb/>
為其後有所承先有所開而後為之哉惟仕而甘為汙<lb/>
<pb n="KR4e0101_WYG_005-12b"/>
墨之行者恒孳孳于貨賄之入土田居室之廣珍寳之<lb/>
聚希富與貴長有於家以為其子孫百世不貧之計卒<lb/>
不獲戾于身則貽禍其子孫或者幸而免之則所以孳<lb/>
孳而得之者亦將如蜃氣之過目曽未㡬而悉䘮焉然<lb/>
後見楊氏清白世守而不失足為士君子之景慕而樂<lb/>
聞也故為之記使楊氏後人無忘其世守且為世之仕<lb/>
而無亷者警<lb/>
　　義儲記<lb/>
<pb n="KR4e0101_WYG_005-13a"/>
吟溪陳氏廬陵望族也有喜為善之士曰謙字朂讓者<lb/>
隠君致廣之子知寜國府事子將之孫也當乙卯嵗儉<lb/>
嘗出私廪二千斛助有司賑其鄉民朝廷義之下勅旌<lb/>
異焉朂讓以是感激為義益勵以向所發二千斛者不<lb/>
過一時之恵未足施乆復出千斛儲之鄉嵗以貸人而<lb/>
不收其息來請予記其言曰儲以義名者示其為鄉人<lb/>
所共利非一家所可私也其計則主于謙之家者慮有<lb/>
侵撓之弊也其管籥暨量則附人以掌之者欲其有所<lb/>
<pb n="KR4e0101_WYG_005-13b"/>
司也鄉人嵗乏而仰貸者百數十家大率欲視其所乏<lb/>
之緩急而髙下其貸凶䘮疾病者有加恒産足以周嵗<lb/>
計者不得與也其償也斛加三升以為耗死徙不能償<lb/>
者取儲下田租以補之使無失其常數約鄉人貸不過<lb/>
五月償不過八月過八月不入者罰其息斛二斗鄉人<lb/>
信之其入未有過八月者謙自以為是法也可為吾鄉<lb/>
人永利慮後人不能如吾志而壊之願記以為之戒因<lb/>
問其族人何以不得沾是利則曰儲為鄉人之貧者設<lb/>
<pb n="KR4e0101_WYG_005-14a"/>
不敢以待吾族若吾族人有貧不給者則别有儲以資<lb/>
之并其息本不收焉予以朂讓是舉有厚之道三能不<lb/>
自有其利而舉以利其鄉人有不私已之心也散歛以<lb/>
時經畫有制無非欲周不足而不以繼有餘有矜貧之<lb/>
意也不以待其鄉人者待其族人而别資之不外其所<lb/>
親也其為事也有次第其施恵也可悠乆豈茍然為名<lb/>
而不求寔者之比哉世之富人巨室厚積聚不以恵其<lb/>
鄉里之貧人則亦已矣又従而朘削其錙銖之利以益<lb/>
<pb n="KR4e0101_WYG_005-14b"/>
其棟宇器玩之飾車服之光華使之不能自存而心猶<lb/>
未之厭視朂讓之所為則其存心厚不厚何如哉為陳<lb/>
氏子弟者宜守其家法至于乆而不易慎毋惑志于彼<lb/>
也若人之善不善而子孫隆替係之是固必然之理奚<lb/>
待予言<lb/>
　　黄州廣恵堂記<lb/>
黄為濵江富郡遭旱澇饑饉之餘民不得其理也乆矣<lb/>
舒城錢君志學以大理評事用薦為之守而救荒有備<lb/>
<pb n="KR4e0101_WYG_005-15a"/>
訓畊有時征歛有度制用有節由是凍餓者溫飽大新<lb/>
黌舎留意經藝之講以嘉人之能矜人之未至由是游<lb/>
俠者皆絃誦蠧雖宿而必剔奸無隠而不發由是武㫁<lb/>
者不得為民病未三年而野夫田叟以至州縣之吏莫<lb/>
不服其化誦其賢部使者累累稱其治行為郡守中最<lb/>
教授尹行遜先生因名其退休之堂曰廣恵且致書其<lb/>
所交劉球曰太守所以致理效得人譽如此其速者有<lb/>
所由來也洪武永樂間太守之先君時用嘗為郡之黄<lb/>
<pb n="KR4e0101_WYG_005-15b"/>
梅令能施公平仁恕之政以恵其民民懐其徳至于乆<lb/>
而不衰太守之至也能取縣令君之政増損而潤色之<lb/>
以施於郡由是一州七縣之民徳太守之徳猶黄梅人<lb/>
徳令尹君之徳焉以故其效易臻而譽易起也因一邑之<lb/>
民安其政以推而達之於一郡而一郡之民無不安之<lb/>
太守之所以廣其先君之恵也不亦至哉傳曰善繼人<lb/>
之志太守有焉故敢以廣恵名其堂不可無文以彰之<lb/>
予太守同年友也願為之記夫為守令而能有徳恵及<lb/>
<pb n="KR4e0101_WYG_005-16a"/>
民者皆吏之循也然古之循守莫過於龔黄未聞有父<lb/>
開之於前古之循令莫過於卓魯未聞有子繼之于後<lb/>
今錢氏則父為循令子為循守又先後相繼仕于黄之<lb/>
一郡其父子之世美也乆而愈光矣黄之人民世蒙錢<lb/>
氏之恵亦豈偶然之故哉宜記其事以為黄之美談於<lb/>
無窮<lb/>
　　正心堂記<lb/>
治退休之堂于常熟縣署之側而名以正心者其丞分<lb/>
<pb n="KR4e0101_WYG_005-16b"/>
宜李君子亷也子亷之言曰昔楊文節公之丞零陵也<lb/>
張忠獻公勉以誠意正心之說文節退而名其齋曰誠<lb/>
以奉教命零陵人卒賴之其賢名盛業亦因以顯當朝<lb/>
垂休至今吾雖愚不知學然素慕焉故敢拾其遺留所<lb/>
謂正心者以名斯堂將朝夕是顧以謀其政而恵乎常<lb/>
熟之人幸茍有所益亦二公遺澤所被也予聞而嘉之<lb/>
及其來京也問之曰聞子以正心名堂於常熟有諸夫<lb/>
心學未可以小言也大學之為目有八而正心寔脩齊<lb/>
<pb n="KR4e0101_WYG_005-17a"/>
治平之本豈丞一邑所能盡其用哉吾為子舉其槩可<lb/>
乎子亷曰固願有所聞焉遂告之曰以方寸之㣲而能<lb/>
主乎一身管轄乎百理酧酢經綸乎萬事者人心也心<lb/>
未始有不正其不正者所禀危之所欲傾之耳是故不<lb/>
待正而自正者聖人之心也反之於正而正者君子之<lb/>
心也昧然随其正不正而不知所擇者衆人之心也䧟<lb/>
之以邪慝梏之以巧偽惡其正而樂其不正者小人之<lb/>
心也聖人不易及小人不可為惟㧞乎衆人之羣則可<lb/>
<pb n="KR4e0101_WYG_005-17b"/>
成乎君子之徳至於君子則希聖之途坦如矣其功惟<lb/>
在於正心正心之功豈難且逺哉惟愽於窮其理使具<lb/>
於吾心者無一而不眀約於誠其意使發於吾心者無<lb/>
一而不寔則是心也靜而不偏動而無過不及之謬身<lb/>
得其所脩矣雖施之家推之國達之天下且無不可理<lb/>
一邑乃其餘事耳子能勉之何患前人不可及乎子㢘<lb/>
曰知所教矣請書而歸以置諸屏遂書之<lb/>
　　止菴記<lb/>
<pb n="KR4e0101_WYG_005-18a"/>
豐城游君世溫以進士起家授兵部武選主事改重慶<lb/>
通判復調荆州丁外艱服除來京浩然有退休之志因<lb/>
以止菴自號人問其欲止之故則曰和之仕也無非欲<lb/>
致其親榮也曩在武選榮親之命可指期而得矣不幸<lb/>
為非辜所累致有重慶之遷猶自以為可樹立以慰吾<lb/>
親意故益勤於政弗敢怠復其民之流者五萬繋累其<lb/>
敢死冦將百焉部使者欲上其功會郡守缺耆耋連疏<lb/>
請以和為郡守竟以事阻調荆州方欲有為而吾親訃<lb/>
<pb n="KR4e0101_WYG_005-18b"/>
已至和之不得榮其親生前非命也耶命不和與固可<lb/>
止也况和年未耄而疾痛之在身者不時作若猶僕僕<lb/>
仕途於義不已乖耶義弗宜於行亦可止也故和足跡<lb/>
雖至京師而精神念慮在於田野之間山林之下非一<lb/>
日矣此其所以有止菴之號焉人遂以世溫無復有意<lb/>
仕進矣獨其同年友劉球曰今世極隆平四方英傑莫<lb/>
不欲致身以効其用而顯其名世溫豈無是心耶人之<lb/>
止也不過順於命適於義暫焉假息而已耳使其道與<lb/>
<pb n="KR4e0101_WYG_005-19a"/>
時逢則起而再仕也又豈不可乎盖嘗觀易之艮止也<lb/>
而其為卦後乎震而先乎漸震主動而漸主進動為之<lb/>
前而進為之後何也誠以物之止也雖因動之極而亦<lb/>
有進之兆也世溫厯仕中外十有餘年其動也不為不<lb/>
極矣宜乎有今日之止也止而徳益修譽益起又安知<lb/>
他日無進用之期哉世溫幸無因其止也而遂止焉吾<lb/>
知其進有可必矣世溫聞而喜曰得吾心也予故書以<lb/>
與之别<lb/>
<pb n="KR4e0101_WYG_005-19b"/>
　　敬慎軒記<lb/>
袁之南吉之北其山谿之最秀者防里也里中舊族世<lb/>
有閥閲衣冠者歐陽氏也歐陽氏以文學才行翹出其<lb/>
夷等者俊質也俊質所居花卉秀内圖書連庋律已有<lb/>
箴肅客有位凢俗人損友與非禮之物舉不得入乎其<lb/>
中者敬慎軒也夫名軒以敬慎豈徒以聳人之聴觀哉<lb/>
盖將㳺焉息焉専致其功以為理心檢身之凖則且心<lb/>
専於一之謂敬而慎則敬之所由存也禮曰毋不敬而<lb/>
<pb n="KR4e0101_WYG_005-20a"/>
言禮者以慎節文為禮之教敬固不能不資於慎大學<lb/>
曰慎獨曰慎徳而言大學者以敬為成始成終慎亦不<lb/>
能外於敬敬慎之道一而有志於學者皆欲致力焉存<lb/>
養於閒居獨處省察於言行交際惟恐其出於理而入<lb/>
於欲出于正而入于邪不敢以一息之頃一事之細而<lb/>
離外之則敬慎之功至而髙可以探聖域次亦不失為<lb/>
有徳之君子然敬慎豈可以聲求而色取哉盖必有其<lb/>
寔焉俊質通古今之學襲故家文獻之䂓蔵脩於一軒<lb/>
<pb n="KR4e0101_WYG_005-20b"/>
之内而知名袁吉二郡間盖必有敬慎之寔矣其家子<lb/>
弟又皆嗜學篤行不敢放佚其亦敬慎之化有以及之<lb/>
歟予於歐陽氏世通家故不辭而為之記云<lb/>
　　湖東翰墨記<lb/>
總記序箴䟦并五七言詩為一帙題其面曰湖東翰墨<lb/>
是為邑庠友張行汝輗輯厥祖景初厥考澧陵司訓如<lb/>
旭厥兄汝輪與平昔所得士大夫文辭也汝輗間以示<lb/>
予請記予觀周隠君景昌所論陶淵明讀書臺而知景<lb/>
<pb n="KR4e0101_WYG_005-21a"/>
初篤於好古觀劉司訓尚敬楊徴君嗣慶呉府教孟勤<lb/>
胡翰林光大所稱頌夫書岡芸者而知如旭之學專力<lb/>
乎其本觀張中書昌齡述貧樂而知汝輪能處分不外<lb/>
慕觀周僉憲子治發揮自得齋之意而知汝輗尚信而<lb/>
行將無不達及誦諸名賢詠歌其繪畫水陸動植之物<lb/>
又知張氏世尚清灑有髙趣則是帙固足為其家文獻<lb/>
之徴也盖自古賢哲齒没而跡淪肉與骨相繼以朽獨<lb/>
其名寔在世不亡者所賴乎翰墨相傳殆非富貴勢力<lb/>
<pb n="KR4e0101_WYG_005-21b"/>
所得預也是知翰墨為重富貴勢力為輕矣然世之人<lb/>
徃徃重富貴勢力而輕翰墨甘於身死而名不聞亦何<lb/>
其不知所擇哉若汝輗之輯是帙以遺其後可謂能輕<lb/>
世人之所重不以其所冝重者輕矣故為記之<lb/>
　　郭氏靜軒記<lb/>
葛陂之東西郭猶陳留之南北阮或以富甲于鄉或以<lb/>
學鳴于時舉其族為廬陵望則交有濟也其以西郭之<lb/>
殷思兼東郭之所有如南窓翁之光風固可尚矣至是<lb/>
<pb n="KR4e0101_WYG_005-22a"/>
其子宜英以出粟助賑感蒙璽書旌異之恩謁謝墀下<lb/>
退即擕鄉先進著其靜軒之文謁予請曰某幸二親皆<lb/>
年踰中夀無恙然鉅細家政晨夕奉養其責偹於某身<lb/>
故不敢以仕為意然父母愛子無不欲其學以是闢茲<lb/>
軒外弛囂喧内置百書籍取其餘稍事誦習以規分寸<lb/>
之益因名以靜盖取孔明所謂學湏靜也之意但未得<lb/>
進為之方故年已邁而功無成願有以教之使得歸而<lb/>
識諸壁間以自勵予既嘉其言益重翁有能子克紹其<lb/>
<pb n="KR4e0101_WYG_005-22b"/>
富不忘學之志足可大其家也得不推眀聖賢義理之<lb/>
學以助其進哉夫靜之為説不一其寔未嘗不一禮曰<lb/>
人生而靜者性之初也孔子曰靜而后能安學之進也<lb/>
周茂叔曰定之以中正仁義而主靜者道之立也性之<lb/>
初也雖至靜而鑿於形氣既汨之後非學無以復之道<lb/>
之立也雖主靜而昧于私欲未去之前非學無以明之學<lb/>
也者復性眀道之具也其功初不外乎靜焉故孔眀戒<lb/>
子必欲其靜以成學意固有在宜英師其意以名軒可<lb/>
<pb n="KR4e0101_WYG_005-23a"/>
謂有志於學矣其為學也果欲致力於性道乎致力性<lb/>
道者聖賢之事求其説則在詩書求其途則在仁義求<lb/>
其行之所先必自親始故事親則推之於長而敬存焉<lb/>
達之於君而忠盡焉施之於友而信立焉凡有所為無<lb/>
不得其正者也其端惟在于學其學必本乎靜靜之所<lb/>
致宏矣哉宜英歸而充極其義以深其學以隆其孝以<lb/>
全其性道之天則聖賢之域即此而在豈待求之逺哉<lb/>
幸加勉焉予將翹首以望道徳之光<lb/>
<pb n="KR4e0101_WYG_005-23b"/>
　　喬林清趣記<lb/>
逸者路君顒業讀書尚友不榮於仕進廬於瀘水之上<lb/>
背孤山之隂得喬林焉聳拂天蒼䆳迷野緑厯代年摧<lb/>
雪凍而其蒼然者不衰又有激湍峻嶺丹崕白石流峙<lb/>
起伏以環其左右而嘉葩異卉効竒而騁秀爭妍而競<lb/>
美者狼籍無算因曰喬林清趣而語人曰喬林之趣吾<lb/>
得之吾能言之盖紆紫腰金羅侍従于廟堂與天子宣<lb/>
力治百姓貴吾之欲也而賦命賤故不敢希乘肥衣輕<lb/>
<pb n="KR4e0101_WYG_005-24a"/>
連壤地于阡陌與公卿抗衡立當時富吾之欲也而賦<lb/>
命薄故不能有彼二者既不可得故寜偃息於喬林間<lb/>
負阻僻以自遂探曠寂以息喧任疎散以適情并舌力<lb/>
而畊通士庶而友圭竇土階客至則焚香啜茗披清風<lb/>
抹皓月彈一局棊相與校古評今閲詩書而講道徳及<lb/>
時明境閒四顧無聊則束韋躡屨陟㠝岏窮幽奥以拾<lb/>
山芝而採野䔩與雲霞相追逐谿鷗野鶴共徃還執熱<lb/>
則憇繁隂以自濯觸汙則掬清流以滌潔遇樵唱農談<lb/>
<pb n="KR4e0101_WYG_005-24b"/>
則相與量晴測雨占旱澇以卜凶稔昕而作晡而息呌<lb/>
囂不入耳憂懥不集心毁譽不饒舌刑賞不加躬饑餐<lb/>
倦卧行吟坐誦無徃而不自得故嘗盻庭柯為執㦸耳<lb/>
林籟為歌鐘錦繡藍縷甘㫖藜藿以視彼之逐逐於榮<lb/>
耀之途汨汨於利誘之郷者其憂樂勞逸為何如哉此<lb/>
喬林之趣所以得之於吾而能言之也時兩谿劉球觧<lb/>
褐歸田里待用聞其言也愀然不懌泚然汗出以惶已<lb/>
而改然嘆曰樂終身之㪚者不願乎九錫之加貪一枕<lb/>
<pb n="KR4e0101_WYG_005-25a"/>
之安者將忘乎千金之贈非其故自為異也志不同也<lb/>
遂次第其言為喬林清趣記<lb/>
　　竹溪清處記<lb/>
去書臺南將半舎有竹森如有水迂如有周垣疊宇列<lb/>
其中也整如是為竹溪清處乃友人管榖厚所居也盖<lb/>
其澤潤根深波澄而影映蕩日光以上層竿洗滌煩埃<lb/>
於既盡則竹得溪而益清也宻篠覆流積翠拂砥塗潦<lb/>
消於根底樷響而助其潺湲之聲則溪得竹而益清也<lb/>
<pb n="KR4e0101_WYG_005-25b"/>
至其軒豁几張畫展在壁書床棋局錯置左右賔有容<lb/>
主有禮坐于垂隂之下面洄流以娯神滌慮誦說詩書<lb/>
則清響足以助其吟笑翠華足以滌其俗態又不知竹<lb/>
溪遭人而清歟人得竹溪而清歟且清者違乎濁之稱<lb/>
人之所難致也故伯夷以道清嚴光周黨以節清晉時<lb/>
士大夫以言清皆見異於人皆得流名于後世榖厚欲<lb/>
取竹溪之清以自附於古清者之儔固能違外世濁不<lb/>
依徇乎流俗矣况有子能力學思顯其親則其名豈不<lb/>
<pb n="KR4e0101_WYG_005-26a"/>
足傳哉余嘗造竹溪得其清處故為之記<lb/>
　　石谿新隠記<lb/>
石溪在邑上游三十里其石錯布溪中昻若柱立蹲若<lb/>
龜㐲鉅若息舟細若列碁莫不随溪消長以為隠顯濵<lb/>
溪多芳洲稼壤連山奥谷是盖天遺佳境以俟乎人也<lb/>
有達時變之士呉與粟氏宅闤闠間不樂交接之煩圖<lb/>
得閒曠之區以自息遂受石溪于前真定守芹寓彭先<lb/>
生之𦙍乃列宇其上闢扄飾徑以涖之雜植茂樹森篁<lb/>
<pb n="KR4e0101_WYG_005-26b"/>
以周環之於是巉巖磊落布在中流者皆得獻其竒湍<lb/>
激鬬喧波洄相盪皆得雜乎吟誦之聲蝦魚鳬鷺出没<lb/>
竅穴濤浪之間者皆得與人同其樂幽葩異卉封苔漾<lb/>
藻雜然生於水陸者皆得以悦人情皓月柔風光霞暝<lb/>
靄之徃來無窮者皆得以發人之妙思商㠶魚艇欣以<lb/>
歸儒冠士屨樂以㳺則石溪因居與粟而勝益増美益<lb/>
彰矣使與粟之負器藏道果如石之重溪之深堅所守<lb/>
而潔所行果如石之磨不磷溪之淆不濁基徳衍慶以<lb/>
<pb n="KR4e0101_WYG_005-27a"/>
貽其後之人也果如石之磐以固溪之流不息則其有<lb/>
石溪又豈不足砥其操濯其行哉昔者輞川名顯於摩<lb/>
詰徳秀道就於陸渾地之與人交相賛也余於是既慶<lb/>
與粟之得石溪且慶石溪之遭與粟焉遂為之記<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_005-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻五<lb/>
</p>
<p>
</p>
  </div>
<div>
<head>兩谿文集巻六</head> <lb/>
    <p>
<pb n="KR4e0101_WYG_006-1a"/>
欽定四庫全書<lb/>
　兩谿文集巻六<lb/>
　　　　　　　　　　　　　眀　劉球　撰<lb/>
　記<lb/>
　　安福縣重脩城隍廟記<lb/>
今天下有司得兼致祀事不為謟惟先聖賢山川社稷<lb/>
與城隍之神爾然社稷山川皆位乎壇嵗不過再享其<lb/>
巍然正席而廟處月朔望湏上致䖍則惟城隍與先聖<lb/>
<pb n="KR4e0101_WYG_006-1b"/>
賢為然夫先聖賢教尊萬世通四海城隍靈顯當時及<lb/>
一區為道有常典所被有廣狹然先聖賢垂教無非欲<lb/>
人歸善去不善而城隍能禍福善不善惟其均欲善世<lb/>
均有益於國家均有勣於生民故得並加禮歟聖朝秩<lb/>
祀典誥命我安福縣城隍為顯佑伯於爵既崇于號寔<lb/>
嘉廟故在縣治之西百歩完而復圯乆弗逮脩覆壓墁<lb/>
穿雨風不蔽垣堕徑通人畜趨便庭枝剪而無禁祠器<lb/>
遷靡有常祀事脩不以時神不康處人莫捍其患永樂<lb/>
<pb n="KR4e0101_WYG_006-2a"/>
中前兵馬指揮天台趙敏學林來知縣事能任去敗就<lb/>
完為已責劬躬連嵗材庀有嬴力量無攰乃進耆耋俾<lb/>
敦營工惟厥中寢無易舊貫其後為靈室其前為叅廊<lb/>
又其前為閣門其東西為廡咸以更新覆墁堅而風雨<lb/>
却于外垣扄固而人畜不得道其中槐柏樹庭而日茂<lb/>
簨簴設廟以不遷牲醴以時而上薦神用顧享無作瘥<lb/>
札而人以寜邑里歌曰昔公未來神徃祠頺致我民灾<lb/>
今公蒞政神乃有定民寔蒙慶我願我公主此廟宫靡<lb/>
<pb n="KR4e0101_WYG_006-2b"/>
有攸終永綏我耆童盖公嘗新學宫大先聖賢廟然後<lb/>
勤茲土起民頌于序無失有足書者初廟之壊故碑徙<lb/>
于勢家毁滅文字畏不敢處納之學宫學宫不有復入<lb/>
於廟人以為神威所回至是耆耋請砥以刻誥命併廟<lb/>
興替之由球故得専筆書之<lb/>
　　碭山縣孔子廟記<lb/>
皇上嗣有天下之明年選任風紀之臣分督郡邑學政<lb/>
及其陛辭悉授勅條其政務之所急者俾之行之建飾<lb/>
<pb n="KR4e0101_WYG_006-3a"/>
學廟廼其一端也厥後四年碭山縣學孔子廟以成功告<lb/>
廟為一室其崇以尋計者四其廣以丈計者五其䆳以<lb/>
尺計者三十有竒堂齋門廡之展廬庖廪舎之廓莫不<lb/>
稱之其址夷其材碩其構渾堅其繪郁然其規制則皆<lb/>
壯麗於初然官不傷於費民不知其勞自非志惟壹出<lb/>
謀與僉諧何足以及此哉至是知縣事衡水杜釗課最<lb/>
當遷以民乞留得増秩還官來請予記因問倡斯役者<lb/>
為誰則曰初監察御史廬陵彭侯祖期督學至邑陋其<lb/>
<pb n="KR4e0101_WYG_006-3b"/>
故宇命更而大之營築之工以故興焉又問宰斯役者<lb/>
為誰則曰前知縣事劉伯吉寔受侯命經始之繼而督<lb/>
厥工備厥用以克有終者釗暨縣丞劉全典史周文中<lb/>
預有力又問賛襄斯役者為誰則曰以侯命勤勤相商<lb/>
以必其完且美者前教諭李孟玊與今教諭張觀訓導<lb/>
徐忞是賴焉予然後知任風紀者克率羣職奉勅㫖以<lb/>
舉事矣嗟夫道在天地間萬世猶一日也任斯道於二<lb/>
帝三王之後者孔子一人耳四教所以立六經所以明<lb/>
<pb n="KR4e0101_WYG_006-4a"/>
百王之法所以備孰非孔子之功歟此其所以世為天<lb/>
下師也後世之人君有志於昭徳以興復古治必詔郡<lb/>
邑隆其祀隆其祀者尊其道也尊斯道而後民知所従<lb/>
焉故其廟雖大而人不以侈也皇上紹統即留心於此<lb/>
欲尊斯道以熈鴻業也至矣内外大小之臣又克副成<lb/>
上徳如碭山焉豈非斯道之幸歟碭之諸生誦其詩書<lb/>
習其禮樂敏而為達材粹而為成徳得志而為朝家用<lb/>
也則發所蘊上可措斯世於唐虞下可等事功於伊周<lb/>
<pb n="KR4e0101_WYG_006-4b"/>
未得志而巷處也亦足以仁其家善其鄉里之俗安徃<lb/>
不得斯道哉因題諸石以為諸生勵<lb/>
　　御馬圖記<lb/>
郷達尊劉君原振蓄宋李伯時所臨韓幹御馬圖馬凡<lb/>
二匹其䮗而騚者勢起顧欲奔其色騜者立而馴服<lb/>
馬者四人有執策而前御者有尾束而従者有持鞍傍<lb/>
立欲駕者有轡而助其勢者其上有蘓公子瞻為十詠<lb/>
歌以表出之其次黄公庭堅又其次滕公玉霄皆踐其<lb/>
<pb n="KR4e0101_WYG_006-5a"/>
韻以恊賛之馬與人尚完玉霄手墨亦未渝庭堅手墨<lb/>
滅字二十一其不可推而知者十四子瞻手墨滅字二<lb/>
十五其不可推而知者十七原振恐其乆而愈滅也属<lb/>
余改録而補完之余以孔子嘗悼史無闕文故其為春<lb/>
秋書夏五紀子伯之類悉㨿舊史而不加益盖示後世<lb/>
不可以億測亂古真也矧余至昧詎敢妄希前聞人奥<lb/>
思擅附會其亡缺故違聖經大訓哉是用缺其所不可<lb/>
知而録其所可知為之記而歸焉則是圖雖越年乆更<lb/>
<pb n="KR4e0101_WYG_006-5b"/>
人覧翫愈衆終不失為二三賢手題矣原振為邑望家<lb/>
上世有舉進士顯宋元朝者圖其故物云<lb/>
　　家弟疇蔵先世遺翰記<lb/>
昔我劉氏遭宋失命而中㣲賴太史公文章名天下聱<lb/>
愚先生師尊諸郡庠學正公教行南楚縣令公名薦自<lb/>
蘭臺兄弟一時並起復以我劉氏顯盛元時當時遊宦<lb/>
四方其書翰徃復固多至今載之家籍猶不少而手筆<lb/>
之存則無㡬焉獨吾家弟疇家克藏太史公所遺聱愚<lb/>
<pb n="KR4e0101_WYG_006-6a"/>
先生三書一言其官京師之安一報其將辭翰林歸提<lb/>
舉江西儒學之任一諭其守沔陽民苦樂之狀及聱愚<lb/>
先生於常州路學學正公於武昌州學所和太史公舉<lb/>
子詩各一篇凢五紙徼倖出於兵塵燬燼之中不䘮失<lb/>
於奔走刼奪之餘猶可想見前人之相友讓俱宦達而<lb/>
精於詞翰也其為寳於吾劉氏雖兊戈和弓夏后氏之<lb/>
璜封父之繁弱有不得易惟疇為聱愚先生曽𤣥孫厥<lb/>
祖廣東僉憲學行俱髙厥考遜峯處士不毁故業故能<lb/>
<pb n="KR4e0101_WYG_006-6b"/>
世寳此紙以俟疇出而表章之也疇既第其先後為巻<lb/>
將請題於士大夫以吾志紹先烈者宜記之嗟乎世之<lb/>
所尚乎舊徳之家者非以其土田之廣金帛之富室宇<lb/>
之麗也以其翰墨有傳也然翰墨之傳豈徒取以為侈<lb/>
耀人之具哉正欲使後之人覩其傳而思其徳以自振<lb/>
起不墜落其家聲耳况疇已學於邑庠尤宜時展是巻<lb/>
玩其言意之交篤也必思憂勤自勵以和其室求如前<lb/>
人之兄睦其弟弟尊其兄焉想其宦况之並佳也必思<lb/>
<pb n="KR4e0101_WYG_006-7a"/>
問學不怠以發其身求如前人之名副其寔寔稱其名<lb/>
焉覩其詞翰之俱妙也必思日孜孜以精其業求如前<lb/>
人之學自中發外愈乆而愈光焉則於家為順孫立於<lb/>
人人之中為君子傳之後嗣亦猶前人之烈足以起慕<lb/>
於今日則寳此紙也不為無益矣若身不加脩學不務<lb/>
進徒持此於人曰吾家文獻足徴則非所以與吾共承<lb/>
先志之意矣疇其勉之哉戒之哉<lb/>
　　愚懶齋記<lb/>
<pb n="KR4e0101_WYG_006-7b"/>
性夫癡而弗去身夫惰以為康心既䘮其慧事罔遂其<lb/>
功此愚懶之謂而人咸否是徳莫願居也有隠君子廬<lb/>
陵王氏仲珣乃取以名其齋予従而問曰子能根究道<lb/>
底味索經腴博物知言達時酌務觧人之紛破人之誤<lb/>
處闇能眀臨濁不汚此誠可謂智未足為愚也矧貲雄<lb/>
其里壤連其村心不免勞口無絶言内綏其室外膺其<lb/>
門來賔交友長子課孫生計既廣食口益繁方營營之<lb/>
靡暇豈懶者之所能今名是齋乃黜智勤進愚懶豈未<lb/>
<pb n="KR4e0101_WYG_006-8a"/>
知其為之是而名之非歟抑虚置其名以匿徳美示謙<lb/>
道歟將見其名之不韙恐身有之欲常目焉以自警歟<lb/>
不然則名之所選何義歟仲珣曰子知愚懶之短未知<lb/>
愚懶之長彼世之逐逐於物者孰不欲騁其聰而作其<lb/>
明敝其力而困其神以希上於人而慕於人也然名出<lb/>
而毁已随功立而咎且至故智囊之赤晁族衡石程書<lb/>
之亂秦政是盖智而未知抑以愚勤而不能節以懶也<lb/>
豈愚懶皆無益於人哉余遂改容謝曰子之愚非不移<lb/>
<pb n="KR4e0101_WYG_006-8b"/>
之愚非好自用之愚非直與詐之愚也其莊周所謂大<lb/>
智而愚其老聃所謂盛徳而愚其孔子所謂不可及之<lb/>
愚耶若夫懶者又其愚之佐也余誠有所不知請原君<lb/>
之意属君之辭假筆以記之<lb/>
　　伍氏倫樂堂記<lb/>
有能篤彞倫之道不怠者皆足以仁其家善其後為君<lb/>
子之所稱道也予豈得不以是望於伍氏哉伍氏之才<lb/>
而美者曰仰峻故隠君仲舒肖子也母孺人既夀且寜<lb/>
<pb n="KR4e0101_WYG_006-9a"/>
兄振海與弟述倫而下五人皆無恙其兄弟之子與已<lb/>
子十數人又多秀朗仰峻嘗作堂于所居鴿湖之麓上<lb/>
思奉其母兄之歡下欲極其子弟之愛名則未之有也<lb/>
今年春其子諒因事來京以請於予予既名之倫樂矣<lb/>
又従而記之夫彞倫之道在天為經在人為紀其為品<lb/>
也雖有五其所當親則莫先於骨肉能親其骨肉之親<lb/>
則其樂也為何如哉世之人徃徃溺於私愛貨利之狥<lb/>
蔽於禍福之趨避而忘其所親䘮其所樂也多矣惟孝<lb/>
<pb n="KR4e0101_WYG_006-9b"/>
友君子不然其心惟知親於其親以樂其樂而已雖黄<lb/>
金萬鎰而得失不足與較也雖白刃咫尺而死生不足<lb/>
為憂也又豈以一毫自外至者間其心之至愛哉自非<lb/>
孝友之至則不足以語此孝友之徳至則和順之氣敷<lb/>
而澤之及其家人子姓自不能不逺吾於伍氏盖嘗有<lb/>
以驗其然矣初仰峻世父伯宏事親得其懽與諸弟析<lb/>
産悉任自擇然後従而收其所棄遺者後第進士擢丞<lb/>
沛縣來休于家以後母弟䧟誣使者逮之不能得將械<lb/>
<pb n="KR4e0101_WYG_006-10a"/>
繋其母詣京以復命即走告於親故欲代行人諭以行<lb/>
必不能免於禍則曰豈可使禍及老母而已獨安乎不<lb/>
若行以死孝為愈也卒往代之竟終於行跡其孝友<lb/>
之寔雖漢孔褒之行未之過也今三閲世而其家愈昌<lb/>
科名宦業有光於前得非孝友之報乎仰峻兄弟父子<lb/>
當平居無事之時能日為樂斯堂以叙其天然之倫固<lb/>
足尚矣抑能篤孝與友以如其世父耶能守其世父家<lb/>
法不壊則氣和感召又將綿其家慶於無窮特記以致<lb/>
<pb n="KR4e0101_WYG_006-10b"/>
予期望之意<lb/>
　　大洲書舎記<lb/>
有大洲横據邑城東北廣袤若干里瀘湛二水夾之流<lb/>
而蒙岡北華諸山崒峙其後先環四面皆處民遊商覆<lb/>
廬載艇所居泊而偉材宦達恒産其上則是洲固一邑<lb/>
之勝處也有隠君子謝氏尚哲中洲而居其子謙牧質<lb/>
美而學勤躋賢科可計日待矣尚哲欲大其成營書舎<lb/>
其居之偏俾加學焉故窓虚户敞几席鮮潔林木䕃其<lb/>
<pb n="KR4e0101_WYG_006-11a"/>
後簷花石雜其前榮塵囂夐屏風月次來杳不知其在<lb/>
環城負郭間者其舎之清閒足以寜神而一志也帙連<lb/>
牘累連床而挿架者其圖書之富足以資覧誦也冠裳<lb/>
列坐言終日而不煩文酒叙會飲而不至亂者其經師<lb/>
學友時集其中足以發問而析疑也然則謝氏書舎又<lb/>
一洲之勝歟夫昔人有登匡廬入紫閣嶺韜蹤長白山<lb/>
以力學者其志盖自己立初非出其父兄而皆能就其<lb/>
業名其地于世今謙牧既常志昔人之志矣又樂有賢<lb/>
<pb n="KR4e0101_WYG_006-11b"/>
父兄之奬掖其蔵脩于是洲茍詩書之膏澤日飽於咀<lb/>
嚼禮義之鋩鍔卒利於磨礱將見其業愈廣而道愈充<lb/>
不惟昔人之武可追雖是洲山川亦將與匡廬紫閣長<lb/>
白齊其髙比其深也請記諸壁以俟之<lb/>
　　玉壘書舎記<lb/>
界乎蕃漢秦蜀之交其縣曰文距縣舎餘有石山穹窿<lb/>
而起其色白澤瑩若玉然故曰玉壘跨山之巔有關髙<lb/>
出雲表曰仙關漢武之通西南夷也於以取道孔明之<lb/>
<pb n="KR4e0101_WYG_006-12a"/>
定秦隴也於以置防鄧艾之入蜀也於以設棧然則西陲<lb/>
之地利其在文文之勝槩其在玉壘歟因玉壘之勝創為<lb/>
書舎而䕃以茂樹臨以清流以親魚鳥以屏塵囂無事乎<lb/>
雕梁鏤節之華藻繪之飾惟經傳子史兵法刑名之書象<lb/>
緯山川之圖是貯是積而名之曰玉壘書舎者張瑾廷玉<lb/>
講學之所也張本文之故族世長其土之民在元時為鎮<lb/>
帥皇明一天下鎮帥之後有名貴者以衆來歸授文縣軍<lb/>
民守禦千户所百户以忠敢死逆冦鋒弟文才以平冦功<lb/>
<pb n="KR4e0101_WYG_006-12b"/>
陞千户傳職其子斌即廷玉世父父兄也廷玉雖生介胄<lb/>
中而篤嗜文學當邉境無虞之秋輙與宗戚子弟縉紳名<lb/>
儒去城市而即書舎以討論乎典籍講求乎義理雖窮日夜<lb/>
而心未之厭俄而月連黎牙諸畨為我民患鎮守重臣欲<lb/>
發兵殱之廷玉以為魏綘和戎而晉鄙安王恢開邉釁而<lb/>
中國困敵雖强盛尚可修和何以殱為遂白守臣親率宗<lb/>
族姻舊百餘人裹糧槖貲冐險逺以抵畨境喻以禍福故<lb/>
不煩寸兵之血一鏃之遺而諸畨納欵修貢恐後副都御<lb/>
<pb n="KR4e0101_WYG_006-13a"/>
史陳公上其功廷玉詣京授所鎮撫職而還自以其能<lb/>
入絶域撫異類以得蒙顯賞者皆由書舎講眀道義之<lb/>
功激發之也不可無文以記之户部主事汪君清夫廷<lb/>
玉姻家也以其意來請夫為武弁子弟者貴乎有學識<lb/>
也學識既優然後可建絶世之勛成邁羣之業是以古<lb/>
之名將有説禮樂而敦詩書者君子知其必有濟焉况<lb/>
有書舎慱其學識于平素如廷玉宜乎其能宣威徳于<lb/>
萬里塞外使反面之仇轉而為向化之氓也書舎之有<lb/>
<pb n="KR4e0101_WYG_006-13b"/>
助於廷玉不少矣茍進不已則欲樹豐功著偉烈與古<lb/>
名將嫓美而爭輝也何難哉故特記以為他日顯融徴<lb/>
　　劉氏兩墅記<lb/>
安城北鄙景物莫勝于智溪泝溪别流西上半里有小<lb/>
丘屹立水涯卧丘上下磊磊皆巨石古木樷生石隙凢<lb/>
數十株其葉似柳其幹似樟其青翠貫四時不改人不<lb/>
得其名因其所似呼為柳樟世傳溪上故姓彭氏昔有<lb/>
顯者於異域得其本以歸植之今觀逺近山谷俱無是<lb/>
<pb n="KR4e0101_WYG_006-14a"/>
木其來自異域無疑也劉氏舊墅寔面是丘又有崇山<lb/>
拱焉茂林翳焉良田清池環相属焉其地固為勝也循<lb/>
溪南行二三里横度長坂坂盡為豐溪劉氏别墅在焉<lb/>
其地雖不若舊墅有小丘之竒名花異木秀乎其前然<lb/>
村境豁開逺峰層出溪流汪注人烟稠匝則又舊墅之<lb/>
所無者盖亦不為不勝也予彭出也又嘗讀書其舊墅有<lb/>
土田鄰其别墅故少時數得過従劉氏與孔庭偉經父<lb/>
子相接覧其兩墅之勝亦熟矣自叨禄京師來故鄉之<lb/>
<pb n="KR4e0101_WYG_006-14b"/>
迹闊如也嘗假使節一過之轍造智溪拜母黨望兩墅<lb/>
青山烟樹已在目中為王程所廹不得置足其間而此<lb/>
心缺然倐忽八九年孔庭父子繼即世毎一念之未嘗<lb/>
不及其兩墅至是偉經之子資智送其季父従役京師<lb/>
予以其父祖故特加禮之因問而知其與兄某弟某分<lb/>
居兩墅奉其母養甚樂且兩墅之棟宇園林尚不减於<lb/>
初于是益羡故人有能子孫足可承其世業不至隕落<lb/>
也已而資智來請文記兩墅予固辭之而其請不已又<lb/>
<pb n="KR4e0101_WYG_006-15a"/>
豈得不以篤盡所承之道勉之哉夫鄉之人徒汲汲以<lb/>
富於貨强於力為足承其先人之業而不知詩書者潤<lb/>
身之膏澤也孝友者正家之凖䋲也信讓者悦鄉閭之<lb/>
膾炙也能是三者則於先業不惟足承且將大有光焉<lb/>
資智兄弟其此是務則不必汲汲於貨力之營自足為<lb/>
父祖光而増兩墅之勝于彌隆矣姑勉之以此俟他日<lb/>
謝事南歸尚當造兩墅以觀其勝之所増也何似<lb/>
　　李氏祠堂記<lb/>
<pb n="KR4e0101_WYG_006-15b"/>
李氏徙居洪洞自讓翁始作小宗祠于所居之旁者讓<lb/>
翁之孫工部主事彦甫之子荆門學正彦安之姪求正<lb/>
也求正之作是祠則又其兄求益之志焉祠之為楹若<lb/>
干周垣峻固重門深宻庖庫器物巨細畢偹以至謁告<lb/>
薦享之節登降拜俯之儀又皆遵式古制尊祖之意盖<lb/>
已至矣猶慮無文載其上世所従來則不足以傳信而<lb/>
昭逺乃遣其子洪來京請之也甚勤因摭李氏出髙陽<lb/>
氏才子庭堅後至周柱下史耳以知禮名三傳至秦御<lb/>
<pb n="KR4e0101_WYG_006-16a"/>
史大夫曇皆為大官曇後家隴西乆之而西平王晟赫<lb/>
然以武功顯唐世王子憲觀察江西觀察之子游剌宜<lb/>
春子孫即官為家厯十二世始徙吉水之谷平谷平初<lb/>
祖唐遺後有美徳故其𦙍在宋時有弟兄早孤而並廬<lb/>
親墓感召氣和致木有連理之瑞自後連世業儒其志<lb/>
古學名能文者累累焉出以侍經幄職禁署至有父第<lb/>
進士子舉童子同宴朝堂蒙恩輟珠簾以間其坐者故<lb/>
至今吉郡稱世族之家未嘗不及谷平焉讓翁距唐二<lb/>
<pb n="KR4e0101_WYG_006-16b"/>
十世以谷平地隘不足為容而洪洞山谿秀美可居故<lb/>
徙家焉今垂百年而人謂他日洪洞之盛當與昔日谷<lb/>
平埒者盖卜於求正兄弟所建祠堂有以知其然也祠<lb/>
堂者秩禮之地世徳之所由昭敬其先以開其後為道<lb/>
莫良於此不有祠堂以示敬而欲子孫悉紹先美盖亦<lb/>
難矣朱氏禮曰君子將營居室先立祠堂莫非此意而<lb/>
世之巨室徃徃忽而不為求正兄弟能力為之可謂得<lb/>
敬先開後之道矣為其祠下子孫嵗時脩其烝嘗序其<lb/>
<pb n="KR4e0101_WYG_006-17a"/>
昭穆豈可不思求正之用心哉茍思其所用心而人敦<lb/>
孝義家尚睦肅使人子弟舉得其所而不失其歡則谷<lb/>
平昔日之氣和萃於洪洞矣親師炙友服勤問學使人<lb/>
入其閭而所聞者莫非絃誦之聲所相揖者莫非章甫<lb/>
縫掖之士則谷平昔日之儒風興于洪洞矣待時而出<lb/>
以擢賢科以厯華要使事業光于當時功名垂於後世<lb/>
則谷平昔日之宦迹又將顯於洪洞矣家聲因以大風<lb/>
俗因以美是祠之有益於其族也其可以小言哉因識<lb/>
<pb n="KR4e0101_WYG_006-17b"/>
諸石庶後之覧者有所興起云<lb/>
　　李氏愛日堂記<lb/>
正統七年春予濫典會試文衡祁陽李友聞以缺末塲<lb/>
文字落焉遂欲留京以従予問業予既惜竒器未入所<lb/>
採中又嘉其不予怨而樂與予逰非不自是而惟善是<lb/>
師者不足及此故受之而不拒今年友聞為予言其二<lb/>
親年踰五十矣曩家食時嘗以愛日名堂為致養之所<lb/>
晨夕以得奉起居侍飲食候寒燠之節為歡自偕計入<lb/>
<pb n="KR4e0101_WYG_006-18a"/>
京不得復即斯堂以奉其養閲嵗矣而屺岵之詩無日<lb/>
不誦諸口而感於懐今欲歸以一致定省之私又念名<lb/>
未成而志莫遂黙無一辭可為二大人悦願先生有以<lb/>
教之使得少盡為子之道於萬一予又重其能不遺其親不<lb/>
可無言以為之告乃復之曰子能躬夫名堂之義即可<lb/>
以悦其親矣凢今人之生上夀者亦稀矣且以中夀言<lb/>
之為年八十厯日不過二萬八千八百及其長而後知<lb/>
事親則年已過半為日不過萬四五千是子之得奉其<lb/>
<pb n="KR4e0101_WYG_006-18b"/>
親為日甚不多也豈得不愛而惜之乎故愉顔樂意於<lb/>
是日必惟恐是日易過不敢頃刻不盡心焉此古之孝<lb/>
子所以愛親而必及於日亦猶孔子所謂喜懼於知父<lb/>
母之年也子之名堂也果慕乎古人之孝耶昔之所養<lb/>
今之所思亦欲如古人之愛日耶雖然古之為親愛日<lb/>
者非止於養而已也其求道之心汲汲焉無非欲親覩<lb/>
其徳成於猶存之日其行道之心遑遑焉無非欲親見<lb/>
其身顯於未亡之前所以學必時習而名欲早揚此誠<lb/>
<pb n="KR4e0101_WYG_006-19a"/>
愛日之大者豈口體之養可及哉子之於道必朝思求<lb/>
焉夕思行焉冀為其親榮也不後時則愛日之誠至而<lb/>
名堂之義不虚矣悦親之道何以加此友聞拜曰先生<lb/>
教之矣敢不祗奉以求盡乎其道哉願書其語以歸而<lb/>
寘諸壁庶日有所感發云故為書之<lb/>
　　楊氏重慶堂記<lb/>
鄞大姓楊氏之堂以重慶名者何榮四親之夀厚彞倫<lb/>
之樂也楊本慈湖先生之裔家鄞之江心里六世矣世<lb/>
<pb n="KR4e0101_WYG_006-19b"/>
守詩禮惟善是寳其鄉之人艱于食者多仰其賑匱於<lb/>
財者多仰其貸有急難者多仰其援濟莫不稱之曰好<lb/>
善之家焉今楊氏後人有名寔字誠之者以眀經領正<lb/>
統辛酉鄉薦矣而祖孟輝年七十有四祖母方氏年七<lb/>
十有三父灝年五十有一母張氏年五十有二皆在堂<lb/>
無恙寔與其弟寅人皆有子而克盡孝一門之内四世<lb/>
相親晨夕問安則孫随子後嵗時稱夀則父侍子前怡<lb/>
怡愉愉甚得其懽以故其堂有重慶之名寔上春官不<lb/>
<pb n="KR4e0101_WYG_006-20a"/>
偶將抱其能歸而以圖後舉属禮部員外郎王君仕華<lb/>
來請記夫重慶之樂固人情所願得而亦古今所難致<lb/>
者焉盖有仁賢之子孫而父祖之夀考弗逮固不得有<lb/>
是樂也有夀考之父祖而子孫之仁賢未至亦不得有<lb/>
是樂也父祖夀而子孫賢以克有是樂者豈非天福其<lb/>
家乎天之所以福之者又莫非善積之厚所致也楊氏<lb/>
家鄞以來世累有善至寔父祖而俱有彌年克享至養<lb/>
以全盛樂者豈非天福善人之眀驗哉易曰積善之家<lb/>
<pb n="KR4e0101_WYG_006-20b"/>
必有餘慶楊氏足以當之矣雖然寔能益學増業以崇<lb/>
其出身之階則欲隆其慶而顯其親也又當有道因記<lb/>
而復期之以逺大云<lb/>
　　橘井記<lb/>
有能拯人於危阨之中而不有其功者皆足為有徳善<lb/>
人也吾於橘井而信其然夫棘其柯而包其寔森然徧<lb/>
江南者皆橘也掘深出泉窟焉徧天下者皆井也橘井<lb/>
之名何獨擅于蘓氏哉世謂昔者躭隠郴之髙秀峰逆<lb/>
<pb n="KR4e0101_WYG_006-21a"/>
知其境之人將病疫於是鑿井植橘而神之以其法其<lb/>
後病者取井泉橘葉而服之累累皆興然未嘗歸功於<lb/>
躭躭亦不自收以為已功躭之能仙吾不得而知也然<lb/>
以橘井活人使不殀閼於瘥札又不有其功其徳善之<lb/>
髙於人也逺矣諸暨醫學官馬朂仕勉慕躭之橘井能<lb/>
去人病因取以為號毎至京師輙僦舎通衢置百藥物<lb/>
其中人以疾病求之理即欣然従而診其脉以察其病<lb/>
所自始與其攻所宜先而授之藥服其藥者疾無不愈<lb/>
<pb n="KR4e0101_WYG_006-21b"/>
由是京師之人求藥者日填其門公卿貴人之家僕馬<lb/>
迎送之者絡繹于道雖大内亦嘗召而用之其道不為<lb/>
不行矣然於人未曽有徳色及察其退居故土出逰外<lb/>
方所施慱而所獲約皆若在京然仕勉之能躭吾亦不<lb/>
得而知也然其以藥之活人也庶㡬乎橘井焉其誠有<lb/>
慕躭之徳善者歟不然何以有橘井之號也大扺士患<lb/>
不古慕耳慕乎古者必有以超乎今而志與古人相追<lb/>
逐矣是故顔氏慕舜而仁與舜期孟氏慕孔而聖與孔<lb/>
<pb n="KR4e0101_WYG_006-22a"/>
亞司馬氏慕藺而召與藺齊仕勉之橘井所以慕乎躭<lb/>
也慕躭不已將日累善蓄徳以冀及之徳善冀乎躭安<lb/>
知他日不躭耶故特記橘井以為其力徳善之助焉馬<lb/>
氏山隂人父祖而上皆名能醫故郡邑醫學之官多出<lb/>
其家云<lb/>
　　怡軒記<lb/>
灌溪劉氏有居南郭能篤友愛曰惟懋號怡軒者上杭<lb/>
教諭金鉉之兄也金鉉將之上杭請予記怡軒以致意<lb/>
<pb n="KR4e0101_WYG_006-22b"/>
其兄予謂之曰怡之為言恞也能恞睦于兄弟然後孔<lb/>
子所謂怡怡者有以體諸已不知金鉉之兄所以睦于<lb/>
金鉉者果何如而有怡軒之號耶金鉉曰貴兄弟二人<lb/>
皆為父母所愛吾兄又能廣父母愛子之心以愛貴自<lb/>
貴遊邑庠來每有家事輙力為之不以煩貴曰恐其心<lb/>
為外撓不及進於學也每得布帛以為衣輙自擇其惡<lb/>
者而推其善者與貴曰致身士大夫行衣服不可不稱<lb/>
也貴每有師友饋遺之需輙白父母厚給之曰不可使<lb/>
<pb n="KR4e0101_WYG_006-23a"/>
有不足也由是感激貴亦恒恐恭敬之心有未至無以<lb/>
荅吾兄之愛已故常相歡無忤色吾父母以是亦順焉<lb/>
及貴偕計上春官得教職以趨蜀其道途之費又皆吾<lb/>
兄所齎發不待貴一勞心而悉備貴在官十餘年吾兄<lb/>
既善養親又常教育吾子如已子使吾父母長得懽心<lb/>
不必以貴在逺方缺於朝夕侍左右為念者皆吾兄之<lb/>
所賜此怡軒之號所自始也予於是知惟懋之為兄者<lb/>
得其道焉夫兄之與弟生則氣同親則天合始也未嘗<lb/>
<pb n="KR4e0101_WYG_006-23b"/>
不相睦其不睦者間於貨利之私也移于妻子之愛也<lb/>
甚而䦧牆不已則獄訟興焉干戈之謀動焉何莫而非<lb/>
出於私愛之間移之歟能睦其弟如怡軒庶乎可以免<lb/>
此矣雖然古者兄弟相睦深且至則自家而鄉皆化之<lb/>
福足以及其後世惟懋尚力於此毋怠焉他日予歸故<lb/>
鄉造南郭而里俗歸于仁即其廬而和聲相應視其庭<lb/>
堦而不凢之器森立可愛然後有以驗其兄弟相睦之<lb/>
至焉先記怡軒為之兆<lb/>
<pb n="KR4e0101_WYG_006-24a"/>
　　希賢齋記<lb/>
有篤行敏學舉進士于鄉曰周貴顯氏結書舎于尼山<lb/>
之麓名之曰希賢齋請余記未就而貴顯已即世予慕<lb/>
古觧劍之誼為追記之夫學不可不志于古志于古而<lb/>
弗古逮亦不失為古人之徒貴顯之言曰古之人有程<lb/>
朱者易道眀也學易而不程朱希非學也有韓柳者文<lb/>
之最也為文而不韓柳希非學也李杜二王詩之工書<lb/>
之法也詩不希李杜書不希二王非學也故吾於易則<lb/>
<pb n="KR4e0101_WYG_006-24b"/>
窮入畫象玩極辭占常如覩程朱于佔畢間于文與詩<lb/>
則大而經營其篇章細而陶錬其句讀常如會韓柳李<lb/>
杜于製作之餘于書則凢㸃畫之布置體象之構結常<lb/>
如承接二王之顔辭於筆端雖身之瘉而罔怠雖室之<lb/>
窶而罔惑日憫憫焉望古人而不能及故又名是齋以<lb/>
自朂焉吁務學若貴顯亦可謂能志於古矣使不短其<lb/>
年安知其不與古之人相上下齊聲寔哉惜乎其年不<lb/>
永而志有負也然貴顯雖没而其心領夫程朱之奥妙<lb/>
<pb n="KR4e0101_WYG_006-25a"/>
契夫韓柳李杜二王之心法皆已傳之其徒収録于卿<lb/>
大夫延譽于交識流恵澤於後之人是猶有不可没者<lb/>
在世使其初不以古自期則雖夀其命能富貴其家亦<lb/>
將與槁木胥腐滅燼俱寒何能遺此於身後哉既不有<lb/>
彼而有此則貴顯之志亦不甚負矣貴顯交予十九年<lb/>
凢余言外理行不叶于度貴顯皆能規之貴顯有失予<lb/>
亦不容自黙故予上春官貴顯别至涕下貴顯既棄世<lb/>
又豈堪予之戚為之記示不忘貴顯云<lb/>
<pb n="KR4e0101_WYG_006-25b"/>
　　周氏復姓記<lb/>
能不忘其所生如恢永又豈不足嘉耶恢永之先姓周<lb/>
世為福之閩縣人至元間有大椿者來為安福州學正<lb/>
以没子慶源娶州袁氏生子仲溫而慶源没仲溫三嵗<lb/>
随母適顔氏鞠子繼父新源因蒙顔姓恢永仲溫子也<lb/>
與弟寛裕及子若姪七八人思復姓周或謂之曰周雖<lb/>
故姓然乆去鄉土無宗族可親顔為負郭巨族宗人子<lb/>
弟甚盛可借其助以為子孫乆安計柰何捨强宗以自<lb/>
<pb n="KR4e0101_WYG_006-26a"/>
孤其勢弱其家聲也恢永曰吾豈薄顔氏不欲宗之耶<lb/>
盖懼吾周氏之弗祀也幸脱周姓至吾身僅二世所傳<lb/>
聞者猶在不及吾身而復之則後子孫知宗顔而不知<lb/>
有周矣其為不孝孰甚焉吾所以汲汲于復姓者求免<lb/>
夫不孝之罪也勢之强弱何足較哉或人服其言他日<lb/>
恢永來京圗仕進為予誦其言且請文以張之夫姓者<lb/>
生也古者因生以受姓非姓無以别其所由生生生相<lb/>
承厯千百世不可易散之四方不得混者託姓以表之<lb/>
<pb n="KR4e0101_WYG_006-26b"/>
也姓可紊乎姓之不可紊猶松之不可稱為柏桃之不<lb/>
可稱為李禾麻菽麥不可稱為稂莠蓬蒿也豈惟姓哉<lb/>
族亦不可紊也郭崇韜望汾陽之墓而拜杜正倫慕杜<lb/>
固之譜而欲通皆為士論所謬者以紊厥族也族姓紊<lb/>
則勢不得不祖人之祖祖人之祖必自絶其祖之祀矣<lb/>
是豈仁孝子孫所忍為哉恢永之决于復姓盖知祖其<lb/>
祖矣豈不足為周氏仁孝子孫歟特記其事以示其後<lb/>
人且使附勢慕利以紊族姓者有所愧而知改焉<lb/>
<pb n="KR4e0101_WYG_006-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_006-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻六<lb/>
</p>
<p>
</p>
  </div>
<div>
<head>兩谿文集巻七</head> <lb/>
    <p>
<pb n="KR4e0101_WYG_007-1a"/>
欽定四庫全書<lb/>
　兩谿文集巻七<lb/>
　　　　　　　　　　　　　眀　劉球　撰<lb/>
　序<lb/>
　　送宋進士南歸序<lb/>
世皆以為窮經而得進士則問學之功至而無庸加矣<lb/>
予則未之然也昔者聖人作經以教世盖欲人知天地<lb/>
之所以大氣化之所以行日月星辰山嶽河海之所以<lb/>
<pb n="KR4e0101_WYG_007-1b"/>
布列於上下人之所以為人君臣父子兄弟夫婦朋友<lb/>
之所以為道禮樂刑政之所以為教伏羲神農黄帝堯<lb/>
舜禹湯文武齊桓晉文之所以為皇帝王伯臯䕫稷契<lb/>
伊傅周召管夷吾狐偃之儔之所以為臣鳥獸蟲魚草<lb/>
木之所以為物不窮乎經則無以達其理處其事决其<lb/>
疑必窮乎經而後理無㣲而不可達事無難而不可處<lb/>
疑無大而不可决體之於内則道明而行立達之于其<lb/>
上則君可匡而聖推之于其下則民可措之安俗可移<lb/>
<pb n="KR4e0101_WYG_007-2a"/>
之厚是故窮經欲以善乎已就乎物大乎其事業豈徒<lb/>
以取進士而已哉後之君民者思得窮經之士以佐其<lb/>
治也然後設為是科以來之而賢人君子欲有為于時<lb/>
者常假其途出焉及其弊也為師者之教徒以得進士<lb/>
為期為弟子者之學徒欲舉進士而止於是有剽掇記<lb/>
録已陳之言以希逢合乎主司之意僥倖其㨗則棄之<lb/>
若筌蹄漠然不復經于意人遂以為學至於得進士可<lb/>
以已矣殊不知蒞官發政方資于經無窮焉詎可以得<lb/>
<pb n="KR4e0101_WYG_007-2b"/>
進士而遂廢其經哉世之為政者令多乖而行多謬盖<lb/>
不知求治之端於經以致然也不有傑特之士起而一<lb/>
去其弊不㡬乎聖經道塞使為邪説者得藉口以自張<lb/>
歟予故於宋璉進士之歸不能不拳拳焉璉嘗受春秋<lb/>
於予今且以春秋第進士蒙待用之命而還矣予望其<lb/>
能益討求經世大法于二百四十二年筆削間以待他<lb/>
日出而措之政不但以得進士為足而遂棄其業也故<lb/>
為是説以祝之<lb/>
<pb n="KR4e0101_WYG_007-3a"/>
　　送陳主事還鄉展祭序<lb/>
推封贈之恩而榮省祭之命此皇朝勸忠奬孝之盛典<lb/>
也然必官於朝三年不失職而後與焉永豐陳君淵潛<lb/>
為主事刑部既得追贈其親又得歸而展燎黄之祭於<lb/>
其阡君雖慈祥慎重不好施張然始也由儒服捧鄉書<lb/>
而來今之歸也襃衣擁従輝映里閭使道路之顧望而<lb/>
嘆息者不能不曰讀書為儒而超達顯耀乃至於此哉<lb/>
又不能不曰使其行不清而法有枉亦何能蒙天子之<lb/>
<pb n="KR4e0101_WYG_007-3b"/>
寵光哉又不能不曰為父母而有此賢才子亦何其幸<lb/>
哉則所謂忠與孝者兼有矣然此但鄉人所稱道非士<lb/>
君子之期待之也盖士君子期待于君者以其年方富<lb/>
才與識俱優必能感今日之榮遇以激昂濯礪其他日<lb/>
之名節使功有以昭於國澤有以潤乎逺邇徳光有以<lb/>
及于二廟三廟芳聲美跡有以列之金石傳之簡策而<lb/>
照耀乎無窮上以廣其忠下以大其孝不但榮於一歸<lb/>
見慕于一鄉而已君素有高志逺量亦必不以其鄉人<lb/>
<pb n="KR4e0101_WYG_007-4a"/>
之所稱道者為自足而必以士君子之所期待者自勉<lb/>
焉君行郡人之官京師者咸贈以詩謂球與君同習於<lb/>
属詞比事之教又同薦于鄉俾為之序故不自忖其辭<lb/>
之謬敬書以光其裝<lb/>
　　送蘓州岳指揮致仕序<lb/>
壯而擁甲兵冒矢石爭勝于戰鬬之塲以立能功取顯<lb/>
爵老而違榮去勢甘恬退於家以康其懐終其餘嵗如<lb/>
姑蘓岳信指揮之進退以時豈非武臣中之達於道者<lb/>
<pb n="KR4e0101_WYG_007-4b"/>
哉且天之於物也春以溫而生夏以燠而長秋以凉而<lb/>
成冬以寒而蔵四時之相遷代也各専其分故生長之<lb/>
功不待秋冬榮成蔵之功不必夏春遂其道則然也其<lb/>
在人也亦然勤動於少壯之日而休逸於衰暮之年立<lb/>
名於志未遂之時而退身于功已成之後非能為於始<lb/>
而不能為於終也亦其道之然也岳君始以驍傑之才<lb/>
奮敢決有為之志従太宗文皇帝征討有戰績賞爵至<lb/>
指揮同知出略絶域得平冦進爵指揮使奉詔去掌蘓<lb/>
<pb n="KR4e0101_WYG_007-5a"/>
州衛事今年七十詣京師舉其従子貴以自代天子許<lb/>
之於是京師貴人與之素共事者有餞以酒而問之曰<lb/>
公既置官守歸休姑蘓名勝之地日覧長洲太湖包山<lb/>
之雅以尋范蠡之遊跡味張季鷹所思之蓴鱸樂且有<lb/>
餘矣亦復有意于出竒宣力少輸報効之勞於國家哉<lb/>
君曰樂固所欲勞則付之吾従子又曰慕其樂而置其<lb/>
勞者非吾之情也誠以老不可復壯也然則君之於道<lb/>
果何惑焉君行郎中陳君遵道主事劉君鉉咸属文贈<lb/>
<pb n="KR4e0101_WYG_007-5b"/>
之因序其出處與問答之辭以華其行李云<lb/>
　　送太常少卿魏先生赴任序<lb/>
舉一人而大衆人莫不悦之非徒悦之又將加學立行<lb/>
以慕效之舉人之公豈不大有益于理化哉宣徳七年<lb/>
春天子圖得寔賢以弼熈鴻業詔柄政事大臣舉所知<lb/>
公卿難其人者乆復錫以内製招隠之歌猗蘭之操欲<lb/>
速得賢也公卿猶難其人復降勅明吝舉之非公卿退<lb/>
而會舉十六人以應詔會稽魏先生仲房與其列而獨<lb/>
<pb n="KR4e0101_WYG_007-6a"/>
以文學稱明日命下十五人皆外補藩貳憲副之缺獨<lb/>
先生一人拜南京太常少卿以典郊廟百神祀事贊襄<lb/>
禮樂果殊擢也於是士無分先後進識面未識面者莫<lb/>
不欣然以為羣公卿舉得其人如先生真可以稱聖天<lb/>
子之求也先生之為人賢而守道不惑真能不負於明<lb/>
公卿之所舉也士生今之世患無先生之徳之能無患<lb/>
榮名厚禄之不至也其望先生之風而興起焉者不知<lb/>
㡬人矣盖先生行持介節學通古今才足以任事而建<lb/>
<pb n="KR4e0101_WYG_007-6b"/>
功由賢能興司松之上海訓典諸藩文衡遷博士太常<lb/>
為員外郎于考功所至徳光昭於上下清譽盈於人耳<lb/>
故其被眀薦膺顯用也公道彰焉輿情愜焉士風有所<lb/>
勸焉如此也先生轍將南素辱其忠告善道者咸追餞<lb/>
之都門外酒行有歌以導其飲曰山河佳麗兮壯哉舊<lb/>
京魏侯之去兮位列清卿典兹三禮兮惟寅惟清雲開<lb/>
日舒兮吾道之明臨别不飲兮何以暢其朋情有𢋫于<lb/>
其列曰接衽聨裾彤庭曙兮洵美魏侯豈不懐其舊故<lb/>
<pb n="KR4e0101_WYG_007-7a"/>
兮顧彼容臺位不可乆虚兮酒既飲矣駕翩翩其去兮<lb/>
先生乃飲而衆皆懽或謂球可書以識其别球因序其<lb/>
事而書之以就教焉<lb/>
　　送張巨川還故鄉序<lb/>
守官京師有禄以食其家之人有胥徒氓𨽻以執使令<lb/>
之役無大不堪之煩也然不能無故鄉之思為富室居<lb/>
故鄉有美廬疇園池以安以養有山林以供薪牧有粟<lb/>
帛貨泉以供無窮之需無甚不足之求也然常慕為京<lb/>
<pb n="KR4e0101_WYG_007-7b"/>
師之遊此吾之心所以日徃來於瀘水之上書臺西北<lb/>
而薊都金臺之地亦不能不有巨川之跡焉巨川姓張<lb/>
氏承其先人業于書臺之楊梅谿而蓄産益富日用有<lb/>
資其弟兄又睦而能事其子従又知以通經應舉為業<lb/>
其家嵗為鄉之賦稅長去年冬巨川舉其所給公牒來<lb/>
京以告其事之完得覩上國之光四方人物衣冠之會<lb/>
而將歸其慕遊京師之懐固已遂矣而吾方叨職禮闈<lb/>
道故鄉之期愈未有涯然欲託巨川致意鄉族之人宜<lb/>
<pb n="KR4e0101_WYG_007-8a"/>
安乃分治乃生訓其子弟和其鄰里姻戚以守其先人<lb/>
之墳塋永其先人之家聲無為不義以敗其身以斵䘮<lb/>
其家巨川歸而見其弟兄子従親戚交游亦必能告以<lb/>
京師之盛聖天子元良百官有司執法嚴且明豈無天<lb/>
道好還之戒遺子孫以安之勸哉茍吾他日歸而見故<lb/>
鄉人富有禮貧不失其所尊卑有序取予有讓必自巨<lb/>
川歸而化之也盖巨川為人爽朗通于道而達于時故<lb/>
敢以移鄉俗之薄而還於厚者望于其歸非但吾之望<lb/>
<pb n="KR4e0101_WYG_007-8b"/>
之也時大理萬寺副資中禮部鮑主事時博察院王侍<lb/>
御體艮皆故鄉人在京師者皆以是望於巨川而属予<lb/>
書之<lb/>
　　送張𤣥子詩序<lb/>
張𤣥子名應道字處機始為道士於邑之脩真觀永樂<lb/>
間選入大暉為樂舞生宣徳三年來遊金臺五年復歸<lb/>
大暉為住持道士得士大夫送行詩既富復託予文序<lb/>
之昔唐元和時有張道士者抱古今學具文武才能來<lb/>
<pb n="KR4e0101_WYG_007-9a"/>
京師上書言朝廷治職貢不如法者三皆不得其報失<lb/>
意而歸于時士大夫多贈以詩昌黎韓子為之序至今<lb/>
人以為道家美談𤣥子既與同姓亦有其學與才歟如<lb/>
有其才與學今天下統一九夷八蠻執贄都下繦属不<lb/>
絶無待其以貢不如法者為言茍有所言則今天子智<lb/>
睿方欲詢芻蕘以恢益鴻猷亦未必不報之則其歸也<lb/>
非不得意而士大夫猶贈以詩予文雖非韓子比而亦<lb/>
為之序者以𤣥子出繡林舊家美質性能習於樂精於<lb/>
<pb n="KR4e0101_WYG_007-9b"/>
五聲十二律相生相應之說施於音適清濁髙下輕重<lb/>
疾徐之宜鏘鏘乎其善鳴也夫樂本吾儒六藝之一可<lb/>
以養人情而成就其道徳自世教不立儒者多不通其<lb/>
學雖通其學亦不能精其説而𤣥子乃得其精而善鳴<lb/>
之所謂禮失而獲諸野固不可無詩與文以張其能况<lb/>
其徒桑素榮何守𤣥請之不倦哉桑何又謂其師能䆒<lb/>
極𤣥文始來京謁長春真人語及𤣥教大見竒重言於<lb/>
所司故有住持大暉之舉則𤣥子亦其法中之賢者歟<lb/>
<pb n="KR4e0101_WYG_007-10a"/>
其果能出入幽明陟降上下則非予所能知亦非予之<lb/>
敢知也姑以是說華其歸云<lb/>
　　送連江令劉君復任序<lb/>
禄三年而考其績古今通制也然有通才令行又豈待<lb/>
考其績而後見哉廬陵劉君仲戬為連江令來考績于<lb/>
天官拜命於天子之廷以還于職夫使地方百里之民<lb/>
服其令而不敢犯勤於赴役而不怠急於供賦而恐緩<lb/>
弊必革而功必取可謂能令矣或不得以循稱率其民<lb/>
<pb n="KR4e0101_WYG_007-10b"/>
也以身處其民也有道撫字勞而不知其為利刑罰簡<lb/>
而不見其所為可謂循令矣而或未可以能名然世之<lb/>
所尚者能也士大夫之所取者循也能諧於世好復滿<lb/>
於士大夫公論者必能且循兼有之也予雖不知仲戬<lb/>
書於天官者行績㡬何第于㡬等其善與最果優于人<lb/>
否然知其能聲循譽必著於閩越之境焉盖仲戬嘗罷<lb/>
餘姚令退食於家克恭其兄訓其子弟仁其家之人厚<lb/>
其所親所交區畫其家規也有條經紀其生事也有方<lb/>
<pb n="KR4e0101_WYG_007-11a"/>
生養遂而和氣交應為逺近人所稱道而比閭族黨莫<lb/>
不取以為法可謂善為其家矣推為家之道以施於政<lb/>
以涖其民又豈不可得循能之名哉傳曰居家理故治<lb/>
可移於官未有能理其家不能施於官者仲戬去而廣<lb/>
其循能之政以潤澤夫連江之民民亦何其幸哉雖然<lb/>
今明詔屢下以考察有司之賢不肖而陟降之恐超遷<lb/>
之命將及仲戬連江之民殆不得専其潤澤而將均被<lb/>
乎大方之民姑序以速其行<lb/>
<pb n="KR4e0101_WYG_007-11b"/>
　　送梁大尹赴祥符序<lb/>
宿遷梁子英調尹祥符禮科給事中趙君子端禮部主事<lb/>
賈君文奎祥符人也詣予求文贈之盖祥符為開封首<lb/>
邑開封又河南首郡藩臬重臣柄河南政事者位所臨<lb/>
焉朝之卿大夫士與凢將命之人有事於河南者必先<lb/>
及之焉邑之属於河南者八十餘而人民之衆未有過<lb/>
之者焉租稅之出繇役之供未有能厚之而先之者焉<lb/>
訟獄之聴決凢百需用之酬給未嘗有加之者焉茍尹失<lb/>
<pb n="KR4e0101_WYG_007-12a"/>
其人而能趨藩臬重臣之命不慢奉行將朝命者之令<lb/>
靡有違不為其民所怨惡而税役之催督無愆於期訟<lb/>
獄之聴明而凢百需用之酬給且㨗盖亦鮮矣故司官<lb/>
人者毎艱其選必求得人焉而後任之子英以俊偉之<lb/>
器超邁之識始典撫寜縣吏卓然著能聲用薦知齊東<lb/>
又得民譽今去内艱來京而有祥符之調盖不待其發<lb/>
於政施於事人已知其必能不怠于藩臬重臣之命敏<lb/>
於順奉行將朝命者之令免夫民之怨惡而不愆其税<lb/>
<pb n="KR4e0101_WYG_007-12b"/>
役之期明於訟獄之聴而㨗於凢百需用之酬給矣雖<lb/>
然此其才之能也有行焉君子之取人也先其行而後<lb/>
其才茍敬以養心謙以處身慎以制事亷以砥名則行<lb/>
脩於内才輔於外固足取于君子之清論而美官優陟<lb/>
且將加焉子英之為才也既富能茂於行以立其本則<lb/>
君子必有取焉而超遷之期且將不日而至姑序以期<lb/>
之<lb/>
　　送布政陳公赴江西序<lb/>
<pb n="KR4e0101_WYG_007-13a"/>
江西天下雄藩也天子慮不得人搃其政則無由宣其<lb/>
化下其恵拯其民之窮虚其布政之位待賢且能者積<lb/>
有年矣於是以授咸寜陳公孟㡬除目出而吾江西人<lb/>
士官於朝者無大小無不心相喜其十三郡六十九邑<lb/>
之正長僚佐暨胥役之徒述職在京者無貴賤無不交<lb/>
相慶其黧老壯倪食於其土者又莫不早夜引領以徯<lb/>
其來盖公自守亷而處乎物也公素蘊厚而施於政也<lb/>
熟始由進士擢監察御史用薦陞陜西按察使咸克舉<lb/>
<pb n="KR4e0101_WYG_007-13b"/>
憲綱以肅羣職毎言事朝廷輙下其法于天下賢聲能<lb/>
聞誦於下而徹於上有自來矣今秩滿九載故能有是<lb/>
陟而得吾江西人望如此其重也公自京師以即任大<lb/>
夫士有執其手而告之曰非公之守固而政醇固無足<lb/>
受明天子知以膺兹重命也又曰閔閔下人所以瞻俟<lb/>
於公者無非欲蠲其患以底于康也又曰公果不易其<lb/>
初志不色好正議而心惑于佞士用克承天子命以大<lb/>
敷民恵也公諾曰敢不日孳孳以求稱上選副厥人望<lb/>
<pb n="KR4e0101_WYG_007-14a"/>
哉又曰未至而勵宦成而怠某豈為是哉羣大夫士用<lb/>
是益知公將大有績於斯行咸為詩壯之禮部主事鮑<lb/>
君時博其先咸寜人於公舊同鄉自其尊府先生宦于<lb/>
江西遂為江西安福人與予同邑又同官禮部属為之<lb/>
序予交㳺鮑氏父子間耳公清徳素稔故不敢以淺塞<lb/>
辭而敬序之<lb/>
　　送伍司訓赴東昌序<lb/>
道天下必錯用天下之才而後公無私也然在昔者以<lb/>
<pb n="KR4e0101_WYG_007-14b"/>
經術名家而躋顯仕有功業施之當時載之策書傳至<lb/>
于今不息則北方之士常多于江之南其在後世以眀<lb/>
經起身科目而文章政事足以名世垂後希蹤前列則<lb/>
南方之士又倍蓰于江以北豈北方之氣化已盛于前<lb/>
而南方之人文方闡於今歟抑其師之為教子弟之為<lb/>
學有得其術不得其術歟不然何人才之出昔盛于北<lb/>
今盛於南歟聖天子欲均而平之公卿大臣又従而弼<lb/>
就之於是定科額限南北之士為十六四之取又多官<lb/>
<pb n="KR4e0101_WYG_007-15a"/>
南士之第副榜者於北欲其教導北方之士以南方為<lb/>
學之術盖得損益就中之道公天下之心也天子公卿<lb/>
之經綸斯世何其周哉吾江右之吉南方學者之淵林<lb/>
也有負秀質尚志而不羣者曰伍庸字省中少㳺縣庠<lb/>
通易學能敷暢其詞捧賢能書來試于禮部列名副榜<lb/>
授東昌司訓是盖吾南方好學而欲行之者也然必體<lb/>
天子公卿欲均天下之意舉其平昔聞于師友蘊諸心<lb/>
懐者以澤潤東昌之子弟使皆篤志于詩書㳺心于理<lb/>
<pb n="KR4e0101_WYG_007-15b"/>
趣以廣其才以致用于世以復其前世之舊則吾南方<lb/>
之教固有以行於北矣况東昌為郡宻邇鄒魯之區木<lb/>
鐸絃誦之遺聲猶可想念省中亦思之以培益其所未<lb/>
至歟果能取之于已以為他日超用之具則北方之化<lb/>
又豈無所資於吾南方之人哉詩所謂小子有造吾于<lb/>
東昌子弟有望書所謂惟斆學半又不能不致意于省<lb/>
中之徃焉凢吾邑人仕于京者咸酌省中酒而勉之已<lb/>
力謂吾與省中之僦舎鄰而朝夕尤宻俾贈之序云<lb/>
<pb n="KR4e0101_WYG_007-16a"/>
　　古愚先生詩集序<lb/>
古今以詩名家者不一如古愚先生之詩得非韓子所<lb/>
謂窮苦之辭易好者歟先生始仕得都府㫁事司稽禮<lb/>
随失之謫雲中而還安福益攻為詩肆力吟咏間十餘<lb/>
年詩名盛著用薦於京不茍合復抵雲中還自索居田<lb/>
野至旅遊道途困抑於人情世故凢所感於心者皆於<lb/>
詩見之遇人有求焉亦不吝為之賦積而至十巻縂五<lb/>
百餘篇大抵皆罷官之後窮不得意時所作故自名其<lb/>
<pb n="KR4e0101_WYG_007-16b"/>
稿曰慣窮其意盖為是也夫太阿之器藏之匣中掩伏於<lb/>
地下不得時出為世用則精光鋭氣徃徃上燭霄漢或<lb/>
為靈怪以駴世驚人終不埋没以與尋常什物等何也<lb/>
欎於中者必發于外也先生其不為世用之太阿歟懐<lb/>
蓄有餘不得施於事業以羽儀朝廷澤潤天下則不能<lb/>
不發其精鋭於詩使其得彼必不暇為此惟其視此重<lb/>
而視彼輕故寜無彼而有此也先生没其子難悉置百<lb/>
事惟類是集以刻梓嘗貽書属予校之予未及報而刻<lb/>
<pb n="KR4e0101_WYG_007-17a"/>
本已出其亟于觀成書也如此固足為先生能子矣至是<lb/>
來請序不敢不副其意先生姓戴名審字誠問云<lb/>
　　送鍾韶音還永豐詩序<lb/>
鍾為吾吉永豐著姓韶音鍾氏老成人修撰𢎞彰従父也<lb/>
𢎞彰由進士及第厯任史職入侍經筵有年矣韶音猶従<lb/>
有司役來輸里布京師或謂韶音有従子貴仕清朝乃不<lb/>
能庇之使間關逺渉于遅暮之年何也韶音曰吾従子雖<lb/>
貴然吾籍在民伍中輸租稅以奉上民之職也吾従是役<lb/>
<pb n="KR4e0101_WYG_007-17b"/>
盖思修其職求不負為太平民也豈従子不吾庇也雖然吾<lb/>
至京賴有従子將迎奉順以篤親長之意慰其行役羇旅之<lb/>
懐已不覺身去故鄉逺在千萬里外也况辱縉紳貴㳺以吾<lb/>
従子之故容接而禮遇之奉為尊客使得従容以觀京國之<lb/>
光覧金臺之勝槩茍株守一壑又何足以得此脩職之外盖<lb/>
不為無獲也由是人知韶音之來出其意也非有所使于人<lb/>
也繼而𢎞彰固請于朝得歸省其親遂侍韶音而南賦詩<lb/>
送韶音行者属序于余夫舉天下之人莫不各有其職能脩<lb/>
<pb n="KR4e0101_WYG_007-18a"/>
而舉之不自墮焉則自處安於上下不獲戾其為人也<lb/>
不亦賢乎韶音韋布之士能脩其職賢可知矣𢎞彰在<lb/>
館閣亦孜孜早夜惟職是奉抑其父兄長者平昔身教<lb/>
有所感發之歟於此又見韶音之賢有以及其従子也<lb/>
使世之為公卿大夫至百執事皆能恭職如鍾氏又豈<lb/>
有瘝官之患食君之禄而廢其事之失哉故特表而白<lb/>
之以為世勸若其歸途所遇田園所樂則已形於諸君<lb/>
之歌詠故不及之<lb/>
<pb n="KR4e0101_WYG_007-18b"/>
　　送張孟初還句容詩序<lb/>
昔者漢都于洛長安故老念其上不西顧咸興慨惜班<lb/>
孟堅因作兩都賦盛稱洛邑之美逾于長安以諭其意<lb/>
至今垂之䇿書昭漢徳于無極聖眀肈建北京以均四<lb/>
方朝貢之道為宇内乆安長治之圖誠萬世無疆之鴻<lb/>
業而南土之人思日月之光逺常引領以望乘輿之復<lb/>
南盖猶漢之西人不欲其上之東也惜時無班氏賦兩<lb/>
京以諭之豈得不因張孟初氏南還而舉其萬一與之<lb/>
<pb n="KR4e0101_WYG_007-19a"/>
言歟夫南京固江南之都會北京又天下之都會故自<lb/>
大寳定于北而九域之生靈乂安四夷之職貢交至率<lb/>
土願戴而樂歸不啻星拱辰而水朝宗卒無一人不得<lb/>
其所况南土習知故俗安守恒法士而勤學脩行則爵<lb/>
禄之必歸農而服田力穡則賦役不加厚百工商賈各<lb/>
事其事則入於私而輸公者無所損益于舊所以享夫<lb/>
太平之福遂其室家之安者自若乘輿雖北猶南也豈<lb/>
在目覩龍旂周旋清道然後為有倚賴耶孟初幸以是<lb/>
<pb n="KR4e0101_WYG_007-19b"/>
致意其故老焉孟初南京負郭舊家以従弟諌擢進士<lb/>
北京請於其親來視之未㡬且南兩京勝槩已在其目<lb/>
矣歸必能達吾言<lb/>
　　送編修龔君南歸詩序<lb/>
世之君子能悦其親於閒居之地者則不得致有爵禄<lb/>
之榮能顯其親於宦達之途者或不得身奉甘㫖之養<lb/>
榮與養兼得如翰林編脩龔君台鼎豈非能事其親者<lb/>
乎台鼎少侍其親習春秋學成而出以宣徳庚戌進士<lb/>
<pb n="KR4e0101_WYG_007-20a"/>
第二人擢今官恭職三年荷寵命封其尊府編修母孺<lb/>
人得請以歸致其榮矣復官未㡬而定省之思常徃來<lb/>
於懐方慨其歸之未可得已而寛䘏詔下詞臣得還家<lb/>
待召用者八人台鼎與焉又自喜其得復候起居視寒<lb/>
燠食飲之節于庭户下可免夫南北暌離之念也即治<lb/>
裝行予故謂其事親能兼得夫榮與養也雖然此特其<lb/>
私情之遂爾有公論存焉今眀主在上樂于親賢如台<lb/>
鼎之問學博深足以偹顧問陳善道侍従中豈可缺其<lb/>
<pb n="KR4e0101_WYG_007-20b"/>
人耶二三元老居廟廊欲張文學以飾治平如台鼎之<lb/>
詞翰優長足以事校讐秉載筆纂述中豈可缺其人耶<lb/>
士君子聚處京師多欲得賢達為知己如台鼎之性溫<lb/>
雅而行端恪足與論道而輔徳交友中豈可缺其人耶<lb/>
是皆公論之不可掩也豈私情所能勝之乎吾故知其<lb/>
必不為大衆所釋行當復其位以事其事不得乆遂其<lb/>
私於家也台鼎為少師楊公邑人公既命吾儕作詩且<lb/>
自序以華其歸矣而寮宷之情尚不容已復為詩俾予<lb/>
<pb n="KR4e0101_WYG_007-21a"/>
序以益之故為道其私情之遂於前而公論之不可負<lb/>
於後也如此<lb/>
　　送楊千户襲職還安福序<lb/>
聖朝優遇武臣不輕絶其官無大故敗倫之節雖得罪<lb/>
罷斥逺方没而子孫皆得追襲其職為武臣者其可不<lb/>
知報乎故楊勲仲績襲千户之職於其先君罷没之後<lb/>
復得守禦安福學士李先生欲其知報也餞以酒而謂<lb/>
之曰子之家失其官守已十年朝廷不忘舊勞復與子<lb/>
<pb n="KR4e0101_WYG_007-21b"/>
職恩殊至矣不可不脩徳竭能綏厥士卒以盡報効之<lb/>
道盖朝廷託士卒于武臣非為之利也欲其養而訓之<lb/>
以偹不虞之用也受是託者誠能懐之以徳處之以正<lb/>
教之以時不為暴刻不仁之政以需于貨而撓其生使<lb/>
部伍之間貧者有給怯者有武知者知方藝精而器利<lb/>
俟有徴發則相率赴敵不為退避畏縮之計則于所託<lb/>
為不負矣何患乎聲名之不起功業之不立哉不知世<lb/>
之為武臣者皆能是耶子以妙齡偉器偹嘗艱難于乆<lb/>
<pb n="KR4e0101_WYG_007-22a"/>
抑之下得復爵禄于已絶之餘所謂生於憂患者殆非<lb/>
衆武臣比矣可不早夜惕勵思不負所託以圖報効乎<lb/>
昔者卻缺感文公不念其先之罪用為大夫増修敬徳<lb/>
以懐其下卒收獲狄之功復有冀邑卻氏遂大于晉子<lb/>
其朂之吾將望子為安福之冀缺也仲績再拜謝曰勲<lb/>
雖不武聞先生命不敢不朂時編修呉公節劉夏官信<lb/>
彭主事貫戴主事相國子生周訓劉希陽及予二三子<lb/>
弟在側咸嘉仲績能拜善言謂予宜書為之贈遂書之<lb/>
<pb n="KR4e0101_WYG_007-22b"/>
　　送張僉憲復任序<lb/>
正統六年夏福建按察僉憲張君居彦奏課為風憲最<lb/>
將還視厥職與之遊者以其兄居傑為江西叅政素厚<lb/>
於予予與僉憲又嘗識面來徴文為之贈義不容辭夫<lb/>
兄弟之競爽于家齊名于仕途不但人情所同願天下<lb/>
所欣覩而已寔有以關乎氣運之盛為國家多賢之祥<lb/>
焉故二陳作于潁而漢史以光兩蘓出于眉而宋徳以<lb/>
盛此令兄弟所以足為世榮也方今聖治尚文而僉憲<lb/>
<pb n="KR4e0101_WYG_007-23a"/>
兄弟俱由科目起家為儒官一則屢以薦陞至方岳一<lb/>
則特膺㧞居臬司所以宣布徳化為長育烝庶之春陽<lb/>
者其兄任之所以振作風紀為嚴肅有司之秋霜者其<lb/>
弟任之以一家同氣之親分柄二大方徳刑之政而皆<lb/>
有明敏之才卓異之績誦於人之口溢于人之耳甚為<lb/>
公卿大臣所敬重殆將以二張之名稱于聖朝如漢之<lb/>
陳宋之蘓乎兹亦不為不偉矣豈其尊府給事中徳如<lb/>
太丘教如老泉有以開其子歟將天欲祚斯文而慶澤<lb/>
<pb n="KR4e0101_WYG_007-23b"/>
有以鍾于其家歟其為聖朝多賢之徴一也雖然善始<lb/>
者貴乎善終責名者必先責寔故盛徳君子未嘗以宦<lb/>
成而怠于檢身必躬乎仁義然後用以範乎物而昭乎<lb/>
世所以然者誠知有終之為貴非寔不足以收名也僉<lb/>
憲徃而惟終是圖惟寔是務以自力乎盛徳之事則望<lb/>
與位將日隆不連雙璧于廟廊之上不已也因序以相<lb/>
待焉<lb/>
　　送僉憲陳君復任雲南詩序<lb/>
<pb n="KR4e0101_WYG_007-24a"/>
雲南按察僉憲陳君汝衡以課最還職予既賦詩三章<lb/>
贈之矣同年諸君皆為賦之兵部主事舒君守中復集<lb/>
為巻來属予序予以雲南今日之務莫急于安定其民<lb/>
也盖自麓川逆命敵愾之師毎出則雲南之人赴戰鬬<lb/>
者委其生給轉輸者廢其業出餽遺者殫其貲偹送迎<lb/>
者窮其力耄倪相率惟軍旅之是従者無不冀寇之平<lb/>
而家之得其康也今渠魁未殱而羞琛之使不至是方<lb/>
之人思息其肩不能得則恒恐恐焉慮其無以自存矣<lb/>
<pb n="KR4e0101_WYG_007-24b"/>
不撫而安之可乎君至官豈得不與二三方面大臣謀<lb/>
其所以安之之道哉民得其安而仰事俯育無不贍然<lb/>
後訓之以武激之以義則無戰不克無功不成欲寘麓<lb/>
川殘孽于掌握中也何難哉春秋之法制外者先治内<lb/>
服逺者必自邇正以此也君有竒偉才通古今學常以<lb/>
濟時愛國為心始為御史數厯邉陲所至克除民患以<lb/>
肅清境土所謂安民制寇之道已曉然於胸中矣予猶<lb/>
懇懇以是為之言者何耶初王師之再南也予恐雲南<lb/>
<pb n="KR4e0101_WYG_007-25a"/>
之民有弗克堪建議以為屢動大衆以渉險逺而不得<lb/>
寇徒為民病無益也莫若止選精鋭于近邉使分屯要<lb/>
害以厚儲蓄以勤訓練以相聲援得便則合勢出竒以<lb/>
乘寇虚不得便則通使環境諸夷以掣冦肘或時為陳<lb/>
禍福以無塞其向化之路則不必勞天下之力竭公私<lb/>
之費而寇可坐平矣是予之素懐惟在于安民制冦而<lb/>
已惜其位不尊言不信而計不得施今師既班君幸審<lb/>
擇愚衷之所布者于民有益于國無損于冦有可平之<lb/>
<pb n="KR4e0101_WYG_007-25b"/>
勢請而施之未晩也君將以為何如<lb/>
　　送貴州恭政嚴君赴任序<lb/>
自薦舉之令行而侍御之臣超授方面之任不少矣獨<lb/>
錢塘嚴君敬夫拜貴州布政司恭政人無識不識者莫<lb/>
不以為舉得其人而任當其職焉君果何為而能有是<lb/>
譽哉其由進士擢為御史也不問居京師按郡邑廵厯<lb/>
邉徼舉克振肅風紀祛剔民蠧使良者悦而無良者懼<lb/>
赫然著績于中外而稱能于逺邇已足為人所重矣去<lb/>
<pb n="KR4e0101_WYG_007-26a"/>
年王師南嚮君又不避險逺以従征伐其士伍之無譁<lb/>
餉道之不絶君寔預有力焉比班師也上功狀者失録其<lb/>
名故文僚武將俱被峻陟厚賚而君獨不與人以君宜<lb/>
自陳其勞庶朝廷知之必有所處也君曰仗國法以佐<lb/>
軍事討寇攘乃吾職所當為設因將士之力俘馘其<lb/>
渠魁郡縣其境土全師而歸猶不敢貪以為功况元兇<lb/>
未殄邉境未寜得免咎戾亦已幸矣又敢掩為己功以<lb/>
要爵賞非惟欺國亦恐為小醜所笑竟嘿不言其謙退<lb/>
<pb n="KR4e0101_WYG_007-26b"/>
不伐勞也如此然不踰月而貴州之命下不得于彼而<lb/>
得之此亦可以見國論之公爵禄不待人希而自至也<lb/>
謂之舉得其人而任當其職不亦宜乎雖然施政于貴<lb/>
州也有要不可不為君告故因其寮之請而述之今天下<lb/>
藩臬之司皆偹厥官而貴州獨省其半何也以其民稀<lb/>
而雜夷非有艱劇之務重繁之役官不必備亦足致其<lb/>
理也朝廷閔念是方之民不欲擾之意甚至矣居其位<lb/>
以施其政者可不深體是意思去苛煩務従簡易以與<lb/>
<pb n="KR4e0101_WYG_007-27a"/>
其民休息使窮陬荒服之境均得沾被徳澤乎君之徃<lb/>
也吾知上徳無不宣矣吾知下民有所賴矣吾知其聲<lb/>
名之起功業之著又將自兹始矣因舉以相告焉<lb/>
　　送大名郡守李君復任序<lb/>
皇上嗣大寳之初安邑李君公載自監察御史膺薦陞<lb/>
大名知府翰林修撰劉君仲方大名人也自矜其郡得<lb/>
賢守以語人曰鄉之人其有所賴以得康其居樂其業<lb/>
免夫窮苦墊隘之憂歟未有牧守得人而民不受其福<lb/>
<pb n="KR4e0101_WYG_007-27b"/>
者或謂之曰人之為才也不齊眀于執法者或短於長<lb/>
民著稱於内任者或失名于外任故有謀獲于野而不<lb/>
獲于邑才優于趙魏老而不足於滕薛大夫李君雖舉<lb/>
職於憲臺安保其必能有效於郡事耶修撰曰君吾同<lb/>
年進士也吾知之為詳其為御史時鉏奸之政毎施于<lb/>
愛物之餘仁厚之意常存于刑獄之下可謂嚴而恕溫<lb/>
而有理者也移之于郡何患其弗績歟或人不能難李<lb/>
君守大名三年政成而民安之循良亷靜之譽藹然溢<lb/>
<pb n="KR4e0101_WYG_007-28a"/>
其郡而達乎京師修撰之言于是乎驗及君來京以課<lb/>
最奏當復官與之交者來請文贈其行予於君亦有同<lb/>
年之好故既舉其不負修撰所稱者為之喜矣又豈得<lb/>
不道古賢之事以致予期望之私于其間耶昔狄梁公<lb/>
治大名不但有徳恵以及于其民又克自樹使功施于<lb/>
國道光於時芳流于後世卓為唐之名臣今之大名猶<lb/>
古之大名也君益砥名濯節以梁公之業自期則亦今<lb/>
之梁公矣書曰罔俾阿衡専美有商君亦豈可使梁公<lb/>
<pb n="KR4e0101_WYG_007-28b"/>
専其美于大名也此則予之望于君也君其以為何如<lb/>
　　送劉編修歸省詩序<lb/>
編脩劉君主靜得請歸故鄉省其尊府石潭先生予因<lb/>
憶前二十年主靜従先生受學于吾邑之南當時年未<lb/>
及紀已能誦説五經百家言先生猶日督誨之必欲其<lb/>
進為碩儒君子焉其教子也盖亦勤矣後十數年主靜<lb/>
挾其所有以試于鄉大夫遂得與計偕以魁禮闈第甲<lb/>
科列職編苑卓然為時名流先生之教子也于是乎效<lb/>
<pb n="KR4e0101_WYG_007-29a"/>
矣已而朝廷嘉主靜學績之優推恩其親遂爵先生為<lb/>
文林郎翰林編修又賜楮幣齎主靜歸為先生夀其教<lb/>
子也不為不獲其報矣雖然先生早以易學魁鄉薦即<lb/>
退居家以徳禮自度淑英俊自娯功名富貴舉不足入<lb/>
于心其所以茹道毓徳貽其子慶者深且厚豈今日所<lb/>
獲可盡其所素積耶主靜自去田里登臺閣未嘗以宦<lb/>
成身顯而輟其業其所以脩行樹名為其親榮者逺且<lb/>
大豈今日所至可滿其所素望耶予以故知其父子間<lb/>
<pb n="KR4e0101_WYG_007-29b"/>
休聲之著盛福之歸由今以徃益不可涯也盖嘗觀古<lb/>
之人父子俱以賢稱者非齒列於清署即繼踵于要途<lb/>
而皆有美政善行故得並名當世也若隠顯之迹異而<lb/>
徳行之積于躬文章之昭于時也同一揆則惟眉山蘓<lb/>
氏為然故至今天下人誦其父子之賢不絶口先生平<lb/>
昔重其在已而輕其在人者盖有老泉之風矣主靜其<lb/>
可不承其志而以軾轍之事業自期哉茍他日徳行文<lb/>
章匹休昔賢則人將謂父子賢名不以隠顯間者昔有<lb/>
<pb n="KR4e0101_WYG_007-30a"/>
眉山之三蘓今有禾川之二劉焉主靜亦不可以此自<lb/>
讓也予故因其鄉舊之請特序以相朂<lb/>
　　送山西布政使石公赴任詩序<lb/>
正統七年秋八月大理少卿于公廵撫還疏言山西缺<lb/>
布政使時按察江西副使鄴郡石公上績在京大臣僉<lb/>
謂寔兹缺者莫公宜上命公徃或者以為方岳之寄與<lb/>
司風紀不同司風紀則職於激揚百僚之清濁居方岳<lb/>
則衆萬有司之事無不繋之公自侍御進職為憲副者<lb/>
<pb n="KR4e0101_WYG_007-30b"/>
再為憲使者一皆居風紀之職于激濁揚清則誠優矣<lb/>
轉遷而不離乎風紀之司則誠宜矣乃遽付以有司之<lb/>
事而寘諸邉方其心必不樂焉士大夫則曰全才之士無<lb/>
任而不勝無施而不績張釋之収名於公車未嘗不愜<lb/>
望于廷尉宋廣平著績於棘寺未嘗不稱賢于政府以公<lb/>
之潔已如氷玉仁物如春陽燭枉如氷鑑發奸如神眀<lb/>
其正直而眀敏求諸人人中尠克儔豈有能于此而不<lb/>
能彼哉且一舉而進三級亦殊擢也夫何不樂之有已<lb/>
<pb n="KR4e0101_WYG_007-31a"/>
而察公之心果欣然遂相與賦詩壯其行予復念吾江<lb/>
西十數年來墨吏䑕伏武㫁之徒不敢鴟張民得免夫<lb/>
暴横之撓而士氣随以增者以有公在憲司也今乃奪<lb/>
而移諸山西彼方之民固得沾其恵矣其如吾江西之<lb/>
民失所倚賴何雖然官乆則遷古今通制也吾江西豈<lb/>
得乆専公恵哉宜乎其有今日之陞焉今日之陞亦豈<lb/>
非其他日登臺省位廊廟之漸耶因序以為吾江西惜<lb/>
而寔為公慶<lb/>
<pb n="KR4e0101_WYG_007-31b"/>
　　送國子司業趙先生序<lb/>
仕宦而得循恩典以歸榮其鄉致孝其親者固人情之<lb/>
所欣幸也然有不得于初而得于後如國子司業趙先<lb/>
生其為欣幸又豈常情之可擬哉先生自論秀起家厯<lb/>
教四邑召入翰林為待詔不一年而陞今職上嘉其能<lb/>
用追爵其先人先生拜命即欲燎黄于阡當時總國學<lb/>
之政者多不愜衆望百弊交作善人志士皆失所歸其<lb/>
能持清白之操惇端方之行有訓迪之方無阿比之私<lb/>
<pb n="KR4e0101_WYG_007-32a"/>
翕然為人所宗嚮者獨先生一人故其以展祭為請也<lb/>
六舘諸生皆曰不可士大夫亦曰不可朝廷果不許之<lb/>
已而前之縂學政者亦自引去上命翰林學士李公去<lb/>
為祭酒先生以賢遇賢由是得以展其所懐行其所志<lb/>
以商確夫為教之具成人之方故未㡬而國學之政缺<lb/>
者有所補廢者有所更亂者有所理墜者有所興百度<lb/>
煥然一新先生亦得少息其肩焉故復疏乞償其夙昔<lb/>
之願于是六舘諸生曰可士大夫亦曰可朝廷且許之<lb/>
<pb n="KR4e0101_WYG_007-32b"/>
焉然則先生始焉不得歸者固衆人之情也今焉得歸<lb/>
者亦衆人之情也其為欣幸也豈可以例之常者而論<lb/>
哉雖然楩楠杞梓所以能成棟梁者非出一木工之力<lb/>
也璠璵琪珣所以卒為珪瓚者必經衆玉人之手也况<lb/>
國學為天下英俊所萃之地豈一賢之精神所能裁成<lb/>
其器琢就其材哉必資良佐贊襄之美以致其功焉先<lb/>
生之歸也其可溺桑梓之故狥親舊之情而乆違官守<lb/>
使一賢獨當夫司成之任哉卒祀事而早顧王程者盖<lb/>
<pb n="KR4e0101_WYG_007-33a"/>
自諸生以達乎朝廷所共欲也先生幸無乆淹其跡于<lb/>
故鄉焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_007-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻七<lb/>
</p>
<p>
</p>
  </div>
<div>
<head>兩谿文集巻八</head> <lb/>
    <p>
<pb n="KR4e0101_WYG_008-1a"/>
欽定四庫全書<lb/>
　兩谿文集巻八<lb/>
　　　　　　　　　　　　　眀　劉球　撰<lb/>
　序<lb/>
　　送章瑾還會稽序<lb/>
冠帶舉人章瑾侍郎寅菴能子也天子嘉侍郎績追錫<lb/>
其考妣祖考妣爵號侍郎恭職守不得躬展燎黄之禮<lb/>
于其鄉請以瑾代徃詔許之有請言於予以為瑾規者<lb/>
<pb n="KR4e0101_WYG_008-1b"/>
予與侍郎共禮部政視瑾猶子弟茍勿徳則無以為同<lb/>
僚光規之宜也始予奉上命㧞羣舉人中詞翰之最者<lb/>
二十四人俾冠帶食訓導禄卒業國子監必其為進士<lb/>
後科瑾樂棄州學正之選而就焉茍弗加其學則無以<lb/>
應上㫖規之宜也今士大夫家子弟秀朗聪察能自立<lb/>
如瑾者尠人望其有父風將立業當朝揚聲光後世者<lb/>
大小無不然茍弗大成其才則無以塞衆望規之宜也<lb/>
規之而有此三宜又豈得以不暇辭哉遂進瑾而告曰<lb/>
<pb n="KR4e0101_WYG_008-2a"/>
惟克自抑則道增惟不貌恭而心傲也則誠存爾其慎<lb/>
兹徳以親其宗族鄉黨斯稱爾尊府懐予亦與有慶瑾<lb/>
曰敢不懇懇焉惟信讓之務崇哉又曰業恒長于脩而<lb/>
荒于棄爾其毋外惑以曠于學求必得其志于文闈斯<lb/>
不孤眀天子徳瑾曰敢以有所徃而或怠于詩書之誦<lb/>
哉又曰器不貴于小就爾其博所求厚所蘊擴其才以<lb/>
為大斯不負人所期待瑾曰雖不慧敢不竭愚力以求<lb/>
其至哉于是與瑾交者不但榮瑾能代其親致寵命以<lb/>
<pb n="KR4e0101_WYG_008-2b"/>
光於鄉且榮瑾能受予規以進厥徳長厥學而大厥才<lb/>
將遂其美于未涯焉皆請書以為瑾貺使瑾得早夜是<lb/>
顧以自勵<lb/>
　　送王太守赴雲南序<lb/>
由御史而陞郡守嵗不知㡬人矣獨吾王君貴莊之守<lb/>
雲南也人皆以為宜焉夫雲南邉郡也族而居者非僰<lb/>
即獠其人夷也首次工以為禮刻木結䋲以相交易其<lb/>
俗異吾中州也去御史于中州而徃守邉郡撫夷人閲<lb/>
<pb n="KR4e0101_WYG_008-3a"/>
異俗何宜之有盖君為人亷謹端靜茂于材而粹于學<lb/>
其政平其令信徃守邉郡必能去<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>而効順化異而為<lb/>
同居中州則無足盡其能大其事業人以為宜不亦信<lb/>
乎昔漢之邉蜀猶今日之邉雲南也自文翁至而蜀之<lb/>
為郡遂與中州齒則雲南之人易椎結為衣冠釋甲兵<lb/>
而絃誦又將自吾王君之為政始矣球故作詩道其所<lb/>
宜以壯君之行詩曰脱彼<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>兮駕五<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>君之適兮南詔<lb/>
之陲顧中土既綏輯兮憫遐方不可以獨遺故天子之<lb/>
<pb n="KR4e0101_WYG_008-3b"/>
有命兮付君徃釐觴君清酤兮道君于邁山川雖邈兮<lb/>
黎獠有待化左衽為逢掖兮寔維其時風調日麗兮勿<lb/>
緩其馳秀禾瑞麥兮將毓彼徼如徠增秩兮不日有詔<lb/>
　　送太僕少卿鄭君赴任序<lb/>
凢為天下不可不蕃息於馬盖軍師行伍非馬不行蒐<lb/>
苖獮狩非馬不利出警入蹕非馬莫駕送徃迎來非馬<lb/>
莫給馬之為用大矣皇眀統萬國設太僕之職總馬政<lb/>
馬皆出于官而資牧于民今六七十年牝馬騋駒生生<lb/>
<pb n="KR4e0101_WYG_008-4a"/>
愈衆而閭井之間無非牧馬之家昔周之十二閑漢之<lb/>
三十六苑唐之八坊四十監莫有盛于今日民于是不<lb/>
能不患其芻牧之不逮矣然則太僕少卿鄭君復言涖<lb/>
任于滁其可不務足其民以廣其馬哉盖馬固國所資<lb/>
也民尤國之本也民不足則馬不可得而獨蕃馬不息<lb/>
則民不可得而獨富書曰民惟邦本本固邦寜偏重於<lb/>
馬而不䘏其民不可也禮曰問國君之富則數馬以對<lb/>
徒有其民而不衆多于其馬亦不可也民既遂而後馬<lb/>
<pb n="KR4e0101_WYG_008-4b"/>
益増斯為兩得其道焉鄭君四眀人由進士擢主事員<lb/>
外郎郎中皆属禮部在職二十餘年始有今陟其于治<lb/>
體盖聞之熟矣故予與侍郎章公以民與馬舉不失養<lb/>
望於其行焉茍江淮以南由是家不窘于衣食人得其<lb/>
所樂其業惟恐國馬失養而休秣風字必以時使駿毛<lb/>
驥足日益而月盛然後見其效之增職之稱予二人之<lb/>
懐固足慰眀天子亦豈不以用得其人為樂哉鄭君徃<lb/>
也尚盡心焉<lb/>
<pb n="KR4e0101_WYG_008-5a"/>
　　贈行人劉煥章序<lb/>
有干霄連抱之杞梓自當出於樸樕之林入于匠氏之<lb/>
家以資大厦之構而為濟川之具也士之抱負竒能又<lb/>
豈沉跡于庸衆人之中不卓然起而為世用哉予與行<lb/>
人劉文煥章非有夙昔之好也宣徳中予有蜀之役吾<lb/>
徒鍾誠九思者典教榮縣來謁予公舘予意其諸生中<lb/>
必有佳士不可不知因問其請業問學以習為文詞誰<lb/>
最勤九思以煥章對又問其心之所存志之所向言行<lb/>
<pb n="KR4e0101_WYG_008-5b"/>
之所出誰最良九思復以煥章對又問其才識髙邁可<lb/>
以任事而建功誰為優九思仍以煥章對予已心存而<lb/>
意許之矣後二年煥章果第進士冠帶見予京師觀其<lb/>
外則儼然其容莊也叩其中則充乎其本厚也方信九<lb/>
思所稱不誣矣士有抱負于已者果不能掩諸外矣已<lb/>
而煥章擢今職其同年秦觀属予文以勸之予以煥章<lb/>
存之乆則其施于政也必優奚待勸為雖然願祝之意<lb/>
不可不申也自古行人以使四方為職其出也必承上<lb/>
<pb n="KR4e0101_WYG_008-6a"/>
徳以宣之於下其入也必詢下情以達之於上皇華之<lb/>
所遣四牡之所勞其意篤且盡矣今之命官也固無異<lb/>
於古然居是職而能揚令譽如古之人則超遷㧞擢又<lb/>
有加於古焉煥章勉乎哉予將側耳以聆令譽之起注<lb/>
目以望華秩美任之歸焉<lb/>
　　送方同知致仕序<lb/>
謝事於榮耀之途退身于寛閒之野如同知州事方年<lb/>
仲先生遭朝廷無事聖天子優老勸士之篤得請而歸<lb/>
<pb n="KR4e0101_WYG_008-6b"/>
可謂仕而有終矣兵部主事項君文曜乃謂先生歸而<lb/>
澤之及於人也當慱于在官之時予問之日先生既置<lb/>
官守去權勢與世日益逺接人日益稀尚何澤之能及<lb/>
人哉項君曰先生之學愽極羣書而䆳于春秋永樂初<lb/>
以春秋舉進士擢官行人遷交阯平原令進秩佐滄薊<lb/>
滁三州奔走宦途三十餘年未嘗得與學者周旋函丈<lb/>
間而吾郡之士探其緒餘猶足以擅聲文塲今退休於<lb/>
家外無逢迎征科之事以勞其形内無榮辱得失之患<lb/>
<pb n="KR4e0101_WYG_008-7a"/>
以累其心學者得親其面聆其誨言决其疑難以陶<lb/>
成其徳性造就其術業嗣相傳授以至於無窮其澤流<lb/>
之逺豈令一邑佐一州之可擬哉予謂古者致仕而去<lb/>
有懸車以為榮者有散金以為達者有結社以為樂者<lb/>
雖所志不同其足為天下後世之所慕效一也况得與<lb/>
故鄉子弟談經講藝究極聖人筆削深意以眀夫王伯<lb/>
之辨黜乎功利之私歸乎道義之正者為時儒宗如先<lb/>
生所為之有益于名教其為天下後世之人所慕效當<lb/>
<pb n="KR4e0101_WYG_008-7b"/>
何如也謂其澤之及人也慱不其然歟已而項君來請<lb/>
文贈先生行予以向之所言足以為先生贈遂書以復<lb/>
之先生名旭家嚴之淳安項君其邑人也<lb/>
　　章處士輓詩序<lb/>
輓詩古所有也輓詩之序古所未有也有之盖自近世<lb/>
始以近世既有而為之序之固無害于古况有可序之<lb/>
道如吾靜菴章處士乎處士以世宦家遺孤子卓然有<lb/>
立志卒經紀其家至富且大恒念其親不逮養毎履春<lb/>
<pb n="KR4e0101_WYG_008-8a"/>
雨秋霜必嚴享薦之禮凢籩豆之供罍爵之飾常身親<lb/>
之未有使人代雖旁親故壟亦常以親之故而敬祀之<lb/>
可謂孝不忘其親矣自少尊事其兄依依不忍私藏而<lb/>
異業施及其子猶共㸑而食無間言故堂有怡愉之名<lb/>
而數百指之家歡聲常滿可謂悌能逮其㓜矣愛其子<lb/>
擇師教之必期於成以演其先代詩書之澤使不墜其<lb/>
家聲可謂慈不忘乎其先矣又嘗推其孝弟慈愛之道<lb/>
以訓率夫鄉之人人多服而化之聞其言也無不加敬<lb/>
<pb n="KR4e0101_WYG_008-8b"/>
自非有徳之士能是乎故其殁也人思其徳而悲其不<lb/>
可復見則相與為詩以擬乎古者虞殯紼謳薤露蒿里<lb/>
之遺音洋洋乎如此其盛豈可無言以序哉雖予與處<lb/>
士未稔然先予為主事禮部者其父日孜也後予為主<lb/>
事禮部者其子陬也日孜以眀經舉陬以進士出身皆<lb/>
有名于時者予觀諸寮宷間已知處士之徳有開于前<lb/>
有傳于後矣又豈得不為之序哉處士台之黄巖人諱<lb/>
嶼字子良靜菴其號云<lb/>
<pb n="KR4e0101_WYG_008-9a"/>
　　禮部司務馬君考滿序<lb/>
毘陵胡公為禮部尚書天子親信而優遇之故於行在<lb/>
建禮部視百官府為最先詔入涖政之朝公進羣属于<lb/>
堂戒之曰今天子眷念禮部殊深予適與諸君共事于<lb/>
兹盖非偶然之遇也茍思弗竭職弗㳟其奚以答上寵昭上徳<lb/>
美哉諸君其與予同懐日孜孜以圖報稱惟亷可持已<lb/>
寛可容衆公可致眀勤不怠可濟事而有功允茲是廸<lb/>
則政可良諸君將顯有令譽予亦或免于愆衆皆諾曰<lb/>
<pb n="KR4e0101_WYG_008-9b"/>
敢不惟公誨言是服是誦求無沗厥官哉退則推公意<lb/>
以徧告其下人已而會稽章公來佐為禮部二公一心<lb/>
以經綸其政不二年而滯者宣紛者理缺者完廢者舉<lb/>
過者以損不及者以增煥然禮文偹而治具張人皆慎<lb/>
於行化及胥徒執役之人莫不有恥世之言治者以禮<lb/>
部為首稱士大夫授官遷秩以得禮部為美選吏于禮<lb/>
部者雖有優陟美任皆顧戀不忍棄去于時馬君志善<lb/>
寔職司務得考察諸司人士之勤惰吏事之得失文牒<lb/>
<pb n="KR4e0101_WYG_008-10a"/>
之出入遲疾禮部政成化行之效馬君未嘗無贊畫弼<lb/>
成之功今以秩滿赴天官超擢有期矣昔唐董太師隴<lb/>
西公功光朝廷而幕下士孟叔度賛輔為有力其後孟<lb/>
亦聲望當時未始不借重隴西焉従事賢公卿之門能<lb/>
易著聞易起自古然也吾知馬君他日功名不在人下<lb/>
者以其今日出得其門占之也馬君此去而厯顯爵尚<lb/>
守其清節雅操如在禮部時則其逺大又可涯哉<lb/>
　　送主事余君省祭序<lb/>
<pb n="KR4e0101_WYG_008-10b"/>
主事余君天祥奉恩歸省其母安人祭其先君贈主事<lb/>
時禮部庶僚在官者十三人相率飲以酒餽以贐贈以<lb/>
詩退余為序夫仕而為僚則旦夕相接也出入相随也<lb/>
職任相守也憂樂功罪無不適均也古人謂同僚之好<lb/>
有兄弟之義不亦信乎然或勢以接之貨以交之詐以<lb/>
待之刻以處之不驕肆矜恣以爭其能施其勞則必怠<lb/>
惰佚樂而不恤其職之隳者皆非君子僚也盖必接之<lb/>
以禮而不倚于勢尚之以亷而不交于貨待之以信而<lb/>
<pb n="KR4e0101_WYG_008-11a"/>
不詐處之有容而不刻不矜能伐勞而惟謙以自持慮<lb/>
有以隳其職而惟勤惟慎以相勉然後為君子僚焉夫<lb/>
君子之僚則居必欲固其交行必欲厚其别達則相推<lb/>
乆則不遺而非君子僚者何足以語此哉天祥以四眀<lb/>
世家彦由科目起而擢今職其為人詳靜而不暴于氣<lb/>
其處物平易而不矯于情其官禮部也適當外國使命<lb/>
煩劇之餘而與同列交未嘗有忤色其同列諸君亦皆<lb/>
厚徳君子交于天祥又無不盡其歡其為僚也可謂得<lb/>
<pb n="KR4e0101_WYG_008-11b"/>
其為君子者而去非君子者矣冝乎諸君于天祥之行<lb/>
皆惓惓于懐也因序十有三人姓字于篇使他日有與<lb/>
天祥俱超遷而去禮部也尚不忘今日同僚之交叙别<lb/>
之意郎中則鄞江鄭君復言徳興孫君原貞嚴陵宋君<lb/>
原仁員外郎則歐郷馮君欽訓萬載易君時中主事則<lb/>
巴渝丘君用賔清江陳君處善五臺馬君之龍東陽沈<lb/>
君孝祥湘江袁君孟章横陽陳君重文豐城甘君宗華<lb/>
及球求樂也<lb/>
<pb n="KR4e0101_WYG_008-12a"/>
　　送陳君止善還臨江序<lb/>
臨江江右善郡也昔余季祖容窓先生為其郡録事有<lb/>
徳恵及于人人懐之不㤀至其後世子弟有道臨者臨<lb/>
之父老輙相禮之曰吾先録事某之後也不可棄遇之<lb/>
不異其親戚故舊盖可見其風俗之厚也徃年余復與<lb/>
其郡陳君處善同赴春闈同列進士第同奉恩㫖待擢<lb/>
用來家又同陟于朝同官于禮部先後十餘年交愈乆<lb/>
而情愈篤未嘗見其有相背棄色尚不失其郡之忠厚<lb/>
<pb n="KR4e0101_WYG_008-12b"/>
風今年復得其兄止善則懇乎其情之相孚也脗乎其<lb/>
言之相入也藹乎其交接之有讓也所謂忠厚之風猶<lb/>
可想見止善來京師見其弟之宦日達名日顯事業日<lb/>
有就相與序其親親之意且數月矣今將歸臨以樂其<lb/>
安閒之樂予雖守官輦轂之下不得一舉趾于臨訪其<lb/>
父老以求先録事政績之所在遺愛留思之所存然此<lb/>
心不能不因處善之故而逐夫止善之歸跡以徃來乎<lb/>
清江之上玉笥金川之間焉止善歸而親桑梓撫松菊<lb/>
<pb n="KR4e0101_WYG_008-13a"/>
之餘必日與其父老相接于言笑相懽于尊俎亦尚能<lb/>
道予之懐否如能道之而臨之父老又能聼而守其忠<lb/>
厚之風不余棄則余他日歸故鄉尚當泊舟于臨借留<lb/>
數日以盡夫平昔之所願託止善先致意焉惟時同僚<lb/>
諸君皆爼殽觴酒飲止善于公署之側而贈以詩謂余<lb/>
于臨有舊而交于止善最深不可無文故敢自序其慕<lb/>
臨之懐以與止善别<lb/>
　　追送鄭少卿先生致仕序<lb/>
<pb n="KR4e0101_WYG_008-13b"/>
今世士大夫年滿七十得去官以息于家者不少也吾<lb/>
儕于四眀鄭先生復言之去何獨不能置諸懐哉先生<lb/>
由進士厯為禮部主事員外郎郎中先後二十餘年吾<lb/>
儕之官禮部皆出其後而常以先進之禮事之不敢慢<lb/>
先生見吾儕之恭已也亦自貶損未嘗以後進易之又<lb/>
不吝于奬掖其進故凢與先生接于禮部者無不相好<lb/>
而相徳及先生遷太僕少卿位髙而地浸逺吾儕猶常<lb/>
思與先生時一見面資麗澤之益以篤所謂耐乆交繼<lb/>
<pb n="KR4e0101_WYG_008-14a"/>
而郎中馬君之龍與先生尤厚者謂先生謝事而去且<lb/>
逾時矣欲従而餞之不可及為之悵然者乆之夫既倦<lb/>
于仕以老為請天子憫其耳目精神之衰不欲拘以職<lb/>
勞以政而賜之老是皆古之禮人之情也先生之去固<lb/>
不為不宜獨吾儕私念以為不得復與先生周旋仕途<lb/>
辱賜規切使吾之昩者有所眀戾者有所正如在禮部<lb/>
之日故于心不能不戀戀焉不知先生置身鄮山鄞水<lb/>
間日與其鄉人賓客相嬉㳺于閒安之地酒壺琴詠之<lb/>
<pb n="KR4e0101_WYG_008-14b"/>
側言笑維時動止皆樂亦復有心于幽薊以北念憶其<lb/>
故舊僚友乎否周公謂故舊無大故則不棄孔子以為<lb/>
乆要不忘平生之言球也故敢述諸僚之意為文以贈<lb/>
而以周公孔子之道日望于先生意先生不吾儕棄且<lb/>
忘焉<lb/>
　　慶劉隠君夀旦詩序<lb/>
宣徳八年秋刑部主事劉君廣衡念其從父良英隠君<lb/>
明嵗甲寅躋六秩孟春二十有八日乃其生辰也而已<lb/>
<pb n="KR4e0101_WYG_008-15a"/>
不得捧觴階庭之下以為夀乃求士大夫詩若干首將<lb/>
遺歸致賀懇属予序之夫年以十二支配十干叅錯相<lb/>
承數至六十而一周人生而年周其數則益尊矣故禮<lb/>
謂六十杖于鄉而鄉飲酒則六十者坐而其豆三盖其<lb/>
齒之尊也孔子六十而耳順蘧伯玉六十而化其徳之<lb/>
尊也今隠君年既六十則其起居出入自是而可以指<lb/>
使矣其周旋里巷間自是而可以杖矣其鄉之飲也自<lb/>
是可坐而受三豆之饗矣然此特尊其齒也而有徳焉<lb/>
<pb n="KR4e0101_WYG_008-15b"/>
所謂耳順與化雖未易及然聞其居已也忠以諒而遇<lb/>
物也平而恵末為不有徳焉徳與齒優而家又殷又有<lb/>
賢子令孫宗族姻鄰以娱其生辰于春和之時景物暢<lb/>
茂之旦其樂為何如哉廣衡雖不得拜夀其側然有士<lb/>
大夫頌祝之詞以焜耀其耳目則亦足以贊其夀而助<lb/>
其樂也隠君由今以徃益茂于徳以增其齒則期頥之<lb/>
夀殆將有焉而士大夫頌祝之詞又以廣衡之故洋洋<lb/>
乎來于萬安之邑横街之里特序以肇其端云<lb/>
<pb n="KR4e0101_WYG_008-16a"/>
　　送禮部員外沈君還南京序<lb/>
聖天子徳加海外間遣中貴人捴甲士㠶大舶穹艫道<lb/>
海洋抵暹羅阿丹𤓰哇滿刺加古里蘓門天方真臘錫<lb/>
蘭山諸國收其所謂麒麟福鹿獅虎象犀諸異獸駝雞<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鵧墩鐸鶯哥諸珍禽金砂珠香翠貝齒角與凢彼産<lb/>
所有此蓄所無之竒貨以入中國以為苑囿之寔府庫<lb/>
之蔵器玩服飾之用使逺方之人亦得因是以脩其敬<lb/>
于朝廷然必冐風潮渉險阻閲數嵗而後至至則禮部<lb/>
<pb n="KR4e0101_WYG_008-16b"/>
預請擇属官之能且勤者會中使御史給事中徃蒞蘓<lb/>
浙閩廣諸海上督羣有司集衆工偹百器物資用以候<lb/>
其泊而封啓其舶籍其物之多寡輕重而歸之京師重<lb/>
其事也故濵海郡邑毎悉其民力殫其地之財恐恐焉<lb/>
惟側耳于禮部官之號召以為進退出納其事盖柄于<lb/>
禮部也茍禮部官失人則必至調度無章以隳國家之<lb/>
事必至于役用無紀以重其民之憂故禮部毎難于得<lb/>
其人而官禮部者亦恒難于副是選宣徳癸丑寔當其<lb/>
<pb n="KR4e0101_WYG_008-17a"/>
期時南北京禮部行者十二人獨錢塘沈君孟珎以祠<lb/>
祭員外郎為衆所推得専其事于閩海之上君盖嘗為<lb/>
司務兵刑二部勤名徳聞洋溢兩京間于剸斯煩理斯<lb/>
劇也不啻若利刄之於盤錯焉不啻若堅舟髙㠶之欲<lb/>
飛揚于洪波之中焉宜乎為衆所推以即有徃而不辭<lb/>
也至是果先十一人來復命于庭及其歸也禮部庶僚<lb/>
謂張君之行勞以華君之歸裝莫良于文詞遂不棄球<lb/>
之固劣輙授以簡球故偹其事以為君貺云<lb/>
<pb n="KR4e0101_WYG_008-17b"/>
　　送林玘省親序<lb/>
世之為婦翁者莫不樂于得佳子壻以增其門䦨之喜<lb/>
其為子壻者亦莫不幸于遭賢婦翁以造其器業之成<lb/>
茍婦翁賢矣而不得佳子壻則乗龍之望失子壻佳矣<lb/>
而不得賢婦翁則倚玉之榮莫遂是故氷清而玉潤自<lb/>
古以為難而晏元獻所以愜意于富鄭公之選王懿恪<lb/>
歐文忠公不能不增重于薛簡肅公之門翁與壻俱美<lb/>
豈不為人情所快哉武進林玘今禮部尚書胡公壻也<lb/>
<pb n="KR4e0101_WYG_008-18a"/>
公以𢎞厚有容之徳慱達無遺之學由名進士厯官京<lb/>
師三十餘年為腹心于朝廷流膏澤于天下天下慕義<lb/>
之士有不願贈千金封萬户而願覩公之風采被公之<lb/>
容接也不啻若旱苖待潤于時雨其見重于人如此玘<lb/>
得為之壻亦何幸哉玘為世族舊家子弟偉容質而和<lb/>
于聲氣内篤于孝悌外不為紛華侈靡之慕佻譎之習<lb/>
惟思讀書以窮理親師友以進其能故公樂于壻之使<lb/>
玘能日勤其所進月不忘其所守以增其學之所未至<lb/>
<pb n="KR4e0101_WYG_008-18b"/>
而不䘮其行之所已能則髙科之取顯仕之躋清節令<lb/>
名之著自不容已所以成夫公之樂也詎可涯哉盖公<lb/>
之盛徳廣業已不在古人下為之壻者豈可不以古之<lb/>
人自待乎玘積學于公之舘也有年今將省母與兄于<lb/>
南京球特舉壻翁並美之説以慶且期之若其奉慈顔<lb/>
以隆婉愉之色念天顯以篤友恭之意則出其天性已<lb/>
然而聞教命于胡公也不為不稔奚容球之諄諄哉<lb/>
　　送主事袁君還桐廬序<lb/>
<pb n="KR4e0101_WYG_008-19a"/>
宣徳九年春袁君孟章乞致禮部主事政還桐廬或留之曰<lb/>
今天子遇文武臣甚優羣公卿處人正而有容百官有司公<lb/>
且明天下之士方急于仕進其老于位者尚顧戀不能去子<lb/>
居禮部職清而政簡年未及于衰何求去之早不少待耶袁<lb/>
君曰人之所向固有異彼之利於仕者其才足以任事其<lb/>
疾病未入于體宜乎其能勇于進也今吾無任事之才而<lb/>
體有不可去之疾茍不去其位以待賢者非仁也其老于<lb/>
仕而不能去者或内無子弟以供其勞外無土田以給其<lb/>
<pb n="KR4e0101_WYG_008-19b"/>
養不得不以官為家也今吾子六人而孫倍之又有土田<lb/>
足以給衣食贍伏臘茍不及吾之生而還非智也况吾鄉<lb/>
為漢處士嚴子陵畊釣之地遺廟故跡至今猶存覧其雲<lb/>
山之蒼翠臨其灘瀨之幽清尚可以侣禽魚朋烟月以樂<lb/>
吾之餘年此吾之心所以日在于富春之側桐江之上而<lb/>
必欲脱駕于榮耀之途也于是人皆知袁君歸意浩乎不<lb/>
可挽及其行也同僚諸君皆觴酒文明門外以與君餞酒<lb/>
行而歌曰春山嵯峨兮桐水縈迂袁君歸去兮有坦其途<lb/>
<pb n="KR4e0101_WYG_008-20a"/>
翼子杖孫兮爰田爰漁夜永寢安兮尚有夢于南宫之<lb/>
署無袁君遂酌酒以為諸君謝且復歌曰南宫清兮卉<lb/>
木皆春諸公留兮政以日新雲之停兮幸無忘我故人<lb/>
鴈之南兮尚冀夫好音之來頻歌酣飲徹袁君已引轡<lb/>
欲去球因探諸公之意書其詞以為袁君行李貺<lb/>
　　送廣文李先生歸袁州序<lb/>
仕宦以得歸老其鄉為樂而古今人鮮與有焉夫跡乎<lb/>
外也乆更厯乎世故也既厭一旦得去脩途還故壤交<lb/>
<pb n="KR4e0101_WYG_008-20b"/>
接其鄰里親戚以終其年人情孰不樂哉然有得其官<lb/>
禄而或夀年之不足不得與有其樂也即有其夀矣或<lb/>
行不潔以致敗名竄身不得與有其樂也雖無不潔之<lb/>
行矣或顧位而懐禄不能脱然自引去亦不得與有其樂<lb/>
也故凢致仕之途而士大夫皓首纓冠優逰里巷間者<lb/>
古今無㡬人焉此吾儕于樂陵教諭李先生仲鼎之歸<lb/>
袁也豈得不羡其樂哉先生今年滿七十盖有其夀矣<lb/>
厯官三十餘年而槖無盛貲其為行也不為不潔矣跡<lb/>
<pb n="KR4e0101_WYG_008-21a"/>
雖宦途而心則乆於袁山秀水五臺三峽之中位禄又<lb/>
不足維其懐矣今而得息驅馳嘯傲風塵之外與松菊<lb/>
為偶以憂喜利害不入其念慮為安其樂復何如哉然<lb/>
先生始也由科目起司巴東澧州訓而後遷樂陵所至<lb/>
子弟皆有造就與人交懇懇乎以徳相磋磨又達于事<lb/>
變不昩于政體吾知其歸而不獨得其樂于已也袁之<lb/>
子弟有志於學者必樂于及門而請業袁之長老素有<lb/>
徳者必樂于得其鄰袁之為郡縣而欲勤于民者必樂<lb/>
<pb n="KR4e0101_WYG_008-21b"/>
於有所就而問其政其樂又豈不有以及乎人哉予辱<lb/>
愛于先生也厚故敢道其樂以為謌詩贈行者倡云<lb/>
　　哀朱員外詩序<lb/>
宣徳八年秋禮部員外郎朱藎臣道暹羅使出嶺表還<lb/>
及西江以疾没明年訃至京而欷歔感嘅之聲滿耳哀<lb/>
其不幸失此良友者朝之士大夫也其偹賻祭會哭其<lb/>
門哀其不幸失此賢僚者禮部羣曹也于會哭中其一<lb/>
人矉蹙涕泣尤甚哀其失此同年者球也藎臣雲間上<lb/>
<pb n="KR4e0101_WYG_008-22a"/>
海人諱忠為人尚謙和内無鈎刻詭險之懐外稔于世<lb/>
故人属以事雖萬一不可猶將委旋而就之故與人多<lb/>
偶無忤容則士大夫交㳺中不可無藎臣也豈得不哀<lb/>
之哉其在禮部綽著勤聞凡有邉徼之役人皆難于行<lb/>
藎臣輙任以為已責常北走朔漢南厯瘴海未嘗有勞<lb/>
色毎公暇輙徃來同列間評今較古以相規切則吾禮<lb/>
部寮寀中不可無藎臣也又豈得不哀之哉况球與藎<lb/>
臣俱以永樂辛丑進士承太宗文皇帝優㫖卒學于家<lb/>
<pb n="KR4e0101_WYG_008-22b"/>
後十年先後入為主事禮部又三年藎臣陞員外時居<lb/>
禮部不下三十人獨藎臣與球以同年之故得朝夕相<lb/>
接思恊贊儀典以球之愚戅鄙執得見容于人不斥絶<lb/>
于人者多藎臣調䕶之力也則球于同年中不可無藎<lb/>
臣也又豈得不哀之哉惟其哀之故不能無詞以發之<lb/>
詞之悲者情之戚也情有淺深而其詞之發也有緩有<lb/>
切此哀藎臣之詩所以和之在士大夫倡之在禮部而<lb/>
序之在球也<lb/>
<pb n="KR4e0101_WYG_008-23a"/>
　　悼尹處士詩序<lb/>
故鄉集鳯尹處士仲剛殁二十七年矣其鄉之人遇其<lb/>
子信冝教諭行遜京師猶悲仲剛之殁不已而為詩以<lb/>
悼之是誠何故哉盖仲剛存時故鄉風俗猶厚愛其親<lb/>
以及其遺孤子而成就之如仲剛之孝者甚衆也自仲<lb/>
剛殁而有零落其親之遺孤子者矣仁其子必求儒師<lb/>
以訓育之如仲剛之慈者甚衆也自仲剛殁而有以邪<lb/>
説道其子者矣與兄弟析産而不専其利不擇其良如<lb/>
<pb n="KR4e0101_WYG_008-23b"/>
仲剛之友愛者甚衆也自仲剛殁而有以争敓處其兄<lb/>
弟者矣濟人之危周人之不給如仲剛之好施者甚衆<lb/>
也自仲剛殁而有利人之危不給而取其貨業者矣喜<lb/>
士大夫徃來其門以窮觴咏之歡如仲剛之善交接者<lb/>
甚衆也自仲剛殁而有遇士大夫勿賔而所賔非士大<lb/>
夫者矣嗟乎仲剛之殁未三十年而鄉俗一變至此茍<lb/>
不有以挽而囬之恐莫知其所極也故人皆悲仲剛之<lb/>
殁者亦所以悲其鄉俗之變也不忍殁仲剛而作詩以<lb/>
<pb n="KR4e0101_WYG_008-24a"/>
悼之者猶有望於鄉之後進能卓立奮起以求其孝如<lb/>
仲剛慈如仲剛友讓如仲剛好施善交接如仲剛庶其<lb/>
俗之流于薄者猶可敦而厚之以如仲剛未殁時焉故<lb/>
其詞之苦者憐悲者思傷者憤頌者有所勸讀之不可<lb/>
不省詩凡若干首用球序之云<lb/>
　　送王望輪還連嶺序<lb/>
連嶺吾鄉勝處也其山有吟峯其水有吟源其間多果<lb/>
林蔬圃魚池樵谷其人非儒則農其俗去古淳厚之風<lb/>
<pb n="KR4e0101_WYG_008-24b"/>
猶未逺望輪家其地與予季父清樂先生居隣而交善<lb/>
予少時従季父學其後望輪兄子善廣復従予學予又<lb/>
素愛連嶺景致之佳物産之富人情俗尚之美故足跡<lb/>
嘗喜至其境望輪又樂善好讀書能不厭予徃來之勤<lb/>
以故得相親厚甚至也其後善廣捧鄉書出為順義教<lb/>
諭予忝職禮部而季父且捐舘連嶺之境無跡者數年<lb/>
予與望輪不相見亦乆矣去年秋望輪來視善廣順義<lb/>
且訪予京師青燈對席相與論道舊故因嘅連嶺之景<lb/>
<pb n="KR4e0101_WYG_008-25a"/>
物可好而人生聚會不可常不能不感傷懐抱今望輪復有<lb/>
連嶺之歸余尚縻禄顧榮未之去握手都門不能無眷眷之<lb/>
懐不知望輪之歸優㳺連嶺山水間偕其長老擕其子弟相<lb/>
親而相樂亦尚置余於思念中否然余以菲才淺學仕於有<lb/>
道之朝而無績可建于連嶺宜有退逰之日望輪尚為之<lb/>
致意夫北山之靈幸毋截其來轅則初盟徃跡尚得與望<lb/>
輪臨髙渉清以尋之望輪以為何如望輪姓王宋名臣瀘<lb/>
溪先生之胄自處謙和與人無是非得失較其情坦如也<lb/>
<pb n="KR4e0101_WYG_008-25b"/>
従善廣㳺者劉生玉瓚請文贈之故特序以平昔之情云<lb/>
　　送刑部侍郎叚君復任南京序<lb/>
南京刑部掌部政侍郎叚君某來奏績于廷天子錫之嘉<lb/>
議大夫命俾歸而終厥政兩京之人無不榮之昔周盛時<lb/>
成王錫命君陳理東都首曰惟爾令徳孝恭孝言順于家<lb/>
恭言敬于官帷君陳有是徳故能膺厥命今國家與周齊<lb/>
盛而叚君由名進士讀書翰林擢為主事為員外郎為郎<lb/>
中刑部能明於刑而刑罰之施無不中薦為叅政山東又<lb/>
<pb n="KR4e0101_WYG_008-26a"/>
汲汲於宣上徳拯民窮而民皆悦之譽之由山東進為侍郎<lb/>
户部遷刑部任愈重心愈慎而恵之及於人也愈廣其涖官<lb/>
也可謂恭矣又嘗念其先君不逮養養其母夫人也益䖍<lb/>
茍不親候其起居服食安否即不得其歡容則心歉然若<lb/>
有失致其母亦康于有子之能順其志雖老而神完體無<lb/>
恙今年八十餘猶克手綿絲以資君之亷嵗時室中常欣<lb/>
欣如也其居家也可謂孝矣君之孝與恭既不减于君陳<lb/>
冝能如君陳之昭受厥命以分理都會之地惟君陳受命<lb/>
<pb n="KR4e0101_WYG_008-26b"/>
于政未施之日君則受命于績已著之餘其先後不同而天<lb/>
子復推恩贈君之父祖以君之官而封其母為太淑人不知成<lb/>
王當時亦常推恩及于君陳之親否然成王之命又曰辟以止<lb/>
辟乃辟其心盖期于無刑也君陳能廣是心卒致刑措而<lb/>
囹圄空今天子毎下恤刑之詔戒任刑者毋枉人于法好<lb/>
生之心即成王欲無刑之心也君尚當如君陳體在上之心<lb/>
移易其風俗臻夫刑措之效以不負明天子之寵命焉<lb/>
　　送劉昆陽致仕還鄉詩序<lb/>
<pb n="KR4e0101_WYG_008-27a"/>
自優老詔下而吾安福之士大夫致官家居者後先相<lb/>
属今劉昆陽歸則又添一人焉名僚宿宦駢處近郭逺<lb/>
郊閭巷之間徃徃有貴㳺之跡冠帶縉紳相望于水涯<lb/>
林下斯亦盛矣不知諸賢嵗従鄉大夫飲酒讀法之餘<lb/>
亦復時為衣冠文酒之會以論道先王之法當朝之典<lb/>
故與其平昔履厯措政之詳使其子弟見聞有所廣志<lb/>
意有所感發歟誠有之則昆陽君必與其列邑中子弟<lb/>
又得熟聞南夷之俗與其有司奉國法以變化開導之<lb/>
<pb n="KR4e0101_WYG_008-27b"/>
方有以知朝廷徳化所及為至廣蠻夷向慕中華必至<lb/>
于無極是又未為無益也設無之則倡為是會必自昆<lb/>
陽君之歸始盖其家世有衣冠在宋時有仕至昭州太<lb/>
守曰志叔者嘗致官歸而有恵澤及其鄉人人多徳之<lb/>
至昆陽君復以才優用薦擢安順州同知未㡬調昆陽<lb/>
年滿有績效當進官竟以老請遂得休致之命可謂能<lb/>
守先世家法矣其弟若姪又競爽而並秀足任使令亦<lb/>
自有科目起為教官能世其宦業者一時宗族既衆且<lb/>
<pb n="KR4e0101_WYG_008-28a"/>
富謝事休于家而有族人子弟可恃賴以扶其衰而資<lb/>
其老如昆陽君者通邑中莫之或先球固知其為文酒<lb/>
之會有則必與焉無則能倡焉盖驗于此而有以測乎<lb/>
彼也昆陽君字存有家邑之灌溪其歸也學士李先生<lb/>
以乆要之雅首賦詩以贈之同邑之士多賦之而球為<lb/>
之序<lb/>
　　贈亷檢校序<lb/>
亷君守貞蜀之巴渝人逰太學十餘年學通才茂先生<lb/>
<pb n="KR4e0101_WYG_008-28b"/>
師長皆重其為人六堂諸生莫不欲與交朝之公卿大<lb/>
夫多知其名人或勸之曰子之學既優矣茍借援于當<lb/>
道有勢力之人則穹官要職不難致也守貞曰進身有<lb/>
道出仕有時屈已以邀榮于人豈丈夫哉于是人多道<lb/>
守貞之賢今年夏守貞始得進于有司擢户部檢校人<lb/>
復為之惜曰以子之才而不得大受其職是枉其人而<lb/>
用之也守貞曰吾體貌不如人吾才不能髙于人得一<lb/>
官京師幸矣尚敢以所受者小為有司咎哉于是人益<lb/>
<pb n="KR4e0101_WYG_008-29a"/>
道守貞之賢盖世之巧於宦者有不待甘虀塩申佔畢<lb/>
於太學之乆已能出而踐厯華要者矣然不由其道則<lb/>
人或不賢之而獨賢守貞之能不亟于仕不卑其官是<lb/>
則士君子之公論猶明士君子之公論明則朝廷之公<lb/>
道可張朝廷之公道張則抱才徳而隠于卑僚伏于人<lb/>
之下者將有超遷㧞擢之期地官之幕豈足乆淹守貞<lb/>
驥足哉雖然澡行㵸節者來華譽之囮也增才益能者<lb/>
陟顯仕之階也守貞其務行節之脩求才能之進庶乎<lb/>
<pb n="KR4e0101_WYG_008-29b"/>
為好進賢者之所收采焉茍縁人以為賢遂自賢焉而<lb/>
於行能無所加則雖有好進賢之人猶將棄之欲望去<lb/>
下位就髙爵不亦難哉余寮友丘君用賔請文為守貞<lb/>
贈余與守貞交有素復因用賔之請為文以彰其所已<lb/>
能而勉其所未盡焉<lb/>
　　送蕭主事南歸詩序<lb/>
吾邑人仕于朝者後先相望其進與退未有如蕭相廷<lb/>
器之敏也廷器以宣徳乙卯領鄉薦明年第進士又三<lb/>
<pb n="KR4e0101_WYG_008-30a"/>
年擢為主事刑部又五年以病乞歸即得俞允之命九<lb/>
年之間去就之迹厯厯如此顧予忝名科甲十有七年<lb/>
始得厠朝列迄今又十四年嘗欲一展丘墓以與親戚<lb/>
故舊少叙契濶之私終不得命視廷器之進退無阻其<lb/>
利與鈍為何如耶抑人之行藏有命存焉殆非人為所<lb/>
能必耶雖然予于廷器之歸既不能無所惜亦不得不<lb/>
為之喜焉何也吾儕去故鄉僑居京師常得安其所處<lb/>
忘其所思者賴有故鄉數人出入同朝緩急相顧淑慝<lb/>
<pb n="KR4e0101_WYG_008-30b"/>
相訓規如家人宗族之相睦于内相庇于外以慰其羈<lb/>
旅之懐壯其逺逰之志也若廷器尤其中之偉然者今<lb/>
以病去則減吾一同好人矣寜得不惜耶然人之病常<lb/>
生于憂思愈于安樂增于劬勩减于閒逸廷器既得釋<lb/>
夫案牘之勞免夫聼訟决獄之擾歸而二親康强子弟<lb/>
順適展家慶以樂天倫之餘非適意于琴書即陶情于<lb/>
泉石憂勞逺而安樂日臻則體疾固有可釋之道不可<lb/>
不為之喜也且今著令以疾退而獲愈者即還其職則<lb/>
<pb n="KR4e0101_WYG_008-31a"/>
廷器之去當有復來之期吾儕所惜殆將轉而為喜耶<lb/>
廷器病間尚加學脩行以圖進焉毋以索居為安而遂<lb/>
怠也故特序贈行之詩以為復會期<lb/>
　　送任主事歸省詩序<lb/>
従仕于至治之朝榮親于具慶之日如吾任君敬讓之<lb/>
歸也不亦快哉盖仕不遭治朝未足以為快也仕于治<lb/>
朝而親不及見未足以為快也親及見其仕而榮恩不<lb/>
至未足以為快也昔者孔子恥貧賤于有道之邦而以顯<lb/>
<pb n="KR4e0101_WYG_008-31b"/>
父母為孝之終殆謂是歟敬讓自宣徳初擢冬官繕部<lb/>
主事逢時清和四海之内乂安言語不通之國悉臣悉<lb/>
附凢百造作城築之工悉罷不舉朝廷方隆推恩之典<lb/>
開歸省之途而敬讓二親既膺顯封且又得歸以問其<lb/>
安慰其離别之思雖季子之道洛相如之使蜀其聲華<lb/>
赫奕固有餘未有能以其親顯于生前如吾敬讓今日<lb/>
之快者然敬讓之養于内有素而行于外不茍又豈以<lb/>
一榮其親為已足而志以滿退怠随驕生若彼淺器狹<lb/>
<pb n="KR4e0101_WYG_008-32a"/>
量者比哉盖欲事業大於當時聲名流于後世以顯其<lb/>
親于無窮是乃敬讓之所志而人亦以是望于敬讓焉<lb/>
敬讓與予同為西江人同時舉進士又同官于朝故士<lb/>
大夫與敬讓遊者皆贈以詩予獨為之序<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_008-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻八<lb/>
</p>
<p>
</p>
  </div>
<div>
<head>兩谿文集巻九</head> <lb/>
    <p>
<pb n="KR4e0101_WYG_009-1a"/>
欽定四庫全書<lb/>
　兩谿文集巻九<lb/>
　　　　　　　　　　　　　眀　劉球　撰<lb/>
　序<lb/>
　　戊午冬至宴會詩序<lb/>
置酒於西長安直廬主為迎長之會者景陵太尹楊君<lb/>
懐忠也夫按節為會廼吾鄉人居京師者相與叙其情<lb/>
行其禮宣其和樂以忘其故土之思也何為而主之太<lb/>
<pb n="KR4e0101_WYG_009-1b"/>
尹耶太尹吾鄉老成人也去京師五六年來課其績得<lb/>
復與吾曹聚首于乆别渇思之餘而適當長至欲因是<lb/>
會以論道故情是以主之也於是前期滌器至期張具<lb/>
厥酒既㫖厥殽斯馨厥従事事厥地肅清無不可人意<lb/>
者已而客與子弟十數人褒衣束帶接踵及門尊者席<lb/>
于堂卑者席于外席于堂者指使席于外者順㫖此言<lb/>
彼應交得其歡是日旦暮欲輟未能廼繼以燭莫不盡<lb/>
醉而後歸故事會必分韻賦詩以文其敬至是以太尹<lb/>
<pb n="KR4e0101_WYG_009-2a"/>
之故無分少長無不喜而賦之是以長章短篇所以詠<lb/>
歌其懐而形容其樂又皆洋洋焉各極其能夫蘭亭之<lb/>
會也因行酒以促詩金谷之宴也託賦詩以勸酒而吾<lb/>
曹今日之樂則不必詩勸而酒自醉不待酒促而詩自成<lb/>
古所謂文字飲者其庶㡬乎不可無述以示將來故敬<lb/>
序此於巻端<lb/>
　　送汀州呉通判復任序<lb/>
蘅蘭之聚秀也香必逺鐘磬之合鳴也聲必洪仕於寮<lb/>
<pb n="KR4e0101_WYG_009-2b"/>
寀之間皆端人美士則其政之修於官恵之下於民聲<lb/>
譽之聞於當時也詎可以小量哉吾知通判汀州府事<lb/>
掲陽呉君孔璧課最還官將大有就者以有陸君尚實<lb/>
知其府事也呉君為人詳雅而端重貌甚和而其中井<lb/>
然有區别雖無所忤於物而亦未嘗茍合於物可謂君<lb/>
子人也其在陸君亦然陸君方欲樹名立節於世呉君<lb/>
未嘗無是心焉二君嘗同上春官策大廷為主事京師<lb/>
皆稱賢于士大夫呉君判汀有年遇陸君至既悉其民<lb/>
<pb n="KR4e0101_WYG_009-3a"/>
情習俗之美惡與其政之便不便者為之告矣今其還<lb/>
也陸君又豈得不舉其所欲設施者與之商確其可否<lb/>
哉吾意其郡之事有可利於民者陸君曰宜為呉君亦<lb/>
曰宜為必將推而行之使民皆蒙其福有不利於民者<lb/>
呉君曰不宜為陸君亦曰不宜為必將革而罷之使民<lb/>
不被其害夫如是又何患乎事業聲名之不逺且大哉<lb/>
吾與二君亦同年也故敢以是望之茍相競於恃勢相<lb/>
比於取利相附和以為民病又何足取哉吾意二君必<lb/>
<pb n="KR4e0101_WYG_009-3b"/>
無是也因編修賴君世隆倡為詩贈呉君行特序以為<lb/>
之告且致意於陸君焉<lb/>
　　送郭司訓赴松滋詩序<lb/>
淦之儒者郭用祥領松滋儒學訓導薦待選于京不以<lb/>
其學為已足來問春秋于予未㡬而得其新者倍乎其<lb/>
舊廼幡然欲辭所薦别由進士之科出身以躋顯榮來<lb/>
質其可否於予予謂之曰子之志則髙矣子之所學誠<lb/>
足舉進士為邦家光矣雖然教導之職亦未為不尊且<lb/>
<pb n="KR4e0101_WYG_009-4a"/>
重也世之舉進士為達官貴人者雖位在人上其出言<lb/>
足以聳人聼其施徳行恵足以結人心故道益光而譽<lb/>
不難起然其始也孰不遊於職教導者之門而興耶職<lb/>
教導於羣有司之下者雖秩卑而勢不炎内無以遂其<lb/>
欲為之志外無以展其有用之才功業不得以茂建聲<lb/>
名不得以逺施然道存於已而足為達官貴人之模範<lb/>
是則達官貴人莫非職教導者門生弟子也以達官貴<lb/>
人為之門生弟子則其職不為不尊而道不為不行矣<lb/>
<pb n="KR4e0101_WYG_009-4b"/>
昔者胡安定先生未嘗起科目居要路柄國家之政也<lb/>
然孫劉錢范諸賢炙其教誨薫其道徳出而為名公卿<lb/>
相與推其所傳之道以潤澤乎民者後先相屬天下之人<lb/>
蒙其利施教之功豈不愽於為政之功乎子毋卑其職<lb/>
而有所外慕也其勤力盡心修其教以施諸人必將有<lb/>
達官貴人出子之門以推子之道達之於天下安定之<lb/>
功殆將歸子也子其朂之用祥聞予言也欣然以喜决<lb/>
然有松滋之赴與之交者皆為詩贈之用予言弁其端<lb/>
<pb n="KR4e0101_WYG_009-5a"/>
　　送劉司訓原潔赴舒城詩序<lb/>
君子何仕為最樂乎曰莫大于任師道以作興賢才也<lb/>
孟氏以得英才而教育之為君子三樂之一而地大民<lb/>
衆不與焉以是推之則為師之樂雖加之以九命食之<lb/>
以萬鍾有不足以易者盖為師之樂得于内九命萬鍾<lb/>
至自外自外至者詎足易其在内之樂哉然今之有志<lb/>
扵進士之舉者徃徃蹙額于師儒之擢何耶彼盖不知<lb/>
樂其所樂也吾扵原潔之司訓舒城也安得不舉其所<lb/>
<pb n="KR4e0101_WYG_009-5b"/>
樂以告之哉夫為儒者而得升師位其心既無政事之<lb/>
繁利害之慮矣又道在已而章甫逢掖之士莫不従之<lb/>
以講求夫詩書六藝之㫖質問夫義理之疑使已之所<lb/>
眀者得推以覺乎人人之所蔽者得從而决諸已業于是<lb/>
乎有傳徳于是乎能進其為樂於已何以加焉茍已無<lb/>
可師之道則其為師也名而已實則未也人之師之也<lb/>
貌而已心則未也何能有其樂哉故君子之為師也必<lb/>
求盡其道為師之道豈誠難哉孔子曰溫故而知新可<lb/>
<pb n="KR4e0101_WYG_009-6a"/>
以為師矣師道之存固不外乎進學之功進學而不已<lb/>
者何患不得其所樂哉原潔治春秋有年學勤而志専秀<lb/>
外而實中固足以為人之師舒城之士多瑰偉而嗜學<lb/>
必喜于得吾原潔為之師其師弟子相得自不能不樂<lb/>
矣吾猶欲原潔加溫故知新之學者盖將必其為有道<lb/>
之師以樂夫君子之樂也原潔吾邑人姓劉名清云<lb/>
　　送劉教諭赴中牟詩序<lb/>
朝廷拳拳於學校之興勅憲臣専督其事三年而天下<lb/>
<pb n="KR4e0101_WYG_009-6b"/>
教官以惰職罷者亦多於是詔選兩監諸生學優者補<lb/>
之有司奉命惟謹進而試之於廷然後因其髙下而授<lb/>
以教諭訓導之職吾邑劉君自禎以第髙等得河南中<lb/>
牟教諭將行吾邑人在朝者各賦詩贈之謂予宜序因<lb/>
憶永樂中予始入邑庠為弟子員嘗約二三同志力學<lb/>
於講堂之東偏朝夕更相飭勵以期于成自禎與焉迄<lb/>
今二十餘年廼始授斯職其出也不為不緩矣其講學<lb/>
以求夫道也不為不乆矣其所蘊蓄于中也亦深且厚<lb/>
<pb n="KR4e0101_WYG_009-7a"/>
矣去教一邑譬猶㵼萬頃之陂灌百畆之地不患其不<lb/>
浹洽也雖然職教導以為人之師表者當有徳以為之<lb/>
本也夫豈智謀詐力所可任哉身有其徳而後訓之以<lb/>
禮義課之以詩書䋲之以條範雖素不率乎教者猶當<lb/>
樂従况中牟介在中土昔者魯恭為令能以徳化民民<lb/>
大服之雖童子且有仁心以至昆蟲鳥獸亦為之動今<lb/>
學官之司教化也専於令立其門者又身皆士服口皆<lb/>
儒言茍務徳以感之則其應也必速于童子易于昆蟲<lb/>
<pb n="KR4e0101_WYG_009-7b"/>
鳥獸自禎行矣尚念朝廷急扵興賢之意必先於徳以<lb/>
感其化而盡其職吾將翹首以望今之中牟為古之中<lb/>
牟也勿徒諉曰典教之勢與為令不同<lb/>
　　送大名郡守李君考績序<lb/>
安邑李君公載守大名六年將再上績于朝元城教諭<lb/>
關譽以太守素持清白他物不足為之贈可贈者惟文<lb/>
詞耳然文詞非其相知居館閣者為之亦不足為太守<lb/>
重乃走人京師請之予予以昔者太守課最復官時嘗<lb/>
<pb n="KR4e0101_WYG_009-8a"/>
因士大夫請而厯序其所以致郡政之理得民心之懐<lb/>
者為之贈矣迄今三年其徳之及民也益厚其民之懐<lb/>
之也益深而予之文則未嘗有加於初也何足以序其<lb/>
績而張大其美也雖然太守予同年友也同年之情豈<lb/>
得而不道哉前二十三年四方抱負竒器之士戰藝春<lb/>
闈者以數千計獨吾儕二百人得進對大廷登名黄甲<lb/>
以歸榮其鄉是豈偶然之遇哉及蒙召命先後拜官于<lb/>
朝不過四五十人而太守以克振風紀稱能御史于京<lb/>
<pb n="KR4e0101_WYG_009-8b"/>
師固足為同年光矣積十餘年向之四五十人用薦超<lb/>
陞外職者不過十數軰而太守以克勤撫字稱良有司<lb/>
于畿内又足為同年光矣今數年來向之超遷外職者<lb/>
累累進而與聞國政總攬臺綱如太守之績日以茂名<lb/>
日以起必不乆淹于外而將柄用于内其為同年光也<lb/>
尚可涯哉予雖鈍拙不足與有為然覩諸君之卓立如<lb/>
是顯融如是亦足自慶而舉以誇于衆曰吾榜中有人<lb/>
太守豈得不有以副之耶故因教諭請而先為致其願<lb/>
<pb n="KR4e0101_WYG_009-9a"/>
望之私俟其至而尚當與之握手論道之<lb/>
　　贈監察御史鄺君序<lb/>
朝廷重御史之職始也著令必擇士之由儒出身者為<lb/>
之自是而胥徒雜藝不與也今天子改元之初始詔在<lb/>
任御史舉常厯官鍊事者為之自是而初仕者不與也<lb/>
未㡬又詔三品以上達官舉所知有才行者為之自是<lb/>
而才行不聞于達官者不與也立法愈詳而授人是職<lb/>
愈不輕則仕而得御史也不亦難哉及為御史而進無<lb/>
<pb n="KR4e0101_WYG_009-9b"/>
補於國家之缺退不能激揚百官有司清濁論事可否<lb/>
以造民之福遏民之患者皆為不舉職而黜逐之期随<lb/>
以至其或幸而免夫國之明憲亦不免為士大夫<lb/>
公論所貶則仕而為御史也尤難焉是以君子不惟患<lb/>
御史之難得而尤患御史之難為茍當其任則常俛而<lb/>
念之進而力行之以求稱乎其職然後得以良御史稱<lb/>
而超擢恒在百職事之先南海鄺君某以鄉郡之譽受<lb/>
知刑部侍郎陳君得薦名于朝擢山東道監察御史盖<lb/>
<pb n="KR4e0101_WYG_009-10a"/>
能得人之所難得矣君嘗為崇仁丞而崇仁之民被其<lb/>
恵従事禮部而官禮部者悅焉驗諸已試之效而知其<lb/>
將來之事業當不在人下又豈不能為人所難哉雖然<lb/>
矜持嚴飭以立名於志大未得之時而詭随自肆以變<lb/>
其初于宦成之後世之仕者徃徃有之昔者黄覇著績<lb/>
於治郡矣及陟相位而名實損焉陽城以道名天下矣<lb/>
既司諌議而不免為韓子所論是二賢者尚有此失鄺<lb/>
君于此得不謹哉古人有言保初節易保末節難正謂<lb/>
<pb n="KR4e0101_WYG_009-10b"/>
此也故序以冀君之不於末而變其初云<lb/>
　　送李養和歸故鄉序<lb/>
吾邑多善俗始焉或有不善其俗者矣自吾邑人官京<lb/>
師者衆而賢必相推行必相勵名必相㳺揚有所失必<lb/>
相掩喜必相慶憂必相慰疾病患難必相扶持良時休<lb/>
日必為文酒之會以相歡其相處也有禮其相接也有<lb/>
恩而貨利則無所爭焉于是人皆謂吾邑人交會於京<lb/>
師也有善俗焉其不善之聲則不在京師而在于故鄉<lb/>
<pb n="KR4e0101_WYG_009-11a"/>
夫故鄉之嗜徳通才甚多何故其俗尚有未善歟抑無<lb/>
其實而傳之者過歟故因養和歸而欲致問夫鄉之人<lb/>
於交㳺間果能推人之賢勵人之行㳺揚人之名掩人<lb/>
之失慶其喜而慰其憂扶持其疾病患難亦時有文酒<lb/>
以相歡如吾衆人在京師有禮以相處有恩以相接而<lb/>
無貨利以相爭則其俗固無不善也所謂不善盖傳之<lb/>
者過歟茍有所未善則宜詢在京師者相交接之道于<lb/>
養和以去其所不善而取其善者焉盖養和為學士古<lb/>
<pb n="KR4e0101_WYG_009-11b"/>
亷李先生元子先生忠直著朝廷聲名滿天下天下士<lb/>
大夫仰其徳行慕其文章莫不願與之交而先生平昔<lb/>
所親且厚未有先於吾同鄉之人者吾衆人亦無一舉<lb/>
動不視則聼命于先生凡吾邑人得善交名京師者以<lb/>
有先生為之倡率也養和負清粹之資服義方之訓得<lb/>
先生與吾衆人相交接之道于耳目間也既詳且稔又<lb/>
素為故鄉人所器重故敢以易其鄉俗之不善而為善<lb/>
者望于其歸茍他日聞鄉之人長遇少如先生之不薄<lb/>
<pb n="KR4e0101_WYG_009-12a"/>
於吾衆人少事長如吾衆人之恭于先生則養和居鄉<lb/>
亦豈無恵澤及於人哉養和行吾邑人在京師皆贈以<lb/>
詩予為之序云<lb/>
　　送鮑時黙南歸序<lb/>
鮑時黙前吉安府學教授楚山先生之子今儀部主事<lb/>
時慱之弟時慱乆在京師時黙來省居數月為之新其<lb/>
廬之敝者為美易其騎之蹇者為駿增益物用之缺者<lb/>
為完好復慨然曰視二親寢興服食節待某躬尚可乆<lb/>
<pb n="KR4e0101_WYG_009-12b"/>
淹于外耶即治裝就道盖凡有官者之子弟茍不知學<lb/>
則不縦情肆體以為惰慢之習即妄嗜窮欲而崇侈靡<lb/>
之風不商財貨殖而為市井之趍即挾權負勢而有州<lb/>
府之跡不徼憐取媚以結㳺俠之交即務爭尚鬭以逞<lb/>
血氣之忿小以累其父兄之徳大以速其父兄于禍戾<lb/>
隳其家聲者徃徃皆爾時黙既無是過又能逺來經紀<lb/>
其兄之家悌也今思歸以終其二親之養孝也孝與悌<lb/>
人之大行也時黙兼思盡之是雖其質美而性然亦豈<lb/>
<pb n="KR4e0101_WYG_009-13a"/>
非尊府先生教命之所致哉先生以經學為逺近人所<lb/>
師法所謂孝弟之道盖得之深而言之詳時黙常熟于<lb/>
見聞而蘊于心懐矣冝其行弗惑也吾與鮑氏居同邑<lb/>
於時愽官同寮亦有弟若子將望其能如時黙之勤勤<lb/>
于其兄與親時黙歸而尚取是道履之于内而不怠推<lb/>
之于外而愈光使之將取以為法焉非惟吾之子弟取<lb/>
以為法使凡有官者之子弟舉將取以為法則時黙之<lb/>
興孝弟也益廣矣若徒善其始而不足於其終人亦何<lb/>
<pb n="KR4e0101_WYG_009-13b"/>
所法焉時黙行且念之<lb/>
　　贈龔禮和序<lb/>
吾江右地介荆呉閩越間而山水秀于天下故其風氣<lb/>
鍾于人而為粹良英偉不凡之士恒多于天下茍其人<lb/>
得明于周公仲尼之道者為之師以開其蒙指其歸則<lb/>
進而為名才為達士也亦必易于天下其以文章興起<lb/>
於賢能之科布列于内外大小之職也又常倍蓰于天<lb/>
下至其徳望之重功烈之𢎞足以為國家之榮生民之<lb/>
<pb n="KR4e0101_WYG_009-14a"/>
賴後世之所傳誦者亦常先于天下其或望周公仲尼<lb/>
之道不得其門以入而周旋于外攻於老氏浮屠之法<lb/>
以盡其聰明用其心志卒各就其能深于其術足以為<lb/>
其徒之總帥者亦不後于天下盖同得于山川清秀之<lb/>
氣以為質故其學雖有異而其成功俱無難也上饒江<lb/>
右名郡也有姓龔字禮和者饒之薌溪人少有志扵周<lb/>
公仲尼之道不得其師于是入龍虎山為道士受老氏<lb/>
法以能驅使風雷拘逐鬼魅致有中使馳傳之召來京<lb/>
<pb n="KR4e0101_WYG_009-14b"/>
師授道籙左至靈夫以禮和之才敏㨗而志超異使其<lb/>
始也得周公仲尼之徒為之依歸以服乎詩書禮樂之<lb/>
教道乎彞倫日用之常則其列于士大夫之林光功業<lb/>
于逺大也何難哉惜乎未遇其人而所遇者老氏之徒<lb/>
也學老氏之徒而不難於以其法顯名當朝者由其出<lb/>
於江右得山川清秀之氣以為之質也余江右人故從<lb/>
交逰之請為文以致其喜焉<lb/>
　　送常州莫太守序<lb/>
<pb n="KR4e0101_WYG_009-15a"/>
常州太守莫君子朴廣之桂林人也由主事陞郎中著<lb/>
能聲工部宣徳五年天子詔大臣舉京官有治行者補<lb/>
郡守之缺得九人焉皆賜之璽書使馳驛赴任以郡守<lb/>
得奉璽書馳驛赴任自九人始而莫君與焉後三年天<lb/>
下群有司述職來京上皆原其罪而還之獨宴召太守<lb/>
七人賜以御製招隠歌上林春色詩石刻本莫君又與<lb/>
焉已而於七人中留二人焉賜以復任道路費莫君又<lb/>
與焉非常之恩三下及人愈少而莫君三得之其荷䝉<lb/>
<pb n="KR4e0101_WYG_009-15b"/>
寵遇盖不為不厚矣禮部尚書胡公常州人也既榮其<lb/>
郡守得䝉寵遇之厚且慮其政不得其道則不足以昭<lb/>
寵光使其郡之人官于朝者徃告之曰天子之加厚於<lb/>
太守者非徒然也將以古之循吏期望于太守也古循<lb/>
吏之為政也有道其所奉者法而已其所循者理而已<lb/>
必推仁恩以下其民使民家有養而人不失其業隆學<lb/>
校之教以端其本而厚其俗不好為聰眀以惑其視聼<lb/>
如是而已若猛于賦役急于刑罰侈于用度則其為吏<lb/>
<pb n="KR4e0101_WYG_009-16a"/>
也未足以為循矣太守歸其擇古循吏之道以恵夫常<lb/>
之民以求稱夫天子之望焉既告之矣猶恐其言之未<lb/>
詳也乃使屬吏劉球書以贈之<lb/>
　　送劉郎中赴南京禮部序<lb/>
崇仁劉君子恕由永樂甲申進士為主事工刑二部迄<lb/>
今三十年始以秩滿遷南京禮部精繕郎中同寅諸君<lb/>
不鄙球之愚無能使為文贈之球以昔宋天子在汴而<lb/>
洛京之政為最簡士大夫居洛而年髙有文學者甚多<lb/>
<pb n="KR4e0101_WYG_009-16b"/>
又遭天下太平之盛文潞公於是合十三人為耆英會<lb/>
于資聖院之堂又與司馬郎中旦等為同甲會其後司<lb/>
馬溫公又與數公為真率會皆繪像為圖有詩歌以傳<lb/>
之當時垂美談於後世至今人猶誦而慕之今乘輿在<lb/>
北而南京之政猶昔者洛京之簡士大夫居南京而年<lb/>
髙有文學者又不減扵洛之多今天下太平視宋時為<lb/>
尤盛不知諸君子之在南京尚能合其年齒同尊之人<lb/>
為耆英會而序坐以年相與樂其衰暮之懐否亦能與<lb/>
<pb n="KR4e0101_WYG_009-17a"/>
其生同年之人為同甲會而序坐以月相與樂其同生<lb/>
于世而同得乆在于世否復能倡其徳同道比之人為<lb/>
真率會約酒食之數不得過五以樂其自然之樂否如<lb/>
有是三會則劉君之去也又増其一人矣盖今世士大<lb/>
夫官在京師無有年過七十者而劉君年且六十有餘<lb/>
更厯世故也為多所謂耆英會者可與也其間豈無與<lb/>
之同年而生同樂其乆在于世者哉所謂同甲會者可<lb/>
與也其為人又恬靜不事作為不務矜誇矯飾不慕人<lb/>
<pb n="KR4e0101_WYG_009-17b"/>
之榮華恥已之淡薄所謂真率會者可與也既得與其<lb/>
會固有能繪其像而為圖者矣亦豈無詩以歌其美文<lb/>
其樂而傳之無窮哉球雖年方壯力未及于衰奔走輦<lb/>
轂之下供其為少者勞之役廼所冝也然使諸君子果<lb/>
有是會則其跡雖北而心未必不嚮望于南慕一齒名<lb/>
其末縦不能得猶當側耳金臺之次俟其宴會之什來<lb/>
而為之誦之以播揚今天下太平之盛諸君子閒暇之<lb/>
樂特因劉君徃而告之諸君子焉<lb/>
<pb n="KR4e0101_WYG_009-18a"/>
　　送鄧棐爾輔南還序<lb/>
凢困而不能早達於志者皆可以發其憤而大其所就<lb/>
也故易曰困亨謂雖處困而有亨通之道則困乃君子<lb/>
憂患疑慮之時増徳廣業之機也昔者舜困于孝伊尹<lb/>
管夷吾困於士曽子輿困于學孟氏困於辨蘓秦張儀<lb/>
困於遊秦穆漢髙困于戰韓歐困於舉進士卒皆成大<lb/>
業遂大名困豈無所益于人哉外族子弟従吾㳺者鄧<lb/>
棐爾輔秀于質而躭于學自吾去鄉來京師觀政儀曹<lb/>
<pb n="KR4e0101_WYG_009-18b"/>
遂俻司主事員棐皆従之以讀書為文自新其業今年<lb/>
大比以懐柔縣學生戰藝京闈人皆望其㨗也竟弗遂<lb/>
意束書告歸以卒業其不遂所舉也盖亦困矣茍困而<lb/>
能憤憤而不已必將苦於心思以擴其器量勞于耳目<lb/>
以長其聪眀戒於佚遊以窮其詩書息于外慕以愽其<lb/>
理趣使學充于内而文日彰于外則髙科大魁尚可待<lb/>
而俊采華譽之發于身而揚于人也其誰得而奪之安<lb/>
知一舉之困不為其他日逺大造端乎茍憤不發志不<lb/>
<pb n="KR4e0101_WYG_009-19a"/>
固則不外慕而遷業必將因循怠惰以終於無成雖困<lb/>
何益哉盖嘉苖秀稼困於嵗旱能灌以人力則穰穰乎<lb/>
有秋不然則必槁矣故凢遇夫困者皆不可不懋也吾<lb/>
意棐歸而能自懋焉則必反困而為亨矣冀其家之尊且<lb/>
長者皆能處棐於困而必亨之地故為序以勵棐志以<lb/>
為其家之尊且長者告焉<lb/>
　　送禮部郎中陳君赴任詩序<lb/>
吾邑陳君會鼎以行在禮部主客主事秩滿擢南京禮<lb/>
<pb n="KR4e0101_WYG_009-19b"/>
部祠祭郎中人謂祠祭之署清於主客南京之事簡于<lb/>
行在皆喜會鼎之遷得其所焉况予與會鼎仕同官居<lb/>
同舎出入相逐憂樂相維其相親睦如家人兄弟者將<lb/>
十年能不為之喜哉雖然忠告之言不可不進于垂别<lb/>
之際也故既與鄉人故舊酌之酒而贈以詩復退而告<lb/>
之曰仕而得美地固人情之所欲也然君子之樹名立<lb/>
節豈皆藉乎是哉版築之興良弼兎置之出干城管庫<lb/>
之舉才士其地非皆美也由能自修之所致也茍得美<lb/>
<pb n="KR4e0101_WYG_009-20a"/>
地而其行之不足揚其學不加進欲望其名譽之起得<lb/>
乎是故君子居其位無冗濁之事有閒暇之期則必留<lb/>
心詩書以愽其見聞廣其志趨使政體眀於已而資於<lb/>
仕也為無窮然後業日増而名可大語曰仕而優則學<lb/>
政謂是也祠祭之職既易為又以錬達之才而居之譬<lb/>
猶巧匠操斧於杞梓之肆良御執轡于康莊之途固不<lb/>
待勞於力苦於心而績自多然而為學力行之功亦宜<lb/>
有加以為収名進階之地不可以其職之易為而安且怠<lb/>
<pb n="KR4e0101_WYG_009-20b"/>
無復有志於進也傳所謂宴安酖毒者可不取以為戒<lb/>
哉會鼎在主客克勤其職嘗奉使命南厯象邦西極酒<lb/>
泉中遍乎梁宋許洛之墟所至有聲稱既倦于行適有<lb/>
祠祭之任可謂勞而後逸者也聞予言欣然而喜惕然<lb/>
而懼汲汲欲予書以為之警因合其所得士大夫贈行<lb/>
詩為一巻而書所言弁其端云<lb/>
　　送修撰楊先生致仕還閩中序<lb/>
正統三年秋七月翰林修撰楊先生夀夫請老歸閩中<lb/>
<pb n="KR4e0101_WYG_009-21a"/>
朝廷論道代言之臣以至百職庶士皆挽而留之不可<lb/>
得則相與顧視咨嗟以惜其去夫七十而致仕者禮也<lb/>
謂功成名遂身退為天之道者李聃也能知止足不至<lb/>
於殆辱者疏廣受也先生之歸得乎禮合乎二賢之志<lb/>
矣人亦何乃惜之如此其衆哉盖先生有徳行文學能<lb/>
明於治體練于世故始也居下僚先帝賜招隠之歌于<lb/>
一二元臣以求賢而後得之即陞之編苑皇上以其纂<lb/>
述國史有勞績也復進其秩則先生誠可謂當世賢者<lb/>
<pb n="KR4e0101_WYG_009-21b"/>
矣使其在朝則居髙位者固得就焉以諏詢善道贊成<lb/>
國家之治功居卑位者亦得時相親焉以訊疑而辨惑<lb/>
増益乎已之所未能于世不為無補也今也退居田里<lb/>
寘身閒散之地自樂則有矣尚何有及于人哉故不能<lb/>
不以其去為惜也雖然先生典其鄉邑之教二十餘年<lb/>
而後官于朝其間俊秀之才瓌竒傑特之器不問従逰<lb/>
與未従逰者莫不仰其徳光思沐其教以開其䝉决其<lb/>
瞶造就其徳器有如渇之思飲饑之思食也乆矣則聞<lb/>
<pb n="KR4e0101_WYG_009-22a"/>
先生之歸也又安得不欣喜其有所依歸哉先生既失<lb/>
於此而得之彼其將何以副彼之喜而慰此之惜也詩<lb/>
曰毋金玉爾音而有遐心此衆人之所願于先生也又<lb/>
曰成人有徳小子有造非其鄉子弟之資之者乎先生<lb/>
必能兩盡之焉今之為詩以贈先生行者皆其典文衡<lb/>
時所得門生也以球父子皆出先生門特俾之序球因<lb/>
道夫此之所惜彼之所喜者以見先生之去就皆有關<lb/>
於人望如此云<lb/>
<pb n="KR4e0101_WYG_009-22b"/>
　　送福建叅議耿君赴任序<lb/>
方面之寄為至重皇上毎深注意焉今年夏詔榜其名<lb/>
于朝之西序猶以為不得常目及之復詔榜于文華殿<lb/>
之東西壁文華寔上朝夕與侍臣論道之地至親且宻<lb/>
士而列名于其間亦不為不榮矣然乘輿出而目其名<lb/>
也必將詢察其人之賢不肖焉入而目其名也亦將詢<lb/>
察其人之賢不肖焉則是非于是乎明而賞罰黜陟之<lb/>
政不可以不舉列名於此者又寜得而不慎哉能自慎<lb/>
<pb n="KR4e0101_WYG_009-23a"/>
焉以恭其職斯不負乎朝廷貴重方面之意而可長有<lb/>
其榮矣和州耿君淑靜以刑部郎中秩滿陞福建布政<lb/>
司叅議其得列名親宻之地自茲始矣君由胄監出而<lb/>
擢主事陞郎中厯官二十餘年皆在刑部其才識之明<lb/>
敏政事之練達見譽于同列知名扵當道已非一日豈<lb/>
不能慎以修其職哉雖然上之徳意不可不申告之也<lb/>
夫位至方面則環數千里之民皆在其使令之下必得<lb/>
其人然後民可安其生樂其業老者有養少者有教無<lb/>
<pb n="KR4e0101_WYG_009-23b"/>
饑寒之色鬬爭愁嘆之聲以動朝廷之念慮不然則民<lb/>
苦之朝廷亦不得不憂此皇上之汲汲以得賢方面為<lb/>
心者所以為民也非自為也君其體是心何患賢名不<lb/>
入扵聖聼哉昔唐太宗嘗録刺史名于屏風當時民富<lb/>
足而天下號為小康或者以此為太宗甄别刺史之效<lb/>
今之方面固非昔之刺史比而皇上欲别其賢不肖嚴<lb/>
于太宗予知太平之兆在今日矣請于耿君之行卜之<lb/>
　　送鄒翰林還吉水詩序<lb/>
<pb n="KR4e0101_WYG_009-24a"/>
有惜離悵别之意必托文詞以發之此吾詞林寮寀中<lb/>
故事也况於待詔良中以疾而歸乎良中庶子鄒先生<lb/>
肖子也先生官詞林二十餘年徳行文章舉足為世表<lb/>
今之與良中别者皆進扵先生之後而景先生之餘烈<lb/>
為已乆固當有詞以致意于良中之行也予嘗辱先生<lb/>
之教而知良中最深又可嘿無所言哉夫去紛擾即閒<lb/>
安不以事物自外來者維其心困敗其體固君子寜神<lb/>
卻疾之道然當明世而道不行于時澤不被諸物名不<lb/>
<pb n="KR4e0101_WYG_009-24b"/>
稱于世亦君子之所惡焉是故長卿理渇于茂陵子厚<lb/>
藥痞于愚溪而憂世立名之志未嘗不存諸心形諸聲<lb/>
古人之不忘心乎世也如此良中年方冨其為疾也尚<lb/>
可理而去之朝廷雖従其請而假以休養之命然其才<lb/>
質之美非可乆抑扵無事之地殆必有徴詔之期進用<lb/>
之日亦豈可有忘世之心乎當因其閒暇加學而進徳<lb/>
使有諸已者日益篤無諸已者日益増以求資乎他日<lb/>
之所施扵無窮不可溺乎山溪田里之樂而遂忘扵進<lb/>
<pb n="KR4e0101_WYG_009-25a"/>
也良中行矣吾儕尚日引領輦轂之下以望冠盖之復<lb/>
來幸無安於獨處果於離羣而語人曰顧瞻玉堂如在<lb/>
天上<lb/>
　　送按察使郭公赴福建序<lb/>
凢内外切要之職有缺必詔公卿舉賢以補之實皇朝<lb/>
令典也是嵗之秋所舉者十九人上特選其能者十四<lb/>
人授以方面重任蕪胡郭君懋眀其首選也得拜福建<lb/>
按察使士大夫皆快之而欲期以古昔賢監司之政乃<lb/>
<pb n="KR4e0101_WYG_009-25b"/>
告之曰位列監司則一方之人舉將従而聼觀其言動<lb/>
以為趨向進退茍不自重則羣有司無所取則而民失<lb/>
所望矣君亦豈得不慎乎已以正乎人使逺近得䝉其<lb/>
利如鮮于子駿之為福星于一路乎又曰福為濵海鉅<lb/>
藩其民富其去京師也逺以故郡縣之吏得肆其墨以<lb/>
為民病所以救其弊者惟賢監司是賴君亦豈得不急<lb/>
扵祛其蠧如馬亮之免民于寃乎又曰今天子睿聖凢<lb/>
百職事有才溢其位政優于職尚不吝於拔擢况監司<lb/>
<pb n="KR4e0101_WYG_009-26a"/>
之重尤所注意於奬勸者茍有所樹則股肱之司可不<lb/>
次而至君亦豈得不茂乃績著乃稱如吕居簡之屢遷<lb/>
其秩乎郭公為人寛平端重在内臺為都御史者一為<lb/>
監察御史者再而喜慍未嘗見其言面可謂有君子長<lb/>
者之風故聞斯言也欣然諾曰某雖不徳敢不承命而<lb/>
以古之人自期待哉又曰茍在官政有所失而不自知<lb/>
也猶乞逺致誨言以匡其不逮士大夫以郭公既受其<lb/>
言又欲有所聞其進盖未可涯也遂相與賦詩以贈之<lb/>
<pb n="KR4e0101_WYG_009-26b"/>
余扵郭君有同年之好特書所言以申作者之意云<lb/>
　　復樸藁序<lb/>
備諸體之文名之曰復樸藁者蜀府長史泰和劉仲珩<lb/>
先生所為文章也余使蜀時獲覩之已若干巻後數年<lb/>
先生之子蘩見余京師言其又増至若干巻且請序之<lb/>
予惟邃古之世風龎而人尚質當時未之有文其為道<lb/>
也樸而已自皇帝王伯之迭興然後道隂陽也有易記<lb/>
言事也有書吟咏性情也有詩公天下之是非也有春<lb/>
<pb n="KR4e0101_WYG_009-27a"/>
秋行敬而宣和也有禮與樂六經既作而文已著然所<lb/>
載者無非民生日用彝倫之道猶樸如也先秦兩漢去<lb/>
古未逺文雖不足以凖經然其氣猶渾厚有古之遺風<lb/>
焉逮晉以降世俗日偷人惟儷偶是攻古樸之意蕩然<lb/>
矣唐有天下三百年能汲汲作起斯文以救積世之弊<lb/>
者一韓子耳其文雖足以振古亦豈能遏五季之衰使<lb/>
不轉而襲六朝之謬歟宋興百餘年然後歐陽子出而<lb/>
韓氏之言尊周程張朱數子作而六經之道眀由是天<lb/>
<pb n="KR4e0101_WYG_009-27b"/>
下之為文者得其宗自宋迄今作者固多能追跡乎古<lb/>
者殆未㡬人而先生其一焉盖古之文所以髙于今者<lb/>
以其道髙於今而文随之也必由其道而後能其文韓<lb/>
子所謂學古道則兼通其詞是也先生篤實君子自少舉<lb/>
眀經為儒學師厯官至藩國首臣凢内之所存外之所<lb/>
施無非古道故其發為文也華而有其實變而歸乎正<lb/>
詞浩瀚而其本深以沉駸駸乎與古作者逼得非古之<lb/>
遺樸乎後之誦斯藁者當知先生能身古道以為之本<lb/>
<pb n="KR4e0101_WYG_009-28a"/>
也不但其詞之髙而已<lb/>
　　送山東叅政洪公赴任序<lb/>
正統三年冬十有二月上用少師泰和楊公薦擢刑部<lb/>
員外郎洪君本立為山東布政司叅政吾儕以少師之<lb/>
薦也得其人洪君之擢也當其職雖無所請猶當有言<lb/>
以致其欣喜况與洪君有寮寀之好者請文為之贈也<lb/>
甚勤予豈得不言哉夫大臣為國其事莫忠于薦賢庶<lb/>
僚謹職其志莫榮於膺薦然為上者之知人為難而為<lb/>
<pb n="KR4e0101_WYG_009-28b"/>
下者之遇知扵人亦難彼强扵外者或柔于中仁其色<lb/>
者或暴其行短于逢迎之才者或優于亷靜之徳此知<lb/>
人之所以難也愛憎任情而是非昧焉毁譽異口而黒<lb/>
白亂焉其不以正直有檢者為狂妄則以囬邪不徳者<lb/>
為恭謹此遇知于人所以亦難也非為上者有素知之<lb/>
眀而薦之為下者有可薦之實而膺之又豈能免夫人<lb/>
之非議哉洪君廣之髙州人由進士起而掌刑罰者十<lb/>
數年詳宻而不刻簡重而有文閑于吏政而不改儒素<lb/>
<pb n="KR4e0101_WYG_009-29a"/>
之風亷於守已而未嘗有矜人之意人嘗薦其能于朝<lb/>
矣詔特留之以待用則其賢也未為無實其見知于少<lb/>
師也不可謂不素故是薦也不問識不識者莫不謂宜<lb/>
吁使世之薦人者皆如少師之得洪君則公論豈有不<lb/>
愜百官有司豈有不得人哉此吾儕所以深為之喜也<lb/>
雖然叅政之位非副郎之比君之徃也尚加慎焉以無<lb/>
懈于其初則少師之眀益彰而君之超進也又將有地<lb/>
吾儕之喜豈有窮耶<lb/>
<pb n="KR4e0101_WYG_009-29b"/>
　　送彭教諭赴四會詩序<lb/>
違悔吝之境即亨嘉之途固人情之所快也然是二者<lb/>
未嘗不相倚伏焉觀于易之否泰有以知之矣夫隂内<lb/>
陽外之謂否否者君子悔吝之象積而至于上九隂衰<lb/>
而陽徳振于是復有傾否之喜則否之極者泰之兆也<lb/>
陽内隂外之謂泰泰者君子亨嘉之象積而至于上六<lb/>
陽㣲而隂遂張于是有城復于隍之吝則泰之極者否<lb/>
之兆也否泰之相徃來也理固如此惟君子處泰常存<lb/>
<pb n="KR4e0101_WYG_009-30a"/>
艱貞之心遇否能不忘乎苞桑之戒故能常泰而不至<lb/>
于否予於彭璧毓髙之去垣曲適四會也豈得不以處<lb/>
泰逺否之道望之哉垣曲在太行之西俗陋而知學者<lb/>
尠自吾安福人視之不啻若絶域也毓髙以天台訓導<lb/>
免䘮來京為有司所抑移訓其地與親故不通音問有<lb/>
年今以秩滿陞四會教諭四會為廣之饒邑其誦詩書<lb/>
以取科第者先後相踵士風之振殆不减于吾鄉其地<lb/>
之去吾鄉又近毓髙之徃既得取便拜其親見其宗族<lb/>
<pb n="KR4e0101_WYG_009-30b"/>
故人又得與其弟子日優㳺于道徳文學之中可謂去<lb/>
否而即夫泰矣其可不知處泰逺否之道哉毓髙今廣東<lb/>
僉憲毓敬之弟也僉憲平昔視富貴利誘澹若外物之<lb/>
無與扵已故自脱艱險以躋華要未嘗移易其所志於<lb/>
泰否之道盖知之眀而處之不惑矣毓髙嘗従其兄授<lb/>
易今復官其兄之部下惟慎所履以毋忘其凡之教則<lb/>
於處泰逺否也何難哉予於其行也既告之矣又為贈<lb/>
行詩序以申之焉<lb/>
<pb n="KR4e0101_WYG_009-31a"/>
　　漣川李氏族譜序<lb/>
漣川之有李自大觀始大觀之先廬陵朋川人六世祖<lb/>
公溥始徙安福荆山至大觀復徙漣川嘗譜荆山朋川<lb/>
之族傳至其曽孫刑科給事中原縉猶勌勌乎桑梓之<lb/>
思以予其祖鄉人也屬序其譜夫李氏之族於吾鄉也<lb/>
衆矣然家聲莫振于朋川嘗聞大父老人稱其家當宋<lb/>
元時不獨科名宦業甚盛其經眀徳茂之士著為文章<lb/>
徃徃與百家之書並行於世故子弟多好學里中絃誦<lb/>
<pb n="KR4e0101_WYG_009-31b"/>
之聲旦暮不絶冠章甫而服縫掖者相望於途宛然江<lb/>
右望族也今雖少衰他族猶有所慕者跡其開家剏始<lb/>
則肇自大觀十五世祖三經處士元膺一人耳元膺實<lb/>
西平王子隴西公憲之冡孫王之武功忠烈固足䕃啓<lb/>
其後人處士又能首勤儒業以承之宜其子孫獨盛也<lb/>
大觀至漣亦嘗業儒以訓後故未㡬世而給事中與其<lb/>
従父衛經厯學初俱由儒科入仕其故家流風猶存盖<lb/>
不忝為朋川之後矣使其後人能繼之而不怠充之以<lb/>
<pb n="KR4e0101_WYG_009-32a"/>
盡其餘則漣川衣冠文物之盛安知不為湖南之朋川<lb/>
耶盖儒道之足以大人家也譬猶淵泉之水焉注之愈<lb/>
逺則其來愈洽而其澤愈廣非若池潢行潦之倐盈而<lb/>
忽竭也雖然亦在乎為之前者有以浚其源繼之後者<lb/>
有以達其流然後能臻其大焉予見李氏浚其源于前<lb/>
也深矣特序其譜以望將來者能達其流于未涯焉<lb/>
　<lb/>
　<lb/>
<pb n="KR4e0101_WYG_009-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻九<lb/>
</p>
<p>
</p>
  </div>
<div>
<head>兩谿文集卷十</head> <lb/>
    <p>
<pb n="KR4e0101_WYG_010-1a"/>
欽定四庫全書<lb/>
　兩谿文集卷十<lb/>
　　　　　　　　　　　　　眀　劉球　撰<lb/>
　序<lb/>
　　送河南按察使包侯復任詩序<lb/>
河南連有水旱蝗蝝之灾而細民艱食阻饑之情隠得<lb/>
以上達雖孱輭之餘者不至有無告之患朝廷救荒賑<lb/>
乏之仁恩得以下流而横狡之尤者不得為壅滯之病<lb/>
<pb n="KR4e0101_WYG_010-1b"/>
則按察使包侯不為無功於其間焉故其以課最復官<lb/>
而歌詩贈之者皆美其克舉憲政以康其民有益于國<lb/>
而賢于世之人也予則以侯之為人可追踪乎古非止<lb/>
賢于今世之人而已盖嘗聞侯之一二善行于修撰邵<lb/>
君宏譽而有以知其然矣邵君之言曰侯為御史時有<lb/>
同寮楊御史者蜀人也徃使雲南以無家人在京道寄<lb/>
白金數十兩託侯貯以俟其歸後楊死于道其家不知<lb/>
寄金之故侯乃謀以歸之遇其鄉故官京師者即以告<lb/>
<pb n="KR4e0101_WYG_010-2a"/>
焉卒歸金于其家侯之鎮遼東也其鄉人胡文善為驗<lb/>
封郎中緘一書置侯笥中語侯家人以俟侯歸而發之<lb/>
不數日自沉于井以死侯歸發書皆託其家之言持書<lb/>
哭詣其家則妻子俱無惟一女甫十嵗遂収以歸長育<lb/>
教誨如已女及笄擇壻得良家子即治奩具割莊田以<lb/>
嫁之嗟乎范文正歸死友之金呉文肅嫁故人之女至<lb/>
今人以為義事如侯所為殆不下扵二賢矣予故謂其<lb/>
非止賢于今世之人而已也雖然二賢以公天下為心<lb/>
<pb n="KR4e0101_WYG_010-2b"/>
豈義于一事而已哉其為上也知有國而不知有身其<lb/>
為下也知有民而不知有家故范氏之言曰處江湖之<lb/>
逺則憂其君居廟堂之上則憂其民正謂此也亦何所<lb/>
適而非義乎故能髙其功業于當朝大其聲名于後世<lb/>
也侯能廣是心以效忠于國盡力于民又何患古賢之<lb/>
不可及哉因序是詩以祝望焉侯浙之金華人懐徳其<lb/>
名云<lb/>
　　送河南叅政孫侯復任詩序<lb/>
<pb n="KR4e0101_WYG_010-3a"/>
上課績京師嵗不知㡬千百人及河南叅政孫侯至而<lb/>
京師士大夫自禮部以達百司莫不冀其留天子左右<lb/>
輔治贊化以澤潤天下不欲釋而歸之河南使一方之<lb/>
人偏䝉其恵河南七府十二州八十八縣之民又莫不<lb/>
欲其亟還會府增修徳政以綏而字之惟恐其乆於京<lb/>
師而不來使失其所庇賴夫奏課非滿九年之期則無<lb/>
分殿最舉得復官此著令也何故于孫侯則冀其留京<lb/>
師者如此乎切欲其還河南者如此其亟歟盖其為人<lb/>
<pb n="KR4e0101_WYG_010-3b"/>
自處潔白與物寛和為政平易又有學問文章以潤色<lb/>
之嘗官禮部為主事郎中克佐其長秩典禮以文治平<lb/>
今居河南三年數陳封事以業其民之流者累萬計又<lb/>
欲課耕蠶設學校推先王之政以富且教之以至河防<lb/>
之固兵籍之清吏蠧之祛凢可以除民害為民利者莫<lb/>
不盡心以故來京師則河南人皆待之歸河南則京師<lb/>
人欲留之詩曰在彼無惡在此無斁其侯之謂歟球于<lb/>
侯有同寅之舊用作詩以贈其去且祝其來焉<lb/>
<pb n="KR4e0101_WYG_010-4a"/>
　　送劉先生赴四川叅政序<lb/>
儀制劉先生以四川左叅政薦將行議者以先生為吾<lb/>
吉老成人由進士厯官禁林郎署三十年優于學而閑<lb/>
于政自元老列卿而下莫不知其賢天子嘗命之署禮<lb/>
部事有薦之為布政使者特詔留之以偹急切之用其<lb/>
為時望也有自來矣必升諸廟廊以贊治化之出使其<lb/>
恵均天下然後有以愜輿情出叅藩政其任非不崇且<lb/>
重然去朝廷既逺蜀又在西南萬里外渉百險而後達<lb/>
<pb n="KR4e0101_WYG_010-4b"/>
天下欲均其恵不可得也是豈輿情所快哉先生則曰<lb/>
吾乆居京師其鋭者挫而壯者衰矣得佐政方岳則志<lb/>
或可施而事或可為其稱吾意一也且老母年㡬期頥<lb/>
得従便道過家拜堂下亦足少娯其情以慰離别之思<lb/>
其稱吾意二也吾嘗董事至蜀其民多信服之至今山<lb/>
谷間猶有父老能記其名識其顔面者徃而撫之則令<lb/>
必易行政必易效其稱吾意三也官至三品食禄倍于<lb/>
其前又有此三稱意自吾分而揣之已荷恩遇出于望<lb/>
<pb n="KR4e0101_WYG_010-5a"/>
外矣尚何敢當議者所稱歟夫先生之言固有長者之<lb/>
風議者之詞亦出公天下之意可謂彼此俱至矣然先<lb/>
生道有諸身而賢名著于上下者固在其輟朝行出以<lb/>
厯外任俟有理效可稱然後進之廊廟以當股肱之寄<lb/>
所謂將欲親之必姑逺之朝廷之處先生其意豈在是<lb/>
歟球盖有以知先生之意雖稱於一時而議者之望亦<lb/>
將有副于他日因閩縣尹伍君遵憲有請特序其故以<lb/>
為先生贈先生字孟鐸伍君㓜嘗従遊及第進士有官<lb/>
<pb n="KR4e0101_WYG_010-5b"/>
命徃來京師而師弟子之情猶藹如也於此亦可驗先<lb/>
生之徳矣<lb/>
　　樂平虞氏家範序<lb/>
數口之家理之無其法猶將有爭競不齊之患况欲義<lb/>
聚一族至于乆而不析豈可無法以齊之乎此樂平虞<lb/>
氏家範所由作也虞氏之義聚本竹軒隠君之志後分<lb/>
而復合則其子良佐克佐其孫諫兄弟也義聚家範作<lb/>
始于良徃而演益編校之則其子訥與謙也範之為條<lb/>
<pb n="KR4e0101_WYG_010-6a"/>
百五十二凢尊尊字卑睦族之道冠婚䘮祭之儀居官<lb/>
禮賔經財供賦防患周急之節靡不悉備齊家之法盡<lb/>
於此矣欲䋲其子姓使歸于義固不可無此矣在昔以<lb/>
義聚尤著稱于世而䝉旌異于朝家不過三姓焉耳九<lb/>
世同居者張合食七百人者陳不分異十數世而食口<lb/>
以千計者鄭是三姓者非有法守何能然然張氏所持<lb/>
惟一忍陳氏所訓僅數事惟鄭氏有家規百六十條以<lb/>
維持其家約束其子孫極精且詳則其世數脩于張食<lb/>
<pb n="KR4e0101_WYG_010-6b"/>
口衆于陳由宋迄今孝友相承衣冠文物甚盛卓然稱<lb/>
為天下第一家所以致此者得非家規之力耶虞氏家<lb/>
範大扺叅酌家規而損益之以為其家一定不易之制<lb/>
故尤精詳使其後人能身服而世守之則于和閨門厚<lb/>
彞典綿家慶美風化又何難匹休鄭氏耶然守是範以<lb/>
義其門也豈無其道哉茍父子兄弟之間同以至公為<lb/>
心不為一毫私利所間則是範之行也固易不然雖有<lb/>
是範將安施耶傳曰徒法不能以自行此之謂也因序<lb/>
<pb n="KR4e0101_WYG_010-7a"/>
以為虞氏後人勸<lb/>
　　送金華劉通判復任詩序<lb/>
朝廷之任人也難扵得恬退之士君子之厯官也難於<lb/>
遇清明之時士恬退則得失非所患時清明則用舎無<lb/>
不公二者俱至豈不誠為難哉吾友金華通判劉嘉秀<lb/>
其以恬退而遭遇夫時者歟盖自薦舉之法行而列庶<lb/>
位者一為當道所知則取尊官遷美任不啻于拾芥折<lb/>
枝之易嘉秀來京課績不投足于達官貴人之門則亦<lb/>
<pb n="KR4e0101_WYG_010-7b"/>
已矣又自陳其材薄親老乞授教職以自便自通判而<lb/>
視教職其位之崇卑秩之厚薄固夐然不侔矣乃欲辭<lb/>
此以居彼是豈利于富貴者之所能為哉會有詔旨省<lb/>
滌庶官中外執事之臣以冗退者累千百嘉秀自謂必<lb/>
得遂其所願欲廼復有金華之命朝廷豈不以其才足<lb/>
以為治而長民非典教之職所能盡歟不然何獨留之<lb/>
而不釋也愚嘗以為唐虞之世無遺賢兩漢而下有巧<lb/>
宦其所以然者何哉盖古盛時為上者明于知人為下<lb/>
<pb n="KR4e0101_WYG_010-8a"/>
者恥於倖進故賢者得以盡用而無遺及世浸衰上無<lb/>
甄别之鑑下習奔競之風故宦者輕冐而多巧今嘉秀<lb/>
辭之既敏朝廷留之益固其猶有古之風歟嘉秀以翰<lb/>
林庶吉士出判郡事三年不以妻子随不與流軰伍亷<lb/>
介之操綽有聲稱故其留也人皆喜公論之存而古道<lb/>
有可復之端然而美其所施之政以文其所守之操求<lb/>
無負於朝廷留之之意嘉秀於此亦不可以不力因序<lb/>
以告之<lb/>
<pb n="KR4e0101_WYG_010-8b"/>
　　南樓宴會詩序<lb/>
南樓在北京皇城之南牖户皆南向故以南名清流賴<lb/>
君徳夀自翰林庶言士擢為編修嘗搆斯樓庋古圖書<lb/>
公退輙従而閲之以愽其所學非素厚者不與造焉至<lb/>
是以纂述稍暇約同舘之士飲其上酒殽虀果多自其<lb/>
鄉來甚竒且旨杯酌既舉則薫風徐至時雨輕灑俄而<lb/>
雲收雨止簷月浸白雖宻邇朝市而塵喧凈滌雖無山<lb/>
溪雲水之臨而襟抱自清雖當盛夏之時而爽若秋至<lb/>
<pb n="KR4e0101_WYG_010-9a"/>
是以坐者交歡飲者益進因取好風能自至明月不湏<lb/>
期之句分韻賦詩以冩其懐其為樂也裕乎有餘得非<lb/>
斯樓有以助成之歟雖然世亦豈無崇臺傑閣盛供具<lb/>
而妙歌舞得風月之先於斯樓者乎至於賔主皆文學<lb/>
縉紳之流笑談觴詠之間必先於徳義崇於禮讓著之<lb/>
文章以樂其清樂則斯樓所有而彼所無也惟吾儕與<lb/>
賴君皆由儒服先後升朝以共事於禁署故得退而相<lb/>
與徃還以樂其私也如此則是樂也又皆斯文契合之<lb/>
<pb n="KR4e0101_WYG_010-9b"/>
所致歟匪徒借助於斯樓而已為詩二十首探韻而賦<lb/>
之者客也倚韻而和之者賴君也受衆命而序之者球<lb/>
也<lb/>
　　送呉氏二子南歸詩序<lb/>
呉氏二子者翰林編修與儉兄子咨與其子逺也與儉<lb/>
在翰林走書命二子奉其母孺人來就養二子恭命而<lb/>
至與儉修職侍膳之餘輙進二子授以春秋心學二子<lb/>
既聞其教亦鋭於進雖盛寒暑而忩几之間書聲不輟<lb/>
<pb n="KR4e0101_WYG_010-10a"/>
迄今二年文與義通儀觀聲氣亦雅于舊縉紳大夫見<lb/>
而問之莫不羡呉氏之有子與儉亦自喜二子能如其<lb/>
志誨之益切已而其母荷褒封之命有故園之思與儉<lb/>
以守官不得侍行復命二子奉以歸且俾卒業于家吾<lb/>
愛二子之好學而欲其大有所成也乃酌而告之曰義<lb/>
理之載於書也無窮愽而求之則其端倪愈廣而莫究<lb/>
深而造之則其底蘊益逺而難窺君子必孳孳日夜以<lb/>
盡心所學至于乆而不怠然後得于心也碩以䆳施為<lb/>
<pb n="KR4e0101_WYG_010-10b"/>
徳業發為文章莫不俊偉光眀茍勤其始而惰其終不<lb/>
務乎内而慕乎外吾未見其有成也子兄弟領父叔之<lb/>
教不為無所得矣雖然此其已至者也有未至者焉不<lb/>
可不求其益也故鄉多耆徳達才歸而師且友之以講<lb/>
求乎精㣲之蘊而加之以不自己之功則他日所就必<lb/>
將倍蓰于今日孔子曰譬如為山未成一簣止吾止也<lb/>
譬如平地雖覆一簣進吾徃也子其進而毋止焉吾將<lb/>
望子為士林之喬嶽矣可不懋哉故事邑子弟省其父<lb/>
<pb n="KR4e0101_WYG_010-11a"/>
兄京師歸者同列中必有詩致其贈勉之意至是亦然<lb/>
因録吾言為詩序<lb/>
　　送江編修還蜀詩序<lb/>
蜀川江君世用為翰林編修三年䝉恩賜歸其家待召<lb/>
用或謂世用以瓌偉之資服其先君叅議公義方之訓<lb/>
益之以通都大方達人君子薫陶之功故其藏于中也<lb/>
愽而有本嘗第進士宣徳中遭先帝注意求賢親試羣<lb/>
進士于便殿選其最者八人入翰林為庶吉士賜以襲<lb/>
<pb n="KR4e0101_WYG_010-11b"/>
衣給之居第從人使得從容進學世用寔八人中傑特<lb/>
者也後四年復合先後科進士試之選其最者二十八<lb/>
人擬諸二十八宿俾進學如初世用又二十八人中傑<lb/>
特者也今皇上即祚思用先朝所遺才俊于二十八人<lb/>
㧞其最者十二人授以翰林七品職世用又十二人中<lb/>
傑特者也三大選㧞皆朝廷盛事世用皆與焉其進用<lb/>
之期冝日益至今遽逺歸豈不有以沮其進歟予曰是<lb/>
歸也豈非世用嚮進之地歟今世士學所以不古功業<lb/>
<pb n="KR4e0101_WYG_010-12a"/>
亦随以卑者以其㓜則縻功於舉業之習壯而局跡于<lb/>
宦途之逰不得盡心所學以與古追也茍仕而得歸家<lb/>
林以肆力於詩書而深有得一旦起而位崇重則其所<lb/>
就必將髙與古期非時流所能及矣吾故知世用他日<lb/>
之進必自今日之歸始盖嘗驗於其家祖文通而有以<lb/>
知其然矣文通仕而歸田里即閉門卻掃以力於學後<lb/>
復仕而文章政事卓然冠當時至於封侯拜相功光前<lb/>
史則歸而加學以大有所成其江氏家法歟世用能嗣<lb/>
<pb n="KR4e0101_WYG_010-12b"/>
而守之不患不為今之文通矣其進也又孰得而沮之<lb/>
哉或者之論遂息而同舘之士皆為詩贈之用予為序<lb/>
因書為世用告<lb/>
　　送侍讀尹先生南歸詩序<lb/>
谷有芝則卉物以馥林有鳯則羽族自馴鄉有君子則<lb/>
士俗不患其不美君子其人中芝鳯歟是故王通居龍<lb/>
門而河濵之人好學陽城隠中條而晉鄙之人善良君<lb/>
子之善變其俗如此予豈得不以復其郡之故習望於<lb/>
<pb n="KR4e0101_WYG_010-13a"/>
侍讀尹先生之歸哉吾吉以文獻名天下乆矣今時學<lb/>
者多逐末其文與氣浸弱於初豈其𢎞才碩士悉出以<lb/>
仕于時内無老成人為之矜式以作起之歟不然青原<lb/>
文水之鍾秀自若何來者之不如昔也尹先生吉之君<lb/>
子也嘗魁鄉薦名甲科列官詞苑沐清光二十餘年三<lb/>
遷而至今職其學有原委其教有成規其家居時従之逰<lb/>
者已衆及官禁署四方學者猶多負篋踵門常閉而郤<lb/>
之不可得故每一興賢其門生輙有與者今也去官守<lb/>
<pb n="KR4e0101_WYG_010-13b"/>
以即閒安郡人子弟必喜以為得所師近者將徃而親<lb/>
炙焉逺者將慕而私淑焉先生亦必樂于出其所有以<lb/>
造就之意夫邑里之間衣冠相望絃誦之聲不輟翻然<lb/>
有以復其文獻之舊當自先生之歸始雖然天子之命<lb/>
先生固曰還家偹召用也非許其休致也水濵林下豈<lb/>
先生驥足乆逸之地耶行當應命而來以展歩于九達<lb/>
之逵也弟子之及門受業固不可緩先生之為人觧惑<lb/>
亦不可不早否則徴書卒下師弟子間必有彼此相失<lb/>
<pb n="KR4e0101_WYG_010-14a"/>
之慨焉予既有詩贈先生行矣因給事中劉君益中書<lb/>
舎人宋君懐有請復序以併告夫郡人子弟<lb/>
　　送張孟敬還赤水詩序<lb/>
有佳子弟能力問學以振起其家聲者必賴其父兄之<lb/>
賢以佐其進而資其成也古所謂樂有賢父兄者豈徒<lb/>
為不肖子弟言之哉雖佳子弟亦然也吾故有以知張<lb/>
氏之必昌焉張本句容舊族因戍以家貴州赤水今五<lb/>
六十年來子姓兄弟盛於故鄉猶合㸑無間言卓為戎<lb/>
<pb n="KR4e0101_WYG_010-14b"/>
行中鉅室其最秀者曰諌始遊蜀府長史劉仲珩先生<lb/>
門予典䘮禮蜀邦甚無事長史進諌于予予得與之講<lb/>
禮經竄改文字間覩其尊翁伯安甫勉之進學書數紙<lb/>
詞皆端雅有儒者風詢而知其平昔心公而行篤自守<lb/>
將而下莫不賔之邉臣朝使道其地而不獲其一見必<lb/>
不樂也其見重于人如此又能傾貲以給諌之就學予<lb/>
已知諌有賢父矣其後諌領郷薦上春官後期復從予<lb/>
卒所業其從兄孟敬奉父伯命來視之則諌已第進士<lb/>
<pb n="KR4e0101_WYG_010-15a"/>
兄弟相顧甚歡予見孟敬禮恭而言順舉止進退莫不<lb/>
有莭且能篤友愛以謀足其弟之所未備者甚周且緻<lb/>
又有以知諌之有賢兄也父兄俱賢則其子弟之進徳<lb/>
立名有所資矣又何患其道之未成家之弗昌哉吾嘗<lb/>
觀于大林之木矣美材叢植其中必有干霄而連抱者<lb/>
出焉何也其庇䕃之者衆而滋養之有素也人之有賴<lb/>
於父兄也亦然予固知諌之所就非止扵進士殆將顯<lb/>
當時名後世盖以其父兄俱賢卜之矣孟敬居京師數<lb/>
<pb n="KR4e0101_WYG_010-15b"/>
月將歸為其父伯喜與諌遊者皆賦詩贈之予知其父<lb/>
子兄弟之賢有素特為之序<lb/>
　　送陳編修歸省詩序<lb/>
士之有文學富而才美者未嘗不榮於官近侍其有爵<lb/>
命峩軒冕者又未嘗不榮于歸故鄉故登瀛之舉自昔<lb/>
所重晝錦之喻至今流傳二者為世所榮有自來矣如<lb/>
吾安簡今日之歸豈不又為榮之至歟夫策進士之髙<lb/>
等者入翰林而錫廷臣之舉職者歸以致其推恩之命<lb/>
<pb n="KR4e0101_WYG_010-16a"/>
固聖朝令典也然士大夫有望玉署之崇嚴而不得一<lb/>
從事其間者雖從事其間或厯年之乆而不得以請歸<lb/>
者得請而歸或其親已不得目覩其盛者是皆未足以<lb/>
為榮之至也安簡自儒服捧鄉書而來策為進士第二<lb/>
人擢翰林編修僅三年荷朝廷推恩加其父母榮爵美<lb/>
號復得請歸以致其命且為其大父歡昭重慶於家庭<lb/>
播寵光於閭里其為榮也何其至哉孔子曰君使臣以<lb/>
禮臣事君以忠今朝廷之遇安簡其禮不為不厚矣安<lb/>
<pb n="KR4e0101_WYG_010-16b"/>
簡將思何以効其忠乎吾鄉忠節名天下盖以在昔諸<lb/>
賢處心至公畧不為一毫邪私矯詭所惑故其事君也<lb/>
篤盡乃心以能収名於當世垂休于後來而以吾郡顯<lb/>
至于今安簡歸而謁其祠按其載籍詢其寔于鄉之長老<lb/>
則于忠君之道自當有得特序以<graphic n="KR2725" url="https://raw.githubusercontent.com/kanripo/KR-Gaiji/master/images/KR2725.png" mimeType="image/png"/>其𠂻焉安簡姓陳<lb/>
名文家廬陵之大厯云<lb/>
　　送侍講邢君南歸詩序<lb/>
君子之進退也有道豈衆人所能測識耶侍講邢君之<lb/>
<pb n="KR4e0101_WYG_010-17a"/>
還濡湏以待召用也人或謂君家冨且殷宦遊十數年<lb/>
歸而母安人尚無恙兄弟子姪同居者千指惟其意之<lb/>
所向無不從居東阡南陌有閥閱衣冠者非其親戚即<lb/>
其故舊可與徃來以相歡名園别墅逺近相望而芝嶺<lb/>
巢湖山水佳處莫非其宴逰之地吟詠之資其為樂也<lb/>
當不减季真居鑑湖樂天在龍門矣豈復有心當世眷<lb/>
念夫宦途之人哉予以此為衆人之見也非知吾邢君<lb/>
者也永樂中屢策進士江北之士占名第一者惟君一<lb/>
<pb n="KR4e0101_WYG_010-17b"/>
人太宗皇帝得之喜以丹書其名于榜首前此第進士<lb/>
未有丹書其名者至君始有之當時以為竒遇後君官<lb/>
翰林再修國史俱䝉加賚進秩以優賞之朝廷之遇君<lb/>
也不為不厚君之抱負淵宏茂碩猶未盡輸于國今之<lb/>
歸也且有後命非若彼休致者得以終於離羣而絶世<lb/>
也他日召命及門君且就道矣故鄉之樂豈足乆維其<lb/>
心哉已而會諸交㳺觴君為賦白駒之三章君曰寛也<lb/>
敢過於優㳺而决于遁世耶因復以假樂之卒章在會<lb/>
<pb n="KR4e0101_WYG_010-18a"/>
者皆曰不觧位以寜其民者君與吾儕共之耶扵是人<lb/>
皆知吾儕與君有戀戀不釋之情也故鄉之樂不足為<lb/>
君淹也玊堂金馬行且有君跡也學士大夫作詩贈君<lb/>
者又皆此意予故不揆淺薄謹従侍讀孫君曰恭修撰<lb/>
邵君𢎞譽之属而叙其端<lb/>
　　送檢討何君詩序<lb/>
今年夏天子以旱澇之相仍憫烝庶之重困詔廷臣省<lb/>
躬脩政并省厥寮于是庶官以剰員去者甚衆其中能<lb/>
<pb n="KR4e0101_WYG_010-18b"/>
不改容興歎經營覬覦于復職之命無㡬人焉惟翰林<lb/>
去者八人無一人無喜色何耶是八人者皆君子也君<lb/>
子燭扵理而安扵分有以知禮義亷恥之在已者為至<lb/>
重勢位利禄之自外得者為至輕能不以其所輕而易<lb/>
其所重者故於去留之際超然不以介于意况侍従之<lb/>
臣為上所優遇特令家居以待召用非若衆有司去則<lb/>
當改選於吏部也其心豈得不喜也檢討何君孟煥又<lb/>
八人中喜去之尤者也先是孟煥荷朝廷推恩封其尊<lb/>
<pb n="KR4e0101_WYG_010-19a"/>
府以其官即請還家致其榮未䝉所允然其歸寜之懐<lb/>
未嘗不日徃來於舜水龍泉之間至是忽有是命譬如<lb/>
待渡巨川之上欲徃無由而適遇舟棹之來其為喜也<lb/>
豈得不倍於人哉孟煥行矣陟岵之思可指期而釋矣<lb/>
甘旨之養愉色婉容之娛可朝夕施于其親矣雖然君<lb/>
子之厚于親者未嘗敢忘其君也古所謂求忠臣於孝<lb/>
子之門非以是歟吾以故知召命既下孟煥之喜扵趨<lb/>
朝當不减于今日之喜于還鄉也孟煥奉歡之餘尚力<lb/>
<pb n="KR4e0101_WYG_010-19b"/>
徳加學以恢𢎞其他日事君之器焉户科給事中舒君<lb/>
孟煥邑人也倡交逰之士作詩送其行且属予序孟煥<lb/>
舉進士時予官禮部因得與接其後同預史事又同官<lb/>
翰林相雅非一日義不容辭故序之如此云<lb/>
　　送尚寳少卿袁公致仕還郷詩序<lb/>
正統四年秋七月尚寳少卿袁公忠徹疏于朝曰臣起<lb/>
四明布衣因先臣太常少卿廷玊獲侍太宗皇帝于潛<lb/>
邸伏覩龍顔之靈異逆知神器之必歸已而果靖大難<lb/>
<pb n="KR4e0101_WYG_010-20a"/>
奄有寰區父子以是屢承眷注臣自中書舎人積官至<lb/>
今職叨榮禁署三十餘年厯事列聖咸辱不見棄擲今<lb/>
年六十有四聪眀日以去筋力日以衰雖欲强自支持<lb/>
以効涓埃之報然任事服勤不逮少壯時逺矣如䝉矜<lb/>
憫俾得生還故里則臣受賜為無窮感恩必至瞑目而<lb/>
後已上留之不能得廼允其請士大夫甚為公榮設供<lb/>
帳都門外以厚其餞能為詩者皆賦之翰林修撰邵君<lb/>
宏譽復命工畫者繪寫其事且録所得詩合為一巻属<lb/>
<pb n="KR4e0101_WYG_010-20b"/>
予序諸首其在昔人致事以去而餞送之榮足為史氏<lb/>
所張皆未有過於漢之二疏唐之賀季真二三君子而<lb/>
已然二疏之去雖有人能圖畫其事流傳以至于今而<lb/>
詩則未聞有賦季真之去雖有詩為之贈而畫又未之<lb/>
有作今公行李既有士大夫之詩又有工畫者為之圖<lb/>
可謂能兼有疏賀二家之有矣畫猶未足多也惟公以<lb/>
詩名家今又益之以此其歸也與鄉人故舊倘佯鄮嶺<lb/>
之麓鄞水之涯席白雲而䕃喬樹時閲斯巻必有髙懐<lb/>
<pb n="KR4e0101_WYG_010-21a"/>
逺思形諸篇什以詠歌夫太平之盛頌其退休之樂源<lb/>
源其無已也亦復留心都下念其未去之人數恵一章<lb/>
以道其故情否誠辱不吝所恵則吾儕當珍而重之以<lb/>
為竒玩慎毋以出處跡殊而契闊不以及吾儕尚日翹<lb/>
首以望嘉貺之來也<lb/>
　　送河南僉憲歐陽君赴任序<lb/>
朝廷增置風紀之職以督學政三年河南僉憲歐陽廣哲<lb/>
首以其績來奏得紀最以復官其部下諸生第進士在<lb/>
<pb n="KR4e0101_WYG_010-21b"/>
京者十數人詣予請曰吾曹以藐焉布褐之子一旦得<lb/>
受冠冕以立于朝是皆僉憲公作育造就之所致也今<lb/>
幸一見面顧他物無足為贈其可贈者惟文爾故敢以<lb/>
請又曰河南雖連饑饉以僉憲公能徧厯郡縣諭慰其<lb/>
人開導其善心以故士不廢學人皆樂業如平時其為<lb/>
恵也莫大焉非文則無以張之又曰先生僉憲公郡人<lb/>
也文寔宜為願勿有所卻嗟乎歐陽公今世之篤於行<lb/>
䆳于學工于辭者也豈予文能為之重哉雖然乆交素<lb/>
<pb n="KR4e0101_WYG_010-22a"/>
願之私積於心者不可以不道也始予與君同以春秋<lb/>
之學策進士永樂中當時皆有志于文斯世及君以吏<lb/>
部主事膺薦赴河南所事雖不離于文予猶惜其不得<lb/>
留内廷以備顧問掌紀載俾予得有資以濟其愚無能<lb/>
然無力以挽之徒眷眷于懐而已今君于河南廼能得<lb/>
其人之感恩誦徳如此以是占之則其徳澤之洽被于<lb/>
汴洛伊潁間殆不可涯後來之俊聞風而起者又將盛<lb/>
于今日君雖去此而能大有功於彼矣其徳業之茂豈<lb/>
<pb n="KR4e0101_WYG_010-22b"/>
予所得與哉然而今世仕者茍有文行著稱公卿大臣<lb/>
必將置諸天子左右以輔成徳器如君之賢豈冝乆於<lb/>
外耶勢當有以慰予所惜而遂其所願河南之士將不<lb/>
得獨専其恵也因序以待之<lb/>
　　送山東僉事薛君赴任序<lb/>
余在舘閣聞侍講儀先生誦薛僉憲徳溫之賢於稠人<lb/>
中曰薛君督諸郡邑學政甚有方能作其士氣使惰者<lb/>
勤懦者奮憤悱者有所啓發其恵之及山東子弟已多<lb/>
<pb n="KR4e0101_WYG_010-23a"/>
山東子弟薫其徳以進而為名材出而登仕版也不為<lb/>
少克勤厥職如薛君豈不誠賢乎哉余従而佐之曰薛<lb/>
君吾同年友也吾知其賢為有素其為人也亷靜謙約<lb/>
而積學不倦可謂士林中君子也其為御史也深達憲<lb/>
體所至而人服之累陳封事皆切于理道有益于風化<lb/>
可謂臺憲中君子也今居山東而憲職之舉不减於御<lb/>
史時又豈非方面中君子歟宜乎其造就後學之有此<lb/>
效也士大夫以故而皆賢薛君薛君來京課最當復官<lb/>
<pb n="KR4e0101_WYG_010-23b"/>
御史閻君肅孫君睿請予言以贈之予以増憲臣以督<lb/>
學者寔聖朝令典天子公卿欲推唐虞三代之徳化以<lb/>
文其治平故有是舉不可不與薛君論之夫古聖人立<lb/>
教未嘗専于文藝必以徳行為之本也舜命契敷五教<lb/>
而文藝不與周大司徒以三物教萬民則置六藝于徳<lb/>
行之後孔子亦謂行有餘力則以學文皆不以文而先<lb/>
於行也而今世為師者之教惟事于文為弟子者之學<lb/>
尠由于行亦獨何哉必有以去其弊而後古道可復薛<lb/>
<pb n="KR4e0101_WYG_010-24a"/>
君於山東果能使其師弟子事于文而不遺其行乎茍<lb/>
有青兖海岱之境絃誦之聲比屋而孝悌禮讓之風藹<lb/>
然以興則不問而知薛君能廣徳意以美其士俗其為<lb/>
士大夫之所賢愈不容已矣薛君以為何如<lb/>
　　中秋宴會詩序<lb/>
宣徳四年秋八月霖雨既霽天廓風清余乃會客賞中<lb/>
秋節于西朝房時李檢討克述奉㫖將南歸劉教諭金<lb/>
鉉秩滿自蜀至國子生周志謨劉自省來自故郷王教<lb/>
<pb n="KR4e0101_WYG_010-24b"/>
諭忠佐將之杞劉教諭自禎將之中牟皆在會列尊爼<lb/>
具陳醴饌序進予欲與客為歡客乃従容於故舊之序<lb/>
禮文之講雖數易令而飲皆不盡量必俟月出東方然<lb/>
後探韻賦詩各引觴以期于醉而無一人至亂失儀者<lb/>
可謂樂而有節矣夫君子之相與未嘗不託宴會以叙<lb/>
其情然其會也豈徒以盛饌為尚沉酗為悅而已哉所<lb/>
貴有禮以相接有忠告善道以相規使人見徳而皆勉<lb/>
於善也故樂賔如伐木則求友之意篤好主如鹿鳴則<lb/>
<pb n="KR4e0101_WYG_010-25a"/>
周行之示切欲並受福如賔之初筵則伐徳之戒嚴古<lb/>
之君子崇徳于宴會間也如此今余與客雖齒有少長<lb/>
達有後先去就離合有逺近之不齊然皆去鄉土暫聚<lb/>
輦轂之下得為是會以共一夕之歡固非偶然誠冝以<lb/>
徳為之表顧予徳薄無嘉言行可益于客為是會重惟<lb/>
恃諸客動有禮存言與道不悖非惟能使是會不索寞<lb/>
其所以進予于徳也盖不少亦庶㡬乎有周雅宴會之<lb/>
遺意歟因集録所賦詩得十四篇其十篇皆客所賦又<lb/>
<pb n="KR4e0101_WYG_010-25b"/>
四篇則予及子弟為之復序其端以彰是會之有徳<lb/>
　　贈永平郡守李侯考滿序<lb/>
宣徳中朝廷屢詔舉賢當時大臣以初嚴舉主之令不<lb/>
可犯率連數人共舉一人以塞責獨都御史熊公扵南<lb/>
京一疏舉十人上皆用為郡守寜海李君文定由進士<lb/>
起為工部主事進刑部郎中皆有能聲以故在十人之<lb/>
列擢守永平今秩滿六年當上課京師盧龍指揮使李<lb/>
君本正與之姓同而意氣相得遣人詣予請曰永平界<lb/>
<pb n="KR4e0101_WYG_010-26a"/>
在畿甸而邉臨朔漠之域内廷將命之臣外蕃獻琛之<lb/>
使無日不徃來道路其送迎常不暇而供億為甚煩非<lb/>
通才敏識練于事而勤于職者為之守欲望理效盛臻<lb/>
民心悦服不可得矣帷今郡守下車以來公不廢于事<lb/>
私不縦于奸政令得其平刑罰無不中雖吾武衛之士<lb/>
亦皆蒙其恵而安其土况其所蒞之民孰不懐徳畏威<lb/>
以相安扵撫字之下歟有賢郡守若此則於課績之際<lb/>
不可無文以彰其美故敢以請幸勿有所辭予信其言<lb/>
<pb n="KR4e0101_WYG_010-26b"/>
而知郡守奏課必為天下最矣又服熊公有知人之明<lb/>
足以驗薦舉之法有益于世不可廢也雖然大林之木<lb/>
垂䕃愈廣則柯葉愈茂廣淵之水流澤愈逺則波濤愈<lb/>
深君子能成事業于逺大垂聲名於悠乆者必其志不<lb/>
滿于既得之後功克勤于垂成之餘非若小丈夫然願<lb/>
遂而量已盈也今郡守之績著于徃者已茂矣使其政<lb/>
不怠于初立心制行益勵于後則賢名愈著必有人能<lb/>
眀於知人如熊公以躋而置諸廊廟之上豈但乆利於<lb/>
<pb n="KR4e0101_WYG_010-27a"/>
一郡而已哉因序以待之<lb/>
　　錢塘陳氏族譜序<lb/>
譜為族而作族有譜然後本支可究昭穆可眀戚疏可<lb/>
别親親之意於斯乎存豈以世代不得逺叙而廢于作<lb/>
譜耶此監察御史陳君志浩所以拳拳於此而弗置也<lb/>
陳本中州士族宋時従髙宗南渡占籍錢塘之豐寜里<lb/>
世以官爵尊里中遭亂宗族散盡譜随以亡自高祖以<lb/>
上世次竟不可究御史心嘗憫焉乃悉曾祖以下宗𣲖<lb/>
<pb n="KR4e0101_WYG_010-27b"/>
而譜之且擕以示予曰自吾之身上泝髙祖為世僅四<lb/>
旁達吾三從兄弟為服猶未盡扵五然已不得其名而<lb/>
書之矣今復不書其名之可得者以傳子孫安知後人<lb/>
有欲求其名而書之亦將如吾今日有不可得者耶此<lb/>
吾譜所以作也然譜者譜其寔也敢有一毫誇附于其<lb/>
間哉先生吾同榜中職為文者願一序之庶㡬覧者知<lb/>
吾譜意焉以予觀于斯譜豈惟親親之意至而足以繫<lb/>
其族人之心哉盖寔近乎淳古之風而可矯夫流俗之<lb/>
<pb n="KR4e0101_WYG_010-28a"/>
偽焉何也寜缺髙祖以上世次而不可有所増益以誣<lb/>
其先則世有追名漢太公上世於唐時比者視此能不<lb/>
悔其妄哉寜自再従之親而録之不敢扳附名宗右族<lb/>
以欺其後則世有因貴盛求與趙郡諸李叙昭穆比者<lb/>
視此能不愧其謬哉其于世教為有補不獨有功其族<lb/>
人而已也况御史席其父龍溪監税彦良遺慶由進士<lb/>
尹零陵能恵其民用超今職其平昔自樹以貽其子孫<lb/>
謀者多扵是譜陳氏殆將為錢塘蕃盛之宗歟後之人<lb/>
<pb n="KR4e0101_WYG_010-28b"/>
其力於徳以承之<lb/>
　　送桂嵒先生南還詩序<lb/>
君子之進而仕者豈惡窮居恥卑服求其身之利達而<lb/>
已哉盖欲立有為之地發抱負之竒以達乎其志也及<lb/>
其退而休者豈薄榮名輕富禄求其身之閒安而己哉<lb/>
盖欲顧止足之義勵亷恥之風以眀乎其節也志行於<lb/>
强仕之餘節全於賜老之日如桂嵒楊先生惟效其進<lb/>
退豈不合乎君子之道哉先生始以進士蒙恩特授河<lb/>
<pb n="KR4e0101_WYG_010-29a"/>
南按察副使以風厲失官用薦擢監察御史按事雲南<lb/>
福建乆之調松江推官雖迹有升降而勢不能無崇卑<lb/>
逺近之殊然所至必欲勤職務嚴禁令以張國法而興<lb/>
民利不欲随俗上下以取容而希譽夫豈世之夸毗而<lb/>
涊淟者所可倫哉今年力未衰而决意求去期與鄉邦<lb/>
倦逰退處之士窮山水之趣尋烟霞泉石之盟于文江<lb/>
之上以樂其餘年其欲退之速亦足使當時患得患失<lb/>
懐禄而固位者顔忸怩而心愧怍予故謂其進退合于<lb/>
<pb n="KR4e0101_WYG_010-29b"/>
君子之道焉先生戒行修撰邵君徳昭以士大夫贈别<lb/>
詩來索予序惟楊氏之先多聞人而文節公于吾家孝<lb/>
節貢君為同門謙亨録事于吾家太史公為同年二賢<lb/>
之退休于家也與吾先世數有文詞徃復以篤綢繆之<lb/>
好雖予出晩然幸接先生清歩于朝于其歸也固不能<lb/>
嘿先生即田里亦能有作為予寄否茍彼此不棄則於<lb/>
先好其有繼云<lb/>
　　送劉㫁事赴福建都司序<lb/>
<pb n="KR4e0101_WYG_010-30a"/>
皇朝法古建制於方州置都帥之府以當一面之寄而<lb/>
所任皆武功之臣不可無文吏以輔之此經厯㫁事之<lb/>
司所由致也有二司以掌其吏牘理其刑名故武臣不<lb/>
必勞心于會計竭智於訊讞而所部之内事不至于愆<lb/>
期獄不至於淹抑政務自得其理帥府所資于二司不<lb/>
輕而重益明矣為二司者豈可不率其職以分任夫帥<lb/>
府之事哉宜陽劉君制宜由國學生筮仕為浙江都司<lb/>
經厯踰年以家艱去官至是免䘮改受福建都司㫁事<lb/>
<pb n="KR4e0101_WYG_010-30b"/>
夫二司雖皆帥府之所不可無然經厯所司之地又非<lb/>
㫁事比也盖㫁事理官獄情之枉直刑罰之重輕人命<lb/>
之生死莫不繫之尤為帥府所重之司夫豈可以忽而<lb/>
不慎哉昔歐陽崇公為郡理官嘗夜燭燈治死獄文狀<lb/>
而屢廢以歎家人問之則曰我求其生而不得爾求其<lb/>
生而不得則死者與我皆無恨也矧求而有得耶以其<lb/>
求而有得則知不求而死者有恨也古人之用刑也如<lb/>
此其慎後其子文忠公以藐焉遺孤起為宋之輔臣而<lb/>
<pb n="KR4e0101_WYG_010-31a"/>
文章道徳卓為百世師得非慎刑之報歟制宜於聼訟<lb/>
决獄之際能如古人之加慎焉使刑必中而人不至於<lb/>
冤則忠恕之意存于刑罰之中矣豈但足以増重于帥<lb/>
府収名于當朝而已哉殆見慶流後𦙍徳光昭於無窮<lb/>
也予與制宜素雅又重以海北塩課提舉張君洪範為<lb/>
之請故特為文而舉崇公慎刑之意以期望之<lb/>
　　送海北塩課提舉張君赴任序<lb/>
予家居時聞張疇洪範以習書翹然自㧞于分宜諸生<lb/>
<pb n="KR4e0101_WYG_010-31b"/>
中徃徃於兩邑世族家見其所作大字頗雄壯而心愛<lb/>
之意其他日必能成書名後官京師遇洪範膺貢而來<lb/>
詢而知其書法有所宗益加重焉及其中禮部考將赴<lb/>
南監待次以出身也從而謂之曰今天下善書者悉萃<lb/>
輦轂下子若自陳其所習乞就能者以卒業可北留矣<lb/>
洪範如其語作數百字随疏以進果得留北監未㡬且<lb/>
預寫誥之選由是書法益進而四方踵門來求者無虛<lb/>
日嵗滿當受職予謂其必入中書以掌絲綸之出然後<lb/>
<pb n="KR4e0101_WYG_010-32a"/>
不枉其所能已而乃有北海塩課提舉之擢提塩之秩<lb/>
固優于中書然所理者泉貨所司者簿書未若中書宻<lb/>
邇闕廷得優㳺翰墨之域有足盡吾洪範之能也雖然<lb/>
君子抱有竒器能不以自外至者間而毁之則無仕而<lb/>
不可無徃而不自得矣故西溪塩税不足貶范文正之<lb/>
盛徳衡州塩倉乃足起劉忠肅之清譽盖素心髙眀者<lb/>
雖居汙地而道愈光也以洪範之學力至而志識髙海<lb/>
北塩課豈得掩其書法之精哉况古六書之法皆出心<lb/>
<pb n="KR4e0101_WYG_010-32b"/>
畫心畫得其正則豈直書法出于正而已哉施諸天下<lb/>
無不出於正而下可著稱于簿書之末髙可致大用成<lb/>
偉烈于燮調弼亮之餘精可賛至理于樞宻之地心畫<lb/>
之為用也愽哉故自古名能書者未嘗不優于政事而<lb/>
擅乎休名也洪範因其能以求諸心而發于政則其所<lb/>
至豈有極哉故因鄉故之請序以為其逺大張本云<lb/>
　<lb/>
　兩谿文集巻十<lb/>
</p>
<p>
</p>
  </div>
<div>
<head>兩谿文集巻十一</head> <lb/>
    <p>
<pb n="KR4e0101_WYG_011-1a"/>
欽定四庫全書<lb/>
　兩谿文集巻十一<lb/>
　　　　　　　　　　　　　眀　劉球　撰<lb/>
　序<lb/>
　　送僉憲王先生還諸暨序<lb/>
在易艮之彖曰動靜不失其時其道光明王先生孟堅<lb/>
之出處其有合乎斯義歟先生嘗以翰林修撰謝病退<lb/>
居諸暨山水間恬然不復有意于世用及朝廷欲布維<lb/>
<pb n="KR4e0101_WYG_011-1b"/>
新之化用大臣薦擢為江西按察僉事俾奉勑徃督十<lb/>
三郡六十九邑儒學之政乃幡然就徴不復為田里顧<lb/>
按諸學三年徳與政行俗由化改來京上其績又脱然<lb/>
請老以歸畧不為名位繫其出其處無適不與時宜其<lb/>
道豈不光乎然其賢名之為世望也重麗澤之入人心<lb/>
也深故中外之人尚有不樂其去而欲其留者其在翰<lb/>
林諸君則曰先生徳行文章髙與古期年未甚耄才力<lb/>
猶足有為既不欲乆暴道途任廵按之勞則可復留於<lb/>
<pb n="KR4e0101_WYG_011-2a"/>
翰林以備上顧問為士大夫典型何故求去之速使人<lb/>
無従觀儀而咨善道耶在江西子弟則曰吾䣊之士被<lb/>
公之教服公之令方思勤于進學勵于脩業幸其作育<lb/>
之乆薫陶之至則所造就不患不倍於初何不少留以<lb/>
終所恵使吾儕得有所成耶惟先生决出處之分於心<lb/>
也有素終不可狥輿情而或移於是翰林諸君賦詩贈<lb/>
其行也連篇相属以道其别懐致其不忍釋之意既詳<lb/>
且盡俾球序之球江西人也因并述其子弟感徳願留<lb/>
<pb n="KR4e0101_WYG_011-2b"/>
之情如此或者先生優㳺物外事著述之餘展是巻讀<lb/>
之因憶翰林尚不忘吾江西焉<lb/>
　　送禮部左侍郎吴公致仕南還序<lb/>
仁宗皇帝御極初吏部循資陞給事中三人為按察司<lb/>
僉事陛辭之日詔以三人可大用不宜置諸疎逺即日<lb/>
命下俱拜在京三品官今禮部左侍郎政和吴公三人<lb/>
中尤賢者特拜刑部右侍郎公由進士給事内廷十餘<lb/>
年眀敏之才清慎之行素為仁廟所知故有是拜在刑<lb/>
<pb n="KR4e0101_WYG_011-3a"/>
部益茂厥徳皇上嗣大寳遂陞禮部丁家艱去官終䘮<lb/>
入覲以年逾七十抗疏請老上特允之行在禮部尚書<lb/>
毘陵胡公侍郎武城王公將率厥属徃送之以球嘗吏<lb/>
于禮部俾序其事夫仕宦而得引年謝去固君子知足<lb/>
之道亦國家優老之禮也然忠臣念國不以去位而或<lb/>
忘明君信賢不以賜休而遂已故祁奚老矣為社稷慮<lb/>
即乘驛入言董仲舒賜歸矣國有大議則遣使就而問<lb/>
之君臣相與之情豈以進退逺近而有間哉今時清寜<lb/>
<pb n="KR4e0101_WYG_011-3b"/>
士大夫方榮於進用公年雖至而精神未衰乃脱然謝<lb/>
髙官辭厚禄乞退身田野以卒餘齒朝廷加重老成人<lb/>
不欲使之劬躬夙夜憂恥而慮殆故狥所請以成其恬<lb/>
退之節所謂知足而優老者兩盡之矣然宇内之士以<lb/>
公受先朝㧞擢恩出非常効報之心必不以老而少息<lb/>
咸欲其為今之祁氏而願朝廷以仲舒待之球因序以<lb/>
為公告冀公之跡雖南而心常北也<lb/>
　　送孫侍讀歸省詩序<lb/>
<pb n="KR4e0101_WYG_011-4a"/>
自上御經筵侍講之臣欲省其親者皆嚴于奉職不敢<lb/>
請請亦必至再三而後得命獨吾豐城孫君曰恭念二<lb/>
親衰暮而兄方伯蒞政西廣弟郡愽掌教京學俱不在<lb/>
側奉朝夕之歡疏乞歸省辭懇切而意深至上特憫之<lb/>
不復詢于有司即命之行人皆快焉且謂孫君其亦善<lb/>
榮於親者乎及第為編修時荷恩封其尊府國子先生<lb/>
以其官母為孺人矣及進修撰嘗得請歸為二親夀矣<lb/>
今轉侍讀復得膺是命以歸在官十餘年三遷其秩而<lb/>
<pb n="KR4e0101_WYG_011-4b"/>
得三稱其慶于家非善於榮親者能之乎君子則曰此<lb/>
特世俗所榮耳在于孫君必不以此為至而將取其大<lb/>
者焉君明于儒者之道行義髙于今人文章追乎前古<lb/>
其志固欲有為于今而期至于古也使世不大用儒則<lb/>
已用則君必與之况已列侍従之職乎一推而進之必<lb/>
將舉儒道以康濟天下光澤朝廷恢宏其事業矣資是<lb/>
以榮其親不有大於其所嘗得者乎雖然未有致大不<lb/>
自小也盖嘗觀易之漸矣其象鴻之進自干以至於逵<lb/>
<pb n="KR4e0101_WYG_011-5a"/>
然後有羽儀之用者必以其升之有漸也然則榮之小<lb/>
者其亦大之漸乎故知孫君將致大榮扵其親亦必兆<lb/>
扵今日之歸幸益其道以竢之寮友重君行者皆贈以<lb/>
詩俾予為序予因抑其榮于衆人者而申其榮于君子<lb/>
者以期君進且悦其親扵無窮焉<lb/>
　　華林胡氏族譜序<lb/>
胡氏家洪之華林千餘年而徙毘陵者半之予在禮部<lb/>
時大宗伯示以毘陵譜自華林支子璚仕唐為常州刺<lb/>
<pb n="KR4e0101_WYG_011-5b"/>
史始璚四世至宋太子少師文恭公宿宿従子吏部尚<lb/>
書宗愈累傳至宗伯世系為甚詳今扵兵部主事舒君<lb/>
敬所遇華林後人彦志之子一清覩其合毘陵之譜扵<lb/>
華林者盖自劉宋太子左衛率壯侯藩始藩後二十四<lb/>
世唐御史韶有子五人璚其一也兄弟各居名郡獨冡<lb/>
兄膳部員外郎璫以宗子留華林三傳至國子監簿仲<lb/>
堯以義門名天下其子用之第進士再傳至刑部尚書<lb/>
直儒直儒之後八世至淮西提幹文昌即彦志六世祖<lb/>
<pb n="KR4e0101_WYG_011-6a"/>
也其間此昭彼穆大宗支𣲖莫不悉著眀扵宗伯所示<lb/>
者逺矣盖彦志父子嘗與宗伯叅合較訂無所遺失故<lb/>
其尤詳如此雖然質之扵史猶有當辯者史謂仲堯弟<lb/>
克順仕至都官員外郎三司户部判官而譜没之且繫<lb/>
宗愈扵華林𣲖下亦與史異果譜得其寔歟譜云直儒<lb/>
為尚書建炎間能遏偽歸正有勤王功氏族書亦取其<lb/>
詩矣則史當有傳乃逸其名非史之失歟史稱仲堯弟<lb/>
光禄丞仲容以弟之子用訥後試校書郎譜直以訥為<lb/>
<pb n="KR4e0101_WYG_011-6b"/>
其兄子無後仲容之說又以用之為容子亦與譜不合<lb/>
是皆史之偽也譜必有㨿至謂壯侯孝友忠良仲良兄<lb/>
弟義聚而有養賢賑乏之徳文恭脱萬人扵溺卓然為<lb/>
時名賢則史與譜有若珪瑁之相合亦足驗徳善之有<lb/>
其寔不容自掩也兩宗胄裔乆而益振得非本於此乎<lb/>
宗伯孜孜扵澤被斯世彦志父子篤行不倦可謂能增<lb/>
徳益善綿先世慶以遺其後人矣予知胡氏將來必有<lb/>
亢厥宗者特序其譜以竢之宗伯名濙字源潔攷于譜<lb/>
<pb n="KR4e0101_WYG_011-7a"/>
盖與彦志為二十世兄弟云<lb/>
　　送艾主事侍親序<lb/>
艾君鳯翔吾吉名能文之士也予㳺邑庠時累累聞部<lb/>
使者道其搆思之敏琢辭之精夐非同列所可及已心<lb/>
慕之永樂甲午鄉試始與接言面見其所作遂信向所<lb/>
聞者不虛也有其寔也後七年同策進士京師覩其臨<lb/>
文之際一寫千百言皆縦横踴躍迭出新竒視向之所<lb/>
見者又大有逕庭矣已而分散不相接者十餘年及再<lb/>
<pb n="KR4e0101_WYG_011-7b"/>
抵京則君已擢工部主事其所掌非營築造作之工即<lb/>
會計出納之事東馳西騖畧無休日間一相遇不過叙<lb/>
别懐論時務而已未嘗敢及文章事非但為其不暇聞<lb/>
亦恐其不樂聞也及其秩滿待陟明于吏部頗無外事<lb/>
因造其所索其近槀得詩與文若干篇皆氣雄傑而味<lb/>
深長屹然老成態度度越其初為甚逺然後知其居紛<lb/>
濁之司任煩劇之政而能不廢文學也方欲資之以損<lb/>
予之過補予之缺君且以母老得請而歸侍養矣予雖<lb/>
<pb n="KR4e0101_WYG_011-8a"/>
不能得君之助然知其文必將大有進焉何也奉親之<lb/>
餘無官守以維之無行役以勞之無是非利害以撓之<lb/>
又得肆志詩書遊身山水景物之間以愽其趣適其性<lb/>
情則其文入於髙妙也可必矣雖然文者道徳之著也<lb/>
道徳弸扵中則文不期髙而自髙矣昔吾吉以文鳴天<lb/>
下範後世莫過扵歐陽子其始也亦惟扵慈侍之下隆<lb/>
道徳以為之本耳故蘓氏序其文曰著禮樂仁義之寔<lb/>
以合乎大道正謂是也君有母侍似歐陽子矣尚𢎞於<lb/>
<pb n="KR4e0101_WYG_011-8b"/>
道崇於徳以培植其本予想望其能追歐陽氏之武為<lb/>
吉郡將來光也不可不副予懐<lb/>
　　送福建塩運使馬君赴任序<lb/>
正統五年夏吏部以福建塩運使缺與大臣議推庶僚<lb/>
才行之堪任者得都給事中二人郎中二人具以名進<lb/>
惟上所選而擢之所謂郎中則五臺馬君之龍也特中<lb/>
上選即日命下或謂馬君自國監生擢主事陞郎中皆<lb/>
在禮部寅清之職垂二十年驟令掌塩法居錢貨之司<lb/>
<pb n="KR4e0101_WYG_011-9a"/>
任簿計之煩恐非所安予謂吾嘗官禮部與馬君為同<lb/>
僚又相交最乆知之不為不深其為人也溫厚而有理<lb/>
沉毅而不刻其遇事也眀决敢為雖大而不驚精察審<lb/>
處雖小而不忽其為大臣之所推天子之所選以縂一<lb/>
方之塩利寔公且宜因徃賀之與論運司之弊所當去<lb/>
福所當造者君皆剖析有條處置有方足以信予之所<lb/>
言退而有請予言贈者予何敢愛其言而不為之道哉<lb/>
塩之為利雖甚愽然運司不得人則其利不失扵官即<lb/>
<pb n="KR4e0101_WYG_011-9b"/>
失扵民不失扵民即失于商逋負累積而徴之無其法<lb/>
侵漁百姓而禁之無其術官必失其利矣鹵出愈緩而<lb/>
賦入愈急亭户愈少而嵗課愈繁民必失其利矣非撓<lb/>
於權勢以先後其所支之期即狥于貨賂而髙下其所<lb/>
分之塲商必失其利矣利失于官則所積愈少而所資<lb/>
愈不給利失于民則貧者衆而負税益多利失于商則<lb/>
無以取信于人而入粟塞下者益寡其足為國家之患<lb/>
一也馬君行矣尚勤所職以求均其利使官有餘而民<lb/>
<pb n="KR4e0101_WYG_011-10a"/>
無不足商亦不至扵困則其為當時之賢運使也無忝<lb/>
矣其不負大臣所推天子所選也必矣因序以致其期<lb/>
望之意如此<lb/>
　　送曽司訓赴弋陽序<lb/>
督江西儒學僉憲王公孟堅嘗舉吾吉眀經之士足以<lb/>
為人師表者七人以補郡縣教官之缺上詔試其文學<lb/>
果優皆授以司訓之職泰和曽庠蒙訓其一也得弋陽<lb/>
司訓命下之日予以弋陽子弟才器之成也可期而蒙<lb/>
<pb n="KR4e0101_WYG_011-10b"/>
訓聲名之大亦必自此始也盖蒙訓之為質也美而曽<lb/>
氏諸賢為翰林庶吉士者其先君也今為侍講學士者<lb/>
其季父也吉士君有學問文章未及用世而没其貽休<lb/>
委慶扵蒙訓也固未涯學士先生為天下之大魁負儒<lb/>
林之重望動足為世法文足與古期其所以面命口授<lb/>
於蒙訓也尤詳且切蒙訓筮仕便地有名教之寄矣豈<lb/>
不能推其平昔得於家庭者以淑諸人以成其親長之<lb/>
徳哉予故以為弋陽子弟得所師而蒙訓之躋顯榮有<lb/>
<pb n="KR4e0101_WYG_011-11a"/>
其兆也譬之水焉其所由來也有本則流而為川瀦而<lb/>
為淵非但可資灌溉走舟楫而已逮天之欲雨也其氣<lb/>
輙憑雲霧上升霄漢下其潤澤于九土以滋育乎萬物<lb/>
其為功也莫大焉蒙訓則誠有本之水矣予尚望其升<lb/>
霄漢為甘霖以蘓萬物也施教雨以滋一邑豈足盡其<lb/>
能耶䝉訓尚愽于詩書以濬其源深乎仁義以大其流<lb/>
脩乎禮敬以固其防俟時之至而發之則澤之及物𢎞<lb/>
也可必矣蒙訓將行貴溪胡司訓如瞻與之同舉來請<lb/>
<pb n="KR4e0101_WYG_011-11b"/>
文贈之予因述其素所望扵蒙訓者以塞責云<lb/>
　　送禮部司務明君還大同祭祖序<lb/>
正統五年秋禮部司務明君得請而歸展先墓其寮陳<lb/>
君珪來属予言贈之予為主事禮部時明君由國監生<lb/>
擢今職相交接未㡬而予將有大同之役君謂人曰大<lb/>
同吾鄉也先人墳墓在焉安得一從是役以致吾桑梓<lb/>
之恭掃其蓬藋之穢耶予聞而即言扵尚書胡公固讓<lb/>
之行距今甫六年而君又得援例以歸専修祀享之禮<lb/>
<pb n="KR4e0101_WYG_011-12a"/>
官未九年而足跡已再徹鄉土展其孝思其榮且幸為<lb/>
何如且大同為古雲中之地逺接雁門逼近塞外昔漢<lb/>
隆時數為匈奴所蹂躪迨唐中葉冦復縦横其間厯宋<lb/>
三百年其民未嘗一入中國版圖况六朝五代雲擾鼎<lb/>
沸之禍接跡以興當此之時其地士大夫欲一翺翔軒<lb/>
冕進觀上國之光身被中華禮義之化且不可及况得<lb/>
宦扵清朝數還其鄉以申其孝而致其榮如君今日者<lb/>
耶則君之得徃來鄉國後先增慶者皆朝廷控御有方<lb/>
<pb n="KR4e0101_WYG_011-12b"/>
之力四方無事太平之徴也又可不知其所自耶茍知<lb/>
所自則効報之念自不容已而優陞美任之及之也可<lb/>
期君試待之君名禮字敬之其出身也由科目其為人<lb/>
也剛果而疏達可謂窮經而能致用者也歸抵其鄉尚<lb/>
即樓煩故城顧盼匈奴出没之道攷求李牧魏尚戰守<lb/>
之迹退為守邉之臣告曰古之良扵為將者安不忘危<lb/>
故能保有萬全之功慎勿以邉塵滅息而怠於事<lb/>
也予留心于此也乆矣特因君歸一陳之以為大同<lb/>
<pb n="KR4e0101_WYG_011-13a"/>
乆安計<lb/>
　　送王教授赴福州儒學序<lb/>
徃嵗華亭王汝善先生以淳安教諭課績京師與翰林<lb/>
諸君會飲進士周瑄所侍講洪君宗器言扵座曰先生<lb/>
篤學善教人吾淳安學者蒙其作育以出而魁鄉薦第<lb/>
進士凢若干人今當遷秩為教授吾邑不得專其恵矣<lb/>
予聞而欲得之教于吉侍講陳君叔剛又欲得之教于<lb/>
福州然皆無夤縁以致之先生遂有處州之任今先生<lb/>
<pb n="KR4e0101_WYG_011-13b"/>
䘮既祥復至京則陳君已謝世獨予守官如初吾吉又<lb/>
缺教官洪君又為侍郎吏部意其必能探予初意以先<lb/>
生為吾吉恵矣除目下乃轉先生福州予雖惜其不得<lb/>
於吉為子弟矜式而深喜其得扵彼有足慰吾陳君扵<lb/>
九原也已而兵部主事項君文曜來請文為贈予又豈<lb/>
得辭哉夫師弟子之相遇也其猶工之扵材歟大林之<lb/>
材雖足充棟梁造舟車必遇良工師然後有以成其器<lb/>
良工師雖善引䋲墨斵斤斧不得大林之材則亦無以<lb/>
<pb n="KR4e0101_WYG_011-14a"/>
施其巧福為八閩首郡地大而民富逢掖縉紳之儒相<lb/>
望出絃誦之聲不輟于野固産英傑之大林也先生道<lb/>
欲古期教思身率又有疏達之才足以佐成其徳扵内<lb/>
備舉其學政扵外其真造就後學之良工師歟其徃也<lb/>
誠能廣禮義之訓為之䋲墨嚴學校之規為之斧斤使<lb/>
狂者有所裁狷者知所進懦者有所立惰者知所勸則<lb/>
福州子弟必將感激而興起不為名材不成偉器不自<lb/>
已也向者禮部策大廷吾吉與福之士徃徃相後先由<lb/>
<pb n="KR4e0101_WYG_011-14b"/>
今以徃吾吉之士其將退避後塵以讓彼出一頭地歟<lb/>
何也以先生徃教其郡卜之也先生其亦自勉以副人<lb/>
望焉<lb/>
　　送呉知州赴任序<lb/>
教與治之名不同而同欲推已道以匡人之入扵善也<lb/>
舉詩書禮樂之訓仁義道徳之説以開人之蒙去人之<lb/>
惑使其氣質随以變而才器有所成教固足以善夫人<lb/>
矣詳扵徳刑之施明扵政令之布督民以職業勸民以<lb/>
<pb n="KR4e0101_WYG_011-15a"/>
孝弟使顛連者有所賴以為養暴横者有所畏而不<lb/>
敢肆淳良者有所恃以自安治又足以善乎人焉然今<lb/>
之典教者雖有治人之才而或無由展為治者雖有教<lb/>
人之術而或無由施得為民牧扵師表之餘如呉君方<lb/>
振其治教將並著扵世乎方振嘗由鄉貢士起為教諭<lb/>
荆山繼以䘮故改香河兩邑學者服其化而興扵徳成<lb/>
扵業也不少其教既有以及扵人矣年滿當遷秩用知<lb/>
者薦擢知廣西賔州事治之下扵民也又當自茲始焉<lb/>
<pb n="KR4e0101_WYG_011-15b"/>
或者乃以賔為邊夷之郡毒瘴之鄉方振儒者非所宜<lb/>
居予則以為善治邊郡莫儒者若也九真昔在漢世人<lb/>
惟射獵是習罔知農作駱越之民又無男女之辯其俗<lb/>
固夷扵今之賔矣任延以時名儒守之能歸民扵農教<lb/>
以嫁娶之禮由是民食足而彞倫叙風雨順其節瘴癘<lb/>
不為害嶺表之習俗風氣幡然與中國並佳儒者之善<lb/>
變夫風俗也如此方振徃而平心以處之善其道以理<lb/>
之自足為賔之任延豈可謂儒者不冝扵居彼耶方振<lb/>
<pb n="KR4e0101_WYG_011-16a"/>
吾江右新喻人刑部主事方大之兄也士大夫與其弟<lb/>
交者來属予文贈其行予因其教之有成而知其治之<lb/>
必效故敢以任延之績望之方振亦不可不自朂<lb/>
　　送従弟縣尹赴莆田詩序<lb/>
朝廷重縣尹之職以廷臣舉任不得人詔用進士為之<lb/>
吏部扵進士中得十七人以應詔弟玭求素其一也蒙<lb/>
恩擢尹莆田吾既為之喜亦不能不為之懼盖閩之有<lb/>
莆猶吾江右之有吉其文風之盛賢人君子之多素名<lb/>
<pb n="KR4e0101_WYG_011-16b"/>
天下固為海濵儒邑也玭嘗従吾學其平昔得扵耳目<lb/>
以蓄諸懐思皆儒者事以儒者治儒邑必可少行其志<lb/>
以驗其所言者可見諸事為非但能資誦説而己故不<lb/>
能不為之喜然其邑大而附扵興化郡城郡之為邑者<lb/>
三而賦税之出力役之征送迎徃來之費則其邑當彼<lb/>
二邑常十八九其政煩而弊巨也稱是又為當道劇邑<lb/>
也玭之出仕也新以新仕而涖劇邑茍措置不得其嚮<lb/>
方必將獲戻于上下以重吾之不徳懼豈能忘于懐耶<lb/>
<pb n="KR4e0101_WYG_011-17a"/>
雖然守官家法在扵處已之以潔涖事之以勤待物之<lb/>
以平而其要又皆本於誠也誠以潔已則心清而見益<lb/>
眀誠以勤事則政舉而績益茂誠于平物則令行而民<lb/>
益親能是三者則邑雖劇理之已有餘况于儒道有合<lb/>
又何患其化之不流而效之不臻也玭徃而力扵此則<lb/>
欲免吾之懼而益吾之喜勢不難矣因作詩以朂之詩<lb/>
曰致身七品階作宰百里邑既為國保障亦係民休戚<lb/>
所以聖眀朝孜孜選賢徳筮仕拜兹命固當竭所力况<lb/>
<pb n="KR4e0101_WYG_011-17b"/>
彼莆陽地附在郡城側儒風古所稱吏政今殊劇填門<lb/>
獄訟來盈几公文積刀筆肆為奸鶉衣苦乏食到官亦<lb/>
何措以成理化績君子立當道所守貴清白涖事綽有<lb/>
功亦在勤弗息平易以臨民自無離怨色持此二三規<lb/>
已無虛詐飾上可荅君恩下能拯民溺家聲信不隳華<lb/>
要豈難陟方春氣和至雪净河氷釋不寐顧王程所思<lb/>
在行役斯湏骨肉親屈指川原隔别離奪恩愛歌詠道<lb/>
衷臆服此茍無忘庶㡬古賢迹<lb/>
<pb n="KR4e0101_WYG_011-18a"/>
　　送禮部侍郎陳公致仕還東莞序<lb/>
上嗣大寳之七年禮部左侍郎陳公拜疏乞謝事士大<lb/>
夫以公自儒師擢知滁州有恵政秩滿當遷因民之請<lb/>
陞揚州守而還撫滁至今滁人稱牧守之賢必以公為<lb/>
最繼陞憲使扵蜀肅清風紀之餘數進儒生講學著書<lb/>
以作起士氣至今蜀人稱監司之賢必以公為最及自<lb/>
南京通政使兼國子祭酒轉而至禮部位日益尊而徳<lb/>
日益光以故人稱南京大臣之賢又必以公為最凡厯<lb/>
<pb n="KR4e0101_WYG_011-18b"/>
内外大小之職既以賢稱最又年未髦視聼精神未甚<lb/>
衰尚可少留闕下以輔聖徳以正雅俗以為天下望未<lb/>
可以遽退也然公欲退之志已决雖欲留之不可强其<lb/>
留矣扵是賜老命下而禮部諸曹以尚書胡公意來属<lb/>
予文為之贈予自弱冠聞鄉先生遁逰楊子道公之賢<lb/>
而心慕之逮今二十餘年數欲一承教誨以少損其愚<lb/>
無能而公已行矣扵心尤不能不拳拳雖然逾嶺而南<lb/>
名才顯宦世出不少其間政事文章俱盛則前三百餘<lb/>
<pb n="KR4e0101_WYG_011-19a"/>
年獨一余襄公稱賢扵宋又前三百餘年獨一張文獻<lb/>
公稱賢扵唐廸二賢之美扵聖眀之朝得非公耶然二<lb/>
賢皆老扵宦途欲一退身嶺海間日與鄉人舊故徃還<lb/>
南陌東阡追尋少時嬉㳺之迹以樂其遅暮之年皆不<lb/>
能得公獨得之則公雖出二公之後而有以享其福之<lb/>
全矣因序以見其不留扵此為足惜而得二賢所未得<lb/>
者為足慶也<lb/>
　　贈武庫員外郎程君序<lb/>
<pb n="KR4e0101_WYG_011-19b"/>
浮梁程君惟賢馮君至誠皆予同年友也馮君自縣尹<lb/>
用薦入為監察御史而程君以南京行人補秩行在遂<lb/>
有兵部武庫副郎之陟馮君以同年在翰林獨予一人<lb/>
來徴文以為程君貺予因念昔吾同年之盛聚則滿都<lb/>
下散則徧海内其意氣之相得聲望之相髙有如春木<lb/>
向榮藹然日盛扵一日時吾三人未及與焉十數年來<lb/>
升沉去就存没之跡異而感慨扵是乎興則又不啻秋<lb/>
葉就悴蕭然日稀于一日而吾三人始相合焉不得逐<lb/>
<pb n="KR4e0101_WYG_011-20a"/>
跡扵方盛之時而得聚首于既衰之後兹亦不為不難<lb/>
矣文豈庸辭耶夫君子抱才器以仕扵清朝幸被上擢<lb/>
使其位日以進禄日以增則所履不可不加慎于事不<lb/>
可不加勤扵績不可不加懋盖蒙恩既優必思所以盡<lb/>
其報稱之意者君子之心所當然也今副郎之位髙扵<lb/>
行人其等已五而分禄之入倍之恩意之加不為不優<lb/>
矣程君可不益慎所履益勤所事益懋乃績以圖報稱<lb/>
於無窮哉昔韓魏公厯官愈髙則自檢愈嚴而奉職愈<lb/>
<pb n="KR4e0101_WYG_011-20b"/>
恭或勸以功名如此可少自休無親細事公曰已憚扵<lb/>
勞則人必受弊且禄已厚而不事事扵心不安其事業<lb/>
所以髙扵人勛績于以著扵國賢名所以施之扵悠逺<lb/>
者非以是歟程君幸以古賢之心為心則其所以為吾<lb/>
同年光也必有加扵前日而盛于今日焉<lb/>
　　送鄭太守復任寜波序<lb/>
朝廷欲施澤扵下非賢郡守無由宣其意烝庶欲徼福<lb/>
扵上非賢郡守無由達其情由郡守而上雖有方岳之<lb/>
<pb n="KR4e0101_WYG_011-21a"/>
臣而其位尊尊則其勢不得與下接由郡守而下雖有<lb/>
縣邑之吏而其位卑卑則其分不得與上親處乎二者<lb/>
之間深為上下之情所共属者惟郡守為然故漢世稱<lb/>
郡守為吏民之本而大小百職不與焉為郡守而能不<lb/>
負衆情之所属是豈不足為賢乎鄭侯希玉由翰林庶<lb/>
吉士擢刑部主事有能聲用知者薦為四眀郡守其禁<lb/>
令之所出徳刑之所施無一而非益國字民之美政嘗<lb/>
以内艱去官五邑之民皇皇焉如嬰兒之失慈母懇乞<lb/>
<pb n="KR4e0101_WYG_011-21b"/>
其還故僅襄事而奪哀之詔下亦足驗其為下情所属<lb/>
殆不異扵冦恂之守潁川也至是上六載之績於京師而<lb/>
丘壠之念方切扵懐因乞歸致展祭之私朝廷以専城<lb/>
之寄不可虚未允所請故方奏最而復官之期已廹又<lb/>
足驗其為上情所属雖杜詩不得去南陽不是過也今<lb/>
而即郡則望益隆治益新績益茂矣雖然必有以悉其<lb/>
民之所病與其所願欲徹諸宸聰以除而遂之使太平<lb/>
之清化得沾被乎阻江極海之區然後扵上下之所素<lb/>
<pb n="KR4e0101_WYG_011-22a"/>
属者可以不負而為今世之冦杜也何忝哉太守行士<lb/>
大夫有属予文贈之者予以鄭為三山望姓其諸父昆<lb/>
弟皆起儒科官中外所謂文者其家世業也予文奚足<lb/>
增其重哉而属者必欲得之因序其所以得扵民而不<lb/>
釋扵國者以勵其治效之有終焉<lb/>
　　送恵州通判鄭君復任序<lb/>
失意扵不虞之中而收名扵乆抑之後予於同年友莆<lb/>
田鄭君季述來課績也有以知其然焉宣徳初君為刑<lb/>
<pb n="KR4e0101_WYG_011-22b"/>
部主事天子以廷臣有荒扵酒者思有以懲之遣人宻<lb/>
詢其情寔以聞遣者不達上意欲致其詳惟以庶寮不<lb/>
在官者當之時君以病在告已月餘又素不能酒而悞<lb/>
名其間再三求白不得免遂有通判恵州之調是豈其<lb/>
道所宜得而分所當然耶無乃咎至自外也然君去刑<lb/>
部已十年故寮宿契猶有在者咸謂其處心平而易决<lb/>
獄詳而恕非有沈湎惰職之狀斥而置諸嶺以南則為<lb/>
善者無所恃為不善者無所懲非所以為移易風俗必<lb/>
<pb n="KR4e0101_WYG_011-23a"/>
引而復之然後有以愜衆懐則公論猶眀於内也其在恵<lb/>
州以慈祥勤慎為藩臬大臣所器重每有難均之政乆<lb/>
滯之獄輙委之理民亦素服其令不敢欺以故事多厎<lb/>
績上下之人交誦其賢且謂其來也必留京師以澤扵<lb/>
天下豈得乆為其郡所專也則公論又眀扵外也内外<lb/>
之公論俱眀豈不足為君脱去悔吝以即亨嘉之兆歟<lb/>
君之奏最還也尚茂厥徳以熙厥政以永厥譽不自懈<lb/>
焉以待之凡為同年者莫不以是望焉予特序以致其<lb/>
<pb n="KR4e0101_WYG_011-23b"/>
意<lb/>
　　送胡太守復任南昌序<lb/>
南昌太守胡君本恵捧永樂庚子鄉書時已與予友及<lb/>
㳺太學又與江陵王君伯宣交其後予在禮部伯宣入<lb/>
翰林胡君以户部主事著績陞員外郎數與吾二人相<lb/>
徃來以篤舊日之好已而胡君用薦擢守南昌吾亦繼<lb/>
伯宣入翰林望其治法之修扵官恵澤之下扵民聲譽<lb/>
之隆扵世也不謀而同乆而徃徃遇部使者自江西來<lb/>
<pb n="KR4e0101_WYG_011-24a"/>
問其列郡之治孰優必曰無逋賦淹獄藏奸積蠧者惟<lb/>
南昌問其四境之民孰安必曰無愁嘆之聲凍餒憔悴<lb/>
之色者惟南昌問其郡守孰賢必曰和而有守寛而有<lb/>
為不為赫赫之威皦皦之行而人自服其令仰其徳者<lb/>
帷南昌吾二人以是喜胡君之為政也有古循吏之風<lb/>
足不負其知已所望矣今胡君上課京師與吾儕握手<lb/>
交歡如故吾儕又竊冀其奏最復官當有以新厥政然<lb/>
政之所務莫大扵尊賢尊賢者化民之本移風易俗之<lb/>
<pb n="KR4e0101_WYG_011-24b"/>
首務也南昌之在漢時賢者固未盛出自陳蕃為守能<lb/>
尊其郡之賢者徐穉常設一榻以待之無徐子之徳者<lb/>
不與焉感激其民皆化于善自是大江以西髙風清節<lb/>
之士接踵而起其道徳文儒又相頡頏乎其後遂使其<lb/>
地名為忠節文獻之邦流至于今而益盛尊賢之效其<lb/>
逺若此可不務哉胡君歸而求其郡人之賢者加禮焉<lb/>
則民將自勸于善俗將自歸于厚又豈不足為今世之<lb/>
陳蕃歟君扵民尚盡心焉同一南昌毋使彼獨擅名乎<lb/>
<pb n="KR4e0101_WYG_011-25a"/>
其間<lb/>
　　贈古評事序<lb/>
今天下仕者亦衆矣其由眀經出學校者億萬人中僅<lb/>
千人焉雖眀經出學校矣其得出身進士之科者千人<lb/>
中僅百人焉雖出身進士矣其得蒙上選為庶吉士翰<lb/>
林以盡讀中秘書充其所有而後出者百人中不十數<lb/>
人焉則由庶吉士出而受職者視進士為已少視出學<lb/>
校者為尤少又豈發跡扵他途者所可累數而等較哉<lb/>
<pb n="KR4e0101_WYG_011-25b"/>
至于涖官行事其由他途由學校由進士起者力或有<lb/>
餘而由庶吉士出者才或不足然則政績理效之著又<lb/>
不繫乎所出之地之髙而惟視其人之所以自立何如<lb/>
耶則為庶吉士者尤不可不勉以求無負其出翰林也<lb/>
太原古鏞宗器以眀經第進士為庶吉士翰林久而有<lb/>
大理評事之擢與之交者來属予文贈之予以評事之<lb/>
職所以平乎諸司刑獄之不平而致其平也以吾宗器<lb/>
居之則昔焉愽諸秘籍徴諸縉紳大夫辯諸其友以得<lb/>
<pb n="KR4e0101_WYG_011-26a"/>
其大中至正之道扵己者今則可舉以為輕重刑罰之<lb/>
權衡使讞訊之下偽者得其情枉者得其直平反有道<lb/>
而刑之所施無不中矣所謂勉扵自立求無負其出翰<lb/>
林者在宗器必能之也或者乃謂宗器之儒術則優矣<lb/>
未見其理獄之眀也予謂孔曽仲由非儒者歟仲由扵<lb/>
獄可片言以折之其果扵理獄也如此曽子告獄官曰<lb/>
如得其情則哀矜勿喜其仁扵理獄也如此孔子之聼<lb/>
訟則曰必也使無訟乎其聖于理獄也如此宗器學其<lb/>
<pb n="KR4e0101_WYG_011-26b"/>
學也有素扵獄而能得其果存其仁而希乎聖則聖賢<lb/>
之事業可期國家生民尚有所賴何可謂優扵儒者不<lb/>
能眀扵獄也哉或人不能難因書以為宗器逺大期<lb/>
　　送兵科給事中劉君致仕南歸詩序<lb/>
今天下士大夫置官而巷處者固多吾吉𤣥思堂劉氏<lb/>
其又盛乎哉前六年翰林修撰顯仁年僅五十已謝病<lb/>
而歸矣今兵科給事中文縝年未六十又得請老以歸<lb/>
焉給事君修撰従子也二賢並起科目並従㳺縉紳間<lb/>
<pb n="KR4e0101_WYG_011-27a"/>
修撰君在北京以文章顯當世而遂退給事君掌南京<lb/>
工科轉兵科復得展其政事之才竭其獻替之職翹然<lb/>
為人所尊重秩滿九年當有不次之擢亦果扵求去畧<lb/>
不以利禄累其懐得非有慕扵其叔父之髙風耶修撰<lb/>
君居田里嘗合宗族作先祠扵故居為嵗時會祭之所<lb/>
亦必有意待其従子之歸給事君既脱宦途又豈不能<lb/>
奉其叔父優㳺田社撫喬木之餘隂想清門之故事以<lb/>
時叙其倫樂哉盖知其念木本水源之至篤桑梓恭敬<lb/>
<pb n="KR4e0101_WYG_011-27b"/>
之餘又能表率其族人使長者篤慈愛㓜者循孝弟仁<lb/>
其子弟者必先扵教恭其父兄者必勤扵學富者不忮<lb/>
而貧者有養禮讓興而詩書之聲足以消其忿爭不平<lb/>
之氣如是則二賢雖去官守退居閒安之地而有益扵<lb/>
其族也甚大鄉里之俗亦將化歸于厚焉何徃而無恵<lb/>
澤以及人哉嘗考古賢叔姪得並著稱扵休致之後者<lb/>
莫過漢之二疏今二賢退休之迹去疏氏不甚逺矣能力<lb/>
行以善其俗如疏氏又豈不足為今世二疏耶予因序<lb/>
<pb n="KR4e0101_WYG_011-28a"/>
交㳺贈行之詩為給事君告且致意扵修撰君欲其居<lb/>
鄉必以古道自勵或予他日幸獲退休之命當従𤣥思<lb/>
堂觀儀而考法焉<lb/>
　　送何太守復任詩序<lb/>
能廣上之徳意以拯下之人窮此有司之良而為政之<lb/>
恵者也毘陵何公彦澤之守袁也其得是道歟宣徳乙<lb/>
卯江南之民苦饑天子寔深憫焉屢詔有司發粟以賑<lb/>
之而有司多怠其事不思所以恭上命遂致澤壅而不<lb/>
<pb n="KR4e0101_WYG_011-28b"/>
流民困而弗恤上下俱負所望獨袁州不然時予有事<lb/>
于蜀還道見湖廣之民飯草木死者相枕籍長沙尤甚<lb/>
袁與長沙隣也入其境則民饑餓之色愁吟之聲視長<lb/>
沙己减其十七八而炊烟蔽野農饁交途人相安扵室<lb/>
又非長沙所能有因怪二郡之地相錯何故人事若此<lb/>
其異歟詢諸父老知公之奉詔賑饑也能盡心焉量時<lb/>
之緩急以為先後視民之有無以為損益又能勸民之<lb/>
富者出粟以贍貧人非若衆有司之果扵慢厥職也故<lb/>
<pb n="KR4e0101_WYG_011-29a"/>
能濟乎其民不至如他郡之窮且急焉此盖公之恵政<lb/>
一端然予所耳聞而目覩者因是而知袁人被公之恵<lb/>
必優乎有餘焉盖公由賔賢起而厯官中外三十餘年<lb/>
熟扵理而詳扵事所謂廣徳意以拯人窮者廼其心所<lb/>
素存推是而従政何施而無恵民之寔歟予故知其恵<lb/>
之及扵袁人多也昔者子産之養民也恵孔子謂其有<lb/>
君子之道焉公之治袁也其亦君子之道歟不然何以<lb/>
民受其恵之多也公來京師考績㝡而歸縉紳之士皆<lb/>
<pb n="KR4e0101_WYG_011-29b"/>
為詩以贈之予復序以道其能恵袁人之意亦使袁人<lb/>
徳公扵無窮焉<lb/>
　　叙喜贈李給事中<lb/>
榮名美任加乎身者人情所㝡喜也然喜扵一己孰若<lb/>
喜扵國中而及乎天下耶慶鍾其家則一家之人喜之<lb/>
光賁其鄉則一鄉之人喜之功施扵國而及扵天下則<lb/>
自家而及扵天下無不喜之徳之及人有逺近而喜亦<lb/>
随之者其勢然也予知李震用初之喜深扵已溢于家<lb/>
<pb n="KR4e0101_WYG_011-30a"/>
洽扵鄉進而不已殆將遍扵國中而達扵天下何也以<lb/>
予嘗為之喜占之也予筮仕禮部時用初大父侍郎公属<lb/>
為用初擇師予以修撰劉君麟應報焉公即遣用初受<lb/>
易其門已而用初學業有成予既為之喜及公即世尚<lb/>
書毘陵胡公以公之故言于朝録用初為國學生俾予<lb/>
送之従國子先生學未㡬用初領鄉薦第進士予又為<lb/>
之喜及予在翰林用初來為庶吉士相接為尤數相知<lb/>
為尤深今其擢工科給事中行義達道自兹始矣予豈<lb/>
<pb n="KR4e0101_WYG_011-30b"/>
得不為之喜耶予既為之喜則其父兄子弟為之喜扵<lb/>
内比閭族䣊為之喜于外為可知也然以用初之賢居<lb/>
侍臣之列有言責之寄凡百官司所為之或謬所掌之<lb/>
或缺皆得舉以為上陳而置諸法使其職舉而志行則<lb/>
大小之臣必思善其政朝廷必將蒙其福烝庶必將被<lb/>
其澤其為喜也可涯哉欲致是喜不難也在慎所履竭<lb/>
所能以狥所務而已殆非色厲而内荏者所能與子思<lb/>
子曰君子之道闇然而日章其是之謂歟用初其朂之<lb/>
<pb n="KR4e0101_WYG_011-31a"/>
予因鄉貢士鄭韶之請特序所喜為之賀而亦有以為<lb/>
之期焉<lb/>
　　送劉給事中兄弟榮歸序<lb/>
為故家舊族而科甲之名宦遊之跡相承而弗替亦豈<lb/>
偶然之故哉自非世澤深厚家慶有餘不足以得此予<lb/>
扵吉水劉氏而益信其然劉氏世業詩書有潜徳洪武<lb/>
中宗平先生以易經領鄉薦積官至翰林檢討其嗜學<lb/>
其好士至老不衰人稱之為其家斯立焉宣徳中檢討<lb/>
<pb n="KR4e0101_WYG_011-31b"/>
之子崇益又以易經第進士擢兵科給事中其才質粹<lb/>
然而詞氣容色稱之人謂其家原父焉正統初給事中<lb/>
之弟崇觀又以易經魁鄉榜第進士其才敏而志不凢<lb/>
人謂其家貢父焉父子兄弟繼起科目仕清朝皆有賢<lb/>
稱于士大夫間亦足驗其世澤家慶所従來也逺矣今<lb/>
給事中與進士又皆得請以奉其母歸故鄉展先君之<lb/>
墓其榮且幸為何如哉雖然是皆至自外者也有當盡<lb/>
諸已者焉澡雪其行砥礪其節施之扵鄉必使徳義著<lb/>
<pb n="KR4e0101_WYG_011-32a"/>
禮讓興動輙足以為人法措之扵官必使道與政行功<lb/>
随事立動輙有以為國利是則盡已之事君子之所當<lb/>
為穹爵美職不與焉而穹爵美職之加乎其躬也未始<lb/>
不資以為之本惟令兄弟其朂之予徯雙鳯之効祥扵<lb/>
有道之世也乆矣故因進士歐陽某請而復申之文詞<lb/>
間云<lb/>
　<lb/>
　<lb/>
<pb n="KR4e0101_WYG_011-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十一<lb/>
</p>
<p>
</p>
  </div>
<div>
<head>兩谿文集巻十二</head> <lb/>
    <p>
<pb n="KR4e0101_WYG_012-1a"/>
欽定四庫全書<lb/>
　兩谿文集巻十二<lb/>
　　　　　　　　　　　　　眀　劉球　撰<lb/>
　序<lb/>
　　送彭僉憲復任廣東詩序<lb/>
奉璽書陸道萬山絶徼水航鉅海觸蠻烟瘴雨之毒風<lb/>
濤之險蛟鼉虵虎之怒終嵗弗遑寜處為朝廷播教條<lb/>
宣徳意欲使窮荒之地化為衣冠文墨之鄉習尚禮義<lb/>
<pb n="KR4e0101_WYG_012-1b"/>
之俗而不自顧其身勞而家不足如僉憲彭君毓敬之<lb/>
勤扵督學政廣東卒著茂績扵當時收美名扵中外豈<lb/>
不足為憲臣中之翹楚者歟故其課最還官也上特勉<lb/>
以恭廼職公卿大夫莫不壯其行學士古亷李先生又<lb/>
率鄉人子弟歌詩以贈之兹亦盛矣球竊以先君與其<lb/>
先君編修公有莫逆之好常相與以為人生無如教子<lb/>
樂故球與君年㓜時二大人争出贄幣逆良先生授以<lb/>
經獨君得前侍御退山胡先生為依歸領易學之傳甚<lb/>
<pb n="KR4e0101_WYG_012-2a"/>
早球則失所従最後始遇胡先生以得與君同捧鄉書<lb/>
先後第進士俱以他官相繼入翰林未㡬君且膺薦陞<lb/>
外臺有風紀之任得展所學以恵及人致聲稱赫然如<lb/>
此足不負編修公之教矣球雖不似然幸托世契之乆<lb/>
其可無辭以紀其成而期其將來之顯大歟故特序而<lb/>
繫以詩曰海波洶湧兮山途嶔巇人視為險兮君履為<lb/>
夷思廣文教兮窮極幽逺晨馳夕騖兮弗遑有偃蠻荒夷<lb/>
徼兮誦聲連屋椎結卉裳兮廼冠廼服嗟古之人兮化<lb/>
<pb n="KR4e0101_WYG_012-2b"/>
閩者衮君勞倍之兮其績與脗有善及人兮人豈君忘<lb/>
令名之歸兮先徳之光課最其列兮允愜輿論輶車言<lb/>
邁兮毋淹毋緩俾慎厥終兮天子之命君徃肅將兮用<lb/>
迓休慶<lb/>
　　送姚千户還赤水詩序<lb/>
赤水衛𨽻貴州而士卒月米則仰給扵蜀蜀之有司率<lb/>
因循茍且不定為之所使出給有常惟月待赤水遣官<lb/>
上軍數貴州轉而至蜀會計合焉始以公牒定其米之<lb/>
<pb n="KR4e0101_WYG_012-3a"/>
所在使徃取之奸吏遂得夤縁以邀賄必滿所欲然後<lb/>
得便地否則定扵僻逺之邑或與以陳腐不堪食之儲<lb/>
雖有給米之名而士卒多不得其用以故困憊無聊致<lb/>
有轉徙于外以求食者衛將亦不得盡禁之今年春千<lb/>
户姚質尚斌持軍數至蜀問米所在蜀吏停閣以邀賄<lb/>
如故尚斌百方譬之不能得即置而退曰與其垂首下<lb/>
氣扵小吏胥以求一時之便孰若公言扵朝乞定米所<lb/>
以為一衛經乆之利哉乃白之衛將即浮舟道萬里至<lb/>
<pb n="KR4e0101_WYG_012-3b"/>
京具陳前弊且言衛邉夷境必有宿廪乃可禦暴若食<lb/>
不足則軍日疲而城不可守矣上可其奏詔有司以永<lb/>
寜之米月給之永寜去赤水為程不三日士卒取米甚<lb/>
便且利自非尚斌勇决懇請不足得此士大夫義之扵<lb/>
其行也賦詩贈焉属予為序予嘗閲前史見古竒偉士<lb/>
徃徃能為人所不能為以致功業盛大光眀施之乆逺<lb/>
而不滅心竊慕之又毎嘆當世少遇其人今觀尚斌為<lb/>
黷吏所激毅然發憤以言人所未言使數十年積弊一<lb/>
<pb n="KR4e0101_WYG_012-4a"/>
旦掃盡而利及扵人無窮豈不足為當世竒偉之士哉<lb/>
孔子曰見義不為無勇也尚斌其勇扵為義者歟不然<lb/>
何其英敏奮發若是也使其扵他義皆能為之若此其<lb/>
勇以守而守必固策戰而戰必㨗建勛立名而勛名無<lb/>
不成其與古之竒偉士何間哉予因進士張諌道其事<lb/>
而甚壯其為人復著之文以勉其為義不惑焉<lb/>
　　送蔡教諭赴嘉興序<lb/>
選國子監生文學優者補敎官員缺此聖朝求賢廣教<lb/>
<pb n="KR4e0101_WYG_012-4b"/>
之令典也至是有司會考諸生得中選者三百人鍾觀<lb/>
為首蔡澄次之進于翰林覆考焉予與侍讀陳君汝同<lb/>
閲巻而苦其佳者難得乆之汝同曰吾得一巻矣以示<lb/>
予予誦而謂曰誠佳也已而予復得一巻以示陳君陳<lb/>
君亦曰誠佳也遂第陳君所得者為首予所得者次之<lb/>
發其糊名則首蔡澄次即鍾觀盖二人之學本優于衆<lb/>
故再考而再居前列而非他人所能先之扵此亦可以<lb/>
驗抱負竒器者自不埋没于甄别之下而吾儕任事亦<lb/>
<pb n="KR4e0101_WYG_012-5a"/>
幸不昩其是非之公也澄字宗亷句容人蒙恩擢嘉興<lb/>
教諭朝士大夫與之交者來求文贈其行予雖與之未<lb/>
嘗識面然知其麗澤必將及乎嘉興子弟者因考其文<lb/>
而有以測其然也盖為人師之道譬猶梓匠焉其規矩<lb/>
之良者欲求其物之方也則従而方欲求其物之圓也<lb/>
則従而圓其故何也以取方員之法良于已也宗亷之<lb/>
文既足為儒學中良規矩矣欲其學者歸扵方員夫何<lb/>
難哉然此特其文爾尚有本焉求乎仁義之道脩其孝<lb/>
<pb n="KR4e0101_WYG_012-5b"/>
弟忠信之行潜心乎詩書之所載是則本也本之樹其<lb/>
中也深則文之著扵外也不患不髙教之施扵人也不<lb/>
患不廣矣宗亷尚固其本以表率其學者殆將為今世<lb/>
有道之師其澤之所及豈有窮耶因叙以朂之<lb/>
　　叙交送侍讀陳君行<lb/>
交朋友之道在人為至切而亦至難盡也故因侍讀陳<lb/>
君歸省其親也特著其説扵贈行詩後焉夫士大夫之<lb/>
相交豈徒為飲食之接貨財之通而已哉盖將資以輔<lb/>
<pb n="KR4e0101_WYG_012-6a"/>
其徳匡其不逮㳺揚其聲譽也為士大夫而不能善其<lb/>
所交可乎易有金蘭之喻詩有伐木之歌説春秋者有<lb/>
同志之言古之聖賢推眀其訓欲人之篤於交際也審<lb/>
矣然人之趍向不同强者多自髙固者多自是忌者怨<lb/>
人在已上怠者悦人不已知故其交也常離離則不易<lb/>
合有能相尚以徳相下以禮不相棄背於暌離之後而<lb/>
常顧䘏于患難窮阨之中則其交也固厚矣其或内不<lb/>
相徳外不相能紛然詆訾以相傾其為交也不亦薄乎<lb/>
<pb n="KR4e0101_WYG_012-6b"/>
惟君子於人也必去其薄以従其厚然後彼此之情孚<lb/>
而交道為可盡也吾陳君文學行能皆卓乎在人上矣<lb/>
而與人交則寜自處之卑而未嘗有卑人之心寜自訟<lb/>
其過而未嘗招人之過謙乎有君子之風非得所謂厚<lb/>
之道乎今之歌詩為君贈者皆其平昔所厚之人故道<lb/>
其歸之榮而願其來之速若出一口是亦厚之道也球<lb/>
與君為同年交垂二十年為同朝交垂十年為同舘交<lb/>
亦四三年日益乆而跡益親辱君之相厚彌至而所資<lb/>
<pb n="KR4e0101_WYG_012-7a"/>
於君也未涯孔子曰不知其人視其友盖其友賢則其<lb/>
人之賢従可知也球雖不徳幸交於君矣冀君之徳業<lb/>
日以茂而賢名有光於天下使世之不知球者見其與<lb/>
賢者交亦不謂其無能焉則球之資君也豈可涯哉君<lb/>
閩人叔剛其字云<lb/>
　　諸生分别詩序<lb/>
聖天子在位之十九年既賜球等進士出身又還之家<lb/>
俾讀書俟選用球自荷恩命來於外事多不省理惟僻<lb/>
<pb n="KR4e0101_WYG_012-7b"/>
居之西隅羅百書籍日呻吟佔畢其中眀年受家嚴君<lb/>
教曰學不徒欲善已貴有以及物也汝成名來鄉里而<lb/>
教不及沾於物何所及哉彼姻舊子弟有來學者宜不<lb/>
問其俸入有無一供給其舎榻飲膳之需以奬誘其成<lb/>
材可也由是四方來講經質疑義者相繼其始終在門<lb/>
請業則有彭貫劉菁李時歐陽武劉溫良竒桂勝暨従<lb/>
弟玭従子鑑十人焉又眀年冬球以徴命下行色日促<lb/>
弗暇及講學事諸生嘅失所仗將告去十人者廼取韓<lb/>
<pb n="KR4e0101_WYG_012-8a"/>
文公人之能為人由腹有詩書之句分韻賦詩交贈其<lb/>
别且相戒以無廢所學來請球叙夫球以膚學凉徳道<lb/>
不中藏材無能為世用徒服儒服従士大夫後然進之<lb/>
朝既遭蒙聖天子不恒之寵眷退之家又樂有賢父兄<lb/>
箴規資給慫慂使成人處乎塾又得與諸生朝㳺夕泳<lb/>
以講求聖賢之道誦歌文眀之盛人生為樂孰有過於<lb/>
是哉然當其時亦不自知其樂之為樂及將分去覺後<lb/>
會之難得然後知向之所樂為可樂既知之又無従而<lb/>
<pb n="KR4e0101_WYG_012-8b"/>
得之矣雖然諸生之去也誠能不以索居而惰進不矜<lb/>
小就以害于成不為勢怵貨誘以喪心而惑志不為外<lb/>
藝徙業時切而日磋之月琢而嵗磨之以翺翔乎詩書<lb/>
之林府睥睨乎仁義之室堂相與羣出而鳴盛于一時<lb/>
流徳光於後世則豈但足以樂球心於既去之後哉雖<lb/>
家嚴君誨球之美意與聖天子歸球之殊恩皆有荅而<lb/>
不孤矣其懋之哉其懋之哉<lb/>
　　赴科十詠後序<lb/>
<pb n="KR4e0101_WYG_012-9a"/>
予友伍君士元與計偕赴禮闈期試于天子之廷為進<lb/>
士球既次第進士恩榮之盛為十題分邑之賢士夫業<lb/>
為詩者歌以導之又求工畫者圖其狀以華之又請文<lb/>
於侍御胡公以張大之且飲而告曰進士科於今莫重<lb/>
焉凢今之出而仕者有以賢良舉有以胥史進有以胄<lb/>
監發身然舉于賢良者困於使令之給進以胥史者困<lb/>
於案牘之供發身胄監者困于銓次之待嵗月之停率<lb/>
不得即授一官享有禄位預其政與事獨進士無是煩<lb/>
<pb n="KR4e0101_WYG_012-9b"/>
焉舉於鄉而升之部選於部而登之廷親策以試之異<lb/>
巾服以别之賜宴飲以樂之領登科之録以顯敭之官<lb/>
之以其品食之以其禄朝釋褐而暮輙與朝之貴士齒<lb/>
此所以重乎進士也而監生材吏人不與是榮焉使能<lb/>
礱其節行發達其所蔵蓄以効勞於國加恵利其民垂<lb/>
芳聲昭美烈於其身後誠有光於進士超出監生材吏<lb/>
人之等倫矣茍庸碌以無為昩濁之不齒尸其位以妨<lb/>
乎賢蠧其政而疾扵衆顧監生材吏人之不逮豈不為<lb/>
<pb n="KR4e0101_WYG_012-10a"/>
進士玷哉伍君世宦之後氣髙而材富學乆而業精今<lb/>
徃而就是科也必將為進士榮不為玷矣球也不敢不<lb/>
告士元扵是輟飲受辭遂書以為十詠後序<lb/>
　　送山西布政使王公復任序<lb/>
山西布政使王公著賢名士大夫間彰彰矣至是上課<lb/>
京師予始得與叙殷勤接言論因道及夫西鄙之事公<lb/>
為之言昔强敵之侵凌也四境之民苦扵轉輸三軍之<lb/>
士疲扵戰守大小文武之臣非勞扵籌畫即困于供億<lb/>
<pb n="KR4e0101_WYG_012-10b"/>
朝廷之命使無一日不奔走於其途吾曹雖欲暫輟職<lb/>
務來赴課績之期不可得也今幸天祚聖眀邊境平復<lb/>
干戈可以不事邉庭無舉烽傳箭之虞民得力扵田兵<lb/>
得撤其戍文武之臣俱得息其肩朝廷之使至者嵗不<lb/>
㡬人吾曹是以有今日之來也雖然慢政扵閒暇者古<lb/>
人所戒慮患扵未然者君子之所用心詎敢謂敵勢衰<lb/>
而弛其邉防忘其守備以貽後來之憂哉故吾曹雖跡<lb/>
京師而心未嘗不在白登紫塞之墟焉予聞其言而益<lb/>
<pb n="KR4e0101_WYG_012-11a"/>
重其賢已而有來請文為公還官行李貺者嗟乎公之<lb/>
憂外患之弗靖也豈不欲捐身以勤事耶公之喜外患<lb/>
之中殄也豈不欲與衆以相安耶公之慮外患之復至<lb/>
也豈不欲為乆安長治之計耶其心之賢於人也逺矣其<lb/>
歸而能推是心以宣徳化以拯人窮則表裏山河之民<lb/>
必將厚蒙其恵朝廷亦將倚以為一方之重矣其功烈<lb/>
之成豈在古之賢方伯下哉公名綱字存紀筠之上髙<lb/>
人由進士厯御史叅議用薦陞今職其政事之素良者<lb/>
<pb n="KR4e0101_WYG_012-11b"/>
必本於其問學之優也予故敢以古賢之事望之云<lb/>
　　中秋燕會詩序<lb/>
居京師而樂文酒之會為吾鄉故為然會而遇有逺來<lb/>
之客則是會也為尤樂焉辛酉之嵗陽朔萬縣尹季丙<lb/>
以課績至順義王廣文善廣以終喪至適近中秋之期<lb/>
編修與儉謂廣文其内兄也縣尹其同年友也會不可<lb/>
不主其家至日酒筵盛張衆賔畢集編修言扵座曰今<lb/>
日之會得二逺客在列扵鄉故中大有光焉飲不可不<lb/>
<pb n="KR4e0101_WYG_012-12a"/>
盡量縣尹復曰霽自赴陽朔不得相侍宴㑹扵今六年<lb/>
然在官遇佳時令節未嘗不憶舊㳺而増感慨今幸得<lb/>
侍兹會敢不飲耶廣文繼之曰昔元在順義距京師甚<lb/>
邇數得先生長者宴會之詩誦之輙徤羡而起慕况得<lb/>
親侍座隅醉亦不敢辭也吾儕扵是更酬迭勸非談當<lb/>
時之務即講説詩書論道徳義以導飲而助懽故凢在<lb/>
席者無不醉醉亦不至愆禮而失徳廼循故事分韻賦<lb/>
詩詩成而属余序嗟乎中秋之為節也最佳故昔人之<lb/>
<pb n="KR4e0101_WYG_012-12b"/>
賞之也樂皆至焉觀濤于廣陵者其思逺登髙扵天柱<lb/>
者其抱豁升坐扵南樓者其興清羣遊旅宴扵華陽之<lb/>
仙宫者其咏雅大合樂扵南都者其情適所嚮不同而<lb/>
同有其樂同得垂名扵乆逺今是會也逺者至而近者<lb/>
愉尊者倡而卑者和不觀廣陵之濤而足逺其思不登<lb/>
天柱之髙而足豁其抱不坐南樓而足清其興不宴㳺<lb/>
仙宫而足雅其咏不大合樂而足適其情其為樂也亦<lb/>
至矣其名之垂不垂於後也何足較哉特序其事于諸<lb/>
<pb n="KR4e0101_WYG_012-13a"/>
作之首以識其樂云<lb/>
　　送劉通判赴真定序<lb/>
聖天子慮生民之未遂欲仁澤之溥施既遴選郡守賜<lb/>
璽書而勵以致理之效矣至是復扵府州縣各増置其<lb/>
佐一員使専撫其民之未安其所未遂其業者扵是咸<lb/>
寜劉君彦賔得以其能考第于天官而有通判真定之<lb/>
擢與彦賔交㳺在京師者莫不榮之求文扵予贈其行<lb/>
夫民之欲轉移流徙而之乎他所者皆非其情必有不<lb/>
<pb n="KR4e0101_WYG_012-13b"/>
得已也使其身不至凍餒家不乏于仰事俯育之需貨<lb/>
利土地不為强横之收敓則得其所養之道雖誘之以<lb/>
甘言齎之以厚利使之遷而去其鄉吾知其不可得也茍<lb/>
凍餒之不能免仰事俯育之不贍而强横之侵漁又日<lb/>
至而未厭則不得其所養之道雖繫之以嚴刑制之以<lb/>
重法使之安居而不去其鄉吾亦知其不可得也盖樂<lb/>
其土而重于遷者凡民之情莫不然也能順其民之情<lb/>
而養之又豈患其渙散不歸扵理哉彦賔以練達之才<lb/>
<pb n="KR4e0101_WYG_012-14a"/>
卓越不凡之志由眀經捧鄉書來㳺胄監其抱蓄乎中<lb/>
也有源則發而出之外也必𢎞逺而無窮今徃而撫乎<lb/>
真定之民政猶發餘波以潤乎槁苗未有不克濟者然<lb/>
必順而養之使其民不待其禁令而自不欲去其土然<lb/>
後見其化之流政之美而於皇上求才圖理之盛意為<lb/>
不負矣予故因其交㳺之請為序以勉其治之成焉<lb/>
　　送撫州太守王君復任序<lb/>
為政莫效扵得民懐而世之良於為政者果皆得民之<lb/>
<pb n="KR4e0101_WYG_012-14b"/>
懐乎彼眀於令之下詳扵法之立可以新民聽未可以<lb/>
得民懐也發奸伏之如神折訟獄之甚敏可以使民畏<lb/>
未可以得民懐也功以勸之利以動之梗則鋤之蠧則<lb/>
剔之可以致民服未可以得民懐也懐其民也有道惟正<lb/>
乎已以率之平其法以約之不煩扵事以撓其生不為竒<lb/>
恠之行以惑其趍向使之安其業興扵徳讓而無凍餒<lb/>
之色愁吟之聲恵日及扵民而不自為徳則民必懐之<lb/>
不忘矣昔班孟堅傳循吏曰所居民富所去民思殆謂<lb/>
<pb n="KR4e0101_WYG_012-15a"/>
是歟故吾於撫州太守王公日初之來考績也知其必<lb/>
有以得民之懐焉初公由進士擢令吾邑其政綽有古<lb/>
循吏風其後改令他邑厯官大理去吾邑二十餘年昔<lb/>
時濡恵之民丱角者蒼然矣蒼然者垂白矣猶能談公<lb/>
之恵徳誦公之遺愛不置况今扵撫奉璽書之重以下<lb/>
恵其民有年矣豈得其懐不如吾邑哉意必有秀麥之<lb/>
謡陽春之喻興於三市五邑間矣然公之才之徳豈撫<lb/>
一郡能盡所展哉其進而列諸天子左右使恵加扵大<lb/>
<pb n="KR4e0101_WYG_012-15b"/>
衆功施扵天下亦且有期吾恐撫之民懐之扵他日將<lb/>
猶吾邑之民懐之扵今日也故其歸也士大夫皆為詩<lb/>
予復為文以贈公行以祝公終恵其民以語撫之民未<lb/>
可乆専公之恵<lb/>
　　送河南叅政王公致仕序<lb/>
河南叅政王公來京師欲謝事而去翰林侍讀學士李<lb/>
先生即其館而留之曰公年甫六十精神筋力未衰竭<lb/>
乆錬之才攄有餘之忠為眀天子奠一方恵澤元元乃<lb/>
<pb n="KR4e0101_WYG_012-16a"/>
其時也何急扵置榮禄離交㳺以求自佚計歟叅政公<lb/>
曰吾自捧鄉書升太學擢典郡教為禮部郎叅兩藩政<lb/>
事䝉國恩三十餘年不為不榮矣今仕乆而志倦茍不<lb/>
去位以待賢豈知止足之謂哉以故决意于投老蒙岡<lb/>
瀘水間不能為知己留也眀日遂白吏部不數日而賜<lb/>
老之命下先生乃會同邑之士餞以酒且賦詩以贈之<lb/>
命在會者皆賦之命球序之球惟楊巨源致國子司業<lb/>
孔君嚴致尚書左丞其去一也昌黎子留君嚴再而無<lb/>
<pb n="KR4e0101_WYG_012-16b"/>
所贈贈巨源以文而不留今叅政公之去也與二人類<lb/>
先生留之不得則贈以詩兼韓子厚二人之意何哉誠<lb/>
以叅政公之留則上之徳化待以宣下之人窮待以拯<lb/>
猶君嚴若留而人有所賴也去則鄉人之老者得其所<lb/>
與㳺壯而少者得有所觀徳而問學士之客其土者有<lb/>
所主吏其土者有所賔猶巨源去而鄉里増重也盖進<lb/>
有益扵國退可法於鄉者叅政公有焉亦先生素所望<lb/>
之球因推先生之意以其不可留也為大衆惜而以其<lb/>
<pb n="KR4e0101_WYG_012-17a"/>
勇扵去也為吾鄉人賀<lb/>
　　駱氏溪園嘉遯倡和詩序<lb/>
駱氏暨陽世族也有隠君則民守詩書家訓不忘子五<lb/>
人又肖其徳隠君園其所居之北作亭其中日徃逰焉<lb/>
憇焉封焉植焉鉏焉灌焉非徒覬其畦蔬之佳林果之<lb/>
碩以資其日之所用而已盖將扵此窺夫天時之所以<lb/>
運地利之所以成物情之所以遂人事之所以安以博<lb/>
其問學之趣適其性情之樂故即其景而為題者十有<lb/>
<pb n="KR4e0101_WYG_012-17b"/>
六詠之以詩者連篇縂而名之曰溪園嘉遁傳至京師<lb/>
士大夫属而和之盈帙監察御史邵君宏譽其郡人也<lb/>
以序丐予夫欲廣園池以適其宴安之懐盤㳺之樂者<lb/>
不獨山溪之幽人處士為然雖王公貴人亦多不能忘<lb/>
情乎此焉然古今稱園林之勝未有過扵石崇之金谷<lb/>
李徳裕之平泉莊者而君子或不之取獨許子春之南<lb/>
園見稱扵歐陽子之文甚至豈南園勝扵金谷平泉哉<lb/>
特以金谷平泉侈富麗扵亭臺花木間而徳不足南園<lb/>
<pb n="KR4e0101_WYG_012-18a"/>
篤孝友之道於遊觀之外而侈麗非所尚以故人皆輕<lb/>
彼而重此也予雖未造隐君以覧溪園之勝然聞其子<lb/>
孫甚盛而家庭甚肅所為詩又皆和平雅重無激詭之<lb/>
音意其必能黜金谷平泉之侈麗而篤南園之孝友矣<lb/>
和者之詩其將與歐陽子之文同垂不泯歟予亦何幸<lb/>
有辭其間哉<lb/>
　　送梁經厯赴邵武序<lb/>
予後出未及親炙侍讀泊菴梁先生然聞先進長者道其<lb/>
<pb n="KR4e0101_WYG_012-18b"/>
平生羣行篤乎有古尚徳君子風睹其文又浩瀚鏗鍧傑然足<lb/>
以追古作而垂世教常慕其賢而思接其後人以觀其遺徳距<lb/>
今未二三年始遇叔䝉以賢良舉叔車以進士舉叔濟以才行<lb/>
卓異舉三人皆先生子也一時兄弟接跡仕途知名京師於<lb/>
斯信乎賢者之有後也今叔䝉擢邵武經厯交遊之士謂予<lb/>
宜贈以言予以守官行已之法叔䝉得於先生身教言命詳<lb/>
矣何待予言然予於叔䝉亦不能黙夫承世德之光而起者<lb/>
其發聞也固易亦宜有以自立而後樂道人之善者得有所<lb/>
<pb n="KR4e0101_WYG_012-19a"/>
藉其口春秋雖書公孫會之出以重其為子臧之後然<lb/>
使會無可書之善聖人亦何従而書之哉是以君子不<lb/>
可不自立也叔䝉之於邵武所事有其長所蒞有其民<lb/>
所理有其事其可不思所以自立哉盖正身以表乎人<lb/>
使人有以見其徳加學以資乎政使政有以由乎道君<lb/>
子之自立也莫先乎此叔䝉能致力焉則人必謂邵武<lb/>
有賢佐先生有賢子矣何患乎仕不達而功不顯哉杞<lb/>
梓之餘頴復茂茍培植之不已則其為材也當不减扵<lb/>
<pb n="KR4e0101_WYG_012-19b"/>
初叔䝉幸加培植之功予有待其為棟梁而資廊廟也<lb/>
姑序以祝之<lb/>
　　送陸汀州序<lb/>
正統二年春禮部尚書胡公以主客陸主事尚寔之行<lb/>
能薦于朝天子用為汀州知府為之寮者欲華其行以<lb/>
文乃以属予昔唐貞元時有陸先生傪者以祠部員外<lb/>
郎為宰臣所薦出刺于歙當時人皆齎咨涕洟謂其不<lb/>
當去尚寔與傪同姓其先必本扵一人也祠部與主客<lb/>
<pb n="KR4e0101_WYG_012-20a"/>
皆司典禮而主事員外又皆郎官之佐也尚書之薦無<lb/>
異扵宰臣之薦也歙與汀皆江南富郡其瓖地鄰也知<lb/>
府之與刺史名殊而官一也何尚寔之行獨不聞人有<lb/>
齎咨涕洟之聲色如傪者耶豈以昔之與今其時與勢<lb/>
有所不同耶方唐之衰也方鎮擁兵權戎馬之跡交於<lb/>
四境國家多故茍有抱竒負器之士則人皆望其在朝<lb/>
廷以扶植國本不願其有外任所以急内而緩外也今<lb/>
天下惟一四方無烽戍之虞甲兵之擾國家恬安天子<lb/>
<pb n="KR4e0101_WYG_012-20b"/>
公卿惟患有司失人將無以綏吾民使不至扵寒餓愁<lb/>
嘆恒汲汲扵得賢以任之士茍被薦舉以出而守一郡<lb/>
撫有數十萬家之民則人莫不以為榮所以緩内而急<lb/>
外也以故傪之去也大為衆所惜而尚寔之䝉㧞擢不<lb/>
淹抑扵郎署也尤為衆所幸焉雖然傪之為人也能是<lb/>
是而非非以舎已之矜従人之善其入為祠部也京師<lb/>
之人造焉者填門悉拒而不内其賢若此其為歙也必<lb/>
有美治善化以恵澤其民無疑矣尚實至汀能守其家<lb/>
<pb n="KR4e0101_WYG_012-21a"/>
法以字其民則汀之民固有所賴亦何忝乎與傪同姓<lb/>
而同其出處哉尚寔名徴松之華亭人其始舉進士也<lb/>
與予同年云<lb/>
　　送鎦判官赴定州詩序<lb/>
永新與吾安福壤連而習俗一故二邑士夫宦扵外者<lb/>
其志之所在行之所履事功之所立未嘗不交相朂而<lb/>
争相先也况鎦君易直以通才敏識逰太學十餘年盖<lb/>
與吾徒還徃宻而相磋磨之尤乆者今而出判定州以<lb/>
<pb n="KR4e0101_WYG_012-21b"/>
掌馬政則其内之所操外之所施當不在羣有司下然<lb/>
無言以贈之又將何以盡吾鄉邑舊故之情哉此諸公<lb/>
所以有詩予所以有序以附其行李焉夫國家之設有<lb/>
司所以為民也然慮掌庶事者勢不逮於典國馬之牧<lb/>
力不徧於督國賦之輸或有以為吾民病也又各設官以<lb/>
司之欲求民之安也至矣及其弊也典牧者惟欲其馬<lb/>
息之蕃而不念其民之困督輸者惟患其賦入之不急<lb/>
而不䘏其民之貧致理庶事者亦曰吾惟事吾之事耳<lb/>
<pb n="KR4e0101_WYG_012-22a"/>
彼牧與賦則各有所掌何與於吾哉官之署一出政之<lb/>
門二三民之心一而趨事之途不下十如是而欲其民<lb/>
之父子相親兄弟相聚不可得也於設官之意豈不負哉<lb/>
必也若正若佐均之以為民皆國之民也涖之不可以<lb/>
偏重事皆國之事也視之不可以獨輕使事體歸一而<lb/>
令出不二然後民得其安而于設官初意不負焉易直<lb/>
之効職扵定也予固知其有餘能矣然必恊其寮公視<lb/>
其政求如朝廷設官初意以寜其民則不惟定之士民<lb/>
<pb n="KR4e0101_WYG_012-22b"/>
有賴亦吾鄉故人所願望焉<lb/>
　　送江西布政使張侯赴任序<lb/>
江西右布政使缺二年矣至是公卿大臣僉舉監察御<lb/>
史張侯文昌為之布政之位髙扵御史九等自御史超<lb/>
陞是職前此未之有也至侯始有之不待循名較迹已<lb/>
知其行檢之清淑器識之宏偉治法之精練卓然有以<lb/>
髙其等夷夐出世表矣不然何以見重於廟廊受知扵<lb/>
宸極而特䝉此無前之㧞擢哉然士君子抱負所有遭<lb/>
<pb n="KR4e0101_WYG_012-23a"/>
逢其時致有無前之㧞擢者必欲殫其智力大其設施<lb/>
以茂建無前之功業然後足以副衆望荅上恩以不負<lb/>
舉主之力於推轂也侯之徃也得不大有所為哉予既<lb/>
幸其故土之得賢牧伯而交㳺之士又以贈行之文為<lb/>
属則於所當為者不得不舉其萬一為告也夫江西之<lb/>
人沾沐聖治之餘又賴有方面之臣克順撫之故文墨<lb/>
之俗乆而猶存然百執事不能無鄙暴無浪濁于其間<lb/>
必思有以退之然後亷風益勵小大之政利於民者或<lb/>
<pb n="KR4e0101_WYG_012-23b"/>
未行其行者或非民所便必思舉而革之然後至理益<lb/>
臻鄙逺之民貧者或失養流者或未歸以致田多蕪而<lb/>
嵗或儉必思綏而業之使邦本益固懐挾才藝欲出而<lb/>
仕者或遏扵所司其仗義守節者或旌别之未及必思<lb/>
作而起之使俗化益美武㫁之徒侵漁之未饜必思鋤<lb/>
而擊之使民蠧逺屏此皆為之所當先者侯誠留意扵<lb/>
此而又従容以盡其餘則徳化必賴以盛宣所謂無前<lb/>
之功業固可得而建矣吾江西之民䝉其仁也尚可既<lb/>
<pb n="KR4e0101_WYG_012-24a"/>
哉昔鮮于子駿牧東京當時以一路福星稱之今之為<lb/>
福星江西者其在侯歟侯與子駿皆蜀之良皆由科目<lb/>
興故敢以之望之<lb/>
　　送僉都御史張侯復任南京詩序<lb/>
南京僉都御史張侯志忠既上其績于墀下退而疏言<lb/>
兩淮之民有飢色而有司以甓山陽運道收其傭者累<lb/>
鉅萬非民所堪臣見官所棄甓山積于濟南還漕舟繦<lb/>
属于途若因還舟順載棄甓寘山陽可蘓兩淮民困上<lb/>
<pb n="KR4e0101_WYG_012-24b"/>
既允之其同榜之士劉球竊喜其一言中㫖而利及於<lb/>
人為甚溥檢討王君伯宣復為球言侯為監察御史南<lb/>
京時嘗按憲司所上獄狀有十數人罪不至死而所司<lb/>
坐以死者即抱狀白于都堂請出之都堂以獄成難更<lb/>
為嫌侯固争曰避嫌以殺非辜不徳也卒脱其人于死<lb/>
其守制家居也憫鄉民阨扵嵗儉不能自存出所束銀<lb/>
帶易粟以賑之由是感激富人不敢閉糴以要利人賴<lb/>
以生者衆其能理獄之寃拯人之窮也有自來矣豈止<lb/>
<pb n="KR4e0101_WYG_012-25a"/>
一事足利於民而已哉球益有以知其道濟扵物將無<lb/>
窮焉何也先正有曰一命之士茍存心扵愛物扵人必<lb/>
有所濟况立都堂之位身之所處為已尊勢之所及為<lb/>
可逺固非一命之比而能篤于愛物如此茍充極是心<lb/>
豈不足隆國家之慶廣生民之福為世道之所賴哉以<lb/>
故知其濟物必將無窮也侯之行李將南也王君復以<lb/>
詞林諸君贈行之詩來属球序夫侯素以愛物為心請<lb/>
廣所愛之道以為之告盖愛者仁之施也而仁之要在<lb/>
<pb n="KR4e0101_WYG_012-25b"/>
扵公無私焉是故見善而必舉之者非欲其附已也將<lb/>
勵天下之人使同歸于善見惡而必去之者非惡其害<lb/>
已也將遏天下之人使不入于惡是則仁人公無私之<lb/>
心公卿大臣今日之所當務况激揚濁清又憲綱之所<lb/>
素存侯歸而思仁其身公其好惡以舉其所職則其愛<lb/>
所及必溥天下之仰其澤其有涯哉<lb/>
　　送憲副胡君赴廣西詩序<lb/>
廣西與福建皆極中土之南其民之良頑俗之美惡施<lb/>
<pb n="KR4e0101_WYG_012-26a"/>
政宣化之難易盖不待辯已章章然眀且白矣仕而樂<lb/>
扵得福建不樂扵得廣西者人情皆然自非有志之士<lb/>
其孰能免於此哉故㑹稽胡君宗愚以福建按察副使<lb/>
去喪調廣西人皆意其有不懌之色此徃彼顧之懐獨<lb/>
士君子知胡君者以為天下無不可化之俗而俗化之<lb/>
移也待乎人茍得人焉以臨乎民上則不美之地可變<lb/>
而為美安知廣西不可為福建耶始也福建之文物固<lb/>
未足與中國埒及常衮觀察其地設鄉校以誨之見民<lb/>
<pb n="KR4e0101_WYG_012-26b"/>
能誦書作文詞者輙與為賔主之禮奬掖勸進靡不有<lb/>
方漸濡之乆而後其人風流儒雅道徳功業卓然有以<lb/>
雄天下其作而起之盖自衮始胡君負才能有文學知<lb/>
名于内臺也有年茍至廣西能如常衮之盡心焉以化<lb/>
其民使谿峒之間蠻烟瘴霧之下持戈矢者皆耰鋤言<lb/>
侏離者皆絃誦習椎結者皆冠纓利爭奪者皆禮讓則<lb/>
他日廣西之文物當如今日之福建矣胡君之得廣西<lb/>
豈非其建功立名之地歟夫何不樂之有已而覩胡君果<lb/>
<pb n="KR4e0101_WYG_012-27a"/>
欣然自得躍然就道畧無一毫不快于心不惟有以超<lb/>
乎人之意表且欲化成其俗以求副乎士君子之論焉<lb/>
翰林修撰陳君叔剛壯其志而属交逰賦詩以贈之属<lb/>
予序之余三人同年友也故不慚以淺陋之詞冠扵雅<lb/>
頌之首<lb/>
　　送查大夫致仕還龍潭詩序<lb/>
在彭蠡之浦匡廬之麓有龍潭地靈而水盛樹林叢茂<lb/>
霧靄欝積世謂斯潭也有龍常升降其間故以龍名潭<lb/>
<pb n="KR4e0101_WYG_012-27b"/>
之上為世姓查氏所居查之彦曰濟時將致禮部郎中<lb/>
事而歸其子壻谼尚書胡公能子也為籍所得縉紳送<lb/>
行詩若千篇属球為序球因喻以龍之為徳焉夫至靈<lb/>
變莫測龍也方其見而與時逢也則能乗風雲行雨澤<lb/>
施其用以濟夫物於無窮及其潛而與時違也則必處<lb/>
淵瀆韜神光守其徳以自養而不外盖無徃不得乎道<lb/>
焉故易取其象于乾以眀君子之出處進退當如龍焉<lb/>
必動與道適然後當其可也查大夫負過人之才徳由<lb/>
<pb n="KR4e0101_WYG_012-28a"/>
賢科起而厯官郎署佐掌邦禮三十餘年凢典章之秩<lb/>
儀文之施莫不宜乎今而不謬乎古使人稱其習扵禮<lb/>
而修於職其進也固能見諸用矣今也年力衰而仕進<lb/>
之心倦乃疏于朝乞歸田里雖爵禄榮扵前軒裳圭組<lb/>
乘於後舉不足移其退休之念豈非篤守其徳而不失<lb/>
乎自守之道哉昔李伯陽為周守藏史能眀于禮以施<lb/>
諸世及脱駕而西則託方外之說事著述以自晦其迹<lb/>
故孔子謂其猶龍焉球扵查大夫之歸也又豈得不借<lb/>
<pb n="KR4e0101_WYG_012-28b"/>
此以為喻哉若夫林泉之下待其歸室家有慶子弟有<lb/>
教鄉人故舊有所觀徳則籍中之詩詠詳矣奚庸言<lb/>
　　𤓰畬鄧氏族譜序<lb/>
安成多大族而𤓰畬之鄧最盛盖自梅魁翁開業垂䕃<lb/>
以來非惟發科登仕連世有人其以人庶而地不足為<lb/>
容析居横石金谿下店漢江横店斗塘清陂安田楓林<lb/>
凢十數𣲖所至未三四傳則又以地之小而謀他析者<lb/>
不可以數計其生之蕃也他族尠克儔球壻于鄧氏其<lb/>
<pb n="KR4e0101_WYG_012-29a"/>
族人時節享祀之會間得與焉一日有誦其族之盛而<lb/>
問扵球曰昔何以致此今何以處此球曰致族之盛在<lb/>
徳處族之盛亦在徳而非勢力智計財賄所能為衆皆<lb/>
曰徳何如斯可以致其盛而處其盛球因告之曰財無<lb/>
私而事無専如某之為子能順其親誨必領而行必後<lb/>
如某之為少能恭其長閔其稚弱而不欺如某之尊能<lb/>
慈其卑養其不才以成其才如某之賢而不棄其不肖<lb/>
分其餘以給其空乏如某之富能濟其貧以得其道而<lb/>
<pb n="KR4e0101_WYG_012-29b"/>
扶持其不得道者使不為人所困厄如某之達能顧其<lb/>
窮念其父之不及見而撫其遺孤子如某之生不忘乎<lb/>
死誠如是是謂有徳徳積之厚則其嗣續蕃而族各得<lb/>
所矣言訖而其族之長徳溫顧謂其羣子弟曰斯言也<lb/>
可書之譜為吾宗人世世勸球辭以姑俟他日已而徳<lb/>
温甫即世球嘗自咎當時不能亟於順承以至終扵無<lb/>
地以復長者之命後十餘年其宗弟晉初甫年七十有<lb/>
三矣擕其譜至京属球序之球因得追書昔者之言于<lb/>
<pb n="KR4e0101_WYG_012-30a"/>
其端云<lb/>
　　送教諭蕭先生赴長洲詩序<lb/>
泰和多賢者而蕭氏又世有人焉予少時聞山東鹽運<lb/>
副使鵬舉措政平而自守固動足為居官者楷法心已<lb/>
賢之後於京師覩翰林編修孟勤文章徳行足追乎古<lb/>
而發聞於今則又賢之今復于編修所得長洲教諭彦<lb/>
清則儀觀美扵外問學優于中有足為後學表帥者<lb/>
又豈得不賢之哉盖彦清為運副之孫編修之従子能<lb/>
<pb n="KR4e0101_WYG_012-30b"/>
自進脩以肖其祖肖其諸父者也予得之而益信蕭氏<lb/>
多賢焉及其行也飲而告之曰世之所以重賴于賢者<lb/>
非謂其能取諸道以自善也為其能推善已之道以善<lb/>
乎人也茍賢扵已矣而教不施于外澤不能及其徒則<lb/>
其善也獨而已矣豈所謂兼善之道哉子之扵長洲也<lb/>
其必取夫聞扵爾祖受扵爾諸父而懐蓄扵爾之心思<lb/>
者以加諸彼之子弟使得遵軌度䝉潤澤以進其徳以<lb/>
成其才然後善及扵人也廣而人之仰其教也無窮矣<lb/>
<pb n="KR4e0101_WYG_012-31a"/>
彦清曰敢不思早夜罄厥能以為長洲子弟規哉予既<lb/>
得彦清入其言復不揣固陋輙書於歌詩贈行者先彦<lb/>
清名欒由鄉貢進士試禮部以乙榜奏名授斯職云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_012-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十二<lb/>
</p>
<p>
</p>
  </div>
<div>
<head>兩谿文集巻十三</head> <lb/>
    <p>
<pb n="KR4e0101_WYG_013-1a"/>
欽定四庫全書<lb/>
　兩谿文集巻十三<lb/>
　　　　　　　　　　　　　明　劉球　撰<lb/>
　序<lb/>
　　送河南參議宋君赴任序<lb/>
荆山之玉必遇卞和而後可别於凡石以重於連城夫<lb/>
玉與石其理之精粗異其體質之温潤燥澁不倫人皆<lb/>
得而别之奚待卞氏哉葢玉之為璞也儕於石而石有<lb/>
<pb n="KR4e0101_WYG_013-1b"/>
碔砆者似之非遇明於知玉者往往混而莫之辯是故<lb/>
魏人獲尺璧以為怪物怖而棄諸野宋人得燕石深藏<lb/>
什襲以為至寳彼豈賤玉而貴石哉昧於不知孰為玉<lb/>
與石也惟卞氏知玉之尤者凡玉之經其目入其櫝者<lb/>
皆珪瓚之才國家之寳故見重於人長價於市而碔砆<lb/>
不得與焉吁世豈無美玉哉不遇卞氏而棄為怪物以<lb/>
寳燕石者多矣其得遇卞氏者不亦幸乎禮部尚書胡<lb/>
公知人之卞和也去年舉儀制郎中孫君原貞為河南<lb/>
<pb n="KR4e0101_WYG_013-2a"/>
參政人皆曰宜今年舉精膳郎中宋君景仁為河南參<lb/>
議人皆曰宜孫君之為人賢也宋君嚴之淳安人自刑<lb/>
部主事轉吏部而陞禮部其負才之淵茂履行之端確<lb/>
處心之公而無私皆與孫君埒其為人又賢也故胡公<lb/>
舉之而人皆宜之夫天子所以委腹心於公卿大臣者<lb/>
望其能進賢以輔治而宣化也然賢者多退遜寧屈下<lb/>
位累跡羣衆人之中不求人之知而不肖者惟恐其不<lb/>
暴白使時無明公卿則不肖者進而賢者退矣必賴公<lb/>
<pb n="KR4e0101_WYG_013-2b"/>
卿之明而能擇之而後賢不肖辯如也二君之得徹名<lb/>
天子拔於郎曹之列膺乎方岳之重者其亦幸遇胡公<lb/>
歟二君舉而官於禮部者既以為榮復以為勸且屬予<lb/>
文贈宋君並致意孫君欲其竭志均力佐理河南之民<lb/>
使咸蒙聖化以求不負胡公之明<lb/>
　　送彭謙進士赴天官序<lb/>
皇帝御天下之明年勑吏部召用永樂甲辰進士廬陵<lb/>
彭君終吉在召列將行友人王仲求倡為詩贈之請球<lb/>
<pb n="KR4e0101_WYG_013-3a"/>
序其端夫通一經能習為文辭拔出郡縣齊民之列為<lb/>
儒生以應試於方岳則一郡縣人自以莫及焉而慕之<lb/>
拔出一方儒生之列為舉人以㑹試於春官則一方人<lb/>
自以莫及焉而慕之拔出天下舉人之列以䇿進士於<lb/>
天子之廷則天下人自以莫及焉而慕之所進益髙則<lb/>
不及之者益衆而慕之者益遠舉進士豈易言哉然為<lb/>
進士而有官弗克稱其官有民弗克理其民守日移而<lb/>
行日迷聞日隳則逺而天下近而一方又近而一郡一<lb/>
<pb n="KR4e0101_WYG_013-3b"/>
邑之人舉失所慕舉將心謬而舌誅之其致毁也亦備<lb/>
可不慎哉終吉以多識敏才見慕於郡縣於一方於天<lb/>
下矣又得退而修之家以㴠濡其所已得增益其所未<lb/>
能今當出而仕於時顯於用其功業必𢎞逺卓異足不<lb/>
負逺近人所共慕矣球與終吉同升方岳而先後第進<lb/>
士行當駢首銓曹接武闕廷之下篤昔人所謂青雲交<lb/>
不可不致忠告之私以為歌詩道行者先<lb/>
　　送禮部侍郎王公致事還武城詩序<lb/>
<pb n="KR4e0101_WYG_013-4a"/>
七十而致仕禮也亦有不得謝者何耶有義存焉禮亦<lb/>
不可得拘矣禮所以守乎道之常可去而不去非禮也<lb/>
義所以適乎事之變不可去而去非義也故召公聞周<lb/>
公之喻而遂留石蜡必定其君而後老古之君子所以<lb/>
不敢辭勞貪逸於國有事之時而常謝榮樂退於世既<lb/>
平之後者何也審於去就之節適乎遲速之宜以求合<lb/>
乎禮與義也往嵗禮部侍郎武城王公以年滿七十請<lb/>
老不得而留焉迄今三載然後果於去而不可挽其去<lb/>
<pb n="KR4e0101_WYG_013-4b"/>
就遲速豈不合於古人之道哉方其初請之時上嗣大<lb/>
寳之日淺而西陲之干戈未息北敵之氣燄方炎中外<lb/>
多故佐大宗伯以贊大猷商確庶政為國家久安計也<lb/>
雖年已至豈忍遽釋而去以求自閒安哉故不得命而<lb/>
不敢固請視義之重於禮也今上春秋日以富萬幾日<lb/>
以親西北晏安中外實為無事百官有司各修其職大<lb/>
臣之所荷負於是乎少輕矣公知其有可老之期遂决<lb/>
意於去雖有厚禄盛位豈足繫維其心少淹其迹哉所<lb/>
<pb n="KR4e0101_WYG_013-5a"/>
以必請而行於禮既得而義亦盡矣始也為義而留留<lb/>
而天下之人不謂其固寵終也據禮而去去而天下之<lb/>
人不謂其獨潔球故謂公於去就遲速之際得古之道<lb/>
焉雖然公自早嵗從胄監出尹大邑僉憲司事轉冬官<lb/>
正副郎出參藩司政然後陞禮部歴官四十餘年朝之<lb/>
公卿大臣非其故寮即其夙契設祖都門外豈無分棄<lb/>
之惜耶况吾儕以友其子檢討玉故數辱公愛尤不能<lb/>
無戀戀之懷有是懷而無詩以發之將何以達於公哉<lb/>
<pb n="KR4e0101_WYG_013-5b"/>
此贈公之詩所由作也作者二十一人咸謂球宜為序<lb/>
故不慚以蕪謬之詞冠於諸作云<lb/>
　　送王紹肇武歸醮序<lb/>
外惑者遷業内務者成效此俗人智士所由分也葢士<lb/>
之始學也羅列詩書朋厥輩行以遐蒐而幽討博辯而<lb/>
競識晝不足則夜以繼之雖窮居寂寥而不較無非欲<lb/>
並驅往哲𣙜譽當時也頃焉羣分外處凡榮華易好之<lb/>
物樂驕佚燕遊之人可以悦其視聽分裂其聰明者雜<lb/>
<pb n="KR4e0101_WYG_013-6a"/>
然四至使其心一動志一膠必將毁業以慕之改其轍<lb/>
而趨之乆而不歸則䧟於流俗人矣有能專心壹志使<lb/>
在彼者不得易吾之所固願妨吾之所素習則功日収<lb/>
業日就豈得不為智士哉然在彼者易向在此者易違<lb/>
故世之出此而入彼者比比皆是宜乎智士恒少而俗<lb/>
人恒多也夫子夏聖門髙弟也猶曰入聞夫子之道而<lb/>
樂出見紛華盛麗而悦使子夏遂悦其所悦而不復樂<lb/>
其所樂亦將與流俗人同居惟其能不以所悦者易所<lb/>
<pb n="KR4e0101_WYG_013-6b"/>
樂故終以文學名科而能不去索居之貧也後之學者<lb/>
可不慎哉王紹肇武從余授春秋能通大義將歸受父<lb/>
兄之命以有室余懼其惑於外也故為是説以曉之雖<lb/>
紹之父兄皆賢而善教必不致紹之外惑然防㣲杜漸<lb/>
春秋法也不可不預言之使早自辯於是與紹同游者<lb/>
十人分韻賦詩以繫其下<lb/>
　　路氏重修族譜序<lb/>
自軒轅支子封路始有路姓其後臨淮守温舒言中宣<lb/>
<pb n="KR4e0101_WYG_013-7a"/>
帝㫖得載名西漢書而路姓始著又其後兵部侍郎衮<lb/>
四傳至尚書冀國公嗣恭生散騎常侍應世家平陽世<lb/>
有忠勛隋唐朝得載名唐世系表而路姓大顯有弟於<lb/>
常侍曰恕官躋御史大夫其子隨宦寓汴之開封祥符<lb/>
邑北城子孫屢為大官能不隳平陽之家聲凡十世至<lb/>
文林以明經舉宋仕元終安福州云子孫遂居州東後<lb/>
徙其西下塘而分湖溪分蒜坑咸業儒志宦有汴之遺<lb/>
響焉其六世曰誠明始輯録舊聞推本先繫用譜其族<lb/>
<pb n="KR4e0101_WYG_013-7b"/>
以其基德自平陽也遂題曰平陽路氏譜又二世曰世<lb/>
昻重加參訂以補其未備於是路氏一姓自平陽而汴<lb/>
自汴而安福其宗支秩然不紊文物炳然有光矣昔在<lb/>
春秋時杞夏裔也宋商之枝也皆先代之後皆作周家<lb/>
之賔而杞屢降稱子位列庶邦之下宋尊稱公位躋侯<lb/>
伯之首聖人何卑杞而尊宋哉誠以杞自弱以滅夏之<lb/>
文獻宋尚能存商之祀事故聖人特加抑揚其間使後<lb/>
於華宗哲祖者有所懲勸以自樹立而不墜落下風也<lb/>
<pb n="KR4e0101_WYG_013-8a"/>
其拳拳務成厥譜如世昻祖孫思述平陽汴之遺德以<lb/>
作起其後之人殆得懲勸之意於春秋乎且路族之翹<lb/>
楚者曰世清其俊而才者曰世白於余為内外兄弟而<lb/>
世清季子璧又從余課進士業方勤余故知路姓之顯<lb/>
將復乎陽汴之舊也用序其譜以待之<lb/>
　　墨莊劉氏重修族譜序<lb/>
余少習春秋窺宋集賢學士臨江荻斜劉公是先生所<lb/>
為意林權衡已慕其有功於經及讀宋史見其與弟中<lb/>
<pb n="KR4e0101_WYG_013-8b"/>
書舍人攽暨子秘書監奉世俱以文章理行顯於仁英<lb/>
二宗朝稱三劉於天下又慕其有光於國後觀地理誌<lb/>
並世族書具載其祖贈户部尚書式以工部郎聚書千<lb/>
巻因夫人陳氏授諸子為墨莊致乃考主客郎中立之<lb/>
兄弟五人俱得第為美官澤及其父子兄弟而益大其<lb/>
後四世孫除又篤修前業以重墨莊之舊生子二人繼<lb/>
登第其季清之守袁州且以道學名又慕其德之世積<lb/>
於家焉常思其人不可見思即其地見其後之人求其<lb/>
<pb n="KR4e0101_WYG_013-9a"/>
墨莊遺址問其家累善至今凡幾世所聚書僅存其殘<lb/>
缺者幾巻能味其餘脂剩馥而興起者先後幾人其文<lb/>
物衣冠有如前日之盛否亦有父子兄弟並與計偕履<lb/>
華耀尚能持其清節不棄毁否其流光遺潤及其鄉之<lb/>
人有能道吾聖人之道不䧟於邪説否則有志未遂間<lb/>
以圖傳太史容窓翁文集之故得交淦水北劉君自貞<lb/>
辱道其上世自荻而分集賢學士即其先也故其為書<lb/>
樓亦欲如墨莊故事且以譜來干序因窮其始末推本<lb/>
<pb n="KR4e0101_WYG_013-9b"/>
其世系考其𣲖别甚白且悉不待即其地盡識其後人<lb/>
已可知其善累於家也源源不替有書樓以代墨莊而<lb/>
所謂千巻者盡更其舊而為新咀嚼其脂馥而作興者<lb/>
又將駢起而輩出今日之文物衣冠殆不減昔日之盛<lb/>
將見父鳴而子和兄倡而弟隨以並登要路守清節以<lb/>
不渝家法者接踵而來雖未見其鄉之人不知其道未<lb/>
道吾聖人之道然餘波所漸必皆知邪説之不可入矣<lb/>
球於是譜而益慕劉氏之愈逺而愈昌固不待球之序<lb/>
<pb n="KR4e0101_WYG_013-10a"/>
已足以昭前開後矣而自貞乃請之勤勤不倦其亦知<lb/>
球之最慕其先德之乆歟故球雖愚不似亦不得以序<lb/>
辭焉譜謂其劉來自吾安成今按吾劉氏譜亦有荻之<lb/>
𣲖但其劉祖漢元王交吾祖定王發豈當時記載之偽<lb/>
亦後好事者附為其説歟姑置是以俟考焉<lb/>
　　宴㑹詩序<lb/>
吾邑人宴會於京師也有善俗之道三而矜行能榮名<lb/>
爵侈富商利之事弗與焉其三善俗之道何哉自鄉人<lb/>
<pb n="KR4e0101_WYG_013-10b"/>
親故仕於朝者重時節邀飲不得人致而家赴於是每<lb/>
節定以一人為之主衆皆從而㑹焉以共一日之飲無<lb/>
忘其平昔之歡則鄉好篤而舊故不至遺矣其會也少<lb/>
必恭長尊必禮卑藹然彼此之情交相達則禮讓興而<lb/>
傲慢之習可革矣凡會必有法言以相規巽語以相掖<lb/>
使人得以自省其過而勉進於善不至内蔽之深外行<lb/>
之缺則忠告有聞而德義之樂趍矣有是善俗之道三<lb/>
又必相與賦詩以詠歌其事紀載其樂將垂之無窮文<lb/>
<pb n="KR4e0101_WYG_013-11a"/>
物於是乎昭焉故是㑹也作之三年以國哀而停焉停<lb/>
之三年而後復焉復至於今又五年矣其人之離合官<lb/>
之轉遷不一矣而終無厭輟之期外方異邑之人嘗竊<lb/>
慕而復歎其不可效於此亦可驗吾邑人之睦而習俗<lb/>
之不薄也編修吳君與儉嘗白於祭酒李先生輯録其<lb/>
詩自壬子除夕始至甲寅冬凡二十二㑹作詩者三十<lb/>
三人詩總三百一十八首分為二巻而復㑹之作不在<lb/>
是列噫不為不盛矣豈吾同好之士幸得託名至於乆<lb/>
<pb n="KR4e0101_WYG_013-11b"/>
逺而已哉其未㑹者得而誦之亦必有觀感之心作起<lb/>
之志也吳君之有功於鄉㑹間豈可以小言哉特序以<lb/>
嘉其意<lb/>
　　黄田八景詩序<lb/>
地之遇其人人之名其地皆若有所待也極縣之北有<lb/>
黄田焉其山蜿蟺而盤崒嵂而起皆列翠於其四面有<lb/>
水中其兩山而行迂徐恬潔貫四時而長清山之木多<lb/>
松松下有逕樵人往還扣檐相和而歌聲聞旦暮<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>溪<lb/>
<pb n="KR4e0101_WYG_013-12a"/>
皆叢竹昏夜漁火照暎其間錯若明星布地溪上有舊<lb/>
墩橋通驛道驛改橋頽而故址餘砌猶在其山溪㑹處<lb/>
有鉅石斷如鋸畫分置道左右世傳昔有二仙爭道為<lb/>
前至者推石蔽其路後至者奮劍斷石而路復通每冬<lb/>
雪霽其峰之特峻者凍白彌旬若玉柱矻立天表隂崖<lb/>
有洞風時從之出則聲鳴若雷是皆竒勝可觀然自天<lb/>
開地闢未嘗見好於人能名於世必待傑特有文之士<lb/>
彭氏庸質莊於其間往顧來瞻列為八景而後時之能<lb/>
<pb n="KR4e0101_WYG_013-12b"/>
詩者歌詠興焉夫染谿更名於子厚而八愚之詩作姑<lb/>
<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>經遊於太白而十詠之誦傳皆地之遇得其人而後<lb/>
名也今黄田之景幸遇庸質又豈不足發人之歌詠昭<lb/>
人之耳目以與染谿姑<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>同垂之無窮哉余故序以張<lb/>
之其八景之名一曰羣山列翠二曰一水清流三曰松<lb/>
隂樵逕四曰竹裏漁燈五曰殘橋古道六曰斷石仙蹤<lb/>
七曰雪峰玉立八曰風洞雷鳴<lb/>
　　徐教授雲壑幽居圖詩序<lb/>
<pb n="KR4e0101_WYG_013-13a"/>
游宦於四方能不忘其舊所居者知禮樂人也姑<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>徐<lb/>
君民彝少襲父祖業居其邑之青山樂其地勝而幽閒<lb/>
夷曠有雲霞林壑居室田園之可遊息耕食也扁之曰<lb/>
雲壑幽居以窮經探道其間學成貢之京師掌教於南<lb/>
皮升教於袁之郡庠驅馳宦轍思居雲壑不可復得因<lb/>
圖其狀於巻以自隨所至於蒞教之餘輙拂几横巻以<lb/>
想其雲物之所寓林壑之所止居室之所在田園之所<lb/>
有隣烟里社之所聚竹樹花卉禽魚之所生植飛濳葢<lb/>
<pb n="KR4e0101_WYG_013-13b"/>
不必浮長江泊采石登臨吳山楚水之交而其雲壑之<lb/>
景物人情悉可接之目融㑹之心胸恍然不知身在他<lb/>
鄉有官守之繫也夫禮不忘其本樂樂其所自生若徐<lb/>
君之懷舊居念舊德非達於禮而明於樂者能之乎葢<lb/>
不可以無贊善之詞以彰其休也余故序以發作者之<lb/>
興<lb/>
　　甘氏祠堂侑享嘏福詩序<lb/>
祠堂非古制也然專一室處髙曾祖禰神位按時日合<lb/>
<pb n="KR4e0101_WYG_013-14a"/>
羣昭穆進謁其報本之䖍猶庶幾古者家有廟之意葢<lb/>
紫陽朱子因時宜參酌以古制約為貴賤通行之禮誠<lb/>
後世所當講也今二百餘年士大夫之家能知而好之<lb/>
者鮮能好而行之者尤鮮余士服時常舉斯禮於家矣<lb/>
然位次不能不狃於時之尚中衣冠器物不能不因仍<lb/>
於時之所服用享祀之期儀文度數之設施不能不趨<lb/>
於時之便視朱子家禮猶未悉合焉獨豐城甘君孟進<lb/>
建祠堂其廬之東所制則惟家禮是凖可謂好古能行<lb/>
<pb n="KR4e0101_WYG_013-14b"/>
人所未行者矣惜余未舉踵其兩階間觀其位次之定<lb/>
詢其衣冠器物之用考其春秋行事之節果皆遵家禮<lb/>
不依拘乎時否歟然意其次昭穆以尚中竭乎報本之<lb/>
䖍必本之家禮亦無異乎余家所施也况其子瑛與余<lb/>
同主事禮部又同有志於述舊典以尊祀乎先不宜無<lb/>
詞乎縉紳記述之末特為侑享嘏福詩五章使其奠爵<lb/>
受胙之際得有所誦焉甘氏系出丹陽其先有仕宋至<lb/>
司空者食邑豐城至今廟享其邑之驪塘司空之後有<lb/>
<pb n="KR4e0101_WYG_013-15a"/>
為憲副為州守為縣尹學官者孟進之宗也世居其邑<lb/>
進賢坊今祠堂在焉詩曰<lb/>
於嘉兹土肇造明宇内廓其楹外環其堵栢翠松蒼周<lb/>
遭庭廡審厥隂陽開牖達户爰潔爰修事爾列祖列祖<lb/>
顯顯世澤世演司空垂裕憲副貽戩紹熈迓休郡守縣<lb/>
尹承之不替播之益緬穆穆昭昭永享祀典祀典有秩<lb/>
維時卜吉罇罍既滌豆籩斯實醴齊牲肴厥香孔飶庸<lb/>
致孝思孝思克一是瞻是俟來祖考于室祖考既位曰<lb/>
<pb n="KR4e0101_WYG_013-15b"/>
爾孝嗣克毖克劬肅將祀事錫爾永年食兹土利允康<lb/>
其居無圯于志衆多孫子世愈昌而熾庶哉孫子既明<lb/>
且偉靡忒于儀克窮于理躭詩悅書芥拾青紫峩冠長<lb/>
裾世濟厥美劍水滔滔流慶源不已<lb/>
　　王處士濳德巻序<lb/>
世人誦太史公之言曰閭巷之人砥行立名非附青雲<lb/>
之志惡能施於後世遂謂士窮於下苟不為達官貴人<lb/>
所録將無自而名於後其能名於後者必達官貴人表<lb/>
<pb n="KR4e0101_WYG_013-16a"/>
白而張大之也愚則以為士患德有所未立善有所未<lb/>
臻耳何患無名乎後哉茍累跡庸衆人之中而無德善<lb/>
可稱將何以藉口於達官貴人以能永其傳聞歟葢必<lb/>
有過人之行而爵禄未之加焉事業未及施焉以至没<lb/>
身不遂則彼達官貴人茍有文章而樂道人之善者必<lb/>
將哀之且有言焉以述其所有而悲其所不幸使後世<lb/>
知而慕之不至於淪落無聞此太史公所以傳伯夷悲<lb/>
許由而悼顔淵皆出於忠厚之至君子之心也是宜處<lb/>
<pb n="KR4e0101_WYG_013-16b"/>
士昻霄之潛德有巻愚亦不得不因刑部主事功載之<lb/>
請而為之序焉昻霄素負竒氣有識量為學務大義急<lb/>
踐履而不事章句其於孝也至而生之者榮於有子其<lb/>
於弟也篤而長之者樂於有少其於友愛也切而弟之<lb/>
者安於有兄其自幼至壯未嘗計家之有無惟知力此<lb/>
孝弟友愛之道而已其平居命其族訓育其徒與鄉人<lb/>
故舊言亦無非舉此孝弟友愛之道葢有志於善世厲<lb/>
俗者矣惜其未沾一命以没則達官貴人豈得黙無一<lb/>
<pb n="KR4e0101_WYG_013-17a"/>
言及之哉是以讄行之詞悼亡之什亹亹乎聫篇洋洋<lb/>
乎盈耳所以誦説乎昻霄之德者既工且至則昻霄沒<lb/>
而名可稱於後矣昻霄諱俅吉水富溪人姓王氏功載<lb/>
其從弟云<lb/>
　　雙峰先生文集序<lb/>
有令德其中者不能不文於外文者宣播其德之具也<lb/>
不有其德而曰文足以追古作名後世非誣即謬皆不<lb/>
足與言文也有追古名後之文浩乎與江河同其流皦<lb/>
<pb n="KR4e0101_WYG_013-17b"/>
乎與雲漢爭其輝鏗乎與金石抗其音者皆非末沿外<lb/>
襲所能為必有德焉為之本德有大小而文之淺深髙<lb/>
下隨之故曰有德者必有言此雙峰舒先生國輔之文<lb/>
所以垂至於今不忘也先生靖安人舉進士宋淳熈間<lb/>
厯官郡邑以亷於處已公於理物為晦庵朱夫子所嘉<lb/>
晦庵當世大賢也先生能不見絶於大賢而為大賢所<lb/>
嘉其亦大賢之徒歟為大賢之徒者必有德之士也先<lb/>
生之文傳至十世孫守中凡九巻合表箋啓疏詩賦記<lb/>
<pb n="KR4e0101_WYG_013-18a"/>
序之文二百二十九篇葢不局於時格而一出於已之<lb/>
新意是以竒正迭出而渾深俊逸之氣象相生藹然有<lb/>
德者之言也守中余同榜進士今為主事刑部文學政<lb/>
事大類其祖將重入是文於梓又見有德者之有後宜<lb/>
序以明之<lb/>
　　送戴先生歸梅溪詩序<lb/>
梅溪永新山水佳處也戴先生本敬罷官於衡將歸而<lb/>
尋泉石之舊好定魚鳥之新盟於是溪之濱人謂先生<lb/>
<pb n="KR4e0101_WYG_013-18b"/>
年未老力未衰所抱負而施於外者未及盡乎其中<lb/>
之所有何不與世委曲以留連仕途少增其事業乃果<lb/>
於投閒寂寞之地將何所用其能耶球聞而語之曰先<lb/>
生之志固有在也夫君子之進而居得其位食得其禄<lb/>
出有輿馬僕𨽻以代其行執其役入有裒衣巍冠以尊<lb/>
其瞻視汲汲乎上者惟患吾忠不得效汲汲乎下者惟<lb/>
患吾澤未之流汲汲乎四方者惟患吾之功業有未著<lb/>
聲名有未揚日夕弗遑以求其意之遂道之行此遭乎<lb/>
<pb n="KR4e0101_WYG_013-19a"/>
時者之所事也先生始也由進士起而職郡教相藩國<lb/>
同知郡事未嘗不志乎此矣然時不可必其得焉君子<lb/>
之退而優游物外左經右史前親戚而後游徒日以窮<lb/>
夫天地之所以自始人物之所以生先聖賢之所以為<lb/>
教近則口授之於人逺則手筆之於書將推其道以淑<lb/>
乎其後以傳之無窮此不遭乎時者之所事也先生今<lb/>
也乃得歸而事之况其事有可得而必乎若夫以得失<lb/>
為患知進而不知退必將遵行險之途揺乞憐之尾僥<lb/>
<pb n="KR4e0101_WYG_013-19b"/>
倖以苟得阿徇以取容亷恥喪而奔競之風成此小人<lb/>
鄙夫之事君子之所恥先生豈為是哉人以是皆知先<lb/>
生於進退之際確乎其有道裕乎其自得矣縉紳之士<lb/>
作詩贈先生歸者遂用其言為之先云<lb/>
　　端午宴㑹詩序<lb/>
吾邑人居京師而時節有㑹者常事也宣德乙卯春以<lb/>
國有喪罷之及再祥也而後復焉是嵗端午㑹者十有<lb/>
五人而主治具者余也雖敝廬不廣又無逺方珍竒之<lb/>
<pb n="KR4e0101_WYG_013-20a"/>
味與夫華麗之觀絲管之奏然牖户夙滌薰風時來菓<lb/>
饈隨宜蒲觴角黍又應時薦亦足以娯令節追舊㑹之<lb/>
髙蹤况在㑹諸君尊者有容卑者有敬動以禮節故不<lb/>
必嚴禁申教而諠譁自息言以文宣故不必謔諧謟笑<lb/>
而歡意自洽酒以令行故不必强酬酷勸而衆賔自醉<lb/>
又繼之以吟咏使人各得暢其懷尤足以篤鄉好厚彝<lb/>
倫美風俗昭國家之閒暇而吾徒得優游以自適也顧<lb/>
其為樂不亦至哉竊思余自庚戌之嵗入京至明年冬<lb/>
<pb n="KR4e0101_WYG_013-20b"/>
始有鄉會當時預者十餘人又明年増至十四人又明<lb/>
年至二十人未幾㑹罷而預者亦或遷或調或歸或沒<lb/>
及今復㑹則坐中能言向時事者不過五六人焉耳雖<lb/>
學士古亷李先生風采如故猶以子喪未預而後至者<lb/>
乃倍其舊焉夫以數年之内而一邑之人升沉聚散若<lb/>
此况厯年之乆哉昔人所謂俛仰之間已為陳迹不能<lb/>
不以之興懷者信乎其然矣又安知他日不有人焉思<lb/>
今日之㑹如吾儕之不能忘情於向日乎因録諸君所<lb/>
<pb n="KR4e0101_WYG_013-21a"/>
賦並序以文非徒以誇今日之樂亦將以繫後來之思<lb/>
　　送王邦英赴景陵丞序<lb/>
邑彦士王邦英之擢丞景陵也來問余蒞民之道因告<lb/>
之曰凡受命官其土者無小大皆謂之民牧葢將使之<lb/>
牧其民不至於失所養也為天子命官以為民牧者豈<lb/>
得不盡所職乎借使受人之委以牧其馬牛猶當食其<lb/>
所食除其所害使其生長而蕃息焉食之不時也害之<lb/>
不除也生息之不蕃也固失其所以為牧之職况又有<lb/>
<pb n="KR4e0101_WYG_013-21b"/>
所攘焉以拔其鬛角竭其乳酪以病且瘠之則將何以<lb/>
逃其咎今也為天子牧斯民而不知修其職又冒焉攘<lb/>
其所有以觸夫不可逃之咎而不知愧者皆非所謂良<lb/>
牧也其良於為牧者必於此乎懼以恭其職不敢有所<lb/>
攘焉以取其咎則令聞優秩必將歸之或有秩不加乎<lb/>
其良而咎不及乎其不良者非道之常也出於時世之<lb/>
異也君子道常不道異故吾之望子也以其良而不以<lb/>
其不良焉邦英退以誦之其兄監察御史醴艮謂余宜<lb/>
<pb n="KR4e0101_WYG_013-22a"/>
書所言為邦英警且朂余憶邦英始也從余問舉業學<lb/>
通而文贍一遊場屋不得志連謁試於有司而有司連<lb/>
辭焉懷抱其有留連江淮汴泗間以求遇夫知己而終<lb/>
不遇退修其業於家郡守知其賢而薦之遂有今擢可<lb/>
謂伸於乆屈而用於既足者也其為人牧也必良其於<lb/>
令聞優秩也必將有得然後見其學之行吾言之信也<lb/>
遂書以貽之<lb/>
　　送郿州學正林惟盛序<lb/>
<pb n="KR4e0101_WYG_013-22b"/>
余居京師友天下賢俊多矣而執禮之恭莫惟盛最惟<lb/>
盛遊太學師縉紳先生多矣而相好之篤莫余先故旬<lb/>
朔見面相與辯疑而質難往往夜分不倦至有慶事及<lb/>
不安節欣戚亦嘗同之是豈他人之為師友者比哉今<lb/>
年惟盛戰藝春闈余沗考較之列意其必在進士選中<lb/>
惟盛亦嘗以是自期矣乃竟列名副榜之首去進士特<lb/>
一間焉余甚為之惜而惟盛略無怨色於此亦可見吾<lb/>
師友間所守者正所順者命所信者公無私耳豈茍焉<lb/>
<pb n="KR4e0101_WYG_013-23a"/>
相比附欲徼一時之幸者所能預哉已而惟盛得郿州<lb/>
學正將行來問其所以為教之方因語之曰子之學於<lb/>
余者非春秋乎春秋大義以公天下為主其是非之所<lb/>
以辯功罪之所以定予奪之所以施名分之所以正莫<lb/>
非大公之道焉聖人用是以匡天下後世之人心也逺<lb/>
矣學是經者可不以至公為心哉子與余之心均無所<lb/>
私於春闈也庶幾不昧乎春秋之為訓矣今子往而克<lb/>
廣是道以淑乎已以推而矜式其徒則郿為三穌子之<lb/>
<pb n="KR4e0101_WYG_013-23b"/>
鄉其習俗尚古其山川之秀鍾於人者當以時發安知<lb/>
其間無瑰傑竒偉之士出而與子遇耶遇則不但余之<lb/>
授於子者可行於彼而已子之令聞當因以起美秩當<lb/>
隨以至所謂行仁義而自無不利者余誠有望於子也<lb/>
子慎無怠惟盛曰敬受教願書以識不忘故為書之惟<lb/>
盛姓林洪之新建宦家子其尊府貳令君退休有年惟<lb/>
盛葢能守其家法云<lb/>
　　送方侍御序<lb/>
<pb n="KR4e0101_WYG_013-24a"/>
量能而授官者朝廷之首務今昔之通典也而今時御<lb/>
史之職獨難於得人始以吏部選用監生進士之有才<lb/>
質者為之乆之而賢不肖均焉乃罷而用大臣舉已仕<lb/>
者試御史事六月然後考而任之其賢不肖又均焉復<lb/>
罷而聽吏部雜選待選官試而考之如大臣所舉者然<lb/>
後任之其賢不肖又均焉得人之難如此於是都御史<lb/>
言進士監生所學者經所明者理所養者為有素既不<lb/>
任之以筮仕之初宜選其仕為中外七品以下官而治<lb/>
<pb n="KR4e0101_WYG_013-24b"/>
行著者考試如初而任之上俞其言命下而首與是選<lb/>
者永福方員茂規也方君以宣德癸丑進士為行人三<lb/>
年行以茂聞績以最稱故得與選擢監察御史廣西道<lb/>
使其行績未著著而非進士亦不得與焉其得御史葢<lb/>
亦不為不難矣嗟乎世之為御史者孰不欲勝其任哉<lb/>
然而任克勝者卒不多焉何也其剛猛之有餘者或仁<lb/>
恕之不足執守之素固者或風力之不逮明敏之足稱<lb/>
者或自矜之大過恭謹之不肆者或大體之不諳是皆<lb/>
<pb n="KR4e0101_WYG_013-25a"/>
失於一偏而不得乎道之中也欲勝其任可得乎剛而<lb/>
能恕執而有為明而不自矜謹而識大體余惟方君是<lb/>
望葢與新定御史之選自方君始始而得人則繼其後<lb/>
者不患不得人矣故因其交游有請特序以為之賀而<lb/>
亦有以為之期焉<lb/>
　　送彭教諭赴長樂序<lb/>
宜章地里距吾安福不甚遠其邑人官吾邑而政與民<lb/>
安德及民遠澤入民深莫前大尹鄺公若焉公去吾邑<lb/>
<pb n="KR4e0101_WYG_013-25b"/>
三十餘年而後司訓彭先生友諒至邑之父兄思公不<lb/>
可復見得見先生猶見公然莫不喜而為其子弟曰先<lb/>
生昔賢大尹邑人也必能去爾之昏昏進爾於明明宜<lb/>
善服其教無違焉其子弟由是奮於自修勇於進學爭<lb/>
欲從其門以出身不數年而生徒之數倍厥初其與計<lb/>
偕者益衆焉先生以故大収善教之名而大尹公之德<lb/>
澤亦因以増輝而益潤於吾邑也至是先生以年滿課<lb/>
最陞長樂教諭兵部左侍郎鄺公大尹公哲子也以余<lb/>
<pb n="KR4e0101_WYG_013-26a"/>
出其先公治下遣人來徴文為先生贈余豈得辭哉夫<lb/>
仕於今之世而得上談堯舜禹湯文武周孔之道以廣<lb/>
聖朝之化以開後學之蒙以文當世之俗惟師儒之職<lb/>
為然故職師儒者不必勞於吏牘之親酷於刑具之用<lb/>
而佐理之功常倍於百有司然亦豈無其道哉行誼之<lb/>
修日勤而不怠如詩所謂成人有德者師之道也問學<lb/>
之進日増而不已如孔子所謂温故知新者師之道也<lb/>
師道既立則不患其教之不效矣先生由賔興起家訓<lb/>
<pb n="KR4e0101_WYG_013-26b"/>
成都轉而至吾邑而吾邑之士隨與其教之已效也如<lb/>
此今陞長樂又為産賢育才之地士之抱藝能以冠鄉<lb/>
選魁廷對者屢屢有人欲教之效於彼也不難矣雖然<lb/>
師道之在已者不可以不盡也能盡其道而後可以為<lb/>
人之模範成人之德器焉不然將何以資人之求哉况<lb/>
世之由師儒進而立要路超而為達官者以能盡其道<lb/>
也先生之於師道克盡焉則長樂雖士大夫淵藪豈足<lb/>
淹其足哉顯用之期行當至矣因序以贊先生之進<lb/>
<pb n="KR4e0101_WYG_013-27a"/>
　　送李教諭致仕南歸詩序<lb/>
黄梅教諭李士安先生課最在京不謀於交游不考諸<lb/>
蓍龜不自計其年數之未逮脫然堅以老為請吾安福<lb/>
之士聞而欲留之則賜歸命下而勢不可得留矣然猶<lb/>
拳拳不忍其去者何耶先生上世本吾邑東清陂人自<lb/>
曽祖以來避地廣東再徙而家蒼梧則地之去吾邑也<lb/>
數千里自始迄今垂百年其聲聞之不相及也乆矣至<lb/>
先生出而仕四方遇吾邑人無分貴賤賢不肖無不禮<lb/>
<pb n="KR4e0101_WYG_013-27b"/>
之至京師必求吾儕邸舍而造焉以叙契濶道殷勤訊<lb/>
問其宗族墳墓安否何如及去而守職於外則起居之<lb/>
問平安之報又常累累而至其厚於吾邑人也雖親骨<lb/>
肉不逾焉今先生歸老蒼梧即其少時之所居出其宦<lb/>
途之所得以師表其鄉作式於後學其為樂也固有餘<lb/>
矣吾儕欲復與之接一面交一言共一觴酌之歡可得<lb/>
耶故於其行而情有所不能釋焉因各賦詩以道之余<lb/>
復念吾邑中故俗散於外境而子孫襲其餘澤以至盛<lb/>
<pb n="KR4e0101_WYG_013-28a"/>
且大者不少也能厚其祖之邑人如先生者曽幾人哉<lb/>
先生之所以厚吾邑人者念其祖也念其祖者仁厚之<lb/>
道也篤於仁厚之道者必思繼其祖之志而不忍委其<lb/>
故物余以是知清陂之烟霞泉石殆將為先生所有焉<lb/>
余家茨谿之上去清陂不甚逺青山喬木東西相望他<lb/>
日幸有歸期則與先生攜琴載酒往來其間樂閒暇而<lb/>
頌清平意必有日特序以為後㑹張本<lb/>
　　送周修譔還鄉祭祖序<lb/>
<pb n="KR4e0101_WYG_013-28b"/>
皇朝策士迄今二十科而兩浙學者與大魁之擢自四<lb/>
明之張信後有今永嘉周君中規其人焉中規之擢魁<lb/>
也又當聖天子改元之初年則其出也豈偶然哉葢必<lb/>
有以鍾夫浙東最秀之氣而關夫天地極盛之運也不<lb/>
然何以生當其地出當其時歟士大夫於此豈得不以<lb/>
潤色大猷培植名教為吾斯文光者屬望之哉今年春<lb/>
君同考禮部㑹試以勤於事致疾因欲解職而去余數<lb/>
以士大夫之所屬望者勉留之未幾而疾且瘳雖欲去<lb/>
<pb n="KR4e0101_WYG_013-29a"/>
而義有不得去者矣於是以朝廷嘗推恩榮其二親而<lb/>
燎黄之典尚缺修舉乃乞歸展丘壠果得請而行其同<lb/>
榜之士徴余文為之貺余以其所生之地與所出之時<lb/>
而揆之因有以知君將得以大行其志大収其名而大<lb/>
成其事業於斯時矣雖然君亦不可不増乎其能篤乎<lb/>
其行以待之焉夫騏驥之駒空冀北之羣而出適遇燕<lb/>
人千金之購以得售而登天閑人莫不期其鳴和鑾駕<lb/>
大輅馳騁乎清道之間矣然而終老槽櫪之下卒不得<lb/>
<pb n="KR4e0101_WYG_013-29b"/>
追望屬車之後塵者何耶調習未至而蹄齧之性尚虧<lb/>
其循良之德也君其登天閑之騏驥矣茍致力於仁義<lb/>
留心於詩書以盡調習之功焉其何患乎不中大僕之<lb/>
選而居六飛之列哉幸勉於自進以求副乎士大夫之<lb/>
望焉<lb/>
　　送金吾右衞彭指揮赴南京序<lb/>
南京金吾右衛指揮僉事彭君欲引年謝事遣其嗣子<lb/>
名鑄字大用者詣闕以求代大用得代命而南侍讀周<lb/>
<pb n="KR4e0101_WYG_013-30a"/>
君屬余文以貺之余謂侍讀君文章名天下如欲為大<lb/>
用貺則取之於已綽有餘奚庸余屬哉侍讀君謂彭氏<lb/>
上世雖由武功累官至今職然大用父子雅好文學尤<lb/>
喜與縉紳之士遊凡兩京名能文者莫不有作而得吾<lb/>
所作為尤多顧其箧笥中不可缺吾子作以故為之請<lb/>
之余雖欲讓而義有所不可讓者矣夫世之峩武弁以<lb/>
樹勛名者多迂文章而弗尚其仗文德以輔治平者又<lb/>
鄙武事而弗為彭氏以世武之家而庭多士大夫之迹<lb/>
<pb n="KR4e0101_WYG_013-30b"/>
詞苑之英華又悉為其所有非其志尚乎此心樂乎此<lb/>
則又何足以臻此哉雖然文以致理為先武以止戈為<lb/>
義其道在於濟時康為國家治安計者一也是以古之<lb/>
賢士建大名成大業卓然為世宗臣者必德偹文武而<lb/>
身兼將相之任焉况今聖朝方崇文化以升世於大猷<lb/>
未嘗不重武舉以防患於未兆所謂文事而武偹者誠<lb/>
宸慮之所素存也大用往踐乃職而克上體朝廷之盛<lb/>
意下以古賢自期待使文武之道全盡於已則欲樹勛<lb/>
<pb n="KR4e0101_WYG_013-31a"/>
立名以克大其父祖之烈豈無其地哉因序以為之朂<lb/>
俟其有成而復為之頌焉<lb/>
　　送義烏劉貳尹復仕詩序<lb/>
義烏往嵗缺貳尹民以其丞能字已羣然疏請尹之而<lb/>
吏部已選進士劉同補其缺矣竟卻所請及同至而見<lb/>
丞之佐縣果有餘能民之戴丞也果出至願即自奏乞<lb/>
以丞代已尹兹邑庶不違民望雖吏部執先言復卻之<lb/>
然士大夫莫不以此多同之能讓而嘉丞能得上下人<lb/>
<pb n="KR4e0101_WYG_013-31b"/>
之心皆足為賢也至是丞以三載課最還官與之厚者<lb/>
取唐相權德輿贈崔丞五字詩二句分韻賦詩贈其行<lb/>
兵部郎中龔君永吉尤德於丞來徴余序因問丞常行<lb/>
何異政乃能得人之心推誠嚮慕如此耶龔君次第為<lb/>
之言以故知其素有偉才敏識及佐縣政又能敷德惠<lb/>
明威信以綏理其民且嘗條其職所宜行而未得行者<lb/>
凡十數事以陳於朝無非欲奬忠良表孝節以善其俗<lb/>
重師儒之職修庠序之教以作起其士氣嚴考較黜陟<lb/>
<pb n="KR4e0101_WYG_013-32a"/>
之令以勵廉恥平賦徭廣賑貸以閔人窮防奸禁盗以<lb/>
除民害皆有益於國足利於民故一邑之中無問居其<lb/>
下與上者交欲推而尹之士大夫賢之於前而歌詠之<lb/>
於後也非溢美矣雖然專其名者不可無其實善其始<lb/>
者不可怠其終賢哉丞乎必實與名副終與始一然後<lb/>
績愈茂而人之譽愈逺内外顯要之位將有待焉一尹<lb/>
之得不得何足較哉丞劉姓傑名仁傑其字饒之樂平<lb/>
人其發身也以文學才行云<lb/>
<pb n="KR4e0101_WYG_013-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十三<lb/>
</p>
<p>
</p>
  </div>
<div>
<head>兩谿文集巻十四</head> <lb/>
    <p>
<pb n="KR4e0101_WYG_014-1a"/>
欽定四庫全書<lb/>
　兩谿文集巻十四<lb/>
　　　　　　　　　　　　　明　劉球　撰<lb/>
　序<lb/>
　　㑹稽八景序<hi>并詩</hi>
㑹稽為浙望郡而山水佳於天下其南十餘里有禹穴<lb/>
在龍瑞宫之側世謂禹藏書其中司馬遷嘗慕而探焉<lb/>
至今烟霞覆䕶深宻説老氏者復指為陽明洞天其東<lb/>
<pb n="KR4e0101_WYG_014-1b"/>
南二十五里有山蔚然蓊茂樹而藹繁雲者㑹稽山也<lb/>
其名自禹始越勾踐北於呉而栖焉卒以餘兵克呉其<lb/>
東北九十里有山屹立海岸曰夏葢者雄峙峻絶以禹<lb/>
之駐驛名也山之下潮汐之聲遠聞若雷其東南十三<lb/>
里聳竒疊翠曰齋臺者勾踐嘗壝之以事禱焉每日將<lb/>
旦則曙光曈曚輝映逺邇此皆山之尤佳者也其間未<lb/>
嘗無水焉其東八十里有江名娥者漢曹旴之女死孝<lb/>
所也每夕陽沉深影映古祠殘刻過者為之感慨其環<lb/>
<pb n="KR4e0101_WYG_014-2a"/>
城之四面為鏡湖周百餘里當春融水溢之際波光浩<lb/>
渺魚鳥交泳而蘋藻漾緑又其最勝者明皇賜賀知章<lb/>
休老處也其西南三十里為蘭亭雖修禊流觴曠乆不<lb/>
舉而激湍之水茂林之竹具在右軍遺風尚可想者其<lb/>
東南七十里為剡溪王子猷之憶戴逵也雪夜棹焉今<lb/>
復接邇龍門若耶之勝好古者多慕遊之此水之尤佳<lb/>
者也其間未嘗無山焉凡山水之尤佳者八皆古人之<lb/>
跡而後世名之矣今禮部侍郎章公復以其周旋所居<lb/>
<pb n="KR4e0101_WYG_014-2b"/>
無遠百里者而齋臺之麓又有先壟在焉遂合而列之<lb/>
為八景屬名能詩者賦之夫公由進士入翰林擢吏部<lb/>
主事郎中而後為禮部足跡乆於宦途惠澤加於海内<lb/>
聲名達於外藩天子方欲資焉以熈至治則進思効忠<lb/>
退思修其職以樹勛當時而流德芳於後世乃所宜也<lb/>
何勌勌留意其故鄉山水哉葢章氏世居㑹稽及公而<lb/>
家愈大凡立庭堦者皆如謝蘭竇桂之佳其子瑾復第<lb/>
進士以接武清廟得非山水之秀鍾於其家也乆而益<lb/>
<pb n="KR4e0101_WYG_014-3a"/>
盛乎昔陳秦公父子鍾閬之秀而興則閬峯錦屏南巖<lb/>
龍𤓰灘紫㣲捧硯諸亭俱得著名文字間今㑹稽之章<lb/>
猶閬之陳也豈可使其山水蔽於一方而不文之以詞<lb/>
哉宜乎公之不能忘懷其間而山水之遭公為有幸也<lb/>
球嘗吏於禮部辱公之教為多特序而繫之以詩曰<lb/>
烟霞覆深穴兹景何遼閴通靈徹兩儀吐瑞成五色明<lb/>
燭方外晨暝歸巖底夕藏書今有無百世傳禹跡<lb/>
　<lb/>
<pb n="KR4e0101_WYG_014-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十四<lb/>
</p>
<p>
</p>
  </div>
<div>
<head>兩谿文集巻十五</head> <lb/>
    <p>
<pb n="KR4e0101_WYG_015-1a"/>
欽定四庫全書<lb/>
　兩谿文集巻十五<lb/>
　　　　　　　　　　　　　明　劉球　撰<lb/>
　書<lb/>
　　上東里楊先生書<lb/>
球學疎識淺生四十餘年於世故猶未甚鍊獨於事先<lb/>
一事不敢不盡心竊念先世有合族之祠於邑西湯村<lb/>
經兵燹喪之先祖遂徙邑北葛洲先君思復舊祠不可<lb/>
<pb n="KR4e0101_WYG_015-1b"/>
將營於徙居之東球以進士去家時先君指謂之曰得<lb/>
吉即成之成則記必請之東里楊先生先生德行足以<lb/>
表當時文章足以名後世祠不記於先生不足以傳乆<lb/>
也又曰同郡諸先正以忠節聞天下者吾家籍中皆有<lb/>
其文楊先生令名盛業當不在諸先正下必求得其記<lb/>
然後終吾志不幸球行未達京而先君訃至歸服喪既<lb/>
祥與諸父昆弟謀如先君志成之祠成已七年球之叨<lb/>
禄禮部亦四年而記尚未之請是固球兄弟不恭先命<lb/>
<pb n="KR4e0101_WYG_015-2a"/>
之辜然亦未為無所待也今先君荷朝廷推恩將有贈<lb/>
命之及家兄復走戒球無易先君命必求記於先生者<lb/>
數矣故敢踵門來請先生幸無卻焉若祠堂中大小禮<lb/>
節則惟朱子家禮是凖其間亦有宜於古而不宜於今<lb/>
者勢固不能必其皆合又不可不就有道而正之惟先<lb/>
生博古今之學達時勢之宜球又辱以鄉郡之故承賜<lb/>
教誨為多欲求正乎禮而不即先生門則無可適矣先<lb/>
生幸無塞其欲求正之意葢家禮緣古道尚右故次髙<lb/>
<pb n="KR4e0101_WYG_015-2b"/>
曽祖禰神位皆自右而達左今世以中為尚以左為尊<lb/>
故祠堂神位之列皆尚中而尊左其不合者一也家禮<lb/>
祭始祖於冬祭先祖於春祭禰於秋已謂冬至之祭似<lb/>
僭矣况今國家無此三祭而居下者有之非禮也因皆<lb/>
罷之而所致者惟時祭焉其不合者二也家禮時祭皆<lb/>
於先月下旬卜用祭月三旬吉日今國家時享定於孟<lb/>
月朔故四時有事於祠堂亦欲用仲月朔以省卜日之<lb/>
繁其不合者三也凡祠堂所祀之主惟忌日焚黄等祭<lb/>
<pb n="KR4e0101_WYG_015-3a"/>
羣主所不當與則獨遷本主祭於正寢若四時羣主皆<lb/>
與之祭則不遷止於祠堂行事家禮則凡事皆遷主於<lb/>
寢其不合者四也在昔舊祠通一族共之今逺不能宗<lb/>
惟自一世而下至五大房始開之祖及其後有德望爵<lb/>
位顯聞於人有光於族者各以昭穆合為一圖藏之祠<lb/>
堂嵗正月初約宗族展而祭之上以存舊規下以親族<lb/>
屬而家禮未有是祭其不合者五也凡此五不合者乞<lb/>
定其可不可而去取之其可取者願附之記庶後之人<lb/>
<pb n="KR4e0101_WYG_015-3b"/>
永永守之使有識者終不得指摘其非則先生於寒門<lb/>
大有德其或有觀感而起者猶將利其澤潤於無窮焉<lb/>
若其世家居里則别狀以呈乞採撰焉<lb/>
　　奉侍讀李先生書<lb/>
後進之士必得先達之賢者奬掖誘拔之於其上則業<lb/>
可茂而聲可𢎞先達之賢者必得後進之士奉承演播<lb/>
之於其下則道愈光而流愈逺是故歐公欲避子瞻之<lb/>
路南紀卒表昌黎之文使達於前者𣙜其美而不顧其<lb/>
<pb n="KR4e0101_WYG_015-4a"/>
後進於後者𣙜其美而不顧乎前則情日離而交日壞<lb/>
其為過均也球無髙材異能以自見乎世偶一第即沉<lb/>
落下里因循二三年來不間外内踈戚皆惡其迂要之<lb/>
達而在官者惡其卑賤其未達而巷處者惡其出已前<lb/>
經生學友惡其教不與時俱省徑當道之有勢力能輕<lb/>
重人者惡其不委蜿逢合其意市井里巷之人惡其不<lb/>
與之遊故壹置諸齒舌之外無復有能心存而言及之<lb/>
者矧閣下為時長德歴職要地朝廷無日無其迹天下<lb/>
<pb n="KR4e0101_WYG_015-4b"/>
無處無其名忠諌足以光載籍文章足以淑來學誠今<lb/>
先達之賢者也視球之不才無聊為大衆人所同惡絶<lb/>
者正如大倉中粒稊意必不復記憶世有其人矣近聞<lb/>
人來京師猶辱賜問且怪其書乆不至何大君子之於<lb/>
球獨不類乎時之人也豈猶以球為可教欲奬掖誘拔<lb/>
以進之於善耶抑將使之奉承演播以廣其善耶夫球<lb/>
之惷愚鄙塞問學未廣於詩書聰明日損於耳目已不<lb/>
當承蒙大君子之念戀不忘矣况可與之進善而廣其<lb/>
<pb n="KR4e0101_WYG_015-5a"/>
善哉雖然使世有能進人之善已如韓歐之用心則亦<lb/>
必有廣其善者如南紀子瞻其人出焉謹獻近作十首<lb/>
冀詳察幸幸<lb/>
　　與孫參政書<lb/>
比詔大臣舉賢補春官亞卿僉舉執事僕竊自喜承教<lb/>
有日竟以事阻莫遂所期然執事之賢名自是益著朝<lb/>
廷之知執事自是益深安知所期終弗遂也幸慎所履<lb/>
以俟之僕固未能一日忘乎斯也敝邑劉修譔麟應執<lb/>
<pb n="KR4e0101_WYG_015-5b"/>
事同年其為人其問學皆執事所知今致仕家居僕常<lb/>
惜其未老而休無以展其所藴欲起而致諸有用之地<lb/>
又無其力來嵗鄉試得緣辟命以司文衡亦足為斯文<lb/>
光執事曩在儀曹每舉㑹試考官必汲汲然引翰林諸<lb/>
前輩退休者為之况修譔其知己乎量必盡心故敢以<lb/>
言采納幸甚<lb/>
　　與王廉使書<lb/>
僕性至愚又好任情肆論不能委婉以逢合世好其見<lb/>
<pb n="KR4e0101_WYG_015-6a"/>
棄絶於時之顯貴人宜也乃辱足下問及之又賜之諸<lb/>
家法帖使得窺古人心畫以自進於古學足下之待其<lb/>
同年也何其厚哉僕於同年雖不能為德然聞其有異<lb/>
政善行輙樂道之及其所為有未盡善亦不能不為之<lb/>
言之比者陜右多虞而供億之民退得康其私進則急<lb/>
於赴公安然自得人以為由掌憲事者能嚴於下禁信<lb/>
於致罰以剔其宿蠧鉏其元奸故民得以遂其情足下<lb/>
奉天子命察一方未踰一年而得人譽如此可謂措置<lb/>
<pb n="KR4e0101_WYG_015-6b"/>
有方而託付已效矣僕固得藉口以誇同年中之有人<lb/>
足下亦何患無進秩超用之地哉雖然刑罰之施自古<lb/>
聖賢未嘗不以為重而欲人之慎之也舜典曰惟刑之<lb/>
恤哉吕刑曰刑罰之疑有赦魯論曰如得其情則哀矜<lb/>
而勿喜無不欲人存仁恕之意於誅流捶擊之下今陜<lb/>
右百郡邑之刑柄操於足下之手鞫讞之際豈可不以<lb/>
仁恕為心哉僕辱愛厚故敢進其一得之愚於左右茍<lb/>
陜右之人得蒙仁恕之澤則見足下之於同年不獨厚<lb/>
<pb n="KR4e0101_WYG_015-7a"/>
之且能用其言矣幸加察焉<lb/>
　　唁彭太尹罷官書<lb/>
别來聞有沛之役者再歴年而三致無恙問矣然其中<lb/>
之鬱鬱者無早夜不問居羣處獨恒不能以自置何其<lb/>
念之乆而悼之勤哉葢以足下之蓄材不為不富濯行<lb/>
不為不潔納交不為不廣擅聲不為不早然猶排抑若<lb/>
此阨塞若此則後有志於勵足下之風聲持足下之節<lb/>
槩者又將髙何智見仗何法守以能不見忌於人而免<lb/>
<pb n="KR4e0101_WYG_015-7b"/>
咎戾乎其身哉此僕所以念之乆而悼之勤者不但為<lb/>
足下發亦有以自發也雖然士君子之處身立世能不<lb/>
類乎庸衆人者非有所顧藉於外在有諸中而已茍中<lb/>
之所藏者實則進而顯諸用固可以發其身而惠利乎<lb/>
民退而晦其迹亦可以立言垂教以曉乎世以淑諸其<lb/>
徒而作式於將來是故子長繫而史遂成仲淹歸而教<lb/>
大闡使二公皆得其志皆能行其道於當年以崇髙其<lb/>
位而光澤其身家則功名事業不在時之名公輔下可<lb/>
<pb n="KR4e0101_WYG_015-8a"/>
必矣然求能業著述身教導使後之操載筆者不外其<lb/>
籓籬而世之秉鈞衡者皆出其門下又可得乎二公寧<lb/>
有此而無彼此其所以髙於人而取重於後世也足下<lb/>
昔之所志與夫今之所屈似彷彿乎子長仲淹者矣茍<lb/>
力而為之不改道而進之尚何患後之所就不為子長<lb/>
仲淹哉然世之欲為子長仲淹者甚衆而卒不能為者<lb/>
豈皆富貴繋之哉葢又窮阨移之患難沮之也以足下<lb/>
自見之明自守之固自進之力必不以得失之自外至<lb/>
<pb n="KR4e0101_WYG_015-8b"/>
者為其身之屈伸與其心之欣戚以阻其進以害其成<lb/>
故敢竭已進言以汙聽左右俟行李入京道寓地借一<lb/>
日之留得少盡其筆所未備者願賜察之<lb/>
　　囬梅翁叔父書<lb/>
顔親來拜家書及詩自姪婦以下皆以叔父叔母尊候<lb/>
萬福為慶蒙叔父喻及鉞第進士入翰林實為榮幸雖<lb/>
然嘗觀王文正公戒兄子舉進士書有曰吾常以大盛<lb/>
為懼古之人不榮其子弟之達也如此姪又安敢以兒<lb/>
<pb n="KR4e0101_WYG_015-9a"/>
子輩一遇為榮幸哉但得其朝夕相近為安耳餘無足<lb/>
快者復湯村祠堂雖甚佳但彼中諸族無有力人能主<lb/>
其事者恐志大無成徒為人笑必有人能主之乃可不<lb/>
然莫若求數十畆田於楊梅因故址新本亭為嵗時㑹<lb/>
族省祭之所甚便且易急與長兄諸弟族人商確以必<lb/>
其成先後寄上賜銀五十餘兩託長兄買田以給族子<lb/>
弟為學之費未審就否叔父其區畫之南塘本可居叔<lb/>
父營之實宜但須移田便地為乆安計耳姪年來髪鬂<lb/>
<pb n="KR4e0101_WYG_015-9b"/>
三分已白其二鬚亦有一二莖白者舊病寒疝亦時或<lb/>
舉發數欲乞身期與叔父兄弟共田間之樂特以史事<lb/>
未畢經筵方開未可遽有自便圖然此心未嘗一日忘<lb/>
之所奉絹及通鑑綱目必至清樂叔墓文待玭達時自<lb/>
求今但詳一行狀以為他日謁銘之地耳玭之學不免<lb/>
徇外為人叔父須督其進毋令他日悔之雖疇亦然蒜<lb/>
坑諸弟回亟安存之以篤至親餘不能悉干凟尊嚴不<lb/>
具備<lb/>
<pb n="KR4e0101_WYG_015-10a"/>
　　荅汝耘弟書<lb/>
别去踰月書來謝弗欵弟之尊其兄者固宜為然使弟<lb/>
克和其家務勤為學不冺沒先世光雖蔬茹湯啜兄亦<lb/>
怡怡其樂若弟家弗協諧學靡務進於先德有忝則珍<lb/>
鼎陳前鼔鐘設左右兄亦不能樂也兄之南還誠今昔<lb/>
所希遇自謂弟之曠於業者必可以律而成今一年來<lb/>
中外離離比在京之嵗無甚逺恐徴命日夕下無以承<lb/>
厥先而惠厥後每居閒處獨記憶西堂燈火風雪雞鳴<lb/>
<pb n="KR4e0101_WYG_015-10b"/>
與吾弟相講閲如疇昔夜者乆不得再豈弟之棄歟亦<lb/>
兄之辜也同舟之丁寧貽書之切責對床之告誡惟恐<lb/>
其不出人前兄之矜憫於其弟葢無往不極其情矣更<lb/>
長夜静髙枕寒忩百感之俱寂旦氣之初凝弟於時也<lb/>
亦可念其兄之用心而思有以副答其萬一則前人幸<lb/>
甚後人幸甚一時諸父兄幸甚若徒諉曰有命是與其<lb/>
兄故為矛盾也殘臘之㑹明春之期當力踐之毋誘於<lb/>
私利毋牽於佚樂毋安於小成以餒其志以枉其材以<lb/>
<pb n="KR4e0101_WYG_015-11a"/>
虛其嵗倘不拒兄之命敏厥修罔自怠於進必期於成<lb/>
他嵗賔賢使人曰某有弟某在列用是以尊其兄為榮<lb/>
多矣又奚在飲食哉道家者流素不為兄所信愛亦未<lb/>
嘗業為其文為是來請已大謬矣因併復之均采擇是<lb/>
幸<lb/>
　　與焦憲副書<lb/>
來者皆言執事按吉能憫吾安福人控訴還其已退知<lb/>
縣何澄且將上其得民心無可退之狀於朝聞者皆議<lb/>
<pb n="KR4e0101_WYG_015-11b"/>
執事是舉謂風憲尚有敢言不附勢君子風化為有賴<lb/>
焉今更數月而章不上達論者疑執事必有所畏避寢<lb/>
其事獨一二同年力辯執事素剛明臨事有斷不肯媕<lb/>
婀依隨必無所畏避且留澄之事逺近人已聞之勢不<lb/>
可寢彼必欲審之詳而後發耳何用疑為退而思之亦<lb/>
恐執事為義不力則僕輩之爭反為公議所短不可以<lb/>
不白夫廉察有司之賢不肖而去留之者風憲職也為<lb/>
風憲而欲急於存賢有司去其不肖者非徒曰欲使所<lb/>
<pb n="KR4e0101_WYG_015-12a"/>
部之民蒙其福不被其毒而已葢將使羣有司之賢者<lb/>
有所勸不肖者有所懲風化之所由繋也有一賢有司<lb/>
而人欲去之為風憲者又不能仗義以存之則賢者聞<lb/>
之必曰彼以賢而見黜我亦何所恃哉將不樂意於為<lb/>
善矣不肖者聞之必曰彼以賢而見黜我又何所畏哉<lb/>
將無所忌憚以為不善矣風化必至於壞為風憲者將<lb/>
何以避其責哉如澄者其秩不過七品其所宰不過百<lb/>
里其去與留何足為人輕重哉然聞吾邑人誦其慈祥<lb/>
<pb n="KR4e0101_WYG_015-12b"/>
之政無異詞又聞其就考時文意實不在人下但自讓<lb/>
其才不堪任以故見退及代為縣者至即出宿於外人<lb/>
贈以財悉却不取又聞鄉民父老送至於河累百千人<lb/>
相望數十里莫不咨嗟泣下如失父母僕雖與之未相<lb/>
接不知其人器宇儀觀何似然因其所聞以想其人之<lb/>
處心立行則誠賢也賢而不得康其職竊恐時之賢者<lb/>
懼而不肖者得志風化移而為不美也僕雖不當風憲<lb/>
而心常憤忿不平意澄至京而銓曹或貶其秩則將言<lb/>
<pb n="KR4e0101_WYG_015-13a"/>
其事於朝以明澄之抑萬一得罪所不避也已而聞執<lb/>
事有此義舉私幸風憲得人可以免僕之越職而言也<lb/>
今乃遷延至此豈執事之心果有所畏避者不過以澄<lb/>
之退倡於侍郎趙公和於都御史王公二公當道有權<lb/>
力人其勢不可忤然不知二公之志未嘗不欲扶植風<lb/>
化今必悔其始也所為之誤矣得執事一舉以葢其愆<lb/>
二公必將以為德又何必畏避以隳其義以廢其職以<lb/>
啓士論之紛紛哉僕所以言之切者非為澄也葢欲成<lb/>
<pb n="KR4e0101_WYG_015-13b"/>
就執事之義也執事幸聽而用之必言於朝以正其事<lb/>
使天下後世知聖朝有舉職之風憲無枉棄黜之賢有<lb/>
司不亦美哉慎無謂其逆耳而不用昔陽城為諫官若<lb/>
有所避而不言韓退之作諍臣論以諷之城遂翻然改<lb/>
行正色立朝論陸䞇之賢斥裴延齡之奸天下義之至<lb/>
今聲譽不朽執事其慕陽子之風勉成義事垂美名於<lb/>
無窮幸甚<lb/>
　　與徐教授書<lb/>
<pb n="KR4e0101_WYG_015-14a"/>
夫好與人之進以汲汲於奬就來學者君子樂勸善之<lb/>
心也今之居師位能以君子樂勸善之心為心又未有<lb/>
先於閣下焉僕雖越處旁郡未及覿一面聆一音接一<lb/>
殷勤然閣下之教聲已滿其耳閣下之風采無日不想<lb/>
慕於懷誠以家諸父沐教愛之惟多而道盛德之不已<lb/>
也僕私以為雖未承教受命猶當推所識之欲舉進士<lb/>
者使出閣下之門以助成閣下樂勸善之心亦後輩事<lb/>
先生之禮所當然也况辱教命於家諸父音問間者甚<lb/>
<pb n="KR4e0101_WYG_015-14b"/>
勤尚敢隱其人不為閣下言之哉故嘗因家諸父進二<lb/>
三子於閣下左右果辱不見鄙棄即遣人來取其家狀<lb/>
又不意若王生達者歐陽生璉者俱為有勢柄者奪去<lb/>
幸别得其人以報嚴命其明於經而工於文如王生浩<lb/>
者今河南參政之弟嘗應試於往嵗未偶而人皆以為<lb/>
屈又如前胡進士之子冲者劉侍御之子文者皆以經<lb/>
學師閭里擅能文聲亦有年葢各得其家之傳又嘗親<lb/>
於僕者願皆進而教之上其名於貴府以總試之必能<lb/>
<pb n="KR4e0101_WYG_015-15a"/>
中主司之選副閣下之望而稱僕之所舉也昔有盈尺<lb/>
之寶棄擲道側掩其光於塗壤中則與瓦礫無異一旦<lb/>
俯而拾之於卞和之手列之於羣玉之笥則覩者不能<lb/>
釋其手售者為之倍其價葢以収得其人之所致也今<lb/>
二三子得由閣下之門以出豈不猶遺寳之遭卞氏哉<lb/>
冀亮納之<lb/>
　　與王主事書<lb/>
球混迹流俗中不能出就問學於世之達士長德以求<lb/>
<pb n="KR4e0101_WYG_015-15b"/>
去其不如人而増其愈於人者其不足與進於善人人<lb/>
已覘測之矣閣下獨不以庸劣見待每進而語之以六<lb/>
書法奬掖後學之意甚盛故每居窮處獨必時取古法<lb/>
帖臨摸三五過願效其顰於萬一然窮神於㸃畫之習<lb/>
則貽憾於體象之乖作意於神彩之精則未免於法度<lb/>
之越是以希其工而益見其拙求其精而愈滋其惑抑<lb/>
資品凡下有所拘而不能大有成耶將古法峻絶非近<lb/>
功所能入與後之人所能到耶不然何其效之難収而<lb/>
<pb n="KR4e0101_WYG_015-16a"/>
志之易懈也閣下曩官京師㑹天下之名能書者合手<lb/>
於翰墨之林争妍於筆札之府其於鍾王之筆法歐虞<lb/>
顔柳之家學必深得其奥妙而未語諸人者故敢潔已<lb/>
進問覬悉所能以教導之夫適國而未底乎郊關望嶽<lb/>
而僅即夫㟝嶁是雖往者自懈其罪而導焉者亦不得<lb/>
有其功也所望不逺其地不鄙其人不恡其教時加警<lb/>
覺庶免其自懈之罪以収夫導之之功幸甚<lb/>
　　貢鮑先生簡<lb/>
<pb n="KR4e0101_WYG_015-16b"/>
乆缺問安之敬負愧良深然尊况之佳未嘗不察以自<lb/>
忻慰但未審先生鑒此忱否賢郎再膺薦擢出貳方岳<lb/>
何其快哉先生覩此榮慶於遲暮之年於心不能不樂<lb/>
雖然以道自髙用享盛福於未涯實維其時城府之迹<lb/>
意必稀濶葢得乎已者復何所願於人哉球業不加修<lb/>
徒役役以文字為人忙甚非古人為已之學也先生將<lb/>
何以教之使不謬於道幸甚<lb/>
　　答萬大尹書<lb/>
<pb n="KR4e0101_WYG_015-17a"/>
今年二月二十五日郭方來致足下去年正月廿日書<lb/>
情詞懇委於故舊可謂能不遺矣視衆人以達之先後<lb/>
位之上下時之得失而厚薄其所交者越朔殊轍矣然<lb/>
猶謂其疎於僕足下亦何自遜之過歟僕雖越在丘莾<lb/>
然賴天子明聖賢公卿有容凡同進之人皆職清要足<lb/>
下復留内閣預筆削二十三年言事以為後代耳目雖<lb/>
逺不及面猶且誠歡誠願每欲達其慶幸私情於足下<lb/>
之左右限於制守不得以時遣去足下乃謂僕必待其<lb/>
<pb n="KR4e0101_WYG_015-17b"/>
先施而後報焉是以衆人望僕非以君子之道望於僕<lb/>
也夫君子之於友也患已未先施不患人不先施僕雖<lb/>
愚無能亦幸聞此矣復敢徼先施於知已者哉僕自去<lb/>
足下來過莫聞之耳善莫責於躬問學莫激昻其志羣<lb/>
疑衆難莫釋之心鄙吝莫去之懷抱凡施諸行而措諸<lb/>
詞者莫指摘其是與非忽忽度日自憚少年之易去暮<lb/>
景之倐來然後思昔焉與足下共處之有益惟足下出<lb/>
當時而居得地有二翰林以為歸有三進士以同處有<lb/>
<pb n="KR4e0101_WYG_015-18a"/>
同鄉異邑諸官京師者以共往來相長相推宜其術業<lb/>
日以精志意日以遂矣然而慎思為以立其敬重言答<lb/>
以厚其信先交接以崇其讓公好憎以昭其義明與取<lb/>
以勵其廉時顯晦以通其變是六者足下亦宜自力以<lb/>
樹名今之世而追迹乎古賢達人之途無若僕之惑志<lb/>
迷道卒於無成也編著有暇辱數惠誨以去其所不似<lb/>
幸甚胡侍御久繋無親子弟在側日夕顧念惟衡鑑與<lb/>
足下一二友生是賴尚力為之亮察不宣<lb/>
<pb n="KR4e0101_WYG_015-18b"/>
　　荅士元書<lb/>
前承誨帖索所為文觀之值有邑南之行應命弗即近<lb/>
歸察其疵謬尤甚宜不敢左右陳然足下去喧慕寂日<lb/>
加意貢舉業將惟文是聚用摘獵其所寡以培益其所<lb/>
多期與四方士争鋒於筆陣下故不暇計其人之凡異<lb/>
與其辭之工拙例用収采及於淹抑者流於用心勤矣<lb/>
又誰敢禁而不發哉雖然文主乎理理載於書而應乎<lb/>
心心罔玩其書則理罔由明理未明則文罔克工韓子<lb/>
<pb n="KR4e0101_WYG_015-19a"/>
所謂必有諸其中者是也以足下之聰明天與見聞日<lb/>
増誠欲其文之合於時而髙於時則莫若究極其理理<lb/>
不外在唯平其心以求之於經加之以孔曽思孟之書<lb/>
與夫百子史之説循環而誦之早夜以思之不中止不<lb/>
疾成不為外物奪章捜而句得之使片辭隻字皆由中<lb/>
出則其來也必源源乎有本滔滔乎不竭矣尚何患其<lb/>
不合於時而不髙於時哉果能是則視凡今之謬戾者<lb/>
殆將覆瓿其何能少留於心目間歟尚加察焉<lb/>
<pb n="KR4e0101_WYG_015-19b"/>
　　答彭檢討書<lb/>
僕去京師來家不為人所尊重每見棄絶於交游閣下<lb/>
不謂其無聊逺賜之書並詩於故舊情莫厚矣况又謂<lb/>
其能學古且欲其出而仕於時又何其奬之深而招引<lb/>
之有其術哉雖然僕自少讀古人書見古人之立心操<lb/>
行與古人之行事甚有志乎古之道今年三十有三卒<lb/>
無一言行彷彿乎古者非古道之不可為於今也才質<lb/>
之不古逮問學之不古倍故嵗已往而德未増志欲怠<lb/>
<pb n="KR4e0101_WYG_015-20a"/>
而道不及見閣下猶以古學見推葢亦見其外而不見<lb/>
其中聞其聲而未察其實也且古之仕者非慕乎爵命<lb/>
之貴穀禄之富也所欲行於時者道所欲流於外而潤<lb/>
乎民者德與澤故不必乎資格之循僕既乏古人之道<lb/>
德而欲外資格冒然以自進則非但不足以追古且將<lb/>
獲戾於今矣若今世仕者先富貴而後道德故不能脫<lb/>
念慮於升斗間以自濯礪求與古君子並立而齊驅固<lb/>
非僕之所願為然有副公望職詞林立然為時名獻如<lb/>
<pb n="KR4e0101_WYG_015-20b"/>
閣下之拔出羣倫人人謂其迹可躡乎古道可行之今<lb/>
芳可流之後矣猶自謂其縻於升斗不若僕之能進於<lb/>
古不知庸碌固滯如僕之所為又何足取於人而何足<lb/>
用於世哉無乃閣下許人之大過而許已之不逮責人<lb/>
之甚緩而責已之甚急歟閣下謂僕既第進士不宜違<lb/>
衆獨潔以散人自目其所以責之者甚當而愛之者誠<lb/>
切矣雖然僕之待上命兩谿間也言責無所歸官守不<lb/>
相及似無所縶而無所干矣然猶恐其心梏於物而身<lb/>
<pb n="KR4e0101_WYG_015-21a"/>
或役於外故又託號於散人以屏内累以解外覉非有<lb/>
意於潜名逸迹以自遂也但不當用於交際間以起閣<lb/>
下之問敢不謹受教命而慶責善之得所託哉書來數<lb/>
月誦一過而意一新使人擱筆不敢復者乆今幸有所<lb/>
遣去覬察之不宣<lb/>
　　答歐陽隠君謝訓子書<lb/>
球群居庸衆人間尠聰明而多疾病嵗月駸駸於易邁<lb/>
問學落落於難成又不幸挫志於先君之見遺棄斬焉<lb/>
<pb n="KR4e0101_WYG_015-21b"/>
衰絰中於詩書何暇心游而目照之哉内外學經子弟<lb/>
慕其聲不察其實群然願推以為師是猶求聾瞶以决<lb/>
壅蔽就跛刖以習趨走卒致其聞之不廣歩之不前也<lb/>
况世登科而人好學如歐陽氏一族又邑南之望也亦<lb/>
辱遣子就業其門辭避再三終不拜棄釋之命方恐荆<lb/>
山之琳琅斵喪於拙工之手華陽之騄駬奔蹶於庸馭<lb/>
之車發汗懷慚正未有已廼辱惠之以艶辭貺之以厚<lb/>
幣加之以盤飱如欲重其惶懼然雖賢父兄欲誘掖其<lb/>
<pb n="KR4e0101_WYG_015-22a"/>
子弟之進不自顧愛其所費而取之者得無虛蒙人之<lb/>
賜歟制中不及繪辭以復聊此以代面不宣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十五<lb/>
</p>
<p>
</p>
  </div>
<div>
<head>兩谿文集巻十六</head> <lb/>
    <p>
<pb n="KR4e0101_WYG_016-1a"/>
欽定四庫全書<lb/>
　兩谿文集巻十六<lb/>
　　　　　　　　　　　　　明　劉球　撰<lb/>
　書<lb/>
　　與臨清彭廣文書<lb/>
君子之所資於友者為其能規已過而進之於寡過之<lb/>
地葢不在乎酒食之接殷勤錢帛之相交易勢位之相<lb/>
附倚也故得其友則迷者可以覺其悟薄者可以敦其<lb/>
<pb n="KR4e0101_WYG_016-1b"/>
厚友之助於人不淺矣然知已之遇也為難遇知已而<lb/>
欲同出處無進退逺近之分異也尤難僕所與薦於鄉<lb/>
者百九十五人惟足下一人最知己䇿於庭者二百人<lb/>
惟萬君資中一人最知己以四百人之相接而知己之<lb/>
稱最者不過一二三人遇知己之難也信矣况足下與<lb/>
資中履仕途蒙禄賜擅華譽舉先於僕而學宏於僕猶<lb/>
未足較論近者僕之去故鄉也幸與足下並舟而來意<lb/>
得早夜㑹語以求去其過矣不謂中道相失竟乖隔以<lb/>
<pb n="KR4e0101_WYG_016-2a"/>
迄於今不及見及抵京遇資中辱與同舍而居同攜持<lb/>
以出入甚懽甚狎意必能去其過矣又不謂其有南京<lb/>
大理之遷是豈吾三人所欲相棄逺哉葢必有莫之為<lb/>
而為之也為知已而欲無進退逺近之分異尚可得乎<lb/>
然而規過之望又不可以進退逺近之分異而自息也<lb/>
僕居此内無茂德殊行竒能卓見以為人所重外無美<lb/>
容貎辯言語以駭人之觀聽次無鄉曲之譽以致人之<lb/>
慕望又不善委曲遷就趨走承順以悦人之顔面固不<lb/>
<pb n="KR4e0101_WYG_016-2b"/>
待加之官授之職已自知其無可好於人無能有為於<lb/>
世矣然猶有望於知己者之能指其過而教導之使不<lb/>
獲戾於當時不見棄絶於先生長者是誠愚心日夜所<lb/>
切切也惟足下居臨清去京師為不逺凡僕之所為或<lb/>
妄言有所不經行有所不潔皆不越旬已聞於足下之<lb/>
耳矣幸悉是教庶幾知而改之以無負平昔之知己也<lb/>
故因資中便敬致意左右願詳采焉<lb/>
　　與學士李先生書<lb/>
<pb n="KR4e0101_WYG_016-3a"/>
奉違數月緬想展墓之餘動有禮則使鄉里後進見德<lb/>
而聆規皆競於進善恥於為非移其習俗之不美以復<lb/>
為美必自先生今日之歸始也夫何幸哉雖然主上之<lb/>
眷念有在大夫士之瞻戀未已入京之裝不可不蚤趣<lb/>
也少師東里先生請老不允亦有展墓之命為球言其<lb/>
抵家必得與先生相見球故不敢不達其歸也有中使<lb/>
與偕量必速行先生造焉誠不宜緩倘並舟而北尤為<lb/>
球所樂聞而深願也奉教有期不敢多布乞照亮不宣<lb/>
<pb n="KR4e0101_WYG_016-3b"/>
　　唁伍司訓下第書<lb/>
僕北來路聞足下赴春試得次選乞俟後試不獲命將<lb/>
職教於外遂置百思為一念之甚有所不喜及抵京適<lb/>
足下有桂之往時僕人事生疎又遭䜛毁之口後先摧<lb/>
沮以不得從容笑論豐厚餼贈而心小有所喜足下既<lb/>
去僕亦人事稍通䜛毁之口稍减復為<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>念而逺圖之<lb/>
則大有所可喜其不喜者以足下自齠冠績學邑庠又<lb/>
退而潜習之家進而博求之胄監歴年乆更師説不為<lb/>
<pb n="KR4e0101_WYG_016-4a"/>
不多藏之膺腑也充實施之翰䇿也洶湧而鏗鍧得進<lb/>
士宜如指掌拾芥乃僅列其次於足下之才誠有所枉<lb/>
志誠有所孤矣且使後之學者得藉口曰取進士不在<lb/>
乎學之髙也有命也不然則學如某何故竟不得耶必<lb/>
將生其慕外僥倖之心故甚為之不喜也其小喜者以<lb/>
桂僻在山谷間其子弟學不經於師也乆矣以足下往<lb/>
任其教舉吾禮義之説以移易其暴慢鄙詐之氣使知<lb/>
讀書以窮理為文以取仕正猶饑之得食渴之得飲亦<lb/>
<pb n="KR4e0101_WYG_016-4b"/>
可以行其志下其惠矣况其地與吾郡鄰可通其往來<lb/>
之道以誘其鄉之子弟使益嚮學慕問則交有所成是<lb/>
亦有可喜也其大喜者見今世由教官有學識超遷為<lb/>
大夫為朝士者累累有之其與僕同上春官而得教職<lb/>
後復擢内任已領告身歸榮其父母者亦自不少而僕<lb/>
猶未脱迹銓司徒循資格日逐逐乎人之後是雖自緣<lb/>
家累蹉跌於進亦終不如彼擅聲之敏也向使足下得<lb/>
進士快所欲而歸則或滿其志怠其學而名不足擬於<lb/>
<pb n="KR4e0101_WYG_016-5a"/>
教官也必然矣茍志不滿學不怠亦家大於僕累多於<lb/>
僕安知不如僕之得第十年猶未有一職之居哉今既<lb/>
不為進士而為教官則志必奮於成學必勇於進又無<lb/>
家累以相及僕知朝士大夫之位有待其來為甚速或<lb/>
者司人物之進退於㝠㝠中者欲相足下之早達且使<lb/>
後進之人知大官髙位不但進士可為也教官有學亦<lb/>
可為也其為喜也不亦大乎雖然窒欲者固學之防閑<lb/>
也澡行者収名之囮餌也足下幸毋以為居位徼邑尊<lb/>
<pb n="KR4e0101_WYG_016-5b"/>
為人師而欲可縱行可汙以荒於學以墮其名使好稱<lb/>
人之善顯人之能者論列有所不敢及此又僕之所願<lb/>
望焉近同好中多謂足下自失意來遂不崇於交接僕<lb/>
雖未覩其狀然居今之世交接有不至則不但善能無<lb/>
由彰且羣毁衆惡皆將歸之足下慎毋效彼齷齪之徒<lb/>
甘受人毁惡而不辭也僕恃親且舊故敢言之恕其狂<lb/>
直幸甚<lb/>
　　與王斷士書<lb/>
<pb n="KR4e0101_WYG_016-6a"/>
僕不奉教命之日雖乆然聞南藩貴人自國公以下皆<lb/>
能禮賢其以學髙政優尤為其所禮者莫執事若僕固<lb/>
有以知執事雖越在千萬里外必常恃此坦懷自得忘<lb/>
其覉旅之思下其抑鬱不平之氣以肆志於詩書文字<lb/>
間矣已而連辱賜詩復有詩賜諸後進皆句法清新思<lb/>
味深長卓然欲追古作僕益知執事適意於滇地之山<lb/>
川景物其樂殆不减於京師雖然殊方之樂豈足乆淹<lb/>
執事之迹耶葢執事未去京師時賢名雖聞於下猶未<lb/>
<pb n="KR4e0101_WYG_016-6b"/>
盛達於上也自南遷以來昔之居下位好臧否人者多<lb/>
躋顯官頗能持公論畏清議不茍徇時好使其不舉賢<lb/>
則已舉則必先執事葢其人未得志時每與僕論執事<lb/>
之賢必甚憐其逺擲而痛恨當道者不一引手以挽而<lb/>
回之豈其身當其任乃不急於矯彼之非以踐彼之言<lb/>
耶顧僕之力雖不足伸執事之抑然知執事之抑不日<lb/>
當伸者卜於知己之居當道也昔王陽結綬貢禹彈冠<lb/>
誼固當然執事亦豈得乆安於殊方哉遷跡量有期尚<lb/>
<pb n="KR4e0101_WYG_016-7a"/>
為時自重<lb/>
　　奉侍御胡先生書<lb/>
球不執經席下十年而違言面又四年其間先生道德<lb/>
之光事業之茂恩遇之隆與球之沉踪晦跡俱不及言<lb/>
惟遯逰所遺文未有集不可以不凟先生之聽掛先生<lb/>
之懷也竊惟文章之名世已難文章之垂世尤難其始<lb/>
也蒐獵於詩書牢籠於心腑役用其精魄敷張之翰䇿<lb/>
莫不欲髙軋一代之雄卓為萬世之冠然工者恒寡腐<lb/>
<pb n="KR4e0101_WYG_016-7b"/>
者恒多粹者難求疵者盡是卒不能皆好於人皆流於<lb/>
時故曰名世難也辭既工而不腐矣理皆粹而靡疵矣<lb/>
浩瀚乎編簡之穰洋溢乎耳目之廣然纘述之於内無<lb/>
賢子孫流傳發達之於外無其徒與良知己則其光㣲<lb/>
響寂將覆瓿之是用與死骨而俱化故曰垂世難也然<lb/>
則名世之責在已垂世之託在人在已者可自致託於<lb/>
人則有得焉不得焉今裒括遯逰之文與詩不下五百<lb/>
餘首似多工而粹可好於人而流於世則名世之責固<lb/>
<pb n="KR4e0101_WYG_016-8a"/>
自致矣惜其家無有人能纘述之為之徒者又未知所<lb/>
好以不能流傳而發達之有知所好欲流傳發達之如<lb/>
球者又學不明於已詞不達於外名不重於人無足受<lb/>
其垂世之託若學明足以定去取詞達足以發隠㣲名<lb/>
重足以息是非且見禮於遯遊也甚厚而德於遯遊也<lb/>
素深通邑中莫先生與侍讀李先生若則其垂世之託<lb/>
非二先生是賴而誰賴昔文中子上䇿隋文皇朝不報<lb/>
去立言開教河汾間至今名顯天下世謂由房魏諸人<lb/>
<pb n="KR4e0101_WYG_016-8b"/>
官顯在朝有以張大之不知房魏輩皆出其門歟抑但<lb/>
取其道私淑艾者歟將特相知同好而後人遂假借之<lb/>
以取重歟然能以文中顯一也迹遯遊之文與其教誨<lb/>
人者雖未知其能文中否然清潔其行屢徴而不赴屢<lb/>
試而不仕比文中之不得志而後隠亦有間矣况相知<lb/>
在朝亦不減文中然世無其人已五更嵗而易名之法<lb/>
猶未議於私識葬之文猶未入於石二先生皆宜圖之<lb/>
庶後來者知先進人於所交游不以存沒而厚薄其情<lb/>
<pb n="KR4e0101_WYG_016-9a"/>
則不勝幸甚<lb/>
　　與劉修譔書<lb/>
往年足下官内禁多閒暇之日僕方歴職禮部欲常㑹<lb/>
晤以論學講道不可得今幸獲内遷亦頗無事使足下<lb/>
尚留京得時相往還則其為樂何如也足下乃先引去<lb/>
顧當時同遊在京者惟僕一人其無聊賴殆甚於初每<lb/>
退食燕處遇美風日未嘗不為足下翹首而南望不知<lb/>
足下置身田里養有壽親誨有能子傳業有其徒無適<lb/>
<pb n="KR4e0101_WYG_016-9b"/>
不安亦復有心於輦轂之下尚懷其未歸之人否僕數<lb/>
言之當道欲致足下來京一相見而願不可遂然足下<lb/>
昔與共事如曹員外邢侍御者近復有命預内事而不<lb/>
輟外政又各舉其一子在官習所業意此事復舉則足<lb/>
下當不得乆逸林下僕之所以懸懸於足下者亦或有<lb/>
可卜之期也賢郎才思妙不可當約以規矩古人之地<lb/>
不難到幸加勉焉餘不能悉<lb/>
　　慰萬侍御喪母書<lb/>
<pb n="KR4e0101_WYG_016-10a"/>
承諭球以哭令先安人訃痛不能堪已解任歸使人為<lb/>
之戚然悲以慨至謂無復有意人世則球以資中之哀<lb/>
為已甚矣茍不有以寛之亦何足以稱知己耶寛資中<lb/>
之哀而不取其平昔所哀有過於資中者以譬之未見<lb/>
其能寛之也球與資中生同年第進士又同年欲壽其<lb/>
親之心未嘗不同也然球得鄉舉之明年先母見棄後<lb/>
十年以進士被召即途先君訃至及官於朝荷上推恩<lb/>
褒封其親二大人已不得生被榮命徒增哀感而已如<lb/>
<pb n="KR4e0101_WYG_016-10b"/>
資中由史官三轉其職至御史二親皆目覩其榮而身<lb/>
荷褒封之命又得請歸奉巵酒上壽以極其歡所謂榮<lb/>
父母於生前者球不能及資中之萬一資中今日之哀<lb/>
以後於球二十五年以球之不得盡孝其親方之資中<lb/>
不啻秦越相逺資中於此亦可少自寛矣况尊府署正<lb/>
公在堂又豈可為哀痛以傷其懷耶球故以資中所謂<lb/>
無意人世為已甚也傳曰毁不滅性又曰無以死傷生<lb/>
自古仁人孝子喪親而不敢為已甚之哀也乆矣資中<lb/>
<pb n="KR4e0101_WYG_016-11a"/>
又豈得不以此自寛耶途修凍阻他物不能逺致聊奉<lb/>
俸米在原貫半月之給以充賻惟亮而納之幸甚<lb/>
　　慰歐陽僉事書<lb/>
僕竊謂足下居得肆於文學出得美其政事畧無内顧<lb/>
之憂者以壽母令兄綜理其家有餘裕也向别未幾聞<lb/>
於臨清道中哭壽母訃又哭令兄訃二尊長連相棄背<lb/>
不憗遺哀慟之情能不切於中乎僕亦不能不為知己<lb/>
傷懷失色也雖然足下嘗為朝廷所選往督河南諸郡<lb/>
<pb n="KR4e0101_WYG_016-11b"/>
縣子弟進業德望在士大夫間不為不重嚮用之期殆<lb/>
不可涯襄事之下宜損憂思頗事著作庶他日復即官<lb/>
政得有所持以惠於人昔朱文公家禮一書多成於喪<lb/>
次古之大賢不忍過為毁傷以廢其業於此亦可驗矣<lb/>
足下豈得以哀戚之故乆棄簡札耶僕嘗以此為周侍<lb/>
讀勸矣今又以勸足下二公郡中賢者其志素期於古<lb/>
故敢及此在他人則非所預也冀亮察之<lb/>
　　慰羅侍御喪母書<lb/>
<pb n="KR4e0101_WYG_016-12a"/>
僕與足下别七年相越千萬里起居不通問者自别去<lb/>
迄今及聞先夫人遐逝心惕然以動容色改然而無歡<lb/>
矧為之子者哉然終天之痛固情難免滅性之戒尤禮<lb/>
所嚴足下誠宜以是自寛也且孝如足下榮養以逮於<lb/>
生前寵贈必隨其身後於親復何憾焉視僕之累進累<lb/>
退欲顯其親而未能者已逺其視庸衆人之倐生忽沒<lb/>
莫知以其親顯者為尤逺足下又可不以此自寛哉故<lb/>
因舍弟來布此愚懇幸賜察不宣<lb/>
<pb n="KR4e0101_WYG_016-12b"/>
　　與李檢討書<lb/>
去月末本院請召足下賴世隆江淵何瑄龎珙五人還<lb/>
職命已俞允擬移文令各馳驛赴京更不遣人相促俾<lb/>
得與家眷俱行亦甚便也然語有之君命召不俟駕行<lb/>
矣是趨召命於理宜急足下豈可少遲行色以自越於<lb/>
禮耶昔者足下既去官後而勤慎介直之名盛徹於先<lb/>
生長者之耳先生長者皆惜其去而勢不得遽還之然<lb/>
欲還之之意藏諸心發諸口再歴暑寒始有今日之命<lb/>
<pb n="KR4e0101_WYG_016-13a"/>
則是命之下自足下一人以及其餘也足下又可不早<lb/>
趨官以副斯文顒望耶且僕與足下别來聰明浸損志<lb/>
慮浸衰平昔心知道契之人不遂云亡即復散去人事<lb/>
如此往往傷懷故每旦造朝視職之外輙閉門髙坐足<lb/>
跡稀所往言論稀所發每日引領以圖顔面之接暌離<lb/>
之慰衷曲之布未有甚於足下者足下亦不可不為之<lb/>
速來也甫及凉秋即令男鉞引騎都門以相待切不可<lb/>
更後是期數遣書取舍姪輩來倘得附驥尤為至願郡<lb/>
<pb n="KR4e0101_WYG_016-13b"/>
學古今科貢題名碑冀各打一通並録彭進士士竒所<lb/>
譔忠節傳及諸世族譜所載名賢事蹟並攜至此以備<lb/>
採摭幸勿忘之餘待面悉不宣<lb/>
　　與劉惟恭書<lb/>
古所謂重同年者非但重其年之同也重其志同業同<lb/>
與其進身之階同也矧僕與足下其生也同郡其學也<lb/>
同經其既第而來榮於鄉也同荷恩㫖豈直同志同業<lb/>
同其進身之階而已是葢同年中相知宜甚宻者也然<lb/>
<pb n="KR4e0101_WYG_016-14a"/>
而地不百里而足跡不一履其庭别已有年而聲聞不<lb/>
一接於耳何同年而不相接如此其疎哉惟足下出得<lb/>
地而居當途有賢士大夫以相交游其講論足以廣其<lb/>
學識其推拔足以隆其聲稱此同年中之特達者也僕<lb/>
滯迹一鄉為賢士大夫所棄外口欲言而無可語者以<lb/>
發志有惑而無相知者以解此同年中之無聊者自其<lb/>
無聊而望其特達故雖相知之甚宻而相接之甚疎然<lb/>
徴命已下足下與僕例應赴召京師聽選用若不謂其<lb/>
<pb n="KR4e0101_WYG_016-14b"/>
無聊俾得同載以往同旅以遊則同年之好情雖不得<lb/>
盡之於鄉又豈不得盡之於官哉故因家兄來聊此以<lb/>
潤行色希加察之是幸<lb/>
　　與劉憲偉書<lb/>
人自應試來者皆誦足下之文必在髙選不意竟黜落<lb/>
於主司之不明凡相知莫不以為惜足下自處能無不<lb/>
平於中哉雖然人之困厄摧敗乃其進學修業之基也<lb/>
故易於困之象曰困君子以致命遂志則君子之得天<lb/>
<pb n="KR4e0101_WYG_016-15a"/>
命而成已志以大有聲於時皆由困以發其憤増益其<lb/>
所未至未可以幸而得也是以昌黎連蹇卒為儒宗梁<lb/>
灝垂白乃為選首此皆伸於乆屈之中捷於屢敗之後<lb/>
况今呉節亦三試不偶而後解魁歸焉使其列於前榜<lb/>
又何能魁於今科哉則足下今日之小失意又安知不<lb/>
為他日大得意開先歟願勿以介懷即棄置家事歸學<lb/>
肄業以為斯文主路璧入學惟足下是賴幸即置之班<lb/>
末勿使有貨力者奪其所餘待面悉不具<lb/>
<pb n="KR4e0101_WYG_016-15b"/>
　　與桂廣文書<lb/>
古今人莫不慎其所出出得地則道光而譽流出不得<lb/>
地則能多亦望下嘗觀之通馗大市材百美矣貨百奇<lb/>
矣然鬻不在名工之家衒不在巨賈之肆人亦賤之弗<lb/>
價也雖有壠斷焉而弗睨也物之重輕且繫其所出地<lb/>
之得失况經生學士將售其素藴於國家可不擇其出<lb/>
身之地於䆳文長德之門以取重於當時哉惟先生泝<lb/>
往哲之淵源聳羣儒之山斗兹嵗大比挟材美而角出<lb/>
<pb n="KR4e0101_WYG_016-16a"/>
門下者雲合雷鳴固不借一外之人以誇多四方然有<lb/>
抱所能欲借其門而出如劉生文者宜可與其進焉生<lb/>
之家世業儒在洪武間有名履節者舉進士科擢侍御<lb/>
史遷交趾南以歿生即其遺孤子也自髫齓時収育教<lb/>
娶於其父執友今李翰林時勉先生長而能自世其事<lb/>
業所謂生憂患者也故其於志奮於學敏於行不汙於<lb/>
交際畧無乖偽而亦慎擇所與若於文則未敢必其能<lb/>
第是科與否然以方前所第士亦或有可幾及者惟不<lb/>
<pb n="KR4e0101_WYG_016-16b"/>
獲由先生之門以出故曰憫憫焉若材之待鬻於名工<lb/>
若貨之希售於巨賈而願弗自遂焉球與相知素且嘗<lb/>
受教於先生故敢以其名進若不塞其向上之心遂収<lb/>
録以上之明有司也惟命若猶以為外而外之亦惟命<lb/>
謹俟一言以進退之幸加察焉<lb/>
　　與胡醫士書<lb/>
僕居京師十二年於布衣中得君子交者惟足下一人<lb/>
焉然前十一年知足下者以其不汲汲於名不營營於<lb/>
<pb n="KR4e0101_WYG_016-17a"/>
利不妄易其行與言有儒者風而已至今年因長兒之<lb/>
病又有以知足下醫學之良焉方其病勢之張也或以<lb/>
為宜汗汗則體之煩者静而病自外散或以為當下下<lb/>
則腹之滿者寛而病自内消惟足下以為病在表裏之<lb/>
間非下與汗所能愈必以温中之藥和解之而後可不<lb/>
然則愈不愈未可知僕以為然已而果效非良於醫者<lb/>
能之乎僕嘗以為醫之藥人病也自有其理理之得者<lb/>
無不效其不效者理之失也世之良為醫者惟理是究<lb/>
<pb n="KR4e0101_WYG_016-17b"/>
而庸者往往昧焉與之反故於病不能無安危之分豈<lb/>
惟醫哉用武亦然沛公順乎人情而項羽逆之其成敗<lb/>
所以異也治水亦然禹因其性以導之而崇伯陻之其<lb/>
通塞所以異也理天下國家亦然堯舜文武行其所無<lb/>
事而秦政乃為苛法以擾之其治亂所以異也足下於<lb/>
醫其足為用武之沛公治水之禹理天下國家之堯舜<lb/>
文武乎不然何所施輙效而衆醫不能及耶不腆儀物<lb/>
聊致謝臆幸勿訝其菲輶而見郤也直禁中有暇乞時<lb/>
<pb n="KR4e0101_WYG_016-18a"/>
過臨示以調養之方幸甚<lb/>
　　與胡顯融書<lb/>
昨於東閣覩江西鄉貢録有顯融名而不知其為誰俄<lb/>
而周侍讀先生指曰此即髙徒忱更名也予遂不勝其<lb/>
喜所喜者豈徒以主司所選能不遺落嘗從予遊之士<lb/>
哉葢以足下不接予之論議十有二年矣其以族大家<lb/>
富外為勢所廹内為利所誘以撓其志而奪其所舊聞<lb/>
者為狀殆不一矣乃能以其所有與十三郡之士較優<lb/>
<pb n="KR4e0101_WYG_016-18b"/>
劣場屋卒獲薦名六十五人之列非專心於學肆力於<lb/>
文脫然不為世故家累所遷不足以及此予所以為之<lb/>
喜也特倍於他從遊者焉以予占之知其諸父昆弟之<lb/>
喜必又甚也而况親得之者乎雖然天下之道載諸書<lb/>
也纎悉偹矣求之愈勤則得之愈廣而足資吾德業文<lb/>
章之進於無窮怠而不求將並其已得者而失之况敢<lb/>
望其有新得哉足下與薦鄉闈固足喜矣慎勿以此而<lb/>
或怠尚加功於書使道益明於已而德業文章隨以進<lb/>
<pb n="KR4e0101_WYG_016-19a"/>
則偕計而來不但甲科貴仕可指期而取雖古賢人君<lb/>
子之事業不難到也其為予之喜也又豈今日之比哉<lb/>
昔范忠宣出胡安定之門而他日功業過之予道不加<lb/>
修不足為足下之安定而足下志髙才俊不可不勉為<lb/>
忠宣也故特致此以相賀亦所以相朂焉見應顯遂貞<lb/>
幸亦致此意<lb/>
　　與孫參政手簡<lb/>
承惠十詩詞工而意到使人讀而念夙昔之遊起别離<lb/>
<pb n="KR4e0101_WYG_016-19b"/>
之思自不容已以是知先生位益髙而識益逺不獨政<lb/>
優於官澤潤於民雖文章亦有以加於舊矣敬羨敬羨<lb/>
僕冗於事弗克以時奉和然欲奉和之心未嘗一日忘<lb/>
也俟他日寄去旬宣之餘必有髙興幸時惠一篇以開<lb/>
荒塞毋謂奉承不速而遂絶其教也馮太守狀銘甫就<lb/>
而仲賔之訃已至使人感感不已雖嘗一致薄祭然其<lb/>
子㓜兄弟又不更垂其不可没者無非朋友責也先生<lb/>
尚圖之虞氏家範至今未脫稿又辱寄惠饒紗二疋欲<lb/>
<pb n="KR4e0101_WYG_016-20a"/>
辭不得須待來春方可償此意廼知遊詞林不如居禮<lb/>
部之優也餘不敢悉惟鑒察不宣<lb/>
　　與胡推官手簡<lb/>
别後寄去行巻想達但未審足下何時到官意民被其<lb/>
惠獄得其理當不少矣近詢人自岳來者多不能道足<lb/>
下起居豈彼皆未知足下心胸者耶抑足下特立自處<lb/>
不求人之知耶雖然事在公而已公則人已何間焉足<lb/>
下於事惟處心公則廉聲能聞將自至京師僕日側耳<lb/>
<pb n="KR4e0101_WYG_016-20b"/>
以俟焉他不敢及亮之幸甚<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十六<lb/>
</p>
<p>
</p>
  </div>
<div>
<head>兩谿文集巻十七</head> <lb/>
    <p>
<pb n="KR4e0101_WYG_017-1a"/>
欽定四庫全書<lb/>
　兩谿文集巻十七<lb/>
　　　　　　　　　　　　　明　劉球　撰<lb/>
　說諭論<lb/>
　　説圃<lb/>
嘗圃於穢谷之中以食諸從游者其地磽也糞之以倍<lb/>
而後饒其苖蕪也薙之旦旦而後治其亢而易燥也沃<lb/>
之以荷水而後洳其致力也甚劬其為事也未易然倍<lb/>
<pb n="KR4e0101_WYG_017-1b"/>
得美茹以分之家以惠其鄰之饉者未嘗病其不足也<lb/>
已而得易圃於居之西偏不待糞之而饒不必日薙之<lb/>
而治不假荷水之沃而自洳於力無費於事無難然一<lb/>
嵗至饉者數常仰給之隣家猶未見其有餘何不得地<lb/>
而有其利得地而不有其利歟誠以人為有勤惰功施<lb/>
有疎宻以致其然也人之為學其亦猶是乎居吾之下<lb/>
而其學也突然出吾上居吾之上而其學也墜然在吾<lb/>
下其何由而上下於吾哉功用之上下於吾也故學不<lb/>
<pb n="KR4e0101_WYG_017-2a"/>
以其年之長少不必其質之美惡不以其進之先後勞<lb/>
加於人則加於人力後於人則後於人能自進焉則日<lb/>
進欲自退焉則日退茍無忌其難無易其易加之以勤<lb/>
持之以久則愚不肖未有不可為智與賢若其難則置<lb/>
之易則慢之勤則各施久則生厭雖智且賢未必不為<lb/>
愚不肖之歸故有志立於未遂之前亦有功墮於垂成<lb/>
之日書曰聖罔念作狂狂克念作聖其是之謂乎有廬<lb/>
陵名家子王達應顯學於予三年而不去功專而志不<lb/>
<pb n="KR4e0101_WYG_017-2b"/>
外若可望其有成也未知他日異處果能如今日之憂<lb/>
勤不怠與否故借圃為説以警勵之使知日俛焉以求<lb/>
取其所以為賢智而去其所以為愚不肖者焉達之家<lb/>
有曰紹肇武者其諸父也齡妙而質美亦從予學將以<lb/>
是説并告之使其相與恊懋焉<lb/>
　　説水<lb/>
有志於學者曰胡忱氏以廬陵望家子越百里來從余<lb/>
遊將懷其所得東歸請言以勵進其方來之學余因指<lb/>
<pb n="KR4e0101_WYG_017-3a"/>
水喻之曰子試觀夫水之為水也發自涓勺以流而為<lb/>
溪㑹而為川汪洋而為海細而蠏蝦螺蚌無不育鉅而<lb/>
蛟虬鯤鼇無不容水必至於海然後就其大焉人茍事<lb/>
於學則拔出齊民之列而為士充極其所有而為賢不<lb/>
假於思勉自中乎道而為聖事業文章以之而著天下<lb/>
國家以之而均學不至於聖賢則未能以造其極夫學<lb/>
必以聖賢自期猶水之以海為歸欲晝夜而少息焉可<lb/>
乎然水焉而不至於海學焉而不至於聖賢是非學與<lb/>
<pb n="KR4e0101_WYG_017-3b"/>
水之罪也必有人為壅遏之使其中道而息也茍無所<lb/>
息之於中道而水不止於海學不至於聖賢吾未之信<lb/>
也惟水之與學大相似焉故孔子興在川之嘆孟子發<lb/>
觀瀾之喻彼聖賢諄諄以稱於水者無非欲學者取水<lb/>
以為法也其拘拘以詞章為習而不通於性道者譬猶<lb/>
沼沚之水不可以行逺也其孳孳以記誦為事而不探<lb/>
其根本者譬猶途潦之水不可以持乆也其或亂於支<lb/>
離穿鑿之説而失其歸者譬猶摶激之水不得其潤下<lb/>
<pb n="KR4e0101_WYG_017-4a"/>
之性也是皆辭而外之可也其必篤之孝弟以浚其源<lb/>
博之詩書以廣其流親諸師友以大其瀾然後得為學<lb/>
之道焉子之歸也毋汨於貨利毋沒於逰嬉毋溺於傲<lb/>
惰以自窒其源遏其流小其瀾則聖賢之淵海不難到<lb/>
矣其功惟在於不自息焉忱既以其説為切於已且願<lb/>
誦之不忘故書之巻使歸而時得展覽以自勤於學<lb/>
　　王氏子名説<lb/>
王氏子者刑部主事功載仲子也功載既更其名曰貫<lb/>
<pb n="KR4e0101_WYG_017-4b"/>
矣復屬予教之值予有職務之繋不得與貫從容講業<lb/>
而辯是非也因廣功載命名之意以為貫告葢欲進貫<lb/>
於聖賢之道焉夫道之所本者一而已然其流行散著<lb/>
於太虛間則二氣之運三光之明四時之行萬物之生<lb/>
人之所以靈君臣父子夫婦長㓜朋友之所以序服食<lb/>
宫室器皿之所以為用詩書六藝之所以為文揖讓進<lb/>
退之所以為禮無鉅細無隠顯無逺近無非是道之所<lb/>
寓學焉而能博極其理於衆萬事物之表以約而達其<lb/>
<pb n="KR4e0101_WYG_017-5a"/>
本之一猶百川之㑹於海萬蹊之聚於國是之謂貫也<lb/>
學已至於貫則德成而道立矣大哉貫之為義乎在昔<lb/>
遊孔子之門墻而欲升其堂以造其室者非無其人也<lb/>
而得聞一貫以無疑於應唯間者獨一曾子耳雖頴悟<lb/>
如子貢其識也非不多矣然能聞之而不能悟之焉雖<lb/>
賢如七十子其肖也非不速矣然得學之而不得聞之<lb/>
焉向非曽子之問學功至亦豈得而與於此哉貫固未<lb/>
可以易言也今爾父之命子以是名也葢將責子以聖<lb/>
<pb n="KR4e0101_WYG_017-5b"/>
賢之學而期子為聖賢之徒子亦豈得不盡心於學以<lb/>
求稱其名哉必朝求而暮習焉日益而月累焉以體是<lb/>
道於踐履之餘思惟之内使人皆謂其實之符於名不<lb/>
謂其名之無其實然後有以副爾父之望也子勉之無<lb/>
怠貫既拜予言且請書以為終身誦遂書之<lb/>
　　曽生名字説<lb/>
曾生吾吉之泰和人蜀府典儀魯菴翁子質偉而嗜學<lb/>
嘗為蜀獻王所重其名曰著典儀命之也其字曰知㣲<lb/>
<pb n="KR4e0101_WYG_017-6a"/>
獻王命之也生從余遊余欲廣其君父之意以進生於<lb/>
道因語之曰子亦知爾君父命子之意耶吾明語子夫<lb/>
人具天地之理以立於天地間其始也固善有不善者<lb/>
欲撓之也理欲交於中故形之於色聞之於聲播之於<lb/>
事業其善不善皆著而不能掩然其著之端必自其方<lb/>
寸之間一念之發始則至微也君子知其著也自微始<lb/>
必思用力於其微是以内省之欲頻慎獨之欲力所以<lb/>
遏其不善而存其善於至㣲之中功有加而志不惑由<lb/>
<pb n="KR4e0101_WYG_017-6b"/>
是施之於言也為嘉言發之於行也為令行措之於事<lb/>
業也為良事業無著而不善者謹㣲之功至也然則欲<lb/>
善其著豈得不究極其㣲哉故欲爾之著善德於外者<lb/>
爾父名子之意也懼爾之忽其㣲於内者爾君字子之<lb/>
意也父以慈訓君以嚴戒仁義之道也子能顧名思著<lb/>
以承父訓因字察㣲以奉君戒忠孝莫大焉茍蒙其名<lb/>
而不務其實玩其字而不求其義則無以成爾德且孤<lb/>
爾君父之命尚慎於斯生既唯吾言且請書以為其名<lb/>
<pb n="KR4e0101_WYG_017-7a"/>
字説<lb/>
　　内省説<lb/>
省者察之詳也省之自内則所察不在乎外不為乎人<lb/>
而有益於已矣且人之心不趨於義即趨於利不入於<lb/>
善即入於惡其可不加省乎其義利之趨也善惡之入<lb/>
也皆自其一念之發又可不省之自内乎是故見不忠<lb/>
信人也必内省之不使已亦有是不忠信焉見不孝弟<lb/>
人也必内省之不使已亦有是不孝弟焉見凡外其道<lb/>
<pb n="KR4e0101_WYG_017-7b"/>
昧其理不顧其言行之人也必内省之不使已亦有是<lb/>
外道昧理不顧言行之失焉孔子曰見不賢而内自省<lb/>
此之謂也省之<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>而内無惡於志外無憂懼於人則可<lb/>
與入聖賢之域矣昔者游孔子之門而得傳其道者惟<lb/>
一曾子耳以曽子能日省其身也夫曽子年最少質最<lb/>
魯使其省之未至又何能卓出三千之羣以自列於七<lb/>
十二子之首哉今之人省身不能如曾子而道則欲希<lb/>
乎孔子譬猶欲遊身於千里之外而不知發足於跬歩<lb/>
<pb n="KR4e0101_WYG_017-8a"/>
之間庭户之下宜乎其終不能到也吾友廬陵王肇允<lb/>
生於尚德之家游於縉紳之林志髙而行篤嘗名其齋<lb/>
曰内省葢知求孔子之道當自曾子省身之功始矣或<lb/>
者乃曰聖莫大於孔子賢莫大於曽子孔子曽子之道<lb/>
豈易至哉余曰不然為人而不以古聖賢自期是自卑<lb/>
其志自小其身自枉度其生也或人不能難遂書是説<lb/>
歸之肇允使益勵焉<lb/>
　　文㑹説<lb/>
<pb n="KR4e0101_WYG_017-8b"/>
與人朋不能無㑹㑹而以文乂㑹之有益於道教也文<lb/>
者士君子所憑以探夫道之具不講求其文而能通乎<lb/>
道者未之有焉故古之㑹者味詩書過於盤飱甘講辯<lb/>
勝於杯啜無不致意於文後之㑹者重盤飱而輕詩書<lb/>
先杯啜而後講辯於文若無與焉是以古之見道也易<lb/>
後之見道也難古之為君子也衆後之為君子也寡夫<lb/>
孔子大聖人也猶以學不講為憂則孔子固嘗㑹其朋<lb/>
以文矣子思大賢人也猶以辯弗明為弗措則子思亦<lb/>
<pb n="KR4e0101_WYG_017-9a"/>
嘗㑹其朋以文矣後之人不聖於孔子不賢於子思而<lb/>
以為學不必講也辯不必明也文何用㑹為以故卒不<lb/>
能深於孔子子思之道而曰孔子之聖天聖之子思之<lb/>
賢天賢之非後之人所能到又何自暴棄之甚哉彼老<lb/>
佛氏其説不根也其術不神也然為其徒者能遊迹千<lb/>
里之外周履四海之中日㑹其朋相與叅詳而講道之<lb/>
以自根其説以神其術故卒有以惑世而流於世為吾<lb/>
孔子子思徒者莫不欲外而排之矣然取交不能如彼<lb/>
<pb n="KR4e0101_WYG_017-9b"/>
之逺慕道不能如彼之篤講學不能如彼之勤乃徒託<lb/>
之言曰老者吾師闢之也佛者吾師闢之也彼之道行<lb/>
豈吾道之幸哉致為老佛者亦譁然起而反之曰孔子<lb/>
師吾之師也子思道吾之道也吾何外於彼哉朝夕轉<lb/>
相詆訾卒靡有所勝嗚呼若不時㑹其朋講其學明其<lb/>
辯昭其道於文使世之人曉然知彼之説不若吾之正<lb/>
知彼之道不若吾之常皆欲去彼而歸此則彼不庸外<lb/>
而自外矣不必排而自排矣又何用紛紛然與之競是<lb/>
<pb n="KR4e0101_WYG_017-10a"/>
非筆舌間哉嗟夫文不恒於㑹而欲望吾道之揚邪説<lb/>
之遏難矣有戴氏之彦曰敏志一而學勤好交而不怠<lb/>
嘗字其講學之齋曰文㑹而屬余言余於敏交乆且厚<lb/>
故為是説以相勉焉<lb/>
　　南岐癭者説<lb/>
南岐在秦蜀山谷中其水甘而不良凡飲之者輙病癭<lb/>
故其地之民無分大姓小家子男婦女老人後生無一<lb/>
人無癭者彼既安於常故而莫醜之亦莫思所以去之<lb/>
<pb n="KR4e0101_WYG_017-10b"/>
及見外方人至則羣小子婦人聚觀而笑之曰異哉爾<lb/>
之頸也焦而不吾類焉外方人曰爾之纍然凸出於頸<lb/>
者癭病之也不求善藥去爾病反以吾頸為焦耶笑者<lb/>
曰吾祖然也吾父然也吾家之人然也吾鄉之人然也<lb/>
烏用去乎哉終莫知其為醜焉夫世之人紛然以貨利<lb/>
病其心而不念其背於道外於義猶癭者不自覺於失<lb/>
其形矣及見正人君子言不能相入輙羣起而攻之曰<lb/>
爾何迂也非吾類也噫是何異癭者笑世人為焦頸哉<lb/>
<pb n="KR4e0101_WYG_017-11a"/>
　　養樹説<lb/>
豈不見夫大林深谷所産之樹乎其土辟而曠故其根<lb/>
之行乎中也舒而不枉其樵牧之剪食不至故其柯葉<lb/>
之發榮於外也暢茂而無不遂則生生之理完而暑寒<lb/>
雨露之及也皆得施其功而成其為連抱之材資於匠<lb/>
石之用為可必矣其在人烟紛雜之區雖有佳木萌蘖<lb/>
其間而斧斤加焉牛羊造焉馬足車輪又從而往來焉<lb/>
凡所以戕其性而夭折其生者日且至欲望其材之美<lb/>
<pb n="KR4e0101_WYG_017-11b"/>
可得乎士之於學猶地之於樹也必退跡乎寂寥之野<lb/>
置身於安閒之廬使耳目之所接者無非詩書心志之<lb/>
所向者無非理道則内養固而外誘之來也無由入由<lb/>
是以窺夫賢哲之閫奥追其文躅希其事業端不失其<lb/>
途矣捨是不居而遊乎通都大市交接夫貴游公子以<lb/>
為講學之徒僦居而旅食以為進學之所則心方濳而<lb/>
事物之欲已間之功欲加而佚樂之朋已撓之如是而<lb/>
欲収其效不亦難哉同郡西昌仕族歐陽氏有才子曰<lb/>
<pb n="KR4e0101_WYG_017-12a"/>
廣渤質偉而志髙從其婦翁太常博士楊希淳遊京師<lb/>
學非無所得也猶弗康其所將歸鄉以畢業而大其所<lb/>
成與之交者皆贈以詩余獨為養樹之説以勉之廣渤<lb/>
歸見其兄考工主事廣哲余同榜中深於學者也幸以<lb/>
是説與質其可否焉<lb/>
　　聽其自然説<lb/>
凡出於天而不可移於人者皆所謂自然之分也惟其<lb/>
分繫於天不繋於人故人有厭貧賤而不可以力去慕<lb/>
<pb n="KR4e0101_WYG_017-12b"/>
富貴而不可以倖取何莫非出於自然者為之哉必俛<lb/>
焉聽之於天付之於自然而後可故居易以俟命者子<lb/>
思之言也子思固欲人之聽其自然殀壽不貳者孟子<lb/>
之言也孟子亦欲人之聽其自然况聽之者祥不聽之<lb/>
者殃聽之為君子不聽之為小人豈得而不聽之哉昔<lb/>
伊尹起於耕傅説起於版築而相殷太公起於漁釣而<lb/>
封齊皆聽其自然也虞公貪以喪其國知伯貪以喪其<lb/>
家不知聽其自然也聽其自然之道當何如哉葢貧賤<lb/>
<pb n="KR4e0101_WYG_017-13a"/>
窮阨矣則思求吾志守吾道不可有出位之思富貴利<lb/>
達矣則思處之以義文之以禮不可有矜已驕人之色<lb/>
如是而已兵馬指揮何君廷用故都督某之子指揮使<lb/>
禎之叔父其未遇知當時也則力耕稼而樂閒安富貴<lb/>
不足維其心及其聫姻王國受爵命於朝廷而其自處<lb/>
也猶退然若未遇時所謂聽其自然者葢庶幾矣如其<lb/>
未也尤不可不致力焉故因其有聽其自然之號特為<lb/>
説以勸之<lb/>
<pb n="KR4e0101_WYG_017-13b"/>
　　説舟<lb/>
余嘗觀舟於江湖之上矣其水盛而風烈波濤之勢洶<lb/>
湧黿鼉蛟魚出沒逺近山川為之震盪晝日為之昏黒<lb/>
彼羣小艇方港収岸泊之不暇所謂鉅艦穹艫者且欲<lb/>
髙其牙檣張其帆席當中流冒白浪以上下乎其間萬<lb/>
斛中藏不見其為重千里倐至不覺其為逺葢其物大<lb/>
而具備故雖涉江濤之險而恬若無事又功百倍於羣<lb/>
小艇焉使其在恬風之潴止水之淵雖有載重致逺之<lb/>
<pb n="KR4e0101_WYG_017-14a"/>
能且無所施其與衆小艇何辨焉士君子負才美不能<lb/>
得名於僻壤小邑而能得名於大方亦何異於舟哉友<lb/>
人羅君勉學工部侍郎寅菴先生從子也以歸安丞得<lb/>
代來京中外人皆薦之限於常格不得拔調江夏丞江<lb/>
夏湖廣首邑當水陸四達之衝朝使蕃物往來無虚日<lb/>
勢逼而政𤨏以煩人無樂於官其邑者猶風濤險阻而<lb/>
群小艇皆畏縮不敢前也羅君有學問文章而才能優<lb/>
於已識量髙於世猶鉅艦穹艫之為物大而其具備也<lb/>
<pb n="KR4e0101_WYG_017-14b"/>
往丞劇邑雖喧囂交集其耳疑難充塞其胸必能無動<lb/>
於懷猶舟之犯險浪而若履安流也事必敏於為效必<lb/>
果於収猶舟之行愈速而至愈逺也政令之施事業之<lb/>
就必將異於人而優於人猶舟大而功倍也雖然羅君<lb/>
猶當端其心以為之舵樹其節以為之檣察於世故以<lb/>
髙下其帆席體乎人情以緩急其綯索然後能有濟也<lb/>
不然將危於羣小艇焉尚敢望其功之成哉交游之士<lb/>
皆贈羅君以詩余獨舉舟以喻之<lb/>
<pb n="KR4e0101_WYG_017-15a"/>
　　馬諭送王善廣赴春闈<lb/>
有售馬於幽冀之都者樂其多不自限其數但遇項而<lb/>
鬛足而蹄梁而可鞍者輙就其駔而商之輸其值以致<lb/>
之故雖有騏驥之材超軼絶塵之足且混於庸馬之羣<lb/>
與駑駘比數德焉不外稱能焉不外見歩焉無能騁孰<lb/>
知其為良馬哉有改其道而售焉者限其數不侈其多<lb/>
壯者顧之疲者去之駿者収之駑者斥之於是所謂騏<lb/>
駿者皆出乎群而入其籠絡之内脱乎伏以就於駕馭<lb/>
<pb n="KR4e0101_WYG_017-15b"/>
之場德可稱而能可見歩可騁人皆道其馬之良焉士<lb/>
之於時也亦然方舉科之未有定員也士紛然以記誦<lb/>
為尚以剽裂陳腐為工以乘時希合主司之意為竒而<lb/>
髙才碩學雜進其中何見其素能之卓絶得之外以藏<lb/>
之中者𢎞博而深厚哉猶售馬之多而不見其良也逮<lb/>
科額定而上之所取也為甚嚴下之所貢也不敢汎由<lb/>
是負過人之才有積中之學者皆頴出乎士嚢之表而<lb/>
駢入乎雄彀之中猶良馬之自見於市也從吾遊者王<lb/>
<pb n="KR4e0101_WYG_017-16a"/>
元善廣立志篤而務乎學也勤蓄材實而措之文也雅<lb/>
昔舉於鄉而解名雜未盡見其能舒其志今貢於禮部<lb/>
而科額始定宜得展其所厚藴如其所素願矣故於其<lb/>
行舉馬為諭以贈之<lb/>
　　論志送周蒙南歸<lb/>
士之於學也孰為先曰莫先於志志者心之致成事立<lb/>
效之端也苟志有定而不遷則事無為而不遂行無適<lb/>
而不達志於王則王志於伯則伯志於君子則君子志<lb/>
<pb n="KR4e0101_WYG_017-16b"/>
於小人也亦然無一事業而不隨其志之大焉而大小<lb/>
焉而小志之所存事業之所由以立也昔人以為有志<lb/>
者事竟成其言豈予欺哉從事於學而志之所向也未<lb/>
定或學焉或輟焉而曰吾之於事業也不患其無成非<lb/>
自昧於已即外以誣於人皆不足與言志也古所謂有<lb/>
志之士者其平居也固自得及驟與物遇雖雷霆之震<lb/>
不足驚淵谷之臨不足懼廟廊之升不足驕茅土之加<lb/>
不足侈威武之摧不足懾窮餓之阨不足憫是何也其<lb/>
<pb n="KR4e0101_WYG_017-17a"/>
志素定而利害不能遷之也是以三軍之帥可奪而志<lb/>
不可奪也誦詩書六藝之文以學夫聖賢之道所事則<lb/>
善矣其為志則未也葢能不為邪説外誘所奪以由乎<lb/>
其途而造乎其域幾人哉彼力於百畆之稼而為農逐<lb/>
於什一之利而為商專一藝之能而為工其為事也賤<lb/>
矣然皆有以致其效者能不遷其志也使慕聖賢之道<lb/>
者能如農商工之民固守其志而不遷何患乎無其效<lb/>
哉故古之善觀人者不於其所為惟於其所志勇如子<lb/>
<pb n="KR4e0101_WYG_017-17b"/>
路夫子稱其果矣必使之言志仁如顔淵夫子稱其賢<lb/>
矣亦使之言志則當時弟子及門而夫子不觀其志者<lb/>
尠矣觀其志則其人之賢不肖從可知也君子之於志<lb/>
也可不慎持之哉周蒙敬熈服廼翁修譔君之訓而得<lb/>
厥祖職方先生之傳已名為儒矣又往來京師請益縉<lb/>
紳間且嘗及余余見其志之所向不小矣於其歸著是<lb/>
論以遺之葢將進之於賢人君子之地以成其父祖之<lb/>
德也蒙遊郡庠見胡生忱羅生智皆嘗問予業者幸亦<lb/>
<pb n="KR4e0101_WYG_017-18a"/>
告以慎厥志焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_017-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十七<lb/>
</p>
<p>
</p>
  </div>
<div>
<head>兩谿文集巻十八</head> <lb/>
    <p>
<pb n="KR4e0101_WYG_018-1a"/>
欽定四庫全書<lb/>
　兩谿文集巻十八<lb/>
　　　　　　　　　　　　　明　劉球　撰<lb/>
　箴銘贊<lb/>
　　書室箴<lb/>
有巢其廬貯百斯書廬吾足寄書吾道器哲士韙人咸<lb/>
此發身業茂茂望與曠而曠彼昏之罹舍斯取斯所以<lb/>
君子慎卒踰始所以君子不極不止<lb/>
<pb n="KR4e0101_WYG_018-1b"/>
　　彭氏敬訓堂箴<lb/>
人之弗克肖其父祖者莫大於慢視其訓而弗守也恭<lb/>
守父祖之訓如毓義兄弟豈不足為彭氏肖子孫歟况<lb/>
有敬訓之堂以昭示於將來又欲後之人世肖其先而<lb/>
不墜也予故箴以致其朂曰　明明彝訓哲祖之詒廼<lb/>
考式傳為家之規謂爾處者孝友是為而爾仕者清白<lb/>
是持或不然者庸俗之歸惟令兄弟祇奏弗違遊宦宦<lb/>
達寶家家肥廼斯堂之肇建欲先訓之遠垂於後子孫<lb/>
<pb n="KR4e0101_WYG_018-2a"/>
世守在兹欽承無替庶永昌期<lb/>
　　好問軒銘<lb/>
生民有初均秉厥彝有達者道中坦且夷志隨氣蕩人<lb/>
百斯岐跬歩既譌千里異馳匪詢匪諏孰覺孰知卓惟<lb/>
古哲善弗自以知裕在人思歉在已博訪敏求務即厥<lb/>
止顔忘其多舜察於邇故不違仁且大其智彼昏罔念<lb/>
廼妄自尊終甘棄暴胡恤人言聽既藐藐誨惟諄諄曷<lb/>
决其瞀廼厚其芚故哲愈昭而昏遂昏豈道之異言聞<lb/>
<pb n="KR4e0101_WYG_018-2b"/>
不聞洵美王君早克自艾知尊其尊弗是其是上師先<lb/>
古下朋斯士芻蕘之詢梁肉同嗜羣疑外屏萬善中萃<lb/>
闢此義門希全天畀君子之歸小人之弃作銘其軒以<lb/>
淑斯世<lb/>
　　槐隂書屋銘<lb/>
古者三公之位面槐故王晉公手樹三槐於庭卒兆其<lb/>
子魏文正公位宰相為三公天下榮之稱為三槐王家<lb/>
自是凡姓王者其庭莫不有槐焉又槐為花時士方急<lb/>
<pb n="KR4e0101_WYG_018-3a"/>
於應舉因謂應舉之嵗為槐秋又謂赴舉為踏槐故凡<lb/>
舉進士者莫不忙於槐之黄焉則槐之名重於世也乆<lb/>
矣友人王君藎居負郭湛溪有槐幾株槐邊屋幾間貯<lb/>
書幾百巻每讀書其中則柔條蔽戶重隂堆几啼禽噪<lb/>
蟬助答絃誦可以消俗濁進清明以游神於簡牘探測<lb/>
乎聖賢之閫因題曰槐隂書屋葢未知王君將以其槐<lb/>
兆為三公歟抑以之相促其赴舉之期歟如以之兆為<lb/>
三公則固其家故事矣以之促其赴舉之期則又君今<lb/>
<pb n="KR4e0101_WYG_018-3b"/>
日所當務也然赴舉仕之始也三公仕之終也欲極其<lb/>
終必自其始則促赴舉之槐即為兆三公之槐也君姑<lb/>
壅其荄以加其學俟其花而出其身又安知他日榮名<lb/>
盛位不可希冀其前之人哉余始與君同遊邑庠今將<lb/>
别去故敢序而為之銘銘曰<lb/>
有槐結緑兮有書連屋滌除濁俗兮清隂在目槐之芳<lb/>
兮三公之祥槐之黄兮舉子之忙孰知舉子兮三公之<lb/>
所自始於維王氏兮世傳厥美我為銘兮牖户風清惟<lb/>
<pb n="KR4e0101_WYG_018-4a"/>
王氏之後人兮宜日孜孜以望其成<lb/>
　　復善堂銘<lb/>
莫貴於人善其天爵所不善者非性之惡為稟所拘為<lb/>
欲之鑿何以復之曰效先覺惟先覺人學至德成淵鑑<lb/>
洞燭厥善之明規循矩蹈厥善之行我其孳孳希與之<lb/>
並取彼之知以開我蔽取彼之能以勤我事移稟遏欲<lb/>
全我良貴庶幾斯善克復攸畀衆人惑惑斯善以亡卓<lb/>
彼郭氏取以名堂三葉相承燁有餘光苟詣其極聖賢<lb/>
<pb n="KR4e0101_WYG_018-4b"/>
同鄉<lb/>
　　敏求齋銘<lb/>
凡天下之物皆可求求之不敏未見其獲也况古之道<lb/>
得之足以智其生不得不免為凡人其可置而不求求<lb/>
而不敏哉且聖於百代之上尊為億世之師者孔子也<lb/>
孔子之道葢亦敏而求之於古焉故其思也不寢其學<lb/>
也不厭其憤發於已也忘於食其師之於人也無常其<lb/>
於經讀之而三絶編又何其求之敏歟今之人望孔子<lb/>
<pb n="KR4e0101_WYG_018-5a"/>
之門墻不得入者葢不知其求道於古知求之古又不<lb/>
能如孔子之敏也鄉達尊王君仲求得孔子敏求之説<lb/>
以名其齋葢有志乎古之道者矣茍能如孔子之不寢<lb/>
焉以思之不厭倦焉以學之不暇食焉以自憤之惟得<lb/>
其人焉而即師之於經而三絶其編以讀之則求之也<lb/>
誠敏矣又何患古之道不可得之今哉葢王氏為廬陵<lb/>
聞姓出其家者多秀而文而君又能求古道思與古之<lb/>
人相頡頏其去乎凡俗人已逺矣其子紹從余游以君<lb/>
<pb n="KR4e0101_WYG_018-5b"/>
之辭來請銘故特序而銘之銘曰　我瞻古人越世同<lb/>
心宜爾君子求古自今謂魯大聖言必可諶動息是顧<lb/>
早夜惟欽居食弗擇簡牘日臨窮大盡細致逺詣深芥<lb/>
視千駟珍寶寸隂存心亹亹詣古駸駸有銘其中以儆<lb/>
以箴<lb/>
　　復樸齋銘<lb/>
有篤古先生名其齋曰復樸衆人異之君子慕焉彼異<lb/>
之者必以樸之為道宜於古不宜於今先生居今之世<lb/>
<pb n="KR4e0101_WYG_018-6a"/>
而欲復古之樸將隳棟宇之制去鏤節繢楹之飾而為<lb/>
櫓巢營窟乎將屏文繡綺縠之華而為卉褐乎將捨五<lb/>
味六和珍羞膏梁之美而為捭腥燔黍之食乎將棄罍<lb/>
爵俎豆鐘鼔管磬而為杯飲塊撃乎將易楷法為科斗<lb/>
之畫洗章句之煩若書契之初乎如是以求樸徒見其<lb/>
用意苦而無益於今之世葢欲以其末窺先生而未知<lb/>
其本也君子則謂先生所復之樸有在焉非謂是也夫<lb/>
混然大一體萬化而藴跡於萬化之表者天之大樸也<lb/>
<pb n="KR4e0101_WYG_018-6b"/>
寂然大中與形氣俱生而不為形氣所汨没者人所得<lb/>
於天之樸也天不壞其為樸也亦不壞惟智者鑿之巧<lb/>
者踐之偽者文之貪者昧之不能不斵喪其樸人之樸<lb/>
喪則天之樸亦不可得而完矣故道日汚政日弊俗日<lb/>
趨於漓者喪其樸故也有志於古之道者必求復之而<lb/>
後道之汙者可隆政之弊者可理俗之漓者可變而為<lb/>
厚先生忠信之質優學問之功至能孳孳焉求復其固<lb/>
有之樸則樸之賦於天者將全於已推之以隆其道理<lb/>
<pb n="KR4e0101_WYG_018-7a"/>
其政而厚其俗也何難哉故聞先生作而翕然慕之者<lb/>
知先生所敦者本也非末也先生名瑀字仲珩量洪而<lb/>
德尊官至蜀府長史上佐國治内理家政皆有古君子<lb/>
風球與先生同姓同為吉郡人而慕先生有志於復古<lb/>
故特銘其齋曰　元命沕穆大樸在天暨賦之物人得<lb/>
其全惟人初生篤實無文其樸未㪚其性則然末習靡<lb/>
靡遂喪厥樸道夷者險風龎者薄誰斯復斯曰有先覺<lb/>
惟此先覺惟樸是求爰闢其齋以藏以修祛彼蠧巧復<lb/>
<pb n="KR4e0101_WYG_018-7b"/>
我鴻疇歛華就實黜詭敦愫衆人所異君子所慕恂恂<lb/>
諤諤為王室輔由家達國政隨化淳亹亹弗息庶幾古<lb/>
人敬而銘之來者其循<lb/>
　　徐氏白雲山壽藏銘<lb/>
白雲為樂平石硯望山營壽藏是山之陽者其里世家<lb/>
徐姓煬名文光其字松間老人其號也老人為廣東轉<lb/>
運使庚之裔古山教諭之曽孫桂軒隠君之子素嗜學<lb/>
從進士葉宗敬受業而無仕進意惟欲行其所得之書<lb/>
<pb n="KR4e0101_WYG_018-8a"/>
於家永樂中桂軒被誣當徙邊老人與弟文職爭告縣<lb/>
官求代之縣遣文職行老人卒能歸之以其道兄弟遂<lb/>
合如初居父母喪率闔室致哀出宿治𦵏悉遵朱氏禮<lb/>
同産至鰓服親同居者五百餘指而主之有家法故内<lb/>
外肅雍無間言擇子與姪性敏者齎遣從良師受經必<lb/>
敦敦勉之至學成受官猶貽書戒以毋隳職以孤上恩<lb/>
撫其弟之遺孤子特厚於他子族人貧不能𦵏其親者<lb/>
為具儀物以𦵏之鄉人搆争來質成老人輙諭以禮義<lb/>
<pb n="KR4e0101_WYG_018-8b"/>
人亦無不化焉宗戚子弟從之學即欣然傾寫所有以<lb/>
造就之其羣居之行如此又雅好詩所作多尚理致關<lb/>
世教晩而其配嚴氏暨諸弟俱下世而四子七孫及諸<lb/>
從子足以承家而順志仲子碧復領鄉薦授杞縣司訓<lb/>
陞教諭老人亦甚慰焉於是因白雲山水之佳營壽藏<lb/>
以為終計以某年月日告成時老人年七十有一矣乃<lb/>
命從子考城司訓潤狀其事來請予銘夫藏之為言藏<lb/>
藏以壽名欲其乆也先事而為之非達於理者不能也<lb/>
<pb n="KR4e0101_WYG_018-9a"/>
古之預為壽藏者圖先賢與已之像設為賔主其間不<lb/>
知白雲壽藏可有是圖否然白雲有龍岡面其前硯溪<lb/>
月湖潤其下壽山新頂天馬諸峰拱掖乎左右其為景<lb/>
也蔚然甚勝不知古人壽藏亦有是景否至若達於生<lb/>
必有終之理不以凶事介於懐必先期而為之以俟乎<lb/>
命焉則古賢與老人同是心也因銘以著其意銘曰<lb/>
奠斯藏者地兮幬斯藏者天也盤旋以鍾秀於無窮兮<lb/>
美哉山與川也維君子之達觀兮預卜此而將歸其全<lb/>
<pb n="KR4e0101_WYG_018-9b"/>
也人皆冀乎遲遲其封兮使享有永年也非徒欲其安<lb/>
且固兮以隆世慶於綿綿也<lb/>
　　戴隠君誠辨畫像贊<lb/>
貎古且閒時衣時冠日從容乎山水之間樂賓戚之往<lb/>
還取觴詠以為歡殆不覺其白髪蒼顔非古逸民亦孰<lb/>
得而與之班歟<lb/>
　　胡處士畫像贊<lb/>
國之逸民鄉之善士其在斯人庶幾無愧方其少時篤<lb/>
<pb n="KR4e0101_WYG_018-10a"/>
事乎親及其長也兼睦宗姻遯而能亨鰥不再偶惟周<lb/>
人急不靳所有積善尊師訓厥子孫忠簡家風宛然猶<lb/>
存花竹禽魚以悅情性巖樂之名於斯為稱年餘八<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>
為况益殊今也逺矣有像在圖時衣時冠足表令德儼<lb/>
乎容儀卓為世式顧瞻起敬想望風神其最者誰館甥<lb/>
史臣<lb/>
　　張琦僉憲畫像贊<lb/>
其容肅如其神冲如其所鍾者汾晉之秀其所學者姬<lb/>
<pb n="KR4e0101_WYG_018-10b"/>
孔之書擅科名於一代振風紀於兩都遂因内朝之薦<lb/>
而有外臺之趨方其一道振肅百蠧畢祛以琴鶴自隨<lb/>
臨水竹之居從容步履樂及公餘此丹青之所狀誠不<lb/>
失於錙銖矣至其運經濟顧廉隅力足以任天下之大<lb/>
事智足以贊國家之訏謨惟有識者知其然殆非丹青<lb/>
所能圖也噫湖西嶺北豈足乆淹其跡而廊廟之上將<lb/>
待其議紀法而秉鈞樞也耶<lb/>
　　周侍讀畫像贊<lb/>
<pb n="KR4e0101_WYG_018-11a"/>
其質也如良玉之粹然其容也如喬嶽之安然其氣象<lb/>
也如春陽之藹然况濟之以才美充之以學識文之以<lb/>
詞翰符之以實德是以人見其擅香譽於棘闈邇清光<lb/>
於木天著𢎞功於載筆贊鴻猷於講筵志與時行秩隨<lb/>
次遷也皆謂其能續故家之宦譜為當代之名賢矣抑<lb/>
孰知其急於濟時也有六一之忠貞善於為政也有平<lb/>
園之簡易敢為直言也有澹庵之蹇諤篤於制行也有<lb/>
誠齋之介厲若付之以重任躋之於要地亦何功不至<lb/>
<pb n="KR4e0101_WYG_018-11b"/>
何業不遂哉於戯天之生斯人於吾忠節之邦也豈無<lb/>
意耶殆將使之踵芳跡於前賢而垂鴻名於後世也<lb/>
　　益菴贊<lb/>
益菴者黔江大尹謝君自號也大尹名牧字謙牧其平<lb/>
生於修行力學為政之際常懷不自滿足之心能不失<lb/>
其名與字之義其志葢欲有所得也所以有益菴之號<lb/>
焉學士大夫為之推明其義既詳且盡球復為之贊以<lb/>
奬其成焉贊曰<lb/>
<pb n="KR4e0101_WYG_018-12a"/>
書戒滿損易示盈虛皆明所益兆自謙卑彼海居下百<lb/>
流是歸彼地既曠生物故滋謙謙之積誠益之基求益<lb/>
之道豈不在兹抑抑謝尹為行素奇於學有本於政有<lb/>
為終不外伐惟謙是持亦不自足惟人是咨爰察厥行<lb/>
則欲古追日進於善自忘所私爰察厥學則中孜孜日<lb/>
明於理自不蓄疑爰察厥政則績就熈日宣德化旁洽<lb/>
百夷謙之為效逺且有輝名菴以益孰不曰宜敢藉墨<lb/>
卿賛之以詞<lb/>
<pb n="KR4e0101_WYG_018-12b"/>
　　何太守畫像賛<lb/>
豐而頎偉乎其姿葢知其所負之竒莊而慈儼乎其儀<lb/>
葢知其操之有持襜而齊潔乎其裳衣葢知其才足以<lb/>
有為故入而輔百揆以甄别才俊出而守一郡以撫字<lb/>
民黎爵愈崇而業愈茂又何往而不得其宜哉<lb/>
　　龍贊<lb/>
不凡厥質克神厥踪陟降天淵鼓扇雷風與乾元而為<lb/>
象贊化育以成功噫是豈豢於人而後食轉運於有力<lb/>
<pb n="KR4e0101_WYG_018-13a"/>
者而後免其窮也耶<lb/>
　　周鳯員外畫像贊<lb/>
其貎也蒼然其性也天然其形諸外也儼然其藴諸内<lb/>
也淵然故能致善譽享有年早歴乎將命之司晩膺乎<lb/>
副郎之遷亦可見聖朝之得人吾同榜中之多賢也<lb/>
　　蜀府長史復樸劉先生像贊<lb/>
其姿也豐其氣也充其容也恭人見其豐矣而不知其<lb/>
德厚於已人見其充矣而不知其學詣乎理人見其恭<lb/>
<pb n="KR4e0101_WYG_018-13b"/>
矣而不知其才足以輔治及其為名教師而教大行為<lb/>
王國輔而國有典刑然後知其著也有所本其實也過<lb/>
於名噫兹非所謂復樸先生耶<lb/>
　　黄司訓講學圖贊<lb/>
興寧黄添華由賓貢起為馬湖司訓時侍講席受經業<lb/>
有成以出仕者若白侍御圭胡侍御鑑魏進士正殷貳<lb/>
尹祥鄭司訓嵩張貳守麟王檢校應先暨其子上蔡司<lb/>
訓敬也後陞教蓬萊以沒諸生念遺誨之在耳而往迹<lb/>
<pb n="KR4e0101_WYG_018-14a"/>
已成陳遂繪斯圖以寓江漢秋陽之思敬復奉以求予<lb/>
贊予嘉是圖有厚之道也故不辭而為之贊曰<lb/>
自古善俗在立師道師得其人士斯有造卓卓先生秀<lb/>
外實中足為人師以開世蒙邈彼蜀徼民俗夷鄙自分<lb/>
教來士氣奮起侍函丈者肅雍有儀飫聞德禮博極書<lb/>
詩疑隨辨析業以序就各抱所得薦履榮要教鐸既東<lb/>
梁木云摧濟濟多賢不勝其哀爰托繪像以存往迹聊<lb/>
寓遐思亦昭餘澤九原不作遺教在焉教雖在焉亦何<lb/>
<pb n="KR4e0101_WYG_018-14b"/>
逮焉我瞻是圖起敬起愛繼之以辭用表嘉㑹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十八<lb/>
</p>
<p>
</p>
  </div>
<div>
<head>兩谿文集巻十九</head> <lb/>
    <p>
<pb n="KR4e0101_WYG_019-1a"/>
欽定四庫全書<lb/>
　兩谿文集巻十九<lb/>
　　　　　　　　　　　　　明　劉球　撰<lb/>
　題跋<lb/>
　　青紫聫輝圖識<lb/>
畫菜二根雜青與紫十數葉葢雲間朱君藎臣以進士<lb/>
遊閩時其故交所贈之圖不畫他花木而畫菜者葢欲<lb/>
以甘淡泊勉之也其題曰青紫聫輝者葢欲以取青紫<lb/>
<pb n="KR4e0101_WYG_019-1b"/>
期之也交游之意葢亦周矣後藎臣還京拜禮部主事<lb/>
陞員外郎清節見重於人人功名日就於逺大可謂能<lb/>
副其交游勉而期之之意矣藎臣以予同年又同官嘗<lb/>
手是圖請識之予未施翰而藎臣遽沒然藎臣雖沒而<lb/>
其請識之念則未沒也請識之念未沒予固不可偃然<lb/>
沒之而不為之識予不沒藎臣而為識斯圖以歸其子<lb/>
又豈能無懸劍之悲哉吁<lb/>
　　跋宋賜楊忠襄公家田劄後<lb/>
<pb n="KR4e0101_WYG_019-2a"/>
宋楊忠襄公九世孫尚炳來京師示予以紹興五年尚<lb/>
書省下吉州賜其家食田公牒而忠襄公死節與宋朝<lb/>
勸卹恩禮大畧可見當建炎末金人䧟建康守郡者皆<lb/>
降獨通判楊公義不屈敵脅之以威不屈誘之以富貴<lb/>
不屈卒厲聲罵敵以激其怒而死之其為忠也烈矣髙<lb/>
宗中興贈公為朝奉大夫謚為忠襄廟以祀之収其二<lb/>
子而録之又詔有司給田二百畆食其家其報之也何<lb/>
其厚哉夫忠固臣子所當盡而朝廷勸忠之禮亦不可<lb/>
<pb n="KR4e0101_WYG_019-2b"/>
不厚焉宋能厚之故自紹興至德祐百有餘年偏處江<lb/>
南一隅浸削之地以控金元數十百郡强勇之衆而人<lb/>
心不去雖大社已屋而抗敵死節之臣猶奮然連衽而<lb/>
起或者以為此皆朝廷厚於勸忠之禮有以感激其然<lb/>
也不亦信乎然則有國家而不知勸忠義以勵臣節固<lb/>
不可也是牒迄今將三百年尚不失為楊氏子孫舊物<lb/>
亦可見忠臣之家世有人矣故謹跋而歸之尚炳云<lb/>
　　跋志谿彭氏所存瀘溪先生十帖後<lb/>
<pb n="KR4e0101_WYG_019-3a"/>
右瀘溪王先生與其子壻志溪彭將仕家十帖垂二百<lb/>
年餘傳守者家沒入官喪焉又數十年其族之長同升<lb/>
殫計力購歸之家時㑹賔客觀之且欲付其子若孫世<lb/>
藏之於戱使先生多遺其壻家物産則亦湮於變故移<lb/>
於他姓必不能流傳以迨今矣使同升不知重先生手<lb/>
筆則亦視如地芥棄如弁髦必不能寶有之如昔矣是<lb/>
則遺親愛如先生斯可以有傳嗣先守如同升斯可謂<lb/>
無忝余以彭氏外孫覿盛美而溉餘波者乆請書此以<lb/>
<pb n="KR4e0101_WYG_019-3b"/>
為之殿云<lb/>
　　跋李信豐手札後<lb/>
天球赤刀之陳於周廟寶玉大弓之紀於魯史皆所以<lb/>
尊先傳而昭示來修也况書翰通朋游之情而先人手<lb/>
澤之在其可不加重哉觀彭氏罔便存留李公行簡所<lb/>
與其家貳郡公手翰於海田變遷之餘則可謂知所重<lb/>
矣葢李公為春秋㑹通而其教與江河同其流行死信<lb/>
豐而其節與泰華比其崇髙世之人得其遺墨猶知重<lb/>
<pb n="KR4e0101_WYG_019-4a"/>
而藏之况貳郡公之生也與之同鄉學也與之同經其<lb/>
第進士也與之同年其宦遊四方也與之同欲砥名而<lb/>
濯行則其來翰又可不重於彭氏之後人哉初二公皆<lb/>
篤師友好於吾家大史公兄弟則其手翰之來吾家也<lb/>
必富今皆冺沒無遺獨罔便能存此紙則其賢於人又<lb/>
豈不逺哉故跋其末而歸之<lb/>
　　跋戴氏所傳宋元名賢翰墨後<lb/>
僕展是巻觀知録府判所得誠齋父子書知戴氏有宋<lb/>
<pb n="KR4e0101_WYG_019-4b"/>
名筆誦廬南所得圭齋讚知戴氏有元名筆及觀古愚<lb/>
與其子去伐得二少師及諸學士題其巻尾又見今代<lb/>
名筆多有於戴氏於此不獨有以信其家世有賢者能<lb/>
與士大夫相游處亦可考見三朝名賢詞翰芳華照暎<lb/>
於後先也<lb/>
　　書倪縣宰瑞麥巻<lb/>
毘陵倪君叔大宰仙居之明年麥有一莖兩穗之瑞産<lb/>
其郊耄老以為倪君惠政所致相與進而賀之邑之士<lb/>
<pb n="KR4e0101_WYG_019-5a"/>
夫又從而詠歌之翰林侍講杜君宗謐又為之序之來<lb/>
請予題夫邑有瑞麥固足驗其宰之仁愛洽於民和氣<lb/>
動於物矣然以倪君之賢為政未幾已獲兹應又豈得<lb/>
不舉昔賢之事以朂之歟陳述古先生之宰仙居也常<lb/>
教其民厚彝倫事文學貧難相救婚喪相助無為盜竊<lb/>
賭博争訟欺奪之事必以讓人敬老為先由是禮義之<lb/>
化行仁厚之俗興逺近遂以仙居為有道之邑今其教<lb/>
條具在倪君履其位撫其邑之民亦能追想昔賢流風<lb/>
<pb n="KR4e0101_WYG_019-5b"/>
思取其教以教其衆否能取以教其衆則閭井之間殆<lb/>
見人有德而家有禮嵗有豐穰之樂無寒餓之憂而頌<lb/>
聲隨以起其為瑞也甚美且鉅豈但麥穗兩岐而已哉<lb/>
倪君幸力於此他日偉蹟明效之可書者當不一而足<lb/>
瑞麥之巻特其兆耳因書其末以俟之<lb/>
　　書王紹懷先巻端<lb/>
從游王紹服其先君敏求翁之喪既練乃葺名儒貴士<lb/>
所遺其先君書翰詩篇若干紙次序為巻時展誦以致<lb/>
<pb n="KR4e0101_WYG_019-6a"/>
其哀慕於懷請余名之余以紹於是巻因其人而懷其<lb/>
先君之所交觀其所誦之善而懷其先君之所履詳其<lb/>
所言之事而懷其先君之所為則不必趨庭下侍膝前<lb/>
而其先君之髙風雅度常在於心目矣用名曰懷先巻<lb/>
且問之曰先君沒而可懷者豈獨是乎紹曰不惟是也<lb/>
有大者焉先君臨絶時呼紹兄弟至前不及家諸事但<lb/>
目紹曰紹爾既就師攻舉業宜惟勤惟一以勉就爾學<lb/>
毋以吾棄遺爾之故堕厥志又顧謂諸兄弟曰爾兄弟<lb/>
<pb n="KR4e0101_WYG_019-6b"/>
其奬輔紹志如吾存時使紹終有成吾雖沒泉下又奚<lb/>
憾其咸憶吾言勿忘是命也無日月無時刻不往來紹<lb/>
懷余曰是誠重於巻所葺者尤宜懷焉務力學以副之<lb/>
則庶幾其不委之地紹請書之遂並其事書其巻端以<lb/>
勵紹之進云<lb/>
　　書范先生候官藁後<lb/>
昔吾清江范德機先生以詩鳴元盛所謂候官藁者乃<lb/>
其佐閩幕時所作總五七言詩不越五十七篇已可見<lb/>
<pb n="KR4e0101_WYG_019-7a"/>
其用思之清苦制辭之婉正類事之切實足以形容山<lb/>
川之勝物景之美吏政之得失民風士氣之好惡况窺<lb/>
其全藁哉宜乎其與虞楊揭二三先生並稱賢當時也<lb/>
自泰定迄今百有餘年度兵燹而復覩文明之盛其手<lb/>
筆猶幸存之友人劉大彰家自非其精神流佈浩然有<lb/>
不可沒而又托得其人亦何能如此其乆於世哉夫時<lb/>
之人遇古名畫者圖一山臨一水描狀一卉一木一鳥<lb/>
獸蟲魚輙購之以厚利珍之若至寶然徒能資玩好而<lb/>
<pb n="KR4e0101_WYG_019-7b"/>
無益於已之修豈若此藁誦之則足以博見聞習而得<lb/>
之則可以發吟咏悦性情較彼之能資玩好者大不侔<lb/>
矣惟大彰則賤彼而貴此則其賢於世之人也不既逺<lb/>
哉余故樂為書其後以歸之<lb/>
　　書龍雲劉氏仍輝樓巻後<lb/>
洪熈改元之初球奉嗣天子召命將入京有龍雲劉氏<lb/>
齊賢手仍輝樓巻來需題觀之不無感焉葢龍雲距吾<lb/>
茨谿不半舍初其家有擢紹聖詞科官吏院進攝翰林<lb/>
<pb n="KR4e0101_WYG_019-8a"/>
學士曰弇文最工也而與吾秘書府君襟連而誼合有<lb/>
舉嘉定進士累贊軍機拜澧州守曰鳯驥政最優也而<lb/>
與吾家中郎巢林同舉於鄉節幹方舟同䇿於廷有䕃<lb/>
授至融州守死義靖江曰子薦節最髙也而吾家簽判<lb/>
書臺哭之有詩大史容窓為之立傳則吾兩家之劉在<lb/>
宋元時固耦德而齊聲矣自海田變易而茨谿之族落<lb/>
莫如吾家多徙之四方其未徙皆濵江野處弗自康其<lb/>
故地故昔者寢興之處今皆禾麥生矣昔者衣冠往來<lb/>
<pb n="KR4e0101_WYG_019-8b"/>
之道今皆蛇蟻所宅有狐兎之跡矣昔者觀遊絃誦之<lb/>
區今皆荒茅藂竹而鼪鼯魑魅日夕相呌嘯矣獨龍雲<lb/>
諸劉昭前光繼往躅如齊賢父子世有其人而大棟連<lb/>
宗穹垣廣庭園池玩好之美花竹之富麗俱不改昔人<lb/>
之舊簮紱之華儒人學士之來㑹以發詩書之聲序時<lb/>
節讌遊之樂又不減昔人之盛故仍輝之樓不能不起<lb/>
頌於士大夫嗚呼豈龍雲之後人皆賢而吾茨谿之後<lb/>
人皆不似歟抑茨谿之隣風里俗不若龍雲之仁且厚<lb/>
<pb n="KR4e0101_WYG_019-9a"/>
歟將山川風氣之所鍾獨綿延於龍雲而短遏於茨谿<lb/>
歟吾雖有上命不敢逗遛其鄉然嘗謀之父商之兄與<lb/>
弟欲於茨谿求數畆田葺數椽居期與齊賢父子相交<lb/>
接以尋昔者之好掃吾先墓使如齊賢之先墓而芻牧<lb/>
不敢犯碑砌完以固長吾子弟使與齊賢之子弟時得<lb/>
相㑹以文相切磋以進學又不知齊賢能慫慂之歟否<lb/>
歟故書此於巻末以問之<lb/>
　　書龍雲劉氏潛光集<lb/>
<pb n="KR4e0101_WYG_019-9b"/>
潛光之集何集也葢劉氏後人懼澧融二史君之節義<lb/>
隠與夫龍雲先生之文德弗著而聚諸賢所為文辭一<lb/>
大帙以暴白其休也吾吉之士盡忠於有宋者固多方<lb/>
宋德之浸殷能發淵源之學倡古文辭風勵士類以興<lb/>
三百年崇文之治如吾歐陽子者天下一人而已而周<lb/>
益公序龍雲集曰廬陵自歐陽子殁龍雲公卓出其後<lb/>
而文足繼之是則簸歐之波瀾於已息之餘者亦一龍<lb/>
雲公也暨宋運之既去而能奮干戈之武鞠躬盡瘁與<lb/>
<pb n="KR4e0101_WYG_019-10a"/>
國俱亡以収十五廟養士之功如吾文信國者天下一<lb/>
人而已而其與二史君書<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>稱其公明英烈非所敢<lb/>
及而二君果皆先之以死節是淬文之忠芒於未鋭之<lb/>
日者乂二史君也後歐陽子而出者其文同先文信國<lb/>
而死者其節一然歐也首四忠一節之稱萬口誦其文<lb/>
於無已文也都四忠一節之美百世仰其風而莫及而<lb/>
劉氏二三先正之文與節一則僅著之文苑而頒行之<lb/>
議已缺一則僅収之死節傳而廟祀之命竟寢嗚呼吉<lb/>
<pb n="KR4e0101_WYG_019-10b"/>
之郡一也其人之文章節操無大相逺也而名有顯不<lb/>
顯者豈其時有幸不幸歟然而不幸之中豈無幸者存<lb/>
彼士大夫之載筆有在交友之緒論可采為之後者可<lb/>
不掇拾纂輯以昭先德以淑來世哉故斯集不可不存<lb/>
也斯集存而見劉氏一門有歐公之學有文公之烈可<lb/>
以五四忠可以兩一節一族之光乃一邑之光一邑之<lb/>
光乃一郡之光也一郡之光乃天下之光後世之光也<lb/>
尚何潛之有然集斯集者誰融史君五世孫士培也續<lb/>
<pb n="KR4e0101_WYG_019-11a"/>
斯集者誰士培之嗣為章也余二村之劉素相望而余<lb/>
又受知於為章故書此於末云<lb/>
　　書東菜黄氏訓辭後<lb/>
慈其子者不可無教而孝於親者不可不守其教今觀<lb/>
東菜黄氏訓辭而見慈孝之道存焉方少保公以工部<lb/>
尚書往撫交阯也為此訓辭授其子琮而首以潛心向<lb/>
學謹身修行為言其下事條雖多然大要不出此兩言<lb/>
之外葢學不至則無以明其道故必潛心於内以自進<lb/>
<pb n="KR4e0101_WYG_019-11b"/>
於學行不積則無以成其德故必謹身於外以自立其<lb/>
行是皆為巳之功君子之事也而公以是訓子可謂篤<lb/>
於慈也矣琮佩服是訓十餘年且求發明其義於縉紳<lb/>
間也甚切非孝於尊其親之命能是乎昔之人有不教<lb/>
以義方而欲納諸邪者固異乎公之存心亦有誦父之<lb/>
簡不忘者琮亦何愧於彼哉雖然公自蚤嵗入仕即知<lb/>
以名與節自勵今年愈増而位愈崇清白之操未嘗少<lb/>
損而忠猷德業著於朝廷加於海内施於邉陲動足以<lb/>
<pb n="KR4e0101_WYG_019-12a"/>
為世法非優於學行不及此士之聞其風者猶皆起慕<lb/>
况為之子乎然則力學篤行求世其美琮亦不可不懋<lb/>
也易所謂鶴鳴子和者吾冀黄氏有焉特書其後以待<lb/>
之<lb/>
　　書趙氏潛德巻後<lb/>
大尹趙侯學成之德政在吾安福固多而崇重儒道一<lb/>
事尤為偉焉葢廟學大於前士氣増於後者莫非其力<lb/>
也及侯沒京師獨少子智在側羣𨽻弱之謀市惡棺歛<lb/>
<pb n="KR4e0101_WYG_019-12b"/>
侯而焚焉以便其歸而利其貲予與户部照磨康旭明<lb/>
翰林修撰劉顯仁聞而念侯素有功於斯文間不可使<lb/>
其殁而遭此毒即冒風埃走智所問曰聞子欲以先君<lb/>
之柩焚之有諸曰然因語之曰禮敝帷不棄為埋馬也<lb/>
馬猶存敝帷以埋之而况親耶乃忍殘之灰燼中先君<lb/>
之貲裝足以歸其柩也子何儉之若是耶設歸而壽母<lb/>
令兄以不能念親之體魄責子其將何詞以自解也智<lb/>
慟哭曰是豈孤所欲哉羣𨽻之謀孤亦不能制也倘徼<lb/>
<pb n="KR4e0101_WYG_019-13a"/>
執事之福得奉柩歸非惟先君有賴雖孤不孝之罪亦<lb/>
得少雪焉予退而呼其𨽻之頗解事者責之曰爾曹自<lb/>
窶人起至富室者果誰力耶縱故尹之德可孤獨不思<lb/>
後尹至而將爾咎耶何不盡忠故尹収美名以為他日<lb/>
親事後尹之地耶皆唯唯智以故得更美棺制服發喪<lb/>
以歸吾儕亦備賻薦誄以佐成之然則侯之得成禮以<lb/>
葬於吾邑者皆平昔崇儒重士之報也而世之居官者<lb/>
每欲疎絶士大夫而暱比奴𨽻人豈不謬其所擇哉因<lb/>
<pb n="KR4e0101_WYG_019-13b"/>
述侯之事附其潛德巻後使人知士大夫不負人其負<lb/>
人者必奴𨽻之徒也<lb/>
　　書華川王氏寳翰巻後<lb/>
雜長短詩幷手帖跋尾若干首皆故待制贈翰林學士<lb/>
謚忠文王公之子國學博士仲縉於蜀邦得獻王所賜<lb/>
手翰也王數以此加惠王氏者豈為他哉葢以忠文公<lb/>
仗節死使命夷荒無忝為聖朝藎臣國博走畏途歸父<lb/>
體魄故土無忝為世家肖子不假文墨寵異而嘉進之<lb/>
<pb n="KR4e0101_WYG_019-14a"/>
何以奬忠而勸孝歟所以下教於王氏不厭其多如此<lb/>
也王氏始也藏其真跡甚秘屬長史鄭楷臨為似本以<lb/>
便展閲遭事變來真跡喪而似本幸存予嘗拜覩於其<lb/>
後人禴手不惟見王尚賢之意篤亦有以知王氏忠孝<lb/>
餘慶施諸乆逺為有光且王於篇中有謂善為貽謀無<lb/>
作名門羞者尤足為王氏後人至訓禴其可不懋哉<lb/>
　　題蓮社圖後<lb/>
予在禮部時得觀馬和之所臨蓮社圖於主客郎中王<lb/>
<pb n="KR4e0101_WYG_019-14b"/>
君士睿所愛其筆跡不減於李龍眠至描寫十八人同<lb/>
遊匡廬山水間而陶謝二公肩輿騎葢相望道途又妙<lb/>
極其趣固不待辨已知其為淵明造焉而出靈運慕焉<lb/>
而入之况矣當時蓮社得名士大夫往還之跡亦何盛<lb/>
哉今王君方謝事有淵明歸去之髙矣不知松江之上<lb/>
復有人能結社而招之傾葢而遇之可以彷彿圖中風<lb/>
流意態否<lb/>
　　題分水方氏族譜<lb/>
<pb n="KR4e0101_WYG_019-15a"/>
紀善方君迪自衛邸調輔伊藩將與予别乃手其續修<lb/>
方氏族譜屬題其端受而閲其叙述方氏之所從來也<lb/>
逺矣至其分水一派自鼻祖子宅迄於紀善之子凡十<lb/>
五世其間宗不遺乎支昭不紊於穆疎不間於戚盛不<lb/>
棄乎衰秩然倫誼明而尊祖親族之道於是乎盡紀善<lb/>
之用心可謂至矣雖然予於此又有以知分水之後人<lb/>
必將盛大而悠逺焉何也以皆山之植德深至而終老<lb/>
寂寞之濵縣尹之為政平恕紀善之為性淳美皆未躋<lb/>
<pb n="KR4e0101_WYG_019-15b"/>
顯榮之地其積累既厚而自食其報甚薄豈非天欲嗇<lb/>
之將以昌啓其後之人耶易曰積善之家必有餘慶予<lb/>
觀斯譜足以知方氏後人將享其先世餘慶於未涯也<lb/>
特書以俟之<lb/>
　　題歐陽氏所藏春洲殘巻<lb/>
巻一幅經喪亂脱其首末文字僅存揭文安公虞文靖<lb/>
公歐陽文公暨一時閣老臺儒所為春洲詩二十餘首<lb/>
皆潤於辭而精於翰讀而訊諸前輩人然後知其為宜<lb/>
<pb n="KR4e0101_WYG_019-16a"/>
陽孫春洲先生作也孫氏㣲而是巻淪落民間世家歐<lb/>
陽氏以文公裔與孫氏有𤓰葛哀其殘缺収之三傳至<lb/>
俊質且表飾如其初予三即其家三出觀之尋緘書附<lb/>
之來請題余少遊里序見有書裹紙厚且固有字數十<lb/>
皆蒼竒可好惟接挂壁之飛猱渺翻天之雲濤二句成<lb/>
誦心悦之未知其何人筆也他日於舊家棄籍中拾一<lb/>
履格其紙與字類向之書裹但存逺遊而賦離騷一句<lb/>
其傍日月下有眉山蘇軾書於六字合二紙方知其為<lb/>
<pb n="KR4e0101_WYG_019-16b"/>
東坡所書松醪賦而不可復完因慨昔賢手書不多見<lb/>
於世者非皆灰燼於燹災也葢多毁裂於頑夫愚婦所<lb/>
不能知與知而不能好也故書僅存其半儀禮但有<lb/>
十七篇樂經至於無傳皆由是患則是巻得不為書裹<lb/>
履格者其幸遇歐陽氏能知而好之歟若歐陽亦可為<lb/>
世有賢子孫矣故敬題其端而歸之<lb/>
　　髙宗召傅説圖識<lb/>
宣德中余以禮部主事使蜀未返而有經筵之舉郎中<lb/>
<pb n="KR4e0101_WYG_019-17a"/>
孫君原貞為之喜令國學生呉某為髙宗召傅説圖以<lb/>
貺之余自揆庸劣卑鄙學不得其道能不足禆於國於<lb/>
古聖賢人之事何足希覬於萬一哉固讓不敢受孫君<lb/>
作色曰我所以為此者篤同僚之好耳志不忘於古人<lb/>
也在子安用讓為余亦徐念古之人有為周公輔成王<lb/>
圖以勸人之忠者豈其人果能周公歟亦有為老子出<lb/>
關圖以祝人之壽者豈其人果能老子歟特愛之深者<lb/>
期望之過耳非謂其人必能此而後授以此圖也孫君<lb/>
<pb n="KR4e0101_WYG_019-17b"/>
愛余之深故有此貺義不可郤遂受而藏之已而孫君<lb/>
有河南叅政之擢與余不相接者數年間閱是圖則懷<lb/>
憶故舊之情輙不能勝因出以求題於名公卿並識其<lb/>
始末以示不忘孫君之意且使後人知是圖所自至歟<lb/>
　　紀李丞殮其縣長事<lb/>
嗚呼去古逺而人多趨勢與利以相與寮友之交能不<lb/>
壞於平時已鮮况能全於倐合忽沒之後如李紋仲綉<lb/>
之於伍冕士元耶仲綉九江德化人舉賢良方正擢温<lb/>
<pb n="KR4e0101_WYG_019-18a"/>
之樂清丞未幾士元以桂東司訓用薦來為其邑令仲<lb/>
綉佐之未數日以事適旁縣士元方勤於政晨出涖公<lb/>
座决事忽頭目眩四體俱不仁急呼侍𨽻扶以退未及<lb/>
舍身已不能舉就榻卒不能言俄而遂絶在側無親故<lb/>
人惟二僮奴遽臨變皆倉皇莫知所措仲綉聞訃馳歸<lb/>
撫士元屍慟哭且哭且顧寮吏問棺襚備否皆曰備矣<lb/>
仲綉往視之乃惡棺敝衣衾歎曰以樂清之大吾儕俸<lb/>
有餘獨忍儉其縣長之殮乎即易以美棺鮮衣衾按禮<lb/>
<pb n="KR4e0101_WYG_019-18b"/>
具小大殮法將殮之又念其既殮則子孫欲復窺其顔<lb/>
面無由矣乃命畫工傳其容而後殮焉殮畢則設位率<lb/>
僚吏朝夕臨召匠作喪輿計其水陸道里費遣能𨽻四<lb/>
人隨二僮䕶喪牒前途諸縣逓給輿夫以歸櫬發之日<lb/>
令民素服執紼送於郭門外民感其化争出錢帛為之<lb/>
賻所過市巷皆設縞具香燭約數十家一致奠聞者莫<lb/>
不嗟異則士元沒而殮不至於草草𦵏得祔其先塋者<lb/>
仲綉之力也仲綉與士元接未乆乃能經紀其後事如<lb/>
<pb n="KR4e0101_WYG_019-19a"/>
此其備孔子所謂朋友死無所歸曰於我殯仲綉有焉<lb/>
予非素知仲綉者然與士元同鄉又最善悲其歿而聞<lb/>
其有賴於賢寮以克厚其殮歸其喪不能不慰於心且<lb/>
其事足以勵交道惇薄俗使人不忍沒其善因書以為<lb/>
世勸<lb/>
　　書萬里朝天圖後<lb/>
西蜀距京師萬里地險而途多阻處其境者得一造天<lb/>
子之廷輙自以為榮且幸其親故之贈行也亦多喜為<lb/>
<pb n="KR4e0101_WYG_019-19b"/>
萬里朝天之圖以榮之是圖葢蜀人贈成都䕶衛千户<lb/>
繆廷禮之子純來京代職也又益以蜀府教授徐振昌<lb/>
之文與士大夫之詩所以描寫其行役之勞形容其觀<lb/>
國之盛既無不至固足為純榮矣雖然丈夫之仕於時<lb/>
也務求盡其大者焉以純之年方富志方壯才質不下<lb/>
於人又承父爵以位乎千人之上其樹立也不為無地<lb/>
矣誠知竭能効勤使勛業著於藩邦勇畧聞於朝廷則<lb/>
被天子之惠顧陞其階而進之輦轂之下也可指期而<lb/>
<pb n="KR4e0101_WYG_019-20a"/>
待又豈獨榮於今日一來而已哉然其所以大其成也<lb/>
未必不自今日之來始於其歸特書於圖後以期之<lb/>
　　書王員外使蜀巻後<lb/>
正統初今禮部員外郎王君士華以主事致册封之命<lb/>
於蜀予及士大夫多贈以詩及其還也蜀之能詩者又<lb/>
歩余韻為之贈多而至於盈巻帙葢予嘗使蜀蜀人既<lb/>
熟其面故見其詩輙喜步韻以贈君是亦忠厚之至也<lb/>
然予留連龜城錦水間半年未有人能賦詩贈之者君<lb/>
<pb n="KR4e0101_WYG_019-20b"/>
至彼逾月廼能得詩如此其多於此亦可見其為人之<lb/>
賢非予所能及矣况君自蜀還未四三年而逺歴東廣<lb/>
近涉郊畿今復有荆湖之役所以廣其見聞舒其懷抱<lb/>
著其勞績既綽有餘而所得之詩又多於舊予則守官<lb/>
禁林不得復有所出雖遇作者亦無從起其興發其詞<lb/>
又可見其不如君也逺矣雖然君尚朂之功名事業當<lb/>
日益盛詩足云哉然非詩則無以形容其實詩亦不可<lb/>
無也君所得詩葢自蜀始故特識使蜀一巻以爲後來<lb/>
<pb n="KR4e0101_WYG_019-21a"/>
者發端<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0101_WYG_019-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻十九<lb/>
</p>
<p>
</p>
  </div>
<div>
<head>兩谿文集巻二十</head> <lb/>
    <p>
<pb n="KR4e0101_WYG_020-1a"/>
欽定四庫全書<lb/>
　兩谿文集巻二十<lb/>
　　　　　　　　　　　　　明　劉球　撰<lb/>
　哀詞<lb/>
　　張博士哀詞<lb/>
國子博士張先生子儀臨江新淦人上世多隠德至先<lb/>
生篤好學問古今書無不讀最深於春秋初授是經胡<lb/>
行簡先生門者八人皆得時譽號春秋八彦先生其一<lb/>
<pb n="KR4e0101_WYG_020-1b"/>
也惟先生心平恕而論遲確於親仁於友信於貨利無<lb/>
茍有於人艱危窮急樂拯施於事有斷制葢其得之春<lb/>
秋也深以博故施之外也端方而無回枉焉洪武中舉<lb/>
進士掌教閩之莆田蜀之成都廣之潮州當時一邑兩<lb/>
郡以春秋登進士第為顯官者皆増其舊先生之教也<lb/>
其後由潮州教授入為博士國子監天下學春秋來為<lb/>
監學生者又多師先生是以其教行四方其徒塞要道<lb/>
其文重當時而見奬於親藩人冀其優陟未艾也豈謂<lb/>
<pb n="KR4e0101_WYG_020-2a"/>
其遽捐館哉球少慕先生之春秋希一見以損其所未<lb/>
知而増其所知又私恨先生跡不常於鄉永樂十八年<lb/>
赴試禮部道南京見先生僦舍甚歡明年竊第南來先<lb/>
生邀餞之酒且以文辭華其歸别去不二年而先生訃<lb/>
已至嗚呼以平昔相慕之深相接之疎而遽至於永棄<lb/>
此人情所甚痛者固不待屬己當有詞發其哀况其子<lb/>
教諭魁鄉貢士勉屬之乆乎故不揆謭陋序其情而為<lb/>
詞以哀之曰<lb/>
<pb n="KR4e0101_WYG_020-2b"/>
因物覘化兮無來不逝斯哲云邁兮胡然深喟嗟麟之<lb/>
經兮獨嚌其胾質之以陶兮行之以勵既發佳譽兮復<lb/>
得髙舉位雖未滿兮教則遐被游從森森兮大夫卿士<lb/>
生歉大榮兮歿垂永惠余夙有慕兮蒙决紛理晦顯道<lb/>
殊兮進則多阻往來京師兮再辱倒屣笑談食飲兮無<lb/>
論年齒承誨孔碩兮托交自始雖有暌離兮心則宻邇<lb/>
曽未再朞兮訃倐在耳道里遼越兮徒切翹企吾道之<lb/>
窮兮抑時之否依歸孰在兮盲瞶孰啓西日可繫兮東<lb/>
<pb n="KR4e0101_WYG_020-3a"/>
流可止嗟嗟斯慟兮何日有已<lb/>
　　僉都御史張君鵬舉哀詞<lb/>
嗚呼予於張君鵬舉之沒也豈得而不哀哉君蜀人也<lb/>
與予同舉永樂辛丑進士又同有志於古道君為監察<lb/>
御史予為主事宣德癸丑春同入禮闈督試得朝夕相<lb/>
與接殷勤商確所事凡君之所欲為無不中予意予之<lb/>
所言君亦未嘗不是焉涖事有暇則長吟短詠更迭倡<lb/>
和不絶口當時吾二人相去不逺其同年之情固篤也<lb/>
<pb n="KR4e0101_WYG_020-3b"/>
其後君遷大理卿轉僉都御史爵位日以隆聲名日以<lb/>
大天下之人無不仰其澤予雖去禮部入館閣而名與<lb/>
實俱沉落無聞予二人之相去也始遠而其同年之情<lb/>
則彼此猶未忘於懷今君且奄然棄予以沒予之哀君<lb/>
也又豈容已哉昔龍虎榜沒一歐陽詹則韓昌黎有詞<lb/>
以哀之者哀同年之凋喪也雖君之功名過於詹予之<lb/>
文不足以繼昌黎然今之同年何異古之同年哉故予<lb/>
之哀君亦不能無詞也其詞曰<lb/>
<pb n="KR4e0101_WYG_020-4a"/>
西日可回兮東流可止嗟我同年兮溘然逝矣昔相期<lb/>
望兮與古人比今想形聲兮一生一死昔相親厚兮為<lb/>
日能幾今一訣别兮萬古億禩昔相更和兮大篇娓娓<lb/>
今歌祖道兮薤露蒿里蜀天蒙雲兮蜀川流駛葢棺西<lb/>
歸兮悲風四起愁心淚目兮傷哉知已墓草不宿兮此<lb/>
情不已<lb/>
　　故工部侍郎羅公哀詞<lb/>
工部侍郎羅公之即世也朝廷有讄學士大夫有誌有<lb/>
<pb n="KR4e0101_WYG_020-4b"/>
碑太史有傳所以紀其出處大節和家勤職之清行仗<lb/>
命懾邊疆土寧邉之逺畧仁懷細民之異政頌歌太平<lb/>
之殊能極詳且悉自足傳信於世播休光於無窮矣然<lb/>
球於公不能無所哀悼於其私焉始球第進士公為侍<lb/>
講翰林辱以先大父與其家𢎞文學士復仁莫逆之故<lb/>
特親禮之及球濫祿禮部公數有事於外廼以教誨其<lb/>
子屬球球亦不敢不為之盡心繼而幸逐公跡入翰林<lb/>
公且謝事行矣因約諸寮饑於其館公甚為之歡且語<lb/>
<pb n="KR4e0101_WYG_020-5a"/>
球以㑹面當有期豈意分去踰年而訃遽至哉然則感<lb/>
公相遇之厚於昔而哀不復見於今者予之私也心有<lb/>
所哀雖無所屬猶當有辭以發之况其從子孝感令勉<lb/>
學屬之勤耶此哀公之詞所以作也公吉水人汝敬其<lb/>
字寅菴其號云辭曰<lb/>
文山嵯峨兮等公之勛文水浩瀚兮等公之文維文之著兮<lb/>
玉署金門維勛之積兮窮荒塞垣出入均勞兮垂三十春税<lb/>
駕修途兮遽即九原逝跡易逺兮故情難諼眷此春樹兮<lb/>
<pb n="KR4e0101_WYG_020-5b"/>
瞻彼暮雲悠悠我哀兮與日俱臻匪詞之托兮中搆曷伸<lb/>
　　楊處士哀詞<lb/>
邑有篤善處士姓楊字道存性嗜恬安不為浮靡習隠<lb/>
居不仕惟隂德是務積凡其行之所履言之所出喜怒<lb/>
之所施精神念慮之所用皆有隂德存焉故見路途之<lb/>
貧者恤之饑者食之死者瘞之病涉者舟以濟之又燔<lb/>
貸券歸人之遺失子隂德之及也逺矣今處士墓已宿<lb/>
草其子景陵縣尹懷忠求表襮處士之德於士大夫曰<lb/>
<pb n="KR4e0101_WYG_020-6a"/>
某幸食有禄念先君不逮養不勝其哀故敢以發其幽<lb/>
光勤諸交遊球亦不幸既孤而叨禮部職聞其言不能<lb/>
不動心猶聞談虎而其嘗傷者蹙額特甚也故為詞發<lb/>
縣尹之哀以哀處士亦自哀予之無所怙焉其詞曰<lb/>
累善與德兮人蒙其惠既康且壽兮蕭然長逝流此慶<lb/>
澤兮裕厥良嗣揚休清代兮宰彼邑治奉順容色兮匪<lb/>
無榮麗致養朝夕兮匪無甘膬日月不待兮徒増涕泗<lb/>
發厥幽濳兮託之文字念予有親兮亦蚤見棄履霜濡<lb/>
<pb n="KR4e0101_WYG_020-6b"/>
露兮同悲共喟穹岳可池兮洪海可地吁嗟此懷兮邈<lb/>
無垠埃<lb/>
　　王樸叟哀詞<lb/>
吉水之富溪有樂善君子姓王諱實字好信封承德郎<lb/>
刑部主事自號樸叟者署刑部員外郎主事佐之父也<lb/>
年七十二以正統五年正月二十五日卒縉紳大夫為<lb/>
之銘其葬表其墓讄其行為詩以悼其亡使主事公平<lb/>
昔仁於家信於鄉義於周䘏貧乏之德善皭然暴白於<lb/>
<pb n="KR4e0101_WYG_020-7a"/>
世偉然足以垂示乎後矣予奚庸措詞其間也雖然員<lb/>
外實予交之所最厚者厚其人則於其人之親不能不<lb/>
加愛焉故予於主事公之存也嘗有詩以祝其壽歌其<lb/>
世德所以致予之愛也亦已至矣於其沒也哀傷之情<lb/>
又豈容己耶情之至者詞之所由發也發於詞所以洩<lb/>
下之哀也其詞曰<lb/>
富溪榮廻兮富水湯湯彼美君子兮逝往何方招之不<lb/>
來兮日逺月長宗戚有故兮孰扶孰匡鄉士是非兮孰<lb/>
<pb n="KR4e0101_WYG_020-7b"/>
從否臧細人空乏兮孰齎以粮徒使令子兮淚滿衰裳<lb/>
豈無仕禄兮養不待將豈無加命兮莫志榮光為之交<lb/>
故兮寧不悲傷翹首雲山兮窮富之陽逝水可盡兮餘<lb/>
哀莫忘繼之以詞兮爰寫衷腸<lb/>
　　蕭先生哀詞<lb/>
蕭先生諱愚字不敏廬陵曲山人其先有仕宋為仁化<lb/>
令曰耕道出身進士也由是子孫世業儒先生少與弟<lb/>
時中共受詩於其父樂存皆篤志勤學時中既捷鄉薦<lb/>
<pb n="KR4e0101_WYG_020-8a"/>
魁廷對入翰林為修譔先生以事親故不可往有閒暇<lb/>
輙遊心風雅頌間得其要妙以發為應舉取士之文贍<lb/>
博而沈著簡潔而明暢源源乎其出無竭後進習詩經<lb/>
者争師慕之先生亦善開導剔厥疵謬示以嚮方其教<lb/>
始行於安福其後他郡邑之士交執䞇其門有逺不得<lb/>
親炙則取其文私淑艾焉每大比登鹿鳴之㑹必有其<lb/>
徒先生亦嘗薦名永樂甲午鄉書後七年㑹試禮部以<lb/>
修譔有典文衡之命辭疾歸學者從焉益衆余始接先<lb/>
<pb n="KR4e0101_WYG_020-8b"/>
生言面今監察御史王體艮宅已而前監察御史尹有<lb/>
規約予同先生赴鄉試他日進士謝謙牧奉先生過予<lb/>
余亦從今光禄署正萬資中造先生又同上禮部尹萬<lb/>
王謝余友也四人皆從先生學故余亦嘗以師道尊先<lb/>
生先生為人篤實簡静有詩人忠厚餘風尤孝於親友<lb/>
於弟慈其弟之遺孤子猶已子與人交必信其言行可<lb/>
謂君子人也余與先生不相見者十年今年春遭其子<lb/>
維楨進士京師詢先生喜其無恙不數月先生訃至不<lb/>
<pb n="KR4e0101_WYG_020-9a"/>
勝余悲維禎將歸治先生𦵏請銘於學士李先生請哀<lb/>
詞於余銘足以垂先生不朽矣詞則非余所能而情不<lb/>
可嘿發不可嘿之情於詞葢不自知其不能也詞曰<lb/>
傳經績學兮善述父事弗顯厥躬兮為養與祭况収榮<lb/>
名兮樂有難弟寧施教誨兮惠彼秀異出其門牆兮咸<lb/>
决科第吁嗟先生兮師道攸寄胡年未耄兮奄然以逝<lb/>
經術將用兮伏生云棄弟子尊顯兮河汾去世自古皆<lb/>
然兮抑誰所致余於先生兮乆要素契鄉書同捧兮春<lb/>
<pb n="KR4e0101_WYG_020-9b"/>
官同詣先生枔佩兮余所交際跡相往復兮篤道與義<lb/>
别去十年兮適遭賢嗣訊安則喜兮聆訃則悲翹首南<lb/>
雲兮傷懷隕涕哀之以詞兮爰洩余思<lb/>
　　禮部侍郎章公哀詞<lb/>
哀而發之於詞者哀之深也然昌黎之哀行周南豐之<lb/>
哀老泉東坡之哀憲仲非以其生不偶於時即以其沒<lb/>
不永其年故皆有詞以著其不幸若禮部侍郎章公則<lb/>
由賢科累爵至三品受知於列聖播休聞於四海有肖<lb/>
<pb n="KR4e0101_WYG_020-10a"/>
子趾美而興既老而即世朝廷優加卹典縉紳鉅公表<lb/>
襮其盛德偉烈足垂之無窮可謂生有榮而沒無所憾<lb/>
矣豈復有不幸之可哀耶特球始為主事禮部也公自<lb/>
吏部郎躋秩而來每燕見辱不以屬吏鄙下之必與為<lb/>
斯文禮其後球去禮部効勤館閣公益禮而親之又不<lb/>
以其去而見疎今球尚繫名禮部而公已不可見顧清<lb/>
署以想風采豈無感愴之懷形諸聲耶此哀公之詞所<lb/>
以不容己也其詞曰<lb/>
<pb n="KR4e0101_WYG_020-10b"/>
容臺兮巍巍條風發兮春始歸繄桃與李兮盛芳菲悵<lb/>
獨望兮旦復夕公不復見兮使予心戚昔公蒞事兮有<lb/>
典有儀今公云逝兮杳何之昔公進退兮愉愉自得今<lb/>
公不來兮徒想其跡羌靈輴兮難乆攀爰俎芳肴兮藉<lb/>
以蕳肆予奠兮何所薊之郊兮潞之渚浩浩洪流兮漫<lb/>
漫長路䰟無忘兮故鄉土鄉之土兮㑹稽鬱樹檟兮鏡<lb/>
水之湄瞻寧宇兮伊邇公之歸兮安所止渺予懷兮曷<lb/>
已<lb/>
<pb n="KR4e0101_WYG_020-11a"/>
　　贈文林郎監察御史張公誄<lb/>
慈溪張氏有尚德之士適安甫諱賢良卒十餘年以子<lb/>
楷克舉監察御史職蒙恩贈文林郎監察御史余以為<lb/>
古之有德而無其爵者卒縱不得諡於太常亦得諡於<lb/>
其友播之於文辭適安甫之德行積諸躬德教行於家<lb/>
德澤及其後之人又得美贈於朝廷矣易名之法既未<lb/>
之議其可無辭以載之歟予嘗備員禮部累士大夫德<lb/>
善為文以哀之其故職也故敢私為之誄附告於焚黄<lb/>
<pb n="KR4e0101_WYG_020-11b"/>
之次以永其傳誄曰<lb/>
泰山徂來厥木惟茂上與霄干下連谷覆洪河待航峻<lb/>
宇資搆其末之碩由本之厚惟昔弓正胙姓為張世有<lb/>
君子為家國光七葉侍漢三相奉唐𢎞功盛烈汗簡輝<lb/>
煌族於延陵厥祚益長逮宋德衰居始弗康徙至慈溪<lb/>
載蕃載昌累善鍾慶爰及好古非德弗為非義弗取捨<lb/>
已之贏濟人之窶好古𤣥孫為適安甫惟適安甫賦質<lb/>
秀朗志以静寧才由學廣博極群書研窮易象理物精<lb/>
<pb n="KR4e0101_WYG_020-12a"/>
粗隂陽消長洞見於心百無一爽出其所有作為歌詩<lb/>
取適乎已鳴盛於時鉅章短詠悉雅於詞氷清玉潔髙<lb/>
欲古追篤孝與友以施家政闔門千指既安且定克繩<lb/>
以禮畢歸於正藏無私貨積有餘慶化其里人亦興於<lb/>
行授經其子俾大家聲棘闈戰藝躪轢群英遂名鄉書<lb/>
駸駸向榮匪善厥教曷底於成年及知非疾竟不起家<lb/>
失所尊士失所倚哀悼之聲傷懷悲耳日徂月邁墓草<lb/>
宿翳贈秩蘭臺實緣子貴恩命殊加榮非不至惟未稱<lb/>
<pb n="KR4e0101_WYG_020-12b"/>
德昭薦嘉諡友生之辜亦何由避燎黄有期爰累行懿<lb/>
式旌以詞附之祝史敬告厥靈且詔來世<lb/>
　　羅處士哀詞<lb/>
有樂為善處士姓羅字克庸沒而狀其行於翰林周編<lb/>
修功叙銘其墓於少保金公吟咏其生平所可悼者於<lb/>
時士大夫矣其子奎又欲予為詞以哀之故謹序其凡<lb/>
可哀者實以詞繫其後處士本廬陵望家世以貲稅雄<lb/>
其里遘時囏喪之處士方少其父留外且乆獨奉厥母<lb/>
<pb n="KR4e0101_WYG_020-13a"/>
經營不敢怠至復其舊昌其家廼道水陸數千里迎其<lb/>
父歸遂具慶懽致甘㫖奉又克仁於弟睦於族姻樂於<lb/>
賓客則行著之家矣素仇惡而喜聞人善拯人之窮顇<lb/>
濟人之急難増直以償人之售産者則惠沾其鄉矣其<lb/>
總鄉賦之輸人甚服其公雖山谷之民慣逋負者亦相<lb/>
戒以輸不可後期事率先畢有㓂犯其里處士約衆却<lb/>
走之且設伏俟其再至㓂果中伏就擒殺旁境連䧟㓂<lb/>
鋒處士方贊官兵討平之人多賴焉則其能施於用矣<lb/>
<pb n="KR4e0101_WYG_020-13b"/>
夫著之於家有其行沾之鄉有其惠施之用有其能非<lb/>
善有諸躬者未足及此惟善有諸躬則雖乆生於世人<lb/>
固莫不願之人賴其乆生於世而歿焉是豈可不哀哉<lb/>
且昌黎哀歐陽生哀其有志而早沒也南豐哀蘇允明<lb/>
哀其有文而終沒也則善有諸躬而沒如處士亦不得<lb/>
不哀之也其哀之之詞曰<lb/>
篤孝與友兮耀厥先也彼隣有匱兮俟其憐也里户夜<lb/>
起兮㓂之平也善之所存兮人望其永有年也胡辭世<lb/>
<pb n="KR4e0101_WYG_020-14a"/>
以遐往兮徒招呼而不還也豈其可好於人兮未可好<lb/>
於天也抑蒼蒼之蒙漠兮而殃之降施有偏也若曰非<lb/>
然兮又誰為之然也所惑者命兮所傷者賢也人不可<lb/>
及兮德可傳也日月可乆兮情不可諠也<lb/>
　　彭處士哀詞<lb/>
吾儕居京師念故鄉前輩人出言行事有君子長者風<lb/>
可慕效者不幾人而彭處士士節首在其中冀得時一<lb/>
相見訊吾祖父時事以益其所未知迺有道其謝世者<lb/>
<pb n="KR4e0101_WYG_020-14b"/>
能不悲哉處士本安福華秀人後徙廬陵而親戚土田<lb/>
皆在吾安福又為吾先人之執友故嵗有事於吾鄉必<lb/>
過吾家吾為進士時亦嘗造焉處士篤信好善與人無<lb/>
怨惡惟喜論江鄉姓族其先孰以德興孰以宦顯孰以<lb/>
貲力雄孰以雜技賤役起孰以㣲而後振孰以大而致<lb/>
隳孰能始終不失其世守皆歴歴有據使人聽之終日<lb/>
不倦無非欲人知勸戒以自進於善也其於勢利則恬<lb/>
無所事焉人或負其貸不入其田之利雖越數年終不<lb/>
<pb n="KR4e0101_WYG_020-15a"/>
出憾言人亦慚而歸之常教子孫存忠厚謙約無取憎<lb/>
於人故三子皆賢諸孫甚盛人謂其後來之澤未涯故<lb/>
有志於善其後者皆取為法及其沒也莫不惜之處士<lb/>
之世系行履詳於翰林修譔周君功叙之銘其墓矣吾<lb/>
復哀之以詞者欲以洩吾之悲而道吾鄉之所惜也其<lb/>
詞曰<lb/>
彼月既晨兮此日復夕念兹故老兮曷其有極如聞其<lb/>
音兮不見其色審而求之兮知不可得其言維嘉兮其<lb/>
<pb n="KR4e0101_WYG_020-15b"/>
行可見範厥子孫兮有典有式鄉重其平兮人懷其澤<lb/>
欲聆清誨兮用廣我識胡迹未南兮而訃已北我之所<lb/>
悲兮衆之所惜哀之以詞兮永昭令德<lb/>
　　杜長者哀詞<lb/>
天台杜長者訃至京予既弔其子侍講宗謐矣又傷天<lb/>
弗愸遺長者使世失所矜式焉或問長者名氏官階予<lb/>
曰仲威其名希恭其字翰林編修文林郎其官階也又<lb/>
問何以稱長者曰德厚於已而尊於人故以長者稱又<lb/>
<pb n="KR4e0101_WYG_020-16a"/>
問其為德何如曰聞諸侍講以知其覉貫時嘗涉逺以<lb/>
赴父難若不知有其身然及長不忍其兄被誣也代之<lb/>
下獄以求辨果白其事而還憫其女兄家貧無所資遂<lb/>
割其産以業之至於周人之急未始有吝容人有忿爭<lb/>
得其一言解之即不留怨嘗受縣委覈鄉田之蕪者克<lb/>
盡至公於上下俱無負因旱禱雨於神神亦應焉其德<lb/>
之在已也不已厚乎其鍾慶厥子而享有榮養顯封也<lb/>
不亦宜乎其名長者不已稱乎或人曰德如是而沒何<lb/>
<pb n="KR4e0101_WYG_020-16b"/>
可無詞以哀之曰固將哀之以辭也因為詞曰<lb/>
與人沕沕兮孰知德歟身沒則朽兮奚足惜歟凡見惜<lb/>
於人兮豈緣貨與力歟將德性之全兮抑德行之素積<lb/>
歟設非此之故兮將何辨夫淑與慝歟於惟長者兮孝<lb/>
與弟俱鄉邑永賴兮神人交孚為德孔臧兮受福有餘<lb/>
倐焉去世兮孰不發吁其光曄昱兮其馨苾茀其人可<lb/>
念兮邈無已日聊寓諸詞兮庶洩予之抑鬱<lb/>
　　龔處士哀詞<lb/>
<pb n="KR4e0101_WYG_020-17a"/>
蘇之崑山有傑達處士姓龔諱賢字思齊得年四十八<lb/>
而没京師士大夫皆哀之士大夫皆哀之者以處士事<lb/>
母孝與姻族睦處家人父子懽如也其理家有道可為<lb/>
人法今不得而見矣可哀也處士嘗掌其鄉賦之入能<lb/>
不横取於人又善解其紛周其耕歛婚𦵏之不給使無<lb/>
鬻孥轉徙之患人多德之今無由而仰其惠矣可哀也<lb/>
處士素尚文雅與士君子遇未嘗弗賔館其塾者必時<lb/>
望之士士林中有賴焉今無其人可哀也予與處士雖<lb/>
<pb n="KR4e0101_WYG_020-17b"/>
未面然處士嘗遣其子鄉貢士理來京從予問春秋以<lb/>
取進士予因理而知處士之善及予司㑹試理在試列<lb/>
而不干以私予亦無所私於理葢欲以君子之道處理<lb/>
使自樹立以為處士榮理竟不得進士而得卒業胄監<lb/>
予復以䆳理學高理之科名為處士他日榮也有地不<lb/>
意處士不少待其成而沒則予之哀處士又豈衆人得<lb/>
與哉哀之之深不能無詞以洩之昔韓昌黎哀歐陽生<lb/>
哀其子以慰其父也予哀處士哀其父將以勵其子也<lb/>
<pb n="KR4e0101_WYG_020-18a"/>
所致殊而所以泄其哀於詞一也其哀之之詞曰<lb/>
克和其家兮行之淑也為鄉所德兮惠之沃也流輝士<lb/>
林兮譽之馥也遣子來京兮干仕禄也第科階仕兮期<lb/>
可卜也胡不少竢兮遂所欲也乃未頒白兮遽瞑目也<lb/>
何善有餘兮壽不足也訃之北來兮悲風木也歌哀嘅<lb/>
悼兮聲相屬也意慟詞苦兮予所獨也水之東逝兮不<lb/>
西復也心惟伊人兮往復續也<lb/>
　<lb/>
<pb n="KR4e0101_WYG_020-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二十<lb/>
</p>
<p>
</p>
  </div>
<div>
<head>兩谿文集巻二十一</head> <lb/>
    <p>
<pb n="KR4e0101_WYG_021-1a"/>
欽定四庫全書<lb/>
　兩谿文集巻二十一<lb/>
　　　　　　　　　　　　　明　劉球　撰<lb/>
　祭文<lb/>
　　祭曽學士文<lb/>
嗚呼先生生而為吾廬陵幸矣沒其為吾廬陵之不幸<lb/>
耶嗚呼傷哉淵𢎞玉潤容汙匿瑕喜不甚著怒不暴加<lb/>
先生之德量汪然而莫窺其涯矣窮博探要造詣幽遐<lb/>
<pb n="KR4e0101_WYG_021-1b"/>
施為詞章益麗而葩先生之文章粹然而成一家矣歴<lb/>
試藝塲如金出沙卒占大魁發聞豪奢先生之卓冠乎<lb/>
科目而人皆仰其光華矣時和景明朋良賔嘉彈碁瀹<lb/>
茗酌酒對花先生之髙懷雅度脫然欲友風月而侣烟<lb/>
霞矣是以垂眷顧於三聖聳望瞻於華夏官五轉而不<lb/>
出乎詞翰之林職兩兼而所重乎宫尹之亞使其才德<lb/>
之盡用嵗年之少假則吾廬陵忠節之名不得専美於<lb/>
有宋之朝而青原之山白鷺之渚將復增光輝於今天<lb/>
<pb n="KR4e0101_WYG_021-2a"/>
之下吾廬陵之有先生譬猶蠙珠之出合浦而清澄之<lb/>
淵潢汙之水莫不倍其聲價也嗚呼傷哉鍾是邦之間<lb/>
氣藴輔世之良才况際此文明之運而日就乎大用之<lb/>
時乃縈疾而弗起倐與世而永違使天子為之深惻朝<lb/>
之百辟皆相弔而歔欷雖荷少宗伯之贈命厚祭葬之<lb/>
恩私然青原白鷺於是乎失色而影響寂寥乎忠節之<lb/>
祠則吾廬陵之無先生譬猶良木摧而刻山之節晝藻<lb/>
之梲將誰為之維持嗚呼傷哉吾儕後先生而出各叨<lb/>
<pb n="KR4e0101_WYG_021-2b"/>
一職於京師自今而往雖欲親接先生之言笑覩先生<lb/>
之容儀知不可乎復得能不抆涕而發其無窮之思哉<lb/>
故特致此清酌之奠而侑之以蕪陋之詞外以為斯世<lb/>
斯文悼内以為吾廬陵悲<lb/>
　　祭大師諡文敏楊公文<lb/>
皇朝更化率土歸仁贊襄調燮惟二三臣於維我公實<lb/>
居其一方資恊亮豈應遽失惟公英靈海嶽所鍾其才<lb/>
淵茂其氣冲融䆳學逺識卓出人表起自賢科薦歴華<lb/>
<pb n="KR4e0101_WYG_021-3a"/>
要逮永樂初天子用儒躋公禁宻俾翊廟謨内綏四方<lb/>
外殱勍敵文德武功多經賛畫三聖紹統舊故不忘委<lb/>
公心腹壹體先皇公亦欽承罔敢懈斁陳善𢎞化篤盡<lb/>
廼職故掌綸綍垂四十年信著載筆道光講筵台鼎是<lb/>
司鈞樞是寄斯文之福既盛且備昨公拜疏懇布心衷<lb/>
乞歸閩越致桑梓恭上曰卿往毋滯鄉土速來弼予庸<lb/>
熈厥緒公曰君命臣其肅將豈意還斾竟止於杭上特<lb/>
為公輟視朝政䘏典有加昭答忠敬縉紳元老悲不可<lb/>
<pb n="KR4e0101_WYG_021-3b"/>
涯百職庶士亦多傷懷况吾儕輩追念疇昔託在下風<lb/>
豈忘盛德載上公堂覩遺衣冠求公不得淚下心酸酒<lb/>
隨肴進情以詞載以慰公靈亦發予慨<lb/>
　　祭蹇尚寶文<lb/>
嗚呼子以不凡之器絶秀之姿為少師之肖子荷仁廟<lb/>
之恩私擢丞尚寶卒學庭闈遭皇上之睿聖措天下於<lb/>
雍熈人皆望子位將優陟業且宏施如伊陟之象賢以<lb/>
敷殷德如吕伋之世美以篤周禧胡年未滿於二紀而<lb/>
<pb n="KR4e0101_WYG_021-4a"/>
身竟隕於疾羸夫以少師為臣領䄂為國蓍龜勛猷著<lb/>
於一代聞望達於四方是宜克昌其𦙍乃遽哭子於垂<lb/>
暮之時以子之美諧世好願與心隨荷不常之寵眷守<lb/>
一定之家規宜躋顯耀於未艾乃奄然而止於斯則蒼<lb/>
蒼之處物杳乎不可得而知也然彼景星慶雲之流輝<lb/>
於穹昊醴泉甘露之効靈於地維其為物也非不瑞矣<lb/>
而人不可得乆窺且如顔子之好學伯魚之聞詩其為<lb/>
人也非不賢矣亦皆與世而蚤違然世之瑞其物而賢<lb/>
<pb n="KR4e0101_WYG_021-4b"/>
其人也自若又豈以其易化也而短之况壽夭皆出於<lb/>
數定而死生不可以力為亦付於理之自然而逝者又<lb/>
奚足追吾儕位事於春官而素德於少師覩吾子之蚤<lb/>
世不能不傷其懷思故酌之以酒而侑之以辭聊以泄<lb/>
吾之鬱鬱亦以慰少師之深悲<lb/>
　　祭周修撰時簡文<lb/>
嗚呼天之於吾時簡也果有意耶無意耶如無意也則<lb/>
其由徒步而奮起科目以冷職而超居要地濡毫則慰<lb/>
<pb n="KR4e0101_WYG_021-5a"/>
惬聖恩腰金則屢膺寵賜顧問惟頻銓擢不次四海有<lb/>
其聲名庶寮聳其瞻視其所以遭遇乎時者皆誰之所<lb/>
致耶若有意也則宜少永其齡以顯其位胡官未及於<lb/>
滿考年甫踰於强仕乃嬰疾而弗瘳竟捐館而長逝雖<lb/>
有親兮失所養雖有子兮安所倚所以夭折其壽者又<lb/>
誰之所使耶則時簡之倐榮而忽沒者將何從而窺其<lb/>
所自也賴恩賻之有加且貴介之足恃櫬駸駸兮將發<lb/>
斾搖搖兮南指凡在朋曹莫不增喟况同鄉郡心敷道<lb/>
<pb n="KR4e0101_WYG_021-5b"/>
契能勿慟於一悲以少見乎平生之義靈其罔昧歆此<lb/>
薄祭<lb/>
　　祭洪主事乃父養素先生文<lb/>
嗚呼事有可得之勢而無必得之期葢不知其為誰之<lb/>
罪故余儕於先生之永往也不能不慟為之惋慨當聖<lb/>
皇理世於至平每推恩以竭人之親愛凡有子以官於<lb/>
朝則其親之取封爵也如拾地芥以先生之優於學而<lb/>
厚於德乃韜其光而養其晦卒貽顯慶於哲子以掇賢<lb/>
<pb n="KR4e0101_WYG_021-6a"/>
科於明代由禮官之清寮為選部之要寀恩榮可推期<lb/>
以及親而先生竟至於不逮豈賦命之有定抑司造之<lb/>
或昧然自古賢者之享大榮未必其親之具在故歐陽<lb/>
子之表瀧岡亦云非敢後而有待今先生雖捐館舍而<lb/>
贈命將不日而加賚余儕與令子有同仕之好亦素想<lb/>
望乎先生之風裁爰陳辭而致賻惟靈鑒之是丐<lb/>
　　祭叔清樂先生文<lb/>
嗚呼哀哉球自别叔父入京以來未嘗不思覩顔面而<lb/>
<pb n="KR4e0101_WYG_021-6b"/>
聆聲音今年夏乃聞叔父之疾而憂之然猶日望夫平<lb/>
復之音來也及秋得少弟書謂叔父已於三月棄宗族<lb/>
矣嗚呼哀哉豈知前日之思遂成悲耶前嵗之别遂成<lb/>
永訣耶吾宗族方睦天何故不見顧䘏而奪吾叔父如<lb/>
此其速耶叔父之德未盡所施叔父之學將欲有所傳<lb/>
是宜享有彌年豈謂未及下壽而竟至大故耶叔父之<lb/>
費詞竭能以教誨球者無非欲其不隕前人聲光也今<lb/>
球幸仕於朝以有禄而叔父不及與共食叔父之勤勤<lb/>
<pb n="KR4e0101_WYG_021-7a"/>
屬其子於球者無非欲其繼踵而興也今有子嚮學以<lb/>
覬睨乎文闈而叔父不及見其榮叔父之始終訓育球<lb/>
之兄弟子從不怠者無不欲其皆效於順皆賢於人也<lb/>
今若長若少莫不知尊叔父以為庭堦主而叔父不少<lb/>
待以共享其慶嗚呼哀哉連峰崔嵬葛水縈逥念江山<lb/>
之尚在而欲聚羣從列盤餐舉杯酒以為叔父歡横几<lb/>
而吟燭燈而誦考古而咨今以盡叔父胸中之所有葢<lb/>
不可復得矣南望雲天不勝其悲惟當潔所守廣所業<lb/>
<pb n="KR4e0101_WYG_021-7b"/>
以無忘叔父之訓戒子從兄弟使加學立名以遂叔父之<lb/>
志和其兄弟子從以彰叔父之德於無窮叔父有靈尚<lb/>
克相之<lb/>
　　祭諭德黎先生文<lb/>
嗚呼士之盛德實資朋友交匪其人口是心否嗟我黎<lb/>
君心直如口起自賢科列職風紀分符出守邉州萬里<lb/>
入拜東寮宸眷伊邇宣德之季吾儕與君共操載筆紬<lb/>
金匱文尋侍講筵究極典墳偶得休暇即事遊歴老佛<lb/>
<pb n="KR4e0101_WYG_021-8a"/>
之宫名山勝跡感慨留題視今猶昔眷懷桑梓晝錦南<lb/>
還祖餞都門俱好容顔以贈以處悉告忠言瞻望來期<lb/>
再踰寒暑擬聫清班效忠明主豈意訃音來自鄉土嗚<lb/>
呼君耶今已何之出有佳遊我莫君隨入有㫖酒君不<lb/>
我期緬想遺靈清江之涘薄致賻儀爰寫哀思悠悠我<lb/>
悲何日是既<lb/>
　　祭員外郎退齊周先生文<lb/>
嗚呼鄉有君子厥俗用休國有君子政教斯流嗟嗟先<lb/>
<pb n="KR4e0101_WYG_021-8b"/>
生君子之儔於國於鄉施德優優敭歴仕途於今三紀<lb/>
典教教興牧民民理道尊胄監直著藩邸遷秩郎曹譽<lb/>
隨政起已致厥仕人猶仰止居處家庭孝友是篤義聚<lb/>
千指雍雍肅肅藏無私貨養有公禄化及鄉人亦尚惇<lb/>
睦昔漢禮臣有萬石君於國仁矣所乏者文開唐義門<lb/>
曰張公藝居鄉義矣未聞爵位仁而有文義而且貴於<lb/>
維先生寔兼有是年幾上壽廼與世違終非不令人亦<lb/>
何悲為鄉與國失所羽儀况球晩進夙慕盛德獲與賢<lb/>
<pb n="KR4e0101_WYG_021-9a"/>
郎聫班東壁締好維新托交自昔倐聞來訃悲懷慘色<lb/>
寓忱以賻誄行以辭敢因行李逺致靈帷既為世惜亦<lb/>
寫我私<lb/>
　　祭劉典史彌朂文<lb/>
嗚呼彌朂今已何之天之於子豈獨昧為何驥其足而<lb/>
蹇其馳子之問學旁搜博識孔壁藏書尤深造詣伏案<lb/>
窮年專心苦思藴為德行既柔且嘉恬不人較忿莫已<lb/>
加發為文章沉浸芬葩人皆謂子顯用有期幸與計偕<lb/>
<pb n="KR4e0101_WYG_021-9b"/>
戰藝春闈與時不逢知己者稀遣教遐陬不赴而歸遷<lb/>
職王門顧醴不置拂䄂以行咎亦莫避尋蒙聖宥謫典<lb/>
縣史南走象郡西馳蜀鄙突則無黔跡則屢徙邑長之<lb/>
薦寔出朋情論非不公事亦何成徒益我嘅曷致子榮<lb/>
忽來逺訃始疑非的厚藏未施宜壽之錫載詢載察言<lb/>
者不易乃知彼蒼奪此有德眷懷夙昔有淚沾襟累行<lb/>
陳詞爰寫我心魂之歸兮瀘水嘉林幸莫我棄來格來<lb/>
歆<lb/>
<pb n="KR4e0101_WYG_021-10a"/>
　　祭退山胡先生文<lb/>
嗚呼先生始勤佔畢開世瞀瞶謂取青紫易如拾芥文<lb/>
章直欲韓歐希事業期與范富配夙昔所志何其大哉<lb/>
已而登名黄甲進學西清歸隆孝養於北堂入峩法冠<lb/>
於上京憲紀振於炎荒風裁動於遼城遂沾恩命光賁<lb/>
先塋方壯而仕也何其榮哉及夫抽華簪置貴爵脫遊<lb/>
跡於市朝尋故步於丘壑有子足任使令有徒以從問<lb/>
學伏臈有資起居無惡晩節優游何其樂哉柰何以七<lb/>
<pb n="KR4e0101_WYG_021-10b"/>
袠之年當無事之時竟終旅寓遺士林悲果人之所致<lb/>
抑天之所為哉嗚呼而今而後雖欲侍函丈資麗澤發<lb/>
我天明闢我茅塞以如少時何可得哉緬朔南之相距<lb/>
念窀穸之莫臨敢遥馳於尺楮以薄展其寸忱靈其我<lb/>
歆哉不我歆哉<lb/>
　　祭曽學士文<lb/>
嗚呼公之即世也其何憾為擢第而為大魁名足逺施<lb/>
歴官而亞内相位寔不卑享年而近六袠壽已如斯然<lb/>
<pb n="KR4e0101_WYG_021-11a"/>
自朝廷以達勛戚莫不加䘏縉紳大夫又皆為之歔欷<lb/>
而涕洟夫人莫不有死公獨何為而獲兹葢其文章卓<lb/>
欲古追斂而就實放而出竒咸與道適用昌厥辭譬若<lb/>
洪流巨浸沉深而浩瀚漠不可以涯窺天胡不弔而遽<lb/>
奪此潤色聖治之繪絺耶至其為德毅不苟隨外雖方<lb/>
嚴内實坦夷惟正是由無所回欺譬若桓圭珙璧縝宻<lb/>
而温潤瑩莫見其為疵天亦何故不憖遺此表正士俗<lb/>
之羽儀耶故尚賢者為之惜懷德者為之悲况予之生<lb/>
<pb n="KR4e0101_WYG_021-11b"/>
也同郡出也同時幸接餘光於禁宻數陪清論於燕私<lb/>
公有所述必予示予有所缺賴公規世予知者莫公若<lb/>
其德公之朂者非予而誰朝欣欣以共遊夕嘿嘿而永<lb/>
違公之棄予也豈所欲予之念公也曷有窮期顧日月<lb/>
之易邁想言面之不遺謹陳詞而致奠聊發予痛以冀<lb/>
公知嗚呼哀哉<lb/>
　　祭鄧資允文<lb/>
嗚呼沒不于家堂而于旅寓殮不在妻子而在親知此<lb/>
<pb n="KR4e0101_WYG_021-12a"/>
人生之所甚痛古今之所同悲嗟吾資允胡遽如斯命<lb/>
實所致咎將歸誰吾與資允邂逅京國昨日欣欣以喜<lb/>
今獨哀哀而戚昨日腹心交布今則幽明懸隔二十餘<lb/>
年親愛之情乃遽分棄於一夕吾又豈能不内傷於懷<lb/>
外失其色况家人骨肉各天一方抱終天之恨將何日<lb/>
而忘棺襚既備禮儀薄將爰徙櫬於别舍俟乘便以還<lb/>
鄉奠一觴以致告䰟彷彿其在旁毋留滯於燕臺薊北<lb/>
其遄返乎鄧林南陽<lb/>
<pb n="KR4e0101_WYG_021-12b"/>
　　祭李養和文<lb/>
嗚呼養和其忍遽捐斯世以遺尊府學士之悲以發吾<lb/>
交游之嘆耶夫行欲謙莊言無巧偽如養和之守庭訓<lb/>
也惟嚴安已分也不肆温温肅肅稱為學士之主器矣<lb/>
學士之累德貽謀愈乆愈至人謂養和當世厥美食報<lb/>
罔既何年方壯而竟至永棄耶昔也養和馳驅行李往<lb/>
來於京憂學士之忠貞未白險難未平情戀戀而不去<lb/>
心忡忡而靡寧嘗欲力恭子職篤盡孝誠矣今學士望<lb/>
<pb n="KR4e0101_WYG_021-13a"/>
加宇内信著朝廷恩以時被禄以優増養和乃不少待<lb/>
以仰其榮耶家在江之南訃來薊之北學士既不堪其<lb/>
懷詞林亦為之失色况吾儕逺在京師而素同鄉邑念<lb/>
死别而生離益容悽而心惻幸養和有子可象其賢有<lb/>
弟可踵其跡猶足寛學士之憂思而慰吾儕之惋惜瞻<lb/>
雲山兮遙遙感氣序兮流遷誄以詞兮將以賻聊以伸<lb/>
吾中構之惓惓<lb/>
　　祭給事中宋璉文<lb/>
<pb n="KR4e0101_WYG_021-13b"/>
傷哉殷徴今何在乎子固未忍舍予而長逝也予亦豈<lb/>
能吞聲忍淚不為子一慟乎嗟天之於子也何獨能秀<lb/>
其質富其才速其仕而不能永其年乎始子之從予遊<lb/>
者將益所業以顯名當時為其親榮也今已名甲科職<lb/>
黄門榮可及其親矣子亦何為而不少待乎予每願子<lb/>
之道達而能行余之所授者於世也今道已達而悲隨<lb/>
之余之所願者可得遂乎子年三十有三余年四十有<lb/>
五何故少者沒而長者存乎余今而後復欲與子往來<lb/>
<pb n="KR4e0101_WYG_021-14a"/>
寓舍以辨析疑義優游德禮求如疇昔之歡尚可得乎<lb/>
有酒在杯有肴在俎余將酌子於行子亦豈得余棄乎<lb/>
　　祭王叅政文<lb/>
嗚呼王公逝矣弗留凡我姻舊莫再與遊公量淵洪孰<lb/>
窺其涘而才茂碩足以輔世歴仕清時三十餘年績優<lb/>
郎署望重旬宣况有子從趾美科目環立庭階森如蘭<lb/>
玉往嵗之秋公謝事還吾儕載酒祖餞郊關漢之二疏<lb/>
唐之少尹同榮配休始終道盡人皆謂公宜享遐齡使<lb/>
<pb n="KR4e0101_WYG_021-14b"/>
鄉子弟永有典刑胡即家林未逾旬月弗疾弗羸奄然<lb/>
以沒平安未至哀訃已來追念平生隕涕傷懷悵望南<lb/>
雲遙陳薄奠靈其不昧鑒此繾綣<lb/>
　　祭楊博士文<lb/>
嗚呼希淳逝矣不還人誰不沒何獨爾憐衆人逐逐子<lb/>
守益堅貧亦不惡勢亦不援茍有公論宜秩優遷廼屬<lb/>
太常僅歴三年衆人云云子黙無言外若癡訥内則静<lb/>
專果仁者壽宜齡之延胡年方冨而疾弗痊衆人昧昧<lb/>
<pb n="KR4e0101_WYG_021-15a"/>
子學精研求古之道欲窮簡編假以年嵗宜術有傳廼<lb/>
得游徒而遽棄捐豈子之生分所宜然抑司化者處物<lb/>
之偏然居清署職稱非愆郊廟儀典克究克宣跡雖去<lb/>
世人猶稱賢况予與子邑邇鄉連或聫科甲或出後先<lb/>
今子不見予心戚焉陳辭奠賻用表中悁靈其隨櫬歸<lb/>
妥舊阡<lb/>
　　祭王正諮先生文<lb/>
嗚呼先生之行篤與古期先生之學足為世師與時不<lb/>
<pb n="KR4e0101_WYG_021-15b"/>
逢寧藏弗市小人所疑君子曰是自古賢達不利於行<lb/>
輙依山水以陶其情子真谷口德秀陸渾鄴城幽佳足<lb/>
與同倫予從薄宦驅走南北既倦於遊方懷棲息期與<lb/>
先生笑傲林丘何不我待溘然㝠遊翹首南天緘書薦<lb/>
誄我奠一觴我思萬里鄴水之上有槐隂隂先生逺矣<lb/>
清風滿林<lb/>
　　祭歐陽司訓文<lb/>
嗚呼子學孜孜豈不足収名科第耶乃一捧鄉書而屢<lb/>
<pb n="KR4e0101_WYG_021-16a"/>
不偶於春闈曽未少遂其志耶子才諒碩豈不足致身<lb/>
顯貴耶何僅司潮陽之訓而未及大其試耶子性温静<lb/>
豈不足乆生於世耶何年未强仕而遽與世棄耶豈天<lb/>
賦於子有餘而福乎子有未至耶不然則子之生何蹇<lb/>
而年復止於是耶徒使寡妻孤子諸父昆弟啣哀抱慟<lb/>
將何以自慰耶况吾儕知子也乆寧不為子歔欷而涕<lb/>
淚耶櫬之歸兮葬猶未耶魂之來兮安故地耶匪緘詞<lb/>
而致奠將何以洩吾之哀思耶靈之英爽兮知不知此<lb/>
<pb n="KR4e0101_WYG_021-16b"/>
意耶<lb/>
　　閣中祭楊編修父文<lb/>
自古肖子克大家聲恒因慈父佑啓其成嗟爾處士栖<lb/>
遲閭里累善毓德以遺厥子厥子不凡遭時之明魁薦<lb/>
甲科擢任西清曰荷兹命匪予能事實皆家嚴貽慶所<lb/>
致禄養已及恩封可期宜享彌年以益繁禧胡未及期<lb/>
訃遄在耳罔極之慟遂自今始榮先弗逮人所共傷况<lb/>
我館閣誼重悼亡賻以將誠辭以達意靈其鑒格罔我<lb/>
<pb n="KR4e0101_WYG_021-17a"/>
遐棄<lb/>
　　祭歐陽處士文<lb/>
嗚呼有德者壽君無心虧暴譎者夭君則祥慈胡年方<lb/>
富卒殞疾痿天鑒實公乃爽厥施鳥嘷獸吼徒切余悲<lb/>
顧予與君通家有自昔在宋元耦作對峙聲應列科輝<lb/>
聨三史余不類德叨榮竊第君材淵碩益𢎞所志藏膏<lb/>
斂澤思以溥惠稱賢中表馳譽遐邇迹雖背馳道不殊<lb/>
軌指予冡男曰此可妻非以其私先好是繼先君歸窆<lb/>
<pb n="KR4e0101_WYG_021-17b"/>
風雨晦㝠君祭之路不即其庭明嵗之秋我侍家兄踵<lb/>
門來謝君出笑迎欵言娓娓畢出中誠信宿告歸僕馬<lb/>
且具君苦為留我不可住謂今而後交得惠顧君未及<lb/>
來我不果去嵗復更新倐有來訃余走哭位君已就塋<lb/>
入門側耳如聆其聲即席而視如覩其形求君失君慘<lb/>
何堪勝玉樹既摧葭葦曷恃幸天惠君哲兄令子列門<lb/>
賢從璧連珠纍雖云逺而余則是倚唇齒相附曷其有<lb/>
已醴饌具陳君其降只有如不信惟視斯誄<lb/>
<pb n="KR4e0101_WYG_021-18a"/>
　　五月五日祭劉知州行忠文<lb/>
凡約為友誼合情通視沒猶在何有異同茍隨勢變豈<lb/>
君子風顧我與君同出遂術君守南詔我叨末第㑹朝<lb/>
在京市酒日醉失恃君悲賜歸我榮俱脱厥繫來篤里<lb/>
情青山孤騎往送來迎下文邉州君復往理道便來家<lb/>
我奉詔起雨驟炎天江喧洚水君持肴酒餞我舟中解<lb/>
其離悶期以効忠豈謂是别不一再逢邉塵未發旅櫬<lb/>
已至我時有喪未走哭位兹既就吉按節來祭在昔賈<lb/>
<pb n="KR4e0101_WYG_021-18b"/>
傅恭弔湘流異世相感况在朋儔蒲觴角黍薦此時羞<lb/>
　　祭表兄彭處士墓文<lb/>
永樂中兄持貲客蜀吾始就簿名往來鄉國不得與吾<lb/>
兄交言笑篤親愛者二十餘年然念吾母不逮養思厚<lb/>
母族必思與吾兄相安相樂於智溪之上如吾母未亡<lb/>
時故每致書吾兄輙道是意兄之歸終無期吾之思終<lb/>
無已恨無夤緣而西以挽吾兄之行李俱東而少慰其<lb/>
所思去年秋適有使蜀之命意得與吾兄一握手以下<lb/>
<pb n="KR4e0101_WYG_021-19a"/>
其心十餘年懸懸者及抵蜀求於客次得兄之子謂兄<lb/>
謝世有年矣嗚呼昔也存而不及來今也來而不及見<lb/>
智溪之歸終不得與吾兄偕矣吾之所思遂成悲戚矣<lb/>
今欲歸兄體魄於鄉姑先歸兄之子以為兄之宗祀奉<lb/>
大邑栢林終為異鄉而智溪之青山白雲尚在惟兄之<lb/>
靈無忘故土尚往歸焉告禮薄而情哀惟靈其鑒之<lb/>
　　祭劉憲副文<lb/>
嗚呼厚莫厚於鄉郡之交悲莫悲於死生之際况吾儕<lb/>
<pb n="KR4e0101_WYG_021-19b"/>
之於君又斯文之夙契君立風紀之司余忝禮儀之職<lb/>
顧風采之不奉僅星霜之再易幸使途之經寓地意必<lb/>
得道其故情何足跡之踵門遽易歡笑而為哭聲君容<lb/>
可想君柩在室呼君不起余涕盈臆念握手之不復惟<lb/>
薄奠之是行倘靈其余鑒尚不忘乎平生<lb/>
　　祭李隱君時魁文<lb/>
鄉有耆德俗習用臧嗟嗟隱君儀範於鄉匪身獨賢兄<lb/>
弟俱良孟氏家居髙尚其節季氏宦成為當朝傑廊廟<lb/>
<pb n="KR4e0101_WYG_021-20a"/>
之資縉紳之列隱君篤義處孟季間上恭厥兄有好容<lb/>
顔下友於弟慮其多囏用無異財食必同㫖視逺如近<lb/>
善終逾始令名外馳士論歸美既隆壽考益大家聲閭<lb/>
閻之間重倚老成胡不慭遺永淑後生吾儕訃聞不忘<lb/>
舊德逺置生芻東陽之側靈其不昧聿來歆格<lb/>
　　祭歐陽宅姊孺人文<lb/>
嗚呼惟我同産女男七人敬愛之至江鄉莫倫遽失其<lb/>
一如雁破羣哀慟之切夫豈可言嗟嗟我姊寡於青春<lb/>
<pb n="KR4e0101_WYG_021-20b"/>
雖幸有子寔孤自娠姊今行年幾及六旬子亦長大懷<lb/>
抱有孫脫去逆境得際順辰宜享遐福作姆族姻况諸<lb/>
弟昆尤篤親親惟我逺離其情亦均曩使蜀還道經姊<lb/>
門上堂展拜言色欣欣别來桑梓嵗復八新屢乞歸省<lb/>
慰姊殷勤雖詔未允其心常存胡願未遂而訃遽聞骨<lb/>
肉至戚生死殊分殮弗親襚𦵏弗臨窀悵望南天傷心<lb/>
慘魂遙遣弱子薦此誄文庶其悲憤下徹九原<lb/>
　　祭洪侍郎母太安人許氏文<lb/>
<pb n="KR4e0101_WYG_021-21a"/>
於維淑靈夙秉貞懿克配君子享有禄貴毓德含仁篤<lb/>
生偉嗣侃侃偉嗣才與行并自鄉達國焯著能聲曰匪<lb/>
慈母曷卒厥成侃侃偉嗣發身科第歴官清朝至亞卿<lb/>
位曰由慈母積慶所致侃侃偉嗣惟職是共而家日裕<lb/>
少長肅雍曰賴慈母以主乎中璽勅推恩迄今十載鸞<lb/>
誥加封屈指可待未臻盛榮已遽永邁訃自南來雲黯<lb/>
風凄雖蒙國䘏莫罄孝思况我儕輩素景内儀欣届七<lb/>
袠欲壽以詩倐聞變故易慶為悲遙遙川陸致奠以辭<lb/>
<pb n="KR4e0101_WYG_021-21b"/>
靈其罔昧薄鑒我私<lb/>
　　祭陳學士妻宜人曽氏文<lb/>
惟靈淑德順行令儀秀質女于茂族懿範是率作嬪夫<lb/>
子允宜厥室肅肅夫子惟德思明既大其家益隆厥聲<lb/>
曰惟靈兮克輔其成肅肅夫子學充文潤為天下魁躪<lb/>
轢豪俊曰惟靈兮夙勸其進肅肅夫子道以時行竭能<lb/>
効勤司制内庭曰惟靈兮亦與有榮賜第以居錫封有<lb/>
誥宜及夫子並歡偕老鞠子何遲捐世何早子儕聨科<lb/>
<pb n="KR4e0101_WYG_021-22a"/>
夫子倡之否則同郡聞變交悲靈其昭格薄賻在兹<lb/>
　　祭丘員外母太安人文<lb/>
惟靈淑於為女順於為婦愛而能教慈於為母三從罔<lb/>
昧遐福彌増况有偉嗣夙由賔興以能以勤贊秩禮典<lb/>
曰㣲母訓曷膺兹選遷秩既崇推恩有命曰幸有母與<lb/>
享厥慶我為其僚來使蜀方願拜其母廼情之常足未<lb/>
踵門訃遽在耳容悽心惻彌月弗已言歸道便薦此澗<lb/>
芹禮雖云菲靈鑒其勤<lb/>
<pb n="KR4e0101_WYG_021-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二十一<lb/>
</p>
<p>
</p>
  </div>
<div>
<head>兩谿文集巻二十二</head> <lb/>
    <p>
<pb n="KR4e0101_WYG_022-1a"/>
欽定四庫全書<lb/>
　兩谿文集巻二十二<lb/>
　　　　　　　　　　　　　明　劉球　撰<lb/>
　行狀<lb/>
　　遯遊楊先生行狀<lb/>
先生歿世有年其常教導母族子劉球幸第進士始克<lb/>
圖永先生之不可殁者於其所交顯人聞士遂悉所見<lb/>
聞徴諸長老謹狀其行曰先生諱𦙍字嗣慶姓楊氏其<lb/>
<pb n="KR4e0101_WYG_022-1b"/>
上世由關西來家吉安以忠襄文節二公顯為令族有<lb/>
壻於球從曾祖大史容窓公曰鑑字瑩之攻經澡行為<lb/>
元四門館生辭太子伴讀順皇帝朝即先生乃考也惟<lb/>
先生生長大史公家目儀則耳誨言既稔且飫又自知<lb/>
力學問不問五經四書百家言悉能口誦心憶樹植其<lb/>
中有根柢故施之文有序跋説百二十記五十一傳贊<lb/>
二十二祭文哀詞行狀墓誌二十五書表啓四十二居<lb/>
室器用之銘事物雜著九十總三百六十篇無一詞剽<lb/>
<pb n="KR4e0101_WYG_022-2a"/>
掇前人陳説深𢎞而重密類其為德詩有鳯臺前後集<lb/>
四巻澹溪近藁二巻皆出入漢魏六朝唐宋諸名家體<lb/>
隨事寄諷詠氣渾厚而詞雍雅類乎其情尤善真行草<lb/>
書能融㑹歴世之法成一家體每札數百千字出竒萬<lb/>
狀皆端謹遒媚適清重之宜類其儀貎時同邑謝先生<lb/>
士復名能詩黎陽端木先生孝思工為書人謂先生之<lb/>
能不在其下獨於文駸駸追乎古洪武中以故人甥孫<lb/>
見翰林宋學士濂答禄修譔與權中書陶叅政中立禮<lb/>
<pb n="KR4e0101_WYG_022-2b"/>
部朱尚書夢炎於京師出其作讀之大見稱與交贊其<lb/>
有退之子美遺聲由是中外人皆重其名士多慕其為<lb/>
學勛臣貴戚争致其迹於門遂為賔師都督何公家明<lb/>
年吉安侯陸公嗣子贄以高皇帝駙馬親執弟子禮復<lb/>
主陸公一日朝羣駙馬上異贄舉止應對不凡問其所<lb/>
師先生以是得召見賜食陸公後見先生弗賔先生語<lb/>
人曰昔漢武不冠不見汲黯楚王不設醴不能處穆生<lb/>
而侯䙝冠服見我心易我也我不可以乆此即去之家<lb/>
<pb n="KR4e0101_WYG_022-3a"/>
無何宣德侯金公禮聘至處其塾又一年而去當其時<lb/>
朝廷進人惟急四方誦詩讀書之士朝羮藜而夕薦鼎<lb/>
者盡是以先生之行能卓絶使一屑就則華名可采穹<lb/>
官不難致乃終引去故有司連以孝廉楷書舉於鄉廷<lb/>
臣閩南楊子春上隆知州同里劉子恭交以文學薦之<lb/>
朝皆不赴江西亷使房公安參政張公某交走書幣辟<lb/>
為南昌郡學弟子師去來半嵗卒不受官命歸其後朝<lb/>
廷嘗以纂修起先生議以祠林美職居之竟上書禮部<lb/>
<pb n="KR4e0101_WYG_022-3b"/>
乞自遂時為禮部者知先生為言之朝以得歸終身不<lb/>
入一毫富貴其心先生為人方嚴簡重有雅度而無詭<lb/>
言謟態於古聖賢言行能心慕而身行之居龍雲溪上<lb/>
為田取足其家需不謀他生理而家庭内外嵗時為樂<lb/>
衎衎為草堂户牖虛敞卉花竹樹環匝日陶情其中灑<lb/>
然襟抱超出人世外每誦論語鄉黨篇曰吾教自有養<lb/>
生術安用偃仰吐納為哉故常節飲食時動息戒忿慾<lb/>
以是神寧守固雖隆寒盛暑無事爐扇比老髪髯漆黒<lb/>
<pb n="KR4e0101_WYG_022-4a"/>
視聴完氣無餒憊少事二親以誠孝稱鄉里遭喪能執<lb/>
禮不建釋老事念其兄宅滁不可歸間往省之不怠導<lb/>
學者先操履而後誦習與人交彌乆而彌篤念死友悼<lb/>
逺姻必為詞以寄其哀有南州集録故交之作并其人<lb/>
始末欲傳之梓士論韙之先生素有髙行未嘗少下志<lb/>
於時之權力人與不知己者坐終日不一言及遇知己<lb/>
則為道古今竟夕無倦故甚見重於人士有誇雄一時<lb/>
自以人莫已軋及侍先生側輙氣失汗下凜凜惟恐越<lb/>
<pb n="KR4e0101_WYG_022-4b"/>
其度文武臣官是邑者每燕見必專坐先生其上自三<lb/>
司使而下按是邑者多問先生起居或求其見時諸親<lb/>
藩重禮文儒蜀為最聞先生賢欲以四川試官致其一<lb/>
見不可賜之養老書及土宜物先生早嗜游歴凡名山<lb/>
川無不到到亦稀與人接故號遯遊後以其不利於仕<lb/>
也作鈍夫傳又自號鈍夫永樂十八年庚子以疾終於<lb/>
家得年七十三娶鄧氏偕老有婦德一子惟昇先先生<lb/>
殁一女館里士賀彦寛於室蚤寡内外孫男四人嗚呼<lb/>
<pb n="KR4e0101_WYG_022-5a"/>
學如先生可以通古而探道也文如先生可以埀世而<lb/>
範後也去就如先生可以為尚志之勸也出處如先生<lb/>
可以為競名之戒也况孝敬以本之忠信以實之内養<lb/>
以充之外望以副之雖陶潛復生亦必尚其節徐穉不<lb/>
死猶將同其風用敢備書以為讄德行而議易名法者<lb/>
張本云<lb/>
　　故奉直大夫兵部職方員外郎周先生行狀<lb/>
先生周姓諱鳴字岐鳯以字行家吉水之泥田世以儒<lb/>
<pb n="KR4e0101_WYG_022-5b"/>
宦顯至宋季有諱應龍號磻州者為時儒宗其子京孫<lb/>
直寶謨閣上言詆賈似道奸邪知事不濟棄官去直閣<lb/>
之子厚號亦山以經術教訓鄉里先生曽祖也祖聞孫<lb/>
以元至正辛巳鄉貢進士薦入史館修宋遼金史上書<lb/>
請以宋為正統時不能用即輟史事去為鰲溪真文書<lb/>
院山長考諱觀號彬彬贈奉直大夫兵部職方員外郎<lb/>
妣李氏贈宜人先生性敏悟襟懷豁達言論侃侃如也<lb/>
才識尤髙邁過人其先世貲産素饒遭元亂喪之而故<lb/>
<pb n="KR4e0101_WYG_022-6a"/>
額尚存皇朝龍興有司按故額頒役彬彬甫孑立不能<lb/>
堪而産益削先生年十四五即勤於幹父蠱早夜無少<lb/>
休不數年家復其初人皆賀彬彬甫之有子洪武甲戌<lb/>
以經明行修薦為桐城儒學訓導桐城學校廢弛生徒<lb/>
多不知學先生嚴立教條講道勸課有方諸生喜得師<lb/>
亦勤於學自是决科躋仕者相繼皆曰非周先生之教<lb/>
不及此也丁外艱服除擢即墨主簿以明敏詳密為藩<lb/>
司所重遣同御史僉事往登州讞强盜獄盜七十人而<lb/>
<pb n="KR4e0101_WYG_022-6b"/>
稱屈者四十五人御史執不與辨先生察其人皆以宿<lb/>
怨為盜所誣指從容以其故為御史僉事言且歴舉前<lb/>
代賢臣以辨寃獄得名者譬曉之御史感悟四十五人<lb/>
遂得不死㑹兵興賦即墨軍需鐡七十餘萬先生具奏<lb/>
地濵海隅鐡非所産而府庫積鐡尚多請出以資軍用<lb/>
庶蘇民力所司又令即墨民輸豆軍前准其嵗入來數<lb/>
已而復徴其米而令以鈔償豆直先生復奏民無信不<lb/>
立今民既輸豆又徴其米是無信於民也請從初令以<lb/>
<pb n="KR4e0101_WYG_022-7a"/>
信於民且連奏便民十餘事朝廷皆納其言詔報曰可<lb/>
坐累下繋㑹赦免民留之不得相率送至於淮皆涕泣<lb/>
而别永樂甲申徴授國子監學正明年大宗皇帝幸大<lb/>
學賜學官筵宴襲衣先生與焉未幾上以漢王失德由<lb/>
輔導不得人詔選端直之士為之輔遂擢先生漢府紀<lb/>
善先生亦慨然以輔成王德為己任時王府有從征軍<lb/>
三千人不𨽻籍兵部又據有諸衛草場縱下人於外攘<lb/>
民物所為不法類此者先生輙具諌王雖面從而心忌<lb/>
<pb n="KR4e0101_WYG_022-7b"/>
之且王素蓄不臣之心雖開寶賢堂名為延問羣臣之<lb/>
所實欲招致匪人以經營奪嫡計先生心知之作寶賢<lb/>
堂箴累千言寓規諷之意其中冀格其非心王益忌之<lb/>
㑹駕北巡王擁重兵出入威震中外先生言王宜抑兵<lb/>
威退守藩臣之禮無啓疑心遂激王怒明日令守衛官<lb/>
無故詬先生先生不堪其辱以白王王令質於儀衛司<lb/>
已而獨送先生於朝下錦衣衛獄欲置以重辟時仁宗<lb/>
皇帝以皇太子監國詢知先生以數諌王得罪非有他<lb/>
<pb n="KR4e0101_WYG_022-8a"/>
故降為長州儒學教諭到官與諸生講學不倦每大比<lb/>
諸藩交聘為考官嵗辛夘之福建甲午之浙江丁酉之<lb/>
福建所取士多得人秩滿陞國子博士至南京召見於<lb/>
文華殿慰諭甚至且曰他日當大用卿其遇知仁廟如<lb/>
此丁繼母憂服除用薦陞兵部職方員外郎時方清理<lb/>
軍籍職方事冗人謂先生儒者必不勝其煩及事至剖<lb/>
决無滯人始服其能三載考最賜誥命授奉直大夫追<lb/>
贈其考妣歸燎黄於阡尋復官宣德乙卯乞致仕後四<lb/>
<pb n="KR4e0101_WYG_022-8b"/>
年以疾終正寢先生素孝友十嵗居母喪哀毁如成人<lb/>
筮仕桐城即迎其父就養父卒奉柩歸至小孤遭風舟<lb/>
將覆扶柩號哭誓與俱沉風隨以定撫育二㓜弟冠婚<lb/>
必盡禮合三從兄弟子姪為一㸑閨門近千指服食資<lb/>
用皆有定規家法嚴整内外無私蓄著家範十數條令<lb/>
子孫世守之族子弟性敏者悉令學經奬進之亦甚至<lb/>
故其族以經術取仕禄者多於他族其族人有沒宦途<lb/>
不能歸喪者必經紀而歸之尤急於濟人阨清江艾時<lb/>
<pb n="KR4e0101_WYG_022-9a"/>
春之官寧海道被㓂傷病瘡痍不能起貲裝殆盡先生<lb/>
遭之為留旬餘求藥理之愈解裝齎之而行艾終身德<lb/>
之先生㓜從季父子霖族兄仲容受書旁及他經傳學<lb/>
有源委發為文浩瀚而沉實下筆累百言立就然皆根<lb/>
極底裏無浮薄之疵自號退齋其文有退齋稿六十巻<lb/>
藏于家别著尚書通義春秋纂要授學者先生生元至<lb/>
正甲辰十月六日終大明正統戊午四月五日享年七<lb/>
十五娶彭氏贈宜人繼王氏封宜人俱有婦德子男三<lb/>
<pb n="KR4e0101_WYG_022-9b"/>
人長勉次叙字功叙以永樂戊戌進士官翰林累陞至<lb/>
侍讀次廣女二人前兵科給事中金昭伯廬州儒學訓<lb/>
導彭塤其壻也孫男七人蒙渙復巽同伯咸恒女三人<lb/>
曽孫男二人女二人初先生疾作功叙在官得其兄書<lb/>
即陳乞歸省朝廷以宣宗皇帝實籙垂成功叙職在纂<lb/>
修理不宜去及實籙進呈功叙思歸志益切而先生訃<lb/>
且至功叙將歸卜是年月日即其里錦峯山王宜人之<lb/>
兆合𦵏焉謂宜有狀謁諸大人君子以圖其不朽而哀<lb/>
<pb n="KR4e0101_WYG_022-10a"/>
戚不忍文乃以屬球球因具述先生歴官行事之實庶<lb/>
幾立言君子有所採摭謹狀<lb/>
　　故封翰林編修文林郎孫先生行狀<lb/>
先生諱貞字宗正號竹軒姓孫氏其先江左人唐興元<lb/>
中有處士諱瑫者來豐城卒𦵏其邑同造里敷山子孫<lb/>
家焉其後有諱行琰者仕南唐為倉監貽書節度使馬<lb/>
希萼以息兵弊民賴之蘇子孫居敷山者盛至百餘家<lb/>
代有聞人六世孫發宋元祐進士仕至永豐縣令永豐<lb/>
<pb n="KR4e0101_WYG_022-10b"/>
九世至先生曽祖實則雖隱不仕而德益高祖祐卿鞠<lb/>
於母姨之夫李仁傑居縣北化鵬坊至父仲明皆因李<lb/>
姓逮先生始復之先生㓜㞿嶷長益頴異有司選充縣<lb/>
學生教諭泰和劉子彦深器重之授以毛氏詩又從鄉<lb/>
先輩朱學士偹萬黄進士德潤游葢有造詣洪武辛未<lb/>
貢京師為國子生中癸酉科鄉試明年以副榜舉人教<lb/>
授紹興太祖高皇帝進諸教授陛前諭以掌教之道且<lb/>
命吏部録其名以俟擢用先生是時年富氣壯鋭然有<lb/>
<pb n="KR4e0101_WYG_022-11a"/>
志副上㫖到官務振教規事惟公正是由有施御史者<lb/>
按郡甚嚴私於給傳徐氏子以充增廣生尋令升於廪<lb/>
膳之列先生曰此子非由鄉里推選得厠名増廣已出<lb/>
非分何得食廪且諸生中有學問勝之者猶未食廪不<lb/>
可全廢公論御史氣為沮郡官皆從旁私語先生曰姑<lb/>
許之退可改行不宜面執先生曰君子與人以信焉有<lb/>
今日許之而明日可改乎御史知不可屈遂罷作育諸<lb/>
生成績焯著一日遇相者言其將有憂至即動心求歸<lb/>
<pb n="KR4e0101_WYG_022-11b"/>
省行次南昌果聞父喪哀毁踰禮服闋調漢陽漢陽諸<lb/>
生與鄉舉者素鮮先生教之尤力後三年當大比赴試<lb/>
者十二人不偶者惟一人通判張某介然有守嘗坐事<lb/>
繋都察院獄以無錢賄獄吏為所抑寘諸惡所及事白<lb/>
復官人謂其必易所守張卒持廉自若㑹詔下教授得<lb/>
薦賢先生即以張應詔陞按察僉事貧無以之官復資<lb/>
之行秩滿陞國子助教又滿轉博士陞從七品禄時國<lb/>
監官傑然著賢稱不過四五人先生實其中尤賢者甚<lb/>
<pb n="KR4e0101_WYG_022-12a"/>
見禮於祭酒頥庵胡公司業古崖呉公並遣子受業其<lb/>
門辨事監生以故不在官所司移文來問狀六館紛然<lb/>
莫所知屬有經旬不得報者先生遂作類姓簿備録諸<lb/>
生姓名籍貫班次以姓為别欲求其人於姓下稽之即<lb/>
得人以為便遂為定法明年解署拜勅命授修職佐郎<lb/>
宣德初乞歸省時母太孺人年已八十先生亦六十餘<lb/>
始有退休之志明年還官又明年秩滿上行在請老益<lb/>
堅遂以子曰恭官翰林封翰林編修文林郎致仕自是<lb/>
<pb n="KR4e0101_WYG_022-12b"/>
謝絶人事朝夕侍親側非有國慶及鄉飲禮足不至縣<lb/>
門湖廣諸藩聘典鄉試文衡皆不赴丁太孺人憂築館<lb/>
居敷山之下鄉弟子來學者稍受之而卻其貧者俸後<lb/>
三年祁門迎養又二年重慶迎養皆樂赴之自重慶歸<lb/>
時年已七十一愈無意世事課諸孫之餘惟日與二三<lb/>
故老飲酒談笑而已恒言人生壽至八九十固福也然<lb/>
或苦疾病何福之云吾年至此儘足矣得一夕如睡夢<lb/>
中恬然而逝良快良快果以不病而卒卒前三日㸃檢<lb/>
<pb n="KR4e0101_WYG_022-13a"/>
平昔所許人詩文悉成而還之明日杖䇿觀漲江滸歸<lb/>
過故人話舊如平素是夕遂不起時正統五年五月二<lb/>
日也先生存心端謹自奉儉約作事必慮始終故歴官<lb/>
三十餘年夷坦如一所至必迎其親就養最善教子官<lb/>
太學時閤其燕居之所閉諸子其上親授以經初欲五<lb/>
子各專一經尋以長子有桑梓之托取外甥鄔在恭以<lb/>
足之其後諸子皆有成鄔亦第進士為御史訓率諸子<lb/>
有官者尤嚴曰良為御史同居成賢街每夕歸必問以<lb/>
<pb n="KR4e0101_WYG_022-13b"/>
今日治何獄其間有所伸雪否曰良必悉以對擬罪有<lb/>
不當輙切責之欲其改擬人謂他人為御史惟一上官<lb/>
獨曰良有兩上官其一指先生也曰恭在翰林分月俸<lb/>
以致養卒不入升斗為已費寄奉所得上賜銀帛亦不<lb/>
發封而還之且報以書曰我口體肥煖恒足近得所寄<lb/>
物可自留以養廉自今勿更致也諸子官外京者未嘗<lb/>
從之需一物葢懼有以啓其貪以故其子守官逾謹遇<lb/>
族黨親故素厚未嘗以險夷貧富致異與人交雖勢隆<lb/>
<pb n="KR4e0101_WYG_022-14a"/>
不附窮急不棄為國子生時與同郡盧淵同舍湘隂夏<lb/>
原吉同寫武臣誥教紹興時與李太守慶相善後淵至<lb/>
侍郎原吉慶尚書先生未嘗一造其門為助教時與黄<lb/>
博士彦清連居因熟其從子金蘭後彦清以姦黨沒家<lb/>
金蘭為貴池典史坐累至京失所歸先生館之三年有<lb/>
不足輙周之同鄉楊伯震為長廬運副得罪自獄出病<lb/>
毁不成形舁至先生門欲托寓旁舍懼其病有染相唆<lb/>
家人固卻之露卧街祠下先生歸聞之曰人各有命病<lb/>
<pb n="KR4e0101_WYG_022-14b"/>
何足患亟命移入病卒以愈其義於交故間也多類此<lb/>
先生本有經世理民之才終身局於儒官不得施間吐<lb/>
一二以開其子其子推而行之無不效故識者謂其子<lb/>
之有政聲為民望者多得於先生云嗜學尤篤自㓜至<lb/>
老體無不安日即留意詩書五經俱明而䆳於詩春秋<lb/>
尤好聚書坊市無賣者輙手自抄録積至浩穰則建樓<lb/>
貯之以便覽誦故學益充碩發為詩文平易近事情不<lb/>
務竒刻有竹軒集若干巻藏於家先生生洪武丙午九<lb/>
<pb n="KR4e0101_WYG_022-15a"/>
月十六日歴春秋七十有五娶揭氏文安公族孫女封<lb/>
孺人子長曰温次曰良由重慶知府陞廣西布政使次<lb/>
曰恭由翰林編修積官至侍讀次曰儉舉豊城縣訓導<lb/>
至京卒次曰讓由祁門教諭陞應天府教授女長適縣<lb/>
學生范廸次適熊仕恭孫男十五繩縣學生縝約維綏<lb/>
綽綱紀純紳給緣䋥緒績女十曽孫男二女五先生未<lb/>
卒前數月寄書曰恭言其得痁疾已就差而四體尚未<lb/>
寧曰恭懇乞歸省得命行至南昌哭先生訃如昔者先<lb/>
<pb n="KR4e0101_WYG_022-15b"/>
生哭其親焉是亦豈非數耶諸孤卜用是年月日遵遺<lb/>
命葬先生敷山先塋側曰恭詣京具列行實屬球次序<lb/>
之將以請銘於當朝大手筆球辱愛其父子間最乆義<lb/>
不得辭因次序之如前云<lb/>
　　戴先生行狀<lb/>
先生諱審字誠問號古愚戴之先丹陽人二十三世祖<lb/>
叔倫仕唐為御史出刺撫州子孫因家金溪八世至利<lb/>
華仕唐為招討使鎮安福因家邑之郭村宋興招討六<lb/>
<pb n="KR4e0101_WYG_022-16a"/>
世孫刑部員外郎之邵以軍功顯七世孫潭州通判特<lb/>
立九世孫梧州太守重熈十世孫臨川宰養正俱由進<lb/>
士起家臨川曽孫端仕元為澧川學正學正生有原有<lb/>
原生常州教授起潛無子先生常州弟有原仲子後於<lb/>
常州自㓜有志復家聲致力詩書弗倦洪武中由邑庠<lb/>
生貢禮部為中都國監生擢五軍都督府斷事官左司<lb/>
稽禮克勤厥事未幾是官革先生亦以事謫戍大同得<lb/>
代歸故鄉卜宅山水佳處日以親兄弟課子姓著文章<lb/>
<pb n="KR4e0101_WYG_022-16b"/>
為樂無復仕進意洪熈中詔廷臣舉賢今翰林學士李<lb/>
公前監察御史胡公皆其故人李公欲舉之胡公曰誠<lb/>
問風憲才也某舉之為宜遂上其名先生寄詩二公有<lb/>
谷口烟霞撥不開之句以誓不赴乃為徴命所廹入京<lb/>
吏部㑹大臣於朝䇿以事竟罷不對復如大同廣靈王<lb/>
聞其賢數召見不能得及其歸也賜之手札曰先生南<lb/>
還亦復有夢到雲中否葢念之至也又二年卒於家先<lb/>
生性剛介襟懷清灑不與流俗偶所居必盛植花竹列<lb/>
<pb n="KR4e0101_WYG_022-17a"/>
圖書以自娯終日静坐稀與人接所接必親故與儒林<lb/>
中有節概人遇武斷之徒未嘗假以詞色其足跡所造<lb/>
必名門故族彼倔起之家未嘗得其一過與人論議侃<lb/>
侃以正自持見所知有過輙面責之於義事尤能勇為<lb/>
嵗壬午里中横隂相保聚謀作亂首刼富室路氏執其<lb/>
父子以嘗之先生謂諸兄弟曰横惡至此不早為計吾<lb/>
屬將不免莫若納諸富室因救路氏以除之遂㑹諸富<lb/>
室至横所脫路氏繋破其亂謀旬日逺近盜起殺人者<lb/>
<pb n="KR4e0101_WYG_022-17b"/>
相繼獨環里晏然故人舒伯庸年老而外内多事懼其<lb/>
子㓜不能樹以屬先生未幾伯庸死先生収育其子且<lb/>
妻以女别置田宅以居之舒氏遂不落莫其志節素出<lb/>
人表又工為詩在邑庠時已有作及罷官歸邑中長老<lb/>
楊徴君嗣慶謝隱君士復皆以詩雄一時其教人有法<lb/>
大要欲洗時俗之陋以習先朝雅音士大夫翕然宗之<lb/>
先生往來二家得其説遂棄故習惟新是務故其詩善<lb/>
變俚言淺語為清新之句使景與事㑹意隨詞達多中<lb/>
<pb n="KR4e0101_WYG_022-18a"/>
人情得唐張藉王建體每出一篇學者輙相傳誦不置<lb/>
口先生以其詩因窮而工也名其藁曰慣窮集其子難<lb/>
類而編之得十巻以入於梓先生殁宣德辛亥九月二<lb/>
十六日歴春秋六十有六配楊氏先殁子男三曰難曰<lb/>
位曰氷氷補邑庠生早世女四人孫男七人女八人曾<lb/>
孫男一人先生素睦於弟誠辨嘗相期以殁同穴及誠<lb/>
辨殁卜於邑北鎮安鄉江浦原葬有日矣先生繼謝世<lb/>
諸孤遂如二父志以其年十月二十九日合𦵏焉後九<lb/>
<pb n="KR4e0101_WYG_022-18b"/>
年難至京圖表襮先生之德於縉紳大夫屬狀於球球<lb/>
弱冠時先生來候先君因語球曰邑西舊家昔惟下村<lb/>
與子湯村及吾郭村是三族者世聨簪紱互有文章以<lb/>
相述德至今諺為三村世家者以此其勉加學以無忘<lb/>
先好他日球侍先君如戴氏先生語之如初今先生不<lb/>
及見矣其夙昔丁寧於球者豈徒然哉故嘗為其配楊<lb/>
孺人狀矣况敢辭狀先生行耶因述其所見聞如右謹<lb/>
狀<lb/>
<pb n="KR4e0101_WYG_022-19a"/>
　　故翰林侍講學士奉訓大夫曾公行狀<lb/>
公姓曽諱鶴齡字延年一字延之其先有仕唐為光州<lb/>
團練使曰慶者再傳至搆避五季亂自金陵徙江西因<lb/>
家泰和六傳至宋彭澤令安定清川丞安中監察御史<lb/>
安强兄弟俱起甲科而族益顯彭澤九世至元瑞金教<lb/>
諭約生九韶仕洪武中以弛利便民罷黄蓬湖官歸而<lb/>
教行于鄉其子贈翰林修譔伯高尤䆳於學舉賢良校<lb/>
官皆不就曰吾上世連仕不達而有德於民食其報者<lb/>
<pb n="KR4e0101_WYG_022-19b"/>
在吾子乎吾何以仕為即公之考也母太安人胡氏夢<lb/>
星墜卧内感而生公公少異常兒及受學家庭不煩督<lb/>
責自力於業既冠與其兄椿齡以書經同領永樂乙酉<lb/>
鄉薦明年㑹試留養未行其兄遂第進士為庶吉士翰<lb/>
林以沒仰事俯育之責萃公一身繼遭父喪内外斬然<lb/>
無足賴者又以閭右齟臨弗克康厥居積學之餘稍出<lb/>
所有授徒以自給乆而從焉者衆贄入益不貲廼營故<lb/>
業邑城之西為乆安計諸子頗長足事事遂辭太安人<lb/>
<pb n="KR4e0101_WYG_022-20a"/>
赴永樂辛丑㑹試時今少師廬陵楊公司文衡務先典<lb/>
實之作以洗浮腐之弊喜公諸篇悉優多梓行之至今<lb/>
評程文者以是科為最廷對居第一擢翰林修撰洪熈<lb/>
乙已受勅封贈父母妻宣德改元奉命如南嶽及舜神<lb/>
農二陵修祀事宣德庚戌同考禮部㑹試修太宗仁宗<lb/>
實籙成受白金綺幣之賜進秩為翰林侍讀明年乞歸<lb/>
省道聞太安人訃哀毁終喪復官預修宣宗實籙正統<lb/>
戊午書成受賜如初進秩為翰林侍講學士尋授奉直<lb/>
<pb n="KR4e0101_WYG_022-20b"/>
大夫是秋考順天府鄉試初試之夕塲屋火試巻亦有<lb/>
殘缺者有司懼罪不敢以更試為言惟欲請葺塲屋以<lb/>
終後兩試公曰必更試然後百弊滌至公著不然雖無<lb/>
所私亦招外謗朝廷何惜一日之費以成此盛舉哉有<lb/>
司具二説以進命下悉如公言衆皆懾服得士亦審嘗<lb/>
自謂吾齒未甚艾而精神覺已衰吾生其不乆乎一夕<lb/>
課其子忘倦明旦造朝與同列言笑自若退而得疾未<lb/>
半晝沒葢正統辛酉三月二十一日也館閣中大為之<lb/>
<pb n="KR4e0101_WYG_022-21a"/>
慟上聞遣禮部左侍郎王公致祭自公卿至勲戚貴臣<lb/>
交致奠賻聞者莫不悼惜公生洪武癸亥四月十八日<lb/>
歴春秋五十九配陳氏封安人子男五序廉應庶庾序<lb/>
由進士起家為行人司行人廉乙卯貢士女適里士胡<lb/>
仲璿嚴時孫男八孫女四惟公中懷坦直畧無一毫廞<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>矯枉而處事遇物井然有理起居休如也事親孝於<lb/>
家極雍睦訓育其兄遺孤子庠自晬至有室卒成偉器<lb/>
致有弋陽司訓之薦嫁庠女兄弟二人如已女寡姊孤<lb/>
<pb n="KR4e0101_WYG_022-21b"/>
甥無不席其庇嘗分上賜金買田以給先祀積俸餘以<lb/>
周族人之貧者親故亦多蒙其惠與人交初若難合乆<lb/>
而益親所知為達官立當道者不少每燕見必以公天<lb/>
下期之未嘗及於私教學者欲其必先本領毋徒徇外<lb/>
欲速以自小其志故經其指引者無分達未達俱有儒<lb/>
者風其文有詩歌詞賦頌贊累千篇傳記序説半之行<lb/>
狀墓銘碑讄雜文三百皆出新意得古法無所襲於外<lb/>
而有益於道德仁義之説為多可謂没而有不可没者<lb/>
<pb n="KR4e0101_WYG_022-22a"/>
矣公就殯之三月序致使命自南夷至將奉柩歸故鄉<lb/>
用某年月日葬其邑某鄉某山之原以公同榜士獨球<lb/>
一人在翰林又素相厚來請狀以為謁銘圖不朽之地<lb/>
義不可辭因述其世出事行如此庶立言君子有所考<lb/>
焉<lb/>
　　故紹興知府馮君欽訓行狀<lb/>
馮之先本宋太子太師贈司徒文簡公京之族世家武<lb/>
昌有隱君曰海翁累德弗用生廣西路同知良卿同知<lb/>
<pb n="KR4e0101_WYG_022-22b"/>
生元威順王叅謀昇之叅謀生贈承德郎禮部主事筠<lb/>
窓先生伯淳筠窓甫十嵗隨叅謀避亂永豐秋田而失<lb/>
怙以故人遺孤子鞠於其里劉真叔冐劉姓長徙邑之<lb/>
龍潭娶楊氏生欽訓及欽訓貴得追爵其親始復馮姓<lb/>
欽訓初名智安後於禮部進事狀仁宗皇帝更其名曰<lb/>
敏少傳東里楊先生遂字以欽訓勉之遵上命也欽訓<lb/>
童時筠窓用薦入欽天監演厯攜欽訓從丁季恒先生<lb/>
受詩京師丁愛其秀朗謂筠窓曰賢郎資品絶倫吾當<lb/>
<pb n="KR4e0101_WYG_022-23a"/>
賀公有子公亦當賀吾得其徒永樂辛卯戰藝京闈果<lb/>
捷明年㑹試中教官選不就請卒業太學遂第永樂乙<lb/>
未進士嘗馳命往賑河南嵗饑所發廪必先貧無告者<lb/>
而後富人故民均有食而道無殍者擢行在兵部武選<lb/>
主事求續武臣勲籍南京以便侍親疾終父喪入朝㑹<lb/>
有北攘之師遣欽訓督大名府軍資赴邉軍法供事後<lb/>
期者斬而給事中授欽訓期狹時仁廟攝國政儲宫旦<lb/>
朝百官欽訓奏曰臣當督軍資大名而給事中與臣期<lb/>
<pb n="KR4e0101_WYG_022-23b"/>
狹請更之羣給事中合勢劾欽訓惰不事事請寘諸法<lb/>
人皆危之欽訓從容曰請以臣共事者比某往某郡其<lb/>
地不逺於臣某督某資其數少於臣而得期皆多臣一<lb/>
月非給事中私彼即欲害臣也命下所司更其期事已<lb/>
仁廟登極給事中多被黜或謂事始於劾欽訓欽訓改<lb/>
禮部儀制主事居母喪及祥復官儀制未幾尚書潔庵<lb/>
胡公薦為儀制員外郎涖宣德癸丑㑹試防察謹而大<lb/>
得舒其志欽訓乆官儀制於典故悉究悉閑既優於職<lb/>
<pb n="KR4e0101_WYG_022-24a"/>
薦飾厥廨樹嘉木竒卉其間洒然清趣可掬日與其寮<lb/>
以相樂常以廣教化興禮儀為儀制責間因論事白於<lb/>
尚書請進武衛子弟於學校由是行伍中皆弦誦又欲<lb/>
罷郡縣學限名之禁以廣生徒輯國初以來定諸禮儀<lb/>
節類為編帙請頒行之使人得以循習未就擢紹興知<lb/>
府初下車即召吏民耆老喻以禍福言使革故弊以即<lb/>
新逾月以疾沒民相弔以為失良守争致賻以歸其柩<lb/>
故鄉其得民心如此使為政乆下澤其民也深則民之<lb/>
<pb n="KR4e0101_WYG_022-24b"/>
服化當何如欽訓生洪武己已六月二十三日沒宣德<lb/>
甲寅七月十九日得年四十有六娶喻氏封安人生子<lb/>
皆不育以兄子栻後女一人在室欽訓美姿容有文學<lb/>
雖星官方技百家書悉能通之為詩數百篇多關世教<lb/>
言古今人出處必極其詳兄弟五人篤於友恭嘗時過<lb/>
武昌得偕其弟信安展先塋與族人序昭穆心欣然曰<lb/>
吾平生願且酬矣與人交施必欲先人屬以事務盡心<lb/>
為之居官涖政克勤克慎葢奮然有志於自立者也以<lb/>
<pb n="KR4e0101_WYG_022-25a"/>
故名滿縉紳當道間人意其必柄用郎官郡守未足盡<lb/>
其能副其所望及訃至皆重惜之况球以同郡舊故與<lb/>
欽訓以志行相尚於儀制當時號為知已寮其傷懷痛<lb/>
心又豈衆人可預哉特述其行蘄世之名能文君子採<lb/>
掇以垂其幽光於無窮庶不負知已云<lb/>
　　翰林侍讀承直郎陳公行狀<lb/>
陳之先光州固始人唐末之亂有諱檄者從王審知入<lb/>
閩官閩至大尉其子令鎔居閩之大義令圖居侯官之<lb/>
<pb n="KR4e0101_WYG_022-25b"/>
古靈令圖為宋直學士襄曾祖令鎔之後有諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者仕<lb/>
宋至顯謨閣侍制歸師閩郡其後有四十三府君諱某<lb/>
者仕至副使副使再傳至垚垚生鈺鈺生週字仲昌封<lb/>
文林郎四川道監察御史其配林氏封孺人有子四人<lb/>
長即君也君諱振字叔剛以字行號絅齋自㓜端重不<lb/>
與羣童狎稍長課詩有竒句從武岡訓導劉九疇受春<lb/>
秋由邑庠生領永樂甲午鄉薦上春官不偶退即閉户<lb/>
研窮經傳子史深有造詣遂第辛丑進士例得依親以<lb/>
<pb n="KR4e0101_WYG_022-26a"/>
廣學乃就諭德林尚黙先生問古文法先生作原文貽<lb/>
之歸則旁搜逺討其功倍於肄舉業時其學與文遂並<lb/>
進宣德丙午召至京擢四川道監察御史㑹修兩朝實<lb/>
籙膺薦預纂修之列以課最推恩封其父母妻實籙成<lb/>
受襲衣白金文綺之賜陞翰林修譔時以他官預纂修<lb/>
者數人獨君得留翰林衆以為榮君亦早夜孳孳圖報<lb/>
稱非有疾痛不安節無一日不在官於職務尤克勤恭<lb/>
以底績同列中或有他故以其職事託之亦無不盡心<lb/>
<pb n="KR4e0101_WYG_022-26b"/>
公退輙坐静室讀書為學不倦非其分内事未嘗預人<lb/>
以故多賢之先生長者咸器焉丁母憂去官廬墓側哀<lb/>
毁逾禮終喪復故職正統丙辰同考禮部㑹試上將御<lb/>
經筵慎選儒臣充講官君在選列進講之初受銀鈔表<lb/>
裏之賜纂修宣廟實籙成陞翰林侍讀受賜加於初聞<lb/>
其父病疽疏乞歸省既得命而有産子之喜北俗子未<lb/>
滿月忌出室或勸之緩發君曰自聞家君病來食不知<lb/>
味寢不安席得請以歸恨不一蹴至膝下豈以俗忌滯<lb/>
<pb n="KR4e0101_WYG_022-27a"/>
吾行耶即日就道抵家而親已愈父子兄弟相聚甚歡<lb/>
明年將上京沾狂惑之病服藥少瘥遭父喪而疾盛作<lb/>
以正統五年二月二十三日卒歴春秋四十有七君性<lb/>
温雅操履尤潔白出言行事皆有思忖不苟且至為文<lb/>
章亦然謙退雍睦見人有過輙葢覆之人亦未有言其<lb/>
過者尤善事親在京師珍味藥品寄奉不絶侍家庭婉<lb/>
愉之下多諍言友愛其弟杪棖柶素篤視姑姊妹之寡<lb/>
者雖疎猶戚與人交務存忠厚中書舍人陳思孝自獄<lb/>
<pb n="KR4e0101_WYG_022-27b"/>
出囊槖蕭然而父子相繼沒君為經紀其喪歸故鄉甚<lb/>
周備纂修時催事者頗無狀同列皆惡之欲於稠人中<lb/>
發其貪鄙事君曰若然則彼不但媿無所容且當得罪<lb/>
然人將以公為何如人事遂已未幾其人病且死同列<lb/>
皆曰非陳君諫則人必謂吾儕速彼之死也其善彌人<lb/>
鬬多類此遇良時日吾為文酒之㑹與所交序飲賦詩<lb/>
以相樂襟懷洒如也娶林氏浙江參議季之女封孺人<lb/>
賢而生子皆死嘗勸君别娶為嗣續計君未允孺人為<lb/>
<pb n="KR4e0101_WYG_022-28a"/>
娶同姓女送至京生二子長曰煒次曰爟俱㓜女適松<lb/>
陽周彦達之子林孺人出也君在翰林以同年故與今<lb/>
吏部侍郎洪公侍講學士曽公及予交最厚故其訃至<lb/>
予三人更相弔以失知已方欲圖其不朽而其弟遣人<lb/>
來告葬期在今年月日葬之鄉曰某里曰某原曰某具<lb/>
世系行事屬予為狀屬洪公碣銘屬曾公督成之義皆<lb/>
不得辭予因譔次所知以備立言君子採摭云<lb/>
　<lb/>
<pb n="KR4e0101_WYG_022-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二十二<lb/>
</p>
<p>
</p>
  </div>
<div> <lb/>
    <p>
<pb n="KR4e0101_WYG_023-1a"/>
欽定四庫金書<lb/>
　兩谿文集巻二十三<lb/>
　　　　　　　　　　　　　明　劉球　撰<lb/>
　墓銘墓表<lb/>
　　工科給事中宋璉墓誌銘<lb/>
正統元年冬十月庚午工科給事中宋璉卒於北京明<lb/>
時坊其弟麟走以告余余往哭且營其殮具於一二交<lb/>
游以殮之乆而悲不已人或謂余過於戚者因語之曰<lb/>
<pb n="KR4e0101_WYG_023-1b"/>
昔璉聞余言春秋心法在推聖人筆削深意端已而經<lb/>
世伸道而遏邪即喜以為得所從余見璉貎恭而氣和<lb/>
求傳心要法以體之為德行之為行也又敏且篤發於<lb/>
文詞多新竒而辯愽亦喜以為託於後者不失人今璉<lb/>
且死矣余豈得而不戚耶因銘以雪予中之戚璉字殷<lb/>
徴其先家吉水洪洞五世祖必大始徙新淦槎陂曽祖<lb/>
觀禮祖緑野先生貫從祖刑部郎中一之父完子皆以<lb/>
明經為通儒璉得其傳又慱諸師友間甫冠為鄉子弟<lb/>
<pb n="KR4e0101_WYG_023-2a"/>
師且教且學既有得去謁其初師張教授萬選嘉興留<lb/>
試浙江遂得上春官第進士荷恩以歸廣所學復召至<lb/>
京試論䇿詞賦居優等改翰林庶吉士擢工科給事中<lb/>
踰年卒得年三十有三璉居家悦其二親甚至及得禄<lb/>
即欲迎以致養其母至而璉疾已作猶强支持以安其<lb/>
懷疾既革謂麟曰有生必有死不足惜也獨不克終二<lb/>
大人養為可恨耳吾弟當勉力為孝子聞者憐之其在<lb/>
工科尤慎密嘗驗嵗進弓弓工欲循故事致饋遺以免<lb/>
<pb n="KR4e0101_WYG_023-2b"/>
罰璉卻之而罰亦省同寮意其有所私璉不與辯乆而<lb/>
事白人服其有容其弟彪弟麟弟鳯皆得璉訓勵於學<lb/>
娶龍氏生男長曰桂馥次曰桂郁女三人俱㓜其葬以<lb/>
某年月日葬之鄉曰某原曰某銘曰<lb/>
璉之生也吾何幸乎為之前璉之亡也吾誰托乎為之後以<lb/>
吾之不徳也固不足以有傳而子之賢也又何故而不壽昔<lb/>
夫子道雖隆而徳雖盛猶不能不慟顔淵之哭而執伯牛於<lb/>
牖則吾之於子也抑又何咎還輴紫淦兮得丘首藏銘<lb/>
<pb n="KR4e0101_WYG_023-3a"/>
𤣥室兮將埀之不朽<lb/>
　　故貴州宣慰司儒學訓導王公墓誌銘<lb/>
有慱聞君子姓王諱玠字子瑀號山暉葢鄉之習於禮<lb/>
而能文者故其平居也球嘗欲親之及其既沒也球即<lb/>
走哭位哭之今其子道以狀來請銘其𦵏雖欲辭又豈<lb/>
得辭之哉惟王氏本周靈王世子晉之後至晉尚書令<lb/>
述少子處之始徙蜀之鄴城其後有十八府君某仕唐<lb/>
為御史中丞復徙安福之北亦以鄴城名其地中丞九<lb/>
<pb n="KR4e0101_WYG_023-3b"/>
世生份舉進士宋乾道間授廸功郎提舉湖南儒學提<lb/>
舉四世生士才士才生應龍號仁山仁山生禄號逸齋<lb/>
皆以貲雄其里公以逸齋少子嗣於父之從兄試巡檢<lb/>
福為性敏慧覉丱若已成人既脱元亂還鄉里即思就<lb/>
學以不隕先世業雖有室猶宿於齋人稱為王氏佳子<lb/>
弟故前進士歐陽貞為其字説有為席上珍鳴珂帝庭<lb/>
之期間以户大役稠出應公家劇務涉危難者數而患<lb/>
皆不及身葢由其學之固識之明卒轉危為安洪武中<lb/>
<pb n="KR4e0101_WYG_023-4a"/>
相知以賢良薦之朝徴命再下乃起時朝廷方選有德<lb/>
望耆儒為武學司訓育勛舊貴戚子弟吏部張尚書紞<lb/>
試公文學優最中武學選人不炎是職莫樂為公獨曰<lb/>
以文德礪武臣子誠吾所願即就職喻以忠義之方次<lb/>
及文教務使狠者馴傲者下自愛其身者知親上死長<lb/>
習騎射者事詩書時梅謝二駙馬總提學務優加禮貎<lb/>
丐徐魏公大書宏文二字於其館以褒賞之嵗庚辰八<lb/>
月朔承天門災詔百官直言公上封事數條多中㫖永<lb/>
<pb n="KR4e0101_WYG_023-4b"/>
樂改元大集名儒於文淵閣纂修大典公以翰林解學<lb/>
士縉薦預其列分校後晉五代史總裁姚少師廣孝每<lb/>
稱道其從事勤敏蒙讌賚為多應制賦塔影詩同列遜<lb/>
以不及書進以績授貴州儒學司訓公在館閣與金學<lb/>
士㓜孜曽學士棨彭修撰汝器林修撰環呉中允均虞<lb/>
侍御永茂董司業子卓富陽丞歐陽習貢士郭猷往來<lb/>
最密故其行也諸公皆為詩餞之公亦畧無憐别色及<lb/>
至貴生徒半夷人其非夷者多染於夷俗公力變以中<lb/>
<pb n="KR4e0101_WYG_023-5a"/>
華禮義之習未幾而服飾漸更揖讓有規甚得都帥鎮<lb/>
逺候顧某重因建文昌閣於學旁公為文華之遂擅能<lb/>
文聲南詔間自是諸司所衛慶賀表箋以得公譔為快<lb/>
収其禮幣至富汝南王歸自京道命公為謝婚表秉筆<lb/>
立就王稱善加賞在職聞後母喪來家及祥㑹休老詔<lb/>
下遂優游林泉十餘嵗以宣德四年五月殁殁前一日<lb/>
猶能課諸孫詩對至殁時辭色不亂公生元至正二年<lb/>
四月歴春秋八十有五配李氏廣西宣慰司都事性之<lb/>
<pb n="KR4e0101_WYG_023-5b"/>
女繼室曽氏出邑東名族子曰道曰進皆初室生女適<lb/>
里士彭庸質繼室生孫男某孫女五曽孫某公恒言好<lb/>
滿驕盈君子所戒故座間常揭欹器圖以自警又言五<lb/>
經四書乃聖學之淵源義理之根底修齊治平之道所<lb/>
從出故無日不致力焉與内外人言諄諄以守分順命<lb/>
為勸其兄弟析産不立券約不為多寡好惡較憂念其<lb/>
兄戍西凉不已每形之詩詠視家人子姓疾病患難早<lb/>
夜不倦又嘗解人紛救人死命給饑嫠之食卻横卒之<lb/>
<pb n="KR4e0101_WYG_023-6a"/>
撓是非人之言行中道不中道故殁而人尤懷之公葬<lb/>
在是年月日葬之鄉曰清化里曰某原曰某銘曰<lb/>
惟公之先兮宗周顯晉安成開業兮鄴水流慶昭祖令考<lb/>
兮時仕時隱集美於公兮能與德並未用則修兮再聘<lb/>
則進翺翔編苑兮昭承恩命奉揚教鐸兮外内服訓聞<lb/>
雖遐發兮位實匪稱藴有未施兮澤將後䕃宜公孫子<lb/>
兮人偉代盛刻此銘辭兮疇曰弗信<lb/>
　　故龍處士墓誌銘<lb/>
<pb n="KR4e0101_WYG_023-6b"/>
處士少時得美田宅其邑饒田因家之饒田僻在山谷<lb/>
間學士貴人遊跡所不到雖有淳民秀子弟未嘗得聞<lb/>
窮經為學之説所讀書不過求識姓名記數目而已於<lb/>
義理文字皆莫之省處士病焉生子稍長名一室曰饒<lb/>
田書舍聘大方碩儒授經其中饒之長老以其土素不<lb/>
産賢才計非教誨所能就相與訕笑而沮之處士堅不<lb/>
為惑益厚禮師以督諸子進學不怠後數年其子駿以<lb/>
易經領鄉薦饒人始知為學必有效及駿赴春闈中次<lb/>
<pb n="KR4e0101_WYG_023-7a"/>
選授河源儒學訓導冠帶過家拜處士逺近有聞望人<lb/>
多踵門來賀郡守縣令而下莫不加敬處士自是益尊<lb/>
重饒人榮之為父兄者欲賢其子弟則曰不可不授以<lb/>
經為子弟者思榮其父兄則曰不可不明經教思盡而<lb/>
學思勵閭巷之内翕然文風隨以興實處士倡起之也<lb/>
處士諱志海字彦方號静樂其上世自吉城背徙上髙<lb/>
舉子江號紫滸龍氏族大宦顯有三十五府君者生子<lb/>
六人競<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>兄弟遭亂四徙誓逢水則止故第四弟曰竒<lb/>
<pb n="KR4e0101_WYG_023-7b"/>
四者徙萬載多江竒四之後數世至千五生仲一仲一<lb/>
生德貞處士大父也父榮輝母劉氏俱好施與處士事<lb/>
親孝洪武中有司選舉茂才皆以親故辭不赴居喪哀<lb/>
戚踰於禮與兄弟族人睦而有讓既徙饒田悉以多江<lb/>
分産歸其處者不兼有之其為家不䘏勞不侈費収其<lb/>
土利以資日給常有羨餘以惠人每嵗歉貧人謁貸仰<lb/>
賑者填門親戚隣里多德之娶王氏繼張氏王氏生子<lb/>
曰剛早世張氏生子長曰驤㓜即駿女適彭氏孫男五<lb/>
<pb n="KR4e0101_WYG_023-8a"/>
人翔翧翷䎖翹處士生至正丁酉享年七十九宣德乙<lb/>
卯正月十一日卒張氏少處士四嵗享年六十五以永<lb/>
樂甲辰十二月日先處士卒處士卒之明年駿自河源<lb/>
聞訃以十二月某日扶柩合𦵏其鄉大園之原遂廬墓<lb/>
側朝夕攀墓號泣不忍去終喪入京詣予請曰曩駿遭<lb/>
喪苦憂憒未及丐士大夫銘以掩諸幽傳信於後至今<lb/>
歉於懷願先生追述之幸有所刻以納諸壙中庶幾終<lb/>
駿事㑹命下擢駿翰林孔目與予接益密而請益勤不<lb/>
<pb n="KR4e0101_WYG_023-8b"/>
獲辭而銘之曰<lb/>
富也者得其土之利壽也者或賦命所致惟崇師教用<lb/>
淑厥子化及其鄉同歸文軌氣昏者明俗陋者美嗚呼<lb/>
處士為德逺矣嗚呼處士雖死弗死大園之阡負山帶<lb/>
水伉儷相親永固於此<lb/>
　　故富陽縣丞歐陽府君墓誌銘<lb/>
惟歐陽氏自愽士髙仕漢為經師率更令詢仕唐為字<lb/>
師叅知政事修承㫖𤣥仕宋元為文師故世以望姓稱<lb/>
<pb n="KR4e0101_WYG_023-9a"/>
天下承㫖本袁之分宜防里人其族在宋有為登仕郎<lb/>
曰化龍生子文壽至孫𢎞仁俱為防里富室𢎞仁生永<lb/>
和監税唯字吾貫號一齋與賢配蕭氏皆樂為善懼為<lb/>
不善惠及其鄉人是生府君府君諱習字遵學美資質<lb/>
負才不凡接於人言貎詳温可念自號其室為悦齋聚<lb/>
書至數千巻日閲覽無怠名其地景蹟山水為清門十<lb/>
詠繪為圖求名公卿題頌盈帙出幹父蠱醻公家役皆<lb/>
識機變有條度袁太守聞其能辟為掾辭弗獲强就年<lb/>
<pb n="KR4e0101_WYG_023-9b"/>
滿從事都察院因與館閣諸儒交善永樂初呉中允仲<lb/>
平薦入文淵閣預纂修大典書成賜冠帶歸省親再赴<lb/>
吏部擢富陽縣丞至則興除利弊使奸墨蹙額鬱抑者<lb/>
舒其氣得疾沒於任其寮屬吏氓皆走哭盡哀争出貲<lb/>
帛為歛具且謀固丹戒所任𨽻歸其櫬於家府君前在<lb/>
京日以親為念乞歸侍不得命復乞歸省乃得命其歸<lb/>
時二親具在羣孫子森列闔門歡甚府君凡入其里必<lb/>
下乘居家不為厲聲嚴色每夜定必扶床話良乆早省<lb/>
<pb n="KR4e0101_WYG_023-10a"/>
必詢今日所欲為預造二親槨甓必手操犢為之泥家<lb/>
人請代府君曰事父母當自致其力何以代為思有逺<lb/>
離不得乆侍膝下候食飲寒煖節莫竭為子情乃徒跣<lb/>
步拜七日至武功靈山祈免親疾恙且願損已齡以益<lb/>
親壽詞極懇切聞者嗟異及官富陽不以妻子隨不為<lb/>
華衣盛御不與寮采鬬酒食而沒也箧無蓄錢留帛費<lb/>
皆仰人辦人益信其無貪心嗟夫世之人有與其親角<lb/>
能商利至逆色甚而服輕飽甘以自悦而凍餒其親不<lb/>
<pb n="KR4e0101_WYG_023-10b"/>
顧其疾痛加以恐喝怒詈若不欲其乆在世茍有官則<lb/>
恃以為賈貨利具日肆攘刻無厭始也室磬懸一旦遂<lb/>
計則聚珍物竒器滿家宅壤隨欲廣求以富其子孫而<lb/>
不慮身冒刑辟歛人怨是葢與鴞獍奚分而其人顧自<lb/>
以為能豈非皆府君罪人乎以府君為行若是使遇郭<lb/>
林宗則茅容不得獨稱孝使遇黄霸則許丞不得獨為<lb/>
廉况其才稱為大夫尊官卒不得為有以生未遇相知<lb/>
之當道也向使當道知府君則豈止丞一邑名一方而<lb/>
<pb n="KR4e0101_WYG_023-11a"/>
已哉然使府君見知當道得髙位蒙顯稱如時之巧宦<lb/>
人而行不逮必不能永名譽滿公論以如其身沒之後<lb/>
故君子寧取之此不取之彼焉府君生元至正庚子三<lb/>
月十八日殁永樂甲午三月六日得年五十有五配王<lb/>
氏有婦德子男長曰茂次曰昇女長壻曽泰次壻彭正<lb/>
孫男九銘鈞鉦鐸鏞鉉鑑銀釗孫女二人其櫬自富陽<lb/>
來時二親尚無恙命以其年月日葬府君於其鄉之同<lb/>
睦後以為不利復以某年月日改𦵏其里之某山又五<lb/>
<pb n="KR4e0101_WYG_023-11b"/>
年茂以書來請於球曰樹先府君墓幸有石不得親而<lb/>
能文者銘懼不足信後世惟令先君知先府君素深令<lb/>
子鉞又為先府君孫女壻所謂親而能文者賴有君則<lb/>
銘先府君墓非君不可球故不得以愚無能辭謹狀為<lb/>
之銘銘曰<lb/>
於昭府君世德是循子於家而樂極其親丞於邑而惠<lb/>
下其民幸今之世見古之人其蓄也厚其施也小以當<lb/>
道者甚衆而知德者甚少賴其有後殁以不朽况自古<lb/>
<pb n="KR4e0101_WYG_023-12a"/>
廉吏皆有傳孝行無不書茍載筆之克採則斯銘也信<lb/>
而非譽<lb/>
　　處士劉公墓碣銘<lb/>
劉氏本漢長沙定王子安成思侯蒼之裔至宋宣撫使<lb/>
穆始居安福梅林宣撫生刺史仲竒刺史三世生贈評<lb/>
事英而梅林族益大評事四世生某某生琳琳生輝逺<lb/>
輝逺生處士處士諱孚字伯宇别號一貞為人端謹務<lb/>
黜時靡崇儒素早涉江湖晚置身田里所至皆如其意<lb/>
<pb n="KR4e0101_WYG_023-12b"/>
所為事咸近道其奉二親始終無越理故鄉長老訓子<lb/>
弟以孝必曰當取劉某為法其教育子姓有方處姻族<lb/>
鄉黨無矯情與人交必信故鄉里評人物必曰慈厚莫<lb/>
如劉公家常居美藥以便人需而無利入之較粟貸貧<lb/>
人恒不急其償里木工以是德之俟其完宇也率其羣<lb/>
情傭以償所貸處士謂其知報與其傭之直如他工人<lb/>
益仰之洪武中有訟連在獄者隂遷咎於處士人謂處<lb/>
士必反之處士竟付之命不與較處士晚語諸子曰吾<lb/>
<pb n="KR4e0101_WYG_023-13a"/>
無厚業遺汝然有遺利在物世稱為善必有後汝姑待<lb/>
之又曰吾自㓜謹畏恐傷先人遺體今且耄矣所謂全<lb/>
而歸者或庶幾乎年七十有一以疾終於寢時洪熈元<lb/>
年九月廿七日娶王氏克配其德人皆推其為賢助子<lb/>
長嘉謨次嘉善次嘉静嘉謨嗜學善導人嘉善先處士<lb/>
殁女適胡適李適倪適髙適王皆名閲孫男曰賢曰明<lb/>
曰允曰某孫女七人𦵏祔邑之麻塘先塋後三年嘉謨<lb/>
懼處士不在世已乆其可教世遺後者浸沒泯無傳遂<lb/>
<pb n="KR4e0101_WYG_023-13b"/>
請狀其行於進士王君讓因丐墓碣之銘於球球與處<lb/>
士俱胄于思侯為同宗又嘗與處士從子德慶州訓導<lb/>
嘉言共學相繼捧鄉書每過處士遇之必甚禮夫以同<lb/>
宗而遇之甚禮故不得辭而為之銘曰<lb/>
邈哉劉氏世有顯榮王于長沙侯于安成梅林徙居罔<lb/>
墜厥聲有碩其德時惟處士仁洽于家惠沾其里敦薄<lb/>
廉頑化成自始惟善是累無人不懷𦵏雖已乆德報無<lb/>
涯勒銘墓碣以俟其來<lb/>
<pb n="KR4e0101_WYG_023-14a"/>
　　易隱君愚叟墓誌銘<lb/>
隱君諱鑑字本誠號愚叟貴州布政使時中伯兄也使<lb/>
君少為邑庠弟子員未冠而孤愚叟紹父志督其勤於<lb/>
詩書也雖數弗厭齎其遊學親師友之費也雖多弗吝<lb/>
自任其勞使得專力於學也雖乆弗衰使君以故益自<lb/>
憤發勇於進不數年遂第進士薦歴中外美官愚叟又<lb/>
屢貽書勉其勤乃事慎乃守以無隳所職使君亦克祗<lb/>
奉弗敢違卒収令名至大授邑大夫因名其所居堂曰<lb/>
<pb n="KR4e0101_WYG_023-14b"/>
華蕚國老詞臣美之以文甚盛其兄弟之賢名遂彰彰<lb/>
於人耳目至是使君上計京師道哭愚叟訃數月猶有<lb/>
悲色廼持翰林孔目龍君執毅所為狀詣予請銘其𦵏<lb/>
葢自角弓賦而兄弟之不令者多矣有能篤愛懿親如<lb/>
愚叟固不可使其德善冺焉無傳况予與使君嘗共事<lb/>
春官於義何可辭也維易氏世家袁之宜春至興國司<lb/>
户仁則始徙萬載之塢溪司户後數世至俊俊生谷珍<lb/>
隱君之曽祖也父子謙贈禮部員外郎母龍氏贈宜人<lb/>
<pb n="KR4e0101_WYG_023-15a"/>
俱有隂德隱君偉儀質不妄言笑雖尚儉朴而冠服未<lb/>
嘗不整飾始入學已有成人志及長博涉書史尤好為<lb/>
詩居父喪戚勝於禮養母甚得其歡心愛其仲弟本吾<lb/>
若愛使君然本吾即世訓育其㓜孤子經不啻已子時<lb/>
邑宦家率挾勢干有司以私愚叟獨約子姪非赴公家<lb/>
役足跡不得至邑門見族人子弟必道以禮義使歸於<lb/>
善或孤貧不能自遂者即長育婚嫁之處姻鄰舊故一<lb/>
以誠慤為心執毅未入翰林時遭親喪廬墓隱君數往<lb/>
<pb n="KR4e0101_WYG_023-15b"/>
視之退輙稱其孝不絶口其樂奬掖游揚人之善也率<lb/>
若是晩失冡子縉而得庶子紳嘗致書使君曰精力比<lb/>
來日衰甚恐不得與吾弟復相見有子甫二嵗惟吾弟<lb/>
長成之以為宗祀託足矣明年竟以疾卒葢正統辛酉<lb/>
八月某日也享年六十有三娶辛氏某縣丞敬惟之女<lb/>
也子男二長即縉次即紳女二龍遂章林洪其壻也其<lb/>
葬在某年月日葬之鄉曰某里曰某原曰某銘曰<lb/>
維易之先家宜陽世德世累慶源長徙之萬載奕葉芳篤<lb/>
<pb n="KR4e0101_WYG_023-16a"/>
生愚叟才且良韞其至美韜其光訓育弱弟升廟廊獨<lb/>
以德善稱於鄉與晉伯華宋伯康清名萬古相頡頏今<lb/>
也已矣德不忘刻銘墓石垂無疆<lb/>
　　故文林郎舒君墓誌銘<lb/>
正統七年春正月天下羣有司朝集京師詔於其中選<lb/>
有廉聞理效稱為御史者以名聞司其事者精選嚴試<lb/>
之得十二人以應詔定海知縣舒君愷政其一也逮歴<lb/>
刑以授御史之命下而愷政病且卒是豈不足悲耶愷<lb/>
<pb n="KR4e0101_WYG_023-16b"/>
政諱謨饒之樂平人其先自宋兵部尚書安公賜𦵏其<lb/>
邑子孫因家焉傳至鄉貢士德彰而文物甚盛貢士五<lb/>
傳至彌堅生載容愷政之大父也父素文號朴菴博學<lb/>
善教人嘗舉明經以親老辭鄉族子弟皆師之愷政始<lb/>
受書家庭一再過即成誦人呼為竒童長補邑弟子員<lb/>
朴菴甫數以紹熈先緒勉之愷政亦鋭欲承父志掌教<lb/>
林伯予先生每嘉之曰異日馳聲塲屋者必舒生也果<lb/>
以禮經登永樂辛丑進士第蒙恩得歸積學為親榮宣<lb/>
<pb n="KR4e0101_WYG_023-17a"/>
德初召至京擢知杞縣事丁父憂服除調旌德縣丁祖<lb/>
母憂服除遂調定海所至以課耕桑新學舍恤孤窮理<lb/>
寃剔蠧為首務常曰政非簡易不足致民親故法令之<lb/>
出悉去煩苛從平恕民亦安之每以憂去民輙欲上疏<lb/>
留焉必固止之而後已定海尤鄙逺且壓於兵鎮前為<lb/>
縣者多為所制以不得有為愷政一處以正彼遂服焉<lb/>
不敢撓其施於官者然也性至孝友侍祖父母側篤愛<lb/>
敬以悦其心居喪哀與禮俱至仁其㓜弟厚於其子欲<lb/>
<pb n="KR4e0101_WYG_023-17b"/>
敦族誼以為家譜以示初本於一人其施於家者然也<lb/>
自家而官茍有餘力即事問學以究極義理之趣故其<lb/>
文雖博贍而深有底藴學者得其餘緒猶足取高科為<lb/>
名士而其自視常歉若不足其積諸身者又然也故其<lb/>
中御史選也大夫君子皆以得人為慶及其没也又重<lb/>
為之惜其生在洪武乙亥至是歴春秋四十有八娶朱<lb/>
氏出邑名族子男四人曰杞曰回曰儀曰栓女一人適<lb/>
同邑程氏愷政沒時惟弟訓在側其故人工部郎中周<lb/>
<pb n="KR4e0101_WYG_023-18a"/>
君既佐其弟訓經紀其喪歸樂平將以是嵗某月祔𦵏<lb/>
其先塋復狀其行授訓來請予銘予於愷政為同年詎<lb/>
可辭耶銘曰<lb/>
有蓄於躬有施於家以移於民宜安弗譁風紀之選孰<lb/>
不曰嘉未任而亡其命也耶自古有此亦奚惋嗟惟未<lb/>
忘者在世尚多銘以載之其永弗磨<lb/>
　　故安隱彭處士墓誌銘<lb/>
吾邑安隱彭處士以疾殁成都之三年其孤善將奉柩<lb/>
<pb n="KR4e0101_WYG_023-18b"/>
歸𦵏其鄉礱上適余至蜀來謁銘余昔在鄉處士在蜀<lb/>
念老成人漸少致書處士歴舉鄉人齒與若而沒者若<lb/>
干人姓名曰此皆尊文之故人親戚而皆没世者老促<lb/>
之也老而没者勢然也客外雖樂非老所也又曰雖日<lb/>
利萬錢獨不念令妻順子孫日引領西望懼不得盡其<lb/>
孝將有不可釋之憾耶無非欲動處士使急歸處士讀<lb/>
書亦涕泣欲東今卒於蜀遭其喪銘其𦵏能無悲乎處<lb/>
士諱輔字子安父汝楫季父道英皆隱居髙年能身謙<lb/>
<pb n="KR4e0101_WYG_023-19a"/>
約以率人子弟化之皆習禮文不肆恣即其鄉見恂恂<lb/>
偉儀觀者不待道姓名已知為彭氏子弟處士尤其子<lb/>
弟中卓拔者性沉静言不踰其行始終由其父叔道不<lb/>
改鄉人重之猶重其父叔然未嘗刻暴取人財而家富<lb/>
於舊哭其兄弟而仁其孤子女無不至賔有文學技能<lb/>
之士乆益恭故胡進士理安蕭隱君光宇皆人望也多<lb/>
館糓其家晩逰閩浙歸營别業其里將老焉㑹里有横<lb/>
訟懼禍及遂客蜀自是其族亦多故因忘歸然蜀之大<lb/>
<pb n="KR4e0101_WYG_023-19b"/>
都小邑名山窮徼多有其迹貴人大家多知其名稗販<lb/>
貧氓多仰其貸老佛氏之家多得其施故始也貲鉅萬<lb/>
終無贏槖處士之惠雖不終於鄉而有及於蜀耶處士<lb/>
生元至正甲午沒宣德壬子享年七十九娶劉氏德與<lb/>
之稱一子善也孫男二人長曰本蚤世次曰道其𦵏在<lb/>
某年月日𦵏之鄉曰順安原曰礱上銘曰<lb/>
蜀之來也誰使之故鄉之不歸也誰縶之没不於故鄉<lb/>
而於蜀也誰為之去乎蜀故鄉是復爰即丘首兮斯瞑<lb/>
<pb n="KR4e0101_WYG_023-20a"/>
目嗟礱之下兮礱之上永利厥𦵏慶澤未涯後嗣是仰<lb/>
　　歐陽鉦墓誌銘<lb/>
歐陽鉦袁之分宜防里人其先與宋叅知政事兖文忠<lb/>
公修元翰林承㫖楚文公𤣥同祖曽大父永和監税唯<lb/>
大父富陽丞習皆寛厚長者父昇倜儻有器重雖早没<lb/>
人多懷之鉦以富室遺愛子内惟其母李氏是主外則<lb/>
唯唯順其從父兄命不能違力孝悌外無所施於已無<lb/>
所取予於人其為人則無惡也聞朝廷下巡撫使郡邑<lb/>
<pb n="KR4e0101_WYG_023-20b"/>
察民之奸枉賊厥良者繩以法鉦心喜以為已可免矣<lb/>
故閭右素負不良聲者皆懼而遁之四方鉦則恬然家<lb/>
居無所往里有負其先人貸息者搆不情之詞誣之鉦<lb/>
巽愞不辨於言語事竟不白列奸民中以有遼之役道<lb/>
没三河時年二十有四乃宣德六年九月十八日也娶<lb/>
王氏繼室彭氏生子一人未滿嵗鉦之逮繋來也無有<lb/>
力人供其道途食飲費適余官在京為經營之頗力然<lb/>
知其抑而不能直之及其没也思直其抑非文詞無足<lb/>
<pb n="KR4e0101_WYG_023-21a"/>
用心者遂収其骨附其姻鄧應宣歸卜某年月日𦵏之<lb/>
其鄉某山之原因為之銘以直其抑於㝠昧中苟其後<lb/>
人不隕落庶知鉦之没非抑於人也抑於命也其銘曰<lb/>
謂惡宜䝉殃兮子則龎且朴也謂善宜壽考兮子則<lb/>
未為惡也今乃奄然以至於此兮非必人之尤命之薄<lb/>
也欲舒槁骨之忿兮將銘詞之是託也使為善者果有<lb/>
後兮庶知其孽非自作也<lb/>
　　殤姪鑑𦵏誌<lb/>
<pb n="KR4e0101_WYG_023-21b"/>
鑑余仲兄贅於李氏出也聰明有志生六嵗失所恃鞠<lb/>
於外祖母曾氏曽早寡而縱愛鑑甚先君懼而歸鑑使<lb/>
就塾終不循於規余第進士來家先君以訓鑑命余余<lb/>
嘗亟鑑之成稍不法即加楚鑑終無怨色如是者五年<lb/>
遂盡脱去舊習而進於新事父母諸父孝且悌遇弟妹<lb/>
甚友誦四書春秋能達大㫖課詩字往往中度吐辭任<lb/>
事鮮失節中外人咸謂鑑將有成今年復來學踰月去<lb/>
家以病没時宣德二年二月廿七日為年十有八嗚呼<lb/>
<pb n="KR4e0101_WYG_023-22a"/>
余同母兄弟五人生子惟鑑長鑑親從兄弟七人為學<lb/>
莫鑑先尊於鑑者日待鑑以息其肩卑於鑑者日望鑑<lb/>
以長其志鑑可没乎不可没乎葢不可没者人之情也<lb/>
其没者命也情其如命何鑑没時仲兄方客外其後母<lb/>
伍氏哀不能止余兄弟遂𦵏鑑於其里之虚山鑑其永<lb/>
康兹土無動無怖<lb/>
　　孺人孫氏墓誌銘<lb/>
行人司行人張諌孟弼哭其母孺人訃急欲歸赴𦵏且<lb/>
<pb n="KR4e0101_WYG_023-22b"/>
以父兄之命來請銘予自成都與諫遇即喜以為得佳<lb/>
士後諫魁鄉舉來京主予家及第進士擢今職必欲買<lb/>
居與予鄰予與諌雖師友而情逾骨肉雖不以父兄之<lb/>
命來請亦當銘其母𦵏况以之耶孺人諱某字某姓孫<lb/>
氏世家句容與同邑張氏素以閥閲相髙有張傑士曰<lb/>
穀賔與孺人之父國善相得甚穀賔子伯安與孺人在<lb/>
姙時二家已相約曰幸生男女當為婚姻生來十嵗穀<lb/>
賔以訴其弟之寃不勝死之而家亦没伯安以没丁隨<lb/>
<pb n="KR4e0101_WYG_023-23a"/>
母與兄戍崇山稍長奉母兄命還鄉請婚孫氏父母謂<lb/>
孺人曰張氏落寞至此今來請婚不許則負約許之則<lb/>
不堪汝之棄外罹窮苦孺人曰窮苦命也約不可負遂<lb/>
具嫁裝遣孺人從伯安即軍中而母兄繼没孺人恒以<lb/>
事姑不逮事其諸姑與姒氏如其姑未幾伯安代戍徙<lb/>
赤水姒氏悉以内事付孺人孺人克躬儉勤佐伯安經<lb/>
營其家十數年稱富室軍中伯安雖在邉猶守父母訓<lb/>
聚宗族數百指為一㸑又雅好客貴人聞士造其門者<lb/>
<pb n="KR4e0101_WYG_023-23b"/>
無虛日孺人内肅家政外給賔饋無不克盡道至輔伯<lb/>
安禮師以訓子姪尤力永樂中何教授邦寧謫㑹川道<lb/>
留其家乆之將别去令其子入謝内主孺人不自當以<lb/>
推尊姒氏時姒氏病已不能舉孺人預置楮幣若干錠<lb/>
其卧内使以齎之教授意非乆病婦人能此察而知為<lb/>
孺人所處深重其家有禮義遂許伯安授其子禮學諌<lb/>
之業明經自兹始孺人晚病風常以諌不可見為念諫<lb/>
亦數求歸省無由得而訃已至嗚呼孺人亦可謂婦黨<lb/>
<pb n="KR4e0101_WYG_023-24a"/>
中之賢者矣豈可多得哉曰謹曰讚曰諌曰諮皆其子<lb/>
也長適嗣千戸姚彧㓜適士人姚廣其女也曰某曰某<lb/>
其孫也洪武辛亥五月七日其生辰也正統壬戌八月<lb/>
二日其没辰也是年月日其𦵏辰也堡曰某屯曰某原<lb/>
曰某其𦵏所也銘曰<lb/>
淑於為女兮欲安於命以成父約良於為婦兮克和其<lb/>
家以恭夫子之託慈於為母兮愛而有教以廣其子學<lb/>
嗟嗟孺人閨門師表嗟嗟孺人没有可道琢辭墓石為<lb/>
<pb n="KR4e0101_WYG_023-24b"/>
來者告<lb/>
　　劉母張氏孺人墓誌銘<lb/>
昔在永樂中外族諸母有屬其㓜孤子於球曰是子不<lb/>
幸早失怙猶幸其諸外兄能學善教人之有汝可附託<lb/>
以去其愚不肖茍萬一能使其有知必不汝忘且吾雖<lb/>
老死地下猶將感汝汝其終誨之球受命與其子居寂<lb/>
味淡於里之仙壇日授以其所知明年以有春官赴輟<lb/>
教又明年得進士歸其子欲再就學卒以家多事妨業<lb/>
<pb n="KR4e0101_WYG_023-25a"/>
然其出言行事頗有儒者風足悦其母和其兄弟子姪<lb/>
取重其鄉之人母子以是為德念球乆而不衰及母没<lb/>
其子欲循古禮執喪治𦵏且請於球曰先母之以孤相<lb/>
托無非欲造就孤使知古道以不墜先人家聲孤雖自<lb/>
暴棄不能順承母志使生不及見其成然親没而有文<lb/>
辭以張其善垂其名於乆逺亦古道之一端也幸賜之<lb/>
銘以傳世庶幾先母願教孤之志不盡負焉因按母諱<lb/>
淑柔姓張氏以處士成女繼室於葛溪劉隱君彦良其<lb/>
<pb n="KR4e0101_WYG_023-25b"/>
歸劉氏時彦良已有男五人女二人母皆愛䕶之如已<lb/>
子女致其子女亦尊事之如生母以是稱賢於内外生<lb/>
子二人長從球學曰菁次曰武二女長適郭㓜適彭孫<lb/>
男共十八人其生以呉元年正月一日殁以宣德四年<lb/>
七月十八日𦵏以五年正月四日𦵏在其鄉同亭里佳<lb/>
山銘曰<lb/>
是為劉母張氏之墓山回水互永福其𦙍祚<lb/>
　　孺人歐陽氏墓誌銘<lb/>
<pb n="KR4e0101_WYG_023-26a"/>
有謙和君子阮彰憲夫喪其耦於正統元年八月二十<lb/>
二日卜以後四年十一月某日𦵏先期遣子昱來致其<lb/>
辭曰彰妻歐陽氏没顧所親之能文者惟君最請舉一<lb/>
二行實丐銘其藏其未出室時父母甚愛之為慎擇其<lb/>
壻然後以歸彰彰之先自曽祖諱𢎞道去廬陵來家安<lb/>
福下洢祖諱士瞻伯父南陽經歴諱仲相父諱仲素三<lb/>
世所撫惟彰一人彰娶未幾復失怙以藐焉遺孤内無<lb/>
宗族可賴外有重役逺輸之勞怨家之睚眦恒<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>杌不<lb/>
<pb n="KR4e0101_WYG_023-26b"/>
自安所以佐之經紀其私使有贏餘以得給公上捍外<lb/>
外侮不至墜落先人家聲者妻與有力也老母孀居垂<lb/>
三十年見彰常留膝下不敢有逺出則曰媳婦能順吾<lb/>
志備吾養慰吾憂思不煩爾念故彰有出不在側而母<lb/>
未嘗不樂者以妻能代其養也諸子女稍長教育嫁娶<lb/>
之所需姻故家吉凶慶弔之費雖繁且數皆隨用而足<lb/>
不至有倉卒未備之患者以妻能預有所存以待之也<lb/>
吾里尠世族四方賢豪以事至輙萃吾家醴宴之設不<lb/>
<pb n="KR4e0101_WYG_023-27a"/>
待彰指使自各適宜居常不以怒容厲聲加其下人而<lb/>
衆自肅内庭之事無不理其可稱道類此者多幸著其<lb/>
槩於石則死地下者且相德况其後子孫乎嗟乎君子<lb/>
之所以能承先開後以昌大其家者固自其身之德始<lb/>
然亦往往有資於賢内子佐成之焉若歐陽孺人可謂<lb/>
賢而能佐成君子之德者矣况昱予子壻也予知其賢<lb/>
有素豈得不為銘耶孺人諱玉真其先自分宜防里徙<lb/>
安福之城背袒楚方仕至陜西行省員外郎父仲昭隱<lb/>
<pb n="KR4e0101_WYG_023-27b"/>
居為鄉曲所信重孺人生洪武甲子六月八日年十八<lb/>
歸阮氏後三十五年没没時年五十三生男五人長廉<lb/>
次昱次淵早世次勲次烈女四人長適王大林次適李<lb/>
播稷次適歐陽顯彬次適郭恒孫男五人麒麟次某次<lb/>
某次某孫女三人𦵏在其鄉東岡之原銘曰<lb/>
處於室兮愛鍾父母歸有家兮作君子耦所尊者尊所<lb/>
㓜者㓜身雖没矣行不可朽琢石刋詞昭埀之乆<lb/>
　　故節婦章氏墓誌銘<lb/>
<pb n="KR4e0101_WYG_023-28a"/>
節婦章氏者進賢傅敏聲之妻也守節二十餘年以宣<lb/>
德辛亥十二月二十二日卒其子鼎將卜吉以𦵏而妻<lb/>
徐氏以哭姑病不能起謂鼎曰吾不忍棄吾姑死幸𦵏<lb/>
我於姑側即瞑目地下無憾矣已而亦卒是為某年月<lb/>
日也鼎遂卜明年月日同𦵏其里株山之陽託其姻監<lb/>
察御史陳君世用來請銘予以章之節不可冺徐之孝<lb/>
亦足稱故未之辭節婦諱如玉本唐御史鄂之裔元提<lb/>
領仁德之曽孫女父仕澄早世母戴氏教育有方為選<lb/>
<pb n="KR4e0101_WYG_023-28b"/>
壻曰必得宦族子弟之佳者歸之惟傅氏以宋侍郎欽<lb/>
之後有諱偉者舉進土為鍾陵令數傳至商傑號築野<lb/>
生子旦號碧溪皆邑名士敏聲碧溪子也尤美資質有<lb/>
逺志故特壻焉節婦歸傅氏敏聲已孤節婦勸之加學<lb/>
以世其先業閫内之事不以煩焉敏聲學有進知名於<lb/>
臬司用辟為掾尋以疾卒節婦時年二十慟不能堪雖<lb/>
終喪猶黎面去首飾或勸之曰年少不改適人將無以<lb/>
終身節婦曰以一人之身而更二夫寧死不忍為也且<lb/>
<pb n="KR4e0101_WYG_023-29a"/>
吾夫母老子㓜仰事俯育之責萃吾一身何忍捨此而<lb/>
他適願勿復言而勸者不已節婦竟斥之孀居孝養惟<lb/>
謹得其姑歡心不減敏聲存時及其没也歛殯𦵏祭無<lb/>
缺禮者鼎既長擇師教之且戒之曰爾家世所業者詩<lb/>
書爾以孤弱子不致力於此將何以立鼎敬受命而益<lb/>
隆於養嘗搆堂而顔之曰奉貞求黙齋包先生記以為<lb/>
承歡之所節婦晩亦有以自慰乃以疾卒享年四十有<lb/>
八子一人即鼎也徐氏諱某亦出其鄉世族性柔淑貞<lb/>
<pb n="KR4e0101_WYG_023-29b"/>
静如其姑甚為姑所鍾愛凡起居言動亦惟其姑之命<lb/>
是順不敢違故垂没猶以得從其姑為安享年二十五<lb/>
子一人曰輔女二人皆㓜二婦之没雖先後不同時然<lb/>
以節孝之名為其宗族鄉閭所悼惜悲憐一也銘曰<lb/>
箕箒誶兮内教弛彼柏舟兮誰復擬惟傅氏兮有二美<lb/>
姑嫠居兮志不徙媳哭姑兮與俱死株之陽兮佳山水<lb/>
合而𦵏之安所止表節與孝托銘讄有不知者觀於此<lb/>
　　故大僕寺丞郭君墓表<lb/>
<pb n="KR4e0101_WYG_023-30a"/>
正統八年正月二十六日陜西行太僕寺丞郭君晟卒<lb/>
於静海舟中其未卒前半月致書京師告所知曰晟以<lb/>
年滿赴京急欲一面以釋數年瞻戀之懷值凍不得進<lb/>
感痰喘疾彌留踰月未知所懷終可釋否惟執事念之<lb/>
吾儕閲書惻然欲謀善醫往藥之而凍且解意其行李<lb/>
當至以得少盡其拳拳未幾其子瑞衰絰踵門以喪告<lb/>
豈得不發予哀耶君諱晟字道昌以字行吉之安福人<lb/>
為質秀朗極尚整飾所至居室庭徑器物無不雅於觀<lb/>
<pb n="KR4e0101_WYG_023-30b"/>
其為子弟也父兄莫不能之及為父兄則子弟莫敢違<lb/>
其教理家之法森如也雖志傑特不能少挫於人然與<lb/>
人交無不善尤篤好客士大夫過其門輙具盛殽出美<lb/>
醖與酌酌必盡歡每張筵招客有不至至而不盡量飲<lb/>
君輙不樂雖家人子弟亦不得寧故飲其家者莫不醉<lb/>
自郡庠生升大學擢大理評事陞北京大僕丞所進益<lb/>
髙而好客之意益盛鄉郡士赴春闈者恒主其家君必<lb/>
盛為之禮人多德之或賔衆費大而家給不足往往出<lb/>
<pb n="KR4e0101_WYG_023-31a"/>
所愛銀器鬻錢以足之而禮意自若客亦莫知其故其<lb/>
見重於人多以此夫好客雖交道之事然周公作詩已<lb/>
有乾餱以愆之語則三代盛時民且有以吝於餼客獲<lb/>
罪者况後世耶此陳遵之投轄孔北海之樽酒不空所<lb/>
以為世美談使世之人皆好客彼固不得專是名也然<lb/>
則好客如君豈今世所稀哉雖古人中亦不易得矣人<lb/>
豈得不重之耶君以嚴於共職忤當道遂有陜西之遷<lb/>
陜西大僕之署在平凉鄰邉苦寒之地君挈妻子行萬<lb/>
<pb n="KR4e0101_WYG_023-31b"/>
里抵其所四顧無一相知可語者寂寥殊甚京師故舊<lb/>
遇人道平凉者輙令問焉韓王都平凉見自京師來者<lb/>
皆重君其國戚出君故邑者亦郭姓以故特加禮焉平<lb/>
居數饋而宴之出入則遣人送迎之有不安節則藥物<lb/>
皆自其府出又數命駕往視之其禮敬君猶君之於客<lb/>
故在職九年心常自慰且得忘其覊旅之情者皆王所<lb/>
賜也及卒縉紳文字有非金帛可購者皆不待請而為<lb/>
之作以暴白其行於世自非遺厚在人何足得此君生<lb/>
<pb n="KR4e0101_WYG_023-32a"/>
洪武辛酉歴春秋六十有三考貴宗贈大理評事妣王<lb/>
氏贈孺人妻王氏封孺人子瑞女三人瑞將奉柩歸以<lb/>
是年月日𦵏其邑某鄉某里某原祭酒李公既具其歴<lb/>
官行事銘諸幽矣君子復謂君之仕為人所重遷不至<lb/>
於無聊没有以垂不朽者皆平生好客之報也予以為<lb/>
然用詳其事揭諸墓石庶覽者有所勸云<lb/>
　　故武德將軍成都䕶衛千户黄府君墓表<lb/>
宣德九年三月二日成都左䕶衛千户黄府君卒明年<lb/>
<pb n="KR4e0101_WYG_023-32b"/>
正月四日其配宜人徐氏又卒卜以其年四月八日合<lb/>
𦵏於華陽縣安養鄉之原其孤嗣千户鉞以予方使蜀<lb/>
其子瑄實為王國所選以待予者以予必能表其先德<lb/>
來請曰先人窆有日矣於法得建六尺之碑墓道以為<lb/>
不朽圖今礱厥石已中法幸得執事賜文以鑱之其為<lb/>
不朽也孰加焉且鉞父子得奉睿教以親執事者皆先<lb/>
大人遺䕃所及也圖先人不朽必於執事亦豈無所擇<lb/>
哉願勿有所辭予嘉其意而亟復使命未克副焉後三<lb/>
<pb n="KR4e0101_WYG_023-33a"/>
年瑄來京師致父命如初而請益勤予亦追念舊故不<lb/>
可辭府君諱謙字克讓世為黄之羅田人祖某父某連<lb/>
沒元季之亂府君以㓜孤子負才有志為其季父萬户<lb/>
仁所愛洪武初仁死戰陣無𦙍嗣府君以故被録為金<lb/>
吾衛舍人從西平侯沐公克普定平雲南㧞烏蒙搗大<lb/>
理以功授虎賁衛左所鎮撫北定元都出塞外復著勞<lb/>
勣選䕶蜀獻王之國陞成都䕶衛鎮撫奉職慎勤鞫讞<lb/>
明恕人用信服獻王謂其能舉為左所正千户秩正五<lb/>
<pb n="KR4e0101_WYG_023-33b"/>
品爵至武德將軍而御士有恩與僚屬無忤色上下安<lb/>
之永樂中請老以鉞代優游散地十餘年得年七十九<lb/>
而卒宜人出江右名族女德婦行足為閨門中表率府<lb/>
君厯仕五十餘年未嘗妄取於人而家用恒有餘者以<lb/>
宜人相助有方也宜人之生少府君一嵗而得年如府<lb/>
君子男五人長即鉞次銳次鉉次鎧次鏞女一人適千<lb/>
户張福孫男七人長即瑄次瑀次琳次珍次琪次琮次<lb/>
瑋孫女三人長適指揮僉事趙暌次適儀賔李亮為繼<lb/>
<pb n="KR4e0101_WYG_023-34a"/>
室次適指揮僉事夏順府君雖身堅鋭起家通顯然有<lb/>
善以澤其躬有勞以益於國有惠利以沾被其下人又<lb/>
得賢配以佐成其道可謂武臣中有德君子也其子若<lb/>
孫之蕃且盛不亦宜乎用表諸石使他日過者知其為<lb/>
有德者之墓焉<lb/>
　<lb/>
　<lb/>
　<lb/>
<pb n="KR4e0101_WYG_023-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二十三<lb/>
</p>
<p>
</p>
  </div>
<div>
<head>兩谿文集巻二十四</head> <lb/>
    <p>
<pb n="KR4e0101_WYG_024-1a"/>
欽定四庫全書<lb/>
　兩谿文集巻二十四<lb/>
　　　　　　　　　　　　　明　劉球　撰<lb/>
　傳<lb/>
　　悠然先生傳<lb/>
先生諱仕貆字伯貞姓劉氏其先本漢長沙定王子安<lb/>
成思侯之裔由儒科歴仕唐宋元朝為吉之安福望姓<lb/>
世家湯村有贈秘書監上騎都尉萬安郡伯曰聖功生<lb/>
<pb n="KR4e0101_WYG_024-1b"/>
子四人競偉其仲閈與其兄沔陽太守聞弟武昌學正<lb/>
閲石門令閏俱以春秋應舉閈獨不偶退廣著述為吉<lb/>
袁諸學賔先生乃其子也先生蚤受諸父教能遊舉塲<lb/>
遭紅巾亂安福為宼㨿有先生以元故臣不奉號宼將<lb/>
屠其家母張夫人度難全率羣女婦自沉茨潭以死獨<lb/>
先生械至宼所訊曰爾何恃而不我從先生知宼首先<lb/>
吏於沔陽公也應曰吾前沔陽守某諸子也豈汝從耶<lb/>
宼竟釋之避地邑南社洲故姓鎦氏舍以女遂家焉天<lb/>
<pb n="KR4e0101_WYG_024-2a"/>
下既定於皇明先生以門地自負為倔强者所忌而致<lb/>
諸役卒見辱於邑少令張禧益奮於學字其齋曰悠然<lb/>
遊徒日衆稱之曰悠然先生洪武十五年詔舉賢良先<lb/>
生受禮幣入朝上䇿以求賢圖治以安生民之道即時<lb/>
條對其大要曰安民在於圖治圖治在於得賢賢才者<lb/>
致治安民之具也然取人之際自古為難取之以貎則<lb/>
美其容者或内行之未立考之以文則飽於學者或才<lb/>
用之不足辨之以識則達於務者或心術之多乖察之<lb/>
<pb n="KR4e0101_WYG_024-2b"/>
以言則佞於詞者或力行之未逮収之以望則隆其譽<lb/>
者或實德之尤病以是五者進人且曰不然况今郡縣<lb/>
進人皆外是五者惟求庸碌之流醫巫工卜之子以塞<lb/>
一時之責不虞後日之弊如是而欲望至治之興生民<lb/>
之安其將能乎臣愚以為任一人第衆人之優劣於㑹<lb/>
考之中莫若任衆人别一人之臧否於分察之際自今<lb/>
學校嵗貢生員宜令學官審其朋徒郡縣覆之學官其<lb/>
果經明行修然後升之禮部有司嵗舉人才宜令縣令<lb/>
<pb n="KR4e0101_WYG_024-3a"/>
審之鄉里郡守覆之縣令其果行藝淑精然後進之吏<lb/>
部其學官所貢有司所舉每得人則每録以為績每失<lb/>
人則每紀以為過績多來考者有陟過多來考者有降<lb/>
又厚禄賞以勵其廉正信刑罰以驚其奸墨則内外官<lb/>
舉得其人人皆稱其職治不圖美而美民不待安而安<lb/>
野無遺賢萬邦咸寧不在唐虞而在今日矣上是其言<lb/>
欲置諸近侍㑹朝有増設風憲分察郡邑之議先生遂<lb/>
授廣東按察司僉事分察瓊之諸縣瓊在廣海外新内<lb/>
<pb n="KR4e0101_WYG_024-3b"/>
附其地逺其民夷其習譎先生德以綏之刑以威之踰<lb/>
年而奸盡發抑盡伸負逋輸役愁吟笑歌鬅嬴皆巾服<lb/>
操戈挾弩者且佩詩書大得民願先是分司蒞瓊瓊人<lb/>
輙致水土稀竒物為贄受則喜以為不忌已不受則懼<lb/>
而進毒蠱先生一出誠心喻却終不為害瓊山少令即<lb/>
前在安福辱先生者謁見大慚怖先生遇之如他令令<lb/>
退語人曰君子德量誠非庸見所能窺已而朝議省是<lb/>
職以巡察他郡者坐法貶凡巡察者秩先生以是落為<lb/>
<pb n="KR4e0101_WYG_024-4a"/>
長沙河泊使尋改東筦河泊道發憤種疾遭風掩舟以<lb/>
没其同官張仕祥在側乞於官𦵏之鴉磯時洪武二十<lb/>
三年六月得年五十八先生平生不務外飾故為文與<lb/>
詩皆據事實去浮詞有悠然集十巻傳家其冡嗣勤為<lb/>
詩大類其調度次寛次遜次恭舉不移其業遜之子疇<lb/>
又嗣業春秋遊邑庠人謂先生所藴未盡施其後必大<lb/>
贊曰余讀悠然集而知族祖學積之深故辭發之粹其<lb/>
出而遭治主以敷獻其中之所有宜哉使得親左右日<lb/>
<pb n="KR4e0101_WYG_024-4b"/>
被顧問必能禆治贊化大有功於時乃升尺落尋卒憤<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>道亡不能不增重才者嘅然嗣志有其人或者潤可<lb/>
施之後焉<lb/>
　　拙隱翁傳<lb/>
翁姓彭字啓原世為安福歴頭人少從諸父明初先生<lb/>
受理學業未卒而家多故持貲裝客外十五年足履宇<lb/>
内名都邑過半目歴古聞人遺跡所至必周名在江湖<lb/>
間既逺且著乃歸理土田以老其親哭其子晩喪厥視<lb/>
<pb n="KR4e0101_WYG_024-5a"/>
遂宅别宇畜童奴婢供耕炊以自養量嵗入之豐歉以<lb/>
厚薄其服食故不待外求而恒足人非其姻與好詩書<lb/>
率理道者莫與接接則服飾禮遇皆如能視時居閒自<lb/>
狀其行傳之後因别號拙隱翁翁之言曰天之賦能於<lb/>
人也不齊若位與禄則稱其能而差授之故隨其能之<lb/>
大小而上下其位與禄者天之道也茍位與禄浮於其<lb/>
能者天必致厥罰是以君子有辭尊而就卑辭富而就<lb/>
貧者遵若天也遵若天或可去其不能致其能焉夫拙<lb/>
<pb n="KR4e0101_WYG_024-5b"/>
者能不足於已也能不足於已而隱居弗仕則於分安<lb/>
於天為不違吾誠樂而取之且吾少時嘗側觀夫羣貴<lb/>
富人矣有身未没而家喪者焉有没無子其妻妾改從<lb/>
人者焉有子孫庸不能立轉徙之他所者焉有子孫以<lb/>
不道䧟刑而宅遂易主者焉有禍莫測其至而祀遂除<lb/>
者焉凡若此者不少豈皆無誤謬得之耶抑能不足而<lb/>
位禄過之故見罰於天也吾每悲之懼蹈其轍焉夫好<lb/>
富貴而疾貧窮者吾無異於人而能不逮人故寧衣布<lb/>
<pb n="KR4e0101_WYG_024-6a"/>
羮藜而文繡梁肉弗敢顧寧舍茨藩棘而繪宇穹垣弗<lb/>
敢居欲以守吾分養吾拙於吾心無戚戚焉又曰能者<lb/>
食於人無能者食人居能無能之間者於人無取與而<lb/>
自食焉是誠拙而隱者之事吾悅從之無惑焉余聞其<lb/>
言復察其行非偽也誠履之有素也於是嘆曰介者有<lb/>
辨而不隨此其介者與知恥者於人無茍得此其知恥<lb/>
者歟順乎命者窮與達付之自然此其順於命者歟夫<lb/>
順於命而知恥且介非志德者不能也且其言足為世<lb/>
<pb n="KR4e0101_WYG_024-6b"/>
之無能而富貴者警故為之傳以自恐焉<lb/>
　　吟源釣者傳<lb/>
出安福之連嶺有源焉其流駃而石觸其聲鏗鏗鏘鏘<lb/>
若人吟咏然前聞人王瀘溪先生名之曰吟源有樂於<lb/>
釣者由廬陵來家之計壤之入足衣食其家也無外營<lb/>
焉惟喜讀書以求㑹其理趣於文辭不尚習焉早鰥不<lb/>
再偶日飲酒不問多少輙醉既醉輙卧卧起輙扶杖行<lb/>
歌漁父滄浪之詞若與吟源相倡和然因自號吟源釣<lb/>
<pb n="KR4e0101_WYG_024-7a"/>
者然未嘗見其得魚焉人有謂曰夫釣必磯洄流棹廣<lb/>
淵利其鈎而美其餌然後魚可得今子之釣也水淺而<lb/>
清鈎與餌又弗具宜其魚之不可得釣者曰予豈若彼<lb/>
衆漁夫哉予豈汲汲於魚者哉夫人之心必有所繫然<lb/>
後慕不外故繫之以牧者臧也繫之以奕者商皓也繫<lb/>
之以卜者君平也繫之以樵者被裘公也彼豈有所欲<lb/>
為而欲之哉亦惟假於彼以定其心耳予豈不能為世<lb/>
用而心欲有事焉特假於釣以繫之使心不逐慕於彼<lb/>
<pb n="KR4e0101_WYG_024-7b"/>
富貴利達而常安其中魚之得不得何足較哉廼歌曰<lb/>
放輕綸兮漾清流不欲餌兮何用鈎心所安兮百不憂<lb/>
魚兮魚兮何心於必求人莫之知君子以其有張志和<lb/>
之髙且謂世之釣利禄者果能如其無貪心則汙墨之<lb/>
患息矣釣者姓彭字景岳在廬陵為望家居吾安福復<lb/>
得隱所焉<lb/>
　　醫者王以斌傳<lb/>
居雜技可儕入士大夫家者莫醫若有姓王字以斌世<lb/>
<pb n="KR4e0101_WYG_024-8a"/>
傳其業家廬陵弗甚著能稱自斌父有和以游藝來理<lb/>
吾二親疾俱勣遂擅能醫名安福至斌而人益信用之<lb/>
凡貴人大姓家莫不有斌跡市里童孺皆知斌名疾癘<lb/>
非斌醫不信服斌藥不問傷風患寒病熱濕凡百疾害<lb/>
不竭命脉者皆可愈他醫歛手無敢爭斌利人問斌何<lb/>
能使其藥之神也對曰斌非能神其藥也能識藥之能<lb/>
不謬用之耳夫藥之品不下萬億而其能祖其品又加<lb/>
倍焉要必審其疾之須凉焉而命諸凉須燥焉而命諸<lb/>
<pb n="KR4e0101_WYG_024-8b"/>
燥須宣焉補焉而命諸宣與補須薫烈瞑眩焉而命諸<lb/>
薫烈瞑眩皆無絲忒毫爽矣又當類其異同而分合焉<lb/>
權其重輕而加損焉時其生熟而煉製焉則於疾攻之<lb/>
為有力去之為甚易茍或知之不盡其能使之不中於<lb/>
症煉之不得其度佐之不以其倫凉焉而燠用之毒焉<lb/>
而良雜之則於疾也無以攻之而反助之無由去之而<lb/>
益滋之故用藥之際不可以不審也問者喜曰是則醫<lb/>
之任藥其猶拱秩者之任人乎其始也必察其才之優<lb/>
<pb n="KR4e0101_WYG_024-9a"/>
劣内而宜為公卿大夫也而公卿大夫之宜為上中下<lb/>
士也而上中下士之外而宜為藩憲也而藩憲之宜為<lb/>
府州縣也而府州縣之宜為子司百執事也而子司百<lb/>
執事之而又嚴於大小考以别其殿最公於左右遷以<lb/>
為之勸沮則試之政而政理授之法而法舉何異良醫<lb/>
師於藥察之精用之當而病日消歟茍甄别之無其鑑<lb/>
任使之不以其器小才而大授焉尊德而卑役焉徒泛<lb/>
濫於簿稽之憑而因仍於資格之據則政圯法斁何異<lb/>
<pb n="KR4e0101_WYG_024-9b"/>
常醫師於藥識之未盡用之失宜而病日以長歟斌謝<lb/>
曰得之哉他日斌過余誦之余嘉其言咸中道合為傳<lb/>
覬業醫職詮注者見而知所趨避<lb/>
　　左衡鑑傳<lb/>
左衡鑑諱璇安福金田人㓜世父祖業為儒求春秋經<lb/>
世法於邑庠者二十餘年學通行立連以所能試鄉闈<lb/>
不得舉間推以誨人人有被其澤者後由嵗貢升國學<lb/>
家貧無所資惟攜一童俾傭櫛於市以取給僦舍僅容<lb/>
<pb n="KR4e0101_WYG_024-10a"/>
榻服食澹如也然常閉户讀書賦詩攻楷法若甚安焉<lb/>
無所營於外也故學益進居京師八年擢知海鹽縣在<lb/>
官衣服飲食如在國學時惟汲汲於興民利祛民患民<lb/>
之良者無不相賀以為得明宰其無良者仇之卒以懲<lb/>
奸致誣來京師疏以自白既得白而病沒旅寓得年五<lb/>
十一初衡鑑同里有劉侃友倫者少衡鑑四嵗亦志於<lb/>
儒與衡鑑同侍前侍御退山胡先生其資性慧於衡鑑<lb/>
而慮謀不逮其見聞不多於衡鑑而文敏焉其為人則<lb/>
<pb n="KR4e0101_WYG_024-10b"/>
皆雍雍肅肅謙約坦易可好不可惡也故並稱善其鄉<lb/>
衡鑑在邑庠挽友倫與俱故二人者出入必隨言論無<lb/>
不合功名事業皆期於成也及衡鑑不得舉而友倫得<lb/>
之人謂衡鑑必不樂衡鑑曰吾與友倫共學友倫之舉<lb/>
也我預有榮矣即請於有司旌其閭為經營其上春官<lb/>
道路費尤力時諸應舉者始焉莫不傾心决腹自比於<lb/>
親骨肉之相得一旦挫不得舉則視舉者若奪其有輙<lb/>
出怨言以相睚眦如仇讎有遂絶而不與交者獨衡鑑<lb/>
<pb n="KR4e0101_WYG_024-11a"/>
於友倫欣然若此故君子不多友倫之舉而多衡鑑能<lb/>
無媢疾焉其後友倫下第沒京師人多悲之然莫衡鑑<lb/>
甚及衡鑑没人悲之痛於友倫焉友倫無子衡鑑一子<lb/>
曰繼周嗚呼古云作善降之百祥又曰天道無親惟善<lb/>
是與若衡鑑友倫得非所謂善人耶皆連蹇不遂客死<lb/>
千萬里之外天之於善人乃如是耶然古之人有聖如伯<lb/>
夷死於餓賢如顔淵死於夭天道固有不齊也今百世<lb/>
之下稱伯夷顔淵之仁無異辭者以有君子公論施於<lb/>
<pb n="KR4e0101_WYG_024-11b"/>
文字間能壽其名信其所傳使不與彼之不德而富貴<lb/>
者俱至冺滅無聞猶足補天道所不及於萬一不然則<lb/>
為善者不懼必怠皆以善為不足為為之無益於已之<lb/>
存亡也故傳衡鑑且及友倫見二人之善雖未食報當<lb/>
年然可稱之後世名於無窮庶幾為善者不惑焉<lb/>
　　蔣仲良處士傳<lb/>
錢塘蔣仲良處士没杭人為予言仲良性質確雖家闤<lb/>
闠而言態脱然不為市井習惟好教子嘗曰聞世士大<lb/>
<pb n="KR4e0101_WYG_024-12a"/>
夫居能文其言行儒其家出能取貴爵以顯當時名後<lb/>
世者皆自明經始擇天下之儒以為發身之資者未有<lb/>
先於經也惜吾少未之學老而思之無及矣吾子忠其<lb/>
承吾志以業之毋他慕焉忠欣然奉命遂令補弟子員<lb/>
郡庠從先生長者受易去則厚齎給俾隆事師禮歸則<lb/>
勤勤曉告以勵其進戒其惰早夜聞忠呻佔畢則憂以<lb/>
喜食以㫖顔色詞氣無不良否則無樂也晩病怯謂忠<lb/>
曰醫言疾不可愈恐一日脈絶阻汝成成亦吾不及見<lb/>
<pb n="KR4e0101_WYG_024-12b"/>
忠泣而解之退益力於學宣德乙卯忠得舉仲良曰可<lb/>
以少慰矣明年第進士仲良曰吾平生願遂矣即死地<lb/>
下何憾後數月竟不起初仲良之命忠也與之班者多<lb/>
非之曰經豈易為哉世有皓首誦之而不達者業子以<lb/>
經不若他藝易效盍改命之仲良執不惑及忠學通名<lb/>
遂仲良未嘗有矜語而非者見之輙垂首汗面退而怨<lb/>
其無良子又言仲良平居自奉泊以約有餘貲以周姻<lb/>
隣之乏者始與其弟仲明睦仲明没嫁其遺孤女盡禮<lb/>
<pb n="KR4e0101_WYG_024-13a"/>
其篤行為人稱者多類此余聞而心嘉之他日覩京師<lb/>
士大夫為仲良狀行銘墓而哀以辭往往與杭人之言<lb/>
合因詳著焉<lb/>
贊曰春秋傳以人生覉丱不就師為父之罪則古之為<lb/>
父者未始不以教子問學為已責漢語且云遺子黄金<lb/>
滿籯不如教以一經猶知金不重於教也仲良志於教<lb/>
忠不顧人之非之有古之道焉卒致忠以經術名當世<lb/>
豈直籯金之遺哉彼非之者見而愧焉庶幾知悔矣然<lb/>
<pb n="KR4e0101_WYG_024-13b"/>
歸怨其子不已晩乎<lb/>
　　翰林柴廣敬傳<lb/>
柴廣敬諱欽㑹稽餘姚人祖用中父伯玉皆早世母陶<lb/>
氏踵其姑跡力守節以不隕柴氏家聲廣敬九嵗孤然<lb/>
得所仰給以就師問業不隳心於他技雜巧者母之力<lb/>
也年十二三時為詩文往往有長成人調度鄉前進器<lb/>
重之皆謂伯玉有子柴氏將復振矣尋入邑學為弟子<lb/>
員學友見其端重無戱態與辨疑義乂能言人所未言<lb/>
<pb n="KR4e0101_WYG_024-14a"/>
皆自喜以為交得人永樂癸未捧鄉書明年上春官第<lb/>
進士時太宗文皇帝初御極拳拳於作興儒術文士選<lb/>
進士中頴異之尤者二十八人象天之列宿使為庶吉<lb/>
士翰林欲其盡讀天下書必如古聞人之能以文名當<lb/>
世廣敬在列益感激奮勵務進其學窮日夜而書不絶<lb/>
聲累積之厚故施諸文也質而華汪洋而沉着不蹈襲<lb/>
陳腐而駸駸欲追古人轍跡尤善為賦每出一篇輙玩<lb/>
味人口㑹朝廷纂修大典徴天下遺書備採摭廣敬進<lb/>
<pb n="KR4e0101_WYG_024-14b"/>
言其師國學典簿趙撝謙訂聲音文字通可収録遂奉<lb/>
命馳傳即其家取之既至京師與纂修職分修禮樂音<lb/>
韻書日進退館閣勞心思於考索編著縉紳皆閔其勤<lb/>
葢其平生刻苦清勵出於天性然也卒以劬悴致疾殁<lb/>
殁時年三十六乃永樂丙戌七月十日也京師士大夫<lb/>
不問交不交者莫不惜之為之友皆曰不幸失此篤孝<lb/>
義友也或曰聞廣敬兒時無一飲食敢先於其親長順<lb/>
母夫人志無逺近無不得其歡垂絶時猶拊床曰恨不<lb/>
<pb n="KR4e0101_WYG_024-15a"/>
及終吾老母養又囑其子曰爾歸其善事祖母則誠孝<lb/>
矣未知其義也其友曰趙典簿先生以學官沒嶺表其<lb/>
子夭死無後廣敬為經紀其𦵏及在翰林又狀其行<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
詞盡禮乞表其墓於學士解先生近世師友義薄獨廣<lb/>
敬能惇而厚之非篤於義者能是歟或人嘆曰傷哉天<lb/>
何喪斯人之速使不得乆為世範以振起乎流俗哉廣<lb/>
敬娶虞氏生子曰蘅曰葯廣敬沒十餘年其從子蘭舉<lb/>
進士為中書舍人吏部主事能纘其緒業云<lb/>
<pb n="KR4e0101_WYG_024-15b"/>
贊曰語云死生有命富貴在天不亦信乎當朝廷以追<lb/>
古文學期望二十八人之時廣敬以粹然之資滌混以<lb/>
清闢邪以正汲汲乎行義之立不但其學淹貫而文鏗<lb/>
鏘潤澤足為儔軰推讓而已其後天下治與文洽則自<lb/>
二十八人出而任方岳執朝政列侍從之職者皆卓然<lb/>
為時名臣以廣敬之厚抱負乃不及任一官粗試諸用<lb/>
而早沒使其不沒至今所施必不在人下然則廣敬抱<lb/>
負厚於人而壽不長於人功名事業不如人者豈非繫<lb/>
<pb n="KR4e0101_WYG_024-16a"/>
於命歟繫於天歟<lb/>
　　歸田老人傳<lb/>
老人楊姓季安名懷忠其字也年踰六十得致景陵縣<lb/>
事還故廬又號歸田老人焉老人少負才氣遇鄉豪右<lb/>
亢亢不能下人亦甚重之既自邑庠升國學刮磋滌磨<lb/>
十數年冺然失其故態而所負者乃裕於初始擢景陵<lb/>
時前為是宰者率汙昧不能自樹遇上司人至輙賦民<lb/>
財賄以為自免計由是人以景陵為貨區動輙必有所<lb/>
<pb n="KR4e0101_WYG_024-16b"/>
需焉邑巨猾復相附結為民擾老人知其故即不偕妻<lb/>
孥往惟以弱僕自隨至則日用飲食悉從儉約公私無<lb/>
毫髪取於民上司人至雖百取之無所得則目之曰冷<lb/>
水楊巨猾之肆惡不悛者悉繩以法不少貸則又目之<lb/>
曰銕面楊老人益堅所執不少變其郡佐之尤貪者惡<lb/>
其妨已以計構之巡撫使事下憲司掌憲事者直老人<lb/>
而黜郡佐老人遂得大行其志以洗邑之故弊督民士<lb/>
勸農講學邑俗女許嫁者必厚索其夫家聘貲而後遣<lb/>
<pb n="KR4e0101_WYG_024-17a"/>
故貧人男女往往年四五十而婚不得成老人下令限<lb/>
貧民婚嫁儀物各有定數不得過厚其許嫁女之年過<lb/>
二十無故不行者罪其父兄不朞年貧民乆不得成之<lb/>
婚畢以千計老人閔其邑土濵湖多水患令民以閒暇<lb/>
築為堅防通其水道使外有所捍内有所洩由是旱澇<lb/>
有備民得康居以収漁稼之利其為民福類是者衆故<lb/>
在職七年民無貧富者皆懷之部使者至輙以賢大尹<lb/>
稱焉少師廬陵楊公於人重許可亦於他人文字中稱<lb/>
<pb n="KR4e0101_WYG_024-17b"/>
其廉正不阿人意其進用有日矣既而老人以病連疏<lb/>
於朝乞謝事命下藩臬驗之民恐其去而失所字也羣<lb/>
走二司乞留焉竟不得行明年上計京師堅以病告知<lb/>
已以當進秩勉其留老人以為雖得髙官有厚禄無能<lb/>
减其病也懇懇以不堪職為言遂得解而歸歸時囊槖<lb/>
罄然道路之費悉取之家故廬在安福横礱有美田園<lb/>
亭池足自適有佳子姪十數人足承其志老人歸而遊<lb/>
息觴詠其間為樂尚可涯哉<lb/>
<pb n="KR4e0101_WYG_024-18a"/>
兩谿劉球贊曰嘗觀前史道古賢者為令能子其民而<lb/>
民亦莫不父母之切慕其人不可復見及見老人為景<lb/>
陵甚得民懷意其庶幾古賢令之烈焉其潔身而去畧<lb/>
不以仕禄為心雖古恬退君子又何尚哉世之人進無<lb/>
能為而退又不勇者聞老人之風亦可汗顔而動心也<lb/>
　　鈍生傳<lb/>
有困於為學號鈍生者鍾姓誠名字九思世為廬陵儒<lb/>
族遭世變落其家聲生孤於襁褓中年幾晬母兄惑於<lb/>
<pb n="KR4e0101_WYG_024-18b"/>
推星命者言托生其姻家免夭閼姻家以賈販處生年<lb/>
十八猶未得就學生客江湖以不識字為人慢挫心不<lb/>
平甚私訴其母母曰我之過也即歸生就師學自是窮<lb/>
日夜雖寒嚴暑酷無非學時羣遊獨居皆其學處遇人<lb/>
勢逼貨壓面慢舌侮益奮於學承人誘掖奬進必思加<lb/>
學見人能高而宦通輙慕而勵於學舒夷愉懌窮悴勩<lb/>
憊悲愁懥惋而學不輟遇事急遽臨難顛蹶而學必在<lb/>
念如是者六七年更三師猶不自足持書去遊沔漢間<lb/>
<pb n="KR4e0101_WYG_024-19a"/>
遇博識厚藏之士輙下拜問業辨惑每有得永樂癸卯<lb/>
秋寓試湖廣遂偕計吏上春官不得志歸勤於學六年<lb/>
再往得榮縣教諭國史藩文奎先生嘗言可與善交際<lb/>
可與託患難可與退强暴者生也或知生而未詳者曰<lb/>
生㳟其人貌與心一與人言温温懇懇不巧不暴人皆<lb/>
悦之於交際固善矣然優於德而劣於能患難之託强<lb/>
暴之退吾未見其可也藩先生曰生之初師病癘館下<lb/>
也館人皆避之獨生留侍藥不去比死治歛𦵏益盡心<lb/>
<pb n="KR4e0101_WYG_024-19b"/>
其後師解積髙坐學士縉黨在繫親故不敢近生為經<lb/>
紀其途費尤勤遂連下獄苦刑罰而色不怨以故為贈<lb/>
都御史胡敬方先生授之經豈患難不可託哉生之赴<lb/>
春官也道宿遇羣㓂至衆甚恐生從容語㓂曰吾軰皆<lb/>
赴試京師餘物無所顧所資者書幸存之㓂因慙謝置<lb/>
其所取而去豈强暴不能退哉或人曰患難可託仁之<lb/>
施也强暴可退義之所感也生之學廼有以増其能歟<lb/>
教一邑未足盡其施也殆將大於用焉生長余一嵗其<lb/>
<pb n="KR4e0101_WYG_024-20a"/>
失意春官歸也冐風雪走百餘里詣余講春秋執弟子<lb/>
禮甚䖍余授人衆矣未有篤好如生者生之性不慧於<lb/>
人就學又晩於人而功遂軼於人者其志奮其力勤也<lb/>
世之人有困於孤安於不競不知苦心力學以自拔者<lb/>
固愧於生亦有八嵗上學十嵗就外傳中畫不進以至<lb/>
老死無聞者尤愧於生至有恃父兄富貴自暴棄不學<lb/>
甘心於毁衣冠以伍甿𨽻者又大愧於生若生之自樹<lb/>
振誠所謂生於憂患者也為之傳使世之務强於學者<lb/>
<pb n="KR4e0101_WYG_024-20b"/>
有所勸焉<lb/>
　　蕭節婦傳<lb/>
蕭節婦者安福楊溪劉氏女赤谷蕭懋廣之妻也劉為<lb/>
其里名家蕭本宋大師魏國公燧之族世有閥閲節婦<lb/>
歸蕭時年十八後三年生子紹芳僅數月懋廣以疾沒<lb/>
節婦誓必撫子以奉蕭氏祀不他適未幾家大疫紹芳<lb/>
病幾死節婦抱之哭以禱於神曰未亡人不敢即從夫<lb/>
子於地下者以有是兒可鞠以為夫子後嗣托也設神<lb/>
<pb n="KR4e0101_WYG_024-21a"/>
欲斃之則未亡人何忍獨活以重夫子憾於九原耶幸<lb/>
捨是兒移罪譴於未亡人之身則誠所甘心不敢避聞<lb/>
者悲之紹芳亦隨瘳節婦撫育教戒之無不盡心紹芳<lb/>
方克自立而遭非辜並妻周氏俱沒官死其遺孤子暹<lb/>
甫六嵗升甫四嵗節婦又皆撫教之如紹芳焉初節婦<lb/>
哭懋廣時其家兄弟已析㸑而㓜弟妹四人猶鞠於節<lb/>
婦後懋堅以不任公家役破産節婦曰役者同籍人所<lb/>
共豈可以負弟一人即割已田以資之感激諸弟復共<lb/>
<pb n="KR4e0101_WYG_024-21b"/>
㸑内事無大小惟節婦主之節婦益勤織作督孳畜助<lb/>
理其家至充裕其夫之弟妹姪賴以婚者七人嫁者五<lb/>
人𦵏者八人内外莫不賢之今節婦年逾七十暹兄弟<lb/>
俱能力家嘗作貞壽堂以奉其養得學士大夫詩文頌<lb/>
其德也甚詳節婦平昔憂悲困苦之懷晩亦稍自慰焉<lb/>
兩谿劉球曰世稱婦人不再醮惟共女事以寧其夫家<lb/>
劉氏葢有矣况聞其妯娌間有阮氏者其宗兄子羽妻<lb/>
也有歐陽氏者其再從弟習敬妻也皆年未二十哭其<lb/>
<pb n="KR4e0101_WYG_024-22a"/>
夫而守志之堅不下劉氏吾鄉貞節之婦素多而蕭氏<lb/>
一門兄弟之妻有三人焉則又盛矣使遇良有司能旌<lb/>
德善以勵俗則表以為三節之門也何忝哉惜其未遇<lb/>
而三節已沒其二今存而其事可考者惟劉氏一人因<lb/>
具諸篇以為世之孀婦勸<lb/>
　<lb/>
　<lb/>
　<lb/>
<pb n="KR4e0101_WYG_024-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩谿文集巻二十四<lb/>
</p>
<p>
</p>
  </div>
<div> <lb/>
    <p>
<pb n="KR4e0101_WYG_025-1a"/>
後序<lb/>
僚友廣東參政安成劉公仗德以其尊府忠愍兩谿先<lb/>
生平生所為文鍥梓以傳世先生葢余試禮部時同考<lb/>
官也宿德厚望已為天下所欣慕繼而死忠又赫然為<lb/>
天下所景仰孔子曰有德者必有言有言者不必有德<lb/>
仁者必有勇勇者不必有仁今觀先生之文皆自其胸<lb/>
中浩然之氣發而為忠義正大之詞豐縟而不失之泛<lb/>
簡約而不失之略寄至味於平澹寓纎穠於髙古視彼<lb/>
<pb n="KR4e0101_WYG_025-1b"/>
夸毘無實大言無當者奚啻霄壤信乎有德者必有言<lb/>
仁者必有勇矣仗德以余為先生所取士又嘗為言刻<lb/>
板既成謂不可無一言謹論列如此若夫先生之平生<lb/>
履歴出處大節則有彭劉兩閣老之文在益足以信後<lb/>
傳逺晩生末學母庸贅為成化庚寅冬十月朔旦正統<lb/>
壬戌進士正奉大夫廣東左布政使江浦張瑄謹題<lb/>
<pb n="KR4e0101_WYG_025-2a"/>
天理之在人心與二氣五行同運而不息也誠能明而<lb/>
體之蓄而發之為德業為文章必光明渾厚並日星之<lb/>
照臨河嶽之流峙矣豈浮夸險怪者可同耶此余於忠<lb/>
愍劉公文集有見焉公文若干巻厥子仗徳仗和已鋟<lb/>
諸梓播傳於世世之人仰其徳而誦其文者固若睹日<lb/>
星而瞻河嶽信其傳之悠久也獨夷考其迹而於公之<lb/>
身用舍存亡之際有感盖公宣德間主事儀部正統初<lb/>
東里楊先生薦之入講經筵預修國史當時百職並舉<lb/>
<pb n="KR4e0101_WYG_025-2b"/>
民生用遂海宇乂安而先生夀考令終子孫䝉其慶天<lb/>
下髙其風福之及於家國也大矣逮公以直言時政死<lb/>
權奸之手寰中無恥之徒競致通顯未幾兵戈四起民<lb/>
受荼毒奸臣害公者卒戮於兵宗族俱就夷滅禍之及<lb/>
於身家者亦大矣似公有以禍福之公非能禍福人也<lb/>
公之身天理所存也薦之者惠迪故吉也害之者從逆<lb/>
故凶也愚既幸誦公之文又幸托處鄉郡辱交仗德兄<lb/>
弟而知公用舍存亡之迹為詳故敢書此於巻末並繫<lb/>
<pb n="KR4e0101_WYG_025-3a"/>
區區所感云時成化庚寅冬十月朔賜進士出身奉議<lb/>
大夫廣東按察司僉事奉勅提督學政鄉生新喻胡榮<lb/>
謹識<lb/>
</p>
<p>
</p>
  </div>
        </body>
</text>\m</TEI>
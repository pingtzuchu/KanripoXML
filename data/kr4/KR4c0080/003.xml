<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0080_SBCK_003-1a"/>
唐劉蛻集第三卷<lb/>
　　太古無爲論<lb/>
　　嬴秦論<lb/>
　　較農<lb/>
　　疏亡<lb/>
　　刪方策<lb/>
　　朱氏夢龍解<lb/>
<pb n="KR4c0080_SBCK_003-1b"/>
　　梓州兜率寺文冡銘<lb/>
　　　太古無爲論<lb/>
不得時者之言太古也無爲而人化其禁<lb/>
畏也以使待令而從之也夫旣爲之君又<lb/>
爲之師以受令而教其供也畏生而自禁<lb/>
畏令而君從則是不待君令而爲太古時<lb/>
人也旣君令之不立與人且猶不辨孰能<lb/>
<pb n="KR4c0080_SBCK_003-2a"/>
得人心而化其無爲哉夫天下之服一人<lb/>
也必其有所相須果身服歟自化也巳果<lb/>
心服歟而心無爲也巳誰爲太古之人也<lb/>
而勤何居焉夫庖犧氏之用契<hi>一作結</hi>書也<lb/>
始代結繩則太古之政安用契無爲之心<lb/>
太古之家安用契無爲之信果使有其<hi>一作</hi>
<hi>異</hi>心則是賤教而尚不教者也夫人之祭<lb/>
<pb n="KR4c0080_SBCK_003-2b"/>
也必待詔相教而後能敬若豺獺也則不<lb/>
教而祭君子苟受其不教而能則豺獺亦<lb/>
敬也何貴人爲故曰不得時者之言<lb/>
　　嬴秦論<lb/>
無有天下而不知秦之焚書也無世而不<lb/>
謂不用聖人之道所以亡也嗚呼秦亡自<lb/>
亡也安能焚書爲秦亡耳天下不用秦如<lb/>
<pb n="KR4c0080_SBCK_003-3a"/>
聖人之道故秦不得其道而用也當其時<lb/>
天下一家而尊巳外無非心之人故深法<lb/>
禁人之惡也則不當去法以禁人之善是<lb/>
則果習天下之離心而背已也豈秦區區<lb/>
之心歟葢天必以秦之強㬥非大敗無以<lb/>
叛其四海之心故先絕其事君敬長之術<lb/>
而後從天下以亡其天下焉夫天與秦則<lb/>
<pb n="KR4c0080_SBCK_003-3b"/>
書存不與秦則書焚而秦終無自焚之心<lb/>
也且聖人宮先自藏其書是秦未始有焚<lb/>
書之心聖人之家先有其心矣故曰秦亡<lb/>
其自亡矣且聖人之道與天地合其久與<lb/>
鬼神合其微則不得毀置之在秦也然矣<lb/>
陶唐氏之水前有聖人之化後有聖人之<lb/>
勤而後民知事君敬長之術自秦之火前<lb/>
<pb n="KR4c0080_SBCK_003-4a"/>
聖巳遠後聖不作而其術不數世亦巳成<lb/>
矣豈非天之欲有絕而先立歟今或怨之<lb/>
火不全其道也不知秦火息矣<lb/>
　　　較農<lb/>
功以救於民賴其功者有違順德以化於<lb/>
民敦其民者有疾徐夫以三月除榖地五<lb/>
月榖入土雖當世不㧞其苗後世不毀其<lb/>
<pb n="KR4c0080_SBCK_003-4b"/>
榖其飲食之道順於情也故生不疪癘其<lb/>
道死則俎豆其功<hi>一本無功字</hi>聖人救壞以禮<lb/>
垂世以法當世伐其樹後世毀其法所以<lb/>
禮違其情法違其欲者也是以生爲旅人<lb/>
疪癘於天下肉腐於俎酒乾於噐然後爲<lb/>
聖人是愚民賴聖人之功忘聖人之道嗚<lb/>
呼禮亡而爭噐矣雖有粟弱者安得而食<lb/>
<pb n="KR4c0080_SBCK_003-5a"/>
之法壞而奪其三時矣雖有山澤農者安<lb/>
得而種也<hi>一作之</hi>
　　　疏亡<lb/>
盗惡名也取之有以合聖人若取其亂而<lb/>
理之取其死而生之則民樂其取也後豈<lb/>
擇其故歟故昏夜之盗爲小人衰亂之盗<lb/>
爲丈<hi>一作大非</hi>夫能知其取者而嘗蹈其背也<lb/>
<pb n="KR4c0080_SBCK_003-5b"/>
故不以無人而棄其守者有大棄天下者<lb/>
仁義盗其名有小棄其國者小人有盗其<lb/>
噐故春秋不貶其噐聖人以<hi>一作必</hi>正其名<lb/>
嗚呼盗非惡名也左右前後亦可懼哉<lb/>
　　　刪方策<lb/>
古之記惡將以鑑惡而後世爲昏諛淫逆<lb/>
徒而將徵於古謂古不盡善若其涕泣以<lb/>
<pb n="KR4c0080_SBCK_003-6a"/>
信其詐罪已以固其恩陰謀反覆從書以<lb/>
滋其智矣然而記惡者將以懼民也去善<lb/>
者不足懼昔紂讀是<hi>一無是字</hi>夏書而嘗<hi>一作常</hi>
咲其亡國嗚呼惡旣不足以鑑則刑<hi>一作刋</hi>
可也古無其迹可也無其迹可也<hi>無其迹五字一</hi>
<hi>本無</hi>
　　　朱氏夢龍解<hi>一作辯</hi>
<pb n="KR4c0080_SBCK_003-6b"/>
吳郡朱氏言昔之夜夢龍入井客之好誕<lb/>
者作佳占以祥朱氏予曰予未嘗識周公<lb/>
孔子者也然而使予得夢一丈夫苟冠衣<lb/>
之古者因謂之周公孔子人必知其自欺<lb/>
也未嘗識越不知越之城郭宮室途巷苟<lb/>
或夢之未可自知其何城也然則朱氏之<lb/>
所夢入井者朱氏安知其龍乎豈非常見<lb/>
<pb n="KR4c0080_SBCK_003-7a"/>
畵工者屈其脊拏其爪施甲鬛雲氣於身<lb/>
則似乎其所入井者邪是朱氏之夢畵者<lb/>
也殆非夢龍矣自夏后以來人不見龍然<lb/>
而言龍者信其畵而巳漢魏之數見者見<lb/>
其畵者也薄姬之娠者亦畵者也時門之<lb/>
鬬者亦畵者也史皆謂之龍且明史之妄<lb/>
况朱氏之學妄哉夫龍不輕出又不可䙝<lb/>
<pb n="KR4c0080_SBCK_003-7b"/>
乎婦人有德不鬬故知皆非龍也嗚呼龍<lb/>
以變化爲德也故孔子曰唯龍也不可知<lb/>
是則德也而如螾如蠖如虵如魚未可知<lb/>
不爲龍也或者謂如所畵亦可謂之龍也<lb/>
則朱氏所夢曾何龍乎<lb/>
　　　梓州兜率寺文冡銘<hi>并序</hi>
文冡者長沙劉蛻復愚爲文不忍棄其草<lb/>
<pb n="KR4c0080_SBCK_003-8a"/>
聚而封之也蛻愚而不銳于用百工之技<lb/>
天不工蛻也而獨文蛻焉故飲食不忘于<lb/>
文晦冥不忘于文悲戚怨憤疾病嬉遊羣<lb/>
居行役未嘗不以文爲懷也適當無事而<lb/>
天下將以文爲號文明代生殖<hi>文苑作植</hi>明晦<lb/>
皆效文用<hi>一作明</hi>故日月星辰文乎旂常昆<lb/>
蟲鳥獸文乎彝器徐方之土文于侯社夏<lb/>
<pb n="KR4c0080_SBCK_003-8b"/>
翟之羽文于旌<hi>文苑作旗</hi>旄登龍于章升玉于<lb/>
藻百工婦人彫礱染練<hi>文粹作塗</hi>以供宗廟祭<lb/>
祀之文<hi>文苑作用</hi>豈獨蛻也生<hi>一作固</hi>知效用不<lb/>
及時文哉然而意常<hi>文苑作嘗</hi>獲助于天而不<lb/>
獲助于人故其竆雖竆無憾也常勤意之<lb/>
時不敢嚏不敢咳不敢唾不敢跛<hi>一作跂</hi>倚<lb/>
嗜欲躁競忘之於心其祗祗畏畏如臨上<lb/>
<pb n="KR4c0080_SBCK_003-9a"/>
帝故有粲如星光如貝氣如蛟宮之水又<lb/>
有黯<hi>一作暗</hi>如屯雲如久陰如枯腐熬燥之<lb/>
色則有如春陽如華川逶逶迤迤則有如<lb/>
海運如震怒動盪恠異夫十爲文不滿<hi>一作</hi>
<hi>得</hi>十如意少如意則豈非天助乎常欲使<lb/>
天下聞之而必行覩<hi>一作勸</hi>之而必蹈散之<lb/>
茫洋以爲道演之侵遙<hi>一作潤</hi>以及物然後<lb/>
<pb n="KR4c0080_SBCK_003-9b"/>
爲農文之使風雨以時兵文之使戎虜以<lb/>
順文于野文于市使得<hi>一本無得字</hi>其所幽隱<lb/>
之士以出口者使之言材者使之用然而<lb/>
自振者無力終知者甚稀豈非不獲于人<lb/>
助乎嗚呼十五年矣實得二<hi>文苑作一</hi>千一百<lb/>
八十𥿄有塗者乙者有注楷者有覆背者<lb/>
有朱墨圍者于是以周易筮之遇復䷗<hi>震下</hi>
<pb n="KR4c0080_SBCK_003-10a"/>
<hi>坤上</hi>之同人䷠<hi>離下乾上</hi>筮者曰嗚于地中殷殷<lb/>
隆隆七日而<hi>文粹作不</hi>復復來而<hi>文粹作其</hi>天下昭<lb/>
融乎他日更召龜而合<hi>文苑作令之二字</hi>將聽襲<lb/>
吉卜于火如秦兆惟曰不吉卜于水不成<lb/>
乎河洛兆則亦惟曰不吉卜于木而悶悶<lb/>
<hi>一作閟之</hi>土叶吉纍纍<hi>文苑作累累</hi>爲冡則汲之兆<lb/>
乎峭峭爲壁則魯之兆乎且其占曰土之<lb/>
<pb n="KR4c0080_SBCK_003-10b"/>
文爲山河<hi>一作阿山</hi>爲華英將不崩不竭爲滋<lb/>
味而傳乎結爲丘陵爲其設險乎融爲川<lb/>
瀆率其朝宗乎華爲百榖以絜祭祀<hi>文苑作礼</hi>
之粢盛乎不然使其速腐爲墟<hi>一作丘</hi>壤乎<lb/>
<hi>文苑無乎字</hi>生芻藁以食牛羊乎化塗泥爲甄<lb/>
陶以作器乎將塊爲五色而茅社分封<hi>文苑</hi>
<hi>作分封茅社</hi>乎流于樂爲土鼓爲凷<hi>古塊字</hi>桴以<lb/>
<pb n="KR4c0080_SBCK_003-11a"/>
洩其和聲乎夷爲都邑以興宫廟坎爲洿<lb/>
池以澤生殖<hi>一作植</hi>乎祀爲壇竈乎<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>爲井<lb/>
墓乎吾皆不得而知也當<hi>文苑作嘗</hi>旣不爲吾<lb/>
用唯速化爲百工之用愼無朽爲芝菌以<lb/>
恠人自媚愼無堅爲金鐵以作貨起爭愼<lb/>
無滴<hi>文苑作潏</hi>爲醴泉以味乎謟口愼無禱爲<lb/>
城社以狐鼠慿妖愼無聳爲良材以雕斵<lb/>
<pb n="KR4c0080_SBCK_003-11b"/>
傷性愼無萌爲蘭茞以佩服見藝<hi>文苑作䙝文粹</hi>
<hi>作爇非</hi>嗚呼介而爲石使之能<hi>文苑作服</hi>言舒而<lb/>
爲螾使之飲泉旣而他年遊䰟之未返者<lb/>
亦命巫師而弔<hi>師而弔文苑作以巾</hi>三招之號曰在<lb/>
几閣而來歸兮奄<hi>一作掩</hi>爲塵垢在耳目而<lb/>
來歸兮奄<hi>一作掩</hi>視汝醜在口吻而來歸兮<lb/>
譽不汝久噫筆絕之年而麟見祟文其無<lb/>
<pb n="KR4c0080_SBCK_003-12a"/>
祟乎唅非珠玉斂無裙襦後世詩禮之儒<lb/>
無驚吾之幽墟其冡也在莽蒼之野大塊<lb/>
之丘時有唐大中<hi>文苑有之字</hi>丁卯而戊辰之<lb/>
季秋銘云<hi>一本作曰</hi>
文乎文乎有鬼神乎風水惟貞將利其子<lb/>
孫乎<lb/>
<pb n="KR4c0080_SBCK_003-12b"/>
　　　　　　　　　　明吳馡梓于問靑<lb/>
　　　　　　　　　　堂時天啓甲子<lb/>
唐劉蛻集第三卷<lb/>
</p>
<p>
</p>
  </div>
</body>
</text>
</TEI>
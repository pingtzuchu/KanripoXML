<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷三</head> <lb/>
    <p>
<pb n="KR4d0491_WYG_003-1a"/>
欽定四庫全書<lb/>
　石田文集卷三<lb/>
　　　　　　　　　　　　元　馬祖常　撰<lb/>
　　七言律詩<lb/>
　　　用樂天韻因效其題詠閒意<lb/>
繅絲車響雨來稀罨畫圖中住翠微村北村南桑扈呌<lb/>
家前家後竹鷄飛青憐藤蔓春牽屋綠愛荷盤夏剪衣<lb/>
更憶江天家萬里行逢僧子借船歸<lb/>
<pb n="KR4d0491_WYG_003-1b"/>
　　　寄王繼學待制<lb/>
奎文爛爛繞樞旁一代詞臣屬馬楊天碧綾浮鸞誥濕<lb/>
水蒼玉動鵠袍光侍祠竹殿辭靈幣奏對楓宸拜帝觴<lb/>
藉甚聲華才更逸如何三十不為郎<lb/>
　　　夀郝大參<lb/>
退傅歸來髮尚青角巾閒對老人星鳯凰池上辭松閤<lb/>
鸚鵡洲邊買竹亭留客只談三里霧見人不問五侯鯖<lb/>
慚無剛夘為公夀他日淮南種茯苓<lb/>
<pb n="KR4d0491_WYG_003-2a"/>
　　　和張彦清司農喜雪<hi>二首</hi>
剡船乗興便閒來不問樽罍幾日開春水起時寒欲盡<lb/>
梅花多處氣先催天街綽約清光遍雲幌依稀舞影廽<lb/>
已是豐年調玉燭京華倦客豈悠哉<lb/>
萬木鱗皴凍欲黧曉雲一色望中迷紛披紈素拈花樹<lb/>
㸃綴珠璣布稻畦沙嶼有聲鳴夜鶴氷溪無影照山鷄<lb/>
蓬山仙客多清興間日題詩對紫泥<lb/>
　　　寄隠士<lb/>
<pb n="KR4d0491_WYG_003-2b"/>
林下蕭然一病身可憐家計若為親葛花藤蔓供山貢<lb/>
菰米蓮房給水珍鶴子見貧能代僕犬兒知主㑹憎人<lb/>
清朝日日弓旌出誰説巢由不肯臣<lb/>
　　　送趙敬甫侍御赴江西鎮<lb/>
南昌㑹府盛才猷<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬辭天又此遊二十八州當左轄<lb/>
幾千百里望前旒江明旌節文魚躍秋入衣裳畫鷁浮<lb/>
若見昔年徐孺子急須下榻問名流<lb/>
　　　寄吴真人<hi>二首</hi>
<pb n="KR4d0491_WYG_003-3a"/>
彈琴峽北翠華遊仙子翩翩夾御輈日觀占雲乗顥氣<lb/>
星壇回斗酌河流菊花香晚思三楚桂子秋高下十洲<lb/>
應憶南都舊狂客青田歸鶴作書郵<lb/>
竹宫日近鳯凰遊龍輅秋清白玉輈羽服侍嚴天帝子<lb/>
鶡冠書讀道家流雲高塞嶺松生石霜入江鄉橘滿洲<lb/>
仙客通靈塵慮盡南風日日作詩郵<lb/>
　　　寄王繼學<lb/>
天北剛風去馬輕葛巾清景駐瑶京裁書綵筆卿雲爛<lb/>
<pb n="KR4d0491_WYG_003-3b"/>
照字青藜子夜明簷鵲聲乾人問訊舄鳬飛慣客驚迎<lb/>
靈槎八月應南下夜聽銀河有浪聲<lb/>
　　　奉和鄂通都事秋懷<lb/>
靈河七夕巧雲稠墜露聲清夜得秋月冷桂花飄左界<lb/>
山寒<hi>一作空又作深</hi>荔子落東甌人憐紈縞裁衣袂誰借蒲葵<lb/>
剪扇頭竹影近忩砧杵急夣隨南客問行舟<lb/>
　　　九日在告<lb/>
青山到屋三十里瘦馬不能閒一過欲趂重陽浮菊蘂<lb/>
<pb n="KR4d0491_WYG_003-4a"/>
轉愁落葉下岩阿南鴻帶雨秋飛急北谷來霜夜杵多<lb/>
病裏題詩遣野興何人携酒與高歌<lb/>
　　　送侍御之南臺<lb/>
雲蕊天然拂曙橋鍾陵松檜識南朝臨書應憶晨趨漏<lb/>
把酒何妨夜聽潮官美當年裁錦繡時清今日奏簫韶<lb/>
佇觀召對通明殿别擬題詩寄使軺<lb/>
　　　送王眉叟真人還錢塘<lb/>
濤江秋半潮頭起來鶴亭高瞰雪堆白㲲仙衣分鷺羽<lb/>
<pb n="KR4d0491_WYG_003-4b"/>
綠華洞府乞松栽閒留長日人間住獨伴飛雲海上廽<lb/>
何事而今東去疾孤山十月早梅開<lb/>
　　　題若容<lb/>
擊劍酣歌白日迷高情邈邈見天倪石潭藻舞魚深泳<lb/>
花嶼春明鳥自啼架上道書研宇宙篋中衣帶剪虹霓<lb/>
洞房清晝奩香轉坐聽東街馬過泥<lb/>
　　　雙頭菊<lb/>
金屈巵邊醉袖垂秋雲如幄貯仙姿寒生小靨廽鸞動<lb/>
<pb n="KR4d0491_WYG_003-5a"/>
香入流蘇睡鴨移結綬巧承西顥曲落鈿羞帶月支眉<lb/>
青霜為我催憔悴銀屋何人怨别離<lb/>
　　　夀故相秋谷<lb/>
鄴侯書帙滿高堂韓國封圻啟故鄉鳩杖倚雲吟雪岫<lb/>
鳯笙吹玉薦霞觴人問宰相青霄近天上神仙白髮長<lb/>
豈獨夀星明子夜春風岑嶎長琳琅<lb/>
　　　夀閒閒真人和吳養浩博士韻<lb/>
太乙壇高夜氣寒三芝八桂影闌干寳雲蠧獸青金鼎<lb/>
<pb n="KR4d0491_WYG_003-5b"/>
素靄凝氷白玉冠竹雪珊珊承步響松花拂拂落衣乾<lb/>
高真御氣仙官應南極星騎五色鸞<lb/>
　　　壽中丞公<lb/>
石室巾箱爛卿雲芝庭旌節照秦軍三珠樹茂仙官應<lb/>
二葉蓂生夀厯聞皎皎素心凝北雪垂垂白髮濯南薰<lb/>
太微光氣明如水坐見臺烏集夜分<lb/>
　　　送道士趙虚一祠海岳<lb/>
三珠樹影滿雲間萬里南天去鶴閒弱水浮舟求玉磬<lb/>
<pb n="KR4d0491_WYG_003-6a"/>
𤣥都結襪繫瑶環吹簫谷口雲遮路貰酒江邊月動山<lb/>
仙子無心問塵俗手中空握五芝還<lb/>
　　　送呼圖克岱爾著作祠岳瀆<hi>戊午狀元</hi>
日長東觀著書清絳薦龍香為帝擎山岳發靈銀甕出<lb/>
河宫迎節馬圖明行觀謡俗期星使歸奏蕃釐拜月卿<lb/>
千里楚鄉乗傳去關人應識棄繻生<lb/>
　　　和張蓬山司農韻<lb/>
蓬山高對石淙荘水磑飛輪日濺霜后稷官清芝檢濕<lb/>
<pb n="KR4d0491_WYG_003-6b"/>
杜陵天近竹綀凉題詩獨喜輕紈素書笏重須奉赭黄<lb/>
下客揚雄貧嗜酒只今先有碧筩觴<lb/>
　　　和繼學郎中送友歸越中<lb/>
薊門東望海無波誰許山人問薜蘿雀舫春聲留水鷰<lb/>
鵠袍秋影動天鵞鑑湖草滿芙蓉少鄞縣<hi>一作水</hi>潮來牡<lb/>
蠣多羞見京塵遮帽頂羊裘亦欲換漁蓑<lb/>
　　　贈劉時中<lb/>
江海歸來氣尚豪立談便合擁旌旄青衿令子箕裘美<lb/>
<pb n="KR4d0491_WYG_003-7a"/>
白髮賢妻井臼勞才大豈能期世用數竒還不救名高<lb/>
公卿知已吹噓易笑我官曹似馬曹<lb/>
　　　挽何得之先生<lb/>
手織烏紗日賣錢全家閒住五雲邊伏生有女書空在<lb/>
伯道無兒世共憐北市行歌花爛漫西亭坐嘯月嬋娟<lb/>
少微光氣今年闇知是詩隨過海船<lb/>
　　　應制夀趙國公<lb/>
聖徳如天念老臣詞林奉詔製詩新龜齡何藉依潭菊<lb/>
<pb n="KR4d0491_WYG_003-7b"/>
鶴髪偏宜對雪筠八蜡節迎千室飲三公官貴一身貧<lb/>
角巾野服林亭下正是耆英社裏人<lb/>
　　　過錢塘<lb/>
老翁八十能鉏豆記得江南亡國時驕將臨邊方棄甲<lb/>
孱王入海却張旗過秦才子方頭白辭漢仙人豈淚垂<lb/>
東觀史臣班馬行乞書今古作元龜<lb/>
　　　錢塘潮<lb/>
石橋西畔竹棚斜閒日浮舟閱嵗華金鑿懸崖開佛國<lb/>
<pb n="KR4d0491_WYG_003-8a"/>
玉分飛瀑過人家風杉鶴下春鳴垤雨樹猿啼暝蹋花<lb/>
欲賃茭田來此住東南更望赤城霞<lb/>
　　　追和許渾游溪夜囬韻<lb/>
溪水連雲過竹間溪聲雲影半潺潺鶴來近屋童看熟<lb/>
鷺下長松客對閒直待月痕侵石塢還期烟色認柴關<lb/>
人生豈獨官為貴好向君王乞越山<lb/>
　　　書事<lb/>
伏蒲論事屢逢訶白髮而今更奈何好去仙山尋種杏<lb/>
<pb n="KR4d0491_WYG_003-8b"/>
敢期帝里要鳴珂囊中舊笏書青竹篋裡新袍稱紫荷<lb/>
百畝湖田三畝宅南天春雨白鷗多<lb/>
　　　盖善長御史泗濱堂<lb/>
泗水千年碧似藍泗濱華屋締楩柟人從路北耕春雨<lb/>
山自徂徠供夕嵐方印只今垂組紐長檠猶獨近書龕<lb/>
天邊倦客滄洲逺卷裏題詩興未堪<lb/>
　　　奉和新除袁侍講見寄<lb/>
周京宴鎬漢汾河蓬鱠何須丙穴槎東觀横經環壁水<lb/>
<pb n="KR4d0491_WYG_003-9a"/>
承眀寓直賦卷阿人間玉價連城少天上文奎左界多<lb/>
長日相思南望切羲車休怕魯陽戈<lb/>
　　　賦王叔能宅芍藥<lb/>
鶯粉分奩艶有光天工巧製殿春陽霞繒襞積雲千疊<lb/>
寳盝脂凝蜜半香並蔕當階盤綬帶金苞向日剖珠囊<lb/>
詩人莫詠揚州紫便與花王可頡頏<lb/>
　　　用繼學郎中韻再賦<lb/>
花入簾櫳草映裙春雕紅玉百旉分重重艶暈寒浮露<lb/>
<pb n="KR4d0491_WYG_003-9b"/>
拂拂穠芳暖撲雲秉燭客來追貴主結褵人去嫁夫君<lb/>
韶華未逐東風老薇省題詩酒半醺<lb/>
　　　上京翰苑書懷<hi>三首</hi>
沙草山低呌白翎松林春雨樹青青土房通火為長炕<lb/>
氊屋疏凉啟小櫺六月椒香駝貢乳九秋雷隠菌収釘<lb/>
誰知重見鰲峯客颯颯臨風鬢已星<lb/>
門外春橋漾綠波因尋紅藥過南坡已知積水皆為海<lb/>
不信疏星又隔河酒市杯陳金錯落人家冠簇翠盤陀<lb/>
<pb n="KR4d0491_WYG_003-10a"/>
薰風到面無蒸暑去鳥長雲奈客何<lb/>
萬里雲沙碣石西高樓一望夕陽低谷量<hi>一作深</hi>牛馬烟<lb/>
霞錯天險山河海岱齊貢篚銀貂金作藉官窑磁盞玉<lb/>
為泥未央殿下長生樹還許尋巢彩鳯栖<lb/>
　　　自和星字韻<lb/>
天路扶摇上鳯翎龍岡初雨佛螺青不須李實沉氷井<lb/>
却愛花隂轉月櫺蠻府納琛珠度網精藍浮屋木攅釘<lb/>
要知聖世求賢急夜夜官占處士星<lb/>
<pb n="KR4d0491_WYG_003-10b"/>
　　　九十三嵗老人康寜居宣徳府<lb/>
我無麯糵為春酒翁得期頥作夀棚鳩杖賜來堪佚老<lb/>
鵜梁辭去不同升五原白磧秋迷樹一曲黄河夜合氷<lb/>
古有乞言今可待逍遥全福見𤣥曽<lb/>
　　　送胡長史之淛憲<lb/>
淛水秋濤溢尾閭外臺清政自涵虗七州課㝡求儒效<lb/>
一府分曹責吏書氷蘗乆知諧素履風霜兹復見㢘車<lb/>
春坊記我曽聮屬懸喜迎親侍板輿<lb/>
<pb n="KR4d0491_WYG_003-11a"/>
　　　送史顯甫之南臺<lb/>
江東宛在國門南臺府治書即坐談十道㢘車彈鬼蜮<lb/>
百城公櫝問楩柟高名不倩官為貴雅士方知俗可慙<lb/>
使節賜環君莫厭侍臣催入待傳柑<lb/>
　　　次韻王參議寄上京胡安常諸公<hi>四首</hi>
氷盤珍果進紅消九部新聲擬奏韶洛宅土中諸國㑹<lb/>
甘泉天近從臣朝仙官鳬至應飛舄㢘吏珠還豈織綃<lb/>
早晚秋河烏鵲度彩霓千丈不須橋<lb/>
<pb n="KR4d0491_WYG_003-11b"/>
石甃氷澌古不消廣寒張樂喜聞韶五坊戲馬春旗合<lb/>
百隊囬龍曉仗朝閶闔門高承藻井畨禺縣逺貢鮫綃<lb/>
年年載筆陪京道題柱相如又過橋<lb/>
步輦晨移紫殿隂龍光天表影浮沉講臣白首求儒效<lb/>
宰屬丹衷體聖心池上鳯凰當閤早洲邊鸚鵡浴江深<lb/>
太平化日長如嵗賜酒頻來豈抱琴<lb/>
省中温樹晝隂隂郎署熏衣盡麝沉星近紫垣明上界<lb/>
日行黄道對天心和鸞秋駕車塵靜佩玉朝鳴漏水深<lb/>
<pb n="KR4d0491_WYG_003-12a"/>
好乞龍門灘上石種桐千尺斷為琴<lb/>
　　　次韻宋顯夫<lb/>
東觀著書閒日少還能信馬御溝行翠華閣迥天雲近<lb/>
海子橋長日棧平氷泮水深船對屋日遲春早樹迷城<lb/>
芳年似酒何人問盡屬而今坦率生<lb/>
　　　次韻王編修送彭道士南歸<lb/>
故山松老鶴知年歸寫丹經帶槧鈆鍊杏春林求水碧<lb/>
步虚秋館佩山𤣥石鞭海上無精衛花發江南有杜鵑<lb/>
<pb n="KR4d0491_WYG_003-12b"/>
一曲鑑湖何處覔我今騎馬似乗船<lb/>
　　　送杜時可提舉儒學<lb/>
成都萬里不可到見君西去動我情百鵑夜啼巴樹逺<lb/>
雙鳬秋浴滄江清學官米廩出邑屋弟子書笈過金籯<lb/>
三十儒冠桑梓國猶記太常韶濩聲<lb/>
　　　贈陳玉林道士<lb/>
學士書名御榻前先生歸卧大江邊飛龍亭在山還好<lb/>
伏虎丹成鼎不穿萬頃玉林烟滿地九重金闕日升天<lb/>
<pb n="KR4d0491_WYG_003-13a"/>
聖君若許秦淮去擬借雲房宿一年<lb/>
　　　貢院憶繼學治書<lb/>
棘闈粉署隔重墻校藝分官屬正郎五夜風簾燒蠟燭<lb/>
九天氷樹劑龍香周旋接武尚書履供帳留筃御史床<lb/>
臚唱閤門春色曙侍臣應奏慶雲章<lb/>
　　　治書寵和誤用光字仍再次韻<hi>二首</hi>
金吾魚鑰限南墻襆被淹旬借直郎燈轉九枝囬晝景<lb/>
筆題雙榜奪春光畨禺珠琲寧無樹勾漏丹砂信有床<lb/>
<pb n="KR4d0491_WYG_003-13b"/>
明日大廷親策試昭囬雲漢見天章<lb/>
春巷門深薜荔墻月輪修桂倩吳郎入簾縹纈浮簷影<lb/>
出院紅筵映酒光駿馬百金還買骨靈龜五總不支床<lb/>
治書臺上風霜劇囬首文塲賦和章<lb/>
　　　治書再和復次韻<lb/>
西南春巷杏花墻索米長安漢㦸郎市裏忽聞鷄吐綬<lb/>
海邊還報鳥含香月移桂樹通階石芝發銅池謝井床<lb/>
儤直閤門休沐夕新詩刻燭賦千章<lb/>
<pb n="KR4d0491_WYG_003-14a"/>
　　　貢仲章待制寵和次韻<lb/>
宫雲光影度椒墻待制官高不是郎夕拜日升龍尾道<lb/>
朝回天賜馬人<hi>一作牙</hi>香戴慿乆負談經席阮籍唯知近<lb/>
酒床春巷杏花開未遍門前欣得碧霞章<lb/>
　　　高彦敬黄州雲山圖<lb/>
雲山萬疊江南岸江北高樓眺望時晴靄蔽戲橋過市<lb/>
夕霏薈蔚樹連枝行人不帶遮塵帽遊客嘗擕注酒巵<lb/>
我有故園淮水上竹岡相接到黄陂<lb/>
<pb n="KR4d0491_WYG_003-14b"/>
　　　濟南張老人<lb/>
張翁八十髮青青閒愛湖光瀉醁醽不賣道邊居士履<lb/>
還隨天上老人星花濃蜜露鶯調舌石戴車雲鶴養翎<lb/>
我欲東遊華表柱古書重向伏生聽<lb/>
　　　畫古木<lb/>
桑空河上生賢相楓老山中化羽人未借九闗當地軸<lb/>
還曽八月上天津雷燒桐尾琴材古玉刻龍形劒具新<lb/>
雨蝕蒼皮苔䕶石泉舂玉乳月飜輪東堤楊栁春烟暖<lb/>
<pb n="KR4d0491_WYG_003-15a"/>
西浦芙蓉曉露勻偃蹇孤根岩壑氣我知棫樸不為薪<lb/>
　　　繆郎中雪谷早行圖<lb/>
十里寒林葉盡凋谷中深雪客行遥留連獻賦游梁苑<lb/>
辛苦哦詩過㶚橋竹裂若聞金石奏山空不聽斧斤樵<lb/>
未央殿上氷花滿郎吏催班已趂朝<lb/>
　　　東平慈母<lb/>
高堂慈母晝垂簾花蕊青春不拂簷雨濕堦蘭紅爍爍<lb/>
烟浮墳草碧纎纎兒翻舊繡装書帙女染新絲刺鏡奩<lb/>
<pb n="KR4d0491_WYG_003-15b"/>
過客莫題華表柱聖鄉仁俗溢閭閻<lb/>
　　　鄢陵别南客<lb/>
稜層林表白浮圖古鄢城高客望孤秋雨喜沾梁土麥<lb/>
暝烟愁合楚田蕪行人北上隨沙鴈歸客南還對渚鳬<lb/>
溱洧波清多草樹百年生聚尚繩樞<lb/>
　　　坐曹<lb/>
太平文物屬儀曹長日垂簾手板操望裏鸞栖知首樹<lb/>
坐中鯨掣得宫袍舍人草制春朝急郎吏分祠夜拜勞<lb/>
<pb n="KR4d0491_WYG_003-16a"/>
禮樂南宫官獨美尚書詩句詠蒲萄<lb/>
　　　盤居李氏<lb/>
京塵敝盡洛生貂高隠盤居獨寂寥李愿固知周士貴<lb/>
黄公還受漢家招山中白石饑來煮鑪裏丹砂靜後燒<lb/>
夜讀五經同異處更嫌秋樹響風飄<hi>一作飈</hi>
　　　寄𢎞長老雲山<lb/>
曙雨初生螮蝀橋梵山吟唄不移朝曽分禪榻春盤礴<lb/>
更想雲山夜寂寥繭紙題詩尋伴少郫筒沽酒入城遥<lb/>
<pb n="KR4d0491_WYG_003-16b"/>
佛龕千丈金銀界照世酥燈弟子燒<lb/>
　　　贈醫士簡秋碧<lb/>
華陽茅主送黄精太岳秦松與茯苓上藥相時登夀域<lb/>
良醫名世即仙靈教人攝氣如龜息笑我胖身豈鶴形<lb/>
昔<hi>一作若</hi>借刀圭明月合浮生都可享遐齡<lb/>
　　　送西臺治書張孝錫<lb/>
關符先過漢祠州鄉國淹遲父老留黄竹有歌天子聖<lb/>
青蒲無伏諫臣憂黄河夜落魚龍上華岳天低草樹浮<lb/>
<pb n="KR4d0491_WYG_003-17a"/>
萬里西南觀黜陟㕔前涇渭已分流<lb/>
　　　送吏秉文祠岳瀆還家<lb/>
驛吏候官江漢晚皇華星使賜袍光金明繅藉得神玉<lb/>
鈿合文奩出内香井絡坤維山國壮朝宗南紀海天長<lb/>
過家下馬歌桑梓却笑相如負弩鄉<lb/>
　　　龍虎臺應制<lb/>
龍虎臺高秋意多翠華來日似鸞坡天將山海為城塹<lb/>
人倚雲霞作綺羅周穆故慚黄竹賦漢高空奏大風歌<lb/>
<pb n="KR4d0491_WYG_003-17b"/>
兩京巡省非行幸要使蒼生樂至和<lb/>
　　　徽政院公退<lb/>
早春天氣半晴隂坐隔宫墻望上林御水有波皆浴鳯<lb/>
官橋無栁不拖金相風竿直青雲近井幹樓高綠霧深<lb/>
朝路暮歸塵更合五方調馬出駸駸<lb/>
　　　贈壺洲道士<lb/>
青田山中養仙鶴不去人間作小官夜拜竹宫穿紫氅<lb/>
晨飛鳬舄上𤣥壇蕊珠舊結桫欏子金粟新生沆瀣盤<lb/>
<pb n="KR4d0491_WYG_003-18a"/>
我有滄洲仍不逺小山桂樹正團團<lb/>
　　　送安慶路教王中夫<lb/>
南國烟花一萬重船浮春水正溶溶舒州城壮山偏䕶<lb/>
博士官清印自封夜誦挑燈吟蟋蟀秋行携酒採芙蓉<lb/>
仙人李白今應在問訊時時過宿松<lb/>
　　　送蘇州卜者<lb/>
㡬嵗京華賃屋居得官猶苦食無魚成都誰問君平卜<lb/>
江左人知郭璞書春水浮空波緩緩秋機織字錦舒舒<lb/>
<pb n="KR4d0491_WYG_003-18b"/>
虎丘剰飲千鍾酒醉裏高歌唱闔閭<lb/>
　　　送胡古愚歸東陽<hi>二首</hi>
藉藉詩中一世豪瑶池三度食蟠桃小移夜雨紅蘭槳<lb/>
旋剪春風白紵袍供奉氷銜從古貴東陽酒價近來高<lb/>
行臺若見王公子道我官曹似馬曹<hi>江東㢘使王繼學也</hi>
沈約才清不耐秋歸艎南去漫夷猶還家少拂雙鴛被<lb/>
到闕重修五鳯樓袍色映江榮錦里詩聲傳紙快書郵<lb/>
蘭溪盡燭非蓮炬春早來從十二旒<lb/>
<pb n="KR4d0491_WYG_003-19a"/>
　　　奉陪薦食英宗神御殿用繼學韻<lb/>
乗石松隂偃翠虬先皇曽此駐龍輈茂陵弓劒隨天御<lb/>
原廟衣冠奉月游藉玉已行周制度酎金不罰漢諸侯<lb/>
百馨水陸修葅醢望拜孤臣涕莫収<lb/>
　　　題道士山水畫<lb/>
江翻墨瀋漬氷絲白日沉沉暝藹姿鶴影照雲星度竹<lb/>
猿聲裂石澗流澌千林雨暗歸人急萬里天長去鳥遲<lb/>
咫尺東南山水國仙翁曽約種靈芝<lb/>
<pb n="KR4d0491_WYG_003-19b"/>
　　　送客歸揚州<lb/>
揚子江頭水拍天人家種栁住江邊吳娃蕩槳朝生浦<lb/>
楚客吹簫月滿船錦䌫憶曽遊此地瓊花開不似當年<lb/>
竹西池館多紅藥日日題詩舞袖前<lb/>
　　　挽黄平山次掲曼碩韻<lb/>
半生書劒未淹遲奏賦明光紫槖垂西漢滿朝傷賈誼<lb/>
南陽合郡愛宗資名書丹旐懸棺日餅啗紅綾賜食時<lb/>
曽得杏園陪末席淚流紅浦月初離<lb/>
<pb n="KR4d0491_WYG_003-20a"/>
　　　送王參政上京奏選<hi>二首</hi>
滇池細馬踏龍沙宰相朝天路不賖峽裏琴香春作乳<lb/>
月中珠樹夜成花三千禮樂尊儒術百二山河壮帝家<lb/>
魚上禹門無㸃額直郎宣奏日當衙<lb/>
千官吉日聽宣麻白髮文<hi>體要作詞</hi>臣帝汝嘉池鳯有毛皆<lb/>
五色蕊珠無樹不三花綠綈詔底書分雨紅錦囊中字<lb/>
剪霞天路北盤三十六歸時秋月滿京華<lb/>
　　　贈内<lb/>
<pb n="KR4d0491_WYG_003-20b"/>
幾年不到鹿門山妻子相看亦強顔桂樹有枝曽獨折<lb/>
女蘿無蔓不同攀仙人樓上騎黄鶴野客籠中放白鷴<lb/>
莫恨五湖波浪闊鬢毛歸去未全斑<lb/>
　　　陵州留别續總管<lb/>
賃車同出鳯凰城十日還同問水程烟浦買魚寛客意<lb/>
河梁分袂念交情頌聲擬刻山陽石召節重馳使者旌<lb/>
我去淮南茅屋底著書先記續矦名<lb/>
　　　王道士慶夀堂<lb/>
<pb n="KR4d0491_WYG_003-21a"/>
生男不必皆富貴學道亦足傳其家堂上日進青精飯<lb/>
忩中曉發蟠桃花放船過江槳蕩月起屋對山門掩霞<lb/>
陶潜有子覔梨棗小官折腰酒自賖<lb/>
　　　畫海棠圖<lb/>
石家五尺珊瑚樹海國千房火齊珠風雨春寒圍錦䕶<lb/>
艶陽天暖倚闌扶浣時應貯芙蓉水香處重熏翡翠爐<lb/>
紅膩不隨蜂觜蝕粉勻終為蝶身敷葳㽔綵纈盤仙綬<lb/>
襞積雲羅絡舞襦青帝化成非幻有杜陵吟老却知無<lb/>
<pb n="KR4d0491_WYG_003-21b"/>
催開每賴斟鸚鵡吹落還因唱鷓鴣曽見赤城花亞蕊<lb/>
丹鉛此去不須圖<lb/>
　　　送貢秀才還江東别業上壽<lb/>
雅歌謄冩碧雲箋共詫靈椿壽八千天上飛光無短景<lb/>
人間上壽有長年看花曉塢扶鳩杖漲水春池上鷁船<lb/>
秀髮疎疎松並綠方瞳炯炯漆爭𤣥諸郎玉雪庭前滿<lb/>
仲氏文章海内傳養老㑹逢親執爵逸書重喜誦亡篇<lb/>
琴囊紅蹙天吳錦宿榻青裁海艾毡太史占祥南極下<lb/>
<pb n="KR4d0491_WYG_003-22a"/>
宰官造命泰階前雲林舊業青山近白首江東願一㕓<lb/>
　　　送胡震亨巡檢<lb/>
獵獵雙弓騎氣張古來逢掖試穿楊清江鏡鑄芙蓉月<lb/>
綠酒筵開玳瑁堂稻熟萬塍初下水橘垂千樹已經霜<lb/>
藍袍包裏迎丞簿莫負尚書薦鶚章<lb/>
　　　送毛真人還山<lb/>
朱提仙印碧霞裳賜履承恩自尚方雨洒石壇苔錦滑<lb/>
日穿油幌竹書光葉鳬此日還滄海漢鵠當年下建章<lb/>
<pb n="KR4d0491_WYG_003-22b"/>
琪樹萬叢枝萬本江南歸路水雲香<lb/>
　　　奏對興聖殿後<lb/>
萬花簇錦寳簾垂化日舒舒漏下遲馬酒金盤流沆瀣<lb/>
凌人玉井出琉璃侍臣槖筆皆鶴鳯御士櫜弓盡虎羆<lb/>
他日滄州應夣想紫宸端御放朝時<lb/>
　　　贈都省掾金世用<lb/>
丞相東曹漢省郎青雲布<hi>一作步</hi>武近含光龍門千丈魚<lb/>
先上遼水三秋鴈作行伯仲塤箎今又合季昆金玉古<lb/>
<pb n="KR4d0491_WYG_003-23a"/>
猶光脊鴒原畔多春草親令兒童禁牧羊<lb/>
　　　雜詠<hi>三首</hi>
百丈牽船泝上流清淮從古有三洲浮山堰逐降王去<lb/>
淝水波因小謝収紅樹有霜還可騎白蘋無雨更宜舟<lb/>
平生自是多行役莫信吾家馬少游<lb/>
濠梁無客更觀魚游子行過莫問書潮落沙痕鷗泛少<lb/>
風囬雲影鴈行疎歸㠶夜宿山前寺從槖秋辭仗外車<lb/>
俯仰此身天地内滄洲重去帶經鋤<lb/>
<pb n="KR4d0491_WYG_003-23b"/>
步出汀洲拾翠翎仙家幢節樹亭亭山隮薈蔚籠沙縠<lb/>
波㵼漣漪漾醁醽黄鶴來時天有日𤣥猿啼處夜無星<lb/>
舟行又過淮南國招隠詞高世莫聽<lb/>
　　　挽劉自謙<lb/>
鯨海曽觀萬里塘青衫歸路髮蒼蒼江淹筆去文都盡<lb/>
庾信名高宅已荒升斗鶚書何足論古今鵬<hi>一作鵬</hi>賦更<lb/>
須傷都門酹酒皆兄弟目斷天南鴈數行<lb/>
　　　送貢仲章學士<lb/>
<pb n="KR4d0491_WYG_003-24a"/>
名山星使漢官儀原隰光華四牡馳光武不矜銅馬式<lb/>
王褒先頌碧鷄祠江雲浮樹春船稳野雨鳴簷夜枕移<lb/>
白髮故人相憶苦可能千里寄梅枝<lb/>
　　　題李仲賓墨竹<lb/>
石田犖确萬琅玕天乞幽人寫素紈帝里未求吹鳯管<lb/>
溪翁先覓釣魚竿玉烟乍合春還煖書粉初飄露已漙<lb/>
聞道潞河單舸賤截篙樂去看江湍<lb/>
　　　西山<lb/>
<pb n="KR4d0491_WYG_003-24b"/>
鳯城西去玉泉頭楊栁堤長馬上遊六月薰風吹别殿<lb/>
半天飛雨洒重樓山浮樹盖連雲動露滴荷盤並水流<lb/>
艤岸龍舟能北望翠華來日正清秋<lb/>
　　　𤣥真觀借居<lb/>
山光朝暮鳯池西襆被仙家共鶴栖且向竹林移坐具<lb/>
都將柿葉寫詩題宅門好傍神清洞書燭終燃太乙藜<lb/>
昨夜𤣥壇星斗近步虚聲外望文奎<lb/>
　　　和閒閒宋宗師牽字韻<lb/>
<pb n="KR4d0491_WYG_003-25a"/>
牡丹芍藥殿春後落花游絲非有牽南城道士多芝秀<lb/>
東郭先生雙履穿飲酒不醉客來惡看劍長吟我豈仙<lb/>
空山松桂石齒齒芒鞋襏襫行雨天<lb/>
　　　試院雜題<hi>十首</hi>
小雨霏微不作泥棘闈魚鑰待晨鷄銀袍影近花燈立<lb/>
綵户光連粉署題霡霂已霑文運慶絪緼猶覺化鈞齊<lb/>
端門三月黄金榜應有商霖應上奎<lb/>
蓮炬銀臺堕䗶泥氍毺重席織文鷄計偕萬里人交趾<lb/>
<pb n="KR4d0491_WYG_003-25b"/>
骨買千金馬月題省樹春囬珠蕊亞御溝氷泮纈波齊<lb/>
臚傳名上多龍虎昨夕官占已報奎<lb/>
詔鸞封濕武都泥賜食沙羊雜樹鷄黄道日中依觀闕<lb/>
紫㣲天近隔榱題麒麟纔出千人賀鸑鷟初生五色齊<lb/>
聖主文明天下治澄澄雲漢夾宸奎<lb/>
一石黄涯半斛泥披沙新詔下金鷄校文眼澁尋詩句<lb/>
體國心勞選賦題須信楚材生六晉還知漢服出三齊<lb/>
太平有象文明盛帝主星垣望畫奎<lb/>
<pb n="KR4d0491_WYG_003-26a"/>
春闈新雨透花泥學士聮詩擬鬬鷄騕褭龍媒來大宛<lb/>
狻猊獅子出雕題宫花壓帽牌金小官錦裁袍綬綵齊<lb/>
奏牘三千方朔健天章爛漫象西奎<lb/>
歌詩且莫到青泥好倩王褒頌碧鷄人去淮南愁米價<lb/>
鴈來江北問書題催花曉樹飄簾宻滋麥春膏覆壠齊<lb/>
最喜泰階平在位衆星分次繞明奎<lb/>
切玉昆刀似切泥還憐石鏡舞山鷄殿前將奏長楊賦<lb/>
橋上應留駟馬題合浦珠光秋月並豐城劍氣夜雲齊<lb/>
<pb n="KR4d0491_WYG_003-26b"/>
校文學士清華職喉舌尚書亦近奎<lb/>
官曹連舍隔雲泥日下簷牙聽午鷄華表流蘇垂綬結<lb/>
承塵斗帳鏤銀題艶陽明處花開早社日來時燕到齊<lb/>
誰占少微江海上都將文氣應天奎<lb/>
關門不用一丸泥席帽慚聞客舍鷄心校五經無篋笥<lb/>
手書千牘有籖題馬來楊栁長橋曲船去芙蓉斷岸齊<lb/>
明日杏園袍笏㑹紫薇垣外見重奎<lb/>
遊客春來醉若泥攝官一月伏䳄鷄連筃夜聽同年語<lb/>
<pb n="KR4d0491_WYG_003-27a"/>
寫紙朝分舉子題畫閣薰香金篆鬱銀臺燒燭玉蟲齊<lb/>
大官已具恩榮宴列宿重輝想次奎<lb/>
　　　貢院再用鷄字韻<lb/>
五雲畫省擣紅泥孔雀屏開吐綬鷄射䇿第高天上奏<lb/>
抒情詩好竹間題珍珠箔裏新名滿鸚鵡班前外仗齊<lb/>
禮樂縱横千卷字人間白日降靈奎<lb/>
　　　石城縣尉<lb/>
石城縣尉坐寒㕔日有新詩寫後屏官小不騎沙苑馬<lb/>
<pb n="KR4d0491_WYG_003-27b"/>
書多空識楚江萍老兵束矢除階草佐吏休衙罷閤鈴<lb/>
兄弟幾年為我友何時同舍究殘經<lb/>
　　　陋巷<lb/>
入巷無溝水不流庭坳積潦拍堦浮塵埃乆隔陂塘凈<lb/>
雲霧新和竹樹幽汛汛坐知雙鵲喜滔滔行想萬人憂<lb/>
今年吳㑹多秔稻廊廟應須念有秋<lb/>
　　　張居士<lb/>
手種梧桐斵素琴新開墨沼寫來禽人間日日朱門别<lb/>
<pb n="KR4d0491_WYG_003-28a"/>
江上年年碧草深勾漏丹砂慚自乞鹿門夫子願同尋<lb/>
我今五十身多病翹首南雲望故林<lb/>
　　　送揚州方教授<lb/>
煬帝宫前錦纜舟江都不是古揚州船中鏡鑄芙蓉月<lb/>
橋上簫吹楊栁秋芹藻有歌來士子魚鹽無賦到田疇<lb/>
戴憑重席男兒事莫向淮南怨白頭<lb/>
　　　送四弟元學南歸<lb/>
吳松江水是蓴羮汝獨南歸不憶兄問訊泥塵騎馬出<lb/>
<pb n="KR4d0491_WYG_003-28b"/>
曽如簫鼓擢船行潮通海浦鱸先到雨濕書芸蠧未生<lb/>
好葺鴨欄當宅後吾來同汝醉春城<lb/>
　　　寄王繼學亷使<lb/>
班超生入玉門關聖徳如天逺賜還已有聲華通北斗<lb/>
又將詞賦動南山薇垣春滿雲猶溼荔浦秋生月更彎<lb/>
京國故人星散去病來題字不能刪<lb/>
　　　寄簡西碧縣尹<lb/>
桃源縣令無齋馬秋日吟詩江水頭錢少陸機猶賃屋<lb/>
<pb n="KR4d0491_WYG_003-29a"/>
才多王粲更登樓之官便是民如子趨府還知郡有矦<lb/>
襦袴歌謡今在路軺車徵聘侍宸旒<lb/>
　　　送薩天錫南歸<lb/>
千里鍾陵路不遥銀河可惜未通潮龍江擬去浮三翼<lb/>
鴈嶺翻來給一軺愧有簡書煩逺使恨無詩句詠前朝<lb/>
清溪水漲荷花滿留水<hi>一作日永</hi>南牀再見招<lb/>
　　　題京師山堂<lb/>
夫君家住五雲邉却愛青山近几筵養得池魚通鳯沼<lb/>
<pb n="KR4d0491_WYG_003-29b"/>
飛來宫鳥認鷗天風篁戞玉香飄粉雨石生苔錦作錢<lb/>
我亦江東借官舍烟霞堆裏屋三椽<lb/>
　　　送湖廣御史楚徳爾<lb/>
江漢清秋萬里天繡衣持斧正當年瀧溪船上芙蓉水<lb/>
合浦珠還牡蠣田臺樹霜寒飛白簡庭蘭日暖䕶青毡<lb/>
百城官屬勞重問自古難知即墨賢<lb/>
　　　喜小孫誦書<lb/>
弋釣為生不負丞江關詞賦屬徐陵舊傳仙訣能飡玉<lb/>
<pb n="KR4d0491_WYG_003-30a"/>
新試官箴合飲氷坐上看雲秋渺渺夣中聽雨夜澄澄<lb/>
淮天七月猶多暑喜見兒孫學聚螢<lb/>
　　　光山縣尹孔凝道作縣有聲鄉人為圖<lb/>
光山近在故山西樹滿江頭稻滿畦隣屋讀書相教授<lb/>
社祠醉酒共提携水牛礪角嫌耕少野繭抽絲喜價低<lb/>
春雨行田無從吏獨騎齋馬畏青泥<lb/>
　　　無題<hi>四首</hi>
瓦溝銀竹曙翻江閬苑凉風滿石幢葛令寄來丹臼一<lb/>
<pb n="KR4d0491_WYG_003-30b"/>
陶公歸去酒瓢雙梧桐寂寞陳公井薜荔扶疎玉女忩<lb/>
天畔帝車呼小鳯桂花流水夜淙淙<lb/>
鶴城十二疊瑶光琪樹懸秋四面香蛺蝶染花生粉白<lb/>
玻璃著酒煖金黄熏爐舊夣憑荀令燭釦閒吟屬沈郎<lb/>
南國鴈來書不至江樓誰為製荷裳<lb/>
三湘瀟洒恨無潮烏鵲填河願有橋丹穴鳯來龍樹逺<lb/>
海門魚去蜃樓遥已知京兆誇高髻不信章華鬭細腰<lb/>
船尾横江春水急長年無事醉吹簫<lb/>
<pb n="KR4d0491_WYG_003-31a"/>
愛酒書生白髮垂鸞膠獺髄豈能醫漢宫鬭草端陽節<lb/>
唐殿穿針七夕時竹上蠣房真可買石間芝箭似難移<lb/>
揚雄擬奏河東賦但乞君王酒一巵<lb/>
　　　次前韻<lb/>
岷峨山下錦城江好買𤣥都翡翠幢竹種篔簹千萬个<lb/>
鳥飛鸂鶒兩三雙銅龍漏下春生水金馬神來霧入忩<lb/>
花落天台招小隠胡麻飯熟石淙淙<lb/>
切玉龍刀寳氣光袷羅半臂麝臍香荔枝嚢宻嫣嫣紫<lb/>
<pb n="KR4d0491_WYG_003-31b"/>
盧橘圑金顆顆黄秦氏故矦更漢主石家小婦嫁孫郎<lb/>
江心誰鑄芙蓉鏡照見嫦娥織翠裳<lb/>
錢塘八月水生潮邛筰千年竹架橋簟織龍鬚天路近<lb/>
衣裁蟬翼渚宫遥府中丞相魚垂帯閫外將軍箭揷腰<lb/>
無奈黄金閒買賦雲間學得鳯凰簫<lb/>
樂部韋娘舞小垂病來能召翰林醫嗔人書奏三千牘<lb/>
勸客歌詩十二時金谷花枝隨雨盡石城江水逐潮移<lb/>
世間若有神仙術西去瑶池醉酒巵<lb/>
<pb n="KR4d0491_WYG_003-32a"/>
　　　大明殿進講畢侍宴得詩<hi>二首</hi>
勸講京闈咫尺天聖恩留侍大明筵東風律應軒轅樂<lb/>
左个陽開月令篇春動仗旗囬綵暈日浮忩鎖炫華錢<lb/>
百珍水陸難名品因笑傳柑詫昔年<lb/>
漢殿千門飾寳瑶直郎先奏進經朝諸儒泥古言雖固<lb/>
明主思賢道已昭飲酒敢同魚藻賦制詩真過栢梁朝<lb/>
小臣槖筆詞垣側白日無翰遡赤霄<lb/>
　　　龍門<lb/>
<pb n="KR4d0491_WYG_003-32b"/>
萬壑奔流一峽開君王嵗嵗御龍來人間塵土常相隔<lb/>
天上星辰到此逥草木四時承午日風雲半夜束春雷<lb/>
自慚曽奏長門賦跋馬徬徨念暴鰓<lb/>
　　　還過龍門<lb/>
紫塞秋高鳯輦廻龍門有客去還來蕩摩日月崑崙坼<lb/>
吐納風雲混沌開天帝有神司主宰地靈無力戴崔嵬<lb/>
誰知石瀨成飛雨不使時人汚酒杯<lb/>
　　　次韻繼學桑乾嶺<lb/>
<pb n="KR4d0491_WYG_003-33a"/>
雲間酒斾掲高竿蒼翠烟霞屋下看一逕似腸縈鳥道<lb/>
幾人如艇泛松瀾龍門有路天津濕劒閣無銘石骨寒<lb/>
便欲乗風凌倒景八公先到我劉安<lb/>
　　　次韵送上官伯圭<hi>二首</hi>
閶闔風吹雨<hi>一作向</hi>别州才華生世重前旒終軍關右須<lb/>
乗傳王粲荆南不上樓黄鶴白雲鸚鵡夢金陵江水鳯<lb/>
凰遊東船載雨瀟湘北柿葉題詩寄十洲<lb/>
笛聲吹徹古梁州人自天南望扆流絲雨縈空黄篾舫<lb/>
<pb n="KR4d0491_WYG_003-33b"/>
瀏風清署<hi>一作暑</hi>錦江樓武昌魚美三年别司馬文髙萬<lb/>
里遊急買秫田多釀酒重來袍色映滄洲<lb/>
　　　次韻李行齋集賢<hi>二首</hi>
仙掌髙承玉露和夜凉如水曉生波鴈門鉄騎横秋出<lb/>
象郡金輿映日多月落無烏啼石樹天低有客泛星河<lb/>
玉京斗酒錢三百醉倚鰲峰一曲歌<lb/>
英聲藉甚著天門詩句年來與我論沙磧翳雲歌北塞<lb/>
稻畦分水夣東屯秋風八月欺茅屋夜雨三更注酒盆<lb/>
<pb n="KR4d0491_WYG_003-34a"/>
明日桑乾須繫馬翠華過處看承恩<lb/>
　　　寄姚叅政上都<lb/>
南薰清暑上京居六月凉亭正好魚雨嶺火明山芍藥<lb/>
風田金動草<hi>一作早又作水</hi>芙蕖甘泉曉仗臨前殿京兆秋塵<lb/>
待屬車侍從文臣行不送舊寮偃蹇意何如<lb/>
　　　弔王儀伯左丞<lb/>
生平不肯學時人死後如今毁譽真下惠獨全周士貴<lb/>
董生猶比漢儒醇中山舊宅詩書滿庚水荒阡草樹新<lb/>
<pb n="KR4d0491_WYG_003-34b"/>
身達位通心未遂傷哉誰識魯西麟<lb/>
　　　偶成<hi>二首</hi>
自愛屋南芳樹林十朝暑雨翠沉沉地清詎知無棲鳯<lb/>
烟合時復有鳴禽讀書草堂生曙彩望野古城留夕隂<lb/>
莫道楚鄉風物陋文章屈宋到如今<lb/>
出京不寄入京書淮水南邊有舊居官比馬曹過騎省<lb/>
文因狗監愧相如西岩仙杏終來鳯東谷湯泉亦戲魚<lb/>
豈是髙情能放逸山中蘿桂正扶疎<lb/>
<pb n="KR4d0491_WYG_003-35a"/>
　　　送宋顯夫南歸<lb/>
琵琶溝北識君初藉甚才華二十餘欲賦兎園干孝邸<lb/>
不因狗監進相如瀟湘路熟逢知已韋杜天低望故居<lb/>
携㓜歸來拜丘壟南遊莫戀武昌魚<lb/>
　　　駕發上京<lb/>
蒼龍對闕夾天閽秋駕凌晨出國門十里貔貅騎騕褭<lb/>
一雙日月繡旗旛講蒐獵較黄羊圈賜宴恩沾白獸尊<lb/>
赫奕漢家人物盛馬卿有賦在文園<lb/>
<pb n="KR4d0491_WYG_003-35b"/>
　　　和袁伯長待制送虞伯生博士祠祭嶽鎮江河<lb/>
　　　后土<hi>二首</hi>
芙蓉仙掌坐中低后土霄光<hi>闕</hi>可齊棧路繞雲山有閣<lb/>
蜀天常漏石無泥岐陽過馬應聞鳯陳寳停輈莫信鷄<lb/>
使者才華似楊馬題詩應近草堂西<lb/>
房闥歌兒翠黛摧不禁夫婿陟崔嵬一春花好人相别<lb/>
四月梅黄雨又來酒酌玉缸酣臉暈香消銀葉蠧爐灰<lb/>
祠官好致君王意蚤奉神休馬首囬<lb/>
<pb n="KR4d0491_WYG_003-36a"/>
　　　賀王淡齋韻就為壽<lb/>
雕鑱萬物巧無餘嵗晚天教閉户居鉅鹿無人問難字<lb/>
濟南有子授亡書且隨野老籠沙帽莫遣山童借筍輿<lb/>
淮北風流似西洛耆英今見此邦初<lb/>
　　　次吳真人梅花韻<lb/>
羅浮庾嶺大荒濱燕薊氷姿好寄身地勝不招金谷客<lb/>
賦成重寫洛川神碧忩逗日留私煦丹井呼泉漬古春<lb/>
草木有知應自喜白衣如我是山人<lb/>
<pb n="KR4d0491_WYG_003-36b"/>
　　　次𤣥徳真人韻<lb/>
岡巒四合偃長虹寳閤鶱然上御風萬里山河開日月<lb/>
九州茅土錫王公麒麟織罽年年出騕褭䭾金嵗嵗同<lb/>
京國光隂清似水茶甌醒睡笑書空<lb/>
　　　寄贈揚州王鍊師<lb/>
仙客吹笙踏月輪因遊淮海悞尋真松花擣月分貧士<lb/>
柿葉題詩寄逺人清水有潮留載酒春雲不雨取裁巾<lb/>
江都千樹隋宫栁曽見先生綠髮新<lb/>
<pb n="KR4d0491_WYG_003-37a"/>
　　　菊枕<lb/>
東籬采采數枝霜包裹西風入夣凉半夜歸心三徑路<lb/>
<hi>一作月</hi>一囊秋色四屏香牀頭未覺黄金盡鏡裏難教白<lb/>
髮長幾度醉來消不得卧収清氣入詩腸<lb/>
　　　琉璃簾<lb/>
吳儂巧製玉玲瓏翡翠蝦鬚迥不同萬縷横陳銀色界<lb/>
一塵不入水晶宫月華逺射離離白燈影斜穿細細紅<lb/>
相隔神仙纔咫尺靈犀一㸃若為通<lb/>
<pb n="KR4d0491_WYG_003-37b"/>
　　　野興<lb/>
滄洲梅發月生波屋角寒藤半掛蘿孤石隠林真似馬<lb/>
亂雲渡水却如鵞步隨野老逢人少閒過隣家有酒多<lb/>
轉憶淮南粳稻熟夜歸衝雨借田蓑<lb/>
　<lb/>
　<lb/>
　<lb/>
　石田文集卷三<lb/>
</p>
<p>
</p>
  </div>
</body>
</text>
</TEI>
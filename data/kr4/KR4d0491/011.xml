<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集巻十一</head> <lb/>
    <p>
<pb n="KR4d0491_WYG_011-1a"/>
欽定四庫全書<lb/>
　石田文集巻十一<lb/>
　　　　　　　　　　　　元　馬祖常　撰<lb/>
　　碑誌<lb/>
　　　皇元勅贈翰林學士杜文獻公神道碑<lb/>
相之安陽縣王裕里有處士杜緱山之墓既𦵏之六十<lb/>
六年當天厯己巳皇贈處士官翰林學士階資德大夫<lb/>
勛上䕶軍爵魏國公諡文獻越六年元統甲戌皇又詔<lb/>
<pb n="KR4d0491_WYG_011-1b"/>
臣祖常製其墓之碑臣彛書其碑之字以賜其曽孫臣<lb/>
秉彛使刻臣受詔按監察御史臣蘇天爵序公言行之<lb/>
狀為文曰公諱瑛字文玉其先霸州人金將亡士少識<lb/>
時變猶以業文辭規進取而公獨自霸州之信安辟地<lb/>
河南緱氏山中於天下書靡不讀讀靡不記亦靡不見<lb/>
其㫖趣上下今古於得失否臧之悉靡有不究其心皆<lb/>
無<hi>一作兼</hi>衆人之存而若有待於世金亡𩕄額暴壠畝仕<lb/>
者鹿兔走血氣不得寧而公獨間闗轉徙以詩書從容<lb/>
<pb n="KR4d0491_WYG_011-2a"/>
授徒汾晉間故中書鈕祜禄珪開府于相以書幣聘公<lb/>
至獨教以緩刑薄斂廣學内士興利補弊以脩扞其民<lb/>
而卒以基平宋之業㑹國朝嵗己未世祖觀政江南至<lb/>
相名公問計公對以謂漢唐以還天下之趨舍安危顧<lb/>
法與食與兵三者而已國無法不紀人無食不命亂無<lb/>
兵不守三者君之恃也今宋蔑之殆將亡矣以宋之將<lb/>
亡而興之在聖主天命必得今若控襄樊之師委戈下㳺<lb/>
以擣其背而無縮於鋭是縣車束馬而大業定矣更勸<lb/>
<pb n="KR4d0491_WYG_011-2b"/>
上數事以為事不爾後當如此上内之心賢公謂可屬<lb/>
以大用既皆如所云江南平即使使至相徴公聞王文<lb/>
統當國輒引避使索不見近臣奏起公為大名彰德懷<lb/>
孟等路提舉學校官辭不就或諭使仕則曰後之世雖<lb/>
去古之世逺而先王之所以設施制度其本未先後未<lb/>
嘗有異也今不能因天下之哀苦以變更後世之弊政<lb/>
以趨合先王之意棼焉而已其勢豈易易<hi>下易一作為</hi>復古<lb/>
哉吾又不能窺時俯仰以赴機綮之㑹仕奚從益於是<lb/>
<pb n="KR4d0491_WYG_011-3a"/>
杜門謝客著書窮學於世之貴富賤貧一無所動其心<lb/>
以優㳺厭飫於道藝以終其身以殁嗚呼公之言若此<lb/>
其尤可以窺公之志也其所著有春秋地里原委十巻<lb/>
語孟旁通八巻皇極引用八巻皇極疑事四卷極學十<lb/>
巻律吕禮樂雜説三十巻其大畧不以一身之窮而忘<lb/>
天下之憂以為不見其志於行事則將文以發其意文<lb/>
不克用於時則將以垂諸後後之人用吾言焉吾固不<lb/>
窮也公所為作之意若此公之志可知矣始公之學也<lb/>
<pb n="KR4d0491_WYG_011-3b"/>
有所待而迄不得一施以止盖亦遯世而不悔者歟其<lb/>
志若此其仕不至于躭禄而弊時審矣惜公之去而不<lb/>
試于事也公氣貌魁偉美鬚儀望之儼然爵禄器也既<lb/>
家於相中書畀以相之良田千畝不受術者言公居屋<lb/>
下當有黄金家人欲發視公斥止之公去居者果得金<lb/>
百斤觀公之存於二事之亷若不足數然公之殁也既<lb/>
乆其大者漸以無傳則其小者亦不得而畧也公以至<lb/>
元十年九月十六日終於家壽七十終之日命諸子曰<lb/>
<pb n="KR4d0491_WYG_011-4a"/>
既死當題我曰處士杜緱山墓今首之碑從公志也公<lb/>
曽王父信王父植父時升母某氏配孫氏後公九年卒<lb/>
祔公墓子男三人處思甫冠卒處立郡文學處愿終東<lb/>
昌路推官有惠政女適李某孫男又三人曰愚以子秉<lb/>
彛貴封奉議大夫樞密院判官驍騎尉安陽縣子曰堅<lb/>
曰欽皆為士曽孫七人秉彛秉鈞秉直秉讓秉容秉一<lb/>
秉德曽孫女二人洹漳嗚呼公之事逺矣故雖詳公之<lb/>
言而所次止此然即此而公之為人可見則亦豈得為<lb/>
<pb n="KR4d0491_WYG_011-4b"/>
畧哉秉彛由丞相掾為奎章閣典籖時與脩大典嘗録<lb/>
公之事以送太史今拜陜西行臺御史而天子又賜公<lb/>
之碑以徃焉相人見秉彛之來必曰是魏公厚積之貤<lb/>
<hi>一作施</hi>有曽孫賢其將大未艾則不寧公有榮也秉彛亦<lb/>
賢後嗣哉我國家褒䘏寵嘉之意盖亦有徴矣故臣取<lb/>
其尤可以傳後世者序之而為銘銘曰<lb/>
明明世后皇聞于天我征徂南㨗㨗其陳建我干旄于洹<lb/>
之濵遑脂我車軌蒲殷殷魏公在野誰適與謀學以待<lb/>
<pb n="KR4d0491_WYG_011-5a"/>
世靡恫靡罹維世后聖聘公于遺后曰公賢庶幾其來<lb/>
南國之痛我恭天紀鳯鳴在雲魚泳于汜億億臣同盡<lb/>
瘁以仕矧是藝哲寧不我有公拜稽首匪臣有辭降極<lb/>
瘼矣民殫胥疲誰唁臣者而出位思大德受命昭假靡<lb/>
遲在昔帝者監觀萬國法與食兵燕民孔極宋嘻蔑矣<lb/>
孰其可逭帝御六師以匡不獲同我髦士簡我戎行鉤<lb/>
援㦸鎩以臨樊襄勿進而持勿惡于揚鑱其餒俘涉自<lb/>
漢陽纛行騎翼咸與之位<hi>一作立</hi>后納公言試靡有忒大<lb/>
<pb n="KR4d0491_WYG_011-5b"/>
命甫集偃我干革束帛詣公謂公來即彼何人斯公胡<lb/>
罔懌皎皎白駒在彼空谷考槃朝謳願言韞匱雖則韞<lb/>
匱懋勲有俶完歸壽考以綏後禄公在亂離人知書詩<lb/>
公發偉畫乃合天時有炳其云有鬱其聞機緘辟露後<lb/>
公之文公生靡崇殁有多祉兆相之交從以孫子既六<lb/>
十年樹石墓趾天子之賜曽孫之美曽孫之美追榮孔<lb/>
多有列羣獻公延爾那哀如之何矢詩不磨<lb/>
　　　翰林學士元文敏公神道碑<lb/>
<pb n="KR4d0491_WYG_011-6a"/>
有元古文之宗曰翰林學士清河元公以至治二年壬<lb/>
戌二月七日薨于位𦵏而墓碑未刻其長子奉議大夫<lb/>
同知峽州路事晦又死次子暠七嵗一女病而不嫁一<lb/>
孫尚乳也夫人清河郡大族李氏纍然抱其孫僦船歸<lb/>
清河織絍以居賔客僚𨽻皆四散無一人顧之者獨其<lb/>
友𤣥教太宗師呉全節謂馬祖常曰清河公以文起家<lb/>
可謂貴顯光榮矣而其𦵏之後無碑以載其官閥世次<lb/>
行事之實爾宜為文我求善楷書者礱石以刻馬祖常<lb/>
<pb n="KR4d0491_WYG_011-6b"/>
曰嗟乎世之士一得志則攘袂於所親一不得志褫魄<lb/>
若不能生者比比也今子託跡老氏而以禮義之事振<lb/>
吾徒何能哆言以飾媿哉謹按公諱明善字復初資頴<lb/>
悟絶出讀書目所過即記諸經皆有師法尤深于春秋<lb/>
弱冠逰吳中奮<hi>一作忿</hi>宋金季世之習已名能古文流傳<lb/>
江淮間浙東路部使者薦之行省辟正安豐學再正建<lb/>
康路學居嵗餘行樞密院辟充令史故辦章董公士選<lb/>
實僉院事敬之如賔不以曹屬御之也董公遷江西行<lb/>
<pb n="KR4d0491_WYG_011-7a"/>
省左丞復羅致之省中㑹贛賊劉貴反從左丞將兵討<lb/>
之擒賊三百人議緩詿誤得全活者百三十人又將斬<lb/>
一賊命公臨斬左丞曰掾儒生能臨斬乎當震怖矣終<lb/>
刑已色不變將佐白宜多戮人及尸一切死者用張軍<lb/>
聲公固争以為王者之師恭行天罰若等小賊跳梁殺<lb/>
其渠魁耳餘何辜焉賊貴盗書民丁十萬於籍有司喜<lb/>
欲發之公夜置火籍藁中焚之以㓕跡贛吉遂安南行<lb/>
臺聞之亦辟為掾未幾進登仕佐郎樞密院照磨轉中<lb/>
<pb n="KR4d0491_WYG_011-7b"/>
書省左曹掾曹無留事坐誣免不辨僑寓淮南文學益<lb/>
肆頃之坐誣事明復掾省曹至大戊申我仁宗皇帝養<lb/>
德東宫左右文化選天下髦俊之士列在宫臣公首被<lb/>
簡拔授承直郎太子文學仁宗即皇帝位遷翰林待制<lb/>
承直郎兼國史院編修官與修成廟實録加奉議大夫<lb/>
是年陞翰林直學士朝列大夫知制誥同修國史有詔<lb/>
命節書文譯其闗政要者以進公請與宋忠臣子集賢<lb/>
直學士文陞同譯潤<hi>潤一本無</hi>書成每奏讀一篇上必善之<lb/>
<pb n="KR4d0491_WYG_011-8a"/>
曰二帝三王之道非卿莫聞也太皇太后既受尊號朝<lb/>
堂集議宜赦公曰數赦非善人福宥過可也秉傳出賑<lb/>
山東河南饑彭城下邳諸州連數十驛保馬民饑官無<lb/>
文書公專以鈔萬二千錠分給之民免死徙皇慶壬子<lb/>
脩武宗皇帝實録明年遷翰林侍讀學士中奉大夫預<lb/>
議科舉服色延祐乙卯國家始䇿試士子選充考官廷<lb/>
對又充讀巻官迅筆詳定試卷數語辭義咸委曲精盡<lb/>
他人抒思者不及也改禮部尚書正孔氏宗法以五十<lb/>
<pb n="KR4d0491_WYG_011-8b"/>
四世孫思晦襲封衍聖公事上制可之叅議中書省事<lb/>
毗贊良多知戊午貢舉復入翰林為侍讀學士通奉大<lb/>
夫嵗終拜湖廣行省叅知政事便道過家上冢鄉之父<lb/>
老子弟迎謁勞問禮意周洽庚申英宗踐祚徴入為集<lb/>
賢侍讀學士召至上都議廣廟制授翰林學士資善大<lb/>
夫修仁廟實録百官迎仁廟聖容云有卿雲見承詔為<lb/>
文以紀之賜酒加賞英宗親祼太室禮官進祝冊奏請<lb/>
署御名上命代書者三眷遇褒優近世無有也既薨之<lb/>
<pb n="KR4d0491_WYG_011-9a"/>
三月歸𦵏于清河王家原之先塋西三里泰定間得請<lb/>
于朝贈資善大夫河南江北等處行中書省左丞追封<lb/>
清河郡公諡文敏曽祖諱興不仕曽祖妣楊氏二世以<lb/>
下皆以公貴祖諱海贈嘉議大夫秘書卿上輕車都尉<lb/>
追封清河郡侯諡貞惠祖妣髙氏追封清河郡夫人考<lb/>
諱貢將仕佐郎同管勾蘆瀝鹽場贈中奉大夫吏部尚<lb/>
書䕶軍追封清河郡公諡考靖妣弭氏追封清河郡夫<lb/>
人元氏盖拓拔魏之苖裔南北轉徙不知所系家清河<lb/>
<pb n="KR4d0491_WYG_011-9b"/>
者至公四世矣享年五十有四其文有賦五詩凡一百<lb/>
六十三銘贊傳記五十九序三十雜著十五碑誌一百<lb/>
三十出入秦漢之間本之于六經以涵泳以膏澤叅之<lb/>
于諸子百家以騁其辨刻而不見其迹新而必自己出<lb/>
蔚乎其華敷鐄乎其古聲倡古學于當世為一代之文<lb/>
宗者柳城姚燧暨公而已信乎其必傳也雖然才用而<lb/>
未盡積厚而施寡徴之于天其善後也無疑祖常曩從<lb/>
公㳺及公考士又辱第下列義當銘銘曰<lb/>
<pb n="KR4d0491_WYG_011-10a"/>
於維公文並古立大沛厥辭世莫躓震讋瞽瞶力不克<lb/>
蜚聲天衢名薿薿位臻公卿發軔跡藴而不施用弗極<lb/>
神柅其馳學迺碩天藻掞縟琢圭璧五十四年反𤣥宅<lb/>
　　　集賢直學士貢公文靖公神道碑銘<lb/>
天厯二年十月朔旦集賢直學士貢公殁于家越五年<lb/>
為元統甲戌其子師謙來官京師以公之行治泣請于<lb/>
朝天子贈公翰林直學士太中大夫輕車都尉追封廣<lb/>
陵郡侯諡曰文靖集賢臣顥又奉詔令臣考公族世里<lb/>
<pb n="KR4d0491_WYG_011-10b"/>
居官次蹟業之實賜師謙以刻于石以寵賚貢氏之家<lb/>
以勸朝著師謙知臣于其父宿有好也迺録翰林脩撰<lb/>
臣李黼編緝之狀授臣曰先臣之生其有所自立其流<lb/>
聲美於人其可以傳世而善後者孤不敢贊已維墓有<lb/>
碑實後嗣所以紀先人之徳而飾其千百世子孫于無<lb/>
窮者今幸得以承聖天子明詔以請焉其足以稱碑辭<lb/>
而無恧者公幸張之臣叙曰公姓貢氏諱奎字仲章其<lb/>
先大名蒲城縣人七世祖祖文以武徳大夫扈宋渡江<lb/>
<pb n="KR4d0491_WYG_011-11a"/>
繇鍾陵徙居宣城之南湖因家焉曽王父大用王父應<lb/>
霆宋承節郎以公貴贈中順大夫禮部侍郎上騎都尉<lb/>
追封廣陵郡伯妣黄氏廣陵郡君父士濬累贈亞中大<lb/>
夫秘書太監輕車都尉追封廣陵郡侯甫冠以詞賦試<lb/>
漕司中程明年黜於儀曹即自訟曰學之時其道未足<lb/>
以為已志已在於為人亦可謂謬用其心矣謬用其心<lb/>
雖有志於為人其能乎哉乃力自學行詠歌息偃以忘<lb/>
其年視世俗之好無足累心者獨愛公甚於他子曰三<lb/>
<pb n="KR4d0491_WYG_011-11b"/>
郎和易端厚頴悟若過人者吾世有藴德發必在是兒<lb/>
也公年十嵗輒能屬文已有聞於人及壯讀書并日夜<lb/>
忘寢食於經子史傳無所不治於其章義辭句類數名<lb/>
制委曲纎妙無不究詣於文章辨議閎放儁偉不狃卑<lb/>
近必以古為歸故出而名振江之南初被淛省檄為池<lb/>
州齊山書院山長於更謁選吏部時天下乆平大臣常<lb/>
欲引海内儒學之士聚之館閣所以長養其才而待上<lb/>
之用公亦欲以功名自顯果於自立故不為非常茍易<lb/>
<pb n="KR4d0491_WYG_011-12a"/>
之節而清約才<hi>一作宏</hi>博之譽大夫士翕稱之大德六年<lb/>
中書奏授公太常奉禮郎兼檢討上書言先王之制禮<lb/>
雖節文有經而本誠貴質惟不蔽於禮之文而得禮之<lb/>
意則可以對越而無慊不然煩為之節無益也朝廷多<lb/>
採其議九年遷翰林國史院編修官至大元年轉應奉<lb/>
翰林文字階將仕郎預修成廟實録丁秘書府君艱比<lb/>
京師至家毁瘠枵然言不能聲太夫人見之曰爾嗣業<lb/>
於祖從事於朝少而學壯而仕父母曰是將大吾家隣<lb/>
<pb n="KR4d0491_WYG_011-12b"/>
曲曰是能華吾鄉宗人朋友之望亦猶是也爾父不幸<lb/>
死喪不有中制耶脱有不諱非孝也始勉之粥食以自<lb/>
強嗇延祐元年服闋起除承事郎江西等處儒學提舉<lb/>
明年就官見刑械署庭胥旁午走繫數人立吏持牘詣<lb/>
公署曰是學校吏報事愆期者公斥之曰金榖勾稽犴<lb/>
狴木索職有司事耳吾以天子命提舉儒學教吾職也<lb/>
刑奚以為悉命釋繫以械屬縣官大書其坐之屏曰讀<lb/>
書之中日有其益飲水之外他無所求與諸生講説文<lb/>
<pb n="KR4d0491_WYG_011-13a"/>
義為師弟子揖讓周旋日匡坐堂上人見其色和其容<lb/>
謹其言繹繹有理輒退而燕處聞其哦咏之音若程工<lb/>
督計者故士之屨恒滿户外其及門者亦進不怠以止<lb/>
五年遷翰林待制預修仁廟實録書成特賜金帛有差<lb/>
至治元年謁告歸里第與兄仲堅甫奉太夫人以居斂<lb/>
氣下聲昆弟相顧白首怡然鄉人皆樂與從之㳺至於<lb/>
覊旅游客其歸之者無不厭其意公於接之雖勤未嘗<lb/>
見懈色於資之衣食給物雖頻未嘗有所吝惜太夫人<lb/>
<pb n="KR4d0491_WYG_011-13b"/>
病竟夕立床笫前聞太夫人咳息之出輒倚氣喘戚若<lb/>
以身代然者泰定元年太夫人卒三年復起公為翰林<lb/>
待制進承直郎四年秋七月拜集賢直學士奉訓大夫<lb/>
秩從三品天厯元年文宗即皇帝位冬十月上親祝香<lb/>
幣命公往祠北岳淮濟南鎮二年春還自㑹稽涉呉中<lb/>
以疾歸卧於家至十月朔謂其姪師文曰吾夣夜賦詩<lb/>
有云竹樹蕭蕭夾泉石又云九轉丹成生羽翼不祥奈<lb/>
何語竟溘然以殁公有智識度量人不見其崖涘凡再<lb/>
<pb n="KR4d0491_WYG_011-14a"/>
與鄉試文衡一為廷對讀巻官所取士多知名于時其<lb/>
所第甲乙人咸服其平允其為天子代祠之使者再其<lb/>
攝大禮使侍天子祼太室者一皆肅恭靈神䖍致上意<lb/>
為使而不疚於貨賄不煩於有司攝官而竣事無違禮<lb/>
是皆公行之微而世亦不能及也然公負有為之志不<lb/>
得盡見於事於勢利之㑹又不求機以投合取顯以其<lb/>
故終於館閣文藝之職而人之被其澤者盖尠嗚呼此<lb/>
人之所以為公惜公之所以為公者如此而臣以此悼<lb/>
<pb n="KR4d0491_WYG_011-14b"/>
公者也公一時之與交者若清河元明善東平王士熈<lb/>
四明袁桷巴西鄧文原長沙文矩悉當世豪傑聲名之<lb/>
士若臣者亦公之所厚故於公之碑得以盡臣之言焉<lb/>
而非私也公以殁之明年正月八日庚申塟宣城縣射<lb/>
亭鄉生田里之原享年六十有一母夫人李氏追封廣<lb/>
陵郡夫人配張氏封寧國郡夫人追贈廣陵郡太夫人<lb/>
子男二人師謙從仕郎集賢院照磨師泰由胄子試中<lb/>
程授從仕郎太和州判官辟署江淛省椽曹女一人適<lb/>
<pb n="KR4d0491_WYG_011-15a"/>
阮垕孫男三人高山奴吳山奴萊山奴孫女六人其所<lb/>
著曰雲林小藁曰聴雪齋曰青山漫吟曰倦游集曰豫<lb/>
章藁曰上元新録曰南州紀行凡百有廿卷晚年粹擷<lb/>
諸禮書為一家言未就而卒今師謙師泰皆孝弟純篤<lb/>
緝學以世其家加之以磨礱灌養之功而不止其所至<lb/>
方未艾也論次終始作為銘章豈特以榮貢氏以慰其<lb/>
子孫以勸以侈以貽其鄉里哉將以昭聖天子褒優儒<lb/>
臣之意以垂盛世之鴻懿也謹再拜稽首為銘以獻曰<lb/>
<pb n="KR4d0491_WYG_011-15b"/>
貢氏來北肇自武德藎其終威<hi>一作徙自鍾陵又作𦙍其終蔵未詳孰是</hi>光<lb/>
被南國有善自身乃開承節繼述綿綿其承有變祕<lb/>
書有子以文起仕奮跡太常旋書帝制有嶷其容志眠<lb/>
萬里大騁瑰辭綜緯經史始來玉壺騰聲其駕惟長左<lb/>
右惟同在亞在側惟僚相頌歎訝公夷坦坦弗矜愈下<lb/>
銓覈再試士曰予歸讀巻廷中帝曰予依淮濟吳越四<lb/>
周所覆公馬騑騑持幣奔走神欽公䖍蕃祉以茂式乆<lb/>
在序侍從之班告疾歸止㡬佚于閒竹木以居南湖之<lb/>
<pb n="KR4d0491_WYG_011-16a"/>
山公出公休鄉人㘖㘖廪餘者粟與黨及隣屋蔵有書<lb/>
遺其後人素領丹頥隤焉以怡言咲在耳乃哭于帷維<lb/>
公德善殁不見其窮維公所著傳不見其終有嘉二子<lb/>
且用未極其從維儉于厥躬永也其鴻刻銘墓宫豎江<lb/>
之東有萬子孫紹美于公<lb/>
　　　大元贈中奉大夫行中書省叅知政事張公神<lb/>
　　　道碑<lb/>
公諱昻霄字雲卿姓張氏其先世居定州五代時晉髙<lb/>
<pb n="KR4d0491_WYG_011-16b"/>
祖割燕薊諸州賂契丹又徙真定民以實平營故今為<lb/>
平州人金末擾亂世牒無所稽祖伯韜有文學不仕讀<lb/>
書授徒為鄉人爼豆師生鑑鑑為海山縣丞有惠政娶<lb/>
開士程虞卿女有子三人長即公次冲霄仕平州酒税<lb/>
醋使以卒次平霄副鎮江丹陽酒醋税務殁贈官從仕<lb/>
郎保定路易州判官公力孝悌尚學術敦慎以睦宗族<lb/>
子姓稱賴<hi>一作頌</hi>無有間言國初檄文臣詣都邑試士人<lb/>
學中程者復其家公首以詞賦備選至元七年辟署平<lb/>
<pb n="KR4d0491_WYG_011-17a"/>
灤路轉運司知事十年階前資提舉北京平凖行用庫<lb/>
克勤厲守咸<hi>一作職</hi>較<hi>一作秩</hi>然有聲終更序績遷管勾濟<lb/>
民鹽場顧子弟曰曲直有施而莫盡材予豈能僶仰中<lb/>
哲匠繩度者而或予強也惠㓜禮長葺力食生知天德<lb/>
自貴於物而行茍不怍人道殆其盡於兹已奚必仕而<lb/>
為榮為得禄哉于是居閒益講詩書六藝之學置諸生<lb/>
左右摭掇前聞分釐辨對俾逹所趣内熈外易慥慥肫<lb/>
肫對客燕坐語及古今人物賢否事後成敗利鈍若氷<lb/>
<pb n="KR4d0491_WYG_011-17b"/>
斷縷續悉有左契毎臨筆為文辭必縁情稽類不峭澀<lb/>
艱逺而夷然有古作者風意嵗時從容課僮僕治生業<lb/>
往來里閈十有餘載無忿氣無慢容殆依依乎厚德君<lb/>
子也以至元廿五年秋七月二十有四日考終于家享<lb/>
年七十其年十月某日塟平州西苑家庄之原子男九<lb/>
人長諱杲卒海山縣酒税醋使次諱某早世次諱昱同<lb/>
監昌黎縣酒税卒次名昇今奎章閣大學士資善大夫<lb/>
為時名臣次名昆承務郎陜西等處儒學提舉次諱曇<lb/>
<pb n="KR4d0491_WYG_011-18a"/>
少知好禮讀書日記數千百言弱冠為兵曹掾聞其師<lb/>
滕司業卒中山謀請臨哭其喪例不許因棄掾得就哭<lb/>
還金敖務自多學記覽以博其用而不幸亦卒次名晸<lb/>
承直郎真定路藁城縣尹次諱晟既冠而逝次曰旦承<lb/>
事郎遼陽行省照磨官女一人適士人劉源男孫凡十<lb/>
有三人曰璲監安豐路霍丘縣酒税曰琳學而未仕曰<lb/>
山童夭曰璵將仕郎章佩監知事曰琦從事郎隆鎮衛<lb/>
千户所知事曰琪甫冠卒曰仁童曰居安曰鯨川皆夭<lb/>
<pb n="KR4d0491_WYG_011-18b"/>
曰瓚國子生曰琥未冠卒曰珪曰琢㓜而學曽孫男三<lb/>
人曰紹安憨兒范陽𤣥孫男三人曰𤣥孫聞孫定孫皆<lb/>
㓜女五人長適同監馬城縣務趙簡先卒次又適簡次<lb/>
適遷安趙璧次適大寧楊誠次名賽未笄卒曽孫女二<lb/>
人曰高曰順𤣥孫女一人㓜未名泰定二年以公子昇<lb/>
時官階二品例推恩二代鑑皇贈嘉議大夫禮部尚書<lb/>
上輕車都尉追封北平郡公妻程氏追封北平郡夫人<lb/>
公皇贈中奉大夫河南江北行中書省叅知政事護軍<lb/>
<pb n="KR4d0491_WYG_011-19a"/>
追封北平郡公初娶白氏卒繼室故元帥龍德讓女宜<lb/>
家訓子成其内助而先公十九年卒追封北平郡夫人<lb/>
再娶夫人妹後公二十年卒國制諸夫人當封者格止<lb/>
一人昇以妻封讓後夫人龍氏得請亦追封北平郡夫<lb/>
人咸祔𦵏公塋禮也至順四年春集賢侍講學士昇以<lb/>
狀屬其門生馬祖常祖常雖不獲拜公而辱公子昇知<lb/>
最乆跡其尹汝南焚禁書以全逮繫治越州忤權臣以<lb/>
逭民賦及敭歴臺省則又有猷有為而公之流聲遺澤<lb/>
<pb n="KR4d0491_WYG_011-19b"/>
可攷而知矣嗚呼燕營間山川磅礴鬱積之交鍾而為<lb/>
人者發舒凝蓄固有晦有明而豪傑瑰瑋之器世恒見<lb/>
之豈不以其禀之厚歟公生當草昧之初能知讀書業<lb/>
儒而躬不食其報殆所謂禀之厚而未顯者也不然胡<lb/>
寧公卒甫三十年而張氏之門躋膴仕紆章紱者充然<lb/>
滿廷耶是豈特因公之緒以知公又將驗夫燕營間靈<lb/>
明之所鍾也迺為之銘曰<lb/>
有燕營陬有鬱平州藹其烰烰孰涵以收張氏德門實<lb/>
<pb n="KR4d0491_WYG_011-20a"/>
㑹其休王父伯韜肇兹善慶間闗以生乃起厥聞積厚<lb/>
而微勃焉其奮實生縣丞撢于惠政世濟其美伊自公<lb/>
始既榖既官而屹其止曰熈曰勤以淑有子維德之徴<lb/>
爰受多祉後五十年曄其有㶴于公于侯籩豆承祀紱<lb/>
冕車服馮奕委委昇也履之公實啟之有封馬鬛神安<lb/>
居之本哉沄沄迪爾後昆矢詩貞石式昭覃恩<lb/>
　<lb/>
　<lb/>
<pb n="KR4d0491_WYG_011-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集巻十一<lb/>
</p>
<p>
</p>
  </div>
</body>
</text>
</TEI>
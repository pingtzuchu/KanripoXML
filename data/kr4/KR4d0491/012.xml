<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集巻十二</head> <lb/>
    <p>
<pb n="KR4d0491_WYG_012-1a"/>
欽定四庫全書<lb/>
　石田文集巻十二<lb/>
　　　　　　　　　　　　元　馬祖常　撰<lb/>
　　碑誌<lb/>
　　　致仕禮部尚書邢公神道碑銘<lb/>
泰定二年四月十四日致事禮部尚書邢公卒六月朔<lb/>
𦵏于安陽度置之原越二年致和元年戊辰二月嗣子<lb/>
温毁瘠纍然喪服持工部侍郎胡彛行狀告其友浚儀<lb/>
<pb n="KR4d0491_WYG_012-1b"/>
馬祖常曰先考衣衾棺槨飾終之禮庶幾無悔温不孝<lb/>
惟是墓道之碑無文以昭之敢以是托於子焉按狀公<lb/>
諱秉仁字守仁父姫姓邢氏世居安陽契丹女真擾中<lb/>
夏士族譜牒存者盖寡故安陽邢氏始顯交口里大父<lb/>
諱植不仕有隂德贈亞中大夫彰德路總管輕車都尉<lb/>
追封河間郡侯大母李氏追封河間郡夫人父諱德裕<lb/>
有政事材志不得奮發卒小官贈嘉議大夫上輕車都<lb/>
尉追封河間郡侯母王氏追封河間郡夫人繼母郭氏<lb/>
<pb n="KR4d0491_WYG_012-2a"/>
封河間郡太夫人弟四人曰秉義秉禮秉智秉信四人<lb/>
皆後夫人郭氏出前夫人王氏獨生公一人兩世用是<lb/>
貴得加封光華甚榮公起家辟署河南㢘訪司曹屬進<lb/>
御史府史又進丞相東曹掾滿攷授承務郎平江路推<lb/>
官未上改承直郎濟南萊蕪等處鐵冶等提舉俄遷承<lb/>
德郎江西行中書省左右司都事陞朝列大夫為太醫<lb/>
院都事選充廣平彰德等處鐵冶都提舉官中議大夫<lb/>
外臺各以名薦尋為撫州路總管加亞中大夫廣平路<lb/>
<pb n="KR4d0491_WYG_012-2b"/>
總管凡十選以禮部尚書致事階承務郎至嘉議大夫<lb/>
凡六轉出入中外率稱官守初提舉濟南諸冶賦民不<lb/>
急逋逃復業都事江西行省婉書直辭贊協上下議遣<lb/>
官出廪米五十萬石賑貸屬州飢衆難之公請異日有<lb/>
擅發罪秉仁願獨坐萬齒斷斷<hi>斷斷疑誤</hi>待餔以活者不可<lb/>
指數也都提舉廣平彰德等諸冶差户程功礦火悉給<lb/>
縮賈值俱以利於農治辦為最總管撫州専使臨門賜<lb/>
馹之官撫境地税户部賦木綿織布民病非所産即令<lb/>
<pb n="KR4d0491_WYG_012-3a"/>
輸直吏不得舞手取賄公私俱便之小旱禱輒兩嵗連<lb/>
大穰俗頗譁訏未幾民恥健訟移廣平路教學者以雅<lb/>
樂祠事先聖孔子立鄉校七百各有弟子師課樹桑億<lb/>
萬計絲纊用饒民有婦妬妾姙而以妾妻奴者夫死而<lb/>
族人欲有其家訟不决迺以子生月逆計母妻奴之時<lb/>
得實其民遂有後闔郡號神明盗偽以小鈔貫文作大<lb/>
鈔貫文加錢取鋊<hi>一作賂</hi>然詿誤七十人止以首坐勸醫<lb/>
講皇帝越人書躬視惠民藥餌比去官民鮮夭死者賦<lb/>
<pb n="KR4d0491_WYG_012-3b"/>
有寸帛之羡立歸之主為政具有方畧要以惠恤元元<lb/>
為本既致仕益礪志讀書強記不怠字書多楷法尤工<lb/>
古𨽻有子二人長子温由中書檢校官拜監察御史吏<lb/>
部中書左司二郎中總管大名河間都轉運使丁公艱<lb/>
家居次子簡門䕃補承事郎監大名路商税夫人蕭氏<lb/>
于氏祔塟並追封河間郡夫人享年七十有六嗚呼行<lb/>
聞于鄉政聞于時為子而上賁其親為父而垂裕于後<lb/>
可謂完也己為善人者可不以邢氏為徵耶是宜銘銘曰<lb/>
<pb n="KR4d0491_WYG_012-4a"/>
爾車薄薄爾馬蹻蹻勿驅我隧域時君子宅有繹爾<lb/>
蘇有樵爾芻毋犯我松與蔞時君子居若廣漢之明弗<lb/>
鈎距以傾若黄霸之惠弗飾異以詭時予有元之循吏<lb/>
孫子奕奕時昌時赫時善維吉時視子貞刻<lb/>
　　　僉燕南河北道肅政㢘訪司事趙公神道碑<lb/>
相州安陽縣之趙氏有起郡掾為僉燕河南北道肅政<lb/>
㢘訪司事以殁者諱思恭以吏治見於世其𦵏在安陽<lb/>
之吳村原𦵏之三十九年有子天綱亦起憲府掾為監<lb/>
<pb n="KR4d0491_WYG_012-4b"/>
察御史乃始請刑部郎中蘇天爵狀其行拜而乞銘于<lb/>
浚儀馬祖常其序曰趙氏世家安陽金有徙磁之滏陽<lb/>
者諱秉文仕至禮部尚書别為滏陽趙氏其留安陽者<lb/>
族世逺不能譜公曽祖諱德德生温温生仁仁起家同<lb/>
知鈞州公鈞州之子尚書之從孫也少讀書通其理亂<lb/>
得失之大㫖尤愛治刑名書律欲以其所為思一有所<lb/>
奮成名蹟于世當是時天下甫定權貴人多出功戰為<lb/>
士者寡公獨於問學辨説法制數度上下委折之微有<lb/>
<pb n="KR4d0491_WYG_012-5a"/>
足徴者年十九聲聞于鄉郡侯髙鳴辟掾郡中稱其㢘<lb/>
平乆之貢中書刑部曹轉大司農掾其立志施事詳於<lb/>
利人而畧於便已以故一時名公卿咸禮譽焉至元十<lb/>
六年始官從事郎宣徽照磨管勾架閤未幾為主事尋<lb/>
陞經歴宣徽掌凡内饔外饔天子儲后侯王卿士食飲<lb/>
膳羞酒醴酺脩醢醬之共事素叢劇公在職十年所為<lb/>
問義理何如不毫髪顧計絲考粒㓗以叅核出内姦弊<lb/>
無所逞臺臣上公之材擢拜燕南河北提刑按察司判<lb/>
<pb n="KR4d0491_WYG_012-5b"/>
官階承德郎居官號為辦治入拜監察御史時山北嵗<lb/>
㓙公請亟發粟賑貸廷議檄公就行至則施民所宜便<lb/>
曲賙繼之賴以活者至萬數人其所論於上多同列所<lb/>
不敢言者其已嘗言則不綴以言曰無撓法害治足矣<lb/>
然排幸貴黨佞為獨切所言有以儆世者嵗二月八日<lb/>
京師迎佛解祠于城西流外諸司集與其役織染局使<lb/>
儲普華倚時相受賕公紏以法時相怒召公政事堂詰<lb/>
曰國家嵗祠佛以儌善利若獨沮不䖍邪公具事質從<lb/>
<pb n="KR4d0491_WYG_012-6a"/>
容論其罪時相為歎息許之俾治如律先是宰相以户<lb/>
曹金榖工曹興役簿書浸溢吏滋多不法請御史雜治<lb/>
之公分治工曹盖累月而後理或曰君敢為而能敏今<lb/>
若此何滯緩也公咲曰是固人之所易能也而我則不<lb/>
能且是舉也朝廷豈以為他亦曰慎財用黜冗節浮而<lb/>
己今不深察其源委而茍簡以為之人雖以我能敏後<lb/>
有不勝其弊者已而果用文吏覆覈無錙銖舛衆始服<lb/>
公識慮之周密也除大司農司經歴轉奉政大夫嘗與<lb/>
<pb n="KR4d0491_WYG_012-6b"/>
其長議務農重本十事入陳上前上獨顧公令即施行<lb/>
之廿八年詔改提刑按察為肅政㢘訪司擢公僉河北<lb/>
河南道肅政㢘訪司事頃之移燕南河北至元元貞之<lb/>
間四海久平繩吏法寛縱吏相習為沉浮幸終更去或<lb/>
按一吏則羣詆以刻暴職是事積不治而弊日以及民<lb/>
矣公僉事兩道約其民以聴古靈陳氏之訓按其吏獨<lb/>
嚴法無所假恕聴其訟必詰折得其情所為者使自服<lb/>
訟以故少人以故無所寃其巡察都邑必躬率博士弟<lb/>
<pb n="KR4d0491_WYG_012-7a"/>
子員謁孔子庭升堂誦説導以禮治以故其所至不獨<lb/>
吏有所畏而民亦樂有勸焉其事親能得其歡其遇人<lb/>
和易質厚不為畦穽其處宗戚疏近有恩於其先世<lb/>
田廬獨取其磽敝而完饒者推以與諸弟姪於拯人<lb/>
之窮汲汲若有不獲自奉衣服飲食尤儉以約既老讀<lb/>
書不去手尤喜陸宣公奏議真文忠公大學衍義曰<lb/>
是真臨官治民事君曰益者故其發為論議措之事為<lb/>
多為世所稱其嘗所慕好若魯齋許公静脩劉公悉當<lb/>
<pb n="KR4d0491_WYG_012-7b"/>
世豪傑拔特之士其嘗所薦引若保定郭貫張仲實滏<lb/>
陽安祐洺水劉賡者後尤有聞于時其字仲敬其壽五<lb/>
十有八其殁以元貞二年十一月望日在大名之官舍<lb/>
其𦵏以是年十二月八日其妣張氏其配焦氏焦金世<lb/>
大家代有聞人後公廿五年殁壽八十合塟公墓其子<lb/>
男三人侃早卒天綱由御史大夫掾為淛東㢘訪司經<lb/>
歴拜江南行臺監察御史入拜監察御史清慎端慤為<lb/>
世名人天經補公廕主獲嘉縣簿調兾寧録事卒女二<lb/>
<pb n="KR4d0491_WYG_012-8a"/>
人適主簿王尉淛西㢘訪僉事傅汝礪其孫男三人曰<lb/>
植天曰構為江淛行省掾史曰楷讀書未仕孫女一人<lb/>
適士子昝某嗚呼三代瞽宗米廪教養之制既壞人人<lb/>
不得成其材乆矣漢以來時有赴功立事之㑹則材臣<lb/>
辨士技謀知譓之人比蹟同世若恒有餘時或至用無<lb/>
其㑹則往往瑰偉雄竒之人亦且無見於世盖其窮阨<lb/>
委逸於草澤市里之中者豈少哉若公之材識器術及<lb/>
其德善如此且當赴功立事之㑹嘗有位于朝而不得<lb/>
<pb n="KR4d0491_WYG_012-8b"/>
極其志以駿暴於世抑豈非其命也夫然公殁而有子<lb/>
為名御史嚮時用豈其碩大光顯又將在兹歟若公者<lb/>
亦可謂特見自立之士矣銘諸石使知公之不大顯以<lb/>
極其志也銘曰<lb/>
時需厥人用或乖應適其㑹否能諧公躬智藝稱世材<lb/>
發聞秋官耀中臺驅磔虺蜮勍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>豺蟠信瘦甦培厥栽<lb/>
謂極其志迺中摧其生可嘉死足哀有懿孫子瑶與瑰<lb/>
殖是福禄公所開忠名孝績宜無涯噫乎公乎鬱余懷<lb/>
<pb n="KR4d0491_WYG_012-9a"/>
山朝于躋下維隈刻碑高原貽後來<lb/>
　　　勅賜贈叅知政事胡魏公神道碑<lb/>
皇帝御咸寧殿御史大夫臣某侍御史臣布哈奏言侍<lb/>
御史臣彛服勞官常夙夜殫忠力以稱所使䝉陛下器<lb/>
選為臺臣秩第二品得贈其父官中奉大夫職江淛等<lb/>
處行中書省叅知政事勛護軍爵魏郡公盖所以慰寵<lb/>
胡氏以昭其先人之善者既鴻奕已臣彛將叙緝其家<lb/>
之望郡系世及其父祖妣之休聞實澤刻書于碑圖乆<lb/>
<pb n="KR4d0491_WYG_012-9b"/>
不泯以侈陛下之賜以賁其鄉里以勸其後孫子於亡<lb/>
極彛惶懼未敢以聞惟陛下哀憐之制曰可乃勅臣祖<lb/>
常為製其辭臣昧死叙列以進曰胡氏逺出于舜周武<lb/>
王時有封於陳為舜後者曰胡公至春秋之世楚㓕陳<lb/>
子孫轉徙因氏胡為肇姓其後仕於漢曰建曰廣者以<lb/>
勛名著歴魏迄唐代有聞人金之末鄢陵之胡氏徙相<lb/>
州之安陽縣公諱景先字彦眀相州安陽人也少端黙<lb/>
有逺操内自脩飾不求當世之譽樂其所守謂窽<hi>一作竊又</hi>
<pb n="KR4d0491_WYG_012-10a"/>
<hi>作衒</hi>術求榮不多於竭力以供子職枉已逐物不賢於隱<lb/>
居以遂吾志故事親為學力田業生以終其世於富貴<lb/>
寵炎未嘗動于意兄殁侍寡嫂岳尤盡禮畜其孤某如<lb/>
己子里人有貸錢為本業子本相將至萬千數貧莫能<lb/>
償主責之棘户自經公捐貲與償之里人謝為券質公<lb/>
所公火其券嵗大祲出廪實以賑其鄉既匱又賣田繼<lb/>
之至熟人將酬之不受隣有喪子弱貧無所有公為具<lb/>
飯含衣被棺木以斂蔵之恤其孥既長俾有家願傭以<lb/>
<pb n="KR4d0491_WYG_012-10b"/>
報不許盗有竊其牛羊者又竊所乘馬公知賊處一不<lb/>
問人嘗具饌奉公公肉<hi>一作食</hi>而甘召庖人問之曰燔能<lb/>
澤濡能燋味奚是適庖對以法上下釜皆新鑄合肉其<lb/>
中密其欵頂跡加火焉公曰得毋釜損乎味于適而器<lb/>
于敝吾弗忍其平居恂恂恭謹遇人無戚疏豁然無機<lb/>
疃或欺罔之不以變春秋髙矣出入閭里嘗却車馬不<lb/>
御與故人父老游或具几杖亦不扶以故鄉人皆德其<lb/>
善而嚮其莊不忍以字稱之尊之謂翁其長者語其子<lb/>
<pb n="KR4d0491_WYG_012-11a"/>
弟必教以公為法曰為人若胡翁足矣其殁也惸寡饑<lb/>
饉難亟患阨之人相值必曰胡公之亡俾吾無所控恃<lb/>
政和元年二月六日方與親戚高㑹言笑如平時忽舉<lb/>
手謝客匡坐而殁得壽八十以其年五月十日𦵏安陽<lb/>
縣孝明村之原初封奉訓大夫載封朝請大夫同僉大<lb/>
常禮儀院事騎都尉安定郡伯進封翰林直學士亞中<lb/>
大夫輕車都尉安定郡侯累贈魏郡公夫人王氏亦鄢<lb/>
陵望族慈孝貞静處親戚逺近長㓜間盡其宜嚴饋祀<lb/>
<pb n="KR4d0491_WYG_012-11b"/>
親紉縫澣濯至老而無懈容事夫能成其志教子能成<lb/>
其材彛官于朝閭里以為夫人榮而卒不見其喜彛官<lb/>
歸以貧匱不足於養為憂輒喜曰此吾所以教子也彛<lb/>
居魏公艱服起除拜陜西行臺治書御史辭就養夫人<lb/>
止之曰侍西臺臨四省四憲朝廷以為重地且秦中嵗<lb/>
饑是辭豈義之急病讓夷者而忘而父之訓耶後公三<lb/>
年六月六日卒祔公墓累贈魏郡夫人臣嘗銘其壙子<lb/>
一人曰彛由丞相掾起家為工部主事官十轉為中奉<lb/>
<pb n="KR4d0491_WYG_012-12a"/>
大夫職十有二遷為侍御史曰規兵部曹女三人適鄭<lb/>
某王某李某皆士族孫二人敬伯侍儀舍人柏壽尚㓜<lb/>
孫女二人適大司農侯公孫某樊某臣嘗聞彛為河南<lb/>
行省左右司員外郎時河南大饑使告發廪者如繹省<lb/>
臣以格未即許彛時代判省牘迺專發米三十二萬石<lb/>
所活五十餘萬人其為河西隴右僉憲隴右地極邊吏<lb/>
往往闊畧乾没無所頋彛按摘繩姦賕墨坐者十有一<lb/>
人釋濫繫者八人没贜四百五十萬緡其為右司都事<lb/>
<pb n="KR4d0491_WYG_012-12b"/>
有以西域僧卜兆言釋重囚以解除者中貴人傳㫖引<lb/>
富人子當死者至内廷將脱械彛白宰相置之獄其為<lb/>
御史為員外郎左司所言於上悉同寀所不能且不敢<lb/>
言者臨事裁决引大體畧細故矯矯無所屈又聞其為<lb/>
尚書户部也天子入正大統故典親王宗臣庶官衛士<lb/>
錫予之數為金幣榖幣以萬萬計時浹月間舉故典者<lb/>
再執事者請括金民間以充用時廷臣多是其議彛獨<lb/>
以為不便乃稽諸内府之隠覈郡縣上供之實與内帑<lb/>
<pb n="KR4d0491_WYG_012-13a"/>
嵗積之羡不給則令鹽商入銀以准幣大朝㑹遂無闕<lb/>
事臣攝官御史中丞知經筵事實與彛同署又見其闡<lb/>
翼憲紀紏繩官衺入侍講幄考質經義究觀前世之變<lb/>
而至夫理亂興壞之際必委悉焉此彛之事臣得之于<lb/>
目覩者士論咸以誦彛而彛之語臣必曰魏公之教不<lb/>
敢忘嘻觀彛之事而質以其言盖可以知公矣考諱用<lb/>
璋疎逹明信不肯為自欺以德行化其鄉曲隣有棗樹<lb/>
秋嵗實積墜舍傍地命左右拾以歸其主與人交不矯<lb/>
<pb n="KR4d0491_WYG_012-13b"/>
矯以異亦不翕翕以同以故人莫能親疎之居嘗自號<lb/>
曰陶然翁嘗語公謂胡氏之先世大業有藴德未發當<lb/>
後有食其報者至彛果顯用為賢臣妣祝氏脩身理家<lb/>
有懿則其智識德量過人逺甚畜馬有夜亡者僮擅面<lb/>
謾市人取直以媚夫人遽還其直且謝曰僮不以實言<lb/>
而輒汝紿吾不忍也以彛貴皇贈嘉議大夫吏部尚書<lb/>
上輕車都尉魏郡侯祝氏魏郡夫人嘻觀公考妣之事<lb/>
而徴以公之善尤足以知公世德之逺哉初吏部與其<lb/>
<pb n="KR4d0491_WYG_012-14a"/>
晜弟起鄢陵提家北絶河來相晜弟皆還鄢陵而吏部<lb/>
獨考室於相焉其先嘗繼為宋金顯官而天興剽薙之<lb/>
餘雖鄢陵𦵏有塋塋有碑石剥泐文不可識故其世莫<lb/>
得而詳然胡氏陳胡公之後於陳氏國分姓也昔漢陳<lb/>
太丘之仁鬱抑于當世而紀諶羣貴顯者數世豈秦魏<lb/>
公之先既有榮名而子孫逢時不祥又有翳善晦德如<lb/>
太丘者乎不者何後世之碩大蕃興若是臣又知彛之<lb/>
孫子貴顯尚未艾也臣奉詔以國子博士臣沂原大敷<lb/>
<pb n="KR4d0491_WYG_012-14b"/>
懿之狀考公子之所履以求公之世而得公之言行如<lb/>
此于是謹為之銘曰<lb/>
周有胡公賔王纘聖陳墟姓别昉氏安定曰建曰廣漢<lb/>
樹顯聞亦有威奮蜚聲魏晉彌宋渉唐代奕其敭子孫<lb/>
世食占徙靡常既又益振<hi>一作抑阨</hi>載遷安陽維安陽里其<lb/>
承有煒吏部之孫魏公之子讜儀侃侃稱天子使天子<lb/>
曰嗟彛侍御史王協于極邦肅于紀咨予爾嘉懋正厥<lb/>
事彛拜稽首臣昔筮仕左右致養以官就侍天子之仁<lb/>
<pb n="KR4d0491_WYG_012-15a"/>
既多受祉臣罪不榖失我怙恃帝閔臣孤賚之慶貤有<lb/>
爵有官秩躋第二生則孔榮殁顯亦熾維昔魏公殖善<lb/>
弗匱備樂孝養亦又多譽發祥在彛實興佐時維皇好<lb/>
德是緝公熈肆厚厥有乃永其貽繩繩𦙍似勿替承之<lb/>
鄢陵之野既封既樹相城北西亦有新墓帝錫之碑昌<lb/>
此文壽百世其延庸朂爾胄<lb/>
　　　安定夫人王氏墓誌銘<lb/>
夫人王氏故贈翰林直學士安定郡侯胡公諱某之夫<lb/>
<pb n="KR4d0491_WYG_012-15b"/>
人陜西諸道御史行臺治書侍御史彛之母也世為浚<lb/>
都鄢陵人父諱貞伯始宅安陽兄諱榖由地官屬出主<lb/>
襄陽榖城二縣簿夫人在父母家時雖鍾愛于其親而<lb/>
食與衣常後於兄嫂及歸胡氏事安定公持婦道終其<lb/>
身無懈容親紡績組紃之工弗好世之侈靡華飾以儉<lb/>
以勤相安定公家政卒能有成慈睦仁祥族姻芘之夫<lb/>
人有子二人長即治書次規業儒山東憲府辟署書吏<lb/>
補典寳監令史治書甫丱夫人謂安定公曰是兒資頴<lb/>
<pb n="KR4d0491_WYG_012-16a"/>
悟可令早就學也遂求經師講先王禮樂詩書之義善<lb/>
屬文未冠令譽日著起家為大都路儒學録大都四方<lb/>
髦俊輻輳於是治書學益碩大名益光顯矣省臺交薦<lb/>
于上歴監察御史右司都事左司員外郎工部侍郎丁<lb/>
安定公艱吉服浹月即拜今官使者及門致禮意敦請<lb/>
治書以侍夫人榮養為辭夫人曰兒來前吾有訓汝承<lb/>
吾志吾逮事舅姑汝先考及我教汝胡氏之宗事其在<lb/>
汝乎今國家命汝為臺臣西南四省四憲府之評議屬<lb/>
<pb n="KR4d0491_WYG_012-16b"/>
之汝其速行毋以我養為辭焉治書上事半月夫人訃<lb/>
至徒御不戒號泣東出及安陽喪次銜哀具書告其友<lb/>
馬祖常曰彛不孝先妣安定郡夫人以至順元年六月<lb/>
六日卒將以七月三日祔𦵏於先考安定郡侯之墓里<lb/>
人杜愚為之狀矣請吾友為埋銘以刻之嗚呼人之生<lb/>
有男女焉幸而為男子或有所樹立於世則不與百物<lb/>
俱盡幸而為男子矣無所樹立使人惡之惟恐其乆生<lb/>
而何死之恤也夫人女子也為女而能賢為婦而能孝<lb/>
<pb n="KR4d0491_WYG_012-17a"/>
為母而能慈從其夫子有官有封其所樹立殆過男子<lb/>
矣宜乎富貴壽攷享厚生之福也歟祖常與治書同學<lb/>
古文使為銘義不讓迺銘而授諸來者銘曰<lb/>
在相安陽有貞慈母啟封湯沐賦安定畝煒其輝光夫<lb/>
人象服柔嘉有儀百麗于福少也稚弱玉節閨房歸於<lb/>
夫家組紃含章教子爼豆不繫于迂弗雕其全而人成<lb/>
夫詩書禮樂六藝之師起其施施居其孜孜迺成治書<lb/>
懋官臺臣又成典寳克昌克寅克昌克寅亦既多淑善<lb/>
<pb n="KR4d0491_WYG_012-17b"/>
後無疑譬彼種稑我稼則穫且痔錢鎛洹泉出山紆流<lb/>
相西鬱鬱柏松薈蔚之隮允矣安定幽宫是域夫人祔<lb/>
之協其龜食孫子爰殖我銘不泐<lb/>
　　　故榮禄大夫大司農卿郝公墓誌銘<lb/>
公諱某字景文霸州信安人也弱冠起家給事裕皇邸<lb/>
以才知名至元二十年擢揚州路治中二十二年遷同<lb/>
知淮西道宣尉司事又遷江淮等處財賦總管江淮使<lb/>
牘有令察司不按劾公受命陛辭懇請許察司按劾財<lb/>
<pb n="KR4d0491_WYG_012-18a"/>
賦吏牘然後臣敢行詔奬喻而從之未幾丁太夫人艱<lb/>
扶柩歸塟斬衰哭泣居墓廬哀毁過常制近臣以聞成<lb/>
廟遣使賜品食憫勞焉縉紳大夫咸榮美之服除㑹兩<lb/>
淮鹽法壞吏因縁大賈相為奸田畝單弱操錢售不得<lb/>
食鹽益翔貴州縣上狀詔公行户部尚書乘傳往治既<lb/>
至督淮南轉運司漕輓廪鹽之在官者輸倉氏主之閲<lb/>
其書之次以為先後販者不得賄吏破其囊橐均利于<lb/>
衆大德八年正授工部尚書改户部尚書至大元年拜<lb/>
<pb n="KR4d0491_WYG_012-18b"/>
中書叅知政事二年遷尚書叅知政事階榮禄大夫公<lb/>
固辭不允乃就職嵗餘以疾力辭杜門家居後中書省<lb/>
臣果有罪伏辜公愈以能退自喜獨雍容灌園種樹無<lb/>
資則持器物鬻之八年履跡不過中門㳺從之士已知<lb/>
其無志於一世矣屬延祐天子思用有經術之臣命中<lb/>
書即家起公為大司農卿間又病免上以侍醫視藥存<lb/>
問公雖病猶以國憂而其言語未嘗及其私也延祐七<lb/>
年三月十一日終于所居之正寢享年六十有二公祖<lb/>
<pb n="KR4d0491_WYG_012-19a"/>
某贈資德大夫尚書右丞諡康靖考某贈榮禄大夫司<lb/>
徒諡孝懿並追贈薊國公祖妣賈氏妣弭氏並追封薊<lb/>
國夫人夫人李氏先公十年卒男子二人長曰升次曰<lb/>
謙早世女子二人皆㓜按郝氏出太原郝鄉所謂以鄉<lb/>
為氏者也其世之或仕或學列于史官者尚矣然以才<lb/>
諝選進而為股肱之臣者幾何人哉進而為股肱施替<lb/>
<hi>一作克贊</hi>襄其謀畫者又幾何人哉則郝氏之世自公尤顯<lb/>
矣公少俊偉慷慨能國語長博通古今經世之學發用<lb/>
<pb n="KR4d0491_WYG_012-19b"/>
之應驗如占筮稽攷先王宗廟朝廷鍾鼎欵識旁及百<lb/>
家之書而親愛族黨撫摩其孤者又純篤無偽嗚呼書<lb/>
傳所傳愷悌大雅之君子舍公其誰歟今亡矣悲夫其<lb/>
子升將以是月二十一日𦵏公於都城西山之麓之原<lb/>
祖常知公實深敢不哭而為銘曰<lb/>
雲為雨星為石星石何由名不斁嗚呼善人保窀穸<lb/>
　<lb/>
　石田文集巻十二<lb/>
</p>
<p>
</p>
  </div>
</body>
</text>
</TEI>
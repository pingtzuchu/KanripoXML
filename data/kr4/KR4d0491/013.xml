<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集巻十三</head> <lb/>
    <p>
<pb n="KR4d0491_WYG_013-1a"/>
欽定四庫全書<lb/>
　石田文集巻十三<lb/>
　　　　　　　　　　　　元　馬祖常　撰<lb/>
　　碑誌<lb/>
　　　濟南安氏先塋碑<lb/>
濟南安氏有諱圭字伯玉者明法律起家始試補行省<lb/>
邢部令史尋遷安樂鹽司判官濟南府經歴官未幾又<lb/>
補行尚書省令史權行省刑部員外郎仍正授員外郎<lb/>
<pb n="KR4d0491_WYG_013-1b"/>
進至濟南行省左司郎中是時君年甫踰六十矣即謝<lb/>
職家居不起以至元甲子五月初七日終於正寢享年<lb/>
七十有一其子某以是月十三日𦵏君於某鄉某原先<lb/>
塋之東夫人成氏祔焉君先娶成氏再娶張氏成氏宣<lb/>
武將軍章丘簿昌之女先於君二十年卒有子四人長<lb/>
曰伸次曰僖曰倪曰侃女一人適濟南張鐸伸為登寧<lb/>
長鹽司管勾配成氏有子五人長曰惟湛次曰惟潜曰<lb/>
惟澄曰惟溥曰惟沁僖鹽泰安州酒醋税配段氏有子<lb/>
<pb n="KR4d0491_WYG_013-2a"/>
二人長曰惟洪中議大夫江西湖東道㢘訪副使次曰<lb/>
惟洋倪為濟南府孔目官早卒無子侃朝列大夫知安<lb/>
東州配李氏有子三人長曰惟演從仕郎冠州判官次<lb/>
曰惟淑監濟州税曰惟漢早卒曽孫一十二人長曰景<lb/>
范惟湛子也承務郎彰德廣平臨水等處鐵冶副提舉<lb/>
曰景元惟演子也進義副尉監杭州富陽税曰景時早<lb/>
卒曰景良曰景嘉惟溥子也後衛典史曰景益惟洋子<lb/>
也曰景璘惟洪子也曰景肅景周景魯景開景略皆有<lb/>
<pb n="KR4d0491_WYG_013-2b"/>
學未官按安氏上世家棣郡改遷濟水南郡中君獨能<lb/>
以吏文崛起致身髙顯而其子孫迪蹈世美或仕或學<lb/>
悉有名稱原<hi>原一作豈</hi>非郎中君生平有淑德懿行嗇用世<lb/>
資不赫赫發於其躬而彌致其來者踵踵也是宜植石<lb/>
鑱辭以昭示無極銘曰<lb/>
惟鼎鍾以受也惟穀帛以售也徳克肖之永有紹也<lb/>
　　　朝請大夫大明路治中致仕馮君先塋碑銘<lb/>
君名仲德趙州柏郷人系出漢馮君之裔髙祖諱彬曽<lb/>
<pb n="KR4d0491_WYG_013-3a"/>
祖諱郁祖諱忠皆隠髙祖妣李氏曽祖妣王氏祖妣緱<lb/>
氏考諱安少有勇力能馳射不肯服穡事㑹國朝定中<lb/>
原兵南下遂起家為材士𨽻萬户史侯戲下從戰兩河<lb/>
間屢有功時史侯節制諸鎮以便宜辟君為鴻章京提<lb/>
控官階至宣武將軍辛卯我師濟大河進萬户府行軍<lb/>
鎮撫都彈壓官凱還主臨城縣簿尋遷髙邑縣丞丁酉<lb/>
加栢鄉縣尹凡為栢鄉縣尹者二十有九年而卒于官<lb/>
妣路氏迨中統四年君始襲父職栢鄉縣尹至元二年<lb/>
<pb n="KR4d0491_WYG_013-3b"/>
改涉縣尹六年真受勅黄進敦武校尉井陘縣尹九年<lb/>
依前官真定縣尹十七年遷忠顯校尉同知晉州二十<lb/>
一年改信都縣尹兼管諸軍鄂囉勸農事二十八年進<lb/>
忠武校尉池州路判官大德元年改安慶路判官八年<lb/>
進階奉訓大夫知益都路膠州事凡自栢鄉縣尹八遷<lb/>
而至知膠州自敦武校尉四轉而至奉訓大夫至大四<lb/>
年始以朝請大夫大明路治中致仕于朝夫人江氏再<lb/>
娶夫人蘇氏又再娶夫人田氏子五人杞桂檜楷梓杞<lb/>
<pb n="KR4d0491_WYG_013-4a"/>
江氏出餘皆蘇氏出也杞承門廕將仕佐郎主臨城縣<lb/>
簿桂監安慶府河泊魚課檜監池州税楷監太湖縣税<lb/>
梓湖廣行省宣使從子三人正栢鄉縣鄂囉次某官進<lb/>
武德將軍管軍千户椿屯田百户再從子一人良弼佩<lb/>
白金符衛卒府百户嗚呼夫朝請君以門地少小即有<lb/>
官長益力有為豈不賢於人哉方之以進取為賢而不<lb/>
知用之極而將自蹶者逺矣今觀君之歴官嵗月又且<lb/>
循序守道理不躁是能蕃衍碩大終致貴顯而無㣲咎<lb/>
<pb n="KR4d0491_WYG_013-4b"/>
也其於政績從可知也已其世德又從可知也已用宜<lb/>
銘諸樂石以勸銘曰<lb/>
振振馮氏唐顯漢世厥後或疑不載傳記有煒胃出皇元朝請<lb/>
章甫以居賁其閈井亦有秀才宋支蟬聫金節象笏式華以宣<lb/>
爰考徳徴允迪之承疇之畇畇禾之芸芸維天顯仁隂騭我人<lb/>
原念美實降相善純栢鄉之原豐碑植焉刻此銘詩尚茲鑒旃<lb/>
　　　朝請大夫禮部郎中王君神道碑<lb/>
朝請大夫禮部王君以泰定元年七月十有八日卒於<lb/>
<pb n="KR4d0491_WYG_013-5a"/>
北都留守之官舍有司給轝䕶柩扶還南都朝之卿士<lb/>
咸嘆惋曰善人亡矣其弔賻之者異常禮焉君諱祖興<lb/>
字景先甫衛州胙城人髙祖諱魏金真祐間及進士第<lb/>
官至寳豐令曾大父諱克温金從仕郎輝州佐以節死<lb/>
大父諱文昱以父死國難誓不仕父諱樹後以君貴贈<lb/>
朝列大夫騎都尉追封太原郡伯母張氏追封太原郡<lb/>
君君甫官以文稱起家為汝寧府學正官諸生翕悦率<lb/>
教因新孔子廟而使之知所尊敬焉入補兵曹吏從竇<lb/>
<pb n="KR4d0491_WYG_013-5b"/>
尚書往賑湖廣之饑竇尚書用法須報下然後發廩君<lb/>
曉之曰人三日不食即死也奈何欲傅吏牘以殺人乎<lb/>
獨不見汲長孺耶竇尚書是之乃大發廩料口給食全<lb/>
活甚衆再以吏遷樞密院及丞相府東曹掾故事兩府<lb/>
掾屬得遇儲貳入府就中書令樞密使位者加恩起壹<lb/>
資君嘗持文書侍仁宗皇帝入西樞一署字考誠<hi>誠一作試</hi>
特授奉訓大夫中書禮部主事奉訓官第五品制應封<lb/>
一代君請于朝興祖五嵗失父祖母丁夫人補紉紡織<lb/>
<pb n="KR4d0491_WYG_013-6a"/>
保哺喣育使興祖負笈就師而令粗有樹立者皆祖母<lb/>
之慈焉盖母孫相依為命者也願以妻封讓封祖母丁夫<lb/>
人于時丁夫人壽考在養詔以為汲縣太君搢紳榮之而<lb/>
當代之有讓封實自君始延祐七年遷奉議大夫宗正<lb/>
府員外郎准勅宗正府主北方刑獄凡罪無讞專論决<lb/>
之君言宗正司天子屬籍議獄非職也不聽㑹中書省<lb/>
檄命騎至湖廣江西兩省講畫嵗賦便宜經總之者不<lb/>
使人煩<hi>此句上下疑有脱誤</hi>至治元年拜監察御史上疏請開經<lb/>
<pb n="KR4d0491_WYG_013-6b"/>
筵選胄子救荒節用等事出按諸道至河南省劾行省<lb/>
叅知政事伊實巴勒丹黨惡賊善毒流吏民臺臣以聞裭<lb/>
其官仍逮繫責對内外快之以中書吏部員外郎召還<lb/>
二年復以朝列大夫僉燕南河北道肅政㢘訪司事論<lb/>
列十事卒以敦本尊化隆儒術為務且纂萃漢唐諫臣<lb/>
偉績名曰憲覽數百條並上之録大名廣平囚禁民有<lb/>
榜箠成盗者凡五人獄詞具矣州吏抱爰書引囚伏庭<lb/>
下請曰某囚有罪律當某刑君徐曰囚實非盗使囚果<lb/>
<pb n="KR4d0491_WYG_013-7a"/>
盗則口語與吏牘無異兹視吏牘皆牽合文深之辭囚<lb/>
何知此即脱囚械而出之浹日它州牒得真盗立致長<lb/>
吏于理滿二嵗召為中書禮部郎中以職分曹從扈北<lb/>
上國制乘輿嵗巡都其陪還侍儀衛文物聲名國容愈<lb/>
盛宗室諸貴必加宴豆鬼神祭祀必加數等故禮部分<lb/>
曹而北者尤叢沓難治君優游不急區别刄解名譽藉<lb/>
甚詔賜白金伍拾兩以褒賞之未幾遂卒于位得年五<lb/>
十有二夫人呼延氏子一人毅國子典籍始君出曲周<lb/>
<pb n="KR4d0491_WYG_013-7b"/>
輝州府君官衛地因留為胙城人旁古河渠水去故道<lb/>
及淤成沙日漫没人廬舍塚墓其嗣子毅承治命改卜<lb/>
新阡於衛之西南三十里小店之原君自仕多歴顯要<lb/>
視聲利為障蔽聰明之物中弗好之也然每悼士逐世<lb/>
化而亡其所學奮然欲有以激勵之不果也可謂有志<lb/>
者矣方予對策南宫時君再省曹手閲著令以試法已<lb/>
期其為令器而辱與游從同官京師交道益篤而比君<lb/>
死五日予以祀事出使悔不得執紼塟道而其孤毅泣<lb/>
<pb n="KR4d0491_WYG_013-8a"/>
涕襄京<hi>襄京一作衰麻</hi>拜而起曰先子之卒太常博士桞貫已<lb/>
誌其壙矣惟是墓道之碑願有以揭之遂為銘曰<lb/>
維景先甫早用儒顯績學之勤乃應時選充充惠和襮于<lb/>
裳冕羇孤養親行以不忝端矢射侯飲讓而升實羮大<lb/>
鉶陳諸廟庭才以備官政服孔宜問俗在途召節屢馳<lb/>
訏訏詒詒不亟不遲議禮考功有秩有儀從扈陪都卒<lb/>
為鬼徒反𦵏衛墟里人紼舁有膴者原沙泉在北刻諸<lb/>
樂石終古不泐<lb/>
<pb n="KR4d0491_WYG_013-8b"/>
　　　征行百户劉君墓碣銘<lb/>
趙郡蘇天爵述其外大父劉君行實乞銘於馬祖常曰<lb/>
先妣武功郡君昔安樂時念其父不忘懼其善不傳而<lb/>
名遂泯泯也嘗以語天爵迨先妣棄世外大父終不得<lb/>
銘天爵蒙慈母之教誨粗有樹立於時圖所以繼親之<lb/>
志者天爵其可不勉祖常曰孰無親乎孝於親之身者<lb/>
尚矣矧又能思廣其親之志乎乃為之序而銘之序曰<lb/>
劉君諱成字立甫貌魁岸竒偉讀書涉大義不事章句<lb/>
<pb n="KR4d0491_WYG_013-9a"/>
嵗壬子國家初籍民屯田襄鄧間君與其兄俱在行中<lb/>
服勤穡事每代兄作勞田官稱之乆之從伐襄陽先登<lb/>
授百夫長常率數十騎畧武當宋邏兵四合屢突圍出<lb/>
皆不勝或欲降君殺馬為食居數日不降宋人疑其有<lb/>
誘各引去衆服其勇丞相巴延將大軍都鄂州江命别<lb/>
將阿爾哈雅率萬户張興祖軍分循湖廣地君復與其<lb/>
兄從破羅飛文才喻周隆黄必逹張虎諸軍薄静江兄<lb/>
中瘴毒死君扶其柩而北𦵏既襄事輒屏跡田野課僮<lb/>
<pb n="KR4d0491_WYG_013-9b"/>
種樹畜牧耕桑衣食以自給於湖南遇兵俘一儒生黎<lb/>
姓用金購之曰此儒生不善力役歸我我將俾為弟子<lb/>
師果同歸教諸子於鄉餘所全活者衆此儒生其一也<lb/>
享年八十有四以延祐三年正月十有二日卒𦵏真定<lb/>
縣平樂原先考萬户府君之兆考諱議起行伍元帥史<lb/>
天倪辟署權黑君萬户㑹賊將武仙殺元帥叛即從元<lb/>
帥弟丞相天澤擊走仙轉戰兩河平金有功妣夫人孟<lb/>
氏夫人董氏前君二十六年卒子二人曰寓曰海孫二人<lb/>
<pb n="KR4d0491_WYG_013-10a"/>
曰允中曰𢎞中女一人故中憲大夫領北行中書省左右<lb/>
司郎中蘇志道之夫人追封武功郡君今圭<hi>圭一作奎</hi>章閤<lb/>
授經郎天爵之母也女孫四人一適奉訓大夫萬盈倉<lb/>
使李恕一適張林一適侯誾其一㓜也世本歴城人金<lb/>
季山東河朔兵賊雜揉菹醢其民獨真定城完君之考<lb/>
因占籍焉而今為真定人者自其考始郎中蘇志道年<lb/>
少日君識其為令器以女歸之後其生天爵又以文學<lb/>
進其官于朝孝而能成母之志俾其外氏之官閥世次<lb/>
<pb n="KR4d0491_WYG_013-10b"/>
刻於金石者竟賴其力焉銘也無媿銘曰<lb/>
振振劉姓考室真定挺身兜鍪而官弗崇雖則弗崇勇<lb/>
也匪躬斬馬啖卒出金購士其謀則懿其恵則侈其迪<lb/>
其啟以多孫子女室命婦副筓封君出甥維彦日肆於<lb/>
文克表外氏纘茲勞功刻詩墓門維以亢宗<lb/>
　　　監黄池稅務王君墓碣銘<lb/>
王君元父既没之十一年其子國史院編脩官沂茹哀<lb/>
請於馬視常曰子與予同登進士第又同官于朝先人<lb/>
<pb n="KR4d0491_WYG_013-11a"/>
生世以迄于卒其行誼無媿而生終齟齬以不合於時<lb/>
者子能知之其宜揭以傳後者子宜為文沂之述諸狀<lb/>
者子宜加詳焉按王氏出姫姓周畢公髙裔孫萬事晉<lb/>
更十世得列為諸侯滅於秦子孫徙雲中地今之𢎞州<lb/>
六世祖遼户部侍郎山甫始著於家牒子三人曰元郎<lb/>
宻州觀察判官生詡金左司員外郎以文學稱盖世閥<lb/>
逺矣曽祖諱鋭金尚書户部員外郎祖諱國綱金監察<lb/>
御史使河中總帥完顔仲德戰敗死節考諱振間闗轉<lb/>
<pb n="KR4d0491_WYG_013-11b"/>
徙占籍真定力學砥行起家至江南浙西道提刑按察<lb/>
司經歴配某氏有子三人長諱宗禮季諱宗議皆早世<lb/>
仲即君諱某㓜自知問學侍經歴君居浚都為士子經<lb/>
師尤長於詩謌試浚都文學掾辟江東道宣慰司令史<lb/>
㑹使專恣他吏恐諛弗敢仰視君每以義言之屬嵗潦<lb/>
饑羣無賴起繢溪盗欲相蔓民不輯寧宣慰司遣君覆<lb/>
視還請蠲徭役發廪以賙甿𨽻盗遂息進將仕郎宣城<lb/>
縣簿縣比嵗供玉面貍四十畢罘不獲則轉購他邑糜<lb/>
<pb n="KR4d0491_WYG_013-12a"/>
貲毒民君至請悉罷貢姦民有詭飛田賦者嵗取償里<lb/>
胥吏循格不究君一正其籍乃建孔子廟築壇崇社春<lb/>
秋飭其牲器以與邑人行事川有梁田有溝道有寓館<lb/>
吏徒有畏而弗肆民知有政而趨功監司郡守争為鼓<lb/>
譽江淛行省屬録寧國太平二郡囚又屬覈考江隂錢<lb/>
榖他州縣訟累嵗不决者多以屬君所至悉以<hi>以一作著</hi>能<lb/>
聲江隂盗有枉為脅訹者吏黨按之既誣服已君反覆<lb/>
得其情為具獄白行省事上中書移刑部刑部允君議<lb/>
<pb n="KR4d0491_WYG_013-12b"/>
遭脅訹者得免死南陵縣僧以貲雄持縣短長堰溪水<lb/>
溉私田霖潦水溢則漂沒崩蕩邑人訴於縣吏懼莫能<lb/>
施行君詣視毁之老㓜至撫手慰且曰君出一鄉免於<lb/>
魚鱉矣未幾擢拜江淛行中書省掾曹無留事適淛西<lb/>
㢘問官與君素同里少持氣不相下頗嫉君君又不自<lb/>
詘以希合乃風㫖豪梗羅織君以是坐誣免不辨起除<lb/>
瑞州平凖庫使不就改仁和鹽場司丞又不就家居數<lb/>
歲又改平江行用庫使州縣趣曰君所與游盡一時知<lb/>
<pb n="KR4d0491_WYG_013-13a"/>
名大夫士咸燭君寃而君終不自訟就使終不赴孰與<lb/>
君直乎忍是一往而毋變君素守以流於物將推歴君<lb/>
之迹當不誣矣寧無為君採於有司也君不獲已就官<lb/>
乆之自免歸階前資遷承事郎監黄池務税以至治三<lb/>
年五月十三日終于家享年六十有七以某年月日𦵏<lb/>
于某州某里之原娶把氏𨽻州判官時之女男三人登<lb/>
沂洙女一人適淛東㢘訪使侍其同朝之子通孫男二<lb/>
遷善崇善孫女二人皆㓜君甫冠即自立勤苦為文章<lb/>
<pb n="KR4d0491_WYG_013-13b"/>
履其身以莊儉亦未嘗過為機械其官業行已之略一<lb/>
皆自信不妄計進取少顧時人之所為而人亦以此稱<lb/>
之然亦以此嫉之至大間嘗為書言任人别邪正養民<lb/>
重守令法不可輕出期少施於朝廷而書不果上執政<lb/>
聞君名私使人致欵欲官之錢監君知不足以共事卒<lb/>
謝去後果敗而君益畜其學以老不克用鉅公聞人累<lb/>
薦君才宜理劇文學宜館職皆不報屏居錢唐詩書尊<lb/>
爼詠謌息偃泊然亡豪髮世俗慮撫育諸孤子姪誠愛<lb/>
<pb n="KR4d0491_WYG_013-14a"/>
天至而急人之窮奬人之善汲汲焉猶負宿諾而抱隠<lb/>
痛皆他人所難為而君為之不知為有德尤人之所難<lb/>
也其所著有政要書十二篇陶詩註三卷詩一卷嗚呼<lb/>
天興之變國土痝裂焚剽剪薙不百年而金之名家善<lb/>
士之子孫遺孑不數户矣初御史君以直節死人惜其<lb/>
未能大用於時夫固知經歴君之起王氏也經歴君位<lb/>
不配其德以殁於今凡幾年而承事君又斥不用君子<lb/>
悼曰不幸然孰知後世之將昌且乆與今沂以進士入官<lb/>
<pb n="KR4d0491_WYG_013-14b"/>
有古學方嚮於用而克濟其美於未艾豈其碩大光顯又將<lb/>
在茲歟是宜為銘銘所以勸後世之為善者不怠也銘曰<lb/>
冕勿媟也玉有玦也一擯不用有子晳也彪炳而文立<lb/>
其嵲也載善於銘行安轍也<lb/>
　　　故禮部尚書馬公神道碑銘<lb/>
公諱烏呼訥世本屬永古特部居静州之天山天山古<lb/>
居延海也曽祖諱特穆爾伊克祖諱博索瑪伊埒蘇海<lb/>
以財雄邊父諱錫喇濟蘇當金遷浚都尚書省辟為譯<lb/>
<pb n="KR4d0491_WYG_013-15a"/>
字掾曹試開封判官改鳯翔兵馬判官死節贈鎮國上<lb/>
將軍桓州刺史官名有馬因以立氏父死節時公年甫<lb/>
十七壯其父之忠義奮而投冠于地誓曰吾父死於國<lb/>
難吾紓家難可也遂侍太夫人王氏間闗鋒鏑跋涉星<lb/>
夜出汴絶河而北見憲宗皇帝於和寧年少辭容端敬<lb/>
憲宗嘉賞之命贊布濟克斷事官事國朝天造之始總<lb/>
裁庶政悉由斷事官燕故城為斷事官治所中原乆刳<lb/>
兵燹民謳吟思見太平之日公力籌畫規度政脩事舉<lb/>
<pb n="KR4d0491_WYG_013-15b"/>
士悦民附胥為太和世祖皇帝以親王南伐公從行留<lb/>
汴餽饟六師悉發軵<hi>音兄</hi>人賦一石取濟南鹽自堰頭舟<lb/>
行陸輓數百萬斤散布軍所過州郡汴蔡河南之地農<lb/>
在野而商在途不恐不驚而軍政脩焉世祖皇帝即位<lb/>
降詔褒奬其詞有曰有此勤瘁深有可嘉尚云者阿勒<lb/>
坦據魚兒泊叛倉卒之際公罄家貲市馬五百匹進世<lb/>
祖皇帝嘗給券賜其家曰後當償汝也版户遂試學子<lb/>
通一經即不同編民今令甲儒免丁者公始之也中統<lb/>
<pb n="KR4d0491_WYG_013-16a"/>
建元既肇建諸部明年拜禮部尚書佩金虎符四年八<lb/>
月二十一日薨于上都之邸第訃聞内外文武之屬縉<lb/>
紳之士咸嗟悼䀌傷形諸文字之間迄今傳而不泯也<lb/>
嗚呼公之薨年甫四十有八即以某年某月日𦵏于大<lb/>
都宛平縣清水河之隂之原太夫人王氏墓後梁郡夫<lb/>
人白氏祔後六十四年為至順元年曽孫祖常辱官禮<lb/>
部尚書請于朝追號推忠宣力翊運功臣勲事輕車都<lb/>
尉階正議大夫爵梁郡侯官僉樞密院事諡忠懿于十<lb/>
<pb n="KR4d0491_WYG_013-16b"/>
有一人長諱世忠常平倉都轉運使次諱世昌行尚書<lb/>
省左右司郎中孫祖常官忝第二品推恩二代贈嘉議<lb/>
大夫吏部尚書上輕車都尉梁郡侯次諱世顯知通州事<lb/>
次世榮早卒無子次世靖不仕次世禄中山府織染提舉<lb/>
次世吉承公廕絳州判官次審温嘉議大夫歴台州淮<lb/>
安瑞州路總管餘三人早卒不仕女四人三蚤卒一嫁<lb/>
廣東道副都元帥克哷濟蘇孫二十人長諱潤朝列大<lb/>
夫同知漳州路以子祖常備侍御史贈中奉大夫河南<lb/>
<pb n="KR4d0491_WYG_013-17a"/>
江北等處行中書省叅知政事䕶軍梁郡公次節入王<lb/>
屋山為道士次禮下沙鹽司丞次淵不仕次開監在京<lb/>
倉次遺道皆蚤卒次遵通迪次保六賜提舉都成所次<lb/>
未名卒次岳難武備將軍蘭溪州逹嚕噶齊次雅克處<lb/>
士以孝聞次必齊勒奉訓大夫同知興國路事次扎實巴勒<lb/>
監富池茶場餘四人未仕曽孫三十一人長祖常由進<lb/>
士轉官侍御史次祖義郊祀法物庫使次祖烈汴梁等<lb/>
路管民總管府案牘官次天合監杭州鹽倉次祖孝管<lb/>
<pb n="KR4d0491_WYG_013-17b"/>
勾河垜鹽場次易朔南察院書吏次祖謙昭功萬户都<lb/>
總使府知事次祖元信州路教授次鹵合知行唐縣仕<lb/>
者九人餘者學而未官也𤣥孫若干人長武子中書省<lb/>
掾次文子國子生次獻子惠子並國子生餘皆㓜諸女<lb/>
孫以多載於家傳兹不重出嗚呼我曽祖尚書德足以<lb/>
利人而位不稱德才足以經邦而壽不享年世非出於<lb/>
中國而學問文獻過於鄒魯之士時方遇於草昧而贊<lb/>
襄制度則幾於承平俾其子孫百年之間革其舊俗而<lb/>
<pb n="KR4d0491_WYG_013-18a"/>
衣冠之傳實肇於我曽祖也嗚呼祖常生三十三嵗父<lb/>
潤南官漳州教祖常曰吾祖有德未盡發吾官州郡不<lb/>
得施今汝頗樹立其大將在汝也後祖常佩父訓不㤀<lb/>
忝官翰林直學士太子右贊善大夫禮部尚書叅議中<lb/>
書省事入臺進侍御史叨冒寵榮夙夜憂懼惟恐違父<lb/>
之教而墜我曽祖之業蒙不孝之罪死不瞑目於地下<lb/>
𦵏儀不具塋域不廣欲改而卜遷之宗盟曰封樹八十<lb/>
年矣神殆安兹未易改卜嗚呼祖常既摭我曽祖行實<lb/>
<pb n="KR4d0491_WYG_013-18b"/>
萬一而畧論次之矣忍不泣而終銘之銘曰<lb/>
有崛而起之孰趨而掎之將濟世美必承而履之懿矣<lb/>
我祖百年于茲衣冠之傳實維啟之世多王公亦多華<lb/>
靡惟不革俗而忽其圮繩繩孫子思馬有氏咸宜習禮<lb/>
以續廟祀<lb/>
　　　勅賜御史中丞趙公先徳碑銘<lb/>
皇帝御史<hi>史一作奎</hi>章閣詔大學士臣阿榮魯干曰御史中丞<lb/>
臣世安事朕日乆克庸祗畏相彼世傳諒有啓迪之者<lb/>
<pb n="KR4d0491_WYG_013-19a"/>
其令臣祖常為文以刻於碑臣祖常北面受詔迺屬辭<lb/>
為碑之文以應詔曰皇帝將勸忠於天下俾人臣知善<lb/>
後之道兹千萬世慮匪私於臣世安也謹按中丞臣世<lb/>
安姓趙氏始居奉聖州之<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>山四世祖柔當金季朔南<lb/>
淪胥為丘墟矣柔團結義民栅險以阨其兵衝使不得<lb/>
犯為便道以給薪水如平時鄉之人頼以全活者億萬<lb/>
計㑹天兵下紫荆口柔率義民歸行省巴札且以單騎入<lb/>
各堡砦諭逆順各堡砦豪長皆持兵來歸我行省行省<lb/>
<pb n="KR4d0491_WYG_013-19b"/>
以潤制授龍虎衛上將軍真定涿易等路兵馬都元帥<lb/>
佩金虎符兼總管銀冶再進總管諸處打捕鷹坊加金<lb/>
紫光禄大夫有子六人長守贇佩金符僉山北遼東道<lb/>
提刑按察司事仍總管大都保定打捕鷹坊次守忠信<lb/>
翊校尉廣宗縣尹人戴之如父母焉次守仁早卒不仕<lb/>
次守純官百夫長次守政權打捕鷹坊次治一學老子<lb/>
法有道提㸃汴之朝元宫以方外故不仕守贇二子長<lb/>
謙襲總管管打捕鷹坊次晟善治民作縣安喜鋤其武<lb/>
<pb n="KR4d0491_WYG_013-20a"/>
斷鄉曲者縣在畿甸上下稱之選為行監察御史再遷<lb/>
監察御史山東道亷訪副使燕南道亷訪使次年改翰<lb/>
林直學士遇公卿輒指言時事利病不休也守信二子<lb/>
長貫早卒次簡今洺水縣尹貫子世安迺今中丞君守<lb/>
純三子長鴻和官百夫長次齊哩克提領打捕鷹坊次<lb/>
舍哩而早卒守政二子長允昭信校尉保定路總管府判官<lb/>
次宻總管大都等處打捕鷹坊維趙氏以國姓世系綿<lb/>
逺譜牒無考北士尚質復不肯以姓之顯者為所出故<lb/>
<pb n="KR4d0491_WYG_013-20b"/>
奉聖趙氏自元帥以下遷于布瓊山之陽已而又宅於<lb/>
龍安今遂為易州淶水人淶水趙氏雖四世為郎官大<lb/>
夫然自中丞起家給事禁闥侍武宗皇帝冕服即蹈規<lb/>
矩言行有常事今上皇帝於潜邸勤勞夙夜夷險一心<lb/>
天厯之元皇帝入正大位徴拜叅議中書省事旋入中<lb/>
書叅知政事上讓位居東宫改詹事丞領典用監卿復<lb/>
入中書叅知政事領經筵事陞拜中書左丞入臺為御<lb/>
史中丞官資德大夫立侍正府以中丞兼侍正光顯榮<lb/>
<pb n="KR4d0491_WYG_013-21a"/>
遇在廷鮮倫而其折節下士盖有人所不能跂及者令<lb/>
典官第二品得封二代異恩特封三代焉曽祖柔追封<lb/>
天水郡公諡莊靖曾祖妣南氏追封天水郡夫人祖守<lb/>
信贈資徳大夫中書右丞上䕶軍追封天水郡君諡康<lb/>
惠祖妣李氏追封天水郡夫人父貫贈榮禄大夫大司<lb/>
徒柱國追封魏國公諡貞憲母劉氏追封魏國夫人臣<lb/>
嘗讀古書歴徴紀載年表列傳臣之事君多矣其際㑹<lb/>
者不一或以戰勲或以民庸或以文章或以勤勞或奮<lb/>
<pb n="KR4d0491_WYG_013-21b"/>
於功名以垂於簡牘夸者謂國以身致亦無有不奕世<lb/>
載徳爵位不大以藴蓄芘䕃於後昆者也古則逺矣臣<lb/>
又幸得備從官聞世祖養徳王藩時則有若姚樞趙璧<lb/>
仁廟則有若李孟斯亦雲從龍而風從虎矣其濬源豈<lb/>
無自哉要知必本於仁而其傳自逺矣傳曰活千人者<lb/>
有後元帥生逢末世手搏鬭諸盗以完黔首者衆矣奚<lb/>
啻千人哉則其後碩大昌熾遭遇聖明以成其名以顯<lb/>
其親者揆之于天道何疑焉中丞今一子曰享提㸃大<lb/>
<pb n="KR4d0491_WYG_013-22a"/>
府監内蔵庫臣祖常辱列侍御史每從中丞在官日中<lb/>
丞論議持平臧否於疾言遽色弗之有也詔既命臣為<lb/>
文臣敢舞蹈百拜而獻銘曰<lb/>
有趙之裔北遷於南涞水永宗元帥多勇赫赫元帥叱咤風<lb/>
霆栅木疊石保有萬丁鬭賊于原完我耄倪自頂及踵膚無<lb/>
一疵豈惟無疵又無凍飢便其薪蒸食飲以時活人萬億歸<lb/>
我行省天子曰嘻予大肆眚凡厥逋逃悉来奠居申命元帥<lb/>
金紫懸魚有善有慶其美于𦙍分憲尹民咸樹官政廣宗<lb/>
<pb n="KR4d0491_WYG_013-22b"/>
之郊土瘠而磽膏以糞饒衆桑咸苞民樂趨事戴以父<lb/>
母迄今有歌興於田畆安喜繼武實為弟昆鑠其頑礦<lb/>
使民不寃司徒魏公隠徳于躬鍾善集厚全天而終發<lb/>
祥中丞事我皇帝兢兢翼翼夷險不二皇帝曰咨咨爾<lb/>
臣同我篤爾先維以勸忠移孝于忠培植基本爾臣銘<lb/>
之告于公衮<lb/>
　　　勅賜大司徒蘓國忠簡公神道碑<lb/>
公世出朔北屬輝和爾部小字孟古徳濟初公父多喇珠<lb/>
<pb n="KR4d0491_WYG_013-23a"/>
從髙昌國王内附當我定宗憲宗之時以未用中夏之<lb/>
字多喇珠始用其國記畫言語為札書習諸部人世皇<lb/>
在潜邸亦頗講於其學多喇珠既卒迺勅使者召公朔<lb/>
北公至上手公入便殿謂昭睿順聖皇后曰是兒㓜貌<lb/>
偉絶肖其父宜出入屬侍間朕不忘多喇珠也乆之以<lb/>
能世父業命以其書職教内諸御出宫人呼圗克華妻<lb/>
之至元十年特命公提㸃資成庫階奉訓大夫主尚方幄<lb/>
殿伏宿屋令十五年詔改資成庫為尚用監拜公太監<lb/>
<pb n="KR4d0491_WYG_013-23b"/>
階中順大夫十九年遷太府太監二十五年又改尚用<lb/>
曰中尚仍拜公太監進大中大夫未幾遷中尚卿階嘉<lb/>
議大夫尋命兼知太府監事階通議大夫成宗在位恩<lb/>
顧舊臣以公乆勤事特授正奉大夫進秩二品時上省<lb/>
方陪都嘗清暑西華門見公第庳隘屏飾不稱遣近侍<lb/>
諭公曰朕固知爾能守貧然家茍不給當朕言毋諱公<lb/>
謝曰臣材亡可録者被先朝恩冒有俸稍廪既以給衣<lb/>
食乗堅䇿肥若疇人子姪非不有所欲顧以無能不能<lb/>
<pb n="KR4d0491_WYG_013-24a"/>
浮竊厚貤爾上聞益賢之武宗至大元年詔陞中尚監<lb/>
為中尚院就拜公中尚院使三月拜大司徒進階榮禄<lb/>
大夫從一品秩公以位大固辭不許仁宗奉昭憲元聖<lb/>
太后入平難召公計宜隆福宫公從容傳曰<hi>傳曰一作籌對</hi>多<lb/>
援祖宗訓實及制事統御之變其語罕泄不傳皇慶元<lb/>
年仁宗即位復拜公中尚卿每給事直宫對上必懇陳<lb/>
治要與國政在顯位無益於民者指切言之上亦以公<lb/>
宿貴有徳者多味公言勅中書賜以楮幣萬緡公又謝<lb/>
<pb n="KR4d0491_WYG_013-24b"/>
曰臣自以為置肝腦不足酧上徳日兢兢不敢有墜言<lb/>
汙履以孤累聖之眷故常有狗馬之心今病力不能任<lb/>
服事寧幸財於無功耶上固勉之終不受其年十一月<lb/>
二十六日一疾薨於昭回坊之賜第壽七十有六初𦵏<lb/>
順州第四鄉發信村之原元統元年四月公第五子監<lb/>
察御史塔納始買地於大興縣燕臺鄉艾村原作為塋<lb/>
垣樹列翁仲石儀舉公及夫人之柩𦵏焉於是臺臣以<lb/>
聞有詔贈公銀青榮禄大夫太保上柱國追封薊國公<lb/>
<pb n="KR4d0491_WYG_013-25a"/>
諡忠簡夫人呼圖克華贈薊國夫人仍命具公行壽<hi>壽一作治</hi>
善勞世族官治<hi>治一作階</hi>樹文於碑刻之神道以假寵公之<lb/>
五子塔納以監察御史某之狀以請臣論次其言曰我<lb/>
國家肇奮朔土車輿廬帳冠帶䘮<hi>䘮一作裘</hi>服以旦暮從事<lb/>
於四方有攻伐之具有守禦之備軛牛軺馬必物其足<lb/>
力毳革筋木束輳之器必權其功砦<hi>功砦一作工窳</hi>櫛比協材<lb/>
必皆良而後用故國初即設官以典馬盖一代之制不<lb/>
比於衛尉太僕乘黄守宫令供億於祭享㑹朝幸畋而<lb/>
<pb n="KR4d0491_WYG_013-25b"/>
已公以朔北聞族受知世祖自少以至於老曰資成曰<lb/>
尚用曰中尚未嘗一歳去他官而尤悉力以勤其事不<lb/>
以乆而不足狃也其知者此乎夫在位者數徙則不得<lb/>
乆其官官非乆則無以習而知其事故下無所馴以安<lb/>
其治其弊賢者不能以及於功不肖者罪不積於著而<lb/>
天下之不底於理其不由是歟臣觀公之乆於其任任<lb/>
之之專而得世祖任官之意焉雖然在位者非其人而<lb/>
恃乆以為治亦小有能治者也又觀公之善於其職與<lb/>
<pb n="KR4d0491_WYG_013-26a"/>
其亷取辭榮而得公之為人焉信公之言以質公之行<lb/>
則其賢逺哉是不可使無銘也已公有子十人曰莽賚<lb/>
忠翊校尉監重慶路瀘州曰巴扎布哈亞中大夫監安<lb/>
豐路致仕曰托和齊奉議大夫監南陽府裕州曰逹勒<lb/>
達武徳將軍監汝寧府光州曰塔納奉直大夫監察御史<lb/>
曰圖烈布哈曰太平曰竒凌布哈未仕曰圖卜布哈曰齊<lb/>
逹勒布哈曰竒爾薩皆夭女一人為監薊州名上都之妻<lb/>
孫男十四人曰托果斯中奉火夫湖南道宣慰使曰托克托忠<lb/>
<pb n="KR4d0491_WYG_013-26b"/>
翊校尉同知宿州事曰和托曰呼圖克布哈曰多喇布<lb/>
哈曰布爾罕和琳曰萬僧努曰華善曰竒徹格曰雅克特<lb/>
穆爾曰圖卜沁曰博索瑪曰班珠爾曰孟克特穆爾俱未仕曽<lb/>
孫七人班第承事郎昭蘇營繕司大使曰華善曰僧格<lb/>
曰繅察曰克斯曰觀音努曰富森俱㓜嗚呼公既顯榮<lb/>
壽考以終其身距今甫二十四年而後嗣之蕃衍盛昌<lb/>
若此塔納又能修敏質勤以名其官方嚮用未極非其<lb/>
力勞而報約之徴耶古所謂淑人君子者公於是可以<lb/>
<pb n="KR4d0491_WYG_013-27a"/>
當之矣臣攝官御史中丞塔納在察院故於其請奉詔<lb/>
不敢辭乃再拜稽首為系之銘曰<lb/>
位囏而勩世不必久也公不以久而績益懋也寵貤而<lb/>
豐人窶斯受也公不以窶而亷自厚也夫惟其賢宜有<lb/>
夀也既碩既延公多後也燕臺北鄉墓焉公藏奚改于<lb/>
卜龜食惟祥曰貴與財孰顧靡懐貴驕財悖式貽身哀<lb/>
維公則否維志之求敢告𦙍續諟公之休<lb/>
　　　霸州長和實拉賽音遺愛碑<lb/>
<pb n="KR4d0491_WYG_013-27b"/>
霸州逹嚕噶齊于闐和實拉賽音去官之明年州人列其<lb/>
事狀將勒諸石太史氏按事狀而為論次之曰始州有<lb/>
惡子房黑厮籍屬縣益津諸田五百頃上於㑹福院者<lb/>
㑹福以禱祠為官不急民事即遣屬人按圗制民田前<lb/>
官悉不敢向問而君迺告於太府請于禮部竟歸其田<lb/>
於民十七户武斷里閈冐占征戍軍士名籍不應役前<lb/>
有司莫之省也君詗得之咸各俯首不出一語以服事<lb/>
編伍州在甸服百里藁秸之入官嵗以鹺償之比官鹺<lb/>
<pb n="KR4d0491_WYG_013-28a"/>
至集民於州而口給之君均以法人皆便之州雜五方<lb/>
之俗庠序之教不興君帥子弟以學而民知愧耻而逺<lb/>
罪凡若此者不一至於税<hi>税一作捐</hi>稍廪而食餓者禦田獵<lb/>
以勸耕者梁津表道封植遂宜合社祀神雨暘時若是<lb/>
以知古之循吏之跡傳於載記者尤盡可信也夫古之<lb/>
循吏視今為無難者盖嘗指以語諸人矣國家官制率<lb/>
以國人居班簿首州縣則又仍國初官各置建逹嚕噶<lb/>
齊員並守令丞佐連位坐署閧然言語氣俗不相通大<lb/>
<pb n="KR4d0491_WYG_013-28b"/>
或恣睚壓僚吏小或囓螯<hi>螯一作螫</hi>單弱使者劾治則稱謂<lb/>
氏族貴重人人皆假貸不繩細㣲㢘慎之節彼亦往往<lb/>
甘心焉而欲效古之循吏能専志於治者寡矣君能不<lb/>
牽於時俗而且有所振起可謂賢也矣如此則國之職<lb/>
纂録者可不為之書以訓於當世焉<lb/>
　　　故顯妣梁郡夫人楊氏墓誌銘<lb/>
故曽祖皇贈推忠宣力翊運功臣禮部尚書諱烏呼訥<lb/>
以中統四年薨薨之曰有子十一人自第五子以上皆<lb/>
<pb n="KR4d0491_WYG_013-29a"/>
冠而婚餘六子㓜稚曽祖妣梁郡夫人白氏又先卒諸<lb/>
子以家素貴長者履跡未嘗一至田野㓜者弱而母庶<lb/>
不能悉産業財畜之數豪奴婢因舞弄欺詐百物一空<lb/>
里第為奸臣阿哈瑪特横奪家遂陵替祖皇贈吏部尚書<lb/>
諱世昌實禮部府君第二子生子三人長諱潤皇贈中<lb/>
奉大夫行中書省叅知政事甫十嵗遭家難寄食東西<lb/>
少長自知學問試吏大都路喜得廪稍逮養不耻也時<lb/>
吏部府君屬寢疾祖妣梁郡張夫人曰脱不諱則家無<lb/>
<pb n="KR4d0491_WYG_013-29b"/>
冢婦孰與治賔祭迺以禮迎夫人歸我先公叅政府君<lb/>
焉夫人既歸吏部府君疾日益愈先公且置補荆湖宣<lb/>
慰司令史佐畫夔府之師名聲騰揚轉吉州路經歴滿<lb/>
嵗丁吏部憂先公發廬陵遵陸北上夫人携其嬰孩舟<lb/>
行至廣陵僦居以俟先公之後命先公留京師𦵏吏部<lb/>
而侍太夫人親黨就食廣陵者衆祖常兄弟方求哺未<lb/>
知事夫人始則賣粧具簮環衣袂不繼則晝夜紡績刺<lb/>
綉給養不匱服除先公調兩淮轉運鹽使司經歴再調<lb/>
<pb n="KR4d0491_WYG_013-30a"/>
監太平州當塗縣而夫人以至元二十四年六月三十<lb/>
日卒享年三十二故中書后司郎中楊琰之女琰母馬<lb/>
氏與我曽祖尚書為女兄世實姻家有子三人長未名<lb/>
卒次祖常始九嵗次祖義四嵗一女五嵗先公官未受<lb/>
代權窆於當塗之文昌宫東南六十步後四十七年為<lb/>
至順四年子祖常始克遷祔於光州平原鄉先公桐鄉<lb/>
阡之兆嗚呼祖常不孝罪戾無贖天降鞠㓙夙集于身<lb/>
致吾慈母年不登壽而罹罪不淑祖常方在齠齓哭又<lb/>
<pb n="KR4d0491_WYG_013-30b"/>
不能盡哀迄今言之若利刄之刺心也追痛罔極殁身<lb/>
而後已雖身殁而又何及耶祖常延祐泰定至順三請<lb/>
于朝初封開封郡君進封開封郡夫人再進封梁郡夫<lb/>
人孫十人長武子中書省掾次文子獻子並國子生餘<lb/>
未名曽孫男一人古爾古曽孫女四人維顯妣夫人德<lb/>
配先考孝事舅姑睦親姻而撫庶孽慈仁貞懿婦道純<lb/>
全使世有職彤管脩女史者吾顯妣當昭章居篇首焉<lb/>
憶夫人病將棘時祖常孑然立床第前忽涕唾夫人已<lb/>
<pb n="KR4d0491_WYG_013-31a"/>
不能言頋指祖常唾迹泣下而逝嗚呼祖常尚忍書之<lb/>
耶尚忍而不書耶忍而書其又能文耶迺泣血為銘銘<lb/>
曰<lb/>
璧有時而燬土有時而為坎為壝嗚呼我妣天徳純美<lb/>
宜受多祉而不期頥使我孤子禄弗逮餋哀於身殁而<lb/>
後已耶<lb/>
　<lb/>
　<lb/>
<pb n="KR4d0491_WYG_013-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集卷十三<lb/>
</p>
<p>
</p>
  </div>
</body>
</text>
</TEI>
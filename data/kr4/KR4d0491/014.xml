<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷十四</head> <lb/>
    <p>
<pb n="KR4d0491_WYG_014-1a"/>
欽定四庫全書<lb/>
　石田文集卷十四<lb/>
　　　　　　　　　　　　元　馬祖常　撰<lb/>
　　碑誌<lb/>
　　　勑賜太師秦王佐命元勲之碑<lb/>
元有佐命元勲之臣曰太師秦王中書右丞相巴延𢎞<lb/>
乂帝室有猷有烈輔理旬宣弼諧寅亮小心夙夜幾三<lb/>
十年人用榆誦延兹休聲葢古所謂社稷之臣也上即<lb/>
<pb n="KR4d0491_WYG_014-1b"/>
位之明年制詔御史中丞馬祖常若曰臣巴延有勲徳<lb/>
于世宜文諸石以勸有位爾言不誣其令有司具其翊<lb/>
我文宗中興之賢勞及其世閥行治序次之臣祖常受<lb/>
詔百拜退為文以進曰初文皇帝以武廟之子出居南<lb/>
服民臣咸思依歸焉王時以平章政事佩虎符節制江<lb/>
淮諸軍鎮汴故太師太平王右丞相臣雅克特穆爾建<lb/>
義迎文皇帝于邸使以告王王即檄下諸郡縣便宜發<lb/>
民丁給衛士聚芻糗金帛驛輸之用不足則貸商人貨<lb/>
<pb n="KR4d0491_WYG_014-2a"/>
約償倍息又許民折來嵗賦充上供殺諸不用命者奪<lb/>
之官日櫛盥介胄坐省中指笇釐劃節警近廣儲峙浚<lb/>
湟壘堞剥缺完治使堅夜臨按盡五鼓下不遑寐雖葦<lb/>
礫械鑰之微服饍饌享之具必曲磾其心力别募虓勇<lb/>
五十人徃扈蹕于道始扎拉爾者有二子上屬乗傳來<lb/>
京師遣部人蒙古布哈伊埒台羅壘蘇克殺之尉氏館<lb/>
平章竒爾右丞伯竒特穆爾以私持時鋭鈍疑沮王王<lb/>
手刺死之榜于衆以舉義事戒有司奉行毋忽民翕然<lb/>
<pb n="KR4d0491_WYG_014-2b"/>
引領幸上之來朝夕急而參政圖卜台萬户明安岱爾<lb/>
欲連兵圖不利圖卜台手刃坐王下數數晲幾刃王王<lb/>
起拔劒擊之走追砍其右臂殺之以徇取所佩符節整<lb/>
齊其部兵得驛馬千二百騎下明安岱爾獄使聞上悦<lb/>
甚遣薩里布哈拜王河南行省左丞相是年秋八月卄<lb/>
日大駕臨御汴王擐<hi>擐貫也一作挽</hi>强橐鋒率汴父老子弟導<lb/>
上至汴邸參階下諸陪從官率卒吏賞予各有差百給<lb/>
物罔有纎鉅畢取如寄而汴人且謳吟市不易殆不知<lb/>
<pb n="KR4d0491_WYG_014-3a"/>
載體之大而勞也明日上解所被鎧御服寳刀及海東<lb/>
白鶻文鶻為賜王趣勸上曰神器虚乆請亟北轅以主<lb/>
宗社迺毖車徒嚴約令麾罼羅絡扈上渡河度道計日<lb/>
以息至則頓遞供張靡一不具士無敢譁以怠而民扶<lb/>
携望拜歡呼如恐後越七日駕還宫以九月十三日正<lb/>
皇帝位詔天下改年天厯大業遂定加王銀青榮禄大<lb/>
夫河南行省左丞相尋拜太尉賜黄金二百五十兩白<lb/>
金一千兩楮幣二萬五千緡加開封儀同三司録軍國<lb/>
<pb n="KR4d0491_WYG_014-3b"/>
重事御史大夫中政使明年正月拜太保加儲慶使尋<lb/>
又賜白鶻文豹降虎符加忠翊侍衞親軍都指揮使時<lb/>
上以天下讓明皇帝居東宫拜太子詹事太保官階勲<lb/>
職悉仍故八月拜中書左丞相九月加儲政事三年正<lb/>
月拜知樞宻院事至順元年特命王有大勲勞於天下<lb/>
凡飲宴賜以鄂宻竒之禮以示尊寵也王定大難誅戮<lb/>
既多宜防不測賜集賽台百人摩哩齊百人阿斯罕百<lb/>
人俾朝夕宿衛王左右以備非常仍賜黄金兩龍符其<lb/>
<pb n="KR4d0491_WYG_014-4a"/>
文曰廣忠宣義正節振武佐運功臣繫以寳帶令世為<lb/>
明券又命庫庫楚王之孫女二年八月進封浚寧王加<lb/>
侍正府侍正十月加昭公萬户都緫使十二月加宣毅<lb/>
萬戸府萬戸忠翊侍衛親軍都指揮使佩故金符三年<lb/>
十月加徽政使元統元年六月今上踐祚以翼戴定䇿<lb/>
之勲越二日拜太師中書右丞相上柱國監脩國史兼<lb/>
奎章閣大學士領學士院太史院總囘紇漢人司天監<lb/>
事八月加領經筵事十一月改封秦王二年正月加威<lb/>
<pb n="KR4d0491_WYG_014-4b"/>
武衞親軍都指揮使太師緫餘職佩符領軍如故王昔<lb/>
十有五嵗成宣宗命侍武宗于藩飭躬盡瘁不自暇逸<lb/>
勞任愾使必先諸御人仁宗王明宗于周命王為周王<lb/>
常侍四年拜江南行䑓御史中丞五年拜御史大夫六<lb/>
年拜江淛行省平章政事三年拜河南行省平章政事<lb/>
在汴所至索政所宜施利害與民舉除之而宿奸碩豪<lb/>
異時常矯䖍以毒民者徃徃裭魄去懼罪之將及已故<lb/>
四海之人靡不相為鼓頌而被惠之邦尤嗟其來之暮<lb/>
<pb n="KR4d0491_WYG_014-5a"/>
而以不久留為嘆且望也父曰<hi>闕</hi>武宗加愛焉大徳五年<lb/>
從武宗北征與海都軍戰特濟庫地戰哈喇台哈逹地<lb/>
斬虜最諸將十年部將烏魯斯實巴爾䓁遁王追擊之實<lb/>
巴爾格鬭不下王數戰力至錫喇布拉克地實巴爾降即不<lb/>
殺十一年武宗自和林入纘大統錫名曰巴圖爾拜吏<lb/>
部尚書巴圖爾國語雄武也至大元年改尚服使其年<lb/>
十一月拜御史中丞二年十一月拜尚書平章政事特<lb/>
賜龍虎符領右衞親軍都指揮使三年正月加官特進<lb/>
<pb n="KR4d0491_WYG_014-5b"/>
延祐三年錦濟勒緫宿衞興聖太后宫皇贈懐忠秉義<lb/>
毓徳衍慶惠迪功臣太師開府儀同三司上柱國追封<lb/>
鄭王諡忠懿妣楊珠竒納鄭王夫人大父曰青哈故領<lb/>
軍百户從憲宗平宋攻合州釣魚山戮力王事以殁皇<lb/>
贈守忠翊正効節宣力功臣太師開府儀同三司上柱<lb/>
國追封河南王諡莊順妣呼喇濟河南王夫人曾大父<lb/>
曰塔瑪噶舊給事宿衞皇贈服勤翊衞秉信基徳功臣<lb/>
太傅銀青榮禄大夫上柱國追封陽翟王諡敬簡妣呼<lb/>
<pb n="KR4d0491_WYG_014-6a"/>
圖克章陽翟王夫人元統二年上猶以恩禮為未稱也<lb/>
令有司更議進封曽大父曰服勤翊衛履信基徳功臣<lb/>
太師開府儀同三司上柱國追封淮陽王諡忠靖妣淮<lb/>
陽王夫人大父曰推忠宣力同仁効節勤逺功臣追封<lb/>
淮王諡忠襄職階勛如故妣淮王夫人父曰推誠秉義<lb/>
協恭保徳翊運功臣階勲爵諡悉如故咸有褒辭以示<lb/>
殊禮正室夫人哈塔錦氏加封秦王夫人故丞相額森<lb/>
布哈女故太傅右丞相圖古勒之女弟兄四人長伊蘇<lb/>
<pb n="KR4d0491_WYG_014-6b"/>
都爾平章政事留守次蘇尼台次雅克特穆爾中政使次<lb/>
嘉琿達尚服使皆世弟二人巴延台蚤卒次瑪札爾台<lb/>
今御史大夫子男二人長巴拉錫哩次沙克嘉錫哩咸<lb/>
備宿衛世黙爾吉濟特氏夫以王之忠清粹徳輔翊累朝<lb/>
孝友於家嘉靖于國禮以自持義以立功董萬事之紀<lb/>
成熈洽之治為一代之臣宗而又有捍王定䇿之大勲<lb/>
著在我國家信史有載鼎銘是刋宜也矧又秉國鈞覃<lb/>
化澤佐我天子於未艾則夫爵有王土極此光耀寵榮<lb/>
<pb n="KR4d0491_WYG_014-7a"/>
以爍休美於後世不其尤宜哉古稱有社稷臣者王之<lb/>
謂矣國家平康百有餘年君臣之際於斯為盛天子名<lb/>
碑首曰佐命元勲臣祖常文其敢辭謹齋沐而獻銘曰<lb/>
赫矣文帝龍奮于南雲雷經綸家難用戡梁奠中夏<lb/>
八方之樞一有梟獍則柅我徒豈柅我徒民胥于痛匪<lb/>
直民痛將斁我大謨有嶷秦王殿師于梁襲甲于裳斬<lb/>
其無良合兵在郛秣馬在廐以迓我元后則罔不奔走<lb/>
元后戾止耄倪郊迎弓矢鈇鉞象箙鸞弸大勞兵士牛<lb/>
<pb n="KR4d0491_WYG_014-7b"/>
酒金帛賈謌于區農嬉于陌艤舟河滸謹帝之來神工<lb/>
授能瞬兹濟而帝曰王賢汝久服事相與有家式殫勤<lb/>
瘁予聖考武皇惟王之嘉大毒收指氣無留遮外官蕃<lb/>
垣焱其鷹揚奉予一人征徒皇皇虎旗龍章日月之光<lb/>
帝車載安言留上國廟見告主配天建極迺肆大眚乃<lb/>
旌有徳王實左右以毗以翼皇帝曰嘻晝日三接鎧服<lb/>
寳刀金篆符節徃緫予揆施我民禔獰者以恬呻者以<lb/>
恞孰降割于下鼎湖攀號時定大䇿王實焦勞肆聖天<lb/>
<pb n="KR4d0491_WYG_014-8a"/>
子文皇帝是似乃圖王封繹彼世祀山川土田南國之<lb/>
涘曰佐命元勲惟王實有天子詔臣臣揭碑首臣辭不<lb/>
誣庻以永後作秦王考以續周卣<lb/>
　　　太師太平王定策元勲之碑<lb/>
皇帝御興聖殿制詔中書省臣曰惟太師太平王中書<lb/>
右丞相臣雅克特穆爾以忠孝世臣載于中興功在社<lb/>
稷其令臣祖常文於碑以昭于無極焉臣聞帝王受命<lb/>
天必儲瓌偉絶世之資將相之才與之㑹遇以成大業<lb/>
<pb n="KR4d0491_WYG_014-8b"/>
如我太祖世祖英傑智謀之士聨裳充庭以為一世之<lb/>
用者豈非天哉天厯九年戊辰皇帝將正大位天人合<lb/>
應丞相臣雅克特穆爾以八月四日甲午率勇士十七<lb/>
人兵皆露刃建大義於禁中乃誓於衆曰武宗皇帝有<lb/>
聖子二人孝恭仁文天下大統當歸之今爾一二臣敢<lb/>
紊邦紀有不順者斬手捽平章額卜徳埒勒巴延徹爾<lb/>
縛之分命勇士執諸疑貳者咸下獄待罪籍府庫錄印<lb/>
符空百司皆入内以聽命其日屬學士臣明埒克棟阿䓁<lb/>
<pb n="KR4d0491_WYG_014-9a"/>
乗遽迎皇帝于中興路宻以意諭河南省臣而稱臣勸<lb/>
進者接踵於道左矣癸夘弟薩敦子騰吉斯皆棄其妻<lb/>
孥來皇帝以是月之甲辰發中興以丁巳至京師比至<lb/>
浹旬之間兩以左右矯稱使者南來者云駕已次近郊<lb/>
諸王及河南省臣萬户各以兵從民勿譁驚北來者云<lb/>
皇帝大兄且至於是中外翕悦而衆志定矣九月庚申<lb/>
諸侯王王禪將北軍軍榆林西丞相出師彼未及陣趣<lb/>
薩敦馳入營壁衆潰退之懐來戊辰敵入千門鎮闗薩<lb/>
<pb n="KR4d0491_WYG_014-9b"/>
敦赴之戰東薊敗之十有三日壬申上即皇帝位于大<lb/>
明殿受百官朝甲戌進開府儀同三司上柱國録軍國<lb/>
重事中書右丞相監脩國史知樞宻院事賜黄金五百<lb/>
兩白金二千五百兩中統楮幣一萬錠金織雜采二千<lb/>
疋白鶻一青鶻一文豹二承詔將大軍東出薊討圖們<lb/>
特穆爾平章即日就道乙亥宿三河夜二鼓偵者報王<lb/>
禪兵奪居庸闗畧六口丙子裹糧趨榆河未戰聞大駕<lb/>
出宫親督將士亟請見上奏事曰凡軍事一以付臣願<lb/>
<pb n="KR4d0491_WYG_014-10a"/>
陛下班師撫安黎庶上旋宫明日丁丑指揮使呼圖克<lb/>
布哈塔海特穆爾同知台哈布哈隂搆變未發事覺械<lb/>
三人送闕下斬之己夘與王禪前軍戰榆河勦之追殘<lb/>
兵于紅橋北阿拉克特穆爾鎗刺馬前盤馬斬之刀中左<lb/>
臂部曲華善斫呼都克特穆爾亦中臂二人皆驍健將也<lb/>
㑹日脯就宿戰所庚辰上聞之遣使賜御衣一襲慰勞<lb/>
甚渥兩軍隔紅橋木為營辛巳合兵鏖戰白浮之野大<lb/>
敗之手刃七人夜二鼓盡呼裨將阿拉克特穆爾博囉齊<lb/>
<pb n="KR4d0491_WYG_014-10b"/>
伊勒吉使將百騎風上大譟亂以鉦鼓箭射營中敵自<lb/>
蹂躪至旦始悟壬午天霧王禪等得棄甲北走癸未兵<lb/>
復集我軍列白河行伍立如植木敵不敢犯其夜又命<lb/>
薩敦出其後南向巴圖爾托克托穆爾出其前北向鼔<lb/>
譟大呼吹銅角雜人馬聲彼營軍不知計又皆夜相射<lb/>
旦乃西走巴圖爾者華言猛士也甲申襲王禪兵于昌<lb/>
平北上遣賜上尊酒諭㫖曰丞相毎與敵戰親冒矢石<lb/>
脱不虞奈宗社何以大將旗鼓督戰可也丞相曰凡戰<lb/>
<pb n="KR4d0491_WYG_014-11a"/>
臣先之敢後者臣論以軍法是日斬首數千級降者萬<lb/>
餘人乙酉去衣履徒跣求生者又萬餘人王禪遂單騎<lb/>
亡入北山發伊蘇岱爾額伯埒薩敦追之是日還至昌<lb/>
平南敵将凖台庫庫攻破虎北口掠石槽民丙戌先令<lb/>
薩敦進以大兵㑹諸侯王兵轉戰四十里至牛頭山獲<lb/>
博囉特穆爾蒙古達實伊實特穆爾薩里台四大將縛<lb/>
兩手載于馬鞍獻上天子斬之降者萬人餘兵四散夜<lb/>
遣薩敦托克托穆爾遮虎北口要其歸途丁亥諸侯王<lb/>
<pb n="KR4d0491_WYG_014-11b"/>
額森特穆爾及圖們岱爾驅萬人薄我畿甸跳梁通州<lb/>
城下十月己丑朔日晡彼方憩馬我軍直擣之不及抽<lb/>
一矢東渡潞水而逃庚寅各面水陳兵不戰辛夘宵遁<lb/>
我軍渡潞水襲之癸巳再與諸侯王太平額森特穆爾<lb/>
多羅岱及圖們岱爾塔海血戰擅子山棗林騰吉斯從<lb/>
殺太平於陣中餘夜遁甲午薩敦托克托穆爾將兵追<lb/>
捕乚未諸侯王呼喇岱指揮使阿拉克特穆爾安圖自紫<lb/>
荆闗口犯良鄉丙申我軍循北山而西士皆馬上食馬<lb/>
<pb n="KR4d0491_WYG_014-12a"/>
以囊盛草粟繫馬口且行且食至盧溝呼喇岱兵潰凱<lb/>
還都人觀者拜者填道入見天子無矜容焉上大悦己<lb/>
亥進封達爾罕太平王以其地為食邑降製褒美功名<lb/>
烜耀刻黄金為印章以寵賚之珠對衣寳帶一具達爾<lb/>
罕華言貸之也圗們岱爾復入虎北口戰檀州南殱之萬户<lb/>
路喇諾海以戱下兵降殺圗們岱爾函首京師誅呼喇岱阿<lb/>
拉克特穆爾安圗圖嚕岱塔海於國門之外齊王伊埒特穆爾<lb/>
元帥布哈特穆爾乃起兵嚮開平曰皇帝正大統於大都<lb/>
<pb n="KR4d0491_WYG_014-12b"/>
矣汝等知乎姦臣道拉實囚首請死十月卄有二日庚<lb/>
戌奉皇帝璽來上大業遂定明年己巳上固讓位於大<lb/>
兄明宗皇帝命侍御史臣薩題致讓奉迎三月戊辰丞<lb/>
相䕶皇帝璽於北土明宗皇帝嘉之拜太師官階如前<lb/>
迨明廟上賔皇帝洊昇大位一嵗之間為天子佐命兼<lb/>
揖讓征伐之事而使中外清謐華夏乂寧者兹非天儲<lb/>
其才使與授命之君㑹遇以成大業者歟文來奏上詔<lb/>
贈定䇿元勲名碑嗚呼盛哉臣祖常拜手稽首而獻銘曰<lb/>
<pb n="KR4d0491_WYG_014-13a"/>
皇帝應天赫矣龍奮風庭不驚受命啟運曰皇帝武<lb/>
皇御極惟昌靈在天惟祥神在廟惟享祐厥聖子弗<lb/>
畋以克<hi>克一作荒</hi>弗燕于室海上浴日車還周逵隂隲我民<lb/>
上帝監觀儲兹師臣維兹師臣出將入相戴我天子征<lb/>
伐揖讓桓桓于于有亟有徐露刃袒呼虎旅疾趨建義<lb/>
禁中羣疑未同縛二三臣誓言於公君<hi>君一作曰</hi>大統之傳<lb/>
武皇帝有子天序秩秩孰敢干紀聖祖明訓封建伯叔<lb/>
分地車旗屏翰列服孶臣萌芽交搆我家神怒而憤民<lb/>
<pb n="KR4d0491_WYG_014-13b"/>
恫而嗟于徒于旅闞其如虎仗忠履順有弗義者斧地<lb/>
官金帛司馬介胄于時廷臣先事恐後大車出之軍容<lb/>
大施扼其重闗使不得突馳羅絡森峙戰守攻具潢池<lb/>
弄兵悉衆來赴載同我馬東北之野斬鯢戮鯨血衊地<lb/>
赭裭衣跣徒日降萬夫號泣草間丐其完膚皇帝曰嘻<lb/>
丞相汝勞晝日三錫寳帶珠袍丞相稽首是皆帝祉驍<lb/>
將賈勇及我弟與子十月日吉來上玉璽姦臣蹙顛泥<lb/>
首就死奠兹海㝢登世萬千矢辭貞石元勲之宣元勛<lb/>
<pb n="KR4d0491_WYG_014-14a"/>
之宣開國江堧子孫保之維善慶弗衍<lb/>
　　　故貞節贈容國夫人賛布凌氏碑銘<lb/>
夫人贊布凌故大㫁事官伊囉斡齊之女孫故江淮等<lb/>
處行中書省平章政事阿爾彬之女故贈榮禄大夫大<lb/>
司徒上柱國容國公特穆爾布哈之妻今朝列大夫治<lb/>
書御史阿嚕呼圖克之母也夫人生有淑徳懿行未大<lb/>
顯著詔令臣祖常製其碑辭始夫人歸故樞宻追封昇<lb/>
王圖圖爾哈家時王方躬荷干戈宣威萬里拓土開疆<lb/>
<pb n="KR4d0491_WYG_014-14b"/>
為國虎臣貴盛光寵旌節焜耀夫人若常人女婦上堂<lb/>
執婦道親進盥櫛無失容也已而特穆爾布哈出領建<lb/>
康廬州饒州等處食封户達嚕噶齊夫人隨之江南知<lb/>
民間衣食生業愈自抑損貴習大徳丙午特穆爾布哈<lb/>
卒夫人年甫卄有九也哭泣䘮服葬具有法既有䘮亦<lb/>
不事塗澤面髪殆如槁者以儉率下其家能完居卄有<lb/>
六年夫人將六十矣建康府上事行御史䑓行中書省<lb/>
公牘交上中書下尚書准律可旌其門曰貞節又十年<lb/>
<pb n="KR4d0491_WYG_014-15a"/>
為至順辛未夫人既卒矣子阿嚕呼圖克請于朝追封<lb/>
容國夫人子四人曰圖嚕曰華善曰額琳沁並不仕而<lb/>
殁一今治書侍御史也痛其母之早寡能以禮衞其身<lb/>
又教我使知讀書有所樹立於時銜哀具儀告其寮友<lb/>
馬祖常曰吾母真節方諸古烈婦無以尚也今幸有詔<lb/>
命汝為文以揭於碑祖常曰諾義宜為文矧我明天子<lb/>
有詔乎臣聞有道之世比屋可封葢民化矣焉用所謂<lb/>
刑哉國家列聖治平重熈累洽其男子多公卿將相之<lb/>
<pb n="KR4d0491_WYG_014-15b"/>
才其女子徃徃天資之以專靜貞順之徳然不為世所<lb/>
知者衆矣夫人子賢乃得暴白之也謹按夫人于闐人<lb/>
祖伊囉斡齊充大斷事官者國初官制未遑立凡軍國<lb/>
機務悉决于斷事官斷事官行治在燕鸞輿尚駐和寧<lb/>
中原數十百州之命脉繫焉非今日𨽻于省院者也父<lb/>
阿爾彬以不附權臣而坐法故書夫人之行而并著其<lb/>
祖考之實所以表其積善之徴亦孝子慈孫之志也傳<lb/>
稱周南召南刑家以及國則婦人之相其夫子者多矣<lb/>
<pb n="KR4d0491_WYG_014-16a"/>
天子屬臣載於文者詎非廣教化之意歟臣祖常乃奉<lb/>
詔百拜稽首而獻銘曰<lb/>
有貞節淑女早嬪大家節其珩璜不服於奢上堂問姑<lb/>
下堂事夫進與<hi>與一作饌</hi>主饋婉婉愉愉夫官江南實臨食<lb/>
封夫人喪髽哀戚靡容積年彌堅弗隨弗遷有司騰書<lb/>
表於里廛豈惟女師以義迪子秉憲内外震讋逺邇始<lb/>
即泉丘夫人開國藋茀光華令善惟飾舅尊為王夫榮<lb/>
為公子為䑓臣何憾於終溧水之陽大江北紆栢松亭<lb/>
<pb n="KR4d0491_WYG_014-16b"/>
亭有碑龜趺命勒銘詩天子所施今曰宜之世之女師<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷二</head> <lb/>
    <p>
<pb n="KR4d0491_WYG_002-1a"/>
欽定四庫全書<lb/>
　石田文集卷二<lb/>
　　　　　　　　　　　　元　馬祖常　撰<lb/>
　　七言古詩<lb/>
　　　題恵崇畫<lb/>
龍門千尺梧桐樹多在石崖懸絶處上有古巢生鳳凰<lb/>
鳳凰臺髙山水長吳蠶八繭白雲絲畫史落筆光陸離<lb/>
江天萬里莫射鴈春草年年出湖岸<lb/>
<pb n="KR4d0491_WYG_002-1b"/>
　　　所過<lb/>
張良廟前流水聲歌風臺下曉鷄鳴行人舟中寐復起<lb/>
此生亦欲成功名白髮可憐升斗禄持歸不足求田屋<lb/>
揮杯看劍獨長嘯萬里朝雲見晴木<lb/>
　　　題商徳符山水圖<lb/>
曺南山君畫山水幅絹咫尺千萬里古木樛枝障霧雨<lb/>
蒼石斷裂蹲虎兕路幽應有仙人室樓閣恍惚雲氣入<lb/>
翰墨黯黯絶丹碧芙蓉峯髙觀海日<lb/>
<pb n="KR4d0491_WYG_002-2a"/>
　　　淮安路池山<lb/>
淮浦蒲花秋渺𣺌淮岸楊花春裊裊白魚初下酒舡來<lb/>
十里風烟隔飛鳥吾生欲向淮安居更聞池山好田廬<lb/>
濯足滄浪箕踞坐不問朝家求聘車<lb/>
　　　湖北驛中偶成<lb/>
江田稻花露始零浦中蓮子青復青楚船祠龍來買酒<lb/>
十幅蒲帆上洞庭羅衣熏香錢滿篋身是揚州販鹽客<lb/>
眀年載米入長安妻封縣君身有官<lb/>
<pb n="KR4d0491_WYG_002-2b"/>
　　　李後主圖<lb/>
澤國中寒嵗年晏沙嶼潮痕眀石棧風吹半樹野梅發<lb/>
天上書來問春鴈江南後主丹鉛手畫盡氷絲世無有<lb/>
宫中長晝諌囊稀媚嫵吳娃雙進酒<lb/>
　　　寄鄉友<lb/>
河邊老父念我出逺寄京華書一行謂言白髮今多少<lb/>
又報南園竹樹荒門前石田秔秫熟犢子新生走如鹿<lb/>
莫戀官家有俸錢長年作客身如束<lb/>
<pb n="KR4d0491_WYG_002-3a"/>
　　　送周南翁之官池陽<lb/>
霏微桂藂緑霧深集仙書殿秋沉沉九華山影墮酒醆<lb/>
便欲起拖青楓林青楓林髙霜葉赤遥遥連雲鴈行急<lb/>
蜀麻呉鹽來往時閒坐城樓聽江笛<lb/>
　　　畫樹<lb/>
寒槎偃蹇風雨攻蟄龍囓雲磻石根戰壘防秋鹿角柵<lb/>
長筏浮江下蜀門憶昔馳射古楚原夜觀野火燒楓林<lb/>
髙堂醉酒看畫幅樛枝薜蘿牽我心<lb/>
<pb n="KR4d0491_WYG_002-3b"/>
　　　何仲博家棣韡堂<lb/>
我有破屋近鳥巢水波春雲拂塘坳弟兄三年不得見<lb/>
屋前石田添竹梢眼前有此紫荆樹何時重過西州路<lb/>
欲瀉銀河下墨池盡寫狂歌滿華柱<lb/>
　　　宿興化縣界<lb/>
去年七月淮水發獨乘扁舟觀禹跡今年七月天又雨<lb/>
躍馬南上閩嶺石蹉跎嵗時身老大瑣瑣茍禄慚莫述<lb/>
白髮山中抱孔經㑹見青藜下太乙<lb/>
<pb n="KR4d0491_WYG_002-4a"/>
　　　再賡前韻<lb/>
莆田颶風秋更發山寒天暮見虎跡夜起繞床聽簷溜<lb/>
又愁雲中龍出石我行閩南王事急文字豈為年位述<lb/>
每嗟莫救黔婁飢誓從方士祠太乙<lb/>
　　　題眀皇端箭圖<lb/>
寧王玉笛吹鳳凰桐花秋露宫晝長開元天子忽思武<lb/>
手中金箭照眼光何物羣婢出後房羽林孤兒射殺將<lb/>
坐中凛凛無漁陽<lb/>
<pb n="KR4d0491_WYG_002-4b"/>
　　　題趙承㫖枯木竹石圖<lb/>
猗歟太史諸王孫生絹畫出崑崙根枯槎菌蠢厄野火<lb/>
淇園秋雨琅玕繁天寒嵗暮碣石館囊書日見𤣥雲翻<lb/>
持向故山茅屋底倚看屈曲大江奔<lb/>
　　　閒題<lb/>
客來散我床上書客去風吹忽成帙平生情思苦愛詩<lb/>
更喜坐嘯銷永日京都王門可曳裾鼇峰翠石相揶揄<lb/>
睡醒茶甌緑香滿誰能走馬汗揮珠<lb/>
<pb n="KR4d0491_WYG_002-5a"/>
　　　上京書懐<lb/>
燕子泥融蘭葉短疊疊荷錢水初滿人家時節近端陽<lb/>
繡袂羅衫雙佩光共笑江南五雜組畫鷁浮波供角黍<lb/>
沙苑射柳追風駒古來北地為名區<lb/>
　　　室婦嘆<lb/>
南陌日長春已半天風猶寒室婦嘆咄哉室婦爾何為<lb/>
卉衣廩粟充凍饑飽暖無憂樂以嬉乃此屢嘆將有私<lb/>
室婦涕泗言復咽食鮮袂良焉足說近聞官家賑貧民<lb/>
<pb n="KR4d0491_WYG_002-5b"/>
雄保諸州已損<hi>一作捐</hi>瘠翁姑帶索行纍纍弱兒失爺夫<lb/>
失妻哀號村空野樹槁蔀屋見斗餓䑕啼縣令具名報<lb/>
大府星火符來應期聚索錢買餅飼公卒書券質田問<lb/>
鄰主艱難憔悴不易狀誰實為之俾無養嗚呼吾人痛<lb/>
切膚忍死莫作盗賊徒君不見蒼鷹乳虎有司靡何但<lb/>
嵗凶人化鬼<lb/>
　　　息齋風竹圖道士華山隠得之命予賦之<lb/>
往年家住篔簹谷丹鸞之實美如粟𤣥雲翻空下深靚<lb/>
<pb n="KR4d0491_WYG_002-6a"/>
昆吾寶刀削秋玉石衣漬錦侵書光風微粉墮生細香<lb/>
琳館瑶臺九天近夜寒笙磬聲鏘鏘萬斛蒼烟鬱江雨<lb/>
二妃彈瑟瀟湘浦郫筒蜀酒亦堪沽蟠石雙杖令誰取<lb/>
河朔嵗晏氷為梁羣木鱗皴臨雪霜遲汝狂飈莫吹裂<lb/>
截管他年侑帝觴<lb/>
　　　上京效李長吉<lb/>
龍沙秋淺雲光薄畫羅宫衣侵曉着呉娃楚娘侍團扇<lb/>
象輿鳳輦眀珠絡椒花染紫風雨香三十六盤天路長<lb/>
<pb n="KR4d0491_WYG_002-6b"/>
南都北都望行幸千秋萬嵗迎君王<lb/>
　　　李夫人<lb/>
未央天子香醺骨夫人不貯黄金屋氷銅無光澁秋月<lb/>
留得當年舊蛾緑瑶臺夜佩聲闌珊沉雲叫鴈沙泉寒<lb/>
二十五弦彈鳳凰玉釵小燕飛春山<lb/>
　　　祝丹陽祠武當<lb/>
東窺禹穴西龍門搏虎豹兮觀魚龍中有武當神所宫<lb/>
捫摩光景憑雲風旁礴頫入厚地裂環視百鎮真叢叢<lb/>
<pb n="KR4d0491_WYG_002-7a"/>
丹陽道人紺髮古走馬北來致天語延祐天子聖眀主<lb/>
萬嵗千秋作風雨<lb/>
　　　蔡州妓趙氏墜崖以死自誓作詩諷俗<lb/>
鱗鱗汝水氷碧光汝之左右百草芳紅蘭紫桂媚長晝<lb/>
鉤輈鳥子回銀塘茭蒲無數菱葉小西家鞦韆屬年少<lb/>
燕泥霽雨風景酣簾箔依稀有歌笑趙氏女子邯鄲娼<lb/>
綵絲繡履踏春陽心思宛轉縈雲縷羞對兒郎唱鳳凰<lb/>
樂山嵯峨石生雨鄉人迎神奏歌舞婆娑起向神祠前<lb/>
<pb n="KR4d0491_WYG_002-7b"/>
祝願生身事針組野風吹目雙淚零泉聲松韻相泠泠<lb/>
誰言女子情愛癖誓死命輕如鳥翎鳥翎飛上合歡樹<lb/>
開花夜夜無愁苦秋香不斷相思浦玉釵斷股埋黄土<lb/>
　　　題織錦回文圖<lb/>
桃葉渡江不用楫織女烏鵲填河白合歡樹下宜男草<lb/>
草色不及羅裙好織錦度曲聲亦柔黄龍塞是契丹州<lb/>
夫君戍歸定何日樂府陳娘歌第一<lb/>
　　　題簡天碧畫山水<lb/>
<pb n="KR4d0491_WYG_002-8a"/>
西江隠君簡天碧醉來畫水復畫石春山秋樹緑更紅<lb/>
木橋野屋横且直烟雲蓊鬰風雨交元氣淋漓障猶濕<lb/>
雪篷夜宿魚尾舠晴蓑曉掛牛角帙岷闗巫峽冬氣清<lb/>
猿啼鳥嘯天一尺老來看畫眼苦澀便擬買田溪水側<lb/>
脫去賜帶繫芒履著書五車刻苔壁<lb/>
　　　秋意<lb/>
銀床墜露下髙桐竹練含冰留麝籠蒲萄酒作碼碯紅<lb/>
湘娥江邊採芙蓉月華流影天漢東素商凄清颺微風<lb/>
<pb n="KR4d0491_WYG_002-8b"/>
草根知秋有鳴蛩<lb/>
　　　寄家書<lb/>
春雲閣雨花泥少池上波平飛白鳥薊中河外盡天涯<lb/>
蓮葉圓時身到家<lb/>
　　五言律詩<lb/>
　　　春行南郊<lb/>
緑樹連城合蒼藤入澗懸作橋分野路取竹縛溪船載<lb/>
酒誰留客看花我欲顛歌詩諧故老笑語屬神仙自鑿<lb/>
<pb n="KR4d0491_WYG_002-9a"/>
蒲萄井人開苜蓿田銜櫻黄鳥哢窺藻白鷗翩狎坐欣<lb/>
時俊隨行喜妙年山隂知寂寞春服且雲烟<lb/>
　　　固始縣南岳行祠<lb/>
往嵗曾登眺今朝又漫來山禽鳴獨樹石壁漬荒苔水<lb/>
淺沙痕亂天低鴈影迴春風吹白髮有酒且銜杯<lb/>
　　　應制夀王少傅<lb/>
皇極敷多福臣工保夀耆禔身名愈茂佚老眷殊彌疏<lb/>
廣金無㡬祁奚子更奇堯樽沾露醴齊服剪氷絲几杖<lb/>
<pb n="KR4d0491_WYG_002-9b"/>
隨身到冠巾與野宜珊瑚生海石琥珀出松脂西掖清<lb/>
光徧東朝寵渥私仁風初煦煦化日自遲遲宸詔徴歌<lb/>
曲仙音被樂詞乞言方有待莫去採靈芝<lb/>
　　　過文著作家<lb/>
誰住街西屋文昌著作臣茶甌宜客静書帙覺予親栽<lb/>
竹應棲鳳操觚定獲麟青藜眀夜半北極動星辰<lb/>
　　　贈王待制<lb/>
雪樹眀街樾氷澌合御溝物華迎節換淑景拂天浮長<lb/>
<pb n="KR4d0491_WYG_002-10a"/>
日書封事經年問酒籌已知花塢好借汝獨重游<lb/>
　　　翰林書佐杜元美戲綵堂<lb/>
聖代文眀日時賢事業初雍雍封邑屋秩秩表田廬孝<lb/>
友歸今杜風流藉後予無詩歌陟岵有賦叙閒居夏閤<lb/>
摇紈扇春船捕錦魚又尋倉氏米還寫翰林書追陸重<lb/>
懐橘非温笑絶裾五雲誇地近三釡喜身如我亦陳情<lb/>
者誰云捧檄歟强來親筆硯不去荷犂鉏大母頭疏白<lb/>
諸嬰口聚鸒薊中塋入路河外野沉旟<hi>一作車又作辜</hi>藝圃思<lb/>
<pb n="KR4d0491_WYG_002-10b"/>
傳業天門聽唱臚終慚老萊子欲語復籧篨<lb/>
　　　送文著作往鄂州諭南使<lb/>
大化均天施皇圖象岳寧宣風依日月發號布雷霆貔<lb/>
虎嚴分鎮鵷鸞蔚在廷芝莖聫孔廟蓂葉茂堯庭珠米<lb/>
圓圓白樓桑箇箇青謳吟興隴畝游衍及郊坰楚俗那<lb/>
三户滇童信六經已知含煦育復此仰儀刑使得皇華<lb/>
美歌應湛露聽賜衣裁錦段官醖應瑤缾上國崇懐服<lb/>
熙朝尚徳馨魚書閒粉蠧鷄卜枉軺星鄂渚翔鸚鵡燕<lb/>
<pb n="KR4d0491_WYG_002-11a"/>
臺念脊鴒歸途回四牡楓樹失江汀<lb/>
　　　送王眉叟真人<lb/>
秋暉上寒竹白鶴立蒼苔石洞松花落雲房澗水來彈<lb/>
琴翻道曲搗藥應猿哀别浦迴船急孤山看早梅<lb/>
　　　送人之陜省幕和韻<lb/>
綬帶驚沙鶴紗巾逐海鷗驪山泉未冷華岳樹先秋路<lb/>
出汾陽里衣仍晏子裘風流蓮幕羡君豈歎淹留<lb/>
　　　伯長内翰與繼學内翰聫句賦畫松詩清壯偉<lb/>
<pb n="KR4d0491_WYG_002-11b"/>
　　　麗備體諸家祖常實不能及後塵也仍作詩美<lb/>
　　　之焉<lb/>
呉絹氷絲白秦封石髮青沐華浮鶴露戢景蔽鶉星刻<lb/>
畫風雲狀雕鑱鳥獸形哦詩鏗玉署集句燦珠經曄曄<lb/>
舒光氣沉沉逐杳㝠離歌三疊唱凱奏萬鐃聽肅穆官<lb/>
師位雍容樂舞庭江花春艷艷山竹雪亭亭自笑如塵<lb/>
俗懐慚似酒醒無因題琥珀有去對鵁鶄<lb/>
　　　都城粟氏玩芳亭<lb/>
<pb n="KR4d0491_WYG_002-12a"/>
嵗序催人老韶華逐酒濃開尊應數數閉户豈重重花<lb/>
朶山猿折齋廚竹笋供京塵衣不染猶得媚春容<lb/>
　　　春寒<lb/>
春寒犢子瘦誰與念農耕地底多生煖天邊正要晴落<lb/>
梅栖雪暈裂竹見風聲為問催花鳥如何得使名<lb/>
　　　送蘇子寧赴嶺北省幕<lb/>
鷄塞鳴秋柝龍沙列夜營賜衣俱魯縞給餉盡吳粇野<lb/>
井氷生夏寒天雪沒晴藩垣資贊畫幕府正知名<lb/>
<pb n="KR4d0491_WYG_002-12b"/>
　　　送劉侍儀祠祭北鎮醫無閭<lb/>
名鎮坤維左雄藩碣石邊宵眀觀海日春媚禊河川塞<lb/>
道迷沙磧郵亭過玉田驌驦憐馹騎襏襫費羊毡亦有<lb/>
鮫人室應無䱇户船山椒雲物異天角斗樞偏望美祠<lb/>
官貴時清祀事専祝禧孚感格錫福待敷宣<lb/>
　　　謁吿書懐<lb/>
先子桐鄉地年來憶舊游山春花競發沙晚水閒流石<lb/>
屋青霞夜藤床碧樹秋防身龍具在强欲問呉鈎<lb/>
<pb n="KR4d0491_WYG_002-13a"/>
　　　贈彈琴道士<lb/>
苦竹到階深雲房豈易尋倚松聞磬韵對石振塵襟芒<lb/>
屩𤣥壇曲瓊冠紫殿隂仙翁嫌我俗不肯坐彈琴<lb/>
　　　用韵贈王繼學時祠禱天寶宫<lb/>
𤣥闗松桂深長晝客來尋撫石雲生手㺯泉風滿襟鶴<lb/>
巢連屋角蝸迹上碑隂須信祠官美烹茶更鼓琴<lb/>
　　　送董仁甫之西臺幕<lb/>
西南萬里地詔屬大行臺秦樹浮天去巴江帶雪來山<lb/>
<pb n="KR4d0491_WYG_002-13b"/>
河無用險邦國正須才臺幕風流美書籖想盡<hi>一作畫</hi>開<lb/>
　　　送周南翁待制<lb/>
鷄曙辭宫漏鷗天趁客船帝書鸞紙瑩母侍板輿鮮林<lb/>
壑烟霞古<hi>一作舊</hi>松楸雨露偏儒臣文藻劇隴表勒髙阡<lb/>
　　　華清宫故基<lb/>
開元人物盡茲地尚華清古道風塵急温泉日夜生碑<lb/>
詞惟石蘚宫樹有春鶯過客知王建題詩不記名<lb/>
　　　靈州<lb/>
<pb n="KR4d0491_WYG_002-14a"/>
乍入西河地歸心見夣餘蒲萄憐酒美苜蓿趁田居少<lb/>
婦能騎馬髙年未識書清朝重農穀稍稍把犂鋤<lb/>
　　　宿遷縣<lb/>
河伯朝宗日黄昏<hi>一作塵</hi>出岸髙蛟龍分窟穴舟楫用波<lb/>
濤使者修隄急田甿棄屋逃無錢誰貰汝嵗晚更嗷嗷<lb/>
　　　吕梁<lb/>
天府河流北徐方禹跡難青山開石硤白日看風湍星<lb/>
宿光芒合坤維脉絡蟠吳船牽百丈釃酒酹隂官<lb/>
<pb n="KR4d0491_WYG_002-14b"/>
　　　泗州塔<lb/>
梵塔層層出雲間見象輪金光動淮水鐸語召川神負<lb/>
載坤多力莊嚴佛有因埏陶千萬億穹石刻銘新<lb/>
　　　舟中<lb/>
藂薄縈雲曲岡巒引霧深舟輕風燕疾衣薄水螢侵夜<lb/>
久江喧瀨秋清竹滿林閒情任飄泊到處欲登臨<lb/>
　　　徐州弔蘇眉山<lb/>
城角黄樓壯蘇公骨已仙亂流無囓石宅土有居廛才<lb/>
<pb n="KR4d0491_WYG_002-15a"/>
大為時忌名髙得世傳舟中卧讀賦臨水一琅然<lb/>
　　　挽饒國呉公<lb/>
泣雨纒丹旐靈風攪素帷畨君歸廟日饒國表阡時穹<lb/>
石鑱仙籙華編綴誄辭山原松漏月墓道櫟生芝諧世<lb/>
資清福全天樂夀耆孫聫書殿列兒侍竹宫祠執紼嗟<lb/>
何及居廬願莫私眀王崇秩祀斂錫待敷施<lb/>
　　　送郭巨卿之南臺<lb/>
臺府濤江外官清吏報稀印朱塗野靄研瀋滴山霏列<lb/>
<pb n="KR4d0491_WYG_002-15b"/>
鎮幽眀入方州殿㝡歸羡君髙步穏悔我棄荷衣<lb/>
　　　送王伯𢎞平章<lb/>
衮職華蟲粲台堦象緯眀世須先穀帛治理後章程所<lb/>
貴求儒效何勞得論衡退公無候吏飲介有諸生楓陛<lb/>
都俞宻槐庭屬望清助耕千畝藉謝絶五侯鯖疏傳専<lb/>
髙節韋賢擅令名臣工商相重鄉國魯公榮汶水春疏<lb/>
<hi>疏一作流</hi>鮪徂松夏囀鶯來宜思舜慕去合體堯情尚醖隨<lb/>
飛騎宫衣滿賜籯曹裝應再趣莫擬種黄精<lb/>
<pb n="KR4d0491_WYG_002-16a"/>
　　　送侯廣彦秀才<lb/>
淮水清無石君行去路賒分金知鮑叔問字見侯芭雲<lb/>
滿山遮路天髙雨送霞士貧方傲世白髮豈多嗟<lb/>
　　　秦元卿家慶圖<lb/>
天爵榮良貴皇家錫顯封恩光依上國寵渥䕃華宗椿<lb/>
恱荆交艷萱妍桂競穠園亭春掩映桑野畝横縱令子<lb/>
官薇省諸孤胄辟雍儒功誰表率善俗此儀容<lb/>
　　　辛良史披沙集詩<lb/>
<pb n="KR4d0491_WYG_002-16b"/>
未可披沙揀黄金抵自多悠悠今古意落落短長歌秋<lb/>
塞鳴霜鎧春房剪畫羅吟邊變餘髮蕭颯是隂何<lb/>
　　　海子橋<hi>二首</hi>
朝馬秋塵急天潢晚鏡舒影圓雲度鳥波静藻依魚石<lb/>
棧通星漢銀河落水渠無人洗寒露為我媚芙蕖<lb/>
南望蓬萊觀行人隔苑墻有時馴象浴不見狎鷗翔宫<lb/>
樹飄秋葉江船認石梁辟雍真可作擬賦獻文王<lb/>
　　　秋谷平章生日<lb/>
<pb n="KR4d0491_WYG_002-17a"/>
上宰儒宗重中台位望隆承天施坱圠捧日照曈曨汾<lb/>
洛精靈合文章運會通酇侯初亦<hi>一作生兆</hi>昴周翰降維嵩<lb/>
姬正逢陽復羲車舍斗中眉毫齊紺髮仙骨炯方瞳鸞<lb/>
鳳翔千仭貂蟬侍兩宫天池浮畫鷁公衮煥華蟲造命<lb/>
毗元化書思沃帝聰山河尊社稷禮樂賴臣工韓國蕃<lb/>
宣永髙皇報施崇從來黄閤貴只屬紫芝翁檻竹沉沉<lb/>
翠庭花灼灼紅道山藏畫象詞館轉詩筒洛下耆英盛<lb/>
人間夀域同君王自養老何羡菊潭東<lb/>
<pb n="KR4d0491_WYG_002-17b"/>
　　　送李元章之陜縣<hi>元章舊官太常</hi>
周漢風流地郎官出宰年憂民思磬折去國想官<hi>疑作宫</hi>
懸種樹連闗右栽花近洛川莫嫌齋馬瘦春雨便行田<lb/>
　　　送符鎮撫之官<lb/>
金符傳拜將白羽看麾軍吹角弓横月開旗馬望雲舅<lb/>
家書盡讀新府令初聞油幕風流盛吾歸詫隠君<lb/>
　　　題仇公度所蔵先世家訓手澤<lb/>
斗南人物論仇氏爾為先曄曄文華在綿綿世美傳庭<lb/>
<pb n="KR4d0491_WYG_002-18a"/>
趨元獵較禄養有圭田感慕吾親志臨書淚迸泉<lb/>
　　　泉南孫氏園亭<lb/>
鑿石通歸汐浮梁看浴暾鴨闌萍上甃鹿柵蘚生垣薝<lb/>
蔔乘梔子篔簹長竹孫書香芸辟蠧席煖錦裁鵷交客<lb/>
登仙籍承家荷帝恩氷甌蜂蜜溜酒榼荔漿翻吹籥花<lb/>
圍屋彈琴鶴舞園海雲春有態閩雪夜無痕誰謂衣裳<lb/>
懶予今杖屨煩捋鬚歌月地翹首望天門<lb/>
　　　贈里人别因寄祖義祖烈<lb/>
<pb n="KR4d0491_WYG_002-18b"/>
萬里天南地逢君似到鄉欲同觀海嶼忽别上河梁楚<lb/>
樹思題葉淮僧憶借航歸時報兄弟莫遣石田荒<lb/>
　　　再從浙入閩<hi>二首</hi>
江外淹留久那堪去復回水生客星瀨日出偃王䑓烓<lb/>
竈茶甌至筠籠橘顆來春雲又成雨着意落寒梅<lb/>
積雨闗河濕今朝日始晴浮船下夜瀨覔酒近春城鵝<lb/>
鴨將雛出牛羊傍母行獨憐無侣客萬里又南征<lb/>
　　　送光州陳仲禮知州任滿北上<lb/>
<pb n="KR4d0491_WYG_002-19a"/>
太守官仍貴王畿路豈賖歌驪君獨喜縶馬我興嗟髦<lb/>
士應朝請羣公論汝嘉送行無酒榼歸去有書車魯望<lb/>
雲浮樹淮空雨斷霞鴈來猶為稻鷺下獨憐沙宗器知<lb/>
瑚璉祥金未鏌鎁漢庭須賈誼揚宅失侯芭涉歴川塗<lb/>
異游觀景物華秋風河漢側被髮泛靈槎<lb/>
　　　次元禮弟韻<lb/>
白鶴愛苦竹婆娑正爾嘉田居門近水野飯甑炊霞自<lb/>
種千章木誰乘萬里槎小亭燒藥處依約是仙家<lb/>
<pb n="KR4d0491_WYG_002-19b"/>
　　　送人自淮南賣田還江陵<lb/>
楚國方城外江陵漢水邊俊才多顯達髙士亦留連濟<lb/>
濟夫君美栖栖獨爾憐如何無紫槖尚此有紅蓮歸覔<lb/>
千頭橘行荒二頃田相逢還又别春水看浮船<lb/>
　　　謝紙<lb/>
長夏身無事煎茶被竹綀官清還食祿俸厚欲收書揖<lb/>
客談𤣥理逢人問故居不因舒道士無紙寫栟櫚<lb/>
　　　遊華嚴寺<lb/>
<pb n="KR4d0491_WYG_002-20a"/>
化國日遲遲招提獨往時鶴馴看梵磬猫定䕶齋糜貝<lb/>
葉翻經譯沙墻應制詩庭前雙樹好長夏得風吹<lb/>
　　　次韻繼學<hi>三首</hi>
金爵層霄外銀猊曲檻邊合香俱國士持槖半神仙豈<lb/>
有遮塵手應無見麯涎地清天似水席煖罽如綿客送<lb/>
蒲萄酒人分苜蓿田書思趨豹省掞藻賦龍船<hi>時上京自大都</hi>
<hi>移舟至</hi>誰念馮唐老為郎白首年<lb/>
雞塞西寧外龍沙北極邊有天皆入貢無地不生仙鵲<lb/>
<pb n="KR4d0491_WYG_002-20b"/>
玉光含水驪珠濕帶涎香清堪閉閣衣薄豈勝綿珥筆<lb/>
逰鰲禁扶犂占鶴田酒来揚子宅人上剡溪船自信篇<lb/>
章貴能歌撃壌年<lb/>
丞相晨趨漏元戎夜拓邊碧雞崇漢畤丹藥監秦仙敢<lb/>
謂鼇頭選初逃虎口涎栁詞方濯錦雪賦已抽綿艷艷<lb/>
金為屋輝輝玉滿田客衣隨楚製鄉夢逐吴船所賴三<lb/>
階正螭坳記有年<lb/>
　　　陪可用中議祠星於天寶宫<lb/>
<pb n="KR4d0491_WYG_002-21a"/>
教命司諸席元辰集醮筵星君符介夀嵗紀輯安躔炬<lb/>
焰天無夜熏焚樹有烟音如緱嶺上拜似竹宫前蘂笈<lb/>
祥延世飈輪儼御仙日餘青煒接宿耀罽壇連象緯昭<lb/>
重潤齋眀祝大年步虚垂珮響奠幣織文鮮誠感將馨<lb/>
祀神娛樂鼓淵蕃釐歸帝胄孚祐播農田<lb/>
　　　崇真宫西梨花<lb/>
春日梨花下相逢把臂行香痕憐粉白酒暈惜紅輕影<lb/>
動簾穿燕聲來樹度鸎共當拚一醉莫待鬢華生<lb/>
<pb n="KR4d0491_WYG_002-21b"/>
　　　眀日在羅中官園池次韻<lb/>
帝里春光媚花前可獨行額黄團帶小眉緑畫痕輕蕩<lb/>
槳波浮鷁裁衣粉妬鶯却愁風信惡眀日樹生隂<lb/>
　　　送可升法師祠武當山<lb/>
華芝三曲盖靈馭九龍車人喜仙官至誰云帝闕賖山<lb/>
神驅黒虎真侣耀朱蛇石髮松膏霧天衣雨織霞澗青<lb/>
春舞藻岩紫晝垂花醮席羅星斗賔筵競鼔笳乘槎過<lb/>
博望噀酒問欒巴竭澤無魚罟施逵有兎罝熙熙歸化<lb/>
<pb n="KR4d0491_WYG_002-22a"/>
域遲汝報重華<lb/>
　　　送楊仲禮江淛提舉儒學<lb/>
江海雄南服衣冠重北門仗雲移振鷺船霧送翔鵷酒<lb/>
屢招人飲文多與客論名髙依日月道大信乾坤官拜<lb/>
儒臺貴班聫會府尊齋㕑還筍蕨賔所盡蘭蓀佐吏言<lb/>
猶雅公庭禮不煩過家懽上塚去國戀承恩田埭觀魚<lb/>
子隣墻撫竹孫光榮休負弩歌鼓樂鄉村<lb/>
　　　武當山道士贈行<lb/>
<pb n="KR4d0491_WYG_002-22b"/>
幽居鑿石楹仙路接青城印字苔行鶴梭金樹度鶯飛<lb/>
光無短景上夀有長生星斗何曾闇𤣥壇夜夜眀<lb/>
　　　瞻得之慶母夀十韻<lb/>
夀域資皇極天樞夾泰階樂生黄髮並錫福白眉皆有<lb/>
母褘裁副因兒綬結緺髙年方宴賜偕老屢興懐承祀<lb/>
言供食延賔使賣釵鞶絲猶故物彤管賴吾儕蘭茁矜<lb/>
熊枕花眀藉鹿柴學書圖史備贄禮束脩差予欲登堂<lb/>
拜誰令出斾諧歌詩陳善慶勒字擬磨崖<lb/>
<pb n="KR4d0491_WYG_002-23a"/>
　　　盧師山下過郝景文叅政墓<lb/>
故相聲名逺荒阡松栢長地能終不夜天莫借飛光舊<lb/>
客驅車過新詩洒淚傷千年此山下樵牧禁牛羊<lb/>
　　　送史正翁經歴之嘉興<lb/>
京華春滿眼楚客榜船歸花送行衣舞鶯從上苑飛蓴<lb/>
鱸隨俸入桑苧接田肥鈴閣文書少還知小吏稀<lb/>
　　　姚左司墨竹為賈仲章尚書賦十韵<lb/>
江渚春生雨山楹夜宿雲籜鱗穿石錦節粉帶書芸𤣥<lb/>
<pb n="KR4d0491_WYG_002-23b"/>
玉昆刀削素絲并剪分魚竿方問野鳳管已相<hi>一作招</hi>君<lb/>
莫作宣房楗還歌華澤文露零忻鶴警星度恐螢焚影<lb/>
似風欞見聲如雪幌聞裁冠終有製作屋更無氛移植<lb/>
驚燕叟盤根識楚妘中郎揮墨汁宗伯侑鑪熏<lb/>
　　　許右丞蘸道士祈感應<lb/>
榮門先赤幘索室借黄冠箋奏冷風至符飛苦雨乾市<lb/>
船難繫買禾耳可芟刓朝薦祈年觀昏祠太乙壇嘉生<lb/>
資五福哀籲劇三盤魚鼈還隂宅蛟龍謝夏官金穰夸<lb/>
<pb n="KR4d0491_WYG_002-24a"/>
浩浩粒食且摶摶神享希羞蕙靈歸藉用蘭車輪非有<lb/>
角馬足忽生翰帝念愚甿病民歌法網寛祝祠期不繆<lb/>
相國寸心丹<lb/>
　　　送許誠夫大監祠海上諸神<lb/>
上聖崇眀祀元臣屬有文内香開寶炷制幣出𤣥纁授<lb/>
節臨前殿傳臚聽後軍酒清黄木廟魚祭武夷君颶母<lb/>
應回雨天妃却下雲不勞風有隧猶願楚無氛漕粟瑯<lb/>
琊見還珠合浦聞穹蒼天坱漭溟渤氣絪緼龍户編魚<lb/>
<pb n="KR4d0491_WYG_002-24b"/>
賦鮫人織霧紋畤祠光炯炯宣室語欣欣鵬運連畨舶<lb/>
軺歸願冀羣觀書曽拜洛歌賦不横汾越水琉璃静閩<lb/>
花茉莉熏伏波封莫請宵旰念華勛<lb/>
　　　次韻阿榮<hi>目録作崇</hi>叅政<lb/>
輦路青雲上居人杳靄間寺鐘聞下界車轍在髙山倚<lb/>
馬才名世鳴鷄客過闗黄陂隔淮浦嵗晚約同閒<lb/>
　　　元禮弟寄和韻<lb/>
野雲不肯出作雨漲山溪頗謂談捫蝨何如學祝鷄鑿<lb/>
<pb n="KR4d0491_WYG_002-25a"/>
池通竹逺揷架庋書低秫熟秋田後應知酒自攜<lb/>
　　　適意<lb/>
夣想蒼龍闕盤桓汝水濵郡侯偏愛客秋雨更留人饌<lb/>
盛甞鱸鱠樽空倒角巾覉愁不能遣争奈二毛新<lb/>
　　　贊御書雪林二字為趙伯寧中丞作<lb/>
聖主敷文化臺臣得寶書方圓河洛出次舍日星居禹<lb/>
畫州圻古羲文物象初克勤資負扆躋敬賴儲胥王錫<lb/>
非鞶帶天光豈器車傳家恩有渥訓徳義無餘浩浩氷<lb/>
<pb n="KR4d0491_WYG_002-25b"/>
華潔亭亭木本疎山輝因玉潤雲氣是龍嘘瑩爽才尤<lb/>
峻栽培力不虚眀良須慶㑹動植樂舒徐眷遇榮金匱<lb/>
謳歌媿石渠賤微叨下列瞻拜舞階除<lb/>
　　　張元傑祠龍虎武當<lb/>
岌嶪芙蓉闕葳蕤翡翠幢祠官天北下仙屬日南降香<lb/>
雨沾春隴靈風鼓夜江神來乘馬四使至戴旗雙宣室<lb/>
還因鬼箕疇却為邦𤣥君眀月珮玉女白雲窻淑氣非<lb/>
烟縷祥光豈燭缸兩山通地脉萬竇響泉淙有樹皆生<lb/>
<pb n="KR4d0491_WYG_002-26a"/>
酒無苗不<hi>闕</hi>　龜蛇龍虎地螮蝀好為矼<lb/>
　　　求趙伯顯畫家山圖用唐李中韻<lb/>
春鴈南來後家書一紙無山花應向日陂水計通湖羸<lb/>
㹀衣資絮生蠶薄藉蘆久宜拂白石强此伏青蒲琴客<lb/>
分抄譜仙翁許借壺園紅榴火煉沼緑芡盤鋪嵐氣飄<lb/>
簷隙烟光鬱座隅呼雲横螮蝀問月看蟾蜍倚杖心何<lb/>
逸觀魚興不辜新開竹林逕併乞寫成圖<lb/>
　　　猗緑園<lb/>
<pb n="KR4d0491_WYG_002-26b"/>
殖産吾何取開林我獨能縛船嘗取竹擣紙每移藤池<lb/>
曲波濤小花繁霧雨蒸春雲同礎潤秋月共江澄鳳下<lb/>
非因食魚來不可罾寫經還道士裹飯乞行僧筍屨新<lb/>
青折荷衣舊翠凝浮甌茶有乳溢甕酒無氷香灺留文<lb/>
篆書囊剰繚綾清晨飡玉罷東坐日初升<lb/>
　　　贈蘆州黄孝子<lb/>
我家淮水上孝義夙多聞邑屋封華表丘園聘束纁久<lb/>
嗟毛義檄更嘆董生文白石山中去吾將問隠君<lb/>
<pb n="KR4d0491_WYG_002-27a"/>
　　　雲巢道士<lb/>
弱水不容舠仙山本負鰲坊偏朝斗柄材或伐蟠桃網<lb/>
户春絲宻梁河夕蝀髙㸃金應有藥切玉豈無刀雨裏<lb/>
攀龍鬛風中拾鳳毛露珠凝藥臼霞纈暈綃袍箕尾人<lb/>
能遇靈槎客每遭隔塵勞夣想斥鷃在蓬蒿<lb/>
　　　出都<lb/>
長城懐古處身在日華東水出盧龍塞山連碣石宫沙<lb/>
鷗終自白霜樹忽然紅雲海鴻濛氣歸颿杳靄中<lb/>
<pb n="KR4d0491_WYG_002-27b"/>
　　　項子虚鍊師歸舊隠<lb/>
黄石書難遇青精飯易逢山中霞盡碧海上日偏紅舊<lb/>
種三珠樹新裁五粒松大年能駐景上藥可還童塵隔<lb/>
悲浮世仙成劇化工龍來寧有穴鶴放更無籠衣製波<lb/>
紋縠琴修火爆桐緑章飛洞府蘂笈奏神宫黙黙龜潛<lb/>
息憧憧蟻鬭聰鍊形吾體惡因爾問崆峒<lb/>
　　　題恵崇畫樹林<lb/>
下瀨生秋響平林漏曙光蜀榿隂十畝閩荔熟千房不<lb/>
<pb n="KR4d0491_WYG_002-28a"/>
聽樵夫伐無勞匠石傷靈槎上天漢全棟架眀堂黯黯<lb/>
雲垂幔霖霖雨濕墻鴈奴呼伴審鳩婦擇棲詳路逺逢<lb/>
仙宅天低近帝鄉春行苔履滑夕坐筍書香東絹刀誰<lb/>
剪西園價爾償懸車清渭後白髮洒蒼凉<lb/>
　　　虞伯生學士畫像<lb/>
韋相傳經業楊門世講官箕裘君自得文字我知難汲<lb/>
冢朱塗誤秦灰墨補殘黄流凝玉瓚僊露滴金盤不肯<lb/>
投漫刺偏宜戴小冠近林聽竹雨臨澗看風湍詔入蒲<lb/>
<pb n="KR4d0491_WYG_002-28b"/>
輪軟訶歸釣石團青山連石國白日照長安擬卜龜呈<lb/>
兆將書鶴借翰風流圖畫裏方自見神完<lb/>
　　　登雨花臺<lb/>
積翠生層巘凝光浴巨濤呉城花覆井楚舸竹栽篙地<lb/>
近魚龍逼天空鶴鸛髙野橋皆螮蝀溪水盡蒲萄雨石<lb/>
逢芝箭風林得鳳毛臙脂兒女小罨畫鬼神饕六代都<lb/>
銜璧三山尚戴鼇故宫猶荏苒古樹漫周遭仙洞歌瑶<lb/>
草人家宴碧桃飯香非接淅酒好不篘糟緑霧春連閣<lb/>
<pb n="KR4d0491_WYG_002-29a"/>
丹霞曉映袍攀躋忻境勝跋涉憚人勞老我才還劣清<lb/>
資媿重叨採詩今有使問俗似無曺佳麗千年㝡聲名<lb/>
一世豪嵗時休澣日攜手可遊遨<lb/>
　　　南野<lb/>
南野新亭好城坳築小丘飄花如<hi>一作迷</hi>虎落<hi>一作穴</hi>遇水<lb/>
識龍舟朝士尋山到隣翁載酒游五雲天坱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>書帙瑞<lb/>
光浮<lb/>
　　　紫芝不用事<lb/>
<pb n="KR4d0491_WYG_002-29b"/>
霞纈盤華盖天葩擢矞雲孕靈非有種掞藻忽成文冠<lb/>
矗仙裁羽纓垂女製裙原田多衆草獨爾擅絪緼<lb/>
　　　贈楊洞天道人<lb/>
我自不入俗君今乂欲仙鳥啼百花裏屋住萬山邊宻<lb/>
樹雲難過空潭月易圓題詩秋卷了為說小行年<lb/>
　　　五言<hi>九首</hi>
太行東北去形勢自天分一葦航吳越千車輓朔雲衣<lb/>
冠今復盛豪傑古猶聞欲獻三都賦茫然愧不聞<lb/>
<pb n="KR4d0491_WYG_002-30a"/>
不作還山夢因吟李杜詩平生無飽飯抵死只憂時事<lb/>
實兼唐史風流揖楚辭山川舊逰處千載有餘悲<lb/>
王子不耐俗還山應恐遲挑燈同此夜把臂憶當時愛<lb/>
我常懸榻逢人只語詩買田今已決莫負耦耕期<lb/>
好去春山路騎驢罨畫中徜徉紫芝客憔悴鹿皮翁得<lb/>
酒寧辭醉逢人莫話窮乾坤皆古意人自不相同<lb/>
御史青驄馬詞臣白玉堂有才皆展驥此老尚亡羊雲<lb/>
海迷舟路天風失鴈行不須愁白髮正欲媚幽光<lb/>
<pb n="KR4d0491_WYG_002-30b"/>
古意在眉宇新詩應口哦無錢賒酒得有屋喜人過宇<lb/>
宙千年事功名一曲歌執鞭吾亦可稅駕欲如何<lb/>
聞道光山縣城南十里賒人家依翠竹野水亂梅花應<lb/>
有仙燒藥寧無客艤槎行當問田畝結屋貯烟霞<lb/>
栽竹復栽花居然處士家有田供白飯無句咏青霞春<lb/>
雨浮隣甕秋船繫樹槎漁樵相見熟来聼讀南華<lb/>
又是蒺藜秋浮槎繫旅輈古城空石堞平野半沙丘自<lb/>
笑滄洲客還期汗漫逰明朝入衛國淇上買扁舟<lb/>
<pb n="KR4d0491_WYG_002-31a"/>
　　　題張良卿御史乃翁萬户死邊詩卷<lb/>
莫恨將軍死將軍死是身子今簮獬豸國擬畫麒麟銅<lb/>
柱聲名舊燕然記刻新叢祠寄江右百世衞邦人<lb/>
　　　春思調王修撰袁待制<hi>二首</hi>
翰林王學士宅裏好花開白紵裁春服青錢喚酒杯終<lb/>
知老子興嘗望美人來笑我如椎鈍敲門一百迴<lb/>
京國春風軟名園花信来只愁添酒價還恐負詩才繡<lb/>
袂鞦韆下銀鞍騕褭囬詞臣應自貴深院閉莓苔<lb/>
<pb n="KR4d0491_WYG_002-31b"/>
　　　再用韻奉繼學<hi>二首</hi>
修撰官清切髙齋不易開青鳬憎緑幘黒瀋覆瓊杯日<lb/>
日裁書出年年賜錦來最憐山簡拙惟有習池迴<lb/>
山東豪侠客走馬兩京来芹藻流清譽絲綸藉美才但<lb/>
能鈴索静還使酒船囬夢想庭前鶴竒踪篆紫苔<lb/>
　　　次韻咏石<lb/>
老石何年有依稀滿路旁無人愁飲羽有客坐亡羊戒<lb/>
世能言晋傳書豈姓黄補天成五色何獨柱眀堂<lb/>
<pb n="KR4d0491_WYG_002-32a"/>
　　　北行<lb/>
山轉疑無路溪深似有雲衣裳沾沆瀣鞍馬入氲氤岩<lb/>
樹花凝晝崖藤蔓駐曛佛宫金匝匝帳屋錦文文塵坌<lb/>
車争出霞舒騎亂分烟中聽犬吠天畔見人耘草檄期<lb/>
誅泚歌詩擬弔蕡家家收棗栗處處種榆枌枕有仙人<lb/>
記琴無山鬼聞時巡勞聖主靈會召神君泉脉流釵股<lb/>
松身鏤纈紋團團㽞象跡矗矗立駞羣龍虎盤南石貔<lb/>
貅鎮北軍井鹽仍皛皛馬酒亦醺醺越貢珠璣錯夷琛<lb/>
<pb n="KR4d0491_WYG_002-32b"/>
翠羽紛弓旌徵隠逸斧鉞賜功勲俗已多羊酪民還賤<lb/>
豕豶雨餘雷菌長秋入地椒芬井邑聫山海倉箱溢隴<lb/>
汾白鷹隨雪鴈黄䑕掘田鼢太祖初飛御中原正溺焚<lb/>
劍光眀塞道箭影落窨氛聖嗣開元極天聲震大<graphic n="KR2855" url="https://raw.githubusercontent.com/kanripo/KR-Gaiji/master/images/KR2855.png" mimeType="image/png"/>轅<lb/>
門方納禹國鏡又收員降主來銜璧奔君自束緼只今<lb/>
修栒簴何但去䡝轒公子衣縫掖王妃曳練裙期綿堯<lb/>
厯祚物阜舜風薰學士工謨訓成均載典墳小臣難頌<lb/>
徳祗合採書芸<lb/>
<pb n="KR4d0491_WYG_002-33a"/>
　　　送同年趙繼清尹安陸<lb/>
席帽文塲裏于今十七年白鬚俱滿鏡墨綬獨行田鵜<lb/>
翼知吾刺鸞棲覺汝賢髙才多晚達未可嘆迍邅<lb/>
　　　寄舒真人<lb/>
金闕來華盖琳壇集羽衣石因鐘乳膩松為茯苓肥劑<lb/>
墨香翻杵修琴玉布徽天低臨象緯日近逼光輝竹裏<lb/>
開長逕池邊蔽小扉紅迷霞綺錯緑漲水環圍仙杏葩<lb/>
凝赤蟠桃萼剪緋龍來還獨宿鶴去更知歸割蜜蜂先<lb/>
<pb n="KR4d0491_WYG_002-33b"/>
避銜書鳳自飛祠雷陳古磬符鬼掣靈旂丹井泉偏冽<lb/>
銅盤露未晞俗人那得識詩客盡相依伊我逢休澣從<lb/>
兹詠浴沂憑師消鄙吝猶可採山薇<lb/>
　　　送華山隠之宗陽宫<lb/>
江閣魚龍近山房霧雨多地清天不暑池曲水無波筍<lb/>
籜迎書帶櫻桃送錦窠呦呦呼伴鹿唼唼換經鵝養素<lb/>
行編屨乘閒坐織蓑㡬篇飡玉法一帙醮星科香灺沉<lb/>
銀葉衣裾佩紫荷丹光留海月絳景出松蘿醉憶泉浮<lb/>
<pb n="KR4d0491_WYG_002-34a"/>
乳幽憐石爛柯神君攀緑桂天女踏青莎邀客登山頂<lb/>
尋真入澗阿洞簫吹道曲雲紙寫魚歌予髮今如此君<lb/>
心可奈何髙壇見明月為我問娑羅<lb/>
　　　石田山居<hi>八首</hi>
甲子人愁雨河田麥已丹嵗凶捐瘠衆天逺禱祠難賈<lb/>
客還沽酒王孫自飽餐更憐黧面黒征戍出桑乾<lb/>
積雨衣裳濕愁人是麥田泥將深沒馬霧欲墮飛鳶爨<lb/>
火勞薪盡家居老屋穿墻根雜蛙蚓擬買繫籬船<lb/>
<pb n="KR4d0491_WYG_002-34b"/>
光山楓製錦潢浦荻飛綿秫熟何論酒魚来不計錢卜<lb/>
鄰多野老求藥有神仙為客留羮筍清晨步石田<lb/>
四月淮天雨清林䕃碧池筍香鄰瓮酒禽響<hi>一作聴</hi>客窗<lb/>
棋田鼓春迎社鄉巫夜賽祠漸知飄泊久自覺是農師<lb/>
無麥夫何極吾憂隴畝空豈能驅盗賊得忍鬻兒童荼<lb/>
蓼充腸熟樵蘓救口窮無端縣小吏召役到疲癃<lb/>
作客何多意淮南即是家自牽蘿屋小不正葛巾斜書<lb/>
懶眠尤熟詩来酒更賒春天雲嫵媚相對坐鷗沙<lb/>
<pb n="KR4d0491_WYG_002-35a"/>
竟日無賔主山房一老翁竹光浮晝碧花蘂颺春紅田<lb/>
父分雞桀<hi>一作柵</hi>鄰僧乞鶴籠時行親杖屨未覺坐書空<lb/>
淮南窮僻地先世有林廬花曙鳴山鳥芹春躍岸魚鼓<lb/>
琴仙度曲種杏客傳書朋舊如相覔休嗔禮法疎<lb/>
　　　郎中蘇公哀挽<lb/>
墓門翁仲泣秋草九原深身世書盈屋鄉園樹滿林故<lb/>
人多執紼令子早冠簮曽作陽闗曲今成薤露吟<lb/>
　　　古城熊翁夀考<lb/>
<pb n="KR4d0491_WYG_002-35b"/>
髙年開八袠治世遇千祺馥郁蘭當砌葳蕤菊滿籬子<lb/>
能知負米孫更喜含飴但願雍熙内吾民盡耄朞<hi>一作期</hi>
　<lb/>
　<lb/>
　<lb/>
　<lb/>
　<lb/>
　石田文集卷二<lb/>
</p>
<p>
</p>
  </div>
</body>
</text>
</TEI>
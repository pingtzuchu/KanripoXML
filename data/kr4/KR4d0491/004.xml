<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷四</head> <lb/>
    <p>
<pb n="KR4d0491_WYG_004-1a"/>
欽定四庫全書<lb/>
　石田文集卷四<lb/>
　　　　　　　　　　　　元　馬祖常　撰<lb/>
　　五言絶句<lb/>
　　　雪中登郡城西亭十首<lb/>
躡雲上層臺娟娟撫修林雜佩遺江妃逺響聽幽禽<lb/>
澗谷垂寒藤氷光見魚影嵗暮風雪交敲瓶煮茶茗<lb/>
梅蕋發寒樹孤芳寄江沙忽得雲母屏光色陵嵗華<lb/>
<pb n="KR4d0491_WYG_004-1b"/>
燎桂熏我衣出逢嵗寒友澗壑多幽隂觴酒且擊缶<lb/>
飛花堕横塘鏡影照宫額天路韶華管吹香慰幽客<lb/>
石路屐齒滑天風吹高寒花明喜珠綴竹瘦愁露漙<lb/>
日讀種樹書自喜豐年瑞籃輿行田間相勞興嗣嵗<lb/>
兎跡行可尋馬力寒亦勁馳獵意已銷獨坐有嘯咏<lb/>
楚甸無層氷霡霂土膏濕更憐三角湖澄澈瑩寒碧<lb/>
濛濛翳江嶼艤船夜問酒路逢白髪翁憔悴看魚笱<lb/>
　　　聞笛<lb/>
<pb n="KR4d0491_WYG_004-2a"/>
昔在楚江上笛聲來夜舡江深魚龍動明月下髙天<lb/>
　　　題嵓屏隠士<lb/>
採藥緣山去彈琴傍澗居隠君多道意曽得茂陵書<lb/>
　　　弔節婦<lb/>
白日松臺閟青山石槨沉空餘哭夫淚下入九泉深<lb/>
　　　題四皓圖<hi>二首</hi>
不聽高皇召還來太子宫阿㜷人彘禍吾恨紫芝翁<lb/>
鴻鵠歌雖壯長門事可憂高名紫芝客終不似巢由<lb/>
<pb n="KR4d0491_WYG_004-2b"/>
　　　蜀葵<lb/>
風簾晝浮艷露庭曙含滋不見牧羝翁漢節空葳蕤<lb/>
　　　崞州判官王善父家望岳亭<lb/>
眉目凛松桂肘腋凌烟霞終慚隠君子歸去西移家<lb/>
　　　僧院蜀葵<lb/>
紫暈成丹景黄旉綴綠幢何因女冠子却近老僧忩<lb/>
　　　間題樹葉上<lb/>
秋意鳯城多凉飈奈夜何題詩滿霜葉不見洞庭波<lb/>
<pb n="KR4d0491_WYG_004-3a"/>
　　　題子昻承㫖墨竹<lb/>
汲澗思連筒發船思長篙春雨篔簹孫㑹長拂雲梢<lb/>
　　　李夫人畵竹<lb/>
夫人閨房秀手洒千畝雨不見蒼梧妃彈瑟瀟湘浦<lb/>
　　　馬户<lb/>
日午吹烟起人家半是農賣田當保馬無褐過三冬<lb/>
　　　桐江<lb/>
青山圍縣郭碧樹出旗亭千里桐江水分明是醁醽<lb/>
<pb n="KR4d0491_WYG_004-3b"/>
　　　朝歌<lb/>
霧黯山沉樹風號路起塵朝歌醉王死周室又歸秦<lb/>
　　　墨竹扇頭<lb/>
氷紈已却暑况此碧琳琅好伴玉麈尾凉颸滿高堂<lb/>
　　　山水圖<lb/>
石壁雲生樹濤江雨闇船居人屬仙籍長負免丁錢<lb/>
　　　謝杏子<lb/>
杏子黄金色筠籠出薊丘味甘醒午寢可是督詩郵<lb/>
<pb n="KR4d0491_WYG_004-4a"/>
　　　乞扇<hi>二首</hi>
端午蒲葵扇郎官冩贈人如何老供奉不得障清塵<lb/>
紈扇裁團月當知織素人撲螢還有妬障面却無塵<lb/>
　　　李陵臺<hi>二首</hi>
故國關河逺高臺日月荒頗聞蘇屬國海上牧羝羊<lb/>
蹛林聞野祭漢室議門誅辛苦樓蘭將凄凉太史書<lb/>
　　　歐陽原功銘馮少府墓<lb/>
古鼎刻龍文新銘少府君欲聞蒿里挽零露濕秋墳<lb/>
<pb n="KR4d0491_WYG_004-4b"/>
　　　畵鷹<lb/>
側視窺霄漢低飛近草萊金韝時一脱肉飽更須囬<lb/>
　　　題猿圃<lb/>
江渚無來鴈山樊有宿猿秋高盧橘熟巴月樹連村<lb/>
　　　送客西歸<lb/>
陸機初入洛王粲却歸秦春草無愁思楊花送逺人<lb/>
　　　偶成<lb/>
山中木葉落江上水波生自是年年事漁樵不必驚<lb/>
<pb n="KR4d0491_WYG_004-5a"/>
　　　黄河<lb/>
塵海東南下雲山西北高黄流蕩中潏萬里費波濤<lb/>
　　　舟泊徐州<lb/>
河發崑崙水天吹廣莫風徐州城下宿一日過淮東<lb/>
　　　真節馬氏<lb/>
天上圓月虧人間歡喜離千年哭夫處即是結褵時<lb/>
　　　節婦張氏<lb/>
磨笄山月寒織素機石冷閨深鏡塵奩泉咽水結井<lb/>
<pb n="KR4d0491_WYG_004-5b"/>
　　　龍眠十六賢圖<lb/>
林下石床方溪邊竹影凉高人千載意山水寄餘光<lb/>
　　　送邵從聖官臨淮<hi>四首</hi>
白髮滄洲叟今為漢㦸郎逢君淮上去竚立看歸艎<lb/>
素月生淮浦青山對縣門勸農明府在種樹長兒孫<lb/>
春水淮魚美秋田楚稻香翰林多故事君莫棄書囊<lb/>
少小淮邊住蠙珠不易求因知新縣令齋馬問春疇<lb/>
　　　四愛圖<hi>蘭蓮菊梅</hi>
<pb n="KR4d0491_WYG_004-6a"/>
湘纍能楚辭猗蘭為之佩千載得涪翁幽姿未憔悴<lb/>
瑩膚中含滋鮮彩外發藻晚紅詠池酣晝鉛敧岸裊<lb/>
的歴黄金華秋日媚堦徑南山種秫翁飲酒不得盡<lb/>
鐡色僵萬木江南梅有花枯蘚纈古錦明英冠春葩<lb/>
　　　獨石<lb/>
秋瀨喧石梁臨流不肯渡與客坐忘歸山寒日將暮<lb/>
　　　題王氏樓<hi>二首</hi>
岑樓臨曲水小檻背重城懶慢淮南客終須掉臂行<lb/>
<pb n="KR4d0491_WYG_004-6b"/>
乳燕穿花去倉鸎拂樹來淮天春又夏獨立意徘徊<lb/>
　七言絶句<lb/>
　　　節婦馬氏<hi>二首</hi>
織素鳴機曙未分寒風吹裂嫁時裙官家莫去催租賦<lb/>
孀女無心刺綉文<lb/>
老姑白髮垂肩短新婦青眉照鏡長四十年來門户好<lb/>
風流今見兩兒郎<lb/>
　　　楊妃墓<lb/>
<pb n="KR4d0491_WYG_004-7a"/>
漢廟衣冠照碧燐唐陵翁仲作黄塵馬嵬坡上棠梨樹<lb/>
猶占秦原㡬日春<lb/>
　　　帥臣子劉宗道藏其父之詩請跋<lb/>
將家子弟讀兵書欲斬樓蘭換印魚獨有劉郎偏醖藉<lb/>
阿翁詩句作儲胥<lb/>
　　　鎖院獨坐書事口號<hi>七首</hi>
松門行屋無人到恰似篷船泊浪中午夜風聲敲雨㸃<lb/>
夣囬錯認是漁翁<lb/>
<pb n="KR4d0491_WYG_004-7b"/>
玉署之西松㡬樹那知當日是誰裁若在山中濯雨霧<lb/>
更有鶴巢無數來<lb/>
蜀相功業少陵知萬古千秋更有誰瀘水東流奏嗚咽<lb/>
褒中春草亦離離<lb/>
東山百尺瀑布泉跳珠濺玉鳴夜弦綠樹㝠㝠野花落<lb/>
鶯啼春曙雨晴天<lb/>
門前栁枝垂碧絲閨中怨女惜春時剪衣自縫寄征鴈<lb/>
不對粧奩畵黛眉<lb/>
<pb n="KR4d0491_WYG_004-8a"/>
洛陽酒債斗十千高樓青旗真可憐牡丹芍藥趂時節<lb/>
王孫買笑擲金錢<lb/>
吳娃梳粧趙女妬楚王置酒章華臺走馬還宫張夜樂<lb/>
誰知樂極却生哀<lb/>
　　　南城<hi>二首</hi>
城南牡丹一百本翰林學士走馬來渡水楊花逐飛燕<lb/>
薊中芳草送春逥<lb/>
粟侯亭前花一園客來日日費金錢明朝碧樹春城合<lb/>
<pb n="KR4d0491_WYG_004-8b"/>
恨不江東問酒船<lb/>
　　　與庫庫子山郎中<hi>時祈雨長春宫</hi>
中郎齋沐醮星官風馬雲車下石壇深夜步虗詞更響<lb/>
要將靈雨溼春乾<lb/>
　　　題劉伯宣挽詩<lb/>
楊子橋邊水正波蘼蕪秋草徧陂陀江潮日日風波急<lb/>
似為孤臣賦九歌<lb/>
　　　送文璋甫入蜀省幕<lb/>
<pb n="KR4d0491_WYG_004-9a"/>
蜀國海棠紅似錦况在濯錦江水邊見君西去飲君酒<lb/>
恨無成都賣卜錢<lb/>
　　　慶陽<lb/>
苜蓿春原塞馬肥慶陽三月栁依依行人來上臨川閤<lb/>
讀盡碑詞野鳥飛<lb/>
　　　鱺山<hi>三首</hi>
繡嶺春來緑樹圓東風吹影入溫泉華清夣斷飛塵起<lb/>
玉鴈銜香堕野田<lb/>
<pb n="KR4d0491_WYG_004-9b"/>
玉女泉邊翠藻多石池涵影媚宫娥可憐繡嶺啼春鳥<lb/>
猶似梨園弟子歌<lb/>
華隂道士長松下留我煎茶看古碑衣上征塵都莫洗<lb/>
天風一夜為君吹<lb/>
　　　洛中<hi>二首</hi>
龍門三月洛波清正是花時過故京樽酒不來芳樹逺<lb/>
碧雲初合暮山横<lb/>
東望梁園是故鄉懷歸夜夜夢池塘春城碧樹淮南路<lb/>
<pb n="KR4d0491_WYG_004-10a"/>
飲酒當年似漫郎<lb/>
　　　河湟書事<hi>二首</hi>
隂山鐵騎角弓長間日原頭射白狼青海無波春鴈下<lb/>
草生磧裏見牛羊<lb/>
波斯老賈度流沙夜聽駞鈴識路賖採玉河邊青石子<lb/>
収來東國易桑麻<lb/>
　　　七夕舟中苦熱<lb/>
嘗憶銀床桐泣露更思玉椀蔗流漿天孫初嫁龍綃薄<lb/>
<pb n="KR4d0491_WYG_004-10b"/>
却恐秋河入夜凉<lb/>
　　　戲馬臺<lb/>
將軍一叱靡<hi>一作廢</hi>千人未可掀髯便笑秦枉築高臺閒<lb/>
戲馬漢王將地擬功臣<lb/>
　　　春日即事<lb/>
梨花白罷海棠紅誰為韶光次第工小閤捲簾春事晚<lb/>
竚看蝴蝶過庭東<lb/>
　　　題擕壺圖<lb/>
<pb n="KR4d0491_WYG_004-11a"/>
席㡌遮頭過野橋詩筒酒榼亦蕭蕭黔婁吟罷還清渴<lb/>
欲問先生借一瓢<lb/>
　　　歌風臺<lb/>
祖龍無廟托孤䰟羽泣妖姬死更奔獨有沛中隆凖客<lb/>
歌風臺上望鄉村<lb/>
　　　集袁王二學士詩為首二句祖常足成之<lb/>
石城月落鴉西堞秋浦天清鴈拂簷春送亂紅浮酒面<lb/>
山飄空翠溼書籖<lb/>
<pb n="KR4d0491_WYG_004-11b"/>
　　　送鄂通蘇蘇副河南憲<hi>二首</hi>
絳闕雲低白晝遲芙蓉露下倚秋池船逢打雨淇門岸<lb/>
却憶京華把酒巵<lb/>
河下渾黄積石來大梁城下怒如雷今年宿麥深何許<lb/>
使者行田看㡬囬<lb/>
　　　送胡古愚還越<hi>四首</hi>
越江秋水得霜清夜夜天南婺女明客子布衣風又急<lb/>
世間無用是才名<lb/>
<pb n="KR4d0491_WYG_004-12a"/>
壮風吹鴈不成行客子江邊上夜航剡紙題詩三百首<lb/>
人來為我説錢塘<lb/>
秋樹紅時客欲歸江寒潮小鷺空飛東陽有酒賖來飲<lb/>
莫問桐廬借釣磯<lb/>
送客歸山天正霜吳江蠏美橘初黄上林千樹櫻桃熟<lb/>
莫戀金華是故鄉<lb/>
　　　過故相宅<hi>二首</hi>
故相門閒草自春宅基一半屬他人可憐掉臂當時客<lb/>
<pb n="KR4d0491_WYG_004-12b"/>
盡是風吹路上塵<lb/>
瓦墜當簷燕不來白頭老妾買花栽舊時小吏今身貴<lb/>
羞近門西上馬臺<lb/>
　　　題賈氏卷<lb/>
風樹纒悲墟墓哀野人一日赦蒿萊雍門不用空彈淚<lb/>
曽見漢家翁仲來<lb/>
　　　題水仙花圖<lb/>
帝子湘南住白瑶苔生釵股織龍綃蕊香金粟誰分劑<lb/>
<pb n="KR4d0491_WYG_004-13a"/>
閒鬭蘭苕上翠翹<lb/>
　　　龍眠畫馬<lb/>
海國秋生漢使槎麝煤誰畫濯龍騧只今聖主如文帝<lb/>
留待時巡駕鼔車<lb/>
　　　孝子徐生卷<lb/>
署表誰封孝子門徐生刲股兩親存翁㜷白髪他年去<lb/>
相對含飴喜弄孫<lb/>
　　　閩浙之交<hi>五首</hi>
<pb n="KR4d0491_WYG_004-13b"/>
月出山頭犬吠雲隔林鍾磬鶴應聞老僧見客閒㽞坐<lb/>
風落松花滿寺門<lb/>
閩嶠人居罨畫圖客行只欲望京都筍輿軋軋相思嶺<lb/>
秋雨空濛呌鷓鴣<lb/>
九曲清溪下見魚雲林濯濯對高居南朝文物今都盡<lb/>
惟有先生㡬卷書<lb/>
路入閩中盡翠㣲家家蕉葛作秋衣石墻遮竹松圍屋<lb/>
時有丹禽哺子歸<lb/>
<pb n="KR4d0491_WYG_004-14a"/>
山溪秋瀨急飛淙萬斛跳珠濺石矼閩女唱歌來漂苧<lb/>
素馨花揷髻丫雙<lb/>
　　　桐廬縣<lb/>
江上船歸暮雨疎山中木落草秋初天寒沽酒桐廬縣<lb/>
醉擬嚴光絶漢書<lb/>
　　　跋扇頭郝隆晒書圖<lb/>
腹笥便便貯五經天過夜半失文星蠧魚不覺芸香苦<lb/>
肯信膓中有汗青<lb/>
<pb n="KR4d0491_WYG_004-14b"/>
　　　出都<hi>至治元年春夏交二首</hi>
京塵冉冉嵗華新重向都門問去津西日銜山沙水晚<lb/>
通州城下雨沾巾<lb/>
潞水年年沙際流都人車馬到沙頭獨憎楊栁無情思<lb/>
送盡行人天未秋<lb/>
　　　雲坳亭<lb/>
八月淮南鴈又來雲坳亭畔菊初開莫言野客渾無事<lb/>
臨水閒行日㡬囬<lb/>
<pb n="KR4d0491_WYG_004-15a"/>
　　　趙氏宗室畫水石<lb/>
生平已識趙王孫竹素何年畵石根萬里南雲秋似水<lb/>
直容艇子到柴門<lb/>
　　　和王左司韵<hi>三首</hi>
仙官紫府醉霞觴不信人間白髮長走筆題詩三百首<lb/>
敲門先送大中郎<lb/>
紫槖詞臣詠羽觴巴牋十幅筆花長却嫌嗜酒揚雄惡<lb/>
苦向當年作㦸郎<lb/>
<pb n="KR4d0491_WYG_004-15b"/>
松醪灔灧泛瑶觴玉署承恩化日長阮籍一生都為酒<lb/>
步兵當與晒褌郎<lb/>
　　　贈王左司<hi>二首</hi>
崇真仙酒初相送明日禪僧又見招那似中郎深閉閣<lb/>
終朝對雨寫甘焦<lb/>
觥船送酒溼宫袍供奉新詞白雪高却念故人天近處<lb/>
奏書千牘坐東曹<lb/>
　　　上都翰林院兩壁圖<hi>寒江釣雪秋谷耕雲</hi>
<pb n="KR4d0491_WYG_004-16a"/>
欲賣韓家舊石淙釣魚竿底是寒江淮南十月蒹葭岸<lb/>
曾見氷花到小忩<lb/>
突兀秋雲不可耕槎牙老樹半枯榮上京玉暑清凉境<lb/>
閒伴鰲峯作弟兄<lb/>
　　　調繼學左司<lb/>
七字詩高畫不如直從龍頷摘明珠朝行自避郎官貴<lb/>
豈是今朝見大巫<lb/>
　　　題左司帖郎中扇頭<lb/>
<pb n="KR4d0491_WYG_004-16b"/>
縹禽閒上海棠枝彷彿江南二月時蘭署名郎心似水<lb/>
氷紈底事送凉颸<lb/>
　　　獨立<lb/>
玉署凉生試裌羅堦庭新兩長青莎睡醒獨擬三都賦<lb/>
不換人間瑞錦窠<lb/>
　　　題華嚴僧筠軒<lb/>
李渉閒時過竹院虞郎行處賦筠軒山中兩閣晝含碧<lb/>
𤣥鶴飛來印石痕<lb/>
<pb n="KR4d0491_WYG_004-17a"/>
　　　誚燕<hi>二首</hi>
萬户千門取意過銜泥葺補舊時窠飛鳴上下渾無事<lb/>
只為新雛避雀羅<lb/>
風雨池塘鬭頡頏春來秋去一生忙世間多少寛閒境<lb/>
辛苦營巢傍屋梁<lb/>
　　　送焦徳元先還大都監金經及首問家事<hi>二首</hi>
塞嶺松濤撼鳥窠歸人天際裊鳴珂氷盤丹果維摩室<lb/>
百斛金泥寫貝多<lb/>
<pb n="KR4d0491_WYG_004-17b"/>
到家紗縠已熏香浴罷披襟對晚凉千樹碧梧隂滿地<lb/>
不思仙館日偏長<lb/>
　　　送廬山周道士<lb/>
崆峒移得三珠樹獨向江邊種未成南國祗應仙露少<lb/>
却來天上瀉金莖<lb/>
　　　送侯嵓亮<lb/>
西南萬里青山路君在峩眉第㡬重莫愛平羌江上水<lb/>
明年京國約相逢<lb/>
<pb n="KR4d0491_WYG_004-18a"/>
　　　贈道士謝草池<lb/>
昨日西宫謝道士獨抱古琴歸洞房半晴半雨天氣潤<lb/>
不出山門秋晝長<lb/>
　　　五月芍藥<lb/>
紅芍花開端午時江南遊客苦相疑上京不是春光晚<lb/>
自是天家日景遲<lb/>
　　　潘居士施飯<lb/>
飯飽千僧洗鉢歸生臺飢鳥拂簷飛山中丈室維摩病<lb/>
<pb n="KR4d0491_WYG_004-18b"/>
獨向長松掛衲衣<lb/>
　　　𢎞州孫同知禱雨<lb/>
神龍分雨掣靈旗一夕銀河注野陂山下龜田禾黍滿<lb/>
州人歌舞太平時<lb/>
　　　駿馬圖<lb/>
天馬西來入帝閑風騣霧鬛駁文班房星一夜光如水<lb/>
却怨龍媒萬里還<lb/>
　　　李伯時陽關圖<lb/>
<pb n="KR4d0491_WYG_004-19a"/>
自古人生苦别離邊頭征戍更堪悲渭城客舍無楊栁<lb/>
閒怨當年李伯時<lb/>
　　　瑪魯侍郎父監宣城禱雨應<lb/>
名郎文采動儀曹却是宣城有鳯毛聞説當年靈雨應<lb/>
山田六月水連糟<hi>一作槽</hi>
　　　驪山圖<lb/>
萬户千門春殿開温泉花發翠華來可憐十月無陽節<lb/>
獨見浮波玉鴈囬<lb/>
<pb n="KR4d0491_WYG_004-19b"/>
　　　赤壁圖<lb/>
三國周郎赤壁西江山雖好夕陽低他年銅雀分香妓<lb/>
猶恨囬船戰炬迷<lb/>
　　　貢院次曹子真尚書韻<hi>四首</hi>
漢家束帛聘諸儒狗監何須奏子虛大比南宫誰第一<lb/>
白袍當殿賜銀魚<lb/>
龍門雷鼔響豐隆百箭穿楊技不同大上河魚還繫水<lb/>
退飛宋鷁豈摶風<lb/>
<pb n="KR4d0491_WYG_004-20a"/>
杏園三月換銀袍燕子西飛背伯勞賦罷長楊傳唱急<lb/>
天門金榜日華高<lb/>
紅綾餅啖出宫闈賜宴恩榮玉殿西白髮詞臣曽射策<lb/>
榜名欣見武都泥<lb/>
　　　第一塲觀進士入院<lb/>
畫省春風滿禮闈綵繒雙表日暉暉文章筆槖三千士<lb/>
爛爛奎星近太微<lb/>
　　　和史參政韻<hi>目錄作殿試和李參政韻</hi>
<pb n="KR4d0491_WYG_004-20b"/>
五雲天近晝香殘紅白花枝滿藥闌一夜東風吹小雨<lb/>
殿頭持卷隔簾看<lb/>
　　　題道友舒貴和扇<lb/>
吳蚕八繭素絲多乞與天孫織扇羅氷雪地清天不暑<lb/>
月中仙子種桫欏<lb/>
　　　宋高宗書光武度田圖<lb/>
漢家自有雲臺像誰取丹青晝度田宋主欲興江左業<lb/>
却將書字送長年<lb/>
<pb n="KR4d0491_WYG_004-21a"/>
　　　流鶯<lb/>
喬木繁隂晝景舒檀欒綠色滿堦除京都三月花飛盡<lb/>
纔聽流鶯一囀初<lb/>
　　　暑雨<lb/>
凉生紗縠玉秋清雨氣霏霏滿鳯城湖上荷花雲錦爛<lb/>
不能臨水一閒行<lb/>
　　　沛縣水村<lb/>
霜氣漸寒河未氷野雲抺空起層層略彴橋邊沽酒市<lb/>
<pb n="KR4d0491_WYG_004-21b"/>
夜深篝火看魚罾<lb/>
　　　淮上初見吳牛<hi>二首</hi>
五年衣上屬車塵自向澄江一洗新長角吳牛尾黒色<lb/>
仰鳴知我是耕人<lb/>
獨愛江邊黒牡丹新編龍具不知寒春來高價如金貴<lb/>
背上童兒爾好看<lb/>
　　　雨霽<lb/>
五月天氣雨霽時千門楊栁綠參差日斜暑氣清如水<lb/>
<pb n="KR4d0491_WYG_004-22a"/>
手拂雲光下鳯池<lb/>
　　　官曹供氷<lb/>
方氷一尺石盤光氷玉流澌每<hi>一作出</hi>上方何但竹林堪<lb/>
避暑京華白日似年長<lb/>
　　　蜀道士歸儒<lb/>
青城羽客燒丹罷要近東家問六經却笑山隂痴道士<lb/>
白鵞閒覔寫黄庭<lb/>
　　　題柯敬仲乃父手澤<lb/>
<pb n="KR4d0491_WYG_004-22b"/>
三十昻藏一丈夫阿翁手澤宛如初梁園奏賦雙枚健<lb/>
趙括空能讀父書<lb/>
　　　功徳使薩木丹巴勒藏英宗皇帝所賜御書中<lb/>
　　　有御制詩云月色清吾心日光照吾民十字大<lb/>
　　　哉君人之言也又云明仁殿書賜旦謹賛詩四<lb/>
　　　句于後<lb/>
英宗朝坐明仁殿賜旦新書日月中河漢昭囬光氣在<lb/>
凄凉空抱小臣弓<lb/>
<pb n="KR4d0491_WYG_004-23a"/>
　　　畫牛<hi>二首</hi>
龍具春來掛屋厫清泥過腹雨耕勞田間獨仰聽風鼻<lb/>
不信空山野兕號<lb/>
江岸騎牛襏襫翁夕歸對婦詫田功世間無客曽相識<lb/>
惟見驚飛㡬鴈鴻<lb/>
　　　丁夘上京<hi>四絶</hi>
山雨晴時已是秋苑中行殿日華浮長楊十萬旌旗宿<lb/>
不使飛霜入畫樓<lb/>
<pb n="KR4d0491_WYG_004-23b"/>
離宫秋草仗頻移天子長楊羽獵時白鴈水寒霜露滿<lb/>
騎奴猶唱蹋歌詞<lb/>
海國名鷹豈鶻胎渥洼天馬是龍媒明時不惜黄金賜<lb/>
只欲畨王萬里來<lb/>
持槖詞垣已賜金對衣侍拜更恩深何如坐索長安米<lb/>
只有詩歌滿翰林<lb/>
　　　贈故人<lb/>
短檠曽共雪忩書誰謂西河乆索居青眼忽逢人更好<lb/>
<pb n="KR4d0491_WYG_004-24a"/>
白頭相見意何如<lb/>
　　　參議府坐贈左右司郎官<lb/>
西曹東<hi>一作清</hi>峻東曹劇綠水紅蓮兩幕開獨有議郎官<lb/>
似我手持書字近三台<lb/>
　　　寄王師魯<lb/>
乆憶辟雍王博士新詩不寄一篇來忽逢驛使天邊去<lb/>
欲折梅花恨未開<lb/>
　　　春風御馬圖<hi>二首</hi>
<pb n="KR4d0491_WYG_004-24b"/>
龍種權竒十二閑進來新自玉門闗連錢赭白生珠汗<lb/>
天子長楊羽獵還<lb/>
春風楊栁華山陽肥澤都能照地光天下太平無汗血<lb/>
還堪立仗事君王<lb/>
　　　樞府書事<lb/>
官氷一尺石盤光丹果秋來雨後香幸喜太平書檄少<lb/>
坐聞清露滴清商<lb/>
　　　蔡琰圖<hi>二首</hi>
<pb n="KR4d0491_WYG_004-25a"/>
邉月還如漢月圓龍堆沙水咽哀弦文姬此夕穹廬夣<lb/>
應到春閨舊鏡前<lb/>
蹋歌誰唱木腸兒頗念中郎哭女時衛霍不生陵不死<lb/>
望鄉臺畔盡相思<lb/>
　　　贈温徳亨平章致仕<hi>二首</hi>
射虎原頭白草秋將軍年少已封矦老來髀肉都消盡<lb/>
無奈黄狐上野丘<lb/>
玉帶金魚舊相臣集仙殿裏寄閒身長安三月花如錦<lb/>
<pb n="KR4d0491_WYG_004-25b"/>
對酒休愁白髪新<lb/>
　　　昭君<lb/>
旃車百輛入單于不恨千金買畫圖争似山中揷花女<lb/>
傍家只嫁一田夫<lb/>
　　　御溝春日偶成<hi>四首</hi>
御溝流水曉潺潺直似長虹曲似環流入宫墻才一尺<lb/>
便分天上與人間<lb/>
拍拍春波滿玉溝酒濃花艶栁枝柔江淹空有文如錦<lb/>
<pb n="KR4d0491_WYG_004-26a"/>
不得千金買莫愁<lb/>
春波十頃碧琉璃白日樓臺照影時好為畫船都載酒<lb/>
半酣西望碧參差<lb/>
水南沙路雨清塵桃李花開蛺蝶春三月京華寒食近<lb/>
東風十里酒旗新<lb/>
　　　題墨竹<lb/>
山雨瀟瀟溼翠旌雲中仙度鳯吹笙苔衣坐滿空林石<lb/>
放鶴歸來獨自行<lb/>
<pb n="KR4d0491_WYG_004-26b"/>
　　　題徽政院畫壁<lb/>
脉脉晴光夜硯池午忩冬暖日光移畫屏十幅丹青古<lb/>
山水亭臺是處宜<lb/>
　　　寒林積雪圖<lb/>
畫角樓前初一疊隴山寒色已飛雪樹槎鱗皴老籠立<lb/>
青林何年烟雨溼<lb/>
　　　送天錫秀才<lb/>
月宫丹桂三千樹都是嫦娥手自栽誰折一枝江上種<lb/>
<pb n="KR4d0491_WYG_004-27a"/>
秋風不到也花開<lb/>
　　　道士堦下生竹<lb/>
渭川淇園有閒地如何曲屈在丹房應是葛陂化龍種<lb/>
空教詩客詠篔簹<lb/>
　　　道士山房<lb/>
高梧疎竹清秋裏過鴈流雲細雨中石蘚漫堦連碧綉<lb/>
肉芝緣壁長丹紅<lb/>
　　　鶴索詩引頸長鳴戲以荅之<lb/>
<pb n="KR4d0491_WYG_004-27b"/>
一聲清唳九臯秋竹裂松摇不自由老衲彈琴來度曲<lb/>
粼粼沙水枕門流<lb/>
　　　趙中丞折枝圖<hi>牡丹芙蓉</hi>　<hi>石榴山茶</hi>
洛陽春雨溼芳菲萬斛胭脂染舞衣帳底金盤承蜜露<lb/>
東家蝴蝶不須飛<lb/>
乗槎使者海西來移得珊瑚漢苑栽只待綠隂芳樹合<lb/>
蕊珠如火一時開<lb/>
館娃宫裏醉西施不覺秋生水殿時酒病却嫌丹粉惡<lb/>
<pb n="KR4d0491_WYG_004-28a"/>
洗粧天上影蛾池<lb/>
火齊珠紅拂翠翹石家步障曉寒消千枝臈炬燒春夜<lb/>
羯鼓催花打六幺<lb/>
　　　代悼亡為陳云嶠作<lb/>
燕子樓空花不開綉簾天晚月初來手痕㽞在紅牙板<lb/>
猶有餘香妬落梅<lb/>
　　　調虞伯生<lb/>
聞君儤直奎章閣朝馬偏從小海過衣上落花紅雨滿<lb/>
<pb n="KR4d0491_WYG_004-28b"/>
馬鞍桞絮更如何<lb/>
　　　次王叅政延福宫韻<hi>八首</hi>
五粒松脂下石扉山花春鳥拂簷飛道人自煮青精飯<lb/>
學得仙方上馬歸<lb/>
仙子新開白鶴亭畫雲十二列山屏簾光香轉凉颸細<lb/>
坐對南華問大庭<lb/>
蕊珠宫闕畫雲扉幺鳯桐花白日飛氷水藕絲清暑宴<lb/>
偷桃方朔醉忘歸<lb/>
<pb n="KR4d0491_WYG_004-29a"/>
唐家漲水望雲亭三月千花隔障屏不似仙人華綠洞<lb/>
雙笙吹鳯五芝庭<lb/>
太乙神來月轉扉石壇秋冷葉初飛丹方可是無消息<lb/>
遼鶴千年始一歸<lb/>
道士南來説敬亭雲林千疊翠光屏寫書更問瀛洲叟<lb/>
㡬日丹牀滿後庭<lb/>
翠瓦金鋪白玉扉松堦五色鳯凰飛夣中不覺神仙境<lb/>
却是彤庭得奏歸<lb/>
<pb n="KR4d0491_WYG_004-29b"/>
草𤣥誰到子雲亭莫笑童烏短似屏學士横經趨虎觀<lb/>
將軍躍馬出龍庭<lb/>
　　　宿相府閒題<hi>二首</hi>
宫垣北對大長秋官醒瑶缾㶑灔浮王府白頭老中尉<lb/>
興來求酒不須謀<lb/>
楊花宛轉燕初飛江上春歸客未歸宫府晝長官事少<lb/>
鳯池人逺見還稀<lb/>
　　　題吳娃圖<hi>二首</hi>
<pb n="KR4d0491_WYG_004-30a"/>
金蓮燭下看蛾眉應是吳王半醉時一自館娃宫壞後<lb/>
仙䰟都上落花枝<lb/>
千兩金盤浴小兒玉釵雙堕燕差池綉忩白日無針線<lb/>
却笑羅敷不畫眉<lb/>
　　　秋鴈送客<lb/>
千里清淮秋鴈飛山人歸去芰荷衣明時莫怨身無用<lb/>
獨向天南占少微<lb/>
　　　雜賦<hi>四首</hi>
<pb n="KR4d0491_WYG_004-30b"/>
水村山店屋横斜行盡長淮恰到家雨雨風風六十日<lb/>
年光多少在天涯<lb/>
空江木落月輪高千里清光見羽毛喚起長年夜吹笛<lb/>
右持杯酒左持螯<lb/>
古城猶説漢期思土蝕苔堦楚相祠乞得寢丘人不奪<lb/>
千里<hi>一作年</hi>渒水入荒陂<lb/>
寒雲漠漠暝烟深溪上檀欒有樹林艇子囬時雙打槳<lb/>
却如賀老在山隂<lb/>
<pb n="KR4d0491_WYG_004-31a"/>
　　　到家<lb/>
山房百本梅花發盡是先生手自栽不似旗亭楊栁樹<lb/>
迎人未了送人囬<lb/>
　　　鴛鴦<lb/>
比翼鴛鴦金縷衣沙頭雙立對晴暉情知愛此清江水<lb/>
不向南湖北澗飛<lb/>
　　　宋徽宗畫蠏<lb/>
秋橙黄後洞庭霜郭索横行自有匡十里女真鳴鐵騎<lb/>
<pb n="KR4d0491_WYG_004-31b"/>
宫中長晝畫無膓<lb/>
　　　道士彈琴圖<lb/>
龍門千尺高桐樹天上移來石上栽斵得春雷鳴玉澗<lb/>
青鸞黄鵠一時囬<lb/>
　　　送王秀才南歸<lb/>
梁園賦雪漢枚臯不去江南左把螯聽得吳船溪上發<lb/>
恨無青竹截長篙<lb/>
　　　贈盧應奉<lb/>
<pb n="KR4d0491_WYG_004-32a"/>
五更風雨送春歸人向天涯念别離忽得參差楊栁句<lb/>
還如張緒少年時<lb/>
　　　吳宗師送牡丹<hi>二首</hi>
仙家分得上林春淺白深紅間色勻走送隣翁還有意<lb/>
恐隨風雨落風塵<lb/>
十五年前花發時仙翁邀賞醉瑶池如今頭白無情思<lb/>
只見瑶池花滿枝<lb/>
　　　寄王繼學<lb/>
<pb n="KR4d0491_WYG_004-32b"/>
八詠樓高風月清故人持節駐江城老來不覺俱多病<lb/>
藥裹隨身處處行<lb/>
　　　題墨梅<lb/>
花開不占洛陽春野店山橋雪月新豈是嵗寒偏偃蹇<lb/>
還愁金谷墜樓人<lb/>
　　　題舒真人鶴峯<lb/>
山中道士索題詩柿葉千層寫好詞不見籠鵞空揖去<lb/>
此生雖老可臨池<lb/>
<pb n="KR4d0491_WYG_004-33a"/>
　　　楊村<lb/>
霜明野水曉鄰鄰蘆葉黄時少白蘋船上忽逢吳客子<lb/>
牽衣雙手拂征塵<lb/>
　　　絶句<hi>三首</hi>
春雲五色建章西流水平橋兩岸低客子年光偏易失<lb/>
御溝楊栁又鸎啼<lb/>
一春不得見花開何况飛紅堕酒杯今日城南花萬樹<lb/>
看花不肯放春囬<lb/>
<pb n="KR4d0491_WYG_004-33b"/>
九陌初晴拂紫埃春衣花滿趂春囬丫丫小女相傳語<lb/>
昨日堂前燕子來<lb/>
　　　雜詠<lb/>
林石蒼蒼嵗暮天花禽竹鹤占苔錢欲知丞相園亭好<lb/>
自斫溪藤付釣船<lb/>
　　　畵竹<lb/>
海霧溟濛暗珠浦宫雲杳靄連玉田借力重截十二管<lb/>
吹引鸞鳯都下天<lb/>
<pb n="KR4d0491_WYG_004-34a"/>
　　　姚子中墨竹<lb/>
高堂秋聲星滿河𤣥雲洒雨參差多江中頭角蛟龍子<lb/>
夜風裂石將如何<lb/>
　　　舟中送干同知朱縣丞南歸<hi>二首</hi>
青天鶴子秋風骨飛來鳷鵲觀上鳴留得商聲滿京國<lb/>
又將雲影過江城<lb/>
青山白鳥坐中没渭樹江雲别後思四海同年㡬兄弟<lb/>
知君日有寄來詩<lb/>
<pb n="KR4d0491_WYG_004-34b"/>
　　　絶句<hi>十六首</hi>
儂家姑蘇閶門外能唱春風白紵詞為君艶歌三五曲<lb/>
只愁别後苦相思<lb/>
吳王蓮宫夜張樂急管哀絲翠簾幙可憐西子眉少顰<lb/>
坐使長洲百花落<lb/>
西江畵舸販鹽郎白紵輕衫兩袖長不肯一錢遺貧士<lb/>
却拚雙玉買歌娼<lb/>
維舟夜泊青泥渚楊栁千行八九家長年三老作吳語<lb/>
<pb n="KR4d0491_WYG_004-35a"/>
笑我烏紗角半斜<lb/>
十嵗馳騎北地子八嵗善泅越人孫魯國家家學絃誦<lb/>
西方在在講沙門<lb/>
天上氷蠶白雪絲裁成紈扇好題詩南風恰住西風起<lb/>
莫道班娘有怨詞<lb/>
閉門靜聽山鳥<hi>闕</hi>蒙籠草樹弄晴光汨汨野塘流細水<lb/>
娟娟菡萏浴斜陽<lb/>
初嫁郎時正盛年畵眉塗頰鬭嬋娟只知百嵗專房寵<lb/>
<pb n="KR4d0491_WYG_004-35b"/>
誰料君恩不似前<lb/>
丹竈茶牀䑕飜倒香爐經卷鶴為看一片孤雲無侣伴<lb/>
此君得得下仙壇<lb/>
綠樹交隂亂鳥啼花工次第入紅葵日長棋局誰相稱<lb/>
睡起茶甌我亦宜<lb/>
南溪荷花漲雲錦北堤楊栁絆晴烟留連禪客與詩客<lb/>
飄泊魚船與酒船<lb/>
江南女兒年十五兩䯻丫丫面粉光小紅船上採蓮葉<lb/>
<pb n="KR4d0491_WYG_004-36a"/>
北客初來應斷膓<lb/>
盈盈小客抱琵琶歌舞王孫帝子家彈得開元教坊曲<lb/>
金錢還只當泥沙<lb/>
道人何愛青山住為愛青山有雲樹一聲樵斧白雲中<lb/>
幾箇山禽自飛去<lb/>
翡翠明珠載畵船黄金腰帶耳環穿自言家住波斯國<lb/>
只種珊瑚不種田<lb/>
甬東賈客錦花袍海上新収翡翠毛買得吳船載吳女<lb/>
<pb n="KR4d0491_WYG_004-36b"/>
都門日日醉東醪<lb/>
　　　戲荅王繼學<lb/>
金錢賭酒夜走馬玉帶贈客春看花山中少年貴公子<lb/>
年年塞北慣風沙<lb/>
　　　閒題<hi>二首</hi>
視草堂<hi>闕</hi>白晝遲瀛洲仙子到來時閣鈴不響文書靜<lb/>
相對鼇峯日賦詩<lb/>
上京七月燕雛飛紫菊花開露入衣雨霽關河秋意滿<lb/>
<pb n="KR4d0491_WYG_004-37a"/>
南都應望翠華歸<lb/>
　　　薛𤣥卿華山隐二高道士過訪不及見<lb/>
南城道士供朝飯借馬凌塵去趂鍾北館羽衣還覔我<lb/>
歸來自掃雪行蹤<lb/>
　　　再荅薛𤣥卿并謝墨<hi>二首</hi>
京塵冉冉朝天馬辟糓仙人竹滿齋自冩烏絲吟白紵<lb/>
好風吹我到無懷<lb/>
崇真宫裏秋風起海上人來見隐君㽞得麝煤三百劑<lb/>
<pb n="KR4d0491_WYG_004-37b"/>
天邊呼伴散𤣥雲<lb/>
　　　李老峪<lb/>
李老峪中山繞屋半空嵐翠撲人衣倚忩不睡夜將靜<lb/>
欲倩松風送我歸<lb/>
　　　鵰窩<lb/>
山中騎馬又連朝秋雨初収暑尚驕誰借星橋横兩頂<lb/>
天風吹動髮蕭蕭<lb/>
　　　孟陽逸士<lb/>
<pb n="KR4d0491_WYG_004-38a"/>
洛陽季子一裘敝東郭先生兩履穿秋雨清泥過馬腹<lb/>
長鑱白柄斸山田<lb/>
　　　憶江南<lb/>
江上鱸魚三尺長蓴羮千里入船香人家石岸都平水<lb/>
媚嫵吳娃出後堂<lb/>
　　　載酒堂<lb/>
春來海國荔枝紅都屬儋州秃鬢翁載酒堂高天地小<lb/>
風流豈在百年中<lb/>
<pb n="KR4d0491_WYG_004-38b"/>
　　　寄示男武子<lb/>
爛漫天孫織錦機春風吹雨洗芳菲香泥滿地臙脂溼<lb/>
只許新來燕子飛<lb/>
　　　訪伯堂宗師不遇<lb/>
修竹庭深犬吠門蕭蕭蘭若似山村主人賣藥城中去<lb/>
落葉聲乾鶴夣喧<lb/>
　　　寄栢堂<lb/>
金水橋西天竺寺一來一度石苔新劉郎莫怨𤣥都觀<lb/>
<pb n="KR4d0491_WYG_004-39a"/>
去後桃花見主人<lb/>
　　　寄吳宗師謝古篆<lb/>
黄帝外臣仙籍史名香逺寄白雲峯山人焚罷談𤣥理<lb/>
散作仙霞一萬重<lb/>
　　　題栁道傳詩卷<lb/>
九曲珠穿蟻度絲雙環鏡透月輪虧人間自有鵷鸞侣<lb/>
早奏簫韶見鳯儀<lb/>
　　　次韻王繼學<hi>二首繼學前身乃楚州僧</hi>
<pb n="KR4d0491_WYG_004-39b"/>
淮地瞿曇悞夙姿今生記得未生時轉羞薜荔無真説<lb/>
却訝芙蓉似近時<lb/>
三伏灤京酒醆同分飛鴻鴈怨秋風誰知上店前宵月<lb/>
只在盧仝草屋東<lb/>
　　　題扇面<lb/>
兩汀對出寒蘆折一鳥高飛古木疎無影無聲何處鴈<lb/>
莫因菰米寄人書<lb/>
　　　明月亭<lb/>
<pb n="KR4d0491_WYG_004-40a"/>
霜寒江渚生秋影星繞天河下露聲歸鴈夕陽佳句好<lb/>
題詩應自愧平生<lb/>
　　　挽道士危公逺<hi>二首</hi>
紫皇朝坐靈芝宫羽人往奏新宫銘笙簫不下鶴一去<lb/>
蓬萊洲上種黄精<lb/>
海風吹折三珠樹蜕骨胎仙上赤霄石室丹經塵不隔<lb/>
道人他<hi>一作臨又作傳</hi>寫寫甘蕉<lb/>
　　　送牟景陽<hi>三首</hi>
<pb n="KR4d0491_WYG_004-40b"/>
江東船去載丹橘天北人來問碧雲知是故家書滿室<lb/>
苕溪他日約平分<lb/>
清袍儒士漢淹留詞賦相如亦倦遊桂樹山中生滿石<lb/>
借船同去覔滄洲<lb/>
龍虎山邊是上饒山中羽服盡逍遥春來筍蕨應無數<lb/>
况有仙家送酒瓢<lb/>
　　　和李彦方<hi>七首</hi>
海碣盤盤楫<hi>一作接</hi>帝鄉東華日近見龍光太常馬惡愁<lb/>
<pb n="KR4d0491_WYG_004-41a"/>
齋酒曹務休分騎省郎<lb/>
寄書日日問滄洲莫打江鷗與海鷗春水滿溪畦稻發<lb/>
洛陽花好不須遊<lb/>
乞得閒官出謁遲讀書更不讀韓非京華楊栁千門日<lb/>
何處鳴蟬飲露肥<lb/>
龍門八節奏雲和竹管新聲怨恨多好向都城傳滿紙<lb/>
聮翩雕繢過隂何<lb/>
梁鴻杵臼北邙思百里令人賦扊扅王謝堂前雙燕好<lb/>
<pb n="KR4d0491_WYG_004-41b"/>
營巢了後更無為<lb/>
百花落地蜂翅閒萬樹生隂鶯語闌海舶水邊求玳瑁<lb/>
玉田石上長琅玕<lb/>
李白新裁杮葉書都人傳寫到天餘題詩崔顥今重見<lb/>
老蚌含珠對望舒<lb/>
　　　桃花馬<lb/>
白毛紅㸃巧安排勾引春風上背來莫解雕鞍橋下浴<lb/>
恐隨流水泛天台<lb/>
<pb n="KR4d0491_WYG_004-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0491_WYG_004-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集卷四<lb/>
</p>
<p>
</p>
  </div>
</body>
</text>
</TEI>
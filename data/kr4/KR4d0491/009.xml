<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷九</head> <lb/>
    <p>
<pb n="KR4d0491_WYG_009-1a"/>
欽定四庫全書<lb/>
　石田文集卷九<lb/>
　　　　　　　　　　　　元　馬祖常　撰<lb/>
　　序<lb/>
　　　送劉文可之官汝州序<lb/>
曩余在潁汝間識泰山劉君文可時文可尉新蔡縣甞<lb/>
騎駵駒戴武冠手大鳴鏑腰長刀驍勇勁悍闔縣狗䑕<lb/>
不敢竊發余方疑文可直一武士爾於文吏事盖廓如<lb/>
<pb n="KR4d0491_WYG_009-1b"/>
也又七八年余策試京師每與搢紳學士論才噐人即<lb/>
先以泰山劉君為稱首無一人或短之余又疑斯人者<lb/>
特鄉里姓字之同者也非余向之汝潁間所識者也以<lb/>
是乏造請之禮焉一日闖門而謂余舎人曰前新蔡尉<lb/>
劉君来余起走階戺下進諸賔位拜既歴敘往時余先<lb/>
大夫官淮南行事暨尊俎歌詩風流講射御田原教種<lb/>
樹農桑諸論著文字數真如詘五指而信之也余於是<lb/>
尤賢之重諗之曰昔君尉縣河外不過如幽并豪侯等<lb/>
<pb n="KR4d0491_WYG_009-2a"/>
而今也蜚聲稱文儒雖學術之力而何功之亟也劉君<lb/>
曰不然丈夫子一蹴而當女子百躍我視之尚為不力<lb/>
何亟也且我前年尉一縣今貳一郡子知其道乎令甲<lb/>
嵗造楮幣若干置工官秩視外縣令丞上凡工官嵗造<lb/>
楮幣患不給至大中天官氏以我是司我倍其嵗之入<lb/>
而不勦民以自衒属考官最乃吏我為二千石亞今將<lb/>
之官子其序以表我遂序之曰昔也武而今也文昔也<lb/>
縣而今也郡河南成周之墟周南汝墳之化不泯我聖<lb/>
<pb n="KR4d0491_WYG_009-2b"/>
天子文教隆盛似周成王要必刑措而後制禮作樂君<lb/>
官河南日當喋喋問文獻衣冠家掇拾周之逸書以須<lb/>
上之徵則余也又將操觚牘以俟<lb/>
　　　送牛國寳罷政光學北歸序<lb/>
余嘗覿乎山之木有所發蒙焉隠於中曾未啟也頃之<lb/>
友人國寳牛君告余曰我將去潁州願子有言以贈余<lb/>
應之曰趙夫子唱古學於君之邦君之行殆欲大肆其<lb/>
所學而充其志耶敢以山木之說辱行李夫大山之産<lb/>
<pb n="KR4d0491_WYG_009-3a"/>
羣木也其當嶧負麓廣坂長谷風日所煦清淑所㑹是<lb/>
木也必挺聳條暢繁蔚充盛入雲刺天百仞千尺本可<lb/>
柱<hi>一作棟</hi>宇末可几豆其或窮崖絶壑隂寒是集槄栲雜<lb/>
植叢淮<hi>一作蘿</hi>互樛是木也必盤錯擁腫離竒符婁<hi>一作俯僂</hi>
不克茂達不中規矩寧元氣滋液之不均即將厚地孕<lb/>
育之不類耶抑亦所樹立有利否也何同是木而材不<lb/>
材如是哉今君之潁川當漢魏時為名郡天下髙節之<lb/>
士率十五六出潁川彬彬如鄒魯間其流風餘韻尚未<lb/>
<pb n="KR4d0491_WYG_009-3b"/>
艾也今趙夫子豈其人耶君所謂風日所煦清淑所㑹<lb/>
者也將見上徵明堂之材於潁水之上矣余方離竒符<lb/>
婁<hi>一作俯僂</hi>以待爨事<lb/>
　　　送崔少中序<lb/>
談者謂近世治賦之臣率多弄刀筆畫籌䇿日夜屑屑<lb/>
析毫毛利害飛文舞書陽與隂掇一有豪傑魁偉之士<lb/>
學古之人以仁義為說者則羣笑目譏指號狂惑斥去<lb/>
恐後太師長史燕國崔君以今年春提舉山東鐵冶將<lb/>
<pb n="KR4d0491_WYG_009-4a"/>
行天山馬祖常曰子好仁義說久矣持仁義說往山東<lb/>
冶賦是舞干羽而戰也是擊鍾磬而田也或曰不然夫<lb/>
操戈以入人之室雖三尺童子亦將召徒而拒之使之<lb/>
端委執綏揖讓下車而問館焉則盜跖有所不敢辭道<lb/>
之於天下如是哉道之於天下如是哉遂系以詩曰<lb/>
衣之華兮雖絅而章道之華兮雖闇而光有美一人兮<lb/>
佩玉鏘鏘捨我而他其何可忘<lb/>
　　　國語類記序<lb/>
<pb n="KR4d0491_WYG_009-4b"/>
結繩不施書契有作科斗鳥獸之迹籕篆𨽻兮及今之<lb/>
書雜然並傳觀乎黄帝帝嚳而下迨晉楚列國其間貨<lb/>
錢刀布鼎彛敦簠誌記銘刻文字形畫之殊極六書制<lb/>
作之變曾不少相襲而其聲音文義相生相成百世一<lb/>
道我國家造蒙古書因天地自然之數以成一代之書<lb/>
求合乎先王之意而不柅於人宜乃列之學官置博士<lb/>
弟子員教授不廢是以近世之士鼔篋而游學宫者嘗<lb/>
比於孔氏之徒焉太僕經歴持廣平張大卿所著國語<lb/>
<pb n="KR4d0491_WYG_009-5a"/>
類記若干卷来請曰是書實古轉注之義為多切講此<lb/>
有年矣大卿乃能綴緝本末成一家言凡國語之引物<lb/>
連類假借旁通者班班具焉子盍為我序之祖常曩讀<lb/>
曲臺所記及漢急就章諸篇等知世之古今文字論列<lb/>
辨博纎悉畢載何則其資寡者其中窳其籍厚者其内<lb/>
充則大卿之為是書後世稽古者尚有考焉<lb/>
　　　送人南歸序<lb/>
下邳翟君志道解易𤣥既成書進之闕下天子喜其勤<lb/>
<pb n="KR4d0491_WYG_009-5b"/>
詔丞相府特與提舉儒學官凡儒服者咸推為榮仍悔<lb/>
其已由雜道進而崇君之進以正也率恧於君而因求<lb/>
君之學不已遂謂𤣥義出老子孔子徒所不道揚雄遭<lb/>
漢厄運訑訑諸儒間著太𤣥深諉於易其名義悉與易<lb/>
不類宋周邵程朱四家論道理傳天下後世者往往常<lb/>
以二書不並稱今翟君挈四聖一賢之要歸而比之其<lb/>
有以越乎人矣以余為識翟君請問之余謝不能乃自<lb/>
為書遺之曰夫士之博於文久矣彼百氏肆曼衍雄深<lb/>
<pb n="KR4d0491_WYG_009-6a"/>
荒忽鬼怪之辭髙說天人下援俚諺鈎貫旁出漁獵小<lb/>
道蔚乎其相稽也曄乎其相徵也駸駸乎其外襮而中<lb/>
窽也訾訾乎其出侈而入嗇也為士者靡不掇拾其精<lb/>
華而芟剔其蔓稉也辟則津焉民有趨父難病川之不<lb/>
可徒涉也而曰必求杠梁而不乗桴則可乎否耶其利<lb/>
害炳炳明矣且復諗翟君曰君將再<hi>一作往</hi>東南游東南<lb/>
有勝國故都去今世尚邇其遺老猶在中必有如箕子<lb/>
者且為我訊之洪範之與易易之與揚雄太𤣥果何如<lb/>
<pb n="KR4d0491_WYG_009-6b"/>
也遂抗手而别<lb/>
　　　游經歴字序<lb/>
游氏為河南望族河南祖常父母邦也宜知游氏為甚<lb/>
悉始辨章公起家以清徳素業教諸子皆恭儉守家法<lb/>
傳數十年不殄而愈熾以及其孫僎僎年弱冠即筮仕<lb/>
為監修國史㕘軍宣政院經歴僎曰子知吾家世吾且<lb/>
有請先是翰林姚公名余曰僎矣而字則未有也願有<lb/>
以字我祖常曰惟古之道冠而字於阼階禮之意以責<lb/>
<pb n="KR4d0491_WYG_009-7a"/>
成人也今子官於朝有年矣庸藉乎字為也雖然子有<lb/>
命所不敢辭請字曰嘉賔夫僎主人之二<hi>一作貳</hi>也古之<lb/>
人相見而禮飲也主有僎而賔有介焉僎能修主人之<lb/>
辭以致乎賔賔以授介介亦有以復焉於是乎宣禮節<lb/>
合文章觀辭命整容體油油然大順生人道成矣嗚呼<lb/>
其義顧不深哉是則曰嘉賔如之何不可尚思有以實<lb/>
之<lb/>
　　　李氏夀桂堂詩序<lb/>
<pb n="KR4d0491_WYG_009-7b"/>
燕趙古稱多彈絲趾躧慷慨悲歌之士風聲氣俗表裡<lb/>
并代田獵騎射以為生常報死感激以為壯偉居秦之<lb/>
世趙及韓魏東方諸國糜爛蹈藉人㡬於無而燕獨存<lb/>
其筋角棗栗之富督元之饒傳數十世而不衰豈亦召<lb/>
公始封之國邑人人愛之而不肯去譬如甘棠而勿翦<lb/>
勿伐者也我國家都全燕之地以恒碣為城以瀚海為<lb/>
隍生聚教養十百於古萬方之珍怪貨寳璆琳琅玕珊<lb/>
瑚珠璣翡翠玳瑁象犀之品江南吴越之髹漆刻鏤荆<lb/>
<pb n="KR4d0491_WYG_009-8a"/>
楚之金錫齊魯之柔纊纎縞崑崙波斯之童奴冀之名<lb/>
馬皆焜煌可喜馳人心神則得為民而居其地者天下<lb/>
㡬何人哉得為民而又居其地且又不為彼物俱化者<lb/>
盖真鮮矣或曰王畿之民匪華車服美室屋則不足以<lb/>
樂承平而崇理治矣矧有恱親心而婉順其好者乎詎<lb/>
可亟病某奢而深詬之也析津李氏正卿有母年八十<lb/>
矣以絍繡為工不廢有弟四人悉相孝友正卿甫昆季<lb/>
葺屋都邑之中以奉其母氏翰林待制趙君穆為書某<lb/>
<pb n="KR4d0491_WYG_009-8b"/>
<hi>某一作其</hi>室之名曰夀桂嗚呼若斯人者亦庶㡬能恱親者<lb/>
也亦庶㡬不為物化者也雖然非得載諸太史氏文字<lb/>
之末詩賦之間則其亦孰信之哉<lb/>
　　　送李公敏之官序<lb/>
天子有意乎禮樂之事則人皆慕義向化矣延祐初詔<lb/>
舉進士三百人㑹試春官五十人或朔方于闐大食康<lb/>
居諸土之士咸囊書槖筆聨裳造庭而待問於有司於<lb/>
時可謂盛矣然其進之道雖則曰應詔對策皆不過文<lb/>
<pb n="KR4d0491_WYG_009-9a"/>
藝細碎矯誣情實求合乎有司而蘄得一官於天子也<lb/>
未聞其不為利禄而不干世用特立而獨行違今而趨<lb/>
古孟軻所謂雖無文王猶興者也余在河南即聞于闐<lb/>
人李君公敏能尊孔子之教而變其俗其學日肆以衍<lb/>
浸漬乎六經汪濊乎百家蔚然而為儒者流離困苦益<lb/>
自刻厲教授於青齊之間賴公卿大夫知其賢名薦牘<lb/>
交上用是乃起家而入官焉且公敏始有志乎古道也<lb/>
豈必欲公卿大夫之知哉公卿大夫之知而不可必也<lb/>
<pb n="KR4d0491_WYG_009-9b"/>
又豈為利禄世資舎其所有而要其所無者哉如此則<lb/>
孟軻謂雖無文王猶興者吾公敏是已余今盖知愧焉<lb/>
於其行故為序以别<lb/>
　　　王夫人貞節序<lb/>
集賢待制兵部郎中喀喇庫庫之外祖姑王氏故贈上<lb/>
䕶軍瑯琊郡公之女故御史中丞薊國文正公女弟陜<lb/>
西行省郎中劉天瑞之夫人也夫人十四嵗嫁劉天瑞<lb/>
又十六年而夫死又二十六年所在有司上其事於丞<lb/>
<pb n="KR4d0491_WYG_009-10a"/>
相府旌其門焉嗚呼甚矣禮之可以善俗也古者婦人<lb/>
夫死已稱曰未亡人則是欲従而死也今王夫人始為<lb/>
顯官女與婦也則夙夜敬事修飾工容及其夫之沒也<lb/>
則疏布被體號泣若將終身嗚呼婦人之行盡如王夫<lb/>
人則俗豈有不善者乎然善俗之道視其上之禮如何<lb/>
耳上之禮既已敷錫道揚表異褒美書在官府名在州<lb/>
里凡所以為善俗之道者亦云至矣而搢紳學士讀古<lb/>
詩周禮先王善俗之意相属而為之詩以宣昭天子人<lb/>
<pb n="KR4d0491_WYG_009-10b"/>
倫之化且使民有所歌詠而觀感焉是亦搢紳學士之<lb/>
懿徳也為義固不偉歟<lb/>
　　　送髙富卿學正歸滑州序<lb/>
諈諉以為辭骩骳以為學利於時而躓於道賤已而貴<lb/>
物夫豈謂儒者之要哉寡黙以為亷齪齪以為恭兹又<lb/>
豈謂儒者之要哉前年魏郡髙君富卿被省檄主光州<lb/>
學州人之子弟従而嚮道者數十人方駢進不已且將<lb/>
有来游来歌之士而髙君受代去學官故服孔氏之言<lb/>
<pb n="KR4d0491_WYG_009-11a"/>
者咸重不忍其舎吾黨而他適也咸重賢其操儒者之<lb/>
要而無彼二者之失也作為文章書諸幕帟以張於祖<lb/>
道之右祖常竊聞而私慕焉於其行贈以言曰君不躓<lb/>
於道不賤乎已使其在孔子之世則有顔淵閔子者為<lb/>
之依歸而取正焉斯能入善人之域矣不寡黙以為亷<lb/>
不齪齪以為恭使其在孟軻之世則亷必不如仲子之<lb/>
亷恭必不如栁下惠之不恭矣若然則髙君可不謂之<lb/>
儒者乎<lb/>
<pb n="KR4d0491_WYG_009-11b"/>
　　　送聶道元詩序<lb/>
少之時隨親提攜往来宦游江淮之交纉古績文視世<lb/>
之進取不屑也及官浮光祖常年已二十矣旦夕侍出<lb/>
入吏来白事嘗従廰事後竊聴吏多以名呼私甚薄之<lb/>
獨聶君道元先子每特稱其字焉私又疑之請曰聶君<lb/>
特筐篋曹属獨字之何先子顧祖常而教之曰兒来前<lb/>
立吾誨汝盖聶君異他吏當休沐下直跡他吏皆縦酒<lb/>
呌號市中道元服澣衣而講律義於家不出也斯可敬<lb/>
<pb n="KR4d0491_WYG_009-12a"/>
矣汝無忘吾言後其名日大彰灼淮西山南部使者並<lb/>
檄聘之貢地官掾轉登臺郎奮迅騰拔出賛淮東憲府<lb/>
而祖常承大宗伯之職于朝道元喜且命曰先大夫知<lb/>
我我之行子豈無言乎搢紳之士咸已賦詩為贈矣子<lb/>
宜為序若夫壯詩人之情性惜執手之别離則詩序之<lb/>
製也因情性之所由以達乎人之親慨别離之相慕推<lb/>
今日以至于當時則兹序之所起也敢以是為道元送<lb/>
别詩序<lb/>
<pb n="KR4d0491_WYG_009-12b"/>
　　　風憲宏綱序<lb/>
世祖肇建官制興起文物属命御史臺昭布體統振肅<lb/>
綱維正儀崇化靡不緝綏迨及列聖繼明屢揚寳訓亦<lb/>
靡不顯示常憲儆爾百官欽惟皇上日月中天燭見幽<lb/>
隠紹述祖宗成法申命臺端嚴兹糾劾不俾瘝官貽憂<lb/>
惸獨于是臺臣協恭奉職上體淵衷下宣風紀謂古象<lb/>
魏有法道路有徇今國家肅清憲綱汲引言路其見諸<lb/>
訓辭者光大深厚粲然有章宜編綴成書載在簡冊垂<lb/>
<pb n="KR4d0491_WYG_009-13a"/>
告内外俾當察視司持平者有所徵焉既奏上制曰可<lb/>
嗚呼盛哉凡我耳目之官尚知佩服之母怠<lb/>
　　　卧雪齋文集序<lb/>
夫人之有文猶世之有樂焉樂之有髙下節奏清濁音<lb/>
聲及和平舒緩焦殺促短之不同因以卜其世之休咎<lb/>
象其徳之小大人之於文亦然然不能强為也賦天地<lb/>
中和之氣而又充之以聖賢之學大順至仁浹洽而化<lb/>
然後英華之著見於外者無乖戾邪僻忿懥淫哇之辭<lb/>
<pb n="KR4d0491_WYG_009-13b"/>
此皆理之自然者也非惟人之於文也雖物亦然華之<lb/>
大艷者必不實噐之過實者必不良必也稱乎求乎稱<lb/>
也則舎詩書六藝之文吾不敢它求焉袁君徳平之文<lb/>
可謂美矣優柔而不華典則而不質可以施之宗廟告<lb/>
之朝廷而今已死無及也其子杲游於國學以余嘗従<lb/>
其兄伯長甫官史館而伯長甫又好余甚者也請重序<lb/>
其父之文焉噫徳平之文世雖無知者抑何傷乎子杲<lb/>
兹行又槖而歸於越山之下一日太史占候言南方有<lb/>
<pb n="KR4d0491_WYG_009-14a"/>
光氣上達於天者其必徳平之文在其下也夫<lb/>
　　　周剛善文集序<lb/>
六經之文尚矣先秦古文雖淳駁龎雜時戾於聖人然<lb/>
亦渾噩弗雕無後世誕詭骩骳不經之辭司馬遷耕牧<lb/>
河山之陽得中州布帛菽粟之常者而為史其言雄深<lb/>
唐韓愈挈其精㣲而振發於不羈嘻文亦豈易言哉栁<lb/>
宗元駕其說忿懥恚怨失於和平淮西雅謌晉問諸篇<lb/>
馳騁出入古今天人之間蔚乎一代之製而學士大夫<lb/>
<pb n="KR4d0491_WYG_009-14b"/>
皆宗師之宋以文名世歐王曾三氏降而下天下將分<lb/>
裂道不得全業文之士咸澆漓浮薄不足以經世而載<lb/>
道焉皇元隆平宣布文化姚燧元明善褎然在廷以文<lb/>
致位光顯而於今傳之周剛善彚其文數十篇俾予觀<lb/>
之質實而不窳藻麗而不華彈其思以志於文而未已<lb/>
者也兹將官南方故書以為文序而畧告之<lb/>
　　　楊𤣥翁文臺序<lb/>
讀楊𤣥翁文臺再過得其辭之意義氣之音節盖隠君<lb/>
<pb n="KR4d0491_WYG_009-15a"/>
子之言也延祐初予售於有司是時以古文名者清河<lb/>
元公復初假予以言曰子之修辭㡬於古矣然於質實<lb/>
則過之於藻麗則乏矣予起應之曰祖常初無志於斯<lb/>
世功名之業聞古有所謂立言之士粗願學焉而弗舎<lb/>
之也今國家以文取四方士其進也不雜是以致此幸<lb/>
先生教之然稱以質實則祖常有未敢能兹十年餘矣<lb/>
藴而未發也力小勢在下信者寡而傳者或疑之間與<lb/>
東平曹子貞甫王繼學甫中山王儀伯甫蜀郡虞伯生<lb/>
<pb n="KR4d0491_WYG_009-15b"/>
甫相下許可用甫宣城貢仲章甫講求其說而猶以質<lb/>
實為難而不得一變斯文為歎也而今也𤣥翁之文隠<lb/>
君子之言也蔚然而充鏘然而和而怦然而有激也質<lb/>
實之域㡬其造矣乎乏於藻麗者不飾之耳君試以諗<lb/>
同志者何如也<lb/>
　　　梁氏夀慶堂詩序<lb/>
監察御史梁克中請於馬祖常曰吾世家宛丘國家平<lb/>
宋吾父君用甫以應募戰有功進領<hi>闕</hi>户軍居閒嘗教<lb/>
<pb n="KR4d0491_WYG_009-16a"/>
克中昆季曰吾年幼氣實時<graphic n="KR2040" url="https://raw.githubusercontent.com/kanripo/KR-Gaiji/master/images/KR2040.png" mimeType="image/png"/>於<hi>
                        <graphic n="KR2040" url="https://raw.githubusercontent.com/kanripo/KR-Gaiji/master/images/KR2040.png" mimeType="image/png"/>於疑誤</hi>弓刃出廣海瘴<lb/>
地與盜賊羣結艦連屐轉鬭相薄毒霧之塞也如盖帷<lb/>
猿狖交啼之悲如號<hi>一作鬼</hi>魅諸少年皆樂搆難俘殺為<lb/>
快計而吾獨被甲執盾以赴敵未嘗妄戮一人亦未嘗<lb/>
以所欲貴富者載諸心以殘人之子女貨賄辛勤来歸<lb/>
吾弟又奄先人之業以自殖而吾亦未嘗介於懐以求<lb/>
已私也若曹生泰平盛世慎自問學事親孝謹人人言<lb/>
天之報予善人恒有餘慶或者其有然乎克中佩父訓<lb/>
<pb n="KR4d0491_WYG_009-16b"/>
學未成而仕由御史大夫掾得官承務為江東亷訪司<lb/>
經歴進南臺御史遷西臺御史入為監察御史累階五<lb/>
品請於朝封吾父曰奉訓大夫禮部郎中飛騎尉宛丘<lb/>
縣男母閻氏宛丘縣君今夀皆八十丹頥素頷虞<hi>一作危</hi>
坐堂上不穀之子三人孫男六人曾孫男女又六人侍<lb/>
膝旁怡愉甘㫖殆知喜而忘懼也元統元年冬十一月<lb/>
殿中侍御史呼喇台等以聞天子初<hi>一作賜</hi>尚尊酒偕所<lb/>
封制即賤臣之家以寵異之夫名與禄豈必賢者待之<lb/>
<pb n="KR4d0491_WYG_009-17a"/>
為榮哉雖不賢者亦待以為榮也韓詩曰曽子仕為吏<lb/>
以樂得養親雖禄不過鍾釜猶忻忻喜也曽子可謂不<lb/>
賢乎以彼其賢猶曰喜及禄養不賢者能勿喜乎克中<lb/>
又將求薦紳先生作為文章以繩天子之賜而助吾喜<lb/>
為母夀也干一言序吾意何如予曰子孝矣夫子孝矣<lb/>
夫天之報于子固有不得而知者惟明天子所以望于<lb/>
子者豈不曰孝子之於親也愛之以心敬之以義事之<lb/>
以道仁人之於民也必體父母以子之故器子為御史<lb/>
<pb n="KR4d0491_WYG_009-17b"/>
成子為孝人者政有望於子也子異時為名宰士為良<lb/>
公卿為民之賢父母一是心而已明天子之望子者如<lb/>
此子姑持予言為子父母夀其必亦喜無量惟賢者而<lb/>
後知此意也子謂何如克中曰然即書而為之序<lb/>
　　　送雅勒呼㕘書之官静江詩序<lb/>
奎章閣㕘書雅勒呼字正卿取髙科登朝廷以文學才<lb/>
諝遇知於天子出貳郡治以宣上徳而修百姓之務亦<lb/>
可謂榮矣然而有為不懌者謂正卿宜在館閣華要與<lb/>
<pb n="KR4d0491_WYG_009-18a"/>
諏訪獻納發謀議佐政事而自効於静江荒逺僻隅山<lb/>
側洑海之地孰失之歟余為之言曰中州大夫士吏南<lb/>
越者往往不樂其土其仕皆有苟且而無憂勤之心以<lb/>
故其政事解㢮莫致其治教之意而蠻民與猺合盜廣<lb/>
西數郡罹其暴害天子宰相以静江重鎮守臣未易稱<lb/>
任又知正卿嘗家衡鄂壁於其壤識其山川巇坎之勢<lb/>
市里田土風謠習尚話言之變害利詭冒憸良之形制<lb/>
其傾搖蹂躙而導其善心必有素計也他日正卿以親<lb/>
<pb n="KR4d0491_WYG_009-18b"/>
老乞髙郵便養而天子宰相特有是命焉夫以嘗仕於<lb/>
朝出入禁籞為文學之臣而治其所居已安所有事之<lb/>
宜否皆已習熟之士專思一慮以勞其職以宣布上徳<lb/>
而無苟且以憂勤百姓之務余知其必能成在官之政<lb/>
為後来可守之法矣此正卿所當自致其治教之意而<lb/>
天子宰相之所以命正卿者也又孰失之歟然余聞往<lb/>
時廣西憲臣帥守嘗併力以勝盜勝則削骸戮孥矯䖍<lb/>
毒民使荆湘衡鄂兵以萬數卒殱焉正卿其特將除是<lb/>
<pb n="KR4d0491_WYG_009-19a"/>
而已耶抑用之為小異也豈亦制而導之亡素計猶不<lb/>
免為是也天子宰相任之之意其然耶孔子曰天下有<lb/>
道盜其先變乎亦嘗思於其言否耶繇鄂泝湘過衡抵<lb/>
静江吏者多中州大夫士正卿為余諗其賢者曰受命<lb/>
為吏大者專方鎮小者一郡一州起居靡有所失飲食<lb/>
不侈以妄雖越南與中州不大異也豈當以不樂而置<lb/>
官以不事利進襮耶倘曰余之言可豈得蠻猺之為盜<lb/>
哉噫亦其民之幸也已於是不懌者與館閣僚友及京<lb/>
<pb n="KR4d0491_WYG_009-19b"/>
師聲明之士各忻然為文章以美其行而勸其無久於<lb/>
外以致其去處之情而請余為之序正卿固喜任事者<lb/>
故次第其言以送之<lb/>
　　　送簡管勾序<lb/>
中書以簡君實理管勾曲阜廟學將行請吾為送别詩<lb/>
序諾之二年弗即與之也及来京師告闕里孔子廟荒<lb/>
圮不治又請吾曰今而為之矣始簡君布衣褎然游公<lb/>
卿間公卿皆禮之雖小丈夫有所挾持不禮人者簡君<lb/>
<pb n="KR4d0491_WYG_009-20a"/>
亦能使之忘其挾持而禮之其交於人非有鉤連濡沬<lb/>
之巧也非有排難解紛之俠也平易以坦夷和樂而静<lb/>
專年彌久而情益真也時益躓而義愈篤也如斯而已<lb/>
矣彚類而觀之古之君子入道之域者爾由於是矣簡<lb/>
君讓曰不敢有是願先生終序之夫闕里廟不治公卿<lb/>
大夫士之事也子無憂其不治也彼佛老之人室廬觀<lb/>
闕丹雘塗飾圗所以事其師者欿焉若不終日公卿大<lb/>
夫士咸以文名而官榮庸有不治其師之廟而自豐其<lb/>
<pb n="KR4d0491_WYG_009-20b"/>
屋者哉子當求如奚斯者作詩以俟之<lb/>
　　　送吳養元管勾還家省親序<lb/>
番昜吴生養元年弱冠循循務進理自將無世俗子弟<lb/>
華美之習吾嘗愛之今年中書署為曲阜先聖林廟管<lb/>
勾捧檄而喜告予祖常曰小人有親方夀而康寧今兹<lb/>
被檄非敢以尺寸之進為喜喜得升斗之禄逮親榮養<lb/>
也祖常聞之遽然色變而歎曰昔吾起草野戰藝於京<lb/>
師得一官則皆失怙恃矣後月給俸入及間拜錫賚嵗<lb/>
<pb n="KR4d0491_WYG_009-21a"/>
時市鮮新物品饋食堂上則追恨罔及自罪不孝以為<lb/>
不得奉一歡於膝下雖叨冒光寵適増愧赧而獲戾於<lb/>
清議迄今觀大夫士之家有侍其親之在官者憧憧於<lb/>
心也嚮者吾年未老大時聞生若言尚易今也吾年老<lb/>
大矣聞生若言得重無判於心乎子歸矣持吾言以諗<lb/>
其親則生之親將恱生之孝而喜吾之言可以為歡也<lb/>
同朝君子有能賦者請以此為序<lb/>
　<lb/>
<pb n="KR4d0491_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集卷九<lb/>
</p>
<p>
</p>
  </div>
</body>
</text>
</TEI>
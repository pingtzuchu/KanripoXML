<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0491_WYG_016-1a"/>
　附録<lb/>
　　　桐鄉阡碑　　　　　　　　　虞　集<lb/>
故贈某官封馬公某以大徳五年守光州有惠政後官<lb/>
閩中以皇慶二年卒囑家人曰光吾桐鄉也我死必塟<lb/>
諸其子祖常奉䘮北歸至于光葬焉表之曰桐鄉阡云<lb/>
某與祖常嘗在太史故屬某識之按公家世歴官行事<lb/>
月日已具神道碑此獨著其係光者以示光之人焉初<lb/>
金人侵宋江南宋踰淮設闗塞列保障而金之窺光者<lb/>
<pb n="KR4d0491_WYG_016-1b"/>
自陳州出宛丘新息坦途千里無天險可恃故光之不<lb/>
得寧居者垂二百年毎兵至郡豪輒率其衆走保金剛<lb/>
山須事定然後敢出是以國家既盡有宋地且七八年<lb/>
始知出降而光得以成州然畊者不足周其土來占田<lb/>
籍者皆四方之人也仁人君子固亦䀌然重有感于斯<lb/>
已夫方是時公以有為之才撫新集之衆甫及三年而<lb/>
自信夫千古之託豈偶然哉惜乎舉措之徴有不獲盡<lb/>
知者矣獨聞在郡時有請嵗税光畝出粟十萬者公力<lb/>
<pb n="KR4d0491_WYG_016-2a"/>
持之卒不征光人掇茶山中以為次<hi>一作資</hi>運司行茶法<lb/>
江南嵗有吏索光人脅重賄山谷之民尤病公卒懲之<lb/>
使不敢復至乃立學官而躬教之謂司馬公實生是邦<lb/>
象而奉祠示之徳行規以革其頑鄙若此者光人之所<lb/>
以思公而公亦以自信者與昔人之所謂桐鄉者良由<lb/>
是噫計公之去光而歸葬至于今乆矣昔為公明者少<lb/>
者壮而壮者老矣父兄長者亦有以詔其昆弟子孫已<lb/>
乎今天下日已治平光為内地取賦有恒制民生無與<lb/>
<pb n="KR4d0491_WYG_016-2b"/>
乎外事地力完而生物敏資用給足然道非賔旅所通<lb/>
出無車馬貨財之交無所耗乎華靡民之易治益愈於<lb/>
昔國家法令脩明擇吏謹審代公而治者其蹟可𢾗也<lb/>
鬱乎兹阡豈直係光人之思哉理吾光者可以有所覽<lb/>
觀矣馬氏本西北貴族由兵馬死事號曰馬氏而光之<lb/>
有馬氏自公始祖常進士髙第為代聞人諸弟若子相<lb/>
繼以文學入官來者未可量也故特著之以俟夫考世<lb/>
徴徳者是亦光人之志也<lb/>
<pb n="KR4d0491_WYG_016-3a"/>
　　　故資徳大夫御史中丞贈攄忠宣憲協正功臣<lb/>
　　　河南行省右丞上䕶軍魏郡馬文貞公神道碑<lb/>
　　　銘并序<lb/>
至正七年七月丁丑集賢侍講學士通奉大夫兼國子<lb/>
祭酒臣天爵言故資徳大夫御史中丞贈攄忠宣憲協<lb/>
正功臣河南行省右丞上䕶軍追封魏郡公諡文貞馬<lb/>
祖常早擢髙弟歴踐要途始終五朝有文有政宜賜碑<lb/>
記徳庸示報功集賢院以聞制可命臣有壬為文臣𤣥<lb/>
<pb n="KR4d0491_WYG_016-3b"/>
為書臣起巖篆其額三人皆文貞公同年進士而有壬<lb/>
託知尤厚始以學士被命繼冒承㫖皆職紀述其敢辭公<lb/>
字伯庸世永古特部居靜州天山有竒爾濟蘇者髙祖<lb/>
也金季為鳯翔兵馬判官死節贈桓州刺史廟賜褒忠<lb/>
子孫因官以馬為氏曽祖烏呼訥從世皇征宋留汴掌<lb/>
饋饟累官禮部尚書贈推忠宣力翊運功臣僉樞宻院<lb/>
事諡忠懿祖世昌行尚書省左右司郎中贈加議大夫<lb/>
吏部尚書父潤朝列大夫同知漳洲路緫管府事贈中<lb/>
<pb n="KR4d0491_WYG_016-4a"/>
奉大夫河南行省參知政事追封梁郡公妣楊氏追封<lb/>
梁郡夫人梁公官浮光因家焉公七嵗知學得錢即以<lb/>
市書十嵗見燭攲燒屋解衣沃水滅之人嘆其異蜀儒<lb/>
張公<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>講經儀真公未冠質以疑義數十張公竒之科<lb/>
舉詔下鄉㑹試皆第一廷試第二葢以國人冠也授應<lb/>
奉翰林文字承事郎同知制誥兼國史院編脩官拜監<lb/>
察御史仁皇久正宸極猶居東宫近侍利燕飲得請公<lb/>
抗言當御正衙立朝儀御史執簡太史執筆雖有懐姦<lb/>
<pb n="KR4d0491_WYG_016-4b"/>
利已乞官賞者亦不敢出諸口承天地祖宗之重當極<lb/>
調攝至於酒醴近侍進御當思一獻百拜之義英宗為<lb/>
皇太子請慎簡師傅下至臣僕亦宜精擇時大姦當國<lb/>
公首知其盗觀國史洎同列疏其十罪仁廟震怒罷之<lb/>
黨與之布要地者皆論列出之端人昔與牴牾而擯斥<lb/>
者請拔用之泰州山移公言山不動之物而今動之豈<lb/>
在野有當用不用之賢在官有當言不言之佞大臣皆<lb/>
家居待罪薦賢拔滯知無不言改宣政院經歴月餘辭<lb/>
<pb n="KR4d0491_WYG_016-5a"/>
歸起為社稷署令罷雜事于泉南大姦復相左遷開平<lb/>
縣尹欲中傷之退居浮光大姦死除翰林待制泰定建<lb/>
儲擢典寳少監太子左賛善尋兼翰林直學士成均釋<lb/>
奠陳太子視學之禮内出禮幣命公助祭除禮部尚書<lb/>
祖母張夫人卒䕶䘮歸起為右賛善復禮部尋辭歸天<lb/>
厯初再使召為燕王内尉仍入禮部兩知貢舉一為讀<lb/>
卷官時號得人參議中書省事參定親郊典儀充讀祝<lb/>
冊官禮成賚金幣拜治書侍御史賜犀帶及御書奎章<lb/>
<pb n="KR4d0491_WYG_016-5b"/>
閣記内庭宴服七襲金玉腰帶各一改徽政副使拜南<lb/>
臺中丞今上即位召議新政賚白金為兩二百楮幣為<lb/>
貫萬金織綺為端四改同知徽政院事拜御史中丞以<lb/>
公疾特免朝禮命光禄日給上尊知經筵進説必陳經<lb/>
史大義叅以祖宗故實持憲務存大體西臺御史劾其<lb/>
僚禁酤時面有酒色以苛細黜之山東憲以孔氏訟聞<lb/>
以事闗名教不行按者亦引去司憲有以貪墨敗沒入<lb/>
其田廬請歸曲阜林廟從之拜樞宻副使居無幾辭歸<lb/>
<pb n="KR4d0491_WYG_016-6a"/>
復南臺中丞遷西臺疾不赴積階自承事郎至資徳大<lb/>
夫至元四年三月丙午薨于光州之第得年六十是年<lb/>
四月壬申葬州北平原鄉西樊里有司以聞有令贈諡<lb/>
配索氏封梁郡夫人子男二武子承事郎湖廣行省檢<lb/>
校官文子徴事郎秘書監著作郎孫男三女二公言事<lb/>
剴切嘗建國人暨諸部既誦周孔書當尊諸母以厚彛<lb/>
倫兵家子驕脆有孤任使庶人挽强蹶張老死草野當<lb/>
建武學武舉儲材以備非常時雖不用識者韙之至於<lb/>
<pb n="KR4d0491_WYG_016-6b"/>
論刑一本哀矜嘗言死罪遇赦且原減死流徙未蒙殊<lb/>
渥當驗情遇恩内徙漢人滿百執弓矢獵者不及百者<lb/>
流條格已有禁弓矢聚衆之條又復為此是錯綜綱羅<lb/>
之誠恐愚民舉足蹈罪至論建徳民妻之不首夫死者<lb/>
則當以必死其得用法之意乎國家涵濡百年譽髦斯<lb/>
士公先世已事華學至公始大以肆為文精核務去陳<lb/>
言師先秦兩漢尤致力於詩凌礫古作大篇短章無不<lb/>
可傳者與修英廟實錄譯潤皇圖大訓承華事畧編集<lb/>
<pb n="KR4d0491_WYG_016-7a"/>
列后金鎰千秋記若干卷至順間龍虎臺應制賦詩有<lb/>
玉食之賜甞進擬稿為之嘆曰孰謂中原無碩儒乎文集<lb/>
若干卷臺檄刻之揚州郡庠仁皇始行貢舉國人而下<lb/>
列為四色國人洎諸部為右榜試目視左榜差優公雖<lb/>
右榜左列及之者指未易屈焉且其為學初不為貢舉<lb/>
也以挺特之資丁大明之㑹褎為舉首馴至達官威重<lb/>
足以鎮薄俗文章足以追古作議論足以正風教設科<lb/>
得士不得不以延祐之初為盛也不幸壽僅六十未究<lb/>
<pb n="KR4d0491_WYG_016-7b"/>
其用悲夫銘曰<lb/>
元大一統六合同風南臺北萊芃生其中部族有儒文<lb/>
貞伊始文貞之世翼翼廟祀後承聿修講學諸夏延并<lb/>
至公有大無摦嶄然異禀㓜不事弄濡衣撲燎智劇碎<lb/>
甕益習以進益混以澣不溺于流而登于岸先秦兩漢<lb/>
華咀實擷天籟泠厲石湍激洌天子有詔乃興乃賔實<lb/>
三其魁一推國人甫試館職倐峩豸冠以爾枘鑿安我<lb/>
考槃遐心浮雲束帛空谷春坊翊賛經筵啟沃皇格于<lb/>
<pb n="KR4d0491_WYG_016-8a"/>
天公司其度俊造鑑衡風紀砥柱龎恩異數川委充溢<lb/>
云胡修途六十而抳既易其名亦大其封于光之原賜<lb/>
碑崇崇賜碑崇崇於赫厥銘同年之紀考信匪譝惟爾<lb/>
部族文貞有躅叙倫敦典益介戬榖<lb/>
　　　石田山房記<lb/>
桐栢之水發為淮東行五百里合溮潢山谷諸流左盤<lb/>
右紆環繞山麓其南有州曰光平衍而萆茂民勤而俗<lb/>
樸故贈都尉開封郡伯浚儀馬公實嘗監焉公之子祖<lb/>
<pb n="KR4d0491_WYG_016-8b"/>
常少賤而服田於野以給饘粥鄉之人思慕郡伯之政<lb/>
念其子之能勞而將去也乃為之卜里中地亟其乗屋<lb/>
而俾就家屋之側有崇丘可六七丈溪水旁折而出岸<lb/>
碕之上嘉樹苞竹薈蔚蔽虧前為木梁縁溪而行周垣<lb/>
悉編菅葦門屋覆之以茨嵗時里隣酒食徃來牛種田<lb/>
器更相貰貸寒冬不耕其父老各率子若孫持書笈來<lb/>
問孝經論語孔子之説其耕之土雖磽瘠寡殖不如江<lb/>
湖之沃饒然猶愈于無業也祖常者因樂而居焉于是<lb/>
<pb n="KR4d0491_WYG_016-9a"/>
名其屋曰石田山房且自為記與圖以屬當世能言之<lb/>
士請為賦詩異日使淮南人歌之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0491_WYG_016-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集附録<lb/>
</p>
<p>
</p>
  </div>
</body>
</text>
</TEI>
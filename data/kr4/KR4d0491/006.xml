<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>石田文集卷六</head> <lb/>
    <p>
<pb n="KR4d0491_WYG_006-1a"/>
欽定四庫全書<lb/>
　石田文集卷六<lb/>
　　　　　　　　　　　　元　馬祖常　撰<lb/>
　　制誥<lb/>
　　　遣奉使巡行詔<lb/>
朕祇承洪業夙夜惟寅凡所以圗治者悉遵祖宗成憲<lb/>
曩者屢詔中外有司宣布徳澤蠲賦省刑賑恤貧乏思<lb/>
與黎元共享有生之樂尚慮有司未體朕意庶政或闕<lb/>
<pb n="KR4d0491_WYG_006-1b"/>
惠澤未洽承宣者失於撫治司憲者怠於糾察俾吾民<lb/>
重困朕甚憫焉今遣奉使宣撫分行諸道案問官吏不<lb/>
法詢民疾苦審理寃滯凡可以興利除害速宜舉行有<lb/>
罪者四品以上停職申請五品以下者就便處決其有<lb/>
政績尤異暨晦跡於丘園才堪輔治者具姓名聞咨爾<lb/>
臣庶體於至懐<lb/>
　　　追封河南王夫人制<lb/>
古者婦人之義名字不出閨門迺所以别男女嚴内外<lb/>
<pb n="KR4d0491_WYG_006-2a"/>
也故河南行中書省左丞相布拉吉達妻胡氏徽柔恵<lb/>
淑蚤嬪髙門相其夫子顯聞于時予方推恩四海矧我<lb/>
股肱之舊而有爾伉儷之良乎故追封爾為王夫人仍<lb/>
啟河南故圻以従封夫爵噫婦官一品褕翟有光其尚<lb/>
隂隲爾家服我寵休之無替<lb/>
　　　思州軍民宣撫使田冕晃和爾布哈封贈二代<lb/>
　　　制<lb/>
國家外建藩屏以靖逺人責其宣布懐仁之惠能使恩<lb/>
<pb n="KR4d0491_WYG_006-2b"/>
威並流而一方清謐者稽于國典可不賞勞乎具官某<lb/>
父某官某向膺朝寵勤庸服官勠力小心不聞有過乃<lb/>
教忠於嗣子得寵慶於世家兹朕所不忘者也故命追<lb/>
褒異數階秩一品有靈在幽尚迪爾後<lb/>
比属有司考禮於䘏典矣而婦人之貴嘗視其夫子焉<lb/>
况有鵲巢汝墳之懿能行於其閨門衽席之間者乎具<lb/>
官某母某氏女儀柔婉来嬪辨族相其宗事珩璜有節<lb/>
又能篤生令子服柔疆塲撫綏之勞湯沐衍封胙以列<lb/>
<pb n="KR4d0491_WYG_006-3a"/>
國其尚歆承休寵利爾後昆以延饋祀之無已哉<lb/>
朕以孝治天下凡人臣之親悉命因其班列之次功庸<lb/>
之等以為寵數之異焉具官祖父某官某昔備官使輯<lb/>
綏邊氓頗著惠懐有譽南服夫天之施仁於物無間朕<lb/>
敢不法天而已哉宥密之司階品為貴啟爾後人保兹<lb/>
終吉<lb/>
先王制禮婦人之義飲食衣服祭祀而已非有與於外<lb/>
事也然或婦道母徳可以表率宗族而成其夫子者頋<lb/>
<pb n="KR4d0491_WYG_006-3b"/>
宜有以顯賁之也具官祖母某氏早躬組紃克遵女戒<lb/>
作配令族柔閒有儀惟時聞孫扞我邊圉膺被爵禄光<lb/>
寵於時而爾可不疏封鄉國以廣彤管之訓乎賛書在<lb/>
門其告泉壤<lb/>
　　　太師右丞相封贈三代制<lb/>
定策元臣肇啟中興之運推思彛典聿申先正之褒揆<lb/>
禮是宜勸善惟允具官某質實無競沈鷙有謀服勞王<lb/>
家乆著属櫜之績薄違圻父夙專乗<hi>一作秉</hi>障之功嘉爾<lb/>
<pb n="KR4d0491_WYG_006-4a"/>
曾孫為予冢宰於戲漂陽開國儀崇斧鉞之光册府書<lb/>
勲銘載旂常之顯英靈如在寵數是歆<lb/>
曾孫有慶衍三世之恩榮大賚匪私勸百辟之忠藎有<lb/>
嘉淑女作配先臣具官某妻某孝養姑嫜教遵姆傅居<lb/>
謹珩璜之節躬親絲枲之勤宜厥家人相其宗事魚軒<lb/>
翟茀往膺江左之封鳳誥龍章用播召南之徳歆予時<lb/>
命迪爾後昆<lb/>
開國承家禮重胙勲之典析圭儋爵恩先予善之仁報<lb/>
<pb n="KR4d0491_WYG_006-4b"/>
施匪私褒崇惟稱具官某英標俶儻偉器沉深蚤奮厲<lb/>
於師中爰馳驅於戎右股肱心膂桓桓挺萬夫之雄弓<lb/>
矢干戈井井飭九伐之法世稱良將胄衍名孫定大策<lb/>
於樞機奠皇圗於寰宇於戲石城鍾阜肇開赤壤之封<lb/>
礪山帶河允著丹書之誓賁爾窀穸歆我絲綸<lb/>
朕茂膺景運大賚元勛恩推再世之封禮及重闈之慶<lb/>
具官某妻某氏柔嘉維則婉孌有容事夫盡舉案之恭<lb/>
職脩中饋弄孫致含飴之樂福裕後昆凡我邦國之光<lb/>
<pb n="KR4d0491_WYG_006-5a"/>
繄爾室家之助鳳臺胙土聿開脂澤之田鸞誥封泥永<lb/>
賁泉扃之兆尚歆寵數益衍休祥<lb/>
朕以崇徳報功實先王之令典建邦啟土昭奕世之殊<lb/>
勛睠我舊臣錫兹新命具官某魁竒天挺卓犖人雄韜<lb/>
略邃於孫吴志勇邁乎賁育昔武皇撫軍於龍漠躬櫛<lb/>
風沐雨之勞而大將出陣於魚麗懋掃穴犂庭之績威<lb/>
行萬里恩浹六師訖振旅以裹戈底来賔而包匭每御<lb/>
衣裳之㑹聿深鐘鼓之思生子象賢由教忠而尚義為<lb/>
<pb n="KR4d0491_WYG_006-5b"/>
國敵愾遂翊運以中興永惟閥閱之隆端繫社稷之重<lb/>
不有異數曷稱至懐於戲玈矢彤弓嘗旌勤於征伐丹<lb/>
書鐵契尚迪慶於承傳淮甸分茅泉臺告第<lb/>
朕眷元臣之勛幼被慈母之訓属有司之考禮宜大國<lb/>
之疏封具官某妻某毓秀名門作配君子珩璜琚瑀修<lb/>
婉娩於婦容蕰藻蘋蘩致齋莊於宗事篤生令器實賛<lb/>
丕謨底海宇之謐寧承邦家之休慶緑綈方底鸞翔芝<lb/>
檢之書霞帔襲衣雉纈茀車之采江都錫壤泉室増華<lb/>
<pb n="KR4d0491_WYG_006-6a"/>
　　　太保左丞相封贈三代制<lb/>
匡時靖難資大策於元臣崇徳報功覃湛恩於累葉奉<lb/>
常議禮奥壤定封具官某故曾祖父服勤侍衛秉信功<lb/>
臣太傅銀青榮禄大夫上柱國梁國公諡敬簡塔瑪噶<lb/>
爾秉質無華詒謀有永蚤備勾陳之列式昭析木之祥<lb/>
衍善慶於曾孫篤忠貞於熈代使宅百揆光於前人於<lb/>
戲開國浚郊具儀文於鐵鉞承家新鄭紹世美於衣冠<lb/>
録我絲綸告爾窀穸可追封陽翟王<lb/>
<pb n="KR4d0491_WYG_006-6b"/>
朕論功定賞念扞衛之多難推慶行封俾覃延於三世<lb/>
懿彼静女配予先臣具官某故曾祖母梁國夫人呼圖<lb/>
克章蚤飭壼儀克承宗事不假詩書圗史之戒素閑織<lb/>
絍組紃之功迪美萃於曾孫發祥殷於令族新廟奕奕<lb/>
斵松栢於析津原田每每畫封圻於梁土龍章有赫象<lb/>
服来歆可追封陽翟王夫人<lb/>
朕奬元勛恩推舊徳濟其世美詒厥孫謀属大業之中<lb/>
興賴名藩之外援追封奕業實著彛章具官某故祖父<lb/>
<pb n="KR4d0491_WYG_006-7a"/>
守忠翊正效節宣力功臣太師金紫光禄大夫上柱國<lb/>
梁國公諡莊順青哈質禀淳龎躬行愷悌櫜鞬宿衛乆<lb/>
服勞於王家弓冶承傳遂開先於相閥方乾坤之清謐<lb/>
俾綸綍之渙頒用禮勸忠書功旌善於戲伊洛瀍澗樂<lb/>
哉魂魄之遊山川土田衍爾蒸嘗之奉昭兹来裔祜我<lb/>
丕基可追封河南王<lb/>
命婦朝后彤管著於女箴令妻相夫鞶絲陳於内則亶<lb/>
惟淑徳嬪於名門具官某故祖母梁國夫人呼喇濟毓<lb/>
<pb n="KR4d0491_WYG_006-7b"/>
質柔嘉修容婉娩乆襲祥於世業當擢秀於孫枝為國<lb/>
懐材賛予茂烈雲翔鸞誥俾澤漏於泉臺飈轉魚軒想<lb/>
神遊於梁苑尚詒多祜福爾後人可追封河南王夫人<lb/>
惟王建國必崇徳以報功自天降康乃生賢而靖難兹<lb/>
眷元臣之懿宜推先正之褒具官某故父懐忠濟美積<lb/>
徳崇慶功臣太師開府儀同三司上柱國特進河南王<lb/>
諡忠懿錦濟勒藴善弗彰紹謀斯永為郎執㦸夙多宣<lb/>
力之勤有子克家益勵敬忠之訓定中興之大策立不<lb/>
<pb n="KR4d0491_WYG_006-8a"/>
世之殊勛匪衍王封曷稱朕意於戲河山帶礪式藏盟<lb/>
府之書乾坤珍符期篤熈朝之祜格思英爽歆此寵光<lb/>
可追封鄭王<lb/>
朕惟元臣克相中興之業母有令子宜膺崇秩之封稽<lb/>
諸彛章廣我孝治具官某故母河南王夫人揚珠竒納<lb/>
夙閑姆訓綽著婦儀薦蘋藻於蒸嘗節珩璜於夙夜内<lb/>
政素勤於中饋慈訓尤切於㫁機徳啟閨門光資邦國<lb/>
倬兹鄭圃乗翟茀以来遊嘉彼召南賦鵲巢以行化俾<lb/>
<pb n="KR4d0491_WYG_006-8b"/>
頒綸誥用賁泉扃可追封鄭王夫人<lb/>
　　　平章伊蘇岱爾封贈三代制<lb/>
夫用之紓者積必厚行之徐者力弗殆斯道之常匪曰<lb/>
責報也平章伊蘇岱爾曾祖父贈定威佐運功臣榮禄<lb/>
大夫司徒柱國追封曹國公諡忠定布色出於華族夙<lb/>
奮材武従我太祖皇帝親属櫜鞬崛起戎列威行方國<lb/>
戰功良多及定隴陜斬將搴旗臨敵致死大節赫然傳<lb/>
不云乎活千人者有後兹爾數世之逺傳家孫曾愈碩<lb/>
<pb n="KR4d0491_WYG_006-9a"/>
大光顯又得議封於禮官博士非用兵有活人之徳而<lb/>
然乎命頒異數開國曹南中土奥壤襲慶濟美可示為<lb/>
將者之勸可贈定威佐運功臣光禄大夫司徒上柱國<lb/>
追封曹南王諡忠定<lb/>
古禮命婦朝后是則婦官尚矣平章伊蘇岱爾曾祖母<lb/>
追封曹國夫人塔本劬勞慈育生子克家戰勝攻取丕<lb/>
佐興運議禮制度於爾有封従夫之爵曹國小君象服<lb/>
翟茀歆兹追寵可追封曹南王夫人<lb/>
<pb n="KR4d0491_WYG_006-9b"/>
朕稽古為治立國以禮故臨御四海永慕祖宗創業之<lb/>
艱難美其興運佐命之臣厚厥世賞以訓臣鄰矧其𦙍<lb/>
裔又有能全其終始者乎平章伊蘇岱爾祖父贈宣忠<lb/>
靖逺功臣光禄大夫中書右丞相柱國追封曹國公諡<lb/>
桓毅額里根蚤備宿衛分従賢王前驅先登戡定河外<lb/>
俾金國為墟而宗社遂以屋者盖爾戰多之力焉異姓<lb/>
封王於爾為寵矣英爽不亡尚保爾世哉可追贈宣忠<lb/>
靖逺佐運功臣金紫光禄大夫中書右丞相上柱國追<lb/>
<pb n="KR4d0491_WYG_006-10a"/>
封曹南王諡桓毅<lb/>
夫恩禮覃於百官則先近臣漏澤施於九原則觀来者<lb/>
平章伊蘇岱爾祖母追封曹國夫人穆嚕蚤嬪髙門無<lb/>
違宫事克相君子為王虎臣又有聞孫賛予景運俾有<lb/>
司議封乃追命爾為王夫人以曹南之田為脂澤之賦<lb/>
尚歆寵渥益衍廟食可追贈曹南王夫人<lb/>
先王有崇徳報功之制豈曰觀美盖以旌善而勸忠也<lb/>
平章伊蘇岱爾父光禄大夫中書左丞相先贈協謀定<lb/>
<pb n="KR4d0491_WYG_006-10b"/>
逺佐理功臣太師開府儀同三司上柱國曹國公諡武<lb/>
宣阿勒哈生長富貴宴安而氣無紈綺子弟之習勝衣<lb/>
荷戈奮身前驅維時世廟觀兵江滸貔虎百萬之衆謀<lb/>
臣如雲乃能立功名於其間北征叛王轉戰千里南殄<lb/>
奔君樹旗海嶼勛勞顯著寵賚便蕃我國家於君臣之<lb/>
道可謂至矣朕不聞鼓鼙猶思將帥况爾有後為予藎<lb/>
臣中興之初率兩河將士勠力介胄之間大臣以聞乃<lb/>
隆推恩之禮上及於爾三世焉曹南之郊桑谷沃壤開<lb/>
<pb n="KR4d0491_WYG_006-11a"/>
國稱王人臣極位爾克有靈歆我綸命可贈推誠宣力<lb/>
定逺佐運功臣太師開府儀同三司上柱國追贈曹南<lb/>
王諡忠宣<lb/>
我國家經營南國之初尚賴膂力之士材武之臣克成<lb/>
大業勛勞之蹟皆以銘於太常矣又且尊顯其身以至<lb/>
於室家之有慶者兹非典禮之懿乎平章伊蘇岱爾母<lb/>
曹國夫人托多淑慎端惠夙配君子遵召南之化而象<lb/>
服是稱施孟母之教而訓忠有言卓兹令器為朕虎臣<lb/>
<pb n="KR4d0491_WYG_006-11b"/>
臨御之際褒錫宜先開國曹南以衍脂澤之賦煒其榮<lb/>
哉賁爾窀穸可追封曹南王夫人<lb/>
君子不昵於宴安之私以能成其功名者亦嘗資於内<lb/>
助焉平章伊蘇岱爾母曹國夫人庫庫楞幽閒端懿鷄<lb/>
鳴而起相其宗事婦徳有稱沒従夫爵啟封曹王魚軒<lb/>
象服裕爾後昆可追封曹南王夫人<lb/>
　　　太傅圗嚕封諡制<lb/>
帝垣台位象已著於上𤣥太傅師臣官尤崇於常秩有<lb/>
<pb n="KR4d0491_WYG_006-12a"/>
懐舊徳追錫真王太傅圗嚕蚤陟華階懋修素履小心<lb/>
翼翼文昭持槖之班終日乾乾勞著属櫜之績宗親入<lb/>
覲儐相是資酎金不罰於諸侯英蕩悉同於元㑹樞機<lb/>
宥府奠軍國於乂寜鼎鼐台司賛隂陽於化育踐敭禁<lb/>
近閱歴嵗年持風紀於臺端肅官箴於朝著天不憖遺<lb/>
朕用衋傷思荅茂勛爰申䘏典於戲胙爾茅土俾開國<lb/>
於廣陽播予絲綸尚流澤於幽壤諒兹靈爽服此寵章<lb/>
可贈懐忠秉義昭宣弼亮功臣太師開府儀同三司上<lb/>
<pb n="KR4d0491_WYG_006-12b"/>
柱國追封廣陽王諡清獻<lb/>
男位正家恒有資於内助女師結帨庸作配於上公奬<lb/>
我舊勛迨於佳儷太傅圗嚕妻輝和爾氏幽閒毓徳婉<lb/>
孌賦姿象服是宜奉蘋蘩於祭祀彤管有煒謹珩瑀於<lb/>
箴規懋著婦功克相宫事痛所天之先殞誨厥嗣以益<lb/>
嚴石窌啟封賜廣陽之大國容臺議禮賛召南之夫人<lb/>
享爾髙年欽此異數可封廣陽王太夫人<lb/>
　　　右丞阿勒坦封諡制<lb/>
<pb n="KR4d0491_WYG_006-13a"/>
朕以崇徳報功之制聖王建國之皇圗論名立諡之稱<lb/>
昭代褒賢之鉅典用光綏寵俾洽臣鄰右丞阿勒坦少<lb/>
禀粹姿蚤登膴仕周廬星列入陳扈蹕之勞專馹飈馳<lb/>
来上屯田之奏恩威襲蠻夷於冠帶忠孝擴詩禮於箕<lb/>
裘錫類著乎家邦浚明勤乎夙夜貂蟬七葉飾躬不瀆<lb/>
於華鮮弧矢四方迪徳彌彰於懿美篤生令器丕佐明<lb/>
時聿殫嘉猷晉參大政横經内殿矢兹密勿之言熈載<lb/>
外朝體朕都俞之意有司考禮於汝推恩爰頒渙號之<lb/>
<pb n="KR4d0491_WYG_006-13b"/>
辭式副哀榮之志於戲丞相一品英靈尚克以歆承泰<lb/>
階六符善慶益延於似續録諸告第欽我賛書可贈秉<lb/>
義效忠著節佐治功臣太保開府儀同三司上柱國追<lb/>
封特進趙國公中書左丞相諡貞孝<lb/>
周南正始教化被於閨門趙國疏封寵榮光於泉壤爰<lb/>
稽彛典用奬有官右丞阿勒坦妻唐古氏毓質柔嘉脩<lb/>
儀婉娩来嬪閥閱蚤乗翟茀之車克相夫君益著鵲巢<lb/>
之徳篤生令器褒作名臣服慈訓之不忘迪嘉謀之入<lb/>
<pb n="KR4d0491_WYG_006-14a"/>
告推恩追錫體人子報本之心考禮飾終示我朝廣孝<lb/>
之治尚昭懿範歆此告詞可封趙國夫人<lb/>
　　　尚書左丞相某封諡制<lb/>
朕纂承天序入正大統思予皇考繼志述事眷惟至大<lb/>
之間更張庶政務適人宜褒贈以勸百官鼓鑄以利兆<lb/>
姓時弗僉諧事或中輟興言追悼斯念舊臣故尚書省<lb/>
丞相某早列環衛給事禁闥升諸台席浚明夙夜佐予<lb/>
皇考一徳一心顧遇寵賚廷臣莫及予方以孝治天下<lb/>
<pb n="KR4d0491_WYG_006-14b"/>
躬祼武廟如見羮牆况予先臣有子在列兹命禮官公<lb/>
議於廟謂爾宜封郢城王位貴專楚都旌旗斧鉞開國<lb/>
西南精忠不昩尚従先皇於遐狩哉可贈竭忠宣力守<lb/>
義佐治功臣太傅開府儀同三司柱國郢城王諡榮敏<lb/>
　　表牋<lb/>
　　　賀元旦表<lb/>
皇極建中賁嘉生於世運乾元資始衍嗣嵗於人時叶<lb/>
氣開先純陽肇徳欽惟道全居正功洽體仁坐宣室以<lb/>
<pb n="KR4d0491_WYG_006-15a"/>
受釐百神奉職御明堂而布政萬國咸寧勾陳環列於<lb/>
端門庭實駢羅於文陛臣某等塵聨烏府迹簉鵷行進<lb/>
封事於銀臺慚稽衮補紀卜年於寳厯欣對嵩呼<lb/>
　　　正旦賀興聖宫表<lb/>
帝厯開天祥發貞元之㑹母儀法地源疏河海之涵百<lb/>
物順嘉四時叶序欽惟隂功庀世懿徳承乾肇聖緒於<lb/>
姜原彌䖍祖武嗣徽音於太姒益衍孫謀茂綏獻嵗之<lb/>
祥膺保履端之吉臣某等遭逢世泰綴列朝行官備中<lb/>
<pb n="KR4d0491_WYG_006-15b"/>
臺王朔願敷於錫福慶隆長信民功仰荷於資成<lb/>
　　　賀正旦箋<lb/>
夏正授時謹民功於肇始皇儲主器履帝武於開先慶<lb/>
集三朝福覃萬姓恭惟秉文純粹叶徳光華青煒<hi>一作緯</hi>
迎陽爰啟前星之重黄離繼照式昭太極之尊宅元祀<lb/>
以承天布王春而獻嵗臣某等叨塵官序忝列諫垣齒<lb/>
胄虞庠茂對奎明於午御賡歌魯頌仰觀日麗於寅賔<lb/>
　　　賀建儲表<lb/>
<pb n="KR4d0491_WYG_006-16a"/>
伏以天潢毓徳聿開聖嗣之隆廟祐承祧爰啟儲闈之<lb/>
慶祥臻泰道福集昌朝欽惟迪徳堯仁躬親舜孝日麗<lb/>
乎天而明兩益紹重華帝出乎震而洊雷彌嚴繼體乃<lb/>
眷元良之懿式膺監撫之崇臣等備位烏臺趨朝鷄曙<lb/>
前星奏瑞載瞻青輅之旂太極含元第衍黄圗之籍<lb/>
　　　賀春宫箋<lb/>
甲觀儲祥肇泰始含章之慶春宫正位受少陽體徳之<lb/>
尊神器有歸宗祧是賴恭惟生知忠孝夙稟温文躬問<lb/>
<pb n="KR4d0491_WYG_006-16b"/>
侍之勤徳已昭於帝胄膺監撫之重道允叶於皇猷承<lb/>
華克紹於丕基建本方隆於大寳臣某等忝居侍従喜<lb/>
際文明鶴禁景遲願早親於四學雲門樂奏期介祉於<lb/>
三官<lb/>
　　　賀建儲表<lb/>
聖嫡承祧大慶方延於國祚神孫主器鴻休實肇於天<lb/>
源龜筮叶従臣鄰效順欽惟慈仁坤育静徳乾儀益恢<lb/>
皇極之尊繩其祖武俾正少陽之位貽厥孫謀建儲允<lb/>
<pb n="KR4d0491_WYG_006-17a"/>
属於元良繼體式昭於岐薿臣某等叨塵憲府欣遇熙<lb/>
朝瞻鶴駕於春宫三靈奉翊陪鵷行於長信萬福時臻<lb/>
　　　監修國史賀正表<lb/>
瑤圗撫運紹開致福之祥寳厯乗時肇序體元之始大<lb/>
鈞播物淑氣迎和欽惟道洽古今性資文武潛心帝王<lb/>
之學聖敬日躋合徳天地之仁皇猷允塞嵗事啟成於<lb/>
農扈治功端本於王正臣某等辱備台司監綜史氏觴<lb/>
稱萬嵗樂快覩於龍光書載三墳期永垂於狐筆<lb/>
<pb n="KR4d0491_WYG_006-17b"/>
　　　監修國史賀正表<lb/>
天明即命紹開帝厯之隆王朔體元序正人時之始大<lb/>
鈞坱圠和氣沖融欽惟叶徳重華備道全美御端門而<lb/>
肆赦萬㝢熙春坐宣室以受釐五辰順軌方九賔之在<lb/>
列萃諸福以来臻臣某忝列師垣兼塵史觀獸尊奉勸<lb/>
庸申效於嵩呼鴻筆紀謨願同符於龜畫<lb/>
　　　賀建儲表<lb/>
禮謹承祧首正元良之位徳符主器丕昭大統之歸宗<lb/>
<pb n="KR4d0491_WYG_006-18a"/>
社乂安臣鄰慶抃<hi>中賀</hi>道侔乾始祥發震亨受命建中<lb/>
邦家之基鞏固詒謀思永蓍龜之吉叶従重暉煥於前<lb/>
星鏤册光於上嗣監撫有托似續無疆臣等獲覩青宫<lb/>
幸趨絳闕聖神永錫頒夀考之萬年忠孝彌彰衍本支<lb/>
之百世<lb/>
　　　賀建儲箋<lb/>
徳配前星肇正青宫之位禮嚴言日丕昭寳册之尊任<lb/>
重承祧職勤問寢<hi>中賀</hi>温恭夙著英叡日新受震建中<lb/>
<pb n="KR4d0491_WYG_006-18b"/>
式際上元之運明離繼照永開太平之基啟鶴禁以肅<lb/>
清奉龜圗以祇敬國本斯立宗支以昌某等職厠虞庠<lb/>
班聨魏闕終始於學願廣緝熙之功追琢其章庸賛泰<lb/>
和之治<lb/>
　　　賀立后建儲表<lb/>
册建中宫體黄裳之居正祧承長器仰蒼震之儲祥國<lb/>
本以寧壼儀攸敘<hi>中敘</hi>聖資神武𤣥徳欽明美教化厚<lb/>
人倫允叶相成之義奉宗廟承祭祀丕昭繼照之明慶<lb/>
<pb n="KR4d0491_WYG_006-19a"/>
洽三宫懽騰八表臣某職塵仙館班筵帝廷運值上元<lb/>
盛典並行於吉日天開大定顯謨已著於初年<lb/>
　　青詞祝文<lb/>
　　　夀寧宫設醮青詞<lb/>
伏以道妙無言神功不宰既仰成於乾造實黙相於皇<lb/>
家祇即琳宫肅延羽服誦瓊文之累笈格絳景於叢霄<lb/>
伏願有感必通俾昌而熾五風十雨爰祈玉燭之調億<lb/>
載萬年益衍瑤圗之永<lb/>
<pb n="KR4d0491_WYG_006-19b"/>
　　　祭星祝文　<hi>太嵗迎神</hi>　<hi>白虎/送神</hi>　<hi>病符喪門</hi>
於穆元造孕靈載物神御所棲曰嵗斯福順成導祉備<lb/>
我牲玉叶徳坤儀受天百禄<lb/>
神<hi>一作坤</hi>輿載靈司彼金方宣義揚威以戒時康后儀象<lb/>
坤静徳是將以籲以祈神其降祥<lb/>
運化流行元氣大和轇轕上下或爽以瘥瘥兹明誠儀<lb/>
物孔多期底善寧如山如河<lb/>
維靈在幽輔兹嵗君或侈隂威疵癘我人啟迪佳美恵<lb/>
<pb n="KR4d0491_WYG_006-20a"/>
布善人鑒兹蠲潔以求報禋<lb/>
明明在上不顯亦臨牲幣孔碩聿將厥心神之格思有<lb/>
肅其歆<lb/>
我俎既馨我祝維修辰舎順軌神旟安游相我坤寧叶<lb/>
于皇猷<lb/>
　<lb/>
　<lb/>
　<lb/>
<pb n="KR4d0491_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石田文集卷六<lb/>
</p>
<p>
</p>
  </div>
</body>
</text>
</TEI>
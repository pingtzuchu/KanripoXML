<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR4d0491_WYG_000-1a"/>
欽定四庫全書　　　　　集部五<lb/>
　　石田集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案石田集十五卷元馬祖常撰祖常<lb/>
　　　　字伯庸世為雍古部人居靖州之天山髙祖<lb/>
　　　　錫里濟蘇<hi>原作錫里吉思今改正</hi>金末為鳯翔兵馬判<lb/>
　　　　官子孫用以官為氏之例遂稱馬氏曾祖雅<lb/>
　　　　哈<hi>原作月合今改正</hi>從元世祖南征因家于汴後徙<lb/>
<pb n="KR4d0491_WYG_000-1b"/>
　　　　光州延祐中初復科舉祖常鄉貢㑹試皆第<lb/>
　　　　一廷試第二授應奉翰林文字擢鹽察御史<lb/>
　　　　劾罷丞相特們徳爾<hi>原作鐵本迭兒今改正</hi>既而特們<lb/>
　　　　徳爾復相修怨黜為開平縣尹因避禍告居<lb/>
　　　　特們徳爾死乃除翰林待制累遷禮部尚書<lb/>
　　　　尋叅議中書省事元統初拜御史中丞轉樞<lb/>
　　　　宻副使乞歸至正四年卒謚文貞事迹具元<lb/>
　　　　史本傳是集凡詩賦五卷文十卷名石田者<lb/>
<pb n="KR4d0491_WYG_000-2a"/>
　　　　以所居有石田山房也其文精贍鴻麗一洗<lb/>
　　　　柔曼卑冗之習其詩才力冨健如都門壯逰<lb/>
　　　　諸作長篇巨製迥薄奔騰具有不受羈勒之<lb/>
　　　　氣至元間蘇天爵撰文類錄其詩二十首文<lb/>
　　　　二十首視他家所收為夥又請于朝刋行其<lb/>
　　　　集而自為之序稱其接武隋唐上追漢魏後<lb/>
　　　　生争效慕之文章為之一變與㑹稽袁桷蜀<lb/>
　　　　郡虞集東平王搆更迭倡和如金石相宣而<lb/>
<pb n="KR4d0491_WYG_000-2b"/>
　　　　文益竒葢大徳延祐以後為元文之極盛而<lb/>
　　　　主持風氣則祖常等數人為之巨擘云乾隆<lb/>
　　　　四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸費墀<lb/>
<pb n="KR4d0491_WYG_000-3a"/>
欽定四庫全書　　　　　集部五<lb/>
　石田文集目錄　　　　　别集類四<hi>元</hi>
　　卷一<lb/>
　　　五言古詩<lb/>
　　卷二<lb/>
　　　七言古詩<lb/>
　　　五言律詩<lb/>
　　卷三<lb/>
<pb n="KR4d0491_WYG_000-3b"/>
　　　七言律詩<lb/>
　　卷四<lb/>
　　　五言絶句<lb/>
　　　七言絶句<lb/>
　　卷五<lb/>
　　　樂府歌行<lb/>
　　　雜言<lb/>
　　　聨句<lb/>
<pb n="KR4d0491_WYG_000-4a"/>
　　　騷<lb/>
　　　賦<lb/>
　　卷六<lb/>
　　　制詔<lb/>
　　　表牋<lb/>
　　　青詞祝文<lb/>
　　卷七<lb/>
　　　章疏<lb/>
<pb n="KR4d0491_WYG_000-4b"/>
　　卷八<lb/>
　　　銘<lb/>
　　　箴<lb/>
　　　贊<lb/>
　　　雜文<lb/>
　　　䇿問<lb/>
　　　題跋<lb/>
　　　記<lb/>
<pb n="KR4d0491_WYG_000-5a"/>
　　卷九<lb/>
　　　序<lb/>
　　卷十<lb/>
　　　碑誌<lb/>
　　卷十一<lb/>
　　　碑誌<lb/>
　　卷十二<lb/>
　　　碑誌<lb/>
<pb n="KR4d0491_WYG_000-5b"/>
　　卷十三<lb/>
　　　碑誌<lb/>
　　卷十四<lb/>
　　　碑誌<lb/>
　　卷十五<lb/>
　　　行狀<lb/>
　　　傳<lb/>
　　　附錄<lb/>
<pb n="KR4d0491_WYG_000-6a"/>
石田文集序<lb/>
故御史中丞馬公諱祖常字伯庸系出西裔延祐初設<lb/>
科舉以兩榜取士公應河南郷貢及㑹試俱冠右榜時<lb/>
已稱公有文學初非以高科致儒名公志氣脩潔而筆<lb/>
力尤精詣務刮除近代南北文士習氣追慕古作者與<lb/>
姚文公燧元文敏公明善實相繼後先故其文詞簡而<lb/>
有法麗而有章卓然成家其在禮部為尚書在中書為<lb/>
㕘議在御史臺為治書侍御史中丞在樞宻為副使累<lb/>
<pb n="KR4d0491_WYG_000-6b"/>
階要官自奉清約讀書刻厲如始學者雖一話言不茍<lb/>
及以病歸終于家大夫士之聞者無不悼惜嗚呼篆鐘<lb/>
編磬淡乎其韻璊璏璗琫栗然其光質古而文益竒以<lb/>
之考律吕之和資佩服之華皆用於宗廟朝廷之上者<lb/>
也詩曰惟其有之是以似之公實有而似焉公之家世<lb/>
勛閥具國史及墓碑太原王守誠與趙郡蘇天爵在㳺<lb/>
從中感知尤多故為序其文集至元五年已夘九月丁<lb/>
已中議大夫御史臺都事王守誠序<lb/>
<pb n="KR4d0491_WYG_000-7a"/>
昔者仁宗皇帝臨御天下慨然憫習俗之於文法思得<lb/>
儒臣以圖治功詔興貢舉網羅英彦故御史中丞馬公<lb/>
首應是選入翰林為應奉文字與㑹稽袁公蜀郡虞公<lb/>
東平王公以學問相淬礪更唱迭和金石相宣而文日益<lb/>
竒矣未幾擢拜御史劾權貴人擅弄威福遂罷相位乆<lb/>
之其人再竊政柄左遷公尹縣開平實欲深中傷之公<lb/>
退耕浮光之野泊然不以介意權貴人死復入翰林為<lb/>
待制遷直學士訓誥誓命温厚典則有西漢風在禮部<lb/>
<pb n="KR4d0491_WYG_000-7b"/>
為尚書兩司貢舉選士専求碩學崇雅黜浮至順天子<lb/>
親見郊廟祼獻禮文多公裁定及為臺臣端重正大百<lb/>
辟震肅議論廊廟有闗於治體一時薦拔皆重厚清慎<lb/>
之士公少嗜學非三代兩漢之書不讀文則富麗而有<lb/>
法新竒而不鑿詩則接武隋唐上追漢魏後生争慕效<lb/>
之文章為之一變公之先出永古特部世居天山迨入<lb/>
中國數世宦學不絶至公位益光顯嗚呼我國家龍奮<lb/>
朔上四方豪傑咸起而為之用百戰始一函夏干戈既<lb/>
<pb n="KR4d0491_WYG_000-8a"/>
輯治化斯興而勛臣世族之裔皆知學乎詩書六藝之<lb/>
文以求盡夫修身事親致君澤民之術是以列聖立極屢降<lb/>
徳音興崇庠序敦延師儒非徒為美觀也至于仁皇始<lb/>
欲丕變其俗以文化成天下猗歟盛哉觀公治行卓偉<lb/>
若此則祖宗取材作人之效豈第文辭之工而已雖然<lb/>
非此無以表公之藴公既没其從弟察院掾易朔出公<lb/>
詩文若干篇合天爵所藏共若干卷請于中臺刋諸維<lb/>
揚郡學嗚呼覽者尚能考公之行也夫至元五年己卯<lb/>
<pb n="KR4d0491_WYG_000-8b"/>
冬十一月朔嘉議大夫江北淮東道肅政廉訪使趙郡<lb/>
蘇天爵謹序<lb/>
文章何與乎天地之運哉元化之斡流神氣之推盪凡<lb/>
以之而生者則亦以之而盛衰焉吾嘗觀於禮與樂矣<lb/>
升降揖讓周旋裼襲之容屈伸俯仰綴兆繁瘠亷肉之<lb/>
節文之著也而樂由天作禮以地制禮樂不曰天地之<lb/>
文乎昔者聖人之以禮樂為天下也治與運㑹文從而<lb/>
生焉世之為文章者葢亦有出於此而已矣漢唐之治<lb/>
<pb n="KR4d0491_WYG_000-9a"/>
不及三代逺甚而其人之述作乃或有治古之風者亦<lb/>
幸而際夫天地之運之盛也趙宋鉅儒載道之書與歐<lb/>
曽王蘇數子之文君子於是有所徴矣而其運往治弛<lb/>
則凡以文嗚者皆靡然若緒風之泛弱卉也我國家龍<lb/>
起朔漠運符羲軒淳龎雅大之風於變四海士大夫争<lb/>
自奮厲洗濯舊習至仁宗時遂以科目取天下之士而<lb/>
用之浚儀馬公伯庸褎然以古文擢上第聲光煜如清<lb/>
河元文敏公謂其所作可以被筦絃薦郊廟天馬寳鼎<lb/>
<pb n="KR4d0491_WYG_000-9b"/>
諸作殆未之能優也公早嵗吐辭即不類近世人語言<lb/>
古詩似漢魏律句入盛唐散語得西漢之體嘗謂人學<lb/>
詩文固貴有師授至於高古竒妙要必有得於天吾未<lb/>
嘗有所授而為之訃所嘗師者往往為近世人語言吾<lb/>
故自知吾之所為者非繇有所授而然也葢公以英特<lb/>
之資而涵毓於熙洽之世自決科以來踐敭清華至為<lb/>
御史中丞其所際者盛矣則其文章又豈繇有所授而<lb/>
然哉國家且益崇禮樂以對天地之景運能言之士幸<lb/>
<pb n="KR4d0491_WYG_000-10a"/>
而際乎斯時則其所著當益有可觀者而美盛徳之形<lb/>
容以昭天地之至文則亦有頼於若人之為者而公不<lb/>
可作矣淮東憲使趙郡蘇伯修甫彚公文藁若干卷将<lb/>
鋟梓以行於世適旅至廣陵乃使綴一言於編端伯脩<lb/>
在成均時公以監察御史試國子生得其所試碣石賦<lb/>
嗟賞不置伯脩以學行政事致位通顯非徒以文知名<lb/>
獨不能忘昔之嘗知已者風誼之篤可以愧澆俗矣旅<lb/>
光州人而生于甌粤延祐中公以䌖事入閩歸而告諸<lb/>
<pb n="KR4d0491_WYG_000-10b"/>
朝之公卿大夫士曰閩中有陳旅者可與言文事也則<lb/>
公亦旅之知已者矣追念曩日與公晤言至夜分不休<lb/>
約他日還浮光為我結屋並石田山房暮年數往來相<lb/>
歡今則不然乃執筆序公遺文於空江落木之間俯仰<lb/>
人世不知涕泗之横流也應奉翰林文字從仕郎同知<lb/>
制誥兼國史院編脩官陳旅序<lb/>
</p>
<p>
</p>
  </div>
</body>
</text>
</TEI>
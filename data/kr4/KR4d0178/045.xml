<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十五</head>
    <p>
<pb n="KR4d0178_WYG_045-1a"/>
欽定四庫全書<lb/>
　北海集巻四十五　　　　宋　綦崇禮　撰<lb/>
　　兵籌類要<lb/>
　　學古篇<hi>不學古附</hi>
臣嘗謂李靖以兵法教侯君集至於隠㣲則弗以示君<lb/>
集訴諸帝而靖謂中原無事所教足以制四夷必欲盡<lb/>
其術是君集志有他也兵法者紙上語爾得其粗足以<lb/>
制四夷造㣲則可以無敵於天下考靖所言以驗當世<lb/>
<pb n="KR4d0178_WYG_045-1b"/>
之事若合符節則兵之法於人豈小補哉譬諸醫者流<lb/>
其術著在方冊誦其文索其義藥性病源已了然於胷<lb/>
次則推而制用審脉察候刳腹易心妙用無窮應機立<lb/>
斷將無施而不可善用兵者以古為師盖有得乎此<lb/>
吳起之魯學兵法以事魯君<lb/>
孫臏嘗與龎涓俱學兵法<lb/>
張良得太公兵法嘗習讀之以説沛公沛公善之嘗聞<lb/>
其策<lb/>
<pb n="KR4d0178_WYG_045-2a"/>
馮奉世年三十餘乃讀兵法<lb/>
賈徽謂賈逺曰汝大必為將帥口授兵法數萬言<lb/>
孫權謂吕蒙冝急讀孫子之六韜左氏國語蒙始就學<lb/>
曹公好兵法抄集諸家兵法名曰節要又注孫武十三<lb/>
篇<lb/>
王猛好兵書有雄逺之度<lb/>
于謹喜兵書有深沉之策<lb/>
王鎮惡讀兵書有縱横之材<lb/>
<pb n="KR4d0178_WYG_045-2b"/>
王茂讀兵書究其大指<lb/>
劉元海春秋左氏傳孫吳兵法畧背誦之<lb/>
宇文憲以兵書繁廣刋為要畧而表陳之明帝覽而稱<lb/>
焉<lb/>
周羅㬋任俠放蕩收聚亡命陰習兵書從祖景彦誡之<lb/>
終不改<lb/>
韓擒虎與李靖論兵輙嘆曰可與語孫吳者非斯人尚<lb/>
誰哉<lb/>
<pb n="KR4d0178_WYG_045-3a"/>
馬燧學兵書戰策<lb/>
髙霞寓能讀春秋及兵法頗以感槩自尚狡譎多變髙<lb/>
崇文授以軍職<lb/>
田𢎞正幼通兵法承嗣愛之以為必興我宗<lb/>
謝彦章事葛從周授之兵法出千錢置大盤中為行陣<lb/>
卒伍之狀示以出入進退之節彦章盡得之遂為梁名<lb/>
將<lb/>
周法尚果勁有風槩少讀兵書<lb/>
<pb n="KR4d0178_WYG_045-3b"/>
周太祖通書算好讀閫外春秋<lb/>
臣觀太宗論節制之兵李靖黄帝太公二陣圗并司<lb/>
馬法諸葛亮竒正之法且曰厯代名将用其一二成<lb/>
功者衆矣若呉起孫臏扵學古者如此<lb/>
兵法前左水澤而韓信背水立陣<lb/>
兵法日行三十里而虞詡日行二百里<lb/>
兵法歸衆勿追而皇甫嵩追擊至國<lb/>
霍去病為人少言不泄有風氣敢徃上嘗欲教之孫吳<lb/>
<pb n="KR4d0178_WYG_045-4a"/>
兵法對曰顧方畧如何耳不在學古法<lb/>
劉琨遺石勒書曰將軍攻城野戰合於機神雖不視兵<lb/>
法闇與孫吳同契<lb/>
山濤論不學孫吳而闇與之合<lb/>
張廵用兵未嘗依古法勅大將教戰各出其意曰古人<lb/>
心敦樸故軍有左右大將居中三軍望之以齊進退今<lb/>
胡人馳突雲合烏散變態百出故吾止使兵識將意将<lb/>
識主心上下相習人自為戰爾<lb/>
<pb n="KR4d0178_WYG_045-4b"/>
周文育與徐嗣徽戰武帝謂矢不逆風文育曰何用古<lb/>
法抽槊上馬而進殺傷甚衆荀翔見梁祖梁祖問春秋<lb/>
所記何等事翔曰諸侯戰爭之事耳梁祖曰其用兵之<lb/>
法可以為吾用乎翔曰兵者應變出竒以取勝春秋古<lb/>
法不可用於今梁祖太喜補以軍職<lb/>
臣讀孫子曰見勝不過衆人之所知非善之善者也若<lb/>
韓信虞詡類能進此<lb/>
論曰趙奢與子括論兵奢不能難亦不謂善傳稱括自<lb/>
<pb n="KR4d0178_WYG_045-5a"/>
少學兵法臣意其法於法而不知法之所以為法者也<lb/>
知法之所以為法則心術内融可與應機可與成功非<lb/>
特能言而已必曰如是而合於古如是而戾於古鏖兵<lb/>
接戰惟古之法是按伯樂之圗求騏驥於市也以鄉飲<lb/>
酒之禮禮軍士也君子病諸<lb/>
　　儒學篇<lb/>
臣聞孫權謂吕蒙曰卿當塗掌事冝學問以自開益蒙<lb/>
曰在軍中常苦多務恐不容復讀書權曰孤豈欲卿治<lb/>
<pb n="KR4d0178_WYG_045-5b"/>
經為博士耶但當令涉獵見往事耳卿言多務孰若孤<lb/>
孤少時歴詩書禮記左傳國語惟不讀易至統事以來<lb/>
省三史諸家兵書自以為大有所益如卿性悟學必得<lb/>
之冝急讀孫子六韜左氏國語及三史光武當兵馬之<lb/>
任手不釋巻孟徳亦自謂老而好學卿何獨不自勉耶<lb/>
由是蒙始就學篤志不倦其所見舊儒不勝臣嘗觀吕<lb/>
子明備禦濡湏攻㧞皖城降零陵破南郡定襄州變化<lb/>
若神勝不旋踵真古所謂名將至於甘寧嘗失蒙意孫<lb/>
<pb n="KR4d0178_WYG_045-6a"/>
權怒其違令蒙以為將如寜難得江夏太守蔡遺白蒙<lb/>
部曲事蒙無恨意薦之孫權以為奉職佳吏撫育三將<lb/>
子弟擇師使訓𨗳之其設心近厚殆非將家所能為盖<lb/>
資儒學之助云孫權區區偏覇而所訓飭將士者如此<lb/>
其規模宏逺矣據有江東為吳大帝不亦冝乎<lb/>
馮奉世三十餘學春秋涉大義<lb/>
祭遵雅歌投壺<lb/>
冦恂經明行修名重朝廷素好學騁能為左氏春秋者<lb/>
<pb n="KR4d0178_WYG_045-6b"/>
親受學焉<lb/>
賈復知帝欲偃干戈修文徳乃與鄧禹並剽甲兵敦儒<lb/>
學帝深然之<lb/>
馬援謂虞詡曰君儒者當謀謨廟堂反在朝歌耶<lb/>
盧植校書東觀拜北中郎將持節䕶烏山夷連戰破賊<lb/>
有功<lb/>
烏元為冦燒軍門張奐坐帷中與弟子<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>論若無事<lb/>
關羽諷誦左氏畧皆上口<lb/>
<pb n="KR4d0178_WYG_045-7a"/>
曹操自謂善讀兵書<lb/>
李典禮賢士大夫恂恂若不及軍中稱其長者<lb/>
孫瑜好樂墳典雖在戎狄誦聲不絶<lb/>
魯肅雖在軍中手不釋巻<lb/>
陸凱統軍衆手不釋巻<lb/>
羊祜輕裘緩帶侍衛不過數人<lb/>
杜預身不跨馬射不穿札居將帥之列<lb/>
曹華帥海沂身見賢士春秋祀孔子人乃知教<lb/>
<pb n="KR4d0178_WYG_045-7b"/>
謝艾乘素車冠白帽賊曰年少書生冠服如此輕我也<lb/>
姚襄英武冠世好學博通有英濟之稱<lb/>
王曇首與從弟球俱詣宋武帝曰膏梁盛徳乃能屈志<lb/>
戎旅曇首答曰既從神武自使懦夫立志<lb/>
吳明徹㣲涉書史經傳學天文孤虚遁甲畧通其術以<lb/>
英雄自許<lb/>
韋叡綏服乘輿被餙比於儒者<lb/>
王僧卞射不穿札而志氣凌雲建中興之功<lb/>
<pb n="KR4d0178_WYG_045-8a"/>
元榮祖少學騎射曰曹操曹丕上馬横槊下馬談論此<lb/>
可不負飲食矣<lb/>
王侃事梁武上製武宴詩三十韻示侃侃即席上應詔<lb/>
帝覽曰吾間仁者有勇有仁可謂鄒魯遺風英賢不絶<lb/>
侯安都工隸書能鼓琴涉獵書傳為清靡兼善騎射為<lb/>
邑里雄豪<lb/>
柳世隆性愛涉獵啓髙帝借袐閣書上給二千巻常自<lb/>
云馬矟第一清談第二彈琴第三<lb/>
<pb n="KR4d0178_WYG_045-8b"/>
楊素被召為詔下筆立就辭義兼美平齊之役率父麾下<lb/>
先驅<lb/>
唐休璟以儒者號知兵行師料敵未嘗敗<lb/>
渾瑊好書通春秋漢書著紀行一篇其辭一不矜大<lb/>
李光弼好讀班固漢書<lb/>
鄭畋儒者之勇設伏以敗王璠<lb/>
周太祖居軍中延見賔客褒衣博帶及臨陣行營幅巾<lb/>
短後與士卒無異<lb/>
<pb n="KR4d0178_WYG_045-9a"/>
哥舒翰讀左氏春秋漢書通大義<lb/>
烏震身先士卒攻破鎮州為人純質少學通左氏春秋<lb/>
喜作詩善書為刺史稱亷平<lb/>
韓建使人題其所服器皿牀榻為其名目以視之久乃<lb/>
漸通文字見玉篇喜曰吾以類求之何所不得也因以<lb/>
通音韻聲律偶暇則課學書史<lb/>
張希崇不喜聲色好讀書母食必侍立左右徹饌乃退<lb/>
趙康方嚴喜自修餙頗好學問聚書數千巻尊奉朝廷<lb/>
<pb n="KR4d0178_WYG_045-9b"/>
貢賦不絶致富盛急仕圗從莊宗擊胡柳頗有功莊宗<lb/>
勞之曰儒事亦破體耶仁者之勇何其壯也<lb/>
臣觀吳子圖國篇言儒服兵機若郤縠祭遵類能進<lb/>
此<lb/>
陳伯之不識書及刺江州得文牒辭訟唯作大諾而已<lb/>
有事典籖傳口語奪决於主者<lb/>
安叔千善騎射狀貌堂堂而不通文字所為鄙陋時人<lb/>
謂之没字碑耶律徳光呼為安將軍<lb/>
<pb n="KR4d0178_WYG_045-10a"/>
臣讀孫子曰將孰有能若陳伯之安叔千類能進此<lb/>
論曰大儒不怒而威真儒無敵於天下其說見於荀楊之<lb/>
書盖乘五常控六藝尊君親上愛人利物無不得其極<lb/>
則用衆以戰其肯行一不義殺一不辜乎然則夫子以<lb/>
軍旅之事為未之學文中子以孤虚詐力為吾不與所<lb/>
以立教明道矯世勵俗不得不然也<lb/>
</p>
<p>
</p>
  </div>
</body>
</text>
</TEI>
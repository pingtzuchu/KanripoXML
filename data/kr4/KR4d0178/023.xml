<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二十三</head>
    <p>
<pb n="KR4d0178_WYG_023-1a"/>
欽定四庫全書<lb/>
　北海集巻二十三　　　　宋　綦崇禮　撰<lb/>
　　語本<lb/>
　　　正旦御侍以下賀皇帝詞語本<lb/>
伏以帝厯明時慶協三元之㑹人正授事欣同萬彚之<lb/>
榮恭惟皇帝陛下徳與日新仁隨春布觀于天地已開<lb/>
交㤗之期紹我祖宗遂振中興之業茂對履端之吉永<lb/>
膺滋至之休妾等叨備六宫獲稱萬嵗椒花獻頌慙㣲<lb/>
<pb n="KR4d0178_WYG_023-1b"/>
哲婦之才蘭殿占祥願效多男之祝<lb/>
　　　冬至御侍以下賀皇帝詞語本<lb/>
伏以玉琯陽升候緹帷而潜應瑣窻晝永因錦繡以方<lb/>
知一氣既萌百昌咸祚恭惟皇帝陛下徳同剛長道與<lb/>
時行迎福踐長茂集一人之慶興衰撥亂紹開億世之<lb/>
祥未遑亞嵗之儀已兆寢兵之候妾等職當奉箒恩許<lb/>
稱觴冨夀多男請獻聖人之祝和平有子願均匹婦之<lb/>
歡<lb/>
<pb n="KR4d0178_WYG_023-2a"/>
　　表<lb/>
　　　賀淮南屢獲大㨗賊馬退遁表<lb/>
伏觀樞宻院劄子勘㑹偽齊劉豫結連金人侵擾淮甸<lb/>
朝廷㑹集大軍分布捍禦遣兵渡江掩殺屢獲大㨗賊勢<lb/>
窮迫自十二月二十六日以後潜遁向北前去至正月<lb/>
初間渡淮盡絶者<lb/>
飭戎輅以躬行天威既震走㨗書而日報敵計遂窮顧<lb/>
妖孽之焉施冝戎車之自遁人情同快國勢増隆臣中<lb/>
<pb n="KR4d0178_WYG_023-2b"/>
賀臣聞不義而厚者雖衆必亡以徳而興者其傳可繼<lb/>
維敵勢之横無甚于今日然祖宗之慶克昌於後人蠢<lb/>
彼賊臣罔知天命倚兵威而盜宫闕勢豈得安驅赤子<lb/>
而抗君親理寜有是屢亡師於蜀漢乃移禍於淮淝極<lb/>
暴窮凶力已疲于百戰千常犯順衆猶昧于一來天啟<lb/>
睿謀人懐鬭志里閭狙撃柵水際以成軍將士夾攻㑹<lb/>
江津而待敵何逆雛之莫悟挾醜類以自矜狼顧而前<lb/>
駭遇如貔之旅狐疑不進徐聞班馬之聲俘執係塗追<lb/>
<pb n="KR4d0178_WYG_023-3a"/>
奔越境技惟至此益知養㓂之非功欲及時更覺平戎<lb/>
之易凡兹宸筭舉見天心恭惟皇帝陛下神武應期英<lb/>
姿撥亂内修其政朝廷之治皆興日討于師軍旅之情<lb/>
咸附士争賈勇人樂奮忠肆决䇿以親征用收功于全<lb/>
勝仰聖模之甚偉卜皇祚之方長惟此十旬露盖之勤<lb/>
將成萬世丕天之業神靈眷祐黎庶歡呼臣名寓從班<lb/>
身縻郡紱屬櫜鞬而從事不知行陣之勞草詔令以感<lb/>
人莫展腹心之助徒切祝堯之願下同徯后之誠<lb/>
<pb n="KR4d0178_WYG_023-3b"/>
　　　賀瑞禾表<lb/>
和氣致祥普洽羲皇之化大田多稼有蕃鄖楚之禾察<lb/>
庭碩之非常表豐稔之為瑞臣聞一人有慶必兆庶之<lb/>
䝉休百榖用成盖萬民之司命故異畆同頴者嘗顯周<lb/>
家之盛而一莖六穂者亦誇漢氏之隆由至治之薫蒸<lb/>
獲嘉祥之符應以今所見視古無倫均人力之耡耰等<lb/>
天時之雨露立苖磽确地非美于一方委穂本根粒盡<lb/>
贏于萬計何至給三人之食遂能充九嵗之儲不論美<lb/>
<pb n="KR4d0178_WYG_023-4a"/>
於殊祥顧自收于實利嗟老農之未覩偉太史之特書<lb/>
帝力不貲人生共裕恭惟皇帝陛下成康化俗堯舜安<lb/>
民運隂陽氣數之神物無疵癘相天地生成之道家用<lb/>
平康肆兹穡事之成有此農祥之異實頴實栗奚多后<lb/>
稷之功如坻如京乆若曽孫之庾臣等任慚爕理徳遇<lb/>
休明三登謂之太平孰測天人之感格百樂生于治國<lb/>
願同朝野之歡娱<lb/>
　　　天中節賀表<lb/>
<pb n="KR4d0178_WYG_023-4b"/>
玉軫歌風應炎正隆昌之候燕禖紀瑞啟真人震夙之<lb/>
期運協千齡慶均四海臣某中賀恭惟皇帝陛下執符<lb/>
御極恭已正南繼離照以重光體乾行而順動作新區<lb/>
宇膺昊天申命之休収覽權綱紹奕世興邦之業皇家<lb/>
再造王化復行言推蘭殿之祥實起㽔賔之節徳符剛<lb/>
徤既昭合于髙穹時對文明永照臨于中夏靈長之慶<lb/>
億兆攸歸臣叨綴從班適分郡寄江湖公子徒勞魏闕<lb/>
之心富夀聖人願效華封之祝<lb/>
<pb n="KR4d0178_WYG_023-5a"/>
　　　天中節賀表<lb/>
律中㽔賔應炎徳方隆之候虹流華渚表真人誕育之<lb/>
祥兆實有開慶均無外臣某中賀竊以史書甲觀著漢<lb/>
帝之初生節紀千秋見唐臣之善頌矧運啟中興之祚<lb/>
宜天埀申命之休四海傾心百靈薦祉恭惟皇帝陛下<lb/>
性躬明哲生禀神靈克儉克勤將繼禹功之大卜年卜<lb/>
世遂過周厯之長臣等欣與庶僚親逄華旦一人有慶<lb/>
永依北極之尊萬夀無疆共獻南山之祝<lb/>
<pb n="KR4d0178_WYG_023-5b"/>
　　　奏告諸陵表<lb/>
臣某言伏以自頃風塵弗靖九廟播遷道路多虞兩宫<lb/>
隔闊乃眷宗祧之奉既闕烝甞永惟弓劔之藏孰訶樵<lb/>
牧載省囏難之責徒申祗慄之懐惟人乆厭兵庶天將<lb/>
悔禍保貽謀之業終期返于京都成復古之功冀克隆<lb/>
于世祀威靈<hi>后表改靈光二字餘同</hi>如在瞻慕敢㤀謹差某官奉<lb/>
表奏告以聞<lb/>
　　　正旦遥拜太上皇帝表<lb/>
<pb n="KR4d0178_WYG_023-6a"/>
臣某言伏以楓宸列仗㑹戎夏于三朝玉座稱觴薦君<lb/>
親之萬夀撫新正之載易披舊典以徒存中謝恭惟太<lb/>
上皇帝陛下神聖自天聰明稽古既收功于制作廼觀<lb/>
妙于希夷訪道崆峒輕釋萬機之務迷途朔易乆淹七<lb/>
萃之逰屬交泰之當期知重歡之有日事隨時改福與<lb/>
春長臣一逺慈顔七更華嵗江南風暖難勝陟岵之情<lb/>
幕北雲深第切如山之祝臣無任<lb/>
　　　正旦遥拜淵聖皇帝表<lb/>
<pb n="KR4d0178_WYG_023-6b"/>
臣某言伏以嵗時迭運故當去以迎新天地既交否已<lb/>
傾而為泰物既更始邦其再隆臣中謝恭惟孝慈淵聖<lb/>
皇帝陛下寛厚得民勵精圗治自家刑國蚤師克儉之風<lb/>
以舜紹堯方仰重明之治莫測上穹之意乃淹北狩之<lb/>
行臣志切望雲心驚改嵗天其悔禍敢㤀一日之勤秦必<lb/>
歸君願上萬年之夀臣無任<lb/>
　　　上淵聖皇帝表<lb/>
臣某言南雁初翔騐足書之未繫朔雲在望勞心斾以<lb/>
<pb n="KR4d0178_WYG_023-7a"/>
空揺顧仁聖之所臨宜神靈之交相臣某誠惶誠懼頓<lb/>
首頓首恭惟孝慈淵聖皇帝陛下聰明自已儉徳在躬<lb/>
乗運祚之中㣲遇邦家之大難䝉塵六載痛何罪于蒼<lb/>
穹引領萬方但懐恩于黔首臣阻從覊絏獲守宗祧仰<lb/>
凴廟社之靈不廢邦家之祀佇期悔過即奉回鑾臣無<lb/>
任<lb/>
　　　慰太上皇寜徳皇后凶訃表<lb/>
恭惟太上皇帝厭世升遐寜徳皇后亦已上僊降禍自<lb/>
<pb n="KR4d0178_WYG_023-7b"/>
天隕身無地痛均考妣哀徧黔黎臣某伏以太上皇帝<lb/>
仁覆四方嵗踰二紀醲恩所被率土難㤀豈圖否運之<lb/>
災不返北廵之馭寧徳皇后服勤内助從難逺行駭變故之<lb/>
相仍念徽音之永隔雖枕戈嘗膽必副孝心然問寢承顔<lb/>
已違大養禍乃至此痛其可追恭惟皇帝陛下思慕自<lb/>
中哀傷曷處顧湯征當决啟戎路以臨江則晉禮可稽<lb/>
遂墨縗而從事期掃清于氛祲克迎奉于神靈尚寛罔<lb/>
極之情俯答有生之望臣以外郡居住不獲奔赴闕庭<lb/>
<pb n="KR4d0178_WYG_023-8a"/>
無任哀摧迷塞隕越之至<lb/>
　　　慰大行皇后凶訃表<lb/>
伏奉四月二十六日尚書省劄子内聖旨指揮恭聞大<lb/>
行皇后訃問者承問之初驚惶失所臣某中慰伏以大<lb/>
行皇后作嬪藩邸夙彰内助之賢正位坤宫屬有北遷之<lb/>
變迨天悔禍俾敵約和冀迎復于椒塗遽興悲于薤露<lb/>
恭惟皇帝陛下追懐懿範深愴聖情慮或壅于萬幾尚<lb/>
少寛于中悼臣以外郡居住不及奔詣闕庭臣無任<lb/>
<pb n="KR4d0178_WYG_023-8b"/>
　　　慰隆祐皇太后遺誥表<lb/>
承命悲惶拊心摧裂臣中慰伏以隆祐皇太后至仁有<lb/>
勇盛徳無名事出非常兩遇國家之變功成不㧞再扶<lb/>
社稷之安既克濟于多虞遂給還于明辟進退之際古<lb/>
今所稀惟險阻之備嘗致節宣之或爽不究億年之夀<lb/>
空遺萬國之悲皇帝陛下自纉丕圖實資慈訓顧兩宫<lb/>
温凊猶稽北狩之還而五載恩勤務極東朝之報方崇<lb/>
大養冀及小康驚哀訃之遽臨諒聖情之曷處尚念四<lb/>
<pb n="KR4d0178_WYG_023-9a"/>
方未靖萬務正繁願寛思慕之懐式副囏難之託<lb/>
　　　慰昭慈獻烈皇太后陞祔禮畢表<lb/>
簾帷共政功實繼于四朝宗廟宅神徳冝傳于百世登<lb/>
配云始懐思可窮臣中慰恭惟皇帝陛下自履囏難毎<lb/>
資保佑既極送終之禮更隆追逺之文祭祀以時莫致<lb/>
晨昏之奉音容如在曷勝霜露之心願寛永慕之誠俯<lb/>
慰羣生之望<lb/>
　　　慰大行昭慈獻烈皇太后園陵表<lb/>
<pb n="KR4d0178_WYG_023-9b"/>
逺日戒期禮雖有既仙逰在望思則無窮臣中慰恭惟<lb/>
皇帝陛下性得堯仁誠深舜好奄經大故屬此多虞道<lb/>
路阻長未返泰陵之祔禮文湮缺莫追先后之儀雖遺<lb/>
訓之從宜諒聖心之増感願少寛于悲慕以宏濟于囏<lb/>
難<lb/>
　　　知紹興府朝謁昭慈聖獻皇后櫕宫表文<lb/>
臣聞塗山佐夏訖成傳子之功太姒興周實與興王之<lb/>
業盖世生于聖哲乃天啟于靈長恭惟昭慈聖獻皇后<lb/>
<pb n="KR4d0178_WYG_023-10a"/>
徳禀神明躬師勤儉遭時倉卒扶社稷以重安復辟雍<lb/>
容却簾帷而不御冝享億年之養遽悲長夜之藏臣叨<lb/>
佩郡章獲趨陵闕塵昏洛汭未從先后之逰木拱稽山<lb/>
但結斯民之慕<lb/>
</p>
<p>
</p>
  </div>
</body>
</text>
</TEI>
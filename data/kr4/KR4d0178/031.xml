<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十一</head>
    <p>
<pb n="KR4d0178_WYG_031-1a"/>
欽定四庫全書<lb/>
　北海集巻三十一　　　　宋　綦崇禮　撰<lb/>
　　啓<lb/>
　　　漳州到任謝兩府啓<lb/>
通籍禁門莫效腹心之用部符支郡乃縁管内之私既<lb/>
得請以之官遂懷慙而蒞事伏念某頃從覊旅僅脫險<lb/>
囏幸逢聖運之中興驟玷從班之髙選恩深報重未伸<lb/>
狗馬之心福過災生遽有弟兄之戚閔雄狐之狼狽困<lb/>
<pb n="KR4d0178_WYG_031-1b"/>
嶺嶠之流離九族疇依一身是責抗章北闕輙蒙從欲<lb/>
之慈授印南州曲狥便私之計念兹漳浦僻在海隅<lb/>
百粤之人好争民今少訟七閩之俗逐末境獨多田使<lb/>
無横歛之虞即有安生之佚優游卒歲或寛更代之期<lb/>
飽暖全家端恨外遷之晩此葢伏遇某官均調元化斟<lb/>
酌衆宜播物無私自軫納溝之慮回天有力俾諧爲郡<lb/>
之求某敢不綏撫軍民理平庶獄顧欲一門之生養必<lb/>
思四境之安寧報政山城儻許奉三年之最程能全郡<lb/>
<pb n="KR4d0178_WYG_031-2a"/>
冀終收一日之長<lb/>
　　　漳州到任謝本路監司啓<lb/>
比者中辭省户出綰郡章即馳驛以之官已涓辰而蒞<lb/>
事眷兹漳浦僻在海隅百越之人好争民今少訟七閩<lb/>
之俗逐末境獨多田茍無横歛之憂真有安生之佚撫<lb/>
存骨肉既寛獄訟之虞宣布詔條更獲優閒之幸此葢<lb/>
伏遇某官推誠無間爲政有先肆諧補外之行克遂便<lb/>
私之計本於惠養敢忘仲郢之言拙在催科難奏陽城<lb/>
<pb n="KR4d0178_WYG_031-2b"/>
之績願仰依於大庇庶少憩於孤蹤感幸兼懷敷宣曷<lb/>
既<lb/>
　　　赴漳州與帥守監司到啓<lb/>
比者得請便私蒙恩補外優假守符之寄來依使節之<lb/>
嚴既臨遣於行朝即奔馳而就道出鯨池之駭浪已次<lb/>
部封挹麈柄之清談將承矩範其爲欣幸難罄敷陳<lb/>
　　　賀富樞宻啓<lb/>
伏審當宁登賢巖廊進位専本兵之柄任正近輔之官<lb/>
<pb n="KR4d0178_WYG_031-3a"/>
儀公望素髙輿情歸重恭惟慶慰粤若治朝之盛最稱<lb/>
仁祖之隆多得良臣共圖大政聖德歌於慶厯尤推同<lb/>
位之三公忠節表於元豐尚及掛冠之一老肆追評於<lb/>
先政必訂美於諸家范氏有聞蚤覿忠宣之相魏公是<lb/>
似亦傳儀國之封偉名德之相望視人門而爲稱初疑<lb/>
慶閥久仰嗣賢葢其積厚而流長乃或中微而末茂是<lb/>
鍾令器翊此興朝天豈難諶人將有待伏以某官純誠<lb/>
許國逺畧濟時謀議盡規不墜顯忠之訓折衝銷難允<lb/>
<pb n="KR4d0178_WYG_031-3b"/>
持尚德之褒惟克肖於前人肆還膺於大任鴻樞再命<lb/>
既同輔政之初黄閣三登終繼成功之後將見中興之<lb/>
任獨誇載世之勲臣主俱榮邦家同慶某頃辭省户逺<lb/>
滯閩陬紫槖同趨猶想禁途之舊青雲在望但嗟瘴海<lb/>
之遥瞻頌兼深名言曷既<lb/>
　　　賀趙樞宻啓<lb/>
伏審顯奉茂恩進膺大任以鈞衡碩輔而總籌幃之宻<lb/>
以樞極元臣而開督府之雄夷夏聳聞邦家増重恭惟<lb/>
<pb n="KR4d0178_WYG_031-4a"/>
慶慰伏以某官才優康濟學富經綸猥貽誨問之文益<lb/>
見記存之意治封甚邇期自託於餘光召節遽頒但獨<lb/>
嗟於隻影其如傾遡難盡名言<lb/>
　　　答知明州郭少保到任啓<lb/>
仲句伏審克協令辰爰開盛府以元戎之重兼貳公洪<lb/>
化之司以制使之尊領千騎長民之寄文武疊用恩威<lb/>
並行恭惟慶慰伏以某官學貫韜鈐家傳勲畧出臨絶<lb/>
塞蚤著績於邊陲入總周廬久宣勞於宿衛聖心所注<lb/>
<pb n="KR4d0178_WYG_031-4b"/>
時望益隆用厲爪牙之臣徃殿股肱之郡宣詔條而明<lb/>
號令已深愜於人情植旌棨而偃帆檣即坐清於海道<lb/>
方此下車之始是宜進極之先遽沐謙光首貽誨問尺<lb/>
書所泊實賢十部之行一字可珍奚啻千金之辱其爲<lb/>
欣愧莫究名言<lb/>
　　　賀知明州郭少保啓<lb/>
伏審入覲九重宻膺三接易將旄之名鎮進孤棘之近<lb/>
班方面益雄屬城咸聳恭惟慶慰伏以某官勲名華胄<lb/>
<pb n="KR4d0178_WYG_031-5a"/>
王國賢臣出宣塞閫之威折遐衝於萬里入典巖除之<lb/>
衛齊師律於三軍中外踐揚勤勞備著逮鎮臨於濵海<lb/>
實倚頼於長城屬戎輅之親征出樓船而繼下連檣相<lb/>
屬伐逆虜之狂謀偃節自如得古人之静勝宜頒顯命<lb/>
用答膚功六纛更新益重侯藩之寄三台是亞遂參帝<lb/>
傅之尊尚仍節制之權斯見委成之意某謬尸帥事獲<lb/>
借隣光喜褒賞於殊勲知獲逃於大戾其如欣幸莫究<lb/>
敷陳<lb/>
<pb n="KR4d0178_WYG_031-5b"/>
　　　答知明州郭少保啓<lb/>
比者行無信次之淹居有登臨之勝恩私甚厚寄任匪<lb/>
輕夫何衰懦之姿可責循良之効幸親依於隣寳獲分<lb/>
借於使輝庶竊緒餘足藏孤拙念未脩於竿牘已先枉<lb/>
於緘題載體謙勤良増感愧伏惟某官望髙諸將勲著<lb/>
三朝更宿衛於周廬居多勤績倚蕃宣於便鎮久藹治<lb/>
聲即期召節之頒歸總本兵之任用伸逺畧克佐中興<lb/>
顧託芘之方初悵趨風之未卜其如欣仰難具名言<lb/>
<pb n="KR4d0178_WYG_031-6a"/>
　　　賀郭少傅生日啓<lb/>
伏審髙門流慶吉占蚤兆於熊羆盛世生賢秀氣獨鍾<lb/>
於河嶽屬臨炎夏復届誕辰伏惟某官才畧佐時忠勞<lb/>
衛社折衝制勝從容樽爼之間避寵均休偃息江湖之<lb/>
上寧久留於盪節諒巳促於鋒車佇成方召之勛増固<lb/>
喬松之夀某阻修賔謁徒劇頌言欣慶之私敷宣奚既<lb/>
　　　賀秦少保生日啓<lb/>
柔風淡蕩景逢化日之長佳氣鬰葱兆應元精之瑞門<lb/>
<pb n="KR4d0178_WYG_031-6b"/>
庭萃慶朝野交懽恭惟某官金玉天資棟梁國器灑落<lb/>
風塵表物飄逸神仙中人清世英髦千萬人而傑出黒<lb/>
頭台輔五百歳而間生不唯吾道之主盟抑亦生民之<lb/>
司命逢時而㤗與物爲春勲德兼隆宗廟與同休戚精<lb/>
忠昭格神明所共扶持某罪戾孤蹤依棲洪造遡風慕<lb/>
義欣逢弧矢之辰滌硯薫毫䖍奉椿松之祝其爲欣頌<lb/>
曷既敷陳<lb/>
　　　賀陳龍學啓<lb/>
<pb n="KR4d0178_WYG_031-7a"/>
五始編年式謹履端之㑹三陽用事共知交泰之期伏<lb/>
惟某官有德純和稟資忠誼頃屬干戈之際實分民社<lb/>
之憂冦至不驚奠金湯而自若兵交愈暇却豺虎以無<lb/>
傷名動一時功存數郡薦被祈符之寵頻更鳴玉之班<lb/>
雖自處謙冲樂退從於閒佚而世推才畧覬復用於老<lb/>
成順迎道長之期克協彚征之吉某昔聨鄉邑晩接禁<lb/>
途江淛㪚居㑹朋簮而良逺歲時相慶薦夀斚以無從<lb/>
瞻頌惟勤名言曷既<lb/>
<pb n="KR4d0178_WYG_031-7b"/>
　　　答浙東韓提舉啓<lb/>
北斗建寅驗人正之更始東風入律知物意之欣榮伏<lb/>
惟某官令德裕和通材敏濟光華使節久持㓨察之權<lb/>
清切禁塗行對褒陞之寵協此大来之㑹宜膺類至之<lb/>
休顧慶幅之未修辱音籐之先逮其如愧頌莫究敷宣<lb/>
　　　賀辛太尉啓<lb/>
伏審出宣威命超進使權肅提貔虎之師俯鎮甌閩之<lb/>
地先聲所被屬郡知歸恭惟某官學洞韜鈐家傳旄鉞<lb/>
<pb n="KR4d0178_WYG_031-8a"/>
名馳閫外常坐折於遐衝族冠山西夙有聞於變世久<lb/>
從囏險備著忠勤暫寛南顧之憂即止中權之拜某頃<lb/>
聨從橐每接朝裾方得請於符章遂託安於旌節驅攘<lb/>
暴亂巳聞隣境之清蘇息凋疲佇慰部民之望其如欣<lb/>
幸豈易敷陳<lb/>
　　　賀知臨安府梁侍郎啓<lb/>
五始編年史謹春王之正三陽用事易占泰道之亨伏<lb/>
惟某官明智適時通才濟務自席前人之德親承真主<lb/>
<pb n="KR4d0178_WYG_031-8b"/>
之知備歴劇繁徑躋要近治髙三輔名已優於趙張餉<lb/>
足六師功實追於晏選茂履大來之㑹宜膺類至之休<lb/>
某幸竊隣光阻陪賔座惟此新年之慶曷勝善頌之私<lb/>
　　　賀知明州郭少保啓<lb/>
五始編年式謹履端之㑹三陽用事共知交泰之期伏<lb/>
惟某官育德淳和稟資莊重登壇制閫凜然將帥之威<lb/>
秉法寛民久矣循良之政奠海隅之重鎮息溟漲之驚<lb/>
濤按堵一方折衝萬里化已周於闔境惠亦及於比隣<lb/>
<pb n="KR4d0178_WYG_031-9a"/>
屬茲道長之辰克協彚征之吉家聲固在即追繼於前<lb/>
芳骨相可量尚蕃膺於厚福某恨縻守印阻薦夀觴唯<lb/>
瞻頌以徒勤極喻言而曷既<lb/>
　　　賀隣帥監司<lb/>
新厯既頒葢履端歸餘之歲羣情交泰正贊陽出滯之<lb/>
辰恭惟某官厚德鎮浮髙名華國非獨疇咨之用已簡<lb/>
上心更呈難老之祥以符民望官守所限展慶無由欣<lb/>
頌之深敷陳罔既<lb/>
<pb n="KR4d0178_WYG_031-9b"/>
　　　賀監司拜泉福州<lb/>
堯厯授時肇人政之更始周詩復古啓皇祚之重新慶<lb/>
洽綿區福均戬榖伏惟某官才膺世用<hi>一作才膺時用</hi>身結主<lb/>
知將使指之光華事皆有績布上恩之寛大政以不苛<lb/>
<hi>一作分巨鎮之繁雄功隨事立布上恩之寛大政以時行</hi>順履新元茂迎多祉宜徑<lb/>
躋於近綴以協濟於昌期屬均郡印之嚴莫與賔階之<lb/>
慶其如祝頌但切忱誠<lb/>
　　　答宫使尚書李端明啓<lb/>
<pb n="KR4d0178_WYG_031-10a"/>
比者閔勞侍從得請便安蒙換職於西清俾承流於東<lb/>
道甫辭軒陛已見吏民行無信次之淹居有登臨之勝<lb/>
恩私則厚寄任匪輕夫何衰懦之姿可責循良之効幸<lb/>
仰依於仁里知久洽於醇風不假施爲足藏孤拙頋未<lb/>
脩於竿牘已先枉於緘題伏體眷私良増感愧恭惟某<lb/>
官德宜輔世道可致君進在本朝中外迭更於大任退<lb/>
居閒館重輕實繫於當時雖安故里之游益稔東山之<lb/>
望及詔音之將下覬賢範之可親欣仰之誠名言曷既<lb/>
<pb n="KR4d0178_WYG_031-10b"/>
　　　答判宗少保啓<lb/>
比者閔勞侍從得請便安蒙換職於西清俾承流於東<lb/>
道私恩則厚寄任匪輕夫何不敏之資能副惟良之目<lb/>
頼餘光之所及知大譴之可逃伏惟某官德冠宗英地<lb/>
隆藩戚好儒樂善幸夙覿於平間奉法愛民敢妄希於<lb/>
召杜庶親規戒以警昏蒙頋竿牘之未修辱緘題之先<lb/>
逮寵紆華衮過形褒借之辭快覩青天即有披承之幸<lb/>
甚爲欣慶未易鋪陳<lb/>
<pb n="KR4d0178_WYG_031-11a"/>
　　　賀朱運使啓<lb/>
伏審掇才卿月倚重使星撫民俗之凋罷布上恩之寛<lb/>
大春回故國歡動屬城恭惟某官識稟髙明器資宏博<lb/>
承家不冺有端方疾惡之風許國無欺主恩厚愛民之<lb/>
意踐揚華要綽著聲猷掌計大農廩多餘粟持平延尉<lb/>
獄靡寃人乃眷七閩比更羣盗干戈紛擾生靈蒙屠戮<lb/>
之辜衣食困窮閭里厭誅求之苦兵拏不觧師老未還<lb/>
上軫睿衷旁咨膚使越陞華於内閣俾進長於外臺惟<lb/>
<pb n="KR4d0178_WYG_031-11b"/>
軍賦之尚繁顧民勞之已甚於並濟公私之急必酌知<lb/>
取予之宜部吏傾心葢始獲二天之庇鄉氓引領豈徒<lb/>
誇晝錦之榮期坐致於平康即還躋於近宻某任叨守<lb/>
土職在牧民不量緜力而薄材每竊私憂而過計方虞<lb/>
嚴譴忽際皇華奏牘初分共仰仁言之漙移文所逮漸<lb/>
欣苛政之除庶寛督責之威少緩迂愚之咎其爲欣幸<lb/>
難具名言<lb/>
　　　賀兩浙呉運使啓<lb/>
<pb n="KR4d0178_WYG_031-12a"/>
伏審顯疇茂績榮被渙恩躐中秘之英躔直西清之禁<lb/>
職使華増煥輿頌交歸竊惟慶慰伏以某官德品自將<lb/>
風猷世濟撥煩治劇允資應務之才足國裕民深得理<lb/>
財之術典司漕事協濟軍興鈇鉞有征既獲出師之利<lb/>
舳艫相接居多主饋之功肆答賢勞用加異數尚委成<lb/>
於心計即馴致於從班某契共青衿情深白首直廬並<lb/>
列叨聨五閣之遊使節下臨實託二天之庇其如欣頒<lb/>
莫究名言<lb/>
<pb n="KR4d0178_WYG_031-12b"/>
　　　與浙東提舉韓學士啓<lb/>
比者閔勞侍從得請便安蒙換職於西清俾守藩於東<lb/>
道恩私則厚寄任匪輕夫何不敏之姿能副惟良之目<lb/>
頼使輝之攸芘知吏議之可逃伏惟某官廟璉凝珍庭<lb/>
蘭擢秀家聲濟美聿持一道之權屬部依仁載託大門<lb/>
之契將欵承於規誨以自警於昏蒙欣幸之私名言曷<lb/>
既<lb/>
</p>
<p>
</p>
  </div>
</body>
</text>
</TEI>
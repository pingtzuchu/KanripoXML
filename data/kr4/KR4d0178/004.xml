<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四</head>
    <p>
<pb n="KR4d0178_WYG_004-1a"/>
欽定四庫全書<lb/>
　北海集巻四　　　　　　宋　綦崇禮　撰<lb/>
　　制<lb/>
　　　中奉大夫直龍圖閣知温州盧知原治狀有聞<lb/>
　　　可特除右文殿脩撰制<lb/>
勅具官某昔漢宣中興以為太守吏民之本數變易則<lb/>
下不安故二千石有治理效輙以璽書勉厲增秩賜<lb/>
爵用表章之人以競勸漢世良吏於斯為盛朕甚慕之<lb/>
<pb n="KR4d0178_WYG_004-1b"/>
以爾剸劇有餘臨民不擾永嘉假守閱時即多藹然治<lb/>
聲達於予聴俾陞華於書殿式增重於守符朕方久郡<lb/>
將之權以圖厥績爾其先國家之急勿䘏乃私益觀政<lb/>
事之修庸副吏民之望㒺俾前美獨尊昔人可<lb/>
　　　樞宻直學士通議大夫知渭州席貢可除徽猷<lb/>
　　　閣學士知遂寧府制<lb/>
勅朕閔煩邊𤨏均逸便藩眷于耆艾之臣宜厚寵光之<lb/>
數具官某通材濟務宿望映時分閫析符屢易帥垣之<lb/>
<pb n="KR4d0178_WYG_004-2a"/>
寄垂紳鳴玉歴更法從之聨惟久賴于折衝乃尚淹於<lb/>
乗塞式加優禮少憩賢勞殿東蜀之名邦進西清之禁<lb/>
職羽儀近侍既仗於老成師帥逺民更資於愷悌往敷<lb/>
惠政庸稱朕懐可<lb/>
　　　從政郎充環慶路經畧安撫都總管司主管機<lb/>
　　　宜文字陸賁可改宣教郎再任制<lb/>
勅具官某爾以閥閱如格應改京寮而銓曹之法當身<lb/>
詣選顧慶陽帥幕方藉爾才特俾就遷仍留舊任勉佐<lb/>
<pb n="KR4d0178_WYG_004-2b"/>
爾長圖稱異恩可<lb/>
　　　中散大夫行大理少卿王依可除大理正卿制<lb/>
勅具官某廷尉天下之平職當守正大理人命所繫戒<lb/>
在深文茍非其人可與兹選以爾處心忠恕用法詳明<lb/>
久更踐於刑官屢决平於疑獄體欽恤哀矜之意得重<lb/>
輕寛急之中進列正卿是為因任昔釋之居職時無寃<lb/>
民日知理囚議無死法予欲勝殘而止殺爾其據正以<lb/>
持平往率乃僚期繼前軌可<lb/>
<pb n="KR4d0178_WYG_004-3a"/>
　　　朝請郎趙子泰可除司封貟外郎制<lb/>
勅具官某天官郎屬最號名曹而主爵之司尤為清簡<lb/>
非時望士不在選掄以爾好學有稱律身無過允為宗<lb/>
支之秀久任州縣之勞省薦鶚之屢聞俾握蘭而就列<lb/>
往底寵命益勵才猷可<lb/>
　　　朝散郎充徽猷閣待制提領水軍沿江措置制<lb/>
　　　使胡舜陟為前知廬州日因郡盜孫琦攻城守<lb/>
　　　禦有勞可特轉一官授朝請郎制<lb/>
<pb n="KR4d0178_WYG_004-3b"/>
勅朕注意良翰分憂大邦有社有民既獲保安之効懋<lb/>
官懋賞可忘旌勸之規乃眷勞臣宜加褒典具官某性<lb/>
仁而勇氣俠而儒直節忠言聳憲臺之風采壯猷宏議<lb/>
偉從槖之論思頃圖師帥之良嘗倚藩宣之重念彼淮<lb/>
右鞠為盜區惠政洽於一方親如父母威聲聞於四境<lb/>
畏甚神明驅豺虎以遐奔奠金湯而自若載嘉徃績申<lb/>
進文階朕方疇其守土之功付以保江之責因能而任<lb/>
堪事何疑惟爾慨然有為及此時哉勿失繼有殊寵佇<lb/>
<pb n="KR4d0178_WYG_004-4a"/>
觀厥成可<lb/>
　　　朝奉郎直龍圖閣劉棐可除禮部員外郎制<lb/>
勅具官某春官職典禮文之事而郎曹兼掌牋奏號南<lb/>
宫舍人異時詞臣多此途出推擇之慎顧豈他官比哉<lb/>
以爾問學該通文詞敏麗常㕘聨於宰屬益明習於憲<lb/>
章頃從外遷稍稽召用宜舉賜環之命俾歸列宿之司<lb/>
維此小儀亦其已試屬亂離之未定將典故之是咨勉<lb/>
行所知以俟褒擢可<lb/>
<pb n="KR4d0178_WYG_004-4b"/>
　　　朝散郎權都大同主管成都府等路茶馬趙開<lb/>
　　　可除直秘閣制<lb/>
勅具官某自昔中秘之府豪英所羣寓直其間時謂髙<lb/>
選非顯有勤績不輕假人以爾幹局敏强性資忠厚逺<lb/>
將使指克以才稱其從芸閣之游式重皇華之寄益思<lb/>
竭盡嗣有寵褒可<lb/>
　　　朝請大夫提舉淮東茶鹽饒伯達可除直秘閣<lb/>
　　　制<lb/>
<pb n="KR4d0178_WYG_004-5a"/>
勅具官某自防秋以來日虞冦暴監司郡守之吏望風<lb/>
輒去不得保其官守者多矣爾將命淮左實司煮海之<lb/>
利經營乃事獨如平時體國宣勞灼知忠藎升華芸閣<lb/>
用酬爾勤益圖饒羡之方以佐軍須之急可<lb/>
　　　朝奉郎權知唐州趙尚之可除直秘閣制<lb/>
勅具官某昔在李唐中葉盜起而嗣虢王巨嗣曹王臯<lb/>
皆以宗室子守藩討賊立功當世書名史册朕甚多之<lb/>
以爾出自天枝長于吏治歴典劇邑咸有能聲假守泌<lb/>
<pb n="KR4d0178_WYG_004-5b"/>
陽初無難色諭降叛衆之官與俱大臣以聞良用嘉歎<lb/>
陞華内閣式奬忠勤勉建功名追繼昔人之美以副所<lb/>
期可<lb/>
　　　奉直大夫知㤗州王浚明可除直秘閣制<lb/>
勅具官某乃者胡馬南侵塵暗江淛而海陵居中能自<lb/>
保守士民安賴朕甚嘉之内閣華資儒林榮選肆以命<lb/>
汝用勸厥勞益圖扞禦之方嗣有寵褒之典可<lb/>
　　　張鼎可除度支貟外郎兼權户部倉部貟外郎<lb/>
<pb n="KR4d0178_WYG_004-6a"/>
　　　留建康府制<lb/>
勅具官某朕躬巡江次留戍要津維時軍食調度之繁<lb/>
宜資心計精明之士以爾踐更中外綽著材猷擢置郎<lb/>
闈俾司計務非衆不可以守險非財不可以聚人欲師<lb/>
徒之有功在供餉之無乏勉佐爾長往寛朕憂尚有寵<lb/>
章待爾成績可<lb/>
　　　朝請大夫尚書都官貟外郎韓右可除金部員<lb/>
　　　外郎留建康府制<lb/>
<pb n="KR4d0178_WYG_004-6b"/>
勅具官某中臺諸郎分釐曹務皆天下之高選時方用<lb/>
武財用是資則金榖之司為重爾比由才諝擢列秋官<lb/>
属相府之臨戎欲舊寮之在世其易司珍之職留供軍<lb/>
戍之須往悉乃心以佐爾長功事成定朕不汝㤀可<lb/>
　　　朝散大夫直秘閣蘇遲可除中書門下省檢正<lb/>
　　　諸房公事制<lb/>
勅具官某朕於故家積習名教更練世務見謂老成曩<lb/>
陟郎闈嘗聨宰屬惟朝廷之事臺閣之儀其知之詳矣<lb/>
<pb n="KR4d0178_WYG_004-7a"/>
宜還朝著往踐此官尚既乃心以佐而長可<lb/>
　　　中奉大夫新除右司員外郎張公濟可除中書<lb/>
　　　門下省檢正諸房公事制<lb/>
勅具官某朕權時之宜合東西省㕘稽舊制設檢正之<lb/>
官以分釐細務任階給舎秩視都司而機事亦與聞焉<lb/>
其選可謂重矣以爾智術疏通才資敏達踐揚中外綽<lb/>
著風猷頃重列卿首將使指方召還於宰屬且更命於<lb/>
是官其悉乃心以佐長吏綱條不紊而庶政以行予則<lb/>
<pb n="KR4d0178_WYG_004-7b"/>
汝嘉欽哉毋忽可<lb/>
　　　沂州防禦使張宗賢可授崇信軍承宣使制<lb/>
勅朕遭時艱難亟登俊乂思以禦灾捍患彌盜息兵以<lb/>
爾克敵有功臨戎無懦既良勤扵任事豈獨緩於酬庸<lb/>
嘉兹戎馬之勞晉以承宣之職往膺休命益勵逺猷可<lb/>
　　　責授安逺軍節度使范致可復舊官除資政殿<lb/>
　　　學士提舉中太一宫制<lb/>
勅山有猛獸知藜藿之無傷國倚老臣視典刑而猶重<lb/>
<pb n="KR4d0178_WYG_004-8a"/>
眷惟故弼久屈遐荒宜頒起廢之恩用示急親之舉具<lb/>
官某才兼文武學貫古今望夙領於搢紳名素聞於夷<lb/>
夏逢時被用雖一嵗九遷而人靡間言去國遭䜛蓋終<lb/>
朝三褫而已無愠色更百為於夷險挺一節以周旋顧<lb/>
國步之艱難正人情之危懼咨老成之智思獲壯猷訪<lb/>
仁人之言冀聞長利召從嶺表入對省中嘉謀既沃於<lb/>
朕心寵命可稽於朝聽其復文階之峻秩并還秘閣之<lb/>
隆名假領真祠式優耆哲軍機未定正資借箸之謀國<lb/>
<pb n="KR4d0178_WYG_004-8b"/>
事有疑更佇抵龜之决維我舊德豈煩訓辭可<lb/>
　　　端明殿學士朝奉大夫同簽書樞宻院事周望<lb/>
　　　可除兩浙宣撫使制<lb/>
勅自南渡以來亂靡有定敵不去境人情未安思得魁<lb/>
壘之臣付以折衝之寄盡護諸將鎮兹要津我求其人<lb/>
得於近輔具官某深沈而精敏敦大而高明行義足以<lb/>
厲風俗之媮忠誠足以荷邦家之重居無擇事任不辭<lb/>
難北使强鄰銜命冒兵交之險南平逋冦出師行天討<lb/>
<pb n="KR4d0178_WYG_004-9a"/>
之誅載疇勲庸延置宥宻攄發經綸之藴備聞帷幄之<lb/>
謀朕方移蹕南巡留屯近戍其即樞機之任往宣鈇鉞<lb/>
之威維患必豫防正循江而嚴備顧兵難預度煩總衆<lb/>
以親臨佇聞綏靖之期還倚贊襄之助體予注意勉爾<lb/>
成功可<lb/>
　　　劉文舜可特授左武大夫遙郡團練使制<lb/>
勅朕比遣大臣追捕逆徒巨猾成擒已從梟戮餘妖假<lb/>
息猶肆跳梁具官某誼激報君志存疾惡全師掩擊殘<lb/>
<pb n="KR4d0178_WYG_004-9b"/>
黨盡殱載省忠勤良深嘉歎進階横列兼領戎團併錫<lb/>
茂恩用昭殊賞益思奮勵尚有寵褒可<lb/>
　　　神龍衛四廂都指揮使降授明州觀察使閭丘<lb/>
　　　勍可復保寧軍承宣使制<lb/>
勅罰以示懲蓋本至公之義赦當除罪用推更始之仁<lb/>
具官某材稟驍雄性資沈毅奮由行陣展為筋力之能<lb/>
總此師徒任我爪牙之寄失于戢下坐以敗官既獲宥<lb/>
於寵恩俾還陞於故秩惟勤勞可以補過惟忠誼可以<lb/>
<pb n="KR4d0178_WYG_004-10a"/>
報君往服予言益圖乃績可<lb/>
　　　朝奉郎中書門下省檢正諸房公事傅崧卿可<lb/>
　　　除直龍圖閣知越州制<lb/>
勅具官某乃者長江失守敵騎南侵爰及㑹稽并䧟烽<lb/>
火念戎車之退徒委空城而兵火之餘尚多失業肆求<lb/>
良牧往撫疲民以爾富有藝文通知世務輟自機衡之<lb/>
地往從金革之勞扞牧圉以臨戎既心存於王室即鄉<lb/>
邦而為政庶身習於民情其陞延閣之華以侈繡衣之<lb/>
<pb n="KR4d0178_WYG_004-10b"/>
寵煙塵甫熄益脩禦敵之宜郡邑新殘務致安民之惠<lb/>
勉赴功名之㑹永為閭里之榮可<lb/>
　　　檢校少保光山軍節度使同知大宗正事士㒟<lb/>
　　　可除知大宗正事制<lb/>
勅朕以釁結外夷痛兩宫之逺狩兵纒中夏憫九族之<lb/>
散遷肆擇宗英俾司屬籍庶賴糾綏之力克隆惇敘之<lb/>
思具官某率禮無違好賢有譽寵先近屬蓋惟道德之<lb/>
親位在元戎允謂詩書之帥歴更事任備著材猷宜典<lb/>
<pb n="KR4d0178_WYG_004-11a"/>
領于宗盟以保寧于公族朕方馳驅戎馬力圖家國之<lb/>
安爾其收合天枝用固本根之庇益祗厥職以副所期<lb/>
可<lb/>
　　　高衛可除顯謨閣待制知䖍州制<lb/>
勅大江之西䖍為劇郡平時獄市已稱夥繁矧胡馬南<lb/>
侵而豫章不守宫闈官府遷寓是邦必資宿望之臣俾<lb/>
任分憂之責具官某蚤更器使久著能聲䟽通之才多<lb/>
所練達深厚之量見謂老成頃擢貳於天官俾分曹於<lb/>
<pb n="KR4d0178_WYG_004-11b"/>
行省適兹擇守僉曰汝賢爰更次對之班就畀藩宣之<lb/>
寄軍民未靖其鎮撫於營屯兵革甫寧尚保安于宫掖<lb/>
政成事定朕不汝㤀可<lb/>
</p>
<p>
</p>
  </div>
</body>
</text>
</TEI>
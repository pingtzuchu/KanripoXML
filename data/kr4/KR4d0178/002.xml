<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二</head>
    <p>
<pb n="KR4d0178_WYG_002-1a"/>
欽定四庫全書<lb/>
　北海集巻二　　　　　　宋　綦崇禮　撰<lb/>
　　制<lb/>
　　　鄒浩可特與追復龍圖閣待制制<hi>此詞乃先祖行草具官告</hi>
　　　<hi>假李正民舎人當直不復改作用先祖詞以己名行下</hi>
勅朕履兹囏運迹彼亂源傷謟佞之成風悼忠良之獲<lb/>
罪肆褒遺直用勸在官故具官某處心不欺養氣至大<lb/>
言期寤意引裾嘗犯於雷霆計不惜身去國再遷於嶺<lb/>
<pb n="KR4d0178_WYG_002-1b"/>
徼具臣動色志士傾心英爽不㤀想生氣之猶在姦諛<lb/>
亦死知朽骨之尚寒其還延閣之清資少慰重泉之幽<lb/>
憤噫為善之効其報也長身雖抑於生前志卒伸於地<lb/>
下尚其肸蠁歆此寵光可<hi>案崇禮因草此制得名蓋初知制誥時筆也鄒浩亦政宣</hi>
<hi>時人故特列於制詞之首</hi>
　　　沈積中可特追復資政殿學士還舊官與合得<lb/>
　　　致仕恩澤制<lb/>
勅㑹沈積中昨知真定府力陳不可取燕山所獻書具<lb/>
<pb n="KR4d0178_WYG_002-2a"/>
在童貫深惡其言奏差積中所仇置獄根究文致其罪<lb/>
遂至追奪九月二十六日三省樞宻院同奉聖㫖特追<lb/>
復資政殿學士還其舊官與合得致仕遺表恩澤<lb/>
勅乃者燕山之役謀之不臧貪目前尺寸之利而亡以<lb/>
善其後靡敝中國啓釁夷狄卒成意外之禍嗚呼誰生<lb/>
厲階至今為梗既往何及言之痛心以爾故具官某頃<lb/>
使朔陲備聞初議迨今師閫實始興言乃獨抗章陳其<lb/>
不可致權臣之甚惡陷獄吏之深文奄至没身遂遭削<lb/>
<pb n="KR4d0178_WYG_002-2b"/>
籍載惟前事良惻朕心矧元惡之已誅顧重辜之未洗<lb/>
是用還文階之峻秩復秘殿之隆名仍推延世之恩併<lb/>
眎漏泉之澤魂而不泯尚克歆承可<lb/>
　　　朝議大夫試中書舎人李公彦可轉中奉大夫<lb/>
　　　守中書舎人致仕制<lb/>
勅侍從之臣朕所優遇矧上還于官政宜加厚於寵章<lb/>
具官某久以藝文歴居華要藉其素望擢在近班既觀<lb/>
潤色之能方竚論思之益属往從于行省乃奔避于征<lb/>
<pb n="KR4d0178_WYG_002-3a"/>
塵未即遄歸遽兹引疾念艱難之際雖切于用賢矜確<lb/>
苦之辭勉從于謝事其陟文階之峻以為故里之榮尚<lb/>
勤葯石之功永介夀康之福可<lb/>
　　　宣奉大夫提舉亳州明道宫朱勝非可除觀文<lb/>
　　　殿學士充江西荆湖南北路宣撫使制<lb/>
勅經體贊元入則秉鈞衡之重折衝禦侮出則宣軍旅<lb/>
之威維兼資文武之臣宜迭任安危之寄我圖故弼兹<lb/>
煥寵章具官某敦大而剛明深沈而和裕鎮羣情之疑<lb/>
<pb n="KR4d0178_WYG_002-3b"/>
畏屹如鼎鼐之安裁庶事之糾紛判若蓍龜之决頃罹<lb/>
變故實賴彌綸馴暴虎而卒無所傷扶神器而終能返<lb/>
正逮從去位旋坐黜官雖身逺於朝廷亮心存於王室<lb/>
惟邉塵之未靖念國步之方艱非時舊人孰任吾事是<lb/>
用寵班秘殿往總行師撫江湖三道之遙臨荆鄂上游<lb/>
之鎮庶資宿望式控中原昔謝安起東山之游以蒼生<lb/>
之所係而裴度委北門之寄由朔冦之未寧尚勤綏御<lb/>
之方克副憂勞之託維吾元老豈煩訓辭可<lb/>
<pb n="KR4d0178_WYG_002-4a"/>
　　　明州城下與金人接戰陣亡將官党俊可贈鄂<lb/>
　　　州觀察使制<lb/>
勅朕厚賞戰多優褒死事所以勸有功而哀盡節也故<lb/>
具官某夙以材勇聞于軍中鄞江之役力戰以没主帥<lb/>
言狀朕甚悼之噫士固有臨敵忘生而義不反顧者身<lb/>
雖隕而忠烈之名以垂不朽而激懦夫與夫畏怯逗撓<lb/>
玩冦苟生之徒蓋有間矣亷車峻秩肆以追命魂而不<lb/>
泯尚克欽承可<lb/>
<pb n="KR4d0178_WYG_002-4b"/>
　　　朝散大夫秘閣修撰知衢州胡唐老可除徽猷<lb/>
　　　閣待制知鎮江府充浙西路安撫使制<lb/>
勅西清次對之聨是為近侍京口撫綏之任實控要津<lb/>
敷求文武之通才庶協搢紳之公論具官某系出華胄<lb/>
名聞上庠提槧懷鉛飽藝文于芸省明目張膽聳風采<lb/>
於霜臺出分師帥之憂適據閩呉之㑹比更大盜安保<lb/>
堅城恩威既著於吏民施設具存於條教載疇績用進<lb/>
易藩宣升延閣之近班俾參法從付臨江之雄鎮兼制<lb/>
<pb n="KR4d0178_WYG_002-5a"/>
列城庶均一郡之功并浹七州之惠國方多難奨扶允<lb/>
賴于折衝時已盛秋備禦正資于設險奠兹南土倚爾<lb/>
長城往服訓詞佇觀成効可<lb/>
　　　韓世忠可除西路制置使應沿江防守戰守備<lb/>
　　　禦之事並聴節制依舊鎮江府駐劄制<lb/>
勅控長江而作鎮既先十乘之行護諸將以臨屯兹屬<lb/>
三軍之帥爰加使號用壯軍容具官某沈毅有謀驍雄<lb/>
無匹臨機而出方畧弗資金版之書定亂而事干戈曷<lb/>
<pb n="KR4d0178_WYG_002-5b"/>
取毛錐之用奮身邊塞宣力顔行勇蓋北方夜𢷬全師<lb/>
之堅壘勲高南土生俘同惡之逋囚迺視秩於三孤仍<lb/>
兼榮於雙節屬當備險方俾移軍列戍江津實倚長城<lb/>
之重分釐淛部宜歸大將之權遂專節制之雄庶一師<lb/>
徒之志臨淮號令覺士氣之增新道濟威名想敵人之<lb/>
嚴憚寛予憂顧勉爾成功可<lb/>
　　　韓世忠保明苗傅劉正彦賊兵見陣賞功人第<lb/>
　　　一等武功大夫何順等可轉三官制<lb/>
<pb n="KR4d0178_WYG_002-6a"/>
勅某等朕比命將臣往擒逆黨執俘折馘師既有功舎<lb/>
爵策勲賞其敢後爾等躬提部曲逺即戎行各奮忠勤<lb/>
用能克獲第功異等累進厥官益勵壯心尚觀來効可<lb/>
　　　起復左武大夫忠州刺史沿江措置使司前軍<lb/>
　　　統制軍馬郭吉御營累次差管押人船前去宣<lb/>
　　　化渡濟人馬並無踈虞可特與横行上轉一官<lb/>
　　　制<lb/>
勅爵賞之設功能是程茍率職而不愆顧施恩而何吝<lb/>
<pb n="KR4d0178_WYG_002-6b"/>
具官某蚤由材力久事戎行方繕治於舟師㑹招徠於<lb/>
兵衆累將渡檝往濟江津既利涉以無虞見服勤之有<lb/>
績宜從進秩用以勸勞往祗對於寵章務進圖於忠<lb/>
報可<lb/>
　　　奉議郎江淛制置隨軍轉運副使朱異等轉官<lb/>
　　　制<lb/>
勅具官某等朕比命邇臣往平逋冦執俘振旅師既有<lb/>
功拜爵策勲吾何愛賞爾等或勤饋餉或典機籌或供<lb/>
<pb n="KR4d0178_WYG_002-7a"/>
其營戍之煩或濟以師徒之助或招徠其黨與或保固<lb/>
其墉隍各奮厥忠用成乃績第名來上進秩有差往祗<lb/>
錫命之榮益勵盡心之報可<lb/>
　　　翊衛大夫康州防禦使知鄭州董植右武大夫<lb/>
　　　榮州團練使權鄭州兵馬鈐轄王昭逺可各轉<lb/>
　　　一官制<lb/>
勅出師以律既收克敵之功賞不踰時可後策勲之典<lb/>
以爾具官某等臨戎共事報國同心遇敵騎之合圍即<lb/>
<pb n="KR4d0178_WYG_002-7b"/>
郡城而堅守兵威稍見虜衆自奔既屢𢷬於賊營因大<lb/>
殱其醜類載觀忠藎良用歎嘉其升序於崇階以勸功<lb/>
於諸將益思奮勵圖報恩榮可<lb/>
　　　朝奉郎充集英殿修撰知婺州沈晦可除徽猷<lb/>
　　　閣待制制<lb/>
勅江津失守敵騎長驅當其隧者何止井湮而木刋避<lb/>
其鋒者誰復淵停而嶽鎮念皆有山谿之險固豈無城<lb/>
邑之防要在得人乃能保境具官某頃由西掖出殿方<lb/>
<pb n="KR4d0178_WYG_002-8a"/>
州屬暴敵之猖狂正鄰邦之擾攘躬在守臣之責力圖<lb/>
禦敵之方事不辭難克狥國家之急鋒無敢犯遂寛民<lb/>
社之憂宜有寵光以為旌勸其升華於禁職俾增重於<lb/>
守符尚懋爾庸嗣有褒典可<lb/>
　　　㕘知政事范宗尹故曽祖德贈太子少保制<lb/>
勅朕眷禮大臣蓋俯殊於庶位褒崇先世乃上及於曾<lb/>
門惟流慶之有來顧疏恩之可後具官故曽祖某韜光<lb/>
布素隠跡丘園獨矜天爵之修曽靡世榮之慕考之報<lb/>
<pb n="KR4d0178_WYG_002-8b"/>
施宜有吉祥生而不享於其躬没乃克興於厥後鍾之<lb/>
三世大彼一門方延置於疑丞俾㕘陪於政事首舉顯<lb/>
先之典用章積善之休賁嘉命於九原陟春宫之二品<lb/>
尚其肸蠁知克歆承可<lb/>
　　　故曾祖母朱氏楊氏制<lb/>
勅眷禮大臣蓋俯殊於衆位褒崇先世乃上及於曾門<lb/>
惟衍慶之有來顧疏恩之可後具官故曾祖母某氏出<lb/>
自良族嬪于吉人既無媿於平生肆有興於後裔鍾此<lb/>
<pb n="KR4d0178_WYG_002-9a"/>
三世大其一門方延置於疑丞俾㕘陪於政事首舉顯<lb/>
先之典用彰積善之休錫嘉號於小君賁新恩於幽穸<lb/>
尚其肸蠁知克欽承可<lb/>
　　　故祖昌可贈太子少傅制<lb/>
勅朕眷遇大臣夐絶百僚之禮顯揚先閥並推三世之<lb/>
恩蓋積善之源既深肆流根之澤亦厚具官某故祖某<lb/>
生有懿行没遺令名夙傳美於當年初無缺行審貽謀<lb/>
於後葉宜有顯人鍾此賢孫為吾近輔方延登之伊始<lb/>
<pb n="KR4d0178_WYG_002-9b"/>
稽典故之攸存寵追祖廟之光超亞儲闈之傅英靈不<lb/>
泯嘉命其承可<lb/>
　　　故祖母制<lb/>
勅朕眷遇大臣夐絶百僚之禮顯揚先閥並推三世之<lb/>
恩蓋積善之源既深肆流根之澤亦厚具官某故祖母<lb/>
某氏生有懿行没遺令名夙傳閨閫之風猶作鄉閭之<lb/>
法蓄其餘慶鍾此聞孫方延置於巖廊首褒崇於祖廟<lb/>
追賁笄珈之贈式增泉壤之光魂而有知服我嘉命可<lb/>
<pb n="KR4d0178_WYG_002-10a"/>
　　　故父昱可贈太子少師制<lb/>
勅朕登用寳臣㕘陪機政豈獨公朝之喜亦惟私閥之<lb/>
榮宜有寵章逮其考妣具官某故父某抱能未試藏器<lb/>
弗沽宗族稱其慈仁鄉閭推其信誼于公駟馬兹無媿<lb/>
於髙門韋氏一經終有傳於遺子克生令器為時顯人<lb/>
養志何追但美流根之澤教忠有自方收報國之功欲<lb/>
慰孝心式嘉褒典舉蜜章之一命亞儲苑之三師英爽<lb/>
不㤀追崇未艾可<lb/>
<pb n="KR4d0178_WYG_002-10b"/>
　　　故前母李氏郝氏制<lb/>
勅朕登用寳臣㕘陪機政豈獨公朝之喜亦惟私閥之<lb/>
榮宜有寵章逮其考妣具官某故前母某氏生稟淑質<lb/>
來嬪慶門惟婦職之無虧惜天年之不永克相夫家之<lb/>
祉鍾兹嗣葉之賢均被子恩何殊已出錦囊犀軸爰追<lb/>
賁於綵綸翟茀魚軒用增光於泉壤尚其㝠漠知克歆<lb/>
承可<lb/>
　　　故母李氏制<lb/>
<pb n="KR4d0178_WYG_002-11a"/>
勅朕登用寳臣㕘陪機政豈獨公朝之喜亦惟私閥之<lb/>
榮宜有寵光逮其考妣具官某故母某氏婦儀之善母<lb/>
道之嚴相其夫則閨門之内無違訓其子則朝廷之間<lb/>
有立發為賢業服在近司方收報上之忠宜慰顯親之<lb/>
志爰稽故事式舉彞章特紆綸綍之華追賁笄珈之貴<lb/>
尚其幽穸歆此新恩可<lb/>
　　　妻張氏可封和義郡夫人制<lb/>
勅朕登用寳臣㕘陪機政豈獨公朝之喜亦惟私室之<lb/>
<pb n="KR4d0178_WYG_002-11b"/>
榮宜有寵光逮其伉儷具官某妻張氏賦資淑慎稟質<lb/>
柔明既擢秀於閨房宜作嬪於君子獻可以替否曾弗<lb/>
奪於家謀盡公不顧私豈無資於内助爰稽彛典用侈<lb/>
新恩甫從一命之初遽錫小君之號往祗休渥嗣有褒<lb/>
封可<lb/>
　　　朝奉郎呉表臣可除監察御史制<lb/>
勅具官某文昌萬微所㑹而御史六察分糺列曹非學<lb/>
足以知今古識足以明治體不在兹選以爾智術疏通<lb/>
<pb n="KR4d0178_WYG_002-12a"/>
更練世務才猷之美趣操之端見推士論達于朕聴耳<lb/>
目之任爾實宜之自兵興以來事多從權取便一切典<lb/>
章墮紊蕩無綱紀繩治振肅要如平時庶幾艱難之中<lb/>
猶有朝廷之法往踐厥次毋違朕言可<lb/>
　　　朝奉郎知宣州李光治效顯著可除直龍圖閣<lb/>
　　　制<lb/>
勅具官某朕注意良翰分憂近邦有社有民既著理平<lb/>
之績懋官懋賞可忘旌勸之規以爾早見吏能嘗持臺<lb/>
<pb n="KR4d0178_WYG_002-12b"/>
憲識朝廷之德意習郡邑之民情蠲省煩苛自得人心<lb/>
之悦張明紀律亟觀郡政之修藹然治聲達于予聴進<lb/>
直龍圗之秘用增符竹之華朕方嘗膽思讐枕戈念亂<lb/>
期邦家之再造欲中外之同功顧敵騎乘秋慮宻窺於<lb/>
淮甸而王師守險正嚴備於江津維彼宣城時為要地<lb/>
勉爾折衝之効副予倚重之懷尚有異恩以霈成績可<lb/>
　　　知蔡州程昌禹可除直龍圖閣制<lb/>
勅具官某乃者敵騎長驅直抵江浙道路擁塞王命罕<lb/>
<pb n="KR4d0178_WYG_002-13a"/>
通而淮西居中能為國守載省忠力朕甚嘉之進直龍<lb/>
圖姑為爾寵尚堅守備以俟康平朕不汝忘嗣有褒陟<lb/>
可<lb/>
　　　故奉議郎守監察御史張灝可贈直龍圖閣制<lb/>
勅具官某比者遭敵内侵移師南渡永痛衣冠之禍可<lb/>
忘忠烈之褒爾性稟端方氣充光大直躬不撓綽有憲<lb/>
臣之風遇事敢言自得仁人之勇遽兹䧟陣脅以從降<lb/>
臨白挺而將殞其身罵兇徒而弗絶於口男兒死爾顧<lb/>
<pb n="KR4d0178_WYG_002-13b"/>
苟活以何為生氣凜然想英靈之如在載嘉節誼深用<lb/>
䀌傷錫延閣之清姿慰忠魂於黄壤尚其冥漠識此旌<lb/>
崇可<lb/>
　　　朝散大夫前尚書駕部員外郎孫端可復直龍<lb/>
　　　圗閣制<lb/>
勅具官某龍圖閣初成章聖皇帝首命杜鎬待制禁中<lb/>
繼召馮元更直閣下二人者咸以名儒與選天下高之<lb/>
自是置員非其人不輕授也近時除授寖廣多以賞能<lb/>
<pb n="KR4d0178_WYG_002-14a"/>
吏雖異故事猶為美稱爾頃將使指以勞得遷入補臺<lb/>
郎坐事隨罷既更大霈前職未還自言有司特以畀汝<lb/>
夫身從吏事名寓西清亦云寵矣其思有以稱之可<lb/>
　　　朝奉大夫試御史中丞趙鼎可除吏部尚書制<lb/>
勅周官冡宰任首六卿漢制尚書位參八座維職典銓<lb/>
衡之要而班隣丞輔之崇在昔既然于今斯重久虚厥<lb/>
次兹得其人具官某和裕而靖莊直方而敦大立朝正<lb/>
色折衝允賴於精神遇事敢言發憤每披其肝膽赤墀<lb/>
<pb n="KR4d0178_WYG_002-14b"/>
頻對白簡屢聞載嘉烏府之勞進陟鑾坡之峻抗章引<lb/>
避陳義甚髙察其操守之堅雖力辭於翰苑亮爾公忠<lb/>
之素可輕去於朝廷其升常伯之聨往率天官之屬顧<lb/>
干戈擾攘衣冠多失職之嗟而典籍散亡胥吏有用<lb/>
權之患實藉通明之鑒克諧平允之稱往既乃心無忝<lb/>
朕命可<lb/>
</p>
<p>
</p>
  </div>
</body>
</text>
</TEI>
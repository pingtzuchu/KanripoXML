<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十二</head>
    <p>
<pb n="KR4d0178_WYG_042-1a"/>
欽定四庫全書<lb/>
　北海集巻四十二　　　　宋綦崇禮　撰<lb/>
　　兵籌類要<lb/>
　　知将篇<lb/>
臣嘗謂人君深居髙拱而將臣立功閫外非聽聰而不<lb/>
惑視明而無壅則妨功害能之臣將投隙而起狐狸之<lb/>
疑矣疑且不可覬其成功矧欲知其勤勞而使之心悦<lb/>
乎詩曰有功而見知則悦易曰説以犯難民忘其死知<lb/>
<pb n="KR4d0178_WYG_042-1b"/>
此則知所以使將臣樂盡其心矣<lb/>
張良以太公兵法説沛公沛公喜常用其策為他人言<lb/>
皆不省良曰沛公殆天授<lb/>
光武謂官屬曰王覇權以濟事乃天瑞也<lb/>
魏祖謂劉雄鳴曰孤方入關夢得一人即卿耶<lb/>
孫權謂周瑜君言當擊賊甚與孤合此天以卿授孤也<lb/>
隋祖指賀若弼謂突厥曰此人天賜我也<lb/>
煬帝謂李景曰公誠直天然我之梁棟也<lb/>
<pb n="KR4d0178_WYG_042-2a"/>
苑君章戒劉武周曰唐公一州兵掇取三輔所向風靡<lb/>
此殆天命非人謀可爭也<lb/>
唐徳宗謂羣臣曰天生李晟為社稷萬人豈獨朕哉<lb/>
梁太祖常曰荀翔劉捍冦彦卿輩天為我矣<lb/>
臣讀呉子曰聖人舉順天人若光武太宗類能進此<lb/>
漢髙祖論功行封先封蕭何羣臣謂何未嘗有汗馬之<lb/>
勞上曰夫獵追殺獸者狗也而發縱指示獸處者人也<lb/>
諸君皆功狗也何發縱指示功人也<lb/>
<pb n="KR4d0178_WYG_042-2b"/>
髙祖以運籌决勝不如子房鎮撫餉饋不如蕭何戰勝<lb/>
攻取不如韓信三者皆人傑吾能用之所以取天下<lb/>
光武指李常曰此家率諸將輔翼王室心如金石真忠<lb/>
臣也<lb/>
賈復不言功光武曰賈君之功我自知之<lb/>
魏祖謂吕䖍曰卿守郡擒姦討暴百姓獲安躬蹈矢石<lb/>
所征輙克昔冦恂立功於汝頴耿弇建策於青兖古今<lb/>
一也<lb/>
<pb n="KR4d0178_WYG_042-3a"/>
周泰從孫權討山賊賊卒至泰投身衛權權至濡須因<lb/>
㑹命泰觧衣手自指其瘡痕問以所起謂之曰卿戰如<lb/>
熊虎不惜身命朕亦何心不待卿以骨肉之恩明日授<lb/>
以御盖<lb/>
周魴破賊日休軍旋權㑹諸侯宴權曰君束髪戴義成<lb/>
孤大事君之功名當書之竹帛<lb/>
張奐既破羌胡帝曰卿踰河歴險以勞擊逸以寡勝衆<lb/>
功過南仲勤踰吉甫此勲非但破胡乃永寧河右使吾<lb/>
<pb n="KR4d0178_WYG_042-3b"/>
長無西顧之患矣<lb/>
太祖以程昱全三城執手曰微子之力吾無所歸矣人<lb/>
有告昱謀反賜待益重<lb/>
魏太武指崔浩示髙車渠帥曰朕始有征討之志而慮<lb/>
不自决前後㨗皆此人𨗳吾令至此<lb/>
隋祖謂侍臣曰榆林國之重鎮安得婁子幹輩乎後數<lb/>
日吾思可以鎮榆林者莫過杜彦拜雲門總管胡馬不<lb/>
敢至塞<lb/>
<pb n="KR4d0178_WYG_042-4a"/>
徐晃克關羽魏武舉巵酒勞晃曰全樊襄陽將軍之功<lb/>
也<lb/>
馬隆平凉州帝謂羣臣若從諸卿言是無凉州也<lb/>
陶侃破杜弢王處仲曰若無陶侃便失荆州矣<lb/>
王鎮惡陷長安宋武帝曰成吾覇業者真卿也<lb/>
魏太武與崔浩論近世人物浩曰王猛之經國苻堅之<lb/>
管仲也慕容恪之輔少主慕容暐之霍光也劉裕之平<lb/>
逆亂司馬徳宗之曺操也<lb/>
<pb n="KR4d0178_WYG_042-4b"/>
周武帝謂太子曰王誼社稷臣宜處以機宻不冝逺任<lb/>
隋文帝謂元胄曰保䕶朕躬成此基業元胄功也謂賀<lb/>
娄曰自公守北門風塵不警謂宇文忻曰君舉無遺策<lb/>
戰無全陣誠天下之英傑也<lb/>
煬帝謂衛元曰此社稷臣也使朕無西顧憂<lb/>
羅士信短而悍從張須陀擊賊無敢抗煬帝遣使圖湏<lb/>
陀士信陣法上内史須陀破賊露布以聞帝優詔褒揚<lb/>
令使者圖畵其形容奏之<lb/>
<pb n="KR4d0178_WYG_042-5a"/>
唐太宗知李靖之功蕭瑀劾之不以為疑知蘓定方之<lb/>
功王文慶譛之返以得罪<lb/>
李靖襲定襄走可汗太宗曰古未有輩足澡吾渭水之<lb/>
耻矣<lb/>
武后誚楊再思李嶠姚崇曰唐休景知邉事卿等十不<lb/>
當一<lb/>
郭子儀收復東都帝遣其軍容迎覇上曰國家再造卿<lb/>
力也<lb/>
<pb n="KR4d0178_WYG_042-5b"/>
李光顔勇而義裴度以為必立功於蔡<lb/>
石雄勇而義武宗以為將帥罕其比<lb/>
康懐英擊敗岐兵于武功太祖喜曰邑名武功真武功也<lb/>
王重師取濮州身被八九瘡軍士負之而還太祖聞之<lb/>
曰奈何使我得濮州而失重師乎<lb/>
裴約守澤州李繼韜降約猶不叛莊宗顧苻存審曰吾<lb/>
不惜澤州與梁一州易得約難得也<lb/>
元行欽馳騎觧圍出莊宗於潘張莊宗還營持行欽泣<lb/>
<pb n="KR4d0178_WYG_042-6a"/>
曰富貴與卿共之<lb/>
臣讀呉子曰强國之君必料其人若光武魏祖類能進<lb/>
此<lb/>
關羽善待卒伍而驕於士大夫<lb/>
張飛愛欽君子而不惜小人先主戒之曰鞭撾徤兒而<lb/>
令在左右此取禍之道也後飛帳下將殺飛持其首奔<lb/>
孫權先主曰噫飛死矣<lb/>
陳帝與諸將宴杜僧明周文育侯安都為壽各稱功伐<lb/>
<pb n="KR4d0178_WYG_042-6b"/>
帝曰卿等悉良將也而並有所短杜公志大而識暗狎<lb/>
於下而驕於尊矜其功而不収其拙周侯交不擇人而<lb/>
推心過差居危履險猜防不設侯郎傲誕而無厭輕佻<lb/>
而肆志並非全身之道卒皆如言<lb/>
臣讀孫子曰主孰有道将孰有能若蜀陳二祖類能<lb/>
進此<lb/>
趙王破王陵而秦王強起武安君<lb/>
齊兵破騎刼而燕王謝昌國君<lb/>
<pb n="KR4d0178_WYG_042-7a"/>
匈奴數擾邉而趙王復請李牧秦軍數困趙而趙王思<lb/>
復用㢘頗<lb/>
遼西不寧𤓰步路絶而太宗召見薛仁貴<lb/>
臣讀呉子曰有道之主能屈己以伸人若秦燕之主類<lb/>
能進此<lb/>
羊祜卒二歳而吳平羣臣上壽帝為之流涕曰此羊太<lb/>
傅之功也因以尅定之功策告於祐廟<lb/>
檀道濟既沒魏軍至𤓰步文帝登石頭城上甚有憂色<lb/>
<pb n="KR4d0178_WYG_042-7b"/>
嘆曰若道濟在豈至此<lb/>
長孫晟卒突厥圍鴈門隋帝嘆曰使長孫晟在不令匃<lb/>
奴至此<lb/>
周武入鄴追贈斛律光為上柱國曰此人若在朕豈得<lb/>
至鄴<lb/>
臣讀呉子曰得之國强失之國亡若羊祜檀道濟類<lb/>
能進此<lb/>
論曰人君雍容帷幄折衝千里以其得人也欲得人在<lb/>
<pb n="KR4d0178_WYG_042-8a"/>
乎知人其未得之則知其才既得之則知其功如是而<lb/>
後可以屈羣策若漢髙祖發眀三傑佐命之功諸將説<lb/>
服唐太宗知衛公之賢雖廷臣舉劾不以為疑其能克<lb/>
定大業職此之由嗟夫崔顥嘆曰白面書生有雄胆大<lb/>
畧藏用守道則有其材而不獲知項羽有范増而不能<lb/>
用卒以間逐則有功而不獲知豈不惜哉<lb/>
</p>
<p>
</p>
  </div>
</body>
</text>
</TEI>
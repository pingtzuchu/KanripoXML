<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻五</head>
    <p>
<pb n="KR4d0178_WYG_005-1a"/>
欽定四庫全書<lb/>
　北海集巻五　　　　　　宋　綦崇禮　撰<lb/>
　　制<lb/>
　　　朝奉大夫直龍圖閣知福州林安上可落職與<lb/>
　　　宫觀制<lb/>
勅具官某人臣事上當慎於私交君子持身尤嚴於内<lb/>
行爾久更事任蚤勵材猷夫何操履之間未免士大夫<lb/>
之責薄於伉儷傷閨門雍睦之恩厚彼苞苴結將帥勤<lb/>
<pb n="KR4d0178_WYG_005-1b"/>
渠之意師徒既逺饋遺何名至於有士卒而不知撫循<lb/>
之方任蕃宣而不知鎮靖之術惟居家而弗理宜治郡<lb/>
以無聞兹繼覽於彈章省嘗興於訟牒優容至此觀聴<lb/>
謂何念其經侍於軒墀姑俾上還於符竹并罷龍圖之<lb/>
直往從祠館之遊尚識寛恩益思前過可<lb/>
　　　朝散大夫充徽猷閣待制季陵可落職依舊宫<lb/>
　　　觀制<lb/>
勅朕操予奪以馭臣明賞刑以勵世行之以公義處之<lb/>
<pb n="KR4d0178_WYG_005-2a"/>
以無心茍自致於人言固難逃於邦憲具官某頃當明<lb/>
受實掌贊書屬逆黨之嘯㓙懼外臣之赴難謀奪之兵<lb/>
而不可欲加之罪其無辭爾適代言乃顓順指肆為誣<lb/>
詆曽靡嫌疑朕方資耳目於言官委心腹於樞輔覽抨<lb/>
彈之繼上酌好惡之甚明其收從橐之華尚假真祠之<lb/>
逸往加惕勵毋重悔尤可<lb/>
　　　資政殿學士朝請大夫權知三省樞宻院事滕<lb/>
　　　康可落職提舉亳州明道宫資政殿學士朝散<lb/>
<pb n="KR4d0178_WYG_005-2b"/>
　　　大夫權同知三省樞宻院事劉珏可落職提舉<lb/>
　　　江州太平觀制<lb/>
勅朕以邊塵未靖江戍方嚴式圖近輔之臣往總行臺<lb/>
之務即豫章之便郡奉長樂之安居分釐政事之常期<lb/>
固邦家之本茍辜委遇曷逭譴訶具官某等各以時名<lb/>
揚於禁路偶承人乏進視柄司俾陪侍從之行兾副囏<lb/>
難之託既同責任㒺克寅恭或狠愎而無逺謀或煩碎<lb/>
而失大體兩執所短交詆其非弗思備禦之圖旋致奔<lb/>
<pb n="KR4d0178_WYG_005-3a"/>
逃之禍敵兵既逼軍伍皆離慈闈寜免於驚惶宫掖半<lb/>
遭於刦辱衣冠頓仆黎庻傷殘謀實爾乖咎將誰執覽<lb/>
彼臺臣之奏勞予旰食之憂其鐫秘殿之華資尚假真<lb/>
祠之優禄往加循省毋重悔尤可<lb/>
　　　中大夫直秘閣韓思永可落職與宫觀制<lb/>
勅具官某臣無擇事義可辭難邦有常刑罪當茍免爾<lb/>
頃違北闕出守南陽欲借重於軍權俾還兼於帥節謂<lb/>
朝授命當夕引途何宿留以踰年尚遷延於他郡妄言<lb/>
<pb n="KR4d0178_WYG_005-3b"/>
就職弗省厥官䂓欲脱身善交乃事任人若此誤國何<lb/>
疑褫内閣之清資蒞真祠之散局猶寛爾罰宜識朕恩<lb/>
可<lb/>
　　　殿前都指揮使昭化軍節度使郭仲茍可責授<lb/>
　　　汝州團練副使廣州安置制<lb/>
勅自干戈外侮㓂攘日深皆縁將帥之臣莫適任患雖<lb/>
有國家之法曽不加誅至因循成姑息之風肆偃蹇蓄<lb/>
自安之志欲嚴師律宜正邦刑具官某蚤踐戎行嘗更<lb/>
<pb n="KR4d0178_WYG_005-4a"/>
邉寄久典周廬之衞遂分齋鉞之雄謂其被寵以知恩<lb/>
庻克臨危而効死屬江津之失守當淛部之戒嚴考彼<lb/>
師言汝為宿將俾副宣威之任冀收御敵之功賊已侵<lb/>
杭兵宜備越懐私顧望智豈迷於利昏聞敵倉黄膽真<lb/>
慚於身大規作奔逃之計漫陳分戍之宜未聞朝命而<lb/>
遽行多取軍須而妄費既移師而逺遁乃委衆以先馳<lb/>
居民驚擾於閭閻部曲散離於山谷逮還經於行在輙<lb/>
潜過於輕舟隳軍而長㓂讎既負畔官之責委質而為<lb/>
<pb n="KR4d0178_WYG_005-4b"/>
臣子敢乖事上之恭覽近臣之抗言用中司而即訊靡<lb/>
知引咎猶欲餙非此而弗懲孰不可忍尚念勤勞之舊<lb/>
時寛典憲之常黜以散員投之逺服往體涵容之徳毋<lb/>
忘惕勵之誠可<lb/>
　　　朝奉郎提舉亳州明道宫卲薄可責授汝州團<lb/>
　　　練副使峽州安置制<lb/>
勅具官某仲尼上聖也君命召則不俟而行杇者賤工<lb/>
也而其為言曰食焉不怠其事夫聖與庸亦逺矣然義<lb/>
<pb n="KR4d0178_WYG_005-5a"/>
之所在不相為謀而有合焉爾儒服衣冠世有名節久<lb/>
習朝廷之事嘗為侍從之臣稔行治之有聞宜險夷之<lb/>
不易而乃避匿君命務從便安耗蠧公錢坐縻供饋忘<lb/>
聖人之大訓為賤工之所羞豈爾之賢而安處此至於<lb/>
干撓府政妄騰事端則又非所望於爾者嗚呼靖康建<lb/>
炎之際爾則未免于累矣乃憚從朕於囏難是誠何心<lb/>
哉度爾之私其以親故覽近臣之劾狀益有惻於朕懐<lb/>
姑易散員遷之逺郡體兹寛憲毋重悔尤可<lb/>
<pb n="KR4d0178_WYG_005-5b"/>
　　　邢倞責授汝州團練副使英州安置制<lb/>
九月十六日三省樞宻院同奉聖㫖靖康之春金人既<lb/>
退正國家堅明信誓以靖多難而邢倞小生首倡結伊<lb/>
都之議李綱和之遂令敵國有辭再致淩犯廹遷二聖<lb/>
塗炭萬民職此厲階至今為梗則生事敗國義不容誅<lb/>
而乃雄據要藩尚臨民社雖倞之顔面無恥而國之典<lb/>
型當正可責授汝州團練副使英州安置仍令荆湖北<lb/>
路提刑司差人押赴貶所<lb/>
<pb n="KR4d0178_WYG_005-6a"/>
勅具官某乃者靖康之難戎騎既旋盍思守約以靖民<lb/>
何至徼功而生事維時愚相信爾狂生弗量用間之難<lb/>
徒負敗盟之曲結其貴將為此厲階肆敵國之有辭乗<lb/>
中原之無備薦興軍旅再犯京師致兩宫勤沙漠之行<lb/>
使萬民罹塗炭之苦噬臍靡及流涕何追顧當時主議<lb/>
之臣既從逺斥獨先事首謀之罪未抵嚴誅猶竊任於<lb/>
藩宣乃安臨於民社爾則無恥國當有刑其更散秩之<lb/>
員往即遐荒之竄尚知寛宥無重悔尤可<lb/>
<pb n="KR4d0178_WYG_005-6b"/>
　　　降授通議大夫充顯謨閣待制知袁州王仲薿<lb/>
　　　可先次落職放罷制<lb/>
勅昔天寳之亂河北諸郡悉䧟獨常山平原能為國守<lb/>
則以杲卿真卿二顔在焉功雖不遂而堂堂忠烈之姿<lb/>
相望一時可謂不辱其門而無負於國矣以爾具官某<lb/>
出自相閥宜知義方久塵侍從之班未聞報効尚縁家<lb/>
世毎與使令為郡江西與其弟並屬秋師之南冦顧城<lb/>
守之弗圖力誠不支死猶有説乃敢顯虧臣節頹其家<lb/>
<pb n="KR4d0178_WYG_005-7a"/>
聲臨川既降宜春繼屈魯衞之政若循一途偷生之計<lb/>
則然教忠之訓安在汝雖不慚於顔氏兄弟亦何施面<lb/>
目見汝先人於地下乎其解郡章并收從槖往需後命<lb/>
以省前非可<lb/>
　　　奉直大夫充集英殿修撰知洪州王子猷可先<lb/>
　　　次落職放罷制<lb/>
勅具官某朝廷置守以典一州命帥以臨一路固欲任<lb/>
民社之託遏㓂攘之侵儻乖所期奚逭明憲爾頃由宿<lb/>
<pb n="KR4d0178_WYG_005-7b"/>
望分牧江西庻資禦敵之方可兾折衝之効而有城弗<lb/>
守聞㓂遽奔捐井邑於豺狼䧟生靈於塗炭力雖不足<lb/>
責欲誰歸乃引咎於抗章方原情而議罪其上帥藩之<lb/>
符節仍鐫禁殿之班資往訟前愆以需後命可<lb/>
　　　中奉大夫集英殿修撰㳂江制置副使王義升<lb/>
　　　可先次落職放罷制<lb/>
勅具官某爾頃嘗條上防秋之䇿若可施行論者固以<lb/>
爾為疑矣朕不欲以人廢言故置羣議而付之以其事<lb/>
<pb n="KR4d0178_WYG_005-8a"/>
乃自去冬以來寂無奏報而冦得濟江而南者則爾所<lb/>
部也噫使經畫幾察有以先之如爾之言能至是乎用<lb/>
人之失果敗吾事其鐫禁職乃罷厥官往省爾愆以俟<lb/>
後命可<lb/>
　　　内侍黎楶可特降五官授武顯大夫歸吏部制<lb/>
勅具官某先王之時大小之臣咸懐忠良雖侍御僕從<lb/>
罔匪正人未聞左右近習而慢令營私者也爾結髪入<lb/>
侍給事禁庭罔知恪恭以聴上命而意所自便不即遵<lb/>
<pb n="KR4d0178_WYG_005-8b"/>
承此而可容何以示戒黜官五等歸就吏銓服我寛恩<lb/>
往思而過可<lb/>
　　　吏部侍郎兼權户部侍郎髙衞可降一官制<lb/>
勅朕以中原用武江津戒嚴肆命大臣奉迎長樂宫處<lb/>
於幽隠之地分遣百執從衞而南雖是供億之繁盖資<lb/>
四路之計各有區處固亦裕然而不乏矣具官某久稔<lb/>
搢紳之言謂更金榖之用方典選部俾兼地官曽經畫<lb/>
之未聞遂開陳而有請爾猶若此予何頼焉尚寛失職<lb/>
<pb n="KR4d0178_WYG_005-9a"/>
之辜薄示黜官之罰往圖來効以盖前非可<lb/>
　　　親衞大夫榮州防禦使巨師古可降三官制<lb/>
勅李廣臨衆簡易而士樂為之死程不識治軍嚴苛而<lb/>
虜不得犯或寛或猛之不同而二人皆為名將往迹具<lb/>
存唯所以用之如何耳以爾具官某嘗征畔徒克降其<lb/>
衆居爾部曲亦既踰年軍政人情宜相諳習豈統馭之<lb/>
無術將撫循之少恩奸心復萌重致奔逸維時主將責<lb/>
可逃乎尚念前勞特寛嚴憲黜官三等用示薄懲體我<lb/>
<pb n="KR4d0178_WYG_005-9b"/>
明恩往圗後効可<lb/>
　　　承奉郎直龍圖閣添差權發遣副使劉寜止朝<lb/>
　　　散郎權發遣江東轉運副使李尚行可各降一<lb/>
　　　官制<lb/>
勅具官某等朕以中原用武江津嚴備乃命大臣奉迎<lb/>
長樂宫處於深隠之地爾等各以使指往䕶其行而率<lb/>
職不䖍曾弗戒備風濤之恐舟檝幾危雖神龍隂相尋<lb/>
於安濟而從行兵民盖有不免於没溺者矣臺臣言狀<lb/>
<pb n="KR4d0178_WYG_005-10a"/>
良駭予聞貶秩一等用懲失職體兹寛宥毋怠省循可<lb/>
　　　權知鄜州張孝思可降兩官制<lb/>
勅王者之法賞罰欲均而不可偏廢自囏難以來旌勤<lb/>
忠誼之士褒揚死節推禄戰多未嘗敢緩如其棄城失<lb/>
守避事茍生而刑不加焉何以示法具官某頃繇材力<lb/>
進膺邊寄官升横列兼領戎防國家於汝厚矣謂當効<lb/>
死以報至恩日者敵騎深入大帥以汝為能檄守洛郊<lb/>
制其衝要而乃怯於當敵委郡先奔守土若斯國將何<lb/>
<pb n="KR4d0178_WYG_005-10b"/>
頼黜官二等尚寛爾刑益訟前愆永為後戒可<lb/>
　　　徽猷閣直學士朝請郎陳彦文可先次落職制<lb/>
勅端木賜孔門髙弟而貨殖韓安國漢朝名臣而資貪<lb/>
如彼昔人之賢未免後世之議矧非其匹可有是疵具<lb/>
官某早陟近班久更煩使屬此囏虞之際起於擯廢之<lb/>
中圖有一日之長付以九江之責驅攘盜賊實宣扞禦<lb/>
之勞撫養罷羸顧乏廉平之譽掊取無藝侵漁一空既<lb/>
徙厥官盡去其籍㑹樞臣之出使按罪迹以上聞方劾<lb/>
<pb n="KR4d0178_WYG_005-11a"/>
實於臺僚難厠名於從橐其鐫禁職往對獄辭尚省爾<lb/>
愆無尤邦憲可<lb/>
　　　朝奉大夫權荆湖北路轉運判官劉岑可降兩<lb/>
　　　官差唐州監酒通直郎直秘閣知鄂州成無玷<lb/>
　　　降三官依舊知鄂州制<lb/>
勅具官某等朕委重樞臣宣威諸道監司州牧之吏節<lb/>
制所臨是宜遵聴約束各循分守協力一心共濟囏難<lb/>
而爾二人乃方交惡輒因白事遂至紛拏後公家之急<lb/>
<pb n="KR4d0178_WYG_005-11b"/>
而校彼私讎忘心競之忠而爭其口語慢朝廷之威命<lb/>
忽廉陛之等衰平居猶然緩急何頼冝從貶秩用儆在<lb/>
官維爾岑舉措素輕失奉使體其黜臨筦㩁之卑爾無<lb/>
玷設施粗見有治郡稱姑責以撫寜之効往祗予訓各<lb/>
省爾愆兹猶不懲刑當無赦可<lb/>
　　　承奉郎趙良翰可特與換忠訓郎制<lb/>
勅具官某爾挾占卜之技遊公卿之門夤縁受知假託<lb/>
入仕謂當益匿稍自矜持乃因擾攘之時輙露姦汚之<lb/>
<pb n="KR4d0178_WYG_005-12a"/>
跡既傷風教實玷搢紳顧難冐於文階俾更從於武選<lb/>
往安爾分其革乃心可<lb/>
　　　奉國軍奏忠翊鳴鶴廵檢陳中母郭氏年九十<lb/>
　　　二可特封孺人制<lb/>
勑具官某母郭氏王者貴老為其近於親也自兩宫北<lb/>
狩違慈顔温凊之奉朝夕思望不勝陟屺之情而中乃<lb/>
有母壽將百齡就養在官舉如其制朕甚榮之屬以郊<lb/>
恩錫兹嘉號用為汝寵以介壽祺可<lb/>
<pb n="KR4d0178_WYG_005-12b"/>
　　　朝散郎楊萬里轉朝請郎制<hi>淳熙十三年五月二十六日</hi>
勑朝散郎樞宻院檢詳諸房文字兼太子侍讀賜緋魚<lb/>
袋楊萬里朕妙簡耆儒列之儲禁若經若史敷繹發揮<lb/>
必期有補於聞見固不徒倣古具文而已唐臣諌篇兹<lb/>
焉徹巻疇庸顧可後諸爾以淵源正大之學再召為郎<lb/>
兹列屬於樞廷仍㕘華於宫寀凡誦説講劘之次皆箴<lb/>
規篤實之言直諒不阿忠嘉可尚一官之賞未足以酬<lb/>
卿也惟贄忱誠勁節論切事情道本仁義數十百篇之<lb/>
<pb n="KR4d0178_WYG_005-13a"/>
㫖爾固知之熟矣兹欲見於舉行尚毋嫌於條奏可特<lb/>
授朝請郎<hi>案楊萬里不應與崇禮同時况崇禮登重和元年上舍第至淳熙十三年相隔六十餘載</hi>
<hi>史稱崇禮年六十卒不應此時尚存其為後人誤入無疑今姑從原本附録於後</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二十八</head>
    <p>
<pb n="KR4d0178_WYG_028-1a"/>
欽定四庫全書<lb/>
　北海集巻二十八　　　　宋　綦崇禮撰<lb/>
　　劄子<lb/>
　　　乞申飭百官劄子<hi>紹興二年閏四月十三日</hi>
臣伏觀周宣王之小雅於車攻則曰内修政事外攘夷<lb/>
狄復文武之境土於吉日則曰能慎㣲接下無不自盡<lb/>
以奉其上然則中興之効本於修政事而政事之修亦<lb/>
在夫小大之臣無不自盡而已今朝廷播遷庶事草創<lb/>
<pb n="KR4d0178_WYG_028-1b"/>
外備彊敵内鋤羣盜日不暇給而百司庶府小大之臣<lb/>
類多茍且偷安不務舉職姑息胥吏濶畧細務累資養<lb/>
譽猶襲承平之弊其間亦有孜孜奉公疚心職事則衆<lb/>
必非笑指以為迂至摘其事而靳之曰了得其事便足<lb/>
以勝夷狄否臣切怪之且國家大體輔弼大臣任之所<lb/>
謂百司庶府之臣知治其一官一職而已夫使一官一<lb/>
職而皆治焉則事将無所不治傳曰婺不恤其緯而憂<lb/>
宗周之隕為将及焉彼憂之誠是也盍亦圖其所憂而<lb/>
<pb n="KR4d0178_WYG_028-2a"/>
効於上歟儻無所陳其智謀以禆國論之萬一乃徒私<lb/>
憂過計空廢實務亦奚救於危亂哉今不及其暇時修<lb/>
起庶政顧以細務為不足省則大事亦将委靡而紀綱<lb/>
弛矣紀綱既弛而欲駕馭豪傑以興衰撥亂不亦難乎<lb/>
臣愚欲望聖斷深察兹弊申飭百執事之臣各揚其職<lb/>
無以空言憂國而妨實務庶㡬細大畢舉紀律設張則<lb/>
内治外攘無所不可矣取進止<lb/>
　　　面對第一劄子<lb/>
<pb n="KR4d0178_WYG_028-2b"/>
臣觀近者金人議和託言劉豫所請雖敵情叵信然而<lb/>
中原殘破民力困瘁不堪驅役豫麟父子特倚金人為<lb/>
重以拒王師如聞敵自有故且倦于南牧則議出于豫<lb/>
欲欵吾問罪之舉延旦夕之命理亦或然今敵人遣使<lb/>
先至豫所乃來而所持書輙有封疆之畫其為豫計無<lb/>
疑陛下灼見其情報書曲折事理詳盡固應奪其狡謀<lb/>
破其姦膽不復敢肆桀驁庶能聼順以定和約然而猶<lb/>
可慮者萬一負恃彊敵尚懐逆圖必欲窺吾境土或恐<lb/>
<pb n="KR4d0178_WYG_028-3a"/>
稽留使人呼敵騎以來邀脅則吾可以不為之備乎今<lb/>
已過防秋且逺近傳聞通使人情恐便舒緩臣愚欲望<lb/>
聖慈申戒㳂江将帥明逺斥候防扼險要選練士卒日<lb/>
討于師常如遇敵以為先事之備庶無後悔茍和議遂<lb/>
成亦未可以弛備况今日耶臣過計如此惟陛下裁擇<lb/>
取進止<lb/>
　　　面對第二劄子<lb/>
臣伏觀陛下懲彊敵之侵凌念兩宫之阻逺不惮卑詞<lb/>
<pb n="KR4d0178_WYG_028-3b"/>
以通使屈已以議和上以為宗廟社稷靈長之計下以<lb/>
息海内元元戰伐之苦至誠交感異類革心甚盛德也<lb/>
然以臣愚私竊度之如陛下神聖之資英武之畧内有<lb/>
撥亂之志而乃欝欝居此忍自卑屈以求成請好豈得<lb/>
已哉徒以事勢未競國歩未夷生民未安故為計出此<lb/>
庶㡬天誘其𠂻還我二聖休兵蓄力徐為後圖非謂舊<lb/>
事可忘中國可棄敵情可信能恃以久安也然則約和<lb/>
之後便欲髙枕而卧得乎仰惟聖志固将大有所為興<lb/>
<pb n="KR4d0178_WYG_028-4a"/>
起庶政觀時俟釁期復舊業不唯茍紓目前之急而已<lb/>
臣願陛下堅坐薪嘗膽之志勵宵衣旰食之勤深詔大<lb/>
臣簡賢能慎名噐明殿最嚴賞罰申飭百執事之列下<lb/>
至州縣之吏各修厥官毋敢媮墮革因循之弊去茍且<lb/>
之習要使人人公心為國誠意在民而無養資尸禄計<lb/>
日待遷之患則衆治舉矣於是生財積榖繕甲治兵嗇<lb/>
用度寛賦歛以實民力汰冗弱精選練以作士氣日伸<lb/>
月長假以嵗年一旦起而用之則大計可圖成功可必<lb/>
<pb n="KR4d0178_WYG_028-4b"/>
也顧惟今日權宜之議所利在此昔周宣復古蓋以内<lb/>
修政事外攘夷狄越之報呉亦曰十年生聚十年教訓<lb/>
兹非徃事之明驗而陛下之所熟聞者乎伏望陛下不<lb/>
以臣言為腐儒常談留神而勉勉焉天下幸甚取進止<lb/>
　　　面對劄子<lb/>
臣聞為天下者審夫議論規模所存而已規模者國家<lb/>
所治以立議論者規模所待而定議論定則規模立而<lb/>
國家之勢成矣議論不定則規模不立而國家之勢危<lb/>
<pb n="KR4d0178_WYG_028-5a"/>
矣夫規模議論尤急於天下多事之際議論定則成不<lb/>
定則敗規模立則存不立則亡此成敗存亡之機也仰<lb/>
惟陛下初紹大統適當戎狄摶噬盜賊憑陵之時凡所<lb/>
為議論規模有未能定今八年之久天下之變至此已<lb/>
極戎狄之要雖未可得而其情已見盜賊之暴雖未盡<lb/>
平而其勢已蹙事固有失之於終其在今日収終之時<lb/>
也故臣愚竊以為今日之議論規模宜不出三者恢復<lb/>
中原以成再造之功上也因所有之地而疆理之中也<lb/>
<pb n="KR4d0178_WYG_028-5b"/>
茍目前之安而無所為下也語其上則今之力誠未可<lb/>
為守其下則吾之勢不可復立惟度時量力就其中者<lb/>
為之中者既成則其上可馴而致茍止於下則雖志於<lb/>
中者有不可得矣臣愚欲望陛下發自聖志明詔大臣<lb/>
無取髙言以害實治毋偷茍安以玩嵗月議論審其可<lb/>
用規模定其適中以此立政事以此任人材以此責功<lb/>
效如是而期月之間治功不成未之見也<lb/>
　　　面對劄子<lb/>
<pb n="KR4d0178_WYG_028-6a"/>
臣聞君之有臣所以濟治臣効其實用則君享其功臣<lb/>
竊其虚名則君受其弊實用之利在國虚名之美在身<lb/>
志於國者不計一已之毁譽而惟天下治亂之憂潔其<lb/>
身者不顧天下之治亂而惟一已毁譽是恤然而効力<lb/>
於國其實甚難而世未必貴竊名於己其為則易而且<lb/>
以得譽二者之用捨繫風俗闗治亂有天下者不可不<lb/>
察也昔西京之士惟其徇國而不求名故漢道以昌司<lb/>
馬氏之臣務為浮虚而無實用故晉室以亡前世之鍳<lb/>
<pb n="KR4d0178_WYG_028-6b"/>
其可忽諸臣竊觀今日士夫之俗而知國家之不競蓋<lb/>
在於此無激昻奮勵之志而以循謹自持為賢無捐軀<lb/>
致命之節而以全身逺害為智方聖哲馳驚惟日不足<lb/>
之時則知無不為者所宜貴也而見謂生事當黎元凋<lb/>
瘵勞來還定之日則服勤州縣者在所尚也而取譏俗<lb/>
吏以至避言利之名而常賦經用寖以不理要觧事之<lb/>
目而舊章故實多所廢格若此之類皆便已自為非國<lb/>
家之福豈陛下所利哉臣愚伏望聖明深燭厥理凡官<lb/>
<pb n="KR4d0178_WYG_028-7a"/>
人賞罰之際取其能濟時用有益于國家者進之察其<lb/>
虚名無實欺衆要譽者退之黜陟既明好惡既彰則人<lb/>
材風俗從而丕變而真賢實能出為陛下用矣取進止<lb/>
　　　乞討論納節換官劄子<lb/>
臣竊見近者楊惟忠邢煥皆以節度使致任即不曾鏁<lb/>
院降麻伏縁節度使除拜移改若恩加之類並須宣制<lb/>
豈有見帯節鉞致仕而不然此一時之闕典也臣嘗記<lb/>
祖宗時凡節将臣僚得謝不以文武並納節别除一官<lb/>
<pb n="KR4d0178_WYG_028-7b"/>
致仕如仁宗朝張耆自使宰授太子太師楊崇勲授太<lb/>
子太保致事皆武臣也惟熈寜間富弼以元勲舊相始<lb/>
令持帯節鉞致仕弼猶力辭不敢當者久之其後相繼<lb/>
者則曾公亮文彦博也他人豈可援以為例也近嵗以<lb/>
來致仕者不問何人不復納節換官亦恐有違舊制臣<lb/>
愚欲望聖慈特降睿㫖并令三省樞宻院討論舊典施<lb/>
行<lb/>
　　　遵用舊法劄子<lb/>
<pb n="KR4d0178_WYG_028-8a"/>
臣伏見自渡江以來官司案籍例皆不存而吏部所掌<lb/>
官簿尤難稽考故逐急申明以為約束其目非一士大<lb/>
夫到部凡磨勘注擬賞功任子之類皆粗有條理其後<lb/>
亦稍稍尋訪舊法在部見今遵用然風俗之薄久矣吏<lb/>
部隨事申明有所從寛以便人情士既習見其事則雖<lb/>
有舊法而於已不便者則必羣譟衆起干訴百端必欲<lb/>
有司申明以破舊法如是者多矣臣竊思之士農工商<lb/>
之四者皆陛下之民也亂離以來士之失職者固可憫<lb/>
<pb n="KR4d0178_WYG_028-8b"/>
矣聖訓孜孜未嘗不以是為言而今之在官者亦所同<lb/>
恤而無異詞也獨不念今三農之務與百工之肆商旅<lb/>
徃來之塗亦能無失其業而官之為法曾少優於承平<lb/>
時否然則吏部所以待天下之士恐不可以廢舊法而<lb/>
專徇一時之人情也臣愚欲望聖慈特降睿㫖應吏部<lb/>
自渡江以來凡所申明與法相戾者並從舊法其因去<lb/>
失案籍措置指揮令逐一類聚看詳若舊法已有該載<lb/>
不妨遵用者取㫖别行刋定仍降指揮應吏部條目已<lb/>
<pb n="KR4d0178_WYG_028-9a"/>
有舊法者今後不許申明權宜改易庶㡬士安分守而<lb/>
有司不至廢法亦中興之政所先務也取進止<lb/>
　　　乞召臣僚降詔劄子<lb/>
臣聞君使臣以禮臣事君以忠君之視臣如手足則臣<lb/>
事君如腹心施報之道在古如此方今國歩囏難需人<lb/>
共濟正陛下任賢使能以圖中興之時収用人材誠急<lb/>
先務然號召之際或不能致欽盡禮以待之所謂真賢<lb/>
實能将巻懐而去彼屑就者非誘於利禄則逼以威刑<lb/>
<pb n="KR4d0178_WYG_028-9b"/>
欲其盡忠以為腹心之用不可得也臣伏見祖宗舊制<lb/>
凡在外除授内任及被召臣寮若學士以上職任及新<lb/>
舊宰執必降詔書以為赴闕之信至其下則或尚書省<lb/>
給劄吏部給符以聖㫖行下照㑹催促而已所以别等<lb/>
威示眷禮於貴近之臣也自兵興以來急於除用降詔<lb/>
之禮一切盡廢乃或有如敢遷延當重寘典憲之令矣<lb/>
兹豈所以待賢能之道哉臣愚欲望聖慈舉行故事凡<lb/>
六尚書及翰林端明殿學士以上職任并新任與曾任<lb/>
<pb n="KR4d0178_WYG_028-10a"/>
宰相執政官若自外除授或被召應赴行在者並令尚<lb/>
書省日下報學士院頒降詔書以示待遇之禮且使外<lb/>
任近臣有所取信以離其官守仰稱陛下任賢使能之<lb/>
意取進止<lb/>
　　　李邴分門内外制集劄子<lb/>
臣伏見前㕘知政事李邴任翰林學士日将本院内制<lb/>
文字分門編録已成部帙甚為詳盡自渡江之後本院<lb/>
文籍散失無復存者縁内制文字體製不一而祖宗以<lb/>
<pb n="KR4d0178_WYG_028-10b"/>
來述作今悉無所見稽求檢閱實為急闕契勘本官見以<lb/>
端明殿學士領宫觀寄居泉州臣愚欲望聖慈特降睿<lb/>
㫖下泉州差書寫人官給紙劄就本官家傳録一本繕<lb/>
寫装背如法仍委官一員㸃檢對讀務令精詳共限一<lb/>
月了畢差人賫赴行在于學士院送納庶使本使撰述<lb/>
文字有以考據取進止<lb/>
　　　論保奏功賞劄子<lb/>
臣竊見近時諸處保奏功賞多有白身人乞補文資或<lb/>
<pb n="KR4d0178_WYG_028-11a"/>
與免觧免省試特赴殿試之類其間未必皆是士人不<lb/>
無冐濫方今吏選員多闕少擬注不給若更開此塗則<lb/>
愈見猥冗臣愚欲望聖慈特降睿㫖今後白身人應縁<lb/>
功賞補官止許補班行名目其未應補品官者依效用<lb/>
入資法収補即不得陳乞補授文資及免觧免省試若<lb/>
特赴殿試之類庶草冐濫之弊稍清士風取進止<lb/>
　　　修神宗哲宗兩朝實録劃一申請劄子<hi>南渡後初史館</hi>
　　　<hi>申請</hi>
<pb n="KR4d0178_WYG_028-11b"/>
　　　准紹興四年五月五日尚書省劄子五月四日<lb/>
　　　三省同奉聖㫖神宗哲宗皇帝兩朝正史實録<lb/>
　　　並令史官看詳重修所有應干合行事件條具<lb/>
　　　以聞右劄付修國史日厯所令先次條具下項<lb/>
一本所恭奉聖㫖看詳重修神宗皇帝哲宗皇帝正史<lb/>
實録欲乞将神宗皇帝實録先次看詳重修<lb/>
一合要照修文字乞就秘閣檢借抄録如闕許於行在<lb/>
臣寮士庶之家借本傳録用畢給還如在外州軍臣寮<lb/>
<pb n="KR4d0178_WYG_028-12a"/>
士庶之家令所在州軍官給紙札借本抄録發赴本所<lb/>
一今來先次重修神宗皇帝實録欲将秘閣抄録到朱<lb/>
墨本及後來降到墨本實録一處看詳重修進呈<lb/>
一應行移取㑹及約束日限斷罪並令本所依已得指<lb/>
揮施行<lb/>
一合用紙札朱墨錢物等欲就本所應副支使<lb/>
一今來本所現闕投下申奏文字人欲乞依勅局例從<lb/>
本所指名下三省大程将差大程官四人與免本處諸<lb/>
<pb n="KR4d0178_WYG_028-12b"/>
般重難差遣<lb/>
　　　又再申請劃一劄子<lb/>
一本所恭奉聖㫖看詳重修神宗皇帝哲宗皇帝正史<lb/>
實録欲乞将神宗皇帝實録看詳重修所有哲宗皇帝<lb/>
實録合要當時臣寮家傳行状墓誌等文字亦欲乞從<lb/>
本所先次移文行在臣寮之家及下諸路委轉運司尋<lb/>
訪子孫抄録編類成冊發赴本所<lb/>
一本所官係先差修纂建炎日歴員數不多今來重修<lb/>
<pb n="KR4d0178_WYG_028-13a"/>
兩朝正史實録欲乞詳酌添差官三兩員協力同修<lb/>
一契勘祖宗朝日歴實録正史並於史館編修元豐官<lb/>
制分日歴屬祕書省著作局實録正史各别置院近縁<lb/>
修纂日歴為著作闕官令長貳通修又差郎官兼領縁<lb/>
上件職事止係修纂日歴即與史館不同今來既令本<lb/>
所官重修兩朝正史實録欲乞将秘書監少帯兼直史<lb/>
館著作郎佐並帯兼史館檢討其郎官現兼著作郎者<lb/>
亦改兼史館職事庶於名實不致差紊<lb/>
<pb n="KR4d0178_WYG_028-13b"/>
　　　又再申請劃一劄子<lb/>
一契勘本所及秘書省並闕神宗哲宗兩朝正史欲乞<lb/>
申明朝廷行下諸路州軍於臣寮之家廣行搜訪<lb/>
一契勘神宗皇帝實録自有舊來朱墨本其墨本係元<lb/>
祐年所修已是成書其朱本係紹聖年間因蔡卞起請<lb/>
重修将舊書所載多所增損務要傅㑹一時紹述議論<lb/>
而元祐史官其間語言不無過當失實然亦有别行引<lb/>
用照據以證墨本未盡去處若将二本㕘照修定委是<lb/>
<pb n="KR4d0178_WYG_028-14a"/>
詳備欲乞從本所官先據朱墨本看詳重修如或尚有<lb/>
合行取㑹照對文字逐旋申明取索施行<lb/>
一契勘哲宗皇帝實録係崇寜以後蔡京提舉編修叙<lb/>
事之外多是增飾語言變移是非殆非實録之體成書<lb/>
之後其當時時政記等應干文字又皆焚棄竊恐所載<lb/>
不無更改隠漏失實即難以便據舊録重行修定欲乞<lb/>
從本所逐旋申明於諸路州軍及舊臣之家更行取索<lb/>
求訪當時文字事跡按據叅照看詳重修庶無牴牾<lb/>
<pb n="KR4d0178_WYG_028-14b"/>
　　　薦察官劄子<lb/>
臣等今月二十二日奉御筆付臣某令與沈與求同薦<lb/>
數人有素行不阿附者具名進入以備察官之選臣等恭禀聖<lb/>
訓同共啇量以平日所得於公論者五人應選具列於後<lb/>
左朝奉郎尚書祠部貟外郎鄭作肅性禀純㓗有學術<lb/>
通於世務剛介寡合議論有餘<lb/>
左朝奉大夫行太常博士趙霈性行純靖有操守更歴<lb/>
中外差遣皆有可稱<lb/>
<pb n="KR4d0178_WYG_028-15a"/>
左奉議郎權知柳州常同元祐言官安民之子安民首<lb/>
擊蔡京者與陳瓘鄒浩龔夬等齊名而其子孫如同學<lb/>
識操履最有家法<lb/>
左宣義郎通判漳州李長民有文采學問嘗中詞科議<lb/>
論疏通清介有守<lb/>
左從政郎前太學博士程克俊有噐識議論精審所守<lb/>
堅正而不為徼訐<lb/>
前件官皆有時名素行無缺察其平日必不肯為阿附<lb/>
<pb n="KR4d0178_WYG_028-15b"/>
以臣等愚見可以仰備采擇伏望聖慈更賜詳酌取進<lb/>
止<lb/>
　　　除兩淛東路安撫使上殿陳乞劄子<lb/>
契勘淛東一路管下州縣憑依山谷邊臨江海皆係控<lb/>
扼唯藉有心力可以仗兵将捕盗官在任乗無事之際<lb/>
協力措置以備緩急臣今誤䝉恩付以帥事竊慮本路<lb/>
州縣兵将捕盗官内有老病及懦弱臨事不可倚仗之<lb/>
人伏望朝廷特降指揮許臣體量具名申尚書省或樞<lb/>
<pb n="KR4d0178_WYG_028-16a"/>
宻院取㫖放離本任别令合入差遣其闕從臣一面踏<lb/>
逐奏辟差填一次庶㡬得人緩急可以使喚取進止<lb/>
　　　上尚書省乞換閑曹劄子<lb/>
某見領左選職事繁劇兼掌内制亦係獨員又䝉差權<lb/>
尚書兩選事縁某久病右臂手指攣痺疼痛執筆有<lb/>
妨深懼簽押文字不前因致曠闕伏見元祐間陸佃以<lb/>
兼史職辭吏部換禮部侍郎崇寜初張啇英亦以修書<lb/>
自吏部改刑部今來兵部侍郎程瑀已得㫖與郡某欲<lb/>
<pb n="KR4d0178_WYG_028-16b"/>
乞比附前例換上件闕庶得職事稍閒可以專意應副<lb/>
學士院文制衰病之軀免致顛仆候鈞㫖<lb/>
　　　又上尚書省劄子<lb/>
建炎四年九月三日尚書省劄子綦某劄子伏覩近降<lb/>
指揮令講讀官翰林學士後省官日具故事一兩件供<lb/>
進者契勘徃時供進故事本係講筵之職欲乞指揮下<lb/>
講筵司置厯定日輪官供進施行伏候指揮<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十一</head>
    <p>
<pb n="KR4d0178_WYG_041-1a"/>
欽定四庫全書<lb/>
　北海集巻四十一　　　　宋　綦崇禮　撰<lb/>
　　兵籌類要<lb/>
　　譽望篇<lb/>
臣聞古語有之名下無虚士茍有其實人將與之以名<lb/>
况夫摧鋒陷陣破堅㧞敵其成功卓卓在人耳目則不<lb/>
譽冝如何<lb/>
臧覇以壯勇聞<lb/>
<pb n="KR4d0178_WYG_041-1b"/>
龎涓以英烈聞<lb/>
周鐡武以勇敢聞<lb/>
劉牢之以壯勇聞<lb/>
李靖以沉勇聞<lb/>
李勣以威肅聞<lb/>
馬璘以忠力奮<lb/>
李光逹以沉果稱<lb/>
馮奉世為折衝宿將<lb/>
<pb n="KR4d0178_WYG_041-2a"/>
鄧遐歴數郡守號為名將<lb/>
劉方威恵兼行論者稱為良將<lb/>
張須陀勇决善戰長於撫御號為名將<lb/>
楊素戰無不勝稱為名將<lb/>
史萬歳應變無方號為良將<lb/>
周訪智勇過人為中興之名將<lb/>
長孫晟武藝逸羣為後來之名將<lb/>
周璘為中興鋭將<lb/>
<pb n="KR4d0178_WYG_041-2b"/>
李抱玉為將臣之良<lb/>
李元諒有古良將風<lb/>
張孝忠推賢將<lb/>
范希朝號當世善將或比之趙充國<lb/>
裴行儉所引偏禆程務挺崔智誓王方翼党金毗郭待<lb/>
封李多作黒齒常之類為世名將<lb/>
周寳務耕聚糧號良將<lb/>
王處存臨軍通便冝有大將風<lb/>
<pb n="KR4d0178_WYG_041-3a"/>
邵廷琄訓修戰備嶺人倚以為良將<lb/>
臣讀孫子曰知兵之將民之司命國家安危之本若<lb/>
臧覇龎涓類能進此<lb/>
樊子盖平楊𤣥感帝謂之曰𤣥感之反神明故以此彰<lb/>
公赤心耳析珪進爵宜有令謨詔封濟公言其濟天下<lb/>
特為立名無此郡國也<lb/>
張廵許逺嬰孤墉抗方張不制之虜廵死三月而救至<lb/>
十月而賊亡天以全節付二人畀名無窮不待㽞生而<lb/>
<pb n="KR4d0178_WYG_041-3b"/>
後顯也<lb/>
臣讀六韜曰揚名譽震逺方揺動四境以弱敵心若<lb/>
樊子盖張廵類能進此<lb/>
李廣程不識謹邉皆為名將<lb/>
張奐與士友言曰大丈夫處世當為國家立功邉境及<lb/>
為將帥果有勲名<lb/>
賀齊父子皆有令名為吳良將<lb/>
許汜稱陳元龍湖海之士豪氣不除劉備謂劉表曰許<lb/>
<pb n="KR4d0178_WYG_041-4a"/>
君論是非曰欲言非此君為善士不冝虚言欲言是則<lb/>
元龍名重天下<lb/>
蕭摩訶從侯安都拒齊軍安都謂曰卿驍勇有名千聞<lb/>
不如一見摩訶對曰今日令公見之及戰安都墜馬被<lb/>
圍摩訶獨騎大呼直衝齊軍安都乃免<lb/>
羊侃伐侯景傅士哲呼侃與語曰在北之日久挹風猷<lb/>
願去戎服得一相見侃為免胄士哲瞻望久之而去其<lb/>
為北人所欽慕如此<lb/>
<pb n="KR4d0178_WYG_041-4b"/>
史萬歳擊退㸑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>元旻曰萬歳身先士卒尤善撫御將<lb/>
士樂為致力雖古名將未能過也<lb/>
賀若弼與源雄詩曰勿使麒麟上無我二人名獻取陳<lb/>
十策<lb/>
唐太宗曰當今名將惟李勣李道宗薛萬徹三人而已<lb/>
李勣道宗不能大勝亦不大敗薛萬徹非大勝即大敗<lb/>
臣讀吴子曰簡募良材以備不虞若李廣張奐類䏻進<lb/>
此<lb/>
<pb n="KR4d0178_WYG_041-5a"/>
班定逺燕頷虎頸為名將於漢<lb/>
斛律光馬面彪身為名將於齊<lb/>
郭知運猿臂虎口為名將於唐<lb/>
賈復事李生生曰賈君之容貌志氣如此而勤於學將<lb/>
相之器也<lb/>
陶謙年十四五策竹奴戱兒童皆隨之同叔甘公遇諸<lb/>
途見其容貎與語謂其妻曰彼有其表長必大成以女<lb/>
妻之<lb/>
<pb n="KR4d0178_WYG_041-5b"/>
曺公與韓遂㑹語於朝觀者前後重沓公笑謂曰爾欲<lb/>
觀曺公耶亦猶人也非有四目兩口但多智爾<lb/>
太史慈長七尺七寸美鬚髯猿臂善射弦不虚發<lb/>
何熙少有大志身長八尺五寸以勇服衆<lb/>
劉備身長七尺五寸垂手下膝顧目見其耳<lb/>
魯肅體貌魁竒少有壯節好為竒計<lb/>
關羽美鬚髯故諸葛亮謂之髯将軍<lb/>
曺彰鬚黄故太祖曰黄鬚兒大竒也<lb/>
<pb n="KR4d0178_WYG_041-6a"/>
吳彦為通江吏將軍薛珝仗節南征軍容甚盛彦觀之<lb/>
慨然而歎善相者劉札謂之曰以君之相後當至此不<lb/>
足慕<lb/>
周瑜謂劉備以梟雄之姿而關羽張飛熊虎之將必非<lb/>
久屈為人用者<lb/>
鍾㑹以敏速聞成公將著論謂觀其眸子足以知之見<lb/>
㑹異之曰非常人也<lb/>
王濬氣貌偉特時謂為雄虎相<lb/>
<pb n="KR4d0178_WYG_041-6b"/>
渭濵父老謂羊祜曰孺子有好相年十六必見大功於<lb/>
天下<lb/>
大雷老父謂栁文景曰君方大富貴位至三公後當相<lb/>
憶<lb/>
江陵卜者謂吉士瞻曰君擁旄仗節非一州後一年當<lb/>
得戎馬大都<lb/>
李安人五擲皆盧齊明帝大驚曰卿面方如田封侯相<lb/>
也<lb/>
<pb n="KR4d0178_WYG_041-7a"/>
吕僧珍容貌甚偉陳顯逵曰卿有貴相後當不减深自<lb/>
努力<lb/>
王茂身長八尺美貌儀齊武嘆曰王茂年少堂堂如此<lb/>
必為公輔<lb/>
韓擒虎有雄傑之表突厥來朝上命左右引突厥詣韓<lb/>
擒虎前曰此是破陳國者擒虎厲然顧之突厥惶懼不<lb/>
敢仰視其有威容如此<lb/>
楊素鬚髯美好有英傑之表<lb/>
<pb n="KR4d0178_WYG_041-7b"/>
韓擒虎英貌魁偉有雄傑之表<lb/>
魚俱羅身長八尺膂力絶人聲氣雄壯言聞數百歩楊<lb/>
素擊突厥瞋目大呼所當皆披靡出左入右往返若飛<lb/>
其相表異又目有重瞳陰為帝所忌<lb/>
李景擊遼東還配事漢王隋祖竒其壯武使袒而觀之<lb/>
曰卿相當位極人臣<lb/>
李勣臨事選將必取其竒龎福艾者遣之或問其故答<lb/>
曰薄命之人不足與成功名<lb/>
<pb n="KR4d0178_WYG_041-8a"/>
吐蕃表請和既宴使者窺覘唐休景后問焉曰洪源之<lb/>
戰是將軍多殺臣士卒其勇無比今願識之后嗟異<lb/>
李光顔天資驃徤馬燧曰有若竒相終必光大<lb/>
薛仁貴欲立竒功乃異其服色着白衣腰鞬張弓大呼<lb/>
所向無前<lb/>
李從勉破王行瑜獻㨗京師昭宗異其狀貌撫其背曰<lb/>
兒有竒表後當富貴無忘予家<lb/>
李用送盧岳至太原岳謂吾工相人子方頥隆凖眉目<lb/>
<pb n="KR4d0178_WYG_041-8b"/>
踈徹真將相也<lb/>
臣讀六韜曰王者帥師必有股肱羽翼以成威神若班<lb/>
定逺斛律光類能進此<lb/>
人謂英布為當黥而王<lb/>
相者謂張昭達為少而貴<lb/>
人謂張欣泰當時三公而年裁三十後屋瓦墮傷額相<lb/>
者云年壽更増可方伯耳死時年三十六<lb/>
張良之智勇以為其貌魁梧竒偉反若婦人女子<lb/>
<pb n="KR4d0178_WYG_041-9a"/>
李廣恂恂如鄙人口不能出辭<lb/>
韋叡制勝之道謂為魁偉之傑然而形甚羸瘠身不跨<lb/>
鞍板輿指麾隠如敵國<lb/>
崔浩纎尫懦弱胷中所懐踰於戈甲<lb/>
段太尉奮不慮死然低首拱手言氣卑弱未嘗以色待<lb/>
物<lb/>
臣讀六韜曰勢虚形劣而外出無所不至不遂者天下<lb/>
所賤聖人所貴若張良韋叡類能進此<lb/>
<pb n="KR4d0178_WYG_041-9b"/>
霍將軍天幸未嘗困絶<lb/>
李廣數竒詔無令當單于<lb/>
臣讀孫子曰存亾之道不可不察若武帝李英公類<lb/>
能進此<lb/>
論曰名者實之賓茍有其實則名不約而自至故徐晃<lb/>
無用私譽馬仙琕進不求名然人到於今稱之若曰吾<lb/>
將為賓乎則鄭子産謂小人釁於勇嗇於禍以足其性<lb/>
而求名王智興揫索財貨交結權貴以賈虚名是二者<lb/>
<pb n="KR4d0178_WYG_041-10a"/>
名雖景集而望益以損奚取於君子之令名哉<lb/>
</p>
<p>
</p>
  </div>
</body>
</text>
</TEI>
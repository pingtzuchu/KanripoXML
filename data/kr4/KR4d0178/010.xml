<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十</head>
    <p>
<pb n="KR4d0178_WYG_010-1a"/>
欽定四庫全書<lb/>
　北海集巻十　　　　　　宋　綦崇禮　撰<lb/>
　　詔<lb/>
　　　賜左朝奉大夫試吏部尚書兼侍講胡松年乞<lb/>
　　　除一在外宫觀不允詔<lb/>
勅松年省所奏乞除一在外宫觀事具悉卿以通方之<lb/>
學周物之才歴事三朝越躋八座奉輶軒之使而君<lb/>
命不辱冠從橐之班而時論盡傾方坐執於銓衡且入<lb/>
<pb n="KR4d0178_WYG_010-1b"/>
陪於勸講實資䇿慮以濟囏虞顧夙夜之宣勞偶隂陽<lb/>
之爽裕俾從優告宜即有瘳毋辭曵履之勤難狥抗章<lb/>
之懇所請宜不允仍給寛假將理故兹詔示想宜知悉<lb/>
　　　賜新除端明殿學士川陜等路宣撫處置等副<lb/>
　　　使王似辭免恩命不允詔<lb/>
勅王似省所奏辭免恩命事具悉朕濡滯東廵尚留警蹕<lb/>
勤勞西顧孰共憂虞肆求任重之才就副撫戎之寄惟<lb/>
卿數更邊閫士安寛猛之宜久治蜀都人詠中和之政<lb/>
<pb n="KR4d0178_WYG_010-2a"/>
迨兹已試用以不疑朕命甫通羣情應悦忽披忱奏猶<lb/>
執謙辭蓋優寵儒臣進班聯於秘殿而盡䕶諸將俾節<lb/>
制於全師非以私卿庶其卻敵徃殫乃力庸副朕懷所<lb/>
請宜不允故兹詔示想宜知悉夏熱卿比平安好遣書<lb/>
指不多及<lb/>
　　　賜資政殿學士左通奉大夫川陜宣撫使王似<lb/>
　　　乞一宫觀差遣不允詔<lb/>
勅王似省所奏乞一宫觀差遣事具悉朕遭時不幸徳<lb/>
<pb n="KR4d0178_WYG_010-2b"/>
薄力囏不能固守中原而逺臨江表眷惟秦蜀時則本<lb/>
根之地間者託非其人謀之不競以有富平之役師徒<lb/>
潰畔土壤侵削岐梁之交連嵗受兵惄然西顧為之旰<lb/>
食是用因卿慶陽之效酌彼蜀人愛慕之情俾代宣威<lb/>
果能扞敵方兹委重倚以成功捷書既聞遽求閒退豈<lb/>
朕之不明不足以盡力歟不然卿何欲去之速也矧所<lb/>
資者宿望所貴者壯猷庶㡬精神之折衝豈以筋力而<lb/>
為禮勉近醫藥毋復有云所請宜不允故兹詔示想宜<lb/>
<pb n="KR4d0178_WYG_010-3a"/>
知悉夏熱卿比安好遣書指不多及<lb/>
　　　賜新除資政殿大學士知温州范宗尹辭免恩<lb/>
　　　命乞依舊宫祠不允詔<lb/>
勅宗尹省所奏辭免資政殿大學士知温州恩命乞依<lb/>
舊宫祠事具悉朕降登承弼稽法祖宗雖上印均勞既<lb/>
中辭於機柄而分符共理猶外寄於藩宣蓋將倚重其<lb/>
徳名非以課功於吏事嘉我鈞衡之舊即安山海之游<lb/>
載想英風出處獨由於公道還觀素節比周罔見於私<lb/>
<pb n="KR4d0178_WYG_010-3b"/>
交初不自明久斯可覆是用起之閒館付以便邦稍陞<lb/>
秘殿之華始正輔班之體乃縁寵命荐列忱辭矧進退<lb/>
大臣朕有不得已者而鋪陳徃咎卿何念之深耶雖抱<lb/>
志而未伸豈酬恩之無日體兹深眷毋復多云所請宜<lb/>
不允仍不許再有陳請故兹詔示想宜知悉秋熱卿比<lb/>
平安好遣書指不多及<lb/>
　　　賜新除通議大夫守尚書右僕射同中書門下<lb/>
　　　平章事進封髙平郡開國侯范宗尹辭免恩命<lb/>
<pb n="KR4d0178_WYG_010-4a"/>
　　　不允詔<lb/>
勅宗尹省所上劄子奏辭免恩命事具悉自禍結逺夷<lb/>
嵗甚一嵗長驅南牧遂濟于江吳越荆湘咸被其酷迨<lb/>
今歸冦猶據淮壖肆暴窮兇窺我未巳朕雖痛心疾首<lb/>
嘗膽枕戈蓋未知其攸濟也重念輿圖滋削國步愈囏<lb/>
顧瞻中原孰與戮力則凡治軍旅制國用撫百姓攘四<lb/>
夷一相之圖朕敢輕付虚位逾月實難其人維卿天畀<lb/>
瓌材自負國器由布衣䇿試之日蓋常陳愛君憂國之<lb/>
<pb n="KR4d0178_WYG_010-4b"/>
言方壯年進用之時固舊倚有徳老成之望擢陪大政<lb/>
亦稔具瞻求之在廷無出其右制麻初布歡然一詞胡<lb/>
為逡巡猶欲退避卿而不可尚誰可者亟安厥位以副<lb/>
所期所請宜不允故兹詔示想宜知悉<lb/>
　　　賜龍圖閣直學士左朝請大夫知湖州汪藻再<lb/>
　　　乞除在外宫觀差遣不允詔<lb/>
勅汪藻省所奏再乞除一在外宫觀差遣事具悉卿厭<lb/>
直承明出臨便郡奉三年之最將訖外庸披再至之辭<lb/>
<pb n="KR4d0178_WYG_010-5a"/>
薦陳中悃願歸印綬祈領宫祠俯惟私室之情雖欲從<lb/>
於閒佚顧在公家之計正深賴於循良繄乃爾臣體予<lb/>
徳意姑少安於所守以終惠於斯民所請宜不允故兹<lb/>
詔示想宜知悉夏熱卿比平安好遣書指不多及<lb/>
　　　賜新除兵部侍郎兼權直學士院汪藻辭免恩<lb/>
　　　命乞除一在外宫觀差遣不允詔<lb/>
勅汪藻省所奏辭免恩命事具悉卿以雋望通才獨當<lb/>
瑣闥以英詞大筆兼直鑾坡從朕于囏閲時最久眷言<lb/>
<pb n="KR4d0178_WYG_010-5b"/>
勤勣姑俾序遷乃因移疾以家居遂欲投閑而逺引載<lb/>
披來請殊拂朕心矧進貳夏官非有甚繁之務而留居<lb/>
翰苑方資爾雅之文其即欽承毋勞遜避所請宜不允<lb/>
故兹詔示想宜知悉<lb/>
　　　賜新除兵部侍郎鄭滋辭免恩命不允詔<lb/>
勅鄭滋省所奏辭免恩命事具悉朕閔國多虞思人共<lb/>
乂載念賢能之逺敢忘寤寐之求惟卿進歴三朝備更<lb/>
衆事南臺西省咸見推稱絶徼遐方久嗟流落肆頒召<lb/>
<pb n="KR4d0178_WYG_010-6a"/>
節還貮司戎庶收未究之才克助有為之志兹聞新命<lb/>
猶欲就閒雖辭遜之可觀豈囏難之所望尚毋謙執其<lb/>
即來朝所請宜不允故兹詔示想宜知悉春寒卿比安<lb/>
好遣書指不多及<lb/>
　　　賜左朝議大夫試尚書吏部侍郎鄭滋乞除知<lb/>
　　　州或外宫觀不允詔<lb/>
勅鄭滋省三省進呈所乞除知州差遣或在外宫觀一<lb/>
次事具悉卿蚤以美才發聞庠序出入侍從見謂老成<lb/>
<pb n="KR4d0178_WYG_010-6b"/>
召自逺方歴躋省户允賴清通之目庶㡬銓序之平曾<lb/>
未朞年方觀成績胡為引疾遽欲外遷宰輔以聞殊非<lb/>
朕意顧政事外修之際惟人材難得之憂姑安厥官毋<lb/>
懷謙退所請宜不允故兹詔示想宜知悉<lb/>
　　　賜起復檢校少保光山軍節度使知大宗正事<lb/>
　　　士㒟上表辭免宗祀加恩不允詔<lb/>
勅士㒟省所上表奏辭免宗祀加恩事具悉朕以王室<lb/>
未寧公族零散夙夜惴惕惟所以惇睦而親厚之無敢<lb/>
<pb n="KR4d0178_WYG_010-7a"/>
不至也矧合宫均慶恩加庶邦而卿以同姓之賢司宗<lb/>
盟之籍餕胙之福宜在所先增邑廣封時乃彛典匪朕<lb/>
私惠毋用深辭所請宜不允故兹詔示想宜知悉夏熱<lb/>
卿比安好遣書指不多及<lb/>
　　　賜檢校少保光山軍節度使司知大宗正事士<lb/>
　　　㒟乞罷宗正職事除一外任宫觀不允詔<lb/>
勅士㒟省所劄子奏乞罷宗正職事除一外任宫觀事<lb/>
具悉卿頃以宗英典兹屬籍方敵師之大入率近族以<lb/>
<pb n="KR4d0178_WYG_010-7b"/>
南遷隔濶五年流離萬里諒備更於囏險每深念於勤<lb/>
勞幸此小康載加趣召嘉介圭之來覲覽需奏之上聞<lb/>
願解攸司少休閒館顧憂未忘於多壘則勢有重於維<lb/>
城欲彰惇睦之風正賴表儀之舊勉安乃職庸副朕懷<lb/>
所請宜不允故兹詔示想宜知悉<lb/>
　　　賜徽猷閣直學士知鄂州劉洪道辭免特轉左<lb/>
　　　太中大夫恩命不允詔<lb/>
勅洪道省所奏辭免恩命事具悉人臣効官初無擇事<lb/>
<pb n="KR4d0178_WYG_010-8a"/>
朝廷制爵本以勸功維鄂渚之要衝實荆湖之都㑹數<lb/>
被兵火鞠為墟榛謀帥維難得卿以徃甫涉朞年之久<lb/>
寖觀衆敝之修城堞一新軍民咸附營屯既列盜賊自<lb/>
奔欲必踐於成言乃特加於信賞朕無遷令卿勿固辭<lb/>
所請宜不允故兹詔示想宜知悉春暖卿比平安好遣<lb/>
書指不多及<lb/>
　　　賜資政殿大學士左中大夫提舉臨安府洞霄<lb/>
　　　宫王綯辭紹興府恩命乞依舊宫祠終滿此任<lb/>
<pb n="KR4d0178_WYG_010-8b"/>
　　　不允詔<lb/>
勅王綯省所劄子奏辭免恩命事具悉朕慎圖舊弼分<lb/>
殿大邦資雅望之折衝庶增隆於國勢即便安而為政<lb/>
用優寵於耆英綸命既孚師言惟穆遽披需奏備控忱<lb/>
辭顧政府周旋嘗處具瞻之地則帥庭静治可收坐鎮<lb/>
之功諒不至於勤勞亦何煩於遜避亟祗乃事庸副朕<lb/>
懷所請宜不允故兹詔示想宜知悉秋冷卿比安好遣<lb/>
書指不多及<lb/>
<pb n="KR4d0178_WYG_010-9a"/>
　　　賜資政殿大學士左中大夫知紹興府王綯乞<lb/>
　　　除依舊外任宫觀不允詔<lb/>
勅王綯省所劄子奏乞除依舊外任宫觀事具悉朕惟<lb/>
方面之地勢有輕重股肱之臣義同休戚眷彼近邦之<lb/>
要屬於舊輔之良列辟視其表儀行朝倚為根本方資<lb/>
鎮静得緩顧憂乃貢需章願休閒館雖雅懷知止自安<lb/>
身退之謀然多士聞風孰共時囏之慮矧神明之尚壯<lb/>
且條教之既孚毋復告勞為予卧治所請宜不允故兹<lb/>
<pb n="KR4d0178_WYG_010-9b"/>
詔示想宜知悉春暖卿比平安好遣書指不多及<lb/>
　　　賜資政殿大學士左中大夫知紹興府王綯再<lb/>
　　　乞除依舊外任宫觀不允詔<lb/>
勅王綯省所再上劄子奏乞除依舊宫觀事具悉朕以<lb/>
天時少康邊候無警方内修於庶政其力復於丕基雖<lb/>
紀律設張本朝廷而出治然詔條宣布繄郡邑之承流<lb/>
維彼近藩屬吾舊徳正有賴同心之助乃繼陳引疾之<lb/>
私若耆宿大臣咸欲奉身而去事則疎逺下吏孰肯捐<lb/>
<pb n="KR4d0178_WYG_010-10a"/>
軀而赴功卿猶服勤人敢自逸矧師庭安静初無戎務<lb/>
之繁而郡政寛平已見民心之恱但資坐嘯何至賢勞<lb/>
朕意不移卿辭無費所請宜不允故兹詔示想宜知悉<lb/>
春暖卿比平安好遣書指不多及<lb/>
　　　賜新除龍圖閣學士依前樞密院都承㫖章誼<lb/>
　　　辭免恩命不允詔<lb/>
勅章誼省所奏辭免恩命事具悉朕聞古者以禮使臣<lb/>
量才授職禮不備則是待人以犬馬才不稱則將假人<lb/>
<pb n="KR4d0178_WYG_010-10b"/>
以器名緩急何由而盡心爵禄亦無以勵世謹守兹戒<lb/>
朕焉敢私卿學粹而通經識明而知務貳劇曹於蘭省<lb/>
承密㫖於樞庭左右其宜周旋匪懈欲加煩使爰錫徽<lb/>
章顧内閣之聯河圖為重而學士之選寓直則輕俾超<lb/>
綴於新班用増華於舊任蓋將有待尚何可辭所請宜<lb/>
不允故兹詔示想宜知悉<lb/>
　　　賜新除龍圖閣直學士章誼再辭免恩命不允<lb/>
　　　詔<lb/>
<pb n="KR4d0178_WYG_010-11a"/>
勅章誼省所奏再辭免恩命事具悉朕以强敵欲和擇<lb/>
才充使必得一時之雋繼圖二國之成顧孰可行獨卿<lb/>
稱首肆分朌於寵渥以顯示於光華茍懷利事君卿固<lb/>
所當戒者而不遑將母朕其何以慰之况延閣之序遷<lb/>
亦從班之常數惟朝廷之爵禄本以勸功體臣下之勤<lb/>
勞可無加禮亟祗成命勿復固辭所請宜不允故兹詔<lb/>
示想宜知悉<lb/>
　　　賜龍圖閣學士左中大夫樞密院都承㫖充大<lb/>
<pb n="KR4d0178_WYG_010-11b"/>
　　　金國軍前通問使章誼辭免特賜起發錢一千<lb/>
　　　貫銀絹二百疋兩恩命不允詔<lb/>
勅章誼省所奏辭免特賜錢一千貫銀絹二百疋兩恩<lb/>
命事具悉卿蹔逺親顔出從王事靡見㡬㣲之色備聞<lb/>
激切之誠然自歴修途既有齎裝之費而還觀私室豈<lb/>
無服用之需載軫朕懷是加兹錫初非妄予奚足深辭<lb/>
所請宜不允故兹詔示想宜知悉<lb/>
　　　賜新除工部侍郎李擢辭免恩命不允詔<lb/>
<pb n="KR4d0178_WYG_010-12a"/>
勅李擢省所奏辭免恩命事具悉朕惟為國之務邪正<lb/>
必分用人所先内外孰急肆簡論思之舊俾遷侍從之<lb/>
班卿華國有文事君無隱排宿姦於朋黨蔽朝之際徳<lb/>
音甚明叅書命於囏難踐祚之初典册具在頃辭青瑣<lb/>
再易朱幡惟疾惡以如仇故遭讒而屢絀察孤忠之可<lb/>
近乃趣召以來歸顧文昌六職之聯共禆庶政而起部<lb/>
百工之事姑試長才尚疾其驅毋復堅避所請宜不允<lb/>
故兹詔示想宜知悉<lb/>
<pb n="KR4d0178_WYG_010-12b"/>
　　　賜尚書工部侍郎兼權侍講李擢乞除僻小一<lb/>
　　　郡或在外宫觀不允詔<lb/>
勅李擢省奏乞除一僻小郡或在外宫觀差遣事具悉<lb/>
朕求士雖廣用人敢輕除目甫行待僉諧而得下周行<lb/>
並進察衆好而始安僅有獲焉可謂囏矣如卿藝文之<lb/>
富議論之公卓爾不羣髙映一時之望慨然有意每懷<lb/>
當世之憂還寘近嚴是資禆益方佇燕閒之欵遽辭侍<lb/>
從之勞用實甚難去其可易勉攄素藴毋惑他虞所請<lb/>
<pb n="KR4d0178_WYG_010-13a"/>
宜不允故兹詔示想宜知悉<lb/>
　　　賜新除徽猷閣直學士依前知徳安府陳規辭<lb/>
　　　免恩命不允詔<lb/>
勅陳規省所奏辭免恩命事具悉朕惟賞當功則人情<lb/>
勸名當實則爵秩重礪世之具無以易此卿秉心忠誼<lb/>
更陟囏危逺守孤城兼提兩郡務農脩備屢却重圍載<lb/>
省勤勞爰加進寵峻升學士之職俾為文吏之榮顧惟<lb/>
此遷功實並當亟祗成命毋復勞辭所請宜不允故兹<lb/>
<pb n="KR4d0178_WYG_010-13b"/>
詔示想宜知悉春暖卿比安好遣書指不多及<lb/>
　　　賜新除龍圖閣直學士折彦質辭免恩命并召<lb/>
　　　赴行在乞除在外宫觀不允詔<lb/>
勅彦質省所奏辭免恩命事具悉卿蚤由才諝嘗綴近<lb/>
嚴擅邊境之功世髙將閥服詩書之教名在儒科豈伊<lb/>
一眚之為尤乃與逺圖而并棄肆還近職趣赴行朝盡<lb/>
滌前辜將觀後効緬惟忠誼宜自激昻忽披來諗之誠<lb/>
殊失所期之素矧湖湘謀帥已繼錫於贊書則江海就<lb/>
<pb n="KR4d0178_WYG_010-14a"/>
閑可輒安於祠館徃祗朕命毋費乃辭所請宜不允故<lb/>
兹詔示想宜知悉<lb/>
　　　賜資政殿學士左中大夫謝克家辭免提舉萬<lb/>
　　　壽觀兼侍讀恩命不允詔<lb/>
勅克家省所劄子奏乞除一宫觀差遣事具悉朕以憂<lb/>
勤之暇縱觀詩書執禮之言顧惟閒燕所親必有直諒<lb/>
多聞之士肆求鴻博以副詳延卿道學精深性資端粹<lb/>
嘗入陪於大政方移守於近藩屬此來朝載嘉敷奏與<lb/>
<pb n="KR4d0178_WYG_010-14b"/>
其外更符竹徒勞劇郡之煩曷若留寘經帷式欵話言<lb/>
之益弗縻吏職俾食真祠韋平之輔漢朝本由經術禇<lb/>
馬之逢唐主蓋以耆儒卿實兼之人誰議者亟祗成命<lb/>
毋飾謙辭所請宜不允故兹詔示想宜知悉<lb/>
</p>
<p>
</p>
  </div>
</body>
</text>
</TEI>
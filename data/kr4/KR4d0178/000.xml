<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集</head>
    <p>
<pb n="KR4d0178_WYG_000-1a"/>
欽定四庫全書　　　　　集部四<lb/>
　北海集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案北海集四十六巻宋綦崇禮<lb/>
　　　　撰崇禮字叔厚髙宻人後徙濰之北海登<lb/>
　　　　重和元年上舍第髙宗南渡為起居郎召<lb/>
　　　　試政事堂拜中書舎人厯官寳文閣學士知<lb/>
　　　　紹興府退居台州卒贈左朝議大夫事蹟具<lb/>
<pb n="KR4d0178_WYG_000-1b"/>
　　　　宋史本傳藝文志書錄解題俱載崇禮北海<lb/>
　　　　集六十巻世久失傳厲鶚宋詩紀事僅從天<lb/>
　　　　台勝記中得所作石梁瀑布詩一首而其他<lb/>
　　　　概未之見今檢永樂大典載崇禮詩文頗多<lb/>
　　　　中惟制誥最富表啟之類次之散體古文較<lb/>
　　　　少而詩什尤寥寥無㡬葢其平生以駢體擅<lb/>
　　　　長故也集中間有原註稱崇禮為先祖則當<lb/>
　　　　時所據猶其家刻之舊本矣史稱崇禮妙齡<lb/>
<pb n="KR4d0178_WYG_000-2a"/>
　　　　秀發聰明絶人覃心辭章極潤色論思之選<lb/>
　　　　再入翰林凡五年所撰詔命數百篇文簡意<lb/>
　　　　明不私美不寄怨深得代言之體今觀是集<lb/>
　　　　所載内外諸制大約明白曉暢切中事情頗<lb/>
　　　　與浮谿體格相近如吕頤浩開督府制詞則<lb/>
　　　　樓鑰賞其宏偉王仲嶷落職制詞則王應麟<lb/>
　　　　取其精切鄒浩追復待制制詞則宋史採入<lb/>
　　　　本傳以為能推朝廷所以褒恤遺直之意其<lb/>
<pb n="KR4d0178_WYG_000-2b"/>
　　　　草秦檜罷政制則直著其惡致檜再相後秦<lb/>
　　　　索其藁㡬蹈危禍史所云云葢非溢美矣陸<lb/>
　　　　游老學庵筆記稱崇禮謝宫祠表云雜宫錦<lb/>
　　　　于漁簔敢忘君賜話玉堂于茅舎更覺身榮<lb/>
　　　　時歎其工又有一表云欲挂衣冠尚低囘于<lb/>
　　　　末路未先犬馬儻邂逅于初心尤佳云云今<lb/>
　　　　集中乃無此二聯知其傑製鴻篇尚多遺脫<lb/>
　　　　然據今所得覩者已足見詞藻之精麗不必<lb/>
<pb n="KR4d0178_WYG_000-3a"/>
　　　　　全璧也謹分體排訂釐為三十六巻又兵籌<lb/>
　　　　　類要一書乃其在翰苑時所撰進皆援据兵<lb/>
　　　　　法參以史事各加論斷雖紙上空談未必遽<lb/>
　　　　　切實用而採摭尚為博洽今亦編為十巻次<lb/>
　　　　　之于後其厯官除授告詞及吕頤浩書啟李<lb/>
　　　　　邴祭文秦檜乞追取御筆詞頭劄子原本皆<lb/>
　　　　　載入集中今並仍其舊而益以宋史本傳氏<lb/>
　　　　　族言行錄諸條别為附錄三巻系諸集末以<lb/>
<pb n="KR4d0178_WYG_000-3b"/>
　　　　　備考核焉乾隆四十六年九月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
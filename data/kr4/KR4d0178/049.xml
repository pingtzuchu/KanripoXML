<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北海集附錄下</head> <lb/>
    <p>
<pb n="KR4d0178_WYG_049-1a"/>
欽定四庫全書<lb/>
　北海集附錄下<lb/>
　　　宋史列傳<lb/>
綦崇禮字叔厚高宻人後徙濰之北海祖及父皆中明<lb/>
經進士科崇禮㓜穎邁十歳能作邑人墓銘父見大驚<lb/>
曰吾家積善之報其在兹乎初入太學諸生溺於王氏<lb/>
新説少能詞藝者徽宗幸太學崇禮出二表祭酒與同<lb/>
列大稱其工登重和元年上舍第調臨淄主簿為太學<lb/>
<pb n="KR4d0178_WYG_049-1b"/>
正遷博士改宣教郎秘書省正字除工部員外郎尋為<lb/>
起居郎攝給事中召試政事堂為制誥三篇不淹晷而<lb/>
就辭翰竒偉拜中書舍人賜三品服進用之速近世所<lb/>
未有高宗猶以為得之晩車駕如平江有㫖鄒浩追復<lb/>
龍圖閣待制崇禮當行詞推帝所以褒恤遺直之意有<lb/>
曰處心不欺養氣至大言期寤意引裾嘗犯於雷霆計<lb/>
不顧身去國再遷於嶺徼羣臣動色志士傾心又曰英<lb/>
爽不忘想生氣之猶在姦諛已死知朽骨之尚寒同列<lb/>
<pb n="KR4d0178_WYG_049-2a"/>
推重除試尚書吏部侍郎時從官惟崇禮與汪藻尋兼<lb/>
直學士院以徽猷閣直學士知漳州其俗悍强號難治<lb/>
屬有巨㓂起建州聲撼鄰境人心動揺崇禮牧民禦衆<lb/>
一如常日訖盗息環城内外按堵如故徙知明州召為<lb/>
吏部侍郎兼權直學士院時有詔侍從官日輪一員具<lb/>
前代及本朝事關治體者一二事進入崇禮言祖宗以<lb/>
來選用儒臣以偹講讀若令從臣一例獻其所聞既非<lb/>
舊典且令越職望令講讀官三五日一進乃命學士與<lb/>
<pb n="KR4d0178_WYG_049-2b"/>
兩省官如前詔又言駐蹕臨安以浙西為根本冝固江<lb/>
淮之守然後可以圖興復蜀在萬里外當召用其士夫<lb/>
以慰安逺人之心時兵革後省曹簿書殘毁幾盡崇禮<lb/>
再執銓法熟於典故討論沿革援据該審吏不得容其<lb/>
私後有詔重刋七司條勅崇禮所建明悉書為令移兵<lb/>
部侍郎仍進直學士院御筆處分召至都堂令條具進<lb/>
討固守利害崇禮奏諜傳金人併兵趣川陜蓋以向來<lb/>
江左用兵非敵之便故二三歳來悉力窺蜀其意以為<lb/>
<pb n="KR4d0178_WYG_049-3a"/>
蜀若不守江浙自揺故必圖之非特報前日吳玠一敗<lb/>
而已今日利害在蜀兵之勝負又言君之有臣所以濟<lb/>
治臣效實用則君享其功臣竊虛名則君受其弊實用<lb/>
之利在國虚名之美在身忠於國者不計一己之毁譽<lb/>
惟天下之治亂是憂潔其身者不顧天下之治亂惟一<lb/>
已之毁譽是恤然効力於國其實甚難世未必貴竊名<lb/>
於已其為則易且以得譽二者有關於風俗甚大是不<lb/>
可不察也九月御筆除翰林學士自靖康後從官以御<lb/>
<pb n="KR4d0178_WYG_049-3b"/>
筆除拜自此始楊惟忠邢煥以節度使致仕告由舍人<lb/>
院出崇禮言祖宗時凡節鉞臣僚得謝不以文武並納<lb/>
節别除一官致仕熈寧間冨弼以元勲始令特帶節鉞<lb/>
致仕其後繼者曾公亮文彦博他人豈可援以為例詔<lb/>
自今如祖宗故典進兼侍讀兼史館修撰時有㫖重脩<lb/>
神宗哲宗正史兵火之後典籍散亡崇禮奏神宗實録<lb/>
墨本元祐所修已是成書朱本出蔡卞手多所附㑹乞<lb/>
將朱墨本叅照修定哲宗實録崇寧間蔡京提舉編修<lb/>
<pb n="KR4d0178_WYG_049-4a"/>
增餙語言變亂是非難以便據舊録修定欲乞訪求故<lb/>
臣之家文獻事跡叅照又奏知湖州汪藻編類元符庚<lb/>
辰至建炎己酉三十年事跡乞下藻以已成文字赴本<lb/>
所並從之先是藻奉詔訪求甚備未及修纂崇禮取而<lb/>
專之嘗進唐太宗錄刺史姓名於屏風故事曰連千里<lb/>
之封得一良守則千里之民安環百里之境得一良令<lb/>
則百里之民説牧民之吏咸得其良則治功成矣苟能<lb/>
效當時之事以守令姓名詳列於屏簡在帝心則人知<lb/>
<pb n="KR4d0178_WYG_049-4b"/>
盡心職業再入翰林凡五年所撰詔命數百篇文簡意<lb/>
明不私美不寄怨深得代言之體以寳文閣直學士知<lb/>
紹興府劉豫導金人入侵楊楚震擾高宗躬御戎衣次<lb/>
吳㑹崇禮以近臣承寧方靣謂浙東一道為行都肘腋<lb/>
之地備禦不可不謹宻疏於朝得便宜從事於是繕城<lb/>
郭厲甲兵輸錢帛以犒王師簡舟艦以扼海道疚心夙<lb/>
夜殆廢食寢及春帝還七州晏然不知羽檄之遽期年<lb/>
上印綬退居台州卒年六十贈左朝議大夫崇禮妙齡<lb/>
<pb n="KR4d0178_WYG_049-5a"/>
秀發聪敏絶人不為崕岸斬絶之行亷儉寡欲獨覃心<lb/>
辭章洞曉音律酒酣氣振長歌慷慨議論風生亦一時<lb/>
之英也中年頓挫塲屋晚方登第以縣主簿驟升華要<lb/>
極潤色論思之選端方亮直不惮强禦秦檜罷政崇禮<lb/>
草詞顯著其惡無所隱檜深憾之及再相矯詔下台州<lb/>
就崇禮家索其藁自於帝前納之且將修怨㑹崇禮已<lb/>
没故身後所得恩澤其家畏懼不敢陳士大夫亦無敢<lb/>
為其任保樓鑰嘗叙其文以為氣格渾然天成一旦當<lb/>
<pb n="KR4d0178_WYG_049-5b"/>
命書之任明白洞達雖武夫逺人曉然知上意所在云<lb/>
　　　氏族言行録<lb/>
綦崇禮㓜而頴邁不好嬉弄讀書學文月開日益儔輩<lb/>
莫敢望甫十歳能作銘以志邑人之蔵屬辭比事音節<lb/>
皆中律吕父見而大驚顧謂皇妣曰吾門自高祖以來<lb/>
劬躬積善之報其在斯乎光堯駕幸平江有旨故鄒浩<lb/>
追復龍圖閣待制公當行詞推上所以褒䘏遺直之意<lb/>
有曰處心不欺養氣至大言期寤意引裾嘗犯於雷霆<lb/>
<pb n="KR4d0178_WYG_049-6a"/>
計不惜身去國再遷於嶺徼羣臣動色志士傾心又曰<lb/>
英爽不忘想生氣之猶在姦諛已死知朽骨之尚寒同<lb/>
省舍人李正民見之曰比吏房詞頭皆常常除目不足<lb/>
騁辭今君為鄒草制良可喜也及録黄具公告假而李<lb/>
獨直以已名行下公戲之曰君固欲掛名道郷公制但<lb/>
恐潤色非工反為名累耳李笑曰人當知出君手而不<lb/>
知吾併得掠美幸矣其文為同舍所重如此嘗上言車<lb/>
駕駐臨安即以浙西為根本宜固江淮之守然後可以<lb/>
<pb n="KR4d0178_WYG_049-6b"/>
圖興復西蜀在萬里外當召用其士大夫以慰安逺人<lb/>
之心至於繩外臺奉令簡忽之愆革諸將第功遷補之<lb/>
濫汰冗兵撙浮費皆時所難言者御筆處分召至都堂<lb/>
令條具進討固守利害公奏曰金人自靖康以來無歳<lb/>
無兵及乗輿南渡己酉之冬直犯江浙逮其歸師齟齬<lb/>
謂可以休矣乃且移兵以擾關陜乗我冨平之敗遂窺<lb/>
巴蜀幸吳玠一勝稍挫其鋒然其圖我蓋未忘也今偵<lb/>
諜所傳皆言金人併兵以趨川陜可以知其情矣蓋以<lb/>
<pb n="KR4d0178_WYG_049-7a"/>
向來江表用兵非金形勢之便故二三歳來悉力窺蜀<lb/>
其意以謂蜀若不守江浙自揺故必圖之不置非特報<lb/>
前一敗而已則是今日利害在吾蜀兵之勝負吾兵占<lb/>
勝而金不得近蜀則必氣索而衆離若乗其敗而西自<lb/>
㐮漢東自淮海進兵以攻討則我必大得志而中原定<lb/>
矣為天下者審夫議論規模所存而已規模者國家所<lb/>
恃以立議論者規模所恃而定議論定則規模立規模<lb/>
立而國家之勢成矣議論不定則規模不立規模不立<lb/>
<pb n="KR4d0178_WYG_049-7b"/>
而國家之勢危矣夫規模議論尤急於天下多事之際<lb/>
議論定則成不定則敗規模立則存不立則亡此成敗<lb/>
存亡之機也竊以為今日之議論規模宜出此三者恢<lb/>
復中原以成再造之功上也因所有之地而疆理之中<lb/>
也苟目前之安而無所為下也語其上則今之力誠未<lb/>
可為守其下則吾之勢未可復立惟度時量力就其中<lb/>
者為之中者既成則其上者可馴而致苟止於下則雖<lb/>
志於中者不可復得矣欲望陛下發自聖志明詔大臣<lb/>
<pb n="KR4d0178_WYG_049-8a"/>
毋取言高以害實治毋偷茍安以玩歳月議論審其可<lb/>
用規模定其適中以此立政事以此任人材以此責功<lb/>
效如是而期月之間治功不成未之見也今已過防秋<lb/>
且逺近傳聞通使人情恐便舒緩謂宜申戒㳂江將帥<lb/>
明逺斥堠防阨險要選練士卒日訓於師常如遇敵以<lb/>
為先事之備庶無後悔苟和議遂成亦未可以弛備况<lb/>
今日耶公再入翰林凡五年所撰詔命數百篇文簡意<lb/>
明不私美不寄怨固已得正言之體而慷慨論事無所<lb/>
<pb n="KR4d0178_WYG_049-8b"/>
迴避不虚為侍從帷幄之臣秦檜上章辭位上召公出<lb/>
檜所獻二䇿大畧欲以河北人還金中原人還劉豫上<lb/>
又曰檜言南人歸南北人歸北朕北人將安歸又檜言<lb/>
臣為相數月可驚動天下今無聞故公載之制詞畧曰<lb/>
自詭得權而舉事當聳動於四方逮兹居位以陳謀首<lb/>
建明於二䇿罔燭厥理殊乖素期川陜宣撫副使吳玠<lb/>
以功進檢校少師兩鎮節度使公當制有曰陸海神臯<lb/>
既失秦川之利銅梁劔閣敢言蜀道之難言者謂秦雖<lb/>
<pb n="KR4d0178_WYG_049-9a"/>
淪䧟而川未嘗失也指以為病上知其非公猶援唐故<lb/>
事自謂失職力引疾求去遂除知紹興逆豫導隣國入<lb/>
㓂揚楚震擾上躬御戎衣次於吳㑹公以近臣承寧方<lb/>
靣謂浙東一道為行都府肘腋之地備豫不可不謹宻<lb/>
疏於朝得便宜從事於是繕城郭厲甲兵輸錢帛以供<lb/>
王師犒給之須簡舟艦以扼海道衝突之患疚心夙夜<lb/>
殆廢寢食及春大駕凱旋七州數十縣之民按堵自如<lb/>
不知邊書羽檄之遽公之力也公平居不為崖岸嶄絶<lb/>
<pb n="KR4d0178_WYG_049-9b"/>
之行亷儉寡欲獨覃思於學問文章白首不倦彊記黙<lb/>
識繇唐虞三代以暨國朝之隆君臣事迹先後數千載<lb/>
如指諸掌視唐燕許常楊為不足道上每曰綦公之文<lb/>
有體真學士也秦檜罷政公草詞頭著其惡無所回隱<lb/>
檜甚憾焉及為太師怙權張甚必修怨而公已歿矣然<lb/>
身後所得恩澤其家畏懼不敢陳士大夫亦無敢為之<lb/>
保任閲十年矣猶稱詔下台州取壬子八月所賜御筆<lb/>
衆論嗟愕檜死朋憸盡逐識者慨公之不及見也趙思<lb/>
<pb n="KR4d0178_WYG_049-10a"/>
誠祭之曰公妙齡秀發聰敏過人辭章之妙追古作者<lb/>
博習詩書六藝之文旁通諸子百家之編下逮傳記小<lb/>
説靡不該貫奕碁音律悉皆洞曉酒酣氣振議論風生<lb/>
長歌慷慨旁若無人真一時之英也誠為確論中年頓<lb/>
挫塲屋晚方登第一主縣簿即踐華要當官直氣敢言<lb/>
多靣折人無所忌避雖始終以文翰際遇而朝廷有大<lb/>
議論上必咨訪故内外憚之如臺諫然初拜掖垣即兼<lb/>
内職後兩領天官亦如之在玉堂前後五載上屢欲大<lb/>
<pb n="KR4d0178_WYG_049-10b"/>
用為權臣中沮不果建炎間駐蹕靡定詔令多不時下<lb/>
公受命立成上毎嘉奬曰綦某制詞知體語言輕重得<lb/>
宜無可㸃檢者時議以為中興之功非特將士宣力蓋<lb/>
詔令亦有助焉<lb/>
　　　樓鑰原序<lb/>
南渡之行公在帝側實代王言詔㫖所至讀者感動諸<lb/>
將奔走承命如陸宣公之在奉天也尋入翰苑當羽檄<lb/>
旁午書詔填委之㑹而播告之修不匿厥㫖吕宗穆以<lb/>
<pb n="KR4d0178_WYG_049-11a"/>
首相開督府訓辭尤為宏偉有曰盡長江表裏之封悉<lb/>
歸經畧舉宿將王侯之貴咸聴指呼其能布宣威靈張<lb/>
大國體類此蓋公篤意經術博覧强記以直道自任才<lb/>
髙而氣剛平時為文不為崖異之言而氣格渾然天成<lb/>
故一旦當書詔之任明白洞達雖武夫逺人曉然知上<lb/>
意所在非規規然取青嫓白以為工者比也<lb/>
　　　楊萬里原序<lb/>
記覧極其博辭章極其麗而正君定國扶世立教根於<lb/>
<pb n="KR4d0178_WYG_049-11b"/>
自然其進言也曰畏天曰愛民曰法祖宗曰務學曰從<lb/>
諫曰進賢退不肖其説經也探聖賢之本指别訓詁之<lb/>
是非取正而舍竒尚通而惡鑿以今凖古據舊鍳新皆<lb/>
正心修身齊家治國平天下之要何其多取哉鴻筆麗<lb/>
藻冠於一時有功中興獨當上意如威鳳祥麟斯亦偉<lb/>
矣而自放泉石罙入仙城回縈之中雖萬鍾千駟不與<lb/>
易也一觴一詠興寄事外雖不多賦顧其閒雅澹泊弗<lb/>
琱而工豈營度悲鳴者所能㡬耶<lb/>
</p>
<p>
</p>
  </div>
</body>
</text>
</TEI>
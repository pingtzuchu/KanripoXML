<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十五</head>
    <p>
<pb n="KR4d0178_WYG_015-1a"/>
欽定四庫全書<lb/>
　北海集巻十五　　　　　宋　綦崇禮　撰<lb/>
　　詔<lb/>
　　　賜新除捧日天武四廂都指揮使充淮南東西<lb/>
　　　路宣撫使司都統制王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>辭免恩命不允詔<lb/>
勅王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>省所奏辭免恩命事具悉自囏難以來兵政寖<lb/>
隳行營置帥非復舊制而軍衛之職多缺朕甚念之卿<lb/>
出自世将為時虎臣宣力爪牙既多成績出屯淮楚方<lb/>
<pb n="KR4d0178_WYG_015-1b"/>
頼協心持假四廂之權以示三軍之重遽披誠悃請避<lb/>
寵榮惟勉於大功㒺矜於小節所請宜不允故兹詔示<lb/>
想宜知悉<lb/>
　　　賜捧日天武四廂都指揮使慶逺軍承宣使神<lb/>
　　　武前軍統制王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>辭免軍職不允詔<lb/>
勅王<graphic n="KR0645" url="https://raw.githubusercontent.com/kanripo/KR-Gaiji/master/images/KR0645.png" mimeType="image/png"/>省所奏辭免軍職事具悉國家宿兵京師密衛<lb/>
王室列置主帥付以軍權號令訓齊克壮爪牙之勢承<lb/>
平既久紀律寖隳比更亂離播棄殆盡而廟衛之職徒<lb/>
<pb n="KR4d0178_WYG_015-2a"/>
存其名顧猶慎寵将臣而不敢輕廢者示朕區區未嘗<lb/>
一日忘其舊耳卿夙由忠勇分總行營将俾出師特加<lb/>
是命雖休兵淮楚姑輟乃行而盪冦荆湖正需爾力臨<lb/>
遣之意無怠于前儻能體朕思復舊典之心以共恢逺<lb/>
之略不亦善乎辭遜小亷於卿何有所請宜不允故兹<lb/>
詔示想宜知悉<lb/>
　　　賜新除知揚州充淮南東路安撫使湯東野辭<lb/>
　　　免恩命不允詔<lb/>
<pb n="KR4d0178_WYG_015-2b"/>
勅東野省所劄子奏辭免恩命事具悉朕北顧中原淮<lb/>
海實為控扼之地自分鎮以來未得其人使吾遺氓更<lb/>
以重困肆求侍從之舊往綏撫之如卿材能著於己試<lb/>
起當閫寄孰曰不然云胡抗章猶以疾諗夫天下多事<lb/>
正聖哲馳騖之時卿體國有素顧欲辭難而就佚耶其<lb/>
趣之官副此眷倚所請宜不允依已降指揮疾速前去<lb/>
之任有合申事件條具申尚書省故兹詔示想宜知悉<lb/>
春暖卿比安好遣書指不多及<lb/>
<pb n="KR4d0178_WYG_015-3a"/>
　　　賜徽猷閣直學士右太中大夫知揚州充淮南<lb/>
　　　東路安撫使湯東野乞依舊一宮觀差遣不允<lb/>
　　　詔<lb/>
勅東野省所状申尚書省乞依舊一宫觀差遣事具悉<lb/>
人臣事君安危不奪其節劇易不辭其事卿以材能見<lb/>
推當世出入禁從為吾邇臣於事君之義宜所知也今<lb/>
風俗媮薄而利害之心勝士大夫從仕舉欲即安平之<lb/>
地則吾境土不幸而更兵火者多矣将孰與之撫凋瘵<lb/>
<pb n="KR4d0178_WYG_015-3b"/>
而扞牧圉也哉姑悉乃心以副朕意辭難就佚得無嫌<lb/>
乎所請宜不允故兹詔示想宜知悉夏熱卿比平安好<lb/>
遣書指不多及<lb/>
　　　賜新除禮部侍郎陳與義辭免恩命不允詔<lb/>
勅與義省所劄子奏辭免恩命事具悉卿以經術之深<lb/>
既資勸講辭華之贍兼俾代言而任總銓曹日攖繁務<lb/>
惟精明之立㫁在剸撥而有餘然而必将責吏事之能<lb/>
則非所以用儒臣之意貳卿之列掌禮是優品秩雖同<lb/>
<pb n="KR4d0178_WYG_015-4a"/>
劇閒則異方訂裁容典固有頼於刾經則潤色絲綸盖<lb/>
無妨於視草欲賢勞之少佚極清選以良宜初匪超踰<lb/>
奚煩遜避所請宜不允故兹詔示想宜知悉<lb/>
　　　賜左奉議郎試尚書禮部侍郎兼侍講兼權直<lb/>
　　　學士院陳與義乞除一在外宫觀或僻小一郡<lb/>
　　　不允詔<lb/>
勅與義省所奏乞除一在外宫觀或僻小一郡事具悉<lb/>
卿之求去盖屡矣而不止朕之留卿則確然而莫移顧<lb/>
<pb n="KR4d0178_WYG_015-4b"/>
委質事君将内外之奚擇而用人立國患賢才之未充<lb/>
眷予侍從之流有此英竒之望平允甚宜於文部直清<lb/>
復見於秩宗矧視草禁嚴方待宣公之中助且執經帷<lb/>
幙可容揚秉之外遷卿雖自處之有辭朕豈茍遺而無<lb/>
故體兹至意毋復固陳所請宜不允故兹詔示想宜知<lb/>
悉<lb/>
　　　賜新除吏部侍郎陳與義辭免恩命不允詔<lb/>
勅與義省所奏辭免恩命事具悉選部舊為劇曹自南<lb/>
<pb n="KR4d0178_WYG_015-5a"/>
渡以來典籍散亡姦弊百出或者當用文學之吏治之<lb/>
庶㡬能勝則又大不然夫銓綜之地多士所趨而専以<lb/>
吏道繩焉其肯退聽昔人盖有簡要清通之目非吾儒<lb/>
學之臣其素節雅望足以領袖後進者顧未易以厭服<lb/>
士心而見推平允也朕今擢卿於詞掖而行之選事豈<lb/>
茍然哉亟祇厥官毋留成命所請宜不允故兹詔示想<lb/>
宜知悉<lb/>
　　　賜左奉議郎試尚書吏部侍郎兼侍講兼權直<lb/>
<pb n="KR4d0178_WYG_015-5b"/>
　　　學士院陳與義乞除一小郡或宫觀差遣並不<lb/>
　　　允詔<lb/>
勅與義省所奏陳乞事具悉朕閔勞多虞事皆草創<lb/>
而銓選之法壞比命有司裒輯科條聚為成書庶㡬遵<lb/>
行稍有定制但今輿圖半沒仕路猶廣衣冠流離失職<lb/>
者衆而州縣之員有限不足以充其求乃至逆用數年<lb/>
之缺先者未至已復掲牓而待其後矣茍於是中尚容<lb/>
姦倖則可乎軫于朕懷申飭憲禁方頼卿等革兹弊源<lb/>
<pb n="KR4d0178_WYG_015-6a"/>
而遽求罷去豈朕所望如卿才能學識盖一時之選惟<lb/>
悉乃心勤乃職使吏不得用法而士無謗言朕復何慮<lb/>
所請宜不允故兹詔示想宜知悉<lb/>
　　　賜左奉議郎試尚書吏部侍郎兼侍講陳與義<lb/>
　　　乞除一在外宫觀不允詔<lb/>
勅與義省所奏乞除一在外宫觀差遣事具悉朕建立<lb/>
邦國於剥亂陵夷之後號召人材於流離解散之餘有<lb/>
徳于兹将収其用夫豈無故而遐棄之卿以碩學懿文<lb/>
<pb n="KR4d0178_WYG_015-6b"/>
宏材贍智來從孤逺越置近嚴綸閣摛辭識王言之體<lb/>
天官典選得士譽之公方觀厥成克副朕志遽以疾諗<lb/>
欲輕去朝何嫌何疑而為計出此姑安乃職毋復多言<lb/>
所請宜不允故兹詔示想宜知悉<lb/>
　　　賜吏部侍郎兼直學士院兼侍講陳與義乞除<lb/>
　　　一在外宫觀差遣不允詔<lb/>
勅與義省所奏乞除一在外宫觀差遣事具悉朕惟銓<lb/>
衡人物必有清通之才勸講經帷必有鴻博之學發揮<lb/>
<pb n="KR4d0178_WYG_015-7a"/>
帝制必有典雅之文夫然後稱卿以時望登于從班兼<lb/>
兹三長獲為朕用矧其辭章為後來之冠議論合當世<lb/>
之宜求之在庭幾見其比人才難得國步猶囏顧如卿<lb/>
者可因引疾而聽其去哉勉體眷知毋徒辭費所請宜<lb/>
不允故兹詔示想宜知悉<lb/>
　　　賜新除檢校少保定國軍節度使依前知樞密<lb/>
　　　院事宣撫處置使張浚辭免恩命不允詔<lb/>
勅張浚省所劄子奏辭免恩命事具悉迺者外侮憑陵<lb/>
<pb n="KR4d0178_WYG_015-7b"/>
中原梗阻整予師衆姑廵守於南邦煩我樞臣往分憂<lb/>
於西鄙盡䕶諸帥屢當强胡顧失利富平豈不賢於避<lb/>
敵及鏖兵岐下迺終底於成功一戰之威三軍克振有<lb/>
嘉忠略爰賜寵章假孤棘之班資建将旄之儀物併昭<lb/>
異數式勵羣情胡爾好謙尚兹請避雖推原雅志固非<lb/>
爵禄之求而進復舊疆正欲功名之勸勉膺茂命毋事<lb/>
勞辭所請宜不允故兹詔示想宜知悉冬寒卿比安好<lb/>
遣書指不多及<lb/>
<pb n="KR4d0178_WYG_015-8a"/>
　　　賜檢校少保定國軍節度使知樞密院事宣撫<lb/>
　　　處置使張浚乞檢累奏賜黜責别選大臣經營<lb/>
　　　關陜不允詔<lb/>
勅張浚省所奏乞檢累奏賜黜責别選大臣經營關陜<lb/>
事具悉勝負兵家之常要以成功而為主安危大臣所<lb/>
寄豈其微眚之是尤卿威望在人誠心許國自分憂於<lb/>
一面盖禦敵者三年壮志弗渝逺圖可必彼将帥之不<lb/>
競非方略之實然矧後効之已彰顧前奔之孰議載披<lb/>
<pb n="KR4d0178_WYG_015-8b"/>
來請殊拂朕懷昔楚不赦得臣徒益文公之喜而晉復<lb/>
用林父卒成赤狄之誅得失之間逺近如此尚其畢力<lb/>
毋復多云所請宜不允故兹詔示想宜知悉秋冷卿比<lb/>
安好遣書指不多及<lb/>
　　　賜檢校少保定國軍節度使知樞密院事張浚<lb/>
　　　乞罷知院事不允詔<lb/>
勅張浚省所劄子奏乞罷知樞密院事具悉卿任居近<lb/>
輔身荷大功佐佑弼諧正仰忠賢之力周旋恩禮敢遺<lb/>
<pb n="KR4d0178_WYG_015-9a"/>
勲舊之臣既屢詔以遄歸猶固陳而辭位雖樂羊多謗<lb/>
朕将投篋以焚書而郭令可師卿其聞命而就道矧初<lb/>
無間何所致疑佇入告於嘉猷以終圖於大計勉成朕<lb/>
志毋費乃辭所請宜不允仍依累降指揮赴行在故兹<lb/>
詔示想宜知悉春寒卿比平安好遣書指不多及<lb/>
　　　賜檢校少保定國軍節度使知樞密院事張浚<lb/>
　　　請罪不允詔<lb/>
勅張浚省所劄子奏富平之師嘗致敗績不能攘敵復<lb/>
<pb n="KR4d0178_WYG_015-9b"/>
土願請罪於司冦以懲不敏况孀親埀老乞賜骸骨以<lb/>
盡孝養事具悉卿之引咎陳誠屢矣而朕開諭之辭亦<lb/>
以數下謂當深體毋復有疑兹聞趨命而來将遂入見<lb/>
虚懷以俟渇聽嘉謀乃猶抗言固求歸養君臣之間情<lb/>
阻不通朕用歉焉夫卿委質以從朕於艱難舊矣方新<lb/>
過家而将母來諗無乃非卿許國之素而違昔人養志<lb/>
之誼乎其亟造朝副予注意所請宜不允依累降指揮<lb/>
疾速赴行在故兹詔示想宜知悉春暖卿比平安好遣<lb/>
<pb n="KR4d0178_WYG_015-10a"/>
書指不多及<lb/>
　　　賜知樞密院事張浚乞許辭免先除檢校少保<lb/>
　　　定國軍節度恩命不允詔<lb/>
勅張浚省所上表乞許辭免先除檢校少保定國軍節<lb/>
度使恩命事具悉日者卿専制行謀盡䕶諸将破敵岐<lb/>
梁之際虜衆載殱伸威巴蜀之衝人心克固惟指縱之<lb/>
功既茂則褒揚之命宜先賞已定於三年恩豈移於一<lb/>
旦迨将入見乃更力辭顧六纛多儀允稱本兵之任而<lb/>
<pb n="KR4d0178_WYG_015-10b"/>
貳公顯秩雅宜輔政之司何所嫌疑毋煩遜避所請宜<lb/>
不允仍不得再有陳請故兹詔示想宜知悉春暖卿比<lb/>
平安好遣書指不多及<lb/>
　　　賜太尉定江昭慶軍節度使神武右軍都統制<lb/>
　　　張浚乞一在外宫觀差遣許任便居住不允詔<lb/>
勅張浚省所樞密奏據卿申乞一外任宫觀差遣許任<lb/>
便居住事具悉卿結髮從軍積功百戰忠誼之性出于<lb/>
天資事朕累年備宣勞勩如卿自列朕所深知方邊報<lb/>
<pb n="KR4d0178_WYG_015-11a"/>
尚新而防秋甚邇正資宿将以扞外虞遽求退閒豈朕<lb/>
所望矧士馬之蕃耗器械之有無蒐補繕修卿之職也<lb/>
其條所務以上樞庭益思先事之圖毋作自安之計國<lb/>
家休戚卿實同之所請宜不允仍不得再有陳請其見<lb/>
闕軍馬器甲條具措置申樞密院故兹詔示想宜知悉<lb/>
　　　賜知樞密院張浚乞在外宫觀差遣不允詔<lb/>
勅張浚省所奏乞在外宫觀差遣事具悉卿功存社稷<lb/>
任總樞機雖閔勞師旅之繁正倚重廟堂之望矧五年<lb/>
<pb n="KR4d0178_WYG_015-11b"/>
在外渇欲見卿而四輔居中久難虚位亟下遄歸之詔<lb/>
猶披引疾之辭載惟上命之行禮毋俟駕俯亮乃心之<lb/>
素忠豈忘君其趣來歸以圖逺略求閑之語匪朕所期<lb/>
所請宜不允仍依累降指揮疾速赴行在故兹詔示想<lb/>
宜知悉秋冷卿比平安好遣書指不多及<lb/>
　　　賜新除徽猷閣學士提舉臨安府洞霄宫詹乂<lb/>
　　　辭免恩命不允詔<lb/>
勅詹乂省所奏辭免恩命事具悉卿年加耆艾時謂老<lb/>
<pb n="KR4d0178_WYG_015-12a"/>
成從朕于艱勤勞惟舊名還東省曽未淹時惜其旅力<lb/>
之愆重煩官職之事畀真祠之優廩仍延閣之近班示<lb/>
朕至恩皆卿舊物往綏夀祉毋事謙辭所請宜不允故<lb/>
兹詔示想宜知悉秋冷卿比平安好遣書指不多及<lb/>
　　　賜端眀殿學士左中大夫知饒州軍州事主管<lb/>
　　　孽生監牧董耘乞除在外宫觀差遣不允詔<lb/>
勅董耘省所奏乞除一在外宫觀差遣事具悉朕訪道<lb/>
燕間欲舊人之自近登賢禁路湏論者之僉諧惟卿久<lb/>
<pb n="KR4d0178_WYG_015-12b"/>
去内朝甫安便郡賜環初召益思代邸之勤勞偃節復<lb/>
留非若河東之毁譽始終不替内外何殊第堅體國之<lb/>
誠姑勉治民之最遽求退避曷副眷懐所請宜不允故<lb/>
兹詔示想宜知悉冬寒卿比平安好遣書指不多及<lb/>
</p>
<p>
</p>
  </div>
</body>
</text>
</TEI>
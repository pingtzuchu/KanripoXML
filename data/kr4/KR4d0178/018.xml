<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十八</head>
    <p>
<pb n="KR4d0178_WYG_018-1a"/>
欽定四庫全書<lb/>
　北海集巻十八　　　　　宋　綦崇禮　撰<lb/>
　　表<lb/>
　　　内中講筵殿改作謝晴道場散罷表<lb/>
維紹興二年嵗次壬子五月朔日嗣天子臣就内中講<lb/>
筵殿開建謝晴道場者伏以有皇上帝隂隲下民屬淫<lb/>
雨之淹期即齋居而致禱惟無憂不燭普矜望嵗之勞<lb/>
而有感必通盡掃積隂之沴人心喜悦天宇開明爰修<lb/>
<pb n="KR4d0178_WYG_018-1b"/>
醮謝之儀尚卒豐穰之賜臣無任懇禱之至謹詞<lb/>
　　　内中謝雨道場罷散朱表<lb/>
臣某言伏以罷散天慶觀謝雨道場設醮一座三百六<lb/>
十分位者伏以人心閔雨嘗仰叩於髙穹帝意佑民遂<lb/>
普霑於甘澤顧兹菲徳曲荷洪私載惟眷命之休敢怠<lb/>
憂勤之責邊塵未靖期盡掃於妖氛農穡将成尚無傷<lb/>
於樂嵗臣無任精䖍激切之至謹奉表奏告以聞<lb/>
　　　内中祈禱道場罷散表<lb/>
<pb n="KR4d0178_WYG_018-2a"/>
臣言伏為罷㪚内中祈禱道場設醮一座三百六十分<lb/>
位者伏以天鑒溥臨仰著明於埀象星躔變異實譴告<lb/>
於𦕈躬敢陳祈醮之儀庶格精誠之應轉禍為福儻克<lb/>
弭於凶烖惟徳動天敢自㤀於修省臣無任精䖍激切<lb/>
之至<lb/>
　　　禳謝道場罷㪚朱表<lb/>
臣言伏為罷㪚禳謝道場設醮一座三百六十分位者<lb/>
伏以君徳未明豈有讒邪之感天災荐至是逢焚灼之<lb/>
<pb n="KR4d0178_WYG_018-2b"/>
憂顧黎庶之何辜寧髙真之或忍是用恭依科教祇列<lb/>
醮儀爰飭精誠庶囘昭鑒遇災而懼敢忘修省之勤作<lb/>
善降祥終底和平之福臣無任精䖍激切之至<lb/>
　　　昭慈獻烈皇后大祥奏告櫕宫表文<lb/>
臣某言伏以喪期有既嗟駟隙之難停祥祭遽臨望栢<lb/>
城而増感恭惟昭慈獻烈皇后功存神器徳被眇躬禮<lb/>
雖盡於三年恩則隆於萬世永言悲慕㒺克勝任謹差<lb/>
某官奉表奏告以聞臣某誠惶誠懼頓首頓首謹言<lb/>
<pb n="KR4d0178_WYG_018-3a"/>
　　　昭慈獻烈皇后祔廟畢櫕宫旦望節序表本<lb/>
伏以參伏星纒歎隙駒之易失草薰輦路悵羽駕以何<lb/>
之恭惟昭慈獻烈皇后徳洽宫闈功存社稷望佳城之<lb/>
永閉履芳節以時思哀緒難任徽音無盡<hi>三月旦</hi>
伏以曲水傳觴感流年於景物遺衣在寢追懿範於宫<lb/>
闈恭惟昭慈獻烈皇后躬履囏難志存慈儉及芳辰之<lb/>
可樂嗟大養之已違但驚時序之遷空結園陵之戀<hi>上已</hi>
伏以并土舊傳已舉蔵煙之令稽山新卜甫臨上冢之<lb/>
<pb n="KR4d0178_WYG_018-3b"/>
期拜掃不親瞻思徒切恭惟昭慈獻烈皇后扶持神器<lb/>
擁佑眇躬未伸孝養之誠忽歎僊遊之邈敢忘時薦仰<lb/>
荅慈恩<hi>寒食節</hi>
伏以糓雨初濡見農功之畢務公桑載綠感蠶事之方<lb/>
興恭惟昭慈獻烈皇后道盛母儀徳侔坤載望僊遊之<lb/>
何所瞻遺範以空存韶景易䦨孝思曷已<hi>三月朢</hi>
伏以候應清和未改春生之徳身離供養還悲夏凊之<lb/>
期恭惟昭慈獻烈皇后化洽宫闈功存社稷望音容之<lb/>
<pb n="KR4d0178_WYG_018-4a"/>
如在嗟晦朔之俄周嵗月有窮哀思無既<hi>四月旦</hi>
伏以宫衣忽掩驚月魄之淪輝燧火俄更歎星纒之周<lb/>
次隙駒難駐僊馭奚攀恭惟昭慈獻烈皇后德被𦕈躬<lb/>
力扶大寳方承顔而盡養乃厭世以登遐及兹奉諱之<lb/>
辰彌切懐思之念<hi>四月十四日忌辰</hi>
伏以金徽戢響悲維夏之初薫露麥飛芒感有秋之新<lb/>
薦慈顔在慕孝養已違恭惟昭慈獻烈皇后母道無前<lb/>
隂功有衍即簾帷而再御安鼎祚以重新遺訓敢忘哀<lb/>
<pb n="KR4d0178_WYG_018-4b"/>
誠難寫<hi>四月望</hi>
伏以葉換階蓂未變清和之候隂敷宰木重興感慕之<lb/>
懐恭惟昭慈獻烈皇后徳盛四朝功存萬世不返乗雲<lb/>
之馭已踰改火之期夏凊永違時思徒切<hi>閏四月旦</hi>
伏以氣餘當閏寢驚厯候之還月滿正中載感母儀之<lb/>
象恭惟昭慈獻烈皇后聖明超古慈儉自天功髙彤管<lb/>
之書徳盛練衣之訓嵗時易失思慕難忘<hi>閏四月望</hi>
伏以星火方中遂正南訛之候陵園永閉奚勝東望之<lb/>
<pb n="KR4d0178_WYG_018-5a"/>
懐恭惟昭慈獻烈皇后坤載無私母儀有託未極孝心<lb/>
之報忽驚僊馭之遐急景頻遷長哀莫既<hi>五月旦</hi>
伏以楚俗良時甫屆浴蘭之節越山佳氣遥瞻拱木之<lb/>
原恭惟昭慈獻烈皇后盛德無名至仁有勇折大奸於<lb/>
指顧避兵安事於靈符損上夀於憂勤續命空悲於綵<lb/>
縷載追懿範第極哀悰<hi>重五</hi>
伏以長夜難晨痛泉扄之晝掩流年易老感木槿之朝<lb/>
榮炎序載中慈顔永隔恭惟昭慈獻烈皇后仁同長養<lb/>
<pb n="KR4d0178_WYG_018-5b"/>
道極髙明繄社稷之再安豈簾帷之得已空餘女史能<lb/>
播母儀<hi>五月望</hi>
伏以慶集猗蘭載紀眇生之始悲纒長樂已嗟大養之<lb/>
違恭惟昭慈獻烈皇后保佑深恩慈仁徳盛驟隔家人<lb/>
之禮但瞻陵栢之隂感慕増懐追攀勞望<hi>聖節</hi>
伏以火曄方升金㣲初伏仰天時之迭運感人意以增<lb/>
悲恭惟昭慈獻烈皇后早正坤元晚安鼎器甫致東朝<lb/>
之養遽從先后之遊廟室猶新始奉麥𤓰之薦園林甚<lb/>
<pb n="KR4d0178_WYG_018-6a"/>
邇漸驚松檟之長緬想徽音難勝哀緒<hi>初伏</hi>
伏以日囘東井知溽暑之方隆地近南溟覺炎蒸之彌<lb/>
異恭惟昭慈獻烈皇后業貽萬世慈化六宫陵木已隂<lb/>
徒感追凉之㑹寢闈既寂空餘欲凊之心盛徳難名悲<lb/>
悰奚叙<hi>六月旦</hi>
伏以月滿栢城始見飛螢之度塵昏椒壁還聞促織之<lb/>
悲夏景將䦨時思曷已恭惟昭慈獻烈皇后功髙漢鄧<lb/>
徳邁周任大養已違空感南陔之詠遺芬無盡永傳彤<lb/>
<pb n="KR4d0178_WYG_018-6b"/>
管之書<hi>六月望</hi>
伏以大火西流驟减故宫之暑凉風朝至還悲拱木之<lb/>
秋恭惟昭慈獻烈皇后儷徳乾元齊功坤載年華晼晚<lb/>
嗟供養之永違懿烈芬芳但懐思而無斁<hi>七月旦</hi>
伏以殿閴承華詎覩班龍之駕山遥緱氏應同白鶴之<lb/>
升愴僊馭之難追感母儀之増慕恭惟昭慈獻烈皇后<lb/>
道髙徃后功冠本朝想神靈之在天望星河而霣涕空<lb/>
餘懿烈永播鴻名<hi>七夕</hi>
</p>
<p>
</p>
  </div>
</body>
</text>
</TEI>
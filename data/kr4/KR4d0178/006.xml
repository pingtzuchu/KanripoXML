<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻六</head>
    <p>
<pb n="KR4d0178_WYG_006-1a"/>
欽定四庫全書<lb/>
　北海集巻六　　　　　　宋　綦崇禮　撰<lb/>
　　制<lb/>
　　　除劉光世特授開府儀同三司集慶軍節度使<lb/>
　　　依前充兩浙西路安撫大使馬步軍都總管兼<lb/>
　　　知鎮江軍府事兼管内勸農使加食邑食實封<lb/>
　　　制<lb/>
門下更六纛以臨軍兹表元戎之績擬三台而建府益<lb/>
<pb n="KR4d0178_WYG_006-1b"/>
隆上將之權朕遭履囏危懐思英傑禦侵戡亂既彰勝<lb/>
獲之功飲至䇿勲可後褒崇之典誕揚大號敷告羣工<lb/>
太尉奉國軍節度使充兩浙西路安撫大使馬步軍都<lb/>
總管兼知鎮江軍府事兼管内勸農使彭城郡開國公<lb/>
食邑三千三百户食實封一千三百户劉光世識洞韜<lb/>
鈐躬持禮法禀山西之勁氣常賈勇於三軍傳閫外之<lb/>
威名自折衝於千里蚤由世將久服戎行盪㓂出師從<lb/>
北討南征之役勤王入衞有左扶右掖之勞負功名而<lb/>
<pb n="KR4d0178_WYG_006-2a"/>
毎懐謙退之誠居富貴而曽靡驕矜之色風移介胄譽<lb/>
在搢紳授鉞齋壇克嗣建旄之舊差肩政路遂兼長武<lb/>
之雄曩屬防秋俾從分戍提行營之印往屯淮甸之衝<lb/>
遏南牧之師旋易湓城之鎮隠然巨屏屹若長城馬既<lb/>
飲江賊逢避境雖冦鋒莫禦俘醜類以良多顧䑕輩何<lb/>
為掃妖氛而畧盡奉介圭而入覲喜文陛之重登語及<lb/>
囏難志猶慷慨念作藩於京口方新大帥之名肆換節<lb/>
於譙都超視上公之秩併加異數用答殊勲人望所同<lb/>
<pb n="KR4d0178_WYG_006-2b"/>
師言其穆於戯為將為相斯貴極於人臣憂國憂家諒<lb/>
心存於王室朕則無負於忠勲之報爾其勿忘於禍亂<lb/>
之圖捐爾之私則爾亦成其私先吾之利則爾亦成其<lb/>
利尚念股肱之同體益堅金石之一心期共剪於㓂讎<lb/>
克再安於宗社往服兹訓佇觀厥成可特授開府儀同<lb/>
三司集慶軍節度使依前充兩浙西路安撫大使馬步<lb/>
軍都總管兼知鎮江軍府事兼管内勸農使加食邑五<lb/>
百户食實封三百户主者施行<lb/>
<pb n="KR4d0178_WYG_006-3a"/>
　　　除劉光世特起復寧武軍節度使開府儀同三<lb/>
　　　司依前充兩浙西路安撫大使馬步軍都總管<lb/>
　　　兼知鎮江軍府事淮南東路宣撫使兼營田使<lb/>
　　　食邑食實封如故制<lb/>
門下忠之所移者孝顧孰先父子之恩禮之有變者權<lb/>
盖宜狥國家之急嗟予良翰宅彼大憂雖苴麻之慕方<lb/>
深然金革之虞可奪式頒明命敷告治朝持服前寧武<lb/>
軍節度使開府儀同三司充兩浙西路安撫大使馬步<lb/>
<pb n="KR4d0178_WYG_006-3b"/>
軍都總管兼知鎮江軍府事淮南東路宣撫使兼營田<lb/>
使彭城郡開國公食邑四千三百户食實封一千八百<lb/>
户劉光世智勇無前恭勤不懈南征北討名夙播於華<lb/>
夷入衛出藩任兼隆於將相自鎮臨於京口且綏定於<lb/>
淮壖休士卒以屯田方講營平之䇿拊流亡而復業寖<lb/>
觀渤海之功威望既彰敵情原屈正頼折衝之効遽興<lb/>
陟岵之悲維乃先臣為時宿將聨勲盟府得教子之義<lb/>
方從乃穹廬卒隕身於名節念爾家讎之未雪屬兹戎<lb/>
<pb n="KR4d0178_WYG_006-4a"/>
事之猶繁義不戴天應厲枕戈之志忠當許國難從釋<lb/>
位之規即命衮之上儀仍齋壇之舊節其還所治用訖<lb/>
爾庸於戯䘮以禮成固欲盡三年之愛恩由義斷亦奚<lb/>
拘貳事之嫌期兩報於君親盍並圖於家國尚抑茹荼<lb/>
之痛毋忘嘗膽之思可特起復寕武軍節度使開府儀<lb/>
同三司依前充兩浙西路安撫大使馬步軍都總管兼<lb/>
知鎮江軍府事淮南東路宣撫使兼營田使食邑食實<lb/>
封如故主者施行<lb/>
<pb n="KR4d0178_WYG_006-4b"/>
　　　除劉光世特授寕武寕國軍節度使依前起復<lb/>
　　　開府儀同三司充兩浙西路安撫大使馬步軍<lb/>
　　　都總管兼知鎮江軍府事淮南東路宣撫使兼<lb/>
　　　營田使加食邑食實封制<lb/>
門下越十連而置帥所以尊大夫之權兼兩鎮以秉旄<lb/>
所以重元戎之寄維時屏翰夙倚勲賢撫嵗序以再遷<lb/>
眷勤勞之備至肆揚褒冊用詔庶工起復寕武軍節度<lb/>
使開府儀同三司充兩浙西路安憮大使馬步軍都總<lb/>
<pb n="KR4d0178_WYG_006-5a"/>
管兼知鎮江軍府事淮南東路宣撫使兼營田使彭城<lb/>
郡開國公食邑四千三百户食實封一千八百户劉光<lb/>
世胄出山西書傳圮上謙虚好禮居多賢士之風慷慨<lb/>
赴功真是將家之種從戎二紀宣力四方昨上印於行<lb/>
營俾出藩於京口長城可托實南蔽於呉江故地稍還<lb/>
遂北收於淮楚數摧巨敵屢奏膚功折馘取俘寖息烽<lb/>
烟之禍披堅執鋭毎先禆校之勞雖推功徧迨于師徒<lb/>
而議賞未加於主帥載惟爾績有慊于心顧品秩既崇<lb/>
<pb n="KR4d0178_WYG_006-5b"/>
久列三槐之次而儀章増大式頒雙節之雄不移寕武<lb/>
之舊邦更莅宣城之名鎮進陪采賦仍衍真封以示寵<lb/>
光以昭眷遇於戯將者國之輔盖方圖王室之中興鉞<lb/>
為將之威亦何愛齋壇之疊授念邊塵之有警且敵境<lb/>
之與隣其謹備于不虞以毋忘於逺畧尚堅素志勿替<lb/>
前功可特授寕武寕國軍節度使依前起復開府儀同<lb/>
三司充兩浙西路安撫大使馬步軍都總管兼知鎮江<lb/>
軍府事淮南東路宣撫使兼營田使加食邑五百户食<lb/>
<pb n="KR4d0178_WYG_006-6a"/>
實封三百户封如故主者施行<lb/>
　　　除劉光世特授檢校太傅依前起復寕武寕國<lb/>
　　　軍節度使開府儀同三司充江南東路宣撫使<lb/>
　　　建康府置司加食邑食實封如故制<lb/>
門下朕觀髙帝創興王之業亦安能久居于漢中孝文<lb/>
懐良將之風則未嘗不在于鉅鹿眷吾當世之傑克繼<lb/>
<hi>一作著</hi>昔人之賢旄衮交輝俾東西而作鎮鼓旗相應庶<lb/>
表裏以濟功載涓休辰敷告列位起復寕武寕國軍節<lb/>
<pb n="KR4d0178_WYG_006-6b"/>
度使開府儀同三司充兩浙西路安撫大使馬步軍都<lb/>
總管兼知鎮江軍府事兼管内勸農使彭城郡開國公<lb/>
食邑四千八百户食實封二千一百户劉光世威嚴而<lb/>
持重沉毅而尚謀勇冠軍中㓜已從於父戰名聞閫外<lb/>
壯自取於侯封屢宣入衛之勞茂著勤王之績迨作藩<lb/>
於京口實扞冦於淮濆呉漢在軍隠若敵國李勣䕶塞<lb/>
賢於長城盡經理之百為見忠純之一節幸天心之悔<lb/>
禍属敵境之按兵敢恃小康遽忘逺畧臨泗濵而列戍<lb/>
<pb n="KR4d0178_WYG_006-7a"/>
良所重煩撫江左以宣威式從改命益資雅望還控上<lb/>
㳺視黄閣以㕘華仍墨縗而從事申加采食昭示邦彛<lb/>
廉藺相歡應體公家之急賈馮不伐佇觀逺業之成於<lb/>
戱殫廪廥之儲以飬兵斯欲頼一朝之用枉名器之寵<lb/>
而命帥豈其美百姓之觀維予一人注意以疇咨與彼<lb/>
萬方勞心而属望爾之責也徃其欽哉可特授檢校太<lb/>
傅依前起復寕武寕國軍節度使開府儀同三司充江<lb/>
南東路宣撫使建康府置司加食邑五百户實封三百<lb/>
<pb n="KR4d0178_WYG_006-7b"/>
户如故主者施行<lb/>
　　　除劉光世特起復檢校太傅寕武寕國軍節度<lb/>
　　　使開府儀同三司充江南東路宣撫使彭城郡<lb/>
　　　開國公食邑五千三百户食實封二千四百户<lb/>
　　　依舊建康府置司制<lb/>
門下禮居䘮則不從政雖曲本於人情將受命而忘其<lb/>
家盖當先於國事眷予賢帥實總師徒方更鎮於上㳺<lb/>
乃重遭於大故肆頒申命以詔在廷持服前起復檢校<lb/>
<pb n="KR4d0178_WYG_006-8a"/>
太傅寜武寜國軍節度使開府儀同三司充江南東路<lb/>
宣撫使建康府置司彭城郡開國公食邑五千三百户<lb/>
食實封二千四百户劉光世智及勇俱忠兼孝立周旋<lb/>
出入身久在於兵間契濶囏難心毎存於親側蚤從父<lb/>
戰晚與母逢由跳盪之功遂顯名於當代盡劬勞之報<lb/>
獲就養於髙堂理實難諶天胡不弔既抱靡瞻之痛復<lb/>
纒何恃之悲載惟將相之大臣無取閭閻之細行宣威<lb/>
南國正需方召之勲終服倚廬可狥騫參之志矧縁金<lb/>
<pb n="KR4d0178_WYG_006-8b"/>
革已釋苴麻顧注意以彌深荐奪哀而奚避起從苫凷<lb/>
還畀旌旄被以衮衣視鼎司而建府命之黻冕假帝傅<lb/>
以臨屯疊示新恩悉仍舊貫以慰三軍之望以寛丙夜<lb/>
之憂於戱事有貴於從宜恩豈顓於檢義見杯圏而輟<lb/>
飲固孝子之至情墨縗絰以臨戎亦昔人之變禮勉服<lb/>
予訓母留乃行可特授起復檢校太傅寜武寜國軍節<lb/>
度使開府儀同三司充江南東路宣撫使彭城郡開國<lb/>
公食邑五千三百户食實封二千四百户依舊建康府<lb/>
<pb n="KR4d0178_WYG_006-9a"/>
置司主者施行<lb/>
　　　除范宗尹特授通議大夫守尚書右僕射同中<lb/>
　　　書門下平章事進封髙平郡開國侯加食邑食<lb/>
　　　實封制<lb/>
門下論一相而弼一人斯舉有邦之職典百寮以擇百<lb/>
揆必求名世之才朕遭時險艱注意賢雋庻獲中興之<lb/>
佐共圖復古之功我得其人肆頒明命中大夫參知政<lb/>
事髙平縣開國男食邑四百户賜紫金魚袋范宗尹端<lb/>
<pb n="KR4d0178_WYG_006-9b"/>
凝而和裕沉厚而髙明學深造於本原識該通於逺大<lb/>
布衣論事馬周若素官於朝白簡持平元衡負真宰之<lb/>
器擢陪丞輔備罄謀謨勤小物而務振於頽綱斷大事<lb/>
而靡聞於遺筞屬虗魁柄實總政機詢用羣言獨取梓<lb/>
人之効講明故事逺追漢相之䂓顧考慎之已詳察忠<lb/>
純之可屬其延登於揆路俾寅亮於天工併陟文階進<lb/>
分侯社倍増采賦昭示寵光慨念我家夐髙前古久戢<lb/>
干戈之用遽生疆場之憂胡馬長驅但肆侵凌之計乗<lb/>
<pb n="KR4d0178_WYG_006-10a"/>
輿逺播未知旋復之期王師益媮而無决勝之兵軍食<lb/>
寖囏而乏相因之粟念兹國步危若綴旒非望可折衝<lb/>
則何以鎮服於四夷非力能起廢則何以彌綸於百度<lb/>
繄汝秉鈞之責寛予當饋之嗟斷以不疑任之勿貳於<lb/>
戯興衰撥亂朕敢忘王業之難持危扶傾爾其任天下<lb/>
之重尚頼同心之助克伸嘗膽之誠往䆒逺圖奚勞多<lb/>
訓可特授通議大夫守尚書右僕射同中書門下平章<lb/>
事進封髙平郡開國侯食邑一千户食實封四百户主<lb/>
<pb n="KR4d0178_WYG_006-10b"/>
者施行<lb/>
　　　除呉玠特授檢校少師奉寜保静軍節度使依<lb/>
　　　前川陜宣撫副使進封建安郡開國侯加食邑<lb/>
　　　食實封制<lb/>
門下朕躬臨江表慮在坤維陸海神臯既失秦川之利<lb/>
銅梁劍閣敢言蜀道之難屬予屏翰之良搤彼闗山之<lb/>
險連摧巨敵繼上殊勲將大聳於師瞻用顯朌於廷號<lb/>
檢校少保定國軍節度使川陜宣撫副使建安郡開國<lb/>
<pb n="KR4d0178_WYG_006-11a"/>
侯食邑一千五百户食實封六百户呉玠沉雄而先計<lb/>
壯决而尚謀結髪戎行勇氣夙聞於絶塞建牙方面威<lb/>
名自折於遐衝頃典䕶軍嘗資扞敵據其勝地初營原<lb/>
上之屯克彼全師悉殄目中之㓂能保四川之固盡憑<lb/>
一戰之威何忿戾之罔悛尚窺覦而未已維此殺金之<lb/>
役實當全蜀之蹊豫料敵情逆為戰備交鋒百鬭嘗以<lb/>
逸而待勞𢷬壘四攻乃用寡而覆衆酋渠各遁黨類幾<lb/>
殱載嘉三㨗之聞獨頼一軍之重方趣第戰多之賞肆<lb/>
<pb n="KR4d0178_WYG_006-11b"/>
稍稽國典之行制在中權顧孰先於主帥位升左棘俾<lb/>
首視於孤卿加兩鎮之節旄盛元戎之儀物肇開公社<lb/>
并衍圭腴以侈大於俊功以昭明於褒律於戯懋賢賢<lb/>
之道名遂亞於師臣恢將將之模任亦兼於連帥往欽<lb/>
服命思廣爾庸斯西鄙之載寜覬中原之可定繄乃忠<lb/>
力豈煩訓言可特授檢校少師奉寜保静軍節度使依<lb/>
前川陜宣撫副使進封安定郡開國侯加食邑五百户<lb/>
食實封二百户主者施行<lb/>
<pb n="KR4d0178_WYG_006-12a"/>
　　　除邢煥特授慶逺軍節度使充醴泉觀使特封<lb/>
　　　徳清縣開國子食邑五百户食實封二百户制<lb/>
門下親帝祠而行慶本朝存不易之䂓以后父而疏封<lb/>
厯世有相承之制朕禮神而徼福稽古而廣恩維時戚<lb/>
里之良來被合宫之澤肆頒齋鉞式布明綸保静軍承<lb/>
宣使邢煥禀徳純明賦資樂易納嬪朱邸蚤聨肺腑之<lb/>
親正位長秋遂托椒房之重方履囏難之際實宣陪扈<lb/>
之勞恂恂敦謹厚之風翼翼執謙恭之節簉英遊於延<lb/>
<pb n="KR4d0178_WYG_006-12b"/>
閣嘗綴從班承宻㫖於中樞旋更使領求閑甚力避寵<lb/>
弗居乃逺引于荒遐殆備嘗於險阻比賜環而錫命喜<lb/>
乗驛以來歸顧宫掖凄凉重感播遷之禍而姻親零落<lb/>
孰寛寡恃之憂留寘行朝復辭要地念恩均百辟可獨<lb/>
限於后家矧官滯五期盍序陞於將閫是用建節旄於<lb/>
南屏奉祠館於中都多食圭腴肇開封邑茂舉邦朝之<lb/>
典并為賢戚之榮於戯家重身尊曽靡嬰於吏職仁霑<lb/>
恩洽茲共享於神休惟富貴不離其躬則君臣並受其<lb/>
<pb n="KR4d0178_WYG_006-13a"/>
福往膺渙渥益勉令名特授慶逺軍節度使充醴泉觀<lb/>
使特封徳清縣開國子食邑五百户食實封二百户主<lb/>
者施行<lb/>
</p>
<p>
</p>
  </div>
</body>
</text>
</TEI>
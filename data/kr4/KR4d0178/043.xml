<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十三</head>
    <p>
<pb n="KR4d0178_WYG_043-1a"/>
欽定四庫全書<lb/>
　北海集巻四十三　　　　宋　綦崇禮　撰<lb/>
　　兵籌類要<lb/>
　　薦舉篇<lb/>
臣嘗謂人君用賢之道相易而將難徳行著於平素謀<lb/>
猷見於啓沃則任以相焉可也惟將不然固有不拘小<lb/>
節不䕶細行一旦崛起草野而功名暴白於天下自非<lb/>
責之近臣之薦待以不次之舉則委靡沉伏而不獲自<lb/>
<pb n="KR4d0178_WYG_043-1b"/>
効者有之<lb/>
昔張耽之舉謝艾其説曰韓信非舊臣穰苴非舊將吕<lb/>
蒙非舊勲魏延非舊徳盖謂折衝禦侮得其人則用之<lb/>
不以資計而序遷也張仲華用艾為中帥大破羣賊則<lb/>
耽其知所薦乎<lb/>
漢髙祖拜大將諸將皆喜人人自以為得大將韓信為<lb/>
治粟都尉蕭何薦其能用以為大將一軍皆驚<lb/>
唐憲宗討劉闢顯功宿將人人自謂當選髙崇文為兵<lb/>
<pb n="KR4d0178_WYG_043-2a"/>
馬使杜黄裳薦其才用以討闢人皆大驚<lb/>
臣讀呉子曰勤之以禮撫之以仁若漢髙祖唐憲宗類<lb/>
能進此<lb/>
晉文公謀元帥趙衰曰郤糓可説禮樂而敦詩書乃使<lb/>
郤糓將中軍<lb/>
臼季使過冀見冀缺耨其妻饁之相待如賓與之歸言<lb/>
諸文公以為下大夫<lb/>
晏嬰薦田穣苴曰文能附衆武能威敵願君試之景公<lb/>
<pb n="KR4d0178_WYG_043-2b"/>
以為將軍扞燕晉之師<lb/>
漢王敗於彭城至下邑下馬據鞍問諸可與共功名者<lb/>
良進黥布彭越韓信卒破楚者此三人力也<lb/>
何武薦辛慶忌曰行義修正果毅敦厚冝在爪牙以備<lb/>
不虞<lb/>
鄧禹薦吳漢曰其人勇鷙有智謀諸將鮮能及者即拜<lb/>
大將軍薦冦恂曰文武備足有御衆牧人之才非此子<lb/>
莫可使也<lb/>
<pb n="KR4d0178_WYG_043-3a"/>
光武在河北賈復因鄧禹得召見光武竒之禹亦稱復<lb/>
有將帥節於是以為破虜將軍<lb/>
皇甫規薦張奐以自代曰宜正元帥以從衆望<lb/>
周瑜薦魯肅才冝佐時當求其比以成功業不可令去<lb/>
也<lb/>
泰始中將興伐吳之役詔求猛士兖州舉馬隆材堪良<lb/>
將<lb/>
苻堅強盛朝廷求文武良將鎮御北方謝安以謝𤣥應<lb/>
<pb n="KR4d0178_WYG_043-3b"/>
舉<lb/>
陳騫薦唐彬曰彬之為人勝騫逺甚帝以為鎧曺屬<lb/>
武帝伐廣固人或薦王鎮惡帝與語異焉因留宿旦謂<lb/>
諸佐曰鎮惡王猛孫所謂將門有將<lb/>
梁武起兵發郢謀留守將上難其人久之顧韋叡曰棄<lb/>
騏驥而不乘焉惶惶而更索即日以為江夏太守<lb/>
陳宣帝之北侵也衆議在淳于量徐勉獨以吳明徹為<lb/>
人無過者用之為督<lb/>
<pb n="KR4d0178_WYG_043-4a"/>
楊素言劉方有將帥之畧詔為行軍總管<lb/>
張悍薦來瑱能斷大事有禦侮材<lb/>
李徳裕以回鶻逼振武轉戰雲州薦將無易石雄者請<lb/>
以蕃軍勁卒與漢兵銜枚夜擊之帝即以方畧授劉沔<lb/>
令雄邀擊可汗於殺胡山敗之<lb/>
臣讀呉子曰世不絶聖國不乏賢若趙衰晏嬰類能進<lb/>
此<lb/>
晉襄公反自箕以再命先茅之縣賞胥臣曰舉郤缺子<lb/>
<pb n="KR4d0178_WYG_043-4b"/>
之功也<lb/>
黥布以兵㑹陔下髙祖謂隨何曰吾方圖子之功<lb/>
馮奉世平西域元帝謂徐幹曰賀將軍所舉得其人<lb/>
吳明澈克淮南宣帝謂徐陵曰賞卿知人<lb/>
髙崇文平蜀憲宗目杜黄裳曰時卿之功<lb/>
臣讀孫子曰賞罰孰明若晉襄公類䏻進此<lb/>
陳湯斬單于首上䟽宜揭槀街丞相匡衡等以月令春<lb/>
當掩骼埋胔不可將軍王商以夾谷之㑹孔子誅優施<lb/>
<pb n="KR4d0178_WYG_043-5a"/>
盛夏手足異門而出宜揭十日詔將軍議是也<lb/>
史萬歳討突厥聞其威名引去萬歳追斬數千級楊素<lb/>
害其功因譖萬歳云突厥本降初不為㓂來於塞上蓄<lb/>
牧耳遂寢其功<lb/>
裴行儉縱反間説阿史徳曰伏念與阿史徳温傳相貳<lb/>
伏念縛温傳降初行儉許伏念以不死侍中裴炎害其<lb/>
功卒斬伏念及温傳行儉曰殺降則後無復來矣<lb/>
李徳裕節度劍南吐蕃維州將悉怛謀降維距成都四<lb/>
<pb n="KR4d0178_WYG_043-5b"/>
百里因山為固東北繇索叢嶺而下二百里地無險走<lb/>
長川不三千里真吐蕃之牙異時戍之制虜入者也徳<lb/>
裕既得之即發兵以守具陳出師之利牛僧孺沮其功<lb/>
命返悉怛謀於虜以信所盟徳裕終身以為恨<lb/>
檀道濟威名甚重左右腹心並百戰諸子又有才器朝<lb/>
廷疑畏之<lb/>
宋祖入關之功王鎮惡為首時論者深憚之<lb/>
臣讀孫子曰進不求名退不避罪若陳湯裴行儉類<lb/>
<pb n="KR4d0178_WYG_043-6a"/>
能進此<lb/>
馮唐事文帝帝言趙將李齊之賢意未嘗不在鉅鹿且<lb/>
恨不得亷頗李牧為將唐謂帝雖有頗牧不能用因激<lb/>
帝赦魏尚復以為雲中守<lb/>
太宗疑李宏節貪欲坐舉者魏徴謂屈突通張道原號<lb/>
清白死且不變審其清者不加恤疑其濁者罪所舉帝<lb/>
曰朕未之思置而不問<lb/>
臣讀呉子曰王臣失位而欲見功于上者為一卒若文<lb/>
<pb n="KR4d0178_WYG_043-6b"/>
帝太宗類能知此<lb/>
論曰春秋傳有言出師專行謀誓軍旅君與國政之所<lb/>
圖也事君以人乃國政之所先惟善故能舉其類善者<lb/>
以類進則可與勝敵可與强國若蕭何之於韓信杜黄<lb/>
裳之於髙崇文能舉類者歟噫子桑舉孟明而左氏稱<lb/>
其覇晉子文舉子玉而臧貫知其敗楚為政者其謹所舉<lb/>
哉<lb/>
　　君命篇<lb/>
<pb n="KR4d0178_WYG_043-7a"/>
臣聞古天子召諸侯諸侯輦輿就焉盖君命之臣聽之<lb/>
甚於影響况夫為國爪牙伐叛討貳機㑹之乘間不容<lb/>
髪則所以承命者宜如何觀周之南仲城朔方平玁狁<lb/>
詩人推美之以出車名篇其義如此<lb/>
隠十年公敗宋師于管庚午鄭師入郜辛未歸於我<lb/>
庚辰鄭師入防辛巳歸於我君子謂鄭荘于是乎可謂<lb/>
正矣以王命討不廷不貪其土以勞王爵正之體也<lb/>
莊六年衛侯入於衛其不言伐衛納朔何也不言天王<lb/>
<pb n="KR4d0178_WYG_043-7b"/>
之命也<lb/>
趙奢受命之日不問家事穰苴責莊賈曰將受命之日<lb/>
則忘其家<lb/>
李傕用周忠賈詡策召朱雋入朝軍吏皆憚入關欲應陶<lb/>
謙等雋曰以君召臣義不俟駕况天子詔乎遂就召<lb/>
吳漢毎當出師朝受召夕即引道無辦嚴之日故能任<lb/>
職以功名終<lb/>
朱然為右軍帥終日欽欽常在戰塲雖世無事毎朝夕<lb/>
<pb n="KR4d0178_WYG_043-8a"/>
嚴鼔兵在營者咸列行就隊以此玩敵使不知所備故<lb/>
出輙有功<lb/>
吕僧珎從文帝東討知行軍衆局事宅在建陽門自受<lb/>
命當行毎日由建陽門道不過私室帝以此知之<lb/>
楊公則威名素著朝廷北侵詔假節先往屯洛口公則<lb/>
受命將發染疾曰國家不以吾朽懦任以前驅豈可辭<lb/>
事彊起登舟<lb/>
郭子儀握兵居外程元振魚朝恩短毁然詔至即日引<lb/>
<pb n="KR4d0178_WYG_043-8b"/>
道無纎芥顧望曺王臯觀察湖南李希烈反遷江西節<lb/>
度受命日不宿家<lb/>
李晟軍定州帝出奉天有詔召晟即日治嚴張孝忠以<lb/>
軍介二盜間倚晟為重數欲止晟無西晟語衆曰天子播<lb/>
越人臣當百舍一息乃踰飛狐次代州<lb/>
叚秀實為折衝都尉肅宗在靈武詔李嗣業以安西五千<lb/>
兵赴行在節度使梁宰欲逗留觀變嗣業陰然可秀實<lb/>
責謂曰天子方急臣下乃欲晏然公常自稱大丈夫今<lb/>
<pb n="KR4d0178_WYG_043-9a"/>
誠兒女爾嗣業固請宰遂東師以秀實為輔<lb/>
李光顔節度邠寧李㝏亂汴州詔總軍出討朝受命暮<lb/>
即戎翌日㧞尉氏汴人未陳薄之賊走<lb/>
髙崇文選兵五千常若㓂至及平蜀夘漏受命辰巳出<lb/>
師器良械完無一不具<lb/>
劉昌守寧陵詔以宣武兵八千北出五元士卒有逗留<lb/>
沮事者斬三百人乃行舉軍慴服<lb/>
周太祖拜樞宻是時河中永興鳯翔相繼反諸將無功<lb/>
<pb n="KR4d0178_WYG_043-9b"/>
隠帝曰吾欲煩公可乎威對臣不敢請亦不敢辭惟陛<lb/>
下命乃使西督諸將<lb/>
梁太祖懼潞王從珂在河中為患乃顧張存欽以一大<lb/>
繩與之曰為我持此縛珂來卒徙珂於汴<lb/>
臣讀呉子曰受命而不辭敵破而後言返将之體也若<lb/>
呉漢朱雋類䏻進此<lb/>
李光弼保聞喜為僕固懐恩所忌又為程元振中傷吐<lb/>
蕃㓂京師代宗詔入援光弼畏禍遷延不敢行帝還長<lb/>
<pb n="KR4d0178_WYG_043-10a"/>
安拜東都留守察其去就光弼以久須詔書不至歸徐<lb/>
州取租賦為解<lb/>
來瑱節度南山明年詔還諷衆留己而外示行又改節<lb/>
度淮西瑱言淮西無糧須麥收可上道又諷衆固留<lb/>
臣讀呉子曰機有所謂使其君臣相怨上下相咎是謂<lb/>
事機若李光弼来瑱幾類于此<lb/>
論曰春秋傳曰為天下主者天也繼天下者君也君之<lb/>
所存者命也夫命上以義制之下以信承之以整六師<lb/>
<pb n="KR4d0178_WYG_043-10b"/>
以誅不義若賈復李光顔之忠敏吕僧珍髙崇文之憂<lb/>
國李晟叚秀實之責善盖古所謂社稷臣者歟李光弼<lb/>
陷於嫌隙畏逼不終此杜工部所以借喻於秋葉也<lb/>
</p>
<p>
</p>
  </div>
</body>
</text>
</TEI>
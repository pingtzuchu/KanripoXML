<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十八</head>
    <p>
<pb n="KR4d0178_WYG_038-1a"/>
欽定四庫全書<lb/>
　北海集巻三十八　　　　宋　綦崇禮　撰<lb/>
　　兵籌類要<lb/>
　　器識篇<hi>志大意廣附</hi>
臣嘗謂士之致逺先器識不充其器而能大有為者未<lb/>
之有也故吞勍敵著洪烈者以器度凝逺為先<lb/>
冦恂名重朝廷時人以為有宰相器<lb/>
曹仁數有功魏祖器其勇略以為議郎都騎<lb/>
<pb n="KR4d0178_WYG_038-1b"/>
先主以周公瑾為器量廣大萬人之英<lb/>
徐庶見先主先主器之<lb/>
先主見龎統與譚大器之以為治中從事<lb/>
劉琦深器諸葛亮謀自安之術<lb/>
諸葛恪名盛當世孫權深器異之<lb/>
温嶠奉表元帝辭㫖慷慨舉朝屬目帝器而佳焉<lb/>
應詹以學藝文章稱何邵見之曰君子哉若人大将軍<lb/>
劉宏請詹為長史謂之曰君器識宏深後當代老子於<lb/>
<pb n="KR4d0178_WYG_038-2a"/>
荆南矣<lb/>
羅憲公亮嚴整武帝以為有才畧器幹憲薦蜀人常忌<lb/>
杜軫史氏以為西國之良器<lb/>
王猛器度雄逺有佐時之志猛謂權翼曰皇甫真固大<lb/>
器也<lb/>
姚㐮神眀器宇孫䇿之儔而雄武過人<lb/>
馮道振累立戰功於梁自謂少文常慕周勃之器量<lb/>
韋叡雅有曠世之度<lb/>
<pb n="KR4d0178_WYG_038-2b"/>
羊侃寛度有器局<lb/>
侯莫陳頴有氣量風神警發為時輩所推<lb/>
楊素少有大志髙祖器之<lb/>
宇文憲氣識不凡文帝以為重器<lb/>
張守珪遷幽州果毅刺史盧齊卿器之引與共榻坐謂<lb/>
曰不十年子當節度是州為國重将<lb/>
王忠嗣與上論兵應對蠭起帝器之曰後日爾為良将<lb/>
王彦章驍勇有力梁晉争天下為勍敵彦章心常輕晉<lb/>
<pb n="KR4d0178_WYG_038-3a"/>
王謂人曰亞子鬬小雞兒耳何足懼哉<lb/>
臣讀孫子曰善戰者之勝無智名無勇功故其戰勝不<lb/>
忒若冦恂曹仁器宇宏博類能進此<lb/>
論曰航不槳輿不輪兹器也必極其量然後可以致用<lb/>
况君子之大器乎當百萬之鋒而未嘗動色驅百萬之<lb/>
衆若使一民殆非淺識狹中者足以辦此昔僕固懐恩<lb/>
誘諸蕃十萬入冦郭子儀曰無能為也李守貞以死士<lb/>
數千人夜入軍營劉詞曰不足驚也向非宇量宏廓志<lb/>
<pb n="KR4d0178_WYG_038-3b"/>
先定而才有餘者曷臻是哉<lb/>
　　志氣篇<lb/>
臣嘗謂将以志為主以氣為輔志藏於神而為氣之帥<lb/>
氣藏於肺而為體之充茍氣不足以發志志不足以運<lb/>
氣則何以勇冠三軍而威振鄰敵故曰功崇惟志又曰<lb/>
志至焉氣次焉知此則知所謂大勇矣<lb/>
陳勝曰燕雀安知鴻鵠之志<lb/>
項羽曰書足記姓名而已劒一人敵不足學學萬人敵<lb/>
<pb n="KR4d0178_WYG_038-4a"/>
耳<lb/>
馬援曰丈夫為志窮當益堅老當益壮<lb/>
班超曰丈夫無他志畧猶當立功異域<lb/>
張奐曰丈夫處世當為國家立功邊境<lb/>
鄧艾少有志氣鄉里所重<lb/>
朱暉早有氣决年十三道遇羣賊㧞劒前曰財物可取<lb/>
諸母衣不可得今日朱暉死日也賊笑其小壮其志遂<lb/>
赦之<lb/>
<pb n="KR4d0178_WYG_038-4b"/>
杜預曰徳不可以企及立功立名可庶㡬也<lb/>
劉琨少負志氣聞祖逖被用與親故書曰吾枕戈待旦<lb/>
志梟逆虜常恐祖生先吾著鞭<lb/>
祖逖與劉琨共被同寝中夜聞荒鷄鳴蹵琨覺曰此非<lb/>
惡聲也因起舞逖琨並有英氣中宵起坐相謂曰四海<lb/>
鼎沸與足下當相避於中原耳<lb/>
諸葛亮抱膝長嘯人問其所志但笑而不言<lb/>
王濬開廓有大志<lb/>
<pb n="KR4d0178_WYG_038-5a"/>
尹緯少有大志每覧書至宰相立勲之際常輟書而歎<lb/>
宗慤曰願乗長風破萬里浪<lb/>
蒯恩舍芻歎曰大丈夫彎弓三石奈何充馬士<lb/>
吉士瞻少有志氣吳苞勸以經學因誦鮑昭詩云儒陋<lb/>
守一經未足識行藏拂衣不顧<lb/>
周文育見兄周捨請制名字命兄子宏遜教之書計宏<lb/>
遜冩蔡邕勸學及古詩遺之文育曰誰能學此取富貴<lb/>
但有大槊耳<lb/>
<pb n="KR4d0178_WYG_038-5b"/>
李安仁少有大志嘗拊髀嘆曰三将五校何難之有<lb/>
來䕶兒好立竒節誦詩至擊鼔其鏜捨書嘆曰大丈夫<lb/>
在世當如是㑹為國滅賊以取功名<lb/>
于謹好孫子兵書或勸之仕者謹曰州郡之職昔人所<lb/>
鄙台鼎之位須待時來吾所以優游鄉邑聊以卒嵗耳<lb/>
李靖曰丈夫要當以功名取富貴何至作章句儒<lb/>
馬燧輟䇿嘆曰方今天下有事丈夫當以功業濟四海<lb/>
豈老一儒哉<lb/>
<pb n="KR4d0178_WYG_038-6a"/>
馬璘觀馬援傳曰使吾祖功業墜于地乎<lb/>
史稱耿恭慷慨多大畧有将帥才<lb/>
司馬懿有竒節多大畧<lb/>
唐彬每慷慨志在立功<lb/>
李充少慷慨有英畧<lb/>
長孫晟精武藝多竒畧<lb/>
賀若弼慷慨有大志<lb/>
李恭沉敏有逺識<lb/>
<pb n="KR4d0178_WYG_038-6b"/>
王忠嗣雄毅有武畧<lb/>
王僧辨習兵書善騎射慨然有大志<lb/>
梁僅有勇氣常慷慨好立功<lb/>
辛讜年五十不肯仕慨然有濟世意<lb/>
叚秀實沉厚能斷慨然有濟世意舉眀經秀實曰搜章<lb/>
摘句不足以立功乃棄去起宅開路欲使容長㦸旛旗<lb/>
黄碣為閩将軒然有志尚同列有假其筆者曰是筆他<lb/>
日斷大事不可假<lb/>
<pb n="KR4d0178_WYG_038-7a"/>
來瑱畧知書尚名節崖然有大志<lb/>
臣讀吳子曰志在吞敵者必加其行列若馬援班超類<lb/>
能進此<lb/>
諸葛亮既㧞冀城顔色愀然有吞魏之志<lb/>
羊叔子既建三城志氣慨然有并吞之志<lb/>
周訪宣力中原志平河洛<lb/>
劉雍因蕃戎畏懾慨然有復河湟志欲以滅胡平蜀為<lb/>
己任言論慷慨<lb/>
<pb n="KR4d0178_WYG_038-7b"/>
臣讀孫子曰亂而取之若諸葛亮羊叔子類能進此<lb/>
諸葛亮自比管仲樂毅<lb/>
鍾㑹時人謂之子房<lb/>
崔浩自比張良<lb/>
元崇祖自比韓白<lb/>
劉湛自比管葛<lb/>
劉信自比韓信<lb/>
吳眀徹以英雄自許<lb/>
<pb n="KR4d0178_WYG_038-8a"/>
宇文忻以韓白衛霍為未足多尚<lb/>
曹景宗讀穰苴樂毅傳放巻嘆曰丈夫當如是<lb/>
臣讀孫子曰勝可為也若諸葛亮崔浩類能進此<lb/>
孔融志大才踈見敗於袁譚史稱文舉之志足以動義<lb/>
槩而忤雄心<lb/>
蕭惠開才踈意廣起亂於蜀土至都見眀帝曰非臣不<lb/>
亂非臣不平<lb/>
臣讀孫子曰不知彼不知己每戰必殆若孔融蕭惠開<lb/>
<pb n="KR4d0178_WYG_038-8b"/>
其敗以此<lb/>
論曰天下無不可為之事志强氣専則為之而成故奕<lb/>
雖小數一累其志則不能以勝况戎事乎武王克紂之<lb/>
功尚父實維鷹揚播諸樂舞則曰發揚蹈厲太公之志<lb/>
也夫功有小大未能不因於志兹記禮者所以推本而<lb/>
歸美歟<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十</head>
    <p>
<pb n="KR4d0178_WYG_040-1a"/>
欽定四庫全書<lb/>
　北海集巻四十　　　　　宋　綦崇禮　撰<lb/>
　　兵籌類要<lb/>
　　誠感篇<lb/>
臣嘗謂人臣事上莫過乎忠忠則不欺故可以動人可<lb/>
以感神易言王眀並受其福詩以靖恭正直為神介之<lb/>
福盖謂是也矧将臣出萬死一生之地保人民衛社稷<lb/>
則非忠以有格者其能成功乎<lb/>
<pb n="KR4d0178_WYG_040-1b"/>
貳師将軍㧞刀刺山飛泉湧出<lb/>
耿恭屯金蒲城穿井五丈不得水恭向井再拜為吏士<lb/>
禱井泉湧出<lb/>
張與世軍赭圻軍士伐木栅於青山遇一童子曰賊下<lb/>
旬當平無自苦忽不見果敗劉胡<lb/>
吕光討西域及流沙三百餘里無水将士失色曰吾聞<lb/>
李廣利精誠感飛泉湧出吾等豈獨無感致于皇天必<lb/>
将有濟諸君不足憂也俄而大雨平地三尺龜兹王白<lb/>
<pb n="KR4d0178_WYG_040-2a"/>
純距光光左臂内脉起成文字曰巨覇<lb/>
豆盧勣鎮渭州髙武隴絶壁乏水勣馬足所踐飛泉湧<lb/>
出有白烏翔止㕔前白狼見於襄城百姓號其泉為玉<lb/>
漿泉<lb/>
楊朝晟城方渠以遏吐蕃師次方渠水乏有青蛇降險<lb/>
下走視其迹水從而流築防環之遂為停淵有詔置祠<lb/>
名曰應聖<lb/>
李嗣業為疏勒鎮使城一隅毁屢築輙壊嗣業祝之有<lb/>
<pb n="KR4d0178_WYG_040-2b"/>
白龍見因其處立祠以祭城遂不壊<lb/>
耿恭故井久涸禱已泉復出<lb/>
牛存節節度康國軍朱友謙叛附於晉西進鳯翔存節<lb/>
東西受敵同州水醎而無井友謙與岐兵合圍時久欲<lb/>
以渴斃之存節禱而擇地鑿井八十水皆甘可食友謙<lb/>
卒不能下<lb/>
臣讀孫子曰知天知地聖乃不窮若貳師将軍耿恭類<lb/>
能進此<lb/>
<pb n="KR4d0178_WYG_040-3a"/>
周饑克商而年豐衛旱伐邢而雨降<lb/>
王覇至滹沱河水流澌光武令覇往視還即詭言氷堅<lb/>
可渡比至河氷亦合光武以為天瑞<lb/>
陳茂為交阯别駕刺史舟敝渉海遇風船欲覆沒茂㧞<lb/>
劒呵罵水神風即息<lb/>
石勒征劉曜濟自大堨先是流澌風猛軍至氷凌清結<lb/>
濟畢流澌大至勒以為神靈之助命曰靈昌津<lb/>
庾翼率衆北伐及襄陽大㑹僚佐陳旌甲親授弧矢曰<lb/>
<pb n="KR4d0178_WYG_040-3b"/>
我之行也若此射矣遂三起三疊徒衆屬目其氣十倍<lb/>
賀若弼遇突厥入朝賜射突厥一發中的上命弼再拜<lb/>
而咒曰臣若赤誠奉國者當一發破的如其不然發不<lb/>
中也既射一發而中<lb/>
石雄討劉植白鷺立水次雄誓而射之正中其目知有<lb/>
成功<lb/>
宣宗詔李嗣業討党項見植竹纔尺許逺且百歩帝屬<lb/>
二矢曰党項窮冦仍嵗暴吾邊鄙今我約射竹中則彼<lb/>
<pb n="KR4d0178_WYG_040-4a"/>
當自亡一發竹分矢徹諸外不閲月羌果破殄<lb/>
馬燧之在河陽河水暴溢燧不忍獨生而水不為害<lb/>
李嗣業道蔥嶺有大石塞隘以足蹶抵窮壑識者以為<lb/>
至誠所感云<lb/>
安重榮立一箭百歩而射之曰石公為天子則中一發<lb/>
輙中又立一箭而射之曰吾為節度使則中一發又中<lb/>
後為成徳軍節度使<lb/>
臣讀孫子曰精誠在乎神眀戰權在乎道術若王覇陳<lb/>
<pb n="KR4d0178_WYG_040-4b"/>
茂類能進此<lb/>
論曰慶忌以讒自刎而彗星襲月鄒衍以忠見棄而繁<lb/>
霜夏隕劉昆向火叩頭而反風降雨戴封積薪自焚而<lb/>
大雨立至天人之應甚於影響况夫将天威逖王慝伐<lb/>
罪弔民則精忠所格其應為如何故疾風暴雨避灌壇<lb/>
之道以至流澌合於滹沱氷凌結於大堨其有以見誠<lb/>
格之至乎<lb/>
　　族屬篇<lb/>
<pb n="KR4d0178_WYG_040-5a"/>
臣嘗謂古之善養兵者相親以恩相結以誠與之安與<lb/>
之危惟所用之往無不利荀卿所謂如子弟之衛父兄<lb/>
是也彼以義合者如此况與我同父者乎是以君子强<lb/>
吾宗不使本根弱厚吾本不使枝葉離以三為五以五<lb/>
為九上殺以治祖禰下殺以治子孫旁殺以治昆弟序<lb/>
以昭穆合以宗黨故能睦其親惟我之從聚其族惟我<lb/>
之用雖赴水火猶之可也豈止廹窮禍患害相救而已<lb/>
乎<lb/>
<pb n="KR4d0178_WYG_040-5b"/>
漢祖定天下蕭何以功封鄼侯羣臣争功髙祖曰諸君<lb/>
獨以身從我多者三兩人蕭何舉數十人皆隨我功不<lb/>
可忘也<lb/>
耿純率宗族合三千餘人迎世祖及破射大族世祖曰<lb/>
大兵軍營進退無常卿宗族不可悉居軍中乃以純族<lb/>
人為蒲吾長悉令親屬居焉純疾廢帝問卿兄弟誰可<lb/>
使者純舉從弟稙即使将純營<lb/>
耿弇舉宗為國所向䧟敵功效大著<lb/>
<pb n="KR4d0178_WYG_040-6a"/>
朱雋守交趾過本縣簡募家兵<lb/>
臧覇率子弟請収家屬詣鄴<lb/>
李典宗族部曲三千餘家自請願徙魏郡太祖笑曰卿<lb/>
欲慕耿純耶典謝曰駑怯功㣲而爵寵過厚誠宜舉宗<lb/>
陳力加以征伐未息宜實郊遂之内以制四方非慕純<lb/>
也遂徙部曲宗族萬三千餘口居鄴太祖嘉之<lb/>
曹景宗從梁武起兵聚衆并率五服内子弟三百人從<lb/>
軍子一與侯景戰及弟子五並直前子一刺其騎騎倒<lb/>
<pb n="KR4d0178_WYG_040-6b"/>
矟折賊解其二弟曰與兄俱出何面獨全乃免胄赴敵<lb/>
子四矟洞胷死子五傷脛還至塹一慟而絶賊嘉子一<lb/>
之勇歸之面如生<lb/>
梁士彦討尉逈令家僮梁黙等為前鋒士彦以其徒繼<lb/>
之大破逈軍<lb/>
渾瑊為中軍都虞候帝狩於奉天瑊率家人子弟以從<lb/>
卒解賊圍<lb/>
王智興伐李師道以歩卒八千次胡陵以騎畀其子晏<lb/>
<pb n="KR4d0178_WYG_040-7a"/>
平為先鋒自率軍繼之壊河橋収黄隊攻金鄉㧞魚臺<lb/>
郭子儀之壻吳仲孺殖貨累巨百萬以國家有急不自<lb/>
安請以子率奴馬從軍徳宗喜甚為官其子五品<lb/>
臣讀吳子曰投之于王天下莫當名曰父子之兵若蕭<lb/>
何耿純類能進此<lb/>
論曰三代之用人入則為卿出則為将其為卿也族類<lb/>
以分則用以為将而族從焉春秋之戰類皆如此觀蕭<lb/>
相國耿将軍咸能睦聚其族實郊遂從軍旅孜孜奉國<lb/>
<pb n="KR4d0178_WYG_040-7b"/>
埀名竹帛庶其能復古者歟<lb/>
　　家貲篇<lb/>
臣嘗謂自營為私背私為公茍至於私則惟利是嗜谿<lb/>
壑可盈是不可厭也志於公則不然潔已盡忠凡可以<lb/>
報國者無不為也死而利國亦或為之况貨寳乎是糞<lb/>
土也而可以濟師将何愛乎故損家貲以助軍惟以天<lb/>
下為公者能之<lb/>
蕭何以家私財佐軍<lb/>
<pb n="KR4d0178_WYG_040-8a"/>
李廣得賞賜輙分其麾下<lb/>
祭遵㢘約小心克己奉公賞賜輙與士卒家無餘財<lb/>
鄧禹西征糧乏王丹率宗族上麥二萬斛<lb/>
竇嬰為大将軍伐吳楚賜金十斤嬰陳於廡下将士過<lb/>
者得裁取為用<lb/>
曹公取家好金為吕布作印<lb/>
沈慶之身享大國家素富厚再獻緡十萬榖萬斛<lb/>
吳眀徹有粟麥三千餘斛鄉里飢餒眀徹自謂何功致<lb/>
<pb n="KR4d0178_WYG_040-8b"/>
此并所得金帛盡散之士卒家無私藏<lb/>
裴行儉擒都支帝賜都支資産金四斤三千餘物槖駞<lb/>
牛馬稱是行儉分給親故洎麾下數日輙盡<lb/>
郭子儀屯邠州回紇赤心請市馬萬疋有司以財乏止<lb/>
市千疋子儀曰回紇有大功宜答其意中原須馬臣請<lb/>
納一嵗俸佐馬直詔不聴人許其忠<lb/>
李晟曰河隴之䧟非吐蕃能取之皆将臣貪暴其種落<lb/>
日益東徙自棄之爾因悉家資懐輯降附得大酋表異<lb/>
<pb n="KR4d0178_WYG_040-9a"/>
之吐蕃大懼<lb/>
楊元卿節度河陽何進朱滔亂魏博元卿請自齎三月<lb/>
糧舉軍出討文帝嘉美又獻粟二十萬石助天子經費<lb/>
馬燧擊田悦約衆勝以家財賞至斬楊麾下徳宗嘉之<lb/>
詔出度支償財<lb/>
李嗣業不計居産有宛馬十疋前後賞賜皆上之官以<lb/>
助軍衣<lb/>
石雄朝廷賜與輙置軍門自取一疋縑餘悉分士伍武<lb/>
<pb n="KR4d0178_WYG_040-9b"/>
宗喜曰今為帥義而勇罕雄比者<lb/>
張廵守睢陽敗尹子琦獲車馬牛羊悉分士卒毫不入<lb/>
其家<lb/>
于頔見帝討蔡頔獻家財以助國帝却之<lb/>
王建及将銀槍校節軍悉以家資散士卒累立軍功<lb/>
安彦威塞河决出私錢募民治隄為都統禦契丹悉以<lb/>
家財佐軍用<lb/>
臣讀吳子曰上愛其下惠施流布賞信刑察發必得時<lb/>
<pb n="KR4d0178_WYG_040-10a"/>
若李廣祭遵類能進此<lb/>
論曰君天下者生財有道故金寳充牣府庫彼私家之<lb/>
積於國何有而捐以助軍然當時美之史氏述焉非以<lb/>
忠義所激本於誠心故歟在師之上六曰大君有命開<lb/>
國承家盖臣能捐家以奉國則君将寵以髙位賜以厚<lb/>
禄斯能建國立家然則王翦之伐荆請美宅善田不嫌<lb/>
於乞貸之甚何耶盖其説謂空一國之甲士以委我我<lb/>
請子孫業以自堅爾詳觀古人行事惟義之從茍執方<lb/>
<pb n="KR4d0178_WYG_040-10b"/>
以廢事豈義所貴乎<lb/>
</p>
<p>
</p>
  </div>
</body>
</text>
</TEI>
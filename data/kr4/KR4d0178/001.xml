<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻一</head>
    <p>
<pb n="KR4d0178_WYG_001-1a"/>
欽定四庫全書<lb/>
　北海集巻一　　　　　　宋　綦崇禮　撰<lb/>
　　古體詩<lb/>
　　　次韻徳升尚書永慶閣後觀梅之作<lb/>
託根層石下閟艶重檐隂愛日少囘照淑氣潛相尋入<lb/>
牖暗香上俯欄重蘤深孤絶逈多態繁穠徒滿林怪君<lb/>
獨吟賞却酒不為斟應曽共花約遂擬合朋簮雪意殊<lb/>
未巳寒英虞見侵聞花正芬馥相向一披襟<lb/>
<pb n="KR4d0178_WYG_001-1b"/>
　　　次韻國佐侍郎即事<lb/>
雪霽春未和寒雲惨多隂同鄉有期約學海慵沿尋吾<lb/>
衰今得友晩交契則深嵗寒見松栢茂悦依同林倚市<lb/>
人所賤在山泉可斟蟠桃着實遲勸我簡蒿簮吟窻擁<lb/>
翠娥分定那得侵愧笑領君意取酒問胸襟<lb/>
　　　次韻國佐二詩<lb/>
覊旅念鄉縣衰遲驚嵗隂交朋慰幽獨詩酒相追尋求<lb/>
盟敵難弭助順天意深邊書息障候喜氣到山林聫裾<lb/>
<pb n="KR4d0178_WYG_001-2a"/>
得良㑹舉白毋緩斟話舊諠笑語拚醉欹冠簮梁塵歌<lb/>
響墮玉頰酒紅侵殷勤捧杯意不惜汚羅襟<lb/>
官閑一何幸安坐閲光隂世事來無端循環那可尋名<lb/>
髙毁易至官逹憂常深豈敢慕華屋且願依中林主人<lb/>
真好客置酒每共斟里仁知有托計决擬投簮樂飲不<lb/>
泰至歸夜從深侵梅英苦留戀著人香滿襟<lb/>
　　　再賦一首趂韻信筆初無定意也<lb/>
妍詞少勁氣直表無曲隂勸百豈救一枉尺焉取尋世<lb/>
<pb n="KR4d0178_WYG_001-2b"/>
路務爭險人情難測深漁樵各有侣英俊自成林藥苦<lb/>
病所利酒多狂莫斟珠投防按劔玉折戒磨簮願持松<lb/>
栢操甘受雪霰侵途窮但囘步何用涕沾襟<lb/>
　　　再次前韻<lb/>
笙簧樂富貴等是老墻隂汲汲不知止悠悠何處尋所<lb/>
嗟天賦薄未報國恩深一夢遊帝闕九年辭禁林官廩<lb/>
尚可飽村醪時自斟不嫌泥土足懶拂塵埃簮窮巷春<lb/>
雪霽寒檐朝日侵意行何所適還欲訪同襟<lb/>
<pb n="KR4d0178_WYG_001-3a"/>
　　　徳升尚書出示嵗除用韋蘇州韻前後二篇及<lb/>
　　　兩郎屬和粲然盈軸賞歎之餘有感於中亦輙<lb/>
　　　次韻書山居一時事<lb/>
寒宵送徂嵗青燈照華髪天時自代謝人事更治忽聖<lb/>
朝今中興正朔㡬書月未作故鄉歸又見新花發稚女<lb/>
巧娯予剪綵粧風物一釂婪尾觴頺然百憂歇<lb/>
兒童喜時節老大悲齒髪流光難把玩百年如倐忽夜<lb/>
燈猶故嵗晨燎已端月囘首名宦途常虞駭機發今來<lb/>
<pb n="KR4d0178_WYG_001-3b"/>
對青山安坐見春物得失孰多少且使寸心歇<lb/>
　　　奉紀<lb/>
八座近黄扉三公宜黑髮用舍豈自謀機緘何翕忽一<lb/>
麾遽出守雙溪厭風月江海今就閑議論猶英發大厦<lb/>
終須材虚舟聊應物勝覽莫辭頻君騶寜久歇<lb/>
　　　自述<lb/>
箕裘紹弓冶不絶僅如髪遇主當艱虞持身敢怠忽謬<lb/>
隨供奉班更直淹嵗月出領東諸侯羽書憂調發丘壑<lb/>
<pb n="KR4d0178_WYG_001-4a"/>
從素心朝廷憐舊物桑榆不自收我駕將焉歇<lb/>
　　　和東園黄香梅之作因復勸遊<lb/>
寒梅殘㡬枝挿花無㸃髪僧房不得地飄零人所忽谿<lb/>
風晩來急尋香堆碎月不料東城春嬌黄方秀發新詩<lb/>
寓佳賞留情寜一物芳卉滿春山籃輿來莫歇<lb/>
　　　和李元叔秋懐<lb/>
移居寄城郭閴如在郊坰百卉暮凋翠兩山常對青兒<lb/>
童漸呉語氣俗易薰蒸喜聞淮師㨗神武暢威稜叛冦<lb/>
<pb n="KR4d0178_WYG_001-4b"/>
不足滅四夷其來庭十年亂離厄永夜鄊闗情庻見丘<lb/>
墓邦敢貪簮紱榮故人致尺素笑烹雙鯉赬清切哦十<lb/>
詠飄零乖一觥嵗晩良可㑹濟世須時英<lb/>
杜門身塊坐息念心灰死香火逺祠庭文書凈<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>几治<lb/>
劇力豈任投閑計良是深慚未報恩尚費官倉米吾儕<lb/>
晩聞道錯以名為市那知標榜著便有謗尤起如君取<lb/>
已多蚤合登貴仕况彼青箱業家聲在人耳草草脱廌<lb/>
冠重升未應止但願毋近名嘉言終合指<lb/>
<pb n="KR4d0178_WYG_001-5a"/>
　　　送濰州詹倅五首<lb/>
矯矯摩天姿青雲久埀翅别乘屈王祥海隅頼康濟峻<lb/>
節囘郡政深仁賑民匱胡不三年留斯民且安慰<lb/>
天子有使指借問何官曹轉粟泝洛津帆檣連萬艘大<lb/>
臣進所知得此千人豪扶揺一借便看上青雲髙<lb/>
東風催去斾南浦傷離情攀轅何紛紛曉日來傾城中<lb/>
有韋布士雪涕揮縱横欲識何為者為言門下生<lb/>
先達收人材輕重在題目我出一何幸青眼深囘矚聲<lb/>
<pb n="KR4d0178_WYG_001-5b"/>
名士所貴推挽亦已足母老憐我貧家事猶省録<lb/>
人生樂知己見遇况國士吾身不激昻孰為報恩子薦<lb/>
達有往來登門願誰始寄謝魏王孫丹心亦如此<lb/>
　　　蒙成大亨分送紫蘇且以前書有戯謔語埀示<lb/>
　　　解嘲輙次元韻<lb/>
先生昔為吏敏政便劇繁利刅無錯節大邑如烹鮮民<lb/>
曹與廷尉衆紛常裕然胡為棄九卿嵗晩來灌園分隂<lb/>
在所惜寸地不忍閑草木茍有用豈憚逺移根從來憂<lb/>
<pb n="KR4d0178_WYG_001-6a"/>
世心中懐百慮煎栽梅期鼎實無取寒花妍植竹待威<lb/>
鳯肯羡㝠鴻騫此志未云遂亦足留風烟山泉釀賢聖<lb/>
艶曲聼嬋娟引酌梅竹下醉卧雲峯前何以解其酲玉<lb/>
笋捧甌圓香泛紫蘇飲醒心清可憐洗滌麴糵昏還觀<lb/>
神明全先生得此物手種當春天耘培供採掇内熱常<lb/>
得痊云何失滋茂無乃人力愆因疑課督功多稼移大<lb/>
田循例猶見分乞隣問東阡不耐作戲語解嘲來巨篇<lb/>
珠玉隠光彩入城驚市㕓風霜已落木洞户宜埀氊何<lb/>
<pb n="KR4d0178_WYG_001-6b"/>
當擁爐夜一樽同笑言<lb/>
　　　次韻成季尚書喜雪<lb/>
衰年憂患百侵凌胷次聊慿詩澡雪寄情山水時自娯<lb/>
不求賞音絃莫絶身顯豈忘莊舄吟量能盍止周師任<lb/>
閑中之趣難具陳赤城慵卧七囘春終南㨗徑猶可疑<lb/>
海濵老矣誰見稱積雪加寒固應爾且為北人湯餅喜<lb/>
　　　用晦顯謨近出長篇徳升尚書遂已賡和輙牽<lb/>
　　　鄙思以繼二公之後兼簡行之待制<lb/>
<pb n="KR4d0178_WYG_001-7a"/>
赤城自昔佳山水遊宦何曽論道里朅來五載著閑身<lb/>
天假衰年幸如此偶逢人靣即成親信美那知非我里<lb/>
相從晩得世家賢風流未泯典刑全豫章杞梓雜蘭玉<lb/>
向來人物常推先一門卿相有三四功名並列青瑶鎸<lb/>
憔悴祗今餘此老北闕薦書誰復草忘懐驟喜肝膽傾<lb/>
學道故宜容鬢好江湖厯走到海濵可怕鯨波風浩浩<lb/>
平時所寳非瓊瑰生涯都付缾與罍客至輙留盡歡適<lb/>
玉山不覺欹崔嵬醒來黙坐㕘佛祖餘酲宿障隨驅排<lb/>
<pb n="KR4d0178_WYG_001-7b"/>
衡門我亦棲遲久却視華途慚俊茂山中麋鹿㑹同羣<lb/>
客裏妻奴得相守感君向我意甚真杯酒招邀惟恐後<lb/>
往還况此足親知清談雅集每忘疲尚書舊信心如水<lb/>
京兆猶傳政不私共尋泉石豈無伴却上雲霄知有基<lb/>
顧我終焉奚所欲一丘一壑志願足勝遊非逺閑日多<lb/>
秋節正凉新酒熟東州西縣君何求請解行包停去躅<lb/>
　　今體詩<lb/>
　　　故李察院挽歌辭二首<lb/>
<pb n="KR4d0178_WYG_001-8a"/>
學古方從仕投閑遂屏居聲華芸省舊風采栢臺餘黄<lb/>
壤歸何速青雲志莫舒推財均室盡遺子有家書<lb/>
有才曽少試無命可深尤憲府初峩豸滄溟遽狎鷗盛<lb/>
年嗟未老多病忽先秋勤學平生事萱堂孰解憂<lb/>
　　　和人見寄<lb/>
江海同為客山林不並居經時占喜鵲今日剖雙魚擁<lb/>
鼻還成詠撐腸未廢書孤吟聊自遣誰復借吹嘘<lb/>
　　　故丞相高平范公挽歌辭三首<lb/>
<pb n="KR4d0178_WYG_001-8b"/>
遇主方英妙當朝獨老成小車何耄耋前席起公卿感<lb/>
㑹真千載哀榮止半生傷心埋玉處愁霧鎻佳城<lb/>
帷幄言猶在山林迹已遷登庸疑早貴福艾欠長年渾<lb/>
厚風神粹恢宏徳度全直應天奪速何物恨鳶肩<lb/>
憶昔金鑾直天顔喜色新草麻慚大手命相得良臣内<lb/>
賜充懐袖廷敭聳搢紳秪今餘典册那復見斯人<lb/>
　　　故丞相吕成公挽歌詩辭五首<lb/>
翊戴興炎祚權宜倣晉都闗中蕭相國江左管夷吾感<lb/>
<pb n="KR4d0178_WYG_001-9a"/>
㑹逢英主拘攣鄙腐儒人間留不得去與列星俱<lb/>
憶昨初南渡人情正自危起平王室亂笑指楚囚悲投<lb/>
箠來方鋭乘桴計不疑還師期克敵遺恨失斯時<lb/>
仗鉞除君側披荆立本朝規模收廟勝威畧動天驕賢<lb/>
業留黄閣閑情在午橋傷心桃李徑霜霰日蕭條<lb/>
名與功髙大身為世重輕初傳都督令已懾敵人情門<lb/>
謝三千客胷包十萬兵聖王分陜意歎息失長城<lb/>
齪齪誠何算堂堂亦已休嗟聞閉東閣忍復過西州㑹<lb/>
<pb n="KR4d0178_WYG_001-9b"/>
送宜千乘歸藏但一丘往來埋玉恨清淚漲溪流<lb/>
　　　扈從書事<lb/>
扈從官班近囏難報效㣲又同陪法駕復共著征衣舉<lb/>
目江山好傷心井社非何當戎馬定却作故鄉歸負郭<lb/>
田園美迎霜雉兎肥風塵嗟澒洞夢寐悵依稀聖主興<lb/>
皇祚羣公翊政機時平當自劾還採故山薇<lb/>
　　　入雁蕩山<lb/>
傑峯秀嶺競崔巍緩引籃舁不用催一徑靈虚飛鳥上<lb/>
<pb n="KR4d0178_WYG_001-10a"/>
四圍春色畫屏開鹿門未有携家便雁蕩何妨築室來<lb/>
已上封章乞閑𣪚勿令俗駕却輕廻<lb/>
　　　徳升勸酒為已懋尚書夀予即席賦長句以代<lb/>
　　　俳諧<lb/>
禁掖東西曽並直鑾坡先後亦聫名那知白髪歸田舍<lb/>
却見朱轓蒞海城往事囘頭真是夢流年屈指只堪驚<lb/>
一盃相屬公應悉冷煖難移故舊情<lb/>
　　　國佐侍郎併示佳萹謹復次韻<lb/>
<pb n="KR4d0178_WYG_001-10b"/>
漂流嵗晩憐羇跡慷慨平時仰令名問俗卜隣依里社<lb/>
登瀛得友自都城諌書昔覩言常用偉論今傳衆尚驚<lb/>
未足朝眠何所事良辰詩酒最闗情<lb/>
　　　見徳升國佐酬贈歎愛不已用復次韻<lb/>
常伯二卿俱擅美憲臺諌省各知名英詞宜和南薰曲<lb/>
雅意難追北斗城元禮風聲誰得御孟公姓字坐皆驚<lb/>
聫肩接袂予何幸一笑從容每盡情<lb/>
　　　賦東城梅花示哲上人<lb/>
<pb n="KR4d0178_WYG_001-11a"/>
一枝冷落為誰開欲遣寒香入酒杯鐵石心腸猶解賦<lb/>
芝蘭風味合相陪臘前頗訝踈踈見春盡何妨得得來<lb/>
十里東城不嫌逺待㸔山月照徘徊<lb/>
　　　題子正觀察溪風亭二首<lb/>
巧據東西靣勢雄兹亭壯觀一園中淙淙鳴竇過流水<lb/>
拂拂虚簷來逺風好解塵纓濯清泚聊披醉衽望穹窿<lb/>
泠然便欲乘風去汗漫相期孰與同<lb/>
溪上㣲波起穀紋凉颸不斷快餘醺飄飄弄袖疑輕舉<lb/>
<pb n="KR4d0178_WYG_001-11b"/>
馥馥吹花得細聞但羡園林今地主焉知弓劔舊將軍<lb/>
功名興盡從吾好白首安閑少似君<lb/>
　　　徳升尚書賦溪風亭二首以題為韻顧風字某<lb/>
　　　已先作别賦溪字一首<lb/>
泉通暗甃㵼清溪倒影風亭翼瓦齊借問披襟聆漱玉<lb/>
何如擐甲聼征鞞相過底厭時揮麈獨坐應須日杖藜<lb/>
信美那知非我里倚欄歸路已都迷<lb/>
　　　題天台山石橋庵院<lb/>
<pb n="KR4d0178_WYG_001-12a"/>
林麓隂森徑屈盤漸驚危步入重巒地分寳刹臨空翠<lb/>
天設飛梁跨激湍霧暗雲蒸山氣肅雪翻雷輥水聲寒<lb/>
我來不作多求想試出神光變現㸔<hi>案天台勝紀載此詩作題石梁瀑布</hi>
<hi>徑屈盤作曲盤霧暗作霜暗變現作徧現俱誤</hi>
　　　宿獨覺院<lb/>
早發招提宿雨晴征衫猶帯夜香清山藏鳥道疑無路<lb/>
石觸溪流自有聲適足此時逃世網收身何日濯塵纓<lb/>
迂踈愧乏論思效尚得君王記姓名<lb/>
<pb n="KR4d0178_WYG_001-12b"/>
　　　故福國夫人挽歌詞<lb/>
從夫禮法舊推稱訓子詩書亦蚤成烏府盡言知内助<lb/>
鳯池得位見親榮<hi>今西㕔㕘政本中書侍郎</hi>隙駒不究期頥壽風木<lb/>
長悲欲飬情厚福尚餘湯沭地并歸賢嗣作功名<lb/>
蜀都旌節繼輝光象服重來意獨傷許國毋辭驅逺馭<lb/>
懐人忍復舍中堂<hi>先太師甞治成都及㕘政再領蜀太夫人感念疇昔遂不居正寢</hi>新<lb/>
阡豈料今同穴異縣端如在故鄉錯顧飛雲何處是西<lb/>
山松檟已成行<lb/>
<pb n="KR4d0178_WYG_001-13a"/>
　　　奉和徳升尚書探梅之什仍用元韻<lb/>
題詩曽動何郎興寄逺猶傳陸凱名渴見寒英娯北客<lb/>
共尋春信向東城蜂粘晴蘂應先破雀啅芳心已盡驚<lb/>
便擬催開爭賦詠臘中獨使擅幽情<lb/>
　　　七月乙丑作記夢詩初不敢示人而私有傳去<lb/>
　　　者徳升尚書遽先枉和索元萹<lb/>
清夢分明到玉堂紫衣催引對龍章似令裁詔移時罷<lb/>
尚想揮毫半夜忙千里力疲心已息十年境熟念難忘<lb/>
<pb n="KR4d0178_WYG_001-13b"/>
此生未有酬恩日坐撚衰髯祗自傷<lb/>
　　　再用韻奉謝徳升尚書見和且以解嘲<lb/>
西風醒夢入秋堂夢境還空寄短章妄見徒嗟妨睡美<lb/>
閑心久謝趂朝忙流年倐忽身今老榮路斯須味已忘<lb/>
慚愧君詩真戲謔邯鄲自警亦何傷<lb/>
　　　徳升尚書併示新詩愈富而愈工不勝歎服顧<lb/>
　　　見戲之語不置而自處太謙謹和答以重致解<lb/>
　　　嘲之意<lb/>
<pb n="KR4d0178_WYG_001-14a"/>
慶弔從來不下堂漫勞善頌費雕章自嗤夢已空花散<lb/>
更㸔詩為寐語忙論每闊踈時所棄才稱美秀上難忘<lb/>
我宜屏跡君當起出處相違恐兩傷<lb/>
　　　重擬自賦一首呈徳升尚書<lb/>
旋葺幽居卜築堂歸棲不負乞閑章飲遭田父那辭醉<lb/>
雨覔漁師未覺忙汲汲功名徒競逐悠悠身世已兼忘<lb/>
此心真可安江海免使莊生笑重傷<lb/>
　　　蒙示叙舊之作情眷甚厚不可虚辱輙次元韻<lb/>
<pb n="KR4d0178_WYG_001-14b"/>
　　　愧非所以為報也<lb/>
八座方登政事堂一麾却佩郡侯章求閑宛轉常虞謗<lb/>
治劇從容豈厭忙老去昔遊君尚記夢囘陳迹我俱忘<lb/>
相從且共銜杯樂世路爭名巧中傷<lb/>
　　　奉酬已懋尚書<lb/>
紛紛胡騎來無定整整王師動有名已報妖氛掃秦甸<lb/>
還聞聘使出龍城灼知天意民皆悦怯聼風聲冦自驚<lb/>
就飬東朝歸駕近和戎深見聖人情<lb/>
<pb n="KR4d0178_WYG_001-15a"/>
鄉邦甲第常牽興玉几金甌久記名㑹秉樞機還魏闕<lb/>
且栽桃李滿春城郊原氣煖花將發閭里聲和犬不驚<lb/>
<hi>書昨日出城所見</hi>勝日假時聊共樂未應歸隠狥髙情<lb/>
　　　和郭傳師嵗晩書事<lb/>
塵掩龍韜玩具文雨昏金甲岸綸巾横行漸復思清海<lb/>
髙臥端來傲翠筠推轂塞垣終用舊調絲洞户且酬春<lb/>
不辭勝日來追賞却恐功名要及辰<lb/>
　　　漫成<lb/>
<pb n="KR4d0178_WYG_001-15b"/>
生平雅志在林溪故里塵昏未定棲晩向瓊臺諧問舍<lb/>
喜當淮塞罷鳴鞞出郊賸喜園亭勝䇿杖應須酒榼携<lb/>
隨意一觴兼一詠醉言無次亦無題<lb/>
書迷今古懶不讀樽列聖賢時一中顧我本無當世志<lb/>
愛君真有古人風賜環忽恐歸期促放盞常嗟樂事空<lb/>
山鹿野麋便茂草鳯凰終合止梧桐<lb/>
　　　佚老堂為丞相文安公作<lb/>
社稷功名不自賢小園卜築賞閒年脱遺富貴還身外<lb/>
<pb n="KR4d0178_WYG_001-16a"/>
收拾芳菲寓目前未息烟塵勞矚望莫孤風月且留連<lb/>
一時賦詠多竒作江漢崧髙好共編<lb/>
帝眷民瞻豈暫忘江山信美可終藏元勲合冠凌烟閣<lb/>
雅興聊同緑野堂已作時霖却龍卧行㸔天討待鷹揚<lb/>
囑公未用安髙退准擬功成老故鄉<lb/>
　　　寄青田縣令楊仲固<lb/>
九載分違㡬日同銅章又過淛江東芝田吏隠常看鶴<lb/>
山邑官閑早夢熊囹圄屢空知訟簡囷倉相繼喜年豐<lb/>
<pb n="KR4d0178_WYG_001-16b"/>
傳聞江上風塵息相國寜忘幕府功<lb/>
　　　酬李元叔察院見寄<lb/>
書到山中手自披炎凉不改似君稀術窮五技縁何事<lb/>
巢穏一枝聊可依掃跡徑須休去好㝠心深覺向來非<lb/>
緩賡清唱緘題罷却對松牕静掩扉<lb/>
　　　重九日宴臨漳亭<lb/>
九日追歡異昔年强隨時節到層巔俯觀殊俗身如客<lb/>
平瞰丹霄勢欲仙故國傷心滄海外行朝傾首碧雲邊<lb/>
<pb n="KR4d0178_WYG_001-17a"/>
興闌酒罷催歸馭四靣嵐光合暮烟<lb/>
　　　雪晴<lb/>
氷箸埀簷滴漸多眼花眩目氣初和功成尺瑞追前賦<lb/>
喜兆千箱可預歌坐看嫩黄滋栁色遥知新緑漲湖波<lb/>
閉門積玉渾消盡却有兒童整雀羅<lb/>
　　　喜雪呈巳懋使君兼簡徳升尚書國佐侍郎<lb/>
憂民太守致精祈愛物天公意不違要及嵗元彰瑞應<lb/>
故先春至作花飛梅藏踈蘂餘芬馥山壓羣峯失翠㣲<lb/>
<pb n="KR4d0178_WYG_001-17b"/>
疫癘已消麰麥潤更隨晴色探芳菲<lb/>
　　　陪觀使太尉燕集長句兼簡座中諸公<lb/>
遶郭江山四望中一時共寓接羣公戚藩位列三司貴<lb/>
帥閫班分二府崇華省名卿踵持橐<hi>徳升國佐皆任春官</hi>亷車宿<lb/>
將久櫜弓追遊亦有鑾坡客顦顇今先鶴髪翁人事等<lb/>
閑欣戚異賔筵聊喜笑言同更須結伴春遊去已過催<lb/>
花㡬信風<lb/>
　　　對客隠几詩<lb/>
<pb n="KR4d0178_WYG_001-18a"/>
世路機兼穽人情楯與矛客能知許事兀兀一時休<lb/>
邊書猶挿羽世用在持矛空言客何務問事其少休<lb/>
　　　晩晴讀書<lb/>
成功收拾芥舊讀餘斷編時思賢聖對久要故依然<lb/>
忘憂有妙理細與麯生論相携醉鄉去醒見月當門<lb/>
　　　山寺寓居<lb/>
塵埃暗宫錦耒耜安田廬陳力知不能不肯獨何歟<lb/>
宣室思前席承明虚直廬不肯入州府分其終隠歟<lb/>
<pb n="KR4d0178_WYG_001-18b"/>
　　　東齋夜坐<lb/>
當官肯虞謗遇事羞摸稜閒來愛清夜黙坐對青燈<lb/>
一時盛意氣四海竦風稜我懐非此念兀坐對青燈<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二十</head>
    <p>
<pb n="KR4d0178_WYG_020-1a"/>
欽定四庫全書<lb/>
　北海集巻二十　　　　　宋　綦崇禮　撰<lb/>
　　進御故實<lb/>
建炎四年八月十八日勑中書門下省尚書省送到通<lb/>
直郎試尚書吏部侍郎兼權直學士院綦某等奏準尚<lb/>
書吏部牒備準都省劄子於八月四日三省同奉聖㫖令<lb/>
侍從官一員具前代本朝故事闗渉治體者一兩事進<lb/>
入者臣等備數從官無所禆補仰承聖問實深榮懼之<lb/>
<pb n="KR4d0178_WYG_020-1b"/>
至然臣等伏念自艱難以來私家書籍例多失散雖口<lb/>
耳之學粗能記誦一二深慮訛舛抵牾不足以上塵睿<lb/>
覽伏見祖宗以來遴選儒學之臣以奉講讀若令從官<lb/>
一例獻其所聞亦於祖宗朝無此體例况今侍讀侍講<lb/>
並有正官臣等若不揆荒淺奉承詔旨恐有越職之嫌<lb/>
伏望聖慈照察止命講讀官三五日供進前代及本朝<lb/>
故事以資聖學所有元降日令侍從官具故事進入指<lb/>
揮伏乞特賜寢罷庶使臣等不敢侵紊職守伏候勅旨<lb/>
<pb n="KR4d0178_WYG_020-2a"/>
八月十八日三省同奉聖旨令講讀翰林學士兩省官<lb/>
依已降指揮<hi>按㩀此則集中所有進御故實俱係為翰林學士及兼侍讀時所進兹特列此奏于</hi>
<hi>巻首俾後之人亦可因此以考當時之制云</hi>
　　　論唐房𤣥齡創業守文對<lb/>
　　　唐書房𤣥齡傳帝甞問創業守文孰難𤣥齡曰<lb/>
　　　方時草昧羣雄競逐攻乃降戰乃尅創業則難<lb/>
　　　魏徴曰王者之興必乗衰亂覆昏暴殆天授人<lb/>
　　　與者既得天下則安于驕逸人欲静徭役毒之<lb/>
<pb n="KR4d0178_WYG_020-2b"/>
　　　世方敝裒刻窮之國由此衰則守文為難帝曰<lb/>
　　　𤣥齡從我定天下冒百死于一生見創業之難<lb/>
　　　徴與我安天下畏冨貴則驕驕則怠怠則亡見<lb/>
　　　守文之不為易然創業之不易既往矣守文之<lb/>
　　　難方與公等慎之<lb/>
臣嘗考唐太宗撥亂致治功徳兼隆由漢以來誠未之<lb/>
有迹其所以然之故則在夫委用輔相能盡其才而已<lb/>
觀王珪所評一時同列大臣各有所長皆足以居其任<lb/>
<pb n="KR4d0178_WYG_020-3a"/>
冝其職昔者稱人臣之美有曰乃心王室勤勞王家者<lb/>
矣有曰公家之利知無不為者矣則孜孜奉國知無不<lb/>
為𤣥齡為得之輔弼之臣安危所繫時方有事則宣威<lb/>
靖亂以折衝萬里時方無事則當軸處中以坐鎮一堂<lb/>
兼資文武出将入相靖為得之進退開陳之際奉揚布<lb/>
宣之間上以沃一人之心下以善四方之政則敷奏詳<lb/>
明出納維允彦博為得之小紀大綱萬務叢委百司庶<lb/>
府濟繁治劇衆務畢舉胄為得之盡忠勿欺有犯無隠<lb/>
<pb n="KR4d0178_WYG_020-3b"/>
正救其惡而措君於無過將順其美而引君於當道則<lb/>
以諌争為心恥君不及堯舜徴為得之進退賢否别白<lb/>
功罪片善必舉而已無竊位之譏纎惡不容而朝無幸<lb/>
位之嘆則激濁揚清疾惡好善珪為得之此六人者才<lb/>
雖不同咸有廊廟之具太宗兼得而並用之致治之美<lb/>
又何難焉雖然自靖而下則偏有所長殆不能以相移<lb/>
茍獨任以求成功亦不能無闕至于𤣥齡則才優數子<lb/>
而不可以一善名焉故珪但稱其孜孜奉國知無不為<lb/>
<pb n="KR4d0178_WYG_020-4a"/>
而已栁芳有言帝定禍亂而𤣥齡不言功王魏善諌而<lb/>
𤣥齡推其直英衛善兵而𤣥齡身處要地不吝權此其<lb/>
成令名者彼數子之長盖𤣥齡之所并包而効之于君<lb/>
者耳不其優歟烏虖二帝三王逺矣臯䕫益稷伊傅周<lb/>
召之賢不可遽得於後世則用人如太宗者以之除亂<lb/>
而興治亦何為而不可哉<lb/>
　　　論衛文公晉悼公事<lb/>
　　　左傳閔二年衛文公大布之衣大帛之冠務財<lb/>
<pb n="KR4d0178_WYG_020-4b"/>
　　　訓農通商恵工敬教勸學授方任能元年革車<lb/>
　　　三十乗季年乃三百乗襄九年晉侯歸謀所以<lb/>
　　　息民魏絳請施舍輸積聚以貸自公以下茍有<lb/>
　　　積者盡出之國無滯積亦無困人公無禁利亦<lb/>
　　　無貪民祈以幣更賓以特牲器用不作車服從<lb/>
　　　給行之期年國乃有節三駕而楚不能與争<lb/>
臣觀自昔興衰致彊必先自治自治之道未有不本于<lb/>
民者衞文公承懿公失國之後徙于楚丘能以道化其<lb/>
<pb n="KR4d0178_WYG_020-5a"/>
民而建城市營宫室得其時制百姓説之歌于國風亦<lb/>
可謂賢君矣考傳所載則大布之衣大帛之冠約已以<lb/>
禮務財訓農通商恵工裕民以政也敬教勸學知所以<lb/>
作人矣授方而任能知所以官人矣用能安富其國家<lb/>
而革車之盛終致十倍衛之所以復興者如此晉悼公<lb/>
承厲公失道之後修政事建官師舉不失職官不易方<lb/>
爵不踰徳而民無謗言亦可謂賢君矣以楚鄭之故厭<lb/>
於屢戰謀所以息民者魏絳首以施舍為請于是輸積<lb/>
<pb n="KR4d0178_WYG_020-5b"/>
聚以貸焉國無滯積亦無困人則蔵之百姓而家給人<lb/>
足也公無禁利亦無貪民則與衆共利而亷遜興行也<lb/>
祈以幣更賓以特牲省費以蓄其生爾器用不作車服<lb/>
從給嗇用以蓄其力爾行之期年其効足以勝楚晉之<lb/>
所以復覇者如此然則文公所以興衛悼公所以彊晉<lb/>
皆以約已息民為本曷嘗設法立禁務以興利而冨國<lb/>
為哉伍員言越之伐吳亦期以生聚教訓于二十年之<lb/>
後雖小大之遲速各因其力未有不由于是者茍不知<lb/>
<pb n="KR4d0178_WYG_020-6a"/>
出此顧以大讎之未復國用之未充務速効而忽逺圖<lb/>
乃欲於䘮亂之餘求生財之道有司或不知恤將巧為<lb/>
法制隂取罷民以濟目前之急使其僥倖以成一旦之<lb/>
功而吾民之心已離矣盖亦反其本歟<lb/>
　　　論唐貞觀開元循吏之治<lb/>
　　　唐興乗隋亂離剗祓荒荼擇用州刺史縣令太<lb/>
　　　宗甞曰朕思天下事丙夜不安枕永惟治人之<lb/>
　　　本莫重刺史故錄姓氏於屏風卧興對之得才否<lb/>
<pb n="KR4d0178_WYG_020-6b"/>
　　　狀輙疏之下方以擬廢置又詔内外五品以上<lb/>
　　　舉任縣令者於是官得其人民去愁嘆就安妥<lb/>
　　　開元中又錮廢酷吏懲無良羣臣化之革苛嬈<lb/>
　　　之風争以恵利顯復詔三省侍郎缺擇甞任刺<lb/>
　　　史者郎官缺擇嘗任縣令者至宰相名臣莫不<lb/>
　　　孜孜言長史不可輕授亟易是以授受之間雖<lb/>
　　　不能皆善而所得十五故叶氣嘉生薫為太平<lb/>
　　　埀三百祀與漢相埒致之之術非循吏謂何<lb/>
<pb n="KR4d0178_WYG_020-7a"/>
臣甞謂天生民而立之君使司牧之則國以民為本然<lb/>
而不可以徧臨於天下也於是乎因其生聚列為郡邑<lb/>
而張官置吏政令行焉凡以為民而已郡邑之吏小大<lb/>
非一而近民之官莫如守令守令者為天子而牧養斯<lb/>
民者也今夫連千里之封而得一良守則千里之民安<lb/>
環百里之境而得一良令則百里之民説天下郡邑逺<lb/>
近鱗次城郭相望阡陌相接牧民之吏咸得其良焉則<lb/>
天子埀拱于上而治功成矣是循吏之効也唐之盛際<lb/>
<pb n="KR4d0178_WYG_020-7b"/>
前稱貞觀後稱開元語其致治之本則亦不過於慎重<lb/>
守令而已奈何近世乃不是思守令之選視為輕易由<lb/>
銓部者既一槩以資格授而諸郡守臣除扵朝廷者有<lb/>
五有以被罪而見斥者有以便私而得請者有以議論<lb/>
不合而外補者有以才用無聞而退處者有以宥罪起<lb/>
廢而稍遷者輕授亟易去來靡常雖有龔黄召杜之政<lb/>
何所施設甚非為民置吏之本意至扵縣令其選尤輕<lb/>
監司郡府既以職所臨統動相威制又有奉使之臣將<lb/>
<pb n="KR4d0178_WYG_020-8a"/>
兵之官若銜一命被一檄其經過待遇不異胥吏無厭<lb/>
之求一失其意則呵辱隨之彼惟救罪不暇乃欲責牧<lb/>
民之效得乎然貞觀開元之事其亦有取於今矣茍能<lb/>
倣當時之蹟詳列名氏簡于上心審其才否而廢置之<lb/>
則人皆赴功而守令之職舉申詔宰府著于甲令或由<lb/>
郡守而擢為侍從或由縣令而超居䑓省則人皆樂為<lb/>
而守令之任重其職舉而郡邑之不治者未之見也<lb/>
　　　論王覇從光武渡滹沱河事<lb/>
<pb n="KR4d0178_WYG_020-8b"/>
　　　後漢書王覇傳王郎起光武在薊郎移檄求光<lb/>
　　　武光武令覇至市中募人将以擊郎市人皆大笑舉<lb/>
　　　手揶揄之覇慚懅而還光武即南馳至下曲陽<lb/>
　　　傳聞王郎兵在後從者皆恐及至滹沱河候吏<lb/>
　　　還白河水流澌無船不可濟官屬大懼光武令<lb/>
　　　覇往視之覇恐驚衆欲且前阻水還即詭曰氷<lb/>
　　　堅可渡官屬皆喜光武笑曰候吏果妄語也遂<lb/>
　　　前比至河氷亦合乃令覇䕶渡未畢數騎而氷<lb/>
<pb n="KR4d0178_WYG_020-9a"/>
　　　解光武謂覇曰安吾衆得濟免者卿之力也覇<lb/>
　　　謝曰此明公至徳神靈之祐雖武王白魚之應<lb/>
　　　無以加此光武謂官屬曰王覇權以濟事殆天<lb/>
　　　瑞也<lb/>
臣觀光武初至河北㑹王郎之亂求帝甚急方從薊中<lb/>
晨夜南馳而郎兵在後使滹沱之水或不能渡殆矣安<lb/>
能中興漢業綿祀二百與西京之盛比隆而繼美哉當<lb/>
滹沱之未濟也聞候吏之言衆情危懼將有離散之憂<lb/>
<pb n="KR4d0178_WYG_020-9b"/>
王覇詭以氷堅可渡還報而衆果得濟雖脱於艱難實<lb/>
天相之然非頼覇設權以安衆則衆以離矣將誰與之<lb/>
濟乎或謂氷適得合幸耳不然覇之悮衆悔可及耶盖<lb/>
覇知人情懼不得濟必生意外之變若譎衆以臨河次<lb/>
則阻水待濟不暇他慮可得相保况天時方寒河氷之<lb/>
結無常則事或可符理當有是則覇之用心也顧帝聞<lb/>
覇言而笑候吏之妄則已識覇之意矣兹其大度過人<lb/>
者歟臣幸得備官太史與修日厯而王府舊僚以事迹<lb/>
<pb n="KR4d0178_WYG_020-10a"/>
來上竊聞陛下初以大元帥起兵相州將濟河如大名<lb/>
以圖入援是時我師單寡敵騎充斥濬滑既梗而賊營<lb/>
牢固度不得前忽報洹水渡河氷可濟遂趨洹水路向<lb/>
晚候騎言氷已拆盖節近立春凍當解矣官屬失色莫<lb/>
知所為未敢以白也黎明前鋒報河氷復合衆情大悦<lb/>
時乆雪隂晦及時開霽天日清明陛下乗小車安渡師<lb/>
徒獨後乗糧車以氷薄不能勝有䧟溺者既渡三軍驩<lb/>
譟是夕宿洹水聞敵營不逺五十里翌日由間道進食<lb/>
<pb n="KR4d0178_WYG_020-10b"/>
村民間有言適見三敵騎至旁近村舍問陛下所止人<lb/>
詭答曰過已數日遂以鞭擊鞍而去可謂危矣盖天以<lb/>
大業付陛下則神之相之有非人力所能為者是以中<lb/>
興宋室同符漢光祚嗣之隆未易量也雖然無忘在莒<lb/>
古人忠戒臣竊願有獻焉伏望陛下兢兢業業雖休勿<lb/>
休懲此多囏思雪大恥所期戡定中國迎還兩宫盡復<lb/>
聖朝之舊傳嗣無窮此臣區區效忠之至願陛下所當<lb/>
念兹而不釋者也<lb/>
<pb n="KR4d0178_WYG_020-11a"/>
　　　論仁宗御書<lb/>
　　　慶厯四年上於邇英閣出御書有三軸凡三十<lb/>
　　　五事一曰遵祖宗之訓二曰奉真考之業三曰<lb/>
　　　念祖宗艱難四曰思真宗愛民五曰守信義六<lb/>
　　　曰不巧詐七曰親顧學八曰精六藝九曰慎言<lb/>
　　　語十曰待耆老十一曰崇静退十二曰求中正<lb/>
　　　十三曰懼貴驕十四曰保勇將十五曰尚儒術<lb/>
　　　十六曰議釋老十七曰重良臣十八曰廣視聴<lb/>
<pb n="KR4d0178_WYG_020-11b"/>
　　　十九曰功無迹二十曰戒喜怒二十一曰明巧<lb/>
　　　媚二十二曰杜希㫖二十三曰從民欲二十<lb/>
　　　四曰慎盈滿二十五曰傷暴露二十六曰哀鰥<lb/>
　　　寡二十七曰訪屠釣二十八曰講逺圖二十九<lb/>
　　　曰絶朋比三十曰斥謟佞三十一曰察小忠三<lb/>
　　　十二曰監迎合三十三曰罪已為民三十四曰<lb/>
　　　損躬撫軍三十五曰求善使過又出危竿諭一<lb/>
　　　篇述居髙慎危之意上顧侍讀丁度等曰朕觀<lb/>
<pb n="KR4d0178_WYG_020-12a"/>
　　　書之暇取臣僚章奏及進封事目有深意可施<lb/>
　　　於政治者為此書以分賜卿等度洎侍講曽公<lb/>
　　　亮楊安國王洙等既拜賜因請注釋其義上許<lb/>
　　　之其後度等上答邇英聖問一巻曰陛下上念<lb/>
　　　祖宗下思政治述安危成敗之迹忠邪善惡之<lb/>
　　　事訽謀下臣使進裨補竊思自古求治之主靡<lb/>
　　　不欲興理道安邦國納忠正退姦邪廣聰明致<lb/>
　　　功業然行此數事在明與威斷爾明則不惑威<lb/>
<pb n="KR4d0178_WYG_020-12b"/>
　　　則善柄斷則能行總是三者守而勿失非聖人<lb/>
　　　孰能為臣等甞讀唐書見憲宗英悟留心庶政<lb/>
　　　宰臣陳説政要必往復詰問既盡其理則曰凡<lb/>
　　　事言之則易躬行則難卿等既為朕言之則當<lb/>
　　　行之勿空陳而已李絳對曰非知之難行之惟<lb/>
　　　艱天下之人從陛下所行不從陛下所言惟願<lb/>
　　　每言之則必行之憲宗深所嘉納今臣等親承<lb/>
　　　聖訓敷明治要亦願陛下日與輔臣舉此事目<lb/>
<pb n="KR4d0178_WYG_020-13a"/>
　　　推而行之毋使唐之君臣専美前代也上覽之<lb/>
　　　終篇指其中體大者六事付中書樞宻院令奉<lb/>
　　　行之<lb/>
臣嘗因奏對語及祖宗時事䝉聖諭曰此朕之家法也<lb/>
臣聞之竦然私竊慶幸仰見陛下存心圖事未甞不以<lb/>
祖宗為法臣以是知大業之必復而天下不足治也今<lb/>
臣討繹舊訓得仁宗皇帝御書之目三十有五由其目<lb/>
而尋之則奉先守業修身為政用人御下安邦固本之<lb/>
<pb n="KR4d0178_WYG_020-13b"/>
道舉在是矣臣願陛下書之屏几置之座右起居對之<lb/>
以無㤀仁祖之法亦陛下之志也<lb/>
</p>
<p>
</p>
  </div>
</body>
</text>
</TEI>
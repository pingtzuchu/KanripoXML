<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集卷七</head>
    <p>
<pb n="KR4d0178_WYG_007-1a"/>
欽定四庫全書<lb/>
　北海集卷七　　　　　　宋　綦崇禮　撰<lb/>
　　制<lb/>
　　　除韓世忠特授太尉依前武成感徳軍節度使<lb/>
　　　神武左軍都統制福建江西荆湖南北路宣撫<lb/>
　　　副使加食邑食實封制<lb/>
門下司勲等戰功之目别庶績以稱多太尉掌武事之<lb/>
官視羣公而為重朕若稽周典㕘酌漢儀肆酬良將之<lb/>
<pb n="KR4d0178_WYG_007-1b"/>
勞用冠元戎之號誕揚明命敷告大庭檢校少師武成<lb/>
感徳軍節度使神武左軍都統制福建江西荆湖南北<lb/>
路宣撫副使南陽郡開國侯食邑二千户食實封七百户<lb/>
韓世忠鷙决有謀驍雄無匹馭軍得士優兼程李之能<lb/>
臨敵乗機自合孫吴之法身更百戰勇蓋一時積勲伐<lb/>
以居多席寵名而加厚昨屬閩湘之擾欲嚴斧鉞之誅<lb/>
受命不辭俾副宣威之任成功可必果諧注意之求航<lb/>
海道以濟師環賊巢而𢷬壘神兵天下惡黨晝殱敺狗<lb/>
<pb n="KR4d0178_WYG_007-2a"/>
䑕以無餘撫方隅而悉定㨗書来上旰食為寛方奏凱<lb/>
以北旋遂移軍而西指威聲既震叛衆亦降雖功不自<lb/>
言益見賢能之節而事當貴信可忘懋賞之規還九棘<lb/>
之上儀假五兵之重柄以侈有邦之典以隆上將之權<lb/>
増衍户封陪敦井賦併昭寵數用示眷懐於戯以徳行<lb/>
仁者王朕敢怠息民之志自上安下曰尉爾其思勘亂<lb/>
之圖雖内㓂之略平顧外虞之未靖尚勤乃力勿替前<lb/>
功可特授太尉依前武成感徳軍節度使神武左軍都<lb/>
<pb n="KR4d0178_WYG_007-2b"/>
統制福建江西荆湖南北路宣撫副使加食邑五百户<lb/>
食實封二百户封如故主者施行<lb/>
　　　除韓世忠特授開府儀同三司依前武成感徳<lb/>
　　　軍節度使神武左軍都統制充淮南東西路宣<lb/>
　　　撫使加食邑食實封制<lb/>
門下朕負斧扆而慚域中之尊孰與慰普天之望披輿<lb/>
圖而懐闑外之慮其惟先推轂之求乃眷虎臣久從戎<lb/>
事髙勲當報兹隆開府之儀大任荐更式倚干城之略<lb/>
<pb n="KR4d0178_WYG_007-3a"/>
誕揚渙號敷告治庭太尉武成感徳軍節度使神武左<lb/>
軍都統制充淮南東西路宣撫使南陽郡開國公食邑<lb/>
二千五百户食實封九百户韓世忠英勇冠軍純誠許<lb/>
國摧鋒䧟陣績屢載於旂常受命忘家心靡渝於金石<lb/>
頃宣威令徃殄冦攘樓船南下而甌粤為清雖嘗舉褒<lb/>
崇之典鐡馬西馳而荆湘繼定顧未酬俊偉之功屬已<lb/>
盛秋方營<hi>一作勞</hi>嚴戍廉頗居國詎容鄰壤之加兵李勣<lb/>
守邉遂致敵人之逺塞少稽信賞及此移屯維江表之<lb/>
<pb n="KR4d0178_WYG_007-3b"/>
藩籬任淮壖之屏翰招徕失業務綏撫於凋殘備禦不<lb/>
虞要防閑於侵軼爰資宿望用折遐衝貴絶右班既典<lb/>
五兵之重寵仍雙節其聨三事之華予惟必踐於前言<lb/>
爾尚克圖於来効載陪多賦加食真封并昭進律之常<lb/>
庸示旌功之勸威嚴夙著信草木之知名號令増新見<lb/>
旌旄之動色繄中權之有賴庶外侮之自消於戯輔周<lb/>
則國必强輕敵損威者惟汝之戒將能而君不御臨機<lb/>
制勝者惟汝之為顧方略之如何期功名之未艾徃服<lb/>
<pb n="KR4d0178_WYG_007-4a"/>
予訓毋隳乃成可特授開府儀同三司依前武成感徳<lb/>
軍節度使神武左軍都統制淮南東西路安撫使泗州<lb/>
置司加食邑五百户食實封三百户主者施行<lb/>
　　　除朱勝非特授依前左宣奉大夫守尚書右僕<lb/>
　　　射同中書門下平章事兼知樞宻院事加食邑<lb/>
　　　食實封制<lb/>
門下朕戒懼多虞疇咨良輔維持左右繄吾二相之協<lb/>
心推輓後先豈予一人之獨濟念得賢則國之福而知<lb/>
<pb n="KR4d0178_WYG_007-4b"/>
人者帝所難懲亟易之徒煩蓋嘗輕用於新進懐老成<lb/>
之徃効曷若登庸於舊勞爰即治朝誕揚明命觀文殿<lb/>
學士左宣奉大夫提舉萬夀觀兼侍讀義陽郡開國公<lb/>
食邑二千五百户食實封七百户朱勝非閎深而端亮<lb/>
敦大而疏通陳平之智有餘如晦之才能斷從予初載<lb/>
蚤宣力於要津嘉乃一心遂奮庸於宰路駭巨姦之竊<lb/>
發睨神器而莫揺獨倚精忠隂摧元惡馴豺狼之暴而<lb/>
事無遺策卒銷沮於兇謀翊簾帷之政而人靡間言旋復<lb/>
<pb n="KR4d0178_WYG_007-5a"/>
還於明辟成功不處巧語俄興嗟去位之累年殆謗書<lb/>
之盈箧朕追原曩事彌想話言惟當軸者三旬豈逺猷<lb/>
之能究爰賜環而屢命趣舊徳以来歸再覿儀形益新<lb/>
啟沃雖從容經幄期入奉於諮詢而宻勿巖廊盍同寅<lb/>
於康濟乃還升於右揆仍兼秉於中樞増衍封租併隆<lb/>
寵渥以慰具瞻之素以彰注意之誠於戯謝安未起而<lb/>
心已係於蒼生蓋大臣之重輕在望裴度既還而威復<lb/>
行於河朔則朝廷之得失以人顧予共政之賢時乃同<lb/>
<pb n="KR4d0178_WYG_007-5b"/>
功之舊庶㡬兹美無愧前聞其戮力於我家俾有辭於<lb/>
永世可特授依前宣奉大夫守尚書右僕射同中書門<lb/>
下平章事兼知樞宻院事加食邑一千户食實封四百<lb/>
户封如故主者施行<lb/>
　　　除呂頤浩特授依前尚書左僕射同中書門下<lb/>
　　　平章事兼知樞宻院事都督江淮兩浙荆湖諸<lb/>
　　　軍事<lb/>
門下承天子而裁萬化入則斷國論於一堂位冡宰而<lb/>
<pb n="KR4d0178_WYG_007-6a"/>
總六師出則折遐衝於諸夏欲並注安危之兩意顧莫<lb/>
先文武之兼資雖三公在朝協濟經邦之任而一相處<lb/>
内宜存分陜之規屬我元臣誕揚丕號特進尚書左僕<lb/>
射同中書門下平章事兼知樞宻院事文安郡開國侯<lb/>
食邑五千五百户食實封一千八百户呂頤浩髙明而<lb/>
篤實剛毅而恢閎學推齊魯之英氣禀山河之粹達於<lb/>
權而知變更劇易之百為勇於義以奮忠挺險夷之一<lb/>
節慷慨而安神器勤勞而乂王家名動華戎勲髙廟社<lb/>
<pb n="KR4d0178_WYG_007-6b"/>
自再登於揆路實首執於事樞房杜同功每推權而不<lb/>
吝蘇宋共政蓋相得以甚歡方内治之交修顧外夷之<lb/>
孰禦深軫納溝之慮備陳多壘之憂謂翫嵗茍安非拯<lb/>
溺救焚之意且待時自定豈興衰撥亂之圖請以身先<lb/>
願為衆倡朕念國歩迍邅之滋久邦基臲卼而靡寧警<lb/>
蹕屢遷藩籬莫固徒得君重果為朕行矧黄裳佐唐專<lb/>
决用兵之筭而王導輔晉嘗兼都督之稱是用獨委戎<lb/>
旃并提相印董師干於八路仍魁柄於中朝盡長江表<lb/>
<pb n="KR4d0178_WYG_007-7a"/>
裏之封悉歸經畧舉宿將王侯之貴咸聼指揮庶宣暢<lb/>
於威靈用拊寧於方域陪敦邑賦昭示眷懐鼎鉉不移<lb/>
式係蒼生之望旌旄所向正需元老之功於戯内惟張<lb/>
仲之賢吉甫之行何逺上若憲宗之斷裴度之功乃成<lb/>
朕固披勿貳之𠂻汝亦有同心之助囏虞攸託中外實<lb/>
均徃揚厲於天聲佇恢隆於宰業惟我耆徳豈煩訓詞<lb/>
可特授依前尚書左僕射同中書門下平章事兼知樞<lb/>
宻院事都督江淮兩浙荆湖諸軍事加食邑一千户食<lb/>
<pb n="KR4d0178_WYG_007-7b"/>
實封四百户封如故主者施行<lb/>
　　　除呂頤浩特授鎮南軍節度使開府儀同三司<lb/>
　　　提舉臨安府洞霄宮加食邑食實封如故制<lb/>
門下王者崇徳以報功務極始終之遇君子難進而易<lb/>
退要明去就之宜若時元臣久秉魁柄方切仰成之意<lb/>
遽披引疾之辭爰錫徽章誕敷羣聴特進尚書左僕射<lb/>
同中書門下平章事兼知樞宻院事領江淮荆浙都督<lb/>
諸軍事文安郡開國公食邑五千五百户食實封二千<lb/>
<pb n="KR4d0178_WYG_007-8a"/>
二百户呂頤浩才周萬變望折遐衝奮不顧身仗天戈<lb/>
而濟難忠以衛上扶日轂以安行誼動神明功存社稷<lb/>
用再登於台鼎兹繼閱以星霜主調隂陽覬天心之克<lb/>
享典正法度期王化之復行備觀夙夜之勤莫測災祥<lb/>
之異駭人言之歸咎指國政之失平朕則責躬卿胡辭<lb/>
位覽疊陳於懇欵良感予懐欲終保其功名重違乃志<lb/>
始解鈞衡之極任還兼將相之崇資擁節舊邦奉祠閒<lb/>
館蓋閔勞於機務庶均逸於耆英於戯從赤松之遊卿<lb/>
<pb n="KR4d0178_WYG_007-8b"/>
豈遽遺於世事申丹書之信朕將差定於勲盟尚勉令<lb/>
猷永膺遐福可特授鎮南軍節度使開府儀同三司提<lb/>
舉臨安府洞霄宮食邑食實封封如故主者施行<lb/>
　　　除秦檜特授觀文殿學士提舉江州太平觀依<lb/>
　　　前通奉大夫食邑食實封如故任便居住制<lb/>
御筆檜作執政日范宗尹為相凡有未盡善事未嘗與<lb/>
宗尹争議每事私言於朕宗尹既罷去則曰若用臣為<lb/>
相有聳動天下事既而獻二策一則與南北士大夫通<lb/>
<pb n="KR4d0178_WYG_007-9a"/>
致家信一則糾率山東河北散羣之人願歸鄉土者差<lb/>
官管押前去此何理哉近除權邦彦朱勝非皆面從而<lb/>
稱善退而與其黨力攻之可謂大臣歟<lb/>
門下王者循至公之道常加厚於股肱大臣髙易退之<lb/>
風欲曲全於體貌維時次輔兹解近司式頒上印之恩<lb/>
誕布告庭之命左通議大夫守尚書右僕射同中書門<lb/>
下平章事兼知樞宻院事提舉修政局江寧郡開國公<lb/>
食邑二千四百户食實封八百户秦檜蚤矜志行歴蹈<lb/>
<pb n="KR4d0178_WYG_007-9b"/>
囏危謂其盡節以事君可膺大用嘉乃脫身而歸國實<lb/>
慰羣情擢置巖廊俾㕘柄任自初豫政疑若獻忠從其<lb/>
長則未嘗争議於當然私於朕則每獨指言其不可遂<lb/>
令代相倚以為邦務推勿貳之誠庶盡欲行之志自詭<lb/>
得權而舉事當聳動於四方逮兹居位以陳謀首建明<lb/>
於二策罔燭厥理殊乖素期念方委聼之專更責寅恭<lb/>
之効而乃憑恃其黨排拫所憎進用臣鄰率面從而稱<lb/>
善稽留命令輙隂訹以交攻豈實汝心殆為衆誤顧竊<lb/>
<pb n="KR4d0178_WYG_007-10a"/>
干於威柄慮或長於姦萌方悉屏除尚圖改事遽辭機<lb/>
政屢郤封章詔諭莫回留挽難强爰陞華於秘殿仍賦<lb/>
禄於殊庭以示優容以昭眷遇於戯予奪在我豈云去<lb/>
朋黨之難始終待卿斯無負君臣之誼徃膺渙渥勿替<lb/>
令猷可特授觀文殿學士提舉江州太平觀依前通奉<lb/>
大夫食邑食實封如故主者施行<lb/>
　　　除潘正夫特授檢校少保依前昭化軍節度使<lb/>
　　　駙馬都尉充醴泉觀使加食邑食實封封如故<lb/>
<pb n="KR4d0178_WYG_007-10b"/>
　　　制<lb/>
門下朕跡滯東廵心勞北顧痛念宗親之衆既倉猝以<lb/>
偕還瞻言姑姊之倫今間闗而㡬在欲厚天潢之澤敢<lb/>
遺戚畹之良稽用邦彛誕孚廷渙昭化軍節度使駙馬<lb/>
都尉充醴泉觀使河南郡開國公食邑二千四百户食<lb/>
實封六百户潘正夫温恭而好禮文敏而敦詩選由勲<lb/>
閥之髙起席副車之貴一門二主締連雲月之光歴嵗<lb/>
兩朝霑被神明之渥載惟吴國實出㤗陵蚤承寧徳之<lb/>
<pb n="KR4d0178_WYG_007-11a"/>
歡視同已子晚託昭慈之愛情若自生曽靡他人獨兹<lb/>
一女屬遭變故久嘆流離喜緑綬之来朝奉需章而有<lb/>
請謂爾建旄之舊未沭殊恩當予踐祚之初嘗陳忠奏<lb/>
興言徃事良感朕心宜加錫於寵章庶少酬其志望通<lb/>
旜夏篆俾叅亞保之華大纛髙旌不改元戎之物仍陪<lb/>
租食并示眷懐朕方兼賴於親賢爾其長保於福禄於<lb/>
戯以列侯而尚主允侔漢戚之尊曰三孤而貳公遂擬<lb/>
周官之盛益勉貴驕之戒用昭譽處之休可特授檢校<lb/>
<pb n="KR4d0178_WYG_007-11b"/>
少保依前昭化軍節度使駙馬都尉充醴泉觀使加食<lb/>
邑五百户食實封二百户封如故主者施行<lb/>
　　　除孟忠厚特授依前起復鎮潼軍節度使開府<lb/>
　　　儀同三司充醴泉觀使特封信安郡王加食邑<lb/>
　　　食實封制<lb/>
門下朕永懐先后克保冲人禮盡三年既徹几筵之奉<lb/>
澤加九族難酬社稷之功維時姑姪之賢宜極侯王之<lb/>
貴誕揚徽册敷告治廷起復鎮潼軍節度使開府儀同<lb/>
<pb n="KR4d0178_WYG_007-12a"/>
三司充醴泉觀使東海郡開國侯食邑一千五百户食<lb/>
實封七百户孟忠厚好學有聞立朝無玷地兼居於賢<lb/>
戚躬自勵於材猷儀於從班茂獻納論思之益建兹戎<lb/>
節聞詩書禮樂之言避逺要權從容閒館方倚廬之銜<lb/>
恤屬中壼之纒哀窆袝甫終嘗奪苴麻之制褒崇已盡<lb/>
併聨衮黻之華及此祥除稽諸典故痛念音容之邈遂<lb/>
隔中天欲隆骨肉之恩莫如裂地乃相三吴之㑹肇開<lb/>
異姓之封載考濟陽之始王雖由元舅顧如隆祐之盛<lb/>
<pb n="KR4d0178_WYG_007-12b"/>
烈特鮮近親蔽於朕心用作爾祉疇其多户衍彼爰田<lb/>
以侈大於私門庶尊安於帝室於戯樊宏著戒明天道<lb/>
之好謙隂興遺辭欲后宗之知退追維慈訓常抑貪求<lb/>
其孰慰在天之靈將爾實保家之主徃祗茂典益勉令<lb/>
名可特授依前起復鎮潼軍節度使開府儀同三司充<lb/>
醴泉觀使特封信安郡王加食邑五百户食實封三百<lb/>
户主者施行<lb/>
　　　除占城國王楊卜麻疊特授依前檢校太傅使<lb/>
<pb n="KR4d0178_WYG_007-13a"/>
　　　持節琳州諸軍事琳州刺史充懐逺軍節度使<lb/>
　　　琳州管内觀察處置等使兼御史大夫占城國<lb/>
　　　王加食邑食實封散官勲如故制<lb/>
門下朕采汶上之儀因省方而饗帝授㤗元之策斯斂<lb/>
福以錫民歡欣既洽於羣臣慶施逺周於四海載頒顯<lb/>
命以逮殊邦懐逺軍節度使琳州管内觀察處置等使<lb/>
琳州刺史上柱國占城國王食邑六千户食實封二千<lb/>
五百户楊卜麻疊氣禀純和性資忠壹介南溟而有國<lb/>
<pb n="KR4d0178_WYG_007-13b"/>
世䝉零露之多濡謹北面以稱藩蚤識烈風之不作庭<lb/>
琛屢貢爵典荐加建大將之髙牙視三公之極位王靈<lb/>
滋至侯度益恭屬展采於宗祈既成釐事顧廣恩於祭<lb/>
澤可廢彛章乃増衍於爰田并倍敦於真食以侈精禋<lb/>
之貺以昭順節之褒於戯崇徳報功朕則靡遐遺之間嚮<lb/>
風慕義爾其堅内附之誠徃對龎禧永綏厚禄可依前<lb/>
檢校太傅使持節琳州諸軍事琳州刺史充懐逺軍節<lb/>
度使琳州管内觀察處置等使兼御史大夫占城國王<lb/>
<pb n="KR4d0178_WYG_007-14a"/>
加食邑五百户食實封二百户主者施行<lb/>
　　　除闍婆國王悉里地茶蘭固野特授依前檢校<lb/>
　　　司徒使持節琳州諸軍事琳州刺史充懐逺軍<lb/>
　　　節度使琳州管内觀察處置等使兼御史大夫<lb/>
　　　闍婆國王加食邑食實封散官勲如故制<lb/>
門下朕省方近國適當三嵗之親祠展采合宮咸倣九<lb/>
筵之徃制玉帛交薦籩豆駿奔輯曠禮以涓成委鴻休<lb/>
而来假肆推慶施用軼緜區懐逺軍節度使琳州管内<lb/>
<pb n="KR4d0178_WYG_007-14b"/>
觀察處置等使金紫光禄大夫檢校司徒使持節琳州<lb/>
諸軍事琳州刺史兼御史大夫上柱國闍婆國王食邑<lb/>
三千四百户食實封一千四百户悉里地茶蘭固野性<lb/>
質温恭天資誠順宅海邦而有衆自矜樂土之饒嚮天<lb/>
闕以觀光夙起華風之慕束帛屢至爵服載朌地雖隔<lb/>
於域中心每傾於日下屬修元祀普洽湛恩維顯相之<lb/>
勞嘗已加於羣后念来臣之舊澤豈間於遐方即六纛<lb/>
之前儀仍三槐之故秩衍之多户倍以真封併為裔土<lb/>
<pb n="KR4d0178_WYG_007-15a"/>
之光式廣昊穹之祐於戯寵均列辟曽無内外之殊居<lb/>
限重溟宜識朝宗之誼徃綏蕃祉以永令名可特授依<lb/>
前檢校司徒使持節琳州諸軍事琳州刺史充懐逺軍<lb/>
節度使琳州管内觀察䖏置等使兼御史大夫闍婆國<lb/>
王加食邑五百户食實封二百户散官勲如故主者施<lb/>
行<lb/>
　　　觀文殿學士可除宣武軍節度使制<lb/>
門下朕躬履囏難志圖興復念兩宮之逺播久廢晨昏<lb/>
<pb n="KR4d0178_WYG_007-15b"/>
勞七萃以時廵屢淹嵗序眷我上都之鎮倚予耆徳之<lb/>
英輟領從官徃䕶諸將誕揚廷號用聳朝紳具官某性<lb/>
禀髙明氣充剛大直躬山立去来肯徇於麾招夷量淵<lb/>
渟清濁罔渝於澄撓徧履禁嚴之地備聞獻納之言延<lb/>
置疑丞㕘陪政事同心謀國方切仰於忠嘉引疾乞身<lb/>
遽請均於勞逸重違冲節俾解繁機顧精神有賴其折<lb/>
衝且威望可資於鎮俗雖秘殿耆儒之選足奉諮詢而<lb/>
浚郊節制之權方圖居守爰寵齋壇之重用増留鑰之<lb/>
<pb n="KR4d0178_WYG_007-16a"/>
嚴慨念京都隔兹戎馬糧道梗於饋饟廪乏見儲農畝<lb/>
廢於耕桑野多餓殍守禦疲荷戈之苦更畨困行路之<lb/>
囏闤闠蕭條閭閻愁歎軫予憂顧藉爾撫寧矧九廟之<lb/>
主未遷而二聖之狩猶逺宮闕虚而不守宗族散而莫<lb/>
收痛在朕躬咎將誰執念已逼防秋之際正欲圖諸夏<lb/>
之安徃激勵於貔貅以驅攘於蛇豕於戯聼鼓鼙而思<lb/>
將帥朕方倚重於戎昭如子弟之見父兄汝其務充於<lb/>
人望繄我舊弼豈煩訓詞可<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集卷三十五</head>
    <p>
<pb n="KR4d0178_WYG_035-1a"/>
欽定四庫全書<lb/>
　北海集卷三十五　　　　宋　綦崇禮　撰<lb/>
　　墓誌銘<lb/>
　　　故右中大夫充集英殿修撰提舉江州太平觀<lb/>
　　　厯城縣開國男食邑五百户賜紫金魚袋王公<lb/>
　　　墓誌銘<lb/>
公諱衣字子裳其先姬姓系出晉陽世籍大名之冠氏<lb/>
後徙為濟南厯城人曾大父諱繼文河中府虞鄉縣令<lb/>
<pb n="KR4d0178_WYG_035-1b"/>
贈特進大父諱异中散大夫直史館贈金紫光禄大夫<lb/>
父諱宿朝奉郎贈正議大夫母姚氏繼母何氏並追封<lb/>
碩人金紫公以醇儒厚德淹留文館幾三十年經熙寧<lb/>
元豐同儕多躐遷驟用而特立自信以道始終時稱為<lb/>
長者正議公力學有文武材初從武舉又換試經義皆<lb/>
中厯武學博士知名於時公之宦學自致蓋本家法少<lb/>
習進士業蚤成未冠已預鄉舉用金紫公遺澤奏補太<lb/>
廟齋郎乃曰吾將仕矣吏道以法令為師可不務乎因<lb/>
<pb n="KR4d0178_WYG_035-2a"/>
為法家學試入等連調深冀二州司法參軍皆有能名<lb/>
其用法主平恕終身以之遷河中府司録不赴以試刑<lb/>
法累中大觀二年選為大理評事斷絶天下公案以勞<lb/>
改宣德郎在寺秩再滿進寺丞以正議公疾求為京東<lb/>
東路提㸃刑獄司檢法官故事大理丞出例得優除無<lb/>
為檢法官者而公為親屈初不計也朝廷既從其請終<lb/>
以非例改通判渭州換濬州俱不赴丁正議公憂服除<lb/>
授大理正待次復攝承事襄州有寺僧杜德寶行化於<lb/>
<pb n="KR4d0178_WYG_035-2b"/>
市人乞百錢則剔身肉燔之如焫冀以動人郡收寘獄<lb/>
以状聞時道士林靈素方幸務崇其教抑佛氏之徒有<lb/>
司希旨率無輕坐朝廷集法官議將寘重辟而公當斷<lb/>
其案獨抗議曰在律毁傷父母肌體應杖不可加也遂据<lb/>
法斷上之衆為寒心御批以德寶有害風教特杖脊逺<lb/>
徙公坐停官人或慰之公曰特㫖人主一時之威令而<lb/>
守法人臣之常職也吾失職是懼遑恤他乎朝延察公<lb/>
非罪俄以提㸃亳州明道宫自便又除陜西都轉運司主<lb/>
<pb n="KR4d0178_WYG_035-3a"/>
管文字未赴改詳定一司敕令所刪定官終更通判襲<lb/>
慶府始至視獄有女子以失行繫問幾何時則踰年矣<lb/>
公驚詰吏曰是不已更赦乎即日令具案釋之郡人曰<lb/>
此富家故獄不時決費已萬緡矣民家婢毆婢死論絞<lb/>
吏以成案白公却不書曰獄未具奈何遽寘人於死吏<lb/>
愕然更詳理之則婢嘗生子法當減坐而吏失推也先<lb/>
是郡久不治㑹公攝府事裁閲月決滯獄幾三百牢狴<lb/>
悉空郡中清靜徙知濠州不行入為尚書刑部員外郎<lb/>
<pb n="KR4d0178_WYG_035-3b"/>
積官朝請大夫淵聖受禪遷奉直大夫陞本司郎中又<lb/>
以歳勞進朝請大夫丁何夫人憂建炎二年車駕駐揚<lb/>
州公服除造朝授司勲郎中明年渡江間關以從將幸<lb/>
建康擢大理少卿㑹誅范瓊朝廷患其握兵難顯戮於<lb/>
市召問公對曰瓊罪可正瓊兵可分請付寺治必使伏<lb/>
法瓊既被收盛氣不屈寺官多避去或謂瓊驍賊宜厚<lb/>
為之備公不顧獨鞫治之瓊稱無罪公徐以圍城中鼔<lb/>
衆不順語折之遽曰范瓊死罪公顧吏曰囚辭伏矣遂<lb/>
<pb n="KR4d0178_WYG_035-4a"/>
斃於獄論功遷中散大夫苗傅劉正彥既誅其黨與連<lb/>
及者皆坐死公閲其状曰此在法當生者猶衆亟奏論<lb/>
之且移所屬停決以俟命果從公請獲貸者十餘人是<lb/>
歳冬自㑹稽移蹕四明百司皆散公獨以獄事留金人<lb/>
犯淛江而見囚猶百數公督吏夜燃燭決遣達晨俱盡<lb/>
即奔問行在所自劾夜行刑罪上嘉而貰之以公冐險<lb/>
數經攘剽賜錢十萬緡給舟從行至永嘉遷大理卿時<lb/>
巡幸靡定庶事草創洎還駐㑹稽公躬率僚吏整節敝<lb/>
<pb n="KR4d0178_WYG_035-4b"/>
壞權宜建明咸就條理後皆循之舊例凡百司官稽違<lb/>
差失付寺劾罪至三問則必取伏状而被劾者雖非其<lb/>
過亦不敢復辯以避參對公言伏辯二事也理有曲直<lb/>
情有虛實豈可一概令必伏無辯今脅以追逮之威使<lb/>
人不得盡辭非立法之本意請自今輕犯三問未承猶<lb/>
聽辯庶無濫罰從之由是人獲自理朝廷懲中微之亂<lb/>
除苛解嬈以順民情欲漸復祖宗寛平之制乃命政和<lb/>
敕令與嘉祐法並行而厯年已久其間沿革不同有司<lb/>
<pb n="KR4d0178_WYG_035-5a"/>
臨文莫知所守前年始詔重修敇令㕘以二書賞從其<lb/>
重罰從其輕折𠂻至當使有統一㑹敵人寇江擾攘未<lb/>
暇至是申命置局設屬責以成書公先已兼詳定一司<lb/>
勅令遂兼重修勅令同詳定公既練習憲令深明法意<lb/>
斟酌損益多出其手大要謂法以仁心為本惟寛而不<lb/>
煩為能持久於是文涉深刻非舊典者悉更定焉至刪<lb/>
録雜犯死刑四十七條時以為當自兵興以來有司多<lb/>
因事奏請畫㫖立法取便一切前後紊錯條目繁猥公<lb/>
<pb n="KR4d0178_WYG_035-5b"/>
皆研覈本末約以舊制指其舛戾而修正之屢以職事<lb/>
對上稱其忠實紹興元年八月書成奏御上顧謂曰卿<lb/>
議法詳明宣力甚久當擢卿侍從遂除權尚書刑部侍<lb/>
郎舊修書例止進階至公獨有此授蓋素欲用公不止<lb/>
修書之勞而已明年幸臨安府㑹課遷右中奉大夫公<lb/>
自進用屬時多故屢奉詔言事有知必陳皆直指利病<lb/>
可施行如言圖中興在得人禦夷狄宜知其形勢及强<lb/>
兵可以字民省費可以裕國其言多切要嘗因轉對請<lb/>
<pb n="KR4d0178_WYG_035-6a"/>
立法凡州縣大辟當奏讞者遇防秋道梗俾守臣即從<lb/>
減等論決以絶郵傳稽緩待報淹繫之弊又詳請敇有<lb/>
司不許豫請特旨以信敇令悉行其言坐為理卿日任<lb/>
差屬官失實降一官而言者遂以事詆之除集英殿修<lb/>
撰四年再以權刑部侍郎召命復中寢公先寓㑹稽求<lb/>
田治舎為終焉計居一室不踰尋丈暇則誦佛書味禪<lb/>
說時從賓侣徜徉山林間以壺觴琴奕自娛卜買葬地<lb/>
於五溪上或謂公康寧若此奚太早計公笑曰是可免<lb/>
<pb n="KR4d0178_WYG_035-6b"/>
乎吾不以累後也初朝廷議如元祐六曹置權侍郎余<lb/>
嘗預其討論及公為之余復典選在省每見公以權知<lb/>
官限年品秩未正為嫌時時戲語以相尤也同班有越<lb/>
進者若不能平或見於色後余守㑹稽公已再罷召命<lb/>
而恬然樂處無向來戚戚意㑹明堂恩盡復所降官職<lb/>
余徃見之公曰上恩寛大前坐並除今得為無事人終<lb/>
老於此足矣余因問公曰公素長者於得失榮辱無所<lb/>
屑屑宜如今言而前者在朝顧不能忘懷於班級間何<lb/>
<pb n="KR4d0178_WYG_035-7a"/>
也公謝曰方仕進而既與人同視所可得誠不能無爭<lb/>
心今習閒久於靜黙中但見世間一切虚幻不復留吾<lb/>
胷次非固有殊也所居之地則然也余異其言蓋公天<lb/>
性純慤無偽飾故於進退趣舎無所不用其誠如此居<lb/>
無何公暴得疾請致仕未報以五年閏二月丙寅終於<lb/>
家享年六十二余哭之慟弔其孤於次而其二子與其<lb/>
從弟光賓泣請銘公之墓余惻然許之遂以三月丁酉<lb/>
葬公㑹稽縣石颿里蒻山之麓從公所卜也公娶何氏<lb/>
<pb n="KR4d0178_WYG_035-7b"/>
封令人先公卒子男三人長山右從事郎監潭州南嶽<lb/>
廟次張右承務郎兩浙東路提㸃刑獄司檢法官次于<lb/>
右卒女五人長適文林郎孫昭述次適鄉貢進士張瑀次<lb/>
適儒林郎顔球次在室其一早卒孫男四人延年登仕郎<lb/>
延慶延壽延昌未官女二人並幼公為人質直和易與<lb/>
人交洞見肝鬲無所疑阻少年氣豪或脫略細謹至其<lb/>
居官律身思慮周密動中繩規勇於為善臨利害之際<lb/>
顧義如何不視時以俛仰如議杜德寶獄事世高其守<lb/>
<pb n="KR4d0178_WYG_035-8a"/>
至今稱之居家約已睦族承上際下篤於恩意繼母性<lb/>
嚴毅公委曲承順卒以孝聞叔文察坐元符封事罪寘<lb/>
深州公分俸賙之終其身兄弟四人或貧或夭贍其妻<lb/>
子長少均平當任子請先季弟而法不許及再郊遂伸<lb/>
其志光賓幼孤公提攜教誨以至成立公之沒能佐二<lb/>
子調䕶其後事者光賓也始金紫公自冠氏遷高曾二<lb/>
世葬於濟南之長清而家厯城至正議公又移居長清<lb/>
以便展省祖母華原郡君郭氏已沒未葬而正議公捐<lb/>
<pb n="KR4d0178_WYG_035-8b"/>
館將治窀穸公并舉其喪祔於祖塋之側儀物甚備既<lb/>
襄事一夕夢祖母盛服堂上拜金紫公已而顧公若有<lb/>
所謝公被三品服立堂下囬視青紫爛然盈庭以為有<lb/>
後之報嗚呼公之孝感是固然矣昔人以治獄多隂德<lb/>
知其子孫必有興者然則公之有後夫又何疑銘曰<lb/>
法家之術嚴而少恩矢人似之豈其不仁疇能挺然獨<lb/>
常其德不為術遷不忮不劾公之用法以恕以誠慈哀<lb/>
有罪必求可生軒冕在前雷電在上弗枉弗撓惟情之<lb/>
<pb n="KR4d0178_WYG_035-9a"/>
當天子曰賢刑官汝居繄汝忠厚庶克助予筆削新書<lb/>
實出其手酌時之宜折衷嘉祐法司苛急公則平之朝<lb/>
有定令自公成之昔在有虞咎繇作士司寇蘓公亦佐<lb/>
周治後世薄俗類輕其官始終善職如公則難有德惟<lb/>
刑於古有訓於公有考斯銘是信<lb/>
　　　宋故朝散大夫充徽猷閣待制提舉江州太平<lb/>
　　　觀季公墓誌銘<lb/>
公諱陵字延仲處州龍泉人曾祖惟一祖僅皆潛德不<lb/>
<pb n="KR4d0178_WYG_035-9b"/>
仕考士元以公貴累贈朝議大夫妣鮑氏周氏吳氏皆<lb/>
贈令人公少孤力學為進士業㑹行三舎法由州縣學<lb/>
升選每冠一鄉里閭榮之及大比别試復先多士名動<lb/>
一時遂擢政和二年上舎第調池州司法㕘軍改廬州<lb/>
學教授秩滿改潁昌府學教授兩郡士愛服譽公如一<lb/>
以選為辟廱直學辟廱罷除太學正以稱職聞就遷博<lb/>
士而官長挾私忿不欲公就職以公論學術異同譖之<lb/>
執政罷知廬州舒城縣未行執政悟其枉除太常寺主<lb/>
<pb n="KR4d0178_WYG_035-10a"/>
簿不赴靖康元年由秘書郎遷尚書比部員外郎上即<lb/>
位扈從揚州連進右司員外郎太常少卿建炎三年春<lb/>
寇騎奔突朝廷儀物委棄無餘公皇遽中取九廟神主<lb/>
奉以渡江俄遷起居郎甫浹日拜中書舎人因論遣大<lb/>
臣宣撫陜蜀任太專非是既忤乃自引去除徽猷待制<lb/>
提舉亳州明道宫尋又奪職居數月復除待制知臨安<lb/>
府六月召還西掖遷尚書户部侍郎八月因轉對言自<lb/>
古以才難使人不當求備惟記其功忘其過取其所長<lb/>
<pb n="KR4d0178_WYG_035-10b"/>
棄其所短才斯不乏又云多難之時朝廷緩急無可使<lb/>
者獨不聞舉魏尚於獄中卒能却匈奴起張敞於亡命<lb/>
卒能弭盗賊責功補過在昔有之願明詔宰執於罪累<lb/>
中選擇賢能量付以事勿因一眚廢其終身仍詔臺諫<lb/>
為國愛才聽其自効茍非誤國勿復以言庶使人人皆<lb/>
得自新恊濟中興之業上說命榜之朝堂已而言者力<lb/>
詆之遂罷以朝請郎提舉臨安府洞霄宫紹興元年就<lb/>
加右文殿修撰明年又復徽猷閣待制三年除知廣州<lb/>
<pb n="KR4d0178_WYG_035-11a"/>
兼廣南東路經略安撫使積官朝散大夫五年秋以請<lb/>
提舉江州太平觀而公已屬疾未及去郡以九月甲申<lb/>
卒於所寓之僧舎享年五十有五郡人為之罷市天子<lb/>
憫焉贈公中大夫公娶上官氏左中大夫恢之女柔明<lb/>
有賢行封令人子四人奎壁壄圭皆承務郎公生而多<lb/>
囏卓然能自成立卒為聞人遭遇聖主周旋要近器質<lb/>
方正不以險夷易其操自官太學至為侍從三以論議<lb/>
黜而氣不少衰士大夫以為難嘗陛對進言今日國勢<lb/>
<pb n="KR4d0178_WYG_035-11b"/>
危如綴旒敵勢强盛盜賊充斥此人所共憂者姑置未<lb/>
論事有深可慮者四可恃者一大駕時巡未有駐蹕之<lb/>
地賢人逺遁皆無經世之心兵柄分於下而將不和政<lb/>
權去於上而國益弱所恃以僅存者人心未厭而已又<lb/>
因災異應詔上奏云今廟堂之上無擅命之臣惟將帥<lb/>
之權太盛宫閫之内無女謁之私惟宦寺之習未革盜<lb/>
賊之衆殺戮長吏殘虐編民朝廷苟且例許招安未幾<lb/>
皆叛反墮賊計軍興以來既結保甲又改巡社既招弓<lb/>
<pb n="KR4d0178_WYG_035-12a"/>
手又募民兵追呼急於星火割剥侵於肌骨民力竭矣<lb/>
而猶求焉此災異之原也又論國家承平日久純以文<lb/>
治其弊極矣忠不足故俗多誕謾質不足故俗多華侈<lb/>
雖更變亂其風未革願一新之為修政之本其他所論<lb/>
尚多皆直指時病切中事情曉然有濟物之實惜其言<lb/>
之不盡用也公性資開敏而智慮絶人遇事剖析如流<lb/>
平居衆論有疑必待公以決當煩臨劇處之裕如臨安<lb/>
方敵衆剽焚之後井邑蕩盡公至躬率僚吏於瓦礫灰<lb/>
<pb n="KR4d0178_WYG_035-12b"/>
燼間建置官府收瘞暴骨招徠遺民拊循安集一以誠<lb/>
意約束戍兵毋敢侵擾於是人稍奠居南海比喪連帥<lb/>
軍府不治公初視事摘法掾吏乾沒市舶物直數千萬<lb/>
緡姦贓屏息郡當海貨所聚稅入不貲監者積習為姦<lb/>
貪縱自如至有八仙之目公察其弊更定稅例令槩損<lb/>
十三揭之通衢且俾商賈自書其數而算增三倍異時<lb/>
帥臣私用諸司錢帛以至互訟公括先所降度僧牒并<lb/>
獲積年隠陷成物其數甚多悉以付囬易又凖市直日<lb/>
<pb n="KR4d0178_WYG_035-13a"/>
糴諸司軍米别貯之或郡廩不繼則以借給須盡撥租<lb/>
稅還之輸米若錢各從民便仍損運載之費半與之軍<lb/>
民皆悅由是帥司用度豐足盡償移用宿負而所藏尚<lb/>
山積先是惠州有狂男子聚衆數千僭名號作亂朝廷<lb/>
責帥司收捕公初入境密委叛人曾衮令以功贖罪不<lb/>
旬日擒之官吏請奏功公曰討賊帥職也唯補曾衮承<lb/>
信郎而已江西叛卒元通犯境公遣南海尉魏逢使臣<lb/>
董鼒招撫之即聴命寨於城外無幾何江西遣兵至通<lb/>
<pb n="KR4d0178_WYG_035-13b"/>
遁趨惠州追兵及之與戰不利人情震恐公復遣鼒追<lb/>
通囬㑹朝廷用其所請韓京為廣東鈐轄乃以通付京<lb/>
尋坐他事誅逺近始安廣人德公相與飯僧作佛事三<lb/>
夕以祝公壽又刻石頌公示不忘公公博學敏於文辭<lb/>
簡潔俊健如其為人典行外制得王言體有文集十巻<lb/>
藏於家諸孤卜以八年秋七月丙午葬公於龍泉縣之<lb/>
龍泉鄉大洋山之原從先塋先期得徽州使君吴偉明<lb/>
元昭狀公閥閲行治以來請銘崈禮昔以辟廱生識公<lb/>
<pb n="KR4d0178_WYG_035-14a"/>
及官太學入東西省皆踵公武後沗貳卿又同班綴而<lb/>
元昭亦嘗與公同僚俱相好也其知公為均元昭謂公<lb/>
學問之精博趨操之端方議論之疏通政事之明練與<lb/>
其出處進退之節皆可書且以其孤之意見屬顧義不<lb/>
得辭乃次其語而繫之銘曰<lb/>
季本姬姓胄兩出在魯曰友吳曰札子孫蕃布各枝葉<lb/>
均為季氏異南北公家龍泉實甌越於吳為近失其牒<lb/>
名字延陵蓋其别要以前人厲志節官登禁省非不達<lb/>
<pb n="KR4d0178_WYG_035-14b"/>
以言觸罪及三黜侍從獻納吾所職雖時弗諧論可屈<lb/>
去臨南海任方伯惠利其人著名迹仁而不壽理莫詰<lb/>
泫然歎息此遺直令妻孝子克自力百舎扶喪返先域<lb/>
鑱其大節詔窀穸我銘不䛕無愧色<lb/>
</p>
<p>
</p>
  </div>
</body>
</text>
</TEI>
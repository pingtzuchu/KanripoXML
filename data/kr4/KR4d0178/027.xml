<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二十七</head>
    <p>
<pb n="KR4d0178_WYG_027-1a"/>
欽定四庫全書<lb/>
　北海集巻二十七　　　　宋　綦崇禮　撰<lb/>
　　表<lb/>
　　　代宰執賀壽嶽生芝草雙竹表<lb/>
靈華蔓蔓擢重英累葉之祥緑竹漪漪聳共本雙萌之<lb/>
異協此千齡之運見於萬夀之峯兆實有開懽均無外<lb/>
臣某中賀臣聞天地並貺乃興絶異之祥草木無知亦<lb/>
感太平之應賢愚同信圖諜可觀維寳嶽之蟠基奠宸<lb/>
<pb n="KR4d0178_WYG_027-1b"/>
居而作鎮雄固實岱嵩之配穹崇疑霄漢之連神運天<lb/>
成宛峙蓬山之宫闕雲奔電掣屢瞻仙馭之龍鸞宜上<lb/>
帝之還資肆元精之囬復併鍾瑰産用告珍祺圓蓋髹<lb/>
柯挺煌煌之三秀駢枝偶節殊冉冉以孤生美踰漢殿<lb/>
之九莖竒壓渭川之千畝蒼虬下降同呈菌蠢之姿萼<lb/>
緑相輝共對嬋娟之色自今創見訂古無倫恭惟皇帝<lb/>
陛下紹堯舜之純風承祖宗之休典登于至治粲六合<lb/>
以同文洽此太和擁萬靈而薦祉肆及無情之類共彰<lb/>
<pb n="KR4d0178_WYG_027-2a"/>
有道之期五色可餐度年齡而有永四時並茂因苞本<lb/>
以無疆天意在兹物生共驗臣等親逢華旦目覿成功<lb/>
帝省其山既獲非常之瑞神降之福尚觀滋至之休<lb/>
　　　代宰執賀後苑太清樓前生芝草表<lb/>
寳構崢嶸貯太空之和氣金芝菌蠢呈治世之嘉祥繄<lb/>
禁籞之儲休見靈華之薦祉臣某中賀臣聞庶民歸心<lb/>
則天瑞至植物蒙德而芝草生聖哲有傳賢愚可信甘<lb/>
泉歌美用昭元祀之誠函德書竒克著中興之效倬彼<lb/>
<pb n="KR4d0178_WYG_027-2b"/>
自天之祐亶為有道之符孰若聖時屢臻休應雜遝逺<lb/>
來於方貢魁殊近出於皇居嵗未一周祥今三見閣名<lb/>
宣道顯希夷妙物之功門揭敷春表生植如山之德偉<lb/>
太清之崇制承列聖之宏規别棲御府之名書間接巖<lb/>
廊之近輔前言徃行恣充一夜之觀忠臣嘉賓宻奉需<lb/>
雲之燕惟致福召和之道職親賢稽古之由上帝博臨<lb/>
宫童効異金英並秀絢藻井以煌煌紫蒂駢分暎蓂階<lb/>
而蔓蔓傳觀衆目欣頌一詞恭惟皇帝陛下聖日普臨<lb/>
<pb n="KR4d0178_WYG_027-3a"/>
仁天廣覆周行無外恩漸四裔之黔黎南向如歸風動五<lb/>
關之草木矧兹祕苑實近嚴宸天且應誠地何愛寳肆元<lb/>
精之回復茁神草之芬敷合彼圗書曾㒺愆於象類薦之<lb/>
郊廟冝不愧於聲詩臣等數覿珎符莫窺妙用備諸福之<lb/>
物遹觀四海之来臣申無疆之休永賴一人之有慶<lb/>
　　　代宰執賀艮嶽敷春門生芝草表<lb/>
奠寳嶽於宫隅克壯九重之勢擢神芝於門闕式昭萬<lb/>
世之符慶祚邦家觀傳海宇臣某中賀臣聞天之降瑞<lb/>
<pb n="KR4d0178_WYG_027-3b"/>
也常應誠而示報神之監徳也㦯因物以薦休惟靈草<lb/>
之芬敷繄太和之克浹茁九莖於秘宇是興漢帝之歌<lb/>
采三秀於瓊山甞感騷人之賦盖必祈祥於聖哲故能<lb/>
均信於賢愚倬彼艮岑鎮兹亰室靈秀實華嵩之配<lb/>
穹崇疑霄極之連神運天成宛若海山之宫闕雲奔電掣<lb/>
屢回仙馭之龍鸞嘉上帝之博臨偉宫童之効異鑱翠<lb/>
珉而炳炳欲章萬世不㧞之洪基絢金色以煌煌肆有<lb/>
累葉相重之異本仰聖言之埀信知天意之同符妙用<lb/>
<pb n="KR4d0178_WYG_027-4a"/>
難言嘉祥可見恭惟皇帝陛下運希夷之元化撫晏粲<lb/>
之昌期德合乾坤法黄帝埀衣之象仁加草木有周成<lb/>
行葦之風庶邦徯方嶽之朝四海望名山之幸震於瑞<lb/>
物兆比介丘異中黄藏府之傳掩函德銅池之美事光<lb/>
千古喜動一時臣夙偶熈辰薦逢休證披圖按牒益觀<lb/>
符應之明登岱躡梁願剡禮文之盛<lb/>
　　　代宰執賀尚書省生芝草表<lb/>
出大政於中台克舉一王之法資洪休於上帝式占三<lb/>
<pb n="KR4d0178_WYG_027-4b"/>
秀之祥感于至治之馨香表此太平之官府薦紳動色<lb/>
率土交歡臣某中賀竊以文昌萬化之原職無不統尚<lb/>
書百官之本人所具瞻時為端右之司實總機衡之務<lb/>
運開列考道冠前王大飭庶工肇新華省事得其序備<lb/>
存為政之經官惟其人曲盡任賢之道嗣興元聖丕闡<lb/>
大猷深思埀裕之勤尤慎持盈之念建公師而典領正<lb/>
宰揆以分釐不愆不㤀悉舉舊章之善無偏無黨咸歸<lb/>
王道之平土宇闢而四夷兼被於威懐生齒蕃而兆姓<lb/>
<pb n="KR4d0178_WYG_027-5a"/>
同歸於仁夀恩光浹洽和氣薰蒸是鍾芝菌之華特産<lb/>
機衡之地披圖按牒共知天意之明修德錫符益顯聖<lb/>
時之應恭惟皇帝陛下業隆寳祚道振皇綱善駕馭而<lb/>
任羣臣謹緝熈而經百度重規疊矩布治具于邦家端<lb/>
本澄源委化樞於臺閣凡道揆於一堂之上蓋法行於<lb/>
六職之聨偉兹靈草之生如告成功之効神休甚侈適<lb/>
依北極之真祠瑞物有傳永作南宫之故事臣等叨陪<lb/>
近輔獲望清光日月照而四時行孰測斡旋之妙神靈<lb/>
<pb n="KR4d0178_WYG_027-5b"/>
應而嘉祥見共欣明盛之期<lb/>
　　　代宰執賀平契丹表<lb/>
帝德廣臨始獲全燕之盛天戈薄伐遂平正冦之餘戮<lb/>
桀黠之渠魁撫傷殘之降衆神祗嘉悦疆場乂寜臣某<lb/>
中賀臣聞受天命而臣萬方王者所以大乎一統柔逺<lb/>
人而安諸夏天子所以守於四夷惟去來荒忽之難常<lb/>
故叛服恩威之迭用維時北狄實隔中華乗五季之不<lb/>
綱盗一方而自擅既合并於八部因噬服於諸蕃星躔<lb/>
<pb n="KR4d0178_WYG_027-6a"/>
掩析木之津輿地闕幽州之貢頼累聖擴涵容之德越<lb/>
百年無討伐之虞屬冦運之告終致戎酋之失守民心<lb/>
厭亂邊馬尚㤀于北嘶物意歸仁塞草亦知夫南向蠢<lb/>
兹奚種思逆天常當衆軍效順之初獨懐旅拒洎故境<lb/>
復平之後猶緩大刑竊擁駝馬之羣偷安沙漠之地伺<lb/>
我邊隙奮厥狡謀天誘其𠂻輙空離於巢穴神降之罰<lb/>
敢侵軼於疆陲王師一麾敵衆再北舉太山而壓卯勢<lb/>
必自摧張螳臂以當車力何能禦執俘相係委伏爭奔<lb/>
<pb n="KR4d0178_WYG_027-6b"/>
歛京觀以如山牧馬牛而蔽野顧人勞則下皆怨而勢<lb/>
定則内相圖肆首惡之伏辜掩兇徒而悉殄誅行夷落<lb/>
聲震龍荒闗塞閭閻永襲漢家之俗田園耕織共安豳<lb/>
土之風恭惟皇帝陛下道冐八紘威加九有旌旃所指<lb/>
先之以無敵之仁鈇鉞有征臨之以不殺之武偉此平<lb/>
燕之舉亶為復古之能餘孽載殱大勲是集克就祖宗<lb/>
之志用申廟社之休矧雹隕羌營仰天心之助順而禾<lb/>
生燕土見神載之呈祥豈人力之能為殆神功之黙運<lb/>
<pb n="KR4d0178_WYG_027-7a"/>
㨗音誕布歡頌攸同臣等獲與廟謀恭聞宸算運籌中<lb/>
幄慚無補於皇猷坐治明堂願永揚於聖化<lb/>
　　　代宰執賀熈州甘露表<lb/>
至隂肅肅安厚載于坤輿零露瀼瀼格休符于天鍳誕<lb/>
降髙真之宇適臨寜貺之辰懽動使車恩流邊部臣某<lb/>
中賀竊以滋液渗漉者雨露所以生物勞來還定者帝<lb/>
王所以安民必下得于人情乃上來于天瑞眷彼洮河<lb/>
之境雜居戎夏之羣烽燼不驚嵗事樂三時之務銅機<lb/>
<pb n="KR4d0178_WYG_027-7b"/>
偶觸宵衣勤丙夜之思臨遣使華徃綏逺俗布王言而<lb/>
人人挾纊宣上德而物物囬春聲與氣和不言斯應澤<lb/>
隨恩浹莫令自均時維天地之同流孰睹隂陽之偏勢<lb/>
纎荄巨植普沾飴醴之甘列障連城永奠金湯之固恭<lb/>
惟皇帝陛下體神㕘化妙道成能坐明堂而正天綱定<lb/>
寳鼎而調元氣波横六合化行寜限于西東中及萬靈<lb/>
德洽遂充于上下肆及邊陲之地載瞻行露之祥承仙<lb/>
掌于修莖竊陋漢京之賦霈蓼蕭于四海式追周雅之<lb/>
<pb n="KR4d0178_WYG_027-8a"/>
歌臣等早遘明昌薦觀懿爍天不愛其道允臻膏澤之<lb/>
豐年地得一以寜實頼財成之妙用<lb/>
　　　代宰執賀燕山甘露表<lb/>
車書混同浸恩波于逺俗天地相合灑瑞露于新疆俯<lb/>
元命之前期委上真之秘宇帝心昭著聖厯綿長臣某<lb/>
中賀臣聞和氣所以致祥仁聲所以柔逺陽勝者則散<lb/>
而為雨露蓋上天化育之功隂衰者其應在于蠻夷實<lb/>
中國安彊之證眷彼全燕之地久淪亡冦之區運極數<lb/>
<pb n="KR4d0178_WYG_027-8b"/>
終罪盈惡稔棄遺氓而莫撫戴元后以知歸威武張皇<lb/>
大慰雲霓之望惠慈渗漉盡離塗炭之辜霈膏澤于立<lb/>
苗将槁之餘濯清凉于執熱如焚之際人漸厚德天錫<lb/>
珍符肆卜瑞于殊庭用薦休于景祚珠凝玉蘂異霄降<lb/>
之金莖脂潤飴甘疑朝和于瓊液繄一人之有慶協六<lb/>
合以同風大美何言嘉祥可騐恭惟皇帝陛下道兼覆<lb/>
載德徧羣黎揚九廟之明靈追繼丕承之烈復五闗之<lb/>
要塞坐収不戰之功民懐有仁天不愛道洽彼湛恩之<lb/>
<pb n="KR4d0178_WYG_027-9a"/>
施格兹膏露之祥邊徼永寜邁零庭之著異神祗並貺<lb/>
陋託號之誇竒臣等獲遘昌時荐逢盛事太和充塞已<lb/>
觀天下之一家休應彰明更祝聖人之萬夀<lb/>
　　　代前任宰執謝賜臘藥口脂表<lb/>
息老収民與閭里蜡賓之樂膏唇衛體分宫闈臘劑之<lb/>
珍錫予惟新矜憐如舊臣某中謝伏念臣功慚謀國恩<lb/>
許歸田嵗喜順成同頼農夫之慶時加好賜猶叨公輔<lb/>
之儀戴厚德以不貲體殊私之未憗此蓋伏遇皇帝陛<lb/>
<pb n="KR4d0178_WYG_027-9b"/>
下仁均疎近恩厚始終仙粒儲靈知免負薪之疾玉肪<lb/>
借潤更滋槁木之容屬當謝事之初莫効捐軀之素<lb/>
　　　代宰執賀八月一日霒雲不見日蝕表<lb/>
太史獻占日在當虧之候聖人修德天埀紀祐之符有<lb/>
來雲物之祥莫睹陽精之闕臣某中賀竊以天神相逺<lb/>
匪聲臭之能求歴象有明乃躔離之可考維盈縮或違<lb/>
其常度則推占因著於繁文雖日有食之何繫灾祥之<lb/>
事而分同道也初非次舍之差赫彼衆陽之宗炳為羣<lb/>
<pb n="KR4d0178_WYG_027-10a"/>
目之用拂扶桑而出暘谷豈隂慝之能干坐明堂而正<lb/>
天綱知聖功之黙運交居朔日時當仲秋仰大明之方<lb/>
升藹㣲霒之徐覆霞舒霧集詎觀如月之初氣霽煙銷<lb/>
還照普天之下事光載籍喜溢寰區恭惟皇帝陛下道<lb/>
並堯明功髙湯聖在璿璣而齊七政調玉燭而行四時<lb/>
德上昭天允格太和之應日不食朔是謂太平之期亶<lb/>
兹難致之休若有固然之理神心不測妙用孰窺臣等<lb/>
叨備近司獲逢盛旦修六官之治顧敢怠於欽承揚五<lb/>
<pb n="KR4d0178_WYG_027-10b"/>
色之輝尚繼瞻於慶瑞<lb/>
　　　代百官賀冬至表<lb/>
一氣囬旋消長驗隂陽之理七日來復髙卑見天地之<lb/>
心方寳厯之迎長宜法宫之儲祉臣某中賀恭惟皇帝<lb/>
陛下神参化育道妙裁成四時調玉燭之和七政順璇<lb/>
璣之運清臺觀象協珠星璧月之躔緹室候祥兆竹管<lb/>
葭灰之應仰乾剛之獨斷乗陽德以方隆與時偕行茂<lb/>
對履長之慶終古不忒紹膺滋至之休臣等生遇昌辰<lb/>
<pb n="KR4d0178_WYG_027-11a"/>
慶逢令節得天之紀永觀神䇿之增新如日之升願賦<lb/>
周詩之歸報<lb/>
　　　笏記<lb/>
冬無愆陽共慶同雲之瑞宴有折爼俄霑湛露之恩恭<lb/>
惟皇帝陛下治通神明誠賛化育喜格屢豐之兆式知<lb/>
飫賜之歡論道經邦顧何禆於燮理醉酒飽德期勉輔<lb/>
於隆平<lb/>
</p>
<p>
</p>
  </div>
</body>
</text>
</TEI>
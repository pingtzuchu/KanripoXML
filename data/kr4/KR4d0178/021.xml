<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻二十一</head>
    <p>
<pb n="KR4d0178_WYG_021-1a"/>
欽定四庫全書<lb/>
　北海集巻二十一　　　　宋　綦崇禮　撰<lb/>
　　進御故實<lb/>
　　　論唐裴諝問𣙜酤利對<lb/>
　　　二月初一日進御故實曰唐書裴諝傳拜河東<lb/>
　　　租庸鹽鐵使時甫旱諝入計帝召至便殿問𣙜<lb/>
　　　酤利嵗出内幾何諝乆不對帝復問曰臣有所<lb/>
　　　思帝曰何邪諝曰臣自河東來渉三百里而農<lb/>
<pb n="KR4d0178_WYG_021-1b"/>
　　　人愁嘆榖菽未種誠謂陛下軫念元元先訪疾<lb/>
　　　苦而乃責臣以利孟子曰治國者仁義而已何<lb/>
　　　以利為故未敢即對帝曰㣲公言朕不聞此<lb/>
臣聞君子之事上也進思盡忠退思補過將順其美匡<lb/>
救其惡以是為心而未嘗一日敢去念也故當因事納<lb/>
諷以開悟主意直而不訐巽而可入何必折檻引裾悻<lb/>
悻然身取其名而揚君之失為哉方代宗之時亦多故<lb/>
矣財計之事真其所急况諝以租庸鹽鐵為使則𣙜酤<lb/>
<pb n="KR4d0178_WYG_021-2a"/>
出納職所當知代宗之問亦未失然諝區區之意所以<lb/>
激而諷之者正欲君上先民疾苦以收天下之心而已<lb/>
夫多事之時筦𣙜租庸鹽鐵之利必將督責郡縣取足<lb/>
齊民以趣辦軍興之用若於是時上不知恤其疾苦而<lb/>
唯征利之言是聞豈不傷恩而召怨代宗中材之主也<lb/>
猶能識其意而納其言况於盛徳之君盖所樂問而不<lb/>
憚改也昔漢汲黯為謁者河内失火燒千餘家武帝使<lb/>
黯往視之還報曰家人失火屋比延燒不足憂臣過河<lb/>
<pb n="KR4d0178_WYG_021-2b"/>
内貧人傷水旱萬餘家或父子相食臣謹以便宜持節<lb/>
發河内倉粟以振貧民請歸節伏矯制罪上賢而釋之<lb/>
諝之應對其亦類是後之為臣者多所未逹君有問焉<lb/>
則趨和承意不敢斥臧否而其有所使也茍以如命為<lb/>
恭時之利病如何拘拘然不敢少越其職以謀國家之<lb/>
急視民疾苦不翅秦越之肥瘠也方之二子則在所取<lb/>
乎在所否乎<lb/>
　　　論漢陳平降漢事<lb/>
<pb n="KR4d0178_WYG_021-3a"/>
　　　漢書陳平傳平降漢因魏無知求見漢王漢王<lb/>
　　　召平等十人俱進賜食王曰罷就舍矣平曰臣<lb/>
　　　為事來所言不可以過今日於是漢王與語而<lb/>
　　　説之問子居楚何官平曰為都尉是日拜平為<lb/>
　　　都尉使參乗典䕶軍諸將盡譁曰大王一日得<lb/>
　　　楚之亡卒未知髙下而即共載使監䕶長者漢<lb/>
　　　王聞之愈益幸平絳灌等或䜛平漢王召平而<lb/>
　　　問曰吾聞先生事魏不遂事楚而去今又從吾<lb/>
<pb n="KR4d0178_WYG_021-3b"/>
　　　逰信者固多心乎平曰臣事魏王不能用臣説<lb/>
　　　故去事項王項王不信人其所任愛非諸項則<lb/>
　　　妻子昆弟有竒士不能用臣居楚聞漢王之能<lb/>
　　　用人故歸大王臝身來不受金無以為資誠臣<lb/>
　　　計畫有可采者願大王用之使無可用者大王<lb/>
　　　所賜金具在請封送官得請骸骨漢王廼謝復<lb/>
　　　有予賜拜以為䕶軍中尉盡䕶諸將衆不敢復<lb/>
　　　言<lb/>
<pb n="KR4d0178_WYG_021-4a"/>
臣甞謂國家多事之際要以得人為急茍有得焉患在<lb/>
不能用用矣而能信任之不疑最人君之難事也盖人<lb/>
固未易知而或得於一言意合之間已足了其賢否而<lb/>
察其可用非明智不惑之主不能至此然而人君進賢<lb/>
將以踈踰戚卑踰尊孤逺之人一旦加之同儕之上使<lb/>
其聴順服從而無間言又所難者顧其賢才審堪吾用<lb/>
要非信之篤任之親使人聴順服從而䜛間之言不敢<lb/>
發則亦不能盡其才而成功觀平初以亡命來歸一説<lb/>
<pb n="KR4d0178_WYG_021-4b"/>
髙帝而悦之即使參乗典䕶軍諸將讙言其不可而愈<lb/>
親幸之其後絳灌之䜛作不能無少疑也反問焉而得<lb/>
其心遂不復疑乃使盡䕶諸将而後人不敢有言此<lb/>
平所以得展盡其才而畫筞吐竒終興漢家也夫惟髙<lb/>
帝豁逹大度規模如是彼項籍有一范増而不能用不<lb/>
亡何待故曰用人非難盡其才之為難能盡其才盖不<lb/>
疑之為也<lb/>
　　　論趙盾舉韓厥事<lb/>
<pb n="KR4d0178_WYG_021-5a"/>
　　　紹興二年正月十六日進御故實曰國語趙宣<lb/>
　　　子言韓獻子於靈公以為司馬河曲之役趙孟<lb/>
　　　使人以其車干行獻子執而戮之衆咸曰韓厥<lb/>
　　　必不沒矣其主朝升之而暮戮其車其誰安之<lb/>
　　　宣子召而禮之曰吾聞事君者比而不黨夫周<lb/>
　　　以舉義比也舉以其私黨也夫軍事無犯犯而<lb/>
　　　不隠義也吾言女扵君懼女不能也舉而不能<lb/>
　　　黨孰大焉事君而黨吾何以從政吾故以是觀<lb/>
<pb n="KR4d0178_WYG_021-5b"/>
　　　女女勉之茍從是行也臨長晉國者非女其誰<lb/>
　　　皆告諸大夫曰二三子可以賀我矣吾舉厥也<lb/>
　　　而中吾乃今知免於罪矣<lb/>
臣觀自昔人君最惡者朋黨而人臣之得罪亦無大於<lb/>
此其故何也為其不忠也為其不正也為其不公也夫<lb/>
不忠則欺欺則必黨而後售不正則邪邪則必黨而後<lb/>
立不公則私私則必黨而後成茍為其情不出于此三<lb/>
者亦無事扵黨矣為人臣而甘為不忠不正不公之行<lb/>
<pb n="KR4d0178_WYG_021-6a"/>
以安受其惡名亦豈人情也哉盖仁義之道薄而利心<lb/>
勝之則趨䧟於此而不自知焉耳未有仁而遺其親者<lb/>
也未有義而後其君者也懐仁義以事君者則不其然<lb/>
忠而不欺與之共事者皆所同心正而不邪與之並進<lb/>
者皆其同類公而不私與之同心同類者乃皆一意于<lb/>
公家耳故更相稱譽不為朋黨轉相汲引不為比周何<lb/>
則忠于為國無邪私也是以為大臣者以人事君唯恐<lb/>
其才之不宜而有愧于所稱居下位者由薦入官唯恐<lb/>
<pb n="KR4d0178_WYG_021-6b"/>
其職之不修而有負于所舉處薦才之地則引之不以<lb/>
為恩任當官之責則犯之不以為怨恩怨兩㤀而唯義<lb/>
之從尚何朋黨之有臣於趙盾韓厥之事竊有取焉<lb/>
　　　論王汾免觧不降等事<lb/>
　　　兩朝寳訓皇祐中王禹偁曽孫汾登進士甲科<lb/>
　　　以免觧例當降等上閲其世次顧宰相龎籍曰<lb/>
　　　此禹偁孫也命毋降等面問其家仕者幾何汾<lb/>
　　　具以對及汾改京官又命優進其秩<lb/>
<pb n="KR4d0178_WYG_021-7a"/>
臣嘗謂先王之教衰而賔興不行於天下舉賢㧞才多<lb/>
以其私厯世患之而莫能善也於是設科取士而貢舉<lb/>
行焉貢舉之制重於隋唐而盛於本朝公卿名臣咸出<lb/>
乎此然而有司或容其私也則必嚴其防禁以杜之祖<lb/>
宗以來先後沿革條目煩悉待之曲盡具有成書方諸<lb/>
先王雖不能如賓興之善然公天下之道捨此不可何<lb/>
則澆醇異俗今古異宜畫一之制豈其得已奈何今議<lb/>
者務便人情而毎欲紊之也觀神宗時免觧雖得第者<lb/>
<pb n="KR4d0178_WYG_021-7b"/>
例當降等王汾優中甲科亦在降例特縁名臣之後上<lb/>
意念之而僅得免焉豈不以不試于州而與試藝被薦<lb/>
者無所異將不足以風厲學者故耶其後累免遇恩當<lb/>
特奏名而正預省送其唱第之際反與之陞名已失茲<lb/>
意又况近時凡特奏名推恩不問試䇿之髙下雖不當<lb/>
出仕者悉令同預銓選而與真中第者殆將抗行而侵<lb/>
㨿其員闕豈所以勸能而懲惰哉是故為國家者不以<lb/>
恩廢法不以人情廢公道礪世之具在此故也今艱難<lb/>
<pb n="KR4d0178_WYG_021-8a"/>
以來衣冠失職者衆而入仕之門尤雜銓部繁猥而州<lb/>
縣之員不足以待之流弊極矣然猶施此濫恩於累舉<lb/>
不中選之士而曰當収人情臣所不解也<lb/>
　　　論唐李絳仇士良語<lb/>
　　　六月十五日進御故實曰唐書李絳傳嘗盛夏<lb/>
　　　對延英帝汗浹衣絳欲趨出帝曰宫中所對惟<lb/>
　　　宦官女子欲與卿講天下事乃其樂也仇士良<lb/>
　　　傳士良之老中人舉送還第謝曰諸君善事天<lb/>
<pb n="KR4d0178_WYG_021-8b"/>
　　　子能聴老夫語乎衆唯唯士良曰天子不可令<lb/>
　　　閑暇暇必觀書見儒臣則又納諌智深慮逺减<lb/>
　　　玩好省逰幸吾屬恩且薄而權輕矣為諸君計<lb/>
　　　莫若殖財貨盛鷹馬日以毬獵聲色蠱其心極<lb/>
　　　侈靡使悦不知息則必斥經術闇外事萬機在<lb/>
　　　我恩澤權力欲焉往哉衆再拜<lb/>
臣嘗謂人君視朝將與其臣圖回天下之政一號之出<lb/>
一令之行安危治亂繫焉而其栽决可否出於一時非<lb/>
<pb n="KR4d0178_WYG_021-9a"/>
聰明聖智鮮不或失然則平居燕閒之際其亦在於務<lb/>
學歟故揚雄曰學之為王者事其已乆矣然學欲自得<lb/>
而師友磨礲之益又不可廢盖以彼所已學質吾所念<lb/>
學以彼所嘗聞資吾所未聞則用力逸而收功博故伐<lb/>
木之詩曰自天子至於庶人未有不湏友以成者所謂<lb/>
天子之友亦豈求之於羣臣之外哉凡吾在廷學士大<lb/>
夫皆在所取耳然則博見儒臣講論藝術咨訪治道求<lb/>
民間之疾苦質政事之闕疑無所不可用以廣其聰明<lb/>
<pb n="KR4d0178_WYG_021-9b"/>
益其聖智則萬幾来前不待深思徧察而昭然于胷次<lb/>
矣夫惟宫廷䆳宻極至尊天下之奉茍燕安之際怠惰<lb/>
自逸所與接者非閽寺近習則嬪嬙宫妾耳其能廣聰<lb/>
明而益聖智不亦難乎盛徳之君能移此而樂彼故治<lb/>
功進焉憲宗之賢能以與大臣講天下為樂而以宫中<lb/>
所對唯宦官女子為厭元和興元之政未必不本于此<lb/>
惜乎絳一罷政而承璀復召淮西既平而帝寖驕侈不<lb/>
能如前自彊馴致守澄之變可不鑒哉觀士良深戒其<lb/>
<pb n="KR4d0178_WYG_021-10a"/>
徒不可使人主觀書見儒臣則其所以為術者如此明<lb/>
哲之君反是以圖其國家雖欲不治臣不信也<lb/>
　　　論唐李元素按令狐運獄事<lb/>
　　　唐書李元素傳仕為御史東都留守杜亞惡大<lb/>
　　　將令狐運㑹盜刼輸絹扵洛北運適于其下畋<lb/>
　　　近郊亞疑而訊之幕府穆員張洪靖按鞫無狀<lb/>
　　　亞怒更以愛将武金掠服之死者甚衆亞斥運醜<lb/>
　　　上詔監察御史楊寜覆驗之事皆不讎亞怒劾<lb/>
<pb n="KR4d0178_WYG_021-10b"/>
　　　寜罔上抵罪又自以不失盗為功因必其怒傳<lb/>
　　　致而周内之若不可翻者徳宗信不疑宰相難<lb/>
　　　之詔元素與刑部員外郎崔從質大理司直盧<lb/>
　　　士瞻馳按亞迎以獄告元素徐察其寃悉縱所<lb/>
　　　囚以還亞大驚復劾元素失有罪比元素還<lb/>
　　　帝已怒奏獄未畢帝曰出元素曰臣言有所未<lb/>
　　　盡帝曰第去元素曰臣以御史按獄知寃不得<lb/>
　　　盡辭是無容復見陛下帝意觧即道運寃狀帝<lb/>
<pb n="KR4d0178_WYG_021-11a"/>
　　　感寤曰非卿孰能辨之然運猶以擅捕人得罪<lb/>
　　　流歸州死于貶所武金流建州後嵗餘齊抗得<lb/>
　　　真盜繇是天下重之遷給事中後美官缺咸冀<lb/>
　　　元素得其處<lb/>
觀唐書之讃徳宗謂其猜忌刻薄以彊明自任耻見屈<lb/>
于正論而㤀受欺于姦諛是以用刑失之寡恕而處事<lb/>
蔽於所執先語已入則確然不囬懲朱泚之亂務行姑<lb/>
息之政凡方鎮守將有所論奏不暇詳其是非曲直一<lb/>
<pb n="KR4d0178_WYG_021-11b"/>
切從之故杜亞敢以私意所疑惡變令狐運之獄顧其<lb/>
不聴幕府按鞫之實更使愛將掠服之又自以不失盜<lb/>
為功則其事亦可察矣然亞方傳致周宻而徳宗信之<lb/>
既遣御史覆驗不讎寜罪御史而不疑亞之欺也頼元<lb/>
素等按治能辨其枉悉縱所囚而還為帝言之不恤前<lb/>
御史之罰不避人主之怒再郤再前終寤帝意向使元<lb/>
素依違顧望一毫之私萌于胷次則事將不敢固争運<lb/>
與其下寃坐者幾何然運猶不免流竄而亞之罪乃置<lb/>
<pb n="KR4d0178_WYG_021-12a"/>
不問徳宗之用刑其已頗矣荀卿有言公生明偏生暗<lb/>
以彊明自任而不能公其心卒歸扵暗蔽如此可勝歎<lb/>
哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十二</head>
    <p>
<pb n="KR4d0178_WYG_032-1a"/>
欽定四庫全書<lb/>
　北海集巻三十二　　　　宋　綦崇禮　撰<lb/>
　　啓<lb/>
　　　賀陳運使啓<lb/>
寵即家居起乗使傳里閭歆豔爭觀晝錦之榮道路光<lb/>
輝共仰皇華之盛聲傳屬部喜動輿情恭惟慶慰伏以<lb/>
運使顯謨學貫聖言識周世務畿東將命化行鄒魯之<lb/>
間江表于蕃政出龔黄之右長才屢試嘉譽益髙頃值<lb/>
<pb n="KR4d0178_WYG_032-1b"/>
六飛逺廵二淛宿師遣戍實先軍食之憂輓粟飛芻獨<lb/>
委計臺之重勤勞既久眷注彌深暫更鄉部之雄行踐<lb/>
禁途之宻某比縁扈從每接從容使節中移方動分襟<lb/>
之念郡符左佩願諧託芘之私欣幸交懷名言曷既<lb/>
　　　與運使王右司啓<lb/>
比者閔勞侍從得請便安蒙換職於西清俾守藩於東<lb/>
道甫辭軒陛即見吏民行無信次之淹居有登臨之勝<lb/>
覽山川而信美惜風俗之寖移葢凋殘未復於平時而<lb/>
<pb n="KR4d0178_WYG_032-2a"/>
閒静已成於虚語提封八縣帑乏見儲領帥七州兵徒<lb/>
虚籍廢樽爼嘯談之樂供米鹽期㑹之憂豈其衰懦之<lb/>
姿堪此劇煩之寄幸使星之在次知德宇之攸歸第竊<lb/>
餘光足安孤跡伏惟某官才猷髙世德器加人參裁庶<lb/>
政之源曽居宰士轉漕三呉之境實重外臺將徑躋於<lb/>
從班寧久勤於使指頋是斗筲之用止更文字之官初<lb/>
乏吏能未通財計本於惠養或能尊仲郢之言拙在催<lb/>
科其敢避道州之考尚頼照知之素得寛督責之威欣<lb/>
<pb n="KR4d0178_WYG_032-2b"/>
悚兼深名言曷既<lb/>
　　　答兩浙朱運使啓<lb/>
日者使華臨辱初瞻憲斧之威宸綍褒陞遂託計臺之<lb/>
庇仰二天而竊喜馳尺牘以未遑光沐貽書久稽報禮<lb/>
雖曠懷宏度何所不容而失禮後時誰執其咎迨緘縢<lb/>
之甫就屬旌節之方西徃使空還私誠莫達重惟逋慢<lb/>
深切悚惶尚憑知照之深矜此拙疎之素風猷强濟德<lb/>
宇恢閎含香握蘭髙列郎官之宿飛芻輓粟載馳使者<lb/>
<pb n="KR4d0178_WYG_032-3a"/>
之星更中外以俱宜處劇繁而彌裕日千金之費姑藉<lb/>
長才歲九遷之榮即還近著其如欽頌曷究名言<lb/>
　　　答江西逄運使啓<lb/>
伏審顯膺中制擢領外臺以風鑒之髙而分刺察之權<lb/>
以心計之精而總輸將之任授受斯允歡欣所同伏惟<lb/>
某官逺器適時長才濟務績毎優於官閥名夙擅於吏<lb/>
車常佩守符復淹祠館及此囏虞之際是宜推擇之先<lb/>
爰飭軺車徃臨江國正色危言凜中司之夙望嘉謨直<lb/>
<pb n="KR4d0178_WYG_032-3b"/>
節髙右府之前規厯觀宣翰之勞還秉廟堂之政以用<lb/>
人爲先務以蹙國爲深憂汲引羣材咸適立朝之用指<lb/>
麾諸將遂成却敵之功頋有蘊而必陳推所言而皆驗<lb/>
肆時大計用倚壯猷更丞疑輔弼之司獨顓兵柄舉秦<lb/>
蜀荆襄之地徃董戎㫋任兼内外之隆身寄安危之重姬<lb/>
公分陜實翊戴於一人祖逖誓江將廓清於中土遂登<lb/>
真宰永佐興朝輿頌所同私言敢佞某蚤塵綸掖獲際<lb/>
霜臺辱嘉予之特深接晤言而無間巖廊再至方持造<lb/>
<pb n="KR4d0178_WYG_032-4a"/>
物之權材館重登猶憶同舟之欵屬以一麾而出守莫<lb/>
瞻十乗以啓行赤縣神州佇復還於域内命珪相印期<lb/>
即拜於軍中秋律變凉兵威増壯尚慎保綏之節式符<lb/>
傾頌之私<lb/>
　　　除翰林學士謝朝官啓<lb/>
伏被中除進顓内職優解七兵之務冐遊三俊之躔顧<lb/>
大冊髙文寧有相如之麗而深謀宻慮更慚陸贄之籌<lb/>
得寵若驚當榮知懼重念自天之厚渥豈無爲地之先<lb/>
<pb n="KR4d0178_WYG_032-4b"/>
容屬制謁以攸拘望賔閎而莫進其爲感愧難罄敷陳<lb/>
　　　紹興府到任謝兩府啓<lb/>
伏奉告命特授寳文閣學士知紹興府事充兩浙東路<lb/>
安撫使馬步軍都總管已於今月三日到任上訖視草<lb/>
北門許辭近職承流東道叨蒞名藩更延閣以寵行即<lb/>
使朝而臨遣全進退雍容之禮免倉皇迫逐之憂去國<lb/>
有名省躬無憾伏念某戅而多忤拙以寡徒早直禁林<lb/>
久掌絲綸之任坐妨要地曽無研練之勞過被上恩曲<lb/>
<pb n="KR4d0178_WYG_032-5a"/>
憐孤進既與經帷之侍復叅使觀之遊惟兼居於髙華<lb/>
致叢生於謗咎中其要害謂本由文字而受知託以嫌<lb/>
疑乃顓指語言而爲咎縱皇明之賜察豈臣跡之敢安<lb/>
宜丐閒身庶全晩節青㝠倦鶴固絶意於騫飛皂櫪疲<lb/>
駑未忘情於株朽姑徇妻孥之計願分民社之憂仰叩天<lb/>
慈果從人欲既竊剖符之寄仍聨鳴玉之班矧此越邦<lb/>
中分浙水甫違禁闥即涉治封行無信次之淹居有登<lb/>
臨之勝雖米鹽期㑹未容坐嘯之閒而彈射排根稍緩<lb/>
<pb n="KR4d0178_WYG_032-5b"/>
必爭之慮恩私甚厚儕偶是希退省所蒙誰知其自此<lb/>
葢伏遇某官品量多士彚進羣才蠅俯燕依曽未戚踈<lb/>
之間鵰摶鶂退各因勢分之宜俯憐衰命之姿特假便<lb/>
安之地凡茲優幸盡出保全東道已遥空憶召賢之舊<lb/>
修門自逺未知奉最之期感幸兼懷名言曷既<lb/>
　　　賀富樞宻啓<lb/>
登賢烏府列位鴻樞正色危言久聞風於四海元勲盛<lb/>
德知濟美於前人夷夏聳觀邦朝増重恭惟慶慰伏惟<lb/>
<pb n="KR4d0178_WYG_032-6a"/>
某官器包文武學際天人擢秀謝蘭蚤席先門之慶挺<lb/>
材楚梓出膺大厦之求徧履華途峻躋法從諫垣主議<lb/>
居多補衮之忠瑣闥盡規真有回天之力進持中憲益<lb/>
簡上心當虚懷無諱之朝乗得位敢言之勢獻可去否<lb/>
濟滋味以惟和糾謬繩愆振紀綱而自肅淵衷有屬輿<lb/>
望同歸念天步之猶囏悼妖氛之未靖非賢罔又捨公<lb/>
其誰肆圖輔世之功延賞本兵之地旋聞淮甸果却胡<lb/>
軍繄制勝於朝堂遂折衝於樽爼人思復古方觀闕政<lb/>
<pb n="KR4d0178_WYG_032-6b"/>
之脩國喜用儒行見侵疆之復期中興於王室用追紹<lb/>
於家聲某夙荷知憐逖聞登拜一麾出守徒拭目於青<lb/>
雲四方是維尚蒙庥於滄海其爲欣頌未易敷陳<lb/>
　　　賀孟樞宻啓<lb/>
伏審進位巖廊正名樞省以廟堂之耆輔而本茲兵柄<lb/>
以帷幄之勝謀而制彼敵情夷夏聳觀搢紳相賀伏惟<lb/>
慶慰恭以某官賢維帝賚道與聖期逢時有爲著勤勞<lb/>
之多績事君無隠罄忠慤之一心嘉猷播於朝廷厚德<lb/>
<pb n="KR4d0178_WYG_032-7a"/>
稱於天下上所深倚人無間言自履政途屢更歲籥絶<lb/>
朋黨比周之累有彌縫輔贊之功軍將皆命卿葢嘗領<lb/>
八路全師之督冡宰制國用乃令兼三司計相之權備<lb/>
文武以兼資處險夷而一致益髙宿望愈簡清衷爰陞<lb/>
冠於機庭用增隆於棟任宿姦大憝失匕著以自驚猛<lb/>
將武夫屬櫜鞬而咸奮折衝之効復國可期某樸拙無<lb/>
庸矜憐有素昔年禁橐獲隨步武之光今日帥藩正託<lb/>
鈞陶之下既切用賢之喜更深荷德之私欣抃罙深敷<lb/>
<pb n="KR4d0178_WYG_032-7b"/>
陳奚既<lb/>
　　　賀温州范丞相冬啓<hi>宗尹</hi>
伏以土圭測景占愛日之極南玉琯飛灰驗新陽之初<lb/>
上羣隂將退多福宜歸某官命世真儒端朝元輔忠誠<lb/>
結於聖主勲業格於皇天暫去廟堂旋分岳牧以申伯<lb/>
之賢而藩宣南國以畢公之望而保釐東郊萃霖雨於<lb/>
一州達歌謡於四境屬此履長之㑹茂膺戩榖之休熊<lb/>
軾虎符暫回光於侯度衮衣赤舄行贊喜於公歸某叨<lb/>
<pb n="KR4d0178_WYG_032-8a"/>
繫守符實依德宇捧觴爲夀莫陪材館之遊斂袂望塵<lb/>
佇覿鋒車之召瞻頌之至敷叙奚周<lb/>
　　　答浙東韓提舉賀冬啓<lb/>
伏以玉琯宵占始驗新陽之應土圭晝測方迎愛日之<lb/>
長伏惟某官才映士林位隆使指莅官行法已深愜於<lb/>
民情視履考祥宜茂膺於時福頋屛居之良逺任趨慶<lb/>
以無從祝頌之私敷陳奚既<lb/>
　　　賀知温州范丞相唘<lb/>
<pb n="KR4d0178_WYG_032-8b"/>
五始編年史謹春王之正三陽用事易占泰道之亨恭<lb/>
惟某官德與聖期任膺天降髙名雅望既逺播於華夷<lb/>
直道精忠宜端居於廊廟暫屈經邦之業來專分陜之<lb/>
權河潤雖覃於列城巖瞻猶欝於四境屬茲獻歲是用<lb/>
考祥五月報成行趣介圭之覲三年居外佇觀華衮之<lb/>
歸某符印攸拘簡書是畏薦一觴而爲夀悵莫効於勤<lb/>
誠與萬物以同春願復陶於元化占頌之切敷叙罔周<lb/>
　　　答知台州劉殿撰啓<lb/>
<pb n="KR4d0178_WYG_032-9a"/>
比者閔勞侍從得請便安蒙換職於西清俾守藩於東<lb/>
道甫辭軒陛即見吏民行無信次之淹居有登臨之勝<lb/>
覽山川而信美惜風俗之寖移葢凋殘未復於平時而<lb/>
閒静已成於虚語提封八縣帑乏見儲領帥七州兵徒<lb/>
空籍廢樽爼笑談之樂供米鹽期㑹之憂退省衰罷葢<lb/>
増愧懼故方理簿書之冗致稍稽竿牘之修敢謂某官<lb/>
篤義相先情深同好察其乍脱風波之畏喜則可知憐<lb/>
其初臨獄訟之煩力當未給特加慰藉用示勤渠終惠<lb/>
<pb n="KR4d0178_WYG_032-9b"/>
罙隆再披絢縟剸繁治劇既資轉漕之能激濁揚清更<lb/>
委按亷之重即見豐財之効助成破敵之勲某甫逺下<lb/>
風聳聞新命顧慶函之未具被華翰以良勤喜愧交深<lb/>
名言曷既<lb/>
　　　答新知台州曹中㪚啓<lb/>
伏審寵臨便郡擁和氣以隨車涓擇休辰布寛條而開<lb/>
府已徧邦之咸喜諒報政之不遲屬得請以奉祠方約<lb/>
齎而就道亟圖賔謁因緩慶儀敢謂某官髙誼相先冲<lb/>
<pb n="KR4d0178_WYG_032-10a"/>
懷自抑緘封遽逮粲然辭翰之工柔納素囏愧此名言<lb/>
之拙顧將依於庥庇以退隠於山林善政初傳與吏民<lb/>
而同幸樂郊伊邇瞻旌棨以非遥欣遡之私敷宣罔既<lb/>
　　　答新知台州張直閣啓<hi>偁</hi>
伏審剖符便郡弭節近陲擁和氣以隨車沸歡聲而溢<lb/>
郭江山動色道路生光竊惟慶慰伏以某官詩禮儒家<lb/>
衣冠世閥資兼文武夙參戎幕之行謀才濟劇煩甞董<lb/>
軍防之衆務愷悌藹山陽之政輸將成淮甸之功美績<lb/>
<pb n="KR4d0178_WYG_032-10b"/>
屢聞除書薦下畀丹丘之仙境寵命載新寓冊府之英<lb/>
躔榮名惟舊佇上治民之最即陞持槖之聨某久惜分<lb/>
襟方欣託庇顧慶牋之未具辱華翰之先投悚企之懷<lb/>
敷宣罔既<lb/>
　　　答交代蘇少監啓<lb/>
比者閔凶私室瀝懇公朝出補外官猶假從班之寵退<lb/>
居逺郡豈虞賢路之妨乃承叱馭之先適此下車之始<lb/>
遽從改命實切厚顔伏惟某官術業傳家材猷萬世久<lb/>
<pb n="KR4d0178_WYG_032-11a"/>
參大匠方馴致於要津暫領專城姑就閑於便地屬茲<lb/>
得請亦作是行簸揚何意以居前瞻仰忽驚而在後吏<lb/>
能非習終奚有以告新朝著未充即還聞於求舊過蒙<lb/>
謙德特枉誨緘願披見之有期但欣瞻而莫喻<lb/>
　　　答知台州陳察院啓<lb/>
伏審顯膺詔綍榮綰郡章閭里歡迎固識亷平之素搢<lb/>
紳歎仰共知選任之公竊惟慶慰伏以某官氣宇宏深<lb/>
材猷敏濟繡衣玉節迭居耳目之私騶馬朱轓聊典股<lb/>
<pb n="KR4d0178_WYG_032-11b"/>
肱之郡官雖待次帝用趣行顧班禄之方初已歌謡於<lb/>
來暮祗恐賜環之下不容煖席之安公議若斯私誠尤<lb/>
切某昔同牓帖今假鄰麾嗟美政之難攀尚餘光之可<lb/>
頼其如欣頌未易敷陳<lb/>
　　　與浙東提刑明察院啓<hi>槖</hi>
比者閔勞侍從得請便安蒙換職於西清俾守藩於東<lb/>
道恩私則厚寄任匪輕夫何不敏之資能副惟良之目<lb/>
頼使輝之攸芘知吏議之可逃伏惟某官德望素隆才<lb/>
<pb n="KR4d0178_WYG_032-12a"/>
猷屢試憲臺冠豸名髙六院之先瘴海乗軺功居五使<lb/>
之㝡暫臨浙部即躡禁途顧叨屬郡之行載託同僚之<lb/>
舊其為欣幸莫究敷陳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十九</head>
    <p>
<pb n="KR4d0178_WYG_039-1a"/>
欽定四庫全書<lb/>
　北海集巻三十九　　　　宋　綦崇禮　撰<lb/>
　　兵籌類要<lb/>
　　忘身篇<lb/>
臣聞夫子言殺身成仁孟子言捨生取義夫仁者愛人<lb/>
故惡人之害之義者循理故惡人之亂之然則以仁義<lb/>
用兵者奚身之計乎<lb/>
司馬穰苴将受命之日忘其家臨約束忘其親援桴皷<lb/>
<pb n="KR4d0178_WYG_039-1b"/>
之急忘其身<lb/>
馬援曰男兒當要死於邊野以馬革裹屍還𦵏爾何能<lb/>
卧床上死兒女子手中耶<lb/>
孟冀曰諒為烈士當如此矣<lb/>
晉及楚戰張侯曰自始合而矢貫余手及肘余折以御<lb/>
左輪朱殷豈敢言病<lb/>
趙簡子克鄭于鐵趙簡子曰吾伏弢嘔血皷音不衰今<lb/>
日我上也<lb/>
<pb n="KR4d0178_WYG_039-2a"/>
吳蘇討張歩飛矢中其股以佩刀截之而左右莫知<lb/>
祭遵討洪農賊弩箭中其口洞出流血而叱戰不已<lb/>
周瑜禦曹公流矢中脅自典行營士衆激揚<lb/>
馬超討郭援為飛矢所中乃以囊其足而戰斬援<lb/>
周訪擊張彦流矢折其齒詞色不變轉戰尤力<lb/>
張歸覇為流矢所中㧞矢反以射賊一發而斃<lb/>
侯安都攻留異為流矢所中血流至胯而容止不變麾<lb/>
軍攻城<lb/>
<pb n="KR4d0178_WYG_039-2b"/>
王難得収京師矢著眉膚死鬭不已<lb/>
關羽為流矢所中左臂隂雨常痛伸臂而醫刮骨去毒<lb/>
流血滿盤言笑自若<lb/>
毛寳征蘇峻中箭貫髀徹鞍使人蹋鞍㧞箭血流滿鞍<lb/>
奔船洗瘡復戰賊乃退<lb/>
張從簡嘗中流矢鏃入髀骨命工取之工無良藥欲鑿<lb/>
其骨人皆以為不可從簡遽使鑿之工遲疑不忍下從<lb/>
簡叱其亟鑿左右視者皆若不勝其毒而從簡言笑自<lb/>
<pb n="KR4d0178_WYG_039-3a"/>
若<lb/>
臣讀吳子曰必死則生若穰苴馬援類能進此<lb/>
紀信以項羽圍漢于滎陽信曰事急矣臣請誑楚可以<lb/>
間出信乃乗王車黄屋左纛曰食盡漢王降楚皆呼萬<lb/>
嵗之城東觀以故漢王得與數十騎出西門遁羽見紀<lb/>
信問漢王安在曰已出矣羽燒殺信<lb/>
孫堅為董卓軍所攻堅與數十騎潰圍而出堅常著赤<lb/>
罽幘乃脱幘令親近将祖茂著之卓争逐茂故堅從間<lb/>
<pb n="KR4d0178_WYG_039-3b"/>
道免茂困廹下馬以幘冠冢間燒柱騎圍數重覺是柱<lb/>
乃去<lb/>
來歙擊公孫述将王元蜀遣刺客刺歙未死馳召盖延<lb/>
延悲哀不能仰視歙叱延曰虎牙何敢然今使者中刺<lb/>
客無以報國故呼巨卿欲相屬軍事而反效兒女子涕<lb/>
泣乎雖刃在身不能勒兵斬公耶延収淚强起受誡歙<lb/>
自書表投筆抽刃而絶<lb/>
伏隆為張歩所執遣間使上書曰願以時進兵無以臣<lb/>
<pb n="KR4d0178_WYG_039-4a"/>
隆為念若今沒身冦手以父母昆弟長累陛下帝召其<lb/>
父湛流涕以隆奏示之後為歩所殺<lb/>
秦伯南與魏祖攻討魏祖為冦所追伯南開門援之冦<lb/>
問太祖所在答曰我是也遂害之<lb/>
龎徳討關羽漢水暮溢徳與諸将避水上隄羽乗船攻<lb/>
之徳被甲持弓箭不虚發部曲欲降矢盡短兵接戰謂<lb/>
督将曰吾聞良将不怯死以茍免烈士不毁節以求生<lb/>
今日我死日也為羽所得立而不跪羽謂欲以為将不<lb/>
<pb n="KR4d0178_WYG_039-4b"/>
早降何為徳罵羽曰孺子何謂降也寜為國家鬼不為<lb/>
賊将為羽所殺<lb/>
周處討齊萬年孫秀知其将死謂可以老母辭處曰忠<lb/>
孝之道安得兩全梁王彤促令速進而絶其後繼弦絶<lb/>
矢盡處按劒曰此是吾效忠授命之日何退之為我為<lb/>
朝廷大臣以身狥國不亦可乎遂力戰而沒<lb/>
楊公則屯領軍府登樓望戰城中遥見麾盖縱神鋒弩<lb/>
射之矢貫胡床左右皆失色公則曰虜㡬中吾脚談笑<lb/>
<pb n="KR4d0178_WYG_039-5a"/>
如初<lb/>
于謹當魏末羣盗蜂起謹解諸國語乃單騎入賊中示<lb/>
以恩信於是西鄙酋長欵附<lb/>
楊素擊突厥賊越逸令其騎稍後於是親将兩騎并降<lb/>
突厥二人與虜並行不之覺也候其頓舍未定後期掩<lb/>
擊大破之<lb/>
秦叔寳從秦王討王世充等三盗未嘗不身先鋒陣前<lb/>
無堅對有驕将鋭士躍馬挺鎗刺於萬衆中後稍趍疾<lb/>
<pb n="KR4d0178_WYG_039-5b"/>
嘗曰吾長戎馬間歴二百餘戰數重創出血且數斛安<lb/>
得不病乎<lb/>
杜伏威與陳稜戰稜軍射中其額伏威怒曰不殺汝矢<lb/>
不㧞馳入稜軍獲所射使㧞箭已斬之<lb/>
張士貴破反獠太宗聞其冐矢石先登勞之曰嘗聞以<lb/>
忠報國者不顧身於公見之<lb/>
叚秀實以笏擊朱泚鄭覃謂殺身利社稷未有如秀實<lb/>
者帝惻然為罷朝加賜禭<lb/>
<pb n="KR4d0178_WYG_039-6a"/>
李光弼與史思眀戰納刀于靴曰戰危事吾位三公不<lb/>
可辱於賊萬有一不㨗當自刎以謝天子<lb/>
周文盡鋭攻髙懽懽走追騎至親信都督尉興慶曰王<lb/>
去矣興慶腰百箭足殺百人興慶矢盡而死<lb/>
王彦章被擒荘宗使人慰諭彦章謝曰臣與陛下攻戰<lb/>
十餘年今兵敗力窮不死何待且臣受梁恩不能報豈<lb/>
有朝事梁而暮事晉生何面目見天下之人乎又遣眀<lb/>
宗諭之彦章病瘡卧不能起顧眀宗曰汝非邈佶烈乎<lb/>
<pb n="KR4d0178_WYG_039-6b"/>
我豈茍活者遂見殺<lb/>
臣讀吳子曰師出之日有死之榮若紀信秦伯南類能<lb/>
進此<lb/>
論曰魏絳以軍事有死無犯為敬子思以袵金革死而<lb/>
不厭為彊古之人所以執雉冠鷸鑿㓙門施素堊歌虞<lb/>
殯具含玉非惡生而樂死也感激忠義不得不然惟不<lb/>
顧其生所以勝敵而全其生歟<lb/>
　　忘家篇<lb/>
<pb n="KR4d0178_WYG_039-7a"/>
臣嘗聞事君者國爾忘家公爾忘私惟無以家為者然<lb/>
後可與語事君之忠<lb/>
衛青擊匈奴大㨗封青子伉宜春侯不疑隂要侯登發<lb/>
千侯青固稱諸校力戰之功伉等三人何敢受封上曰<lb/>
我非忘諸校功也今固宜圖之<lb/>
漢武為霍将軍治第令視之對曰匈奴未滅何用家為<lb/>
吳漢出征妻子在後買田業漢還責之曰軍師在外吏<lb/>
士不足何多買田業乎<lb/>
<pb n="KR4d0178_WYG_039-7b"/>
先主欲以屋舍及園地桑田分賜諸将趙雲曰須天下<lb/>
都定各反桑梓歸耕本土乃其宜耳<lb/>
李通歸漢南陽誅通兄弟門宗六十四人焚屍宛市賛<lb/>
謂通汙滅親宗以觖一切之功<lb/>
李忠從世祖圍鉅鹿信都馬寵収忠母妻寵弟從忠為<lb/>
校尉忠即殺之諸将驚曰家屬在人手中殺其弟何猛<lb/>
也忠曰若縱賊不誅則二心也世祖聞而美之忠曰䝉<lb/>
眀公大恩誠不敢内顧宗親及破信都家屬得全<lb/>
<pb n="KR4d0178_WYG_039-8a"/>
叚紀眀在邊十年未嘗敢蓐寢<lb/>
邳彤從光武戰攻信都王郎所置信都守捕繫彤父弟<lb/>
及妻子使為手書呼彤曰降有封爵不降族滅彤涕泣<lb/>
報曰事君者不得顧家彤親屬所以至今得安於信都<lb/>
劉公之恩也公方争國事彤不得復念私也㑹更始所<lb/>
遣将攻㧞信都郎兵敗走彤家屬得存<lb/>
龎徳討關羽樊下諸将以徳兄在漢中頗疑之徳常曰<lb/>
我受國恩義在效死與羽交戰射羽中額<lb/>
<pb n="KR4d0178_WYG_039-8b"/>
張就東詣太祖為賊所拘私與父恭疏曰大人在燉煌<lb/>
忠義顯然豈以今在困厄之中而替之哉昔樂羊食子<lb/>
李通覆家經國之臣寜懐妻孥耶<lb/>
李典宗族部曲三千餘家願徙魏郡曰宜實郊遂之地<lb/>
以制四方也<lb/>
晉伐偪陽弗克荀偃士匄請班師荀罃投之以機曰七<lb/>
日不克必於汝乎取之偃匄帥卒親受矢石滅之<lb/>
李廣為左賢王所圍軍士皆恐乃使其子敢往馳之敢<lb/>
<pb n="KR4d0178_WYG_039-9a"/>
從數十騎直貫胡騎出其左右而還報廣曰胡虜易與<lb/>
爾軍士乃安<lb/>
鄧艾遣子忠禦諸葛瞻忠戰不利而退艾怒曰存亡之<lb/>
分在此一舉何不可之有将斬之忠馳還戰大破之<lb/>
劉起為左衛将軍蘇峻作逆京邑大亂朝士遣家東避<lb/>
難義與故吏欲匿起家而起不聴盡以妻孥入處宫内<lb/>
姚弋仲遣其子収石祗曰汝才十倍於冉閔若不梟擒<lb/>
不宜復見我也襄擊閔大破之而歸弋仲怒襄之不擒<lb/>
<pb n="KR4d0178_WYG_039-9b"/>
也杖之一百<lb/>
劉粹討謝晦粹子為晦叅軍受命南討一無所顧亦不<lb/>
害粹子<lb/>
郭黙為塢主甚得将士心婦兄陸嘉取官米數石餉妹<lb/>
黙以為違制将殺嘉嘉奔石勒黙乃自射婦以眀無私<lb/>
馬仙琕守豫州梁武遣其族叔懐逺説之仙琕曰大義<lb/>
滅親命斬之懐逺號泣軍中為請乃免<lb/>
屈突通討王世充通二子在洛帝曰今以東洛屬公如<lb/>
<pb n="KR4d0178_WYG_039-10a"/>
二子何通曰今日之行正當先驅二兒死自其分終不<lb/>
以私害義<lb/>
堯君素守河東抗唐兵唐賜金劵待以不死君素卒無<lb/>
降心其妻至城下言君何自取禍敗君素曰天下事非<lb/>
婦人所知引弓射之應弦而倒<lb/>
李晟家為賊質左右有言者晟涕泣數行下曰陛下安<lb/>
在而欲恤家乎<lb/>
李光弼守太原史思眀攻之設私幄城隅以止息經府<lb/>
<pb n="KR4d0178_WYG_039-10b"/>
門不顧圍解閲三夕乃歸私寢<lb/>
馬燧撃田悦約衆以家資賞至斬楊朝元殫私財賜麾<lb/>
下<lb/>
李嗣業忠毅憂國不計家産前後賞賜輙上於官<lb/>
顔杲卿敗於常山賊脅使降不應取少子加刃頸上曰<lb/>
降我當活而子杲卿不答<lb/>
叚秀實與吐蕃戰師不利馬璘為虜隔未能還都将引<lb/>
潰兵先秀實責曰兵法失将麾下斬公等忘死而欲安<lb/>
<pb n="KR4d0178_WYG_039-11a"/>
其家耶使鋭卒領兵依東原示賊将戰虜不敢逼璘得<lb/>
歸<lb/>
臧洪為袁紹所圍主簿啟内厨米三斗中分稍以為糜<lb/>
粥洪嘆曰獨食此何為使作薄粥衆分食之殺其愛妾<lb/>
以食将士将士咸流涕無能仰視者<lb/>
張廵守睢陽士多餓死存者皆痍傷氣乏廵出愛妾曰<lb/>
諸君經年乏食而忠義不少衰吾恨不割肌以啖衆寜<lb/>
惜一妾而坐視士飢乃殺以大饗坐者皆泣廵强令食<lb/>
<pb n="KR4d0178_WYG_039-11b"/>
之許逺亦殺奴僮以哺卒<lb/>
張丕守臨汾累月士卒糧且盡救不至召部将立軍門<lb/>
命女出徧拜因曰諸軍戰良苦無貲為賞願以是女賣<lb/>
直為衆士一日費士皆哭曰請死戰<lb/>
辛讜見杜滔謂可共事與妻子决同滔死生泗州被圍<lb/>
往淮南乞師過十餘旬未嘗見妻子讜子及兄子客廣<lb/>
陵託滔曰使先人不乏祀公之惠也<lb/>
李神福攻杜洪田頵執神福妻子歸于宣州神福討頵<lb/>
<pb n="KR4d0178_WYG_039-12a"/>
頵令招之神福曰吾以卒從吳王起事今為大将忍背<lb/>
徳而顧妻子乎斬其使以自絶軍士聞之皆感奮頵執<lb/>
神福子承鼎以招之神福叱左右射之遂敗其兵<lb/>
髙行珪為武州刺史元行欽得行珪子縶之兵過武州<lb/>
招行珪曰當從我行不然且殺公子行珪謝曰吾當為<lb/>
劉氏也尚何顧吾子耶<lb/>
吳程攻常州為李景将所敗程禆将邵可遷力戰可遷<lb/>
子死馬前猶戰不顧程等僅以身免<lb/>
<pb n="KR4d0178_WYG_039-12b"/>
臣讀吳子曰有死事之家嵗使使者勞賜其父母著不<lb/>
忘于心惟衛青霍去病類不顧其家則人君所當念功<lb/>
者如此<lb/>
張奐戰降且渠伯徳等𦍑豪帥感奐恩徳上馬二十疋<lb/>
先零酋長又遺金鐻八枚奐並受之而召主簿于諸𦍑<lb/>
前以酒酹地曰使馬如羊不以入廐使金如粟不以入<lb/>
懐悉以金馬還之𦍑性貪而貴吏清前有八都尉率好<lb/>
財貨為所部患苦及奐正身潔已威化盛行<lb/>
<pb n="KR4d0178_WYG_039-13a"/>
田豫䕶諸𦍑鮮卑素利等數以牛馬遺豫豫轉送官胡<lb/>
以為前所與豫物顯露乃宻懐金三十斤謂豫曰願避<lb/>
左右我欲有所道豫從之因詭曰我見公貧故前後遺<lb/>
公牛馬公輙送官今宻以此上公可以為家資豫張袖<lb/>
受之胡去付外具以状聞詔褒之曰昔魏絳開懐以納<lb/>
戎賂今卿舉袖以受狄金朕甚嘉焉賜帛五百匹豫得<lb/>
賜分其半以藏少府後胡來以半與之<lb/>
臣讀孫子曰善用兵者修道而保法若張奐田豫類能<lb/>
<pb n="KR4d0178_WYG_039-13b"/>
進此<lb/>
論曰禹之治水也八年于外三過其門而不入啓呱呱<lb/>
而泣予弗子盖人臣忠以奉國不顧其私有如此者後<lb/>
之人有志於功名則可以禹為法乎荀子曰塗之人皆<lb/>
可以為禹可不勉哉<lb/>
</p>
<p>
</p>
  </div>
</body>
</text>
</TEI>
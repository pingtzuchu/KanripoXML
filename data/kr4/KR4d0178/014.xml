<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十四</head>
    <p>
<pb n="KR4d0178_WYG_014-1a"/>
欽定四庫全書<lb/>
　北海集巻十四　　　　　宋　綦崇禮　撰<lb/>
　　詔<lb/>
　　　賜新除端眀殿學士朝議大夫權同知三省樞<lb/>
　　　密院事李回辭免恩命乞除一宫觀差遣不允<lb/>
　　　詔<lb/>
勅李回省所奏乞除一宫觀差遣事具悉頃分政府往<lb/>
奉東朝由寮寀之不䖍致軍民之弗靖肆圖宿望更領<lb/>
<pb n="KR4d0178_WYG_014-1b"/>
行臺復秘殿之班聯視輔臣之儀物眷懷良舊寵命維<lb/>
新何以嫌疑欲從閑散顧晨昏久廢甫迎䕶於慈闈而<lb/>
道路方長頼總齊於庶務亟安爾位用寛朕憂所請宜<lb/>
不允故兹詔示想宜知悉夏熱卿比安好遣書指不多<lb/>
及<lb/>
　　　賜資政殿學士左中大夫江南西路安撫大使<lb/>
　　　兼知洪州李回乞除一宫觀差遣不允詔<lb/>
勅李回省所劄子奏乞除一宫觀差遣事具悉朕以中<lb/>
<pb n="KR4d0178_WYG_014-2a"/>
原未定夙宵疚懷廵省治兵駐於吴㑹眷言豫章則吾<lb/>
西屏内撫江表北控淮右非老成重望孰克鎮之卿由<lb/>
廟堂往命帥事驅攘羣盜綏輯疲民勤勞踰年休有成<lb/>
績方兹倚賴遽欲求閑引疾自言殊非所望惟舊勞則<lb/>
知體國而卧䕶可以折衝勉親藥石之良用副藩宣之<lb/>
託所請宜不允故兹詔示想宜知悉春寒卿比安好遣<lb/>
書指不多及<lb/>
　　　賜新除端眀殿學士左朝奉郎充江南東路安<lb/>
<pb n="KR4d0178_WYG_014-2b"/>
　　　撫大使兼知建康府充夀春府滁濠和州無為<lb/>
　　　軍宣撫使李光辭免恩命不允詔<lb/>
勅李光省所奏辭免恩命事具悉朕惟侍從之賢出入<lb/>
迭用其在朝則矢謨禁闥為腹心之臣在外則折衝大<lb/>
邦膺屏翰之寄時有緩急任隨重輕朕方擢卿從班首<lb/>
冠六聯之長屬建康謀帥所急在兹雖坐執銓衡甚宜<lb/>
其職而宣威方面無以踰卿肆陞秘殿之華以壯長城<lb/>
之託亟祇成命勿事牢辭所請宜不允故兹詔示想宜<lb/>
<pb n="KR4d0178_WYG_014-3a"/>
知悉<lb/>
　　　賜新除吏部尚書李光辭免恩命不允詔<lb/>
勅李光省所奏辭免恩命事具悉為國之患在於有賢<lb/>
而不能用卿學行修飭識慮通眀許國之誠慨然有為<lb/>
濟務之材綽有餘裕搢紳所賢而朕所知也天官常伯<lb/>
任首六聯位次二府需賢而用今始得卿胡為抗章猶<lb/>
爾遜避亟祇成命庸副朕懷所請宜不允故兹詔示想<lb/>
宜知悉<lb/>
<pb n="KR4d0178_WYG_014-3b"/>
　　　賜新除户部侍郎柳約辭免恩命不允詔<lb/>
勅柳約省所奏辭免恩命事具悉昔漢官有試守者滿<lb/>
嵗則為真而唐制要官亦俾權知久乃正授盖已試而<lb/>
遷則上之用人也審循次而進則士之居位也安朕於<lb/>
貳卿致詳者如此卿以疏通之才司邦國之計閱時雖<lb/>
近績効已聞就正厥官孰曰不可矧方倚以使事之重<lb/>
逺聘絶域送之以禮寵命是宜其即欽承無勞遜避所<lb/>
請宜不允故兹詔示想宜知悉<lb/>
<pb n="KR4d0178_WYG_014-4a"/>
　　　賜新除顯謨閣直學士左朝請郎知平江府李<lb/>
　　　彌大辭免恩命不允詔<lb/>
勅彌大省所奏辭免恩命事具悉卿歴事三朝再登八<lb/>
座方圖宿望俾扞外虞與其屈㕘相幕之行曷若専委<lb/>
藩方之寄還陞延閣用賁左符往體恩私毋勞遜避所<lb/>
請宜不允故兹詔示想宜知悉夏熱卿比安好遣書指<lb/>
不多及<lb/>
　　　賜新除户部尚書李彌大辭免恩命不允詔<lb/>
<pb n="KR4d0178_WYG_014-4b"/>
勅彌大省所奏辭免恩命事具悉自兵興以來費出無<lb/>
藝民力屈財用殫至於斯極矣朕方興衰撥亂經營四<lb/>
方而軍賦所資為尤急必有為朕裁理調度知取知予<lb/>
使民不困而用足者以任吾事維卿靖重之操詳練之<lb/>
才敭歴三朝為時宿望比還省户未復舊班進長地官<lb/>
繄老成是頼毋留成命庸副朕懷所請宜不允故兹詔<lb/>
示想宜知悉春暄卿比安好遣書指不多及<lb/>
　　　賜新除㕘知政事翟汝文辭免恩命不允詔<lb/>
<pb n="KR4d0178_WYG_014-5a"/>
勅汝文省所劄子奏辭免恩命事具悉卿侍從三朝為<lb/>
時宿望虚佇舊矣屬輔臣未備物色其人想見儀刑起<lb/>
之田里進對之際深契朕心顧豈勞承密㫖於鑾坡盖<lb/>
将俾濟嘉謨於廊廟擢陪大政遂斷不疑詩不云乎雖<lb/>
無老成人尚有典刑朕今自喜得老成之助則發其所<lb/>
藴協賛經綸亦卿之志也夫尚何辭所請宜不允故兹<lb/>
詔示想宜知悉<lb/>
　　　賜㕘知政事翟汝文乞除在外一宫觀差遣不<lb/>
<pb n="KR4d0178_WYG_014-5b"/>
　　　允詔<lb/>
勅汝文省所上劄子奏乞除在外一宫觀差遣事具悉<lb/>
朕履兹囏運憂畏靡寧所頼二三大臣合誠交脩用輔<lb/>
不逮矧卿以先逹宿望同陞廟堂久懐嘉謀庶克有濟<lb/>
中外攸屬曽亡間言何嫌何疑而弗安厥位乞骸之語<lb/>
匪朕欲聞勉協乃心以永終譽所請宜不允故兹詔示<lb/>
想宜知悉<lb/>
　　　賜新除太尉依前武成感徳軍節度使神武左<lb/>
<pb n="KR4d0178_WYG_014-6a"/>
　　　軍都統制福建江西荆湖南北路宣撫副使加<lb/>
　　　食邑五百户食實封二百户韓世忠辭免恩命<lb/>
　　　不允詔<lb/>
勅世忠省所劄子奏辭免恩命事具悉人主之興事當<lb/>
勸於用賞人臣之有功常說於見知卿出總王師往行<lb/>
天討一鼓而平甌粤再舉而臨湖湘妖孽悉除逋逃自<lb/>
服乃峻䇿勲之典俾升掌武之班朕既知卿狥國之勞<lb/>
卿宜恱此褒功之意亟祇成命何用深辭所請宜不允<lb/>
<pb n="KR4d0178_WYG_014-6b"/>
故兹詔示想宜知悉<lb/>
　　　賜新除開府儀同三司韓世忠辭免恩命不允<lb/>
　　　詔<lb/>
勅世忠省所劄子奏辭免恩命事具悉朕以湖湘之境<lb/>
氛祲既清淮泗之衝藩籬未固惟卿志無遺慮勇不辭<lb/>
難酬其前勞乃視儀於大府加之今授盖倚重於長城<lb/>
既兼将相之名宜狥邦家之計忠勤有素謙遜何為所<lb/>
請宜不允故兹詔示想宜知悉<lb/>
<pb n="KR4d0178_WYG_014-7a"/>
　　　賜韓世忠再上劄子辭免恩命不允詔<lb/>
勅世忠省所再上劄子奏辭免恩命事具悉朕薄於奉<lb/>
已而傾帑廩之入以養兵慎於官人而極臣隣之寵以<lb/>
任将顧何所事盖欲有為卿繼立竒功進圖逺略既削<lb/>
平於多壘将綏定於中原迨此策勲適當遣戍擬台司<lb/>
而建府臨淮甸以宣威豈曰朕私時惟國計師言咸穆<lb/>
廟勝可期毋煩謙遜之辭式副憂勤之念所請宜不允<lb/>
故兹詔示想宜知悉<lb/>
<pb n="KR4d0178_WYG_014-7b"/>
　　　賜韓世忠三上劄子辭免恩命不允詔<lb/>
勅世忠省所三上劄子奏辭免恩命事具悉朕惟五材<lb/>
並用誰能去兵四海未安注意在将故不愛三軍之費<lb/>
以收其力不遺一戰之勞以勤其功卿昨定湖湘未加<lb/>
信賞兹屯淮泗宜有寵行進號儀同式循典故而乃深<lb/>
陳中懇薦貢忱辭欲消貪覬之風願保謙冲之節載觀<lb/>
于守益歎爾賢然爵於朝而盡公則令惟行而難返第<lb/>
思厚報毋執小亷往體眷懷亟祇成命所請宜不允故<lb/>
<pb n="KR4d0178_WYG_014-8a"/>
兹詔示想宜知悉<lb/>
　　　賜新除武㤗軍節度使依前侍衛親軍步軍都<lb/>
　　　總指揮使權主管殿前司公事郭仲荀辭免恩<lb/>
　　　命不允詔<lb/>
勅仲荀省所劄子奏辭免恩命事具悉朕祇畏天戒肆宥<lb/>
多方宿負往愆咸與更始矧卿頃嘗逺謫亦既召還扈<lb/>
衛勤勞彌見忠謹而旄鉞未復有歉朕心屬更霈恩在<lb/>
法當叙所請宜不允故兹詔示想宜知悉<lb/>
<pb n="KR4d0178_WYG_014-8b"/>
　　　賜武㤗軍節度使知明州軍州事兼管内勸農<lb/>
　　　使兼沿海制置使郭仲荀辭免新除檢校少保<lb/>
　　　恩命不允詔<lb/>
勅仲荀省所劄子奏辭免檢校少保恩命事具悉卿齋<lb/>
壇名将勲閱故家久扈殿巖顧閔勞於宿衛出臨海道<lb/>
将倚重於蕃宣懇陳避寵之誠願罷典章之職載嘉冲<lb/>
節爰錫徽章假貳公亞保之崇仍六纛元戎之舊用光<lb/>
閫寄實典邦彞徃體茂恩毋留成命所請宜不允故兹<lb/>
<pb n="KR4d0178_WYG_014-9a"/>
詔示想宜知悉冬寒卿比平安好遣書指不多及<lb/>
　　　賜侍衛親軍步軍都指揮使武㤗軍節度使權<lb/>
　　　主管殿前司公事郭仲荀乞罷軍職除一宫觀<lb/>
　　　差遣不允詔<lb/>
勅仲荀省所奏劄子乞罷軍職除一宫觀差遣事具悉<lb/>
卿勲閥名家将壇宿望典司環尹祇扈殿巖盡一意以<lb/>
周旋復再更於寒暑行營不警列衛無譁忽披懇欵之<lb/>
辭遂有退閒之請顧爪牙之攸頼吾寝為安且精力之<lb/>
<pb n="KR4d0178_WYG_014-9b"/>
尚强乃勞奚避體兹眷屬姑即官常所請宜不允故兹<lb/>
詔示想宜知悉<lb/>
　　　賜新除檢校少保郭仲荀辭免恩命不允詔<lb/>
勅仲荀省所上表辭免恩命事具悉宣尼有言惟器與<lb/>
名不可以假人今檢校官稱雖無所事而名㕘公孤亦<lb/>
云寵矣加之方鎮于以勸勞朕敢持是而輕厥付予顧<lb/>
卿久勤宿衛兹解軍權稽按舊章當有褒進初非虚假<lb/>
奚用牢辭所請宜不允仍㫁來章故兹詔示想宜知悉<lb/>
<pb n="KR4d0178_WYG_014-10a"/>
冬寒卿比平安好遣書指不多及<lb/>
　　　賜新除信安郡王孟忠厚辭免恩命不允詔<lb/>
勅忠厚省所劄子奏辭免恩命事具悉朕惟昭慈之盛<lb/>
徳有社稷之大功棄養東朝奄經祥祭疏恩外族敢後<lb/>
彞章念其終鮮於弟兄維乃獨當於門户故用昔舅家<lb/>
之禮而啟兹異姓之封仰慰神靈下孚觀聴然位髙則<lb/>
寄愈重貴極則責愈深凡光寵於一身欲保安於九族<lb/>
勉追遺志何用謙辭所請宜不允故兹詔示想宜知悉<lb/>
<pb n="KR4d0178_WYG_014-10b"/>
　　　賜寧逺軍節度使充醴泉觀使孟忠厚辭免回<lb/>
　　　授轉官恩命不允詔<lb/>
勅忠厚省所劄子奏辭免恩命事具悉乃者戎事方繁<lb/>
顧朕不獲躬致東朝之養肆命百執從衛逺行逮其來<lb/>
還實宣忠恪序遷階秩用酬厥功卿選自懿親首尾在<lb/>
事格以有司之法分為屬族之榮非曰寵私時維常典<lb/>
體予孝治勿事謙辭所請宜不允故兹詔示想宜知悉<lb/>
秋冷卿比安好遣書指不多及<lb/>
<pb n="KR4d0178_WYG_014-11a"/>
　　　賜端眀殿學士左中大夫新除知温州韓肖胄<lb/>
　　　辭免恩命不允詔<lb/>
勅肖胄省所劄子奏辭免新除知温州仍舊職恩命伏<lb/>
望止以本官改授一在外宫觀差遣事具悉卿元勲舊<lb/>
閥名宰世官有嘉濟美之才俾賛本兵之政張旃敵境<lb/>
逺煩将命之勤借箸籌帷還頼告猷之助方資戮力叶<lb/>
濟良圖顧辭之甚堅欲留賢而不果乃錫守符之重仍<lb/>
聨殿屋之華豈不念勞姑從均逸維兹禁職盖近臣出<lb/>
<pb n="KR4d0178_WYG_014-11b"/>
入之儀如彼要邦實今日便安之地相攸以授假寵而<lb/>
行何必宫祠始為閑退所請宜不允故兹詔示想宜知<lb/>
悉<lb/>
　　　賜端明殿學士左中大夫同簽書樞密院事韓<lb/>
　　　肖胄左朝奉大夫試工部尚書胡松年辭免賜<lb/>
　　　馬不允詔<lb/>
勅肖胄等省所劄子奏辭免賜馬事具悉卿昨違行闕<lb/>
逺聘殊封嘗分駔駿之良俾佐驅馳之力越飛狐之險<lb/>
<pb n="KR4d0178_WYG_014-12a"/>
阻知我馬之虺隤緬想忠勤每深咨歎甫結二邦之好<lb/>
方嘉四牡之還未足償勞曷云納賜往備服乗之用第<lb/>
思摧秣之宜所請宜不允故兹詔示想宜知悉<lb/>
　　　賜端明殿學士左中大夫同簽書樞宻院事<lb/>
　　　充大金國軍前通問使韓肖胄辭免特賜恩<lb/>
　　　澤七資起發錢一千貫左朝奉大夫試工部尚<lb/>
　　　書充大金國軍前通問副使胡松年辭免特賜<lb/>
　　　恩澤五資起發錢八百貫恩命不允詔<lb/>
<pb n="KR4d0178_WYG_014-12b"/>
勅肖胄等省所劄子奏辭免特賜恩澤并起發錢事具<lb/>
悉卿将命出疆推誠許國惟邦家社稷之計正頼深謀<lb/>
則閨門子弟之私可貽纎慮肆頒渥澤用慰逺懐載瞻<lb/>
道里之長併給齎装之費歸兩宫而平二國卿其勉於<lb/>
成功庇九族而禄萬鍾朕豈難於優報體兹至意毋復<lb/>
多辭所請宜不允仍不得再有陳請故兹詔示想宜知<lb/>
悉<lb/>
　　　賜新除同簽書樞密院事韓肖胄辭免恩命不<lb/>
<pb n="KR4d0178_WYG_014-13a"/>
　　　允詔<lb/>
勅肖胄省所劄子奏辭免恩命事具悉朕惟㕘五兵之<lb/>
務實頼於智謀合二國之成必資於忠信兼此重任屬<lb/>
吾世臣卿克紹家聲允為國器運籌之略専對之才求<lb/>
於禁近之間無若老成之比進聯右府豈獨本朝之得<lb/>
人出聘北方亦知韓氏之有後繄功名之是似庶禍亂<lb/>
之可平勉副眷懷毋勞謙避所請宜不允故兹詔示想<lb/>
宜知悉<lb/>
<pb n="KR4d0178_WYG_014-13b"/>
　　　賜新除吏部侍郎韓肖胄辭免恩命改授一州<lb/>
　　　不允詔<lb/>
勅肖胄省所奏辭免恩命事具悉卿頃由宰士擢貳冬<lb/>
卿閱嵗月之再周厥材猷而自見眷言勞勩宜有序遷<lb/>
朕方紹立邦基緬懷世烈故國在念豈徒喬木之思遺<lb/>
笏僅存猶若甘棠之比矧得賢於後裔宜戮力於本朝<lb/>
進執銓衡兹圖乃績出分符竹可副朕心往亟踐於厥<lb/>
官毋久留於成命所請宜不允故兹詔示想宜知悉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十三</head>
    <p>
<pb n="KR4d0178_WYG_013-1a"/>
欽定四庫全書<lb/>
　北海集巻十三　　　　　宋　綦崇禮　撰<lb/>
　　詔<lb/>
　　　賜端眀殿學士左朝奉大夫江南西路安撫大<lb/>
　　　使兼知洪州趙鼎乞除一宫觀差遣不允詔<lb/>
勅趙鼎省所奏劄子乞除一宫觀差遣事具悉股肱太<lb/>
臣義均一體入則參禆機務出則分理藩條中外迭居<lb/>
祖宗之制也顧令郡邑空殘民力凋敝事繁責重非如<lb/>
<pb n="KR4d0178_WYG_013-1b"/>
平時此大臣與朕同所宜憂者覽卿所陳乃以立朝多<lb/>
怨意有避就則過矣卿既以直自許計在官之事必公<lb/>
厥心又何禍患之有矧卿謂朕能施恩於拔擢進用之<lb/>
初豈獨不能保卿始終待遇之意茍使人人慮患自為<lb/>
之謀咸欲如卿彼嘗更言責而有所抨彈者是将舉不<lb/>
得並立於朝忠厚之風斯復焉在勉安乃職式副眷懐所<lb/>
請宜不允故兹詔示想宜知悉秋熱卿比平安好遣書<lb/>
指不多及<lb/>
<pb n="KR4d0178_WYG_013-2a"/>
　　　賜新除工部尚書胡松年辭免恩命不允詔<lb/>
勅松年省所奏辭免工部尚書恩命事具悉昔晉恵<lb/>
公在秦隂飴甥一言而秦伯乃歸晉君楚漢方爭侯生<lb/>
一說項王而太公吕后復還於漢今上天悔禍强敵欲<lb/>
和信使繼通約好在此思得辨志之士専對之才如彼<lb/>
二人往焉庶克諭回兩宫平定邦國選於在列肆以屬<lb/>
卿乃聞慨然起任吾事惟忠誼有激於内而㡬微不見<lb/>
於色成功可必朕用嘉之中臺常伯班秩雖髙顧卿綿<lb/>
<pb n="KR4d0178_WYG_013-2b"/>
歴二省可以序進朕意恨薄尚何足辭所請宜不允故<lb/>
兹詔示想宜知悉<lb/>
　　　賜新除建康府路安撫大使兼知池州吕頤浩<lb/>
　　　再辭免恩命不允詔<lb/>
勅頤浩省所劄子奏辭免恩命事具悉君子處已以用<lb/>
捨為行蔵大臣立朝寄安危於進退卿中辭政柄出擁<lb/>
齋旄閔勞機務之繁優假真祠之逸惟乃心王室能忘<lb/>
國步之囏顧無逾老臣用倚帥藩之託賜環趣召弭節<lb/>
<pb n="KR4d0178_WYG_013-3a"/>
來朝蒼生之望素髙元老之猷益壮埀紳正笏精神端<lb/>
可以折衝緩帶輕裘談笑何難於卻敵維吾舊徳宜體<lb/>
眷懷勉圖克復之功毋徇撝謙之節所請宜不允故兹<lb/>
詔示想宜知悉<lb/>
　　　賜觀文殿大學士提舉臨安府洞霄宫吕頤浩<lb/>
　　　辭免恩命不允詔<lb/>
勅頤浩省所奏辭免恩命事具悉卿事朕囏難為時勲<lb/>
業三陟䝉司之峻亦既累年再辭魁柄之崇宜加異數<lb/>
<pb n="KR4d0178_WYG_013-3b"/>
迫人言之荐至悵朕意之莫伸収建旄開府之儀更秘<lb/>
殿隆儒之職用寵光於故弼俾休逸於殊庭終始厚恩<lb/>
應識保全之意優游晚嵗毋忘兢慎之思其即欽承尚<lb/>
奚遜避所請宜不允故兹詔示想宜知悉秋冷卿比平<lb/>
安好遣書指不多及<lb/>
　　　賜吕頤浩乞収還節度使印鉞落開府儀同三<lb/>
　　　司却除一合得職名不允詔<lb/>
勅頤浩省所奏乞除一合得職名事具悉朕惟古者任<lb/>
<pb n="KR4d0178_WYG_013-4a"/>
人各有定位功髙者厥禄厚徳盛者其爵尊故知將相<lb/>
之官自是勲賢之器卿有大徳於朕有大功於時既宣<lb/>
衛上之忠遂陟秉鈞之任雖云免政豈不念勞肆開公<lb/>
府之儀併侈將旄之寵務隆異數特越常規視人望以<lb/>
為宜在朕心而無歉矧分臨於巨屏煩坐鎮於長江六<lb/>
纛前驅用佐先聲之震慴三槐在著尚期舊徳之來歸<lb/>
往體眷懷毋勞遜避所請宜不允故兹詔示想宜知悉<lb/>
　　　賜尚書左僕射同中書門下平章事吕頤浩等<lb/>
<pb n="KR4d0178_WYG_013-4b"/>
　　　為火災待罪不允詔<lb/>
御筆批天之降災縁朕失徳方聳懼未寧遽得頤浩所<lb/>
上表欲與朕分譴益眀愧戢可降詔安慰之<lb/>
勅頤浩省所上表奏今月二十二日越州遺火延燒民<lb/>
居上軫聖慮乞待罪事具悉朕惟失徳孽火示災延及<lb/>
無辜夕惕以懼將深戒於不治方引咎以責躬忽覽奏<lb/>
函力祈分譴震於夙夜方且畏天之威移之股肱亦豈<lb/>
朕之所欲宜思勵翼用副憂勤撫綏失業之氓助宣保<lb/>
<pb n="KR4d0178_WYG_013-5a"/>
民之意各安厥位勿復有陳所請宜不允故兹詔示想<lb/>
宜知悉<lb/>
　　　賜特進尚書左僕射同中書門下平章事吕頤<lb/>
　　　浩辭免監修國史恩命不允詔<lb/>
勅頤浩省所劄子奏辭免恩命事具悉自前世以來致<lb/>
詳史事人君之言動則起居有注輔相之經綸則時政<lb/>
有紀授之秘府日而歴之則著作有官此其槩也顧宰<lb/>
相之職無所不統矧左右史乃其所属時政記乃其所<lb/>
<pb n="KR4d0178_WYG_013-5b"/>
行而秘府三館則又舊制所兼𨽻也朕方深念艱難之<lb/>
際記事多缺肆命攸司舉行厥官則委卿監總固其宜<lb/>
耳昔張說以舊相居邊鎮即軍中修史今雖戎馬未息<lb/>
軍國務繁卿獨不能以庶政餘隙董成兹事乎一代大<lb/>
典方以屬卿勉副朕懷毋復謙避所請宜不允故兹詔<lb/>
示想宜知悉<lb/>
　　　賜特進尚書左僕射同中書門下平章事兼知<lb/>
　　　樞密院事都督江淮荆淛路諸軍事吕頤浩辭<lb/>
<pb n="KR4d0178_WYG_013-6a"/>
　　　免長男承議郎抗次男宣教郎摭除職名賜章<lb/>
　　　服恩命不允詔<lb/>
勅頤浩省所上劄子奏辭免男抗摭除職名賜章服恩<lb/>
命事具悉卿再登元輔嘗立大勲比總六師往督諸道<lb/>
忠勤誠至不憚暑行而於其所私曽弗内顧在朕其可<lb/>
忘之矧方倚卿以圖邦國再造之功而卿之息則未録<lb/>
豈其禮哉肆推茂恩斷自朕志今卿乃以異時僥倖者<lb/>
為戒引誼力辭殊失厥㫖宜識兹意勿復重陳所請宜<lb/>
<pb n="KR4d0178_WYG_013-6b"/>
不允故兹詔示想宜知悉夏熱卿比安好遣書指不多<lb/>
及<lb/>
　　　賜新除御史中丞富直柔辭免恩命不允詔<lb/>
勅直柔省所奏辭免恩命事具悉朕躬履囏難鑒既往<lb/>
之失廣直言之路開無諱之門凡白簡所彈皂囊所論<lb/>
不憚屈已從之惟恐下情之壅於上聞也然人臣進言<lb/>
自昔稱難而人主聽言尤為匪易伊欲天下有盡言之<lb/>
益而上有用言之效安得遇事必言而言之必可行者<lb/>
<pb n="KR4d0178_WYG_013-7a"/>
哉卿天資直諒綽有祖風諌垣瑣闥納忠多矣不詭不<lb/>
訐動中事㑹盖夫二者之難求適厥中期於濟國家之<lb/>
務而已朕用嘉之肆進汝位長兹風憲之司俾率乃僚<lb/>
冀聞正論往體眷意何以辭為所請宜不允故兹詔示<lb/>
想宜知悉<lb/>
　　　賜新除工部侍郎賈安宅辭免恩命不允詔<lb/>
勅安宅省所奏辭免恩命事具悉周漢二宣皆中興主<lb/>
詩人所歌既以任賢使能為宣王羙而史賛孝宣之治<lb/>
<pb n="KR4d0178_WYG_013-7b"/>
至于技巧工匠器械後世鮮及以見吏稱職之効朕甚<lb/>
慕焉惟卿發策妙齡踐揚最久安恬知止勇於退休緬<lb/>
懷資善之遊厥有甘盤之舊召還瑣闥益勵靖共冬官<lb/>
攸司亦卿故領庶㡬任使之廣必值於賢能而綜核之<lb/>
精弗遺於工技勉助於治無庸固辭所請宜不允故兹<lb/>
詔示想宜知悉<lb/>
　　　賜新除龍圖閣直學士知泉州葉份辭免恩命<lb/>
　　　不允詔<lb/>
<pb n="KR4d0178_WYG_013-8a"/>
勅葉份省所奏辭免恩命事具悉自南幸以來中原梗<lb/>
塞兵拏不觧用度日滋及胡馬冦江毒流荆淛民力既<lb/>
屈儲廥一空而警蹕屢遷益繁供億卿器識沉靖心計<lb/>
精眀獨幹民曹于茲兩嵗不動聲色餉給以充非才智<lb/>
有餘孰堪其事方茲進位倚以成功乃力抗章願從均<lb/>
逸念賢勞之已久宜誠懇之重違改職守藩時維常典<lb/>
往祇成命勿復謙辭所請宜不允故茲詔示想宜知悉<lb/>
　　　賜新除徽猷閣直學士淮南東西路宣撫使㕘<lb/>
<pb n="KR4d0178_WYG_013-8b"/>
　　　謀官宋伯友辭免恩命不允詔<lb/>
勅伯友省所奏辭免恩命事具悉朕於裁度萬務待遇<lb/>
庶品付以至公之道無容心焉迺者臨遣上將宣威淮<lb/>
甸凡厥㕘佐聽以自擇而有言於朝者首願得卿顧方<lb/>
倚以成功重違其請肆陞學士之職俾贅幕中之畫謂<lb/>
當伸於知己欣然從命而猶以疾病不能為觧朕甚疑<lb/>
之卿之獲此盖必有見取者矣其尚何辭所請宜不允<lb/>
故兹詔示想宜知悉<lb/>
<pb n="KR4d0178_WYG_013-9a"/>
　　　賜新除御史中丞辛炳辭免恩命不許詔<lb/>
勅辛炳省所奏辭免恩命事具悉朕嘗膽而懲大難虚<lb/>
心而受盡言摧抑世權以伸風憲之威張眀紀綱以正<lb/>
朝廷之體務奬延於忠讜用開廣於聰明卿時之老成<lb/>
邦之司直頃就閑於鄉曲每騰譽於搢紳迨兹三聘而<lb/>
肯來何止單言而寤意履臺端之朞嵗倡國是於一時<lb/>
髙第當遷實才堪稱伊欲人勵思無邪之志肆俾卿専<lb/>
中執法之司惟有知而必言庶不繩而自肅若乃収大<lb/>
<pb n="KR4d0178_WYG_013-9b"/>
才以振風俗開公道以一權綱責實而修誠崇儉而節<lb/>
用備聞斯語深沃朕心勉卒令猷毋留成命所請宜不<lb/>
允故兹詔示想宜知悉<lb/>
　　　賜神武副軍都統制岳飛辭免恩命不允詔<lb/>
勅岳飛省所奏辭免恩命事具悉朕以九江之㑹襟帶<lb/>
武昌控引秋浦上下千里占江表形勝之地宿師遣戍<lb/>
向已屬卿増壯軍容爰加使號盖圖乃績顧匪朕私矧<lb/>
殄㓂之功馭軍之略表見於時為後來名將江湖之間<lb/>
<pb n="KR4d0178_WYG_013-10a"/>
尤所欣頼兒童識其姓字草木聞其威聲則夫進秩任<lb/>
就一道豈特為卿褒寵亦以慰彼民之望其尚何辭所<lb/>
請宜不允故兹詔示想宜知悉<lb/>
　　　賜新除龍圖閣學士充川陜宣撫處置副使盧<lb/>
　　　法原辭免恩命不允詔<lb/>
勅法原省所奏辭免龍圖閣學士充川陜宣撫處置副<lb/>
使恩命事具悉朕留蹕東南憂深西顧舉陜蜀之計付<lb/>
之樞臣閔其久勞召還入輔重惟布宣威徳撫循兵民<lb/>
<pb n="KR4d0178_WYG_013-10b"/>
孰克代之俾任吾事以卿位列常伯名髙本朝巴梁劍<lb/>
外之人稔厥治行秦雍山西之士服其風聲是用參畀<lb/>
中權盡䕶諸將河圖峻職増賁戎昭胡為抗章猶爾避<lb/>
命顧令行之莫反且衆選之已詳既云竭力於囏虞毋<lb/>
復執謙於辭遜所請宜不允故兹詔示想宜知悉夏熱<lb/>
卿比安好遣書指不多及<lb/>
　　　賜新除兵部侍郎程瑀辭免恩命不允詔<lb/>
勅程瑀省所奏辭免恩命乞宫觀事具悉人臣之忠尤<lb/>
<pb n="KR4d0178_WYG_013-11a"/>
難於盡言君子之孝莫大於養志卿舉職東省遇事必<lb/>
陳既得盡言之羙朕用嘉之載從推擇進貳夏官時乃<lb/>
次遷理無足避顧以親老自列遂求退閒經不云乎立<lb/>
身行道揚名於後世以顯父母孝之終也二親之志其<lb/>
亦以是望于卿耳口體之養於親奚有惟卿慨然學古<lb/>
之道在君親之際慮之宜熟夫尚何辭所請宜不允故<lb/>
兹詔示想宜知悉<lb/>
　　　賜左朝奉大夫試尚書刑部侍郎兼權吏部侍<lb/>
<pb n="KR4d0178_WYG_013-11b"/>
　　　郎胡交修辭免兼侍讀恩命不允詔<lb/>
勅交修省所奏辭免兼侍讀恩命事具悉朕講道藝於<lb/>
干戈之隙訪鴻碩於政事之餘庶博所聞以輔不逮卿<lb/>
精深之學直諒之資時之醇儒古之益友頃從禁掖嘗<lb/>
侍經帷有嘉篤實之誠每竭紛綸之辨既復論思之近<lb/>
列屬虚進讀之常員惟舊是圖在今為稱往懋盡規之<lb/>
義毋煩避寵之辭所請宜不允故茲詔示想宜知悉<lb/>
　　　賜左朝奉大夫新除兵部尚書趙子晝辭免恩<lb/>
<pb n="KR4d0178_WYG_013-12a"/>
　　　命不允詔<lb/>
勅子晝省所奏辭免恩命事具悉眷我國家教行宗屬<lb/>
雖久襲儒冠之盛固不乏人而間持從橐之榮未嘗在<lb/>
事豈有嫌於同姓盖莫值於真才今卿立朝自我作古<lb/>
缺文寖舉既更禮學之清司密㫖是承復寘樞機之要<lb/>
地所居自稱無適不宜肆還正於貳卿俾分釐於武部<lb/>
益詳閱試庶盡猷為其戮力於囏虞毋執謙於辭遜所<lb/>
請宜不允故兹詔示想宜知悉<lb/>
<pb n="KR4d0178_WYG_013-12b"/>
　　　賜捧日天武四廂都指揮使眀州觀察使權主<lb/>
　　　管殿前公事劉錫辭免恩命不允詔<lb/>
勅劉錫省所奏辭免恩命事具悉卿才略天資勲名世<lb/>
顯入典禁廂之舊出分邊閫之憂克嗣前人為時宿將<lb/>
勤勞具在艱險不渝朕聴皷鼙而有思悼干戈之未戢<lb/>
眷我爪牙之舊困於口舌之煩坐廢逺方倐更累嵗用<lb/>
趣還於宿衛俾盡復於官聯朕不乃忘卿當曷報尚益<lb/>
圖於忠力毋過飾於謙辭所請宜不允故兹詔示想宜<lb/>
<pb n="KR4d0178_WYG_013-13a"/>
知悉<lb/>
　　　賜龍圖閣直學士左朝奉大夫知處州耿延禧<lb/>
　　　乞除在外宫觀差遣不允詔<lb/>
勅延禧省所奏乞除在外宫觀差遣事具悉陟降多士<lb/>
懷思舊人方霸府初開曽囏難之共濟暨皇家再造率<lb/>
疎斥而莫留有慨予心實勤乃眷起於瘴海流離之後<lb/>
付以便邦偃息之優式資愷悌之風已報循良之政遽<lb/>
兹引疾還欲就閒雖持橐居中未克在補過拾遺之列<lb/>
<pb n="KR4d0178_WYG_013-13b"/>
而析符於外姑欲圖承流宣化之功毋復有陳勉共乃<lb/>
事所請宜不允故兹詔示想宜知悉春暖卿比平安好<lb/>
遣書指不多及<lb/>
</p>
<p>
</p>
  </div>
</body>
</text>
</TEI>
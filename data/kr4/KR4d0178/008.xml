<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集卷八</head>
    <p>
<pb n="KR4d0178_WYG_008-1a"/>
欽定四庫全書<lb/>
　北海集卷八　　　　　　宋　綦崇禮　撰<lb/>
　　詔<lb/>
　　　討罪誡飭詔<lb/>
門下朕臨朝不怡視古太息為民父母未免兵革之憂<lb/>
俾我黎元重罹盗賊之患蠢兹閩越之衆竊弄潢池之<lb/>
兵頻年内侵百姓俶擾朕念方隅之弗率悼赤子之無<lb/>
辜申命爾臣肅將師律戎車既飭元惡自焚嶺海㡳平<lb/>
<pb n="KR4d0178_WYG_008-1b"/>
民夷綏服乃眷傷殘之壤備聞愁歎之聲誅求繁多徧<lb/>
於百室力役勞苦甚於三時雖蟊螣已除震於方外之<lb/>
冦而瘡痍未起愧此瘠土之民豈無曠恩用錫爾祉其<lb/>
開舊染之俗一洗庶戮之愆於戯討罪示威雖爾有辭<lb/>
於罸好生惡殺推朕不忍之心<lb/>
　　　回賜髙麗國王陳奏詔<lb/>
詔髙麗國王省所上表陳奏事具悉朕省方南國通道<lb/>
東藩載嘉享上之恭重有觀光之請歸時事於宰旅將<lb/>
<pb n="KR4d0178_WYG_008-2a"/>
效勤誠㑹諸侯於塗山更慚寡徳爰即乗輿之所幸以<lb/>
須信使之来庭顧秋塞馬肥或戒嚴之未暇而春潮舟<lb/>
穏庶利渉以無虞徃體至懐永堅素節所差下奉使韓<lb/>
桂尹彦植候明年春暖起發於臨安府受禮故兹詔示<lb/>
想宜知悉夏熱比安好遣書指不多及<lb/>
　　　回賜髙麗國王起居詔<lb/>
詔髙麗國王省所上表起居事具悉夙奉藩儀逺馳函<lb/>
奏恪致謹時之問益彰好禮之風披閱以還歎咨無斁<lb/>
<pb n="KR4d0178_WYG_008-2b"/>
故兹詔示想宜知悉夏熱比安好遣書指不多及<lb/>
　　　回賜髙麗國王進奉方物詔<lb/>
詔髙麗國王省所上表進奉方物事具悉梯航阻逺方<lb/>
咨信使之期器幣錯陳先備土毛之奉載觀華腆益見<lb/>
恭勤豈無好贈之儀用示寵嘉之意今回賜并特賜禮<lb/>
物具如别録至可領也故兹詔示想宜知悉夏熱比安<lb/>
好遣書指不多及<lb/>
　　　賜㕘知政事席益生日詔<lb/>
<pb n="KR4d0178_WYG_008-3a"/>
求賢自輔方登間世之才維嶽降神適届始生之日徃<lb/>
助家庭之慶用頒醪餼之儀既舉邦彛併為親夀今賜<lb/>
卿生日羊酒米麪等具如別錄至可領也故兹詔示想<lb/>
宜知悉<lb/>
　　　賜開府儀同三司嗣濮王冲湜生日詔<lb/>
貴襲王封尊先屬籍衮衣而聯三事特隆同姓之恩蓬<lb/>
矢而射四方載喜始生之旦宜加寵賚以介夀康今賜<lb/>
卿生日羊酒米麵等具如别録至可領也故兹詔示想<lb/>
<pb n="KR4d0178_WYG_008-3b"/>
宜知悉<lb/>
　　　賜太尉定江昭慶軍節度使神武右軍都統制<lb/>
　　　張俊生日詔<lb/>
任掌五兵儀肩二府國倚良將久宣衛社之勞天生異<lb/>
材載遇埀弧之旦宜致饔餼之饋用綏夀祉之休今賜<lb/>
卿生日羊酒米麵等具如别録至可領也故兹詔示想<lb/>
宜知悉<lb/>
　　　賜鎮潼軍節度使開府儀同三司充醴泉觀使<lb/>
<pb n="KR4d0178_WYG_008-4a"/>
　　　孟忠厚生日詔<lb/>
望冠親賢位隆將相屬祥麟之感夢美喬嶽之鍾靈可<lb/>
無牢餼之頒用助家庭之慶今賜卿生日羊酒米麵等<lb/>
具如别録至可領也故兹詔示想宜知悉<lb/>
　　　賜新除尚書右僕射同中書門下平章事朱勝<lb/>
　　　非生日詔<lb/>
蕭昴儲精申嵩禀粹巨川待濟再膺舟楫之求吉夢獻<lb/>
占猶記熊羆之兆維忠與孝宜夀而臧爰分生餼之儀<lb/>
<pb n="KR4d0178_WYG_008-4b"/>
用助家庭之慶今賜卿生日羊酒米麵等具如别録至<lb/>
可領也故兹詔示想宜知悉<lb/>
　　　賜尚書右僕射范宗尹生日詔<lb/>
降神在旦賚弼告祥助慶私庭備醪醴餼牽之錫輸忠<lb/>
王室佇鹽梅麯蘖之和徃服寵章式蕃夀祉今賜卿羊<lb/>
酒米麵等具如别録至可領也故兹詔示想宜知悉<lb/>
　　　賜簽書樞宻院權邦彦生日詔<lb/>
儲神駿嶽列輔鴻樞方資借箸之謀適慶埀弧之旦宜<lb/>
<pb n="KR4d0178_WYG_008-5a"/>
加寵錫用介禧祥今賜卿生日羊酒米麵等具如别録<lb/>
至可領也故兹詔示想宜知悉<lb/>
　　　賜端明殿學士左朝奉大夫江南西路安撫大<lb/>
　　　使兼知洪州趙鼎赴行在詔<lb/>
勅趙鼎卿以忠純無隠鯁亮不回之操張明綱紀風憲<lb/>
為尊宻勿樞機話言猶在頃就閒於真館荐倚重於藩<lb/>
符政洽羣情軍民各得其所威聞四境盗賊不窺其封<lb/>
惟顯績之既彰知逺猷之可賴肆更召節趣奉覲圭朕<lb/>
<pb n="KR4d0178_WYG_008-5b"/>
方渇想於儀形卿亦得披其心腹行無俟駕寧辭趨命<lb/>
之勞見不以時佇副虚懐之訪已降指揮權交安撫大<lb/>
使司職事并州事曽紆詔書到日可乗遞馬速疾起發<lb/>
赴行在奏事故兹詔示想宜知悉春暖卿比安好遣書<lb/>
指不多及<lb/>
　　　賜新除起復左宣奉大夫守尚書右僕射同中<lb/>
　　　書門下平章事兼知樞宻院事朱勝非赴行在<lb/>
　　　詔<lb/>
<pb n="KR4d0178_WYG_008-6a"/>
勅朱勝非卿任居次輔時許真賢對秉國鈞方賴有為<lb/>
之助去丁家難遽興何怙之悲自即倚廬遂虚大府念<lb/>
同心相與而共吾事維二三臣其一日不可以逺朕躬<lb/>
如左右手禮既更於卒哭義斯得而奪情矧金革多虞<lb/>
固有從戎之志而邦家大計難伸行服之私乃孚號以<lb/>
揚庭俾輟哀而居位尚其趣駕副此虚懐已起復卿左宣<lb/>
奉大夫守尚書右僕射同中書門下平章事兼知樞宻<lb/>
院事詔書到日卿可乗遞馬疾速起發赴行在故兹詔<lb/>
<pb n="KR4d0178_WYG_008-6b"/>
示想宜知悉秋熱卿比平安好遣書指不多及<lb/>
　　　賜檢校少保定國軍節度使知樞宻院事張浚<lb/>
　　　赴行在詔<lb/>
勅張浚卿道可濟時誠維許國發心忠誼偉社稷之元<lb/>
勲資其智謀勤封疆之逺役數摧巨敵獨歎賢勞爰俾<lb/>
遄歸復還近輔董戎旃而在外固分一面之憂執樞柄<lb/>
以居中斯展四方之畧卿既得行其雅意朕方有賴以<lb/>
成功矧久渇於儀刑將大披於心腹佇期燕見式罄嘉<lb/>
<pb n="KR4d0178_WYG_008-7a"/>
猷載惟趨命之恭備歴征途之苦體兹深眷毋憚疾驅<lb/>
已降指揮召卿依舊知樞宻院事詔書到日卿可疾速<lb/>
赴行在供職故兹詔示想宜知悉秋熱卿比安好遣書<lb/>
指不多及<lb/>
　　　賜檢校少保定國軍節度使知樞宻院事張浚<lb/>
　　　赴行在詔<lb/>
勅張浚卿天挺傑材民瞻碩輔勤王入衛炳義烈之昭<lb/>
明受命出師蹈艱虞而慷慨宣威數路閱嵗四遷緬懐<lb/>
<pb n="KR4d0178_WYG_008-7b"/>
社稷之功久渇廟堂之論與其伐將帥之事徒畢力於<lb/>
邉陲曷若歸丞弼之聯俾訏謨於帷幄肆頒召節還總<lb/>
中樞庶協濟於逺猷以紹隆於大業山川云邈次舍良<lb/>
勤尚其疾驅副此虚竚已召卿知樞宻院事詔書到日<lb/>
卿可乗遞馬疾速赴行在故兹詔示想宜知悉冬寒卿<lb/>
比安好遣書指不多及<lb/>
　　　賜川陕宣撫使司張浚詔<lb/>
勅川陕宣撫使司省所奏金人四太子自領北㸃刷甲<lb/>
<pb n="KR4d0178_WYG_008-8a"/>
軍前来鳯翔府聚集諸路簽軍叛將取道攻取和尚原<lb/>
决謀入川作過三月三日據吴玠申二月二十一日金<lb/>
人四太子與皇弟郎君引領萬户千人酋首七十餘人<lb/>
率大軍十餘萬前来仙人闗殺金平野塞壘連珠扎硬<lb/>
寨四十餘座於二十七日一擁前来冲撞官軍血戰三<lb/>
十餘陣又於二十九日番兵来攻擊官軍營寨我軍併<lb/>
用神臂弓施放砲石打死畨兵無數又於三十日甲軍<lb/>
十餘萬一擁前来攻擊營壘官軍迎敵殺退金人博勒卓<lb/>
<pb n="KR4d0178_WYG_008-8b"/>
别添生兵再来攻撃五十餘畨及推擁洞子數十座雲<lb/>
梯三百座一發搭上城角官軍戮力向前捍禦用砲石<lb/>
打折洞子并用杆撞折雲梯金人不能上城鏖戰一百<lb/>
陣殺死金人萬户千户并軍兵莫知其數大獲勝㨗又<lb/>
奏續據吴玠申金人屢敗終未退師遂於三月一日夜<lb/>
遣將兵刦動金人塞鏖戰直至天明殺敗畨衆傷折無<lb/>
數官兵占奪得畨兵前寨并奪到傍牌衮槍鞍馬旂幟<lb/>
不少番兵退却寨栅委獲勝㨗又三月二日夜三更以<lb/>
<pb n="KR4d0178_WYG_008-9a"/>
来刦破四太子皇弟郎君大寨使首尾不能相捄㧞寨<lb/>
遁走見遣諸頭項官兵追襲痛行掩殺前去委是大獲<lb/>
勝㨗臣等已行下吴玠取索功状奏聞事具悉自秦闗<lb/>
失險蜀道戒嚴㓂嘗及於梁洋未能得志兵益出於岐<lb/>
隴曽靡悛心乃裒畨漢之師直犯金湯之阻吴玠夙髙<lb/>
將畧預料敵情據地利於要衝不守已陳之迹感人心<lb/>
於忠義遂收必勝之功三㨗以聞六師増色繄撫和之<lb/>
有素肆指縱以無前載嘉却敵之勞方叙策勲之典徃<lb/>
<pb n="KR4d0178_WYG_008-9b"/>
稽厥實亟上扵朝庶賞不至於踰時而士克勸於用命<lb/>
詔書到日可疾速聞具吴玠等功状報明聞奏故兹詔<lb/>
示想宜知悉<lb/>
　　　賜新除江東淮西路宣撫使劉光世詔<lb/>
勅光世朕惟吴越之區既留警蹕江淮之險宜植籓籬<lb/>
顧貴池姑熟之津直下蔡歴陽之㑹接九江之衝要臨<lb/>
建業之上游分宿重兵是資偉望眷予勲舊深體囏虞<lb/>
聞指意以具孚請從移戍馳封章而来上曽靡告勞卿<lb/>
<pb n="KR4d0178_WYG_008-10a"/>
能若斯朕復何慮載嘉恭順深動歎咨惟孝於親則必<lb/>
揚後世之名惟忠於君則當徇公家之念此中外安危<lb/>
之計屬卿二三將帥之臣情若弟兄毋蓄䦧墻之怨義<lb/>
均寮寀共輸許國之誠所期戮力以同心用克折衝而<lb/>
禦侮丹青不朽將並列於雲臺帶礪弗渝亦咸書於盟<lb/>
府乃所望也豈不韙歟已除卿江東淮西兩路宣撫使<lb/>
池州置司故兹詔示想宜知悉秋冷卿比平安好遣書<lb/>
指不多及<lb/>
<pb n="KR4d0178_WYG_008-10b"/>
　　　賜宇文虚中詔<lb/>
勅虚中潘致堯等回得丞相都元帥書於國家事情甚<lb/>
厚諒卿為我懇請多矣且知家信已達卿所足慰乃懐<lb/>
我之區區計今大國所能深悉肆遣同簽書樞宻院韓<lb/>
肖胄工部尚書胡松年再徃計議二臣者國家任用已<lb/>
久卿之所知非新進小臣比臨遣之日皆遣授詞庶㡬<lb/>
足以取信必獲嘉報惟卿忠亮之節孚於上下其亦為<lb/>
我極陳而力贊之尚其綏鎮副此傾佇今賜卿銀綾絹<lb/>
<pb n="KR4d0178_WYG_008-11a"/>
茶等具如别録至可領也故兹詔示想宜知悉夏熱卿<lb/>
比安好遣書指不多及<lb/>
　　　賜新除鎮江府建康府淮南東路宣撫使韓世<lb/>
　　　忠詔<lb/>
勅世忠朕惟時以戒寒守當嚴備循江流而鎮險顧力<lb/>
散以難周聯形勝以宿師則勢專而易應眷昇潤東西<lb/>
之府據江淮南北之衝走集所趨舳艫交㑹封疆之接<lb/>
雞犬相聞曽無數舍之遥奚假兩軍之重乃命江東之<lb/>
<pb n="KR4d0178_WYG_008-11b"/>
戍更涖池陽遂因京口之屯並臨建鄴仍資威望分控<lb/>
長淮惟卿勇不顧身忠無擇事寛其分部庶能展足以<lb/>
赴功睦乃比鄰尚克同心而濟務念國家之至計繄將<lb/>
相之協恭勉就大勲毋懐小忿譬猶捕鹿要為犄角之<lb/>
圖有若獻豜皆獲公私之利徃體朕意佇觀厥成已除<lb/>
卿鎮江建康府淮南東路宣撫使鎮江府置司故兹詔<lb/>
示想宜知悉秋冷卿比平安好遣書指不多及<lb/>
　　　賜宇文虚中詔<lb/>
<pb n="KR4d0178_WYG_008-12a"/>
勅虚中卿銜命出疆迨兹五載委身徇國曽靡貳心惟<lb/>
忠不欺而信不疑肆彼無惡而此無斁備聞誠節深動<lb/>
歎咨卿其益惟我宗社之圗朕豈少忘爾妻孥之恤慰<lb/>
萬民之望行觀季友之来歸集二國之成寧復子卿之<lb/>
久苦尚期自勉以副此懐今賜卿金銀綾絹茶具如别<lb/>
録至可領也故兹詔示想宜知悉秋冷卿比平安好遣<lb/>
書指不多及<lb/>
</p>
<p>
</p>
  </div>
</body>
</text>
</TEI>
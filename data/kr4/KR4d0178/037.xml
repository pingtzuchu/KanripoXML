<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十七</head>
    <p>
<pb n="KR4d0178_WYG_037-1a"/>
欽定四庫全書<lb/>
　北海集巻三十七　　　　宋　綦崇禮　撰<lb/>
　　兵籌類要<lb/>
　　進歴代兵籌類要表<lb/>
臣謹昧死言臣聞易以事為蠱爾雅以業為危由是知<lb/>
天下之理不可保恃所以貴乎預備不虞也夫除戎器<lb/>
於萃聚之時厲士兵於季秋之月舜則舞于兩階以格<lb/>
有苖而干舞有所不廢成王則政成徳備之後将陟禹<lb/>
<pb n="KR4d0178_WYG_037-1b"/>
之迹而詰其戎兵不敢忘也文武並用是帝王之極功<lb/>
則有國家者誰能去兵昔子建曰兵者不可預言臨難<lb/>
制變者也盖兵以正守以竒勝攻守備禦進退動静不<lb/>
一而足顧将臣方略何如期於克敵而止爾維古名将<lb/>
詩書所傳載籍所紀散漫難窮學者病之異時張預集<lb/>
古今将百人著于傳而進之朝廷矣然臣謂握兵制勝<lb/>
為王牙爪者何世無之獨百人乎哉矧遇敵制勝契于<lb/>
事機殆非一途咸在所考臣竊觀近世之為将者内之<lb/>
<pb n="KR4d0178_WYG_037-2a"/>
檢身外之應敵或與古異謹採擇兵法配以往事參較<lb/>
得失與夫前王所以将将之術列之于篇凡十萬言分<lb/>
百餘門號曰兵籌類要大抵叙事正體以類相從或以<lb/>
世次為先後至于事渉淺近不足為後世法者亦所不<lb/>
取嘗觀孫權戒吕䝉欲其學問以自開益䝉辭以在軍<lb/>
務不容讀書權曰孤豈欲卿治經為博士耶但欲渉獵<lb/>
見往事耳然則為将之道援古證今稽其已然審其至<lb/>
當果斷于心勇而行之則戰可以必勝是書之成或有<lb/>
<pb n="KR4d0178_WYG_037-2b"/>
取焉夫歌鄉樂者舞不忘于酌舞大武者朱干玉戚不<lb/>
忘于尚徳則聖人之教有文事者必有武備此臣所以<lb/>
惓惓于是書也惟陛下矜其愚誠而卒赦之臣謹昧死<lb/>
上進<lb/>
　　㢘正篇<lb/>
臣嘗謂行師之道以㢘正為先讒人之所畏也善人之<lb/>
所貴也不然則予取予求人将瑕疵其能免於禍敗者<lb/>
㡬希唐史謂将臣刻剥自入給帛則以繆易良賦粟則<lb/>
<pb n="KR4d0178_WYG_037-3a"/>
以沙渗粒故邊卒怨望嗚呼喪師覆國未必不由於此<lb/>
亦近事之眀鍳也<lb/>
晉侯問原守于寺人勃鞮對曰昔趙衰以壺飡從徑<lb/>
餒而弗食故使處原<lb/>
吳起善用兵㢘平盡得士心<lb/>
漢祖入關珍物無所取婦人無所幸<lb/>
李廣歴七郡太守前後四十餘年得賞賜輙分其麾下<lb/>
飲食與士卒共之家無餘財終不言家産事<lb/>
<pb n="KR4d0178_WYG_037-3b"/>
辛慶忌居處恭儉飲食被服尤節約為國虎臣逺人尚<lb/>
其威信<lb/>
李忠從世祖攻下屬縣㑹問諸将所得財物惟忠獨無<lb/>
所掠世祖以所乗馬及繡衣物賜之<lb/>
祭遵㢘約得賞賜輙與士卒<lb/>
張奐潔已而羗人遺之名馬良金不受以酒酹地曰使<lb/>
馬如羊不以入廐使金如粟不以入懐<lb/>
董和守益州清約與蠻夷從事務推誠心南士愛之<lb/>
<pb n="KR4d0178_WYG_037-4a"/>
吕䝉擒關羽府庫財寳皆封閉以待孫權<lb/>
吕岱清身奉公在交州歴年不餉家妻子饑乏孫權以<lb/>
責羣臣加賜錢米布絹嵗有常限<lb/>
田豫清約儉素賞賜皆散戰士每胡狄私惠悉藏官不<lb/>
入家常貧匱雖殊類咸髙豫節嘉平中下詔褒揚賜其<lb/>
家錢榖<lb/>
陶侃分虜獲於士卒而身無私<lb/>
石雄臨財㢘㓗朝廷賜予輙置軍門自取一匹縑餘悉<lb/>
<pb n="KR4d0178_WYG_037-4b"/>
分士伍<lb/>
應詹與陶侃破杜弢於長沙賊中金寳溢目詹一無所<lb/>
取唯収圖書莫不歎之<lb/>
徐邈與羗胡從事羗胡服信畏威賞賜皆散将士無入<lb/>
家者妻子衣食不充天子聞而嘉之<lb/>
栁元景起自将率獨無所營有數十畆菜園守園人賣<lb/>
菜得錢送至元景怒其奪百姓之利以錢乞守園人<lb/>
栁世隆為宋之名将性清㢘唯盛事墳典張緒曰卿當<lb/>
<pb n="KR4d0178_WYG_037-5a"/>
以清白遺子孫耶答曰一身之外亦復何須子孫不才<lb/>
将為争府如其才也不如一經<lb/>
馬先琕自為将與士卒同勞逸衣不過布帛所居無帷<lb/>
幕衾屏行則飲食與厮養最下者同<lb/>
吉士詹少時無褌及平魯休烈得絹三萬匹乃作百褌<lb/>
其外並賜軍士不以入室<lb/>
陳慶之性祗謹每奉詔勑必洗沐拜受儉素不衣紈綺<lb/>
不好絲竹<lb/>
<pb n="KR4d0178_WYG_037-5b"/>
羊侃寛厚有器局因置酒有客醉於船中失火延燒金<lb/>
帛不可勝數侃畧不挂意命酒輙待客如舊<lb/>
斛律光不營財利杜絶饋餉<lb/>
尉遲恭以所得之財必散之士卒<lb/>
屈突通從秦王平薛仁杲珍貝山積諸将争得之通無<lb/>
所取帝聞曰清以奉國名定不虚<lb/>
李勣性㢘謹不立産業戰勝必推功于下得金帛盡散<lb/>
士卒<lb/>
<pb n="KR4d0178_WYG_037-6a"/>
叚秀實自涇州被召戒其家曰若過岐朱泚必致贈遺<lb/>
慎毋内至岐泚固致大繒三百家人拒之不遂至都秀<lb/>
實怒曰吾終不以汙吾第以置司農治堂之梁間<lb/>
鄧景山尹太原清約子弟饌不過草具待上賔惟豚魚<lb/>
而已取倉粟紅腐者食之兼給麾下心不怨訕<lb/>
郗士美節度昭義自李抱真以來皆武臣私厨月費米<lb/>
六千石羊千首酒數十斛潞人困甚士美至悉去之出<lb/>
廪錢市物自給又盧從史時日具三百人膳以餉牙兵<lb/>
<pb n="KR4d0178_WYG_037-6b"/>
士美曰卒衛於牙固職也安得廣費為私恩亦罷之<lb/>
韓充雖将家性儉節歴三鎮居處服玩如儒生乗機决<lb/>
䇿無餘悔世推善将<lb/>
史憲忠徙節振武故帥荒沓使游奕兵覘戎有良馬牛<lb/>
彊取之歸直十一戎人怒因興盗掠憲忠㢘儉少所欲<lb/>
嘗曰吾家河朔去此三千里乃乗五健馬令守邊發吾<lb/>
餘俸不患無馬何忍豪市哉故所至無不懐徳<lb/>
李金全節度安逺胡漢榮用事所為不法朝廷選㢘吏<lb/>
<pb n="KR4d0178_WYG_037-7a"/>
賈仁沼代之且召漢榮漢榮教金全留已而不遣金全<lb/>
客寵令圖諫曰仁沼昔事王晏球晏球攻王都於中山<lb/>
都遣善将者登城射晏球中兠弁仁沼從後引弓射一<lb/>
發而斃晏球求其人欲厚賞之仁沼退而不言此天下<lb/>
之忠臣也都敗晏球遣仁沼獻㨗于京師凡所賜與甚<lb/>
厚悉以分故人親戚之貧者此天下之㢘士也豈有為<lb/>
人謀而不善者乎宜納仁沼而遣漢榮<lb/>
翟光鄴沉黙多謀雖貴不營財産常假官舍蕭然僅蔽<lb/>
<pb n="KR4d0178_WYG_037-7b"/>
風雨雍睦親族麤衣糲食與均有無日與賔客飲酒聚<lb/>
書為樂臨政寛静病亟戒其左右氣絶以尸歸洛無久<lb/>
留以煩軍府<lb/>
臣讀孫子曰士無餘財非惡貨也受爵禄百金不知敵<lb/>
之情者不仁之至若李廣吳起輩類能進此<lb/>
論曰水静則眀燭鬚眉平中凖物或撓之則重濁在上<lb/>
而清眀在下㢘正之在人也如之周官六計弊羣吏之<lb/>
治皆以㢘為本則人臣㓗已至於飲水懐霜者非矯也<lb/>
<pb n="KR4d0178_WYG_037-8a"/>
理宜然也茍溺於利則昏昏則傾側反覆無日可不戒<lb/>
乎<lb/>
　　至公篇<lb/>
臣嘗謂吕䝉克南郡約軍中無所干取汝南人取民家<lb/>
一笠以覆官鎧䝉謂不可以鄉里故而廢法遂埀泣斬<lb/>
之夫豈特以軍令不可犯耶不以鄉里廢法又以示其<lb/>
公也傳曰公則説盖説不可以偽為惟誠服而後説茍<lb/>
用衆而不使之誠服殆未可以言制勝也是時䝉能擒<lb/>
<pb n="KR4d0178_WYG_037-8b"/>
關羽定荆州皆至公之效歟<lb/>
冦恂不以私仇報賈復<lb/>
李典不以私憾怨張遼<lb/>
魏祖自刑以示至公<lb/>
郭黙殺妻以眀無私<lb/>
徐晃曰古人患不遭眀君今幸遇之當以功名自效何<lb/>
用私譽為終不廣交援<lb/>
蒋欽屯宣城蕪湖令徐盛収欽屯吏表斬之欽持諸軍<lb/>
<pb n="KR4d0178_WYG_037-9a"/>
節度盛常畏欽因事害己欽謂當助國求才豈敢挾私<lb/>
恨以蔽賢<lb/>
許楮事魏祖曹仁來朝呼禇入便坐語禇不從曰彼雖<lb/>
親重外蕃也禇備内臣稱談足矣入室何私乎太祖聞<lb/>
愈愛重之<lb/>
關羽與徐晃相愛及為将相距遥共語但説平生不及<lb/>
軍事須㬰晃宣令曰得關羽賜金千斤羽曰是何言歟<lb/>
諸葛亮與司馬宣王對於渭南分兵屯田為久駐之計<lb/>
<pb n="KR4d0178_WYG_037-9b"/>
耕者雜於渭濵居民之間百姓安堵軍無私焉<lb/>
司馬宣王擊公孫文懿有兵士寒乞襦懿弗之與或曰<lb/>
幸多故襦以賜之宣王曰襦者官物人臣無私施也<lb/>
吕岱清身奉公所在可述<lb/>
陶侃破陳恢軍政齊肅凡有虜獲皆分士卒無私焉<lb/>
王濱入石頭収其圖籍封其府庫示無私焉<lb/>
王猛討慕容暐軍嚴禁師無私<lb/>
劉恭宣伐蜀食盡而還劉毅欲以重法繩之何無忌謂<lb/>
<pb n="KR4d0178_WYG_037-10a"/>
不宜以私憾傷至公毅乃止<lb/>
韋叡攻破六合俘獲萬餘所獲軍實無私焉<lb/>
朱修之都督荆州出鎮之日秋毫無犯計在州之日燃<lb/>
油及私牛馬食官榖草以私錢六十萬償之<lb/>
牙謹破江陵收其府庫珍寳得宋渾天儀梁日晷銅表<lb/>
魏相風烏銅蟠螭砆玉徑四尺圍七尺及諸輿輦法物<lb/>
以獻軍無私焉<lb/>
李靖破蕭銑號令静嚴軍無私焉<lb/>
<pb n="KR4d0178_WYG_037-10b"/>
臣讀吳子曰貪而忽名可貨而賂若冦恂張遼類能進<lb/>
此<lb/>
論曰荀彧稱曹操秉至公服雄傑大畧也曹公一世之<lb/>
英慮無遺䇿謀不再計至於大畧服衆特本於至公而<lb/>
已然則背公營私貪多務得者豈足以訓乎<lb/>
</p>
<p>
</p>
  </div>
</body>
</text>
</TEI>
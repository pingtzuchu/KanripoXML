<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十四</head>
    <p>
<pb n="KR4d0178_WYG_044-1a"/>
欽定四庫全書<lb/>
　北海集巻四十四　　　　宋　綦崇禮　撰<lb/>
　　兵籌類要<lb/>
　　禮貎将臣篇<lb/>
臣觀鹿鳴文王所以燕羣臣嘉賓而序言既飲食之又<lb/>
實幣帛筐篚以將其厚意然後忠臣嘉賔得盡其心然<lb/>
則事君以忠者人臣之所同必待徳意之厚禮文之縟<lb/>
然後得盡其心何耶盖君臣之道施報而已施之不盡<lb/>
<pb n="KR4d0178_WYG_044-1b"/>
而報之盡未之有也故禮貌大臣所以盡其節狎侮君<lb/>
子則罔以盡人心况夫將者民之司命時之安危國之<lb/>
榮辱繫焉可不厚禮以責其効乎鹿鳴先曰羣臣而後<lb/>
曰忠臣報上之義於是乎在<lb/>
齊侯飲管仲酒掘新井而柴焉十日齋戒召管仲至公<lb/>
執爵夫人執尊觴<lb/>
魏武侯立吳起為大將武侯身自布席夫人捧觴醮吳<lb/>
起於朝<lb/>
<pb n="KR4d0178_WYG_044-2a"/>
漢髙祖以韓信為大將擇良日齋戒設壇而後拜<lb/>
陳宣帝以吳明徹為車騎大將軍陳旗鼔戈甲登壇而<lb/>
後授先是明徹與武帝深相要結帝降階執手即席明<lb/>
徹以英雄自許武帝亦深器之<lb/>
渾瑊為奉天行營副元帥帝臨軒授鉞用漢拜韓信故<lb/>
事<lb/>
劉鄩歸太祖太祖以為有李英公之風授都押衙太祖<lb/>
牙下諸將皆四鎮舊人鄩一旦居衆人之右及見諸將<lb/>
<pb n="KR4d0178_WYG_044-2b"/>
用階庭之禮太祖尤竒重之<lb/>
臣讀吳子曰制國治軍必設之以禮厲之以義若齊魏<lb/>
武侯類能進此<lb/>
燕昭王屈身下士以客禮待樂毅以為亞卿<lb/>
周亞夫約軍中不馳天子乃按轡徐行亞夫以軍禮見<lb/>
天子為改容式車<lb/>
光武報隗囂書稱字用敵國之名見李通共語移日握<lb/>
手極歡特見親重<lb/>
<pb n="KR4d0178_WYG_044-3a"/>
先主見諸葛亮三徃乃見情好日宻<lb/>
魏太祖謂閻柔曰我視卿如子亦欲卿視我如父也<lb/>
張遼破賊還鄴太祖引與共載<lb/>
陸遜破曺休孫權令左右以御衣盖覆遜出入殿門<lb/>
賀齊破郎稚被命詣行在及當還孫權祖道作樂使左<lb/>
右扶齊上車令導吏卒兵騎如在郡儀權望之笑曰人<lb/>
當努力非積行累功此不可得<lb/>
朱然寢疾權晝為减膳夜為不寐中使醫藥口食之物<lb/>
<pb n="KR4d0178_WYG_044-3b"/>
相望於道<lb/>
于謹破江陵立蕭詧振旅而還周文至其第宴語極懽<lb/>
李景累立戰功隋文毎呼李大將軍而不名<lb/>
慕容徳謂封孚曰朕平青州不以為慶喜於得卿<lb/>
太祖平荆州與荀彧書曰不喜得荆州喜得蒯異度耳<lb/>
唐太宗謂薛仁貴曰朕不喜得遼東喜得梟將<lb/>
李勣疾醫曰人鬚灰可治帝乃翦鬚與之和藥<lb/>
秦叔寳功多帝曰使朕肉可食割以啖爾况子女玉帛<lb/>
<pb n="KR4d0178_WYG_044-4a"/>
李靖病帝曰公乃朕平生故人於國有勞今病若此為<lb/>
公憂之<lb/>
李光弼入朝詔朝宫四品以上郊謁<lb/>
李晟平京師賜第永崇里京兆供帳教坊皷吹迎𨗳將<lb/>
相送之<lb/>
王君㚟破吐蕃酋明皇宴君㚟及妻夏于廣達樓夏亦<lb/>
自以戰功封武威郡夫人<lb/>
張守珪得契丹屈刺突于首入見天子㑹耤田畢即酺<lb/>
<pb n="KR4d0178_WYG_044-4b"/>
燕為守珪飲至帝賦詩寵之<lb/>
周世宗得劉仁贍舁至帳前賂以玉帶御馬曰予之南<lb/>
伐得爾為多<lb/>
臣讀呉子曰能得其師者王能得其友者覇若漢髙祖<lb/>
陳宣帝類能進此<lb/>
論曰谷永稱戰克之將國之爪牙不可不重也重其人<lb/>
所以頼其用故即廟而賜命臨軒而受策鈇鉞之賜帶<lb/>
礪之誓所謂重也彊國之道盖本乎此觀漢髙帝唐太<lb/>
<pb n="KR4d0178_WYG_044-5a"/>
宗所以命將出師此道素明矣彼其品覈之不精禮數<lb/>
之不備貉奴作督如意指將何以責其方來之效哉<lb/>
　　内御篇<hi>奉上附</hi>
臣嘗謂有非常之君必有非常之臣君以道而駕馭不<lb/>
嫌於自用臣以忠而順聽不疑其所行雖近在朝廷逺<lb/>
在萬里莫不上令而下從若合符節左氏曰君能制命<lb/>
為義臣能承命為信古之命將出師授之成算而為將<lb/>
者欽承威命而不敢違其知此道歟<lb/>
<pb n="KR4d0178_WYG_044-5b"/>
鄧禹遣馮愔宗歆守栒邑二人相攻愔殺歆反擊禹禹<lb/>
遣使以聞帝問使臣愔所親愛為誰對曰黄防因報禹<lb/>
曰縛馮愔者必黄防也後月餘防果執愔將其衆歸<lb/>
張遼樂進李典屯合肥太祖征張魯下教與䕶軍薛悌書<lb/>
函邉曰賊至乃發俄而孫權率十萬衆圍合肥乃共發<lb/>
教教曰若孫權至者張李將軍出戰樂將軍守䕶軍勿<lb/>
得與遼謂衆曰公逺征在外比救至我破必矣是雖教<lb/>
指及其未合逆擊之折其威勢以安衆心然後可也<lb/>
<pb n="KR4d0178_WYG_044-6a"/>
朱齡石為元帥伐蜀武帝别有函封付齡石書曰至白<lb/>
帝乃開諸軍雖進未知處分至白帝發書曰衆軍悉從<lb/>
外水取成都臧意朱枚於水中取廣謨使羸弱乘髙艦<lb/>
十餘由内水向黄武及戰果克㨗<lb/>
臣甞讀孫子曰踐墨随敵以决戰事若鄧禹張遼類能<lb/>
進此<lb/>
衛青不誅蘓建其説曰以臣之尊罷不敢專誅於境外<lb/>
其歸天子自裁之於以風為人臣不敢專為不亦可乎<lb/>
<pb n="KR4d0178_WYG_044-6b"/>
來䕶兒伐髙麗大破其兵髙元震懼請降詔旋師䕶兒<lb/>
欲進兵徑圍平壤取其偽主不肯奉詔曰賊勢破矣專<lb/>
以相任自足辦之吾在閫外事合專决豈容千里禀聽<lb/>
成規俄頃之間動失機㑹吾寕征得髙元震還而獲譴<lb/>
捨此成功所不能矣長吏崔君肅率諸將勸還方始奉<lb/>
詔<lb/>
杜黄裳委髙崇文討蜀凡兵進退黄裳自中指授無不切扵機<lb/>
李徳裕策回鶻遣銳将可破武宗即以方畧授劉沔邀撃<lb/>
<pb n="KR4d0178_WYG_044-7a"/>
可汗於殺胡山敗之迎公主還<lb/>
牛存節守宿亳朱瑾來攻夜以兵急趨徐州朱瑾不能<lb/>
攻而去已而太祖使者至授存節軍機悉與存節意合<lb/>
由是諸將益服其能<lb/>
田𢎞正謹於奉上奉表自陳天寳以來山東奥壤化為<lb/>
戎墟官封世襲刑賞自出國家含垢垂六十年若天假<lb/>
之齡陛下宸筭兾𨗳揚太和洗濯偽風<lb/>
臣甞讀孫子曰未戰而廟算勝者得算多也若衛青之<lb/>
<pb n="KR4d0178_WYG_044-7b"/>
不敢専誅來䕶兒之奉詔旋師類能進此<lb/>
論曰魏太祖自作兵法十餘萬言諸將征伐以新書從<lb/>
事盖魏祖神謀詭計足以籠羣帥而制勝天下以之將<lb/>
將冝無遺策雖然投機之㑹間不容髪若事從内御則<lb/>
或失可為之勢昔煬帝伐髙麗出師之盛古未之有既<lb/>
度遼諸将各奉㫖不敢赴機於是髙麗城守攻之不下龎<lb/>
師古之事梁祖出兵必授方畧以行軍中非太祖命不<lb/>
妄動至其營清口也或謂就髙為栅師古以非太祖命<lb/>
<pb n="KR4d0178_WYG_044-8a"/>
不聽淮人决水或告以流水即至師古以揺動士衆折<lb/>
之終於水至見殺則固而不知變者其弊如此沈慶之<lb/>
曰閫外之事將所得專制從逺來事勢已異吳武陵曰<lb/>
兵機若神應事立斷千里之外必待奏文而後行事亦<lb/>
不知變矣誠知言哉<lb/>
</p>
<p>
</p>
  </div>
</body>
</text>
</TEI>
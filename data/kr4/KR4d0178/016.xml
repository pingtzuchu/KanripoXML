<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集卷十六</head>
    <p>
<pb n="KR4d0178_WYG_016-1a"/>
欽定四庫全書<lb/>
　北海集卷十六　　　　　宋　綦崇禮　撰<lb/>
　　勅<lb/>
　　　賜知隨州李道奬諭勅書<hi>六月二十四日</hi>
勅李道省德安府復州漢陽軍鎮撫使陳規奏承知隨<lb/>
州李道公文稱於今年五月初二日酉時隨縣尉司申<lb/>
解捉到李周劉智二人稱係偽齊劉豫下奉使張玩等<lb/>
差齎偽勅檄書來隨州下文字係要招降竊以本州官<lb/>
<pb n="KR4d0178_WYG_016-1b"/>
吏軍民父祖累世受本朝涵養之恩二百餘年昨自兵<lb/>
火之後惟竭盡忠節上報朝廷豈忍遽從偽命今來偽<lb/>
齊劉豫亦是大宋臣子尚敢遣人齎偽勅書强要招降<lb/>
侵展疆土孰不切齒除已將李周劉智盤枷并偽勅檄<lb/>
書繳連解送本鎮兼具此申奏朝廷事自逺夷結禍中<lb/>
土靡寧乃眷襄隨重罹兵火尚賴忠誼豪傑之士不忘<lb/>
國家涵養之恩心存本朝力郤偽使連書詞而來上陳<lb/>
悃愊以甚明灼見純誠良深嘉歎勉堅令節佇立殊勲<lb/>
<pb n="KR4d0178_WYG_016-2a"/>
故茲奬諭想宜知悉夏熱汝比好否遣書指不多及<lb/>
　　　賜襄陽府統制軍馬李横奬諭勅書<hi>六月二十四日</hi>
勅李横省德安府復州漢陽軍鎮撫使陳規奏承襄陽<lb/>
府統制軍馬李横公文稱五月三日午時有偽齊劉豫<lb/>
遣奉使彭義并親隨郭立齎偽勅檄書前來到府竊以<lb/>
祖父以來食大宋水土僅二百年方圖補報忽見此書<lb/>
痛憤不已除將郭立凌遲處斬號令外所有奉使彭義<lb/>
并齎到偽勅檄書並已解發赴行在去訖事自逺夷結<lb/>
<pb n="KR4d0178_WYG_016-2b"/>
禍中土靡寧乃眷襄陽重罹兵火尚賴忠誼豪傑之士<lb/>
不忘國家涵養之恩心存本朝力郤偽使連書詞而來<lb/>
上陳悃愊以甚明灼見純誠良深嘉歎勉堅令節佇立<lb/>
殊勲故兹奬諭想宜知悉夏熱汝比好否遣書指不多<lb/>
及<lb/>
　　　賜武功大夫貴州團練使統制軍馬李宏奬諭<lb/>
　　　勅書<hi>六月二十七日</hi>
勅李宏省福建江西荆湖南北路宣撫使司奏潭州申<lb/>
<pb n="KR4d0178_WYG_016-3a"/>
馬友自到跋扈恣横六月一日李宏將馬友處置訖事<lb/>
朕以馬友恃衆阻兵連年叛命戒於多殺姑務涵容而<lb/>
汝疾惡之資出於天性體國之志備見誠心殱厥渠魁<lb/>
既少申於衆憤撫其部曲俾還齒於王人載覽奏陳良<lb/>
深嘉尚故茲奬諭想宜知悉夏熱汝比好否遣書指不<lb/>
多及<lb/>
　　　賜陳彦明下一行官兵等奬諭勅書<hi>八月二日</hi>
勅陳彦明下一行官兵等黠賊彦舟負國大恩甘心偽<lb/>
<pb n="KR4d0178_WYG_016-3b"/>
命罪盈惡稔天罰可逃汝等各保忠誠弗從叛亂克整<lb/>
其衆自歸本朝使臣以聞良用嘉歎已命大帥收撫師<lb/>
徒尚肩一心以圖報力故茲奬諭想宜知悉秋凉汝等<lb/>
比好否遣書指不多及<lb/>
　　　賜武功大夫遥郡防禦使襄陽府郢州鎮撫使<lb/>
　　　李横武義大夫兼閣門宣贊舎人鄧隨州鎮撫<lb/>
　　　使李道權知鄧州桑立奬諭勅書<hi>八月二十一日</hi>
勅李横等汝夙秉至忠深明大義雖屬囏難之際弗迷<lb/>
<pb n="KR4d0178_WYG_016-4a"/>
順逆之宜執賊使以來歸却檄書而不答臣子之誠無<lb/>
貳神明之鑒所臨周覽敷陳良深咨歎尚其奮勵以建<lb/>
功名故兹奬諭想宜知悉秋凉汝比好否遣書指不多<lb/>
及<lb/>
　　　賜廣南東西路荆湖南北路兩浙東西路福建<lb/>
　　　路江南東西路州縣官吏等勅書<hi>十月八日</hi>
勅廣南東西等路州縣官吏等朕以中原否隔狄難歲<lb/>
滋巡省治兵久淹江表惟是六師供億調度之繁以盜<lb/>
<pb n="KR4d0178_WYG_016-4b"/>
賊干戈誅求之苦擾吾郡邑害及生靈終夜以思當食<lb/>
而歎雖詔書寛恤赦令蠲除以時而下尚慮奉行之吏<lb/>
便文自營徒掛墻壁使吾惻怛哀矜之意不能下究而<lb/>
元元之民靡獲霑其實惠朕甚愍之肆簡忠信之使分<lb/>
路循行逮諸郡縣檢察詔令平反刑獄觀問風俗宣布<lb/>
德意付以親札之厯使按舉必書以稽其殿最丁寧告<lb/>
戒躬臨遣之惟爾在官小大之臣斯亦知朕志矣其相<lb/>
率勵各公乃心勤乃職毋荒失朕命務安吾民凡使者<lb/>
<pb n="KR4d0178_WYG_016-5a"/>
之所上聞朕將即其功罪以示勸懲隨其惰修加以誅<lb/>
賞爾乃狃於習俗行或不良將冐吾禁其灑心易慮務<lb/>
自悔革勿蹈大刑朕言必行惟明聽之毋忽故兹示諭<lb/>
想宜知悉冬寒汝等各比好否遣書指不多及<lb/>
　　　賜慶逺軍官吏軍民僧道耆壽等示諭勅書<hi>十月</hi>
　　　<hi>十九日</hi>
勅慶逺軍官吏軍民僧道耆壽等朕以邢煥親居后父<lb/>
蚤推姻閥之賢寵建戚藩兹廣合宫之慶留奉祠於琳<lb/>
<pb n="KR4d0178_WYG_016-5b"/>
館俾遥領於龍江時維邦翰之良匪特椒房之重旌旄<lb/>
載道知逺服之増光典册告廷想羣臣之咸喜今特授<lb/>
邢煥慶逺軍節度使充醴泉觀使特封德清縣開國子<lb/>
食邑五百户食實封二百户故兹示諭想宜知悉冬寒<lb/>
汝等各比好否遣書指不多及<lb/>
　　　撫諭四川路勅書<hi>十二月二十四日</hi>
勅成都府潼川府利州䕫州等路官吏軍民等朕慨覽<lb/>
輿圖計安邦域眷予梁蜀自我祖宗寛彼政刑革異時<lb/>
<pb n="KR4d0178_WYG_016-6a"/>
之苛急順其風俗俾終歲以遨嬉甲子再週干戈不試<lb/>
怨咨之氣弗起安樂之音相聞繄國家施德澤之深故<lb/>
民物極庶繁之美豈虞他盜輒亂諸華流毒闗中遂肆<lb/>
侵陵之計埀涎劒外未忘吞噬之心幸背城伸一戰之<lb/>
威獲守險為四川之障然而師徒久役備禦尚嚴轉粟<lb/>
兵間固多勞苦取民賦外諒數誅求所期蹔費而永寧<lb/>
夫豈好勤而惡逸夙宵在念焚灼於中惟暴强而弗戢<lb/>
則敵當自摧惟禍亂之已窮則時當自定皇天是輔佇<lb/>
<pb n="KR4d0178_WYG_016-6b"/>
成綏靖之圖王化復行終底和平之㑹往體至意尚肩<lb/>
一心故兹撫諭想宜知悉冬寒汝等各比好否遣書指<lb/>
不多及<lb/>
　　　撫諭陜西路官吏軍民等勅書<hi>十二月二十四日</hi>
勅陜西路官吏軍民等朕躬履多囏力興大業勒兵吳<lb/>
㑹以北控於江淮分帥泰川俾西臨於闗塞庶將復國<lb/>
用克息民嗟謀畫之未良致師徒之不競委金湯而弗<lb/>
守半已隳殘縱蛇豕之無厭恣其吞噬靡顧黎元之禍<lb/>
<pb n="KR4d0178_WYG_016-7a"/>
但資僣竊之臣淪䧟者無路以自歸散亡者有生而皆<lb/>
棄流毒爾衆痛切朕心是用更命近臣往䕶諸將既撫<lb/>
循於凋瘵且備禦於侵陵毋逞滛刑務行寛政庶反側<lb/>
者罔迷於首䑕而逋逃者還齒於吾人共圖戡定之期<lb/>
終底和平之舊體斯至意肩爾一心故兹撫諭想宜知<lb/>
悉冬寒汝等各比好否遣書指不多及<lb/>
　　　撫諭<hi>缺</hi>州軍勅書<hi>四月三日</hi>
勅某州軍官吏軍民等自釁纒朔土禍結中原不虞僣<lb/>
<pb n="KR4d0178_WYG_016-7b"/>
叛之徒敢肆猖狂之計神州既梗王命未通痛爾士民<lb/>
䧟兹塗炭舊都舊邑力雖刼於兇威我子我臣志豈忘<lb/>
於歸戴稍聞忠誼䆮效欵誠察人意之合符知天心之<lb/>
悔禍克將所部還奉本朝唇齒相依同盟而奬王室掎<lb/>
角以進連衡而折冦讎務救災而恤隣且講信而修睦<lb/>
勿懷私忿勉就大功期九廟之再安庶兩宫之可復山<lb/>
河之誓金玉不渝故兹撫諭想宜知悉夏熱汝等好否<lb/>
遣書指不多及<lb/>
<pb n="KR4d0178_WYG_016-8a"/>
　　　賜新除武節大夫遥郡刺史依前閣門宣贊舍<lb/>
　　　人權商虢陜州鎮撫使兼知虢州董震奬諭勅<lb/>
　　　書<hi>四月三日</hi>
勅董震自兵纒雍洛地隔江湖顧王命之未通豈人心<lb/>
之能固夙宵在念焚灼於懷惟汝克殿一邦并連他郡<lb/>
既倡端而效順將相帥以歸真天無疾風安知勁草人<lb/>
當亂世乃見純臣載亮勤誠屢形咨歎已加爵命就畀<lb/>
藩方惟神相於至忠矧事從於大誼庶由乃力能一衆<lb/>
<pb n="KR4d0178_WYG_016-8b"/>
情免就功名副予嘉尚故兹奬諭想宜知悉夏熱汝比<lb/>
好否遣書指不多及<lb/>
　　　賜唐州官吏軍民等撫諭勅書<hi>四月十日</hi>
勅唐州官吏軍民等自神州既梗王命遂暌痛爾士民<lb/>
䧟兹塗炭舊都舊邑力雖刼於兇威我子我臣志豈忘<lb/>
於歸戴果聞忠義來效勤誠察人意之合符知天心之<lb/>
悔禍各堅爾志還奉本朝唇齒相依同盟而奬王室掎<lb/>
角以進連衡而禦冦讎務救災而䘏隣且講信而修睦<lb/>
<pb n="KR4d0178_WYG_016-9a"/>
勿懷私忿勉就大功期九廟之再安庶兩宫之可復山<lb/>
河之誓金石不渝朕所念也爾其懋哉故兹撫諭想宜<lb/>
知悉夏熱汝等各比好否遣書指不多及<lb/>
　　　賜翊衞大夫忠州觀察使神武左副軍統制西<lb/>
　　　京路招撫使襄陽府鄧隨郢州鎮撫使兼知襄<lb/>
　　　陽府李横利州觀察使河南府孟汝鄭州鎮撫<lb/>
　　　使兼知河南府翟琮武功大夫吉州觀察使河<lb/>
　　　南府孟汝鄭州鎮撫使董先武節大夫貴州刺<lb/>
<pb n="KR4d0178_WYG_016-9b"/>
　　　史兼閣門宣賛舍人權商虢陜州鎮撫使董震<lb/>
　　　親衞大夫安州觀察使唐州信陽軍鎮撫使知<lb/>
　　　蔡州牛臯武功大夫吉州團練使知汝州彭玘<lb/>
　　　武義大夫閣門宣賛舍人鄧州南陽縣界巡綽<lb/>
　　　盜賊牛寶修武郎閣門祇候權河陽安撫使王<lb/>
　　　偉武經大夫達州刺史知信陽軍趙起武功郎<lb/>
　　　閣門宣賛舍人知唐州朱全武翼郎閣門宣賛<lb/>
　　　舍人鄧州南陽縣把隘官朱力成撫諭勅書<hi>五月</hi>
<pb n="KR4d0178_WYG_016-10a"/>
　　　<hi>六日</hi>
勅李横等朕淹汩南邦顧瞻中國神都舊宅猶聞戎馬<lb/>
之依憑赤子遺民特困敵人之驅迫天終助順人果懷<lb/>
歸肆時鎮守之臣迭效忠勤之績每嘉汝志實動予衷<lb/>
維亂既極以趨安且惡已盈而將敗賴汝豪傑成此功<lb/>
名仗大義以連行要倚輔車之勢肩一心而戮力當如<lb/>
手足之親各務協和更相勉勵期大復祖宗之宇以並<lb/>
書社稷之勲姑捐爾私共濟國事故兹撫諭想宜知悉<lb/>
<pb n="KR4d0178_WYG_016-10b"/>
夏熱汝比好否遣書指不多及<lb/>
　　　改賜李横等勅書<hi>五月十三日</hi>
勅李横等朕失馭中原省方南國眷兹列郡孰保吾民<lb/>
維時鎮守之臣克效忠勤之績每嘉忠志實動予心屬<lb/>
暑候之方炎念戍徒之良苦禦侵待暴姑慎守於封疆<lb/>
按甲緩兵其少休於士卒拊循凋瘵勸課耕桑務收綏<lb/>
靖之功終底和平之福故兹撫諭想宜知悉夏熱汝比<lb/>
安否遣書指不多及<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三</head>
    <p>
<pb n="KR4d0178_WYG_003-1a"/>
欽定四庫全書<lb/>
　北海集巻三　　　　　　宋　綦崇禮　撰<lb/>
　　制<lb/>
　　　朝議大夫試禮部尚書曾楙可除顯謨閣學士<lb/>
　　　知洪州制<lb/>
勅大江之西提封十郡而鍾陵為一都㑹素號繁雄属<lb/>
敵騎南侵遂遭蹂躪念戎車之退徒委空城而兵火之<lb/>
餘未能安業肆擇循良之牧輙資侍從之賢具官某儒<lb/>
<pb n="KR4d0178_WYG_003-1b"/>
學有聞行誼無玷更踐三朝之久越躋八座之崇嘗歴<lb/>
藩宣每著聲績眷濟隂之郡政朕所深知且豫章之士<lb/>
風汝其舊習更資豈弟往撫凋罷仍通學士之班以重<lb/>
師垣之寄烟塵未息益修却敵之方郡邑新殘務致安<lb/>
民之惠政成事定不汝久勞維吾邇臣當體兹意可<lb/>
　　　朝請郎張綱可除吏部員外郎朝請大夫王珩<lb/>
　　　可除户部貟外郎制<lb/>
勅選部典領人材地官掌司邦賦維時郎属俱號名曹<lb/>
<pb n="KR4d0178_WYG_003-2a"/>
以爾綱儒學之優嘗魁多士以爾珩吏材之敏夙著能<lb/>
名俾分庀於攸司以各從於其長惟清通可以處銓筦<lb/>
惟强明可以濟劇煩往服官箴嗣有褒典可<lb/>
　　　朝散大夫行祠部員外郎成大亨可除户部員<lb/>
　　　外郎制<lb/>
勅具官某自艱難以來生齒凋殘民力困敝肆求忠厚<lb/>
之士列屬地官庶㡬施為知所寛䘏以爾奮繇儒學久著<lb/>
吏能端實而無他長老成而有勁氣為郎白首志節不<lb/>
<pb n="KR4d0178_WYG_003-2b"/>
衰其易民曹往佐爾長體乎節用愛人之意以修厥官<lb/>
爾庸多矣尚勉之哉可<lb/>
　　　左朝奉大夫魏安行除尚書户部員外郎制<lb/>
朕克己裕民損之又損然國家經常之費欲罷不能非<lb/>
得學有經術幹彊而材者助成地官不足以洗有司出<lb/>
納之吝也以爾智慮精宻機神敏明中外踐更風聲達<lb/>
于朕聴嶔崎一斥輿誦閔焉起臨偏州最狀彰徹兹繇<lb/>
趣覲察之於論議之間郎扵民曹非汝孰可往贊爾長<lb/>
<pb n="KR4d0178_WYG_003-3a"/>
益殫厥心可<lb/>
　　　朝奉郎大理正王剛可除刑部員外郎制<lb/>
勅具官某中臺郎屬外釐庶務皆天下之高選而刑憲<lb/>
之司生殺所係視諸曹為重異時選用必取通知法令之<lb/>
士庻幾讞疑平决㒺失厥中以爾久任理官見謂明允<lb/>
肆從因任俾𨽻秋卿體予欽䘏之仁毋失寛平之舉可<lb/>
　　　故武功郎兼閤門宣贊舎人陳彦可贈武翼大<lb/>
　　　夫忠州防禦使制<lb/>
<pb n="KR4d0178_WYG_003-3b"/>
勅故具官某士有出於戎行而天資忠誼能以節死事<lb/>
無愧搢紳者爾彦是也方其扼險以抗敵師兵力雖微<lb/>
而迎拒不顧其志亦可嘉矣無何釁生部曲刼以為亂<lb/>
毅然不從乃隕厥身覈實以聞良深嗟悼追加䘏典遙<lb/>
領戎防用旌爾忠尚知歆饗可<lb/>
　　　武功大夫忠州團練使邊順可特授依前武大<lb/>
　　　夫榮州防禦使制<lb/>
勅乃者敵國内侵王師南渡維彼江津之險豈無屯戍<lb/>
<pb n="KR4d0178_WYG_003-4a"/>
之功具官某親被使令能施方略指麾禆校分布要衝<lb/>
卒控扼以無虞念忠勞之有績用稽國典加領戎防不<lb/>
徒酬前日之勤抑亦勸將來之効益思奮勵期稱恩榮<lb/>
可<lb/>
　　　右武大夫知鄭州董植可復康州防禦使制<lb/>
勅具官某朕惟王者之法蓋如天道之無心有罪而加<lb/>
刑以恩而肆宥惟適其當初靡容私爾材號驍雄性資<lb/>
忠誼頃由遴選擢領要藩遇强敵之内侵嬰孤城而失<lb/>
<pb n="KR4d0178_WYG_003-4b"/>
守力誠不足情在可矜責以後圗止從貶秩雖立功而論<lb/>
賞官已再遷然引赦以滌瑕法當申敘進列横班之貴<lb/>
用疇邊寄之勤務蓋前愆佇觀來効可<lb/>
　　　武功郎閤門宣贊舎人閻臯可特與補吉州防<lb/>
　　　禦使所有借宣州觀察使候再立功日申朝廷<lb/>
　　　取㫖施行制<lb/>
勅將能勝敵既積日以戰多賞以勸功可久稽於國典<lb/>
具官某奮由行陣克効忠勤頃提驍鋭之師首復破殘<lb/>
<pb n="KR4d0178_WYG_003-5a"/>
之郡奉朝廷而聴令總部曲以同心既擢領於兵權繼<lb/>
往從於帥府外攘暴敵内禦叛徒凡轉戰之經時視殺<lb/>
傷之過當載嘉勞勩宜在寵褒右武崇階遙防優秩爰<lb/>
因所假俾即其真尚勉立其新功以嗣膺於後命可<lb/>
　　　右武大夫吉州團練使涇原路經略安撫使知<lb/>
　　　渭州曲端可除遥郡防禦使制<lb/>
勅朕注意將臣分憂邊鎮建旟就道已諧謀帥之求出<lb/>
綍疏恩申賁臨戎之寵具官某材空冀北氣稟山西謀<lb/>
<pb n="KR4d0178_WYG_003-5b"/>
合孫呉進退中事機之㑹名追程李恩威得軍律之宜<lb/>
自歴艱難荐膺任使衆許摧鋒之勇屢聞卻敵之功遂擁<lb/>
高牙往臨方面爰進兵防之重式增閫寄之雄慨念疆<lb/>
陲比多凋敝撫循里俗實資守土之良綏附𦍑夷宜講<lb/>
和戎之利務農積粟蕃馬練兵共守衛於中原其削平<lb/>
於外冦副予所望時乃之休可<lb/>
　　　武功大夫忠州刺史淮南西路提刑馬識逺可<lb/>
　　　除右武大夫知夀春府兼淮南西路安撫使<lb/>
<pb n="KR4d0178_WYG_003-6a"/>
　　　制<lb/>
勅監司帥守為職不同然於恤民禦㓂平亭獄訟經畧<lb/>
所部逆待不虞方時艱難其責任均也具官某學究韜<lb/>
鈐治游盤錯蚤由策武擢置掄魁更事任之既多出材<lb/>
能而自見其還使節往殿要藩進升横列之榮以重中<lb/>
權之寄惟淮右當水陸奔衝之㑹而夀春承兵火傷殘<lb/>
之餘屏翰長江輔車近甸乃眷按臨之舊當知緩急之<lb/>
宜必内安閭里之居漸消姦宄而外謹關梁之備深戒<lb/>
<pb n="KR4d0178_WYG_003-6b"/>
侵凌務足食而足兵俾且耕而且戰需爾報政寛予顧<lb/>
憂可<lb/>
　　　知徐州趙立治郡忠勞顯著可特轉武徳大夫<lb/>
　　　兼閤門宣贊舎人充管内安撫使制<lb/>
勅具官某彭門當淮楚要衝之㑹承兵火傷殘之餘井<lb/>
邑丘墟閭閻埃燼爾能收合離散保守城隍經畫有方<lb/>
忠勞顯著載嘉乃績褒進厥官兼儐贊之榮名領撫綏<lb/>
之重寄益殫爾力以稱朕恩可<lb/>
<pb n="KR4d0178_WYG_003-7a"/>
　　　責授平海軍節度副使李稅可與復舊官除户<lb/>
　　　部尚書留建康府掌户部錢斛官物及分劈錢<lb/>
　　　物應副本府鎮江府太平州駐劄軍兵制<lb/>
勅地官掌邦賦之繁最稱劇部常伯居從班之首實資<lb/>
輔臣稽考國朝之舊章㕘用廟堂之故弼庶圖宿望以<lb/>
重厥官具官某器博而用周才高而識逺被道皇之眷<lb/>
遇已更踐於六卿膺淵聖之簡求亟延登於二府謀謨<lb/>
盡美功烈未終属興禍於狄人或歸尤於使指繼從遷<lb/>
<pb n="KR4d0178_WYG_003-7b"/>
謫久乃辯明召自遐陬對於行殿惜才猷之尚壯念風<lb/>
績之素聞其還省計之崇盡復文階之峻昔蕭何居國<lb/>
常足食於軍中而劉晏籠財不收民於賦外維恃耆哲<lb/>
無愧古人方師徒留戍于江津念饋餉實資於心計勉<lb/>
濟中興之業豈㤀舊德之勞往體朕懷奚煩多訓可<lb/>
　　　朝請郎新除中書舎人季陵可除徽猷閣待制<lb/>
　　　知臨安府制<lb/>
勅乃者長江失守敵騎南凌爰及錢塘亦陷蹂躪念戎<lb/>
<pb n="KR4d0178_WYG_003-8a"/>
馬之退徒委空城而兵火之餘尚多失業肆擇循良之<lb/>
牧得予侍從之英具官某學貫聖言才周世務處米鹽<lb/>
之宻明既析於秋毫當盤錯之時刃亦㳺於餘地頃從<lb/>
綸閣丐領真祠式資爾雅之文方復代言之任屬吳江<lb/>
之謀帥輟禁掖以掄才僉曰汝宜勉為朕往仍還近職<lb/>
以示寵章載念浙江重罹戎冦煙塵甫熄益脩禦敵之<lb/>
方井邑新殘務致安民之應亟逥驛騎往慰吾人可<lb/>
　　　徽猷閣直學士通議大夫知慶陽府王似可差<lb/>
<pb n="KR4d0178_WYG_003-8b"/>
　　　知成都府制<lb/>
勅自頃中州雲擾外冦日滋眷惟井絡之區獨保劔門之<lb/>
險肆求良牧以惠逺人具官某贍智通方周才濟物垂<lb/>
紳鳴玉久聨侍從之班分閫析符屢典藩宣之寄頃更<lb/>
方面實莅慶陽羌戎綏服其風聲吏士畏安其教令念<lb/>
威邊乗塞雖資方叔之壯猷而化俗使民更藉文翁之<lb/>
善政其易夢刀之任勿辭叱馭之勤勉爾令圖寛予憂<lb/>
顧可<lb/>
<pb n="KR4d0178_WYG_003-9a"/>
　　　端明殿學士朝奉大夫同簽樞宻院事周望可<lb/>
　　　除中大夫同知樞宻院事制<lb/>
勅入則總樞機之任以制勝於廟堂出則宣軍旅之威<lb/>
以折衝于戎敵膺此艱難之託属予魁壘之臣不有褒<lb/>
隆曷昭眷倚具官某直方而不撓莊重而有謀將命出<lb/>
疆數冒干戈之險奉辭伐罪克申鈇鉞之誅忠信弗渝<lb/>
勲勞備著進舉本兵之務俾㕘近輔之聨惟著意以方<lb/>
深顧循名而未稱宜深位次以正官儀眷吳㑹之要津<lb/>
<pb n="KR4d0178_WYG_003-9b"/>
扼敵人之要路王師在戍姑授印于軍中巨冦即平還<lb/>
運籌于幄内安危所繫中外維均益既乃心無忘朕訓<lb/>
可<lb/>
　　　朝散大夫充徽猷閣待制知鎮江府充兩浙西<lb/>
　　　路安撫使葉煥降授朝散郎制<lb/>
勅膺師帥之託莫尚于循良制方面之雄尤先於鎮靜<lb/>
苟辜委遇宜抵譴訶具官某夙有能名疑堪劇任為徙<lb/>
帥藩之寄俾增州牧之權弗能慎重以濟功乃爾狂踈<lb/>
<pb n="KR4d0178_WYG_003-10a"/>
而生事請不待報輒募兵於他邦用非其人幾召亂扵<lb/>
属邑顧京口要衝之地正江津備禦之秋輕率若斯設<lb/>
施何賴聊舉黜官之罸用懲失職之愆往訟前非尚圖<lb/>
後効可<lb/>
　　　葉煥可落職提舉亳州明道宫制<lb/>
勅西清次對之聨是為近侍京口撫綏之任實控要津<lb/>
儻公議之靡容豈非才之宜處具官某術踈而果志淺<lb/>
而狂嘗更踐於劇煩或推稱其風力遂膺選擇往備藩<lb/>
<pb n="KR4d0178_WYG_003-10b"/>
宣進書殿之名越持從槖徙帥垣之節增重守符期鎮<lb/>
理之可能肆要求而拂拒顧未聞於治狀忽繼覽於彈<lb/>
章宿負隱愆既犯士夫之清議輕謀妄作徒傳中外之<lb/>
笑端初無憂國之誠何望折衝之効蓋獲利則懷自營<lb/>
之計將脱身而為微罪之行原情信然明罰奚逭收還<lb/>
禁職黜領真祠姑從邦憲之常薄示守官之戒益思厥<lb/>
咎毋遂爾非可<lb/>
　　　神龍衛四廂都指揮使明州觀察使熈河蘭鄜<lb/>
<pb n="KR4d0178_WYG_003-11a"/>
　　　路經略安撫使知熈州劉錫可除捧日天武四<lb/>
　　　廂都指揮使制<lb/>
勅朕注意將臣分憂邊鎮建旟就道已諧謀帥之求出<lb/>
綍疏恩申賁臨戎之寵具官某性資英毅智藴深沈風<lb/>
俗西山勇烈稱萬人之敵家聲塞外威名折千里之衝<lb/>
自勵材猷荐膺任使入備周廬之衛出圖方面之勲踐<lb/>
履既深勤勞滋久爰進軍權之次式增閫寄之雄慨念<lb/>
疆陲比多凋敝撫循里俗實資守土之良綏附羌夷宜<lb/>
<pb n="KR4d0178_WYG_003-11b"/>
講和戎之利務農積粟蕃馬練兵共守衛于中原期削<lb/>
平於外冦副予所望時乃之休可<lb/>
　　　朝散郎上官悟除秘閣修撰制<lb/>
勅具官某朕以冦氛弗靖國步猶艱乃眷京都未還警<lb/>
蹕實賴居留之寄寛予憂顧之勤以爾學有家風才堪<lb/>
用世邦畿千里既倚重於皇華君門九重復兼勞於管<lb/>
鑰載疇忠力豈吝寵光進陞論譔之華益近禁嚴之選<lb/>
尚期勉勵嗣有褒遷可<lb/>
<pb n="KR4d0178_WYG_003-12a"/>
　　　朝請郎監察御史林之平可除右司員外制<lb/>
勅具官某文昌萬微所㑹而都司分糾六聨維時官曹<lb/>
最為要重非學足以知治體識足以達時變不在兹選<lb/>
以爾奮繇儒術列属憲臺庀事逺行克中機㑹載嘉才<lb/>
諝宜有褒遷進疇爾能俾從宰士勉佐爾長以舉厥官<lb/>
尚有寵章待爾成績可<lb/>
　　　徽猷閣學士通奉大夫盧法原可除户部尚書<lb/>
　　　制<lb/>
<pb n="KR4d0178_WYG_003-12b"/>
勅朕躬乘艱運志靖中原永惟戎旅之繁慮孰先於軍<lb/>
食乃眷版曹之重職實總於邦財敷求其人俾共厥事<lb/>
歴選列辟得吾舊臣具官某心計精明器資宏博才濟<lb/>
劇煩而不露刃游盤錯而有餘典選天官士克稱於平<lb/>
允守藩坤服人咸詠於中和久歎滯淹肆從収召其上<lb/>
三年之最還居八座之崇慨念煙塵逺彌㝢縣帑廩虚<lb/>
而干戈未戢生靈困而征役不休足食足兵正方今之<lb/>
急務知取知予思在昔之良規顧如汝能無愧前比往<lb/>
<pb n="KR4d0178_WYG_003-13a"/>
欽朕命尚懋爾庸可<lb/>
　　　朝請郎吳安國可除考功員外郎制<lb/>
勅具官某朕裁中都之員而臺郎為重推擇之慎顧豈<lb/>
異時比哉爾以經術甲賢科以材能使絶域進預握蘭<lb/>
之選嘗居考績之司出部郡符未諧士論其還故秩以<lb/>
續前功勿辭朱墨之勤用稔搢紳之譽可<lb/>
　　　起復中散大夫試户部侍郎李迨可除顯謨閣<lb/>
　　　待制江淮荆浙發運使制<lb/>
<pb n="KR4d0178_WYG_003-13b"/>
勅朕惟狄難猶熾方嘗膽以思讎王師再行政張頥而<lb/>
待哺維時漕輓之寄必資强濟之才式圖近臣以庀厥<lb/>
事具官某吏能敏捷心計精明事朕軍中蓋有潛藩之<lb/>
助餽師海上肆升從槖之華既登貳於地官實委成于<lb/>
邦計属敵兵之將退顧糧道之尚艱衆且思琦國方仰<lb/>
晏宜易西清之職往持大將之權維江湖淮浙之間困<lb/>
盜賊兵革之苦因功利而求寵固爾不為貪富强而勞<lb/>
民豈朕所欲其善經于調度以共濟于艱難尚既乃心<lb/>
<pb n="KR4d0178_WYG_003-14a"/>
毋㤀斯訓可<lb/>
　　　宣撫處置使司主管機宜文字張宗元可除工<lb/>
　　　部貟外郎依舊張浚下主管機宜文字候回日<lb/>
　　　供職制<lb/>
勅具官某朕以夷狄外逼冦賊内侵注意樞臣出宣威<lb/>
令庶幾氛祲克就清夷爾輟自奉常往從軍務資其婉<lb/>
畫經畧畿西獷悍革心咸思効順疇爾之績宜在寵嘉<lb/>
擢位臺郎仍參機幕待終乃事還踐厥官益吐奇謀尚<lb/>
<pb n="KR4d0178_WYG_003-14b"/>
有褒秩可<lb/>
</p>
<p>
</p>
  </div>
</body>
</text>
</TEI>
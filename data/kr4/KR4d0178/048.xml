<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>北海集附錄中</head> <lb/>
    <p>
<pb n="KR4d0178_WYG_048-1a"/>
欽定四庫全書<lb/>
　北海集附錄中<lb/>
　　　辭免尚書吏部侍郎不允詔<lb/>
勅某省所奏辭免新除尚書吏部侍郎恩命事具悉天<lb/>
官之職人物綜焉南渡以來法隳吏弛思得能者以振<lb/>
頹綱卿識照事幾才周世用見閫殚洽知祖宗㳂革之<lb/>
宜學問精深得師友淵源之正比借才於銓筦果騰譽<lb/>
於簮紳灼見所長就加兹命舉直錯枉佇成平允之功<lb/>
<pb n="KR4d0178_WYG_048-1b"/>
辭尊居卑宜畧謙冲之禮所請宜不允故兹詔示想宜<lb/>
知悉<lb/>
　　　辭免徽猷閣直學士知漳州不允詔<lb/>
勅某省所奏辭免恩命事具悉朕惟卿有班馬之才髙<lb/>
崔之學徧儀禁路蔚有能聲兹求便私殊惜其去西清<lb/>
之秩雖以寵行徃董郡符何辭之有所請宜不允故兹<lb/>
詔示想宜知悉<lb/>
　　　辭免吏部侍郎直學士院不允詔<lb/>
<pb n="KR4d0178_WYG_048-2a"/>
勅某省所奏辭免恩命事具悉朕以卿政事文華見推<lb/>
士論而銓衡之地實藉通才詞禁之林方虚寓直睠予<lb/>
侍從之雋邈在閩粤之邦趣召造朝肆班成命是皆已<lb/>
試僉以為宜奚事多辭亟趣定著所請宜不允故兹詔<lb/>
示想宜知悉<lb/>
　　　辭免兼侍讀不允詔<lb/>
勅某省所奏辭免兼侍讀恩命事具悉朕稽古有為事<lb/>
必師古學於古訓庶幾有獲故求博識洽聞之士通傳<lb/>
<pb n="KR4d0178_WYG_048-2b"/>
註之精義明詁訓之學探微言之㫖誦説於前以緝熈<lb/>
予之光明廣所聞知得前聖之心術以尊所行焉卿以<lb/>
經明號為純儒染翰北門閲日滋久復命以知經之事<lb/>
與諸儒迭進而入侍冀以微顯闡幽探賾索隱同其塗<lb/>
歸一其慮致所期於卿逺者大者而乃執謙辭避朕何<lb/>
望焉其體予意勿復有言所請宜不允故兹詔示想宜<lb/>
知悉<lb/>
　　　翰林學士乞郡不允詔<lb/>
<pb n="KR4d0178_WYG_048-3a"/>
勅某省所奏乞除一小郡或宫觀差遣事具悉朕延登<lb/>
俊乂進陟禁嚴非特取翰墨之工發揮號令固亦資議<lb/>
論之益禆賛謀猷而卿德性純明才資宏博聞望聳搢<lb/>
紳之列文章增邦國之華獨步詞林久陪經幄髙文大<lb/>
册逺追古人之風忠言嘉謨挺立王臣之節眷惟時傑<lb/>
實簡朕心遽形請外之章殊咈在廷之望與其徇小節<lb/>
以進退曷若賛中興於艱難宜體至懐勿重有請所請<lb/>
宜不允故兹詔示想宜知悉<lb/>
<pb n="KR4d0178_WYG_048-3b"/>
　　　辭免翰林學士不允詔<lb/>
勅某省所奏辭免翰林學士知制誥恩命事具悉朕纂<lb/>
丕圖戡定多難將欲德意志慮鬯達乎斯民蓋在號令<lb/>
文章皷動乎當世翰墨之選兹惟難哉以卿學窮本原<lb/>
文備體要代予述作亦既有年再𨽻職於卿曹復兼官<lb/>
於辭禁演綸滋久摛藻益工報淮南之書卿其視草而<lb/>
遣矣下山東之詔民將扶杖而聨之肆加即拜之恩示<lb/>
朕親擢之意奚為遜避猶徇故常宜副僉諧之言徃就<lb/>
<pb n="KR4d0178_WYG_048-4a"/>
久虚之次所請宜不允故兹詔示想宜知悉<lb/>
　　　翰林學士乞外不允詔<lb/>
勅某省所奏乞除一小郡或在外宫觀差遣事具悉卿<lb/>
學問宏博多識前世之載文辭瓌偉遂為一時之宗議<lb/>
論暢而不阿謀猷深而有補兼是四者㳺吾禁嚴輝映<lb/>
先達領袖後進朕方自簡以盡用人之道卿可無故求<lb/>
便私而去哉而況時方艱難急賢是務不遺尺寸將盡<lb/>
求之若傑然之材得輕去於位著則未用之士或自安<lb/>
<pb n="KR4d0178_WYG_048-4b"/>
於丘園矣勉體眷知毋復有請所請宜不允故兹詔示<lb/>
想宜知悉<lb/>
　　　辭免寳文閣學士知紹興府不允詔<lb/>
勅某省所奏辭免寳文閣學士知紹興府恩命改除近<lb/>
下職名及閑慢一郡事具悉卿博物洽聞尤練國朝之<lb/>
故事髙文大册獨推翰苑之英聲處之經帷則日聞儒<lb/>
者勸道之言付以史筆則能盡古人褒貶之義夫以親<lb/>
信之地委寄如斯顧於連年屢上懇奏乃眷股肱之郡<lb/>
<pb n="KR4d0178_WYG_048-5a"/>
宜用腹心之臣非特表爾難進易退之風亦以平今内<lb/>
重外輕之勢雖价人以為藩輔卿則有餘而學士遂去<lb/>
朝廷朕所太息更職内閣亦本前規夫何遜避之為毋<lb/>
乃撝謙之過趣祗朕命勿費爾辭所請宜不允故兹詔<lb/>
示想宜知悉<lb/>
　　　知紹興府乞宫觀不允詔<lb/>
勅某省所奏乞除一在外宫觀差遣任便居住事具悉<lb/>
用人者驗於已試則職必舉居官者久於其事則功乃<lb/>
<pb n="KR4d0178_WYG_048-5b"/>
成卿以敦詩閲禮之儒膺謀帥作牧之任論考績之狀<lb/>
效已見於臨漳察報政之期敏有同於東海獨當假以<lb/>
歳月乃克究其才猷朕豈奪於垂成以蹈數易之弊卿<lb/>
宜勉務展布用副屬任之專何為上章遽形引疾丐閑<lb/>
之請殊非所聞宜安厥官益圖計最所請宜不允故兹<lb/>
詔示想宜知悉春暄卿比平安好遣書指不多及<lb/>
　　　辭免兵部侍郎兼直學士院不允詔<lb/>
勅某省所奏辭免兵部侍郎兼直學士院恩命乞改除<lb/>
<pb n="KR4d0178_WYG_048-6a"/>
一宫觀差遣事具悉朕患武尅之不剛既重司戎之選<lb/>
欲文德之廣被又嚴視草之求卿以宏材徧儀禁路身<lb/>
無數器譽振一時謂蹇蹇之王臣當膺備責顧謙謙之<lb/>
君子尚託不能非特以卿更左右而具宜庶幾知予用<lb/>
文武為一道既非作好其又何辭所請宜不允故兹詔<lb/>
示想宜知悉<lb/>
　　　辭免兼史館修撰不允詔<lb/>
勅某省所奏辭免兼史館修撰恩命事具悉朕永念為<lb/>
<pb n="KR4d0178_WYG_048-6b"/>
邦必存信史考之在昔有尚書春秋之成規近莫如唐<lb/>
以知幾吴兢為稱職肆圖兹任厯選在廷苟非其人不<lb/>
以輕授惟卿文學議論獨髙於一時代言談經皆合於<lb/>
朕意望實兩重搢紳所推必能發五例以成書兼三長<lb/>
而載筆惟我系興之迹實承中否之餘時當經綸事故<lb/>
叢委其重如此非卿孰宜休命既行羣言皆穆何勞遜<lb/>
避其趣欽承所請宜不允故兹詔示想宜知悉<lb/>
　　　翰林學士乞外任不允詔<lb/>
<pb n="KR4d0178_WYG_048-7a"/>
勅某省所奏乞解罷近職差外一次事具悉朕於艱難<lb/>
多故之餘有人物渺然之歎爰諮執事數下詔書思求<lb/>
在野之賢以補周行之缺夫豈禁嚴之地素重之臣其<lb/>
學問文章追配於昔人其謀猷議論宏益於當世有如<lb/>
卿者可使去哉雖卿引疾之詞至於三請而未止顧朕<lb/>
留賢之意亦已屢詔而無餘勉體至懐徃安厥位所請<lb/>
宜不允故兹詔示想宜知悉<lb/>
　　　吕丞相賀知紹興府啓<lb/>
<pb n="KR4d0178_WYG_048-7b"/>
伏審光膺睿㫖出鎮師藩郵傳所聞士夫胥悦竊惟慶<lb/>
抃伏以判府安撫寳學量澄玉海學富金籝素為學者<lb/>
之宗夙擅儒林之秀玉堂金馬久煩摛藻之才皂蓋朱<lb/>
轓暫付承流之寄載惟雅望播在羣僉誦銅梁劍閣之<lb/>
辭蓋一時之竒作惟鳳閣鸞臺之詔誠萬目之具瞻某<lb/>
託契有光索居寖久棲遲陋巷悵竿牘之未修眷戀綈<lb/>
袍辱緘縢之寵逮永言感佩曷罄敷陳<lb/>
　　　吕丞相論吳玠麻事書<lb/>
<pb n="KR4d0178_WYG_048-8a"/>
頥浩再拜自聞領帥淛東念下車之初事務繁劇不應<lb/>
以尺書上凂聴覧必蒙情炤兹辱墜教荷髙義厚德不<lb/>
賜遐遺之意曷可勝言公在詞掖翰苑累年文章妙天<lb/>
下昨吳玠制詞入作數聨造意警㧞竊原雅意以為既<lb/>
失秦川之利則銅梁劍閣不敢恃險以為難取而擊退<lb/>
賊兵也長安驛舍榜曰秦川驛咸陽縣北門額曰咸秦<lb/>
驛衰老素不善為文但筦見如此爾<lb/>
　　　王教授祭内翰先生文<hi>詹叔</hi>
<pb n="KR4d0178_WYG_048-8b"/>
維紹興十二年歳次癸亥月日門生左從政郎充處州<lb/>
州學教授王之望謹以清酌庶羞之奠敢昭告於内翰<lb/>
寳學先生綦公之靈曰古今所難莫如文辭文辭之中<lb/>
體重而施逺者又莫難乎書命之為使世當承平優㳺<lb/>
翰墨則中人可以任職及夫艱難之際呼吸變古而發<lb/>
為號令以宣導上意則皆欲切中於事機如三鎮詔書<lb/>
使姦雄不敢顧望奉天赦令雖武夫悍卒亦流涕而嗟<lb/>
咨是皆繫成敗關盛衰非高世之才不能善也故代王<lb/>
<pb n="KR4d0178_WYG_048-9a"/>
言者尤難乎多事之時國家南渡之初傾側擾攘而文<lb/>
德廣被與武功而並馳當是時也公以高文大筆振英<lb/>
聲於翰苑者凡五年於兹深厚爾雅渾渾噩噩以鼓動<lb/>
乎一世者固無愧乎兩漢之竒徑狹體方摩揣輕重錙<lb/>
銖必較曾一字而莫移制詔之出海内傳誦雖呫呫然<lb/>
好動其喙者亦莫得而瑕疵至今北扉東閣稱為真學<lb/>
士者皆曰非我公而誰其學問之富上探六經之淵奥<lb/>
旁獵子史之浩博而尤熟於國朝一代之儀凡典章故<lb/>
<pb n="KR4d0178_WYG_048-9b"/>
實與夫前輩出處之際上下數百載若指諸掌而無遺<lb/>
此皆搢紳士大夫所共推服至於嘉謀碩畫宻陳於中<lb/>
禁而繫天下之安危治亂者則不可得而周知上方倚<lb/>
以為相而民之無禄忽一卧而長辭世失名臣士䘮哲<lb/>
匠所以識與不識皆興殄瘁之悲矧惟小子出入門下<lb/>
從容受教蓋一紀以摳衣公不以為不肖慰薦誘掖矜<lb/>
憐撫䘏之意最䝉厚於等夷訃音忽聞驚涕失聲而縻<lb/>
於斗食不得伸一慟於靈帷饋奠之微逺寓千里以致<lb/>
<pb n="KR4d0178_WYG_048-10a"/>
一哀而已若乃感念舊德而懐儀刑則不知其何日而<lb/>
忘之也<lb/>
　　　資政文敏李公祭文<hi>漢老</hi>
維紹興十三年嵗次壬戌某月某日具位<hi>云云</hi>謹以清<lb/>
酌庶羞之奠遣人致祭於叔厚宫使内翰閣學士之靈<lb/>
嗚呼人常有言知音實難嗟我與公相知幾年昔在宣<lb/>
和我官翰林公來過我袖有新文其光曄如其氣韙如<lb/>
美玉在璞可為璠璵薦言於朝有應如響非我私公公<lb/>
<pb n="KR4d0178_WYG_048-10b"/>
論固然公仕寖升我以言謫世故艱難嵗月如髪再見<lb/>
山陽青衫白鬚日困盜賊鄰於渇饑清蹕渡江我造行<lb/>
闕遭變不死以忝<hi>原本缺</hi>公亦戾止遂為郎官鈞樞求賢<lb/>
典司文翰曰公之才應用有餘求之班行可以二數金<lb/>
礪方劚鵬風而騫簮筆螭蚴北門視草大筆染濡帝寵<lb/>
賚之玉硯金蜍我寓於泉公來守漳徃返㑹面握手欣<lb/>
驩盃觴淋漓懐抱傾㵼十年乖離一日笑語公再入侍<lb/>
厯典鉅藩奉祀以歸有命則然山川相望再見無日公<lb/>
<pb n="KR4d0178_WYG_048-11a"/>
以書来字畫猶濕報章未幾忽聞訃書天馬萬里躓於<lb/>
中塗惟公生平懐抱夷坦美玉精金一無可㨂謂冝黄<lb/>
髪且有嗣賢二者莫遂何辜彼天孰不我知莫如公厚<lb/>
孰不知公莫如我舊窀穸有期奠挽弗親緘詞寓哀以<lb/>
冩我心嗚呼哀哉尚饗<lb/>
　　　秦檜乞追取御筆詞頭劄子<hi>紹興二十四年七月上次年檜亡</hi>
臣伏仰陛下昨自軍興之初為宗廟生靈計躬至軍前<lb/>
權與和好固已上格天心中興國祚所謂後其身而身<lb/>
<pb n="KR4d0178_WYG_048-11b"/>
先無以天下為者可以託天下也臣至愚極陋繼亦將<lb/>
命出於自請當是時豈意有今日依乗風雲之幸蓋捐<lb/>
軀徇國萬一近似乃得與今日休兵保邦之大議非偶<lb/>
然也靖康之末邦昌僣號臣獨不戴異姓乞於皇宗不<lb/>
預背盟之議者選擇繼統其後軍前取出欲行懲斷幸<lb/>
而不死驅擄逺去臣終不變初議至為徽宗草書以為<lb/>
南朝有子不當相待遽如石晉國相雖傲岸自用猶即<lb/>
遣人送錢絹至盈萬數後有傳錄至中朝者其本尚在<lb/>
<pb n="KR4d0178_WYG_048-12a"/>
可考不誣愚臣於君臣之契與立朝本末如此昨自初<lb/>
還朝時首奏令劉光世通書請好其從吕頥浩都督在<lb/>
外臣又奏遣北人招討使監門客通書求好未幾邊報<lb/>
王倫來歸頥浩遂攘以歸已力援張邦昌友婿朱勝非<lb/>
來朝既而圍城中人綦崇禮與頥浩勝非援邦昌時受<lb/>
偽命人謝克家復來經筵當臣之求去也陛下撫諭再<lb/>
三恩意欵宻臣獨以書生不識事體以必退為真是頥<lb/>
浩乃與權邦彦同日留身乗間建言以為宰相之去乃<lb/>
<pb n="KR4d0178_WYG_048-12b"/>
無一事於是旋易臺諫擬請御筆至崇禮草制之日請<lb/>
以為據克家崇禮之迭用外人所不知臣固知二人獨<lb/>
頥浩所昵非陛下所柬註也崇禮被逐常以所得御筆<lb/>
公示廣衆不知事君之體至於如此士大夫雖每每竊<lb/>
笑然以其人闒冗凡下搢紳所不齒不足以汚牙頰姑<lb/>
置度外臣又以出處自有本末後世當有公議不必與<lb/>
此輩較曲直故不論也今崇禮已死無子獨有女嫁謝<lb/>
克家之孫伋之子若不收拾所降御筆復歸天府則萬<lb/>
<pb n="KR4d0178_WYG_048-13a"/>
世之後忠逆不分微臣得君立朝無所考信實害國體<lb/>
伏望聖慈特降睿㫖令台州取索崇禮所受御筆繳進<lb/>
仍以臣今奏疏送付史館永以傳信不勝幸甚取進止<lb/>
貼黄克家初受偽命其子伋對所親厚言它日伋等奈<lb/>
何蓋已不有其父矣豈意自全以至今日克家受頥浩<lb/>
勝非之援再至經筵曾無幾時乃奏言陛下以一人召<lb/>
至又以一人言而去恐四方有以窺陛下其敢為大言<lb/>
無所忌惮如此疑以傳疑何所不至伏望聖慈深賜降<lb/>
<pb n="KR4d0178_WYG_048-13b"/>
鑒七月十一日三省同奉聖㫖依<lb/>
</p>
<p>
</p>
  </div>
</body>
</text>
</TEI>
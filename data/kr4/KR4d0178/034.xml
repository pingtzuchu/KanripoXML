<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集卷三十四</head>
    <p>
<pb n="KR4d0178_WYG_034-1a"/>
欽定四庫全書<lb/>
　北海集卷三十四　　　　宋　綦崇禮　撰<lb/>
　　行狀<lb/>
　　　宋故中大夫提舉西京嵩山崇福宫上柱國滎<lb/>
　　　陽郡開國公食邑二千一百户食實封五百户<lb/>
　　　追復資政殿學士贈宣奉大夫鄭公行狀<lb/>
　　　曾祖某故贈太保<lb/>
　　　祖某故贈太傅<lb/>
<pb n="KR4d0178_WYG_034-1b"/>
　　　父某故任駕部郎中贈太師<lb/>
　　　本貫拱州襄邑縣某鄉某里諱雍字公肅享年<lb/>
　　　六十八<lb/>
公鄭氏望出滎陽而世家襄邑譜不著其所從徙累葉<lb/>
德賢晦於里閭至公皇考始仕為尚書郎及公貴贈其<lb/>
三世至三公曾祖妣王氏祖妣王氏妣郭氏為衞蔡慶<lb/>
三國太夫人公天資孝友自幼不凡人不敢以常兒待<lb/>
之先太師嘗曰大吾宗者必此兒也年十七已從進士<lb/>
<pb n="KR4d0178_WYG_034-2a"/>
薦先太師年高且病或勸其請致仕以官公者公正色<lb/>
以不願辭居䘮毁瘠與諸兄弟力舉大事躬率二弟刻<lb/>
意為學常相戒曰先君平昔積善鄉黨所重教誨諸子<lb/>
望其有成而未能仰副先志何以自比於人其可不勉<lb/>
及䘮除二兄皆出從仕公與二弟共處閉門讀書鄉人<lb/>
罕見其面家無餘貲人不堪其貧公處之晏如也嘉祐<lb/>
二年遂擢甲科名稱籍甚後榜其季亦中高第宣徽使<lb/>
王公拱宸見公竒之妻以其兄之子解褐授試秘書省<lb/>
<pb n="KR4d0178_WYG_034-2b"/>
校書郎為兖州觀察推官改著作佐郎簽書崇信軍節<lb/>
度判官㕔公事知嘉州峨眉縣不行宰相韓忠獻公上<lb/>
公所為文英宗稱善除秘閣校理知太常禮院當官守<lb/>
正不撓厚陵遏密未既時議欲公除後聽宗室嫁娶公<lb/>
抗言以為不可論既忤坐絀一官通判峽州秩滿入判<lb/>
吏部南曹校勘觀文殿書籍自請補外出知池州復知<lb/>
太常禮院厯開封府推官提㸃京東東路刑獄使還條<lb/>
時所未便者十事上之又因轉對極論治天下之畧無所<lb/>
<pb n="KR4d0178_WYG_034-3a"/>
囬忌除開封府判官方熙寧元豐間大臣更制變化士<lb/>
大夫有所希合多不次見用顧公先朝館閣舊人獨靜<lb/>
黙自守徊翔不進人稱為長者俄改諸王府記室參軍<lb/>
神宗晚年徐魏二王既長公以府僚屬嘗獻四箴於王<lb/>
用申規戒且諷王求出外第避中禁逺嫌疑因為王封<lb/>
請章十餘上神宗嘉之居三年求罷不許以久次特命<lb/>
轉秩在職又二年再求罷命進一官復留扵公府自佐著<lb/>
作累遷至祠部郎中官制行易朝奉大夫至是為朝議<lb/>
<pb n="KR4d0178_WYG_034-3b"/>
大夫公清慎自飭安貧樂道不以進取為意在王府凡<lb/>
七年而登祕閣已二紀坐視後進超躐驟用恬然安處<lb/>
未嘗及公卿之門而爭取薦之哲宗皇帝宣仁聖烈皇<lb/>
后以是知公元祐三年諭輔臣曰鄭雍文學政事見於<lb/>
已試靖共厥位不求人知可用也即以為起居郎居一<lb/>
嵗擢中書舎人公既被眷用思盡忠報遇事必言鄧溫<lb/>
伯除翰林學士承旨而當制舎人以為姦邪封還詞頭<lb/>
更命公草制制未出言事者五人交攻之改溫伯為侍<lb/>
<pb n="KR4d0178_WYG_034-4a"/>
讀學士公言承㫖中禁之詞臣侍讀金華之近侍皆天<lb/>
下選以溫伯之過薄不為姦邪則不當罷前命以温伯<lb/>
為姦邪則不當猶在經筵中外之人咸謂朝廷以此慰<lb/>
塞言者如此則邪正何由得分善惡何由得明臣竊度<lb/>
其勢必更待人言而罷侍讀則是朝廷除命有不得已<lb/>
而行者臣恐四方聞之有以窺陛下矣殆非國家之福<lb/>
也哲宗悟收還後命乃固以温伯為學士承旨太學官<lb/>
周穜乞以王安石配饗神宗廟廷蘓軾以穜懷姦而已<lb/>
<pb n="KR4d0178_WYG_034-4b"/>
嘗薦之自劾待罪有旨穜放罷别與差遣而軾特放罪<lb/>
公以舎人權給事中上駁奏曰王安石在熙寧間始以<lb/>
經術進說遂持國政而不能上副先帝屬任之意特以<lb/>
其專門之學為世指名而其流至於字說怪誕佛老雜<lb/>
進儒學之弊一至於此向非先帝神明察見行事逺而<lb/>
弗用則其所敗壞可勝道哉今周穜小臣輒肆横議狃<lb/>
朋比之邪見叛朝廷之正論盛稱安石至請上配廟享<lb/>
此其私意不止務在售其師學且以窺測朝廷阻撓命<lb/>
<pb n="KR4d0178_WYG_034-5a"/>
令今蘓軾縁薦穜放罪則是朝廷以軾言為然而穜實<lb/>
有罪穜之罪宜浮於薦者今軾特以恩放免且未為無<lb/>
罪而穜止放罷不失赴部授合入差遣輕重之理未允<lb/>
請更正穜罪從之假龍圖閣直學士奉使大遼還除左<lb/>
諌議大夫元祐五年冬温六年春寒如冬令公為上極<lb/>
論隂陽錯謬寒暑不時宜圖所以當天心者是歳將賞<lb/>
花釣魚奏罷之五月朔日有食之公以為日者衆陽之<lb/>
宗人君之表至尊之象勸上脩省以消天譴又請延儒<lb/>
<pb n="KR4d0178_WYG_034-5b"/>
臣討論誠身治國之道在方冊者撮要為圖依倣無逸<lb/>
以警左右朝廷輕外重内選除帥臣罕綴從班而他官<lb/>
或資淺望輕且其才不足以充選一日有事則焦然求<lb/>
帥公謂謀帥之乏如此豈可不慮為來日計内寺監長<lb/>
貳外諸道使者稍積其資望而試之且時出貴近寵臨<lb/>
一面庶幾可以得帥矣又論大河無一嵗不為患而水<lb/>
司任隄塞不任調發之傷民漕司任經費不任裁減之<lb/>
乏事請通為一而以隄塞并責漕臣河患宜少淛右大<lb/>
<pb n="KR4d0178_WYG_034-6a"/>
水民饑亡朝廷大議救災之政議者謂民習欺誕請勅<lb/>
本部科檢實偽家至户到以聞而傳報為之節議已施<lb/>
行公奏州縣有司工於候上風旨此令一布吏則科民<lb/>
而不救災矣且墻之外離婁無所騁其目里之前師曠<lb/>
無所注其耳今弊畎畝之事於廟堂之上徃返不知其<lb/>
幾千里也則民有飢而死矣人主以盛德宰天下發政<lb/>
施仁當如不及况富有四海奈何謹圭撮之濫而輕比<lb/>
屋之死乎不可謂知所先後也哲宗感悟追止前令御<lb/>
<pb n="KR4d0178_WYG_034-6b"/>
史有沽激自喜者而中執法不自立更倚為重公并論<lb/>
之詔出御史知壽州徙中執法吏部侍郎而以公代為<lb/>
中丞公辭不拜奏曰中司以臣言去而身承其乏風俗<lb/>
奔競物議職臣非臣志也哲宗遣中使賜詔申諭決不<lb/>
可辭之意公不得已就職首論御史糾百寮而使公卿<lb/>
得薦其屬則人私受恩之地先有詔許學士兩省雜舉<lb/>
殿中監察御史各有員數至是鐫所舉數稍以員還執<lb/>
法公論至三四不奪又言二帝三王所以治莫先於人<lb/>
<pb n="KR4d0178_WYG_034-7a"/>
材願詔輔弼侍從以賢能言人各有差而籍其姓名陛<lb/>
下留中省覧以待三省之進擬即所進擬以考所薦之<lb/>
得失要使賢能之臣夙夜引類賢能畢出為用則三王<lb/>
不足侔而二帝優為矣公方持此論而二府禁謁良急<lb/>
公歎曰旁招俊乂列於庶位位百揆職也彼有足不及<lb/>
公卿之門者猶當物色致之奈何設禁若是邪二府皆<lb/>
天子所改容而禮貌之者乃復防閑其私如此乎則又<lb/>
援賈誼廉恥節行之說以告上禁由是弛刑部讞罪人<lb/>
<pb n="KR4d0178_WYG_034-7b"/>
之可以死生者朝廷下其讞論死侍郎彭汝礪等不奉<lb/>
詔朝廷督過刑部汝礪等居家待罪公謂不奉詔固為<lb/>
不可究其用心在於體好生之德朝廷罪其不奉詔可<lb/>
也臣恐疑於嗜殺今有司欲殺而朝廷生之猶恐不嗜<lb/>
殺之意不白於天下而况反是上嘉納於是貰刑部之<lb/>
罪汝礪等就職如故京師地大物衆官絀於事而獄多<lb/>
淹繫有司類不時省公謂輦轂之下如此非所以視四<lb/>
方請復用元豐著令冬夏仲月御史即府慮囚而糾其<lb/>
<pb n="KR4d0178_WYG_034-8a"/>
不如令者繫以不淹夏人犯順前則陜西圍鎮戎後則<lb/>
河東入麟府公乞治當職者無赦以謝一方其後延安<lb/>
將副李儀許興死於採木之役主者以為生事而不賻<lb/>
公論其非是又請捐重募以多誘刺採略常法以廣收<lb/>
才武議皆施行公在言路知無不言不避權要嘗奏彈<lb/>
宰相擅權公疏入未罷同寮有請以其隂事言於上者<lb/>
公曰相事關國則為國擊相吾非仇其人擊之也相之<lb/>
隂事何有於國哉置以不聞而相終去位人謂公得言<lb/>
<pb n="KR4d0178_WYG_034-8b"/>
者之體哲宗察公忠厚平直可屬大任七年拜中大夫<lb/>
守尚書右丞公自為諫官御史常以中外之官積日待<lb/>
遷無責實效乃時所深患每因事陳捄大指欲别能否<lb/>
功罪自朝廷以責郡縣郡縣以課其屬嚴申考績明其<lb/>
殿最尤劣者擯之終身甚優者奬以不次必實必信不<lb/>
為文具則吏當稱職而天下治矣及執法遂欲監司守<lb/>
貳咸識厥指近則都堂諭遣逺則以堂帖申飭之於是<lb/>
人競勸中外稱治以編修神宗御集勞進大中大夫公<lb/>
<pb n="KR4d0178_WYG_034-9a"/>
在政府挺然中立未嘗有所阿附參斷國論唯是之從<lb/>
自佐埀簾至哲宗親政於彼於此無有射惡帝嘗曰事<lb/>
上有禮者鄭雍一人及紹聖初言者方論元祐之黨公<lb/>
頓首自列帝獨明無他再三申諭有決不去語御史周<lb/>
秩乘隙抵巇誣奏公罪詔絀秩知廣德軍中執者或空<lb/>
一臺論奏當宁亦却其說而所以留公至勅有司毋納<lb/>
其章毋聴其孥輒出府第其它或玉音慰諭或璽書勞<lb/>
勉殆難以悉數明年宗祀禮成復申前懇始以資政殿<lb/>
<pb n="KR4d0178_WYG_034-9b"/>
學士出知陳州㑹大名謀帥宰相擬用某人上曰朕自有<lb/>
屬即以命公是時承河朔嵗飢之後流亡始復公鎮理<lb/>
有方逺近安賴未幾人復論公執政元祐而紹聖獨全<lb/>
上不得已乃禠公學士俄徙知定州未行改成都府故<lb/>
事成都守必進職寵行至公止命以本官知府事蓋權<lb/>
臣意也人為公恨之後有詔赴闕而當軸者終不樂公<lb/>
時元祐大臣悉以分置逺地顧公則無所傅致其罪但<lb/>
以提舉西京嵩山崇福宫俾居其處元符元年七月二<lb/>
<pb n="KR4d0178_WYG_034-10a"/>
十日以疾終於府城峻極院之寓舎諸子奉其喪以某<lb/>
年某月某日歸葬襄邑方黨禁嚴例不敢為銘誌故公<lb/>
之事不克盡傳政和四年八月詔追復資政殿學士還<lb/>
其恩澤後以子恩累贈宣奉大夫公為人和易動中繩<lb/>
墨與人言如恐傷之至論事朝廷則正色不可奪平居<lb/>
遇人雖幼賤必盡禮待以誠信氣色怡然未嘗見於其<lb/>
喜慍閑居偃息子弟進見必加巾幘遇臧獲不威以辭<lb/>
氣聚族以百數和而不瀆晏然常若僧舎性清約不喜<lb/>
<pb n="KR4d0178_WYG_034-10b"/>
華靡雖貴達飲食奉養如貧窮時衣服澣濯十數乃易<lb/>
錫賚所得悉付子弟未嘗問其有無遇恩奏薦先孤遺<lb/>
已列二府而其子懿恭益恭仕不出選調啓手足時三<lb/>
子五孫猶未命名執政累年薦士多矣未嘗認為已恩<lb/>
哲宗嘗密詔公舉明敏慎靜之士三兩人以備進用公<lb/>
以三人名聞皆被進擢而外人初不知公所薦公亦終<lb/>
不自言其謙恭不伐如此中書擬喬執中為吏部尚書<lb/>
胡奕修為一路使者公奏曰執中臣婚姻之家奕修臣<lb/>
<pb n="KR4d0178_WYG_034-11a"/>
子婿也今内外賢才沈於下僚者甚衆願陛下更招徠<lb/>
之慎加選擢以副公朝用賢之意不使愚臣有蔽賢寡<lb/>
黙之弊正在於此上嘉納之人服其不私先娶李氏贈<lb/>
普寧郡夫人繼娶王氏贈滎陽郡夫人子男八人曰懿<lb/>
恭通直郎彥恭未仕益恭將仕郎執恭朝奉郎行恭未<lb/>
仕靖恭宣義郎皆亡矣安恭今為右奉議郎權發遣鬱<lb/>
林州愿恭今為右丞侍郎女十人長適朝奉郎李秠次<lb/>
適玉山尉曾誕次適徽猷閣待制胡奕修次適宣教郎<lb/>
<pb n="KR4d0178_WYG_034-11b"/>
趙倚平次適朝請大夫韓光胄次適廸功郎許懋次適<lb/>
廸功郎蔡允三人亡於室孫男女合十六人謹具厯官<lb/>
行事如右謹狀<lb/>
　　墓誌銘<lb/>
　　　故左朝請郎守尚書右司員外郎致仕潘公墓<lb/>
　　　誌銘<lb/>
潘氏世為處州青田右姓其先本武林人青田有沐溪<lb/>
鄉舊傳東晉時嘗有鶴沐於其溪因以得名山林幽䆳<lb/>
<pb n="KR4d0178_WYG_034-12a"/>
形勢深阻而中多美田殆為異境公之六世祖避五季<lb/>
亂至此愛之遂家焉子孫寖以蕃庶居是鄉者今數十<lb/>
百家曾祖諱惟德祖諱抃素儒業咸以長者稱考贈朝<lb/>
奉郎諱麃學優不仕而篤於行義鄉人愛慕之有爭訟<lb/>
者不之官府而來取決嘗舉八行不就宣和中妖賊方<lb/>
臘之黨陷處州境内多被其害獨以謀帥里社之人衞<lb/>
其鄉賊不能犯逺近賴之公其長子也諱特竦字廷立<lb/>
性頴悟嗜學幼所習誦終身不忘年十九學成遊太學<lb/>
<pb n="KR4d0178_WYG_034-12b"/>
與英俊並處凡十年校試升選每居前列名稱籍甚大<lb/>
觀四年遂以上舎及第釋褐調長洲主簿選為吉州州<lb/>
學教授改高郵秩滿除太學正丁妣安人葉氏憂服除<lb/>
授辟廱正未赴而辟廱罷為鄧州司儀曹事公以經術<lb/>
入官而吏能精明若所夙習郡太守初見公與語竒之<lb/>
試以疑事委公處決無不得宜乃歎曰君通才當為朝<lb/>
廷用而淹留州縣可乎因薦於時宰復除太學正考滿<lb/>
改宣教郎俄遷博士公久厯學官滯於進而守職惟謹<lb/>
<pb n="KR4d0178_WYG_034-13a"/>
不改常度貴游子來肄業罕循理有兩生犯規禁自以<lb/>
挾勢必見優容公判其罰如規而一生當斥去同寮失<lb/>
色司業亦以為言公執不奪識者多之丁外艱去官既<lb/>
終哭謂其二弟曰吾於時寡合向屈志仕宦本以為親<lb/>
榮今抱永慕之戚此興衰矣乃於舊廬之側植嘉橘築<lb/>
堂日游息其間取楚辭橘頌之語名堂曰與友為文以<lb/>
見其志居久之不為赴調計親族共相敦勉乃出造朝<lb/>
時行在揚州士大夫稍集公甫至㑹更定宫觀官令欣<lb/>
<pb n="KR4d0178_WYG_034-13b"/>
然請於有司不俟報謁告徑歸政府間有招之者不徃<lb/>
見也已而資格未應不得請閒居再踰歳值車駕幸永<lb/>
嘉將旋蹕㑹稽而臨海居間為要郡朝廷擇才貳郡政<lb/>
府有薦公者遂除通判台州且趣之官公至謂太守曰<lb/>
今朝廷囏虞仰給州縣宜留意財賦豐財之術非它求<lb/>
也課其入而勒其出則用度自充若循蹈舊習任情慢<lb/>
令徒慕寛厚之名緩急何以塞責太守悟曰君言是矣<lb/>
自今請悉聽君於是公得究心經理凡利應入公上者<lb/>
<pb n="KR4d0178_WYG_034-14a"/>
不復有耗蠧隠滯之弊郡中財計為之羨溢迨六師囬<lb/>
馭若行朝所供億轉輸相繼未嘗告乏明年討建寇范<lb/>
汝為宣撫使以兵十萬出其境費給悉具時方多事州<lb/>
郡趣辦不時徃徃以軍期取具編户吏縁為姦民受其<lb/>
弊獨臨海一郡終公之去無毫髪横斂以奉行糴事不<lb/>
擾先期而足被賞朝廷益知公才及受代召赴都堂審<lb/>
察未至擢尚書金部員外郎自兵興以來當官為政者<lb/>
率務姑息稱人情而公在臨海專以奉公惜費杜請託<lb/>
<pb n="KR4d0178_WYG_034-14b"/>
抑僥倖為意人或不樂乃因疑似以事謗公達於言路<lb/>
到省纔月餘遂坐諫官章疏罷以請連主管建州之沖<lb/>
佑台之崇道觀優游里閈凡六年以自適其素願讀書<lb/>
賦詩以自娛樂親舊相過輒置酒盡歡退黜雖久未嘗<lb/>
見其幾微於辭氣間也紹興七年秋起為廣南東路轉<lb/>
運判官命復中寢明年再除江南西路未赴擢為度支<lb/>
員外郎進大理少卿右司員外郎不半歳三遷而人猶<lb/>
恨其晚於是朝廷方用公而未止也公亦感激自盡思<lb/>
<pb n="KR4d0178_WYG_034-15a"/>
效其才至忘飢渴㑹大暑暴中暍居三日疾革以請得<lb/>
致仕卒年五十有八時九年秋七月辛巳也累階至左<lb/>
朝請郎佩服六品公事親孝與二弟相友睦待人誠信<lb/>
必踐言才智有餘而臨事不茍厯仕中外所至稱職居<lb/>
鄉好義有先君子風遇姻族有無告者賙其貧乏恤其<lb/>
孤寡孜孜不倦建炎初建卒葉儂作亂掠龍泉之松源<lb/>
鄉而沐溪接壤鄉人震恐公方服喪在家喟然曰吾先<lb/>
君嘗保此鄉小子其敢忘之乃設方畧率鄉人之壯健<lb/>
<pb n="KR4d0178_WYG_034-15b"/>
柵於險要堅壁以禦之賊至不得入遁去州郡賴之以<lb/>
無虞上其事於朝特加賞焉後數歳松溪賊危李竊發<lb/>
其鋒直抵沐溪境上公如前拒守閭井獲全鄉人德公<lb/>
不忘及其沒也少長皆為之流涕嗚呼使天假公年獲<lb/>
盡其用則所施設豈止一鄉之惠而已哉公耽翫書史<lb/>
始終不厭為文温麗自成一家有集三十卷學旣該覽<lb/>
嘗作類書補前人所遺者又採近世文士詞語以附益<lb/>
之成五十卷曰課兒集傳其家娶同郡葉氏封安人子<lb/>
<pb n="KR4d0178_WYG_034-16a"/>
男二人長曰曾將仕郎次曰肖孫男一人女二人皆幼<lb/>
曾卜以十年冬十有二月丁酉葬公於其鄉油田之原<lb/>
蓋公平日所屬目之地追遺志也先期得其舅西安宰<lb/>
葉君綬状公行事已見屬曰先人晚乃遇合用矣不幸<lb/>
奄忽齎志而沒今葬當有銘以詔後世私念生平先友<lb/>
可託兹事莫如公宜是以來請余感其言顧不得辭遂<lb/>
以寄哀於此文也<lb/>
銘曰沐溪之水窈而清兮羣山合沓環如城兮僊人沐<lb/>
<pb n="KR4d0178_WYG_034-16b"/>
鶴曾此經兮韜竒韞秀閟厥靈兮鍾美於人公其英兮<lb/>
受才孔多學蚤成兮賢關典教士服膺兮通守一邦其<lb/>
政平兮首公不撓孰謗憎兮含香入侍跡靡停兮襆被<lb/>
去曹中甚輕兮歸與橘友同芳馨兮僨而復起道將行<lb/>
兮卿聯宰屬官亟升兮嗟天與時不遐齡兮三日卧家<lb/>
疾莫興兮還喪里社皆失聲兮公乎保我今誰憑兮懷<lb/>
德不忘傳令名兮視其後人宜有慶兮<lb/>
</p>
<p>
</p>
  </div>
</body>
</text>
</TEI>
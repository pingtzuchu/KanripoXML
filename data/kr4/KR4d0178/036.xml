<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十六</head>
    <p>
<pb n="KR4d0178_WYG_036-1a"/>
欽定四庫全書<lb/>
　北海集巻三十六　　　　宋　綦崇禮　撰<lb/>
　　雜著<lb/>
　　　知紹興府諸廟祈雨文<lb/>
　　　　禹廟<lb/>
此邦湖澤之利寖失其舊雨暘之節歸命於天小有過<lb/>
差則南畆之人號呼束手而無所用其力是以水旱之<lb/>
請每勤有神之聽而神之貺施在所答焉而無倦也自<lb/>
<pb n="KR4d0178_WYG_036-1b"/>
去秋積雨害田田損十二三而民寡蓋藏早已艱食待<lb/>
兹一稔情則可知乃由中夏以來閔雨至今先熟之禾<lb/>
既秀而槁穀價翔踊民食愈艱驕陽如焚逺連旁郡天<lb/>
子為之焦勞於上詔書惻怛戒飭甚周郡縣之吏所以<lb/>
恐懼奔走祈哀羣望而不知為瀆也惟王昔平水土六<lb/>
府三事允治萬世永賴聖功大矣歿食此邦長庇斯民<lb/>
忍視其急不為動心乎某前遣屬僚既嘗有請恭承明<lb/>
詔復趨祠下伏願出其靈蠁呼叱神龍霑為甘霖救此<lb/>
<pb n="KR4d0178_WYG_036-2a"/>
灾變下以慰疲民嗷嗷之望上以解聖天子旰食之憂<lb/>
而郡縣之吏亦得以寛其責王之賜也敢重以請尚饗<lb/>
　　　　秦望山靈恵侯廟<lb/>
維神夙以利澤享有爵號民所疾苦神宜圖之前遣縣<lb/>
僚既常有請載恭明詔禱於祠下伏願出其靈蠁呼吸<lb/>
雲雷霈為甘霖救此旱虐<hi>下同前</hi>
　　　　南鎮廟<lb/>
維神作鎮於南實壓兹土民所瞻仰利澤隨之恭承明<lb/>
<pb n="KR4d0178_WYG_036-2b"/>
詔禱於山下伏願出其膚寸鼓以雷霆霈為甘霖救此<lb/>
旱虐下以慰疲民嗸嗸之望上以解明天子旰食之憂<lb/>
而郡縣之吏亦得以寛其責神之賜也敢望所報尚饗<lb/>
　　　　伯益臯陶廟<lb/>
維神繼聖以賢克從廟祠民所疾苦神宜圖之恭承明<lb/>
詔禱於祠下伏願<hi>下同前</hi>
　　　　馬太守廟<lb/>
維神功惠此方沒見廟祀民所疾苦當宜圖之<hi>下同前</hi>
<pb n="KR4d0178_WYG_036-3a"/>
　　　　越王廟<lb/>
維王功霸此方沒而廟食於民若其疾苦王宜圖之<hi>下同</hi>
<hi>前</hi>
　　　　舜帝廟<lb/>
維帝以聖紹堯以功傳禹道德之盛萬世所師至神無<lb/>
方廟祀於此民所疾苦帝宜圖之<hi>云云</hi>伏願黙相上帝<lb/>
指撝神龍<hi>下同前</hi>
　　　祭范丞相文<lb/>
<pb n="KR4d0178_WYG_036-3b"/>
維紹興六年歳次丙辰九月丙寅朔十七日壬午檢校<lb/>
少傅慶逺軍節度使提舉江州太平觀郭仲荀檢校少<lb/>
傅瀘州軍節度使充中太一宫使錢忱寶文閣學士左<lb/>
承議郎提舉江州太平觀綦某右中大夫充徽猷閣待<lb/>
制提舉江州太平觀盧知源隨州觀察使前提舉江州<lb/>
太平觀張思正等謹以清酌庶羞之奠致祭於丞相觀<lb/>
文殿學士高平范公之靈嗚呼天生異人意其甚囏待<lb/>
用於世決非偶然既鍾傑材而俾相國盍假之年以究<lb/>
<pb n="KR4d0178_WYG_036-4a"/>
多績寒鄉下里乃克生公器度不凡自其兒童妙齡射<lb/>
策名震四海壯歳登庸儀形一代亦既用矣若有以為<lb/>
天乎難諶而止於斯嗚呼靖康之元公任諌諍犯顔無<lb/>
諱冀囬上聴今皇識之曰此愛君求於艱難延秉國鈞<lb/>
面命詞臣玉色怡豫汝善制草予得賢輔公懷感激自<lb/>
盡不疑僉謀是用舊典是稽運物無心無偏無黨合其<lb/>
異同一此刑賞遇才則進見可則行百工任職萬事得<lb/>
平敵侵淮濆謂我避敵公伐其謀不戰自北寇犯江淛<lb/>
<pb n="KR4d0178_WYG_036-4b"/>
豺狼縱横指授大將妖氛載清禍亂稍夷人心小定鎮<lb/>
安中外邦基克正逮公去位以迄於今皇綱不墜前功<lb/>
可尋盛年壯烈一跌未復庶幾公歸胡奪之速嗚呼天<lb/>
台赤城公所留居寄情丘壑争席樵漁間守永嘉及朞<lb/>
去職如還故鄉對客歡適豈期小疾奄至膏肓中台遽<lb/>
折一鑑遂亡龍華蘭若山水竒秀公所甚愛藍輿時扣<lb/>
公性超悟臨終不迷誰謂窀穸乃此其歸挹公雅量懐<lb/>
公厚德邇驚逺疑孰不嗟戚矧百姻族庇廕其誰傷感<lb/>
<pb n="KR4d0178_WYG_036-5a"/>
途巷執紼纍纍凡我文武夙被鈞播列奠過車涕泗交<lb/>
墮尚饗<lb/>
　　　祭知台州胡端明文<lb/>
維紹興十有二年歳次壬戌正月朔日寶文閣學士左<lb/>
朝散郎提舉江州太平觀綦某徽猷閣直學士左朝請<lb/>
大夫提舉江州太平觀李擢隨州觀察使提舉江州太<lb/>
平觀張思正等謹以清酌庶羞之奠致祭於故知府尚<lb/>
書端明已懋兄之靈惟公抱負純誠蹈履吉德寛裕有<lb/>
<pb n="KR4d0178_WYG_036-5b"/>
容柔惠且直太傅中庸征東清白稟乎天資匪由外飾<lb/>
晉陵門閥實冠南國名卿巨儒相望赫奕公又繼之為<lb/>
世矜式荐取詞科飛騰俊域乃登侍從周旋帝側代言<lb/>
西臺給事左掖三入禁林再位常伯羽儀朝廷光華典<lb/>
册露門勸講從容啟廸陳善納忠豈專紬繹崔琳仲舒<lb/>
事該今昔懐素無量時推博碩濟時戡難繄公之力帝<lb/>
亦知之靡施不克顧瞻鈞衡將有顯陟公厭承明懇求<lb/>
閒適屈臨海邦於焉偃息版輿就養公志則懌靜治朞<lb/>
<pb n="KR4d0178_WYG_036-6a"/>
年民安盜息外淹一州人望未斁謂當遄歸奮庸熈績<lb/>
暴疾乘之朝不及夕老成云亡有識所惜嗚呼哀哉某<lb/>
等頃接清班聯行並植道同志合淡然莫逆間闊幾時<lb/>
再見顔色車騎臨存迎門倒舄抵掌笑談洞見肝膈更<lb/>
唱迭和盈於翰墨俯仰之間遂成陳迹思正遲暮退居<lb/>
視公匪敵猥承泛愛歡如舊識杯酒流行屢陪燕席謦<lb/>
欬如在音容遽隔嗚呼哀哉昔公之來朱幡畵㦸稚耋<lb/>
懽呼光動阡陌今公之歸丹旐素羃徒御凄涼奄就窀<lb/>
<pb n="KR4d0178_WYG_036-6b"/>
穸禍福無常變故叵測謂仁者壽天理何嗇公薄世榮<lb/>
晚耽禪寂死生之理固已自得我輩懐賢寜免傷惻寓<lb/>
辭奠觴寄哀何極尚饗<lb/>
　　　追薦文<lb/>
伏以禁門入侍嘗膺持槖以同朝祠館便居獲際剖符<lb/>
而出守喜依仁之有託每敘舊以交歡豈期旦暮之間<lb/>
遽歎幽明之隔人之不淑天果何知曷紓寫於悲情苐<lb/>
莊嚴於梵福伏願知府尚書端明不昧塵障皆空以平<lb/>
<pb n="KR4d0178_WYG_036-7a"/>
生悟佛之因證今日超凡之果高名貴位絶餘累於他<lb/>
生正念真觀永歸依於此道謹疏<lb/>
　　　金人殘破江淛殺戮生靈募僧道作道塲祭文<lb/>
　　　<hi>建炎四年六月十一日</hi>
維建炎四年歳次庚戌六月某朔某日皇帝遣某官致<lb/>
祭於金人殘破江淛殺戮軍民朕以眇躬託於士民之<lb/>
上屬茲艱運播越靡寜天未悔禍强敵深入延及江浙<lb/>
莫禦其鋒坐視元元肝腦塗地閭閻城郭所過皆墟陷<lb/>
<pb n="KR4d0178_WYG_036-7b"/>
汝無辜由朕不德為民父母深所痛心已令州縣之官<lb/>
徃集緇黄之侣䖍依聖教俯薦幽魂𡨕漠有知歆此觴<lb/>
酹尚饗<lb/>
　　　中元薦亡牒<lb/>
一剪金風適尊者救親之日十分碧月正太山薦福之<lb/>
秋願乗無上之功特指徃生之路箇中頓悟寜拘地獄<lb/>
天堂直下本空說甚菩捉煩惱<lb/>
　　　跋道鄉先生帖<lb/>
<pb n="KR4d0178_WYG_036-8a"/>
建炎三年秋九月行平江府有旨故毗陵鄒公追復龍<lb/>
圗閣待制某以西掖舎人當草制書推上所以褒恤遺<lb/>
直之意其詞略曰處心不欺養氣至大言期寤意引裾<lb/>
嘗犯於雷霆計不惜身去國再遷於嶺徼具臣動色志<lb/>
士傾心又曰英爽不忘想生氣之猶在姦諛亦死知朽<lb/>
骨之尚寒同省方叔舎人見之曰比史房詞頭皆常常<lb/>
除目不足騁辭今君為鄒草制良可喜也及録黄余偶<lb/>
在告而李獨直誤書已名行下余戲謂之曰君固欲掛<lb/>
<pb n="KR4d0178_WYG_036-8b"/>
名鄒公之制乎但恐潤色非工反為名累耳李笑曰人<lb/>
當知出君手如其不知吾遂并得掠美幸矣其後余守<lb/>
㑹稽而公之孫來為府掾因語及此其家蓋不知也邦<lb/>
求舊蓄公遺帖今始獲見之展玩數四不覺屢歎因記<lb/>
向來綸閣同僚喜得為公草制欲掛名而况親接公遊<lb/>
其周旋相與之情見於帖中如此邦求足以重於世矣<lb/>
是可寶也北海綦某跋<lb/>
　　　題金坡遺事後<lb/>
<pb n="KR4d0178_WYG_036-9a"/>
乙夘仲春孫太沖自西蜀見寄時去翰苑守禮㑹稽已<lb/>
半歳云綦某叔厚志<lb/>
　　　書杜瓘父墓誌銘<lb/>
余寓臨海與杜君庭圭居相近徃還甚熟一日出其先<lb/>
德之銘俾得與觀而亡友虞仲容跋語在焉反覆展讀<lb/>
余是以益信其父子之賢紹興十二年四月八日北海<lb/>
綦某書<lb/>
　　贊<lb/>
<pb n="KR4d0178_WYG_036-9b"/>
　　　朝服畫像贊<lb/>
　　　紹興壬戌先祖内相年六十命進士陳敏冩神<lb/>
　　　毫髪無遺先祖喜甚以白金二十五兩贈之是<lb/>
　　　年八月四日當朝大夫莫不驚歎以為異後十<lb/>
　　　年辛未孫崈禮敬作贊曰<lb/>
其埀紳端笏也如金鑾召對獨排朋黨之蔽朝其直氣<lb/>
嚴顔也如玉堂草制厯詆凶邪之擅政惟學有守而志<lb/>
不渝故身益危而道益正及夫憸壬再合勢權張甚皆<lb/>
<pb n="KR4d0178_WYG_036-10a"/>
磨牙厲爪欲肆其毒而公已飄然馭風入帝鄉而參乘<lb/>
故能盡始終保名節曾莫得而為公病也嗚呼世謂畵<lb/>
筆造妙奪公神采後五月薨哀哉異哉雖然死生繫數<lb/>
茫昧之說何所取證今圖像凜凜如生使千百歳下瞻<lb/>
之仰之朋黨畏而忠賢敬也<lb/>
　　　燕服畵像贊<lb/>
　　　内相之姪孫綦更生奉遺像求贊於四明史浩<lb/>
　　　謹拜手而贊曰<lb/>
<pb n="KR4d0178_WYG_036-10b"/>
堂堂綦公人中之龍獨步一世鬱為儒宗遂令學者霧<lb/>
集雲從凢百君子式是德容<lb/>
　　銘<lb/>
　　　曹仲穀端硯銘<lb/>
中深淵停外潤玉德磨其可磷膚侵有跡誰昔用之勤<lb/>
勞翰墨今獲充君侯几案之娱孰與糜軀為書生之役<lb/>
　　　亡第二女埋銘記<hi>附綦煥識語</hi>
北海綦氏寶文閣學士某之次女生十有八年嫁於營<lb/>
<pb n="KR4d0178_WYG_036-11a"/>
丘仇車又二年來寧父母因暴疾三日而卒後三日權<lb/>
殯於台州城東普濟院之西實紹興十年閏六月二十<lb/>
八日也<hi>附</hi>先祖内翰次女適待制仇公季子未幾卒後<lb/>
我母氏亡殯於墳所良近春秋奠享亦得致敬每痛其<lb/>
無親子弟謹視其封為榛莽所沒也淳熈壬寅歳十有<lb/>
二月予在山經理東巖僕夫告有客攜書求謁開緘疾<lb/>
讀乃三弟書言表兄仇道父徃訪前母之柩将同父母<lb/>
改卜合葬奉川歳久無識其藏者兄盍知之亟下山迎<lb/>
<pb n="KR4d0178_WYG_036-11b"/>
道父道父拜語其故予收涙為言君前母予姑也念之未<lb/>
嘗去懐君今慨為此舉義氣凛然予敢不助成君志越<lb/>
二日同趣啟壙而棺蠧難以適逺道父預備匠氏來買<lb/>
板更造及遷尸視向之衣衾首飾顔色畧不渝人以為<lb/>
異遂不敢動重以新衾褥覆殮之側得内翰元刻磚記<lb/>
併扶䕶以歸惟待制公以直道清節聞天下季子克篤<lb/>
先烈蚤受京官必欲取科第乃出仕屢經漕薦終不利<lb/>
省闈至老死塲屋父祖積累慶鍾道父而誠孝本於天<lb/>
<pb n="KR4d0178_WYG_036-12a"/>
性當晏歳苦寒之時陟重山複嶺之險徃來歳月曾無<lb/>
雨雪之沮非天相而何噫孝為百行之本今士大夫沈<lb/>
酣利禄逺鄉里去墳墓至有親父母厯年不葬者况非<lb/>
所出之母耶故頃議臣有未葬父母不許㕘選之說令<lb/>
見行而弊終不革道父視予姑前母也勤勤如此是知<lb/>
本者歟其立志豈易量哉高風一激將見背義忘禮之<lb/>
輩咸思感勵使暴露不安之骨皆霑歸土之惠矣詩云<lb/>
孝子不匱永錫爾類道父有之道父既復以磚記内諸<lb/>
<pb n="KR4d0178_WYG_036-12b"/>
墓又於隂鐫遷之歳月記事以墨本來因詳書巻尾為<lb/>
子孫義訓云明年上元日北海綦煥識<lb/>
</p>
<p>
</p>
  </div>
</body>
</text>
</TEI>
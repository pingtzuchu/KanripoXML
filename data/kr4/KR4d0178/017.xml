<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻十七</head>
    <p>
<pb n="KR4d0178_WYG_017-1a"/>
欽定四庫全書<lb/>
　北海集巻十七　　　　　宋　綦崇禮　撰<lb/>
　　口宣<lb/>
　　　髙麗使副朝見託歸館賜御宴口宣<hi>三月二十二日</hi>
有勅卿等逺脩方貢來㑹時巡既入造朝復休就舍載<lb/>
嘉恭順宜賜燕私今差某官賜卿等御筵想宜知悉<lb/>
　　　髙麗使副朝辭賜御筵口宣<hi>三月二十三日</hi>
有勅卿等觀光入覲已事告還眷言去路之長屬此歸<lb/>
<pb n="KR4d0178_WYG_017-1b"/>
艎之迅宜頒燕飫以示恩私今差某官賜卿等御筵想<lb/>
宜知悉<lb/>
　　批答<lb/>
　　　賜新除㕘知政事張守上表辭免恩命不允仍<lb/>
　　　斷來章批答<lb/>
省表具知朕權時之宜以宰執大臣通治三省使政事<lb/>
歸一而責任維均庶幾同寅協濟多難卿文能華國道<lb/>
足治君夙懷王佐之才寔應中興之輔頃由鼇禁擢賛<lb/>
<pb n="KR4d0178_WYG_017-2a"/>
鴻樞雖兵機專帷幄之籌而政柄隔鈞衡之地肆從改<lb/>
命式副疇庸惟卿素推體國之誠顧朕自負得賢之喜<lb/>
胡為謙挹猶爾逡巡其勉就於大功勿徒拘於小節所<lb/>
請宜不允仍斷來章批答口宣<lb/>
有勅乆同囏險深諒忠勤肆輟領於中樞俾進陪於大<lb/>
政方需偉績勿事固辭今差<lb/>
　　　賜新除端明殿學士簽書樞密院事趙鼎上表<lb/>
　　　辭免恩命不允仍斷來章批答<lb/>
<pb n="KR4d0178_WYG_017-2b"/>
省表具知士大夫好議乆矣平居天下之事知之患不<lb/>
得言言之患不得行今朝廷遷播國制搶攘政令所施<lb/>
咸出一切豈無事之可議而不獲上聞者卿以直諒之<lb/>
資任風憲之責盖常偘偘為朕言之朕既察其忠誠虚<lb/>
心開納然徒使卿排擊當權以言之於下孰若其協心<lb/>
國論以行之於上是用延登廊廟參秉樞機顧視前時<lb/>
弊病闕失多懷懣不平之氣今而攄發猷為可以大伸<lb/>
其志矣方資倚賴冀圖厥功謙抑逡巡非朕所望其祇<lb/>
<pb n="KR4d0178_WYG_017-3a"/>
成命勿復重陳所請宜不允仍斷來章批答口宣<lb/>
有勅卿夙懷忠略久著直聲進陪樞筦之司實慰搢紳<lb/>
之論體兹深眷毋事固辭今差<lb/>
　　　賜新除㕘知政事謝克家上表辭免恩命不允<lb/>
　　　仍斷來章批答<lb/>
省表具知史臣有言用人非難用人盡其才為難誠哉<lb/>
是言也夫建明堂營大厦必求材於楩柟豫章之木顧<lb/>
梁楹棟幹之弗取斵而小之乃以充榱桷之細其可以<lb/>
<pb n="KR4d0178_WYG_017-3b"/>
言用材也歟卿識量宏達學術深醇足以任重而致逺<lb/>
朕之知卿久矣每欲收用而每不果中實歉焉召自藩<lb/>
方甫還朝著采之物望副之宿心遂斷不疑擢陪大政<lb/>
庶幾朕無用不盡才之悔而卿亦獲大展其才輔朕以<lb/>
有為於時矣方宜戮力叶濟囏難辭遜小亷朕所不取<lb/>
亟祇乃事毋復重陳所請不允仍斷來章批答口宣<lb/>
有勅卿行能髙世德望腆時既登貳於政機實允諧於<lb/>
物論往服已行之命毋煩屢至之辭今差<lb/>
<pb n="KR4d0178_WYG_017-4a"/>
　　　賜新除都監江淮兩浙荆湖諸軍事吕頥浩上<lb/>
　　　表辭免恩命不允批答<lb/>
省表具知朕獲承丕緒屬此中微方内正於綱維且外<lb/>
攘於暴亂顧文武貳柄不可有分而軍國異容孰能兼<lb/>
任眷我鈞衡之老獨髙社稷之功精神足以折衝威望<lb/>
自然鎮物肆以上公之重往臨八路之師庶克震於天<lb/>
聲遂再安於國歩卿之志也何以辭為所請宜不允批<lb/>
答口宣<lb/>
<pb n="KR4d0178_WYG_017-4b"/>
有勅卿中秉國鈞外嚴師律聳華夷之觀聽寄宗社之<lb/>
安危渙號已行謙辭何有今差<lb/>
　　　賜吕頥浩再上表辭免恩命不允仍斷來章批<lb/>
　　　答<lb/>
省表具知卿位隆輔相望重勲賢牧野蒞師允屬鷹揚<lb/>
之大老新亭止泣豈惟江左之夷吾顧國論之攸同患<lb/>
兵權之不一乃煩上宰盡督諸軍惟卿慨然自任於安<lb/>
危則朕庶乎少寛於宵旰察衆志之咸定何君言之太<lb/>
<pb n="KR4d0178_WYG_017-5a"/>
謙其體至懷毋為固避所請宜不允仍斷來章批答口<lb/>
宣<lb/>
有勅卿忠惟許國志在康時兼隆將相之權無易勲勞<lb/>
之舊體茲至意勿復重辭今差<lb/>
　　　賜新除㕘知政事翟汝文上表辭免恩命不允<lb/>
　　　斷來章批答<lb/>
省表具知朕以國勢未安責在輔政之臣懲數易之煩<lb/>
慎厥付予厯選於衆乃得老成式遄其歸引以自近幾<lb/>
<pb n="KR4d0178_WYG_017-5b"/>
聞竒論協濟囏難卿既幡然而來副朕斯意胡為抗章<lb/>
猶以衰疾為解顧卿年加而志彌壮養厚而氣愈剛庶<lb/>
幾乎精神折衝坐鎮雅俗夫豈勞卿以筋力之事為哉<lb/>
往體至懷毋復堅避所請宜不允仍斷來章批答口宣<lb/>
有勅卿三朝舊德當世名臣方圖輔政之功咸有得人<lb/>
之慶亟祇成命勿事勞辭今差<lb/>
　　　賜新除端明殿學士僉書樞密院事權邦彦上<lb/>
　　　表辭免恩命不允仍斷來章批答<lb/>
<pb n="KR4d0178_WYG_017-6a"/>
省表具知朕遭時多難思復大業永惟二三政事之臣<lb/>
是咨是圖登用之際其何敢易乃者右府虛位陰察在<lb/>
廷顧端亮之姿靖重之器更事久慮患深老成可親亡<lb/>
踰卿者肆頒顯命擢與籌帷盍體朕知職思其報雍容<lb/>
辭遜豈所望哉所請宜不允仍斷來章批答口宣<lb/>
有勅卿忠純一德夷險百為方登樞宻之嚴佇決廟謨<lb/>
之勝亟衹乃事庸副朕懷今差<lb/>
　　　賜新除尚書右僕射同中書門下平章事朱勝<lb/>
<pb n="KR4d0178_WYG_017-6b"/>
　　　非辭免恩命不允斷來章批答<lb/>
省表具知朕閔國多囏需人共濟金穀甲兵之問每至<lb/>
於廟堂鹽梅舟楫之求實勞於巖野適吾舊德歸造行<lb/>
朝顧雅望之素髙惜前功之未究俾還分於台揆以對<lb/>
秉於機衡方今狄患猶滋政多外懼邦基未定孰與中<lb/>
興惟夙懷許國之誠宜大展匡時之略庶其戮力用克<lb/>
解憂朕既急於得賢卿盍思於愛日雍容辭遜豈所望<lb/>
哉所請宜不允仍斷來章批答口宣<lb/>
<pb n="KR4d0178_WYG_017-7a"/>
有勅卿道可致君忠宜謀國用再圖於舊德以協濟於<lb/>
多虞成命既行謙辭何有今差<lb/>
　　　賜新除武泰軍節度使郭仲荀上奏辭免恩命<lb/>
　　　不允批答<lb/>
省表具知卿承家無忝在事有勞坐累謫官既歸宿衞<lb/>
逢恩滌釁當復班聨專節制於元戎寄曲司於環尹時<lb/>
卿之舊匪朕其私渙號已孚謙辭毋固所請宜不允批<lb/>
答口宣<lb/>
<pb n="KR4d0178_WYG_017-7b"/>
有勅卿霈澤載更官儀當復爰畀將旄之舊用昭邦典<lb/>
之常宜即衹承勿勤遜避今差<lb/>
　　　賜郭仲荀再上表辭免恩命不允仍斷來章批<lb/>
　　　答<lb/>
省表具知朕體覆載之無私舉恩威而迭用顧弭災肆<lb/>
宥澤已逮於幽遐忘過念勞寵可稽於貴近欲壯殿巖<lb/>
之勢俾還將鉞之榮邦典有常師言惟穆亟祇休命毋<lb/>
事飾辭所請宜不允仍斷來章批答口宣<lb/>
<pb n="KR4d0178_WYG_017-8a"/>
有勅卿服勤巖陛加寵藩旄唯予命渥之新時乃官儀<lb/>
之舊奚為固避勿復重陳今差<lb/>
　　　賜新除慶逺軍節度使邢煥上表辭免恩命不<lb/>
　　　允批答<lb/>
省表具知朕躬祠總章均慶寰宇乃眷椒房之澤應逮<lb/>
其親肆崇藩閫之儀用光厥族矧卿官班一改嵗律五<lb/>
周辭要地而弗居奉殊庭而自抑於義當得非親敢私<lb/>
往服寵榮奚煩謙避所請宜不允批答口宣<lb/>
<pb n="KR4d0178_WYG_017-8b"/>
有勅比推祭澤爰舉邦彛特頒將鉞之華用錫戚藩之<lb/>
祉亟衹茂渥毋飾謙辭今差<lb/>
　　　賜同都督江淮荆浙諸軍事孟庾上表辭免恩<lb/>
　　　命不允仍斷來章批答<lb/>
省表具知朕惟股肱一體休戚所同世當承平則大衣<lb/>
髙冠雍容廟堂而有餘時屬多故則躬擐甲胄馳驅軍<lb/>
旅而不足朕豈不欲與二三臣坐論於上無為而用天<lb/>
下哉顧方親總六師嘗膽苦志力圖中國之難則夫入<lb/>
<pb n="KR4d0178_WYG_017-9a"/>
㕘政柄出董戎旃以是委卿而不少休息者寧所得已<lb/>
往體朕意益勵壯猷辭遜之常於卿可略所請宜不允<lb/>
仍斷來章批答口宣<lb/>
有勅卿中聫近輔出董全師揆巳試之成功實克堪於<lb/>
重寄往圖逺略毋事謙辭今差<lb/>
　　　賜新除㕘知政事席益上表辭免恩命不允仍<lb/>
　　　斷來章批答<lb/>
省表具知恭惟祖宗慎圖輔臣置相之外别咨其副要<lb/>
<pb n="KR4d0178_WYG_017-9b"/>
使可否相濟共成厥功大厦非一木之支太平非一士<lb/>
之略矧囏虞之際任大事叢急務所先朕何敢忽乆虛<lb/>
厥次實需其人顧惟器識淵深知略輻湊重厚之質通<lb/>
達之才選衆比賢無出卿右斷以必用尚其可辭所請<lb/>
宜不允仍斷來章批答口宣<lb/>
有勅卿進陪國論允穆師言繼披重複之辭載諭丁寧<lb/>
之意亟衹承命用副眷懷今差<lb/>
　　　賜新除端明殿學士同簽樞宻院事徐俯上表<lb/>
<pb n="KR4d0178_WYG_017-10a"/>
　　　辭免恩命不允仍斷來章批荅<lb/>
省表具知朕惟中興撥亂之圖須人以濟非能越拘攣<lb/>
之俗求傑異之士則不足與共功乃者召卿於外直寘<lb/>
近班而不以為過者盖讀卿之文而知其學察卿之言<lb/>
而知其識耳及出入禁闥累月之間進沃朕心備聞竒<lb/>
論㕘陪樞輔斷用不疑夫君臣之遇固有相得於一言<lb/>
之頃者則卿之用晚矣何以辭為所請宜不允仍斷來<lb/>
章批答口宣<lb/>
<pb n="KR4d0178_WYG_017-10b"/>
有勅卿夙負瓌材起膺迅用覽奏陳之周悉諭㫖意以<lb/>
丁寧往體至懷毋為固避今差<lb/>
　　　賜新除信安郡王孟忠厚上表辭免恩命不允<lb/>
　　　批答<lb/>
省表具知卿生於戚里而夙敦儒素進由文吏而今享<lb/>
王封貴豈力求盖本髙門之慶寵非私予實懷先后之<lb/>
恩授受之間存往無憾渙音已布謙避奚為所請宜不<lb/>
允批答口宣<lb/>
<pb n="KR4d0178_WYG_017-11a"/>
有勅卿地並親賢位兼將相進被后家之澤宜膺王爵<lb/>
之封已諭至懷毋留成命今差<lb/>
　　　賜忠厚再上表辭免恩命不允仍斷來章批答<lb/>
省表具知卿以方壯之年勵好文之志而地居戚里名<lb/>
列武班雖兼將相之官已極王侯之爵篤慶則厚存心<lb/>
冝然疊露忱辭益知雅尚永念昭慈之盛德流澤既深<lb/>
重惟姑姪之近親疏恩可薄非徒乃寵聊致予恩往體<lb/>
至懷毋煩堅避所請宜不允仍斷來章批答口宣<lb/>
<pb n="KR4d0178_WYG_017-11b"/>
有勅卿頃易儒紳載持將鉞既擬公槐之重遂分王社<lb/>
之榮鐫諭已周謙辭毋固今差<lb/>
　　　賜新除端明殿學士同簽書樞宻院事韓肖胄<lb/>
　　　上表辭免恩命不允仍斷來章批答<lb/>
省表具知兹者上天悔禍强敵欲和眷惟使指之囏繄<lb/>
我柄臣之重卿奕葉元宰勲德相髙累嵗從班名實咸<lb/>
著進與樞機之任時乃世官出勤軺傳之行亦其舊職<lb/>
庶賴承家之美克收平國之功姑往定盟即還輔政勉<lb/>
<pb n="KR4d0178_WYG_017-12a"/>
徇安危之計毋煩辭遜之文所請宜不允仍斷來章批<lb/>
答口宣<lb/>
有勅卿選於相閥任以樞庭欲圖平國之功遂俾出疆<lb/>
之事載加鐫諭毋復牢辭今差<lb/>
　　　賜新除參知政事趙鼎上表辭免恩命不允仍<lb/>
　　　斷來章批答<lb/>
省表具知朕慎擇輔臣緬懷舊德適茲虛次趣以來歸<lb/>
將入見於便朝俾即聨於政路盖知賢而既審則斷用<lb/>
<pb n="KR4d0178_WYG_017-12b"/>
以何疑猶貢封章力辭寵命念昔之去國曽未展於謀<lb/>
謨而今也逢辰諒克諧於志願矧兩宫之乆隔若四境<lb/>
之多虞恢定中原撫寧百姓咸卿言之及此豈朕慮之<lb/>
有它勉共逺圖毋煩固避所請宜不允仍斷來章批答<lb/>
口宣<lb/>
有勅卿乆去中樞比更外鎮既稔隆於物望宜參預於<lb/>
正司猶貢忱辭用加申諭今差<lb/>
　　　賜新除端明殿學士簽書樞宻院事胡松年上<lb/>
<pb n="KR4d0178_WYG_017-13a"/>
　　　表辭免恩命不允斷來章批答<lb/>
省表具知朕以天步猶囏邦基未定必求當世搢紳之<lb/>
傑以賛一時帷幄之籌卿慮極幾深才優經濟介行人<lb/>
而專對能備察於敵情答使者以受辭實參裁於宻議<lb/>
間從諏訪益見謀猷惟克盡於小心知能恤於大事疇<lb/>
咨既審登用何疑命不可還辭其毋固所請宜不允仍<lb/>
斷來章批答口宣<lb/>
有勅卿才猷可賴望實既孚肆陞秘殿之華俾賛中樞<lb/>
<pb n="KR4d0178_WYG_017-13b"/>
之政已頒成命難徇謙辭今差<lb/>
</p>
<p>
</p>
  </div>
</body>
</text>
</TEI>
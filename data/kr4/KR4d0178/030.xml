<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻三十</head>
    <p>
<pb n="KR4d0178_WYG_030-1a"/>
欽定四庫全書<lb/>
　北海集巻三十　　　　　宋　綦崇禮　撰<lb/>
　　啓<lb/>
　　　及第謝鄉郡守倅啓<lb/>
逐隊而趋愧匪處囊之穎綴行以出亦陪入彀之英仰<lb/>
被恩榮伏深戰懼惟聖世之先務以得人爲最難素養<lb/>
弗加成材斯寡委楩楠而莫植孰觀在沚之菁菁捨騄<lb/>
驥而不閑詎覩食塲之皎皎道有升降時因盛衰泮水<lb/>
<pb n="KR4d0178_WYG_030-1b"/>
不歌子衿是作遂使成周之里選流爲近世之科名天<lb/>
佑斯文運開列考本六經而造士建三舍以成能訓廸<lb/>
一新盡黜雕虫之陋指歸有在誰誇繡帨之工淵源既<lb/>
純器質咸美頋今日廟堂之老皆當時庠序之才迨嗣<lb/>
聖之膺圖伏先猷而燕翼丕崇子構有隆不拔之基恢<lb/>
廣文聲増耀無前之蹟干戈載戢禮樂並興爰更取士<lb/>
之科大闡育材之地掃千年之弊習追三代之宏規簡<lb/>
秀彦於一鄉采芹在泮收英豪于萬國振鷺飛雝神化<lb/>
<pb n="KR4d0178_WYG_030-2a"/>
誕孚士風丕變耆齠胥勸弦誦相聞賢闗來鼓篋之游<lb/>
農野無帶經之苦雲漢每瞻於聖作範模兼得於師儒<lb/>
五尺之童羞道威文之事一介之賤願歸堯舜之朝既<lb/>
由學以化民可因言而頋行文皆爾雅孰非體要之辭<lb/>
仕必慕君自許功名之㑹翹翹競秀藹藹争馳仰繄樂<lb/>
育之風克底美成之效屬三年之大比率多士以同升<lb/>
賔興已盡於賢能辯論更先於俊造雖人人抱玉未免<lb/>
於遺珍而一一吹竽豈容於濫奏頋此譽髦之選宜登<lb/>
<pb n="KR4d0178_WYG_030-2b"/>
傑異之材如某者學術不優性質甚下徒守箕裘之業<lb/>
僅聞詩禮之言幸遘昌期久濡善教三充方貢兩冠賢<lb/>
書倦翼何堪望絶一飛之便曲材無取誰爲萬乗之容<lb/>
方躡屩以觀光遂操觚而試藝中非爾力命豈人爲偶<lb/>
叨蘭省之奏篇獲與楓宸之賜䇿宸章深灝邁典誥之<lb/>
遺文聖問淵微究天人之妙藴豈彼腐儒之論可當睿<lb/>
鑒之求顯黜是虞明揚忽逮簉鴛鷺而並進羅鳬鶩以前<lb/>
趋交㦸森森恍再游於帝所睟容穆穆驚並近於天光<lb/>
<pb n="KR4d0178_WYG_030-3a"/>
傳丹陛以宣恩曵青綸而拜命名聨帝子共誇金榜之<lb/>
榮喜動親顔更樂萱堂之慶布韋歆豔閭巷咨嗟夫何<lb/>
千載之逢有此一時之幸静言僥冐厥有夤縁此葢伏<lb/>
遇某官黼黻帝庭甄陶士類不屑之教曲盡於平時有<lb/>
味之言隂爲於道地俯憐衰躓力賜提携㑹因鄉黨之<lb/>
同推更與郡侯而勸駕遂容蹇步亦陟亨途某謹當恪<lb/>
守士規寖嫻吏道幸保一經之遺子更希三釜之及親<lb/>
學於田野之間粗知爲政服在縉紳之後敢怠修身<lb/>
<pb n="KR4d0178_WYG_030-3b"/>
勉効古人用酬知己<lb/>
　　　上中書張侍郎啓<hi>懿</hi>
某聞不願萬户侯欲識荆州之重徒見二千石莫如逢<lb/>
掖之賢事有相須理宜共濟豈獨風流之慕實惟聲氣<lb/>
之求故下之資上也若絲蘿之附長松必因髙而借勢<lb/>
而上之與下也如鳯凰之將衆羽必引類而逢辰泛觀<lb/>
昔人盡由此道書勤三上情可見于退之善取一言賢<lb/>
愈稱於叔向敢陳固陋上瀆髙明恭惟某官嶽降炳靈<lb/>
<pb n="KR4d0178_WYG_030-4a"/>
天鍾間氣僊風道骨髙丹臺紫府之名贍智宏材偉清<lb/>
廟明堂之具映儒林而絶類䆳經術以無雙射䇿妙齡<lb/>
早入英雄之彀著鞭夷路徑躋侍從之班更掖垣學省<lb/>
之遊歴崇伯禁林之選論思獻納謀猷深契於一人號<lb/>
令文章制作逺追於三代益藹具瞻之望亟庸注意之<lb/>
求乗太平熙盛之隆參庶務幾微之重振中臺之綱轄<lb/>
化源已頼於澄清秉兩省之樞衡政本更資於宻勿獨<lb/>
當鳯詔茂對龍光恪恭加小物之勤慎重得大臣之體<lb/>
<pb n="KR4d0178_WYG_030-4b"/>
蕭瑀任職曽無一尺之違元超在中豈藉多人之助内<lb/>
彌綸於百度外鎮撫於四夷陳繼述之源力守熙豐之<lb/>
政致威懷之畧盡收燕薊之封明良咸慶於千齡文軌<lb/>
永同於四海允頼忠嘉之䇿克成俊偉之功方帝念於<lb/>
元勲屬位虚於次輔考慎其相登庸將在於真儒訓廸<lb/>
厥官師表莫先於鉅德佇聞顯冊下慰輿情富貴難能<lb/>
黒髪遂登於鼎鉉恩榮可羡彩衣長奉於庭闈惟福禄<lb/>
之甚崇保謙冲而克荷不掩絲毫之善務收尺寸之長<lb/>
<pb n="KR4d0178_WYG_030-5a"/>
安國推賢悉舉知名之士當時好客隂加有味之言期<lb/>
博盡於人材用増光於相業髙風所暨多士同歸伏念<lb/>
某天與惷𡨕地資寒素愚耽古道罔通世務之宜學守<lb/>
陳言未覩聖經之奥早襲箕裘之業久從庠序之遊蹭<lb/>
蹬十年淹留累上壯志潛消於螢雪亨期望絶於風雲<lb/>
三釜何爲覬有及親之喜一經孰授難忘遺子之勤猥<lb/>
幸奏篇叨榮賜第洎待年於太學嘗分𨽻於西廱接武<lb/>
英躔謂中師儒之選失身銓調乃沉俗吏之卑一佐縣<lb/>
<pb n="KR4d0178_WYG_030-5b"/>
章四更歲籥困裝懷之牒訴走撲面之埃塵拄笏西山<lb/>
何知官事扶犁南畆思老故園將投幘以言歸㑹及𤓰<lb/>
而更代念良時之難得喜正路之方開藹藹而多吉人<lb/>
雖不乏羣材之用斷斷而無他技猶能占一藝之長强<lb/>
整塵冠言趨金闕望平津之館益廣招延登元禮之門<lb/>
竊深欣慕載叙歸棲之願冀回教載之私伏望某官廓<lb/>
宏度以兼容收衆能而並蓄靡間匹夫之賤許窺數仞<lb/>
之嚴拭鋩豔於華隂爲加淬礪借扶揺於窮髪俾託吹<lb/>
<pb n="KR4d0178_WYG_030-6a"/>
嘘庶終此身不爲棄物若山若水儻遇於知音守道守<lb/>
官誓圖於報効<lb/>
　　　上尚書李左丞啓<hi>邴字漢老</hi>
伏念墻仞彌髙夐絶潭潭之府階躔在列還瞻兩兩之<lb/>
星眷兹絳帳之諸生實忝青氊之舊物望翹材之深峻<lb/>
曵裾曽見於當年撫駑駕以疲勞驤首猶知於故道久<lb/>
歎泥塗之辱豈忘德宇之歸恭惟某官名世上賢濟時<lb/>
逺畧學該理貫窮天人精祲之原德粹量夷藴山河深<lb/>
<pb n="KR4d0178_WYG_030-6b"/>
厚之氣挺儒林而獨秀鼓文陣以無前發策决科起冠<lb/>
英雄之彀簮毫持槖偏宜侍從之班推論思獻納之勤<lb/>
厯翰墨文章之選訏謨帝載潤色皇猷注上意以彌深<lb/>
係輿情而久屬遂登庸於丞弼以參秉於鈞衡當熙洽<lb/>
之千齡萃幾微之萬務振維綱于管轄獨髙曹魏之風<lb/>
奉賡載於巖廊叶濟臯䕫之美文教誕敷於華夏武威<lb/>
逺暢於蠻夷維政事之交修肆邊疆之廣闢舉燕雲之<lb/>
境盡歸輿地之圖掃邊漠之區悉變衣冠之俗綿烟火<lb/>
<pb n="KR4d0178_WYG_030-7a"/>
於萬里同車書於一家亶繄廟勝之謀坐致時雍之化<lb/>
仰忠勞之顯著宜寵任之專崇况天監有周世克生於<lb/>
山甫而帝賚良弼夢夙兆於髙宗適茲宰席之虚行見<lb/>
制麻之出履姬公之赤舄進凴鼎鉉之安戲萊子之斑<lb/>
衣退奉庭闈之養兼忠孝功名之兩得極古今臣子之<lb/>
至榮方將舉幽隠而振滯淹程功能而明黜陟躬吐握<lb/>
以來寒畯之士走旌車以蒐尤異之材共圖乂於王家<lb/>
用光明於相業好賢有素善頌匪私某頃以孤生言趨<lb/>
<pb n="KR4d0178_WYG_030-7b"/>
上國春闈較藝誤甄采於文衡辟水育材叨選掄於師<lb/>
鑒識鬷蔑於堂下得孟嘉於坐中驟蒙國士之知躐置<lb/>
衆人之右覽文詞之小技借以揚稱指庠序之清聨許<lb/>
將提掖靡因介紹直出遭逢静惟特達之風竊厲激昻<lb/>
之氣顧蠅翼莫陪於驥尾而鷃飛難望於鵬摶命與時<lb/>
乖願將事阻遽隨選牒輕去師門甘沉下邑之勞分絶<lb/>
華途之望一從吏役四易歲隂紛牒訴以裝懷積簿書<lb/>
而眩目紅塵箠楚憂或未辭黄巻聖賢邈無復對蹉跎<lb/>
<pb n="KR4d0178_WYG_030-8a"/>
末路辜負初心唯貪冐於斗升敢進圖於尺寸尚幸當<lb/>
路上官之假借謂更賢人君子之器題委幕府之文書<lb/>
領泮宫之衿佩禮教每殊於俗吏吹嘘迭奉於褒章得<lb/>
稍進於階資乃復從於銓調念方急逮親之禄曽莫知<lb/>
竊食之期孤舟絶維信中流之漂激層崖失足仰行路<lb/>
以號呼追曩遇於前時卜新恩於今日燕賀欣成於大<lb/>
厦犬離還望於朱門豈無他人誰將引手伸於知己是<lb/>
用傾心輙干黄閣之嚴欲附青雲之末歛板再趨於熒<lb/>
<pb n="KR4d0178_WYG_030-8b"/>
座摳衣如在於鱣堂問勞勤勤俯記沉淪之迹矜憐惻<lb/>
惻曲形教載之私體恩意之未忘作懦衷而思奮冶金<lb/>
無躍姑聽命於鑪錘匠木有宜終成材於斤斧更陳尺<lb/>
紙重叙寸誠伏望某官廓大雅以兼容收衆長而並用<lb/>
雖文儒之選非寒陋之故居而學校之遊亦妄庸之巳<lb/>
試願力鞭於蹇步俾追躡於英躔克終平昔之言盡出<lb/>
生成之賜麞頭䑕目奚妄意以求官狗盜鷄鳴亦有時<lb/>
而報効<lb/>
<pb n="KR4d0178_WYG_030-9a"/>
　　　賀吕忠穆公著左相啓<lb/>
播告大廷還登上宰峻班儀於左棘首揆路於中臺四<lb/>
夷聳聞九鼎増重伏惟某官賢推名世道富經邦嶽降<lb/>
神而生申實維周翰帝賚弼而得說用作商霖變故屢<lb/>
更精忠彌著掃除内難髙五龍夾日之勲攘却外虞成<lb/>
一馬渡江之業方輔寧於法駕將經濟於神州貝錦遽<lb/>
興扁舟徑去屬分江而謀帥乃仗鉞以臨戎羽扇綸巾<lb/>
已坐清於妖祲命珪相印葢疊賞於元功矧獨兼文武<lb/>
<pb n="KR4d0178_WYG_030-9b"/>
之資宜並注安危之意逮聞虚位果趣賜環非衣之謗<lb/>
何傷有衮之思咸屬顧乃心王室喜魁柄之重歸而戮力<lb/>
中原佇皇家之再造天時有待物望攸同某跡滯一涯<lb/>
神馳數仞聆制麻而相慶曽無瘴海之殊引賔履以交<lb/>
趨獨嘆翹材之阻其如瞻頌可盡名言<lb/>
　　　賀張帥啓<lb/>
伏審顯膺褒渥峻陟䆳嚴出殿大邦盡䕶諸將仁風所<lb/>
被和氣已舒恭惟某官忠厚沉深直清端亮國爵綦貴<lb/>
<pb n="KR4d0178_WYG_030-10a"/>
旬五遷而不矜王臣匪躬仕三已而益壯凜然勁節激<lb/>
徙頑風方騰九萬里之夷塗聊總四千石之重寄論思<lb/>
朝夕初無出處之殊宣布中和仍在循良之冠矧全雍<lb/>
之劇部乃前朝之舊都民物夥繁冠葢聨屬惟兼控制<lb/>
於諸道何止撫綏於一方故應變則擅頗牧之威名而<lb/>
治民則有趙張之故事西京耆舊初懷借冦之私北闕<lb/>
公卿已貯舉臯之望某獲以賤士列於儒官適在總臨<lb/>
竊希教載願飾陋質御元禮於龍門將與諸生頌僖公<lb/>
<pb n="KR4d0178_WYG_030-10b"/>
於泮水永言瞻抃曷罄敷陳<lb/>
　　　賀孟叅政啓<lb/>
伏審清廟策勲巖廊進秩腹心所寄式酬管鑰之勤班<lb/>
級愈隆更覺陛簾之峻綸音誕告輿頌交歡竊惟慶慰<lb/>
恭以某官智藴帝謨才鍾王佐典刑有在堂堂耆艾之<lb/>
姿悃愊無華偘偘忠純之節久叅大政深注上心入輔<lb/>
出征用兩兼於文武外攘内治身獨佩於安危屬鑾輅<lb/>
以撫師析麟符而居守委闗中之重任實倚蕭何總闕<lb/>
<pb n="KR4d0178_WYG_030-11a"/>
下之羣司莫如伏湛迨此凱旋之慶訖無返顧之憂圻<lb/>
甸妥安宫闈寧謐既第從行之賞可忘鎮撫之勞矧帷<lb/>
幄運籌葢並咨於長算軍師獻㨗乃均頼於成謀爰陟<lb/>
崇階以旌顯伐方將乗今日可爲之㑹圖中原克復之<lb/>
功飭庶政以交修因衆心而進討除京都狐兎之穴奉<lb/>
九廟以還歸驅洛河戎馬之羣迎兩宫而來復遂登真<lb/>
相永乂皇家公望所歸私言匪佞某夙蒙顧予方丐退<lb/>
閑素亮其愚庶適歸田之願終知所託更深賀厦之私<lb/>
<pb n="KR4d0178_WYG_030-11b"/>
　　　答檢正學士啓<lb/>
比者閔勞侍從得請便安蒙換職於西清俾守藩於東<lb/>
道恩私則厚寄任匪輕夫何不敏之姿能副惟良之目<lb/>
屬有軍書之警未遑牋問之修敢謂某官髙誼相先勞<lb/>
謙自牧念其初去禁庭之直情則可知察其驟臨劇郡<lb/>
之煩力當未給特加慰藉用示記存載披藻麗之工益<lb/>
覺鄙形之穢永言愧戢難盡敷陳<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>北海集巻四十六</head>
    <p>
<pb n="KR4d0178_WYG_046-1a"/>
欽定四庫全書<lb/>
　北海集巻四十六　　　　宋　綦崇禮　撰<lb/>
　　兵籌類要<lb/>
　　鎮静篇<lb/>
臣聞淮南子曰將以民為體民以將為心茍鎮靜則事<lb/>
至不惑物來能名以安待躁以忍待忿以嚴待懈雖恢<lb/>
詭萬變陳乎前而不足以入其舍豈浮言所能動詐力<lb/>
所能揺哉故士不敢慢其令敵不能窺其際近取諸身<lb/>
<pb n="KR4d0178_WYG_046-1b"/>
則心安體舒内外之符也<lb/>
軍中驚擾相攻而亞夫堅卧不動<lb/>
匈奴急擊矢下如雨而李廣意氣自如<lb/>
夜中衆賊攻營士多死傷而耿純堅守不動<lb/>
夜中一軍驚擾而張遼中陣而立<lb/>
賊衆雨射營中而王覇安坐不動賊皆引還<lb/>
平原賊乘夜薄營而吳漢堅卧不動以却其兵<lb/>
張奐之屯虜中休屠以三國之兵奄至軍大恐而奐講<lb/>
<pb n="KR4d0178_WYG_046-2a"/>
誦自若潛通烏山夷而敵以降<lb/>
馬援守隴西吏民驚言𦍑至而援飲酒大笑郡中畏服<lb/>
孔明屯平陽宣王以二十萬衆相逼將士失色而亮意<lb/>
氣自若大開城門而敵以退<lb/>
費禕禦魏軍羽檄交馳人馬擐甲禕與來敏圍碁無倦<lb/>
敏曰君信可人必能辦賊<lb/>
文聘屯石陽大雨城壊人民散在田野孫權忽至不知<lb/>
所施思惟莫若潛黙可以疑之乃勑城中人使不得見<lb/>
<pb n="KR4d0178_WYG_046-2b"/>
自卧舍中不起權果疑之語其部黨曰軍至而不動不<lb/>
有宻圖必當有外救不攻而去<lb/>
杜曽勇冠三軍出獵周訪射雉于陣後以安衆心<lb/>
胡騎圍城數重劉琨奏胡笳敵唏嘘而退<lb/>
賈胡嘯聚為亂而劉王喬援笳吹之<lb/>
虜躍而來諸將懼之吾彦不動舉几禦之<lb/>
党項飛矢羽集而柴紹彈胡琵琶賊皆縱觀而懈<lb/>
賊兵夜薄營而李孝恭安卧不動賊自引却<lb/>
<pb n="KR4d0178_WYG_046-3a"/>
張守珪城𤓰州虜奄至失色而守珪置酒作樂<lb/>
陳利正守㐮城所統幽薊河隴人應朱泚夜半難作利<lb/>
正㧞劍當軍門大呼曰欲過門者先殺我衆畏其勇乃<lb/>
止<lb/>
段秀實帥涇州有告别將王童之夜焚藁積約救火則<lb/>
亂秀實嚴警備中夜火發令軍中曰敢救者斬明日捕<lb/>
其黨斬以狥<lb/>
劉詞之屯河西李守正以死士數千人奔其營將士怖<lb/>
<pb n="KR4d0178_WYG_046-3b"/>
懼而祠神氣自若免胄接戰而敵以敗<lb/>
臣讀孫子曰將軍之士静以幽正以治若李廣張遼類<lb/>
䏻進此<lb/>
吳漢性彊力諸將見戰陣不利或多惶懼失其常度漢<lb/>
意氣自若方整厲器械激揚士吏帝時遣人觀大司馬<lb/>
何為方修戰攻之具乃歎曰吳公差彊人意隠若一敵<lb/>
國矣<lb/>
李勣治并州十六年以威肅聞帝常曰焬帝不擇人守<lb/>
<pb n="KR4d0178_WYG_046-4a"/>
邊勞中國築長城以備虜今我令勣守并突厥不敢南<lb/>
向過長城逺矣<lb/>
臣讀孫子曰得之國彊若呉漢李勣類能進此<lb/>
論曰敵國者彊用我敵者也長城者恃以外捍者也吳<lb/>
漢意氣激昂則隠若敵國李勣以威肅聞則賢於長城<lb/>
維才大而謀逺志剛而識明則用於百里之國而千里<lb/>
聽用於千里之國而四海聽内患以消外陵以弭而王<lb/>
室尊彊矣傳曰以亂易整不武劉琨乘月清嘯奏胡笳<lb/>
<pb n="KR4d0178_WYG_046-4b"/>
以却虜騎亦幸而免者使用兵者毎如斯則不㡬於玩<lb/>
㓂歟<lb/>
　　决水篇<lb/>
臣聞王師圍劉繼元於并引汾水浸其城水自城門入<lb/>
而有積草自城中漂出塞之㑹歳暑雨班師王師已去<lb/>
繼元决城下水注之臺駘澤水已落而城多圯契丹使<lb/>
者韓璠時在太原嘆曰王師之引水浸城也先浸而後<lb/>
涸則并人無類矣夫兵詭道也茍可以勝敵則縱火决<lb/>
<pb n="KR4d0178_WYG_046-5a"/>
水皆所不廢顧用之者何如耳昔曹公赤壁之敗言劉<lb/>
備早放火則吾徒無遺類韓璠亦言以太原之圍先浸<lb/>
而後涸則并人無類矣善戰者資水火以為用其利害<lb/>
盖有攷焉<lb/>
漢髙祖圍章邯以水灌之自彭城還灌廢丘樊噲功最<lb/>
趙繆子林説光武曰赤眉今在河東但决水之百萬之<lb/>
衆可使為魚<lb/>
隗囂圍畧陽塹山築堤激水灌城月餘布將執陳宫舉<lb/>
<pb n="KR4d0178_WYG_046-5b"/>
城降又攻鄴决障水灌城城中餓死者過半<lb/>
東魏將髙岳圍王思政於潁川堰隋水以灌城潁川以<lb/>
北皆為陂澤救兵不得至潁川陷<lb/>
宇文泰圍曹泥於靈州水灌其城不没者四尺髙歡命<lb/>
阿至羅騎繞出西軍後獲馬五十疋<lb/>
韋孝寛徇地淮南開塘放水分兵據守陳人果遣决堰<lb/>
已無及於是退走<lb/>
豆盧勣為益州總管王謙攻之起土山鑿城為七十餘<lb/>
<pb n="KR4d0178_WYG_046-6a"/>
穴堰江水以灌之<lb/>
李光弼决丹水以灌懐州<lb/>
郭子儀引漲水以灌相州<lb/>
臣讀孫子曰視生處髙無迎流水若漢之二祖類能進此<lb/>
論曰善用兵者置營布陣必居上流豈特彼沿我沂而<lb/>
為敵所乘至於决防潰堤流潦浸灌於是有墊隘沉淪<lb/>
之患不可不戒也以曹公之威明不能揚兵擣壘下一<lb/>
吕布必待荀郭為之計决泗水以灌城然後不戰而克<lb/>
<pb n="KR4d0178_WYG_046-6b"/>
信乎荀郭之能料事而曹公從善如流昔有苖反道敗<lb/>
徳禹徂征三旬而未服至於益賛於禹誕敷文徳而後<lb/>
苖民格焉况餘人乎<lb/>
　　火攻篇<lb/>
臣聞春秋書焚咸丘公羊氏曰疾始火攻也榖梁氏曰疾其以<lb/>
火攻也戰之用火其来有自雖曰暴而非人其扵取勝一也<lb/>
楚王執燧象以奔吳師<lb/>
田單縱火牛以敗燕軍<lb/>
<pb n="KR4d0178_WYG_046-7a"/>
陳湯四面起火以斬郅支<lb/>
岑彭飛炬焚橋以敗公孫述<lb/>
班超以三十六人縱火鼔譟以殺虜使<lb/>
黄盖偽降放火以敗曹操<lb/>
陸遜持茅發火以攻劉備<lb/>
王猛起火髙山燒敵輜重以破慕容評<lb/>
王鎮惡因風縱火以破劉毅<lb/>
韋叡積藁焚橋以敗元英<lb/>
<pb n="KR4d0178_WYG_046-7b"/>
臣讀孫子曰凡火攻必因五火之變而應之若田單陳<lb/>
湯類能進此<lb/>
晉人伐齊己亥焚雍門及西郭南郭劉難士弱率諸侯<lb/>
之師焚申地之竹木壬寅焚東郭北郭<lb/>
任光從世祖入堂陽界使騎各持炬火彌滿澤中光㷔<lb/>
燭天地舉城震驚惶怖其夜即降<lb/>
楊璇為零陵太守是時蒼梧桂陽猾賊相聚攻郡縣賊<lb/>
衆多而力强吏人憂恐璇乃持製車馬數十乘以排囊<lb/>
<pb n="KR4d0178_WYG_046-8a"/>
盛石灰於車上繫布袋於馬尾又為兵車專彀弓弩尅<lb/>
期㑹戰乃令馬軍居前順風鼓灰賊不得視因以火燒<lb/>
其布火燃馬驚奔突賊陣因使後軍弓弩亂發鉦鼓鳴<lb/>
震羣㓂大駭破散<lb/>
曹公敗於赤壁舟艦為劉備所燒歸自華容泥濘道不<lb/>
通負草填之騎乃得過公曰劉備吾儔也但可惜少過<lb/>
向使早放火吾徒無類矣<lb/>
滿寵持救合肥募壯士數十人斫松為炬灌以蔴油從<lb/>
<pb n="KR4d0178_WYG_046-8b"/>
上風放火焚賊攻具孫權十萬引退<lb/>
淝水之役叡以晉車騎將軍率衆伐苻堅軍次沔水堅<lb/>
將慕容垂石越夜命三軍人持十炬火繫炬於邵陽州<lb/>
兩岸為兩橋立柵跨淮叡發闘艦臨賊壘以小船載草<lb/>
灌之以膏焚其橋風怒火甚敢死之士㧞柵斫橋須臾<lb/>
橋柵盡壊<lb/>
韓㳺瓌以兵趍奉天朱泚大令治戰棚雲樓士皆懼㳺<lb/>
瓌曰賊取物俱亁木為攻具可以火之既而賊大譟攻<lb/>
<pb n="KR4d0178_WYG_046-9a"/>
南雉㳺瓌曰是分吾力也趍北雉遣將郭詢郭廷玉以<lb/>
鋭士三百傳滿直出火其棚投薪於中風返棚皆燼賊<lb/>
氣沮故諸將推㳺瓌赴難功第一<lb/>
王建及軍徳勝為南北城於河上賀環攻南城以竹窄<lb/>
為戰艦於河南城危甚莊宗積金帛募破戰艦者吐火<lb/>
焚咒莫不皆有建及重鎧執矟呼曰梁晉一水間耳何<lb/>
必巧為吾今破之矣即以大甕積薪自上流縱火焚梁<lb/>
艦建及以二舟載士自上隨之斧其竹窄觧南城圍<lb/>
<pb n="KR4d0178_WYG_046-9b"/>
臣讀孫子曰極其火力可從而從之不可從則止若楊璇<lb/>
皇甫嵩類能進此<lb/>
論曰凡火攻必審四宿因五變兵書論之詳矣説者謂<lb/>
韓信决水以斬龍且此特一時之策耳至曹公焚袁紹<lb/>
輜重則紹因以敗是水不若火故孫氏之書獨詳於火<lb/>
者以此若黄盖挫曹公之鋭韓㳺瓌解奉天之圍則火<lb/>
之用於戰者厥功大矣使王琳因風縱火而風反為敵<lb/>
用盖天方授陳雖琳之忠其能違天乎<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0137_SBCK_001-1a"/>
龜山先生語録卷第一<lb/>
　　　荆州所聞<hi>甲申四月至乙</hi>
先生曰自堯舜以前載籍未具丗所有者獨伏<lb/>
　犧所畫八卦耳當是之時聖賢如彼其多也<lb/>
　自孔子刪定繫作之後更秦歷漢以迄于今<lb/>
　其書至不可勝紀人之所資以爲學者冝易<lb/>
　於古然其間千數百年求一人如古之聖賢<lb/>
　卒不易得何哉豈道之所傳固不在於文字<lb/>
　之多寡乎夫堯舜禹皐陶皆稱若稽古非無<lb/>
　待於學也其學果何以乎由是觀之聖賢之<lb/>
<pb n="KR4d0137_SBCK_001-1b"/>
所以爲聖賢其用心必有在矣學者不可不<lb/>
　察之也<lb/>
觀孔門弟子之徒其事師雖至於流離困餓濱<lb/>
　於死而不去非要譽而規利也所以甘心焉<lb/>
　者其所求也大矣流離困餓且濱於死有不<lb/>
　足道者學者知此然後知學之不可巳矣<lb/>
古之學者以聖人爲師其學有不至故其德有<lb/>
　差焉人見聖人之難爲也故凡學者以聖人<lb/>
　爲可至則必以爲狂而竊笑之夫聖人固未<lb/>
　易至若舎聖人而學是將何所取則乎以聖<lb/>
<pb n="KR4d0137_SBCK_001-2a"/>
　人爲師猶學射而立的然的立於彼然後射<lb/>
　者可視之而求中若其中不中則在人而已<lb/>
　不立之的以何爲凖<lb/>
問曽西不爲管仲而於子路則曰吾先子之所<lb/>
　畏或曰羞管仲之所巳爲慕子路之所未就<lb/>
　此說是否曰孔子曰由也千乗之國可使治<lb/>
　其賦也使其見於施爲如是而已其於九合<lb/>
　諸侯一正天下固有所不逮也然則如之何<lb/>
　曰管仲之功子路未必能之然子路譬之御<lb/>
者則範我馳驅者也若管仲蓋詭遇耳曾西<lb/>
<pb n="KR4d0137_SBCK_001-2b"/>
仲尼之徒也蓋不道管仲之事<lb/>
六經不言無心惟佛氏言之亦不言修性惟揚<lb/>
雄言之心不可無性不假修故易止言洗心<lb/>
盡性記言正心尊德性孟子言存心養性佛<lb/>
　氏和順於道德之意蓋有之理於義則未也<lb/>
聖人以爲㝷常事者莊周則夸言之莊周之博<lb/>
　乃禪家呵佛罵祖之類是也如逍遥游養生<lb/>
　主曲譬廣喻張大其說論其要則逍遥游一<lb/>
　篇乃子思所謂無入而不自得而養生主一<lb/>
　篇乃孟子所謂行其所無事而巳<lb/>
<pb n="KR4d0137_SBCK_001-3a"/>
問孔子曰中庸之爲德其至矣乎何也曰至所<lb/>
　謂極也極猶屋之極所處則至矣下是爲不<lb/>
　及上焉則爲過或者曰髙明所以處已中庸<lb/>
　所以處人如此則是聖賢所以自待者常過<lb/>
　而以其所賤者事君親也而可乎然則如之<lb/>
　何曰髙明即中庸也髙明者中庸之體中庸<lb/>
　者髙明之用耳髙明亦猶所謂至也<lb/>
問或曰中所以立常權所以盡變不知權則不<lb/>
　足以應物知權則中有時乎不必用矣是否<lb/>
　曰知中則<hi>一作即</hi>知權不知權是不知中也曰旣<lb/>
<pb n="KR4d0137_SBCK_001-3b"/>
　謂之中斯有定所必有權焉是中與權固異<lb/>
　矣曰猶坐於此室室自有中移而坐於堂則<lb/>
　向之所謂中者今不中矣堂固自有中合堂<lb/>
　室而觀之蓋又有堂室之中焉若居今之所<lb/>
　守向之中是不知權豈非不知中乎又如以<lb/>
　一尺之物約五寸而執之中也一尺而厚薄<lb/>
　小大之體殊則所執者輕重不等矣猶執五<lb/>
　寸以爲中是無權也蓋五寸之執長短多寡<lb/>
　之中而非厚薄小大之中也欲求厚薄小大<lb/>
　之中則釋五寸之約唯輕重之知而其中得<lb/>
<pb n="KR4d0137_SBCK_001-4a"/>
　矣故權以中行中因權立中庸之書不言權<lb/>
　其曰君子而時中蓋所謂權也<hi>一連下段</hi>
舜跖之分利與善之間也利善之間相去甚微<lb/>
　學者不可不知<lb/>
爲文要有温柔敦厚之氣對人主語言及章䟽<lb/>
　文字温柔敦厚尤不可無如子瞻詩多於譏<lb/>
　玩殊無惻怛愛君之意荆公在朝論事多不<lb/>
　循理惟是爭氣而巳何以事君君子之所養<lb/>
　要令暴慢邪僻之氣不設於身體<lb/>
陶淵明詩所不可及者冲澹深粹岀於自然若<lb/>
<pb n="KR4d0137_SBCK_001-4b"/>
　曽用力學然後知淵明詩非着力之所能成<lb/>
私意去盡然後可以應丗老子曰公乃王<lb/>
儒佛深處所差杪忽耳見儒者之道分明則佛<lb/>
　在其下矣今學之徒曰儒者之道在其下是<lb/>
　不見吾道之大也爲佛者旣不讀儒書或讀<lb/>
　之而不深究其義爲儒者又自小也然則道<lb/>
　何由明哉<lb/>
君子無終食之間違仁說者曰飲食必有祭是<lb/>
　也曰如是則造次顚沛之際遑遽急迫甚矣<lb/>
　欲不離仁仁之道安在且飲食必有祭小人<lb/>
<pb n="KR4d0137_SBCK_001-5a"/>
亦然豈能仁乎<lb/>
孔子以其子妻公冶長以其兄之子妻南容說<lb/>
者曰君子之處其子與處其兄之子固不同<lb/>
也曰兄弟之子猶子也何擇乎誠如所言是<lb/>
　聖人猶有私意也聖人不容有私意若二女<lb/>
　之少長美惡必求其對所妻之先後未必同<lb/>
時安在其厚於兄而薄於己耶記此者特言<lb/>
　如是二人可託以女子之終身且聖人爲子<lb/>
　擇配不求其他故可法也<lb/>
或謂孔子登東山而小魯登泰山而小天下此<lb/>
<pb n="KR4d0137_SBCK_001-5b"/>
言勝物而小之曰使聖人以勝物爲心是將<lb/>
自小安能小物聖人本無勝物之心身之所<lb/>
處者髙則物自不得不下耳<lb/>
葉公以證父之攘羊爲直而孔子以爲吾黨之<lb/>
　直者父爲子隱子爲父隱夫父子之眞情豈<lb/>
　欲相暴其惡哉行其眞情乃所謂直反情以<lb/>
　爲直則失其所以直矣乞醯之不得爲直亦<lb/>
　猶是也<lb/>
周禮王燕則以膳夫爲獻主說者曰君臣之義<lb/>
　不可以燕廢曰是不然此孟子所謂養君子<lb/>
<pb n="KR4d0137_SBCK_001-6a"/>
之道也禮受爵於君前則降而再拜燕所以<lb/>
待羣臣嘉賔也而使之有升降拜揖之勞是<lb/>
以犬馬畜之矣故以膳夫爲獻主而主不自<lb/>
獻酬焉是乃所以爲養君子之道而廩人繼<lb/>
粟庖人繼肉之義也<lb/>
周禮凡用皆㑹唯王及后不㑹說者曰不得以<lb/>
有司之法制之曰有司之不能制天子也固<lb/>
矣然而九式之職冡宰任之王恣其費用有<lb/>
　司雖不㑹冡宰得以九式論於王矣故王后<lb/>
　不㑹非蕩然無以禁止之也制之有冡宰之<lb/>
<pb n="KR4d0137_SBCK_001-6b"/>
義而非以有司之法故也<lb/>
或曰書之終秦誓以見聖人之樂人悔過也故<lb/>
凡過而能悔者取其悔而不追其過可也今<lb/>
有殺人而𬒳刑者臨刑而曰吾惟殺人以至<lb/>
此也仁者於此亦必哀而捨之曰書之有秦<lb/>
費二誓以誌帝王之誥命於是絶故也其大<lb/>
意則言有國者不可廢誓於誓之中其事又<lb/>
有可取者則如秦之罪己而不責人是也若<lb/>
　曰取其悔而巳不咎其過其旣悔而有過也<lb/>
　亦不當罪乎聖人以恕待人於人之悔也嘉<lb/>
<pb n="KR4d0137_SBCK_001-7a"/>
之可也如以悔爲是而不問其改與不改則<lb/>
改過者鮮矣故君子之取人也取其改不取<lb/>
其悔且殺人至於𬒳刑而自狀其過蓋傷其<lb/>
死之不善也使殺人而不必死其肯悔乎崤<lb/>
之戰不敗則秦自以爲功矣何以知之以濟<lb/>
　河之師知之也濟河之師何義哉<lb/>
君子務本言凡所務者惟本而已若仁之於孝<lb/>
悌其本之一端耳蓋爲仁必自孝悌推之然<lb/>
後能爲仁也其曰爲仁與體仁者異矣體仁<lb/>
則無本末之别矣孔子曰老者安之朋友信<lb/>
<pb n="KR4d0137_SBCK_001-7b"/>
　之少者懷之此無待乎推之也孟子曰老吾<lb/>
老以及人之老㓜吾㓜以及人之㓜此推之<lb/>
　也推之所謂爲仁<lb/>
問子貢貨殖誠如史遷之言否曰孔門所謂貨<lb/>
　殖者但其中未能忘利耳豈若商賈之爲哉<lb/>
　曰樊遲請學稼學圃如何曰此亦非爲利也<lb/>
　其所願學正許子並耕之意而命之爲小人<lb/>
　者蓋稼圃乃小人之事而非君子之所當務<lb/>
　也君子勞心小人勞力<lb/>
先生嘗夜夢人問王由足用爲善何以見語之<lb/>
<pb n="KR4d0137_SBCK_001-8a"/>
　曰齊王只是朴實故足以爲善如好貨好色<lb/>
　好勇與夫好丗俗之樂皆以直告而不隱於<lb/>
　孟子其朴實可知若乃其心不然而謬爲大<lb/>
　言以欺人是人終不可與入堯舜之道矣何<lb/>
善之能爲<lb/>
狼跋之詩曰公孫碩膚赤舄几几周公之遇謗<lb/>
　何其安閑而不迫也學詩者不在語言文字<lb/>
　當想其氣味則詩之意得矣<lb/>
孟子言說大人則藐之至於以己之長方人之<lb/>
　短猶有此等氣象在若孔子則無此矣觀郷<lb/>
<pb n="KR4d0137_SBCK_001-8b"/>
黨一篇與上大夫言誾誾如也與下大夫言<lb/>
侃侃如也以至見冕者與瞽者雖䙝必以貌<lb/>
如此何暇藐人禮曰貴貴爲其近於君也敬<lb/>
長爲其近於親也故孔子謂君子畏大人<lb/>
孔子言由求爲具臣曰弑父與君亦不從也由<lb/>
　求如是而巳乎曰弑父與君言其大者蓋小<lb/>
　者不能不從故也若季氏旅太山伐顓臾而<lb/>
　不能救之之事是巳然則或許其升堂且皆<lb/>
　在政事之科何也曰小事之失亦未必皆從<lb/>
　但自弑父與君而下或從一事則不得爲不<lb/>
<pb n="KR4d0137_SBCK_001-9a"/>
從若弑父與君則决不從矣進此一等便爲<lb/>
大臣如孔孟之事君是也故孔孟雖當亂丗<lb/>
　而遇庸暗之主一毫亦不放過<lb/>
事道與禄仕不同常夷甫家貧召入朝神宗欲<lb/>
　優厚之令兼數局如登聞鼓染院之類庶幾<lb/>
俸給可贍其家夷甫一切受之不辭及正叔<lb/>
　以白衣擢爲勸講之官朝廷亦使之兼他職<lb/>
　則固辭蓋前日所以不仕者爲道也則今日<lb/>
　之仕湏是官足以行道乃可受不然是茍禄<lb/>
　也然後丗道學不明君子之辭受取舎人鮮<lb/>
<pb n="KR4d0137_SBCK_001-9b"/>
能知之故常公之不辭人不以爲非而程公<lb/>
之辭人亦不以爲是<lb/>
王逢原才髙識逺未必見道觀其所著乃髙論<lb/>
怨誹之流假使用之亦何能爲春秋昭如日<lb/>
星但說者斷以已意故有異同之論若義理<lb/>
巳明春秋不難知也春秋始於隱其說紛紛<lb/>
　無定論孟子有言王者之迹熄而詩亡詩亡<lb/>
　然後春秋作據平王之崩在隱公之三年也<lb/>
　則隱公即位實在平王之時自幽王爲犬戎<lb/>
　所㓕而平王立於東遷當是時黍離降而爲<lb/>
<pb n="KR4d0137_SBCK_001-10a"/>
國風則王者之詩亡矣此春秋所以作也<lb/>
易於咸卦𥘉六言咸其拇六二言咸其腓九三<lb/>
言咸其股九五言咸其脢上六言咸其輔頰<lb/>
舌至於九四一爻由一身觀之則心是也獨<lb/>
　不言心其說以謂有心以感物則其應必狹<lb/>
　矣唯忘心而待物之感故能無所不應其繇<lb/>
　辭曰貞吉悔亡憧憧往來朋從爾思夫思皆<lb/>
　縁其類而巳不能周也所謂朋從者以類而<lb/>
　應故也故孔子繫辭曰天下何思何慮天下<lb/>
　同歸而殊塗一致而百慮天下何思何慮夫<lb/>
<pb n="KR4d0137_SBCK_001-10b"/>
心猶鏡也居其所而物自以形來則所鑒者<lb/>
廣矣若執鏡隨物以度其形其照幾何或曰<lb/>
思造形之上極過是非思之所能及故唯天<lb/>
　下之至神則無思也無思所以體道有思所<lb/>
以應丗此爲不知易之義也易所謂無思者<lb/>
　以謂無所事乎思云耳故其於天下之故感<lb/>
而通之而巳今而曰不可以有思又曰不能<lb/>
　無思此何理哉<lb/>
或曰聖人所以大過人者蓋能以身救天下之<lb/>
　弊耳昔伊尹之任其弊多進而寡退苟得而<lb/>
<pb n="KR4d0137_SBCK_001-11a"/>
　害義故伯夷岀而救之伯夷之清其弊多退<lb/>
　而寡進過廉而復刻故柳下惠出而救之柳<lb/>
　下惠之和其弊多汚而寡㓗惡異而尚同故<lb/>
　孔子出而救之是故伯夷不清不足以救伊<lb/>
　尹之任柳下惠不和不足以救伯夷之清此<lb/>
　三人者因時之偏而救之非天下之中道也<lb/>
　故乆必弊至孔子之時三聖人之弊各極於<lb/>
　天下故孔子集其行而大成萬丗之法然後<lb/>
　聖人之道無弊其所以無弊者豈孔子一人<lb/>
　之力哉四人者相爲終始也使三聖人者當<lb/>
<pb n="KR4d0137_SBCK_001-11b"/>
　孔子之時皆足以爲孔子矣曰何不思之甚<lb/>
　也由湯至於文王之時五百有餘嵗其間賢<lb/>
　聖之君六七作其成就人才之衆至其衰丗<lb/>
　尤有存者使伊尹有弊當時更丗之乆上之<lb/>
　爲君下之爲臣皆足以有爲獨無以革之乎<lb/>
　由周至于戰國之際又五百有餘嵗文武周<lb/>
　公之化不爲不深使伯夷之弊至是猶在則<lb/>
　周之聖人所謂一道德以<hi>同風</hi>俗者殆無𥙷於<lb/>
　丗而獨俟一柳下惠耶况孔子去柳下惠未<lb/>
　逺若柳下惠能矯伯夷之清使天下從之其<lb/>
<pb n="KR4d0137_SBCK_001-12a"/>
　弊不應繼踵而作而孔子救之又何其遽也<lb/>
　且孔子之時荷蕢荷蓧接輿沮溺之流必退<lb/>
　者尚多也則柳下惠之所爲是果何益乎故<lb/>
　爲聖人救弊之說者是亦不思而巳矣夫伊<lb/>
　尹固聖人之任者然以爲必於進則不可也<lb/>
　湯三使往聘之然後幡然以就湯不然將不<lb/>
　從其聘耶則伊尹之不必進可見伯夷固聖<lb/>
　人之清者然以爲必於退則不可也方其辟<lb/>
　紂居諸海濵以待天下之清聞西伯善養老<lb/>
　者則歸之則伯夷之不必退亦可見若柳下<lb/>
<pb n="KR4d0137_SBCK_001-12b"/>
　惠孔子蓋以謂直道而事人孟子亦稱其不<lb/>
　以三公易其介夫亦豈以同爲和乎由是觀<lb/>
　之其弊果何自而得之耶若曰孔子之道所<lb/>
　以無弊者四人者相爲終始使三聖人當孔<lb/>
　子之時亦皆足以爲孔子此尤不可孟子曰<lb/>
　伯夷伊尹不同道又曰自生民以來未有盛<lb/>
　於孔子而伯夷伊尹不足以班之而其所謂<lb/>
　同者得百里之地而君之皆能以朝諸侯有<lb/>
　天下行一不義殺一不辜而得天下皆不爲<lb/>
　而巳彼爲任爲清爲和一節之至於聖人者<lb/>
<pb n="KR4d0137_SBCK_001-13a"/>
也其可以爲孔子乎夫以三人爲聖者孟子<lb/>
發之也而孟子之言其辨如彼今釋孟子之<lb/>
言安得強爲之說乎雖然此孟子之言也學<lb/>
者於聖人又當自有所見自無所見縱得孟<lb/>
　子之旨何與吾事<lb/>
問伊尹五就湯五就桀何也曰其就湯也以三<lb/>
䀻之勤也其就桀也湯進之也然則何爲事<lb/>
桀曰旣就湯則當以湯之心爲心湯豈有伐<lb/>
桀之意哉其不得巳而伐之也人歸之天命<lb/>
　之耳方其進伊尹以事桀也蓋欲其悔過遷<lb/>
<pb n="KR4d0137_SBCK_001-13b"/>
　善而巳茍悔過遷善則吾北靣而臣之固所<lb/>
　願也若湯𥘉求伊尹即有伐桀之意而伊尹<lb/>
　遂相之是以取天下爲心也以取天下爲心<lb/>
　豈聖人之心哉<lb/>
問伯夷伊尹柳下惠之行固不同矣使伯夷居<lb/>
湯之丗就湯之聘乎曰安得而不就然則湯<lb/>
使之就桀則就之乎曰否何以知其然曰伯<lb/>
夷聞文王作興則歸之宜其就湯之聘然而<lb/>
横政之所岀橫民之所止不忍居也使之事<lb/>
桀蓋有所不屑矣然則其果相湯也肯伐桀<lb/>
<pb n="KR4d0137_SBCK_001-14a"/>
　乎曰至天下共叛之桀爲獨夫伯夷伐之亦<lb/>
　何恤哉<lb/>
或曰湯之伐桀也衆以爲我后不恤我衆舎我<lb/>
　穡事而割正夏而湯告以必往是聖人之任<lb/>
　者也文王三分天下有其二以服事商是聖<lb/>
　之清者也曰非也湯之伐桀雖其衆有不恱<lb/>
　之言憚勞而巳若夏之人則不然曰時日曷<lb/>
　喪予及汝皆亡故攸徂之民室家相慶簞食<lb/>
　壷漿以迎王師湯雖不往不可得矣文王之<lb/>
　時紂猶有天下三分之一民猶以爲君則文<lb/>
<pb n="KR4d0137_SBCK_001-14b"/>
　王安得而不事之至於武王而受罔有悛心<lb/>
　賢人君子不爲所殺則或爲囚奴或去國紂<lb/>
　之在天下爲一夫矣故武王誅之亦不得巳<lb/>
也孟子不云取之而燕民不恱則勿取古之<lb/>
　人有行之者文王是也取之而燕民恱則取<lb/>
　之古之人有行之者武王是也由此觀之湯<lb/>
非樂爲任而文王非樂爲清也㑹逢其適而<lb/>
　巳<lb/>
孟子與人君言皆所以擴其善心而革其非不<lb/>
　止就事論事如論齊王之愛牛而曰是心足<lb/>
<pb n="KR4d0137_SBCK_001-15a"/>
以王論王之好樂而使之與百姓同樂論王<lb/>
之好貨好色好勇而陳周之先王之事若使<lb/>
爲人臣者論事毎如此而其君肯聽豈不能<lb/>
堯舜其君<lb/>
又曰孟子對人君論事句句未甞離仁此所謂<lb/>
　王道也曰安得句句不離乎仁曰須是知一<lb/>
　以貫之之理曰一以貫之仁足以盡之否曰<lb/>
　孟子固曰一者何曰仁也仁之用大矣今之<lb/>
學者仁之體亦不曾體究得<lb/>
齊王顧鴻鴈麋鹿以問孟子孟子因以爲賢者<lb/>
<pb n="KR4d0137_SBCK_001-15b"/>
而後樂此至其論文王夏桀之所以異則獨<lb/>
樂不可也丗之君子其賢者乎則必語王以<lb/>
憂民而勿爲臺沼苑囿之觀是拂其欲也其<lb/>
佞者乎則必語王以自樂而廣其侈心是縱<lb/>
其欲也二者皆非能引君以當道唯孟子之<lb/>
言常於毫髮之間剖析利害之所在使人君<lb/>
　化焉而不自知夫如是其在朝廷則可以格<lb/>
　君心之非而其君易行也<lb/>
或曰居今之丗去就之際不必一一中節欲其<lb/>
　皆中節則道不得行矣曰何其不自重也枉<lb/>
<pb n="KR4d0137_SBCK_001-16a"/>
　己者其能直人乎古之人寧道之不行而不<lb/>
輕其去就如孔孟雖在戰國之時其進必以<lb/>
　正以至終於不得行而死是矣顧今之丗獨<lb/>
　不如戰國之時乎使不恤其去就可以行道<lb/>
孔孟當先爲之矣孔孟豈不欲道之行哉<lb/>
或曰以術行道而心正如何曰謂之君子豈有<lb/>
　心不正者當論其所行之是否爾且以術行<lb/>
道未免枉己與其自枉不若不得行之愈也<lb/>
宋牼以利說秦楚使之罷兵以息兩國之爭其<lb/>
　心未爲過也然孟子力抵之蓋君子之事君<lb/>
<pb n="KR4d0137_SBCK_001-16b"/>
其說不可惟利之從苟惟利之從則人君所<lb/>
見者利而巳彼有軋吾謀者其說又利於我<lb/>
吾說必見屈矣故不若與之談道理道理旣<lb/>
明人自不能勝也所謂道理之談孟子之仁<lb/>
義是也王覇之佐其義利之間乎一毫爲利<lb/>
則不足爲王矣後丗道學不明人以顔子伯<lb/>
夷只作一節之士若孟子之論則是兩人者<lb/>
豈清修介潔者耶如伯夷直許之以朝諸侯<lb/>
　一天下顔子直許之以禹稷之事<lb/>
方太公釣於渭不遇文王特一老漁父耳及一<lb/>
<pb n="KR4d0137_SBCK_001-17a"/>
　朝用之乃有鷹揚之勇非文王有獨見之明<lb/>
　誰能知之學者須體此意然後進退隱顯各<lb/>
　得其當<lb/>
或曰德而巳矣奚取於聦明曰徒取其德或有<lb/>
有德而不聦明者如此則人得以欺罔之何<lb/>
　以濟務故書稱堯舜禹湯文武皆言其聦明<lb/>
爲是故也<lb/>
黃叔度學充其德雖顔子可至矣<lb/>
一介之與萬鍾若論利則有多寡若論義其理<lb/>
　一也伊尹惟能一介知所取與故能禄之以<lb/>
<pb n="KR4d0137_SBCK_001-17b"/>
天下弗顧繫馬千駟弗視自後丗觀之則一<lb/>
介不以予人爲太吝一介不以取諸人爲太<lb/>
潔然君子之取予適於義而巳予之嗇取之<lb/>
微雖若不足道矣然苟害於義又何多寡之<lb/>
間乎孔子於公西赤之富不恤其請於原憲<lb/>
　之貧不許其辭此知所予者也孟子言非其<lb/>
　道則一簞食不可受於人如其道則舜受堯<lb/>
　之天下不以爲泰此知所取者也<lb/>
孟子稱舜象憂亦憂象喜亦喜此語最冝味之<lb/>
　夫舜之意唯恐不獲於象也則象喜舜自喜<lb/>
<pb n="KR4d0137_SBCK_001-18a"/>
夫豈有僞乎是之謂不藏怒不宿怨<lb/>
問象日以殺舜爲事而舜終不爲所殺何也曰<lb/>
堯在上天下豈容有殺兄者乎此語自是萬<lb/>
章所傳之謬據書所載但云象傲而巳觀萬<lb/>
章之言傲何足以盡之其言殺舜之時堯巳<lb/>
　妻之二女又使其子九男百官皆事舜於畎<lb/>
　畒之中象必不敢但萬章所問其大意不在<lb/>
　此故孟子當時亦不暇辨<lb/>
孟子言舜之怨慕非深知舜之心不能及此據<lb/>
　舜惟患不順於父母不謂其盡孝也凱風之<lb/>
<pb n="KR4d0137_SBCK_001-18b"/>
詩曰母氏聖善我無令人孝子之事親如此<lb/>
　此孔子所以取之也孔子曰君子之道四丘<lb/>
　未能一焉若乃自以爲能則失之矣<lb/>
顔子所學學舜而巳蓋舜於人倫無所不盡也<lb/>
　以爲父子盡父子之道以爲君臣盡君臣之<lb/>
道以爲夫盡夫道以爲兄盡兄道此孟子所<lb/>
　謂舜爲法於天下可傳於後丗者也孟子所<lb/>
　憂亦憂不如舜耳人能以舜爲心其學不患<lb/>
　不進<lb/>
問將順其美後丗之說或成阿䛕恐是引其君<lb/>
<pb n="KR4d0137_SBCK_001-19a"/>
以當道曰然此正如孟子所謂是心足以王<lb/>
若曰以小易大則非其情以謂見牛未見羊<lb/>
　而欲以羊易牛乃所以爲仁引之使知王政<lb/>
　之可爲是謂將順又曰詳味此一章可見古<lb/>
人事君之心<lb/>
韓信用兵在楚漢之間則爲善矣方之五霸已<lb/>
自不及以無節制故也如信之軍脩武髙祖<lb/>
　即其卧内奪之印易置諸將信尚未知此與<lb/>
棘門霸上之軍何異但信用兵能以術驅人<lb/>
使自爲戰當時亦無有以節制之兵當之者<lb/>
<pb n="KR4d0137_SBCK_001-19b"/>
故信數得以取勝也王者之兵未甞以術勝<lb/>
人然亦不可以計敗後丗惟諸葛亮李靖爲<lb/>
知兵如諸葛亮巳死司馬仲逹觀其行營軍<lb/>
壘不覺歎服而李靖惟以正出竒此爲得法<lb/>
制之意而不務僥倖者也古人未嘗不知兵<lb/>
如周官之法雖坐作進退之末莫不有節若<lb/>
平時不學一旦緩急何以應敵如此則學者<lb/>
於行師御衆戰陣營壘之事不可不講<lb/>
史言成安君儒者故爲韓信所勝成安君豈眞<lb/>
　儒者哉若眞儒必不爲韓信所詐如曰吾行<lb/>
<pb n="KR4d0137_SBCK_001-20a"/>
　仁義云耳人得而罔之是木偶人也夫兵雖<lb/>
　不貴詐亦人所不得而詐然後爲善觀戰國<lb/>
　用兵中原之戰也若今之用兵禦夷狄耳力<lb/>
　可以戰則戰勢利於守則守來則拒之去則<lb/>
　勿追則邊鄙自然無事今乃反挑之且侵其<lb/>
　地巳非理矣其决勝必取而至於用狙詐也<lb/>
　又何足怪若賢將必不以窮闘逺討爲事何<lb/>
　用狙詐蓋夷狄之戰與中原之戰異夷狄難<lb/>
　與較曲直是非惟恃力耳但以禽獸待之可<lb/>
　也以禽獸待之如前所爲是矣<lb/>
<pb n="KR4d0137_SBCK_001-20b"/>
問今之爲將帥者不必用狙詐固是柰兵官武<lb/>
人之有智畧者莫非狙詐之流若無狙詐如<lb/>
何使人曰君子無所往而不以誠但至誠惻<lb/>
怛則人自感動曰至誠惻怛可也然今之置<lb/>
帥朝除暮易若以至誠爲務須是積乆上下<lb/>
相諳其效方見卒然施之未必有𥙷曰誠動<lb/>
於此物應於彼速於影響豈必在乆如郭子<lb/>
儀守河陽李光弼代之一號令而金鼓旗幟<lb/>
爲之精明此特其號令各有體耳推誠亦猶<lb/>
是也<lb/>
<pb n="KR4d0137_SBCK_001-21a"/>
正叔先生過范堯夫治所謂堯夫曰聞公有言<lb/>
作帥當使三軍愛之如父母是否曰然非歟<lb/>
　曰公第能言之耳未必能行也曰何以言之<lb/>
　曰聞舊帥方卒公始代之便設筵張樂犒軍<lb/>
　此所以知公之必不能使三軍愛之如父母<lb/>
也曰當時自合打散設筵張樂却是錯曰打<lb/>
　散亦不可彼卒伍之所利者財食也使其不<lb/>
　得財食則知新帥之所以不給賜財食者爲<lb/>
舊帥之亡也夫舊帥亦父母也今其亡未乆<lb/>
　而給賜如常卒伍之愚忘其上以此耳然則<lb/>
<pb n="KR4d0137_SBCK_001-21b"/>
　不能使之觀舊帥如父母則必不能使之以<lb/>
　我爲父母矣堯夫是日追送正叔曰若不逺<lb/>
岀不聞此言<lb/>
祖宗能用人命故　太祖嘗曰我以一縑易一<lb/>
　胡人首不過十萬匃奴之衆可盡唯能如此<lb/>
　此所以能取天下今獲一刼盗亦須以數十<lb/>
　千賞之若只使一縑欲易一胡人首人必不<lb/>
爲用唯不能用人命此所以必至於厚賞也<lb/>
觀祖宗時江南擅強河東未服兩浙川廣尚<lb/>
守巢穴方是時所有財賦特中原之地耳其<lb/>
<pb n="KR4d0137_SBCK_001-22a"/>
　聚斂科配蓋不若今之悉也其後祖宗削平<lb/>
　僭亂只用所有不患乏財使如今日厚賞安<lb/>
　能取天下<lb/>
陸宣公當擾攘之際說其君未嘗用數觀其奏<lb/>
議可見欲論天下事當以此爲法宣公在朝<lb/>
　自以不恤其身知無不言言無不盡至於遷<lb/>
　貶唯杜門集古方書而巳可謂知進退者<lb/>
吕晦叔眞大人其言簡而意足孫莘老嘗言<lb/>
　𥙿陵好問且曰好問則𥙿晦叔曰好問而𥙿<lb/>
　不若聽德而聦人有非劉向強聒而不舎者<lb/>
<pb n="KR4d0137_SBCK_001-22b"/>
　吕晦叔曰劉向貴戚之卿此語可謂忠厚然<lb/>
向之眷眷於漢室而不忍去則是也至於上<lb/>
變論事亦可謂不知命矣<lb/>
問以匹夫一日而見天子天子問焉盡所懷而<lb/>
陳之則事必有窒礙者不盡則爲不忠如何<lb/>
　曰事亦須量深淺孔子曰信而後諫未信則<lb/>
以爲謗已也易之恒曰浚恒凶此恒之𥘉也<lb/>
故當以漸而不可以浚浚則凶矣假如問人<lb/>
臣之忠邪其親信者誰歟遽與之辨别是非<lb/>
則有失身之悔君子於此但不可以忠爲邪<lb/>
<pb n="KR4d0137_SBCK_001-23a"/>
　以邪爲忠語言之間故不無委曲也至於論<lb/>
　理則不然如惠王問孟子何以利吾國則當<lb/>
　言何必曰利宣王問孟子卿不同則當以正<lb/>
　對蓋不直則道不見故也丗之君子其平居<lb/>
　談道甚明論議可聽至其出立朝廷之上則<lb/>
　其行事多與所言相戾至有圖王而實霸行<lb/>
　義而規利者蓋以其學得之文字之中而未<lb/>
　嘗以心驗之故也若心之所得則曰吾所以<lb/>
　爲已而巳是故心迹常判而爲二心迹旣判<lb/>
　而爲二故事事違其所學<lb/>
<pb n="KR4d0137_SBCK_001-23b"/>
人臣之事君豈可佐以刑名之說如此是使人<lb/>
　主失仁心也人主無仁心則不足以得人故<lb/>
　人臣能使其君視民如傷則王道行矣<lb/>
或曰特旨乃人君威福之權不可無也曰不然<lb/>
　古者用刑王三宥之若案法定罪而不敢赦<lb/>
　則在有司夫惟有司守法而不敢移故人主<lb/>
　得以養其仁心今也法不應誅而人主必以<lb/>
特旨誅之是有司之法不必守而使人主失<lb/>
　仁心矣<lb/>
荆公在上前爭論或爲上所疑則曰臣之素行<lb/>
<pb n="KR4d0137_SBCK_001-24a"/>
似不至無廉耻如何不足信且論事當問事<lb/>
之是非利害如何豈可以素有廉耻刼人使<lb/>
信已也夫廉耻在常人足道若君子更自矜<lb/>
其廉耻亦淺矣蓋廉耻自君子所當爲者如<lb/>
人守官曰我固不受贓不受贓豈分外事乎<lb/>
理財作人兩事其說非不善然丗儒所謂理財<lb/>
者務爲聚歛而所謂作人者起其奔競好進<lb/>
　之心而巳易之言理財詩之言作人似不如<lb/>
此<lb/>
周官平頒其興積說者曰無問其欲否槩與之<lb/>
<pb n="KR4d0137_SBCK_001-24b"/>
　也故假此爲青苗之法當春則平頒秋成則<lb/>
　入之又加息焉以謂不取息則舟車之費䑕<lb/>
　雀之耗官吏之俸給無所從出故不得不然<lb/>
　此爲之辭耳先生省耕歛而爲之𥙷助以救<lb/>
　民急而巳方其出也未嘗望入豈復求息取<lb/>
　其息而曰非以漁利也其可乎孟子論法以<lb/>
　謂凶年糞其田而不足則必取盈焉使民終<lb/>
　嵗勤動不得以養其父母又稱貨而益之是<lb/>
　爲不善今也無問其欲否而頒之亦無問年<lb/>
　之豐凶而必取其息不然則以刑法加焉周<lb/>
<pb n="KR4d0137_SBCK_001-25a"/>
官之意果如是乎<lb/>
朝廷設法賣酒所在吏官遂張樂集妓女以來<lb/>
　小民此最爲害教而必爲之辭曰與民同樂<lb/>
豈不誣哉夫誘引無知之民以漁其財是在<lb/>
　百姓爲之理亦當禁而官吏爲之上下不以<lb/>
爲怪不知爲政之過也且民之有財亦湏上<lb/>
　之人與之愛惜不與之愛惜而巧求暗取之<lb/>
　雖無鞭笞以強民其所爲有甚於鞭笞矣余<lb/>
　在潭州瀏陽方官散青苗時凡酒肆食店與<lb/>
　夫俳優戯劇之罔民財者悉有以禁之散錢<lb/>
<pb n="KR4d0137_SBCK_001-25b"/>
　巳然後令如故官賣酒舊嘗至是時亦必以<lb/>
　妓樂隨處張設頗得民利或以請不許往往<lb/>
　民間得錢遂用之有方<lb/>
常平法州縣寺舎嵗用有餘則以歸官賑民之<lb/>
　窮餓者余爲瀏陽日方爲立法使行旅之疾<lb/>
　病飢踣於道者隨所在申縣縣令寺舎飲食<lb/>
　之欲人之入於吾境者無不得其所也其事<lb/>
　未及行而余以罪去官至今以爲恨<lb/>
錢塘内造什物守臣不知其數恣官官所爲至<lb/>
　數年未已傷財害民莫此爲甚使其噐用一<lb/>
<pb n="KR4d0137_SBCK_001-26a"/>
一得以奉御兹固無嫌其實公得其一私得<lb/>
其十其十者非以自奉則過爲竒技淫巧以<lb/>
自獻於上與夫宫嬪之貴幸者此弊尤不可<lb/>
言使予守錢塘必先奏上乞降所造之數付<lb/>
有司爲之以進庶幾宦官不得容其姦是雖<lb/>
於事未有大𥙷亦守臣安百姓節國用之一<lb/>
端也如此而得罪則有名矣<lb/>
或勸先生解經曰不敢易也曾子曰吾日三省<lb/>
吾身爲人謀而不忠乎與朋友交而不信乎<lb/>
傳不習乎夫傳而不習以處已則不信以待<lb/>
<pb n="KR4d0137_SBCK_001-26b"/>
人則不忠三者胥失也昔有勸正叔先生岀<lb/>
易傳示人者正叔曰獨不望學之進乎姑遲<lb/>
之覺耄即傳矣蓋已耄則學不復進故也學<lb/>
　不復進若猶不可傳是其言不足以垂後矣<lb/>
　六經之義驗之於心而然施之於行事而順<lb/>
然後爲得驗之於心而不然施之於行事而<lb/>
　不順則非所謂經義今之治經者爲無用之<lb/>
　文徼幸科第而已果何益哉<lb/>
今所謂博學者特通歷代之故事而已必欲取<lb/>
堯舜三代之法兼明而黙識之以斷後丗所<lb/>
<pb n="KR4d0137_SBCK_001-27a"/>
　爲之中否而去取焉蓋未能也孟子之學蓋<lb/>
　有以爲不足學而不學者矣若諸侯之禮是<lb/>
　也未有當學而不學者也余觀熈寧元豐之<lb/>
　君子皆通曉丗務而所取以爲證者秦漢以<lb/>
　下之事而已故有爲秦漢以上之說者與之<lb/>
　爭輙不勝若今之論事者多以三代爲言其<lb/>
　實未必曉有能以三代之法一一與之剖析<lb/>
　是非有不戰而自屈者然此須深知三代致<lb/>
　治之意方可若周官之書先王經丗之務也<lb/>
　不可不講若有意於丗湏是事事明了胸中<lb/>
<pb n="KR4d0137_SBCK_001-27b"/>
　無疑方能濟務如馬周以一介草茅言天下<lb/>
事若素宦於朝若非嘗學來安得生知因論<lb/>
馬周言事毎事須開人主一線路終是不如<lb/>
　魏證之正如諫太宗避暑事親之道甚善然<lb/>
　又曰鑾輿之岀有日不可遽止願示還期若<lb/>
事非是即從而止之何用如此此正孟子所<lb/>
　謂月攘一雞者豈是以堯舜望其君乎<lb/>
禇遂良修起居注唐太宗曰朕有不善亦當記<lb/>
　之乎或爲之言曰借使遂良不記天下亦當<lb/>
　記之曰此語亦善但人主好名則可以此動<lb/>
<pb n="KR4d0137_SBCK_001-28a"/>
　之耳未盡也夫君子居其室岀其言善則千<lb/>
　里之外應之岀其言不善則千里之外違之<lb/>
故言行君子之樞機不可不愼縱使史官不<lb/>
　記而民之應違如此雖欲自掩其不善其可<lb/>
得乎<lb/>
試教授宏辭科乃是以文字自售古人行已似<lb/>
　不如此今之進士使豪傑者岀必不肯就然<lb/>
　以謂舎此則仕進無路故爲不得巳之計或<lb/>
　是爲貧或欲縁是少試其才旣得官矣又以<lb/>
僥求榮逹此何義哉<lb/>
<pb n="KR4d0137_SBCK_001-28b"/>
</p>
<p>
龜山先生語録卷第一<lb/>
</p>
<p>
</p>
  </div>
</body>
</text>
</TEI>
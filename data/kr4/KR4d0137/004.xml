<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0137_SBCK_004-1a"/>
龜山先生語録卷第四<lb/>
　　　餘杭所聞<lb/>
神宗賜金荆公荆公即時賜蔣山僧寺爲常住<lb/>
　了翁云嘗見人說以此爲曠古所難其實能<lb/>
有多少物人所以難之蓋自其眼孔淺耳曰<lb/>
荆公作此事絶無義理古者人君賜之果尚<lb/>
懷其核懷核所以敬君賜也所賜金義當受<lb/>
　則受當辭則辭其可名而受之而施之僧寺<lb/>
　乎是賤君賜也金可賤君賜不可賤書曰人<lb/>
　不易物雖德其物若於義當受而家巳足不<lb/>
<pb n="KR4d0137_SBCK_004-1b"/>
願藏之家而班諸昆弟之貧者則合禮矣<lb/>
眞宗問李文靖曰人皆有宻啓而卿獨無何也<lb/>
對曰臣待罪宰相公事則公言之何用宻啓<lb/>
夫人臣有宻啓者非讒即佞臣常惡之豈可<lb/>
效尤曰祖宗時宰相如此天下安得不治<lb/>
因說唐明皇欲取石堡城王忠嗣不可李光弼<lb/>
勸之忠嗣曰石堡城非殺數萬人不可取忠<lb/>
　嗣今不奉詔縱得罪天子不過以一將軍歸<lb/>
宿衛其次不過黔中上佐忠嗣豈以一官易<lb/>
數萬人之命哉忠嗣如此極知輕重曰忠嗣<lb/>
<pb n="KR4d0137_SBCK_004-2a"/>
意甚善然不能無過夫人臣之事君苟利於<lb/>
國死生以之不應以官職之不足顧計爲言<lb/>
也謂官職之不足道此猶以利言若是古之<lb/>
賢聖處事只論是非而巳如以利言則禍患<lb/>
有大於一將軍宿衞黔中上佐是將從之乎<lb/>
惜乎忠嗣之處此未盡也然則其言合如何<lb/>
曰當云今得罪主上不過一身之利害危辱<lb/>
耳豈可以一身之重而輕數萬人之命哉如<lb/>
此則其言無病<lb/>
因言眞宗朝有百姓争財以狀投匭其語有<lb/>
<pb n="KR4d0137_SBCK_004-2b"/>
　比上德爲桀紂者比奏御眞宗令宫中錄<lb/>
　所訴之事付有司根治而匿其狀曰百姓意<lb/>
　在争財其實無他若并其狀付有司非惟所<lb/>
　訴之事不得其直必須先按其指斥乘輿之<lb/>
　罪百姓無知亦可憐也曰祖宗慈仁如此書<lb/>
　曰小人怨汝詈汝則皇自敬德祖宗分明有<lb/>
　此氣象天下安得而不治言眞宗時監司有<lb/>
　以羡餘進奉者議賞内批云國家賦有常數<lb/>
　安得羡餘果有之若非入時大量即是出時<lb/>
　减刻安可賞因曰祖宗不爲文章然似此語<lb/>
<pb n="KR4d0137_SBCK_004-3a"/>
言萬丗可傳誦也<lb/>
謂揚子雲作太元只據他立名便不是旣定却<lb/>
　三方九州二十七部八十一家不知如何相<lb/>
錯得八卦所以可變而爲六十四者只爲可<lb/>
相錯故可變耳惟相錯則其變岀於自然也<lb/>
問正叔先生云或說易曰乾天道坤地道正是<lb/>
亂說曰乾坤非天地之道邪曰乾豈止言天<lb/>
坤豈止言地又言問乾坤不止言天地而乾<lb/>
卦多言天坤卦多言地何也曰本乎天者親<lb/>
　上本乎地者親下則各從其類也乾卦言天<lb/>
<pb n="KR4d0137_SBCK_004-3b"/>
　坤卦言地只爲語其類耳如說卦於乾雖言<lb/>
　爲天又言爲金爲玉以至爲駁馬良馬爲木<lb/>
　果之類豈盡言天故繫辭曰伏羲始作八卦<lb/>
　以通神明之德以類萬物之情若此者所謂<lb/>
　類萬物之情也只如說卦所類亦不止此爲<lb/>
　之每發其端使後之學易者觸類而求之耳<lb/>
　蓋作易者仰則觀象於天俯則觀法於地觀<lb/>
　鳥獸之文與地之冝近取諸身逺取諸物故<lb/>
　孔子繫辭推明之曰此卦於天文地理則爲<lb/>
　某物於鳥獸草木則爲某物於身於物則爲<lb/>
<pb n="KR4d0137_SBCK_004-4a"/>
某物各以例舉不盡言也學者觸類而求之<lb/>
則思過半矣不然說卦所叙何所用之<lb/>
論橫渠曰正叔先生亦自不許他曰先生嘗言<lb/>
自孟子之後無他見識何也曰如彼見識秦<lb/>
漢以來何人到得論與叔曰正叔先生嘗言<lb/>
與叔只是守橫渠說更不肯易才東邊扶得<lb/>
起又倒從西邊去此二人爲常有疑焉故問<lb/>
謂孔子曰自古皆有死民無信不立今天下上<lb/>
自朝廷大臣下至州縣官吏莫不以欺誕爲<lb/>
事而未有以救之只此風俗怎抵當他<lb/>
<pb n="KR4d0137_SBCK_004-4b"/>
謂學校以分數多少校士人文章使之胷中日<lb/>
夕只在利害上如此作人要何用<lb/>
謂正叔云古之學者四十而仕未仕以前二十<lb/>
餘年得盡力於學問無他營也故人之成材<lb/>
　可用今之士十四五以上便學綴文覔官豈<lb/>
嘗有意爲已之學夫以不學之人一旦授之<lb/>
　官而使之事君長民治事宜其效不如古也<lb/>
故今之在仕路者人物多凡下不足道以此<lb/>
謂毛富陽云士人如張孝伯眞可謂恬於進取<lb/>
者因說張孝伯好曰愿人也然終無使他處<lb/>
<pb n="KR4d0137_SBCK_004-5a"/>
　若據此人天資直是美惜其少學耳問孝伯<lb/>
　樂正子之流否曰非也彼巳無進爲撫丗之<lb/>
　意若樂正子將爲政於魯孟子聞之爲之喜<lb/>
　而不寐孟子不徒喜也蓋望其能有爲也如<lb/>
　孝伯恐不足以當人望只是一箇愿愨可尚<lb/>
　耳問愿與善人如此其異乎曰善人爲邦百<lb/>
　年亦可以勝殘去殺豈愿者之事因又問九<lb/>
　德曰愿而恭蓋愿必濟以恭然後能成德也<lb/>
　然愿者自應恭謹何謂相濟曰愿者自爲之<lb/>
　人耳如孟子所謂責難於君愿做不得責難<lb/>
<pb n="KR4d0137_SBCK_004-5b"/>
於君愿特貌恭而巳<lb/>
謂與季常言王氏只是以政刑治天下道之以<lb/>
德齊之以禮之事全無他日季常曰細思之<lb/>
實如公言但道以德齊以禮之事於今如何<lb/>
做曰湏有㑹做只爲而今不用着此等人若<lb/>
是他依本分㑹底必有道理<lb/>
君子陽陽之詩序以謂閔周蓋言君子至於相<lb/>
　招爲禄仕全身逺害於周不足刺也可閔而<lb/>
　巳夫賢人才士苟以得禄養父母活妻孥爲<lb/>
事而無致君行道之心誰與爲治此所以亂<lb/>
<pb n="KR4d0137_SBCK_004-6a"/>
益亂也尚足刺乎<lb/>
二南爲王道之基本只爲正家而天下定故也<lb/>
問共姜之父母不知夫婦之義不當責邪曰以<lb/>
共姜之自誓不嫁爲守義則彼欲奪而嫁之<lb/>
者爲不義可知取此則去彼矣<lb/>
作文字要只說目前話令自然分明不驚怛人<lb/>
　不能得然後知孟子所謂言近非聖賢不能<lb/>
　也<lb/>
問父子之間不責善固是至於不教子不亦過<lb/>
　乎曰不教不親教也雖不責善豈不欲其爲<lb/>
<pb n="KR4d0137_SBCK_004-6b"/>
善然必親教之其勢必至於責善故孔子所<lb/>
　以逺其子也曰使之學詩學禮非教乎曰此<lb/>
亦非強教之也如學詩學禮必欲其學有所<lb/>
至則非孔子所以待其子故告之學則不可<lb/>
　不告及其不學亦無如之何<lb/>
因論特旨曰此非先王之道先王只是好生故<lb/>
書曰好生之德洽于民心爲天子豈應以殺<lb/>
　人爲已任孟子曰國人皆曰可殺然後殺之<lb/>
　曰國人殺之也謂國人殺之則殺之者非一<lb/>
人之私意不得巳也古者司㓂以獄之成告<lb/>
<pb n="KR4d0137_SBCK_004-7a"/>
　于王王命三公參聽之三公以獄之成告于<lb/>
　王王三宥然後致刑夫宥之者天子之德而<lb/>
　刑之者有司之公天子以好生爲德有司以<lb/>
　執法爲公則刑不濫矣若罪不當刑而天子<lb/>
　必刑之寧免於濫乎然此事其漸有因非獨<lb/>
　人主之過使法官得其人則此弊可去矣舜<lb/>
　爲天子若瞽叟殺人皐陶得而執之舜猶不<lb/>
　能禁也且法者天下之公豈宜徇一人之意<lb/>
　嘗恠張釋之論渭橋犯蹕事宜罰金文帝怒<lb/>
　釋之對曰法者天子所與天下公共也今法<lb/>
<pb n="KR4d0137_SBCK_004-7b"/>
如是更重之是法不信於民也此說甚好然<lb/>
而曰方其時上使人誅之則巳以謂爲後丗<lb/>
人主開殺人之端者必此言也夫法旣曰天<lb/>
子與天下公共則得罪者天子必付之有司<lb/>
安得擅殺使當時可使人誅之今雖下廷尉<lb/>
越法而誅之亦可也<lb/>
因論爲政曰書云母忿疾于頑若忿疾于頑便<lb/>
失之嚴嚴便非居上之道<lb/>
問有人問正叔周公欲以身代武王之死其知<lb/>
命乎正叔曰只是要代兄死豈更問命此語<lb/>
<pb n="KR4d0137_SBCK_004-8a"/>
如何曰是也曰聖人不應不知天理天理旣<lb/>
不然而必行之其誠不幾於無物否曰聖人<lb/>
固知天理然只爲情切猶於此僥倖萬一也<lb/>
故至誠爲之又曰金縢之事有之然其間亦<lb/>
有言語可疑者如云元孫不若旦多才多藝<lb/>
聖人似不應如此說<lb/>
因言正叔云人言沛公用張良沛公豈能用張<lb/>
良張良用沛公耳良之從沛公以爲韓報秦<lb/>
也旣㓕秦於是置沛公關中辭歸韓而巳見<lb/>
沛公有可以取天下之勢故又從之巳取天<lb/>
<pb n="KR4d0137_SBCK_004-8b"/>
　下便欲棄人間事從赤松遊良不爲髙祖之<lb/>
　臣可見矣此論甚好以前無人及此曰此論<lb/>
　亦未盡張良蓋終始爲韓者方沛公爲漢王<lb/>
　之國遣良歸韓良因說沛公燒絶棧道此豈<lb/>
　復有事漢之意及良歸至韓聞項羽以良從<lb/>
　漢王故不遣韓王成之國與俱東至彭城殺<lb/>
　之先是良說項梁以韓諸公子横陽君成可<lb/>
　立梁遂使良求韓成立爲韓王良爲韓司徒<lb/>
　良以成見殺之故於是又間行歸漢其意蓋<lb/>
　欲爲韓報項羽也至漢髙祖用其謀巳破項<lb/>
<pb n="KR4d0137_SBCK_004-9a"/>
　羽平定天下從髙祖西都關中於是如有導<lb/>
　引辟榖從赤松子之語蓋爲韓報仇之心於<lb/>
　是方巳故也據良先說髙祖絶棧道然後歸<lb/>
　韓此亦似有意使韓王成若在良輔之并天<lb/>
　下未可知良意以謂可與之平天下者獨髙<lb/>
　祖髙祖旣阻蜀不出其他不足慮矣不幸韓<lb/>
　王成爲項羽所殺故無以自資而卒歸漢也<lb/>
　如髙祖亦自用張良不盡良之術亦不止於<lb/>
　此湏更有事在其臣髙祖非其心也不得巳<lb/>
　耳<lb/>
<pb n="KR4d0137_SBCK_004-9b"/>
因言曾與季常論鑄鼎云鼎之爲說左傳曾道<lb/>
來後之人得以藉口者以此爾然使如丘明<lb/>
之說不誣亦不過象物之形百物而爲之備<lb/>
使民知神姦而巳後之人主用方士厭勝祈<lb/>
禳之法此何所據丘明云成王定鼎于郟鄏<lb/>
卜丗卜年天所命也然而洛誥周公所作當<lb/>
時所爲無不載者若鼎之爲物乃社稷重噐<lb/>
當載而莫之載者何也鼎鑄于夏時夏之法<lb/>
制莫詳於禹貢之書豈有九牧貢金成此重<lb/>
噐欲以恊上下承天休而禹貢曾無一語及<lb/>
<pb n="KR4d0137_SBCK_004-10a"/>
　之乎易六十四卦其在鼎也取象爲備如丘<lb/>
明之說畧無毫髮相類而况於後之紛紛者<lb/>
乎故凡事無徴者皆不可爲也後丗如曹參<lb/>
　可謂能克已者攻堅䧟敵是其所長至其治<lb/>
國爲天下乃以清静無爲爲事氣質都變了<lb/>
因論寒士乍得官非不曉事便是妄作大抵科<lb/>
舉取人不得間有得者自是豪傑之士因科<lb/>
舉以進耳問李德𥙿言公卿大夫家子弟可<lb/>
用進士未必可用此論不偏否曰德𥙿爲此<lb/>
論至今人以爲偏當時人以德𥙿用資䕃進<lb/>
<pb n="KR4d0137_SBCK_004-10b"/>
　身不由科舉故爲此論此最無謂以德𥙿之<lb/>
　才應唐之科目極容易自是不爲耳且資䕃<lb/>
　得官與進士得官孰爲優劣以進士爲勝以<lb/>
　資䕃爲慊者此自後丗流俗之論至使人耻<lb/>
　受其父祖之澤而甘心工無益之習以與孤<lb/>
　寒之士角務於埸屋僥倖一第以爲榮是何<lb/>
　見識夫應舉亦自寒士無禄不得巳藉此進<lb/>
　身耳如得巳何用應舉范堯夫最有見識然<lb/>
　亦以資䕃與進士分優劣建言於有無出身<lb/>
　人銜位上帶左右字不可謂無所蔽也其言<lb/>
<pb n="KR4d0137_SBCK_004-11a"/>
　曰欲使公卿家子弟讀書耳此意甚善但以<lb/>
　應舉得官者爲讀書而加獎勸焉可也彼讀<lb/>
　書者應舉得官而止耳豈直學道之人至如<lb/>
　韓持國自是經國之才用爲執政亦了得不<lb/>
　可以無岀身便廢其執政之才曰堯夫所別<lb/>
　異者莫非此等人否曰執政不是合下便做<lb/>
　亦自小官以次遷之如後來呉坦求等在紹<lb/>
　聖中𬒳駮了博士以無岀身故也彼自布衣<lb/>
　中朝廷以其有學行賜之爵命至其宜爲博<lb/>
　士乃復以爲無岀身奪之此何理也資䕃進<lb/>
<pb n="KR4d0137_SBCK_004-11b"/>
士中俱有人惟其人用之加一右字亦自沮<lb/>
　人爲善<lb/>
朝廷作事若要上下小大同心同德湏是道理<lb/>
　明蓋天下只是一理故其所爲必同若用智<lb/>
謀則人人岀其私意私意萬人萬様安得同<lb/>
因舉舊記正叔先生之語云公則一私則萬<lb/>
殊人心不同猶靣其蔽於私乎<lb/>
自孟子没王道不傳故丗無王佐之才旣無王<lb/>
佐之才故其治效終不如古若要行道才說<lb/>
計較要行便不是何故自家先負一箇不誠<lb/>
<pb n="KR4d0137_SBCK_004-12a"/>
了安得事成劉向多少忠於漢只爲做計較<lb/>
太甚才𬒳看破手足俱露是甚模様<lb/>
言季常曾問揚雄來應之曰不知聖人何足道<lb/>
季常駭之淵因語後丗學道不明爾𬒳流俗<lb/>
之蔽只如他取揚雄亦未能免流俗也卓乎<lb/>
天下之習不能蔽也程正叔一人而巳觀正<lb/>
叔所言未嘗務脫流俗只是一箇是底道理<lb/>
自然不墮流俗中先生曰然觀其論婦人不<lb/>
再適人以謂寧餓死若不是見得道理分明<lb/>
　如何敢說這様話<lb/>
<pb n="KR4d0137_SBCK_004-12b"/>
　　　南都所聞<hi>已丑四月自京都回至七月</hi>
薛宗博請諸職事㑹茶曰禮豈岀於人心如此<lb/>
事本非意之所欲但不得巳耳老子曰禮者<lb/>
忠信之薄荀子曰禮起於聖人之僞眞箇是<lb/>
　因問之曰所以召茶者何謂薛曰前後例如<lb/>
　此近日以事多與此等稍踈闊心中打不過<lb/>
　湏一請之曰只爲前後例合如此心中自打<lb/>
　不過豈自外來如云辭遜之心禮之端亦只<lb/>
　是心有所不安故當辭遜只此是禮非僞爲<lb/>
　也<lb/>
<pb n="KR4d0137_SBCK_004-13a"/>
問易曰乾坤其易之門耶所謂門莫是學易自<lb/>
此入否曰不然今人多如此說故有喻易爲<lb/>
屋室謂其入必有其門則乾坤是也爲此言<lb/>
者只爲元不曉易夫易與乾坤豈有二物孰<lb/>
爲内外謂之乾坤者因其健順而命之名耳<lb/>
乾坤即易易即乾坤故孔子曰乾坤毀則無<lb/>
以見易蓋無乾坤則不見易非易則無乾坤<lb/>
謂乾坤爲易之門者隂陽之氣有動靜屈伸<lb/>
爾一動一靜或屈或伸闔闢之象也故孔子<lb/>
　又曰闔户謂之坤闢户謂之乾所謂門者如<lb/>
<pb n="KR4d0137_SBCK_004-13b"/>
　此老子曰天地之間其猶槖籥乎夫氣之闔<lb/>
　闢往來豈有窮哉有闔有闢變由是生其變<lb/>
　無常非易而何小蔡云輕清者上爲天神應<lb/>
　之爲乾重濁者下爲地神應之爲坤似此解<lb/>
　釋夢也未夢見易大抵看易湏先識他根本<lb/>
　然後有得夫易求之吾身斯可見矣豈應外<lb/>
　求張横渠於正蒙中曾畧說破云乾坤之闔<lb/>
　闢岀入息之象也非見得徹言不能及此某<lb/>
　舊曾作明道哀辭云通闔闢於一息耶尸者<lb/>
　其誰蓋言易之在我也人人有易不知自求<lb/>
<pb n="KR4d0137_SBCK_004-14a"/>
　只於文字上用功要作何用此等語若非以<lb/>
　見問終說不到如某與定夫相㑹亦未嘗及<lb/>
　從可某常疑定夫學易亦恐岀他荆公未得<lb/>
　荆公於易只是理㑹文義未必心通若非心<lb/>
　通縱說得分明徹了不濟事易不比他經湏<lb/>
　心通始得如龔深父說易元無所見可憐一<lb/>
　生用功都無是處問乾坤即隂陽之氣否曰<lb/>
　分明說乾陽物坤隂物旣是隂陽又曰乾坤<lb/>
　何也曰乾坤正言其健順爾識破本根湏是<lb/>
　知體同名異自然意義曉然又云天尊地卑<lb/>
<pb n="KR4d0137_SBCK_004-14b"/>
　乾坤定矣乾坤本無體天地之位定則乾坤<lb/>
　斯定不有天地乾坤何辨問天地即輕清重<lb/>
　濁之氣升降否曰然天地乾坤亦是異名同<lb/>
　體其本一物變生則名立在天成象在地成<lb/>
　形亦此物也但因變化出來故千態萬變各<lb/>
　自陳露故曰在天成象在地成形變化見矣<lb/>
　變化神之所爲也其所以變化孰從而見之<lb/>
　因其成象於天成形於地然後變化可得而<lb/>
　見焉因云舊常解此義云無象無形則神之<lb/>
　所爲隱矣有象有形變化於是乎著因問乾<lb/>
<pb n="KR4d0137_SBCK_004-15a"/>
　坤毀則無以見易如此則易不屬無矣曰昜<lb/>
　固非無張橫渠深闢老子有無之論莫有見<lb/>
　於此否曰然才說無便成斷㓕去如釋氏說<lb/>
　空又曰非空到了費力聖人只說易最爲的<lb/>
　當因言孟子論養氣到此方見有功於前聖<lb/>
　曰如孟子者方是能曉易如說必有事焉非<lb/>
　見得分明此説如何撰得又問正叔先生以<lb/>
　必有事焉而勿正爲一句某嘗疑勿正心似<lb/>
　非聖賢語意及見此乃知正叔先生讀書有<lb/>
　力曰事說勿正則可心說勿正則不可正叔<lb/>
<pb n="KR4d0137_SBCK_004-15b"/>
讀書直是不草草他議論方是議論伯思言<lb/>
正叔以至大至剛以直爲一句養而無害爲<lb/>
　一句或云伯淳曾言至大至剛之氣湏以直<lb/>
養正叔堅云先兄無此說若曰以直養而無<lb/>
害莫不妨曰嫌於將一物養一物不如養而<lb/>
無害較渾全他門說話湏是與他思量體究<lb/>
方見好處<lb/>
問易有太極莫便是道之所謂中否曰然若是<lb/>
則本無定位當處即是太極耶曰然兩儀四<lb/>
象八卦如何自此生曰旣有太極便有上下<lb/>
<pb n="KR4d0137_SBCK_004-16a"/>
有上下便有左右前後有左右前後四方便<lb/>
有四維皆自然之理也<lb/>
人君所以御其臣只有一箇名分不可易名分<lb/>
旣正上下自定雖有㓜冲之主在上而天下<lb/>
不亂若以智籠臣下智有時而困則彼不爲<lb/>
用矣其勢湏至於誅殛之然後巳觀西漢之<lb/>
君臣多尚權謀當時大臣少有能全身者蓋<lb/>
以此某舊作十論曾有一篇及此朝廷上做<lb/>
事湏先令學術粗明然後可以爲不然人人<lb/>
說一般話如何做得事<lb/>
<pb n="KR4d0137_SBCK_004-16b"/>
王章論王鳯當時人君非不悟但以力弱𬒳王<lb/>
　鳯才理㑹起便推從王章身上去章終𬒳禍<lb/>
人君如此誰敢與他放脚手做事<lb/>
正叔在經筵潞公入劄子要宰相以下聽講講<lb/>
罷諸公皆退晦叔云可謂稱職堯夫云眞侍<lb/>
講又一人云不知古人告其君還能如此否<lb/>
　只爲諸公欽服他他又多忤人所以後來謗<lb/>
生因說正叔經筵開陳故及此所論列有處<lb/>
記<lb/>
圎覺經言作止任㓕是四病作即所謂助長止<lb/>
<pb n="KR4d0137_SBCK_004-17a"/>
即所謂不芸苗任㓕即是無事<lb/>
解經大抵湏得理㑹而語簡舊嘗解易簡而天<lb/>
　下之理得云行其所無事不亦易乎一以貫<lb/>
之不亦簡乎如是則天下之理得矣又言行<lb/>
其所無事一以貫之只是一箇自然之理繫<lb/>
辭中語言直有難理㑹處今人注解只是亂<lb/>
說<lb/>
問正叔云詩非聖人所作當時所取只以其止<lb/>
　於禮義至如比其君狡童碩䑕則巳甚其說<lb/>
　如何曰此理舊疑來因學春秋遂知其意春<lb/>
<pb n="KR4d0137_SBCK_004-17b"/>
　秋書突之奔及其歸皆曰鄭伯突其書忽止<lb/>
　曰鄭忽蓋不以忽爲君故也不以爲君故詩<lb/>
　人目之爲狡童觀褰裳之詩云狂童恣行國<lb/>
　人思大國之正已其詩曰子惠思我褰裳渉<lb/>
　溱言人心巳離若大國見正國人必從之矣<lb/>
　人之視忽如此尚誰以爲君若猶以爲君則<lb/>
　比之狡重誠不可矣碩䑕如何曰魏之重斂<lb/>
　至使人欲適彼樂國則人心之離亦可見矣<lb/>
　又云人心合而從之則爲君離而去之則爲<lb/>
　獨夫<lb/>
<pb n="KR4d0137_SBCK_004-18a"/>
學者若不以敬爲事便無用心處致一之謂一<lb/>
　無適之謂一<lb/>
人言春秋難知其實昭如日星孔子於五經中<lb/>
言其理於春秋著其行事學者若得五經之<lb/>
理春秋誠不難知又云伯淳先生嘗有語云<lb/>
看春秋若經不通則當求之傳傳不通則當<lb/>
求之經某曾問之云傳不通則當求之經何<lb/>
也曰只如左氏春秋書君氏卒君氏乃惠公<lb/>
繼室聲子也而公羊春秋則書曰尹氏傳云<lb/>
大夫也然聲子而書曰君氏是何義湏當以<lb/>
<pb n="KR4d0137_SBCK_004-18b"/>
　尹氏爲正此所謂求之經<lb/>
問乾坤用九六荆公曰進君子退小人固非自<lb/>
然之理而正叔云觀河圖數可見何也曰此<lb/>
多有議論少有分明繫辭分明說云參天兩<lb/>
地而倚數九叄天六兩地也<lb/>
因言了翁說易多以一字貫衆義如何曰易卦<lb/>
　用字有如此者有不如此者如云習坎重險<lb/>
　也又言天險地險王公設險則險爲善睽乖<lb/>
也又言天地睽而萬物通男女睽而其志同<lb/>
　則乖爲善蓋一字兩用字非此類則不可如<lb/>
<pb n="KR4d0137_SBCK_004-19a"/>
師是師旅之師豈可說爲師友之師以來書<lb/>
云爾故及之<lb/>
形色天性也有物必有則也物即是形色即是<lb/>
天性唯聖人然後可以踐形踐履也體性故<lb/>
也蓋形色必有所以爲形色者是聖人之所<lb/>
履也謂形色爲天性亦猶所謂色即是空<lb/>
　　　毗陵所聞<hi>辛卯七月十一日自沙縣來至十月去</hi>
劉元承言相之無所不用其敬嘗掛眞武畫像<lb/>
於帳中其不欺暗室可知曰相之不自欺則<lb/>
　固可取然以神像置帳中亦可謂不智曰何<lb/>
<pb n="KR4d0137_SBCK_004-19b"/>
以言之曰果有眞武則敬而逺之乃所謂智<lb/>
帳中卧之處至䙝之所也何可置神像<lb/>
君子喻於義小人喻於利所謂喻於義則唯義<lb/>
而巳自義之外非君子之所當務也夫然後<lb/>
所守者約如孟施舎知守氣可謂約矣所以<lb/>
　不及曾子者以曾子唯義之從故也<lb/>
或曰文王所謂至德以不累於髙名厚利故也<lb/>
　所謂不累於厚利者三分天下有其二以服<lb/>
事啇所謂不累於髙名者有其二而弗辭曰<lb/>
　如是則武王之取天下以爲累於利而可乎<lb/>
<pb n="KR4d0137_SBCK_004-20a"/>
孟子之言曰取之而燕民恱則取之古之人<lb/>
有行之者武王是也取之而燕民不恱則勿<lb/>
　取古之人有行之者文王是也此論盡矣蓋<lb/>
　文王所謂至德者三分天下有其二矣以取<lb/>
　天下何難之有而文王勿取者視天而巳𥘉<lb/>
　無用心於其間也夫是之謂至德<lb/>
舜在側微堯舉而試之愼徽五典則五典克從<lb/>
納于百揆則百揆時叙賔于四門則四門穆<lb/>
穆以至以天下授之而不疑觀其所施設舜<lb/>
之所以爲舜其才其德可謂大矣宜非深山<lb/>
<pb n="KR4d0137_SBCK_004-20b"/>
　之中所能乆處而爲舜者當堯未之知方且<lb/>
　飯糗茹草若將終身若使今人有才氣者雖<lb/>
　不得時其能自巳其功名之心乎以此見人<lb/>
　必能不爲然後能有爲也非有爲之難其不<lb/>
　爲尤難矣只如伊尹耕於莘非湯三聘則必<lb/>
　不起諸葛亮卧草廬非先主三顧亦必不起<lb/>
　非要之也義當然也以諸葛之智尚知如此<lb/>
　又况不爲諸葛者乎然則居畎畒之中而以<lb/>
　天下爲巳憂可也或不知消息盈虚之運犯<lb/>
　分妄作豈正理哉<lb/>
<pb n="KR4d0137_SBCK_004-21a"/>
舜可謂無爲有天下𥘉無所與其任九官去四<lb/>
　凶視其功罪如何舜無毫髮之私也<lb/>
劉向之所謂忠可以爲戒不幸似之非所以全<lb/>
德大抵人能住得然後可以有爲才智之士<lb/>
　非有學力却住不得<lb/>
孟子言大人正已而物正荆公却云正已而不<lb/>
　期於正物則無義正已而必期於正物則無<lb/>
　命若如所論孟子自當言正已以正物不應<lb/>
　言正已而物正矣物正物自正也大人只知<lb/>
　正已而巳若物之正何可必乎惟能正已物<lb/>
<pb n="KR4d0137_SBCK_004-21b"/>
自然正此乃篤恭而天下平之意荆公之學<lb/>
　本不知此<lb/>
張茂則宦官之賢者也元祐間曾請諸公啜茶<lb/>
觀畫惟正叔不往辭之曰某素不識畫亦不<lb/>
喜茶如正叔眞箇不去得他人到此湏容情<lb/>
與他去<lb/>
或問正叔先生云邵堯夫易數至今無傳當時<lb/>
　何不問他看如何先生曰若是公等湏打不<lb/>
過必問他<lb/>
字說所謂大同於物者離人焉曰揚子言和同<lb/>
<pb n="KR4d0137_SBCK_004-22a"/>
天人之際使之無間不知是同是不同若以<lb/>
爲同未嘗離人又所謂性覺眞空者離人焉<lb/>
若離人而之天正所謂頑空通揔老言經中<lb/>
說十識第八庵摩羅識唐言白淨無垢第九<lb/>
　阿頼耶識唐言善惡種子白淨無垢即孟子<lb/>
　之言性善是也言性善可謂探其本言善惡<lb/>
混乃是於善惡巳萌處看荆公蓋不知此<lb/>
　　蕭山所聞<hi>壬辰五月又自沙縣來至八月去</hi>
横渠言性未成則善惡混亹亹而繼善者斯爲<lb/>
善矣惡盡去則善因以亡故舎曰善而曰成<lb/>
<pb n="KR4d0137_SBCK_004-22b"/>
　之者性伯思疑此以問公曰不知横渠因何<lb/>
　如此說據此說於易之文亦自不通却令伯<lb/>
　思說伯思言善與性皆當就人言繼之爲說<lb/>
　如子繼父成乃無所虧之名矣若非人即不<lb/>
　能繼而成之曰不獨指人言萬物得隂陽而<lb/>
　生皆可言繼之善亦有多般如乾之四德有<lb/>
　仁義禮智之不同後人以配四時若如四時<lb/>
　則春固不可爲秋冬固不可爲夏其實皆善<lb/>
　也元者特善之長也固岀於道故曰繼之者<lb/>
　善性則具足圎成本無虧欠要成此道除是<lb/>
<pb n="KR4d0137_SBCK_004-23a"/>
性也今或以萬物之性爲不足以成之蓋不<lb/>
知萬物所以賦得偏者自其氣禀之異非性<lb/>
之偏也孔子曰天地之性人爲貴人之性特<lb/>
貴於萬物耳何常與物是兩般性<lb/>
伊川語録云以忠恕爲一貫除是曾子說方可<lb/>
信若他人說則不可信如何曰明道說却不<lb/>
如此問明道說曰只某所著新義以忠恕爲<lb/>
曾子所以告門人便是明道說問中庸發明<lb/>
忠恕之理以有一貫之意如何曰何以言之<lb/>
　曰物我兼體曰只爲不是物我兼體若物我<lb/>
<pb n="KR4d0137_SBCK_004-23b"/>
兼體則固一矣此正孟子所謂善推其所以<lb/>
爲者乃是參彼已爲言若知孔子以能近取<lb/>
譬爲仁之方不謂之仁則知此意曰即已即<lb/>
物可謂一否曰然<lb/>
孟子言孔子集大成曰始條理者智之事終條<lb/>
理者聖之事夫仁且智斯之謂聖今以聖之<lb/>
事或不足於智何也曰聖則具仁智矣但此<lb/>
發明中處乃智之事聖則其所至也未必皆<lb/>
中曰孟子曰智之於賢者則智但可語賢者<lb/>
若乃大而化之則雖智而忘其智矣如所謂<lb/>
<pb n="KR4d0137_SBCK_004-24a"/>
從容中道縱心不踰矩智何足以名之曰如<lb/>
伊尹伯夷柳下惠只於清任和處中其他則<lb/>
未必皆中則其智容有所不周<lb/>
智便是用處曰用智莫非所以言聖人若曰行<lb/>
其所無事則由智行非行智者也曰觀此却<lb/>
是以智爲妙曰聖人之於智見無全牛萬理<lb/>
　洞開即便是從容處豈不謂之妙若伯夷伊<lb/>
　尹柳下惠於清任和處已至聖人但其佗處<lb/>
未必皆中其至與孔子同而其中與孔子異<lb/>
　只爲不能無偏故也若隘與不恭其所偏歟<lb/>
<pb n="KR4d0137_SBCK_004-24b"/>
充類至義之盡言不可以謂之盗也獵較猶可<lb/>
　則取於民猶禦者受其所賜何爲不可<lb/>
柳下惠不以三公易其介此與聖人之和互相<lb/>
發耶乃所以爲和耶曰若觀其和疑若不介<lb/>
故此特言之曰何以知其介曰只不卑小官<lb/>
　之意便自可見如柳下惠之才以爲大官何<lb/>
　所不可而樂於爲小官則其剛介可知矣<lb/>
中心安仁者天下一人而巳如伯淳莫將做天<lb/>
　下一人看曰固是<lb/>
東坡言直方大云旣直且方非大而何曰直方<lb/>
<pb n="KR4d0137_SBCK_004-25a"/>
蓋所以爲大然其辭却似不逹孔子云敬義<lb/>
　立而德不孤德不孤乃所謂大德不孤則四<lb/>
海之内皆兄弟之意夫能使四海之内皆兄<lb/>
　弟此所以爲大也<lb/>
東坡云萬物覩乃是萬物欲見之言欲見之便<lb/>
　非聖人作而萬物覩如日在天萬物便見聖<lb/>
　人惟恐不作作則即時覩矣作與覩同時事<lb/>
也啐啄同時<lb/>
乾之九三獨言君子蓋九三人之位也履正居<lb/>
　中在此一爻故文言於九四則曰上不在天<lb/>
<pb n="KR4d0137_SBCK_004-25b"/>
　下不在田中不在人於九三止言上不在天<lb/>
　下不在田而巳其曰君子行此四德者蓋乾<lb/>
　之所謂君子也曰所以爲君子者乃行此德<lb/>
　之人耳<lb/>
上治如所謂正已也<lb/>
讀書湏看古人立意所發明者何事不可只於<lb/>
　言上理㑹如萬章問象日以殺舜爲事孟子<lb/>
答舜所以處之之道其意在說聖人誠信無<lb/>
　僞此尤不可不知若從枝葉上理㑹只如象<lb/>
　欲使二嫂治朕棲之語此豈可信堯在上不<lb/>
<pb n="KR4d0137_SBCK_004-26a"/>
容有此等人若或有之不知則巳然堯於舜<lb/>
旣以女妻之其弟如此豈有不知知則治之<lb/>
矣<lb/>
若使死可以救丗則雖死不足恤然豈有殺賢<lb/>
人君子之人君子能使天下治以死救天下<lb/>
乃君子分上事不足恠然亦湏死得是孟子<lb/>
　曰可以死可以無死死傷勇如必要以死任<lb/>
事爲能外死生是乃以死生爲大事者也未<lb/>
必能外生死<lb/>
鄭季常問孔子去魯曰遲遲吾行也去父母國<lb/>
<pb n="KR4d0137_SBCK_004-26b"/>
之道也然而燔肉不至不脫冕而行豈得爲<lb/>
遲遲曰孔子欲去之意蓋乆待燔肉不至而<lb/>
行不欲爲苟去乃所謂遲遲若他國則君不<lb/>
用便當去豈待燔肉之不至然後行曰何以<lb/>
見其去他國之速曰衛靈公問陳一語不契<lb/>
明日遂行<lb/>
孟子所言皆精粗兼備其言甚近而妙義在焉<lb/>
　如龐居士云神通并妙用運水與般柴此自<lb/>
得者之言最爲逹理若孟子之言則無適不<lb/>
然如許大堯舜之道只於行止疾徐之間教<lb/>
<pb n="KR4d0137_SBCK_004-27a"/>
　人做了<lb/>
龜山先生語録卷第四終<lb/>
<pb n="KR4d0137_SBCK_004-27b"/>
</p>
<p>
</p>
  </div>
</body>
</text>
</TEI>
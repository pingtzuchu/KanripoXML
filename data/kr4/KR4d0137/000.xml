<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0137_SBCK_000-1a"/>
龜山楊先生語録後録上<lb/>
楊時於新學極精今日一有所問能盡知其短<lb/>
　而持之介甫之學大抵支離伯淳嘗與楊時<lb/>
　讀了數篇其後盡能推類以通之<hi>見程氏遺書</hi>
伊川荅楊中立論西銘中立書尾云判然無疑<lb/>
　伊川曰楊時也未判然<hi>見祁寛所記尹公語</hi>
舊在二先生之門者伯淳最愛中立正叔最愛<lb/>
　定夫二人氣象亦相似<hi>見上蔡語録</hi>
<pb n="KR4d0137_SBCK_000-1b"/>
</p>
<p>
龜山楊先生語録後録上<lb/>
<pb n="KR4d0137_SBCK_000-2a"/>
龜山楊先生語録後録下<lb/>
宋興百有餘年四方無虞風俗敦厚民不識干<lb/>
　戈有儒生於江南髙談詩書自擬伊傅而實<lb/>
竊佛老之似濟非鞅之術舉丗風動雖巨德<lb/>
故老有莫能燭其姦其說一行而天下始紛<lb/>
紛多事反理之評詭道之論日以益熾邪慝<lb/>
相承卒兆裔夷之禍考其所致有自來矣靖<lb/>
康𥘉龜山楊公任諌議大夫國子祭酒始推<lb/>
本論奏其學術之謬請追奪王爵罷去配饗<lb/>
雖當時餘黨猶夥公之說未得盡施然大統<lb/>
<pb n="KR4d0137_SBCK_000-2b"/>
　中興論議一正到于今學者知荆舒禍本而<lb/>
　有不屑焉則公之息邪說距詖行放滛辭以<lb/>
　承孟氏者其功顧不大哉是宜列之學宫使<lb/>
　韋布之士知所尊仰而况公舊所臨流風善<lb/>
　政之及祀事其可闕乎瀏陽實潭之屬邑紹<lb/>
　聖𥘉公嘗辱爲之宰歳饑發廩以賑民而部<lb/>
　使者以催科不給罪公公之德於邑民也深<lb/>
　矣後六十有六年建安章才邵來爲政慨然<lb/>
　念風烈咨故老葺公舊所爲飛鴻閣繪像於<lb/>
　其上以示後學以慰邑人之思去而不忘也<lb/>
<pb n="KR4d0137_SBCK_000-3a"/>
　又六年貽書俾熹記之熹生晚識陋何足以<lb/>
　窺公之藴惟公師事河南二程先生得中庸<lb/>
鳶飛魚躍之傳於言意之表踐履純固卓然<lb/>
爲一丗儒宗故見於行事深切著明如此敢<lb/>
　表而出之庶幾慕用之萬一云爾<hi>飛鴻閣畫像記</hi>
龜山天資髙朴實簡易然所見一定更不須窮<lb/>
　究某嘗謂這般人皆是天資出人非假學力<lb/>
　如龜山極是簡易衣服也只據見定終日坐<lb/>
　在門限上人犯之亦不校其簡易率皆如此<lb/>
喜怒哀樂未發龜山敬而無失之說甚好<lb/>
<pb n="KR4d0137_SBCK_000-3b"/>
問龜山云消息盈虚天且不能暴爲之去小人<lb/>
　亦不可驟如何曰只看時如何不可執天亦<lb/>
　有迅雷風烈之時<lb/>
又言龜山先生年少未見伊川時先去看莊列<lb/>
等文字後來雖見伊川然而此念熟了不覺<lb/>
　時發出來游定夫尤甚羅仲素時復亦有此<lb/>
意<lb/>
龜山往來太學過廬山見常緫緫亦南劒人也<lb/>
　與龜山論性謂本然之善不與惡對後胡文<lb/>
　定得其說於龜山至今諸胡謂本然之善不<lb/>
<pb n="KR4d0137_SBCK_000-4a"/>
與惡對與惡爲對者又别有一善常緫之言<lb/>
　𥘉未爲失若論本然之性只一味是善安得<lb/>
　惡來人自去壞了便是惡旣有惡便與善爲<lb/>
　對今他却說有不與惡對底善又有與惡對<lb/>
底善如近年郭子和九圗便是如此見識上<lb/>
　面書一圈子寫性善字從此牽下兩邊有善<lb/>
　有惡或云恐文定當來未甚有差後來傳襲<lb/>
　節次訛舛曰看他說善者賛美之詞不與惡<lb/>
　對巳自差異<lb/>
理不外物若以物便爲道則不可如龜山云寒<lb/>
<pb n="KR4d0137_SBCK_000-4b"/>
　衣饑食岀作入息無非道伊尹耕於有莘之<lb/>
　野以樂堯舜之道夫堯舜之道豈有物可玩<lb/>
　哉即耕於有莘之野是巳恁地說却有病物<lb/>
　只是物所以爲物之理乃道也<lb/>
龜山言天命之謂性人欲非性也天命之善本<lb/>
　是無人欲不必如此立說胡子知言云天理<lb/>
　人欲同體而異用同行而異情自是他全錯<lb/>
　看了<lb/>
問橫浦語録載張子韶戒殺不食蠏髙抑崇相<lb/>
　對故食之龜山云子韶不殺抑崇故殺不可<lb/>
<pb n="KR4d0137_SBCK_000-5a"/>
　抑崇退龜山問子韶周公何如對曰仁人曰<lb/>
　周公驅猛獸兼夷狄㓕國者五十何嘗不殺<lb/>
　亦去不仁以行其仁耳先生云此特見其非<lb/>
　不殺耳猶有未盡須知上古聖人制爲罔罟<lb/>
　佃漁食禽獸之肉但君子逺庖厨不暴殄天<lb/>
　物須如此說方切事情<lb/>
草堂先生及識元城劉器之楊龜山龜山之岀<lb/>
　時巳七十歳却是從蔡攸薦岀他那時却是<lb/>
　覺得這邊扶持不得事勢也極故要附此邊<lb/>
　人所以薦龜山𥘉縁蔡攸與蔡子應說令其<lb/>
<pb n="KR4d0137_SBCK_000-5b"/>
　薦舉人才答云太師用人甚廣又要討甚麽<lb/>
　人曰縁<hi>都是</hi>勢利之徒恐緩急不可用公知有<lb/>
　山林之人可見告他便說某只知郷人鼔山<lb/>
　下張觷字柔直其人甚好蔡攸曰家間子姪<lb/>
　未有人教可屈他來否此人即以告張張即<lb/>
　從之及教其子姪儼然正師弟子之分異於<lb/>
　前人得一日忽開諭其子弟以奔走之事其<lb/>
　子弟駭愕即告之曰若有賊來先及汝等汝<lb/>
　等能走乎子弟益驚駭謂先生失心以告老<lb/>
　蔡老蔡因悟曰不然他說得是蓋京父子此<lb/>
<pb n="KR4d0137_SBCK_000-6a"/>
　時要喚許多好人岀巳知事變必至即請張<lb/>
　公叩之張言天下事勢至此巳不可救勢只<lb/>
　得且收舉个賢人岀以爲緩急倚仗耳即令<lb/>
　張公薦人張公於是薦許多人龜山在一人<lb/>
　之數今龜山墓誌云㑹有告大臣以天下將<lb/>
　變宜急舉賢以存國於是公岀謂此張後爲<lb/>
　某州縣丞到任即知虜人入㓂必有自海道<lb/>
　至者於是買木爲造舡之備踰時果然虜自<lb/>
　海入㓂科州縣造舟倉卒擾擾油灰木材莫<lb/>
　不踊貴獨張公素備不勞而辦以此見知於<lb/>
<pb n="KR4d0137_SBCK_000-6b"/>
　帥憲即辟知南劒㑹葉鐡入㓂民人大恐他<lb/>
　即告諭安存之即率城中諸富家令岀錢米<lb/>
　沽酒買肉爲蒸糊之類遂分民兵三替逐替<lb/>
　燕犒酒食授以兵器先一替岀城與賊接戰<lb/>
　即犒第二替岀先替未倦而後替即得助之<lb/>
　民大喜遂射殺賊首冨民中有識葉鐡者即<lb/>
　厚勞之忽令執兵只今執長鎗上懸白旗令<lb/>
　見葉鐡即以白旗指向之衆人上了弩即其<lb/>
　所指而發遂中之後都統任某欲爭功亦讓<lb/>
　與之其餘諸盗却得都統之力放賊之叔父<lb/>
<pb n="KR4d0137_SBCK_000-7a"/>
　以成反間<lb/>
論及龜山先生曰龜山彈蔡京也是只不迅速<lb/>
　林擇之曰龜山晚岀一節亦不是先生曰也<lb/>
　不干晚岀事若岀來做得事也無妨他性慢<lb/>
　看道理也如此平常處看得好緊要處却放<lb/>
　緩了做事都渙散無倫理將樂人性急麄率<lb/>
　龜山却恁寛平此是間岀然其麄率處依舊<lb/>
　有土風在<lb/>
或問龜山晚年岀處不可曉其召也以蔡京然<lb/>
　在朝亦無大建明曰以今觀之則可以追咎<lb/>
<pb n="KR4d0137_SBCK_000-7b"/>
當時無大建明若自家處之不知當時所當<lb/>
建明者何事或云不過擇將相爲急曰也只<lb/>
好說不知當時事勢如何擇將相固是急然<lb/>
不知當時有甚人可做當時將只說种師道<lb/>
　相只說李伯紀然固皆嘗用之矣又况自家<lb/>
　言之彼亦未便見聽據當時勢亦無可爲者<lb/>
　不知有大聖賢又如何耳<lb/>
問龜山晚年岀得是否曰岀如何不是只看岀<lb/>
　得如何當𥘉若能有所建明而岀則勝於不<lb/>
　出曰渠用蔡攸薦亦未是曰亦不妨但當時<lb/>
<pb n="KR4d0137_SBCK_000-8a"/>
　事急且要速得一好人岀來救之只是岀得<lb/>
　來不濟事耳觀渠爲諌官將去猶惓惓於一<lb/>
　對巳而不得對及觀其所言第一正心誠意<lb/>
　意欲上推誠待宰執第二理㑹東南綱運當<lb/>
　時宰執皆庸繆之流待亦不可不待亦不可<lb/>
　不告以窮理而告以正心誠意賊在城外道<lb/>
　途正梗縱有東南綱運安能逹所謂雖有粟<lb/>
　安得而食諸當危急之時人所屬望而著數<lb/>
　乃如此所以使丗上一等人笑儒者以爲不<lb/>
　足用正坐此耳問圍城時李伯紀如何曰當<lb/>
<pb n="KR4d0137_SBCK_000-8b"/>
　時不使他更誰使士氣至此蕭索無餘他人<lb/>
　皆不肯向前惟有渠尚不顧死且得倚仗之<lb/>
　問姚平仲刼寨事是誰發曰人皆歸罪伯紀<lb/>
　此乃是平仲之謀姚种皆西方將家師道巳<lb/>
　立功平仲恥之故欲以竒功取勝之刼不勝<lb/>
　欽廟親批令伯紀䇿應或云當時若再刼可<lb/>
　勝但無人敢主張問种師中河東之死或者<lb/>
　亦歸罪伯紀曰不然嘗親見一將官說師中<lb/>
　之敗乃是爲流矢所中非戰敗渠親見之甚<lb/>
　可怪如种師道方爲樞密朝廷倚重遽死此<lb/>
<pb n="KR4d0137_SBCK_000-9a"/>
　亦是氣數伯紀管　御營欽廟授以空名<lb/>
　告身自觀察使以下使之自𥙷師道只用一<lb/>
　二小使臣誥　御批云大臣作福作威漸不<lb/>
　可長及遣救河東伯紀度勢不可辭不行<lb/>
　御批云身爲大臣遷延避事是時許崧老爲<lb/>
　右丞與伯紀善書杜郵二字與之伯紀悟遂<lb/>
　行當危急時反爲姦臣所使豈能做事問种<lb/>
　師道果可依仗否曰師道爲人口訥語言不<lb/>
　能岀上問和親曰臣執干戈以衛社稷不知<lb/>
　其他遂去不能反覆力執大抵是時在上者<lb/>
<pb n="KR4d0137_SBCK_000-9b"/>
　無定說朝變夕改縱有好人亦做不得事<lb/>
道夫問龜山晚歳一岀爲士詬罵果有之否曰<lb/>
　他當時一岀追奪荆公王爵罷配饗夫子且<lb/>
　欲毀劈三經板士子不樂遂相與聚問三經<lb/>
　有何不可輙欲毀之當時龜山亦謹避之問<lb/>
　或者疑龜山此岀爲無𥙷於事徒爾紛紛或<lb/>
　以爲大賢岀處不可以此議如何曰龜山此<lb/>
　行固是有病但只後人又何曽夢到他地位<lb/>
　在惟胡文定以柳下恵援而止之而止比之<lb/>
　極好<lb/>
<pb n="KR4d0137_SBCK_000-10a"/>
龜山之岀人多議之惟胡文定公之言曰當時<lb/>
　若能聽用决須救得一半此語最公蓋龜山<lb/>
　當此時雖負重名亦無殺活手叚若謂其懷<lb/>
　蔡氏汲引之恩力庇其子至有謹勿擊居安<lb/>
　之語則誣矣幸而此言岀於孫覿人自不信<lb/>
坐客問龜山先生立朝事先生曰胡文定論得<lb/>
　好朝廷若委呉元忠輩推行其說决須救得<lb/>
　一半不至如後來狼狽然當時國勢巳如此<lb/>
虜𥘉退後便須急急理㑹如救焚拯溺諸公<lb/>
今日論蔡京明日論王黼當時姦黨各已行<lb/>
<pb n="KR4d0137_SBCK_000-10b"/>
　遣了只管理㑹不休擔閣了日子如呉元忠<lb/>
　李伯紀向來亦是蔡京引用免不得略遮庇<lb/>
　只管喫議論龜山亦𬒳孫覿軰窘擾<lb/>
龜山銘誌不載髙麗事他引歐公作梅聖俞墓<lb/>
　誌不載布文詩事辨得甚好孰能識車中之<lb/>
　狀意欲施事見韓詩外傳<lb/>
伯夷微似老子胡文定作龜山先生墓誌主張<lb/>
　龜山似柳下惠看來是如此<lb/>
龜山與廖尚書說義利事廖云義利却是天理<lb/>
　人欲龜山曰只怕賢錯認以利爲義也後來<lb/>
<pb n="KR4d0137_SBCK_000-11a"/>
　𬒳召主和議果如龜山說廖𥘉舉鄭厚與某<lb/>
　人可見其賢此二人二人皆要<hi>上恐脫不字</hi>主和<lb/>
　議及廖𬒳召却不問此二人却去葉孝先商<lb/>
　量及爲中丞又薦鄭轂然廖終與秦不合而<lb/>
岀但𥘉不能别義利之分亦是平時講之不<lb/>
熟也鄭博士某舊見之年七十餘云嘗見上<lb/>
　蔡先生先人甚敬之<lb/>
國說胡珵德輝所著文字問德輝何如人曰先<lb/>
　友也晉陵人曽從龜山游故所記多龜山說<lb/>
　話能詩文墨隷皆精好嘗見先人館中唱和<lb/>
<pb n="KR4d0137_SBCK_000-11b"/>
　一卷惟胡詩特佳趙忠簡公當國與張嵲巨<lb/>
　山同爲史官及趙公去位張魏公獨相以爲<lb/>
　元祐未必全是熈豐未必全非遂擢何掄仲<lb/>
李似表二人爲史官胡張所修史皆摽岀欲<lb/>
改之胡張遂求去及忠簡再入相遂去何李<lb/>
　依舊用胡張爲史官成書奏上弄得都成私<lb/>
　意<lb/>
龜山雜博是讀多少文字<lb/>
<pb n="KR4d0137_SBCK_000-12a"/>
</p>
<p>
龜山楊先生語録後録下<lb/>
<pb n="KR4d0137_SBCK_000-12b"/>
</p>
<p>
　　　後學天台呉堅<lb/>
　　　刋于福建漕治<lb/>
</p>
<p>
</p>
  </div>
</body>
</text>
</TEI>
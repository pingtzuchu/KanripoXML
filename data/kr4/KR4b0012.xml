<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4b0012_SBCK_001-1a"/>
謝宣城詩集巻第一<lb/>
　　賦<lb/>
　　　酬徳賦<hi>并序</hi>
右衛沈侯以冠世偉才眷予以國子以<hi>以字一本無</hi>建武<lb/>
二年予將南牧見贈五言予時病既以不堪涖職又<lb/>
不獲復詩四年予忝役朱方又致一首迫東偏冦亂<lb/>
良無暇日其夏還京師且事讌言未遑篇章之思沈<lb/>
侯之麗藻天逸固難以報章且欲申之賦頌得其盡<lb/>
體物之㫖詩不云乎無言不酬無徳不報言既未敢<lb/>
為酬然所報者寡於徳耳故稱之酬徳賦其辭曰<lb/>
<pb n="KR4b0012_SBCK_001-1b"/>
悲夫四㳺之代序六龍騖而不<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>輕盖靡於駿奔玉<lb/>
衡勞於拊翼嗟嵗晏之尠歡曽隂黙以悽側玄武伏<lb/>
扵重介宛虹潜以自匿覧其物之用捨相群芳之動<lb/>
植吊悴軀於華省理衣簮而自敕思披文而信道散<lb/>
奮懣於胷臆嗟民生之知用知莫深於知己彼知己<lb/>
之為深信懐之其何已牽弱葛之蔓延寄陵風於松<lb/>
𣏌指曲蓬之直達固有慿於原枲彼排虚與蹠實又<lb/>
相鳴於林池興伐木於友生詠承筐於君子矧景行<lb/>
之在斯方寄言於同恥求相仁於積習寓神心於名<lb/>
理惟敦䍧之旅嵗實興齊之二六奉武運之方昌覩<lb/>
<pb n="KR4b0012_SBCK_001-2a"/>
休風之未㳤龍樓儼而洞開梁邸煥其重複君奉筆<lb/>
於帝儲我曵𥚑於皇穆藉風雲之㐶景申遊好於蘭<lb/>
菊結徳言而為佩帶芳猷而為服援雅範以自緩懿<lb/>
前脩之所勖昔仲宣之彂頴實中郎之倒屣及士衡<lb/>
之籍甚託壮武之髙義有𣏌梓之貞心恊丹采之輝<lb/>
𬒳伊吾人之陋薄雖黼藻之何寘惟風雅之未變知<lb/>
雲綱之不廓譬曾棟之將傾必華欀之先落翳明離<lb/>
以上賔屬傳體於纎蕚周二輝而分崩擠九鼎於重<lb/>
壑雖魚鳥之欲安駭風川而廻薄㣲天道之布新嗟<lb/>
員首其焉託余窘迹以多愧塊離尤而獨處君紓組<lb/>
<pb n="KR4b0012_SBCK_001-2b"/>
於名邦貽話言於川渚悵分手於東津望徂舟而延<lb/>
佇慮古今之為隔豈山川之云阻頼先徳之龍興奉<lb/>
英靈之電舉事紫泥之密勿腰青緺而容與沾後惠<lb/>
以朅来竟卒獲其笑語我艤舟以命徒將汨徂於南<lb/>
夏既朂予以烱戒又引之以風雅若笙簧之在聴雖<lb/>
舒憂而可假昔痁病於漳濵思継歌而莫冩恩靈降<lb/>
之未已奉京粉而作傳臨邦塗之永陌懐余馬於騏<lb/>
馵望平津而出宿登崇岡而興賦顧歸幰之南迴引<lb/>
行鑣而東驅何瓌才之愽侈申贈辞於萱樹指代匠<lb/>
而切偲比治素而引喻方含毫而報章迫紛埃之東<lb/>
<pb n="KR4b0012_SBCK_001-3a"/>
騖釋末位以言歸忽乘馹以南赴連篇章之莫訓欲<lb/>
寄言於往句類鎩翮之難矯似洞源之不注意搔搔<lb/>
以杼䄂魂營營而馳騖爾腰㦸於戎禁我拂劒於郎<lb/>
闈願同車以日夜成望昏而掩扉時遊盤以未極睠<lb/>
落景之徂輝若清顔之倐忽各<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>賞之多違排重關<lb/>
而休告知南館之有依驂職門以右轉僕望路其如<lb/>
歸忘清漏之不緩惜曉露之方晞聞夫君之東守地<lb/>
隐蓄而懐仙登金華以問道得石室之名篇悟寰中<lb/>
之迫脅欲輕舉而捨旃離寵辱於毀譽去夭伐於腥<lb/>
羶忽携手以上征躋中皇之脩逈巾帝車之廣軾掉<lb/>
<pb n="KR4b0012_SBCK_001-3b"/>
河舟之輕艇歴星街之熠燿浮天潢之瀴溟機九轉<lb/>
於玉漿練七明於神鼎吹萬化而不喧度千春之可<lb/>
並齊天地於倐忽安事人間之紆婞㢤<lb/>
　　　思歸賦<hi>并序</hi>
夫鍳之積也無厚而給窮神之照心之徑也有域而<lb/>
懐重渊之深余少而薄遊身　防方思　俄然萬<lb/>
里晩自　省諒非一塗何則　此後闕<lb/>
余菲薄以固陋受恩靈而不訾施鍾黄之沃苦剖金<lb/>
符之陸離舟未濟而河廣塗方遥而馬疲忽中寝而<lb/>
念厲魂申旦而九移昔受教於君子逢知己之隆眄<lb/>
<pb n="KR4b0012_SBCK_001-4a"/>
披名立之羽儀沾宦成之藻絢羗服義而不怠豈臨<lb/>
岐而喻變勢方迅於轉圓理好旋於奔電援弱葛而<lb/>
能升踐重岡而不眩信提福之非已寕悔禍其如見<lb/>
大明廓以髙臨吹萬欣而同恱跨神臯之沃衍奉英<lb/>
藩之睿哲承比屋之隆化踵芳塵之餘烈懐齷齪之<lb/>
偏心無夸毗之誕節竟伊鬰而不怡頼遐討於先哲<lb/>
粉吾生之遊蕩彌一紀而歴兹自下車於江海涉青<lb/>
春於是時睠崇芒而引領望大夏而長思雖曲街之<lb/>
委陋猶窹寐而見之况神交而通夢眇河漢於佳期<lb/>
尔乃眷言薄暮南眺悠然將整歸轡願受一㕓考華<lb/>
<pb n="KR4b0012_SBCK_001-4b"/>
城之直陌相洛浦之廽阡連飛甍於故友接閑館以<lb/>
懐仙臨南塲以藝藿寄北池而採蓮睇激莖之靃靃<lb/>
望水葉之田田乃翦山木不日為功非輪非奐去斵<lb/>
去礲夜索綯而繞繞旦乘屋而芃芃竹擂踦區而經<lb/>
此䋲閈窈窕以臨東布菌蕭於踈撩織菼<graphic n="KR3016" url="https://raw.githubusercontent.com/kanripo/KR-Gaiji/master/images/KR3016.png" mimeType="image/png"/>於廽櫳<lb/>
於是籬挿芳槿門拂長楊園桃春發牎竹夏凉晨露<lb/>
晞而草馥㣲風起而樹香無芬菲以襲予空旖旎於<lb/>
都房恒離居以嵗月庸銷落而徒傷我聞時命有殖<lb/>
無遷徵事或在求理未甄譬豐草之區别随霜露而<lb/>
夭延背萱鮮於堂北尚幽幽而未捐茍外物以能惑<lb/>
<pb n="KR4b0012_SBCK_001-5a"/>
亦在應而無騫况朝霞之彩可嚥瓊扉之飾方宣養<lb/>
以虛白之氣悟以無生之篇豈加璧之贈可動執珪<lb/>
之位能纒歸来薄命聊以永年<lb/>
　　　七夕賦<hi>王命作奉護軍</hi>
金祇司矩火曜方流素鍾登御夷律鳴秋朱光既夕<lb/>
凉雲始浮盈多露之藹藹升明月之悠悠步廣階而<lb/>
延膝屬天媛之淹留嗟斯靈之㳤景招好仇於服箱<lb/>
邁姮娥而擢質凌瑶華而擅芳厭白玉以為飾霏丹<lb/>
霞而為裳迴龍駕之容裔乱鳯管之凄鏘騰燭光於<lb/>
西極命二妃於瀟湘軾帝車而捐玦凌天津而上翔<lb/>
<pb n="KR4b0012_SBCK_001-5b"/>
悵漢渚之夕漲欣河廣之既梁臨瑶席而宴語綿舎<lb/>
睇而娥揚嗟蘭夜之難永泣㑹促而怨長忌纎阿之<lb/>
方駕吝長庚之末光撫鳴琹而脩况浩安歌而自傷<lb/>
歌曰<lb/>
清絃愴兮桂觴酬雲幄静兮香風浮龍鑣蹀兮玉鵉<lb/>
整睠星河兮不可留分雙𬒮之一断何四氣之可周<lb/>
斯乃嚮像恍惚髣髴幽曖耳之無聞目之無績故鍾<lb/>
皷聞而延子隠白日沈而季后對豈形噐之所求亦<lb/>
理將其如昩君王壮思風飛冲情雲上顧楚詩而縱<lb/>
轡瞻蘭書而競爽實研精之多暇聊餘日之駘蕩賦<lb/>
<pb n="KR4b0012_SBCK_001-6a"/>
幽靈以去惑排視聴而玄徃哂陽雲於荊梦賦洛篇<lb/>
於陳想乃澄心而閑邪庶綢繆於兹賞<lb/>
　　　髙松賦<hi>陵王教作奉司徒竟</hi>
閑品物於幽記訪叢育於秘經廵記林之珍望識斯<lb/>
松之最靈提於巖以群茂臨於水而宗生豈榆栁之<lb/>
比性指冥椿而䓁齡若夫脩幹垂隂喬柯飛穎望肅<lb/>
肅而既閑即㣲㣲而方静懐風音而送聲當月露而<lb/>
留影既芊眠於廣隰亦迢遰於孤嶺集九仙之羽儀<lb/>
棲五鳳之光景固松木之為選貫山川而自永尔乃<lb/>
青春受謝雲物含明江臯緑草曖然已平紛弱葉而<lb/>
<pb n="KR4b0012_SBCK_001-6b"/>
</p>
<p>
凝照競新藻而抽英陵翠山而如剪施懸蘿而共輕<lb/>
至於星囬窮紀沙鴈相飛同雲映其無色陽光沉而<lb/>
減暉卷風<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>之吸欻積霰雪之嚴霏豈凋貞於嵗暮<lb/>
不受令於霜威若乃體同噐制質兼上才夏書称其<lb/>
岱畎周篇詠其徂徕乃屈已以弘用構大壮於雲臺<lb/>
幸為翫於君子留神心而顧懐君王乃徒讌蘭室觧<lb/>
佩明椒搴幽蘭於夕隂詠聳幹於琴朝陵髙山以致<lb/>
思御風景而逍遥夷黻冕之隆貴懐汾陽之寂寥邈<lb/>
道勝於千祀藴神理而自超夫江海之為大實㳙澮<lb/>
之所歸瞻衡恒之峻極不讓壌於塵㣲嗟孤陋之無<lb/>
<pb n="KR4b0012_SBCK_001-7a"/>
取幸聞道於清徽理弱羽於九萬愧不能兮奮飛<lb/>
　　　杜若賦<hi>二十六於坐獻奉随王教作時年</hi>
慿瑶圃而宣㳺臨水木而延佇栁含色於逺岸泉鏡<lb/>
流於枉渚䕃緑竹以淹留藉幽蘭而容與覧兹榮之<lb/>
恱茂紛為芳於清籞觀夫結根擢色彂曜垂英緑春<lb/>
巒以纎布䕃凉潭而影清景奕奕以四照枝靡靡而<lb/>
葉傾冐霜蹊以獨舊當春郊而逕平搴汀洲以企予<lb/>
懐石泉於幽情嗟中巖之纎草厠金芝於芳叢夕舒<lb/>
榮於溽露旦發彩於春風承羲陽之光景庶無悲於<lb/>
轉蓬<lb/>
<pb n="KR4b0012_SBCK_001-7b"/>
</p>
<p>
　　　野鶩賦<hi>并序</hi>
有門人斃二野鶩因以為獻余時命以登爼用待賔<lb/>
客客有愛其羽毛請余為賦其詞曰<lb/>
夫何羅人之伎巧薦江海之逸禽落摩天之逓羽絶<lb/>
歸飛之好音碎文錦之丹臆裂雕綺之翠衿孤雛驚以<lb/>
靡翼羇雌呌而莫尋越滄流以逺致乃交貿以兼金<lb/>
因閽寺以傳言排䆳户以重深貴敷任以取愛願登<lb/>
爼以甘心<lb/>
　　　遊後園賦<lb/>
積芳兮選木幽蘭兮翠竹上蕪蕪以䕃景下田田兮<lb/>
<pb n="KR4b0012_SBCK_001-8a"/>
被谷左蕙畹兮彌望右芝原兮冩目山霞起而削成<lb/>
水積明以經復於是敞風閨之藹藹聳雲館之苕苕<lb/>
周步櫩以升降對玉堂之沉寥追夏徳之方暮望秋<lb/>
清之始<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>藉宴私而遊衍特晤語而逍遥尔乃日栖<lb/>
榆栁霞照夕陽孤蝉以散去鳥成行惠氣湛兮惟殿<lb/>
肅清隂起兮池館凉陳象設兮以王鎭粉蘭藉兮咀<lb/>
桂漿仰微塵兮羙無度奉英軌兮式如璋藉髙文兮<lb/>
清談預含毫兮握芳則觀海兮為冨乃㳺聖兮知方<lb/>
　　　臨楚江賦<lb/>
爰自山南薄暮江潭滔滔積水褭褭霜嵐憂與戞兮<lb/>
<pb n="KR4b0012_SBCK_001-8b"/>
竟無際客之行兮嵗已嚴尔乃雲沈囬岫風蕩中川<lb/>
馳波鬰素駭浪浮天明沙宿莽石路相懸於是霧隠<lb/>
行鴈霜眇虚林迢迢落景萬里生隂列攅笳兮極浦<lb/>
弭蘭鷁兮江潯奉玉罇之未暮飡勝賞之芳音願希<lb/>
光兮秋月庻永照於遺簮<lb/>
　　　擬宋玉風賦<hi>教作奉司徒</hi>
起日域而揺落集桂宫而送清開翠帳之影藹響行<lb/>
珮之輕鳴揚淮南之妙舞發齊后之妍聲下鴻池而<lb/>
蓮散上雀臺而雲生至於新虹明嵗髙月照秋晬儀<lb/>
廼豫冲想雲浮鄒馬之賔咸至申穆之醴巳酬朝役<lb/>
<pb n="KR4b0012_SBCK_001-9a"/>
登楼之詠夕引小山之謳猒朱邸之沉䆳思䡖舉而<lb/>
逺㳺驌驦之馬魚躍飄鍳車而水流此乃宋玉之盛<lb/>
風也夫子雲寂寂叔夜髙張煙霞潤色荃荑結芳出<lb/>
磵幽而泉冽入山戸而松凉眇神王於丘壑獨超逺<lb/>
於孤觴斯則幽人之風也<lb/>
　　樂府　齊雩祭歌八首<lb/>
清明暢禮樂新候龍景練貞辰<lb/>
陽律亢隂晷伏耗下土薦穜稑<lb/>
宸儀警王度乾嗟雲漢望昊天<lb/>
張盛樂奏雲儛集五精延帝祖<lb/>
<pb n="KR4b0012_SBCK_001-9b"/>
雩有諷榮有秩秬鬯芬圭瓚苾<lb/>
靈之来帝閽開車煜燿吹徘徊<lb/>
停龍轙徧觀此凍雨飛祥雲靡<lb/>
壇可臨奠可歆對甿<graphic n="KR4091" url="https://raw.githubusercontent.com/kanripo/KR-Gaiji/master/images/KR4091.png" mimeType="image/png"/>鍳皇心<lb/>
　　　　右迎神歌八章章四句句三言<lb/>
濬哲維祖長發其武帝出自重震光御寓七徳攸宣<lb/>
九疇咸叙静難荆衡凝威蠡浦<lb/>
昧旦丕承夕惕刑政化一車書徳馨粢盛昭星夜景<lb/>
非雲曉慶衢室成隂壁水如鏡<lb/>
禮充玉帛樂被匏絃於鑠在詠陟配于天自宫徂兆<lb/>
<pb n="KR4b0012_SBCK_001-10a"/>
靡愛牲牷我將我享永祚豊年<lb/>
　　　　右世祖武皇帝歌三章章八句句四言<lb/>
營翼日鳥殷宵凝氷泮玄蟄昭<lb/>
景陽陽風習習女夷歌東皇集<lb/>
奠春酒秉青珪命田祖渥群黎<lb/>
　　　　右青帝歌三章章四句句三言<lb/>
惟此夏徳徳恢台两龍在御炎精来<lb/>
火景方中南譌秩靡草云黄含桃實<lb/>
族雲蓊鬰温風煽興雨祁祁黍苗遍<lb/>
　　　　右赤帝歌三章章二句句七言<lb/>
<pb n="KR4b0012_SBCK_001-10b"/>
禀火自髙明毓金挺剛克凉燠資成化群方載厚徳<lb/>
陽季勾萌達炎祖溽暑融啇暮百工止嵗極凌隂沖<lb/>
泉流疏已清原隰逺而<hi>句已一作</hi>平咸言祚惟億敦民保<lb/>
髙京<lb/>
　　　　右黄帝歌三章章四句句五言<lb/>
帝說于兑報矩固司蔵百川收潦精景應金方<lb/>
嘉樹離披榆関命賔鳥夜月如霜金風方嫋嫋<lb/>
啇隂肅殺萬寶咸赤遒勞㢤望嵗埸㓛冀可收<lb/>
　　　　右白帝歌三章章二句句九言<lb/>
白日短玄夜深招揺轉移大隂霜鍾鳴冥陵起星迴<lb/>
<pb n="KR4b0012_SBCK_001-11a"/>
俾栖糧惟萬箱里情暢景明昌<lb/>
　　　　右送神歌五章章四句句三言<lb/>
　　四言詩<lb/>
　　　侍宴華光殿曲水奉敕為皇太子作<lb/>
旁求遂古逖聽鴻名大寳曰位得一為貞朱綈叶祉<lb/>
緑字摛英升配同貫進讓殊聲<lb/>
大横將屬㑹昌已命國步中阻宸居膺慶璽劒先傳<lb/>
龜玉増映宗堯有緒復禹無競<lb/>
禮行郊社人神受職寳效山川鱗羽變色玄塞北靡<lb/>
丹徼南極浮毳駕風飛<hi>非一作</hi>泳登<hi>非一作</hi>陟<lb/>
<pb n="KR4b0012_SBCK_001-11b"/>
能官民秀利建天跗枵鶉列野營綘分區論思帝則<lb/>
獻納宸樞麟趾方<hi>公一作</hi>定鵜翼誰濡<lb/>
西帝藹藹東都濟濟秋秡濯流春褉浮醴初吉云獻<lb/>
上除方啟昔駕陽頻<hi>禎一作</hi>今帳雲陛<lb/>
嘉樂舊矣芳宴在斯載留神矚有睟天儀龍精已映<lb/>
威仰未移葉依黄鳥花落春池<lb/>
髙殿弘敞禁林稠密青嶝崛起丹楼間出翠葆随風<lb/>
金戈動日惆悵清管徘徊輕佾<lb/>
㶚滻入筵河淇流阼海若<hi>蝸谷一作</hi>来徃觴肴㳂泝歡飫<lb/>
終日清光欲暮輕貂<hi>豹一作</hi>囬道<hi>首/一作</hi>華組徐歩<hi>一作終日</hi>
<pb n="KR4b0012_SBCK_001-12a"/>
<hi>終有</hi>
登賢博望獻<hi>載一作</hi>賦清漳漢貳稱敏魏两垂芳監撫<lb/>
有則匕鬯無方瞻言守噐永媿元良<lb/>
　　　三日侍華光殿曲水宴代人應詔<lb/>
群分未辨類聚兹式天睠休明且求至徳御繁實簡<lb/>
制動惟黙官府百王衣裳萬國<lb/>
中葉遭閔副内多違悠悠靈貺爰有適歸於昭睿后<lb/>
撫運天飛凝居中縣神動外畿<lb/>
縣象著明離光乃位我有儲徳微猷渊備長夀察書<lb/>
龍楼迴轡重道上庠行遵儒肆<lb/>
<pb n="KR4b0012_SBCK_001-12b"/>
朝陽有幹布葉萋萋思皇威矣鵷羽髙棲出馳先輅<lb/>
入秉介珪瞻秦望井建魯分奎<lb/>
求賢每勞得士方逸有覺斯順無文咸秩萬箱惟重<lb/>
百鍰載䘏屈草戒諛階蓂紀日<lb/>
文敎已肅武節既馳榮光可照合璧如規載懐姑射<lb/>
尚想瑶池濯龍乃飾天渊在斯<lb/>
作樂順動實符時義上春𥘉吉亦留渊寄紅樹巖舒<lb/>
青莎<hi>藴一作</hi>水被雕梁虹拖雲甍鳥跂<lb/>
髙縣甲帳周褰黼帷長筵列陛激水旋墀浮醪聚蟻<lb/>
靈蔡呈姿河宗躍踢海介䕫跜<lb/>
<pb n="KR4b0012_SBCK_001-13a"/>
弱腕纎腰遷延妙舞秦筝趙瑟殷勤促柱降席連緌<lb/>
稱觴接武稽首萬年獻兹多祜<lb/>
天地既成泉流既清薄暮沾幸屬奉文明將標齊配<lb/>
刻掃秦京願馳龍漠飲馬縣旌<lb/>
　　　三日侍宴曲水代人應詔<lb/>
神埋内寂機象外融遺情汾水垂見鴻宫樹以司牧<lb/>
匪我求䝉徒勤日用誰噐玄功<lb/>
徃晦必明來碩資蹇於皇克聖時乘御辯寳暦載暉<lb/>
瑶光重踐昭昭舊物熈熈遷善<lb/>
當宁日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>求衣未明抵璧焚翠銷劒墮城九疇式序<lb/>
<pb n="KR4b0012_SBCK_001-13b"/>
三群再清虞箴罔闕朦奏傳聲<lb/>
麗景則春儀方在震重聖積厚金式瓊潤天爵必諧<lb/>
王臣咸藎譬諸華霍惟邦之鎮<lb/>
正朔葱澣冠冕卭越争長明堂相趨魏闕龜象南薦<lb/>
環裘西發巢閣易窺馴庭難䎀<lb/>
上已惟昔于彼褉流袚穢河滸張樂春疇既停龍駕<lb/>
亦汎鳬舟靈宫備矣無待兹遊<lb/>
𥘉鸎命曉朝霞<hi>華一作</hi>開夜飾陛導源迴伊流㶚極望<lb/>
天渊曲阻謻榭閑館巖敞長廊水架<lb/>
金觴揺蕩玉爼推移筵浮水豹席擾雲螭寥亮琴瑟<lb/>
<pb n="KR4b0012_SBCK_001-14a"/>
嗷咷塤箎觀兹廣讌穆是天儀<lb/>
周道如砥康衢載直徒媿玄黄負恩無力華轓徒駕<lb/>
長纓未飾相彼失晨寕忘皷翼<lb/>
謝宣城詩集卷第一<lb/>
</p>
<p>
</p>
  </div>
<div> <lb/>
    <p>
<pb n="KR4b0012_SBCK_002-1a"/>
謝宣城詩集卷第二<lb/>
　　鼓吹曲<lb/>
　　　元㑹曲<lb/>
二儀啟昌暦三陽應慶期珪贄紛咸序鯷譯憬来思<lb/>
分階赩組練充庭羅翠旗觴流白日下吹溢景雲滋<lb/>
天儀穆藻殿萬宇夀皇基<lb/>
　　　郊祀曲<lb/>
六宗禋配嶽五畤奠甘泉整蹕游九闕清簘開八埏<lb/>
鎗鎗玉鑾動溶溶金陣旋均宫光已屬<hi>注音</hi>升柴禮既<lb/>
䖍福饗雲之集南嶽固斯年<lb/>
<pb n="KR4b0012_SBCK_002-1b"/>
　　　鈞天曲<lb/>
髙宴顥天臺置酒迎風觀笙鏞禮百神鍾石動雲漢<lb/>
瑶池寳瑟驚綺席舞衣散紫鳳来参差玄鶴至凌亂<lb/>
已慶明庭樂誰想南風弹<lb/>
　　　　右三曲頌帝功<lb/>
　　　入朝曲<lb/>
江南佳麗地金陵帝王州逶迤帶緑水迢逓起朱樓<lb/>
飛甍夾馳道垂楊䕃御溝凝笳翼髙盖疊鼓送華輈<lb/>
獻納雲臺表功名良可收<lb/>
　　　出藩曲<lb/>
<pb n="KR4b0012_SBCK_002-2a"/>
雲枝紫㣲内分組承明阿飛艎遡極浦旌節去関河<lb/>
眇眇蒼山色沉沉寒水波鐃音色渝曲簫鼓盛唐歌<lb/>
夫君邁惟徳江漢仰清和<lb/>
　　　校獵曲<lb/>
凝霜冬十月殺盛凉飊開原澤廣千里騰騎紛徃来<lb/>
平罝望烟合烈火從風逥殪獸華容浦張樂荆山臺<lb/>
虞人昔有喻明哲時戒哉<lb/>
　　　　右三曲頌藩徳<lb/>
　　　從戎曲<lb/>
選旅辭轘轅弭節趋向源日起霜戈照風逥連旗飜<lb/>
<pb n="KR4b0012_SBCK_002-2b"/>
紅塵朝夜合黄沙萬里昏嘹唳清笳轉蕭條邉馬煩<lb/>
自勉輟耕願征役去何言<lb/>
　　　送逺曲<lb/>
北梁辭歡宴南浦送佳人方衢控龍馬平路騁朱輪<lb/>
瓊筵妙舞絶桂席羽觴陳白雲丘陵逺山川時未因<lb/>
一為清吹激潺湲傷别巾<lb/>
　　　登山曲<lb/>
天明開秀㟧瀾光媚碧堤風盪翻鸎亂雲行芳樹低<lb/>
暮春春服羙游駕陵丹梯升嶠既小魯登巒且悵齊<lb/>
王孫尚遊衍蕙草芳萋萋<lb/>
<pb n="KR4b0012_SBCK_002-3a"/>
　　　泛水曲<lb/>
玉露沾翠葉金風鳴素枝罷逰平樂苑泛鷁昆明池<lb/>
旌旗散容裔簫鼓吹参差日晩厭遵渚採菱贈清漪<lb/>
百年如流水寸心寕共知<lb/>
　　　　右四曲<hi>闕三字</hi>
　　同知右率諸公賦鼓吹曲名先成為次<lb/>
　　　芳樹　沈右率<hi>約</hi>
彂蕚九華㟪開跗露寒側氛氲非一香参差多異色<lb/>
宿昔寒飊舉摧殘不可識霜雪交横至對之長嘆息<lb/>
　　　當對酒　范通直<hi>雲</hi>
<pb n="KR4b0012_SBCK_002-3b"/>
對酒心自足故人来共持方恱羅衿觧誰念髪成絲<lb/>
徇徃良為達求名本自欺追君當歌日及我傾罇時<lb/>
　　　臨高臺<hi>眺</hi>時為随王文斈<lb/>
千里常思歸登臺瞻綺翼裁見孤鳥還未辨連山極<lb/>
四靣動清風朝夜起寒色誰識<hi>念一作</hi>倦逰者嗟此故<lb/>
郷憶<lb/>
　　　巫山髙　王尹丞<hi>融</hi>
仿像巫山髙薄暮陽臺曲烟華乍舒巻行芳時断續<lb/>
彼羙如可期窹言紛在屬撫然坐相望秋風下庭緑<lb/>
　　　有所思　劉中書<hi>繪</hi>
<pb n="KR4b0012_SBCK_002-4a"/>
别離安可再而我更重之佳人不相見明月空在帷<lb/>
共銜滿堂酌獨歛向隅眉中心亂如雲寜知有所思<lb/>
　　同前再賦<lb/>
　　　芳樹<hi>眺</hi>
早翫華池陰復鼓滄洲枻旖旎芳若斯葳㽔紛可継<lb/>
霜下桂枝銷怨與飛蓬逝不厠玉盤滋誰憐終萎細<lb/>
　　　同前<hi>融</hi>
相望早春日煙花雜如霧復此佳麗人含姿結芳樹<lb/>
綺羅已自情萱風多有趣去来徘徊者佳人不可遇<lb/>
　　　臨高臺<hi>約</hi>
<pb n="KR4b0012_SBCK_002-4b"/>
高䑓不可望逺望使人愁連山無断絶河水復悠悠<lb/>
所思曖何在洛陽南陌頭可望不可至何用觧人憂<lb/>
　　　有所思<hi>融</hi>
如何有所思而無相見時宿昔夢顔色階庭尋履綦<lb/>
髙歌更何已引滿終自期<hi>時一作</hi>欲知憂能老為視鏡<lb/>
中絲<lb/>
　　　巫山髙<hi>繪</hi>
髙堂與巫山參差欝相望灼爍在雲間氛氲出霞上<lb/>
散雨收夕䑓行雲巻晨帳出沒不易期嬋娟似惆悵<lb/>
　　　同前<hi>雲</hi>
<pb n="KR4b0012_SBCK_002-5a"/>
巫山髙不極白日隠光暉遥遥朝雲出㝠㝠暮雨歸<lb/>
巖懸無獸跡林暗鳥疑飛抌席竟誰薦相望空依依<lb/>
　　同賦雜曲名<lb/>
　　　陽春曲　檀秀才<lb/>
青雲獻𥘉嵗白日映雕梁蘭萌猶自短菰菜禾能長<lb/>
已見花紅落復聞花蘂香樂此試遊衍誰知心獨傷<lb/>
　　　緑水曲　江朝請<lb/>
塘上蒲欲齊汀洲杜將歇春心既易蕩春流豈難越<lb/>
桂棹及春風菱影映𥘉月芳草若可贈為君歩羅襪<lb/>
　　　採菱曲　陶功曹<lb/>
<pb n="KR4b0012_SBCK_002-5b"/>
朝日映蘭澤乗風入桂嶼棹歌已流倡䡖舟復容與<lb/>
勿遽桂期移方追明月侣採採詎盈匊還望空延佇<lb/>
　　　秋竹曲<hi>眺</hi>時為宣城守<lb/>
㛹姢綺窓北結根未參差從風既裊裊映日頗離離<lb/>
欲求棗下吹别有江南枝但能凌白雪貞心䕃曲池<lb/>
　　　白雪曲　朱孝㢘<lb/>
凝雲沒霄漢從風飛且散連翩下幽谷徘徊依井幹<lb/>
既興楚客謡亦動周王歎所恨輕寒質不迨春歸旦<lb/>
　　永明樂<lb/>
　　　第一<lb/>
<pb n="KR4b0012_SBCK_002-6a"/>
帝圖潤九有皇風浮四溟永明一為樂咸池無復靈<lb/>
　　　第二<lb/>
民和禮樂富世清歌頌徽鴻名軼卷領稱首邁垂衣<lb/>
　　　第三<lb/>
朱臺鬰相望青槐紛馳道秋雲湛甘露春風散芝草<lb/>
　　　第四<lb/>
龍楼日月照淄館風雲清儲光温似玉藩度式　瓊<lb/>
　　　第五<lb/>
化洽鯷海君恩變龍庭長西北騖環裘東南盡龜象<lb/>
　　　第六<lb/>
<pb n="KR4b0012_SBCK_002-6b"/>
出車長洲苑選旅朝夕川絡絡結雲騎奕奕泛戈舡<lb/>
　　　第七<lb/>
燕駟遊京洛趙服麗有暉清歌留上客妙舞　將歸<lb/>
　　　第八<lb/>
實相薄五禮妙化開六塵明祥已玉燭　金輪<lb/>
　　　第九<lb/>
生蔑苧蘿性身與佳惠隆飛纓入華殿屣歩出重宫<lb/>
　　　第十<lb/>
綵鳯鳴朝陽玄鶴舞清啇瑞此永明曲千載今為皇<lb/>
　　　玉階怨<lb/>
<pb n="KR4b0012_SBCK_002-7a"/>
夕殿下珠簾流螢飛復息長夜縫羅衣思君此何極<lb/>
　　　金谷聚<lb/>
璖椀送佳人玉桮要上客車馬一東西别後思今夕<lb/>
　　　王孫遊<lb/>
緑草蔓如絲雜樹紅英發無論君不歸君歸芳已歇<lb/>
　　　銅爵悲<lb/>
落日髙城上餘光入繐帷寂寂深松晩寕知琴瑟悲<lb/>
　　　江上曲<lb/>
易陽春草出踟蹰日已暮蓮葉向田田淇水不可渡<lb/>
願子淹桂舟時同千里路千里既相託桂舟復容與<lb/>
<pb n="KR4b0012_SBCK_002-7b"/>
江上可採蓮清歌共南楚<lb/>
　　　曲池之水<lb/>
緩步遵莓渚披襟待蕙風芙蕖舞䡖蔕包筍出芳叢<lb/>
浮雲自西北海江思無窮鳥去能傳響見我緑琴中<lb/>
<hi>作側琴緑琴一</hi>
　　　同謝諮議詠銅爵臺<lb/>
繐帷飄井幹罇酒若平生鬰鬰西陵樹詎聞歌吹聲<lb/>
芳襟染涙迹婵媛空復情玉座猶寂漠况乃妾身䡖<lb/>
謝宣城詩集巻第二<lb/>
</p>
<p>
</p>
  </div>
<div> <lb/>
    <p>
<pb n="KR4b0012_SBCK_003-1a"/>
謝宣城詩集巻第三<lb/>
　　　將發石頭上烽火樓<lb/>
徘徊戀京邑躑躅躧曽阿陵髙墀闕近眺逈風雲多<lb/>
荆吴阻山岫江海合瀾波歸飛無羽翼其如别離何<lb/>
　　　荅王世子<lb/>
飛雪天山来飄聚繩櫺外蒼雲暗九重北風吹萬籟<lb/>
有酒招親朋思與清顔㑹熊席惟尔安羔裘豈吾帶<lb/>
公子不垂堂誰肯憐蕭艾<lb/>
　　　荅張齊興<lb/>
荆山嵸百里漢廣流無極北馳星晷正南望朝雲色<lb/>
<pb n="KR4b0012_SBCK_003-1b"/>
川隰同幽快冠冕異今昔子肅两岐功我滯三冬職<lb/>
誰知京洛念髣髴昆山側何夕登城壕潜池隠復直<lb/>
地逈聞遥蝉天長望歸翼清文忽景麗思泉紛實飾<lb/>
勿言脩路阻勉子康衢力曾崖寂且寥歸軫逝言陟<lb/>
　　　酬王晋安<lb/>
梢梢枝早勁塗塗露晩晞南中榮橘柚寕知鴻鴈飛<lb/>
拂霧朝清閣日旰坐<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>闈悵望一途阻参差百慮依<lb/>
春草秋更緑公子未西歸誰能久京洛緇塵染素衣<lb/>
　　　暫使下都夜彂新林至京邑贈兩府同僚<lb/>
大江流日夜客心悲未央徒念関山近終知返路長<lb/>
<pb n="KR4b0012_SBCK_003-2a"/>
秋河曙耿耿寒渚夜蒼蒼引領見京室官雉正相望<lb/>
金波麗鵁鵲玉䋲低建章驅車鼎門外思見昭丘陽<lb/>
馳暉不可接何况隔两郷風煙有鳥路江漢限無梁<lb/>
常恐鷹集擊時菊委嚴霜寄言罻羅者寥廊已高翔<lb/>
　　　始出尚書省<lb/>
惟昔逢休明十載朝雲陛既通金閨籍復酌瓊筵醴<lb/>
宸景厭照臨風昏淪継體紛虹亂朝日濁河穢清濟<lb/>
防口猶寛政餐荼更如薺英衮暢人謀文明固天啟<lb/>
青精翼紫軼黄旗映朱邸還覩司隷章復見東都禮<lb/>
中區咸已泰輕生諒昭洒趋事辭宫闕載筆陪旌棨<lb/>
<pb n="KR4b0012_SBCK_003-2b"/>
邑里何踈蕪寒流自清泚衰栁尚沈沈凝露方泥泥<lb/>
零落悲友朋歡娱宴兄弟既秉丹石心寕流素絲涕<lb/>
因此得蕭散垂竿深澗底<lb/>
　　　直中書省<lb/>
紫殿肅隂隂<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>庭赫弘敞風動萬年枝日華承露掌<lb/>
玲瓏結綺錢深沉映朱網紅藥當階翻蒼苔衣砌上<lb/>
兹言翔鳳池鳴珮多清響信美非吾室中園思偃仰<lb/>
朋情以鬰陶春物方駘蕩安得凌風翰聊恣山泉賞<lb/>
　　　觀朝雨<lb/>
朔風吹飛雨蕭條江上來既灑百常觀復集九成臺<lb/>
<pb n="KR4b0012_SBCK_003-3a"/>
空濛如薄霧散漫似輕埃平明振衣坐重門猶未開<lb/>
耳目暫無擾懐古信悠哉戢翼希驤首乘流畏曝鰓<lb/>
動恩無兼遂政路多徘徊方同戰勝者去翦北山莱<lb/>
　　　新亭渚别范零陵<hi>雲</hi>
洞庭張樂地瀟湘帝子游雲去蒼梧野水還江漢流<lb/>
停驂我悵望輟棹子夷猶廣平聴方籍茂陵將見求<lb/>
心事俱已矣江上徒離憂<lb/>
　　　之宣城郡出新林浦向板橋<lb/>
江路西南求㱕流東北騖天際識帰舟雲中辨江樹<lb/>
旅思倦揺揺孤游昔已屢既<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>懐禄情復恊滄洲趣<lb/>
<pb n="KR4b0012_SBCK_003-3b"/>
</p>
<p>
囂塵自兹隔賞心於此過雖無玄豹姿終隠南山霧<lb/>
　　　始之宣城郡<lb/>
下帷闕章句髙談愧名理踈散謝公卿蕭條依掾史<lb/>
簮髪逢嘉惠敎義承君子心迹苦未并憂歡將十祀<lb/>
幸霑雲雨慶方轡參多士振鷺徒追飛群龍難隷齒<lb/>
烹鮮止貪競共治屬㢘耻伊余昧損益何用祗千里<lb/>
觧劒北宫朝息駕南川涘寕希廣平詠聊慕華隂市<lb/>
棄置宛洛遊多謝金門裏招招漾輕檝行行趨巖趾<lb/>
江海雖未從山林於此始<lb/>
　　　宣城郡内登望<lb/>
<pb n="KR4b0012_SBCK_003-4a"/>
借問下車日匪直望舒圓寒城一以眺平楚正蒼然<lb/>
山積陵陽阻溪流春糓泉威紆距遥甸巉嵒帶逺天<lb/>
切切隂風暮桑柘起寒烟悵望心已極惝怳魂屡遷<lb/>
結髮倦為旅平生早事邉誰規鼎食盛寕要狐白鮮<lb/>
方棄汝南諾言稅遼東田<lb/>
　　　冬日晩群事隙<lb/>
案牘時間暇偶坐觀卉木䬃䬃滿池荷翛翛䕃牎竹<lb/>
簷隙自周流房櫳閑且肅蒼翠望寒山峥嶸瞰平陸<lb/>
已惕慕歸心復傷千里目風霜旦夕蕯蕙草無芬馥<lb/>
云誰羙笙簧孰是厭薖軸願言追逸駕臨澤餌秋菊<lb/>
<pb n="KR4b0012_SBCK_003-4b"/>
　　　後齋逈望<lb/>
髙軒瞰四野臨牖眺襟帶望山白雲裏望水平原外<lb/>
夏木轉成帷秋荷漸如盖鞏洛常睠然揺心似懸斾<lb/>
　　　落日悵望<lb/>
昧旦多紛喧日宴未遑捨落日餘清隂髙枕東牎下<lb/>
寒槐漸如東秋菊行當把借問此何時凉風懐朔馬<lb/>
已傷慕歸客復思離居者情嗜幸非多案牘偏為寡<lb/>
既乏琅邪政方憇洛陽社<lb/>
　　　望三湖<lb/>
積水照頳霞髙䑓望㱕翼平原周逺近連汀見紆直<lb/>
<pb n="KR4b0012_SBCK_003-5a"/>
葳蕤向春秀芸黄共秋色薄暮傷㦲人嬋媛復何極<lb/>
　　　遊山<lb/>
託養因支離乗閑遂疲蹇語黙良未尋得丧云誰辨<lb/>
幸涖山水都復值清冬緬凌崖必千仞尋溪將萬轉<lb/>
堅崿既崚嶒逥流復宛澶杳杳雲竇深渊渊石溜淺<lb/>
傍眺鬰篻簩還望深柟楩荒隩𬒳葴莎崩壁帶苔蘚<lb/>
鼯狖呌層嵁鷗鳬戯沙衍觸賞聊自觀即趣咸已展<lb/>
經目惜所遇前路　方踐無言蕙草歇留垣芳可搴<lb/>
尚子時未帰　生思自免求志昔所欽勝迹今能選<lb/>
寄言賞心客得性良為善<lb/>
<pb n="KR4b0012_SBCK_003-5b"/>
　　　賽敬亭山廟喜雨<lb/>
夕帳懐椒糈蠲景㓗膋薌登秋雖未獻望嵗佇年祥<lb/>
潭渊深可厲狹斜車未方蒙籠度絶限出沒見林堂<lb/>
秉玉朝群帝樽桂迎東皇排雲接虬盖蔽日下霓裳<lb/>
㑹舞紛瑶席安歌遶鳳梁百味芬綺帳四座沾羽觴<lb/>
福　延氓澤樂極思故鄊登山騁㱕望原雨晦茫茫<lb/>
胡寕昧千里觧佩拂山荘<lb/>
　　　　祀敬亭山廟<lb/>
翦削兼太華峥嶸跨玄圃貝闕眡阿官薜帷隂網戸<lb/>
參差時未来徘徊望澧浦椒醑若馨香無絶傳終古<lb/>
<pb n="KR4b0012_SBCK_003-6a"/>
　　　逰敬亭山<lb/>
兹山亘百里合沓與雲齊隐淪既已託靈異居然棲<lb/>
上干蔽白日下屬帶迴溪交藤荒且蔓樛　聳復低<lb/>
獨鶴方朝唳饑鼯此夜啼泄雲已漫漫夕雨亦凄凄<lb/>
我行雖紆組兼得尋幽蹊縁源殊未極歸徑窅如迷<lb/>
要欲追竒趣即此陵丹梯皇㤙竟已矣兹理庻無睽<lb/>
　　　賦貧民田<lb/>
假<hi>佳一作</hi>遇<hi>一作</hi>非將迎靖共<hi>静拱一作</hi>延殊慶中嵗歴三<lb/>
臺旬月典邦政㑹<hi>曾一作</hi>是共治<hi>怡一作</hi>情敢忘䘏貧病<lb/>
將無冨敎禮孰有知方性敦本抑工商均業省兼并<lb/>
<pb n="KR4b0012_SBCK_003-6b"/>
</p>
<p>
察壤見泉脉覘星視農正黍稷縁髙殖㩱<hi>梗一作</hi>稌即<lb/>
卑盛舊埓新塍分青苗白水映遥樹匝清陰連山周<lb/>
逺净即此風雲佳孤觴聊可命既㣲三載道庻藉两<lb/>
岐詠俾爾倉廪實余從谷口鄭<lb/>
　　　與江水曹至濵千戯<lb/>
山中上芳月故人清罇賞逺山翠百重逥流映千丈<lb/>
花枝聚如雪蕪絲散猶網别後能相思何嗟異封壤<lb/>
　　　送江水曹還逺館<lb/>
髙館臨荒途清川帶長陌上有流思人懐舊望歸客<lb/>
塘邉草雜紅樹際花猶白日暮有重城何由盡離席<lb/>
<pb n="KR4b0012_SBCK_003-7a"/>
　　　送江兵曹檀主簿朱孝㢘還上國<lb/>
方舟泛春渚携手趨上京安知慕歸客詎憶山中情<lb/>
香風蘂上發好鳥葉間鳴揮𬒮送君巳獨此夜琴聲<lb/>
　　　臨溪送别<lb/>
悵望南浦時徒倚北梁步葉下凉風𥘉日隐輕霞暮<lb/>
荒城逈易隂秋溪廣難渡沬泣豈徒然君子行多露<lb/>
　　　將遊湘水尋句溪<lb/>
既從陵陽釣桂鱗驂赤螭方尋桂水原謁帝蒼山垂<lb/>
辰哉且　㑹乘景弄清漪瑟　湲赴两歧<lb/>
輕蘋上靡靡雜石下離離寒草分花映戯鮪乗空移<lb/>
<pb n="KR4b0012_SBCK_003-7b"/>
</p>
<p>
興以暮秋月清霜落素枝魚鳥余方翫纓緌君自縻<lb/>
及兹暢懐抱山川長若斯<lb/>
　　　忝役湘洲與宣城吏民别<lb/>
弱齡倦簮履薄晩忝華奥閑沃盡地區山泉諧所好<lb/>
幸遇昌化穆悙<hi>淳一作</hi>俗罕驚暴四時從偃息三省無<lb/>
侵冐下車遽暄席紆紱始黔竈榮辱未皇敷徳禮何<lb/>
由導汨徂奉南岳兼秩典邦號疲馬方云驅鉛刀安<lb/>
可操遺惠良寂寞恩靈亦匪報桂水日悠悠結言幸<lb/>
相勞吐納貼爾和窮通朂所蹈<lb/>
　　　休沐重還丹陽道中<lb/>
<pb n="KR4b0012_SBCK_003-8a"/>
薄遊弟從昔思閑願罷歸還卭歌賦似休汝車騎非<lb/>
㶚池不可别伊川難重違汀葭稍靡靡江菼復依依<lb/>
田鵠逺相呌沙鴇忽争飛雲端楚山見林表吴岫㣲<lb/>
試與征徒望郷淚盡沾衣頼此盈罇酌含景望芳菲<lb/>
同我勞何事霑沐仰清徽志狹輕軒冕恩甚戀閨闈<lb/>
嵗華春有酒𥘉服偃郊扉<lb/>
　　　移病還園示親屬<lb/>
疲䇿倦人世歛性就幽蓬停琴佇凉月滅燭聴㱕鴻<lb/>
凉薫乗暮晣秋華臨夜空葉低知露密崖断識雲重<lb/>
折荷葺寒𬒮開鏡眄衰容海暮騰清氣河關秘棲冲<lb/>
<pb n="KR4b0012_SBCK_003-8b"/>
</p>
<p>
烟衡時未歇芝澗去相從<lb/>
　　　出下館<lb/>
麥候始清和凉雨銷炎燠紅蓮揺弱荇丹藤繞新竹<lb/>
物色盈懐抱方駕娱耳目零落既難留何用存華屋<lb/>
　　　游東田<lb/>
戚戚苦無悰携手共行樂尋雲陟累榭随山望菌閣<lb/>
逺樹曖仟仟生烟紛漠漠魚戯新荷動鳥散餘花落<lb/>
不對芳春酒還望青山郭<lb/>
　　　秋夜講觧<lb/>
四縁去誰肇七識習未央沉沉<hi>潚潚一作</hi>倒營魄苦䕃蹙<lb/>
<pb n="KR4b0012_SBCK_003-9a"/>
愁腸琴瑟徒爛熳姱容空滿堂春顔遽㡬日秋壟終<lb/>
茫茫孰云濟沉溺假願託津梁惠唱摛泉湧妙演發<lb/>
金相空有定無執賔實固两忘自来乗首夏及此申<lb/>
暮霜雲物清晨景衣巾引夕凉風振蕉薘裂霜下梧<lb/>
楸傷<hi>梧桐傷一作露下</hi>六龍且無借三相寕乆長何時接靈<lb/>
應及子同舟航<lb/>
　　　秋夜<lb/>
秋夜促織鳴南鄰擣衣急思君隔九重夜夜空佇立<lb/>
北窓輕慢垂西户月光入何知白露下坐視階前濕<lb/>
誰能長分居秋盡冬復及<lb/>
<pb n="KR4b0012_SBCK_003-9b"/>
　　　春思<lb/>
茹溪發春水阰山起朝日蘭色望已同萍際轉如一<lb/>
巢鷰聲上下黄鳥弄儔匹邉郊阻遊衍故人盈契闊<lb/>
夢寐藉假簧思歸頼倚瑟幽念漸鬱陶山楹永為室<lb/>
　　　治宅<lb/>
結宇夕隂街荒途横九曲迢遰南川陽迤邐西山足<lb/>
闢館臨秋風敞䆫望寒旭風碎池中荷霜翦江南菉<lb/>
既無東都金且税東臯粟<lb/>
　　　冬緒覉懐示蕭諮議虞田曹劉江二常侍<lb/>
去國懐丘園入逺滯城闕寒燈耿霄夢清鏡悲曉髮<lb/>
<pb n="KR4b0012_SBCK_003-10a"/>
風草不留霜氷池共如月寂寞此閑惟琴樽任所對<lb/>
客念坐嬋媛年華稍菴薆風慕雲澤遊共奉荆臺繢<lb/>
<hi>績一作</hi>一聴春鶯喧再視秋虹没疲驂良易返恩<hi>一作</hi>
波不可越誰慕臨淄鼎當希茂陵渇依隐幸自從求<lb/>
心呆蕪昧方軫歸歟願故山芝未歇<lb/>
　　　懐故人<lb/>
芳洲有杜若可以贈佳期望望忽超逺何由見所思<lb/>
我行未千里山川已間之離居方嵗月故人不在兹<lb/>
清風動簾夜孤月照窓時安得同携手酌酒賦新詩<lb/>
　　　夜聴妓二首<lb/>
<pb n="KR4b0012_SBCK_003-10b"/>
</p>
<p>
瓊閨釧響聞瑶席芳塵滿要取洛陽人共命江南管<lb/>
情多舞態遲意傾歌弄緩知君密相親寸心傳玉椀<lb/>
　　　又<lb/>
上客光四座佳麗直千金挂釵報纓絶墯珥荅琴心<lb/>
娥眉已共笑清香復入衿歡樂夜方静翠帳垂沉沉<lb/>
　　　京路夜發<lb/>
擾擾整夜装肅肅戒徂两曉星正寥落晨光復泱漭<lb/>
猶霑餘露團稍見朝霞上故郷邈已夐山川脩且廣<lb/>
文奏方盈前懐人去心賞敕躬每跼蹐瞻㤙惟震蕩<lb/>
行矣倦路長無由稅歸鞅<lb/>
<pb n="KR4b0012_SBCK_003-11a"/>
　　　晚登三山還望京<lb/>
㶚涘望長安河陽視京縣白日麗飛甍参差皆可見<lb/>
餘霞散成綺澄江静如練喧鳥覆春洲雜英滿芳甸<lb/>
去矣方滯滛懐哉罷歡宴佳期悵何許淚下如流霰<lb/>
有情知望郷誰能鬒不變<lb/>
　　　髙齋視事<lb/>
餘雪映青山寒霧開白日曖曖江村見離離海樹出<lb/>
披就清　慿軒方乗筆列爼㱕单味連駕止容膝<lb/>
空為大國憂紛詭諒非一安得掃蓬徑銷吾愁與疾<lb/>
　　　郡内髙齋閑望荅吕法曹<hi>斉王法曹吕僧珎為</hi>
<pb n="KR4b0012_SBCK_003-11b"/>
</p>
<p>
結<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>何迢遰曠望極髙深窓中列逺岫庭際俯喬林<lb/>
日出衆鳥散山瞑孤猿吟已有池上酌復此風中琴<lb/>
非君美無度孰為勞寸心恵而能好我問以瑶華音<lb/>
若遺金門步見就此山岑<hi>作玉此一</hi>
謝宣城詩集巻第三<lb/>
</p>
<p>
</p>
  </div>
<div> <lb/>
    <p>
<pb n="KR4b0012_SBCK_004-1a"/>
謝宣城詩集巻第四<lb/>
　　　直石頭　蕭衍<lb/>
率土皆王土安知全髙尚東壟弃黍稷西遊入卿相<lb/>
屬逢利建始投分參末將尺一功未施河山賞已諒<lb/>
攝官因特暇曵𥚑聊起望鬱盤地勢逺參差百雉壮<lb/>
翠壁絳霄際丹樓青霞上夕池出濠渚朝雲生疊嶂<lb/>
籠鳥易為思屠羊無聊譲泰階端且平海水本無浪<lb/>
小臣何日歸頓轡從閑放<lb/>
　　　和蕭中庻直石頭<lb/>
九河亘積岨三<g n="菱-土+_鬯-匕">]□</g>鬱旁眺皇州揔地徳囬江款巖徼<lb/>
<pb n="KR4b0012_SBCK_004-1b"/>
</p>
<p>
井幹赩蒼林雲甍蔽層嶠川霞旦上薄山光晩餘照<lb/>
翔集亂歸飛虹蜺紛引擢君子奉神略瞰逈馮重峭<lb/>
彈冠已籍甚升車益英妙功存漢䇿書榮並周庭燎<lb/>
汲疾移偃息董園倚談笑麾斾一悠悠謙姿光且劭<lb/>
讌嘉多暇日興文起渊調日余厠鱗羽滅影從漁釣<lb/>
澤渥資投分逢迎典待詔詠沼邈含毫專城空坐嘯<lb/>
徒慙皇鍳揆終延曲士誚方追隐淪訣偶觧金丹要<lb/>
若偶巫咸招帝閽良可呌<lb/>
　　　經劉瓛墓下　随郡王蕭子隆<lb/>
升堂子不謬問道余未窮如何辭白日千載隔音通<lb/>
<pb n="KR4b0012_SBCK_004-2a"/>
山門一已絶長夜緬難終𥘉松切暮鳥新楊摧曉風<lb/>
榛關向蕪宻泉途轉銷空<lb/>
　　　登山望雷居士精舍同沈左衞過劉先生墓<lb/>
　　　下作<hi>并序</hi>竟陵王蕭子良<lb/>
沛國劉子珪學優来仕跡邇心遐履信體仁古之遺<lb/>
徳潜舟迅景滅賞淪輝言念芳猷式懷嗟述屬舎弟<lb/>
隨郡有示来篇彌　久要之情益深宿草之歎升望<lb/>
西山率尔為荅雖因事雷生實申悲劉子云爾<lb/>
漢嘆淹館蕪晋彌洙風缺五都聲論空三河文義絶<lb/>
興禮邁前英談玄踰徃哲明情日夜深徽音嵗時滅<lb/>
<pb n="KR4b0012_SBCK_004-2b"/>
垣并揔已平煙雲從容裔尔嘆牛山悲我悼驚川逝<lb/>
　　　奉和　虞炎<lb/>
下帷聞昔儒窺園信且逸聚學叢烟郊栖道事環蓽<lb/>
戢景謝歸年税駕空悠日庭露已霑衣松門向蕭瑟<lb/>
憫憫神念周依依惠言密<lb/>
　　　奉和　柳惲<lb/>
西河寂髙業北海望清塵曽徽誰與寄尚徳在伊人<lb/>
遺文重昭晣絶緒復紛綸露華向朝日蘭生無久春<lb/>
芳猷動渊思撫軾履髙辰山風起寒木野雀亂秧榛<lb/>
壟草時易宿素軌邈難遵<lb/>
<pb n="KR4b0012_SBCK_004-3a"/>
　　　奉和　沈約<lb/>
表閭欽逸軌軾墓禮貞䰟化塗終眇黙神理曖猶存<lb/>
塵駕未輟幌髙衡已委門日蕪子雲舎徒望董生園<lb/>
華隂無遺市楚席有靈樽玄泉儻能慰長夜且勿論<lb/>
　　　奉和竟陵王同沈右率過劉先生墓<lb/>
嘉樹因枝條瑑玉良可寳若人陵曲臺垂帷茂渊道<lb/>
善誘宗學原鳴鍾霽幽抱仁焉徂宛洛清徽夜何早<lb/>
歲晚結松隂平原亂秋草不有至言揚終滯西山老<lb/>
　　　離夜<lb/>
玉繩隠髙樹斜漢耿層臺離堂華燭盡别幌清琴哀<lb/>
<pb n="KR4b0012_SBCK_004-3b"/>
翻浪尚知限客思眇難裁山川不可夢况及<hi>乃一作</hi>故<lb/>
人杯<lb/>
　　　同前　江丞<lb/>
石泉行可照蘭杜向含風離歌上春日芳思徒以空<lb/>
情遽晚雲彂心在夕河終幽琴一罷調　醑誰復同<lb/>
　　　同前　王常侍<lb/>
月沒髙楼曉雲起扶桑時燭筵暧無色行徃憫想悲<lb/>
當軒已凝念况乃清江湄懷人忽千里誰緩鬢組絲<lb/>
　　　餞謝文學　沈右率<lb/>
漢地水如帶巫山雲似盖瀄汨背吴潮潺湲横楚瀬<lb/>
<pb n="KR4b0012_SBCK_004-4a"/>
一望沮漳水寕思江海㑹以我徑寸心從君千里外<lb/>
　　　同前　虞别駕<lb/>
差池燕始飛羃歴草𥘉輝離人悵東顧逰子去西歸<lb/>
清潮已駕渚溽露復沾衣一乖當春聚方掩故園扉<lb/>
　　　同前　范通直<lb/>
陽臺霧𥘉觧夢渚氷裁緑逺山隠不見平沙断還續<lb/>
分絃饒苦音别唱多悽曲尔拂後車塵我事東皐粟<lb/>
　　　同前　王中書<lb/>
所知共歌吹誰忍别笑歌離軒思黄鳥分渚　青莎<lb/>
翻情結逺斾灑淚與烟波春江夜明月還望情如何<lb/>
<pb n="KR4b0012_SBCK_004-4b"/>
　　　同前　蕭記室<lb/>
執手無還顧别渚有西東荆吴渺何際烟波千里通<lb/>
春篁方觧籜弱桞向低風相思將安寄悵望南飛鴻<lb/>
<hi>作尚向一</hi>
　　　同前　劉中書<lb/>
汀洲千里芳朝雲萬里色悠然在天隅之子去安極<lb/>
春潭無與窺秋臺共誰陟不見一佳人徒望西飛翼<lb/>
　　　和别沈右率諸君<lb/>
春夜别清樽江潭復為君歎息東流水如何故鄉陌<lb/>
重樹日芬蒀芳舟轉如積望望荆臺下歸夢<hi>轉望一作</hi>相<lb/>
<pb n="KR4b0012_SBCK_004-5a"/>
思夕<lb/>
　　　卧病叙意　王秀之<lb/>
貞悔不少期福極固難豫疾藥雖一途遂以千百慮<lb/>
景反念徂齡帶緩每危曙循躬雖<hi>既一作</hi>已兹况復嵗<lb/>
将暮層氷日夜多飛雲宻如霧㱕鴻互断絶宿鳥莫<lb/>
能去輟我丘中瑟良田一嗟故隠淪迹有違宰官功<lb/>
来樹何用攪余情恨恨此故路言豈勞者歌且曰幽<lb/>
人賦<lb/>
　　　和王長史卧病<lb/>
<graphic n="KR2494" url="https://raw.githubusercontent.com/kanripo/KR-Gaiji/master/images/KR2494.png" mimeType="image/png"/>岫款崇崖派别朝洪河兎園文雅盛章臺冠盖多<lb/>
<pb n="KR4b0012_SBCK_004-5b"/>
</p>
<p>
渊襟眷睿岳慶賛動甿歌顧影慙騑服載筆旅江沱<lb/>
縞衣紛可獻琴言暧<hi>暖一作</hi>已和青皐向還色春潤視<lb/>
生波巖垂變好鳥松上改陳蘿日與嵗眇邈歸恨積<lb/>
<hi>根稍一作</hi>蹉跎願緝吴山社寕䃿楚菏池清風豈孤劭功<lb/>
遂懐曽阿勿藥良有暢荏苒芳未過幸留清樽味言<lb/>
藉故田莎<lb/>
　　　行園　沈約<lb/>
寒瓜方卧壟秋菰亦滿陂紫茄紛爛熳緑芋鬱参差<lb/>
𥘉菘向堪把時韮日離離髙梨有繁實何减萬年枝<lb/>
荒渠集野鴈安用昆明池<lb/>
<pb n="KR4b0012_SBCK_004-6a"/>
　　　和沈祭酒行園<lb/>
清淮左長薄荒徑隠髙蓬囬潮旦夕上寒渠左右通<lb/>
霜畦紛綺錯秋町鬱蒙茸環棃縣已紫珠榴拆且紅<lb/>
君有棲心地伊我歡既同何用甘泉側玉樹望青葱<lb/>
　　　北戍琅邪城　江孝嗣<lb/>
驅馬一連翩日下情不息芳樹似佳人惆悵余何極<lb/>
薄暮苦羇愁終朝傷旅食丈夫許人世安得顧心臆<lb/>
按劒勿復言誰能耕與織<lb/>
　　　和江丞北戍琅邪城<lb/>
春城麗白日阿閣跨層楼蒼江忽渺渺驅馬復悠悠<lb/>
<pb n="KR4b0012_SBCK_004-6b"/>
京洛多塵霧淮濟未安流豈不思撫劍惜哉無輕舟<lb/>
夫君良自勉歳暮勿淹留<lb/>
　　　昧旦出新亭渚　徐勉<lb/>
驅車凌早術山華映初日攬轡且徘徊復值清江謐<lb/>
杳藹楓樹林參差黄鳥匹氣物宛如斯重以心期逸<lb/>
春堤一逰衍終朝意殊悉<lb/>
　　　和徐都曹出新亭渚<lb/>
宛洛佳遨逰春色滿皇州結軫青郊路逈瞰滄江流<lb/>
日華川上動風光草際浮桃李成蹊逕桑榆䕃道周<lb/>
東都已俶載言歸望緑疇<lb/>
<pb n="KR4b0012_SBCK_004-7a"/>
　　　入琵琶峽望積布磯　劉繪<lb/>
江山信多美此地最為神以兹峯石麗重在芳樹春<lb/>
照爛虹蜺雜交錯錦繡陳差池若燕羽崱屶似龍鱗<lb/>
却瞻了非向前觀復已新翠微上虧景青莎下拂津<lb/>
巉巖如刻削可望不可親昔途首遐路未獲究清塵<lb/>
誓將返初服嵗暮請為鄰<lb/>
　　　和<lb/>
昔余侍君子歴此逰荆漢山川隔舊賞朋僚多雨散<lb/>
圖南矯風翮曽非息短翰移疾覯新篇披衣起渊翫<lb/>
惆悵懷昔踐彷彿得殊觀頳紫共彬駮雲錦相凌亂<lb/>
<pb n="KR4b0012_SBCK_004-7b"/>
奔星上未窮驚雷下將半囬潮漬崩樹囷軋傾岸巖<lb/>
篠或傍翻石箘無脩幹澄澄眀浦湄衍衍清風爛江<lb/>
潭良在目懷賢興累嘆嵗暮不我期淹留絶巖畔<lb/>
　　　在郡卧病呈沈尚書<lb/>
淮陽股肱守髙卧猶在兹况復南山曲何異幽棲時<lb/>
連隂盛農節薹笠聚東菑髙閣常晝掩荒階少諍辭<lb/>
珍簟清夏室輕扇動凉颸嘉魴聊可薦緑蟻方獨持<lb/>
夏李沉朱實秋藕折輕絲良辰竟何許夙昔夢佳期<lb/>
坐嘯徒可積為邦嵗已朞絃歌終莫取撫枕<hi>机一作</hi>金<lb/>
自嗤<lb/>
<pb n="KR4b0012_SBCK_004-8a"/>
　　　荅謝宣城　沈約<lb/>
王喬飛鳬舄東方金馬門從宦非宦侣避世不避喧<lb/>
揆余發皇鍳短翮屡飛翻晨趋㳺建禮晚沐卧郊園<lb/>
賓至下塵榻憂来命緑樽昔賢侔時雨今守馥蘭蓀<lb/>
神交疲夢寐路逺隔思存牽拙謬東汜浮惰反西崐<lb/>
顧循良菲薄何以儷璵璠將随渤澥去刷羽汎清源<lb/>
　　　和何議曹郊逰二首<lb/>
春心澹容與挾戈歩中林朝光映紅蕚㣲風吹好音<lb/>
江垂得清賞山際果幽尋未嘗逺别離知此愜歸心<lb/>
流泝終靡已嗟行方至今<lb/>
<pb n="KR4b0012_SBCK_004-8b"/>
　　　和伏武昌登孫權故城<lb/>
炎靈遺劍璽當塗駭龍戰聖期缺中壤霸功興寓縣<lb/>
鵲起登吴山鳳翔陵楚甸衿帯窮巖險帷帟盡謀選<lb/>
北柜溺驂䮽西戡收組練江海既無波俯仰流英盼<lb/>
裘冕類禋郊卜揆崇離殿釣臺臨講閱樊山開廣讌<lb/>
文物共葳蕤聲眀且葱舊三光厭分景書軌欲同薦<lb/>
參差世祀忽寂寞市朝變舞館識餘基歌梁想遺囀<lb/>
故林衰木平荒池秋草徧雄圖悵若兹茂宰深遐睠<lb/>
幽客滯江皐從賞乖纓弁清巵阻獻酬良書限聞見<lb/>
幸藉芳音多承風采餘絢于役儻有期鄂渚同逰衍<lb/>
<pb n="KR4b0012_SBCK_004-9a"/>
</p>
<p>
　　　夏始和劉潺陵<lb/>
威仰弛蒼郊龍曜表皇隰春色卷遥甸炎光麗近邑<lb/>
白蘋望已騁緗荷紛可襲徒願尺波旋終憐寸景戢<lb/>
對䆫斜日過洞幌鮮颷入浮雲去欲窮暮鳥飛相及<lb/>
柔翰縜芳塵清源非易揖逥江難絶濟云誰暢佇立<lb/>
良宰朂夜漁出入事朝汲績羽余既裳更賦子盈粒<lb/>
椅梧何必零歸来共栖集<lb/>
　　　和宋記室省中<lb/>
落日飛鳥還憂来不可極行樹澄逺隂雲霞成異色<lb/>
懷歸欲乗電瞻言思觧翼清揚婉禁居秘此文墨職<lb/>
<pb n="KR4b0012_SBCK_004-9b"/>
無嘆阻琴樽相從伊水側<lb/>
　　　和王著作八公山<hi>融</hi>
二别阻漢坻雙崤望河澳兹嶺復㠝岏分區奠淮服<lb/>
東限瑯瑘臺西距孟諸陸仟眠起雜樹檀欒䕃脩竹<lb/>
日隠澗疑空雲聚岫如複出沒眺樓雉逺近送春目<lb/>
戎州昔亂華素景淪伊糓阽危頼宗衮㣲管寄明牧<lb/>
長虵固能翦奔鯨自此暴<hi>切蒲卜</hi>道峻芳塵流業遥年<lb/>
運儵平生仰令圖于嗟命不淑浩蕩别親知連翩戒<lb/>
征軸再逺館娃宫两去河陽谷風烟四時犯霜露<hi>作一</hi>
<hi>雨</hi>朝夜沐春秀良已凋秋埸庶能築<lb/>
<pb n="KR4b0012_SBCK_004-10a"/>
　　　和王主簿李哲怨情<lb/>
掖庭聘絶國長夜失歡宴相逢詠蘼蕪辭寵悲團<hi>作一</hi>
<hi>班</hi>扇花叢亂数蝶風簾入雙鷰徒使者帶賒坐惜紅<lb/>
顔變生平一顧重宿昔千金賤故人心尚爾故心人<lb/>
不見<hi>心不見一作故</hi>
　　　贈王主簿二首<lb/>
日落䆫中坐紅粧好顔色舞衣襞米縫流黄覆不織<lb/>
蜻蛉草際飛游蜂花上食一遇長相思願寄連翩翼<lb/>
清吹要碧玉調絃命緑珠輕歌急綺帶含笑觧羅𥜗<lb/>
餘曲詎幾許髙駕且踟蹰徘徊韶景暮惟有洛城隅<lb/>
<pb n="KR4b0012_SBCK_004-10b"/>
　　　同王主簿有所思<lb/>
佳期期未歸望望下鳴機徘徊東陌上月出行人稀<lb/>
　　　落日同儀曹<hi>照</hi>
參差複殿影氛氲綺羅雜風入天渊池芰荷揺復合<lb/>
逺聴雀聲聚囬望樹隂沓一賞桂樽前寕傷蓬鬢䬃<lb/>
　　　和紀參軍服散得益<lb/>
金液稱九轉西山歌五色錬質乃排雲濯景終不測<lb/>
雲英亦可餌且駐羲和力能令長卿卧暫故遇員識<lb/>
　　　新治北窓和何從事<lb/>
國小暇日多民淳紛務屏闢牖期清曠開簾候風景<lb/>
<pb n="KR4b0012_SBCK_004-11a"/>
</p>
<p>
泱泱日照溪團團雲去嶺岧嶤蘭橑峻駢闐石路整<lb/>
池北樹如浮竹外山猶影自來彌弦望<hi>缺一作</hi>及君臨<lb/>
箕潁清文蔚且詠微言超已領<hi>作怡超一</hi>不見城壕側思<lb/>
君朝夕頃逥舟方在辰何以慰延頸<lb/>
　　　同羇夜禁<lb/>
積念隔炎凉驤言始今夕已對濁樽酒復此故鄉客<lb/>
霜月始流砌寒蛸早吟隙幸籍京華遊邉城讌良席<lb/>
樵採咸共同荆莎聊可藉恐君城闕人安能久松栢<lb/>
謝宣城詩集巻第四<lb/>
</p>
<p>
</p>
  </div>
<div> <lb/>
    <p>
<pb n="KR4b0012_SBCK_005-1a"/>
謝宣城詩集卷第五<lb/>
　　奉和随王殿下<lb/>
　　　其一<lb/>
玄冬寂脩夜天圍靜且開亭臯霜氣愴松宇清風来<lb/>
髙琴時以思幽人多載懐幸籍汾陽想嶺首正徘徊<lb/>
　　　其二<lb/>
髙秋夜方靜神居肅且深閑階塗廣露凉宇澄月隂<lb/>
嬋娟影池竹踈蕪散風林渊情恊爽節詠言興徳音<lb/>
闇道空巳積遷直愧蓬心<lb/>
　　　其三<lb/>
<pb n="KR4b0012_SBCK_005-1b"/>
愴愴緒風興祁祁族雲布嚴氣集髙軒稠隂結寒樹<lb/>
日月謬論思朝夕承清豫徒藉小山文空楫章臺賦<lb/>
　　　其四<lb/>
星囬夜未艾洞房凝逺情雲隂滿地榭中月懸髙城<lb/>
喬木含風霧行鴈飛且鳴平臺盛文雅西園冨群英<lb/>
芳慶良永矣君王嗣徳聲眷此伊洛詠載懐汾水情<lb/>
顧已非麗則恭恵奉仁明觀淄詠巳失憮然愧簮纓<lb/>
　　　其五<lb/>
肅景遊清都脩簮侍蘭室累榭踈逺風廣庭麗朝日<lb/>
穆穆神儀靜愔愔道言宻一飡繫靈表無吝科年暦<lb/>
<pb n="KR4b0012_SBCK_005-2a"/>
　　　其六<lb/>
神心遺魏闕冲想顧汾陽肅景懐辰豫捐玦翦山楊<lb/>
時惟清夏始雲景暧含芳月隂洞野色日華麗池光<lb/>
草合亭臯逺霞生川路長端坐聞鶴引靜瑟愴復傷<lb/>
懐哉泉石思歌詠欝瓊相塘春多迭駕言從伊與啇<lb/>
衮職眷英覧獨善伊何忘願輟東都逺弘道侍云梁<lb/>
　　　其七<lb/>
清房洞巳靜閑風伊夜来雲生樹隂逺軒廣月容開<lb/>
宴私移燭飲遊賞籍琴臺風猷冠淄鄴祍舄愧唐材<lb/>
　　　其八<lb/>
<pb n="KR4b0012_SBCK_005-2b"/>
方池含積水明流皎如鏡規荷承日泫彯鱗與風泳<lb/>
上善叶渊心止川測動性幸是芳春来側㸃游濠盛<lb/>
　　　其九<lb/>
浮雲西北起飛来下髙堂合散輕帷表飄舞桂臺陽<lb/>
遥階妝委羽平池如夜月眷言金玉照顧慙蘭蕙芳<lb/>
　　　其十<lb/>
睿心重離拆岐路清江隈四面寒飊舉千里白雲来<lb/>
川長别管思地逈翻旗囬還顧昭陽闕超逺章華䑓<lb/>
置酒巫山日為君停玉桮<lb/>
　　　十一<lb/>
<pb n="KR4b0012_SBCK_005-3a"/>
桂樓飛絶限超逺向江岐輕雲齊廣甸微風散清漪<lb/>
連連絶鴈舉眇眇青煙栘嚴城亂芸草霜塘彫素枝<lb/>
氣爽深遥矚豫水聊停曦印<hi>即一作</hi>已終可悦盈思且<lb/>
若斯<lb/>
　　　十二<lb/>
炎光缺風雅宗覇拯時淪龍徳待雲霧令圖方再晨<lb/>
嵗逺荒城思霜華宿草陳英威遽如是徘徊岐路人<lb/>
　　　十三<lb/>
念深沖照廣業闡清化玄端儀穆金殿敷教藻瓊筵<lb/>
船湛輕帷藹磬轉芳風旋卷轡栖道樹方津棹法舷<lb/>
<pb n="KR4b0012_SBCK_005-3b"/>
歸興慿大造昭塗良易筌<lb/>
　　　十四<lb/>
分悲玉瑟断别緒金樽傾風入芳帷散釭華蘭殿明<lb/>
想折中園草共知千里情行雲故鄉色贈子一離聲<lb/>
　　　十五<lb/>
年華豫已滌夜艾賞方融新萍時合水弱草未勝風<lb/>
閨幽瑟易響臺逈月難中春物廣餘照蘭萱佩未窮<lb/>
　　　十六<lb/>
漣漪映餘雪嚴城限深霧清寒起洞門東風急池樹<lb/>
神居望已肅徘徊舉冲趣拪㱕如㱕詠丘山不可屢<lb/>
<pb n="KR4b0012_SBCK_005-4a"/>
　　　詠風<lb/>
徘徊發紅蕚葳蕤動緑葹垂楊低復舉新萍合且離<lb/>
歩檐行䄂靡當戸思衿披髙響飄歌吹相思子未知<lb/>
時拂孤鸞鏡星鬂視參差<lb/>
　　　詠竹<lb/>
前窓一叢竹青翠獨言竒南條交北葉新筍雜故枝<lb/>
月光踈已宻風来起復垂青扈飛不礙黄口得相窺<lb/>
但恨從風籜根枝長别離<lb/>
　　　詠薔薇<lb/>
低枝詎勝葉輕香幸自通發蕚𥘉攅紫餘采尚霏紅<lb/>
<pb n="KR4b0012_SBCK_005-4b"/>
新花對白日故蘂逐行風參差不俱矅誰肯盼㣲藂<lb/>
　　　詠蒲<lb/>
離離水上蒲結水散為珠間厠秋<graphic n="KR1341" url="https://raw.githubusercontent.com/kanripo/KR-Gaiji/master/images/KR1341.png" mimeType="image/png"/>萏出入春鳬雛<lb/>
𥘉萌實雕爼暮蕋雜椒塗所悲堂上曲遂鑠黄金軀<lb/>
　　　詠兎絲<lb/>
輕絲既難理細縷竟無織爛熳已萬條連綿復一色<lb/>
安根不可知縈心終不測所貴能卷舒伊用蓬生直<lb/>
　　　詠落梅<lb/>
新葉𥘉冉冉𥘉蘂新霏霏逢君後園讌相随巧笑歸<lb/>
親勞君玉指捕以贈南威用持挿雲髻翡翠比光輝<lb/>
<pb n="KR4b0012_SBCK_005-5a"/>
日暮長零落君恩不可追<lb/>
　　　遊東堂詠桐<lb/>
孤桐北窓外髙枝百尺餘葉生既婀娜葉落更扶踈<lb/>
無華復無實何以贈離居裁為圭與瑞足可命參墟<lb/>
　　　詠墻北梔子<lb/>
有美當階樹霜露未能移金簣發朱采映日以離離<lb/>
幸頼夕陽下餘景及西枝還思照緑水君階無曲他<lb/>
餘榮未能已晩實猶見竒復留傾筐徳君恩信未貲<lb/>
　　同詠樂噐<lb/>
　　　琵琶　王融<lb/>
<pb n="KR4b0012_SBCK_005-5b"/>
</p>
<p>
抱月如可明懐風殊復清絲中傳意緒花裏寄春情<lb/>
掩抑有竒態凄鏘多好聲芳䄂幸時拂龍門空自生<lb/>
　　　箎　沈約<lb/>
江南簫管地妙響發孫枝慇懃寄玉指含情舉復垂<lb/>
雕梁再三繞輕塵四五移曲中有深意丹誠君詎知<lb/>
　　　琴<lb/>
洞庭風雨幹龍門生死枝雕刻紛布濩沖響鬱清危<lb/>
<hi>巵一作</hi>春風揺蕙草秋月滿華池是時操别鶴淫淫客<lb/>
淚垂<hi>作綺草蕙草一</hi>
　　同詠坐上噐玩<lb/>
<pb n="KR4b0012_SBCK_005-6a"/>
　　　竹㯽榔盤　沈約<lb/>
梢風有勁質柔用道非一平織方以文穹成圓且宻<lb/>
薦羞雖百品所貴浮天實幸承歡醑餘寕辭嘉宴畢<lb/>
　　　烏皮隠几<lb/>
蟠木生附枝刻削豈無施取則龍文鼎三趾獻光儀<lb/>
勿言素韋㓗白沙尚推移曲躬奉㣲用聊承終宴疲<lb/>
　　同詠坐上所見一物<lb/>
　　　幔　王融<lb/>
幸得與珠綴羃歴君之楹月映不辭巻風来輒自輕<lb/>
每聚金鑪氣時駐玉琴聲但願置樽酒蘭釭當夜明<lb/>
<pb n="KR4b0012_SBCK_005-6b"/>
　　　簾　虞炎<lb/>
青軒明月時紫殿金風日曈曨引光輝晻暧映容質<lb/>
清露依檐垂蛸絲當户密搴開誰共臨掩晦獨如失<lb/>
　　　席　柳惲<lb/>
照日汀洲際揺風緑潭側雖無獨璽絲幸有青𫀆色<lb/>
羅䄂少輕塵象床多麗飾願君蘭夜飲佳人時宴息<lb/>
　　　同前<lb/>
本生朝夕池落景照參差汀洲蔽杜若幽渚奪江蘺<lb/>
遇君時採擷玉座奉金巵但願羅衣拂無使素塵彌<lb/>
　　　詠竹火籠　沈約<lb/>
<pb n="KR4b0012_SBCK_005-7a"/>
結根終南下防露復披雲雖為九華扇聊可滌炎氛<lb/>
安能偶狐白鶴夘織成文覆持鴛鴦𬒳百和吐氛氲<lb/>
忽為纎手用嵗暮待羅裙<lb/>
　　　同前<lb/>
庭雪亂如花井水粲成玉因炎入貂䄂懐温奉芳褥<lb/>
體密用冝通文邪性非曲本自江南墟㛹娟脩且緑<lb/>
暫承君玉指請謝陽春旭<lb/>
　　　詠鏡䑓<lb/>
玲瓏類丹檻岧亭似玄闕對鳯懸倩氷垂龍掛明月<lb/>
照粉拂紅粧揷花理雲髮玉顔徒自見常畏君情歇<lb/>
<pb n="KR4b0012_SBCK_005-7b"/>
　　　詠燈<lb/>
發翠斜溪裏蓄寳宕山峯抽莖類仙掌衘光似燭龍<lb/>
飛蛾再三繞輕花四五重孤對<hi>樹一作</hi>相思夕空照舞<lb/>
衣縫<lb/>
　　　詠燭<lb/>
杏梁賔未散桂宫明欲沈曖色輕帷裏低光照寳<hi>作一</hi>
<hi>瑶</hi>琴徘徊雲髻影灼爍綺䟽金恨君秋月夜遺我洞<lb/>
房隂<lb/>
　　　詠邯郸故才人嫁為厮飬卒婦<lb/>
生平宫閤裏出入侍丹墀開笥方羅縠窺鏡比蛾眉<lb/>
<pb n="KR4b0012_SBCK_005-8a"/>
初别意夫觧去久日生悲顦悴不自識嬌羞餘故姿<lb/>
夢中忽彷彿猶言承讌私<lb/>
　　　詠溪䳵<lb/>
蕙草含初芳瑶池瞹晩色得厠鴻鸞影晞光弄羽翼<lb/>
　　聮句<lb/>
　　　阻雪<lb/>
積雪皓隂池北風鳴細枝九逵宻如繡何為逺别離<lb/>
<hi>眺</hi>風庭舞流霰氷沼結文澌飲春離以燠欽賢紛若<lb/>
馳<hi>才革江秀</hi>珠霙條間響玉霤檐下垂桮酒不相接寸心<lb/>
良共知<hi>融王丞</hi>飛雲亂無緒結氷明曲池雖乖促席讌<lb/>
<pb n="KR4b0012_SBCK_005-8b"/>
白首信勿虧<hi>僧孺王簡陵</hi>飄素瑩檐溜嚴結噎通岐樽罍<lb/>
如未澣况乃限音儀<hi>馬異謝洗</hi>原隰望徙倚松筠竟不移<lb/>
隐憂恧萱樹忘懐待山巵<hi>書繪劉中</hi>𥘉昕逸翮舉日<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>駑<lb/>
馬疲幽山有桂樹嵗暮方參差<hi>率約沈右</hi>
　　　還塗臨渚<lb/>
緑水纈清波青山繡芳質落景皎晩隂殘花綺餘日<lb/>
<hi>事何從</hi>白沙澹無際青山眇如一傷此物運移惆悵望<lb/>
還律<hi>郎吴</hi>白水田外明孤頂松上出即趣佳可淹淹留<lb/>
非下秩<hi>遥和府君</hi>
　　　紀功曹中園<lb/>
<pb n="KR4b0012_SBCK_005-9a"/>
蘭庭迎逺風芳林接雲㠋傾葉順清<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>脩莖佇髙鶴<lb/>
<hi>事何從</hi>連綿夕雲歸晻曖日將落寸隂不可留蘭墀豈<lb/>
停酌<hi>郎吴</hi>丹櫻猶照樹緑筠方觧籜求志能两忘即賞<lb/>
謝丘壑<hi>君府</hi>
　　　閑坐<lb/>
雨洗花葉鮮泉漫芳塘溢藉此閑賦詩聊用蕩羇疾<lb/>
<hi>郎陳</hi>霡霂微雨散萎蕤蕙草宻預藉芳筵賞沾生信昭<lb/>
悉<hi>紀晏功曹</hi>紫葵窓外舒青荷池上出既闔頴川扇且卧<lb/>
淮南秩<hi>君府</hi>流風薄晚隂行雲掩朝日念此蘭蕙容徒<lb/>
有芳菲質<hi>事何從</hi>
<pb n="KR4b0012_SBCK_005-9b"/>
泳瀾隈<hi>郎齊奉</hi>
　　　徃敬亭路中<lb/>
山中芳杜緑江南蓮葉紫芳年不共遊淹留空若是<lb/>
<hi>君府</hi>緑水豊漣漪青山多繡綺新條日向抽落花紛已<lb/>
委<hi>事何從</hi>弱<g n="菱-土+_鬯-匕">]□</g>既青翠輕莎方靃靡鷖鴟没而遊麕䴥<lb/>
騰復倚<hi>郎齊舉</hi>春岸望沉沉清流見瀰瀰幸藉人外遊<lb/>
盤桓未能徙<hi>郎陳</hi>騖枻把瓊芳随山訪靈詭榮楯每嶙<lb/>
峋林堂多碕礒<hi>君府</hi>
<pb n="KR4b0012_SBCK_005-10a"/>
南齊吏部郎謝眺長五言詩其在宣城所賦藻繢尤<lb/>
精故李太白詠澄江之句而思其人杜少陵亦曰詩<lb/>
接謝宣城也余至郡視事之暇裒取郡舍石刻并宣<lb/>
城集所載謝詩纔得二十餘首継得蒋公之竒所集<lb/>
小謝詩以昭亭廟疊嶂樓綺霞閤所刻及文選玉臺<lb/>
新詠本集所有合成一編共五十八篇自謂備矣然<lb/>
小謝自有全集十卷但世所罕傳如宋海陵王墓誌<lb/>
集中有之而筆談乃曰此銘集中不載盖雖存中之<lb/>
博亦未之見也而余家舊蔵偶有之考其上五卷賦<lb/>
與樂章之外詩乃百有二首而唱和聮句他人所附<lb/>
<pb n="KR4b0012_SBCK_005-10b"/>
見者不與焉以是知蔣公所謂本集者非全集矣於<lb/>
是屬之僚士參校謬誤雖是正已多而有無他本可<lb/>
證者故猶有闕文鋟版傳之目曰謝宣城詩集其下<lb/>
五巻則皆當時應用之文衰世之事其可采者已載<lb/>
於本傳文選餘視詩劣焉無傳可也遂置之紹興丁<lb/>
丑秋七月朔東陽婁炤題<lb/>
謝宣城詩集卷第五<lb/>
<pb n="KR4b0012_SBCK_005-11a"/>
<pb n="KR4b0012_SBCK_005-12a"/>
</p>
<p>
</p>
  </div></body>
</text>\m</TEI>
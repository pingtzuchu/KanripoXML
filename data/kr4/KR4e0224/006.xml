<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小辨齋偶存卷六</head> <lb/>
    <p>
<pb n="KR4e0224_WYG_006-1a"/>
欽定四庫全書<lb/>
　小辨齋偶存卷六<lb/>
　　　　　　　　　　　　明　顧允成　撰<lb/>
　　書<lb/>
　　　與鄒大澤銓部<lb/>
讀學靜四解具見吾道之憂讀銓事十記具見世道之<lb/>
憂<lb/>
　　　又<lb/>
<pb n="KR4e0224_WYG_006-1b"/>
弟幽居岑寂時共叔兄懸想足下弟閒中無事稍稍温<lb/>
㝷舊業料理學問邇來反覆體勘世道人心愈趨愈下<lb/>
只被無善無惡四字作祟君子有所淬勵却以無字埋<lb/>
藏小人有所貪求却以無字出脫明道先生所謂直欲<lb/>
和這些秉彛消殺得盡然後以為至道者正今日講學<lb/>
家所傳秘法眼也弟螳螂怒臂何堪車轍乃一腔隠衷<lb/>
良自憤悱狂語一通小見己志敢以呈上幸惟教之<lb/>
　　　答羅布衣<lb/>
<pb n="KR4e0224_WYG_006-2a"/>
昨承賜教諄諄真是藥石之規捧誦之間不勝佩服至<lb/>
謂吾儕議論不當以同己者為是而不復察其非不當<lb/>
以異己者為非而不復取其是尤為透的雖然僕亦有<lb/>
鄙見不敢不就正之足下謂孟子斷夷惠為百世之師<lb/>
而隘與不恭又謂君子不由鄙管晏為曽西不為而不<lb/>
召稱管遊觀稱晏又謂其有足取以是見其朗日晴空<lb/>
毫無凝滯似也獨不曰距楊之無君墨之無父斷斷乎<lb/>
甚之為禽獸而畧不假借乎更何害於孟氏之朗日晴<lb/>
<pb n="KR4e0224_WYG_006-2b"/>
空毫無凝滯也蓋異己之中自有差别取是之中亦有<lb/>
差别不可不早辨也今有人於此且為楊朱且為墨翟<lb/>
乃欲於無父無君之人而節取其有父有君之是正恐<lb/>
是未必得取而反䧟於非也豈不惑之甚哉足下又曰<lb/>
激之為東京之節義而炎祚已促矯之為南衙之清流<lb/>
而善類竟殃分之為洛蜀朔之三黨而紹聖之紛更遂<lb/>
起往弊如斯昭然可鑒而今之儒者復蹈之此正今世<lb/>
道學内溺於富貴利達而外附於道徳仁義者借此等<lb/>
<pb n="KR4e0224_WYG_006-3a"/>
口吻以便其私而禁錮為善之路僕方欲痛哭流涕於<lb/>
其傍而足下奈何復為此言且夫炎祚之促小人促之<lb/>
也善類之殃小人殃之也紹聖之紛更小人紛更之也<lb/>
今不歸罪於小人而反歸罪於君子是君子既不得志<lb/>
於當時之私人而仍不得志於後世之公論為小人者<lb/>
不惟愚弄其一時仍并後世而愚之也豈不與於小人<lb/>
之甚哉審如其言則將曰比干激而亡商龍逄激而亡<lb/>
夏孔子一矯而春秋遂流為戰國孟子與蘇秦張儀分<lb/>
<pb n="KR4e0224_WYG_006-3b"/>
為三黨而戰國遂吞於呂秦其亦何辭矣此説一行不<lb/>
至率天下而盡為胡廣不已也若僕則曰炎祚雖促而<lb/>
終有不與之俱促者善類雖殃而終有不與之俱殃者<lb/>
紹聖雖紛更而終有不與之俱更者則諸君子一激一<lb/>
矯一分之力也大抵世之儒者率以成敗論人物而不<lb/>
以是非論成敗故其言往往蹈此不意足下亦為所亂僕<lb/>
於足下所稱同己也僕亦何貴乎以同己者為是而不<lb/>
復察其非哉幸卒教之<lb/>
<pb n="KR4e0224_WYG_006-4a"/>
　　　答友人論鯨閹<lb/>
承諭心迹之説弟實未有知弟之所知者天子孤立於<lb/>
上而背公死黨之風日引於下病在膏肓恬不知怪可<lb/>
為長太息耳丈以吳趙之論楚張與近時言者之論鯨<lb/>
張迹而比之願丈之無易由言也夫使今之柄臣事事<lb/>
欲反居正而舉朝扶同以除君側之所喜則其迹其心<lb/>
俱有可原也使今之柄臣事事欲庇居正而舉朝扶同<lb/>
以除居正之所仇則其迹已非更何待推其心哉且本<lb/>
<pb n="KR4e0224_WYG_006-4b"/>
欲去鯨張者柄臣計也而馬御史故襲呵佛罵祖之機<lb/>
愚弄聖明吁何其甚也丈一則曰盡其在我一則曰無<lb/>
以處之躬自厚而薄責於人至哉言乎抑弟不患丈之<lb/>
無處而患在我之難盡也夫盡其在我非可以虚辭借<lb/>
也必將正巳而不失獨立而不懼者也設丈在位偶值<lb/>
鯨張之事舉朝方如醉如癡為柄臣頤使丈縱不當先<lb/>
為逢而其長業已持之丈即署名則忍於欺君即不署<lb/>
名則敢於逆相不知丈何以盡其在我也推此類具言<lb/>
<pb n="KR4e0224_WYG_006-5a"/>
之則所謂我者亦大彰明較著而一切含糊籠罩之説<lb/>
自無安頓處矣弟一隅之見毎每如此亦惟可聞於丈<lb/>
而已丈曰吾軰且置之弟謂如弟軰可置丈軰恐竟不<lb/>
可置也幸再裁教<lb/>
　　　復李見羅先生<lb/>
往元冲父母職述而南獲承手札備悉門下引掖後進<lb/>
盛意方念不及伺候乃辱記存憫茲悲苦更䝉寵儀光<lb/>
賁慈靈哀感何已不肖幼從叔兄之後稍欲有所請事<lb/>
<pb n="KR4e0224_WYG_006-5b"/>
每見世之談道者芻狗躬行野狐性命心竊疑之已而<lb/>
因元冲受門下大學古義巳又因澄海唐曙臺受石經<lb/>
大學反復再四始信學問原自正平而依傍蹊徑者似<lb/>
不免有礙於大路也門下多難殷憂動心忍性其於知<lb/>
本一義當有益臻其妙者且文王居囚而易作箕子為<lb/>
奴而範陳古來大聖大賢往往以一身之窮而開萬古<lb/>
之通門下豈有讓哉如天之福門下曠然荷被㤙詔則<lb/>
劒水梁溪亦異時之鄒魯也㑹須負笈宫墻不止僅僅<lb/>
<pb n="KR4e0224_WYG_006-6a"/>
私淑云爾肅言布謝祗増悚息仰希照亮不次<lb/>
　　　與徐孺東符卿<lb/>
門下仁心義膽冠冕人倫僕幸托於氣類之末獲侍下<lb/>
風誠千古大快奉别以還忽易寒暑有客從貴溪來稱<lb/>
説門下方掩關參𤣥此意味大自可想僕辱愛誨不敢<lb/>
浪擲日月稍稍請事六經第心粗氣浮苦不得其門而<lb/>
入念惟門下靜中端倪直造先天何以發我瞶瞶也昨<lb/>
聞南臯鄒公與門下有廬山之約今且何如鄒公真正<lb/>
<pb n="KR4e0224_WYG_006-6b"/>
豪傑僕居恒視之若在九天之上世道人心所仰頼此<lb/>
公不小即此公亦必始終以天下自任斷然不欲以萬<lb/>
死一生之身輕為轉移但僕向遊京師有一長者為僕<lb/>
言鄒公最不喜人以氣節相目僕問其故似以節義為<lb/>
血氣也夫假節義乃血氣也真氣節即義理也血氣之<lb/>
怒不可有義理之怒不可無義理之氣節不可亢之而<lb/>
使驕亦不可抑之而使餒以義理而誤認為血氣則浩<lb/>
然之氣且無事養矣近世鄉愿道學往往借此等議論<lb/>
<pb n="KR4e0224_WYG_006-7a"/>
以消鑠吾人之真元而遂其同流合汚之志其言最髙<lb/>
其害最逺以鄒公之周於徳萬萬非邪世所能亂而復<lb/>
嘵嘵爾者正以敬鄒公之深望鄒公之至不覺吐露狂<lb/>
臆而不自知其過也門下於鄒公知契極篤僕輒因而<lb/>
有請焉僕竊謂鄒公但將當初一念自磨自勘倘發自<lb/>
血氣乎當黙黙淘洗不可輕出諸口以槩義理之怒倘<lb/>
發自義理乎就此直養無害便是天下第一等聖賢第<lb/>
一等道學不必舎此而更求神化也門下以為然否率<lb/>
<pb n="KR4e0224_WYG_006-7b"/>
爾附候併佈其私以就正於門下乞門下有以裁之<lb/>
　　　答孟我疆比部<lb/>
屢承面誨時動深省廼者辱投贈言明以孔子相朂此<lb/>
門下肫肫不倦之仁也鄙人即不敏能不從事第門下<lb/>
之所主大段在委吏乗田之事而鄙人之所偏大段在<lb/>
春秋沐浴之義不知於此之際為一孔子乎為兩孔子<lb/>
乎願學孔子者將學其一乎將學其兩乎一而兩兩而<lb/>
一門下自有獨解非鄙人所能測也請卒教之<lb/>
<pb n="KR4e0224_WYG_006-8a"/>
　　　與唐曙臺儀部論心學書二條<lb/>
先儒有云王道本於誠意又云本心為萬事根本傳格<lb/>
致者乃獨本修身何也蓋經文齊家治國平天下𦂳貼<lb/>
修身説來故傳者斷自修身語勢自當如此其實正心<lb/>
誠意在其中矣大抵修身有偏言者有兼言者八條目<lb/>
互舉修身偏言之也格致傳單舉修身兼言之也故中<lb/>
庸曰齊明盛服非禮不動所以修身推此類可見若以<lb/>
其偏言者例其兼言者乃曰心意可匿身則難藏其不<lb/>
<pb n="KR4e0224_WYG_006-8b"/>
本正心誠意而本修身殆有精義不免穿鑿附㑹且夫<lb/>
掩其不善而著其善人之視已如見其肺肝然心不在<lb/>
焉視而不見聽而不聞食而不知其味彼心意豈可匿<lb/>
之物哉<lb/>
心學之弊固莫有甚於今日然以大學而論則所謂如<lb/>
見肺肝者也何嘗欺得人來却是小人自欺其心耳此<lb/>
心蠧也非心學也若因此便諱言心學是輕以心學與<lb/>
小人也易咸九四不言心而彖曰感人心則咸其心之<lb/>
<pb n="KR4e0224_WYG_006-9a"/>
義也艮六四不言心而象曰思不出其位則艮其心之<lb/>
義其曰貞吉則道心之謂曰憧憧則人心之謂也艮其<lb/>
身亦猶大學之掲修身蓋心在其中矣何諱言心之有<lb/>
夫身不能必其皆修必不可以不修身之故為身諱意<lb/>
不能必其皆誠必不可以不誠之故為意諱與其諱之<lb/>
而以妄廢真孰若勿諱之而以真救妄也願卒教之<lb/>
　　　與郭希宇中丞<lb/>
向承門下問不肖於菰蘆中此意殊不薄也爾時匆匆<lb/>
<pb n="KR4e0224_WYG_006-9b"/>
布謝未盡欲言嗣後不肖又為家慈衰病㝷罹大戚無<lb/>
能申候其於髙義獨心藏之而已方今世局推移向來<lb/>
建言巨公爵位日益聞望日損遂令當事以言者為易<lb/>
與轉加詬斥所謂吾黨有過未易專以尤人也門下不<lb/>
流不倚<hi>闕</hi>
<pb n="KR4e0224_WYG_006-10a"/>
</p>
<p>
<pb n="KR4e0224_WYG_006-11a"/>
别所謂毫釐而千里者苦不敏之資未知所入也足下<lb/>
有以教我敬引領以俟<lb/>
　　　答李還素民部<lb/>
蓋弟往從都門曽一再奉風㫖私志大雅無日㤀之乃<lb/>
客嵗王𤣥菴來辱足下儼然懐之好音奬借盈溢誨勞<lb/>
肫懇何足下之臭味不約而同也足下邇日意興何似<lb/>
弟為老母衰年多病方忤朝命天下事正有公䓁在耳<lb/>
昨足下來教云天下事尚可為於今為甚程伯子真聖<lb/>
<pb n="KR4e0224_WYG_006-11b"/>
人矣誦此三言具見足下憂時之思救時之用雖然有<lb/>
程伯子之志則可無程伯子之志則愿也若論吾軰下<lb/>
學規模則以魯男子之不可學栁下恵之可畢竟所差<lb/>
不逺且眼前世局揆之往時益不堪論弟嘗妄謂今世<lb/>
大患不在於敢為小人在於小人而敢自任以為聖人<lb/>
耳足下業推赤心置我腹中弟能不推赤心置足下腹<lb/>
中耶<hi>闕</hi>
<pb n="KR4e0224_WYG_006-12a"/>
</p>
<p>
<pb n="KR4e0224_WYG_006-13a"/>
公論收之於上鄒大澤趙儕鶴諸君子相與協贊之於<lb/>
下壬辰之外計癸巳之内計甲午之廷推其赤幟也故<lb/>
政府積不能平多方齮齕二三耆碩齎志以去迨孫立<lb/>
亭為政始抱銓部之權一朝奉之於政府乙未外計亦<lb/>
其赤幟也故立亭在事而後政府有不曲䕶司官之奬<lb/>
有司官皆謹慎奉法之奬而後楊都諌明目張膽力攻<lb/>
其所異首發大難之端一時臺省中風狂走迄於今牢<lb/>
不可破者凡以政府為之地也似不宜專其責於銓部<lb/>
<pb n="KR4e0224_WYG_006-13b"/>
而寛其責於政府也如何如何且年來不測㤙威或出<lb/>
於聖明反本窮原實政府不便於異己百計逄迎之及<lb/>
其弄假成真乃欲以虚詞飾語託於救解之迹籠絡天<lb/>
下之耳目令惡聲偏歸於上爭端踵起於下而已獨處<lb/>
於無事朝廷與天下為蚌鷸而已且為漁人是可忍也<lb/>
孰不可忍哉<lb/>
　　　答彭旦陽儀部<lb/>
足下謂我大體已得七八似未必然其以應用不足規<lb/>
<pb n="KR4e0224_WYG_006-14a"/>
我則弟生平大病也足下向言㝷章摘句朝誦夕維終<lb/>
是經生近言調攝血氣喜怒不著自有條理此知足下<lb/>
心得之深直透未發前氣象即六經且為足下註脚矣<lb/>
但恐此意習慣將來任心太過不無走作其害非細足<lb/>
下必曰聖賢之學心學也吾任吾心何走作之有不知<lb/>
道心可任也人心不可任也道心難明人心易惑弟能<lb/>
不為足下重懼哉弟近來頗無徑悟只信得六經義理<lb/>
日益親切句句是開發我道心處句句是喚醒我人心<lb/>
<pb n="KR4e0224_WYG_006-14b"/>
處學問不從此而入斷非真學問經濟不從此而出斷<lb/>
非真經濟孔子所以好古敏求而惡夫何必讀書者也<lb/>
故為足下者以調攝為主而以誦讀為助則可以調攝<lb/>
為務而以誦讀為仇則不可弟敢以此自効於足下足<lb/>
下無復曰經生之談云爾<lb/>
　　　又<lb/>
道學兩字自是吾軰家常茶飯近來却被曉人做壊墮<lb/>
入鬼關昔賢謂人之求富貴利達者昏夜乞哀以驕人<lb/>
<pb n="KR4e0224_WYG_006-15a"/>
於白日弟則謂今之求道徳仁義者白日乞哀以驕人<lb/>
於昏夜世變轉惡良足長吁要之吾軰姑務自鏡無徒<lb/>
徙宅㤀身為也<lb/>
　　　與丁長孺中舍<lb/>
年丈春來意氣何如以年丈識局大可有為山林事功<lb/>
願早圗之也弟尚記往年請教於荆溪萬履翁翁應之<lb/>
曰吾軰向來也只是撘過其言最便易最肯綮弟懐之<lb/>
二十餘年竟不脱此兩字今拈示吾兄當謂然否小草<lb/>
<pb n="KR4e0224_WYG_006-15b"/>
二冊附博一笑别具家兄柬中者不更及<lb/>
　　　答曾金簡儀部<lb/>
沈祁陽歸拜手翰之辱空谷足音喜慰曷似至以大學<lb/>
忠告見貽尤感年丈之不以戔戔而棄我也弟嘗妄意<lb/>
陽明先生提良知似虚而實見羅先生提修身似實而<lb/>
虚兩者如水中月鏡中花妙處可悟而不可言真所謂<lb/>
㑹得時活潑潑地㑹不得只是弄精神者也今鄒南臯<lb/>
全用掃法而年丈半用接法正不妨相與為春秋冬夏<lb/>
<pb n="KR4e0224_WYG_006-16a"/>
四時行耳如何如何<lb/>
　　　與王澹生銓部<lb/>
時欲浮剡溪之棹時復不果恐君家子猷先生笑人耳<lb/>
閒居無事間寓目門下代庖錄竊以為非有三代直道<lb/>
而行心胸未堪辦此所以發我憒憒者多矣欣幸欣幸<lb/>
春和景明東林大有佳色未識文從能扁舟一過否不<lb/>
敢請耳固所願也率言申候不盡<lb/>
　　　答岳石帆繕部<hi>武穆之後也向隠岳為樂今請復之</hi>
<pb n="KR4e0224_WYG_006-16b"/>
年丈遂復稱岳開緘見字頓令兩眼光明快不可言小<lb/>
草尚慚鳶飛魚躍年丈何謂見所未見也如命并説義<lb/>
奉上數通望教之外呈朱子二大辨刻蓋弟生平憤悱<lb/>
此中機竅恰於目前人心世道煞有關渉年丈或與同<lb/>
志重加㕘證更得髙論弁首益廣其傳最妙事也弟嘗<lb/>
見彼氏流行内典牙籖緗帙動費無量而吾儒家殊爾<lb/>
寂寂近徐𤣥丈梓四大儒全書真稱空谷足音更唱迭<lb/>
和非吾軰之責而誰責哉<lb/>
<pb n="KR4e0224_WYG_006-17a"/>
　　　簡錢啓新御史<lb/>
昨奉教具見兄近時得力處兄精神局量不啻十倍於<lb/>
弟既認取把柄到手何聖賢之不可為弟苦眼髙手生<lb/>
進寸退尺雖稍稍影窺要不濟事願兄痛下針剉不容<lb/>
絲髪藏躱最大快也目前吾郡友朋之多恐從來僅見<lb/>
且并蒙聖㤙寛大假以閒身似非偶然若更當面錯過<lb/>
真成辜負矣妄意縱談兄謂如何<lb/>
　　　簡薛𤣥臺國博<lb/>
<pb n="KR4e0224_WYG_006-17b"/>
弟與丈累年離索兩畨合并益覺丈仁體流行喜甚喜<lb/>
甚内典自不妨一渉但口滑耳頑冣箇中大病程子比<lb/>
之滛聲美色意慮深逺幸丈勿好談之<lb/>
　　　又<lb/>
浮光並駕千里咫尺今者却成咫尺千里聚散事大無<lb/>
常迅速得丈言及重憮然也丈與𤣥室兩賢相處可謂<lb/>
金玉其相人各有短亦各有長朋友間須去兩短集兩<lb/>
長方得實益若守住故吾到底與閒追逐無異也弟好<lb/>
<pb n="KR4e0224_WYG_006-18a"/>
為此言而褊心難正願丈盡情針砭耳丈力辭考官良<lb/>
是良是大槩眼前時勢正我軰儉徳之時但求不愧本<lb/>
分已是大難更不容外面襯貼些些也聞劉大夫最好<lb/>
相處真是樂事所云俸金㑹須决意辭之吾人立身行己<lb/>
豈容一向滚滚度日子耶<lb/>
　　　又<lb/>
青雲不堪重足下乃足下堪重青雲此可喜耳世途嶮<lb/>
巇吾軰一轉眼便生荆棘足下始進姑且守中以俟時<lb/>
<pb n="KR4e0224_WYG_006-18b"/>
發弟非勸足下阿世者也曾見湖廣錄否其㫖絶藴藉<lb/>
懇惻最令人有動心處于斯之臻稱獨歩矣敬以一冊<lb/>
奉寄試共長公㕘之以為何如<lb/>
　　　又<lb/>
兄見過於智心安於仁凡弟所云乃責備之義要與兄<lb/>
大體無干也不必自是不必自非在以大公順應四字<lb/>
消化之而已兄有𤣥室朝夕自當日進獨弟離羣索居<lb/>
欲寡其過而未能也如何<lb/>
<pb n="KR4e0224_WYG_006-19a"/>
　　　又<lb/>
善巻之行可稱絶勝恨丈不共之耳豈吾軰尚有俗縁<lb/>
而丈清風出人即樂山樂水猶為染俗耶成公書如命<lb/>
付去頃陳斗原亦曽乞一二緘往南中弟並無侑之者<lb/>
不敢以處己亦不敢以處人也如何如何<lb/>
　　　又<lb/>
方意足下日坐青氊共二三子㝷舞雩陋巷故事大自<lb/>
有致乃不謂有賈生云云令人扼腕要以有足下鳴其<lb/>
<pb n="KR4e0224_WYG_006-19b"/>
不平即賈生之日月自在也文石間以書至亦殊以足<lb/>
下為念此兄明快過人當不㑹墮落耳弟向與足下促<lb/>
膝往往從善謔中錯却實益近黙黙省察足下一言一<lb/>
動俱弟藥石方將歩歩趨趨不敢不努力也天下事到<lb/>
頭可知業不足置意惟吾軰各取所長無䕶己短向宇<lb/>
宙内大開眼目或不枉出世一塲耳何如何如<lb/>
　　　又<lb/>
兄以浴乎五牧者為假涇凡乎涇凡亦何易假也弟生<lb/>
<pb n="KR4e0224_WYG_006-20a"/>
平拘拘偶然露出狂態而又不䝉兄喟然此後必得中<lb/>
行而與之矣承教終當服膺兄姑無夷我於方之外也<lb/>
　　　又<lb/>
屢中方人自是端木家風必欲將此作顔生公案終是<lb/>
客氣未盡耳人非聖人孰能無過武侯教令寜可不勉<lb/>
大要弟失之太踈兄失之太宻𤣥室景逸乃吾師也如<lb/>
何如何<lb/>
　　　又<lb/>
<pb n="KR4e0224_WYG_006-20b"/>
弟自取其大要之兄之督過亦非小也知尺不如行寸<lb/>
此真名言但不可靠予欲無言公案將吾與囘言終日<lb/>
一段意思抹摋耳習氣深重吾人通患自今須如孤軍<lb/>
遇敵痛戰一畨不得悠悠也浮光題名遂同吾錫兄尚<lb/>
可以三呉第一人遮面弟則何堪與兄並哉一笑此月<lb/>
二十四日弟將有事邑中兄能相逢於九龍峰下否倘<lb/>
得𤣥室丈共之尤所樂也<lb/>
　　　又<lb/>
<pb n="KR4e0224_WYG_006-21a"/>
兩儀先後亦是文義一事丈有概於中異日可面叩耳<lb/>
名根二字真學者痼疾然吾軰見得是處得做且做若<lb/>
毎事將此箇題目光光抹摋何處開得口轉得身也説<lb/>
起著述便道名根不知日用動靜誰非著述丈以為然<lb/>
否下榻之談了無形影人言果不足盡據也天且雨陸<lb/>
走未便白下之使姑暫徐之行者不便㩦書弟僅有一<lb/>
扇耳<lb/>
　　　又<lb/>
<pb n="KR4e0224_WYG_006-21b"/>
根原枝委總是一般大趨既正起處既真信目所視信<lb/>
口所哦頭頭是道不必太生分别也所論俞諸兩君俱<lb/>
屬實際弟無以易頃見葉𤣥室移景逸書亦不免墮入<lb/>
𤣥妙窟裏世人有志者少無志者多幸而得一有志者<lb/>
却又為魔説奪去痛哉痛哉景逸見極真文石穎悟絶<lb/>
人一超直入皆的然維道之器弟與丈須共相切磋立<lb/>
住脚跟不可遜也弟將以來月初六七間過宅同往荆<lb/>
溪便中幸一聞之文石<lb/>
<pb n="KR4e0224_WYG_006-22a"/>
　　　又<lb/>
别之夕過雲從共許葉苖三兄夜話轉念不可無足下<lb/>
耳其明日入鄉矣州大夫之意自是眷眷但往來屑屑<lb/>
昔賢所笑我軰安可更墮落此中知足下同之也聞學<lb/>
道急欲丈往丈事體稍與弟别宜何處焉弟答州大夫<lb/>
書如命奉上<lb/>
　　　又<lb/>
足下治家園良是弟邇來亦絶無得力但嘗玩洗心退<lb/>
<pb n="KR4e0224_WYG_006-22b"/>
藏之句意中毎有無限自失處兄以為何如右武果然<lb/>
快士兄以顔子律之真藥石也率此佈復並致謝伯兄<lb/>
　　　又<lb/>
直諒之規難得於世乆矣不圗有汝陽君一則以喜吾<lb/>
徳之不孤一則以懼充義之未盡耳弟近懐略具小草<lb/>
並往就正伯兄但作漆園達乎將情之所鍾正在我軰<lb/>
也<lb/>
　　　簡髙景逸大行<lb/>
<pb n="KR4e0224_WYG_006-23a"/>
伏承手示如對面談不肖向來頗妄意著述乃今反復<lb/>
叅取無開口處何以似吾丈也吾丈韋編當且幾絶俟<lb/>
秋凉圗促膝叩之<lb/>
　　　又<lb/>
昨帶月過我溪頭此誼甚佳惟是弟不能為主乃更為<lb/>
客即世情可略頗亦太簡矣吾鄉自文荘公後學問寥<lb/>
寥頃見吾丈意味肫肫斯道之明於是乎兆曷勝欣躍<lb/>
倘有同志如丈者間舉月㑹以解離索實弟所願侍也<lb/>
<pb n="KR4e0224_WYG_006-23b"/>
　　　又<lb/>
客嵗承教言弟蓋思之累月而竟不能更端以請益於<lb/>
足下不得其間也夫論道以中則豈復有他説哉但弟<lb/>
生平左見怕言中字以為吾軰學問須從狂狷起脚然<lb/>
後能從中行歇脚凡近世之好為中行而毎毎墮入鄉<lb/>
愿窠臼者只因起脚時便要做歇脚事也蓋落脚即是<lb/>
中行惟聖人天理渾然毫無私欲則可自聖人以下便<lb/>
有許多私欲糾牽所以孔子告顔子曰克己而其稱之<lb/>
<pb n="KR4e0224_WYG_006-24a"/>
亦曰有不善未嘗不知知之未嘗復行其𦂳要工夫自<lb/>
是如此若不向私欲處悉力斬絶而遽言中行所謂藉<lb/>
冦兵而齎盗糧未有不敗者也足下資養純粹大都是<lb/>
中行體段當不類近世之為但此意切須㸃檢庶幾將<lb/>
來不認賊作子耳愚者千慮姑以請正足下以為何如<lb/>
昨友人寄到唐曙臺所編刻二程類語頗便觀覽敢奉<lb/>
上一部<lb/>
　　　又<lb/>
<pb n="KR4e0224_WYG_006-24b"/>
承兼老寄來新刻可謂正大見天地之情且喜向來硜<lb/>
硜謬有符於諸君子當車有人即螳螂亦堪托一臂之<lb/>
力矣幸為致謝朱子大辨二緘分奉徐朱兩公并為轉<lb/>
上<lb/>
　　　又<lb/>
見手札及商語引何内省之切也程子曰罪己責躬不<lb/>
可無不可留在胸中為悔此意亦不可不知耳<lb/>
　　　又<lb/>
<pb n="KR4e0224_WYG_006-25a"/>
日來吟風弄月大自得趣弟却自覺謔語太多殊妨道<lb/>
器此横渠所以致戒於東銘也如何如何<lb/>
　　　又<lb/>
曽見趙豸史彈文否何善變如此石帆兄何以破之若<lb/>
不將大計題目盡情發揮便落刼矣<lb/>
　　　又<lb/>
不晤許乆時時在念及㑹面又復黙然要以道理經古<lb/>
人發揮已盡直是無開口處顧力行何如耳<lb/>
<pb n="KR4e0224_WYG_006-25b"/>
　　　又<lb/>
荆溪竟不果行丈所見良是即此小小動定道理無窮<lb/>
信乎精義之難也朱子語略及荆川所抄似為家兄擕<lb/>
去有學的二冊乃丘文荘所次殊有條理丈試閲之何<lb/>
如<lb/>
　　　又<lb/>
冡宰定於陳心老良善頃見朱黄門䟽其中乃有種種<lb/>
異哉内閣用翰林冡宰用别衙門尚有相持之意所謂<lb/>
<pb n="KR4e0224_WYG_006-26a"/>
存十一於千百者奈何又欲并歸一路以行其私乎<lb/>
　　　又<lb/>
趙君㕘選君本昨見其詳貪汚之迹恐未必然但麻馮<lb/>
去留不可辭耳大計一節亦微示意於彌天網中論者<lb/>
或更有春秋未可知也弟奉晤當不出初十左右勿令<lb/>
邇齋季思先往洞庭虚積懐也<lb/>
　　　又<lb/>
時事益覺駭人不意此君遂作鷹犬之尤也老婆心切<lb/>
<pb n="KR4e0224_WYG_006-26b"/>
未易冷落奈何奈何天下事儘無窮却悔當初粒米狼<lb/>
戾耳<lb/>
　　　又<lb/>
昨者聖明遇災思懼將别用向來得罪諸臣此真羙意<lb/>
乃頃見部䟽如某某猶然臚列而舉吾所知如錢起莘<lb/>
岳石帆反不得與即人各有見豈宜謬戾如此吾軰立<lb/>
身行已誠不以取舎為重輕苐當事舉動爾爾更為世<lb/>
道添一隠憂耳生平負一片熱心無可告語便中附及<lb/>
<pb n="KR4e0224_WYG_006-27a"/>
不盡不盡<lb/>
　　　又<lb/>
此老氣象已是如此乃其窟穴真足下所謂口欲言而<lb/>
未能者信乎其為氣也配義與道無是餒也今且勉從<lb/>
集義上用力庶幾發揮有根耳日月如流轉眼間便與<lb/>
足下有離索之感意欲於二十一日候足下過綠蘿菴<lb/>
中一談且已寄聲𤣥臺矣<lb/>
　　　又<lb/>
<pb n="KR4e0224_WYG_006-27b"/>
綠隂青野誠足消暑然我軰學問須在火坑裏乘凉丈<lb/>
真其人也如弟反悠悠無得力處耳時事復一變此後<lb/>
當漸入佳境矣如何如何經略人多少其才然世號為<lb/>
多才者亦止了得自己富貴耳若果心真造化可囘也<lb/>
　　　又<lb/>
𤣥臺近有聞否昨張文石書來津津論學其所見直自<lb/>
一刀兩斷絶不作葛藤態未易得也渠甚欲與足下一<lb/>
商敢以其來柬三紙奉覽幸共叅之<lb/>
<pb n="KR4e0224_WYG_006-28a"/>
　　　又<lb/>
玩所與逯兄諸書真切懇到實用力者自别弟念自束<lb/>
髪從叔兄後妄意問學今二毛種種矣猶然故吾也今<lb/>
得丈如此夾持將來或不枉過一生耳三時記奉上中<lb/>
間所述少湖自麓諸先達語真吾軰頂門針也三復喜<lb/>
幸又恐徒作一塲好話看過辜負兩翁如何如何<lb/>
　　　又<lb/>
二麥少収三時亢旱米價日増人情日洶聞趙父母嚴<lb/>
<pb n="KR4e0224_WYG_006-28b"/>
閉糴之禁有粟者既不得專其利足下倡平糶之法無<lb/>
粟者又幸得沾其恵甚盛甚盛但趙父母能使有粟者<lb/>
不專其利而未必無粟者之沾其恵也足下能使無粟<lb/>
者得沾其恵而未必有粟者之盡如足下也足下倘以<lb/>
平糶之説告之趙父母趙父母以平糴之説勸之各大<lb/>
家則以一邑之有餘補一邑之不足其事易其功普豈<lb/>
不快哉惟足下裁擇如何如何<lb/>
　　　又<lb/>
<pb n="KR4e0224_WYG_006-29a"/>
綱目最宜檢㸃向愧未及丈讀時或有與朱子異同處<lb/>
幸隨意記存弟當從容請教耳無善無惡四字干渉頗<lb/>
大願丈從頂門上下幾語為望為望<lb/>
　　　又<lb/>
從前聖賢論學只是平鋪地放著自有意味若大驚小<lb/>
怪粧模做様舉似聖賢何啻千里程子云後人雖有好<lb/>
言語只被氣象卑終不類道正謂此耳大疏今始詳讀<lb/>
一過直是脚踏實地任人喚作宋頭巾到底不失本色<lb/>
<pb n="KR4e0224_WYG_006-29b"/>
真近時對病之藥也<lb/>
　　　病中簡叔時三兄<lb/>
弟病已去十之四五朝來理髪且落其半引鏡自對鬢<lb/>
増二毛矣人生真如朝露耳因思憤㤀食樂㤀憂不<lb/>
知老之將至聖人也食㤀憤憂㤀樂不知老之將至庸<lb/>
人也釋氏空諸有老氏後其身皆知老之將至者也而<lb/>
今髙不能為二氏下不能為庸人中不能為聖人方且<lb/>
混於知不知之間其如之何病間偶占得應盡須盡吟<lb/>
<pb n="KR4e0224_WYG_006-30a"/>
聊以寄興兄一正之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0224_WYG_006-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小辨齋偶存巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小辨齋偶存巻八</head> <lb/>
    <p>
<pb n="KR4e0224_WYG_008-1a"/>
欽定四庫全書<lb/>
　小辨齋偶存巻八<lb/>
　　　　　　　　　　　　明　顧允成　撰<lb/>
　　詩<lb/>
　　　吾與吟<lb/>
　　　　盖昔者曾㸃言志於孔子曰暮春者春服既<lb/>
　　　　成冠者五六人童子六七人浴乎沂風乎舞<lb/>
　　　　雩詠而歸夫子喟然嘆曰吾與㸃也其後千<lb/>
<pb n="KR4e0224_WYG_008-1b"/>
　　　　五百年而程明道謂再見周茂叔後吟風弄<lb/>
　　　　月以歸有吾與㸃也之意余自束髪誦習斯<lb/>
　　　　語欣然㑹心而中嵗僥倖一第悍焉有天下<lb/>
　　　　國家之志遂令此味日消月鑠乃丙申夏秋<lb/>
　　　　之交忽遘危疾宛轉牀褥凡踰十旬夢想間<lb/>
　　　　毎尋二先生故事竊愧往者之逐逐而來者<lb/>
　　　　之尚可追也因率意成咏命曰吾與吟豈敢<lb/>
　　　　謂有當於風雅亦聊以寄情性云爾<lb/>
<pb n="KR4e0224_WYG_008-2a"/>
只對青山不著書鳶飛魚躍見天機嗒然隱几吾忘我<lb/>
夢覺人間是與非<lb/>
只對青山不著書忩前緑草自菲菲蒲團坐破何煩補<lb/>
此意從來知者希<lb/>
只對青山不著書無聲無臭悟淵微閒亭小閣無他事<lb/>
剩與春風伴浴沂<lb/>
只對青山不著書江門老子亦依稀聲聲色色原無兩<lb/>
枉判低昂費指揮<lb/>
<pb n="KR4e0224_WYG_008-2b"/>
不對青山不著書出於機也入於機曽似有無雙遣却<lb/>
夜深烏鵲遶南飛<lb/>
亦對青山亦著書廓然順意莫猜疑無端并入莊生夢<lb/>
蝴蝶原來便是台<lb/>
　　　以上凡六章讀白沙先生詩愛其只對青山不<lb/>
　　　著書之句有賦<lb/>
簞瓢疏水意何如樂在其中境轉舒古人冷淡今人笑<lb/>
漫被浮雲㸃太虚<lb/>
<pb n="KR4e0224_WYG_008-3a"/>
浴沂風雩興超然童冠三三春暮天古人冷淡今人笑<lb/>
傀儡場中閙嵗年<lb/>
鷦鷯偃鼠總蘧蘧歸休無用天下為古人冷淡今人笑<lb/>
豆羹簞食見鬚眉<lb/>
首陽山下日凄凄敝屣侯封向采薇古人冷淡今人笑<lb/>
𤣥武門前血濺衣<lb/>
桐江灘上雪霏霏獨擁羊裘一釣垂古人冷淡今人笑<lb/>
南山又見北山移<lb/>
<pb n="KR4e0224_WYG_008-3b"/>
五栁蕭蕭映緑隂先生不知何許人古人冷淡今人笑<lb/>
紛紛爭媚玉樓春<lb/>
紫芝先生年六十生平未嘗見女色古人冷淡今人笑<lb/>
二八嫦娥不離側<lb/>
伯鸞卓爾似人龍且向吴門學賃舂古人冷淡今人笑<lb/>
以𨽻相尊倒託傭<lb/>
男婚女嫁既已畢子平山遊不復出古人冷淡今人笑<lb/>
兒孫馬牛何時逸<lb/>
<pb n="KR4e0224_WYG_008-4a"/>
少文好遊有竒僻老疾名山圖在室古人冷淡今人笑<lb/>
泰山當前眼如絀<lb/>
羅冲萬金原不足君平百錢自有餘古人冷淡今人笑<lb/>
却將不足奉有餘<lb/>
仲蔚蓬蒿雅没人閉門養性畧榮名古人冷淡今人笑<lb/>
擊鼓求亡大過情<lb/>
短褐持蔬自奉賔驎之父子水潾潾古人冷淡今人笑<lb/>
反命㕑人代野人<lb/>
<pb n="KR4e0224_WYG_008-4b"/>
一坐藜牀五十年幼安當膝處皆穿古人冷淡今人笑<lb/>
累褥重茵自在眠<lb/>
一琴一鶴亦已清如何屏去不留行古人冷淡今人笑<lb/>
前呼後擁小兒驚<lb/>
酒或三行或五行主賔㑹數而情真古人冷淡今人笑<lb/>
司馬家風邈絶倫<lb/>
喜怒哀樂未發前此中氣象作何觀古人冷淡今人笑<lb/>
憧憧思慮洶狂瀾<lb/>
<pb n="KR4e0224_WYG_008-5a"/>
予欲無言見仲尼子淵終日只如愚古人冷淡今人笑<lb/>
咸輔頰舌口囁嚅<lb/>
　　　以上凡十八章讀黄山谷詩愛其古人冷淡今<lb/>
　　　人笑之句有賦<lb/>
　　　酒色財氣四吟<lb/>
酒不迷人人自迷一巵一巵復一巵可憐麴糵消人志<lb/>
病多休道藥難醫<lb/>
色不迷人人自迷朝雲暮雨狐綏綏形神暗逐蛾眉耗<lb/>
<pb n="KR4e0224_WYG_008-5b"/>
病多休道藥難醫<lb/>
財不迷人人自迷錙銖計較遺阿誰牀頭金肥貌日瘦<lb/>
病多休道藥難醫<lb/>
氣不迷人人自迷焚如炎火駟莫追一朝之忿忘其身<lb/>
病多休道藥難醫<lb/>
　　　和大司成曽公勵志詩時守國子博士<lb/>
仁逺乎哉只此心為因失養轉淪沉靜馳浮想天機淺<lb/>
動逐遊塵嗜欲深克己須從偏處克㝷根莫向葉中㝷<lb/>
<pb n="KR4e0224_WYG_008-6a"/>
我聞入聖無多訣混混原泉不可禁<lb/>
　　　贈明上人八章次叔兄韻<lb/>
小人健用壯君子義為尚惟吾不獨尊天地共下上<lb/>
多許明是多少許明是少倘遇蘇摸稜恁處討分曉<lb/>
要和天作婚要和地作嫁且了見在身漫講無生話<lb/>
有世不受出無魔不受鍊君子之道四拈來頭頭見<lb/>
丘垤不必貶泰山不必尚聊且放教平下學而達上<lb/>
談道何多多行道何少少夢中人說夢長夜誰復曉<lb/>
<pb n="KR4e0224_WYG_008-6b"/>
男大便須婚女大便須嫁做去是真修説來是閒話<lb/>
寧為刖足業無為躍冶鍊君子不可及惟人所不見<lb/>
　　　應盡須盡吟<lb/>
應盡須盡行法俟命剖破形骸朗然獨運<lb/>
應盡須盡没寧存順朝聞夕可三復斯訓<lb/>
應盡須盡萬縁息淨啼泣滿前松風入聽<lb/>
應盡須盡顔子短命加我數年亦已過分<lb/>
應盡須盡天地混沌矧伊人兮妄生執吝<lb/>
<pb n="KR4e0224_WYG_008-7a"/>
應盡須盡盡亦非盡返於太極寓諸無竟<lb/>
應盡須盡非盡亦盡太極無極何始何竟<lb/>
　　　寄薛𤣥臺致奠太石賈丈并訊二尊人嫂夫人<lb/>
　　　起居<hi>太石名岩滁州朱龍橋人也舉壬辰進士官户部主事癸巳春與吾輩共救趙考功</hi>
　　　<hi>南星謫為州判尋卒</hi>
昔年子歸來關山有太石今日子邁往朱龍無太石如<lb/>
何轉盼間幽明倐旦夕死去何所知奈此髙堂白室内<lb/>
守空幃念之悽愴百為我問靈几精氣誰與宅人生終<lb/>
<pb n="KR4e0224_WYG_008-7b"/>
㑹盡彭殤亦安擇化作莊家蝶隠几論今昔<lb/>
　　　夀談勉翁<lb/>
矍鑠勉翁八十如童頭有異骨足下生風飲食衎衎論<lb/>
説融融圖書滿壁芝蘭鬱蓊陶家之酒飲可三汎邵氏<lb/>
之篇吟且百筒我歌南山耋夀其逢<lb/>
　　　夀浦環溪<lb/>
環溪之水秀且清華堂夀筵列大亨千杯百杯無量酒<lb/>
一唱三歎有餘音夀翁伉儷健相埓有子饒美筆錚錚<lb/>
<pb n="KR4e0224_WYG_008-8a"/>
四壁圖書雅足尚滿庭蘭桂郁有英天錫純嘏介繁祉<lb/>
龍章行照蟠桃觥<lb/>
　　　舊得有讀書樂時一諷咏欣然㑹心因廣之為<lb/>
　　　靜坐樂㑹友樂各四章<lb/>
山光照檻水遶廊淨几明窓一炷香門無剝啄迥爾寂<lb/>
壁有圖書闇然章韶光莫放忙裏老人生惟有靜坐好<lb/>
靜坐之樂樂何如萬物皆春百慮除<lb/>
修竹壓簷桑四圍欝欝瀼瀼露未曦心地清凉夏不扇<lb/>
<pb n="KR4e0224_WYG_008-8b"/>
南風徐來時動幃當暑袗絺誰與侣洒然自得靜坐趣<lb/>
靜坐之樂樂何窮無弦無弄寄髙風<lb/>
庭梧昨夜葉有聲鴻雁来賔以秋鳴月照懐中萬累靜<lb/>
水共長天一色清齋頭剰有蒲團在趂此靜坐功更倍<lb/>
靜坐之樂樂陶陶悠然俯仰忘卑髙<lb/>
木落水盡千崖枯隠几嗒焉我喪吾萬竅怒號任天籟<lb/>
六藏賅存同蘧廬梅花映帶雪花白芳潔足稱靜坐者<lb/>
靜坐之樂何處㝷雷在地中見天心<lb/>
<pb n="KR4e0224_WYG_008-9a"/>
山光照檻水遶廊芝蘭馥郁交馨香嚶嚶鳴鳥求友聲<lb/>
風水相遭成文章青春勿令離索老人生惟有㑹友好<lb/>
㑹友之樂樂何如和風唱喁來庭除<lb/>
修竹壓簷桑四圍枝枝相向迎朝曦黄雲參差覆南隴<lb/>
螢光掩映耀素幃榴花蒲節皆吾侣快哉孰尚㑹友趣<lb/>
㑹友之樂樂無窮泠然炎暑生清風<lb/>
庭梧昨夜葉有聲調調刁刁遞為鳴菊存三徑叢叢發<lb/>
月入千江處處清階前兼有雙桂在趂此㑹友情更倍<lb/>
<pb n="KR4e0224_WYG_008-9b"/>
㑹友之樂樂陶陶吟風弄月興轉髙<lb/>
木落水盡千崖枯天地萬物共一吾數蕚梅兄破臘景<lb/>
㡬竿竹友傍寒廬更見青青秀松栢森然足稱㑹友者<lb/>
㑹友之樂何處㝷圍爐立雪喜同心<lb/>
　　　求儆裏言<lb/>
　　　　萬歴癸夘僕當五十百歲光隂倐忽遂半覽<lb/>
　　　　觀聖賢遺訓每每愧心因賦六章自訟且以<lb/>
　　　　鞭其後云願我同志提耳而命之幸甚<lb/>
<pb n="KR4e0224_WYG_008-10a"/>
聖哉仲尼五十無過惟聖希天愚敢托大<lb/>
賢哉伯玉五十知非惟士希賢愚敢有違<lb/>
仲尼知命伯玉知非出命入非君子見幾<lb/>
五十始衰戒之在色莫庇斧斤好是懿徳<lb/>
五十無聞斯不足畏囬首後生驚汗如沸<lb/>
舜其至孝五十而慕予有父母欲報無路<lb/>
　　　觀省朱先生辱有誨言口占報謝<lb/>
浪説談心㡬十年勘來仍在利名關於今領得仙翁指<lb/>
<pb n="KR4e0224_WYG_008-10b"/>
竟日忙中竟日閒<lb/>
甲子俄經五十年慙惶四十九年前至人何幸重生我<lb/>
特握真丹示大還<lb/>
　　　萬厯甲辰秋東林書院落成歩楊龜山先生此<lb/>
　　　日不再得詩韻<hi>書院先生講道處也嵗乆湮没余兄弟及髙雲從安小范劉本</hi>
　　　<hi>孺聞于當事共鼎新之</hi>
此日今還得朝輝耀扶桑厥初赤子心懸象並穹蒼無<lb/>
端過浮雲暫掩本靈光努力事拂拭依然露元陽理欲<lb/>
<pb n="KR4e0224_WYG_008-11a"/>
判危微規矩成員方塵埃去弗來真氣洩鍼芒日新又<lb/>
日新其何用不臧性非猶杞栁仁義寧賊戕無為彼教<lb/>
惑吾道擲粃糠大哉羲孔易洗心宻退藏不效淺薄子<lb/>
爭鬭羣卉芳天地人鼎立至大而至剛欲仁斯仁至安<lb/>
所置彷徨南方文學古東林歲月長繼往開来兹平步<lb/>
履康莊念我踰五十慙愧闇然章從前所縈縈不脱名<lb/>
利塲何當一奮躍藩決失羸羊日知其所無月能幸無<lb/>
忘果能此道矣雖柔而必强浩渺重溟波一葦自堪航<lb/>
<pb n="KR4e0224_WYG_008-11b"/>
流光不相貸迅速轉無常朝聞夕死可仁者夀不亡若<lb/>
不及時敏老至空悲傷中行未易㡬必也狷與狂<lb/>
　　　題孔壇四景<lb/>
暮春春服成當暑袗絺綌秋陽以暴之歲寒知松栢<lb/>
　　　又<lb/>
不得中行必也狂三三兩兩舞雩行鏗然舍瑟春風裏<lb/>
吟弄千年調轉長<lb/>
閒來當暑起清風乾巽相逢自化工兀兀端居洵適適<lb/>
<pb n="KR4e0224_WYG_008-12a"/>
羲皇何必北窓翁<lb/>
秋水澄兮秋日烈曦耀髙懸終古赫天若不生我仲尼<lb/>
羣䝉長夜誰見白<lb/>
五覇之時冽似冬杏壇松栢轉茙蓊於今留得青青在<lb/>
萬象回春領聖功<lb/>
　<lb/>
　<lb/>
　<lb/>
<pb n="KR4e0224_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小辨齋偶存巻八<lb/>
</p>
<p>
</p>
  </div>
</body>
</text>
</TEI>
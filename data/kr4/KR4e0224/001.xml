<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小辨齋偶存巻一</head> <lb/>
    <p>
<pb n="KR4e0224_WYG_001-1a"/>
欽定四庫全書<lb/>
　小辨齋偶存巻一<lb/>
　　　　　　　　　　　　明　顧允成　撰<lb/>
　　策<lb/>
　　　廷試制科<lb/>
皇帝制曰盖聞上古無為而治不賞而民勸不怒而民<lb/>
威於鈇鉞何甚盛也而儒者之論治曰有功不賞有罪<lb/>
不罰雖唐虞不能化天下又謂夏后氏先賞而後罰殷<lb/>
<pb n="KR4e0224_WYG_001-1b"/>
人先罰而後賞周人修而兼用之則二帝三王所繇固<lb/>
與上古殊路歟何同歸於治也又有言賞疑從予罰疑<lb/>
從去者有言寧僣無濫者有言仁可過義不可過者以<lb/>
為古昔帝王皆以君子長者之道待天下然則先罰後<lb/>
賞者非歟抑賞罰者帝王致治之具而非其所以治歟<lb/>
我聖祖繼天立極垂憲萬世恩威莫測其用賞罰務協<lb/>
於中其揭諸祖訓首章及載諸聖政紀者同符古治可<lb/>
得而陳其槩歟朕以寡昧托於臣民之上十有四年矣<lb/>
<pb n="KR4e0224_WYG_001-2a"/>
夙夜兢兢惟古訓是式成憲是遵不愛爵禄賜予以待<lb/>
功能之士而不法者以三尺重繩之明示好惡以與天<lb/>
下更始然徳澤壅而不究法令尼而不行任老成奬恬<lb/>
退以教讓也而浮競之風益甚革苞苴罪貪墨以訓㢘<lb/>
也而澄清之效罕聞習俗奢侈示之以儉而人心猶溺<lb/>
於紛華刑獄寃濫示之以寛而吏議多工於鍛鍊蠲租<lb/>
賑窮詔嘗數下矣胡閭閻之困未蘇振旅詰戎令亦屢<lb/>
申矣胡户牖之防未密無乃勸懲之法闕而未備歟抑<lb/>
<pb n="KR4e0224_WYG_001-2b"/>
所謂修職任事者漏賞而欺謾避課者佚罰歟將朕之<lb/>
不敏不明所以風厲之者非其本而督率之者非其實<lb/>
也茲欲賞信罰必以紹明聖祖之法而追古帝王之治<lb/>
何修而可爾多士居則稱先王譚當世之務其尚究析<lb/>
古今根極體要詳著於篇勿隠朕將親覽焉<lb/>
臣對臣聞之宋臣蘇軾曰天下無事則公卿之言輕於鴻毛<lb/>
天下有事則匹夫之言重於泰山非智有所不能而明有所<lb/>
不及緩急之勢異也方其無事也雖齊桓之深信其臣<lb/>
<pb n="KR4e0224_WYG_001-3a"/>
管仲之深得其君以握手丁寧之間將死垂絶之言而<lb/>
不能去其區區之二豎至其有事且急也雖以唐代宗<lb/>
之昏庸程元振之用事栁伉之賤且疏而一言以入之<lb/>
不終朝而去其腹心之疾何則言之於無事之世者易<lb/>
以改爲而常患於不及見信言之於有事之世者易以<lb/>
見信而常患於不及改為此忠臣志士之所以深悲天<lb/>
下之所以亂亡相尋而世主之所以不悟也臣誦其言<lb/>
未嘗不反復嘆息也恭惟皇帝陛下乗乾繼離居豐撫<lb/>
<pb n="KR4e0224_WYG_001-3b"/>
泰嗣服以来九徳三俊已盡登用奸邪讒佞欺負之徒<lb/>
已盡除去四海已盡敉寧九夷八蠻之在荒服之外者<lb/>
已盡賔貢天下最號無事臣等草莽匹夫豈復有所計<lb/>
議仰佐下風而聖主虚懐若渴采及葑菲進臣等於廷<lb/>
賜之䇿問不知陛下於臣之所言將重之如泰山乎抑<lb/>
輕之如鴻毛乎異日者陛下凡四䇿士於茲矣嘗以典<lb/>
學立政䇿士徐而究之陛下之於學於政何如也嘗以<lb/>
有為無為策士徐而究之陛下之於有於無何如也嘗<lb/>
<pb n="KR4e0224_WYG_001-4a"/>
以建極用徳䇿士徐而究之陛下之於極於徳何如也<lb/>
嘗以仁明武䇿士徐而究之陛下之於仁於明於武何<lb/>
如也由斯以談則輕重之效可見於前事已抑臣有言<lb/>
而君不庸非臣之罪也君有求而臣不言實臣之罪也<lb/>
况臣感時發憤有慨於中乆矣今明問及之乃忍緘黙<lb/>
隠諱以欺陛下耶臣請先究陛下之説而後及臣之私<lb/>
惟陛下所輕重焉凡陛下之所以䇿臣者逖稽上古上<lb/>
嘉唐虞下樂三代祗遹皇祖旁採先儒之説俯咨當世<lb/>
<pb n="KR4e0224_WYG_001-4b"/>
之務無慮數十百言究其指歸則賞罰二科而已夫賞<lb/>
者勸天下之法然有不倚於賞者所以勸天下之意也<lb/>
罰者懲天下之法然有不倚於罰者所以懲天下之意<lb/>
也法常有為意常無為有為者以運天下無為者以宰<lb/>
天下故最上修意上古之不賞而勸不怒而威是也其<lb/>
次修意而不廢法唐虞之有功而賞有罪而罰是也其<lb/>
次修法而不妨意夏后之先賞殷人之先罰周人修而<lb/>
兼用之是也自意失而始專法法失而始有賞疑從予<lb/>
<pb n="KR4e0224_WYG_001-5a"/>
罰疑從去之論有寧僣無濫之論有仁可過義不可過<lb/>
之論無非恐以其有為者傷其無為者也總之三代而<lb/>
上法與意出於一故其治同三代而下法與意出於二<lb/>
故其治駁伏讀聖制有曰賞罰者帝王致治之具而非<lb/>
其所以治至矣盡矣臣不能賛一辭矣洪惟太祖髙皇<lb/>
帝繼天立極垂憲萬世恩威莫測賞罰協中其祖訓首<lb/>
章之所揭大都尚寛其聖政紀之所載大都尚嚴則法<lb/>
之著於有為者也其尚寛也非以狃世其尚嚴也非以<lb/>
<pb n="KR4e0224_WYG_001-5b"/>
殘民則意之藴於無為者也猗與休哉宜其治與古帝<lb/>
王比隆也曷論晩近世哉肆我皇上紹休承美式古訓<lb/>
遵成憲賞罰之道甚具而有法爵禄賜予不吝於功能<lb/>
所為示天下以好者彰彰如是三尺重繩不假於不法<lb/>
所為示天下以惡者彰彰如是然而徳澤不究法令不<lb/>
行此無異故則聖制固言之矣所以風厲之者非其本<lb/>
督率之者非其實也本也實也即臣愚之所謂意也且<lb/>
皇上方鋭然留意於賞罰勸懲而臣妄信其本實之不<lb/>
<pb n="KR4e0224_WYG_001-6a"/>
至非譸張其説以為誑也臣愚竊觀當今之勢而根極<lb/>
其體要所謂累皇上之意者大㡬有二皇上明以好示<lb/>
天下而此二者恒隂移其所好皇上明以惡示天下而<lb/>
此二者恒隂移其所惡二者何也曰内寵之將盛也曰<lb/>
羣小之將逞也夫人主席崇髙藉富有無一不足以厭<lb/>
其欲昏其志而惟色為甚色之中人也微而其溺人也<lb/>
最沈錮而不可解聖王之所亟遠也昨者皇上以鄭妃<lb/>
奉侍勤勞特册封為皇貴妃大小臣工不勝其私憂過<lb/>
<pb n="KR4e0224_WYG_001-6b"/>
計因而請冊立皇太子因而請加封王恭妃皇上不温<lb/>
㫖報罷則峻㫖譴逐夫皇太子國之本也忠言嘉謨國<lb/>
之輔也兩者天下之公也鄭妃即奉侍勤勞以視天下<lb/>
猶為皇上一己之私也今也以私而掩公以一已而掩<lb/>
天下亦已偏矣偏則皇貴妃或得以愛憎弄威福於内<lb/>
其戚屬或得以愛憎弄威福於外不獨此耳閹人侍妾<lb/>
又將乗其偏也或得以愛憎弄威福於内外之間若然<lb/>
則賞罰云者將不為皇上之好惡用而為内寵之好惡<lb/>
<pb n="KR4e0224_WYG_001-7a"/>
用欲其信且必未可也夫人主之耳目惟一而天下之<lb/>
耳目人主者且萬萬雖甚神聖其聰明宜未足以徧也<lb/>
將必有所寄之寄之得其人則安不得其人則危非細<lb/>
故也邇年以来皇上明習政務聽覽若神盖辨及左髙<lb/>
察及淵魚㡬於徧矣竊聞之道路往往二三羣小伺察<lb/>
而得之斯可謂寄得其人耶不得其人耶得不得之間<lb/>
皆不可知而皇上姑寄之其亦有不得已也盖曰向以<lb/>
天下事專付張居正而居正罔上行私一時公卿臺省<lb/>
<pb n="KR4e0224_WYG_001-7b"/>
從風而靡外廷之不足信明甚故寄耳目於此軰示天<lb/>
下莫能欺也臣以為不然夫善為治者以全而收其偏<lb/>
不聞以偏而益其偏皇上懲居正之専散而公之於九<lb/>
卿可也若聚而寄之此輩則居正之専尚與皇上為二<lb/>
此輩之専且與皇上為一與皇上為二則救之也尚易<lb/>
與皇上為一則救之也倍難奈之何其弗思也且此輩<lb/>
之始用事也適皇上鋭精求治之初彼方見小信以自<lb/>
結其所稱説指陳類多依於公義猶若未害久之則陽<lb/>
<pb n="KR4e0224_WYG_001-8a"/>
公而隂私也又乆之則純出於私矣若然則賞罰云者<lb/>
將不為皇上之好惡用而為羣小之好惡用欲其信且<lb/>
必未可也徳澤之壅法令之尼有由也所願皇上清心<lb/>
寡慾去讒遠色俾此心炯然如鏡之明凝然如衡之平<lb/>
其賞也與天下公其好其罰也與天下公其惡則徳澤<lb/>
之出自皇上者先自無所壅天下孰得而壅焉法令之<lb/>
出自皇上者先自無所尼天下孰得而尼焉由是教之<lb/>
以讓而奔競者息教之以㢘而澄清者衆習俗奢侈且<lb/>
<pb n="KR4e0224_WYG_001-8b"/>
歸於儉刑獄寃濫且歸於寛藏富於民不必下蠲租賑<lb/>
窮之詔而其困自蘇守在四夷不必申振旅詰戎之令<lb/>
而其防自密將上古遜無為唐虞遜時雍風動禹遜文<lb/>
命湯遜允殖武遜永清而皇祖之大烈於今有光也臣<lb/>
草茒賤士一旦獲伏金闕承玉音遭逢至幸臣以為欲<lb/>
効忠於皇上當自今日始欲効忠於今日當自前所陳<lb/>
兩言始是以不識忌諱敢遂陳之倘皇上視無事若有<lb/>
事而以臣言為重於泰山則皇上之明也倘皇上視有<lb/>
<pb n="KR4e0224_WYG_001-9a"/>
事若無事而以臣言為輕於鴻毛則臣之愚也臣冒昧謹對<lb/>
禮曰事君先資其言拜自獻其身以成其信臣自幼<lb/>
誦習斯言未嘗不動心也癸未臣幸舉南宫以病引<lb/>
還丙戌入對大廷臣才拙不能以宏詞對臣學淺不能<lb/>
以古義對輙據耳目所覩聞皇上一二事妄有陳列冀<lb/>
附於先資之誼維時讀巻官大理寺卿何源見臣所對<lb/>
諗於衆曰此生之言何為便堪鎖榜矣大學士王錫爵<lb/>
取閲之稍易置三甲二百十三名雖然臣之心獨自傷<lb/>
<pb n="KR4e0224_WYG_001-9b"/>
其不逹於皇上也假令達於皇上雖復擯斥臣所不憾<lb/>
矧鎖榜乎嗣臣觀政吏部恒欲以此再塵天聽偶感右<lb/>
都御史海瑞屢被彈劾竊歎皇上有私臣下亦有私臣<lb/>
下先自處於私而徒以無私望皇上也實難遂與進士<lb/>
彭遵古諸夀賢共發憤疏論以為此疏若行將復有所<lb/>
効於皇上而臣已承恩譴歸矣每一念之良用耿耿敬<lb/>
題於後以志畎畆之思云<lb/>
　小辨齋偶存巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小辨齋偶存巻五</head> <lb/>
    <p>
<pb n="KR4e0224_WYG_005-1a"/>
欽定四庫全書<lb/>
　小辨齋偶存巻五<lb/>
　　　　　　　　　　　　明　顧允成　撰<lb/>
　　書<lb/>
　　　上座師許相國<lb/>
允不肖猥附門墻之末往以狂戅濫叨恩譴自分沒齒<lb/>
亦所甘心不意聖明旋賜録用尋以母老多病懇奏乞<lb/>
休不䝉俞允念非閣下委曲玉成望不及此奈允罪惡<lb/>
<pb n="KR4e0224_WYG_005-1b"/>
深重禍延先慈奄忽背棄痛苦摧裂不堪為人益不敢<lb/>
復有當世之想矣惟是允於弟子中辱閣下知遇㝡隆<lb/>
若冺冺黙黙無所獻其芹曝慙負閣下究何以自贖也<lb/>
是以不揆僣有闗説閣下試垂聽焉竊惟治道萬端未<lb/>
易悉數總其大要不越閣下所謂紀綱風俗二科而已<lb/>
閣下憤發於薛進士之觸事陳言至以貢舉非人自劾<lb/>
且欲皇上勅下九卿科道各陳紀綱何為而正風俗何<lb/>
為而淳允以為無庸謀之九卿科道也朱子有言四海<lb/>
<pb n="KR4e0224_WYG_005-2a"/>
之廣兆民至衆人各有意欲行其私而善為治者乃能<lb/>
總攝而整齊之使人各循其理而莫敢不如吾志之所<lb/>
欲者則以先有紀綱以持之於上而後有風俗以驅之<lb/>
於下也何謂紀綱辨賢否以定上下之分核功罪以公<lb/>
賞罰之施也何謂風俗使人皆知善之可慕而必為皆<lb/>
知不善之可羞而必去也然綱紀之所以振則以宰執<lb/>
秉持而不敢失臺諫補察而無所私人主又以其大公<lb/>
至正之心恭己於上而照臨之是以賢者必上不肖者<lb/>
<pb n="KR4e0224_WYG_005-2b"/>
必下有功者必賞有罪者必刑而萬事之統無所缺也<lb/>
綱紀既振則天下之人自將各自矜奮更相勸勉以去<lb/>
惡而從善盖不待黜陟刑賞一一加於其身而禮義之<lb/>
風㢘耻之俗已丕變矣惟至公之道不行於上是以宰<lb/>
執臺諫有不得人黜陟刑賞多出私意而天下之俗遂<lb/>
至於靡然不知名節行檢之可貴而惟阿諛軟熟奔競<lb/>
交結之為務一有端言正色於其間則羣譏衆排必使<lb/>
無所容於斯世而後已此其形勢如將傾之屋輪奐丹<lb/>
<pb n="KR4e0224_WYG_005-3a"/>
雘雖未覺其有變於外而材木之心已皆蠧朽腐爛而<lb/>
不可復支持矣由此觀之紀綱之正風俗之淳不在於<lb/>
以勢相脅在於以道相成不在於使人不敢言在於使<lb/>
人無可言耳使人無可言所謂如其善而莫之違不亦<lb/>
善乎者也使人不敢言所謂如不善而莫之違不㡬乎<lb/>
一言而喪邦者也故吁咈盈朝遒人徇路上忘其貴下<lb/>
忘其賤不妨為大順之世誹謗者族偶語者棄市上以<lb/>
貴伸下以賤屈不免為大逆之世前事之不忘後事之<lb/>
<pb n="KR4e0224_WYG_005-3b"/>
師也方今朝廷之上人主果大公而至正乎宰執果秉<lb/>
持而不失乎臺諫果補察而無私乎果賢者上而不肖<lb/>
者下乎果功者賞而罪者罰乎果知有善之可慕不善<lb/>
之可羞乎草茅之夫固有所不能詳也請舉其略夫吏<lb/>
科都給事臺諫之長也其任用自人主其引拔自宰執<lb/>
海内瞻仰胡容以匪人㕘也乃以陳海寧者彼何人斯<lb/>
曩日王夷陵之門四先生之一耳三先生皆已䑕竄而<lb/>
一先生獨爾鴟張自亡顔面恣其簧口聖天子在上賢<lb/>
<pb n="KR4e0224_WYG_005-4a"/>
輔相在列惡用此為允覽彼言路一疏又大可異彼悍<lb/>
然以言路自任而謂出於臺省為蕩蕩平平不出於臺<lb/>
省為旁蹊曲徑不知言路者天下之公非臺省之私也<lb/>
出於公即蕩蕩平平出於私即旁蹊曲徑陳三謨曾士<lb/>
楚軰曷嘗不臺不省不言竟以為何如也其以今日為<lb/>
臺諫者上自乗輿下及宰執内從旃厦外迨閭閻近由<lb/>
警蹕遠至邊徼何事不得言言路不可謂塞雖一學究<lb/>
得上書一市井庸奴得擊鼓而訟言路不可謂塞即一<lb/>
<pb n="KR4e0224_WYG_005-4b"/>
二蹈尾披鱗誤攖聖怒相率營救舉得畢其忌諱之言<lb/>
言路不可謂塞其説美矣然言者如李君懋檜劉君志<lb/>
選髙君桂饒君伸等何不聞其相率營救也豈惟不救<lb/>
或攘臂而助之攻矣允嘗怪而思其故始知李劉髙饒<lb/>
之屬皆攖宰執之怒犯臺諫之忌諱者也其有攻無救<lb/>
豈曰無謂間有一二上攖聖怒相率營救亦誠有之是<lb/>
乃杜欽谷永附外戚而専攻上身之故智其上書擊鼓<lb/>
之云又無能為宰執臺諫之重輕者耳以此而遂謂言<lb/>
<pb n="KR4e0224_WYG_005-5a"/>
路不塞雖張居正時此路固未嘗塞也何謂壬午以前<lb/>
為諱言壬午以後為輕言也且皇上真可以堯舜者也<lb/>
特以血氣方壯好惡靡常宰執臺諫果以宗社安危為<lb/>
慮正當自責自修集思廣益積其誠意感動上心今乃<lb/>
外戰天下之公論内戰皇上之私恩本既不足取信矣<lb/>
而憸壬者流仍投問抵隙百方媒糵即宰執大臣謂小<lb/>
臣議已者曰爾以賤妨貴以小加大也則莫尊于皇上<lb/>
將亦謂臣下議已者曰爾以賤妨貴以小加大也何以<lb/>
<pb n="KR4e0224_WYG_005-5b"/>
應之即言者得罪於皇上而臺諫為之營救也又將曰<lb/>
爾不許人議宰執大臣胡獨許人議我何以應之無怪<lb/>
乎其齟齬杌隉屢言而屢不效也其以近時行險僥倖<lb/>
之徒託身言路功名富貴操左劵而收以故躁妄者爭<lb/>
趨頑鈍者爭附又謂舉世輕言彼盖有所重一手握名<lb/>
一手握爵禄耳以允釋褐後近時所覩記如前所稱李<lb/>
劉髙饒而外其建言者又不過黄君道贍盧君洪春王<lb/>
君徳新及今薛君敷教耳以庻官之夥三四年之遥僅<lb/>
<pb n="KR4e0224_WYG_005-6a"/>
僅㡬人而止何名争趨何名争附何名舉世輕言也以<lb/>
庻官之夥三四年之遥而行險僥倖者躁妄者頑鈍者<lb/>
一手握名一手握爵禄者僅僅㡬人而止此其他皆居<lb/>
易俟命不躁妄不頑鈍一手握實一手握道徳者也化<lb/>
行習美於斯為盛當以為慶而不當以為憂也其以建<lb/>
言為釣名為掩過為躐位為取㨗徑夫斯民也三代之<lb/>
所以直道而行是非有真名亦何易釣過亦何易掩也<lb/>
即如彼附曾王反罵曾王天下終不信其非權門之客<lb/>
<pb n="KR4e0224_WYG_005-6b"/>
也受餽遺又請禁餽遺天下終不信其非壟斷之夫也<lb/>
至於躐位㨗徑之説則往時建言名公信有一二如其<lb/>
所譏者要亦晚節不終抑一節自喜者耳設守其故吾<lb/>
矯矯不變則進退維谷坎坷萬狀吾未見其位之躐徑<lb/>
之㨗也奈何因噎而廢食懲羮而吹韲也信若彼言必<lb/>
使天下盡效彼無違夫子以順為正京堂美職操右契<lb/>
而收乃為不躐位不㨗徑耶且近時建言者每每有觸<lb/>
而云非無所事而喟然嘆也倘臨江父老罪無可矜則<lb/>
<pb n="KR4e0224_WYG_005-7a"/>
道瞻不言倘皇上不以晏安廢郊祀則洪春不言倘何<lb/>
尚書不以己私傾辛都憲則徳新等不言倘邵給事不<lb/>
請申出位之禁則懋檜等不言倘戊子順天科塲毫無<lb/>
弊竇則桂等不言倘耿都憲不以一揭帖故㕘王御史<lb/>
則敷教不言何得詬建言者不啟蟄而雷鳴不嚮晨而<lb/>
雞號也且君臣公義也師弟子私情也近世士大夫每<lb/>
每知有師弟不知有君臣黨與成於下主勢孤於上有<lb/>
識寒心何得詬建言者為弟子唾其師而不顧也彼何<lb/>
<pb n="KR4e0224_WYG_005-7b"/>
不清夜思之所受者誰之爵所食者誰之禄所師者誰<lb/>
之命而瞞心昧己為此語也其以今日時異勢殊既無<lb/>
嚴嵩張居正之威福又無鄢趙曾王諸人之阿比何得<lb/>
有楊繼盛艾穆鄒元標之慷慨夫今日無嚴張即有舜<lb/>
禹無鄢趙曾王即有臯䕫益稷縱彼極頌功徳不過以<lb/>
為堯舜之世止矣允考堯舜之世克艱不輟誨慢游不<lb/>
輟規賛襄不輟風損益不輟警其亦何嘗不慷慨也但<lb/>
其時上以好問好察為常下以端言正色為常故有慷<lb/>
<pb n="KR4e0224_WYG_005-8a"/>
慨之實而無其名耳豈如彼狃於陳三謨曾士楚之從<lb/>
容便以慷慨為竒而謂堯舜之世無得有是也且大臣<lb/>
名為國老齒髙矣位尊矣故近時慣以少年新進狎天<lb/>
下士彼何人斯輙瀾翻遺唾曰少年曰新進倨傲無禮<lb/>
爾爾即如嚴張鄢趙曾王豈非當日之所謂老成如楊<lb/>
如艾如鄒豈非當日之所謂少年新進也由今觀之竟<lb/>
何如哉且敷教之疏不甘言路諸君為大臣妾婦也彼<lb/>
自號職掌言路反甘為妾婦而不辭何無恥之甚也竊<lb/>
<pb n="KR4e0224_WYG_005-8b"/>
詳彼疏雖若以言路歸臺省實則以言路歸宰執假令<lb/>
今時有一人焉不上宰執之路度彼又將蕩平宰執傍<lb/>
曲臺省矣亦足羞也且彼乞墦丐子反復趨附以苟饜<lb/>
足自其常態宰執大臣富貴已極豈有未饜足苦為彼<lb/>
曹所弄徒以益人之富貴而損己之名實哉盖孔子告<lb/>
顔淵為邦深嚴佞人之戒彼以方今第一佞人首置天<lb/>
垣九卿科道咸若彼曹賢否何辨功罪何核善者何慕<lb/>
不善者何羞朝廷之上所為紀綱風俗已掃地盡矣更<lb/>
<pb n="KR4e0224_WYG_005-9a"/>
何以令天下閣下欲為根本之圖講挽回之術寧有急<lb/>
於此者允竊觀皇上寛柔有容愛憎用舍頗無固我如<lb/>
同一以冒籍事去然有不四年而陞祭酒不四年而陞<lb/>
光禄少卿者不為禁也同一以諌册封貴妃事去然有<lb/>
不三年而陞光禄丞者不為禁也他如蔡君時鼎姜君<lb/>
應麟孫君如法同事而異處者將其左右用事之人借<lb/>
以立威福神不測預為己地非必皇上意也若皇上真<lb/>
可為堯舜者也太師申公雅號坦衷亦能藏垢如用魏<lb/>
<pb n="KR4e0224_WYG_005-9b"/>
君允貞李君三才一事類人情所難充此以往足用為<lb/>
善特恐半塗而廢耳太保王公雅負蒼生之望受知皇<lb/>
上將大有為第其才太髙其見太執信一己之無私而<lb/>
盡廢天下之公疑君子之非真而不察小人之偽矯枉<lb/>
過正正且成枉長善救失端在閣下所願閣下和而不<lb/>
流中立不倚開以誠心啓以直道亟逺佞人務近莊士<lb/>
有諸已而後求諸君無諸已而後非諸君一切曠然與<lb/>
天下更始則主徳可回相業可廣人心可收紀綱風俗<lb/>
<pb n="KR4e0224_WYG_005-10a"/>
庻㡬有瘳否則允未知所税駕也允聞之君有争臣父<lb/>
有争子士有争友何獨於師而無爭弟故孔子大聖人<lb/>
也見南子則子路不悦欲往公山佛肸則子路不悦欲<lb/>
正名則子路以為迂孔子雖偶一面斥亦時復自喜曰<lb/>
自吾得子路惡言不入於耳聖賢師弟之相與如此允<lb/>
不肖何敢望子路而不敢不以孔子事閣下懼以貢舉<lb/>
非人累閣下也有如閣下曰野哉允也君子於其所不<lb/>
知盖闕如也則允也謹拜教矣唐突抵冒無所逃罪臨<lb/>
<pb n="KR4e0224_WYG_005-10b"/>
緘曷勝惶悚之至<lb/>
　　　論童儒考事書<lb/>
盖今天下風俗頽敝極矣抑莫有甚於士習士習頽敝<lb/>
極矣抑莫有甚於始進國制學使者按部則童儒雲集<lb/>
待比郡邑此始進第一步也今日之童儒學校諸生之<lb/>
所自出也今日之諸生公卿百執事之所自出也必其<lb/>
始也常有以養其寜静澹泊之志然後其仕也能不先<lb/>
身而後君必其始也預有以消其欲速躁進之思然後<lb/>
<pb n="KR4e0224_WYG_005-11a"/>
其仕也能不曲學以阿世以今而觀竟何如也居易俟<lb/>
命之學亡行險僥倖之機熟自其始進即事干求貴者<lb/>
市勢富者市利惟其勢利一無足倚乃始付之無可奈<lb/>
何而卒莫禁其咄咄無聊之况嗟嗟當其囊螢映雪朝<lb/>
誦夕維兩目為穿寸腸欲嘔則繩樞甕牖之子萬苦千<lb/>
辛終身竭蹶而不足當其登壠乞墦蠅營蟻附鴈行而<lb/>
列魚貫而升則膏粱紈袴之子轉盼拱手一朝坐掇而<lb/>
有餘静言思之良可嘆也雖然求不求在下聽不聽在<lb/>
<pb n="KR4e0224_WYG_005-11b"/>
上下焉者業已求之上遂因而聽之上焉者業已聽之<lb/>
下愈因而求之冷面難施熱心易蔓相牽相引日甚一<lb/>
日跡不肖少時所覩聞視之故老之所傳則既異矣跡<lb/>
不肖今日所覩聞視之少時則又異矣嗟嗟投牒自進<lb/>
非古也有識者憂其純任文詞蔑棄徳行教化陵夷職<lb/>
此之由方議稍進而兼用兩漢孝㢘茂才之科更進而<lb/>
専用成周鄉舉里選之制敦本尚實還於古初奈何區<lb/>
區文詞復不以公法從事而以私情假借耶且仕宦者<lb/>
<pb n="KR4e0224_WYG_005-12a"/>
即位極師相豈不皆發跡於童儒童儒甫試之初豈不<lb/>
多發跡於貧賤此情此景戚戚動心奈何以假借為也<lb/>
嗟嗟涓涓江河星星燎原既已江河燎原矣又將若何<lb/>
妄意物極則反易窮則變今者正其時也不肖兄弟間<lb/>
與同志語及輙相對扼腕不勝杞人之憂恭遇台臺至<lb/>
公至明無虐無畏百姓徧為爾徳多士樂且有儀竊喜<lb/>
拯溺救焚傾否亨屯台臺真其人也伏願台臺惜朝廷<lb/>
之公典懲末俗之私情抑奔競之頽風恤孤寒之隠痛<lb/>
<pb n="KR4e0224_WYG_005-12b"/>
鑑空衡平妍媸輕重聽其自取而廓然無所與焉幸甚<lb/>
幸甚或曰世不乏賢其硜硜好修不屑干謁者盖時有<lb/>
之而童儒屢屢發憤露呈以請當路亦稔知之矣何煩<lb/>
爾嘵嘵為也不肖竊謂不然好修者孑特自持或且見<lb/>
笑為迂何足以風其下陳言者形影自憐甚且見目為<lb/>
戅何足以動其上然則破百年靡靡之習快一時顒顒<lb/>
之望非台臺不能也不肖是以仰體虚懐俯竭愚慮台<lb/>
臺庻㡬反復籌度斷以必行使江南士子以請謁為戒<lb/>
<pb n="KR4e0224_WYG_005-13a"/>
自常郡始使常郡士子以請謁為戒自台臺始使天下<lb/>
士子以請謁為戒自江南始使科塲士子以請謁為戒<lb/>
自童儒始於以磨礪士習轉移世道其所禆益詎淺鮮<lb/>
哉<lb/>
　　　與華國博<lb/>
楚侗先生允素所思慕第允近閲譯異編見此老有紀<lb/>
夢一章謂天為斯道而生王荆石鳳洲二名世又為二<lb/>
王而生曇陽反復數百言大都夢中語也某不曉所謂<lb/>
<pb n="KR4e0224_WYG_005-13b"/>
且夫孔子夢周公彼其心乎經世也莊生夢蝴蝶彼其<lb/>
心乎出世也耿老之夢曇陽豈無所用其心哉程子曰<lb/>
夢寐卜所學之淺深今姑無論曇陽淡之一字為宗祖<lb/>
陽明良知二字為子孫亦無論世味心易淡名義愛好<lb/>
心難淡説𤣥説妙白日做夢試即此夢清夜思之則其<lb/>
淡不淡良不良易不易難不難可見而於學亦思過半<lb/>
矣願私以質於公毋笑痴人前不得説夢也何如何如<lb/>
　　　上耿中丞<lb/>
<pb n="KR4e0224_WYG_005-14a"/>
盖不肖自總角時從父老後耳閤下名聲熟矣丙戌之<lb/>
嵗不肖方僥倖一第而閤下適貳刑曹友人薛子迎劉<lb/>
子以煥輩數數道閤下奬掖後進盛意不肖感動肺腑<lb/>
思欲望見顔色以奉餘教顧念閤下方為世嚮用若不<lb/>
肖末學小生無端遊大人以成其名是不足以事閤下<lb/>
而祗足以辱閤下也以此屢發屢輟竟趦趄而不敢進<lb/>
雖然閤下萬物一體之仁不肖誠結於中心不以須㬰<lb/>
離也終不可以當不肖之世而失閤下偶因客問有及<lb/>
<pb n="KR4e0224_WYG_005-14b"/>
閤下近事者不肖輙藉手介述補華君以請焉私衷誠<lb/>
願得閤下一轉語不欲使先生抱不白之疑也夫閤下<lb/>
之去海忠介未逺也鄒黄門章疏可覆視也居海公之<lb/>
位則懼死有鬼責味鄒公之言則懼生有人非如客所<lb/>
稱或亦閤下他山之石乎皇恐唐突殊不宣次<lb/>
　　　客問<lb/>
客有問於不肖曰南御史大夫楚侗耿公何人也不肖<lb/>
曰今之賢人也客曰何哉子所謂賢者不肖曰姑無竟<lb/>
<pb n="KR4e0224_WYG_005-15a"/>
其詳即近者救陳公有年徐公元泰周公繼三中丞㕘<lb/>
王御史藩臣詢謀僉同亦其槩也客曰此正余之重疑<lb/>
於公而不能釋者也不肖曰有是哉客之迂也奚其疑<lb/>
客曰治亂之大㡬有二一曰人才一曰言路故雖言官<lb/>
不得苛論正人惜人才也雖大臣不得脅持言官通言<lb/>
路也公之救三中丞則似其㕘御史之不投揭則非且<lb/>
以御史而苛論三中丞當世之所寃也以臺長而脅持<lb/>
衆御史當事之所欲也今將白當世之所寃而迹於逢<lb/>
<pb n="KR4e0224_WYG_005-15b"/>
當事之所欲庸愈乎不肖曰凡人避嫌者皆内不足也<lb/>
聖人自至公何避嫌之有公言苟是猥以當事為嫌此<lb/>
瓜田李下之見何足以窺公之寥廓也客曰不然聖人<lb/>
之不避嫌也以成其公公之不避嫌也以成其私昔我<lb/>
太祖髙皇帝雖寄言責於科道初不以言名官如古諫<lb/>
議拾遺之類仍許諸人直言無隠無得阻當無非所以<lb/>
防壅蔽之漸也故六部各官咸書其部勢若相屬尚不<lb/>
令屬官言事呈禀堂官頃嵗創為此禁已浸失髙皇無<lb/>
<pb n="KR4e0224_WYG_005-16a"/>
得阻當初制矧御史分書其道原不屬於都察院此又<lb/>
髙皇専責言官之指尤不可以呈禀為例也正徳間閹<lb/>
瑾作威矯諭都察院左都御史劉宇御史凡有章奏必<lb/>
先呈稟仍令南京都察院一體遵行罪惡滔天不容於<lb/>
死公號為賢人寧不解此乃借口於三中丞而謀申勅<lb/>
閹瑾之故事盖方今將順當事之徒類不乏人未有若<lb/>
公之巧而文者如是而託於聖人之不避嫌乃邇来鄉<lb/>
愿道學詖滛邪遁之常談子奈何為其所欺也且子所<lb/>
<pb n="KR4e0224_WYG_005-16b"/>
稱三中丞誠賢其能有加於剛峯海先生瑞乎王御史<lb/>
之論誠過其有甚於房御史寰之論海先生乎方足下<lb/>
輩合救海先生時公數數以為小事不足言何獨以申<lb/>
救三中丞為大事哉不肖曰君子思不出其位公居都<lb/>
察院之職言都察院之事自闗大義不肖輩甫釋褐未<lb/>
沾一命便爾嘐嘐公以為小不亦宜乎客曰不然公昔<lb/>
日之所譏非以職不在也今日之所言非以職在也盖<lb/>
海先生之出也屢疏譏切時政如云諸臣皆貪風俗中<lb/>
<pb n="KR4e0224_WYG_005-17a"/>
人如云禁餽遺懲貪墨此等事一首相一吏部行之足<lb/>
矣皇上諄諄究竟不行何故此犯當事之忌者也三中<lb/>
丞雖賢有譽於下而無忤於上非當事之所忌也公之<lb/>
去彼取此意固有在非以職之故也假令以職之故余<lb/>
請有以詰之徃張居正用事中丞勞堪承望風㫖陷殺<lb/>
洪侍郎朝選其可憤可悲可為痛哭可為流涕十百千<lb/>
萬於三中丞之被劾及居正敗伊子競為父頌寃上下<lb/>
其奏讞獄之日公適貳刑曹正宜執三尺之法幽雪貞<lb/>
<pb n="KR4e0224_WYG_005-17b"/>
䰟明斬奸舌為後車鑒乃舒尚書化龍堂議右堂陳公<lb/>
瓚副郎李君懋檜奮然吐其不平而公輙袖手冷視仍<lb/>
徐頌勞堪之美以為解何不忍於賢人之被劾而反忍<lb/>
於賢人之被殺也豈亦非其職乎且公為臺長果欲振<lb/>
肅風紀凡御史言而不當並宜為皇上争其否即言而<lb/>
當亦宜為皇上争其可故李中丞材賢聲素著一旦坐<lb/>
首虜詿誤天子赫怒坐以大辟凡在人倫靡不震悼科<lb/>
道合詞申救天子置不省也公竟怡然安之不為争也<lb/>
<pb n="KR4e0224_WYG_005-18a"/>
豈亦非其職乎禮部郎髙桂刑部郎饒伸力陳去秋順<lb/>
天科塲大壊主司欺罔諸賄託附離醜狀一以削秩一<lb/>
下錦衣衛打問除名為民科道噤不吐氣更有攘臂而<lb/>
疾攻者公又怡然安之不為争也豈亦非其職乎據公<lb/>
近疏稱引大明㑹典左右都御史職専糾劾辨寃枉提<lb/>
督各道及一應不公不法等事如李中丞之擬二部臣<lb/>
之貶黜寃枉乎不寃枉乎如考試官為當事奴婢科道<lb/>
官為當事牙爪公乎法乎不公不法乎㑹典之意重於<lb/>
<pb n="KR4e0224_WYG_005-18b"/>
不公不法公之意重於不揭不投此出何㑹典乎公又<lb/>
稱投揭為相沿舊規亦自知其非㑹典矣則王御史之<lb/>
不投揭有何可異乃遽怒其弁髦已怒其易己之不足<lb/>
與議怒其謂已之職掌無與於糾劾而遂無顔立於臺<lb/>
臣之上乎且糾劾自公職掌公欲糾則糾欲劾則劾誰<lb/>
得而禁其與不與何闗人事而以為御史罪乎公又稱<lb/>
有官守者不得其職則去有言責者不得其言則去如<lb/>
前云云公之不得其職不得其言從来已久公自任故<lb/>
<pb n="KR4e0224_WYG_005-19a"/>
有良心何以靦顔尸位至今不去乎豈投揭則得其職<lb/>
得其言不投揭則不得乎若曰公惟愛惜仁賢耳非専<lb/>
為不投揭也則方萬山之論罷陳中丞也一年於此矣<lb/>
王麟趾之論去徐中丞也又將一年於此矣公既不能<lb/>
自安何以遷延嵗月至今始發乎且藩臣未論周中丞<lb/>
之先公嘗再以疾乞休矣設廟堂果聽其去是終不能<lb/>
爲徐陳兩公申一喙也於心何遂能自安乎矧公於萬<lb/>
山則曰可原於麟趾則曰可原而獨厚誅於藩臣其情<lb/>
<pb n="KR4e0224_WYG_005-19b"/>
寧不明甚矣哉嗟乎若三中丞者其亦幸而以不投揭<lb/>
之故見救於公也其亦不幸而以不投揭之故見救於<lb/>
公也余聞公官長安時有門生某某為御史相率求教<lb/>
公第曰子欲無言御史退而詫曰果爾應饒為之何煩<lb/>
指教傳者以為笑談今日之舉要其故智而詭秘有加<lb/>
焉子奈何為其所欺也昔鄒給事元標之薦公等數輩<lb/>
也有曰諸臣功成一簣無負臣知人之明諸臣自玷晚<lb/>
節在臣不失為過信之厚諸臣如自負何余每誦斯言<lb/>
<pb n="KR4e0224_WYG_005-20a"/>
未嘗不拊膺太息對食罷筯傷公之自負而服給事之<lb/>
先見也客氣彌猛詞彌厲不肖亦為公耳逆因好謂客<lb/>
曰客言且止君子之所為衆人固不識也不肖將序次<lb/>
其語質之耿公耿公必自有説請從容竟客之言<lb/>
　<lb/>
　<lb/>
　<lb/>
　<lb/>
<pb n="KR4e0224_WYG_005-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小辨齋偶存巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小辨齋偶存巻七</head> <lb/>
    <p>
<pb n="KR4e0224_WYG_007-1a"/>
欽定四庫全書<lb/>
　小辨齋偶存巻七<lb/>
　　　　　　　　　　　　明　顧允成　撰<lb/>
　　文<lb/>
　　　題坡翁儋耳小像<lb/>
　　　　東坡一日訪黎子雲途中值雨乃於農家借<lb/>
　　　　箬笠木屐戴履而歸婦人小兒相隨爭笑邑<lb/>
　　　　犬爭吠東坡謂曰笑所怪也吠所怪也<lb/>
<pb n="KR4e0224_WYG_007-1b"/>
噫嘻笑所怪者婦人小兒也以笑為常者東坡也吠所<lb/>
怪者邑犬也以吠為常者東坡也彼自見其怪我自見<lb/>
其常所以寜與農家共箬笠木屐而不與章惇呂恵卿<lb/>
共冠裳也噫嘻<lb/>
　　　讀秦慕橋生傳<lb/>
余觀徐君子儀所為秦君生傳秦君者其古俠士之流<lb/>
乎乃徐君又謂秦君交於諸公卿間特知其善植花木<lb/>
而其善植節義則公卿未知也夫徐君者豈遂以諸公<lb/>
<pb n="KR4e0224_WYG_007-2a"/>
卿不知秦君節義為秦君憾耶愚謂不然夫古之俠士<lb/>
多矣余不暇枚舉其著者則荆軻為燕太子所知聶政<lb/>
為嚴仲子所知郭解為關以東關以西所知然皆用之<lb/>
以至於不得其終何者彼知用之用而不知不用之用<lb/>
也以秦君重然諾揮千金赴義如渇竟其智力即荆軻<lb/>
聶政郭解所為何難焉乃獨能抑其強陽銷其客氣柔<lb/>
之於一草一木之間而令諸公卿莫得見迹此其際微<lb/>
矣倘所謂不用之用非耶夫知用之用者以身博名知<lb/>
<pb n="KR4e0224_WYG_007-2b"/>
不用之用者以名博身名與身孰親用與不用孰尊然<lb/>
則秦君不以善植節義知於公卿間正秦君之所以為<lb/>
卓也其又何憾之有哉<lb/>
　　　哭魏懋權<lb/>
萬厯十三年六月十有八日年家弟顧允成移書於己<lb/>
故天官懋權魏先生曰嗟乎先生天下士也跡其肝膽<lb/>
肺腸無念不在於忠君愛國也無念不在於憂時憫世<lb/>
也嗟乎有忠君愛國之心而卒未及大展於朝廷有憂<lb/>
<pb n="KR4e0224_WYG_007-3a"/>
時憫世之心而卒未及大展於天下此其際豈易窺哉<lb/>
計自先生而外知之真者有余兄叔時而已自余兄而<lb/>
外或余不佞季時而已嗟乎宇宙甚大人才實難人才<lb/>
之生知己實難不佞以叔時兄之知而知先生先生以<lb/>
叔時兄之知而知不佞則更難之難也嗟乎先生縱外<lb/>
其身奈何先知己而沒余兄弟縱内其身奈何後知己<lb/>
而存哉蓋昔知己之勝無過於孔顔子畏於匡顔子後<lb/>
子曰吾以女為死矣曰子在囘何敢死夫先生既死則<lb/>
<pb n="KR4e0224_WYG_007-3b"/>
余兄弟何敢在雖然孔顔之知己以道也發孔子之藴<lb/>
教萬世無窮者顔子之心也時值孔子之免於難故喜<lb/>
極而發此言耳設其不然度顔子之心又將曰子不在<lb/>
囘何敢死矣故顔子死子曰天䘮予天䘮予夫既以顔<lb/>
子之䘮為予之䘮則必以予之存為顔子之存此孔顔<lb/>
所以為知己之勝也先生之於余兄弟皆以願學孔顔<lb/>
為知己也且自叔時兄交天下士於北首得先生余因<lb/>
得而識其面於南首得劉國徴先生余因得而想其人<lb/>
<pb n="KR4e0224_WYG_007-4a"/>
劉先生則亦先生之知己也今皆已矣夫天之將䘮斯<lb/>
文也後死者不得與斯文也天之未䘮斯文也後死者<lb/>
其安敢自棄於知己哉嗟乎一死一生人道之常其於<lb/>
先生如浮雲也余故不屑為先生言死生之常而言其<lb/>
死生之際計先生非與草木同朽腐者九原之下當有<lb/>
知也遥望仙鄉聊致絮酒而告之自兹以往先生暨劉<lb/>
先生其為余兄弟任其所以死而余兄弟勉為兩先生<lb/>
任其所以生則天下萬世皆知余兄弟之與先生果為<lb/>
<pb n="KR4e0224_WYG_007-4b"/>
知己也先生又何憾焉<lb/>
　　　哭劉國徴<lb/>
萬厯十二年四月初二日閩國徴劉先生卒於家其明<lb/>
年七月初一日梁谿年家弟顧允成始克為文以炙雞<lb/>
絮酒告於先生之靈曰嗚呼余知先生之名自丙子始<lb/>
也其知先生之實自庚辰始也其知先生於庚辰自余<lb/>
兄叔時始也自不佞因余兄知先生則未嘗一日不願<lb/>
見先生也余以癸未再就試春官入都下而先生前以<lb/>
<pb n="KR4e0224_WYG_007-5a"/>
憂去不相值乃先生以兄之誼騰書訊不佞當是之時<lb/>
余方從闈中出倦甚遂罷不答既余抱疴南還荏苒嵗<lb/>
月復罷不問嗚呼其宜答而不答也宜問而不問也蓋<lb/>
不敢以世俗一問一答之常事先生且念先生釋服而<lb/>
北道出吾邑庶幾於一見以吐其衷也豈意以一問一<lb/>
答事先生者反得其真而庶幾於一見者卒歸於妄也<lb/>
耶不佞尚記先生之訊不佞也贈之牙梳贈之檀扇曰<lb/>
出入懐袖玉堂洗沭時相念也豈意一梳一扇猶然為<lb/>
<pb n="KR4e0224_WYG_007-5b"/>
真而時時相念者杳然若妄也耶嗚呼予所謂妄或化為<lb/>
真予所謂真或化為妄則是真妄果有定者耶無定者<lb/>
耶余又安知死生之變不類於是嗚呼謂天無意於先<lb/>
生胡為乎豐其性謂天有意於先生胡為乎嗇其命余<lb/>
又安知天之生先生死先生者孰真而孰妄耶嗚呼天<lb/>
於賢才生之甚難死之甚易非一日而然也余不暇逺<lb/>
舉前代請近舉當代余不暇舉當代之詳請舉當代之<lb/>
略即若劉侍講之死於獄李興隆之死於溺鄒石城之<lb/>
<pb n="KR4e0224_WYG_007-6a"/>
死於謫楊職方之死於市劉直指之死於戍彼其年少<lb/>
者不及先生壯者踰先生無幾耳則是真妄果無定也<lb/>
抑數先生之死信妄矣乃其所摧撼排折足以表見於<lb/>
天下而先生甫舉進士曽未及受職展布底藴以没是<lb/>
數先生之妄尚不勝其真而先生之真卒不勝其妄數<lb/>
先生之無定者尚不勝其有而先生之有定者卒不勝<lb/>
其無也嗚呼先生何以死哉雖然向先生有感於江陵<lb/>
之恣同魏懋權及余兄叔時上書申相國繼有感於魏<lb/>
<pb n="KR4e0224_WYG_007-6b"/>
直指李農部之謫從廬居上書許相國亦稍稍露其概<lb/>
矣一勺而見溟渤一巻而見華嶽又何論乎大小之間<lb/>
也先生曷嘗死哉嗚呼尚饗<lb/>
　　　祭李晉陽<lb/>
嗚呼哀哉足下何遽至此極耶始余家居誦足下之文<lb/>
以為此非塵埃中語也已見足下於長安舎中以為此<lb/>
非塵埃中物也已從足下𨽻事銓曺時時握手出肺肝<lb/>
相示以為此非塵埃中想也余方思與足下切磋砥礪<lb/>
<pb n="KR4e0224_WYG_007-7a"/>
共竟千古豈意遽先我而逝耶嗚呼哀哉往余在長安<lb/>
偶因時故有所憤烈足下輒復攘臂其間怒髪上指㑹<lb/>
誼有小嫌不果共事及余之罷歸也足下亟欲上書願<lb/>
得俱遣余謂之曰丈夫相期要在千古之前千古之後<lb/>
足下奈何局促旦暮為也足下曰固也雖然寜知旦暮<lb/>
之非千古蓋足下即以余言姑釋此志而察其衷往往<lb/>
抑鬱不自聊頼嘗為書寄余涇上曰世事荆棘如坐針<lb/>
芒除非無心肝然後能安居於此其憤憤不平爾爾蓋<lb/>
<pb n="KR4e0224_WYG_007-7b"/>
與余别未一年而病作及以病乞歸未一年而奄然長<lb/>
逝矣嗚呼哀哉假令足下不死即他日上得一經筵次<lb/>
得一臺省其所為啟心沃心明諫顯諍者當必有以自<lb/>
効豈意天奪之速遽齎志以沒耶余猶記足下長安時<lb/>
語余曰始余困於諸生家徒壁立然恒自顧其有足樂<lb/>
者今一旦乘堅䇿肥詡詡里巷間而自視恒不勝其憂<lb/>
蓋足下之憂樂固有非人情所能測者其於死生當亦<lb/>
猶是知不足以亂足下之大全也所可恨者余與足下<lb/>
<pb n="KR4e0224_WYG_007-8a"/>
兩家相望近在百里第自從足下南旋僅僅一以聲問<lb/>
比再遣候方訂㑹期而足下手澤已不可續矣是余與<lb/>
足下相遇於三千里之遥而相隔於百里之近囘念丙<lb/>
戌之秋足下挈壺擕榼話别於行寓者遂成千古之永<lb/>
訣也彼所謂旦暮者其果為千古所謂千古者其果為<lb/>
旦暮耶余之感愴寜有窮哉有酒盈尊有淚盈睫嗚呼<lb/>
哀哉尚饗<lb/>
　　　哭鄒孚如<lb/>
<pb n="KR4e0224_WYG_007-8b"/>
嗚呼哀哉孚如何遽至於是耶孚如行己類狷措意類<lb/>
狂春秋方盛其所切劘性命道徳與夫文章事業未酬<lb/>
其始願之十一是余所以為孚如慟也然其在銓司日<lb/>
㑹壬辰大計其所揚激氣色一時為皇明二百餘年來<lb/>
曠見即萋菲側目公論灼灼自不可掩比移疾還里則<lb/>
建尚行書舍羣友生講習其中㝷冣上一路嵗值大祲<lb/>
餓莩相望則甘苦分餘率家童負薪米人視而人食之<lb/>
復題疏廣募以活力所不及者其他勸置社倉有疏勸<lb/>
<pb n="KR4e0224_WYG_007-9a"/>
置縣河石橋有疏真若民飢由己民溺由己逸居而無<lb/>
教由己孜孜汲汲惟日之不足也頃來輿情推轂再起<lb/>
留曹駸駸大用蓋進則立功於朝退則為徳於鄉即歴<lb/>
年僅四十有九而所聲施已足以垂千百禩而不敝視<lb/>
世之豐於年而嗇於植者相懸何啻倍蓰是余所以為<lb/>
孚如慰也嗟乎余兄弟自庚辰春獲交於孚如俯仰二<lb/>
十五年矣晤言之好屈指可數茲方吏隠牛首雞鳴之<lb/>
間相望一水片葦可航正擬以時過從傾倒三益乃今<lb/>
<pb n="KR4e0224_WYG_007-9b"/>
何以為情耶以余兄弟之無似孚如徒節取其嘐嘐之<lb/>
志嘘拂抆拭不遺餘力庶幾勉竭駑鈍相與有成乃今<lb/>
俾余有迷孰為之指有過孰為之匡耶昔東萊呂氏㑹<lb/>
友於麗澤書院既沒郡人即而祠之孚如建尚行書院<lb/>
而額其樓曰萬古今而後孚如蓋棺論定度必有即而<lb/>
祠之者萬古則誠萬古矣余兄弟且何修何營妄以一<lb/>
時而當孚如之萬古耶是余之所以為孚如慟者轉堪<lb/>
以自慟所以為孚如慰者不知孚如何以左之右之黙<lb/>
<pb n="KR4e0224_WYG_007-10a"/>
提於冥冥之中令余兄弟得借餘靈以希寸進而聊自<lb/>
慰也炙雞絮酒薄寫生平有盡者言不盡者心嗚呼尚<lb/>
饗<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0224_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小辨齋偶存卷七<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>仁山文集巻一</head>
    <p>
<pb n="KR4d0414_WYG_001-1a"/>
欽定四庫全書<lb/>
　仁山文集巻一　　　　　元　金履祥　撰<lb/>
　　四言詩<lb/>
　　　北山之髙夀北山先生<hi>北山之髙美咸淳天子也天子能繼志師賢而</hi>
　　　<hi>聘何夫子焉</hi>
北山之髙表我東底惟山降神生何夫子維何夫子文<lb/>
公是祖是師黄父以振我緒翼翼夫子令徳在躬道廣<lb/>
心平不外以衷北山之陽盤溪之將以處以安不驕不<lb/>
<pb n="KR4d0414_WYG_001-1b"/>
亢昔在理宗維道之崇既表程朱亦躋吕張謂爾夫子<lb/>
纉程朱緒卿士率連百辟咸譽咨爾夫子設敎於鄉即<lb/>
命於家長此泮宫夫子曰辭辭是好爵玉几𨗳揚燕翼<lb/>
是託明明天子丕承皇考曰求多聞曰咨有道天子曰<lb/>
都咨爾夫子為世宗儒来游来歌東觀石渠夫子曰止<lb/>
臣非索隠士各有志亦既耄只天子曰猷咨爾夫子汝<lb/>
予交修講殿維帷爾優爾游夫子曰道惟帝之蹈臣何<lb/>
容力亦聿既耄天子曰吁鴻飛冥冥罔終棄予凛于宫<lb/>
<pb n="KR4d0414_WYG_001-2a"/>
祠寓我渠渠夫子由由匪詭匪隨匪傲匪求云受奚為<lb/>
孑孑干旌侯伯是將鳯皇于飛亦集爰止北山之陽優<lb/>
優夷夷盤溪之流可以樂飢明明天子肇彼四海樂學<lb/>
師賢有永無怠巖巖北山其髙極天障此東南利欲之<lb/>
瀾敢拜稽首天子萬年充保四海好徳之端敢拜夫子<lb/>
眉夀無愆金玉爾音以永斯文<lb/>
　　右北山之髙十二章二章八句四章四句三章九<lb/>
　　句二章八句一章十二句<lb/>
<pb n="KR4d0414_WYG_001-2b"/>
　　　華之髙夀魯齋先生七十<hi>華之髙美王子也于是子王子七十而獻</hi>
　　　<hi>是詩也</hi>
金華之髙其色蒼蒼維華降神生何及王維王及何文<lb/>
公孫子天子是師斯文之紀翼翼王子教行於東思樂<lb/>
東州舞雩之風東人之子其来秩秩是追是琢是進是<lb/>
服有車班班有来自東子曰予耄落此新宫新宫巖巖<lb/>
佩玉翩翩毋曰予耄而將閉闗自古在昔聖賢有作七<lb/>
十之齡徳烈方恪于時阿衡一徳之書于時尚父猶蟠<lb/>
<pb n="KR4d0414_WYG_001-3a"/>
之居于時宣尼從心不踰六籍是正三千其徒百里何<lb/>
為亦顯其君武公九十懿戒維新屹屹王子三夀作朋<lb/>
視彼霸侯曾是足論嵬嵬王子我人所宗維北有斗維<lb/>
岱在東亹亹王子毋遏来學是潔是進亦審亦度毋信<lb/>
其言省其退私毋晦其明而左右咨明明天子宅此四<lb/>
國寤寐幽人旌旄幣帛北山之陽其及王子毋然遁思<lb/>
孤我帝祉帝心孔翼帝民孔棘盍濬其源而沛其澤穆<lb/>
穆王子毋靳爾猷以永斯文邦家之休吉甫作頌其詩<lb/>
<pb n="KR4d0414_WYG_001-3b"/>
孔陋相彼兕觥以介眉夀<lb/>
　　右華之髙十九章章四句<lb/>
　　　鄭北山之元孫扁其樓王適莊為書北山之英<lb/>
　　　四字求跋為作詩<hi>北山之英吉甫美鄭公也因以勉其子孫焉</hi>
北山之髙屹屹南州北山之英爾公爾侯誕此鄭公維<lb/>
國之器有偉其才有竒其氣不屑以潔不震以强權不<lb/>
離義鍜不柔剛戎始歸疆人喜公慮謂戎未覺亟固我<lb/>
圉既藩既宣左秦右川北仇方睦西戎獨嚴壯兹逺猷<lb/>
<pb n="KR4d0414_WYG_001-4a"/>
卓兹偉志一時之英而不大試髙牙大纛虎節銅符東<lb/>
將寛民乃公所餘相維權奸公以才忌瀕死荒陲非公<lb/>
所悸孰是叔季而有斯人孰是北山而落其英嗟我思<lb/>
公去之百嵗思莫見之見其後裔維公之英育多聞孫<lb/>
尚繼其志而世其聲亦有適莊景爾家世北山之英表<lb/>
此大字北山之英鄭公之人仰止攸同矧其後昆吉甫<lb/>
作頌勉爾聞孫鄭公是似北山之英<lb/>
　　右北山之髙十四章章四句<lb/>
<pb n="KR4d0414_WYG_001-4b"/>
　　五言古詩<lb/>
　　　送金簿解官歸天台五首<lb/>
崑崙派南條東走欲無極海氣薄回巒清淑轉鬱積嵬<lb/>
嵬天台山東表千萬尺其上有仙靈其下有英特伊人<lb/>
天一方從往恨未即𣺌𣺌隔蒼山跂予三嘆息<lb/>
昔嵗在東壁紫氣踰蒼山金君初筮晉趙侯亦開藩下<lb/>
有蓮幕友上有師師賢渾然和氣中砥柱屹流湍使我<lb/>
千里民賦政兩清安益知天台髙楚波浩無邊一朝别<lb/>
<pb n="KR4d0414_WYG_001-5a"/>
流泳先後俱東轅邦民一何孤天意一何慳舟流安底<lb/>
止郡政將改弦嗟我千里民生意復茫然<lb/>
自從夫君来劍氣躔須女遊刃肯綮間淬鋒滄浪浦直<lb/>
氣浩難容才名世所妬枳棘豈棲鸞百里非賢路善刀<lb/>
謹自蔵大烹鼎可負<lb/>
自從夫君来二恵亦驂乘天台本多賢君門獨何盛大<lb/>
兒十四齡神氣極凝瑩温然荆山璆可續虞磬韻小兒<lb/>
年十一磊朗益自俊壯氣已食牛風蹄期奮迅兩載辱<lb/>
<pb n="KR4d0414_WYG_001-5b"/>
交從一朝随歸鐙相見復何時相别涕其隕美質不可<lb/>
恃學問無窮盡少小日易逾徳業須自竟執手獨徊徨<lb/>
愧無珠玉贈歸哉各努力教忠家有訓<lb/>
白雲蒼山東歸驂邁長道采采斑斕衣怡怡華萼耀俯<lb/>
仰浩無怍歸来豈不好正疑稅駕初已有徴車召努力<lb/>
崇明徳勲庸良自保我亦志四方匪伊瞻旗纛<lb/>
　　　景定甲子九月九日舍弟麟至何公權晜弟繼<lb/>
　　　来定登髙之約東行再約南仲元質二賢族子<lb/>
<pb n="KR4d0414_WYG_001-6a"/>
　　　同登三峰初至山下䇿杖以登木石藤蔓之間<lb/>
　　　尋徑甚㣲出其上始夷坦可得循隴而登則巉<lb/>
　　　巖壁立氣象雄偉因捫蘿而上摩挲舊題又上<lb/>
　　　重巖石臼在焉再上懸崖之間忽東峰有山行<lb/>
　　　者三人遥相呼應指示洞處舊聞山下人言天<lb/>
　　　將雨則是洞必先有雲氣越危石又數重始至<lb/>
　　　巔間其上有古瓦不知其初何以有此何公謹<lb/>
　　　由中峰隂崖而下呼之久而後應諸兄有息於<lb/>
<pb n="KR4d0414_WYG_001-6b"/>
　　　山腰者上下相望恍如登仙四顧浩然若有得<lb/>
　　　也歸来因記其事<lb/>
九月天氣清髙飈掃虚碧山色日嶙峋山意亦寥閴有<lb/>
来二三友勸我振雙屐問道始委蛇陟巘轉深宻犖确<lb/>
礙㣲徑藤蔓絆行色岡阜出坡陁重險更崷嵂絶壁詫<lb/>
天造石笋疑人立上上復扳援嵬嵬亦恂慄摩蘚追舊<lb/>
題捫蘿着新<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>佝僂度﨑巖盤薄踞危石誰鑿丹臼深<lb/>
碧瓦孰摶埴云何半空中有此千載迹中峰函劔氣幽<lb/>
<pb n="KR4d0414_WYG_001-7a"/>
洞飛靈液霏霏人間雨往往此中出隂崖採芝人東岡<lb/>
並遊客虚谷逺應聲重崦近成隔而我獨油然振衣来<lb/>
千尺川流一以眺蒼莽浩無息長風拂巾袂太清可嘘<lb/>
吸乃知艱險餘始有髙明極益知身轉髙冥然氣超逸<lb/>
登天信有基昇仙豈無術何當躡飛煙髙舉振長翮倒<lb/>
景凌三光逺觀天地窄<lb/>
　　　逺遊篇夀立齋<hi>時立齋在廬陵</hi>
我歌逺遊篇西望心悠然孰能為此遊渺渺重山川和<lb/>
<pb n="KR4d0414_WYG_001-7b"/>
鸞車班班珩佩聲珊珊塊視㡬邱陵帶視㡬流泉正氣<lb/>
凝陽剛端操凌雲煙猶將徑天地奚獨此江山黄鵠以<lb/>
為御鸞鳯以為參雲旗何揚揚八龍亦蜿蜿一舉衆山<lb/>
小再馳天地寛三駕跨八極髙馳閶闔間正陽以為糧<lb/>
六氣以為餐金丹毓天和玉色頩晚顔俯視世蚊䖟起<lb/>
滅甕盎邉髙超凌太初達觀真後天願言膏吾車執鞭<lb/>
隨兩驂<lb/>
　　　題釣臺<hi>并序</hi>
<pb n="KR4d0414_WYG_001-8a"/>
　　咸淳乙丑之春買舟東下過富陽之東嚴先生之<lb/>
　　祠在焉因書其壁曰西望先生舊釣臺無窮山色<lb/>
　　鎖崔嵬閒歸故國耕春雨遂起頽風生暮雷萬事<lb/>
　　盡隨江水去千年寧㡬客星来北山今有何夫子<lb/>
　　不入經筵亦草莱是嵗之夏復如京師艤舟江干<lb/>
　　祗謁祠下登兩臺之巔因念往来北山魯齋二先<lb/>
　　生之門講明嚴夫子之心事葢審魯齋先生嘗曰<lb/>
　　子陵懐仁輔義之言深得聖賢之㫖而世之知先<lb/>
<pb n="KR4d0414_WYG_001-8b"/>
　　生者殊淺也因系以詩<lb/>
誰云孟氏死吾道久無傳我讀子陵書仁義獨兩言仁<lb/>
為本心徳義乃制事權懐輔存體用治亂生死闗迺知<lb/>
嚴先生優到聖賢邊歸来釣清江夫豈長往人漢道終<lb/>
雜霸文叔徒㡬沈何如對青山俯仰日油然我来一瓣<lb/>
香敬為先生拈陟彼崔嵬岡想此仁義心儼若羊裘翁<lb/>
縹緲暮雲深<hi>一作如見羊裘翁此道無古今</hi>
　　　龍井<hi>并序</hi>
<pb n="KR4d0414_WYG_001-9a"/>
　　嚴陵北髙峰之上臨崖有井其實因崖有泉叠石<lb/>
　　而止之甃以為井耳今山僧謂其開山祖師善導<lb/>
　　和尚講經致龍抉石為井葢附㑹以神其法也<lb/>
髙峰餘洞氣石竇通靈液發源已太孤臨崖千萬尺井<lb/>
甃回飛湍修綆收澄碧一飲清風生膚寸寒雲出山僧<lb/>
語似竒老龍事無迹我来翠㣲巔得此寒泉食東望子<lb/>
陵臺連峰對崷嵂下有十九泉趾此相仲伯因哦招隐<lb/>
詩凭髙三歎息<lb/>
<pb n="KR4d0414_WYG_001-9b"/>
　　七言古詩<lb/>
　　　和王希夷廬陵觀梅<hi>有小序</hi>
　　希夷西遊廬陵觀梅郡圃興山中友朋之感如履<lb/>
　　祥者固山中之一人也讀之慨然因次韻<lb/>
嵗寒堂前桂樹秋秋風浩蕩君西遊羨君充此四方志<lb/>
望塵何異登瀛洲人生難得心相識況君與我心相得<lb/>
君心誰似惟梅花雪霜不改馨香徳顧我思君日㡬尋<lb/>
嵗寒又見梅花春見梅不見故人面空詠梅花如故人<lb/>
<pb n="KR4d0414_WYG_001-10a"/>
月明千里雖同致疇昔追隨今少異始信燈窓朝暮同<lb/>
此㑹人生良匪易噫吁嘻安得彼此長似嵗寒枝清芬<lb/>
處處同襟期<lb/>
　　　唐丈命玉澗僧畫金華三洞為圖障夀母玉澗<lb/>
　　　有詩約和其韻<lb/>
金華髙哉㡬千丈翠壁重巒不可上上下飛潛靈液通<lb/>
朝暮煙雲姿萬狀我聞元女蟠金鼎至今遺粒猶可餉<lb/>
又聞仙姑駕銀鹿至今瑶田印層嶂金華本是東南竒<lb/>
<pb n="KR4d0414_WYG_001-10b"/>
未數劒門天下壯有時笙簫響青雲猶疑幢節迎仙仗<lb/>
自古長生端有術飄颻羣仙尚無恙祗今洞天雙龍飛<lb/>
何處華表聲清喨誰將此山真面目盡收竒偉歸圗障<lb/>
居然岡阜北堂前未須屣履勤敖放<lb/>
　　　代張起巖和清塘詩<lb/>
清塘佳哉上有横霄映漢之卿雲下有通川入海之流<lb/>
泉不舍晝夜揚清清清流迴環山奔迎暮雨層波綠朝<lb/>
暉山氣新呼吸溪光飲山渌人人氷玉若為貧我欲買<lb/>
<pb n="KR4d0414_WYG_001-11a"/>
山居其間嚢中不靳金滿籝明月清風對髙士絲桐一<lb/>
張酒五經俯看塵世㡬蚊蚋須臾起滅敗與成炎涼僅<lb/>
昕夕晦朔分枯榮眼前突兀徒駭俗死後滅没杳無聞<lb/>
孰若此地多君子純孝千古留風聲天光浮動映松柏<lb/>
地望流傳光邱林太鈞播羣品生靈本一心何況古人<lb/>
傑由来毓地靈欲為混沌鑿七竅須凴天工揮五丁窮<lb/>
為樂善之君子逹為廟社之元勲於此地靈有媿無鄙<lb/>
人敢此問諸君<lb/>
<pb n="KR4d0414_WYG_001-11b"/>
　　五言律詩<lb/>
　　　題城南塔院<lb/>
佳境城南勝浮屠占十分魚釣船依竹僧齋鉢薦芹夜<lb/>
窓雙港月日曉九峰雲不随人世改千古瀫波紋<lb/>
　　　登嚴州北髙峰用韻<lb/>
雄蟠古睦東俯視翠重重白塔清涼界烏龍伯仲峰雲<lb/>
連天勢近石釀井泉濃更上最髙處扳躋意勿慵<lb/>
　　　輓北山子何子三首<lb/>
<pb n="KR4d0414_WYG_001-12a"/>
道自朱黄逝人多名利趨獨傳真統緒惟下實工夫粹<lb/>
徳兩朝慕清風四海孤斯文端未䘮千古起廉隅<lb/>
昔年夫子在已慮曉星稀氣運嗟辰嵗天文動少㣲素<lb/>
幃兄並殯丹旐子同歸總是堪傷處瑶琴聲更稀<lb/>
每侍圗書右令人俗慮空隠憂惟世變卧病亦春融聖<lb/>
處一言敬天然萬理中音容今永巳哀痛隔幽宫<lb/>
　　　九月初吉永嘉蘇太古同遊金華洞夜宿鹿田<lb/>
　　　寺用杜陵山館詩韻以贈<lb/>
<pb n="KR4d0414_WYG_001-12b"/>
攜手登山處山髙風露寒共来巖壑裏别去海雲端意<lb/>
重言難足更深語未闌相期最髙處志見兩俱安<lb/>
　　七言律詩<lb/>
　　　奉和魯齋先生涵古齋詩二首<lb/>
圓融無際大無餘萬象森然本不癯百聖淵源端有在<lb/>
六經芳潤㡬曽枯人於心上知涵處古在書中非逺圗<lb/>
㑹到一源惟太極包羲原不與今殊<lb/>
陋巷深居世已疎書齋幽雅更清癯神徂聖伏人何在<lb/>
<pb n="KR4d0414_WYG_001-13a"/>
古往今来迹易枯太極運行常自若羲皇向上可潛圗<lb/>
渾涵妙處皆全體大用周流自不殊<lb/>
　　　和王妙虚道士詩<lb/>
我愛髙人巧卜居林煙深處着精廬煎茶石鼎客當酒<lb/>
斸笋竹籬自荷鋤隐几要同吾喪我鑿池戲問子非魚<lb/>
髙山流水知音少欲去頻聴輒駕車<lb/>
　　　裝解卷魯齋先生置酒出詩就坐占和<lb/>
功名人事巧推遷誰信此心即此天三軸文章秪借徑<lb/>
<pb n="KR4d0414_WYG_001-13b"/>
萬人優劣謾争先豈惟科目一時重要使勲庸後世傳<lb/>
此意自期尤自信端如穮蓘有豐年<lb/>
　　　代簡汪明卿<hi>横山人</hi>
聞道君居向紫巖為渠征役未遑安從来古語貧為累<lb/>
豈謂今時富亦難六十里間無一字㡬多心事付三歎<lb/>
秋来好着新鞭䇿要把規模逺大看<lb/>
　　　和陳復之韻<lb/>
元化機緘未易知此心之外更闗誰題名本自非千佛<lb/>
<pb n="KR4d0414_WYG_001-14a"/>
造物休言是小兒得失天心如契鑰古今人事等花枝<lb/>
看来勲業皆吾分何用諄諄詫一時<lb/>
　　　奉復魯齋先生上蔡書院圗詩二首<lb/>
生平杖履未東湖喜自師門見畫圗堤貫横橋分半水<lb/>
規方盈尺已全模衣冠上蔡存遺緒絃誦濂溪可合符<lb/>
此地先生開道脉尚遲從往我非夫<lb/>
臨海闗東水滿湖書堂新上赤城圗地居郊左宜芹藻<lb/>
天錫奎章示楷模王謝後前傳正印東南鄒魯定同符<lb/>
<pb n="KR4d0414_WYG_001-14b"/>
誰終濺起平湖水雨我公田㡬萬夫<lb/>
　　　景定甲子夏五三日王希夷兄有弄璋之慶是<lb/>
　　　時希夷尚在嵗寒堂報至以厯推之日在參月<lb/>
　　　在東井火在天西北魯齋先生曰此卿相之命<lb/>
　　　也越七日希夷煮餅嵗寒諸朋友與焉桐陽金<lb/>
　　　履祥吉甫為詩以賀<lb/>
七日已叨湯餅客㡬時親賞寧馨兒有崇佛子于今見<lb/>
王氏多佳自古竒培養慶源惟一善流傳家學有餘師<lb/>
<pb n="KR4d0414_WYG_001-15a"/>
異時才氣須名世莫負先生卿相期<lb/>
　　　題富陽嚴先生祠耕春堂<lb/>
西望先生舊釣臺無窮山色鎖崔嵬閒歸故國耕春雨<lb/>
遂起頽風生暮雷萬事盡随江水去千年寧㡬客星来<lb/>
北山今有何夫子不入經筵亦草萊<lb/>
　　　都下會安吉姚學林作詩奉勉<lb/>
客裏相逢豈偶然羨君爽氣浩無邊世間固是少英物<lb/>
吾輩當期不負天撑起元龍湖海氣撩来坡老短長篇<lb/>
<pb n="KR4d0414_WYG_001-15b"/>
化工不盡斯文在莫學餘人學聖賢<lb/>
　　　後數日姚學林用前韻言别因别奉<lb/>
聚散雲萍有是言與君相遇帝城邊共吟黄卷東風裏<lb/>
相對青燈夜雨天養此俊明真大器發予沉痼有佳篇<lb/>
贈言歸别勤渠意别後重哦即見賢<lb/>
　　　三月十六日為某初度十九日又趙寅仲誕辰<lb/>
　　　俱在嵗寒堂王先生皆為之設湯餅寅仲欲往<lb/>
　　　三衢雷雨大作諸兄留行置酒為夀作詩以賀<lb/>
<pb n="KR4d0414_WYG_001-16a"/>
帝遣銀潢一派来日長春老起風雷誰知年少貴公子<lb/>
儼若儒先老秀才共作師門湯餅客早期庭下綵衣萊<lb/>
明朝又上柯山去更問長生要術回<lb/>
　　　王子可欲夀趙寅仲思成出薲嚚閩兟瞤五字<lb/>
　　　令賦詩<lb/>
操似青松潔似薲頌言忠信匪為嚚水分銀漢浸江浙<lb/>
城擁天台控粤閩人向少時宜娓娓徳于進處更兟兟<lb/>
聊翁聞有侯鯖味昨夜宵人已目瞤<lb/>
<pb n="KR4d0414_WYG_001-16b"/>
　　　進退格送蘇金華解官東歸<lb/>
勇學淵明賦歸去豈隨巧宦效脂韋居官但飲雙溪水<lb/>
問圃寧無三徑資碧落競騰鵰鶚興秋風獨憶鱠魚肥<lb/>
吾皇側席思賢徳會有徵書下赤墀<lb/>
　　　九日書懐<lb/>
欲買山園種菊花此心荏苒負年華㡬時三徑成歸計<lb/>
今日重陽轉憶家落㡌已驚㣲雪早登樓為望白雲斜<lb/>
詩成捲起悲秋意天濶風髙未易涯<lb/>
<pb n="KR4d0414_WYG_001-17a"/>
　　　立齋静佳樓和王吉州韻<lb/>
層樓新扁表新功箇裏工夫自不同儼若思時居此敬<lb/>
寂然静處感而通山窺南北浮嵐小月轉西東灝氣充<lb/>
更植樓前佳玉樹君家槐䕃比車攻<hi>立齋故相家時門前又新種槐</hi>
　　　和徐山甫初秋韻<lb/>
衆口嗷然望有秋炎威何事燦林邱原田處處成焦土<lb/>
江水源源亦斷流連月更無甘雨應長空惟有火雲浮<lb/>
如今幸喜金風到㑹瀉銀河洗衆憂<lb/>
<pb n="KR4d0414_WYG_001-17b"/>
　　　七月三日和徐山甫喜雨<hi>時陳守罷去趙推觧斾闕  而雨</hi>
饑穰誰道盡由天治國須知類小鮮貪吏班車方立立<lb/>
雷神振鼓已闐闐宏羊既往民無事旱魃不来書有年<lb/>
自此皇家歌樂嵗魚麗天保永無愆<lb/>
　　　題王立齋矩軒記後<lb/>
以矩名軒義已諧方方尋丈自恢恢勿侵四壁藩籬限<lb/>
不費一天風日来學者毋欺惟暗室聖門所樂只靈臺<lb/>
盍朋但讀立齋記誰謂顔居曰陋哉<lb/>
<pb n="KR4d0414_WYG_001-18a"/>
　　　釋弟<lb/>
我生半世尚茫茫西既隔谷東如湯衆責今方四面至<lb/>
百為盡要一身當仲兄摘實瓜㡬少伯氏刈葵根已傷<lb/>
康叔周公本相睦休兹俗見積參商<lb/>
　　　棲真紀勝贈立公二首<lb/>
髙真棲處在山阿古寺山靈久䕶訶三洞竒峰踞龍虎<lb/>
千秋喬木長藤蘿泉流清澈天池近石竇巃嵸雲氣多<lb/>
一片飛来山更好飛来端的自岷峩<hi>上中下靈洞亦名三洞又一洞名千</hi>
<pb n="KR4d0414_WYG_001-18b"/>
<hi>秋一石屏名飛来峰</hi>
閒闖秋髙强入山棲真勝地極髙寒契泉水下人間去<lb/>
靈洞雲從天半看麗澤先生留姓字穎濵元子蛻衣冠<lb/>
典刑尚在山深處為宿心香不敢灌<hi>板壁上有吕成公諸老留題嵗月寺</hi>
<hi>側有蘇侍郎墓</hi>
　　　夀徐山甫<hi>三月十三時在書館</hi>
三春芳意徧羣葩今日崧髙肇錫嘉西館暫為湯餅㑹<lb/>
北堂長奉彩衣華秪今喜有莵裘約此去仍標桂籍花<lb/>
<pb n="KR4d0414_WYG_001-19a"/>
吉甫重歌山甫誦由来補衮是君家<lb/>
　　　夀張南坡<hi>并引仕庚寅生登  郎</hi>
　　恭遇瑞節初臨玉書裁度明年解又明年省即躋<lb/>
　　强仕之期千嵗春而千嵗秋長奉慈親之夀某外<lb/>
　　叨末屬中切賛欣漫課唐詩少申華祝仰祈尊愛<lb/>
　　俯賜粲存<lb/>
緑袖斑斕上慶庭鶯鶯燕燕競新聲庚寅初度踰三紀<lb/>
丁卯秋来快一鳴十九春光清晝永百千嵗頌夀星明<lb/>
<pb n="KR4d0414_WYG_001-19b"/>
願君髙舉紉蘭佩自古悠長是令名<lb/>
　　　輓王易巖<lb/>
石笋孫枝萃衆芳少推夙慧映諸郎故家文獻典刑在<lb/>
前輩風流氣脉長誤把一編黄紙冊未沾數寸緑袍香<lb/>
同雲慘澹西原路頼有遺編死不亡<lb/>
　　　輓劉南坡<hi>名漢英以理宗升遐發臨感疾而殁</hi>
憶昔端平轉化弦公時輸委為安邊鼎成龍御方賔帝<lb/>
弓墮烏號亦蛻仙漫仕此情初已薄愛君一念世逾堅<lb/>
<pb n="KR4d0414_WYG_001-20a"/>
典刑今與丹旌去空些哀詞咽澗泉<lb/>
　　　輓徐居士二首<lb/>
昔年澇旱苦頻仍南北郊闗自越秦東浙于時猶道殣<lb/>
嚴邦此地況山民能回涸轍西江水頓起翳桑寒谷春<lb/>
神理因推居上坐壓他持秉<hi>音柄</hi>剖符人<lb/>
積善由来屬慶門如公積善衆推尊至於垂死片言頃<lb/>
猶是賙饑一念存有子巳登天子學無人不感徳人恩<lb/>
霜風慘淡禾塘路繼志揚名在後昆<lb/>
<pb n="KR4d0414_WYG_001-20b"/>
　　　輓蓮塘呉孺人<lb/>
北風吹恨入佳城忍聽依依薤露吟家世百年忠厚意<lb/>
夫人一㸃恵慈心橋横蘭渚隂功逺山遶蓮塘地脉深<lb/>
記取秪今埋玉處他時青紫映邱林<lb/>
　<lb/>
　<lb/>
　<lb/>
　仁山文集巻一<lb/>
</p>
<p>
</p>
  </div>
<div>
                <head>仁山文集巻二</head>
    <p>
<pb n="KR4d0414_WYG_002-1a"/>
欽定四庫全書<lb/>
　仁山文集巻二　　　　　元　金履祥　撰<lb/>
　　五言絶句<lb/>
　　　苦熱和徐山甫韻<lb/>
地捲稿苗盡人居沸鼎中何時霖雨相夢到武丁宫<lb/>
　　七言絶句<lb/>
　　　題汪功父所蔵畫巻<hi>景定辛酉暮春早雨桐陽叔子觀于蔵清無咎之西</hi>
　　　<hi>窓而敬書之</hi>
<pb n="KR4d0414_WYG_002-1b"/>
細雨西窗展畫筒江山杳靄㡬重重簷花飛動衣裳冷<lb/>
疑在雲間第一峰<lb/>
　　　術士求詩<lb/>
自分迂踈已遁思君言造化有他竒吾生果赴功名㑹<lb/>
不使勲庸媿鼎彛<lb/>
　　　術士求書往横山復以詩贈<hi>并序</hi>
　　術士錢神鑑欲往横山求余書為介余不敢而以<lb/>
　　詩贈之行矣神鑑見汪君明卿方君叔炎皆余所<lb/>
<pb n="KR4d0414_WYG_002-2a"/>
　　兄事者也朱亨父汪平仲亦余舊友其舉余詩似<lb/>
　　之<lb/>
錢君杖履到横山為我傳聲談話間術動諸君應一笑<lb/>
不教垂槖怨空還<lb/>
　　　逰赤松口占<lb/>
蒼虬夾岸㡬重重靈液飛流碧澗通可是神仙易忘世<lb/>
人間争得此山中<lb/>
　　　作深衣小傳王希夷有絶句索和語<lb/>
<pb n="KR4d0414_WYG_002-2b"/>
深衣大帶非今士考禮譚經盡古書莫把律詩較聲病<lb/>
聖賢工夫不此如<lb/>
　　　題青岡時兄友山樓<lb/>
萬頃平疇一色春雙溪城闕北山青登樓不為閒瞻眺<lb/>
此地前賢尚典刑<lb/>
　　　泛免口占<lb/>
皇家科目喜宏開試比抽拈不擇才多少官人無着處<lb/>
不知能得㡬人来<lb/>
<pb n="KR4d0414_WYG_002-3a"/>
　　後因侍北山先生言朝廷泛免鼓舞數州士子雲<lb/>
　　集京師費重物貴横恩雖宏取人甚少譬之狙公<lb/>
　　賦芧只朝四暮三嬴得羣狙之喜耳先生曰羣狙<lb/>
　　又不自覺亦浪得一喜也<lb/>
　　　都下賦歸奉别天台金彦如恵子明沈新之馬<lb/>
　　　景昭趙寅仲并呈于晦仲時與寅仲以上諸兄<lb/>
　　　初相識諸兄又約便道至王先生嵗寒堂相㑹<lb/>
　　　也<lb/>
<pb n="KR4d0414_WYG_002-3b"/>
多士趨京我亦東不排閶闔不南宫此行識得天台彦<lb/>
誰道歸舟載月空<lb/>
客中相見别匆匆論學無由意獨濃賴是嵗寒来有約<lb/>
不妨歸去又相逢<lb/>
　　　即事<lb/>
佳人早幸已從良好治絲麻理素粧休向人前售歌舞<lb/>
春風寧得㡬時香<lb/>
　　　咸淳夏五求王先生墨戲梅竹二首<hi>并小引</hi>
<pb n="KR4d0414_WYG_002-4a"/>
　　履祥僭躐無狀輒以梅竹有請于先生撰杖之餘<lb/>
　　比于恵澤逰戲所到無非儀刑願先生之教之也<lb/>
　　小詩二闋敢告謁者伏希尊察<lb/>
溽暑初蒸日正長人間何處有清涼先生筆下風威勁<lb/>
便放寒梅次第香<lb/>
　　　　右梅<lb/>
圖書閱罷獨髙齋撰杖油然午䕃回楮穎從容侍函丈<lb/>
不妨閒引此君来<lb/>
<pb n="KR4d0414_WYG_002-4b"/>
　　　　右竹<lb/>
　　　梅雨書懐并唁汪功父<lb/>
雨意蕭蕭重客愁如何五月便成秋士無禄養農無地<lb/>
早恐秋風慘黒頭<hi>一作種素䯾</hi>
　　　徐山甫夜話有詩言别次韻<lb/>
一榻蕭然竹與蘭<hi>床屏所畫</hi>擁衾話别轉留難明朝又渡湘<lb/>
江去細雨斜風分外寒<lb/>
　　　用韻贈諸友<lb/>
<pb n="KR4d0414_WYG_002-5a"/>
臨别哦詩比贈蘭聖賢學問貴先難歸與休用嗟離索<lb/>
来嵗時時到嵗寒<hi>王先生書院</hi>
　　　用韻贈小張兄新娶<lb/>
洞房佳氣比椒蘭刑至工夫自古難莫使家人誇羯末<lb/>
楊花飛處北風寒<lb/>
　　　客嚴陵贈星史<lb/>
七里灘頭眼為青秋風許我快南溟東京太史知誰氏<lb/>
不算莊光是客星<lb/>
<pb n="KR4d0414_WYG_002-5b"/>
　　　東津招二族兄同逰髙峰<lb/>
客中連日雨和風晴色今朝杳靄中遥想雁行公事畢<lb/>
肯来同上北髙峰<lb/>
　　　東津旅中同徐改之館清溪源招之同遊<lb/>
見說君居幽更幽客中相望兩悠悠願言攜手髙峰去<lb/>
俯瞰蒼茫盡睦州<lb/>
　　　遊下靈洞水深叵入書二十八言<lb/>
久知靈洞鎖嵬竒水石幽深路轉﨑佳境自多平爽處<lb/>
<pb n="KR4d0414_WYG_002-6a"/>
笑渠索隠厲裳衣<lb/>
　　　上靈洞棲真寺聽琴贈立公<lb/>
為訪髙人入山去迢迢山路不知勞此身已到山髙處<lb/>
更聽琴聲山更髙<lb/>
　　　二月丁亥與諸友奠何先生畢退遊北山智者<lb/>
　　　寺書二十八言<lb/>
来往師門十五年此山曾近未躋扳于今始至滋懐恨<lb/>
不見先生却見山<lb/>
<pb n="KR4d0414_WYG_002-6b"/>
　　　洞山十詠<hi>有序</hi>
　　金華為東南佳山而洞山最其竒勝清賞之士固<lb/>
　　嘗憩椒庭航雙龍探氷壺窺朝真而此山之勝所<lb/>
　　遺尚多也思誠子張君少遊金華攬竒選勝晚好<lb/>
　　逾極丁丑戊寅之間避地是山有桃源之心焉朝<lb/>
　　夕逰處其中始盡其美嘗謂洞山之勝有十景焉<lb/>
　　暇日邀余相與觀之大抵金華一山其最髙處岡<lb/>
　　巒繚繞四髙而中下有似仰盆故舊名金盆金盆<lb/>
<pb n="KR4d0414_WYG_002-7a"/>
　　諸峰平挹競爽而正南一岫差為最髙又衆岡皆<lb/>
　　土此獨戴石其絶頂上平又數大石浮着其北如<lb/>
　　自天而下也思誠子名之曰髙石巖自髙石巖而<lb/>
　　下兩山夾澗以趨其東支即為洞山南髙處朝真<lb/>
　　洞中氷壺洞下雙龍洞三洞嵬竒不在論述洞前<lb/>
　　椒庭清勝之士多謂築堤止水即與靈隠飛来峰<lb/>
　　冷泉亭無異思誠子以為信髙石巖既為中正之<lb/>
　　峰則其下兩支之間澗水當為金華中澗中澗發<lb/>
<pb n="KR4d0414_WYG_002-7b"/>
　　源巖下數百尺初始沮洳隠見竹石間涓涓漸成<lb/>
　　流合諸源泉始大忽石巖叠叠水中下懸數丈飛<lb/>
　　湍濺沫㶁㶁震厲名之曰小龍門又下行石間或<lb/>
　　平或瀉約凡五節殊可觀名之曰五叠泉自此澗<lb/>
　　旁無路山路横出通朝真之前自横路中下又得<lb/>
　　中澗之濵石巖﨑嶔可庇十人石際有古梅老幹<lb/>
　　嫩條澗水濺濺遶其旁名之曰老梅巖自梅巖南<lb/>
　　出其西支横出一峰突臨中澗之上山西小澗合<lb/>
<pb n="KR4d0414_WYG_002-8a"/>
　　流其南則此山為中澗之中峰無疑也故名曰中<lb/>
　　峰思誠子將結精舍焉而未逮也思誠子於朱門<lb/>
　　為嫡孫行端平淳祐文獻靈光值亂處約布衣蔬<lb/>
　　食薪水或不繼人不堪其憂處之裕如至或靳之<lb/>
　　不以為凂於時不屑氷雪孤松端操凛凛其于此<lb/>
　　山表㣲擇勝諸所品題終為山中故事不鄙謂予<lb/>
　　各課一絶自惟鄙拙未必能為此山輕重而思誠<lb/>
　　子之命不容辭也勉綴左方思誠子其幸教之<lb/>
<pb n="KR4d0414_WYG_002-8b"/>
山到金盆共遶回勢髙羣岫獨崔嵬那更絶頂久拳石<lb/>
真似飛從天上来<lb/>
　　　　右髙石巖<lb/>
洞府髙深對月開長疑底裏閟龍雷天窗不照人間世<lb/>
限盡遊人自此回<lb/>
　　　　右朝真洞<lb/>
洞外煙雲膚寸合洞中氷雪百尋飛壺中日月凴誰記<lb/>
水自飛淙雲自歸<lb/>
<pb n="KR4d0414_WYG_002-9a"/>
　　　　右氷壺洞<lb/>
天鑱鬼鑿匪人間湧雪轟雷震地寒石上雙龍葢形似<lb/>
更深須有老龍蟠<lb/>
　　　　右雙龍洞<lb/>
洞泉噴薄雨霤鳴竹石參差風遶楹好障波流浸山影<lb/>
飛来靈隠一般清<lb/>
　　　　右椒庭<lb/>
雪液風来自石峰金華衆壑此為中須知流出此山外<lb/>
<pb n="KR4d0414_WYG_002-9b"/>
更㑹羣流共入東<lb/>
　　　　右中澗<lb/>
兩崖叠叠水中分瀑布飛流潄石根伊闕西河天一角<lb/>
山間號此小龍門<lb/>
　　　　右小龍門<lb/>
時行時止石髙下或見或聞雲有無五叠何妨轉竒偉<lb/>
終然萬折必東趨<lb/>
　　　　右五叠泉<lb/>
<pb n="KR4d0414_WYG_002-10a"/>
片石﨑嶔斜插澗横枝愁絶浄無塵從兹石上栽氷玉<lb/>
寒谷年年逓早春<lb/>
　　　　右老梅巖<lb/>
髙巖南下走羣龍兩小源頭合一峰問道是中人不識<lb/>
先生信善擇中庸<lb/>
　　　　右中峰<lb/>
　　操<lb/>
　　　廣箕子操<lb/>
<pb n="KR4d0414_WYG_002-10b"/>
炎方之將大地之洋波湯湯翠華重省方獨立回天天<lb/>
無光此志未就死矣死南荒不作田横横来者王不學<lb/>
㓜安歸死其鄉欲作孔明無地空翺翔惟餘箕子仁賢<lb/>
之意留蒼茫穹壌無窮此恨長千世萬世聞者徒悲傷<lb/>
　　宋季為相者曾聘先生館中先生以竒䇿干之不<lb/>
　　果用而去先生感激舊知後為賦此辭㫖悲慨音<lb/>
　　節髙古真竒作也<hi>呉師道書</hi>
　　　和蘇金華歸去来辭以送之<lb/>
<pb n="KR4d0414_WYG_002-11a"/>
歸去来兮先生庸何歸豈陋邦之難仕繄當路之無知<lb/>
抑直道之難行伊民命之蕭斯既歸興之方浩寧挽留<lb/>
之非癡薄宦情於清光審去就於先時覽盈虚其如彼<lb/>
歎奔走以奚為歸去来兮車班班而將駕斾悠悠以先<lb/>
驅轅欲東而或挽輪將發而或支謂單父之為政寧有<lb/>
民之忍欺障貪殘之横決非夫子其為誰彼稚饑之未<lb/>
恩此鼓琴之已希胡為乎忘百里之命翔千仞之輝嗟<lb/>
夫君之去此是吾民之數竒將焦熬之益熱見百里之<lb/>
<pb n="KR4d0414_WYG_002-11b"/>
罄垂吏婞婞以齎怨民盻盻而觀頤歸去来兮先生毋<lb/>
庸歸聖賢無必不為之意而天下未嘗無不可為之㡬<lb/>
觀廉直之得民如此則公道之未冺奚疑胡不舒南溟<lb/>
之雲翼活東海之波魚移松菊之清歡為黔黎之愉怡<lb/>
其毋以蘭芝為糧毋以許瓢為巵毋與猿鶴為伍而與<lb/>
斯人為辭不然五柳先生㡬于閉闗毋遺王河汾之笑<lb/>
嗤<lb/>
　　箴<lb/>
<pb n="KR4d0414_WYG_002-12a"/>
　　　越州箴上浙帥王敬巖<hi>并引</hi>
　　維元祀天子以王公守越帥浙東庶士金履祥效<lb/>
　　揚州箴作越州箴以獻其辭曰<lb/>
源源浙流東南之紀自浙而東首衢甬尾至于海邦莫<lb/>
不来求越惟都㑹方伯元侯帝命侯伯作鎮于越帥東<lb/>
諸侯銅符虎節嵬嵬㑹稽神禹所蔵世祚綿綿以表東<lb/>
方皇皇呉京此維畿輔右扶左翊以寛東顧惟越之民<lb/>
今瘠不肥維爾元侯撫其瘡痍維越之支兵慮不備維<lb/>
<pb n="KR4d0414_WYG_002-12b"/>
爾方伯師干之試翼翼元侯其子我民毋若秦人匪戚<lb/>
匪欣屹屹方伯東方是保治斯裘掲亂亦瀾倒勿敏為<lb/>
明勿異為竒庶士小子敢告誦詩<lb/>
　　銘<lb/>
　　　篆銘經籍<lb/>
聖有謨訓允啟爾性敢拜手服膺對揚休命子子孫孫<lb/>
勿替引之<lb/>
　　　篆老母扇<lb/>
<pb n="KR4d0414_WYG_002-13a"/>
奕奕桐陽穆穆北堂清風其長既夀且昌<lb/>
　　　銘扇<lb/>
維元祀夏四月帝命臣箑賜爾清風以播於爾躬以毋<lb/>
愠於爾衷敢拜手奉揚其尚施于庶民亦惟帝之功<lb/>
　　　周平之印銘<lb/>
后稷受氏古公岐陽至於文武是興周邦八百歴年源<lb/>
深流長以為國姓作賔後王子孫千億永世其昌<lb/>
　　　書行父弟所得銅雀臺硯<lb/>
<pb n="KR4d0414_WYG_002-13b"/>
嗚呼曹鬼漢之浞羿曽是遺甓猶為世所貴匪貴爾物<lb/>
盖有感於廢興存亡之意<lb/>
　　賛<lb/>
　　　紀顔自賛<hi>并引</hi>
　　景定辛酉之春桐陽叔子肖其容而為之賛賛之<lb/>
　　為言佐也佐爾弗及非以自頌也詞曰<lb/>
幼爾冥行長爾及更驟爾壯齡樂爾純清爾矯而輕以<lb/>
重而敦爾警而慵以敏而勤爾謹爾獨以養以存爾戒<lb/>
<pb n="KR4d0414_WYG_002-14a"/>
爾弱以毅以𢎞肅爾威儀惟敬之門視爾踐修惟徳之<lb/>
成小子識之毋沗爾所生<lb/>
　　　黙成文集序賛<lb/>
黙成之文斬釘截鐵朱子序之河傾川決沙隨名筆詎<lb/>
論工拙伏讀仰瞻如火烈烈字字言言玉璜金玦寶祐<lb/>
而降公卿跋章文斂鋒鍔附中掩剛風俗議論駸駸刓<lb/>
方匪公之節豈邦之昌嗟公聞孫毋寧珍蔵方来日長<lb/>
必或發揚<lb/>
<pb n="KR4d0414_WYG_002-14b"/>
　　傳<lb/>
　　　深衣小傳<lb/>
深衣三袪縫齊倍要要縫半下短毋見膚長毋被土衽<lb/>
當旁續衽鉤邊袼之髙下可以運肘袂之長短反詘之<lb/>
及肘衽尺二寸制十有二幅齊如權衡負繩及踝具父<lb/>
母大父母衣純以繢具父母衣純以青如孤子衣純以<lb/>
素純袂縁純邊廣各寸半袷二寸帶下毋厭髀上毋厭<lb/>
脇當無骨者天子素帶朱裏終辟<hi>音禆</hi>諸侯素帶終辟大<lb/>
<pb n="KR4d0414_WYG_002-15a"/>
夫素帶垂辟士練帶率下辟居士錦帶弟子縞帶并紐<lb/>
約用組三寸長齊于帶紳長制士三尺有司二尺有五<lb/>
寸大夫大帶四寸雜帶君朱緑大夫元華士緇辟二寸<lb/>
再繚四寸凡帶有率無箴功<lb/>
傳曰古者深衣葢有制度以應規矩繩權衡制十有二<lb/>
幅以應十有二月袂圜以應規曲袷如矩以應方負繩<lb/>
及踝以應直下齊如權衡以應平故規者行舉手以為<lb/>
容負繩抱方者以直其正也方其義也故易曰坤六二<lb/>
<pb n="KR4d0414_WYG_002-15b"/>
之動直以方也下齊如權衡者以安志而平心也五法<lb/>
以施故聖人服之故規矩取其無私繩取其直權衡取<lb/>
其平故先王貴之故可以為文可以為武可以擯相可<lb/>
以治軍旅完且弗費善衣之次也<lb/>
　　　外傳<lb/>
深衣者先生燕閒深居之服也衣之朝者謂之朝服祭<lb/>
者謂之祭衣燕閒深居之服則謂之深衣古者上衣下<lb/>
裳以為服而連衣裳為深衣完且便焉故有虞氏以為<lb/>
<pb n="KR4d0414_WYG_002-16a"/>
燕衣三代用之周諸侯大夫士朝朝服而朝而深衣以<lb/>
夕庶人吉服之盛也周衰禮廢後世失之矣深衣之復<lb/>
製自温文正公始也其復明也自子朱子始也其制用<lb/>
布古者深衣之布十有五升則幅之縷凡千有三百今<lb/>
無之取其細者可也度用指尺稱人體也體有短長而<lb/>
指尺如之自然之數也不以指尺則度不應數長短不<lb/>
稱于體指尺之法各以其人左手中指直取之上下節<lb/>
文之間以其中之長為寸之長曲取之屈其指兩節文<lb/>
<pb n="KR4d0414_WYG_002-16b"/>
之端度其中為寸亦如之積寸十以為尺衣全四幅幅<lb/>
之廣凡尺有八寸以布二幅中屈之不裁其腋其前幅<lb/>
領裙之邊餘二寸下屬于裳裳十有二幅以布六幅交<lb/>
裂之一殺而上一殺而下其端一廣一狹為要上屬于<lb/>
衣而下廣為齊衣全幅一則裳狹幅之三屬焉狹之度<lb/>
六寸積十有二則七尺有二寸廣之度尺有二寸積十<lb/>
有二則丈四尺有四寸此其大約也然衣前有領且前<lb/>
裾叠而後裾展故裳之幅前廣于後則後狹于前則不<lb/>
<pb n="KR4d0414_WYG_002-17a"/>
餘幅邊之直合以為裻<hi>音篤</hi>則其直應繩以裻之長為身<lb/>
之長古者上衣率二尺二寸裳如其人約餘四尺故短<lb/>
不見膚長不被土袂屬于衣袷可以運肘袂之本其徑<lb/>
二尺有二寸今加之可也㣲廣而員殺以為袂之徑尺<lb/>
有二寸行舉手而應規其長三尺有六寸則反詘之及<lb/>
肘裳之兩旁連屬縫之前後之幅不殊謂之續衽右邊<lb/>
交而左左邊交而右左右交鈎謂之鈎邊或曰幅之邊<lb/>
交鈎縫之則表裏如一也謂之鈎邊衣領之交其袷如<lb/>
<pb n="KR4d0414_WYG_002-17b"/>
矩以抱方也帶下當髀則窘上當脇則不袷當要圍之<lb/>
結于前重繚而下垂之為紳紳者言其屈而重之也紳<lb/>
之長齊其裳用組五彩約帶之結餘則垂之長齊其紳<lb/>
紳垂三尺則組之長六尺有三寸三寸以并組約而垂<lb/>
各三尺與紳齊焉凡帶古者大夫四寸士二寸今皆博<lb/>
四寸古者士以下皆襌而今夾縫之古者天子以素而<lb/>
朱裏諸侯大夫以素士以練居士以錦弟子以縞而今<lb/>
以白繒其飾之也古者君朱緑大夫元華士緇而今之<lb/>
<pb n="KR4d0414_WYG_002-18a"/>
色視純或飾以緇古之士帶也古者天子諸侯終裨之<lb/>
大夫裨垂士下裨今有爵者通飾之古諸侯之帶也無<lb/>
爵者飾其紳古大夫之帶也其長古者士三尺有司二<lb/>
尺有五寸子游曰三分帶下紳居二焉而今與裳齊禮<lb/>
從宜而有可以義起者也其繩具父母大父母以繢具<lb/>
父母以青領表裏皆二寸袪邊齊表裏皆一寸有半今<lb/>
純以黒色之便也具慶加古純可也君子曰取義之多<lb/>
乎其餘深衣乎衣之全也以象天也裳之博也以象地<lb/>
<pb n="KR4d0414_WYG_002-18b"/>
也袷之矩也以正義也袂之規也以容仁也背之純以<lb/>
中直也下齊之權衡以行平也故深衣者規矩準繩之<lb/>
服也服其服必思蹈其理焉是以君子清純以律天博<lb/>
厚以律地仁義以法規矩直其正以法繩平其行以法<lb/>
權衡故詩曰服之無斁又曰緇衣之宜兮小雅曰行歸<lb/>
于周萬民所望此之謂也<lb/>
　<lb/>
　仁山文集巻二<lb/>
</p>
<p>
</p>
  </div>
<div>
                <head>仁山文集巻三</head>
    <p>
<pb n="KR4d0414_WYG_003-1a"/>
欽定四庫全書<lb/>
　仁山文集巻三　　　　　元　金履祥　撰<lb/>
　　說<lb/>
　　　答趙知縣百里千乘說<lb/>
孟子言公侯百里等制與周禮諸公封疆方五百里等<lb/>
制不同按井田之制方里為井方十里為成方百里為<lb/>
同方千里為圻天子一圻諸侯一同則所謂封方百里<lb/>
者特以田計耳若合山林川澤附庸言之則公侯之國<lb/>
<pb n="KR4d0414_WYG_003-1b"/>
不止于百里也如周公之封于魯為方百里也而泰山<lb/>
在其封内顓臾亦在邦域之中若曰總方百里則泰山<lb/>
之外土田無㡬顓臾成國而魯地亦無㡬也故閟宫之<lb/>
詩曰錫之山川土田附庸然周禮所謂方五百里者葢<lb/>
合山川附庸大約之限言之而禮記所謂魯地方七百<lb/>
里者則山川附庸之多所以厚周公也夫以井田之制<lb/>
方方整整而天下地勢髙髙下下故山川林麓雖有餘<lb/>
地而不可以畫井畆分溝澮者則以為園地菜地牧地<lb/>
<pb n="KR4d0414_WYG_003-2a"/>
散地耳但取其地之平濶者井之是以古者治田各以<lb/>
地名如所謂濟西之田汶陽之田龜隂之田戚田許田<lb/>
葢可田之地畫為井洫隨其廣狹以為多寡故各以其<lb/>
地名其田至于封國則總其田計之公侯則足一同之<lb/>
數而伯子男以次降殺焉此封國之大畧也古者井田<lb/>
方里而井方十里者為方一里者百方百里者為方十<lb/>
里者百以方十里之百乘方一里之百是百里之田計<lb/>
萬井也八家同井則方井者八萬家包氏曰方里為井<lb/>
<pb n="KR4d0414_WYG_003-2b"/>
十井為乘毎乘甲士三人步卒七十二人是八十家而<lb/>
出七十五人毎家一人其餘五家以防疾病死喪之數<lb/>
葢司徒之法民之可用者家率二三人而凡起徒役則<lb/>
無過家一人其餘以為羡卒又每車有餘子二十五人<lb/>
乃所帶羨卒子弟臣妾之類以備薪芻負爨之役者夫<lb/>
八十家而出一乗八萬家而出千乗此百里之田所以<lb/>
為千乗之國也或曰古者一甸六十四井凡五百一十<lb/>
二家始出長轂一乘魯作邱甲使十六井一百二十八<lb/>
<pb n="KR4d0414_WYG_003-3a"/>
家出之春秋譏其重賦而今曰十井八十家出一乗不<lb/>
亦厲乎曰不然古人用民不盡民力如大國三軍毎軍<lb/>
萬二千五百人三軍總三萬七千五百人僅用夫家之<lb/>
半耳而古人用軍亦不盡軍力故毎調兵賦則六十四<lb/>
井五百十二家而起七十五人併餘子二十五人耳大<lb/>
約三分其軍而調其一七分其夫家而起其一十二分<lb/>
其民數而役其一所以惜民力亦以備更役也然則封<lb/>
建之法孟子以里言之周禮合土田山川附庸言之也<lb/>
<pb n="KR4d0414_WYG_003-3b"/>
千乗之制所謂諸侯千乗者以地力夫家言所謂甸出<lb/>
車一乗以用兵征調言之也秋夜因朋友異同之問筆<lb/>
其大槩如此至于制數之詳則未暇考云<lb/>
　　　中國山水總說<lb/>
天地常形固相為勾連貫通然其條理亦各有脈絡自<lb/>
崑崙而東北言之則自積石而北為湟水星海青海以<lb/>
至浩亹皆河源也入匈奴以東為隂山又東南自代北<lb/>
雲朔分而南趨為北嶽以至太行是為河北之脊壺口<lb/>
<pb n="KR4d0414_WYG_003-4a"/>
雷首太嶽析城王屋皆其羣峰河之析而南汾晉諸水<lb/>
之所以西入河涿易滱漳恒衞之所以東入海也分而<lb/>
東趨者行幽燕之北為五闗之險以至營平而為碣石<lb/>
此北絡也自崑崙以東言之則自西傾而洮水出其北<lb/>
入河桓水出其南入江又東為朱圉鳥䑕諸隴則為渭<lb/>
之源自渭源以北即夾河源而北以東若岍岐若荆山<lb/>
諸峰涇水漆沮諸源也自渭以南即西傾而下諸峰亘<lb/>
為終南屹為太華東北為殽陜東南為熊耳外方嵩髙<lb/>
<pb n="KR4d0414_WYG_003-4b"/>
伊涪之源又南為桐柏淮源以達於淮西諸山此中絡<lb/>
也又自西傾朱圉而南分是為嶓冢漢源夾漢而趨者<lb/>
北即終南華熊諸隴南則蜀東諸峰說者謂蜀東諸山<lb/>
皆嶓冢正謂其岡岫綿亘耳又東南言之是為岷山江<lb/>
源夾江而東者北支即西傾以南嶓冢以西之脉為恒<lb/>
水西漢水如陵江諸源其南支即南趨為䝉蔡諸山青<lb/>
衣大渡馬湖江諸源又東包涪黔一盤而北為三峽其<lb/>
出者包絡九江之源中盤中為衡山其再盤而北為廬<lb/>
<pb n="KR4d0414_WYG_003-5a"/>
阜其嶺之東出者又為袁吉章貢旴信諸江之源至分<lb/>
水魚梁嶺三盤而北趨過新安峙天目盡昇潤再盤之<lb/>
間其水聚洞庭三盤之間其水聚為彭蠡三盤以東則<lb/>
南為閩浙北為震澤此南絡也惟泰山則特起東方横<lb/>
亘左右以障中原此所以為異歟<lb/>
　　　次農說<lb/>
宗周班禄之制自天子而下凡四等國自諸侯而下凡<lb/>
六等其下惟農農田百畆上農夫食九人上次食八人<lb/>
<pb n="KR4d0414_WYG_003-5b"/>
中食七人中次食六人下食五人亦凡五等百畆均也<lb/>
而若是差地有肥磽力有强弱也然古者以周尺為步<lb/>
步百為畆今以官尺五尺為步二百四十步為畆古者<lb/>
周尺當今浙尺七寸四分今之浙尺當今官尺一尺一<lb/>
寸三分絶長補短則古者百畆當今東田三十三畆有<lb/>
竒也以今三十三畆有竒之田一夫耕之其屋基與其<lb/>
租稅之入古又出之公田宜其力贍者食九人而無不<lb/>
足弱者食五人而亦有餘也予生二千餘載之後去周<lb/>
<pb n="KR4d0414_WYG_003-6a"/>
室逺矣學先王之道將以措諸國家謂君心可正公卿<lb/>
士大夫可齊民風可一<hi>闕</hi>　可屏也而非有庠以養之<lb/>
非有卿士大夫以興之羣試有司類非宗周之制取聖<lb/>
人之經副字儷語謂之程文少有振厲則有司駭之以<lb/>
為非度予以是數黜家貧親老亦甚病焉知予者以為<lb/>
有志未遇責予者以為未能忘禄仕也嗟乎有志未遇<lb/>
者時也而未能忘禄仕亦勢也使予得百畆之田而耕<lb/>
之予亦豈能區區然較得失一夫之目哉顔子一簞食<lb/>
<pb n="KR4d0414_WYG_003-6b"/>
一瓢飲不改其樂孔子賢之彼顔子猶有簞食瓢飲足<lb/>
以事育安知千載之下其貧又有甚于顔子者予也上<lb/>
無可宫之椽下無可植之畆進無代耕之祿退無歸耕<lb/>
之計也食人之食則多愧自食其力則無地不然予何<lb/>
求哉予嘗欲於桐山之下晏原之間為舍八楹擬古一<lb/>
畆半之宅求田三十三畆有竒擬古百畆之田注下灌<lb/>
髙擬古遂畆予負笠而荷蓧深耕而力耘畜雞種蔬上<lb/>
養下教間歌七月之詩公劉之雅天子清源以厚下公<lb/>
<pb n="KR4d0414_WYG_003-7a"/>
卿大夫忘私以為公使時和年豐穡事不擾則予也固<lb/>
三代之農也他何求哉予力貧而體弱不能為上農之<lb/>
事庶㡬其次次不能為庶㡬其中中不能為為中次亦<lb/>
可矣故命之曰次農噫三代之治不可見百畆之田未<lb/>
易求安得遂吾之所求耶復安得見吾之所不可見者<lb/>
耶有宋景定甲子十月次農金履祥吉父記<lb/>
　　議<lb/>
　　　為師弔服加麻議<lb/>
<pb n="KR4d0414_WYG_003-7b"/>
謹按為師服者弔服加麻心喪三年古也古則不可以<lb/>
世俗之服為服布襴之服俗服也今之服緦功以上者<lb/>
皆用之生絹鈎領之衫俗服也今之服緦麻者亦用之<lb/>
用今緦麻之服是不得全其喪父無服之重也疑衰古<lb/>
士之弔服也其制今亡矣白布深衣古庶人之弔服也<lb/>
其制今猶有存古之士今之官也今之士其未仕者古<lb/>
之庶人也故宜用古庶人之服而以深衣為弔服昔者<lb/>
朱子之喪門人用緦麻深衣而布縁矣今之深衣紵而<lb/>
<pb n="KR4d0414_WYG_003-8a"/>
非麻如之何曰凡布皆麻也古以三十升麻為麻冕之<lb/>
布以十五升麻為深衣之布故孔子以麻冕可從純而<lb/>
深衣之麻今無之自司馬公子朱子皆云用極細布為<lb/>
之則今深衣之布以苧代麻久矣其縁則禮孤子純以<lb/>
素是喪父既除服之服也孔門喪夫子者若喪父而無<lb/>
服則以喪父除服之服為若喪父無服之服是純以素<lb/>
可也其冠則庶人之弔素委貌今失其制以帛代之可<lb/>
也帛則何以加絰曰士冠其吉元冠也色元五梁左掩<lb/>
<pb n="KR4d0414_WYG_003-8b"/>
右其非吉則素冠也色白三梁而右掩左今用素冠加<lb/>
絰于内而生絹單帛加于外可也加絰于冠古也而外<lb/>
用帛則又俗如之何曰用古之禮而不駭今之俗亦以<lb/>
代幅巾云爾加麻之絰緦服之絰也緦服之絰絰之小<lb/>
者也今用緦麻而小之可也加麻之帶緦服之帶也緦<lb/>
服之帶亦布之細者也今用細苧可也然則用深衣則<lb/>
何屨曰古有弔服而無弔屨深衣方屨古也然古之方<lb/>
屨非獨為深衣也凡屨皆方也今之屨凡屨皆員也今<lb/>
<pb n="KR4d0414_WYG_003-9a"/>
之君子其服深衣員屨從其俗者多矣方屨可也從俗<lb/>
屨亦可也履祥謹議<lb/>
　　是時咸淳戊辰十有二月十有九日子何子卒魯<lb/>
　　齋先生曰北山先生當世之巨人也四方之觀瞻<lb/>
　　係焉今制門人之服而非古則無以示四方矣布<lb/>
　　襴今之緦服涼衫前輩之燕服是皆不可子其思<lb/>
　　之且問伯誠時履祥匆匆奔赴皆不暇帶書以往<lb/>
　　于是就子何子之齋假禮書焉一時哀戚不暇詳<lb/>
<pb n="KR4d0414_WYG_003-9b"/>
　　考亦不敢久出何子之遺書亟納之而往伯誠子<lb/>
　　之家問焉伯誠子相見慟哭而其說則不以為然<lb/>
　　曰北山之生不為絶俗之事而吾輩之服殊詭于<lb/>
　　俗非北山之意也為吾輩者以學問躬行自勉有<lb/>
　　以發明北山之學可矣不必為是服也生絹白衫<lb/>
　　加布帶而帛如常庶可表此心而亦不甚駭于俗<lb/>
　　且今為古服魯齋服之可也今朋友之中有義利<lb/>
　　不明出處失節者見吾輩之服亦服之則反玷北<lb/>
<pb n="KR4d0414_WYG_003-10a"/>
　　山矣履祥念無以復明于魯齋先生故一時草此<lb/>
　　議以復命無可考訂亦不暇考也既而汪功父以<lb/>
　　書来謂魯齋先生定議元冠端武加帛深衣布帶<lb/>
　　加葛絰履祥謂元冠不以弔雖加絹武而乃無首<lb/>
　　絰不若素冠而加絰布帶則不必絰可也而魯齋<lb/>
　　先生約日成服不受是說既成服履祥請問焉曰<lb/>
　　素委貌者委貌之注以為委武也則是素武也士<lb/>
　　弔服疑衰即深衣也疑衰者擬于衰也緦麻之布<lb/>
<pb n="KR4d0414_WYG_003-10b"/>
　　十有四升而深衣之布十五升是十四升為緦麻<lb/>
　　而深衣之布擬之也深衣素純則為長衣麻純則<lb/>
　　為麻衣詩所謂麻衣如雪者也二者皆非深衣也<lb/>
　　故今不從其純素葢已有考伯誠不俱来成服是<lb/>
　　恥與吾人黨乎履祥曰伯誠非恥與先生為黨恥<lb/>
　　與履祥輩朋友為黨耳且伯誠丈之說存之以為<lb/>
　　朋友之糾彈可也<lb/>
　　　文廟祭議<lb/>
<pb n="KR4d0414_WYG_003-11a"/>
景定之禮以顔曽思孟為四侑萬世公論於斯為允然<lb/>
前次議者猶以顔路曽晳伯魚並在下列為未安則如<lb/>
之何則亦復古之制而已古者寢廟之制前為堂而後<lb/>
為室宗廟之祭先室事而後堂事而庠序之禮先獻酬<lb/>
而後燕禮今二丁之祭宜先用享禮牲帛旅陳享先聖<lb/>
而南面于堂以顔曽思孟侑既用燕禮籩豆簠簋奠先<lb/>
聖而東西于室以顔路曽晳而下七十子左右祫食如<lb/>
昭穆之儀焉斯為得之其餘從者雖東西夾室可也<lb/>
<pb n="KR4d0414_WYG_003-11b"/>
　　講義<lb/>
　　　復其見天地之心<lb/>
　　程子曰先儒皆以静為見天地之心不知動之端<lb/>
　　乃天地之心也非知道者孰能識之<lb/>
天地之化包括無外運行無窮萬類散殊品物形著聖<lb/>
人作易所以體天地之撰而夫子賛易獨於復之一卦<lb/>
係之曰復其見天地之心夫以卦而論則卦之六十有<lb/>
四爻之三百八十有竒皆天地之心所寓也以時而論<lb/>
<pb n="KR4d0414_WYG_003-12a"/>
則春生夏長萬寶秋成形形色色生生性性皆天地之<lb/>
心所為也而聖人謂天地之心獨于復有見焉葢六十<lb/>
四卦固天地之用不難見也惟復乃見天地之心春敷<lb/>
夏長萬物生成皆天地之迹不難見也惟復乃見天地<lb/>
之心夫所謂天地之心者何也仁也生生之初也語其<lb/>
象則復卦一爻是也夫當窮冬之時五隂在上天地閉<lb/>
塞寒氣用事風霜嚴凝雨雪交作萬物肅殺之極天地<lb/>
之間若已殆無生息而一陽之仁乃已潜回于地中吁<lb/>
<pb n="KR4d0414_WYG_003-12b"/>
此天地生生之所以為化生萬物之初乎異時生氣磅<lb/>
礴品物流行皆從此中出故程子謂一陽復于下乃天<lb/>
地生物之心也葢其仁意渾然而萬化之全美已具生<lb/>
氣闖然而一毫之形迹未呈此其所以為天地之心而<lb/>
造化之端生物之始也歟故邵子冬至吟有曰一陽初<lb/>
動處萬物未生時元酒味方淡太音聲正希夫淡者味<lb/>
之本為醪為醴皆從此生希者聲之真翕如純如皆從<lb/>
此變而又終之曰此言如不信更請問庖犧愚謂此一<lb/>
<pb n="KR4d0414_WYG_003-13a"/>
爻象天地之心乃庖犧畫卦之始今人但見六十四卦<lb/>
更互交錯却不知孔子獨于復之一陽賛之曰天地之<lb/>
心何也此一陽爻正是伏羲畫卦之始也周子見此意<lb/>
本于先天一圖所謂天根者也葢有生生之心是以有<lb/>
天地生生之用伏羲畫卦先從天地之心畫起故先畫<lb/>
一陽爻以其相生于是而有偶又乗之而為四象又乗<lb/>
之而為八卦又乗之而為六十四卦皆一畫之生而此<lb/>
心之用也此一道理直看則此一陽六十四卦之始是<lb/>
<pb n="KR4d0414_WYG_003-13b"/>
為天地生生之心太極圗說見之横看則卦氣剝為純<lb/>
坤天地生物若已盡矣而一陽又復是為天地不窮之<lb/>
心先天圖見之程子又曰先儒皆以静為見天地之心<lb/>
葢不知動之端乃天地之心也非知道者孰能識之夫<lb/>
復卦一陽在下便是動之端先儒如王弼輩乃解為動<lb/>
在于地是為静見天地之心葢看卦象不明所以看道<lb/>
理不出大抵纔說静時便是死煞是固亦天地之迹如<lb/>
何見天地之心惟于極静之中而乃有動之端焉是乃<lb/>
<pb n="KR4d0414_WYG_003-14a"/>
天地之心也然以理而論則静不足以見天地之心而<lb/>
動之端乃見天地之心以人心而論則動不能見天地<lb/>
之心而静可以見天地之心何則人之所以失其良心<lb/>
迷此仁性而終不能見天地之心者葢其欲動情勝而<lb/>
常失之於動也夫物之感人無窮人之好惡無節此心<lb/>
所存逐物而動則飛揚升降幻貿驅馳安能體認義理<lb/>
充養仁心其于天地之心惘然莫知也故學者亦須收<lb/>
視反聽澄心定慮然後可以玩索天理省察初心而有<lb/>
<pb n="KR4d0414_WYG_003-14b"/>
以見天地之心所以復之象曰先王以至日閉闗商旅<lb/>
不行后不省方記仲冬之月亦曰君子齋戒處必掩身<lb/>
去聲色禁嗜慾安形性凡此無非說静之工夫雖曰古<lb/>
人如此凡以養此陽氣之㣲然古人所以見得道理分<lb/>
明保得仁心全固亦是以此工夫得之故静之工夫古<lb/>
人以此養陽氣之㣲學者當以此觀義理之妙則天地<lb/>
之心豈不躍然而可見哉故嘗謂有天道之復有吾心<lb/>
之復天道之復前所說是也吾心之復則凡善念之動<lb/>
<pb n="KR4d0414_WYG_003-15a"/>
是也葢四端之心無時不發而就中惻隠之心最先且<lb/>
最多此正天地之心在吾心者大抵人雖日營營于人<lb/>
欲之中孰無一線天理之萌此即吾心之復也人自不<lb/>
察亦自不充耳所以不察不充正由汨于動而不能静<lb/>
之故學者須是於此下耐静工夫察此一念天理之復<lb/>
充此所復天理之正而敬以持之學以廣之力行以踐<lb/>
之古人求仁之功葢得諸此然則茂對天時之復以反<lb/>
求吾心之復惟諸君勉之<lb/>
<pb n="KR4d0414_WYG_003-15b"/>
是知復者特此心之初耳既復之後無以長養之則復<lb/>
失矣朱子所謂復而不固則屢失屢復者也自天地之<lb/>
有此復也日長日盛進而為臨又進而為泰又進而為<lb/>
大壯又進而為夬又進而為純乾矣人心之有是復也<lb/>
亦必日增日長進而為臨之大為泰之通又進而為大<lb/>
壯之動以天夬之剛決乾之不息而與天合徳焉此又<lb/>
復之之後工夫也又況凡事莫不有復如學宫既廢而<lb/>
新則為學校之復綱常既晦而明則為世道之復國家<lb/>
<pb n="KR4d0414_WYG_003-16a"/>
既危而安則為國勢之復賢卿帥出鎮大邦作興學校<lb/>
崇建明倫之堂此學校之復也綱常既廢而復明國勢<lb/>
阽危而復振在諸君子必有得于復之義而充復之功<lb/>
用者幸不廢焉<lb/>
　　　孟子性命章講義<lb/>
性也之性是氣質之性有性焉之性是天地之性此固<lb/>
不待言惟二命字難分有命焉之命一節是氣之理命<lb/>
也之命一節是理之氣何以謂氣之理是就氣上說而<lb/>
<pb n="KR4d0414_WYG_003-16b"/>
理亦在於其中為之品節限制何以謂理之氣是就理<lb/>
上說而氣却在於其中有清濁厚薄之不同葢理氣未<lb/>
始相離天以隂陽五行化生萬物氣以成形而理亦賦<lb/>
焉猶命令也然理則一而氣則有清濁厚薄之不同所<lb/>
以在人便有智愚賢否貴賤貧富之異而理固無一而<lb/>
不在焉此皆所謂命也但命也之命自其清濁厚薄者<lb/>
言之則全屬氣有命焉之命自其貧賤富貴之分限言<lb/>
之則便屬理命也之命在前有命焉之命在後然方其<lb/>
<pb n="KR4d0414_WYG_003-17a"/>
清濁厚薄便自有貧富貴賤纔有貧富貴賤便自有上<lb/>
下品節所以總謂之命但其上一截清濁厚薄全屬氣<lb/>
到貧賤富貴各有品節則屬理此兩命字所以同所以<lb/>
異者如此<lb/>
仁義五者非命也到得所值不同則命也故程子朱子<lb/>
當初於此五者之命見其說不去却把命也推上去說<lb/>
清濁厚薄所值不同以補其語意此說盡之矣五者之<lb/>
命程子清濁厚薄之說盡之夫清濁厚薄氣也而清濁<lb/>
<pb n="KR4d0414_WYG_003-17b"/>
發於所知厚薄發於所值自其清者言之則仁之於父<lb/>
子也自至義之於君臣也自盡禮之於賔主也自節智<lb/>
能自辨賢否聖人自能脗合乎天道自其濁者言之則<lb/>
於父子而仁有所窒於君臣而義有未充於賔主而禮<lb/>
有未合於賢否而智有所昏於天道固不能如聖人之<lb/>
自然脗合此命之有清濁也自其厚者言之則為父而<lb/>
得其子之孝為子而得其父之慈為君而得其臣之忠<lb/>
為臣而遇其君之敬賔主之相得賢否之㑹避聖人而<lb/>
<pb n="KR4d0414_WYG_003-18a"/>
得位得禄得名得夀自其薄者言之則子孝而有瞽瞍<lb/>
之父父慈而有朱均之子君賢而有管蔡之臣臣忠而<lb/>
有龍逢比干之戮為主而晉侯見弱於齊為賔而魯君<lb/>
不禮於楚以言乎智則晏嬰而不知仲尼以言乎聖與<lb/>
天道而孔子不得位此命之厚薄也氣化流行紛綸錯<lb/>
揉化生人物隨處不同或清或濁或厚或薄四者相經<lb/>
相緯相揉相雜而發於心驗於身遇於事各有不同者<lb/>
清者生知安行而濁者則反是厚者氣數遇合而薄者<lb/>
<pb n="KR4d0414_WYG_003-18b"/>
則不同此所以謂之命也程子發此四字或問兼存兩<lb/>
說嘗以是質之何先生矣先生曰然故筆之目之於色<lb/>
也以下五句是氣質自然之欲故斷之曰性也此是順<lb/>
結仁之於父子也以下五句此是人心自然之理乃結<lb/>
之曰命也此却反結何耶曰目之於色五事是就人身<lb/>
言仁之於父子五事是就人事言就人身言有是形氣<lb/>
便有此五者故曰性就人事言則所處所遇自是有不<lb/>
同故曰命然人以前五者在人身為性而求必得之故<lb/>
<pb n="KR4d0414_WYG_003-19a"/>
孟子指出天分謂各有限制之不同故曰有命焉君子<lb/>
不謂性人以後五者在人事為命而不求盡故孟子指<lb/>
出源頭謂本有義理之不異故曰有性焉君子不謂命<lb/>
謂之君子不謂性則知一謂之性者世人之言也謂之<lb/>
君子不謂命則知一謂之命者亦世人之言也故朱子<lb/>
有世人之說履祥又聞之王先生曰孟子後斷命也一<lb/>
句是歇後語<lb/>
　　序<lb/>
<pb n="KR4d0414_WYG_003-19b"/>
　　　送三蘇君序<lb/>
愚翁先生温蘇公来官金華其三秀從焉長曰太古仲<lb/>
曰佩韋季曰㑹心皆所以號也餘一再期愚翁先生賦<lb/>
歸来之歌解印綬而去三子者從之東歸古語曰富貴<lb/>
者送人以財君子送人以言愚非君子而三君子雅相<lb/>
好也不可無言以别其為詩歌乎子貢曰賜聞詩歌各<lb/>
有宜也然則愚於三君子宜何歌也而古之音希矣傳<lb/>
於世者惟康衢之詩唐士大夫以為古詩也寥寥乎不<lb/>
<pb n="KR4d0414_WYG_003-20a"/>
可作已商周之詩毛氏識之其亦古矣乎故愚於太古<lb/>
歸也為之歌古佩韋西門子之事也西門子魏之賢人<lb/>
也初由魏而晉其詩列於國風雅亡而春秋作歴春秋<lb/>
之世風未亡也自晉而魏至文侯之世風㡬於亡而古<lb/>
樂猶存則魏之風其猶未泯與故吾於佩韋之歸也為<lb/>
之歌魏㑹心晉語也晉之詩自建安以来皆五言之體<lb/>
也雅尚清虚風流自賞是其晉風也歟而不可以為勸<lb/>
故吾於㑹心之歸也為之歌晉古詩曰古道之直斯今<lb/>
<pb n="KR4d0414_WYG_003-20b"/>
斯曲斯有君子兮曰予復斯古風之淳斯今斯漓斯有<lb/>
君子兮曰予維斯古書之簡斯今斯煩斯有君子兮曰<lb/>
予還斯曰夏曰虞又曰古初曰唐曰黄又曰洪荒是尚<lb/>
友之人兮是能古吾之今兮適子之館摻執子之軿兮<lb/>
曰毋以吾古道東征兮<hi>四章三章四句一章九句</hi>魏詩曰璆璆佩韋<lb/>
可以知仁鏘鏘瓀玟可以知文瑀也為矩衡也為平有<lb/>
玦斯牉可以知分有劒斯直可以思貞絃取其直蘭取<lb/>
其馨宛宛之韋亦以繼佩為柔為緩匪急之悔垂之結<lb/>
<pb n="KR4d0414_WYG_003-21a"/>
之君子服之君子提提毋然韋脂敢以為告匪以為譏<lb/>
<hi>四章二章六句一章四句一章六句</hi>晉詩曰日暮脂名車明發邁長道朝<lb/>
且出東門落景憩郊藪行行歸東嘉采采斑衣好東嘉<lb/>
勝遊多晉代人物𦕈中有㑹心人爽氣今所少人心自<lb/>
虚明萬理減中凑窮達有會通一本萬殊囿風流非所<lb/>
髙塵想祗自垢長歌臨回飈采菲忘予陋咸淳改紀秋<lb/>
七月㡬望契家生桐陽金履祥謹序<lb/>
　　　紫巖于先生詩集序<lb/>
<pb n="KR4d0414_WYG_003-21b"/>
金華東州佳山葢南條朝源山也而靈洞又金華垂盡<lb/>
處韓昌黎謂凡清淑之氣盛而不過者則蜿蜒扶輿磅<lb/>
礴鬱積必有魁竒才徳之民生其間夫南條自冺山之<lb/>
陽至于衡山而衡之南又自連延東趨者為括蒼由衢<lb/>
嶺歴大庾至昭武而北趨為漁梁嶺又自漁梁以北趨<lb/>
者為括蒼由衢婺望之南山也自括嶺轉而北趨捲東<lb/>
陽江諸源又轉而西峙是為金華之山隂陽者流所謂<lb/>
朝源顧祖者清淑之氣鍾為三洞古今多賢輩出於其<lb/>
<pb n="KR4d0414_WYG_003-22a"/>
陽其山西界瀫江而止將止未止之間而為洞者又三<lb/>
焉所謂靈洞是也靈洞之右<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏清瑩深不可測山榮<lb/>
而林秀石竇雲根之竒不可勝數清淑之氣可掬也是<lb/>
為神仙之宅名勝之區髙人多好遊焉乃若瑰竒之民<lb/>
數千百年以来未聞其間豈皆隠君子世不得而聞耶<lb/>
或謂生才不於山之中而於山之外其信然耶不然何<lb/>
久祕而不發也近三十年来始訪得之則于君介翁父<lb/>
子祖孫家焉而介翁又以其魁岸竒偉之氣發為清麗<lb/>
<pb n="KR4d0414_WYG_003-22b"/>
温雅之詩豈非昌黎公所謂魁竒者耶而今吾見之也<lb/>
然鬱之久其發之必宏介翁之詩固非止此抑其所以<lb/>
洩山川之蔵者又必有大於詩者矣介翁其益勉之<lb/>
　　　通鑑前編序<lb/>
朱子曰古史之體可見者書春秋而已春秋編年通紀<lb/>
以見事之先後書則每事别紀以見事之始末意者當<lb/>
時史官既以編年紀事至於大事則又採合而别記之<lb/>
若二典所記上下百有餘年而武成金縢諸篇或更數<lb/>
<pb n="KR4d0414_WYG_003-23a"/>
月或歴數年其間豈無異事葢必已具於編年之史而<lb/>
今不復見矣履祥按竹書紀年載三代以来事跡然詭<lb/>
誕不經今亦不可盡見史記年表起周共和庚申之嵗<lb/>
以上則無記焉歴世浸逺其事往往雜見於他書靡適<lb/>
折衷邵子皇極經世獨紀堯以来起甲辰為編年厯胡<lb/>
氏皇王大紀亦紀甲辰以下之年廣漢張氏因經世之<lb/>
年頗附以事顧胡過於詳而張失之簡今本之以子史<lb/>
傳記附之以經翼之以諸家之論且考其繫年之故解<lb/>
<pb n="KR4d0414_WYG_003-23b"/>
其辭事辨其疑誤如東萊吕氏大事記而不敢盡倣其<lb/>
例起帝堯元載至周威烈王二十三年接於資治通鑑<lb/>
名曰通鑑前編昔司馬公編輯通鑑先為長編葢長編<lb/>
不嫌於詳而通鑑則取其要也後之君子或有取於斯<lb/>
焉要刪之以為通鑑前紀是亦區區之所望也景定甲<lb/>
子丁丑朔蘭谿金履祥序<lb/>
　　　通鑑前編後序<lb/>
右通鑑前編起帝堯元載甲辰止威烈王二十三年戊<lb/>
<pb n="KR4d0414_WYG_003-24a"/>
辰凡一千九百五十五年通為十八巻二帝三王之事<lb/>
麤見首尾大抵出於尚書諸經者為可考信其出於子<lb/>
史雜書者不失之誕妄則失之淺陋葢其智不足以知<lb/>
聖人而流俗傳聞其髙者既以絶世拔出而大道必絶<lb/>
出於事物常情之表故其說失之誕妄其下者則又以<lb/>
世俗之腹量聖人之心故其說又失之淺陋惟以尚書<lb/>
之僅存者于今為帝王全書劉道原外紀之作尚書不<lb/>
入雖曰尊經避聖然帝王之事舍尚書則諸家真稗官<lb/>
<pb n="KR4d0414_WYG_003-24b"/>
小說之流耳今不敢從外紀之例而從胡氏大紀之例<lb/>
焉顧尚書一經諸儒解者雖已精詳但似未嘗潛泳反<lb/>
覆以推篇章之全意而句解字釋意或不屬履祥因為<lb/>
之註釋章㫖隨意所到雖不能詳然聖經之篇章與聖<lb/>
人之體用似或得之至於子史雜書之不棄者則以古<lb/>
今共傳不可盡廢帝王世逺談者日希禮失求諸野此<lb/>
猶不愈於野乎故存其近似削其誕淺或加之辨釋焉<lb/>
但惟此編本名表年惟當於書史上闌之外表著其年<lb/>
<pb n="KR4d0414_WYG_003-25a"/>
而附証於章後爾既編年表例須表題或嫌於春秋綱<lb/>
目之例然所用者既史記年表之法而所表題又書經<lb/>
本語之文雖間或増損君子鑒其非僭可也周平王以<lb/>
後春秋自有全書但左氏收拾國史以翼經事於隠公<lb/>
之篇多誤莊公之篇多缺其間亦多有所遺如楚隨所<lb/>
以争起於請爵管仲所以霸本於内政皆略不書甚而<lb/>
孔子出處述作亦俱不書焉以其書主於解經而其事<lb/>
或具於外傳諸史秦誓之作在於封殽尸之後傳既不<lb/>
<pb n="KR4d0414_WYG_003-25b"/>
及而書序又謬其時衞輒父子争國夫子自楚反陳久<lb/>
之至衞明年即反魯而記者多謂夫子久於在衛履祥<lb/>
所編欲止平王而諸若此類不可不辨獲麟以後事多<lb/>
亡逸欲備古今以接通鑑則於春秋所不能避亦不敢<lb/>
盡入也春秋一書固聖人晚年哀痛之意然孔子周遊<lb/>
無位典冊不備未必盡得周史因見宗魯一國之䇿多<lb/>
違舊章就加筆削以示大法其餘多因舊史不盡改也<lb/>
則其嵗月名號改以從周未必謬聖人之意況又自有<lb/>
<pb n="KR4d0414_WYG_003-26a"/>
皇極經世之例遂倂論次以接通鑑焉嗚呼荀恱申監<lb/>
之書志在獻替而遭值建安之季王仲淹續經之作疾<lb/>
病而聞江都之變泫然流涕曰生民厭亂久矣天其或<lb/>
者將啟堯舜之運而吾不與焉則命也履祥末學非二<lb/>
公比而其生不辰罹此百憂其所以拳拳綴輯者特不<lb/>
為憂悴廢業耳覆醤瓿固可知也劉道原外紀後序傷<lb/>
於廢疾愚嘗三復其辭而深悲之孰知吾之所悲又有<lb/>
大於道原者耶幸而天運循環無往不復聖賢有作必<lb/>
<pb n="KR4d0414_WYG_003-26b"/>
有復興三代唐虞之治於千載之下者區區此編之所<lb/>
望也上章執徐之嵗冬至之日金履祥後序<lb/>
　　　尚書表注序<lb/>
書者二帝三王聖賢君臣之心所以運量警省通變敷<lb/>
政施命之文也君子於此考迹以觀其用察言以求其<lb/>
心以誠諸身以措諸其事大之用天下國家小之為天<lb/>
下國家用顧不幸不得見帝王之全書幸而僅存者又<lb/>
不幸有差誤異同附㑹破碎之失考論不精則失其事<lb/>
<pb n="KR4d0414_WYG_003-27a"/>
迹之實字辭不辨則失其所以言之意此書所以未易<lb/>
讀也葢自周衰而帝王之典籍不存學校之教習俱廢<lb/>
夫子觀周歴聘諸國歸而定書焉以詔後世不幸而燼<lb/>
於秦灰於楚鉗於斯何偶語挾書之律久之而伏生之<lb/>
耄言僅傳孔氏之壁蔵復露伏生者漢謂今文孔壁者<lb/>
漢謂古文顧伏生齊語易訛而安國討論未盡夫壁中<lb/>
不惟有古文諸篇計必兼有今文諸篇安國雖以伏生<lb/>
之書考古文不能以古文之書訂今文是以古文多平<lb/>
<pb n="KR4d0414_WYG_003-27b"/>
易今文多艱澁今文雖立學官而大小夏侯歐陽文各<lb/>
不同不幸古文竟漢世不列學官後漢劉陶獨推今文<lb/>
三家與古文異同是正文字七百餘字號曰中文尚書<lb/>
不幸而不傳於世至東晉而古文孔傳始出至蕭齊始<lb/>
備至蕭梁始行北方至唐貞觀悉屏諸家獨立孔傳且<lb/>
命孔穎達諸儒為之疏夫古文比今文固多且正但其<lb/>
出最後經師私相傳授最久其間豈無傳述附㑹所以<lb/>
大序大體不類西京而謂出安國小序事意多謬經文<lb/>
<pb n="KR4d0414_WYG_003-28a"/>
而上誣孔子前漢傳授師說不為訓解後漢始為訓解<lb/>
而謂訓傳盡出安國之手唐儒曲暢注說無所辨正至<lb/>
開元間則一用今世文字改易古文至後唐長興間則<lb/>
命國子監板行五經而孟蜀又勒諸石後之學者守漢<lb/>
儒之専門開元之俗字長興之板本果以為一字不可<lb/>
刋之典乎幸而天開斯文周程張朱子相望繼作雖訓<lb/>
傳未備而義理大明聖賢之心傳可窺帝王之作用易<lb/>
見朱子傳註諸經略備獨書未及嘗别出小序辨正疑<lb/>
<pb n="KR4d0414_WYG_003-28b"/>
誤指其要領以授蔡氏而為集傳諸說至此有所折衷<lb/>
矣但書成於朱子既殁之後門人語録未萃之前爾履<lb/>
祥繙閱諸家之說章解句釋葢亦有年一日擺脫衆說<lb/>
獨抱遺經復讀玩味則見其節次明整脈絡貫通中間<lb/>
枝葉與夫訛謬一一易見因推本父師之意正句畫段<lb/>
提其章㫖與夫義理之㣲事為之槩考證字文之誤表<lb/>
諸四闌之外以授子姪間以示朋從之士雖為疎略然<lb/>
苟得其綱要無所疑碍則其精詳之藴固在夫自得之<lb/>
<pb n="KR4d0414_WYG_003-29a"/>
者何如耳好古博雅之君子若或見之赦其僭補其缺<lb/>
辨其疑則亦此書之幸也所願竊有請焉淛河後學金<lb/>
履祥吉父序<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0414_WYG_003-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　仁山文集巻三<lb/>
</p>
<p>
</p>
  </div>
<div>
                <head>仁山文集巻四</head>
    <p>
<pb n="KR4d0414_WYG_004-1a"/>
欽定四庫全書<lb/>
　仁山文集巻四　　　　　元　金履祥　撰<lb/>
　　祭文<lb/>
　　　代王姊夫祭亡考散翁文<lb/>
嗚呼外舅而止斯耶天不可必命莫之知公生於世六<lb/>
十有八維鄉之瞻維時之傑公之儀形渾然天成和厚<lb/>
之氣温其如春終日之間不形忿愠見者心服聞風斂<lb/>
袵公之學問超然流俗聖經賢傳諸子史録取之如逢<lb/>
<pb n="KR4d0414_WYG_004-1b"/>
誦之如流随叩而鳴愈出而優公之文章時稱大手前<lb/>
坡後穎伯韓仲栁几格之間黄冊不留左右圗書歴漢<lb/>
窺周少始知學嶄然異衆命物成吟遍書成誦長遊庠<lb/>
序譽傾一時名公賢士一見而竒中更數竒不偶場屋<lb/>
晚益推分斂付庭玉迨其季年學成行尊後學師崇前<lb/>
輩推稱如何不淑一病遷延匪痛匪疴而殁終天嗚呼<lb/>
人之不幸時之無禄鄉邦之思矧為姻屬夢說壻公二<lb/>
十五年靡事不謀靡懐不宣饋遺之交靡月不逮書問<lb/>
<pb n="KR4d0414_WYG_004-2a"/>
之馳一日或再愛敎之意不間始終忿怒之辭没齒不<lb/>
逢今公之薨泰山圮矣予則疇依言之涕矣公神在天<lb/>
公書在筐追維疇昔有淚浪浪菲儀一奠庶㡬享之上<lb/>
為公慟下哭吾私嗚呼哀哉<lb/>
　　　代仲一諸姪祭其祖文<lb/>
嗚呼我有金氏世家桐陽積善一脈源深流長至公之<lb/>
身典刑所係自初有終罔非善意彼世之人為富不仁<lb/>
惟公不然富以仁成不貪而足不吝而裕不為壟斷善<lb/>
<pb n="KR4d0414_WYG_004-2b"/>
人是富彼世之人富則必驕公則不然不改所操不奢<lb/>
于度不矜于人不務于外油然此心惟公肫肫不厲不<lb/>
怒惟公融融不躁不露保此家世植此户門安我後裔<lb/>
訓我子孫藹然和氣融然善意賴公而存雖亡不墜嗚<lb/>
呼哀哉在昔先聖屢歎善人古猶難見矧惟兹今幸有<lb/>
我翁胡不百嵗一疾長終三年夢寐昔我諸孫嬉嬉在<lb/>
庭所聞謦欬所瞻儀刑今我諸孫環侍庭止不見音容<lb/>
惟柩惟几惟兹時良靈神不留祖道既馳輀車悠悠諸<lb/>
<pb n="KR4d0414_WYG_004-3a"/>
孫扳號莫尼其軌毋疾而驅公神爰止薄陳以奠矢心<lb/>
以辭公其少留公毋遽馳有酒斯馨有殽斯潔公亡如<lb/>
存尚我肯啜丹旐翩翩有鬱姜原嗚呼行矣有涕漣漣<lb/>
嗚呼哀哉<lb/>
　　　同汪功父祭康保則文<lb/>
嗚呼哀哉元氣化生所受不一長短殀夀何可致詰人<lb/>
孰無死所痛維殤人孰無殤所係或長奕奕誠求三世<lb/>
文獻孰其承之保則一綫㷀㷀重闈孑孑偏慈孰其奉<lb/>
<pb n="KR4d0414_WYG_004-3b"/>
之保則是依昊天孔仁哀此㷀獨存此一脈庶㡬有屬<lb/>
既曰存只曷又亡只命之短矣維其傷矣維此文獻曷<lb/>
其有續維此重闈曷其有托言念崇墉永思其終孰不<lb/>
有歎矧其朋從維子王子聿念厥義于此外孫欲玉汝<lb/>
器俾我二人更誦所聞式習庶㡬克慰所承去臘之窮<lb/>
阽危一疾今喜有瘳舊聞来繹翼翼孜孜左右進趨再<lb/>
夕不寧而訣幽塗嗚呼哀哉斯意孤矣斯人已矣興言<lb/>
思之涕其隕矣梓溪之源有崇斯阡從爾皇考行矣罔<lb/>
<pb n="KR4d0414_WYG_004-4a"/>
憾追念遊從始終三載緘詞一奠愧弗躬酹殀夀不貳<lb/>
生死一原尚其知之維以永安嗚呼哀哉<lb/>
　　　祭王立齋先生文<lb/>
維咸淳三年十月甲寅朔越十七日後學金履祥謹以<lb/>
清酌時羞之奠敢昭告於有宋善士立齋先生王公之<lb/>
靈曰嗚呼大學重闗誠意為要過此則人不然則盜允<lb/>
惟吾邦濟濟宗師公在其間是友是資純直不疵其生<lb/>
也性誠實剛方伊學之正少始就傅博覽羣書如誦已<lb/>
<pb n="KR4d0414_WYG_004-4b"/>
言如駕輕車長為文章髙邁流俗不屑舉子亦遜世禄<lb/>
温潤古雅詩人之風非楚而楚詞韻舂容間為詩歌驅<lb/>
馳晉魏詣理之言騷選所媿自處以介忠為人謀父兄<lb/>
朋友交挾以遊在庭在外呉越荆楚南閩北江慨今弔<lb/>
古自得無欲故能囂囂抑豈好遊家國之憂昔在淵明<lb/>
宰輔之世雖仕不顯始終無貳公之家世與國同休苟<lb/>
利社稷豈間顯幽遨遨其間議論所及忠君利名濟時<lb/>
之急既盡其實則避其名實則在已名則在人凡此所<lb/>
<pb n="KR4d0414_WYG_004-5a"/>
述文學徳操皆公之膚人已難到惟其此心不愧屋漏<lb/>
隠所獨為顯可人告言行相顧表裏無殊心廣體胖誠<lb/>
意之符聖賢此闗亦既越止天假之年尚究極只云胡<lb/>
一疾荏苒三年右緩左弱不廢討硏一朝不寧至此不<lb/>
淑道日已孤人如可贖我實企焉遍參儒宗既友公子<lb/>
是獲遊從深衣朝行擁衾夜語不倦不疑靡懐不吐受<lb/>
用之要心事之㣲凡所見聞悉以語之善則與之不善<lb/>
拒之於諸公間亦或譽之顧我何人而能得此今公之<lb/>
<pb n="KR4d0414_WYG_004-5b"/>
終何日忘止賦竹之原思泉在東公其奚憾一誠始終<lb/>
前輩㷀㷀後學貿貿侑奠以辭匪私是悼嗚呼哀哉尚<lb/>
饗<lb/>
　　　為兄祭妹文<lb/>
維咸淳三年嵗次丁卯十月甲寅朔越六日已未兄夢<lb/>
章謹以肴羞致祭於亡妹八乙姐安人之柩嗚呼哀哉<lb/>
吾母九子存者二人惟我與妹相依終身母踰八秩我<lb/>
過六旬妹乃先亡棄母與兄初妹之少擇配京英謂得<lb/>
<pb n="KR4d0414_WYG_004-6a"/>
所歸謂足且榮中更嵗年歴㡬紛紜百我險艱妹亦辛<lb/>
勤琴瑟方調沉疴遽生一病終星一朝訃聞於今四年<lb/>
窀窆未寧反𦵏母家首邱之仁廟後之原幽宫既營吉<lb/>
涓詰旦舉此丹旌有子在逺有夫不臨孰臨其穴有女<lb/>
與兄既固既吉依我天親靈辰不留祖奠既陳行矣永<lb/>
歸老淚酸辛嗚呼哀哉尚饗<lb/>
　　　縣學立純孝公祠子孫奉安祝文<lb/>
維咸淳四年嵗次戊辰十有一月戊申朔越九日丙辰<lb/>
<pb n="KR4d0414_WYG_004-6b"/>
曽孫夢章偕孝徳孝修理履祥麟椿攀龍㑹龍登子文<lb/>
友端等敢昭告於顯曽祖考純孝先生八行金公九府<lb/>
君惟公誠孝純篤感通神明徳行昭著聲聞朝廷帝用<lb/>
嘉之存恤有㫖賢牧對揚表厥宅里名之純孝以華其<lb/>
徳今九十年流風日長鄉寓之公大夫君子考據圖經<lb/>
謂宜通祀翼翼蘭侯是采是咨謂爾子孫来幹崇祠斵<lb/>
珉作主侯表其額其傳孰書何子所筆頎頎祠祏表表<lb/>
名跡維日迎長立於學宫有来瞻者肅然興起惟孝惟<lb/>
<pb n="KR4d0414_WYG_004-7a"/>
忠人心天理曽孫奉奠以妥先靈惟公之神其尚監臨<lb/>
之尚饗<lb/>
　　　祭縣學土地文<lb/>
維年月日邑士金某謹以酒肴致祭於縣學土地之神<lb/>
比鄉邦寓公大夫士考據圖籍謂吾先世純孝八行金<lb/>
公以孝義為乾淳名賢聞於朝廷表其鄉里是宜有祠<lb/>
於鄉邑之學縣侯是之俾履祥主營祠作主之事將以<lb/>
吉辰奉安謹先以酒肴祗告於爾神俾我純孝公之靈<lb/>
<pb n="KR4d0414_WYG_004-7b"/>
妥於學宫則惟爾神實隂相之尚饗<lb/>
　　　祭何南坡文<hi>北山先生令兄</hi>
維咸淳五年嵗次已巳二月丁丑朔越十有一日丁亥<lb/>
後學金履祥偕張必大童偕金麟余澤童俱等謹以清<lb/>
酌庶羞之奠昭告於漕元居士南坡何公之靈嗚呼考<lb/>
亭洙泗勉齋曽顔公與叔子俱親其傳始侍宦遊臨川<lb/>
之滸父師同寅伯仲歩武終焉退老盤溪之濵頎頎兩<lb/>
公翼翼典刑勉齋遺言被於後進實公始傳叔子訂定<lb/>
<pb n="KR4d0414_WYG_004-8a"/>
公舉計臺卒隠邱林叔子特詔亦辭執經叔子云亡公<lb/>
乃慟悶曽是信宿相繼而殞孰無兄弟惟公怡怡孰無<lb/>
生死惟公同歸師學匪殊塤篪一律清風不孤夷齊雙<lb/>
骨峩峩北山道脈攸傳有公之兄允為二難我登師門<lb/>
並獲趨拜敎語温良重重燕賚昔登公門乃玉乃金今<lb/>
登公堂有聨銘旌今徳夀終於公奚憾儀刑俱隔兹之<lb/>
永歎奉醴以奠冩哀以詞不亡者存其尚監兹嗚呼哀<lb/>
哉尚饗<lb/>
<pb n="KR4d0414_WYG_004-8b"/>
　　　祭北山先生文<lb/>
維咸淳五年嵗次已巳二月丁丑朔越十有一日丁亥<lb/>
門人金履祥偕張必大金麟童偕余澤童俱等謹以清<lb/>
酌庶羞之奠敢昭告於先師北山先生故國史殿講觀<lb/>
使何公之靈嗚呼先生學問得聖賢之傳授存殁闗世<lb/>
道之隆汚是惟知徳者足以知此而或者將謂吾言之<lb/>
為迂夫自堯舜以至孔曽思孟又千五六百年而後有<lb/>
程朱前者曰以是傳之後者曰得其傳焉不知所傳者<lb/>
<pb n="KR4d0414_WYG_004-9a"/>
何事歟葢一理散於事物之間皆真實而非虚事事物<lb/>
物莫不各有自然之處此所謂萬殊而一本一本而萬<lb/>
殊先生葢灼見乎此故廣探精擇以求而篤信恪守以<lb/>
居逹於取舍出處之義而粹於踐履之實存養之腴間<lb/>
嘗指此以示門人也此其傳授之符乎然自朱子之夢<lb/>
奠以及勉齋之既徂口傳指授者或浸差其精藴好名<lb/>
假實者又務外以多誣惟先生訂師言以發揮剔衆說<lb/>
之繁蕪以為朱子之言備矣學之者惟真實之心地與<lb/>
<pb n="KR4d0414_WYG_004-9b"/>
刻苦之工夫能此者雖不及吾門可也又何有開門而<lb/>
受徒衆方決性命以干進世滔滔皆利欲之途然而廣<lb/>
廈細㫋之召先生猶不受也而況爵禄之區區葢聞其<lb/>
教者有以知為學之非外而聞其風者足以廉天下之<lb/>
貪愚此先生之有闗於世道也何一朝而已夫昔先生<lb/>
之憂世毎懇切以嗟吁惟老病於山林與斯世其若疎<lb/>
隠然玉府之有重寳巋然隆冬之有後枯今也先生之<lb/>
終甚矣吾道之衰矣竟世道以何如雖朋從之有傳奈<lb/>
<pb n="KR4d0414_WYG_004-10a"/>
晨星其益孤嗚呼哀哉履祥等獲供灑掃之役迭陪丈<lb/>
席之隅意謙謙其和可即語欵欵其盡無餘顧資識之<lb/>
弗强又探討之弗劬葢悠悠然恃有先生在耳今一朝<lb/>
而奪之始咨嗟痛哭悔前日求教之疎抑恰好之妙㫖<lb/>
與真實刻苦之訓謨言猶在耳其敢忘諸惟玩索而不<lb/>
舍益服行以弗渝尚有以繼先生之志讀朱子之書分<lb/>
絰帶以皇皇瀝雞絮以渠渠惟昭明之未遐猶愀然其<lb/>
鑒予嗚呼哀哉尚饗<lb/>
<pb n="KR4d0414_WYG_004-10b"/>
　　　奠王敬巖文<lb/>
維咸淳五年嵗次已巳七月乙巳朔越二十日甲子里<lb/>
學生金某謹以香燭湯茶之奠昭告於宋故都運觀使<lb/>
敷文卿侍敬巖先生王公之靈曰昔在孝宗相維魯公<lb/>
于時朱子亦在外庸書疏所通直辭正誼譬諸春秋責<lb/>
賢者備世莫此知曰盾曰矛數十年来公議悠悠惟敬<lb/>
巖公秉資超卓魯公之孫朱子之學兩公之門於是始<lb/>
通兩公之心至此昭融公在薦紳力行所學凛凛直清<lb/>
<pb n="KR4d0414_WYG_004-11a"/>
蹇蹇諤諤越在外服麾節煌煌所至政聲明敏剛方嚴<lb/>
陵之政士信民服江東之政家尸户祝終其愈偉不畏<lb/>
於强匪狐匪䑕孰敢予抗風波畏途天日有赫詔公辭<lb/>
行佚公祠秩風木未盡壑舟已移如何不淑而止於斯<lb/>
今兹之年名賢多墜豈嵗龍蛇抑邦殄瘁我從魯齋遂<lb/>
交思成實推實引以登公門一見而異再見而器屢見<lb/>
益竒誨語諄至公實知我我豈敢求匪勢匪利淡以綢<lb/>
繆中更糾紛遂疎左右豈不懐公畏我罪疚今公之薨<lb/>
<pb n="KR4d0414_WYG_004-11b"/>
永隔儀刑感公之知懐不能瘖哭公以辭匪有雞絮哭<lb/>
公匪私亦世之故嗚呼哀哉尚饗<lb/>
　　　再奠北山先生文<lb/>
維咸淳五年嵗次巳巳十有一月朔越二十有六日門<lb/>
人金履祥謹以清酌庶羞致祖道之奠昭告於先師北<lb/>
山先生子何子曰嗚呼先生道徳之隆孰能形容已有<lb/>
魯翁昔我侑奠能言一二今此祖行祗言㣲意念昔多<lb/>
岐中心漾漾既得魯翁指我宗師甲寅季秋時始受學<lb/>
<pb n="KR4d0414_WYG_004-12a"/>
截斷為人一語夢覺謂古聖賢一敬畏心曽子終身臨<lb/>
淵履氷然所敬畏匪拘匪懾常以為重則罔或越謂凡<lb/>
事物用各不同曷云萬殊一理所通葢凡事物有恰好<lb/>
處萬殊一本惟此之故謂昔程子上蔡初来曰此可望<lb/>
展拓得開予亦謂子於此可進難乎有常戒爾所病出<lb/>
入師門餘十五年受教宏多媿負師言間闗悠悠緒業<lb/>
未卒今喪夫子嗟悔何及比嵗卜居求義所安先生曰<lb/>
然大書仁山先生既殁我始成室掲掲庭顔依依典則<lb/>
<pb n="KR4d0414_WYG_004-12b"/>
北山之南先生所盤南山之北先生所寧伏哭柩前訣<lb/>
此一奠哀我斯文曷以報稱尋恰好處存敬畏心終期<lb/>
展拓不辱師門嗚呼哀哉尚饗<lb/>
　　　祭魯齋先生文<lb/>
維咸淳十年嵗在甲戍十一月癸酉朔越十日壬午門<lb/>
人金履祥謹以清酌庶羞之奠昭告於先師魯齋先生<lb/>
堂長聘君王公之靈曰文運重明鼎盛乾淳集厥大成<lb/>
越維考亭考亭之亡道散四方鼇峰之傳北山之陽猗<lb/>
<pb n="KR4d0414_WYG_004-13a"/>
歟先生世際淵源考亭上游一二徧參卒於北山師資<lb/>
就正有的其傳立志居敬方其少年英邁無前議取秦<lb/>
闗俯視中原及既聞道悉斂豪英克巳亦顔𢎞毅似曽<lb/>
攻堅鈎深髙視旁通即事即物無理不窮論定諸經決<lb/>
訛放淫辯析羣言折衷聖人究其分殊萬變俱融會諸<lb/>
理一天然有中見其全體靡所不具庶其大用隨其舉<lb/>
措表裏輝映動止準繩山立時行肅然襲人日晶霜潔<lb/>
玉栗金精内明外齋閨門朝廷遇事理棼神運權枰如<lb/>
<pb n="KR4d0414_WYG_004-13b"/>
有用我風飛雷興出其緒餘施諸造成臯比所至鳶魚<lb/>
髙深孰謂斯人而不用世晚益油然行蔵無意廟堂羣<lb/>
賢明揚薦聞元祐訪洛伊川弓旌如何昊天不相斯文<lb/>
如何先生乃夢奠楹隠居求志行義達道有如先生乃<lb/>
隠弗耀嗚呼哀哉履祥登門今二十春轉迷起弱𢎞褊<lb/>
矯輕進之北山館我嵗寒施及其徒鱗差朋升昔我大<lb/>
故貧不克𦵏先生賙之復視其壙引義返止師訓有嚴<lb/>
始拘謬愆卒踐師言涵養拓充雖未克稱環堵<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>蔬罔<lb/>
<pb n="KR4d0414_WYG_004-14a"/>
敢越隕勉我力學以大發揮方其卒業逺遊来歸時夏<lb/>
請益至已㣲疾為我坐言不踰其則謂喜介寧竟聞淵<lb/>
氷哀我兹今有問無徴我思儀刑儼其如在豈聞先生<lb/>
而容有改九二剛中而不見龍我懐先生亦哀道窮斯<lb/>
文不磨先生不亡侑奠以辭監我哀恫嗚呼哀哉尚饗<lb/>
　　　又率諸生祭文<lb/>
維咸淳十年嵗次甲戍十一月癸酉朔越十日壬午門<lb/>
人金履祥等謹以清酌庶羞之儀敬祖奠於先師魯齋<lb/>
<pb n="KR4d0414_WYG_004-14b"/>
先生王公之靈曰嗚呼先生天其以殿斯文之傳也歟<lb/>
而我抑有感於世道之變也葢其禀剛大之氣髙明之<lb/>
資固一世之偉人寧百年之㡬見也方其抱膝長嘯熟<lb/>
窺天下之大勢南北之治亂議將因蜀取秦以俯拾中<lb/>
原如見建瓴之便也惜也而不獲用於寶紹端平之旦<lb/>
也及其中年斂邁世之豪慕曽子之貫窮格事物㑹一<lb/>
於萬勇詣旁通鉅細無間意其經世綜物必雷行而日<lb/>
煥也迨其晚年徳成而義精養至而仁慣不動聲色而<lb/>
<pb n="KR4d0414_WYG_004-15a"/>
措諸事業有潛移而黙轉者然慨其憂世之心已不勝<lb/>
悠然樂天之分矣雖譽望之日髙與羣公之交薦於先<lb/>
生了無與焉獨可憐夫信者之尼與忌者之訕也肆今<lb/>
天子之訪落視見大夫而若憾方疇咨於公府起先生<lb/>
以講勸而不知其翛然長往已不疾而夢奠也嗚呼望<lb/>
其人如泰山之巖巖如秋霜烈日不可狎玩也讀其書<lb/>
如日月之為光雷霆之為威如霜風之為勁也孰謂天<lb/>
地之至寶而終蔵深山大澤之畔也吁此吾所以深嗟<lb/>
<pb n="KR4d0414_WYG_004-15b"/>
痛哭而有感於世道之變也歟然自朱黄之日遐屬<hi>闕</hi>
其浸逺巋靈光之獨存耿神杓其明峻天若以為斯文<lb/>
之殿矣何一朝而遽殞耶噫是殆未可以近論也葢自<lb/>
儒先猶有未竟之言而近年浸有不一之見先生執明<lb/>
睿之髙標以義理而剛斷開圖書之妙機辯風雅之淫<lb/>
攛折羣言之糾紛分諸書之經傳信大業之規模駭里<lb/>
耳之聞聽聖賢復起不易吾言又安知其非天之所建<lb/>
也嗚呼逺矣始自履祥之登門繼率朋從而旅見涵古<lb/>
<pb n="KR4d0414_WYG_004-16a"/>
嵗寒之清幽耳濡目浹之觀感葢均䝉追琢之盛心亦<lb/>
俱恨卒業之猶晚也今也先生不可復見矣曽嵗月之<lb/>
㡬何又靈車之將塴也兹諸生之畢來敬祖庭以侑奠<lb/>
非敢獨哭其私而於世道斯文為是痛哭而永歎也悠<lb/>
悠斯世知徳者鮮矣惟神魄之陟降尚回翔其一監也<lb/>
嗚呼哀哉尚饗<lb/>
　　　奉焚黄告魯齋文<lb/>
維徳祐元年七月庚午朔越十日戊子門人金履祥等<lb/>
<pb n="KR4d0414_WYG_004-16b"/>
敢昭告於先師魯齋先生特贈承事王公之靈朝廷以<lb/>
外患孔棘叛降接踵棄君親而遁者雖宰執侍從自負<lb/>
崛强或不免焉是為正學之故思得先生剛明正大之<lb/>
賢挽回世道而不可復作是用追贈京秩以寓求賢不<lb/>
及之意使聞風者莫不興起也節恵異數次第舉矣諸<lb/>
公以履祥逮事先生俾奉燎黄致告几筵先生不亡其<lb/>
體朝廷所為表章風勵之意尚歆受之謹告<lb/>
　　　告魯齋先生諡文<lb/>
<pb n="KR4d0414_WYG_004-17a"/>
維嵗次已丑十月辛亥門人金履祥等敢昭告於故贈<lb/>
承事魯齋先生文憲王公竊惟先王之制生有爵以攄<lb/>
其徳没有諡以表其行是皆命於天子而太史定其賜<lb/>
小史讀其誄幼而不得誄長賤而不得誄貴諸侯不得<lb/>
私相為諡至春秋之世則國自諡矣然卿大夫之諡猶<lb/>
命於其國之君若夫生不能用死而誄之子貢猶譏其<lb/>
非禮下至漢晉隋唐徳或不見用爵或不稱徳於是清<lb/>
議在下而朋友門人始私誄其師若陳文範陶靖節王<lb/>
<pb n="KR4d0414_WYG_004-17b"/>
文中孟貞曜之倫是也横渠子張子之喪闗中學者欲<lb/>
以明誠中子諡之而温公以為非古然則上遵朝廷已<lb/>
定之命而下伸門人清議之公此豈非古今之通義而<lb/>
禮意之兼得者乎伏惟先生禀髙明剛大之操窮格致<lb/>
服行之學真傳的緒髙視旁通其風力宏撫足以濟世<lb/>
綜物其著述規為足以解紛立度雖道在經綸而逺厭<lb/>
進取雖名播縉紳而安老陋巷咸淳癸酉侍從有列薦<lb/>
之章迨至甲戍先朝有特招之義先生固未必起也而<lb/>
<pb n="KR4d0414_WYG_004-18a"/>
適不幸以卒朝廷惜之於是國子祭酒楊公文仲等列<lb/>
請於朝乞諡北山何先生追贈先生仍乞一體賜謚公<lb/>
朝敷奏特贈承事郎仍同賜謚事下太常以一徳一心<lb/>
踐行不爽謚北山曰定以廣聞多能行善可紀謚先生<lb/>
曰憲事上得可已劄付其家照應矣然北山有累命之<lb/>
爵故諡告即下先生没有始贈之命故告贈先下又以<lb/>
一字之諡乃七先生節一之例而文公師生上自羅李<lb/>
下迨黄陳例從二字上悉連文所以明一原盡衆美也<lb/>
<pb n="KR4d0414_WYG_004-18b"/>
故再加北山曰文定已形告詞亦再加先生曰文憲將<lb/>
頒後命而警告日急大勢阽危禮文之事未遑變故之<lb/>
来已極自爾以後十餘年故舊凋零生徒散佚大懼履<lb/>
祥等一旦淪胥上未能竟先朝之再命下無以表清議<lb/>
之同尊鬱而弗彰無補世道夫以先生盛徳追崇之禮<lb/>
異世同符固非有待然近代門人私諡其師初非有待<lb/>
於請也況有前朝之遺命乎謹依省劄諡憲之明文述<lb/>
朝㫖加文之餘意敬諡先生曰文憲改題墓道之碑式<lb/>
<pb n="KR4d0414_WYG_004-19a"/>
昭崇徳允終節恵興起方来永永無斁惟先生之神尚<lb/>
歆受之敢告<hi>羅豫章諡文質李延平諡文靖黄勉齋謚文肅陳北溪謚文安張主一謚文憲</hi>
　　　祭葉養志祖母文<lb/>
維丁酉之嵗季冬已未朔前聘士金履祥遣人以雞絮<lb/>
之奠昭祭於賢恵南陽葉夫人唐氏之靈告之曰若稽<lb/>
安定搜揚令淑上繼彤管為賢恵錄寅惟夫人賦性淳<lb/>
穆克孝於親作嬪名族相其夫君内和外肅訓教諸子<lb/>
義方庠塾中更事故轉徙迍邅賛夫以義收死贖遷羣<lb/>
<pb n="KR4d0414_WYG_004-19b"/>
從子女既反既閑有教有歸各保其天粤自婺憂再歴<lb/>
艱難儉以足用奉祀周旋卒全其家三世名範諸孤森<lb/>
森力學修踐施及外氏存亡續斷迨兹令終終始無玷<lb/>
考卜祔隧塋兆無逺諸孤謂予書其葢篆載惟諸孤從<lb/>
三十春往来名門懿範熟聞慈順曰恵貞良曰賢慎考<lb/>
前録敬表幽閒書曰賢恵誰云不然忍聞詰朝丹旐有<lb/>
翩逝將勸防虞祔而還疾病纒縈風雪繽紛緘詞一奠<lb/>
用表㣲忱嗚呼哀哉尚饗<lb/>
<pb n="KR4d0414_WYG_004-20a"/>
　　行狀<lb/>
　　　亡兄桐陽仲子與瞻甫行狀<lb/>
兄諱彌髙字與瞻姓金氏始出三衢之劉十一世祖徙<lb/>
於婺之蘭谿擇桐山之下居焉世有隠徳以詩禮相傳<lb/>
五世祖諱明偉紹興初以耆行錫爵族曽祖景文以孝<lb/>
行聞於朝遂旌其鄉為純孝曽祖諱天錫早殀曽祖妣<lb/>
唐氏少寡喜讀書清苦守家課子孫尤嚴切詩書之緒<lb/>
遂以振祖諱世臣祖妣童氏父夢先是為桐陽散翁母<lb/>
<pb n="KR4d0414_WYG_004-20b"/>
童氏兄葢仲子也兄生於紹定戊子十有一月甲戌性<lb/>
淳慤仁厚數嵗就學穎悟日進先生長者異之命之聨<lb/>
詩曰勲業歸卿手即拱手而對曰詩書養我心聞者驚<lb/>
歎以學識竒之比長學不暫輟讀聖人之經常欲體諸<lb/>
躬行之實凡一舉動輒引經為據而後為之非止為口<lb/>
耳之資詞藻之計而已也兄於事親至孝承顔養志朝<lb/>
夕惟謹無一節少懈二親以是老逸窶歡毎得于人遊<lb/>
于市苟一物之甘脆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以饋親雖逺或飢渴不以自嘗<lb/>
<pb n="KR4d0414_WYG_004-21a"/>
及壯家貧子女之累且漸重兄不牽於私不以私財自<lb/>
有究其所行古所謂一出言不敢忘親一飲食不敢忘<lb/>
親者兄真以之兄之事長最為悌順雖遇嚴急亦能回<lb/>
其歡心有事勤焉雖勞不憚教諸弟自句讀至能文其<lb/>
勤不倦族姻之交寧過於厚而無不及者朋遊以實相<lb/>
與久而不狎平居終日未嘗見其愠厲之色人視之愿<lb/>
者也然義所當為輒奮不顧俗鄉黨聞其<hi>闕</hi>家争羅而<lb/>
致之子弟從之學者咸不嚴而化兄之學始務宏博淳<lb/>
<pb n="KR4d0414_WYG_004-21b"/>
祐辛亥遂縈㣲疾爾後一以理義之學自涵泳程朱子<lb/>
之書不釋於前加之誦數精熟編摩勤整討論簡宻而<lb/>
文辭詳贍所到日且益深假令兄博交逺遊則其學行<lb/>
當表表人耳目顧厚積薄發無一毫務外為人之意是<lb/>
真古之學者矣寳祐丁巳之春感寒自利醫復誤之腹<lb/>
益急中醫復灼之末更醫復下之遂不起矣嗚呼傷哉<lb/>
兄之病也語言雅正恐傷親之意惟以溘先朝露為不<lb/>
孝以學道未成為憂且勉諸弟以學而無一語及妻孥<lb/>
<pb n="KR4d0414_WYG_004-22a"/>
之私者至病革猶口誦周易韓退之詩頃之誦曹太尉<lb/>
内宴應制之詩語訖而逝葢是年四月三日也世衰俗<lb/>
薄忠信之資而能學者少學焉而務實行者益尤少也<lb/>
如兄兼之而夀命不長享年三十死之日聞之者無少<lb/>
長貴賤莫不咨嗟涕洟者傳曰州閭鄉黨稱其孝兄弟<lb/>
親戚稱其慈執友稱其仁交遊稱其信斯言也惟兄足<lb/>
以當之矣兄娶唐氏男一人濟孫女三人皆幼曰存者<lb/>
後兄之殁二月而生後五年實景定辛酉始克卜以十<lb/>
<pb n="KR4d0414_WYG_004-22b"/>
月已酉𦵏於桐湖山之原前期散翁命二子曰嗚呼仲<lb/>
子之孝與其學行之實人皆信之吾慮其無以傳於世<lb/>
遂以湮淪魯齋子王子立言君子也仲子將受業焉而<lb/>
没不果惟爾履祥及爾麟獲供灑掃於門其往請銘諸<lb/>
幽庶斯子也死且不朽夫表㣲闡幽為善者勸君子之<lb/>
責也夫子必樂書焉爾往請之履祥謹序其實以請謹狀<lb/>
　　題跋<lb/>
　　　書浮圖可立薝蔔齋記後<lb/>
<pb n="KR4d0414_WYG_004-23a"/>
薝蔔夷花也釋氏書有取焉予少也魯不能讀釋氏書<lb/>
以為縱其有同吾道自足況其不同大儒君子且辭而<lb/>
闢之比之淫聲美色不敢觀也薝蔔之說予葢懵焉佛<lb/>
者翠竹黄花之語先生夫子亦亟稱之因喻物理彼亦<lb/>
各有得也雪菴立上人以薝蔔名齋自為之記予舊友<lb/>
何君師文為跋其後暇日何公權晜弟舉以示予讀之<lb/>
爽然且請予書其左立上人我之自出逃儒歸釋使我<lb/>
親黨間俊逰為少予葢屢歎之故不辭而為之書景定<lb/>
<pb n="KR4d0414_WYG_004-23b"/>
甲子良月望日次農金履祥吉父<lb/>
　　　魯齋先生文集目後題<lb/>
古魯齋先生王文憲公文集今所編次其第録如上初<lb/>
公之大父煥章公與朱張吕三先生為友父仙都公早<lb/>
從麗澤又以通家子登滄洲之門公天資超卓未及接<lb/>
聞淵源之論而早孤年長以壯謂科學之學不足為也<lb/>
而更為文章偶儷之文又以偶儷之文不足為也而從<lb/>
學於古文詩律之學工力所到隨習輒精今存於長嘯<lb/>
<pb n="KR4d0414_WYG_004-24a"/>
醉語者葢存而未盡去也公意不謂然因閱家書而得<lb/>
師友淵源之緒間從撝堂先生劉公船山先生楊公克<lb/>
齋先生陳公考問朱門傳授之端而於楊公得聞北山<lb/>
何子恭父之名於是尋訪盤溪之上盡棄所學而學焉<lb/>
黜浮就實攻堅鉤深間因述所考編以求訂證謂之就<lb/>
正編迨至端平甲午學成徳進粹然一出於正自是以<lb/>
来一年一集以自考其所進之淺深所論之精麤自甲<lb/>
午至癸卯凡五卷謂之甲午稿其後類述倣此甲辰稿<lb/>
<pb n="KR4d0414_WYG_004-24b"/>
二十五巻甲寅稿二十五卷甲子稿二十五巻其雜著<lb/>
成編者論語衍義七卷涵古圗書一卷硏㡬圗一卷詩<lb/>
辯說二卷書疑九卷涵古易說一卷大象衍義一卷太<lb/>
極衍義一卷其餘編集不在此數也其程課交際出處<lb/>
事為著述前後則見於日記履祥又嘗集公與北山先<lb/>
生来往問答之詞為私淑編咸淳甲戌七月九日公殁<lb/>
書蔵於家後又分蔵他所丙子以後散失㡬亡某切獨<lb/>
惟念自淳祐乙酉得侍函丈自是以来無日不陪書冊<lb/>
<pb n="KR4d0414_WYG_004-25a"/>
几杖之右凡有詩歌間得次和及有論著首得披觀故<lb/>
於諸書具得本末一時多事不料散逸比年以来収訪<lb/>
裒録未之多得迨已丑庚寅之間天相斯文募得諸稿<lb/>
之全其他著述雖間逸亡而未盡喪也於是與同門之<lb/>
士相與紬繹諸稿各以類聚其他雜著卷帙少者用朱<lb/>
子大全集例亦各附入就正編大象衍義北山先生亦<lb/>
俱有答語與履祥所集私淑編當依延平師友問答之<lb/>
例别為一書但大象乃公所拈出謂為夫子一經故其<lb/>
<pb n="KR4d0414_WYG_004-25b"/>
衍義亦自入集講義雖嘗刋於天台而未盡間亦有再<lb/>
講者今皆入集古者有圗有書自易大傳以後書存而<lb/>
圗亡公嘗因先天圗之出與太極圗之作謂圗學中興<lb/>
故公建圗亦多今亦立門編入云<lb/>
　　　書鄭北山帖後<hi>代魯齋先生作</hi>
故資政北山鄭公其言議在文集其行事之偉在史傳<lb/>
鄉里耆俊多能誦其遺文而吾氏與公家復有世睦以<lb/>
故所聞為尤多今又得見公之遺帖於其元孫某皆與<lb/>
<pb n="KR4d0414_WYG_004-26a"/>
其親故之書也人之稱公者大抵多其勲業而某竊嘗<lb/>
獨謂公之勲業百未一試今讀公之帖見其辭氣間無<lb/>
一毫自愜者而尤信也何者天下大勢惟闗中可以舉<lb/>
山東其次則蜀漢可以入闗中也自闗中而舉山東周<lb/>
秦漢唐咸以之自蜀漢入闗中漢王之收巴蜀定三秦<lb/>
正用此也方敵之歸我闗河也朝廷以樓公炤撫京陜<lb/>
由潼闗入咸渭人有勸其守要害據形便者謂敵覺且<lb/>
復取矣時公為其屬聞之擊節亟請於朝重為保闗陜<lb/>
<pb n="KR4d0414_WYG_004-26b"/>
之計此恢復之第一籌也公言不用而其事卒驗及公<lb/>
之使四川也時權奸又決計忘讐割地辱國而公獨争<lb/>
險隘肅號令營闗外之田以計軍實使一旦得便而出<lb/>
闗陜也如探嚢耳此恢復之第二籌也權奸忌之罷公<lb/>
於蜀尋以罪去失此二籌遺憾大矣而顧區區以保蜀<lb/>
為功至前時入闗保陜之計又無能道之者獨子朱子<lb/>
嘗稱歎之今讀公帖亦復有田渭濵省水運之事因有<lb/>
感焉而書其後如此北望中州如隔宇宙而巖巖坤維<lb/>
<pb n="KR4d0414_WYG_004-27a"/>
亦為虚矣後之君子必有歎公之功不遂而悲予之所<lb/>
以書者嗚呼咸淳丁卯二月初吉書<lb/>
　　　書包氏家訓後<lb/>
包吾鄉之望族於吾宗八行公以来世姻連故予知之<lb/>
審其先睦人也然少時見唐登科記睦之包一後見新<lb/>
定志自皇祐以来包之登進士者再紹興後婺之蘭谿<lb/>
登科者包又三人即清塘包氏也鄉人嘗曰包族詩禮<lb/>
相承簮纓累世宗支蕃衍非孝肅公之裔乎余曰不然<lb/>
<pb n="KR4d0414_WYG_004-27b"/>
孝肅廬人所謂闕下包是也初孝肅有庶子棄不收養<lb/>
至為人牧豎已而嫡子死無子其婦守節不嫁朝廷表<lb/>
其門閭世遂為闕下包云孝肅苦無後節為訪其庶請<lb/>
收之於是闕下之包僅不絶夫父子相棄天性之傷孝<lb/>
肅之賢有此亦修身齊家者所當戒也永叔叙其祖之<lb/>
所自出而曰由睦徙婺及族之登科者遂安公凡三著<lb/>
名可謂不誣矣然吾聞叔孫穆子有言保姓受氏世不乏<lb/>
祀此謂世禄不可謂不朽而所謂不朽者則曰太上立<lb/>
<pb n="KR4d0414_WYG_004-28a"/>
徳其次立功又其次立言耳包有前輩長者子謙父與<lb/>
吾族祖昇卿公嘗遊吕成公之門而子謙執經良久其<lb/>
所到尤逺今觀永叔自著治家要略及三省齋記患難<lb/>
横逆解辭氣典雅皆足以訓其後故總名之曰包氏家<lb/>
訓因知子謙父家學淵源所致抑亦古之所謂立言者<lb/>
也豈他日但為一家之訓哉永叔老而不衰善行益著<lb/>
而子姓羣從尤多才尚勉振其家也哉<lb/>
　　　潘黙成三戒文磨鏡帖後<lb/>
<pb n="KR4d0414_WYG_004-28b"/>
孟子有言聞伯夷之風者頑夫廉懦夫有立志吾於黙<lb/>
成潘公之風亦重有感於斯焉葢公之志節剛毅凛不<lb/>
可犯其著於言語文墨者真若斷金潄石以履祥之昏<lb/>
老頑鈍每一讀之輒一奮勵猶有平日不自揣量之心<lb/>
況方来有志之士且什伯於我者其感慨激烈當何如<lb/>
也世多言托於金石者可以不朽公之三戒文磨鏡帖<lb/>
刋於東陽道院於永嘉於八桂於義陵葢非一處亦非<lb/>
止一二帖而東陽道院者已毁漫不復存其碑存厄葢<lb/>
<pb n="KR4d0414_WYG_004-29a"/>
可知也而公之風久而益振頼有國史文集與朱子序<lb/>
文千載不磨則有非碑之所能盡者公之来孫子東陽<lb/>
叔裒集家蔵諸碑墨本整褫成集以示當世名流見者<lb/>
心肅髮上指使君子之澤再新於五世之後則其遺風<lb/>
之興起可期於百世之餘也嗚呼肆哉<lb/>
　<lb/>
　<lb/>
　<lb/>
<pb n="KR4d0414_WYG_004-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　仁山文集卷四<lb/>
</p>
<p>
</p>
  </div></body>
</text>\m</TEI>
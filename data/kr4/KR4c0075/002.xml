<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李義山詩集注巻二上</head> <lb/>
    <p>
<pb n="KR4c0075_WYG_002-1a"/>
欽定四庫全書<lb/>
　李義山詩集注巻二上<lb/>
　　　　　　　　　　　　　呉江朱鶴齡撰<lb/>
　　　南朝<lb/>
地險悠悠天險長金陵王氣應瑶光<hi>春秋運斗樞北斗七星第一天樞第</hi>
<hi>二璇第三機第四權第五衡第六開陽第七揺光江淹詩瑶光正神縣南朝為正朔所歸故曰應瑶光也</hi>休<lb/>
誇此地分天下只得徐妃半面粧<hi>南史徐妃諱昭佩無容質不見禮帝二三</hi>
<hi>年一入房妃以帝眇一目毎知帝將至必為半面粧以俟帝見則大怒而出</hi>
<pb n="KR4c0075_WYG_002-1b"/>
　　　題漢祖廟<lb/>
乗運應須宅八荒男兒安在戀池隍君王自起新豐後<lb/>
<hi>漢書京兆新豐秦曰驪邑髙祖七年置三輔舊事太上皇不樂闗中思慕鄉邑髙祖徙豐沛酤酒煮餅商人立</hi>
<hi>為新豐</hi>項羽何曽在故鄉<hi>項羽傳富貴不歸故鄉如衣繡夜行</hi>
　　　韓冬郎即席為詩相送一座盡驚他日余方追<lb/>
　　　吟連宵侍坐徘徊久之句有老成之風因成二<lb/>
　　　絶寄酬兼呈畏之員外<hi>南部新書冬郎韓偓小字父瞻字畏之義山同</hi>
　　　<hi>年</hi>
<pb n="KR4c0075_WYG_002-2a"/>
十嵗裁詩走馬成冷灰殘燭動離情桐花萬里丹山路<lb/>
<hi>張正見詩丹山下威鳳來集帝梧桐薛道衡詩集鳳桐花散</hi>雛鳳清於老鳳聲<lb/>
劒棧風檣各苦辛<hi>劒棧謂劒閣棧道</hi>别時氷雪到時春為憑何<lb/>
遜休聫句<hi>何遜嘗于范廣州宅聫句</hi>瘦盡東陽姓沈人<hi>原注沈東陽約嘗謂何遜</hi>
<hi>曰吾每讀卿詩一日三復終未能到余雖無東陽之才而有東陽之瘦矣</hi>
　　　評事翁寄賜餳粥走筆為答<lb/>
粥香餳白杏花天<hi>玉燭寶典寒食節今人悉為大麥粥硏杏仁為酪引餳沃之孫楚祭子推</hi>
<hi>文云黍飯一盤醴酪二盂是其事也</hi>省對流鸎坐綺筵今日寄來春已老<lb/>
<pb n="KR4c0075_WYG_002-2b"/>
鳳樓迢逓憶鞦韆<lb/>
　　　東阿王<hi>魏志明帝太和二年植復還雍丘三年徙封東阿</hi>
國事分明屬灌均<hi>注見上巻</hi>西陵魂斷夜來人<hi>鄴中故事魏武帝遺命諸</hi>
<hi>子曰吾死之後𦵏于鄴之西崗媫妤美人皆著銅雀臺上施六尺牀下繐帳朝脯上酒脯粻<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>之屬每月朔十</hi>
<hi>五輒向帳前作伎樂汝等時登㙜望吾西陵墓田</hi>君王不得為天子<hi>魏志植既以才見異</hi>
<hi>丁儀丁廙楊修等為之羽翼太祖狐疑幾為太子者數矣而植任性而行不自雕厲文帝御之以術矯情自飾</hi>
<hi>宫人左右並為之説遂定為嗣</hi>半為當時賦洛神<hi>注見上巻</hi>
　　　聖女祠<hi>注見上巻</hi>
<pb n="KR4c0075_WYG_002-3a"/>
松篁臺殿蕙香幃<hi>英華作花闈</hi>龍䕶瑶忩鳳掩扉無質易迷<lb/>
三里霧<hi>謝承後漢書張楷有道術居華山谷中能為五里霧時闗西人裴優亦能作三里霧</hi>不寒<lb/>
長著五<hi>一作六</hi>銖衣<hi>博異志貞觀中岑文本于山亭避暑有叩門云上清童子文本問曰衣服</hi>
<hi>皆輕細何土所出對曰此上清五銖服又問曰比聞六銖者天人衣何五銖之異對曰尤細者則五銖也出門</hi>
<hi>忽不見惟得古錢一枚</hi>人間定有崔羅什<hi>道源注酉陽雜爼長白山有夫人墓魏孝昭之</hi>
<hi>世清河崔羅什被徴夜過此忽見朱門粉壁一青衣出遇什曰女郎須見崔郎什恍然下馬入兩重門青衣引</hi>
<hi>前曰女郎乃平陵劉府君之妻侍中呉質之女府君先行故欲相見什遂前入就牀坐其女在户東立與什叙</hi>
<hi>温凉女曰比見崔郎息駕庭樹嘉君吟嘯故欲一叙玉顔什與論漢魏時事悉與魏史符合什曰貴夫劉氏願</hi>
<pb n="KR4c0075_WYG_002-3b"/>
<hi>告其名女曰狂夫劉孔才之第二子名瑶字仲璋比有罪被攝乃去不返什下牀辭出女曰從此十年當更相</hi>
<hi>逢什留玳瑁簪女以指上玉環贈什什上馬行數十步回顧乃一大冡後十年什在園中食杏忽云報女郎信</hi>
<hi>俄即去食一杏未盡而卒</hi>天上應無劉武威<hi>注見上巻</hi>寄問釵頭雙白燕<lb/>
<hi>注見上巻</hi>每朝珠館幾時歸<lb/>
　　　獨居有懷<lb/>
麝重愁風逼羅疎畏月侵怨魂迷恐斷嬌喘細疑沉數<lb/>
急芙蓉帶<hi>梁元帝烏棲曲芙蓉為帶石榴裙</hi>頻抽翡翠簪<hi>後漢輿服志太皇太后皇</hi>
<hi>太后入廟簪以玳瑁為擿長一尺端為花勝上為鳳雀以翡翠為毛羽梁費㫤詩日照茱萸領風揺翡翠簪</hi>
<pb n="KR4c0075_WYG_002-4a"/>
柔情終不遠遥妬已先深浦冷鴛鴦去園空蛺蝶尋蠟<lb/>
花長逓淚箏柱鎮移心<hi>傅𤣥箏賦序絃柱十二擬十二月梁王臺卿詠箏詩促調移輕</hi>
<hi>柱顧野王箏賦既留心于别鶴亦含情于採蓮</hi>覓使嵩雲暮<hi>道源注漢武内傳武帝夜夢與李少</hi>
<hi>君俱上嵩髙山半道有錦衣使者乗龍持節從雲中下言太乙君召覺即告近臣曰如朕夢少君將舎朕去矣</hi>
廻頭㶚岸隂<hi>王粲詩南登㶚陵岸囘首望長安</hi>只聞凉葉院露井近寒<lb/>
砧<lb/>
　　　過景陵<hi>唐書憲宗服方士柳泌金丹毒發多躁怒元和十五年正月暴崩謚曰聖神章</hi>
　　　<hi>武孝皇帝𦵏景陵在蒲城縣金幟山</hi>
<pb n="KR4c0075_WYG_002-4b"/>
武皇精魄久仙昇帳殿凄凉烟霧凝<hi>梁庾肩吾詩廻川入帳殿唐六典凡</hi>
<hi>大駕行幸設三部帳幕帳皆烏氊為表朱綾為覆</hi>俱是蒼生留不得鼎湖何異<lb/>
魏西陵<hi>漢書黄帝鑄鼎荆山之下有龍垂胡䫇下迎黄帝騎龍上天後世名其地名鼎湖西陵注見前</hi>
　　　臨發崇讓宅紫薇<hi>宣室志崇讓里在東都西谿叢語洛陽崇讓坊有河陽節</hi>
　　　<hi>度使王茂元宅義山乃茂元之壻</hi>
一樹濃姿獨看來秋庭暮雨類輕埃不先揺落應為有<lb/>
已欲别離休更開桃綬含情依露井<hi>應劭漢官儀二千石綬青地桃花縹</hi>
<hi>三采張正見詩竹葉當爐滿桃花帶綬輕古樂府桃生露井上</hi>柳綿相憶隔章臺<hi>陳祖孫登</hi>
<pb n="KR4c0075_WYG_002-5a"/>
<hi>詠柳詩飛綿亂上空</hi>天涯地角同榮謝豈要移根上苑栽<hi>西京雜記初修</hi>
<hi>上林苑羣臣逺方各獻名果異卉三千餘種植其中</hi>
　　　及第東歸次㶚上却寄同年<lb/>
芳桂當年各一枝<hi>晉郄詵傳臣對策為天下第一猶桂林一枝崑山片玉</hi>行期未<lb/>
分壓春期江魚朔雁長相憶秦樹嵩雲自不知下苑經<lb/>
過勞想像<hi>漢書注宜春下苑即今京城東南隅曲江池是寰宇記本屬下杜故云下苑</hi>東門<lb/>
送<hi>英華作追</hi>餞又差池<hi>水經注長安城東出北頭第一門曰宣平門亦曰東城門其郭門亦曰東</hi>
<hi>都門</hi>㶚陵柳色無離恨<hi>三輔黄圖文帝㶚陵在長安城東七十里㶚橋跨水作橋漢人送客</hi>
<pb n="KR4c0075_WYG_002-5b"/>
<hi>至此橋折柳贈别</hi>莫枉<hi>一作把</hi>長條贈所思<lb/>
　　　野菊<hi>此詩又見孫逖集題作咏樓前海石榴</hi>
苦竹園南椒塢邊<hi>齊民要術竹之醜者有四曰青苦白苦紫苦黄苦</hi>微香冉冉<lb/>
淚涓涓已悲節物同寒雁忍委芳心與暮蟬細路獨來<lb/>
當此夕清樽相伴省他年紫雲<hi>一作微</hi>新苑移花處不取<lb/>
霜栽近御筵<lb/>
　　　板橋曉别<lb/>
廻望髙城落曉河長亭忩户壓微波水仙欲上鯉魚去<lb/>
<pb n="KR4c0075_WYG_002-6a"/>
<hi>列仙傳琴髙趙人也行涓彭之術浮遊冀州涿郡間二百餘年後入涿水中取龍子與諸弟子期曰明日皆潔</hi>
<hi>齋候于水旁果乗赤鯉來留月餘復入水去</hi>一夜芙蓉紅淚多<hi>拾遺記薛靈芸别父母以</hi>
<hi>玉唾壺承淚皆為紅色</hi>
　　　過伊僕射舊宅<hi>唐書伊慎兖州人善騎射大厯間以軍功封南兖郡王厯官檢</hi>
　　　<hi>校尚書右僕射兼右衛上將軍元和六年卒贈太子太保</hi>
朱邸方酬力戰功<hi>玉海郡國朝宿之舎在京者謂之邸朱邸邸有朱户也謝朓辭隋王牋朱</hi>
<hi>邸方開効蓬心于秋實</hi>華筵俄歎逝波窮廻廊簷斷燕飛去<hi>英華作出</hi>
小閣<hi>一作閤</hi>塵凝人語空幽淚<hi>英華作砌</hi>欲乾殘菊露餘香猶<lb/>
<pb n="KR4c0075_WYG_002-6b"/>
入敗荷風何能更涉瀧<hi>閭江切</hi>江去<hi>水經注瀧水又南出峽謂之瀧口又南逕</hi>
<hi>曲江縣東一統志在韶州府樂昌縣</hi>獨立寒流<hi>英華/作沙</hi>弔楚宫<hi>按楚宫在荆南疑此詩乃</hi>
<hi>自桂林奉使江陵時作故有末二句</hi>
　　　闗門柳<lb/>
永定河邊一行柳依依長發故年春東來西去人情薄<lb/>
不為清隂減路塵<lb/>
　　　酬别令狐<hi>英華有八字</hi>補闕<hi>令狐綯傳開成初為左拾遺二年丁父喪服闋</hi>
　　　<hi>授本官尋改左補闕史館修撰</hi>
<pb n="KR4c0075_WYG_002-7a"/>
惜别夏仍半囘途秋已期那修直諫草更賦贈行詩錦<lb/>
段知無報<hi>張衡四愁詩美人贈我錦繡段何以報之青玉案</hi>青萍肯見疑<hi>青萍注見</hi>
<hi>上巻○言已雖無報令狐必無按劍之疑也</hi>人<hi>一作吾</hi>生有通塞公等繫安危<lb/>
警露鶴辭侣<hi>稗雅鶴性警八月白露降流于草上㸃滴有聲則髙鳴相警</hi>吸風蟬抱<lb/>
枝<hi>温嶠蟬賦饑噏晨風渴飲清露</hi>彈冠如不問<hi>漢書王陽在位貢禹彈冠</hi>又到掃門<lb/>
時<hi>史記魏勃欲見齊相曹參家貧無以自通早夜掃齊相舎人門舎人見之參拜為内史</hi>
　　　銀河吹笙<lb/>
悵望銀河吹玉笙樓寒院冷接平明重衾幽夢他年斷<lb/>
<pb n="KR4c0075_WYG_002-7b"/>
别樹羈雌昨夜驚月榭故香因雨發風簾殘燭隔霜清<lb/>
不須浪作緱山意<hi>列仙傳王子晉善吹笙七月七日乗白鶴于緱氏山頭舉手謝時人而去</hi>
湘瑟秦簫自有情<lb/>
　　　與同年李定言曲水閒話戲作<lb/>
海燕參差溝水流同君身世屬離憂相攜花下非秦贅<lb/>
<hi>賈誼傳秦人家貧子壯則出贅師古曰言其不出妻家如人身之有贅疣也</hi>對泣春天<hi>一作風前</hi>
類楚囚<hi>左傳晉侯問曰南冠而縶者誰也有司曰鄭人所獻楚囚也王導傳何至作楚囚相對泣耶</hi>
碧草暗侵穿苑路珠簾不捲枕<hi>去聲</hi>江樓莫驚<hi>一作經</hi>五勝<lb/>
<pb n="KR4c0075_WYG_002-8a"/>
埋香骨<hi>漢律厯志秦推五勝自以為獲水徳注五行相勝秦以周為火用水勝之按秦本紀二世𦵏始</hi>
<hi>皇驪山後宫無子者皆令從死故云埋香骨</hi>地下傷春亦白頭<lb/>
　　　彭城<hi>當作陽</hi>公薨後贈杜二十七勝李十七潘<hi>文集</hi>
　　　<hi>作藩</hi>二君並與愚同出故尚書安平公門下<hi>舊唐書令</hi>
　　　<hi>狐楚傳元和十四年楚拜同平章事太和中厯任宣武天平河東節度使七年入為吏部尚書</hi>
　　　<hi>九年十月守尚書左僕射進封彭陽郡開國公開成元年四月出為興元尹充山南西道節度</hi>
　　　<hi>使二年十一月卒于鎮新書杜勝宰相黄裳之子寶厯初擢進士第宣宗大中朝拜給事中遷</hi>
　　　<hi>户部侍郎判度支欲倚為宰相及蕭鄴罷為中人沮毁更用蔣伸以勝檢校禮部尚書出為天</hi>
<pb n="KR4c0075_WYG_002-8b"/>
　　　<hi>平節度使不得意卒李潘未詳舊書崔戎字可大裴度領太原戎為參謀遷劍南東西川宣慰</hi>
　　　<hi>使還拜給事中改華州刺史遷兖海沂密都團練觀察使太和八年五月卒贈禮部尚書世系</hi>
　　　<hi>表戎封安平縣公本集有為安平公兖州奏杜勝李藩等充判官狀</hi>
梁山兖水約從公<hi>唐書漢中郡屬山南西道本梁州漢川郡天寶元年改漢中兖州魯郡屬</hi>
<hi>河南道梁山謂彭陽兖水謂安平也</hi>兩地參差一旦空謝墅庾村相弔後<lb/>
<hi>謝安傳苻堅冦淮淝安命駕出與𤣥圍棊賭别墅庾村未詳</hi>自令岐路各西東<lb/>
　<hi>錢龍惕箋杜李二君既同出安平之門又同為彭陽從事故二公沒而贈之以詩也詩中並感二公故有</hi>
　<hi>梁山兖水謝墅庾村之目</hi>
<pb n="KR4c0075_WYG_002-9a"/>
　　　聞歌<lb/>
歛笑凝眸意欲歌髙雲不動碧嵯峩<hi>髙雲不動用秦青響遏行雲事</hi>銅<lb/>
臺罷望歸何處<hi>魏武西陵事見前</hi>玉輦忘還事幾多<hi>拾遺記穆王御黄金</hi>
<hi>碧玉之輦跡轂遍于四海西王母乗翠鳳之輦而來與穆王歡歌</hi>青冡路邊南雁盡<hi>歸州</hi>
<hi>圖經胡地多白草昭君冡獨青鄉人思之為立廟香溪一統志昭君墓在古豐州西六十里</hi>細腰宫<lb/>
裏北人過<hi>細腰注見上巻杜牧詩細腰宫裏露桃新</hi>此聲腸斷非今日香灺<lb/>
<hi>斜上聲</hi>燈光奈爾何<hi>説文灺燭燼也世説桓子埜聞清歌輒喚奈何</hi>
　　　贈華陽宋真人兼寄清都劉先生<hi>句容句曲山名曰華陽之</hi>
<pb n="KR4c0075_WYG_002-9b"/>
　　　<hi>天詳上巻列子清都紫微鈞天廣樂上帝之所居</hi>
淪謫千年别帝宸至今猶謝<hi>英華作識</hi>蕋珠人<hi>道源注黄庭内景經太上</hi>
<hi>大道玉宸君閒居蕋珠作七言秘要經仙宫中有寥陽之殿蕋珠之闕李白詩傳詩蕋珠宫</hi>但驚茅<lb/>
許同仙籍<hi>英華作多𤣥分○洞仙傳茅濛字初成咸陽南闗人即東卿司命君盈之髙祖也師北郭</hi>
<hi>鬼谷先生受長生之術入華山修道白日升天集仙傳大茅君盈南至句曲之山南岳真人赤君西城王君及</hi>
<hi>諸青童並從王母降于盈室天皇大帝命五帝君賜以紫玉之板黄金刻書九錫之文拜盈為東岳上卿司命</hi>
<hi>真君太元真人王母命上元夫人授盈之二弟茅固茅衷太霄隱書丹景道精等四部寶經命侍女張靈子執</hi>
<hi>交信之盟以授于盈固及衷事訖升天而去十二真君傳許遜字敬之祖琰父肅世慕至道師大洞君呉猛傳</hi>
<pb n="KR4c0075_WYG_002-10a"/>
<hi>三清法要太康二年八月一日于洪州西山抜宅上升晉尚書郎邁散騎常侍䕶軍長史穆皆遜之族子後俱</hi>
<hi>得道晉書許邁字叔𤣥丹陽句容人志求仙道立精舎于餘杭懸霤山往來茅山洞室父母既終乃遣婦孫氏</hi>
<hi>還家徧遊名山</hi>不道<hi>英華/作記</hi>劉盧是世親<hi>劉盧劉琨盧諶也文選琨答諶詩郁穆舊恩嬿</hi>
<hi>婉新婚善曰臧榮緒晉書琨妻即諶之從母諶贈琨詩申以婚姻著以累世向曰婚姻謂諶妹嫁琨弟</hi>玉<lb/>
撿賜書迷鳳篆<hi>英華作籙○漢書注封禪有金泥玉撿謂以玉為撿束也御覽三元玉撿經三</hi>
<hi>𤣥臺玉檢紫文九天真書在其内真誥二侍女持錦囊囊盛書十許巻以白玉檢緘囊口古今篆𨽻文體鳳篆</hi>
<hi>白帝朱宣氏有鳳鳥之瑞文字取以為象三洞經道家字曰雲篆曰天書曰龍章曰鳳文</hi>金華歸駕<lb/>
冷龍鱗<hi>神仙傳皇初平丹溪人年十五家使牧羊有道士見其良謹將至金華山石室中四十餘年兄</hi>
<pb n="KR4c0075_WYG_002-10b"/>
<hi>初起尋索不得後見一道士求得之問羊何在曰近在山東初起往視但見白石初平叱曰羊起于是白石皆</hi>
<hi>變為羊初起便棄妻子就初平學修功徳二十七年忽見虎駕龍車二人執節下庭中顧謂友曰此迎我也道</hi>
<hi>士即鄧紫陽</hi>不因杖屨逢周史<hi>神仙傳老子姓李名耳字伯陽楚國苦縣賴鄉人周文王</hi>
<hi>時為守藏史至武王時為柱下史</hi>徐甲何曽有此身<hi>神仙傳徐甲御老子青牛出闗西昇</hi>
<hi>中路乞顧直求去老子曰汝年不長吾以長生符與汝吞之故能至此汝欲去耶甲不悟必欲求去老子以水</hi>
<hi>噀之便成白骨一具衆為甲哀求老子復以水噀之甲復形如故遂隨老子仙去</hi>
　　　楚宫二首<lb/>
十二峰前落照微<hi>天中記巫山十二峰曰望霞曰翠屏曰朝雲曰松巒曰集仙曰聚鶴曰淨</hi>
<pb n="KR4c0075_WYG_002-11a"/>
<hi>壇曰上昇曰起雲曰飛龍曰登龍曰聖泉</hi>髙唐<hi>一作堂</hi>宫暗坐迷歸朝雲暮雨<lb/>
長相接猶自君王恨見稀<lb/>
月姊曽逢下彩蟾<hi>月姊注見上巻</hi>傾城消息隔重簾已聞佩響<lb/>
知腰細更辨絃聲覺指纎暮雨自歸山悄悄秋河不動<lb/>
夜厭厭王昌且在牆東住<hi>王昌注見上巻樂府人生富貴何所望恨不早嫁東家王</hi>
未必金堂得免嫌<hi>後漢桓帝時童謡曰以錢為室金為堂陳啟源曰東家王為盧莫愁咏也</hi>
　　　和友人戲贈二首<hi>英華作和令狐八戲題</hi>
東望花樓㑹<hi>英華作事</hi>不同西來雙燕信休通<hi>道源注開元遺事長安郭</hi>
<pb n="KR4c0075_WYG_002-11b"/>
<hi>紹蘭嫁任宗宗為商于湘中數年音問不達紹蘭語梁間雙燕欲憑寄書于壻燕子飛鳴似有所諾遂飛泊膝</hi>
<hi>上蘭乃吟詩曰我壻去重湖臨忩泣血書殷勤憑燕翼寄與薄情夫任宗得書感泣而歸張説𫝊其事</hi>仙<lb/>
人掌冷三霄露<hi>仙掌注見上巻道源注三霄神霄玉霄太霄也</hi>玉女忩虛五夜<lb/>
風<hi>漢郊祀志鄠縣有仙人玉女祠魯靈光殿賦神仙嶽嶽于棟間玉女闚忩而下視衛宏漢舊儀中黄門持</hi>
<hi>五夜五夜者甲夜乙夜丙夜丁夜戊夜</hi>翠袖自隨囘雪轉<hi>杜甫詩天寒翠袖薄洛神賦飄</hi>
<hi>飄兮若流風之廻雪</hi>燭房尋類外庭空<hi>謝莊月賦去燭房即月殿</hi>殷勤莫使清<lb/>
香透牢合金魚鏁桂叢<hi>金魚魚鑰也梁簡文帝詩夕門揜魚鑰芝田録門鑰必以魚取</hi>
<hi>其不瞑目守夜之義</hi>
<pb n="KR4c0075_WYG_002-12a"/>
迢逓青門有幾闗柳梢樓角見南山明珠可貫須為佩<lb/>
白璧堪裁且作環子夜休<hi>一作欲</hi>歌團扇揜<hi>子夜注見上巻樂府有白</hi>
<hi>團扇歌</hi>新正未破剪刀閒<hi>荆楚嵗時記正月七日剪綵為人或鏤金箔為人帖屏風上亦</hi>
<hi>戴之頭鬢像人入新年形容改新○新正未破言未入正月也用字本沈佺期詩别離頻破月又杜詩二月已</hi>
<hi>破一月來</hi>猿啼鶴怨<hi>英華/作望</hi>終年事未抵熏爐<hi>英華作爐香</hi>一夕間<lb/>
<hi>道源注言終嵗相思不如一夕佳㑹</hi>
　　　題二首後重有戲贈任秀才<lb/>
一丈紅薔擁翠筠羅忩不識繞街塵峽中尋覓長逢雨<lb/>
<pb n="KR4c0075_WYG_002-12b"/>
月裏依稀更有人虚為錯刀留逺客<hi>漢書王莽更造錯刀以黄金錯其文</hi>
<hi>曰一刀直五千四愁詩美人贈我金錯刀</hi>枉縁書札損文鱗遥知小閣還斜<lb/>
照羡殺烏龍臥錦茵<hi>搜神後記㑹稽句章民張然滯役在都養一狗甚快名曰烏龍後其</hi>
<hi>婦與奴私通遂謀殺然然拍膝大呼曰烏龍與手狗應聲傷奴奴失刀杖然因殺奴以婦付縣殺之白居易詩</hi>
<hi>烏龍臥不驚青鳥飛相逐</hi>
　　　有感二首<hi>原注乙卯年有感丙辰年詩成○唐書文宗以宦者權寵太盛繼為禍胎</hi>
　　　<hi>元和末弑逆之徒尚在左右思欲芟除本根以雪讐耻李訓既因鄭注得幸上密以誠告之擢</hi>
　　　<hi>為禮部侍郎同平章事訓既秉權衡即謀誅内豎以注為鳳翔節度使先之鎮又以郭行餘鎮</hi>
<pb n="KR4c0075_WYG_002-13a"/>
　　　<hi>邠寕王璠鎮太原未赴鎮間廣令召募豪傑太和九年乙卯十一月二十一日上御紫宸班定</hi>
　　　<hi>金吾街使韓約不報平安奏曰金吾左仗院石榴開夜來有甘露臣已進狀訖乃舞蹈再拜宰</hi>
　　　<hi>相百官稱賀李訓請上親幸左仗觀之班退上乗軟輿出紫宸門升含元殿令宰相兩省官先</hi>
　　　<hi>往視既還曰臣等恐非真甘露不敢輕言上曰韓約妄耶命左右中尉仇士良魚志𢎞帥諸内</hi>
　　　<hi>臣往視既去訓召王璠郭行餘曰來受勅㫖璠恐悚不能前行餘獨拜殿下時兩鎮官健皆執</hi>
　　　<hi>兵在丹鳳門外訓已令召之惟璠從兵入邠寕兵竟不至士良等至左仗聞幕下有兵聲驚恐</hi>
　　　<hi>走出閽者欲扄鎖之為士良所叱闗不得上士良等回奏曰事急矣請陛下入内即舉軟輿迎</hi>
　　　<hi>帝訓呼金吾衛士曰來上殿䕶乗輿者人賞百千内宫决殿後罘罳舉輿疾趨訓攀呼曰陛下</hi>
<pb n="KR4c0075_WYG_002-13b"/>
　　　<hi>不得入内金吾兵已登殿京兆尹羅立言中丞李孝本率臺府從人四百餘人上殿縱擊内官</hi>
　　　<hi>死傷者數十人乗輿入宣政門訓攀呼益急宦者郄志榮奮拳擊其胸訓仆地乗輿既入門即</hi>
　　　<hi>闔須臾内官率禁兵五百人露刃出東閤門遇人即殺訓璠行餘約立言孝本及宰相王涯賈</hi>
　　　<hi>餗舒元輿等皆族誅注為鳳翔監軍所殺傳首京師</hi>
九服歸元化<hi>周禮有九服侯甸男采衛蠻夷鎮藩也</hi>三靈叶睿圖<hi>典引荅三靈之</hi>
<hi>繁祉注天地人也</hi>如何本初軰<hi>後漢袁紹傳中常侍段珪等殺何進刼帝及陳留王走小平津</hi>
<hi>紹勒兵捕諸閹人無少長皆殺之死者二千餘人急追珪等珪等悉赴水死</hi>自取屈氂誅<hi>漢書</hi>
<hi>劉屈氂中山靖王子也征和二年為左丞相郭穰告與貳師共禱祠欲令昌邑王為帝有詔載屈氂厨車以狥</hi>
<pb n="KR4c0075_WYG_002-14a"/>
<hi>腰斬東市</hi>有甚當車泣<hi>魏志嘉平六年景王廢帝遣使者授齊王印綬當出就西宫帝受命遂載</hi>
<hi>王車與太后别垂涕始從太后殿南出羣臣送者數千人司馬孚悲不自勝餘多流涕</hi>因勞下殿<lb/>
趨<hi>梁武本紀大通中諺曰熒惑入南斗天子下殿走</hi>何成奏雲物<hi>左傳分至啓閉必書雲物</hi>
<hi>此謂金吾街使奏石榴甘露</hi>直是滅雈苻<hi>左傳鄭國多盗聚人于雈苻之澤子太叔興兵攻之</hi>
證逮符書密辭連性命俱<hi>舊唐書李訓事敗王涯等蒼皇步出為禁兵所擒并其家</hi>
<hi>屬奴婢皆繫獄仇士良鞫涯反狀涯實不知其故械縳既急榜笞極酷乃令手書反狀自誣與訓同謀獄具腰</hi>
<hi>斬</hi>竟縁尊漢相<hi>漢書王商容貌過人單于大畏之天子曰此真漢相矣</hi>不早辨胡<lb/>
雛<hi>晉書石勒年十四倚嘯上東門王衍顧謂左右曰向者胡雛吾觀其聲視有異志恐將為天下患遣使收</hi>
<pb n="KR4c0075_WYG_002-14b"/>
<hi>之㑹勒已去</hi>鬼籙分朝部<hi>魏文帝與呉質書親故姓名多為鬼籙</hi>軍烽照上都<lb/>
<hi>唐書至徳元載號西京曰上都</hi>敢云堪慟哭未免怨洪爐<hi>洪爐注見上巻</hi>
丹陛猶敷奏彤庭歘戰爭臨危對盧植<hi>原注是晚獨召故相彭陽公○</hi>
<hi>後漢書大將軍何進謀誅宦官乃召董卓以懼太后植知卓凶悍難制必生後患固止之進不從及卓至果陵</hi>
<hi>虐朝廷議欲廢立羣臣無敢言植獨抗議不同卓怒罷㑹舊唐書訓亂之夜文宗召右僕射鄭覃與令狐楚宿</hi>
<hi>禁中商量制勑</hi>始悔用龎萌<hi>後漢書平敵將軍龎萌為人遜順帝信愛之使與葢延共擊董憲詔</hi>
<hi>書獨下延而不及萌萌疑遂反帝大怒自將討之與諸將書曰吾嘗以萌為社稷臣將軍得無笑其言乎</hi>御<lb/>
仗收前殿<hi>一作隊</hi>兵徒劇背城蒼黄五色棒<hi>魏志太祖除洛陽尉造五</hi>
<pb n="KR4c0075_WYG_002-15a"/>
<hi>色棒各十餘枚懸左右犯禁者不避豪强棒殺之京師歛跡</hi>掩遏一陽生<hi>甘露事在十一月正</hi>
<hi>冬至時</hi>古有清君側今非乏老成素心雖未易此舉太無<lb/>
名誰瞑銜寃目寧吞欲絶聲近聞開夀讌不廢用咸英<lb/>
<hi>樂緯黄帝樂曰咸池帝嚳樂曰六英道源曰舊書開成元年上元賜百寮曲江亭宴令狐楚以新誅大臣不宜</hi>
<hi>賞宴獨稱疾不赴時論美之此詩結句葢有譏也</hi>
　<hi>錢龍惕箋甘露之變從古所未有也閹豎横行南司塗炭當時士大夫深疾訓注之奸邪反若假手宦寺</hi>
　<hi>殱除大憝者一時如鄭覃李石以不忤中人而命相矣李徳裕李宗閔以訓注所逐而量移矣令狐楚號</hi>
　<hi>為仇士良所不悦而上問王涯手書反狀則應曰然矣節度使兵仗參辭則乞停罷矣汲汲然惟恐得罪</hi>
<pb n="KR4c0075_WYG_002-15b"/>
　<hi>宦官以取禍後世不咎文宗之不密失臣則恨訓注之狂躁誤國而當日情勢未有寃論之者可異也自</hi>
　<hi>古以來宦官盗竊國柄莫横于漢之十常侍故何進等謀誅之不勝反為所殺然進之謀進始之非命于</hi>
　<hi>靈帝也訓内與文宗謀而外連藩鎮以誅宫奴謂之奉天討可也詭言甘露衷甲帷幄謂之謀勇可也事</hi>
　<hi>已敗裂猶攀呼乗輿投身虎口謂之死事可也迨奄人得志身分族滅此時文宗稍欲救之則有閻樂望</hi>
　<hi>夷之禍天道至此不可問矣何獨區區罪訓也使非平日傾險君子猶將與之不成之責何乃甚乎其時</hi>
　<hi>設國有重臣不畏强禦倡言訓等之無辜士良諸凶猶未必刃加其頸也乃箝口不言而請王涯三相罪</hi>
　<hi>名僅僅出于劉從諫亦可耻矣義山詩云古有清君側今非乏老成素心雖未易此舉太無名誰暝銜寃</hi>
　<hi>目寜吞欲絶聲其感憤激烈有不同於衆論者予故表而出之</hi>
<pb n="KR4c0075_WYG_002-16a"/>
　　　重有感<lb/>
玉帳牙旗得上遊<hi>抱朴子外篇兵在太乙玉帳之中不可攻也唐萟文志兵家有玉帳經一</hi>
<hi>巻張淏雲谷雜記按袁卓遁甲專征賦或倚直使之遊宫或居貴神之玉帳葢玉帳乃兵家厭勝之方位主將</hi>
<hi>于其方置軍帳則堅不可犯猶玉帳然其法出于黄帝遁甲以月建前三位取之東京賦牙旗繽紛薛綜曰牙</hi>
<hi>旗者將軍之旌古者天子出建大牙旗竿上以象牙飾之南部新書詩祁父予王之爪牙祈父司馬象獸以爪</hi>
<hi>牙為衛故軍前大旗謂之牙旗出師則有建牙禡牙軍中聴號令必立牙旗之下與府朝無異近俗尚武通呼</hi>
<hi>公府門為牙門字訛轉為衙</hi>安危須共主君憂竇融表已來闗右<hi>後漢</hi>
<hi>書竇融為衆所推行河西大將軍事遥聞光武即位心欲東向遣長史劉鈞奉書獻馬帝授融為凉州牧</hi>陶<lb/>
<pb n="KR4c0075_WYG_002-16b"/>
侃軍宜次石頭<hi>晉書蘇峻作逆温嶠要陶侃同赴朝廷因推為盟主侃戎服登舟直指石頭</hi>
豈有蛟龍愁<hi>一作曽一作長</hi>失水更無鷹隼與髙秋晝號夜哭<lb/>
兼幽顯早晚星闗雪涕收<hi>道源注天官書兩河天闕間為闗梁索隱曰宋均云兩河</hi>
<hi>六星知逆邪言闗梁之限知邪偽也正義曰闕丘二星在河南金火守之主兵戰闕下</hi>
　<hi>錢龍惕箋太和九年十月以前廣州節度使王茂元為涇原節度使逾月李訓事作茂元在涇原故曰得</hi>
　<hi>上游也昭義節度使劉從諫三上疏問王涯等罪名仇士良聞之惕懼故曰竇融表已來闗右也初獲鄭</hi>
　<hi>注京師戒嚴涇原鄜坊節度使王茂元蕭𢎞皆勒兵備非常故曰陶侃軍宜次石頭也士良輩知事連天</hi>
　<hi>子相與怨憤帝懼偽不語宦人得肆志殺戮則蛟龍而失水矣曰豈有者諱之也涯等既死舉朝脅息諸</hi>
<pb n="KR4c0075_WYG_002-17a"/>
　<hi>藩鎮亦皆觀望不前誰為髙秋之鷹隼快意于一擊乎曰更無者傷之亦望之也至于晝號夜哭雪涕星</hi>
　<hi>闗而感之者益深悲夫</hi>
　　　夀安公主出降<hi>舊唐書開成二年六月丁酉以成徳軍節度使王元逵為駙馬</hi>
　　　<hi>都尉尚夀安公主新書鎮冀自李惟岳以來拒天子命至王庭湊恣凶悖不臣不仁雖夷狄不</hi>
　　　<hi>若也庭湊死其次子元逵襲節度識禮法嵗時貢獻如職帝悦之詔尚綘王悟女夀安公主元</hi>
　　　<hi>逵遣人納聘闕下進千盤食良馬主粧澤奩具奴婢議者嘉其恭</hi>
溈水聞貞<hi>一作真</hi>媛<hi>書釐降二/女于溈汭</hi>常山索鋭師<hi>唐書鎮州常山郡屬河北</hi>
<hi>道本恒州恒山郡成徳節度使治恒州</hi>昔憂迷帝力今分送王姬事等和<lb/>
<pb n="KR4c0075_WYG_002-17b"/>
强虜恩殊睦本枝四郊多壘在此禮恐無時<lb/>
　　　夕陽樓<hi>原注在滎陽今遂寧簫侍郎牧滎陽日作○按蕭侍郎蕭澣也舊唐書太和七</hi>
　　　<hi>年三月以給事中蕭澣為鄭州刺史</hi>
花明柳暗繞天愁上盡重城更上樓欲問孤鴻向何處<lb/>
不知身世自悠悠<lb/>
　　　春雨<lb/>
悵臥新春白祫衣白門寥落意多違紅樓隔雨相望冷<lb/>
珠箔飄燈獨自歸逺路應悲春晼晚殘宵猶得夢依稀<lb/>
<pb n="KR4c0075_WYG_002-18a"/>
玉璫緘札何由達<hi>風俗通耳珠曰璫張正見詩誰論白玉璫玉璫緘札猶今所云侑緘</hi>萬<lb/>
里雲羅一雁飛<lb/>
　　　中元作<lb/>
絳節飄颻宫<hi>一作空</hi>國來<hi>梁邵陵王祀魯山神文絳節陳竿滿堂繁㑹杜甫詩上帝髙居</hi>
<hi>絳節朝</hi>中元朝拜上清廻<hi>道經七月十五中元之日地官挍勾搜選人間分别善惡諸天</hi>
<hi>聖衆普詣宫中</hi>羊權須<hi>一作/雖</hi>得金條脱<hi>真誥蕚緑華以晉升平二年十一月十日夜降</hi>
<hi>羊權家權字道學簡文帝黄門郎羊欣祖也緑華贈以詩一篇并致火澣布手巾一條金玉跳脱各一枚</hi>温<lb/>
嶠終虚玉鏡臺<hi>世説温嶠從姑劉氏女美托嶠覓壻嶠密有自婚意答曰佳壻難得但得如嶠</hi>
<pb n="KR4c0075_WYG_002-18b"/>
<hi>比何如姑曰何敢希汝比也後少日嶠報云已覓得壻處因下玉鏡臺一枚姑大喜既婚交禮女大笑曰我固</hi>
<hi>疑是老奴玉鏡臺嶠為劉越石長史北征劉聰所得</hi>曽省驚眠聞雨過不知迷路<lb/>
為花開有娀未抵瀛洲逺<hi>離騷望瑶臺之偃蹇兮見有娀之佚女吕氏春秋有娀氏</hi>
<hi>有二佚女為九層臺飲食必以鼓</hi>青雀如何鴆鳥媒<hi>青雀注見上巻離騷吾令鴆為媒兮</hi>
<hi>鴆告予以不好注鴆惡鳥也有毒殺人以喻讒賊</hi>
　　　鴛鴦<lb/>
雌去雄飛萬里天雲羅滿眼淚澘然不須長結風波願<lb/>
鎖向金籠始兩全<lb/>
<pb n="KR4c0075_WYG_002-19a"/>
　　　楚宫<lb/>
湘波如淚色漻漻<hi>水經湘水出零陵始安縣陽朔山東北過酃縣西又北至巴江山入于江</hi>
<hi>説文漻清深也莊子漻乎其清</hi>楚厲<hi>一作禲/古通</hi>迷魂逐恨遥<hi>禮祭統七祀曰泰厲疏泰</hi>
<hi>厲古帝王無後者此鬼無所依好為民作禍故祀之</hi>楓樹夜猿愁自斷<hi>招魂湛湛江水兮上</hi>
<hi>有楓目極千里兮傷春心</hi>女蘿山鬼語相邀<hi>楚詞山鬼若有人兮山之阿被薛荔兮帶女蘿</hi>
空歸腐敗猶難復更困腥臊豈易招<hi>屈原自況𦵏于魚腹故曰困腥臊</hi>
但使故鄉三户在<hi>項羽傳楚雖三户亡秦必楚</hi>綵絲誰惜懼長蛟<hi>續齊</hi>
<hi>諧記屈原五月五日投汨羅死楚人每至此日竹筒貯米投水祭之漢建武中長沙歐囘白日忽見一人自云</hi>
<pb n="KR4c0075_WYG_002-19b"/>
<hi>三閭大夫謂囘曰聞君當見祭甚善但常年所遺並為蛟龍所竊今若有惠可以楝樹葉塞其上以五色絲縛</hi>
<hi>之此二物蛟龍所憚囘依其言世人作粽并帶五色絲及楝葉皆汨羅遺風也</hi>
　　　妓席暗記送同年獨孤雲之武昌<lb/>
疊嶂千重呌恨猿長江萬里洗離魂武昌若有山頭石<lb/>
為拂蒼苔檢涙㾗<lb/>
　　　宿晉昌亭聞驚禽<hi>長安圖自京城啓夏門北入東街第二坊曰進昌坊進亦</hi>
　　　<hi>作晉朱泚傳姚令言迎泚于晉昌里第</hi>
羈緒鰥鰥夜景清<hi>釋名愁悒不能寐目常鰥鰥然</hi>髙忩不掩見驚禽飛<lb/>
<pb n="KR4c0075_WYG_002-20a"/>
<hi>英華作行</hi>來曲渚烟方合過盡南塘樹更深胡馬嘶和榆塞<lb/>
笛<hi>漢書衛青西定河南地按榆溪舊塞注長榆塞名或謂之榆中</hi>楚猿吟雜橘村砧<hi>水經</hi>
<hi>注湘水又北逕南津城西對橘洲又龍陽有泛洲李衡植橘處</hi>失羣掛木知何限遠隔<lb/>
天涯共此心<lb/>
　　　深宫<lb/>
金殿銷香<hi>鼔吹作香銷</hi>閉綺櫳<hi>一作/籠</hi>玉壺𫝊㸃<hi>一作響</hi>咽銅龍<lb/>
<hi>殷䕫漏刻法為器三重圓皆徑尺于器下為金龍口吐漏水轉注</hi>狂颷不惜蘿隂薄清<lb/>
露偏知桂葉濃斑竹嶺邊無限泪景陽宫裏及時鐘<hi>南史</hi>
<pb n="KR4c0075_WYG_002-20b"/>
<hi>齊武帝以内深隠不聞端門鼓漏置鐘景陽樓上應五鼔及三鼓宫人聞聲早起粧飾李賀詩今朝畫眉早不</hi>
<hi>待景陽鐘</hi>豈知為雨為雲處<hi>鼓吹作意</hi>只有髙唐十二峰<lb/>
　　　明禪師院酬從兄見寄<lb/>
貞吝嫌茲世<hi>貞吝見易</hi>㑹心馳本原人非四禪縳<hi>大寶積經菩薩至于</hi>
<hi>空處修習四禪阿毘曇經自初禪至四禪立為四地沈約詩四禪隱嵒曲維摩經貪著禪味是菩薩縳</hi>地<lb/>
絶一塵喧霜露欹髙木星河壓<hi>一作墮</hi>故園斯遊儻為勝<lb/>
九折幸廻軒<hi>漢書王陽為益州刺史行部至卭崍九折坂嘆曰奈何以先人遺體乗此險乎遂以</hi>
<hi>病歸</hi>
<pb n="KR4c0075_WYG_002-21a"/>
　　　寄裴衡<lb/>
别地蕭條極如何更獨來秋應為黄葉雨不厭青苔沈<lb/>
約只能瘦<hi>沈約與徐勉書百日數旬革帶常應移孔以手握臂卒計月小半分</hi>潘仁豈是<lb/>
才<hi>晉書潘岳少以才頴見稱</hi>離情堪底寄惟有冷於灰<lb/>
　　　即日<lb/>
小苑試春衣髙樓倚暮暉夭桃惟是笑舞蝶不空飛赤<lb/>
嶺久無耗<hi>唐書鄯州鄯城縣有天威軍故石堡城天寶八載更名又西二十里至赤嶺其西吐蕃有</hi>
<hi>開元中分界碑</hi>鴻門猶合圍<hi>漢書志鴻門在新豐東十七里舊大道北下坂口名項羽屯兵處</hi>
<pb n="KR4c0075_WYG_002-21b"/>
幾家縁錦字含淚坐鴛機<lb/>
　　　淮陽路<hi>漢書淮陽國髙帝十一年置明帝改為陳國唐書陳州淮陽郡屬河南道</hi>
荒村倚廢營投宿旅魂驚斷雁髙仍急寒溪曉更清昔<lb/>
年嘗聚盗此日頗分兵猜貳誰先致三朝事始平<hi>按地志陳</hi>
<hi>州與蔡州接壤呉少誠據蔡傳至元濟厯徳順憲三朝始討平之</hi>
　　　崇讓宅東亭醉後沔然有作<lb/>
曲岸風雷罷東亭霽日凉新秋仍酒困<hi>一作困病</hi>幽興暫江<lb/>
鄉揺落真何遽交親或未忘一帆彭蠡月數雁塞門霜<lb/>
<pb n="KR4c0075_WYG_002-22a"/>
俗態雖多累仙標發近狂聲名佳句在身世玉琴張萬<lb/>
古山空碧無人鬢免黄驊騮憂老大鶗鴂妬芬芳<hi>説文鶗鴂</hi>
<hi>春分鳴則衆芳生秋分鳴則衆芳歇楚詞怨鶗鴂之先鳴兮使衆草為之不芳</hi>密竹沈虚籟<hi>按韋</hi>
<hi>氏述征記崇讓坊出大竹及桃故此有密竹之句又七月二十九日崇讓宅宴詩風過寒塘萬竹悲</hi>孤蓮<lb/>
泊晚香如何此幽勝淹臥劇清漳<hi>注見上巻</hi>
　　　晚晴<lb/>
深居俯夾城春去夏猶清天意憐幽草人間重晚晴併<lb/>
添髙閣迥微注小忩明越鳥巢乾後歸飛體更輕<lb/>
<pb n="KR4c0075_WYG_002-22b"/>
　　　迎寄韓魯州<hi>瞻</hi>同年<lb/>
積雨晚騷騷相思正鬱陶不知人萬里時有燕雙髙冦<lb/>
盗纒三輔<hi>原注時興元賊起三川兵出○按興元為山南西道治所通鑑大中五年十月蓬果羣盗</hi>
<hi>依阻雞山冦掠三川果州刺史王贄𢎞討平之胡三省注東西川及山南西道謂之三川</hi>莓苔滑百<lb/>
牢<hi>圖經百牢闗故基在今興元西縣兩壁山相對六十里不斷漢江水流其間乃入金牛益昌路也寰宇記</hi>
<hi>在漢中郡西縣西南隋開皇中置以入蜀路險號曰百牢闗一云置在百牢谷</hi>聖朝推衛霍<hi>一作</hi>
<hi>索○晉書尚書令衛瓘與尚書郎索靖俱善草書時人號為一臺二妙</hi>歸日動仙曹<hi>白帖諸曹</hi>
<hi>郎稱為仙郎故曰仙曹</hi>
<pb n="KR4c0075_WYG_002-23a"/>
　　　武夷山<hi>方輿勝覽武夷山道書謂第十六洞天舊有神降此自稱武夷君又列仙傳云</hi>
　　　<hi>籛鏗鍊丹之所也鏗二子長曰武次曰夷因以名山朱文公序曰武夷之名著于漢世祀以乾</hi>
　　　<hi>魚不知果何神也一統志山在建寕府崇安縣南三十里</hi>
只得流霞酒一杯<hi>抱朴子項曼卿修道山中自言至天上遊紫府遇仙人與流霞一盃飲之</hi>
<hi>輒不饑渴</hi>空中簫鼓幾<hi>一作/當</hi>時廻武夷洞裏生毛竹<hi>方輿勝覽毛竹</hi>
<hi>洞在西溪上流去武夷山百餘里徧生毛竹每節出一幹其巨細與根等</hi>老盡曽孫更不來<lb/>
<hi>陸羽武夷山記武夷君於八月十五日山上置幔亭化虹橋通上下大㑹鄉人宴飲曰汝等皆吾之曽孫也</hi>
　　　一片<lb/>
<pb n="KR4c0075_WYG_002-23b"/>
一片瓊英價動天<hi>詩尚之以瓊英乎而説文瓊赤玉禮記玉氣若白虹天也</hi>連城十<lb/>
二<hi>當作五</hi>昔虚傳<hi>史記趙得楚和氏璧秦王請以十五城易之</hi>良工巧費真為<lb/>
累楮葉成來不直錢<hi>韓非子宋人刻玉為楮葉三年而成雜之楮葉不辨列子曰使天地</hi>
<hi>三年而成一葉物之有葉者鮮矣</hi>
　　　寄成都髙苗二從事<hi>原注時二公從事商隱座主所</hi>
紅蓮幕下紫棃新<hi>南史王儉用庾杲之為衛將軍蕭勔與儉書曰庾景行泛緑水依芙蓉何</hi>
<hi>其麗也時人以儉府為蓮花池蜀都賦紫梨津潤楊慎曰紫梨選注不言其狀按蜀有梨樹花以秋日其花紅</hi>
<hi>色唐李遵有進紫梨表可証</hi>命斷湘南病渴人<hi>義山時在桂管</hi>今日問君能<lb/>
<pb n="KR4c0075_WYG_002-24a"/>
寄否二江風水接天津<hi>水經注成都縣有二江雙流郡下故揚子雲蜀都賦兩江珥其</hi>
<hi>前也華陽國志李冰為蜀守壅江作堋穿郫江撿江别支流雙過郡下以行舟船溉田萬頃寰宇記今謂外江</hi>
<hi>内江爾雅注箕斗之間天漢之津梁</hi>
　　　鄭州獻從叔舎人褎<hi>㑹昌中討劉稹褎為鄭州刺史本集有為舎人絳郡</hi>
　　　<hi>公上李相公諸啓可證</hi>
蓬島烟霞閬苑鐘三官箋奏附金龍<hi>真誥有上聖之徳命終受三官書為</hi>
<hi>地下主者一千年乃轉三官之五帝又曰二天宫立一官六天凡立為三官三官如今刑名之職主諸考謫常</hi>
<hi>以真仙司命兼總御之注消魔經云岱宗又有左火官右水官及女官亦名三官並主考罰又曰受用金龍玉</hi>
<pb n="KR4c0075_WYG_002-24b"/>
<hi>魚此不可闕道源注東齋記道家有金龍玉簡學士院撰文具一嵗中齋醮投于名山洞府金龍以銅製玉簡</hi>
<hi>以階石製之</hi>茅君奕世仙曹貴<hi>茅濛茅盈茅固茅衷事見前</hi>許掾全家道<lb/>
氣濃<hi>道源注神仙傳許翽字道翔小名玉斧郡舉上計掾主簿父穆長史為上清佐卿掾居方隅山洞石</hi>
<hi>壇上焚香禮拜因而不起明旦視之如生真誥曰從張鎮南受衣解法又許遜許邁事見前</hi>絳簡尚<lb/>
參黄紙案<hi>道源註絳簡即赤章也凡仙經朱書亦曰絳簡沈約與陶𢎞景書方當名書絳簡身遊𤣥</hi>
<hi>闕馮鑑續事始貞觀十年詔用黄麻紙寫詔勅文髙宗上元二年勅曰制勅施行既為永式比用白紙各有蟲</hi>
<hi>蠧自今尚書頒下諸州縣並用黄麻紙</hi>丹爐猶用紫泥封<hi>真誥紫微夫人詩慶雲纒丹爐</hi>
<hi>王績遊北山賦拭丹爐而調石髓紫泥注見上巻○唐制舎人掌絲綸故用黄紙紫泥事</hi>不知他日<lb/>
<pb n="KR4c0075_WYG_002-25a"/>
華陽洞<hi>注見上巻</hi>許上經樓第幾重<hi>道源注神仙感遇傳陶貞白就興世館孫先生</hi>
<hi>咨禀經法行道要拜表解職入茅山登嵒告靜自稱華陽隱居書疏亦以此代名然勅命餉賚常為煩劇乃造</hi>
<hi>三層樓棲止身居其上弟子居中接賔于其下令一小豎傳授而已</hi>
　　　西南行却寄相送者<lb/>
百里隂雲覆雪泥行人只在雪雲西明朝驚破還鄉夢<lb/>
定是陳倉碧野鷄<hi>注見上巻</hi>
　　　四皓廟<hi>道源注廟在商縣商雒山</hi>
羽翼殊勲棄若遺<hi>羽翼語見漢書</hi>皇天有運我無時廟前便接<lb/>
<pb n="KR4c0075_WYG_002-25b"/>
山門路不長青松長紫芝<lb/>
　　　題白石蓮花寄楚公<hi>道源注續髙僧傳楚南閩人也俗姓張氏投開元寺</hi>
　　　<hi>曇藹師落髮後謁黄檗山禪師問答雖多機宜頓了武宗廢教深竄山谷大中間裴公休出撫</hi>
　　　<hi>宛陵請黄檗出山南隨侍焉昭宗聞其道化賜鹿皮衣五事卒年七十著般若經品頌偈一巻</hi>
　　　<hi>破邪論一巻行于世</hi>
白石蓮花誰所共六時長捧佛前燈<hi>道源注鑿白石為蓮花臺捧燈佛前</hi>
空庭苔蘚饒霜露時夢西山老病僧大海龍宫無限地<lb/>
<hi>法華經文殊師利坐千葉蓮花從大海娑竭羅龍宫自然涌出住虛空中詣靈鷲山</hi>諸天雁塔幾<lb/>
<pb n="KR4c0075_WYG_002-26a"/>
多層<hi>道源注佛書有三界諸天自欲界以上皆曰諸天西域記昔有比丘見羣雁飛翔思曰若得此雁可</hi>
<hi>充飲食忽有一雁投下自殞佛謂比丘曰此雁王也不可食之乃瘞而立墖</hi>漫誇鶖子真羅<lb/>
漢<hi>道源注法華經舍利弗此云鶖子連母為名以其取湼槃一日之價故不知有上乗亦非真阿羅漢佛為</hi>
<hi>授記乃知真是佛子得佛法分</hi>不㑹牛車是上乗<hi>法華經長者以牛車羊車鹿車立門外引</hi>
<hi>諸子出離火宅釋迦成道記注羊車喻聲聞乗鹿車喻縁覺乗牛車喻菩薩乗俱以運載為義前二乗方便施</hi>
<hi>設惟大白牛車是實引重致逺不遺一物傳燈録若頓悟自心即佛依此而修者是上乗禪</hi>
　　　安定城樓<hi>唐書涇州保定郡屬闗内道本安定郡至徳元載更名○按史太和九年</hi>
　　　<hi>十月王茂元為涇原節度使義山時往來其幕故有是詩</hi>
<pb n="KR4c0075_WYG_002-26b"/>
迢遞髙城百尺樓緑楊枝外<hi>一作上</hi>盡汀洲賈生年少虛<lb/>
垂泪<hi>一作涕</hi>王粲春來更逺遊<hi>魏志王粲字仲宣山陽髙平人獻帝西遷徙居長安</hi>
<hi>後之荆州依劉表</hi>永憶江湖歸白髪欲廻天地入扁舟不知腐<lb/>
䑕成滋味猜意鴛雛竟未休<hi>莊子鴟得腐䑕鵷雛過之仰而視之曰嚇</hi>
　　　隋宫守嵗<lb/>
消息東郊木帝廻<hi>月令立春之日親率公卿諸侯大夫以迎春于東郊又曰孟春之月其帝</hi>
<hi>太皥注太皥以木徳王</hi>宫中行樂有新梅沈香甲煎<hi>去/聲</hi>為庭燎<hi>法苑</hi>
<hi>珠林廣志甲香出南方范曄和香方曰甲前煎棧香是也紀聞貞觀初天下乂安時屬除夜太宗延蕭后同觀</hi>
<pb n="KR4c0075_WYG_002-27a"/>
<hi>燈問曰隋主如何后曰隋主每除夜殿前諸院設火山數十盡沉香木根每一山焚沉香數車火光暗則以甲</hi>
<hi>煎沃之燄起數丈香聞數里一夜之間用沉香二百餘乗甲煎過二百石</hi>玉液瓊蘇作夀杯<lb/>
<hi>山海經峚山丹水出焉其中多白玉是有玉膏黄帝是食是饗漢武内傳上藥有風實雲子玉液金漿陶潛詩</hi>
<hi>白玉煉素液南岳夫人傳設瓊酥緑酒金觴四奏</hi>遥望露盤疑是月逺聞鼉鼓<lb/>
欲驚雷<hi>李斯書樹靈鼉之鼓注以鼉皮為鼓也</hi>昭陽第一傾城客不踏金<lb/>
蓮不肯來<lb/>
　　　利州江潭作<hi>原注感孕金輪所○唐書利州義成郡屬山南西道按武后自冊為</hi>
　　　<hi>金輪皇帝父士彠為利州都督生后袁天綱見之大驚曰當為天下主也見譚賔録</hi>
<pb n="KR4c0075_WYG_002-27b"/>
神劒飛來不易銷<hi>道源注用延平劒化龍事</hi>碧潭珍重駐蘭橈自攜<lb/>
明月移燈疾欲就行雲散錦遥河伯軒忩通貝闕<hi>楚詞紫貝</hi>
<hi>闕兮珠宫</hi>水宫帷箔巻氷綃<hi>用鮫人/織綃事</hi>此時燕脯無人寄<hi>梁四公記</hi>
<hi>杰公使羅子春賚燒燕五百枚入洞穴至龍宫以獻龍女龍女食之大嘉子春乗龍載珠還國道源注南部新</hi>
<hi>書龍嗜燒燕肉食燕肉人不可渡海</hi>雨滿空城蕙葉雕<lb/>
　　　即目<hi>一作日</hi>
地寛人已迥人更迥於樓細意經<hi>一作抽意輕</hi>春物傷酲屬<lb/>
暮愁望賒殊易斷恨久欲難收大埶<hi>勢同</hi>真無利多<hi>一作名非</hi>
<pb n="KR4c0075_WYG_002-28a"/>
情豈自由空園兼樹廢敗港擁花流書去青楓驛<hi>方輿勝覽</hi>
<hi>青楓浦在潭州瀏陽縣杜甫有青楓驛詩</hi>鴻歸杜若洲<hi>楚詞採芳洲兮杜若</hi>單棲應分<lb/>
定辭疾索誰憂更替林鵶恨驚頻去不休<lb/>
　　　相思<hi>一作相思樹上</hi>
相思樹上合歡枝<hi>搜神記宋康王舎人韓憑娶妻何氏美王奪之憑怨自殺何氏乃隂腐其</hi>
<hi>衣從王登臺遂投臺左右攬其衣不得而死遺書于帶曰願得與憑合𦵏王弗聴使里人埋之冡相望也宿昔</hi>
<hi>之間有梓生于二冡旬日盈抱屈體相就根交于下枝錯于上又有鴛鴦雌雄各一恒棲樹上交頸悲鳴宋人</hi>
<hi>哀之號其木曰相思樹</hi>紫鳳青鸞共羽儀腸斷秦臺吹管客<hi>列仙傳蕭</hi>
<pb n="KR4c0075_WYG_002-28b"/>
<hi>史者秦穆公時人善吹簫能致孔雀白鶴穆公女㺯玉好之公妻焉鳳止其屋為作鳳臺博雅簫大者二十四</hi>
<hi>管無底小者十六管有底</hi>日西春盡到來遲<lb/>
　　　茂陵<hi>漢書武帝𦵏茂陵注在長安西北八十里</hi>
漢家天馬出蒲梢<hi>史記武帝伐大宛得千里馬名曰蒲梢作天馬之歌</hi>苜蓿榴花<lb/>
遍近郊<hi>漢書大宛馬嗜苜蓿上遣使者持千金請宛馬采苜蓿歸種之離宮爾雅翼苜蓿似灰藋秋後</hi>
<hi>結實黒房纍纍如穄米可為飯亦可釀酒陸機與弟書張蹇為漢使西域十八年得塗林安石榴</hi>内苑<lb/>
只知含<hi>一作銜</hi>鳳觜<hi>十洲記仙家煮鳳喙麟角作膠名為續絃膠能連屬弓弩斷絃仙傳拾遺</hi>
<hi>武帝幸華林苑射虎兕弩絃斷以靈膠續之武士數人對引不脱</hi>屬車無復挿雞翹<hi>後漢</hi>
<pb n="KR4c0075_WYG_002-29a"/>
<hi>輿服志大駕屬車八十一乗法駕屬車三十六乗蔡邕獨斷鸞旗編羽毛列繫幢旁民或謂之雞翹</hi>玉桃<lb/>
偷得憐方朔<hi>西王母傳王母七夕降武帝宫中命侍女取桃玉盤盛七枚四以與帝三自食之漢</hi>
<hi>武故事東郡獻短人曰巨靈指東方朔謂上曰王母種桃三千年一著子此兒不良三過偷之矣楊慎曰本是</hi>
<hi>瑶池宴罷留王母俗作玉桃偷得憐方朔直似小兒語耳愚按漢武内傳王母降承華之宫嚴車欲去帝叩頭</hi>
<hi>殷勤乃留若瑶池西宴自是穆王事如何可合徧撿宋本俱無之不可以語出用修而不覈其實</hi>金屋<lb/>
修<hi>一作粧</hi>成貯阿嬌<hi>漢武故事帝為膠東王時長公主問曰兒欲得婦否曰欲得指女阿嬌好</hi>
<hi>否笑曰若得阿嬌當以金屋貯之</hi>誰料蘇卿老歸國<hi>漢書蘇武字子卿武帝天漢元年使</hi>
<hi>匈奴至昭帝始元六年還始以强壯出及還鬢髪盡白帝以武為典屬國</hi>茂陵松柏雨蕭蕭<lb/>
<pb n="KR4c0075_WYG_002-29b"/>
　<hi>按史武宗好遊獵及武戲親受道士趙歸真法籙又深寵王才人欲立為后此詩全是託諷</hi>
　　　鏡檻<lb/>
鏡檻芙蓉入<hi>鏡檻水檻也水光如鏡故曰鏡檻或曰北齊後主于宫中起鏡殿寶殿又髙宗時武</hi>
<hi>后作鏡殿四壁皆安鏡為白畫秘戲之須鏡檻當是鏡殿中欄檻耳</hi>香臺翡翠過<hi>拾遺記石虎舂</hi>
<hi>雜寶異香為屑使數百人于樓上吹散之名曰芳塵臺</hi>撥弦驚火鳳<hi>春秋元命苞火離為鳳唐</hi>
<hi>㑹要貞觀中有裴神符者玅解琵琶作勝蠻奴火鳳傾盃樂三曲聲度清美太宗深愛之</hi>交扇拂天<lb/>
鵞<hi>道源注通志漢陽府産天鵞以天鵞羽為扇也</hi>隱忍陽城笑<hi>注見上巻</hi>喧傳郢市<lb/>
歌<hi>郢歌注别見</hi>仙眉瓊作葉佛髻鈿為螺<hi>楞嚴經世尊從肉髻中涌出百寶光</hi>
<pb n="KR4c0075_WYG_002-30a"/>
<hi>法苑珠林如來申髪以尺量長一丈三尺五寸放已右旋還成蠡文蠡即螺王勃釋迦像碑髻銜龍髪頂秀螺</hi>
<hi>紋</hi>五里無因霧<hi>仙傳拾遺張楷好道術居華山谷中能為五里霧學其術者填門如市故曰霧</hi>
<hi>市</hi>三秋只見河<hi>天河/也</hi>月中供藥剰<hi>用姮娥竊藥奔月事見上巻樂府白兔長</hi>
<hi>跪𢷬蝦蟇丸奉上陛下一玉柈</hi>海上得綃多<hi>北夢瑣言唐朱建章為幽州司馬往渤海遇水仙遺</hi>
<hi>以鮫綃軸之如箸夏天展之一室凜然</hi>玉集胡沙割<hi>爾雅翼鮫今之沙魚大而長喙如鋸者名</hi>
<hi>胡沙小而麄者名白沙説文鮫魚皮可飾刀孔叢子秦王得西戎利刀割玉如割木</hi>犀留聖水磨<lb/>
<hi>抱朴子通天犀能殺毒水經注聖水出上谷郡西南聖水谷舊唐書寶厯二年亳州言出聖水飲之者愈疾</hi>
斜門穿戲蝶小閣鎖飛蛾騎襜<hi>昌艷切</hi>侵韀<hi>將先/切</hi>卷<hi>韻㑹説文</hi>
<pb n="KR4c0075_WYG_002-30b"/>
<hi>襜衣蔽前又襜褕謂帷襜以蔽前後一曰禪襦郭璞云今之蔽膝也韀馬鞁具通作帴晉張方傳亂軍入宫割</hi>
<hi>流蘇武帳以為馬帴</hi>車帷約幰鈋<hi>吾禾切○道源注蒼頡篇帛張車上曰幰龍龕手鏡鈋去角也</hi>
<hi>刓方為圓也</hi>傳書兩行雁取酒一封駞<hi>漢書大月氏國出一封槖駞注脊上有一</hi>
<hi>封髙也如封土然今俗呼為犎</hi>橋迥凉風壓溝横<hi>一作斜</hi>夕照和待烏燕<lb/>
太子<hi>注見上巻</hi>駐馬魏東阿<hi>洛神賦税駕乎蘅臯秣駟乎芝田</hi>想像鋪芳褥<lb/>
依稀解醉羅散時簾隔露臥後幕生波梯穩從攀桂<hi>酉陽</hi>
<hi>雜爼月中有桂髙五百丈</hi>弓調任射莎<hi>道源注北史後周豆盧寧懸莎草去百步射之</hi>豈能<lb/>
抛斷夢聽鼓事朝珂<lb/>
<pb n="KR4c0075_WYG_002-31a"/>
　　　送鄭大台文南覲<hi>舊唐書鄭畋字台文年十八登進士第以書判授渭南尉</hi>
　　　<hi>直史館未行父亞出為桂管都防禦經略使畋隨侍左右按北夢瑣言載畋生于桂州小字桂</hi>
　　　<hi>兒時監軍西門思恭詔徴赴闕亞餞于北郊以畋托之考舊史及義山此詩乃知其謬</hi>
黎辟<hi>當作壁</hi>灘聲五月寒<hi>宋之問下桂江縣黎壁詩吼沬跳急浪合流環峻灘道源注夷</hi>
<hi>白堂便覽南雄府保昌縣有九灘黎壁乃其二</hi>南風無處附平安君懷一匹胡<lb/>
威絹<hi>晉陽秋胡威少有志尚厲操清白父質為荆州威自京都省之告歸質賜絹一匹威跪曰大人清髙</hi>
<hi>不審于何得此絹質曰是我俸禄之餘故以為汝糧耳</hi>爭拭酬恩淚得乾<lb/>
　　　風<lb/>
<pb n="KR4c0075_WYG_002-31b"/>
迥拂來鴻急<hi>沈約詠風送歸鴻于碣石</hi>斜催别燕髙<hi>庾肩吾風詩湘川燕起餘</hi>已<lb/>
寒休慘淡更逺尚呼號楚色分鹵塞<hi>荆州記郡西沂江六十里南岸有山</hi>
<hi>名荆門北岸有山名虎牙二山楚西塞</hi>夷音接下牢<hi>元和郡國志下牢鎮在夷陵縣西二十八</hi>
<hi>里隋于此置峽州貞觀九年移于步闡壘其舊城因置鎮</hi>歸舟天外有一為戒波濤<lb/>
　　　洞庭魚<lb/>
洞庭魚可拾不假更垂<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>閙若雨前蟻多於秋後蠅豈<lb/>
思鱗作簟<hi>杜陽雜編咸通末上迎佛骨入内道塲設龍鱗之席</hi>仍計腹為燈<hi>史記始皇</hi>
<hi>冡中以人魚膏為燈</hi>浩蕩天池路翺翔欲化鵬<hi>見莊子</hi>
<pb n="KR4c0075_WYG_002-32a"/>
　　　天涯<lb/>
春日在天涯天涯日又斜鶯啼如有淚為溼最髙花<lb/>
　　喜舎弟羲叟及第上禮部魏公<hi>本集樊南甲集序仲弟聖僕羲</hi>
　　<hi>叟特善古文舉㑹昌中進士為第一舊唐書大中元年二月禮部侍郎魏扶奏臣所放進士三</hi>
　　<hi>十三人其封彦卿等三人以父兄見居重位不令中選詔翰林學士韋琮重考覆唐詩紀事大</hi>
　　<hi>中初扶知禮闈入貢院題詩云梧桐葉落滿庭隂銷閉朱門試院深曽是當年辛苦地不將今</hi>
　　<hi>日負前心榜出無名子削為五言詩以譏之李羲叟義山弟也是嵗登第義山因上魏公詩云</hi>
　　<hi>云</hi>
<pb n="KR4c0075_WYG_002-32b"/>
國以斯文重公仍内署<hi>一作相</hi>來風標森太華<hi>山海經太華之山削</hi>
<hi>成而四方髙五千仞</hi>星象逼中台<hi>漢書上台司命為太尉中台司中為司徒下台司禄為司空</hi>
朝滿遷鸎侣<hi>劉賔客嘉話録今謂登第為遷鸎葢本毛詩伐木丁丁鳥鳴嚶嚶出自幽谷遷于喬</hi>
<hi>木然並無鸎字頃試早鸎求友及鸎出谷詩别無證據豈非誤歟愚按唐人陽楨詩軒樹已遷鸎蘇味道詩遷</hi>
<hi>鸎遠聽聞後來遂承襲用之</hi>門多吐鳳才<hi>西京雜記揚雄著太𤣥經夢吐白鳳皇集于𤣥上頃</hi>
<hi>而滅</hi>寧同魯司冦惟<hi>紀事/作只</hi>鑄一顔囘<hi>揚子或曰人可鑄歟曰孔子鑄顔囘矣</hi>
　　　哀箏<lb/>
延頸全同鶴柔腸素怯猿<hi>格物論猿性急而腸狹哀鳴則腸俱斷而死</hi>湘波<lb/>
<pb n="KR4c0075_WYG_002-33a"/>
無限泪蜀魄有餘寃輕幰長無道<hi>籍田賦微風生于輕幰兮</hi>哀箏不<lb/>
出門何由問香炷翠幕自黄昏<lb/>
　　　自南山北歸經分水嶺<hi>南山終南山也水經注漢中記曰嶓冡以東水</hi>
　　　<hi>皆東流嶓冡以西水皆西流故俗以嶓冡為分水嶺通志分水嶺在漢中府略陽縣東南八十</hi>
　　　<hi>里嶺下水分東西流</hi>
水急愁無地山深故有雲那通極目望又作斷腸分<hi>一作</hi>
<hi>聲誤</hi>鄭驛來雖及<hi>漢書鄭當時嘗置驛馬長安諸郊請謝賔客夜以繼日</hi>燕臺哭不<lb/>
聞<hi>寰宇記燕昭王金臺在易州易縣東南三十里又有西金臺俗呼此為東金臺又有小金臺在縣東南十</hi>
<pb n="KR4c0075_WYG_002-33b"/>
<hi>五里即郭隗臺也哭不聞言死者不聞其哭</hi>猶餘遺意在許刻鎮南勲<hi>晉書杜預</hi>
<hi>為鎮南將軍都督荆州諸軍事預平呉後刻二碑紀績一立萬山之上一沉萬山下潭中曰焉知此後不為陵</hi>
<hi>谷乎</hi>
　<hi>按史開成初令狐楚為山南節度使卒于鎮山南治漢中題云北歸分水嶺而詩有燕臺哭不聞之句知</hi>
　<hi>必為令狐楚作也義山嘗為楚撰誌文故末曰許刻鎮南勲史云楚沒前一日自草遺表召從事李商隱</hi>
　<hi>助成之可證彭陽沒時義山正在其幕也</hi>
　　　舊頓<hi>増韻頓宿食處也天子行幸住宿處亦曰頓唐書禄山反帝西出令御史大夫魏方</hi>
　　　<hi>進為置頓使</hi>
<pb n="KR4c0075_WYG_002-34a"/>
東人望幸久咨嗟四海於今是一家猶鎖平時舊行殿<lb/>
盡無宫户有宮鴉<hi>一作宫花一作飛鴉</hi>
　　　代董秀才却扇<hi>通鑑中宗戲竇從一以老乳母王氏嫁之令從一誦却扇詩數</hi>
　　　<hi>首注唐人成昏之夕有催粧詩却扇詩</hi>
莫將畫扇出帷來遮掩春山滯上才<hi>何遊看新婦詩如何花燭夜輕扇掩</hi>
<hi>紅粧</hi>若道團圓似明月<hi>注見上巻</hi>此中須放桂花開<lb/>
　　　有感<lb/>
非闗宋玉有微辭<hi>宋玉好色賦登徒子短宋玉曰玉為人體貌閒麗口多微辭</hi>却是<lb/>
<pb n="KR4c0075_WYG_002-34b"/>
襄王夢覺遲一自髙唐賦成後楚天雲雨盡堪疑<lb/>
　　　驪山有感<lb/>
驪岫飛泉泛暖香<hi>寰宇記驪山在昭應縣東南二里即藍田山也温湯在山下</hi>九龍<lb/>
呵䕶玉蓮房<hi>唐實録𤣥宗生日源乾曜張説上表曰陛下二氣含神九龍浴聖按驪山温湯東有</hi>
<hi>龍湫杜甫詩初聞龍用壯劈石摧林丘中夜窟宅改移因風雨秋是也津陽門詩注驪山華清宫内除供奉兩</hi>
<hi>湯外更有湯十六所長湯每賜諸嬪御其修廣與諸湯不侔甃以文瑶密石中央有玉蓮花捧湯泉噴以成池</hi>
<hi>又縫綴錦繡為鳬雁寘于水中上時汎鈒鏤小舟以嬉遊焉明皇雜録上于華清宫新廣一湯制度𢎞麗安禄</hi>
<hi>山以白玉石為魚龍鳬雁仍為石梁及石蓮花以獻雕鐫巧妙殆非人工上大悦命陳于湯中仍以石梁横亘</hi>
<pb n="KR4c0075_WYG_002-35a"/>
<hi>湯上而蓮花纔出水際</hi>平明每幸長生殿<hi>長安志天寶六載改温泉為華清宫殿曰九龍</hi>
<hi>以待上浴曰飛霜以奉御寢曰長生以備齋祀其他樓觀殿閣不可勝紀長恨歌七月七日長生殿夜半無人</hi>
<hi>私語時</hi>不從金輿惟夀王<hi>恨賦喪金輿及玉乗唐書夀王瑁母武惠妃頻字不育及瑁生</hi>
<hi>寕王請養邸中名為已子故封比諸王最厚又曰惠妃薨後宫無當意者或言夀王妃楊氏之美上見而悦之</hi>
<hi>乃令妃自以已意乞為女官號太真更為夀王娶郎將韋昭訓女潛納太真于宫中不朞嵗寵遇如惠妃○末</hi>
<hi>語與薛王沉醉夀王醒同意</hi>
　　　别智𤣥法師<hi>道源注智𤣥當作知𤣥佛祖通紀太和元年詔沙門知𤣥入殿問道</hi>
　　　<hi>賜號悟達國師𤣥五嵗能吟詩出家為沙彌十四講經李商隱贈以詩云十四沙彌解講經似</hi>
<pb n="KR4c0075_WYG_002-35b"/>
　　　<hi>師年紀止攜缾沙彌説法沙門聽不在年髙在性靈佛祖通載文宗癸丑十月帝召法師知𤣥</hi>
　　　<hi>與道士于麟徳殿論道稽古略匡宗大徳諱知𤣥姓陳氏咸通四年制署號悟達國師總教門</hi>
　　　<hi>事帝幸安國寺賜師沉香寶座僖宗中和二年幸蜀召師赴行在後辭還九龍山師三學洞貫</hi>
　　　<hi>名葢一時世稱陳菩薩</hi>
雲鬢無端怨别離十年移易住山期東西南北皆垂淚<lb/>
却是楊朱真本師<lb/>
　　　贈孫綺新及第<lb/>
長樂遥聽上苑鐘<hi>漢書髙祖五年後九月徙諸侯于闗中治長樂宫漢舊儀上林苑離宫七</hi>
<pb n="KR4c0075_WYG_002-36a"/>
<hi>十所皆容千乗萬騎西京賦上林禁苑跨谷彌阜東至鼎湖斜界細柳</hi>綵衣稱慶桂香濃<lb/>
陸機始擬誇文賦<hi>臧榮緒晉書陸機妙解情理心識文體故作文賦杜甫詩陸機二十作文</hi>
<hi>賦</hi>不覺雲間有士龍<hi>世説陸雲與荀隱㑹于張華坐雲抗手曰雲間陸士龍</hi>
　　　代秘書贈𢎞文館諸校書<hi>唐六典秘書省監一人少監二人丞一人</hi>
　　　<hi>秘書郎四人武徳初置修文館武徳末改為𢎞文館校書郎二人</hi>
清切曹司近玉除比來秋興復何如崇文館裏丹<hi>一作飛</hi>
霜後<hi>杜氏通典唐置崇賢館屬左春坊後避皇太子諱改為崇文館其學士例與𢎞文館同</hi>無限<lb/>
紅梨憶校書<lb/>
<pb n="KR4c0075_WYG_002-36b"/>
　　　亂石<lb/>
虎踞龍蹲縱復横星光漸减雨㾗生不須併礙東西路<lb/>
哭殺厨頭阮步兵<hi>晉書阮籍聞步兵厨人善釀有貯酒三百斛乃求為步兵校尉○末二語</hi>
<hi>途窮之悲</hi>
　　　日日<hi>一云春日</hi>
日日春光鬬日光山城斜路杏花香幾時心緒渾無事<lb/>
得及游絲百尺長<lb/>
　　　過楚宫<lb/>
<pb n="KR4c0075_WYG_002-37a"/>
巫峽迢迢舊楚宫至今雲雨暗丹楓微生盡戀人間樂<lb/>
只有襄王憶夢中<lb/>
　　　龍池<lb/>
龍池賜酒敞雲屏<hi>雍録明皇為諸王時故宅在京城東南角隆慶坊宅有井井溢成池中宗</hi>
<hi>時數有雲龍之祥後引龍首堰水注池池面益廣即龍池也開元二年七月以宅為宫是為興慶宫</hi>羯鼓<lb/>
聲髙衆樂停<hi>南卓羯鼓録羯鼔出外夷以戎羯之鼔故曰羯鼓其聲促急破空透逺特異衆樂明</hi>
<hi>皇極愛之嘗聴琴未終遽止之曰速令花奴持羯鼓來為我解穢</hi>夜半宴歸宫漏永薛<lb/>
王沉醉夀王醒<hi>容齋續筆唐岐薛諸王俱薨于開元中而太真以天寶二載方入宫此篇與元</hi>
<pb n="KR4c0075_WYG_002-37b"/>
<hi>稹連昌宫詞百官隊仗避岐薛俱失之愚按史云睿宗六年王徳妃生業初王趙降封中山王進王薛開元二</hi>
<hi>十二年薨子琄嗣此詩與微之詞豈俱指嗣王哉昔之作者微文刺譏不必一一核實</hi>
　　　淚<lb/>
永巷長年怨綺羅離情終日思風波湘江竹上㾗無限<lb/>
峴首碑前灑幾多<hi>晉書羊祐卒百姓于峴山建碑望其碑者莫不流涕</hi>人去紫臺<lb/>
秋入塞<hi>恨賦紫臺稍逺闗山無極注紫臺猶紫宫也杜甫詠明妃詩一去紫臺連朔漠</hi>兵殘楚<lb/>
帳夜聞歌<hi>漢書項羽夜聞漢軍皆楚歌乃驚起飲帳中悲歌慷慨泣下數行</hi>朝來㶚水<lb/>
橋邊問<hi>㶚橋注見前</hi>未抵青袍送玉珂<hi>古詩青袍似春草</hi>
<pb n="KR4c0075_WYG_002-38a"/>
　　　十字水期韋潘侍御同年不至時韋寓居水次<lb/>
　　　故郭汾寧<hi>一作陽</hi>宅<hi>道源注王廷珪詩十字水中分島嶼數重花外見樓臺</hi>
伊水濺濺相背流<hi>水經伊水出南陽縣蔓渠山東北至洛陽縣南入洛</hi>朱欄畫閣<lb/>
幾人遊漆燈夜照真無數<hi>李賀詩鬼燈如漆照松花</hi>蠟炬晨炊竟未<lb/>
休<hi>晉書石崇以蠟代薪</hi>顧我有懷同大夢期君不至更沉憂西園<lb/>
碧樹今誰主<hi>曹植詩清夜遊西園燕城賦旋淵碧樹注玉樹也</hi>與近髙忩臥聽<lb/>
秋<lb/>
　　　流鸎<lb/>
<pb n="KR4c0075_WYG_002-38b"/>
流鸎漂蕩復參差渡陌臨流不自持巧囀豈能無本意<lb/>
良辰未必有佳期風朝露夜隂晴裏萬户千門開閉時<lb/>
曽苦傷春不忍<hi>一作思</hi>聽鳳城何處有花枝<lb/>
　　　出闗宿盤豆館對叢蘆有感<hi>闗潼闗也道源注甘棠志盤豆館在</hi>
　　　<hi>湖城縣西二十里昔漢武帝過此父老以牙豆盤獻因名焉</hi>
蘆葉梢梢夏景深郵亭蹔欲灑塵襟昔年曽是江南客<lb/>
此日初為闗外心思子臺邊風自急<hi>漢戾太子傳上憐太子無辜乃作思</hi>
<hi>子宫為歸來望思之臺于湖師古曰臺在今湖城縣西閿鄉東</hi>玉孃湖上月應沉<hi>玉孃湖無</hi>
<pb n="KR4c0075_WYG_002-39a"/>
<hi>考或曰嵩山記登封縣有玉女臺漢武帝見二玉女于此因名玉娘湖或在其側</hi>清聲不逺行<lb/>
人去一世荒城伴夜砧<lb/>
　　　和韓録事送宫人入道<hi>張籍王建戴叔倫元稹于鵠項斯皆有作</hi>
星使追還不自由<hi>後漢李郃傳和帝遣使者二人到益部郃曰有二使星入蜀分埜晉天文</hi>
<hi>志流星天使也</hi>雙童捧上緑瓊輈<hi>詩詁車前横木上勾衡者謂之輈亦曰轅</hi>九枝燈<lb/>
下朝金殿<hi>九枝燈注見上巻道源注金根經黄金紫殿青要帝君居之</hi>三素雲中侍<lb/>
玉樓<hi>真誥真人行則扶華晨葢乗三素之雲萟苑雌黄修真入道秘言立春日清朝北望有紫緑白雲為</hi>
<hi>三元君三素飛雲也三元君是日乗八輪之輿上詣天帝唐試進士以立春日望三素雲飛出此</hi>鳳女<lb/>
<pb n="KR4c0075_WYG_002-39b"/>
顛狂成久别月娥孀獨好同遊<hi>月娥謂月中姮娥</hi>當時若愛韓<lb/>
公子<hi>韓公子未詳或曰韓非為韓之諸公子借以况韓録事也</hi>埋骨成灰恨未休<lb/>
　　　即目<hi>一作日</hi>
小鼎煎茶面曲池白鬚道士竹間棋何人書破蒲葵扇<lb/>
<hi>廣雅栟櫚㯶也玉篇一名蒲葵晉陽秋謝安鄉人有罷中宿縣詣安安問歸資答曰惟有五萬蒲葵扇又以非</hi>
<hi>時安乃取其中者執之士庶競慕價十倍又曰王羲之見老姥持十許六角扇賣之因書其扇各五字老姥初</hi>
<hi>有愠色羲之謂曰但云王右軍書字索百錢姥從之人競買之</hi>記著南塘移樹時<lb/>
　李義山詩集注巻二上<lb/>
<pb n="KR4c0075_WYG_002-40a"/>
欽定四庫全書<lb/>
　李義山詩集注巻二下<lb/>
　　　　　　　　　　　　　呉江朱鶴齡撰<lb/>
　　　聖女祠<hi>注見上巻</hi>
杳藹<hi>一作靄</hi>逢仙跡蒼茫滯客途何年歸碧落此路向皇<lb/>
都消息期青雀<hi>注見上巻</hi>逢迎異紫姑<hi>荆楚嵗時記正月望日其夕迎紫姑神以</hi>
<hi>卜異苑紫姑本人家妾為大婦所逐正月十五日感激而死故世人作其形于厠以迎之卜云子胥不在曹夫</hi>
<hi>已行小姑可出子胥婿也曹夫姑也</hi>腸廻楚國夢<hi>用神/女事</hi>心斷漢宫巫<hi>漢郊祀志</hi>
<pb n="KR4c0075_WYG_002-40b"/>
<hi>上郡有巫病而鬼神下之上召置祠之甘泉</hi>從騎裁寒竹<hi>用費長房騎竹杖事見上巻</hi>行<lb/>
車䕃白榆<hi>古詩天上何所有厯厯種白榆</hi>星娥一去後<hi>星娥謂織女</hi>月姊更<lb/>
來無<hi>月姊注見上巻</hi>寡鵠<hi>英華作鶴鵠/鶴古通用</hi>迷蒼壑<hi>列女傳陶嬰夫死守義作歌曰</hi>
<hi>悲夫黄鵠之早歌兮七年不雙</hi>羈凰怨翠梧<hi>瑞應圖雄曰鳳雌曰凰羈凰即覊雌也</hi>惟應<lb/>
碧桃下方朔是狂夫<hi>東方朔偷桃事見前</hi>
　　　七月二十九日崇讓宅讌作<lb/>
露如微霰下前池月<hi>西谿叢語作風</hi>過廻塘萬竹悲浮世本來<lb/>
多聚散紅蕖何事亦離披悠揚歸夢惟燈見濩落生涯<lb/>
<pb n="KR4c0075_WYG_002-41a"/>
獨酒知豈到白頭長只爾嵩陽松雪有心期<lb/>
　　　贈從兄閬之<lb/>
悵望人間萬事違私書幽夢約忘機荻花村裏魚標在<lb/>
<hi>道源注魚標以白水板為之挿于水際投餌其下魚爭聚焉漁人以籠罩罩之</hi>石蘚庭中鹿跡<lb/>
微幽徑定擕僧共入寒塘好與月相依城中猘<hi>吉器切</hi>犬<lb/>
憎蘭佩<hi>左傳國狗之瘈無不噬也杜預註瘈狂犬也今名猘犬李賀詩嗾犬唁唁相索索䑛掌偏宜佩</hi>
<hi>蘭客</hi>莫損幽芳久不歸<lb/>
　　　呉宫<lb/>
<pb n="KR4c0075_WYG_002-41b"/>
龍檻沈沈水殿清禁門深揜斷人聲呉王宴罷滿宫醉<lb/>
日暮水漂花出城<lb/>
　　　常娥<lb/>
雲母屏風燭影深<hi>雲母屏注見上巻</hi>長河漸落曉星沉常娥應<lb/>
悔偷靈藥碧海青天夜夜心<lb/>
　　　殘花<lb/>
殘花啼露莫留春尖髪誰非怨别人若但揜闗勞獨夢<lb/>
寶釵何日不生塵<lb/>
<pb n="KR4c0075_WYG_002-42a"/>
　　　天津西望<hi>元和郡國志天津橋在河南縣北四里隋大業元年造用大船連以銕鎖</hi>
　　　<hi>南北夾起四樓唐貞觀中更令石工絫方石為脚</hi>
虜馬崩騰忽一狂翠華無不到東方天津西望腸真斷<lb/>
滿眼秋波出苑墻<lb/>
　　　西亭<lb/>
此夜西亭月正圓疎簾相伴宿風烟梧桐莫更翻清露<lb/>
孤鶴從來不得眠<lb/>
　　　憶住<hi>一作匡</hi>一師<lb/>
<pb n="KR4c0075_WYG_002-42b"/>
無事經年别逺公<hi>髙僧傳慧逺本姓賈氏雁門樓煩人因秦亂來遊于晉居廬阜三十餘年</hi>
<hi>化兼道俗</hi>帝城鐘曉憶西峰爐烟消盡寒燈晦童子開門雪<lb/>
滿松<lb/>
　　　昨夜<lb/>
不辭鶗鴂妬年芳但惜流塵暗燭房<hi>劉鑠詩堂上流塵生</hi>昨夜西<lb/>
池凉露滿桂花吹斷月中香<lb/>
　　　海客<lb/>
海客乗槎上紫氛<hi>劉楨詩奮翅凌紫氛</hi>星娥罷織一相聞只應不<lb/>
<pb n="KR4c0075_WYG_002-43a"/>
憚牽牛妬聊用支機石贈君<hi>集林昔有人尋河源見婦人浣紗問之曰此天河也</hi>
<hi>乃與一石而歸問嚴君平君平曰此織女支機之石</hi>
　　　初食笋呈座中<lb/>
嫩籜香苞初出林於陵論價重如金<hi>齊乗於陵在長山縣二十五里即陳</hi>
<hi>仲子所居</hi>皇都陸海應無數<hi>漢書秦地有鄠杜竹林南山檀妬號陸海</hi>忍剪凌雲<lb/>
一寸<hi>一作片</hi>心<lb/>
　　　早起<lb/>
風露澹清晨簾間獨起人鸎花啼又笑畢竟是誰春<lb/>
<pb n="KR4c0075_WYG_002-43b"/>
　　　寄蜀客<lb/>
君到臨卭問酒壚近來還有長卿無金徽却是無情物<lb/>
不許文君憶故夫<lb/>
　　　行至金牛驛寄興元渤海尚書<hi>元和郡國志梁州金牛縣武徳</hi>
　　　<hi>二年置取五丁力士石牛出金為名唐書興元元年升漢中郡為興元府山南西道治焉渤海</hi>
　　　<hi>尚書以義山所作狀考之乃髙元裕也元裕㑹昌中為京兆尹大中初為刑部尚書但新舊史</hi>
　　　<hi>本傳及除官制辭並云出為山南東道節度使非興元也豈元裕自山南西道改東道而史失</hi>
　　　<hi>書乎俟再詳</hi>
<pb n="KR4c0075_WYG_002-44a"/>
樓上春雲水底天五雲章色破巴牋<hi>道源注唐書韋陟使侍妾掌五采箋</hi>
<hi>裁答授意陟惟署名自謂所書陟字若五朶雲杜甫詩巴牋染翰光</hi>諸生個個王恭柳<hi>晉書</hi>
<hi>王恭美姿儀人目之曰濯濯如春月柳</hi>從事人人庾杲蓮<hi>注見前</hi>六曲屏風<lb/>
江雨急<hi>六曲屏注見上巻</hi>九枝燈檠<hi>去/聲</hi>夜珠圓<hi>王筠燈檠詩百花曜九枝</hi>深<lb/>
慚走馬金牛路驟和陳王白玉篇<hi>白玉篇今子建集不載疑逸</hi>
　　　深樹見一顆櫻桃尚在<lb/>
髙桃留晚實尋得小庭南矮墮緑雲髻<hi>古今注墮馬髻今無復作者倭</hi>
<hi>堕髻一云墮馬之餘形也古樂府頭上倭墮髻</hi>欹危紅玉簪惜堪充鳳食痛已<lb/>
<pb n="KR4c0075_WYG_002-44b"/>
被鸎含<hi>注見上巻</hi>越鳥誇香荔齊名亦未甘<lb/>
　　　細雨<lb/>
帷飄白玉堂簟巻碧牙牀楚女當時意蕭蕭髪彩<hi>一作影</hi>
凉<lb/>
　　　歌舞<lb/>
遏雲歌響清<hi>列子薛譚學謳于秦青一日辭歸青餞于郊衢撫節悲歌聲振林木響遏行雲</hi>廻<lb/>
雪舞腰輕<hi>廻雪注見前</hi>只要君流盻君傾國自傾<lb/>
　　　海上<lb/>
<pb n="KR4c0075_WYG_002-45a"/>
石橋東望海連天<hi>始皇石橋事見上巻</hi>徐福空來不得仙<hi>仙傳拾遺徐福</hi>
<hi>字君房秦始皇時聞東海中祖洲上有不死之草生瓊田中一名養神芝始皇乃遣福及童男女各三千人乗</hi>
<hi>樓船入海尋祖洲不返</hi>直遣麻姑與搔背<hi>列仙傳麻姑降蔡經家經見麻姑手似鳥爪心</hi>
<hi>言背大癢時得此爪以爬背當佳也王方平知經心言使人牽經鞭之曰麻姑神人也汝何忽謂其爪可爬背</hi>
<hi>乎但見鞭著經背亦不見有人持鞭者方平告經曰吾鞭不可妄得也</hi>可能留命待桑田<lb/>
<hi>桑田注見上巻</hi>
　　　魏侯第東北樓堂郢叔言别聊用書所見成篇<lb/>
暗樓連夜閣不擬為黄昏未必斷别淚何曽妨夢魂疑<lb/>
<pb n="KR4c0075_WYG_002-45b"/>
穿花逶迤<hi>叶上聲○説文逶迤衺去貌</hi>漸近火温黁<hi>奴昆切○皮日休桃花賦或温</hi>
<hi>黁而可薰或矮媠而莫持</hi>海底翻無水仙家却有邨鎖香金屈戍<hi>道源</hi>
<hi>注梁簡文詩織成屏風金屈戍李賀詩屈戍銅鋪銷阿甄輟耕録今人家忩户設鉸名曰環鈕即古金鋪之遺</hi>
<hi>意北方謂之屈戍</hi>帶酒玉崑崙<hi>摭異記物之異者有龍腦香崑崙子記事珠宇文卓方執崑崙</hi>
<hi>玉盞聽左丞檀超髙談不覺墮地按唐人小説多名奴子為崑崙玉崑崙乃玉刻人形作器玩耳</hi>羽白<lb/>
風交扇冰清月映<hi>一作印</hi>盆舊歡塵自積新嵗電猶奔霞<lb/>
綺空留段<hi>謝眺詩餘霞散成綺</hi>雲峰不帶根<hi>雲根注見上巻</hi>念君千里舸<lb/>
江草漏燈㾗<lb/>
<pb n="KR4c0075_WYG_002-46a"/>
　　　白雲夫舊居<lb/>
平生誤識白雲夫再到仙簷憶酒壚牆外萬株人絶跡<lb/>
夕陽惟照欲棲烏<lb/>
　　　同學彭道士參寥<lb/>
莫羡仙家有上真<hi>真誥列羽服之上真</hi>仙家暫謫亦千春月中桂<lb/>
樹髙多少試問西河斫樹人<hi>酉陽雜爼月中桂髙五百丈下有一人常研之樹創</hi>
<hi>隨合人姓呉名剛西河人學仙有過謫令伐樹</hi>
　　　到秋<lb/>
<pb n="KR4c0075_WYG_002-46b"/>
扇風淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>簟流離<hi>一作灕○簟竹席流離簟文也魯靈光殿賦流離爛漫濟曰皆光色貌</hi>
萬里南雲滯所思<hi>陸機賦指南雲以寄欽</hi>守到清秋還寂寞葉丹<lb/>
苔碧閉門時<lb/>
　　　華師<lb/>
孤鶴不睡雲無心衲衣笻杖來西林<hi>西林注見上巻</hi>院門晝鎖<lb/>
廻廊靜秋日當堦柿葉隂<lb/>
　　　華嶽下題西王母廟<lb/>
神仙有分豈闗情八馬虚隨落日行<hi>謂穆王八駿</hi>莫恨名姬<lb/>
<pb n="KR4c0075_WYG_002-47a"/>
中夜沒<hi>穆天子傳天子遊于河濟盛君獻女王為盛姬築臺砌之以玉天子西征至𤣥池之上乃奏樂</hi>
<hi>三日終是日樂池盛姬亡天子嬪姬于榖丘之廟𦵏于樂池之南郡國志濮州璧玉臺穆天子為盛姬所造也</hi>
<hi>今旁地猶多珉石白居易李夫人詩君不見穆王三日哭重璧臺前傷盛姬</hi>君王猶自不長<lb/>
生<lb/>
　<hi>按唐書武宗王才人善歌舞狀纎頎頗類帝每畋苑中才人必從袍而騎佼服光侈觀者莫知孰為帝也</hi>
　<hi>帝惑方士説欲餌藥長生後寖不豫才人獨憂之及大漸才人悉取所常貯散遺宫中審帝已崩即日經</hi>
　<hi>幄下義山此詩豈有感其事而發歟</hi>
　　　過華清内廐門<lb/>
<pb n="KR4c0075_WYG_002-47b"/>
華清别館閉黄昏碧草悠悠内廐門自是明時不巡幸<lb/>
至今青海有龍孫<hi>青海馬龍種也注詳上巻</hi>
　　　樂遊原<hi>注見上巻</hi>
萬樹鳴蟬隔岸虹樂遊原上有西風羲和自趁<hi>一作是</hi>虞<lb/>
泉宿<hi>廣雅日御曰羲和淮南子日薄于虞泉是謂黄昏</hi>不放斜陽更向東<lb/>
　　　贈荷花<lb/>
世間花葉不相倫花入金盆葉作塵惟有緑荷紅菡萏<lb/>
巻舒開合任天真此荷此葉常相映翠减紅衰愁殺人<lb/>
<pb n="KR4c0075_WYG_002-48a"/>
　　　丹丘<hi>楚詞仍羽人于丹丘兮留不死之舊鄉拾遺記丹丘千年一燒至聖之君以為大瑞</hi>
青女丁寧結夜霜羲和辛苦送朝陽丹丘萬里無消息<lb/>
幾對梧桐憶鳳凰<lb/>
　　　房君珊瑚散<hi>道源注陳藏器本草珊瑚生石嵓下刺刻之汁流如血以金投之為</hi>
　　　<hi>丸名金漿以玉投之為玉髓久服長生篋中方治七八歳小兒眼有麩翳未堅不可妄傅藥宜</hi>
　　　<hi>㸃珊瑚散細研如粉每日少少㸃之三日立愈</hi>
不見姮<hi>一作常</hi>娥影清秋守月輪月中閑杵臼桂子搗成<lb/>
塵<hi>南部新書杭州靈隱山多桂寺僧云是月中種也至今中秋夜往往有子墜</hi>
<pb n="KR4c0075_WYG_002-48b"/>
　　　小桃園<lb/>
竟日小桃園休寒亦未暄坐鸎當酒重送客出墻繁啼<lb/>
久艶粉薄舞多香雪翻猶憐未圓月先出照黄昏<lb/>
　　　嘲櫻桃<lb/>
朱實鳥含盡青樓人未歸南園無限樹獨自葉如幃<hi>陸機</hi>
<hi>詩密葉成翠幄</hi>
　　　和張秀才落花有感<lb/>
晴暖感餘芳紅苞雜絳房落時猶自舞掃後更聞香夢<lb/>
<pb n="KR4c0075_WYG_002-49a"/>
罷收羅薦<hi>羅薦注見上巻</hi>仙歸勅玉箱<hi>漢武内傳武帝𦵏茂陵冡中先有一玉箱一玉</hi>
<hi>杖是西胡康渠王所獻真誥侍女皆青綾衣捧赤玉箱二枚青帶束絡之</hi>廻腸九<hi>一作久非</hi>廻後<lb/>
猶有剰廻腸<lb/>
　　　代越公房妓嘲徐公主<hi>古今詩話陳太子舎人徐徳言尚樂昌公主陳</hi>
　　　<hi>政衰徳言謂主曰以君之才容國亡必入豪家倘情縁未斷猶期再見乃破一鏡人執其半約</hi>
　　　<hi>他日以正月望日賣于都市及陳亡主果歸楊素徳言訪于都市有蒼頭賣半鏡者大髙其價</hi>
　　　<hi>徳言引至旅邸言其故出半鏡以合之仍題詩曰鏡與人俱去鏡歸人未歸無復姮娥影空留</hi>
　　　<hi>明月輝主得詩悲泣不食素知之召徳言至還其妻因命主賦詩口占曰今日何遷次新官對</hi>
<pb n="KR4c0075_WYG_002-49b"/>
　　　<hi>舊官笑啼俱不敢方信作人難</hi>
笑啼俱不敢幾欲是吞聲遽遣離琴怨都由半鏡明應<lb/>
防啼與笑微露淺深情<lb/>
　　　代貴公主<lb/>
芳條得意紅飄落忽西東分逐春風去風廻得故叢明<lb/>
朝金井<hi>一作含新</hi>露始看憶春風<lb/>
　　　鳳<lb/>
萬里峰巒歸路迷未判<hi>拚同</hi>容彩借山雞<hi>南越志曽城縣多鵕䴊鵕䴊山</hi>
<pb n="KR4c0075_WYG_002-50a"/>
<hi>雞也光色鮮明五彩炫燿○言彩鳳非山雞之比</hi>新春定有將雛樂<hi>晉書樂志呉歌雜曲</hi>
<hi>一曰鳳將雛</hi>阿閣華池兩處棲<hi>帝王世紀黄帝時鳳皇巢于阿閣韓詩外傳齊景公出弋</hi>
<hi>昭華之池</hi>
　　　昭肅皇帝挽歌辭三首<hi>唐書武宗㑹昌六年崩謚至道昭肅孝皇帝𦵏</hi>
　　　<hi>端陵</hi>
九縣懷雄武<hi>後漢書九縣飈囘</hi>三靈仰睿文<hi>三靈注見前</hi>周王傳叔<lb/>
父<hi>唐書武宗諱瀍始封潁王開成五年立為皇太弟廢太子成美為陳王</hi>漢后重神君<hi>漢郊</hi>
<hi>祀志上求神君舎之上林中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏館神君者長陵女子以乳死見神于先後宛若宛若祠之其室及上即位置</hi>
<pb n="KR4c0075_WYG_002-50b"/>
<hi>祠内中聞其言不見其人云按通鑑㑹昌三年築望仙觀于禁中五年又築望仙臺于南郊故用此事</hi>玉<lb/>
律朝驚露<hi>後漢律厯志候氣之法殿中用玉律十二惟二至乃候靈臺用竹律六寸</hi>金莖夜<lb/>
切雲<hi>金莖注見上巻楚詞冠切雲之崔嵬</hi>笳簫凄欲斷無復咏横汾<hi>漢武秋風</hi>
<hi>詞泛樓船兮濟汾河横中流兮揚素波</hi>
玉塞驚宵析<hi>出塞從玉門闗故曰玉塞王勃賦金山之㫁鶴玉塞之驚鴻唐書㑹昌三年正月河</hi>
<hi>東節度使劉沔大破囘鶻于殺胡山迎太和公主以歸故曰驚宵析</hi>金橋罷舉烽<hi>按此語謂平劉</hi>
<hi>稹之叛義山李衛公集序天井雄闗金橋故地跨揺河北倚脅山東適有軍書果聞戎㨗可證金橋在上黨呉</hi>
<hi>融有金橋感事詩即此地也鼔吹注乃云洛陽橋名大誤</hi>始巢阿閣鳳旋駕鼎湖龍<lb/>
<pb n="KR4c0075_WYG_002-51a"/>
<hi>鼎湖龍注見前</hi>門咽通神鼓<hi>樂志凡天神之類皆以雷鼓地祗之類皆以靈鼔人鬼之類皆以路</hi>
<hi>鼓</hi>樓凝警夜鐘<hi>用景陽/鐘事</hi>小臣觀吉從猶誤欲東封<hi>陳後主詩</hi>
<hi>願上東封書</hi>
莫驗昭華琯<hi>一作管○尚書大傳堯致舜天下贈以昭華之玉西京雜記髙祖初入咸陽宫周行</hi>
<hi>府庫有玉笛長二尺三寸二十六孔吹之則見車馬山林隱鱗相次吹息亦不復見銘曰昭華之琯</hi>虚傳<lb/>
甲帳神<hi>甲帳注見上巻</hi>海迷求藥使<hi>史記始皇使徐市等入海求諸仙人及不死之藥漢</hi>
<hi>書武帝遣方士入海求蓬萊安期生之屬而事化丹砂諸藥齊為黄金</hi>雪隔獻桃人<hi>拾遺記西</hi>
<hi>王母進穆王嵰州甜雪嵰州去玉門二千里地多寒雪獻桃注見前</hi>桂寢青雲斷<hi>漢書上令長安</hi>
<pb n="KR4c0075_WYG_002-51b"/>
<hi>作飛亷桂館使公孫卿持節設具而候神人</hi>松扉白露新<hi>符子堯曰余坐華殿之上森然而松</hi>
<hi>生于楝立櫺扉之内霏然而雲生于牖</hi>萬方同象鳥<hi>帝王世紀舜𦵏蒼梧下有羣象嘗為之耕</hi>
<hi>水經注禹崩于會稽因𦵏之有鳥來為之耘春抜其根秋啄其穢</hi>舉慟滿<hi>一作淨</hi>秋塵<lb/>
　　　梓州罷吟寄同舎<lb/>
不揀花朝與雪朝五年從事霍嫖姚<hi>漢書霍去病為嫖姚校尉按師古音</hi>
<hi>嫖頻妙反姚羊召反服䖍音飄揺後人多從之</hi>君縁接座交珠履<hi>史記楚春申君上客三千</hi>
<hi>人皆躡珠履</hi>我為分行近翠翹<hi>翠翹注見上巻</hi>楚雨含情皆有託漳<lb/>
濵臥病竟無憀長吟逺下燕臺去惟有衣香染未銷<lb/>
<pb n="KR4c0075_WYG_002-52a"/>
　　　無題二首<lb/>
鳳尾香羅薄幾重碧文圓頂夜深縫扇裁月魄羞難掩<lb/>
<hi>班媫妤詩裁為合歡扇團團似明月樂府團扇郎歌憔悴無復理羞與郎相見</hi>車走雷聲語未<lb/>
通<hi>長門賦雷隱隱而響起兮聲象君之車音</hi>曽是寂寥金燼暗<hi>徐彦伯詩玉盤紅淚滴金</hi>
<hi>燼彩光圓</hi>斷無消息石榴紅<hi>道源注梁元帝烏棲曲芙蓉為帶石榴裙</hi>斑騅只繫<lb/>
垂楊岸<hi>斑騅注見上巻</hi>何處西南任好風<lb/>
重幃深下莫愁堂臥後清宵細細長神女生涯原是夢<lb/>
小姑居處本無郎<hi>原注古詩有小姑無郎之句○古樂府青溪小姑曲開門白水側近橋梁</hi>
<pb n="KR4c0075_WYG_002-52b"/>
<hi>小姑所居獨處無郎呉均續齊諧記會稽趙文韶宋元嘉為東宫扶侍廨在青溪中橋秋夜步月忽有青衣詣</hi>
<hi>門相問須臾女郎至年可十八九許容色絶妙顧青衣取箜篌鼔之留連宴寢將旦别去以金簪遺文韶明日</hi>
<hi>于青溪廟中得之乃知昨所見青溪神女也劉敬叔異苑青溪小姑蔣子文第三妹也楊烱少姨廟碑虞帝二</hi>
<hi>妃湘水之波瀾未歇蔣侯三妹青溪之軌跡可尋</hi>風波不信菱枝弱月露誰教<lb/>
桂葉香直道相思了無益未妨惆悵是清狂<lb/>
　　　病中早訪招國李十將軍遇挈家遊曲江<lb/>
十頃平波溢岸清病來惟夢此中行相如未是真消渴<lb/>
猶放沱江過錦城<hi>漢書沱水在蜀郡郫縣西東入大江其一在汶江縣西南東入江</hi>
<pb n="KR4c0075_WYG_002-53a"/>
　　　昨日<lb/>
昨日紫姑神去也<hi>注見前</hi>今朝青鳥使來賖<hi>注見上巻</hi>未容言<lb/>
語還分散少得團圓足怨嗟二八月輪蟾影破<hi>鮑照玩月詩三</hi>
<hi>五二八時千里與君同</hi>十三絃柱雁行斜<hi>急就篇注箏瑟類也本十二絃今則十三通典</hi>
<hi>絃柱擬十二月十三則閏月也</hi>平明鐘後更何事笑倚墻邊<hi>一作匡</hi>梅樹<lb/>
花<lb/>
　　　櫻桃花下<lb/>
流鸎舞蝶兩相欺不取花芳正結時他日未開今日謝<lb/>
<pb n="KR4c0075_WYG_002-53b"/>
嘉辰長短是參差<lb/>
　　　故驛迎弔故桂府常侍有感<hi>按舊唐書大中元年二月以給事中</hi>
　　　<hi>鄭亞為御史中丞桂管防禦觀察使二年正月以李徳裕坐累責授循州刺史未幾卒此云常</hi>
　　　<hi>侍或後來贈官</hi>
饑烏翻樹晚雞啼泣過秋原沒馬泥二紀征南恩與舊<lb/>
此時丹旐玉山西<hi>丹旐銘旌也王褒送𦵏詩丹旐書空位玉山即藍田山注見上巻</hi>
　　　槿花<lb/>
風露凄凄秋景繁可憐榮落在朝昏未央宫裏三千女<lb/>
<pb n="KR4c0075_WYG_002-54a"/>
<hi>漢武故事上起光明宫發燕趙美女三千人充之建章未央長樂三宫皆輦道相屬</hi>但保紅顔莫<lb/>
保恩<lb/>
　　　暮秋獨遊曲江<lb/>
荷葉生時春恨生<hi>一作起</hi>荷葉枯時秋恨成深知身在情<lb/>
長在悵望江頭江水聲<lb/>
　　　任𢎞農尉獻州刺史乞假還京<hi>唐書𢎞農縣屬虢州貞觀八年</hi>
　　　<hi>徙州治𢎞農本傳調補𢎞農尉以活獄忤觀察使孫簡將罷去此詩當在是時作</hi>
黄昏封印㸃刑徒愧負荆山入座隅<hi>按地志荆山非一處此乃𢎞農郡之</hi>
<pb n="KR4c0075_WYG_002-54b"/>
<hi>荆山也注詳上巻</hi>却羡卞和雙刖足<hi>因荆山而用卞和事其實卞和泣玉乃楚之荆山古</hi>
<hi>人用事不甚泥</hi>一生無復沒階趨<lb/>
　　　贈勾芒神<hi>月令注少皥氏子重為木官曰勾芒疏云木初生而有芒角也</hi>
佳期不定春期賖春物夭閼興咨嗟願得勾芒索青女<lb/>
不教容易損年華<lb/>
　　　無愁果有愁曲北齊歌<hi>無愁注見上巻曲名縁起未詳</hi>
東有青龍西白虎<hi>禮記行前朱雀而後𤣥武左青龍而右白虎</hi>中含福星包<lb/>
世度<hi>道源注雲笈七籖包括世度璇璣照明</hi>玉壺渭水笑清潭<hi>渭水本清玉壺納之</hi>
<pb n="KR4c0075_WYG_002-55a"/>
鑿天不到牽牛處<hi>開鑿天荒無所不至特不及河漢耳</hi>騏驎<hi>一作麒麟</hi>踏雲天<lb/>
馬獰<hi>山海經馬成之山有獸焉狀如白犬而黒頭見人則飛名曰天馬</hi>牛山撼碎珊瑚<lb/>
聲<hi>括地志牛山在臨淄縣南十里即齊景公所遊僧齊已詩昔年曽夢涉蓬瀛惟聞撼動珊瑚聲</hi>秋娥<lb/>
㸃滴不成淚十二玉樓無故釘<hi>按史齊文宣造三臺窮極靡侈故以十二玉樓</hi>
<hi>擬之</hi>推烟唾月抛千里十番<hi>去/聲</hi>紅桐一行<hi>音/杭</hi>死<hi>道源注酉陽雜爼南</hi>
<hi>中桐花有深紅色者</hi>白楊别屋鬼迷人<hi>陳藏器本草白楊北土極多人種墟墓間樹大皮白</hi>
空留暗記如蠶紙<hi>道源注何延之蘭亭記羲之遊山隂蘭亭修禊揮毫製序興樂而書用蠶</hi>
<hi>繭紙鼠鬚筆遒媚勁健絶代更無</hi>日暮西風牽短絲<hi>短絲鬢絲也李賀詩寒緑幽風生短</hi>
<pb n="KR4c0075_WYG_002-55b"/>
<hi>絲</hi>血凝血散今誰是<hi>推烟唾月以下言人已離物已死蕭蕭白楊徒記其人于蠶紙耳血</hi>
<hi>凝血散生死相乗是果不能無愁也</hi>
　<hi>義山集中此等詩全學李長吉</hi>
　　　房中曲<lb/>
薔薇泣幽素<hi>劉子春花含日似笑秋露泫葉如泣</hi>翠帶花錢小嬌郎癡若<lb/>
雲抱日西簾曉枕是龍宫石<hi>玉堂閒話息壤記云禹堙洪水至荆州見有海眼氾</hi>
<hi>溢無垠禹乃鐫石造龍之宫室寘于穴中以塞其水脈</hi>割得秋波色<hi>李賀詩一雙瞳人剪秋水</hi>
玉簟失柔膚<hi>李白詩拂拭青玉簟</hi>但見䝉羅碧<hi>䝉羅是䝉彼縐絺之䝉祖詠詩碧羅</hi>
<pb n="KR4c0075_WYG_002-56a"/>
<hi>䝉天閣</hi>憶得前年春未語含悲辛歸來已不見錦瑟長於<lb/>
人今日澗底松明日山頭檗<hi>説文檗黄木也味苦古樂府黄檗向春生苦心隨日</hi>
<hi>長又曰髙山種芙蓉復經黄檗塢</hi>愁到天池<hi>一作地</hi>翻相看不相識<lb/>
　　　齊梁晴雲<hi>道源注效齊梁體賦晴雲也</hi>
緩逐烟波起如妬柳緜飄故臨飛閣度欲入迥陂銷縈<lb/>
歌憐畫扇敞景弄柔條更奈<hi>一作耐</hi>天南位牛渚宿殘宵<lb/>
<hi>牛渚牽牛渚也</hi>
　　　效徐陵體贈更衣<lb/>
<pb n="KR4c0075_WYG_002-56b"/>
密帳真<hi>一作珍</hi>珠絡<hi>道源注杜陽雜編同昌公主堂中設連珠之帳外國傳斯條國王作白珠</hi>
<hi>交結帳</hi>温幃翡翠裝<hi>招魂翡幃翠幬飾髙堂些</hi>楚腰知便寵宫眉正鬭<lb/>
强結帶懸梔子<hi>本草梔子花六出甚芬香俗説即西域薝蔔花也梁徐悱妻劉氏詩同心何處</hi>
<hi>恨梔子最闗人</hi>繡領刺鴛鴦<hi>漢書廣川王厺姬為厺刺方領繡晉灼曰今之婦人直領也繡為方</hi>
<hi>領上刺作黼黻文費㫤𢷬衣詩方繡領間斜</hi>輕寒衣省夜金斗熨沉香<lb/>
　　　又效江南曲<hi>古今樂録梁武帝改西曲製江南上雲樂十四曲江南弄七曲</hi>
郎船安兩槳<hi>樂府莫愁樂艇子打兩槳</hi>儂舸動雙橈<hi>方言南楚江湖船大謂之舸楫</hi>
<hi>謂之撓</hi>掃黛開宫額<hi>飛燕外傳為薄眉號逺山黛烟花記煬帝日給宫人螺子黛五斛</hi>裁<lb/>
<pb n="KR4c0075_WYG_002-57a"/>
裙約楚腰乖期方積思臨酒欲拌<hi>拚同</hi>嬌莫以採菱唱<hi>一作</hi>
<hi>曲○江南弄七曲五曰採菱</hi>欲羡秦臺簫<lb/>
　　　月夜重寄宋華陽姊妹<lb/>
偷桃竊藥事難兼<hi>偷桃方朔事竊藥嫦娥事俱見上巻</hi>十二城中鎖彩蟾<lb/>
應共三英同夜賞<hi>王勃啓葉□三英尚隔黄衣之夢</hi>玉樓仍是水精簾<lb/>
<hi>宋之問明河篇水精簾外轉逶迤</hi>
　　　訪人不遇留别館<lb/>
卿卿不惜鎖忩春<hi>世説王安豐婦常卿安豐曰憐卿愛卿是以卿卿</hi>去作長楸<lb/>
<pb n="KR4c0075_WYG_002-57b"/>
走馬身<hi>曹植詩走馬長楸間</hi>閒倚繡簾吹柳絮日髙深院斷無人<lb/>
　　　雨中長樂水館送趙十五滂不及<lb/>
碧雲東去雨雲西苑路髙髙驛路低秋水緑蕪終盡分<lb/>
夫君太騁錦障泥<hi>錦障泥注見上巻</hi>
　　　汴上送李郢之蘇州<hi>唐書李郢字楚望大中進士第為侍御史九國志郢</hi>
　　　<hi>長安人唐末避亂嶺表有集一巻</hi>
人髙詩苦滯夷門<hi>史記侯嬴年七十家貧為大梁夷門監</hi>萬里梁王有舊<lb/>
園<hi>西京雜記梁孝王好宫室苑囿之樂築兔園園有雁池池間有鶴洲鳬渚</hi>烟幌自應憐白<lb/>
<pb n="KR4c0075_WYG_002-58a"/>
紵<hi>一作苧○宋書樂志白苧舞詞有巾袍之言紵本呉地所出宜是呉舞也唐六典江南道常湖等州貢白</hi>
<hi>紵</hi>月樓誰伴詠黄昏露桃塗頰依苔井<hi>北史盧士深妻崔氏有才學春</hi>
<hi>日以桃花靧兒面作靧面辭梁簡文帝桃花詩飛花入露井</hi>風柳誇腰住水村<hi>柳腰注見</hi>
<hi>上巻</hi>蘇小小墳今在否<hi>樂府廣題蘇小小錢塘名娼也南齊時人呉地記嘉興縣前有晉妓</hi>
<hi>蘇小小墓按唐志嘉興縣屬蘇州此故及之</hi>紫蘭香徑與招魂<lb/>
　　　贈鄭讜處士<lb/>
浪跡江湖白髪新浮雲一片是吾身<hi>維摩經是身如浮雲須臾變滅</hi>寒<lb/>
歸山觀隨碁<hi>一作棊</hi>局暖入汀洲逐釣輪<hi>一作綸○江賦或揮輪于懸碕</hi>
<pb n="KR4c0075_WYG_002-58b"/>
<hi>善曰輪釣輪也</hi>越桂留烹張翰鱠<hi>南越有桂林故曰越桂吕氏春秋和之美者陽樸之薑招</hi>
<hi>揺之桂越駱之菌晉書張翰見秋風起思呉中蓴羮鱸魚鱠遂命駕而歸</hi>蜀薑供煮陸機蓴<lb/>
<hi>道源注搜神記左慈少有神道嘗在曹公座公曰今日髙㑹所少者松江鱸魚為鱠慈求銅盤貯水釣于盤中</hi>
<hi>引一鱸魚出公曰今既得鱸恨無蜀中薑耳慈曰亦可得也公恐其近路買因曰吾有使至蜀買錦可勅使増</hi>
<hi>市二端須臾還得生薑歳餘使還果増二端問之曰某月某日見人于肆下以公勅故増耳世説陸機詣王武</hi>
<hi>子武子前置數斛羊酪指以示陸曰卿江東何以敵此陸曰有千里蓴羮但未下鹽豉耳</hi>相逢一笑<lb/>
憐疎放他日扁舟有故人<lb/>
　　　復至裴明府所居<lb/>
<pb n="KR4c0075_WYG_002-59a"/>
伊人卜築自幽深桂巷杉籬不可尋柱上雕蟲對書字<lb/>
<hi>揚子雕蟲篆刻壯夫不為説文序六曰鳥蟲書所以書旛信也白帖蟲書即蝌蚪書</hi>槽中秣馬仰<lb/>
聽琴<hi>荀子伯牙鼔琴而六馬仰秣</hi>求之流輩豈易得行矣闗山方獨<lb/>
吟賖取松醪一斗酒與君相伴灑煩襟<lb/>
　　　覽古<lb/>
莫恃金湯忽太平草間霜露古今情空糊<hi>一作存</hi>赬壤真<lb/>
何益<hi>蕪城賦糊赬壤以飛文注糊粘也赬壤赤土也以粘和之飾壁故曰飛文</hi>欲舉黄旗竟<lb/>
未成<hi>呉志孫權傳陳紀曰舊説黄旗紫葢運在東南哀江南賦昔之虎踞龍蟠加以黄旗紫氣莫不隨狐</hi>
<pb n="KR4c0075_WYG_002-59b"/>
<hi>兔而窟穴與風塵而殄瘁</hi>長樂瓦飛隨水逝<hi>道源注南史宋廢帝景和元年以東府城為未</hi>
<hi>央宫以石頭城為長樂宫</hi>景陽鐘墮失天明<hi>景陽鐘見前</hi>廻頭一弔箕山<lb/>
客始信逃堯不為名<lb/>
　　　子初郊墅<lb/>
看山對酒君思我聽鼓離城我訪君臘雪已添墻下水<lb/>
齋鐘不散檻前雲隂移竹柏濃還淡歌雜漁樵斷更聞<lb/>
亦擬村南買烟舎子孫相約事耕耘<lb/>
　　　漢南書事<hi>通鑑大中三年二月吐蕃秦原安樂三州及石門等七闗來降詔涇原靈</hi>
<pb n="KR4c0075_WYG_002-60a"/>
　　　<hi>武鳳翔邠寕振武皆出兵應援又募百姓墾闢三州七闗土田將吏營田者官給牛及種糧其</hi>
　　　<hi>山南劒南沒蕃州縣亦令收復四年秋八月發諸道兵討黨項連年無功戍饋不已上頗厭用</hi>
　　　<hi>兵此詩乃作于其時也</hi>
西師萬衆幾時廻哀痛天書近已裁文吏何曽重刀筆<lb/>
<hi>漢書贊蕭何曹參皆起秦刀筆吏</hi>將軍猶自舞輪臺<hi>漢西域傳自燉煌西至鹽澤往往起</hi>
<hi>亭而輪臺渠犁皆有田卒數百人置使者校尉領䕶以給使外國者輪臺在車師國西北千餘里渠犁在輪臺</hi>
<hi>東北</hi>幾時拓土成王道從古窮兵是禍胎陛下好生千萬<lb/>
夀<hi>樂府射烏辭陛下夀萬年臣為二千石</hi>玉樓長御白雲杯<lb/>
<pb n="KR4c0075_WYG_002-60b"/>
　　　當句有對<lb/>
密邇<hi>一作爾</hi>平陽接上蘭<hi>道源注三輔黄圖有平陽封宫又漢書平陽侯曹夀尚帝姊號</hi>
<hi>平陽主李適詩歌舞平陽第園亭沁水林西京賦正壘壁乎上蘭師古曰上蘭觀名在上林中徐陵詩欲知迷</hi>
<hi>下蔡先將過上蘭</hi>秦樓鴛瓦漢宫盤<hi>鄴中記鄴都銅雀臺皆鴛鴦瓦梁昭明太子詩日麗</hi>
<hi>鴛鴦瓦</hi>池光不定花光亂日氣初涵露氣乾但覺游蜂饒<lb/>
舞蝶豈知孤鳳憶離鸞三星自轉三山逺<hi>詩三星在天注心星也昏</hi>
<hi>見東方三神山在海上</hi>紫府程遥碧落寛<hi>紫府碧落注俱見上巻</hi>
　　　井絡<lb/>
<pb n="KR4c0075_WYG_002-61a"/>
井絡天彭一掌中<hi>河圖括地象岷山之精上為井絡帝以建昌神以㑹福水經注李氷為蜀</hi>
<hi>守見氐道縣有天彭山兩峯相對其形如闕謂之天彭門亦曰天彭闕</hi>漫誇天設劒為峰<lb/>
<hi>舊唐書劒州劒門縣界大劒山即梁山也其北三十里有小劒山元和郡國志其山峭壁千丈下瞰絶𡼏作飛</hi>
<hi>閣以通行旅</hi>陣圖東聚燕<hi>當作/䕫</hi>江口<hi>晉書初諸葛亮造八陣圖于魚復平沙上纍石</hi>
<hi>為八行相去二文桓温見之曰此常山蛇勢也荆州圖副永安宫南一里渚下平磧上有孔明八陣圖聚細石</hi>
<hi>為之各髙五丈廣十圍厯然碁布縱横相當中間相去九尺正中間南北巷悉方廣五尺凡六十四聚或為人</hi>
<hi>散亂及為夏水所沒冬時水退依然如故寰宇記八陣圖有奉節縣西南七里燕江無考必䕫字之訛㸃畫相</hi>
<hi>近耳</hi>邊柝西懸雪嶺松<hi>雪嶺注/見上巻</hi>堪歎<hi>一作/笑</hi>故君成杜宇<hi>注見</hi>
<pb n="KR4c0075_WYG_002-61b"/>
<hi>上巻</hi>可能先主是真龍<hi>呉志周瑜曰劉備非久為人用者恐蛟龍得雲雨終非池中物也</hi>
將來為報姦雄輩莫向金牛訪舊蹤<hi>十三州志秦惠王未知蜀道乃刻石</hi>
<hi>五頭置金于尾下言此天牛能糞金蜀人信之令五丁共引牛成道致之成都秦因使張儀伐之通志金牛峽</hi>
<hi>在漢中府沔縣西一百七十里</hi>
　　　寫意<lb/>
燕雁迢迢隔上林髙秋望斷正長吟人間路有潼江險<lb/>
<hi>水經注馳水出五婦候亦曰潼水南逕梓潼縣自縣西逕涪城東又南入涪水元和郡國志梓州射洪縣有梓</hi>
<hi>潼水與涪江合流</hi>天外山惟玉壘深<hi>玉壘注見上巻</hi>日向花間留返照<lb/>
<pb n="KR4c0075_WYG_002-62a"/>
雲從城上結層隂三年已制思鄉淚更入新年恐不禁<lb/>
　　　隨師東<hi>通鑑太和元年李同㨗盗據滄景詔烏重𦙍王智興康志睦史憲誠李載義李</hi>
　　　<hi>聽張璠各率本道兵討之二年九月命諸軍進討王庭湊十月憲誠及同㨗戰于平原屢敗之</hi>
　　　<hi>載義又敗之于長蘆柳公濟敗庭湊于新樂又敗之于博野劉從諫又敗之于昭慶時諸軍討</hi>
　　　<hi>同㨗久未成功每有小勝則虚張首虜以邀厚賞朝廷竭力奉之饋運不給滄州喪亂之後骸</hi>
　　　<hi>骨蔽地城空野曠户口什無三四詳詩中語正此時事也</hi>
東征日調萬黄金幾竭中原買鬭心軍令未聞誅馬謖<lb/>
<hi>蜀志建興六年諸葛亮出軍向祁山抜馬謖統大衆在前與魏將張郃戰于街亭為郃所破亮退軍還漢中謖</hi>
<pb n="KR4c0075_WYG_002-62b"/>
<hi>下獄死</hi>㨗書惟是報孫歆<hi>原注平呉之役上言得歆首呉平歆尚在○王隱晉書杜預伐</hi>
<hi>呉軍入樂鄉至都督孫歆帳下生將歆詣預王叡先列得歆頭而預生送歆洛中大笑</hi>但須鸑鷟<lb/>
巢阿閣豈假鴟鴞在泮林<hi>詩翩彼飛鴞集于泮林</hi>可惜前朝𤣥莵<lb/>
郡<hi>漢書武帝元封四年以朝鮮地置樂浪𤣥莵真番臨屯四郡昭帝罷真番築遼東𤣥莵城</hi>積骸成<lb/>
莽陣雲深<hi>按隋焬帝大業中頻年用兵髙麗末二語葢舉往事以諷也</hi>
　　　宋玉<lb/>
何事荆臺百萬家<hi>家語楚王將遊荆臺司馬子期諫方輿勝覽荆臺在監利縣西三十里土</hi>
<hi>洲之南</hi>惟教宋玉擅才華楚辭已不饒唐勒風賦何曽讓<lb/>
<pb n="KR4c0075_WYG_002-63a"/>
景差<hi>宋玉諷賦楚襄王時宋玉休歸唐勒讒之于王又風賦楚襄王遊于蘭臺之宫宋玉景差侍道源注</hi>
<hi>荆楚故事襄王與唐勒景差宋玉遊雲夢之臺王令各賦大言唐勒景差賦不如王意宋玉賦曰方地為輿圓</hi>
<hi>天為葢彎弓掛扶桑長劒倚天外王于是喜賜以雲夢之田</hi>落日渚宫供觀閣<hi>左傳王使</hi>
<hi>子西為商公沿漢沂江將入郢王在渚宫注小洲曰渚郡縣志渚宫楚別宫也一統志在江陵故城東南梁元</hi>
<hi>帝即位渚宫即此</hi>開年雲夢送烟花<hi>沈約與徐勉書開年以來病増慮切</hi>可憐庾<lb/>
信尋荒徑猶得三朝託後車<hi>渚宫故事庾信因侯景之亂自建康遁歸江陵居宋</hi>
<hi>玉故宅北史信先事梁簡文帝後奔江陵元帝除御史中丞聘西魏遂留長安累遷儀同三司周孝閔帝踐阼</hi>
<hi>遷驃騎大將軍三朝謂梁魏周也</hi>
<pb n="KR4c0075_WYG_002-63b"/>
　　　韓同年新居餞韓西迎家室戲贈<hi>韓同年即韓畏之</hi>
籍籍西征萬户侯新縁貴壻起朱樓一名我漫居先甲<lb/>
<hi>易先甲三日唐書諸進士試時務䇿五條帖一大經經策全得者為甲第</hi>千騎君翻在上頭<lb/>
<hi>樂府東方千餘騎夫壻居上頭</hi>雲路招邀廻綵鳳天河迢逓笑牽牛南<lb/>
朝禁臠無人近<hi>晉書孝武帝為晉陵公主求壻謂王珣曰如謝混便足袁崧欲以女妻混珣曰</hi>
<hi>卿莫近禁臠元帝初渡江公私交窘得㹠以為美項上一臠尤佳輒以薦帝呼為禁臠</hi>瘦盡瓊枝<lb/>
<hi>或云肢</hi>詠<hi>一作/有</hi>四愁<hi>離騷折瓊枝以繼佩張衡有四愁詩</hi>
　　　奉和太原公送前楊秀才戴兼招楊正字戎<hi>太原</hi>
<pb n="KR4c0075_WYG_002-64a"/>
　　　<hi>公王茂元也唐六典正字掌校讐典籍刋正文字</hi>
潼闗地接古𢎞農<hi>雍録潼闗在華州華隂縣東北二十九里闗西一里有潼水因名漢書𢎞</hi>
<hi>農郡武帝元鼎四年置</hi>萬里髙飛雁與鴻<hi>二楊必兄弟故云</hi>桂樹一枝當<lb/>
白日<hi>此語送戴</hi>芸香三代繼清風<hi>此語/招戎</hi>仙舟尚惜乖雙美<hi>後漢</hi>
<hi>書李膺與郭泰同舟而濟衆賔望之以為神仙</hi>綵服何由得盡同誰憚士龍多<lb/>
笑疾美髭終類晉司空<hi>晉書呉平二陸入洛機初詣張華華問雲何在機曰雲有笑疾</hi>
<hi>未敢自見俄而雲至華為人多姿制又好帛纒鬚雲見而大笑不能自已華封廣武侯進中書監拜司空</hi>
　　　池邊<lb/>
<pb n="KR4c0075_WYG_002-64b"/>
玉管葭灰細細吹<hi>後漢書候氣之法竹為管葭莩為灰為室三重布緹縵木為案内庳外髙</hi>
<hi>加律其上以葭莩灰抑其内端按厯候之氣至灰飛殿中用玉律十二</hi>流鸎上下燕參差<lb/>
日西千遶池邊樹憶把枯條撼雪時<lb/>
　　　賈生<lb/>
宣室求賢訪逐臣賈生才調更無倫可憐夜半虚前席<lb/>
不問蒼生問鬼神<lb/>
　　　送王十三校書分司<lb/>
多少分曹掌秘文洛陽花雪夢隨君定知何遜縁聫句<lb/>
<pb n="KR4c0075_WYG_002-65a"/>
每到城東憶范雲<hi>何范聫句注見上巻</hi>
　　　寄惱韓同年時韓住蕭洞二首<lb/>
簾外辛夷定已開<hi>本草辛夷花正二月間開初發如筆北人呼為木筆其花最早南人呼為</hi>
<hi>迎春</hi>開時莫放艶陽囘年華若到經風雨便是胡僧話劫<lb/>
灰<hi>注見上巻</hi>
龍山晴雪鳳樓霞洞裏迷人有幾家我為傷春心自醉<lb/>
不勞君勸石榴花<hi>扶南傳頓遜國有安石榴取其汁停杯中數日成美酒梁簡文帝詩蠡杯</hi>
<hi>石榴酒</hi>
<pb n="KR4c0075_WYG_002-65b"/>
　　　謁山<lb/>
從來繫日乏長蠅<hi>李白詩安得長繩繫白日</hi>水去雲廻恨不勝欲就<lb/>
麻姑買滄海<hi>麻姑注見上巻</hi>一杯春露冷如冰<lb/>
　　　鈞天<lb/>
上帝鈞天㑹衆靈昔人因夢到青𡨕<hi>用趙簡子事見上巻</hi>伶倫吹<lb/>
裂孤生竹<hi>周禮孤竹之管注孤竹竹特生者古詩冉冉孤生竹結根太山阿</hi>却為知音<lb/>
不得聽<lb/>
　　　失猿<lb/>
<pb n="KR4c0075_WYG_002-66a"/>
祝融南去萬重雲<hi>長沙記衡山七十二峯最大者五芙蓉紫葢石廩天柱祝融而祝融為最</hi>
<hi>髙</hi>清嘯無因更一聞莫遣碧江通箭道不教腸斷憶同<lb/>
羣<lb/>
　　　戲題友人壁<lb/>
花逕逶迤柳巷深小闌亭午囀春禽相如解作長門賦<lb/>
却用文君取酒金<hi>長門賦序武帝陳皇后得幸頗妬别居長門宫愁悶悲思聞司馬相如工</hi>
<hi>為文奉黄金百斤為相如文君取酒相如為文以悟主上皇后復得幸</hi>
　　　假日<hi>楚詞聊假日日以媮樂兮</hi>
<pb n="KR4c0075_WYG_002-66b"/>
素琴絃斷酒缾空倚坐欹眠日已中誰向劉靈<hi>一作伶</hi>天<lb/>
幕内<hi>劉伶酒徳頌幕天席地縱意所如</hi>更當陶令北忩風<hi>陶潛傳夏日髙臥北忩之</hi>
<hi>下清風颯至自謂羲皇上人</hi>
　　　寄逺<lb/>
姮<hi>一作常</hi>娥𢷬藥無時已玉女投壺未肯休<hi>神異經東王公與玉女投</hi>
<hi>壺梟而脱誤不接者天為之笑開口流光今電是也</hi>何日桑田俱變了不教伊水<lb/>
向東流<lb/>
　　　王昭君<lb/>
<pb n="KR4c0075_WYG_002-67a"/>
毛延夀畫欲通神忍為黄金不顧人<hi>西京雜記元帝時後宫既多使畫工</hi>
<hi>圖形按圖召幸之宫人多賂畫工獨昭君不肯匈奴來朝求美人為閼氏上以昭君行召見貌為後宫第一帝</hi>
<hi>悔之而名籍已去不復更人乃窮按其事畫工毛延夀等同日棄市</hi>馬上琵琶行萬里<hi>石崇</hi>
<hi>明君詞序昔公主嫁烏孫令琵琶馬上作樂以慰其道路之思其送明君亦必爾也</hi>漢宫長有隔<lb/>
生<hi>一作山</hi>春<lb/>
　　　舊將軍<lb/>
雲臺髙議正紛紛<hi>後漢書顯宗圖畫建武中二十八將于南宫雲臺江淹賦髙議雲臺之上</hi>
誰定當時蕩冦勲日暮㶚陵原上獵李將軍是故將軍<lb/>
<pb n="KR4c0075_WYG_002-67b"/>
<hi>漢書李廣屏居藍田南山射獵嘗夜從人田間飲還至亭㶚陵尉醉呵止廣廣騎曰故李將軍尉曰今將軍尚</hi>
<hi>不得夜行何故也</hi>
　　　曼倩辭<hi>漢書東方朔字曼倩平原猒次人</hi>
十八年來墮世間<hi>東方朔别傳朔謂同舎郎曰天下人無能知朔知朔者惟太王公耳朔卒</hi>
<hi>後武帝召太王公問之曰爾知東方朔乎公曰不知公何所能曰頗善星厯帝問諸星具在否曰具在獨不見</hi>
<hi>嵗星十八年今復見耳帝嘆曰東方朔在朕旁十八年而不知是嵗星哉慘然不樂</hi>瑶池歸夢碧<lb/>
桃間如何漢殿穿針夜<hi>穿針事見上巻</hi>又向忩中<hi>一作前</hi>覻阿環<lb/>
<hi>博物志七月七日夜七刻王母降于九華殿王母索七桃以五枚與帝母食二枚惟母與帝對坐其從者皆不</hi>
<pb n="KR4c0075_WYG_002-68a"/>
<hi>得進時東方朔竊從殿南廂朱鳥牖中窺母母顧之謂帝曰此窺牖小兒嘗三來盗我桃漢武内傳七月七日</hi>
<hi>西王母降于宫中遣侍女郭密香與上元夫人相問須臾上元夫人遣問云阿環再拜</hi>
　　　所居<lb/>
忩下尋書細溪邊坐石平水風醒酒病霜日曝衣輕雞<lb/>
黍隨人設蒲魚得地生前賢無不<hi>一作不無</hi>謂容易即遺名<lb/>
　　　髙松<lb/>
髙松出衆木伴我向天涯客散初晴候僧來不語時有<lb/>
風傳雅韻無雪試幽姿上藥終相待他年訪伏龜<hi>嵩山記嵩</hi>
<pb n="KR4c0075_WYG_002-68b"/>
<hi>髙山有大松樹或百嵗或千歳其精變為青牛為伏龜採食其實得長年</hi>
　　　訪秋<lb/>
酒薄吹還醒樓危望已窮江臯當落日帆席見歸風烟<lb/>
帶龍潭白霞分鳥道紅殷勤報秋意只是有丹楓<lb/>
　　　昭州<hi>唐書昭州平樂郡屬嶺南道</hi>
桂水春猶早<hi>楚詞桂水兮潺湲水經注桂水出桂陽縣北界山北逕南平縣而東北流右㑹鍾水</hi>
<hi>故應劭曰桂水出桂陽東北入湘</hi>昭川<hi>英華/作州</hi>日正西<hi>通志昭潭在平樂府城東二里下有</hi>
<hi>十六灘</hi>虎當官道<hi>英華/作路</hi>鬬猿上驛樓啼繩爛金沙井<hi>道源注方</hi>
<pb n="KR4c0075_WYG_002-69a"/>
<hi>輿勝覽金沙井在平樂府治東</hi>松乾乳洞梯<hi>方輿勝覽乳洞在興安縣西南洞有三上曰飛霞中</hi>
<hi>曰駐雲下曰噴雷下洞泉流石壁間田壟溝塍如鑿中洞有三石柱及石室石牀左盤至上洞行八十步得平</hi>
<hi>地有五色石横亘其上然平樂恭城皆出鍾乳葢洞亦非一大率昭潭多有之</hi>鄉音殊<hi>英華作吁</hi>可<lb/>
駭仍有醉如泥<lb/>
　　　哭劉司户蕡<hi>注見上巻</hi>
路有論寃謫言皆在中<hi>張仲切</hi>興空聞遷賈誼不待相孫<lb/>
𢎞<hi>漢書公孫𢎞對賢良策武帝擢第一後為相封平津侯</hi>江濶惟廻首天髙但撫<lb/>
膺去年相送地春雪滿黄陵<hi>水經注湖水西流逕二妃廟南世謂之黄陵廟方輿</hi>
<pb n="KR4c0075_WYG_002-69b"/>
<hi>勝覽廟在潭州湘隂縣北九十里</hi>
　　　裴明府居止<lb/>
愛君茅屋下向晚水溶溶試墨書新竹張琴和古松坐<lb/>
來聞好鳥歸去度疎鐘明日還相見橋南貰酒醲<lb/>
　　　陸發荆南始至商洛<lb/>
昔去真無奈<hi>一作素非</hi>今還豈自知青辭木奴橘<hi>水經注龍陽縣氾洲</hi>
<hi>長二十里呉丹陽太守李衡植橘于其上臨死勅其子曰吾汜洲木奴千頭不責衣食有絹千匹</hi>紫見<lb/>
地仙芝<hi>道源注酉陽雜爼凡學道三十年不倦天下金翅鳥銜芝至羅門山生石芝得地仙</hi>四海<lb/>
<pb n="KR4c0075_WYG_002-70a"/>
秋風濶千嵓暮景遲向來憂際㑹猶有五湖期<lb/>
　　　陳後宫<lb/>
𤣥武開<hi>一作闗非</hi>新苑<hi>𤣥武湖注見上巻</hi>龍舟讌幸頻渚蓮參法駕<lb/>
<hi>應劭漢官儀天子法駕所乗曰金根車</hi>沙鳥犯勾陳<hi>星經勾陳六星為六宫亦主六軍晉天文</hi>
<hi>志勾陳六星在紫宫中勾陳後宫也王者法勾陳設環列</hi>夀獻金莖露歌翻玉樹塵<lb/>
<hi>陳書後主作新曲有玉樹後庭花</hi>夜來江令醉别詔宿臨春<hi>臨春閣注見上巻</hi>
　　　樂遊原<lb/>
春夢亂不記春原登已重青門㺯烟柳<hi>三輔黄圖長安城東出南頭第</hi>
<pb n="KR4c0075_WYG_002-70b"/>
<hi>一門曰覇城門或曰青門</hi>紫閣舞雲松<hi>張禮遊城南記圭峯紫閣在終南山四皓祠之西圭峯下</hi>
<hi>有草堂寺紫閣之隂即渼陂</hi>拂硯輕冰散開樽緑酎<hi>音宙一作酒</hi>濃無悰<lb/>
託詩遣吟罷更無悰<hi>漢書廣陵王歌曰出入無悰為樂亟韋昭曰悰樂也</hi>
　　　贈子直花下<hi>唐書令狐綯字子直</hi>
池光忽隱墻花氣亂侵房屏縁<hi>倪甸切</hi>蝶留粉忩油蜂印<lb/>
黄官書惟小吏<hi>唐書諸部郎有令史書令史</hi>侍史從清郎<hi>杜氏通典漢尚書郎</hi>
<hi>給侍史一人女侍史二人</hi>並馬更吟去尋思有底忙<lb/>
　　　小園獨酌<lb/>
<pb n="KR4c0075_WYG_002-71a"/>
柳帶誰能結花房未肯開空餘雙蝶舞竟絶一人來半<lb/>
展龍鬚席<hi>山海經賈超之山其草多龍修郭璞曰龍鬚也生石穴中而倒垂可以為席鄭緝之東陽</hi>
<hi>記仙姥嵓下不生蔓草盡出龍鬚唐書秦州丹州俱土貢龍鬚席</hi>輕斟瑪<hi>一作/馬</hi>瑙杯<hi>洛陽</hi>
<hi>伽藍記元琛酒器有瑪瑙盌</hi>年年春不定虚信嵗前梅<lb/>
　　　思歸<lb/>
固有樓堪倚能無酒可傾嶺雲春沮洳江月夜晴明魚<lb/>
亂書何託猿哀夢易驚舊居連上苑時節正遷鸎<lb/>
　　　獻寄舊府開封公<hi>按開封公即令狐楚也楚鎮汴州義山從為巡官</hi>
<pb n="KR4c0075_WYG_002-71b"/>
幕府三年逺春秋一字褒書論秦逐客<hi>時義山尚未第</hi>賦續楚<lb/>
離騷地理<hi>一作里</hi>南溟濶天文北極髙酬恩撫身世未覺<lb/>
勝鴻毛<lb/>
　　　向晩<lb/>
當風横去幰臨水巻空帷北土鞦韆罷<hi>古今藝術圖鞦韆繩戲北方山</hi>
<hi>戎以習輕趫</hi>南朝祓禊歸花情羞脈脈柳意悵微微莫嘆佳<lb/>
期晚佳期自古稀<lb/>
　　　春游<lb/>
<pb n="KR4c0075_WYG_002-72a"/>
橋峻斑騅疾川長白鳥髙烟輕惟潤柳風濫欲吹桃徙<lb/>
倚三層閣摩挲七<hi>一作八</hi>寶刀<hi>古瑯琊王歌詞新買五尺刀懸著中梁柱一日三摩</hi>
<hi>挲劇于十五女</hi>庾郎年最少青草妬春袍<hi>古詩青袍似春草</hi>
　　　離席<lb/>
出宿金樽掩從公玉帳新依依向餘照遠遠隔芳塵<hi>芳塵</hi>
<hi>注見上巻</hi>細草翻驚雁殘花伴醉人楊朱不用勸只是更沾<lb/>
巾<lb/>
　　　俳諧<hi>杜詩有俳諧體</hi>
<pb n="KR4c0075_WYG_002-72b"/>
短顧何由遂遲光且莫驚鸎能歌子夜<hi>子夜注見上巻</hi>蝶解舞<lb/>
宫城<hi>道源注唐六典都城三重外一重名京城内一重名重城又内一重名宫城</hi>柳訝眉雙<lb/>
淺桃猜粉太輕年華有情狀吾豈怯生平<hi>一作吾敢恡平生</hi>
　　　細雨<lb/>
蕭灑傍廻汀依微過短亭氣凉先動竹㸃細未開萍稍<lb/>
促髙髙燕微疎的的螢故園烟草色仍近五門青<hi>鄭𤣥禮記</hi>
<hi>注天子五門臯雉庫應路也</hi>
　　　商於新開路<hi>唐書商州上洛郡貞元七年刺史李西華自藍田至内鄉開新道七</hi>
<pb n="KR4c0075_WYG_002-73a"/>
　　　<hi>百餘里廻山取塗人不病涉行旅便之</hi>
六百商於路<hi>注見上巻</hi>﨑嶇古共聞蜂房春欲暮虎穽日初<lb/>
曛路向泉間辨人從樹杪分更誰開㨗徑速擬上青雲<lb/>
　　　題鄭大有隱居<lb/>
結構何峰是喧閒此地分石梁髙㵼月樵路細侵雲偃<lb/>
臥蛟螭室希夷鳥獸羣近知西嶺上玉管有時聞<hi>原注君居</hi>
<hi>近子晉憇鶴臺○子晉好吹笙玉管玉笙也</hi>
　　　夜飲<lb/>
<pb n="KR4c0075_WYG_002-73b"/>
卜夜容衰鬢開筵屬異方燭分歌扇泪雨送酒船香<hi>大業</hi>
<hi>拾遺作小舸子長八尺七艘木人長二尺許乗船行酒每一船一人檠酒杯一人捧酒鉢一人撐船二人盪槳</hi>
<hi>遶曲水池隨岸而行疾于水飾水飾遶池一匝酒船得三遍每到坐客處即停住擎酒木人于船頭伸手酒客</hi>
<hi>取酒飲訖還杯木人受杯廻向捧酒鉢人取杓斟酒滿杯船依式自行李白詩嵇山無賀老却放酒船囘</hi>江<lb/>
海三年客乾坤百戰塲誰能辭酩酊淹臥劇清漳<lb/>
　　　江上<lb/>
萬里風來地清江北望樓雲通梁苑路月帶楚城秋刺<lb/>
字從漫滅<hi>典略禰衡自荆州北遊許都書一刺懷之漫滅無所適</hi>歸途尚阻修前<lb/>
<pb n="KR4c0075_WYG_002-74a"/>
程更烟水吾道豈淹留<lb/>
　　　凉思<lb/>
客去波平檻蟬休露滿枝永懷當此節倚立自移時北<lb/>
斗兼春逺南陵寓使遲<hi>舊唐書梁置南陵縣武徳七年屬池州後屬宣州</hi>天涯<lb/>
占夢數疑誤有新知<lb/>
　　　鸞鳳<lb/>
舊鏡鸞何處衰桐鳳不棲金錢饒孔雀<hi>道源注南州異物志孔雀自背</hi>
<hi>及尾皆作圓文五色</hi>錦段落山雞<hi>山雞注見前</hi>王子調清管天人降紫<lb/>
<pb n="KR4c0075_WYG_002-74b"/>
泥豈無雲路分相望不應迷<lb/>
　　　李衛公<hi>唐書劉稹平徳裕以功兼守太尉進封衛國公大中初厯貶崖州司户卒○按</hi>
　　　<hi>詩有木棉鷓鴣語葢衛公投竄南荒時作也</hi>
絳紗弟子音塵絶<hi>後漢書馬融嘗坐髙堂施絳紗帳前授生徒後列女樂</hi>鸞鏡佳<lb/>
人舊㑹稀今日致身歌舞地木棉花暖鷓鴣飛<hi>呉録交阯有木</hi>
<hi>棉樹髙大實如酒杯中有棉如絮可作布名曰緤一名毛布羅浮山記木棉正月開花大如芙蓉花落結子楊</hi>
<hi>慎曰即今班枝花鷓鴣注見前</hi>
　　　韋蟾<hi>見上巻</hi>
<pb n="KR4c0075_WYG_002-75a"/>
謝家離别正凄凉少傅臨岐賭佩囊<hi>晉書謝𤣥少好佩紫羅香囊叔父安</hi>
<hi>患之而不欲傷其意因戲賭取而焚之于此遂止</hi>却憶短亭廻首處夜來烟雨<lb/>
滿池塘<lb/>
　　　自貺<lb/>
陶令棄官後仰眠書屋中誰將五斗米擬換北忩風<lb/>
　　　蝶<lb/>
孤蝶小徘徊翩翾粉翅開併應傷皎潔頻近雪中來<lb/>
　　　夜意<lb/>
<pb n="KR4c0075_WYG_002-75b"/>
簾垂幕半捲枕冷被仍香如何為相憶魂夢過瀟湘<lb/>
　　　因書<lb/>
絶徼南通棧孤城北枕<hi>去聲</hi>江猿聲連月檻鳥影落天忩<lb/>
<hi>魯靈光殿賦爾乃懸棟結阿天忩綺疎張載注天忩髙忩也</hi>海<hi>一作/錦</hi>石分棊子<hi>道源注杜</hi>
<hi>陽雜編日本東三萬里有集真島島上有凝霞臺臺上有手談池池中出玉碁子不由製度自然黒白分明冬</hi>
<hi>温夏冷謂之冷暖玉更産楸玉狀如楸木琢之為碁局光潔可鑑</hi>郫筒當酒缸<hi>華陽風俗録郫</hi>
<hi>縣有郫筒池池旁有大竹郫人刳其節傾春釀于筒苞以藕絲蔽以蕉葉信宿香聞于林外然後斷之以獻俗</hi>
<hi>號郫筒酒</hi>生歸話辛苦别夜對凝釭<lb/>
<pb n="KR4c0075_WYG_002-76a"/>
　　　奉寄安國大師兼簡子䝉<hi>道源注佛祖通載安國寺賜紫大達法師</hi>
　　　<hi>端甫為左街僧録内供奉裴休撰碑今𤣥秘塔碑是也愚按安國大師即前知𤣥法師也髙僧</hi>
　　　<hi>傳云知𤣥與弟子僧録僧徹住上都大安國寺號安國大師又按元氏長慶集有寄盧評事子</hi>
　　　<hi>䝉作疑即此子䝉</hi>
憶奉蓮花座<hi>文殊傳世尊之座髙七尺名曰七寶蓮花臺</hi>兼聞貝葉經<hi>注見上巻</hi>
巖光分蠟屐<hi>晉書阮孚好蠟屐嘆曰未知一生當著幾兩屐</hi>澗響入銅缾<hi>道源注寄</hi>
<hi>歸𫝊軍持有二若甆瓦者是淨用若銅錫者是觸用</hi>日下徒推鶴<hi>晉書陸雲與荀隱素未相識嘗</hi>
<hi>㑹張華座雲抗手曰雲間陸士龍隱曰日下荀鳴鶴鳴鶴隱字也</hi>天涯正對螢<hi>晉書車𦙍家貧</hi>
<pb n="KR4c0075_WYG_002-76b"/>
<hi>不嘗得油夏月則以練囊盛數十螢火照書讀以夜繼日焉</hi>魚山羡曹植<hi>通典濟州東阿有魚</hi>
<hi>山一名吾山瓠子歌吾山平兮鉅野溢是也異苑陳思王植嘗登魚山忽聞嵒岫裏有誦經聲清遒深亮逺谷</hi>
<hi>流響不覺歛襟祗敬便效而則之今梵唱皆植依擬所造慧皎唱導序陳思王深愛聲律屬意經音既通般若</hi>
<hi>之瑞響又感魚山之神製傳聲則三千有餘在契則四十有二</hi>眷屬有文星<hi>晉天文志文昌六星</hi>
<hi>在北斗魁前道源注子䝉必安國俗家眷屬故以曹植擬之</hi>
　　　閒遊<lb/>
危亭題竹粉曲沼喚荷花數日同攜酒平明不在家尋<lb/>
幽殊未極得句總<hi>一作己</hi>堪誇强下西樓去西樓倚暮霞<lb/>
<pb n="KR4c0075_WYG_002-77a"/>
　　　縣中惱飲席<lb/>
晚醉題詩贈物華罷吟還醉忘歸家若無江氏五色筆<lb/>
爭奈河陽一縣花<lb/>
　　　題李上謩壁<lb/>
舊著思𤣥賦<hi>文選注張衡為侍中諸常侍皆惡直醜正危衡故作思𤣥賦以非時俗</hi>新編<lb/>
雜擬詩<hi>文選有雜擬詩</hi>江庭猶近别山舎得幽期嫩割周顒韭<lb/>
<hi>南史文惠太子問周顒菜食何味最勝顒曰春初早韭秋末晚菘</hi>肥烹鮑照葵<hi>道源注鮑照園</hi>
<hi>葵賦乃羮乃㵸堆鼎盈筐甘㫖蒨脆柔滑芬芳</hi>飽聞南燭<hi>一作/蜀</hi>酒<hi>本草南燭草木葉煮汁浸</hi>
<pb n="KR4c0075_WYG_002-77b"/>
<hi>米蒸作飯謂之青飢或云亦可釀酒飲之延年</hi>仍及撥醅時<hi>韻㑹醅酒未熟者庾信春賦石榴聊</hi>
<hi>汎蒲萄醱醅</hi>
　　　江村題壁<lb/>
沙岸竹森森維艄聽越禽數家同老夀一徑自隂深喜<lb/>
客嘗留橘應官説採金傾壺真得地愛日靜霜砧<lb/>
　　　即日<hi>一作目</hi>
桂林聞舊説曽不異炎方<hi>原注宋考功有小長安之句</hi>山響匡牀語<lb/>
<hi>莊子麗姬與王同筐牀食芻豢</hi>花飄度臘香幾時逢雁足著處斷猿腸<lb/>
<pb n="KR4c0075_WYG_002-78a"/>
獨撫青青桂臨城憶雪霜<lb/>
　　　漫成五章<lb/>
沈宋裁辭矜變律<hi>唐書建安後訖江左詩格屢變至沈約庾信以音韻相婉附屬對精密及</hi>
<hi>宋之問沈佺期又加靡麗</hi>王楊落筆得良朋<hi>王勃楊烱盧照隣駱賔王皆以文章齊名時號</hi>
<hi>四傑烱嘗曰吾愧在盧前恥居王後</hi>當時自謂宗師妙今日惟觀對屬能<lb/>
李杜操持事略齊三才萬象共端倪集仙殿與金鑾殿<lb/>
<hi>唐六典開元十三年召學士張説等宴于集仙殿改名集賢殿唐書杜甫傳天寶中進三大禮賦上竒之命待</hi>
<hi>制集賢院召試文章李白傳賀知章言于𤣥宗召見金鑾殿論當世事奏頌一篇帝賜食親為調羮</hi>可是<lb/>
<pb n="KR4c0075_WYG_002-78b"/>
蒼蠅惑曙雞<hi>詩匪雞則鳴蒼蠅之聲○李沮于貴妃杜抑于時相是皆以蒼蠅惑曙雞也</hi>
生兒古有孫征虜<hi>孫權傳曹公曰生子當如孫仲謀劉景升兒子㹠犬耳曹公表權為討虜</hi>
<hi>將軍</hi>嫁女今<hi>一作/全</hi>無王右軍<hi>晉書郄鑒使門生求壻于王導導令就東廂徧觀子弟王</hi>
<hi>氏諸少咸自矜持惟羲之在東牀坦腹臥若不聞鑒曰正此佳壻耶遂以女妻之</hi>借問琴書終<lb/>
一世何如旗葢仰三分<hi>孫權傳黄旗紫葢運在東南</hi>
代北偏師銜使節闗中禆將建行臺不妨常日饒輕薄<lb/>
且喜臨戎用草萊<lb/>
郭令素心非黷武<hi>郭子儀傳乾元元年進中書令</hi>韓公本意在和戎<hi>張仁</hi>
<pb n="KR4c0075_WYG_002-79a"/>
<hi>愿傳神龍中為朔方總管築三受降城于河北景龍二年封韓國公</hi>兩都耆舊皆垂淚臨<lb/>
老中原見朔風<lb/>
　　　射魚曲<hi>始皇本紀徐市等入海求神仙數嵗不得乃詐曰蓬萊藥可得然常為大鮫魚</hi>
　　　<hi>所苦故不得至願請善射與俱見則以連弩射之自瑯琊北至榮成山弗見至之罘見巨魚射</hi>
　　　<hi>殺一魚遂並海西至平原津而病</hi>
思牢弩箭磨青石<hi>異物志南方思牢國産竹可礪指甲即今<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹也韻㑹此竹皮利可為</hi>
<hi>刀嶺表録異皮上有麄澁文以為錯子錯甲利勝于銕若鈍以酸漿洗之楊慎曰今東廣新州有此種字又作</hi>
<hi>澁勒老學庵筆記云澁勒竹名竹膚有芒可剉爪是也魏志挹婁在扶餘東北千餘里弓長四尺如弩括長八</hi>
<pb n="KR4c0075_WYG_002-79b"/>
<hi>寸青石為鏃唐書黒水靺鞨居肅慎地亦曰挹婁人勁健善步戰其矢石鏃長二寸葢楛弩遺法</hi>繡額<lb/>
蠻渠三虎力<hi>繡額猶云雕題蠻渠南蠻渠魁也詩有力如虎</hi>尋潮背日伺泅鱗<lb/>
貝闕夜移鯨失色<hi>貝闕注見前夜移失色懼為所射也</hi>纎纎粉簳<hi>笴同</hi>馨香<lb/>
餌緑鴨廻塘養龍水<hi>唐書髙麗國有馬訾水出靺鞨之白山色若鴨頭號鴨緑水遁甲開</hi>
<hi>山圖絳北有神龍池帝王厯代養龍之處○言大魚不可得見于是懸餌箭竹以求之鴨緑養龍之水焉</hi>含<lb/>
冰漢語逺於天何由廻作金盤死<hi>二語未詳或曰漢武射蛟因于禮祠與始</hi>
<hi>皇射魚總之求長生耳宜乎含冰漢語逺在天上何為金盤承露卒不免于死乎此詩亦諷求仙</hi>
　　　日髙<lb/>
<pb n="KR4c0075_WYG_002-80a"/>
鍍鐶故錦縻輕拖<hi>一作袘唐左切○廣韻鐶指鐶也以金鍍之曰鍍鐶真誥欲聞起居金為</hi>
<hi>盟書注謂受此宜用金鐶二雙黄庭經黄庭為不死之道受者盟以𤣥雲之錦九十尺韻㑹縻繫也袘衣裾也</hi>
玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>
                    <hi>一作筏非</hi>不動便門鎖<hi>道源注黄庭内景經玉<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>金鑰長完堅注道經云善閉者無闗</hi>
<hi>揵不可開按<graphic n="KR1630" url="https://raw.githubusercontent.com/kanripo/KR-Gaiji/master/images/KR1630.png" mimeType="image/png"/>字字書不載或謂即匙也</hi>水精眠夢是何人<hi>水精眠夢謂眠夢于水精宫也</hi>
欄藥日髙紅髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>
                    <hi>欄藥即藥欄説文髲鬄也按<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>字字書亦不載甘泉賦崇丘陵之駊騀兮</hi>
<hi>注駊騀髙大貌髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>當亦此意</hi>飛香上雲春訢天<hi>一作哀</hi>雲梯十二門九<lb/>
闗<hi>一作開○招魂君無上天些虎豹九闗啄害下人些</hi>輕身滅影何可望粉蛾帖<lb/>
死屏風上<hi>言雲天之髙門闗之邃非輕身滅影者不能到徒如粉蛾之帖死于屏風耳</hi>
<pb n="KR4c0075_WYG_002-80b"/>
　　　宫中曲<lb/>
雲母濾<hi>吕據切</hi>宫月<hi>宫月逗出雲母忩如濾漉然</hi>夜夜白於水賺得羊<lb/>
車來<hi>晉書武帝掖庭殆將萬人並寵者甚衆常乗羊車恣其所適宫人取竹葉挿户以鹽汁灑地引帝車</hi>
<hi>又南史潘淑妃事同</hi>低扇遮黄子<hi>南都賦中黄㲄玉善引博物志石中黄子黄石脂也額黄想用</hi>
<hi>之故曰遮黄子</hi>水精不覺冷自刻鴛鴦翅蠶縷茜<hi>音倩</hi>香濃正朝<lb/>
纒左臂<hi>説文茜茅蒐也可染絳色道源注茜草染絳絲如長命縷以繫臂也</hi>巴牋兩三幅<lb/>
滿寫承恩字欲得識青天昨夜蒼龍是<hi>漢書薄姬曰昨夜夢蒼龍據妾</hi>
<hi>胸上曰此貴徴也吾為汝成之遂幸有身生文帝</hi>
<pb n="KR4c0075_WYG_002-81a"/>
　　　海上謡<lb/>
桂水寒於江玉兔秋冷咽<hi>傅𤣥擬天問月中何有玉兔𢷬藥</hi>海底覓仙<lb/>
人<hi>漢郊祀志自威宣燕昭使人入海求蓬萊方丈瀛洲諸仙人及不死之藥皆在焉未至望之如雲及到三</hi>
<hi>神山反居水下</hi>香桃如瘦骨紫鸞不肯舞滿翅蓬山雪借得龍<lb/>
堂寛<hi>楚詞魚鱗屋兮龍堂</hi>曉出揲雲髪<hi>道源注揲集韻作抴説文閲持也詩鬒髪如雲</hi>劉<lb/>
郎舊香炷<hi>漢武内傳七月七日燔百和之香以待王母</hi>立見茂陵樹<hi>武帝𦵏茂陵言</hi>
<hi>其死之速</hi>雲孫帖帖臥秋烟<hi>爾雅昆孫之子為仍孫仍孫之子為雲孫</hi>上元細字<lb/>
如蠶眠<hi>漢武内傳帝以上元夫人所授五真圖靈光經六甲靈飛十二事自撰集為一巻及諸經圖皆</hi>
<pb n="KR4c0075_WYG_002-81b"/>
<hi>奉以黄金之箱封以白玉之函珊瑚為軸紫錦為囊安著柏梁臺上數自齋潔朝拜焚香洒掃然後乃執省焉</hi>
<hi>海録碎事書斷魯秋胡翫蠶作蠶書宋之問詩宛轉結蠶書○言武帝雲孫皆盡此上元蠶書亦安在哉</hi>
　　　李夫人三首<lb/>
一帶不結心<hi>梁武帝詩腰間雙綺帶夢為同心結</hi>兩股方安髻慚愧白茅<lb/>
人<hi>漢書武帝拜欒大為五利將軍又刻玉印曰天道將軍使衣羽衣立白茅上以示弗臣也</hi>月沒教<lb/>
星替<hi>按史云李夫人卒齊人少翁以方致夫人天子自帷中望見焉乃拜翁為文成將軍夫文成能致夫</hi>
<hi>人之神尚以偽書見殺今復尊信五利是月沒而以星替之也此語驟讀不解</hi>
剰結茱萸枝多擘秋蓮的<hi>爾雅荷芙蕖其實蓮其根藕其中的詩義疏青皮裏白子</hi>
<pb n="KR4c0075_WYG_002-82a"/>
<hi>為的</hi>獨自有波光<hi>招魂娭光眇/視目曽波些</hi>綵囊盛不得<hi>華山記鄧紹八月旦入華</hi>
<hi>山見童子執百綵囊盛柏葉上露如珠滿囊紹問之答曰赤松先生取以明目又述征記八月一日作五明囊</hi>
<hi>盛取百草頭露洗眼眼明</hi>
蠻絲繫條脱<hi>殷芸小説金條脱為臂飾即今釧也眞誥安妃有斵粟金跳脱又蕚緑華贈羊權金</hi>
<hi>玉跳脱各一</hi>妍眼和香屑<hi>香屑百和香屑也費㫤詩衣薰百和屑鬢挿九枝花</hi>夀宫不<lb/>
惜鑄南人<hi>漢郊祀志上起幸甘泉病良己大赦置夀宫神君注夀宫奉神之宫也李夫人傳夫人少</hi>
<hi>而早卒上憐憫焉圖畫其形于甘泉宮鑄南人無解或南金之訛言不惜以金鑄其像也</hi>柔腸早被<lb/>
秋眸割<hi>白居易詩雙眸剪秋水十指剥春葱</hi>清澄有餘幽素香鰥魚渴鳳<lb/>
<pb n="KR4c0075_WYG_002-82b"/>
真珠房<hi>釋名愁悒不能寐目常鰥鰥然字從魚魚目恒不寐</hi>不知瘦骨類氷井更<lb/>
許夜簾通曉霜<hi>謂使方士夜致其神</hi>土花漠漠<hi>一作漠碧</hi>雲茫茫黄河<lb/>
欲盡天蒼蒼<hi>一作蒼黄</hi>
　　　景陽宫井雙桐<hi>南史隋軍克臺城張貴妃與後主俱入井隋軍出之晉王廣命</hi>
　　　<hi>斬之于青溪金陵志景陽井在臺城内陳後主與張麗華孔貴嬪投其中以避隋兵舊傳欄有</hi>
　　　<hi>石脈以帛拭之作臙脂㾗名臙脂井一名辱井在法華寺魏文帝詩雙桐生空井枝葉自相加</hi>
秋港菱花乾<hi>菱花鏡注見上巻</hi>玉盤明月蝕<hi>李白詩小時不識月呼作白玉盤</hi>
血滲兩枯心情多去未得徒經白門伴<hi>宋書建康宣陽門謂之白門文</hi>
<pb n="KR4c0075_WYG_002-83a"/>
<hi>帝以白門為不祥諱之</hi>不見丹山客<hi>丹山客鳳也言桐枯而鳳亦不來</hi>未待刻作<lb/>
人<hi>漢書武帝以江充治巫蠱遂掘蠱于太子宫得桐木人</hi>愁多有魂魄誰將玉盤<lb/>
與不死翻相誤天更濶於江孫枝覓郎主<hi>道源注風俗通梧桐生嶧</hi>
<hi>陽山嵒石上採東南孫枝為琴聲甚雅祖台之志怪騫保至壇丘塢上北樓宿暮鼓二中有人著黄練單衣白</hi>
<hi>袷將人持炬火上樓保懼止壁中須臾有二婢迎一女子上與白袷人入帳中宿未明白袷人輒先去如是四</hi>
<hi>五宿後向晨白袷人纔去保因入帳中持女子問向去者誰答曰桐郎即道東廟樹是至暮鼓二中桐郎來保</hi>
<hi>乃斫取之縳著樓柱明日視之形如人長三尺餘檻送詣丞相渡江未半風浪起桐郎得投入水風浪乃息</hi>
昔妬隣宫槐<hi>爾雅守宫槐葉晝聶宵炕注槐葉晝日聶合而夜炕布者名曰守宫槐王筠寓直詩</hi>
<pb n="KR4c0075_WYG_002-83b"/>
<hi>霜被守宫槐風驚䕶門草</hi>道類雙眉歛今日繁紅櫻<hi>一作桃</hi>抛人占長<lb/>
簟翠襦不禁綻留淚啼天眼寒灰劫盡問方知石羊不<lb/>
去誰相絆<hi>一作伴○列仙傳修羊公化石羊漢景帝置之靈臺上後去不知所在○言此桐生于宫</hi>
<hi>井故隣宫之槐猶以類顰眉也而妬之今惟見紅櫻之繁任人攜簟其下焉當日深宫之綻衣啼淚者竟安往</hi>
<hi>哉灰劫之餘石羊誰絆亦可以極今古興亡之痛也已</hi>
　　　秋日晚思<lb/>
桐槿日零落雨餘方寂寥枕寒莊蝶去忩冷𦙍螢銷取<lb/>
適琴將酒忘名牧與樵平生有遊舊一一在烟宵<lb/>
<pb n="KR4c0075_WYG_002-84a"/>
　　　春宵自遣<lb/>
地勝遺塵事身閒念嵗華晚晴風過竹深夜月當花石<lb/>
亂知泉咽苔荒任逕斜陶然恃琴酒忘却在山家<lb/>
　　　七夕偶題<lb/>
寶婺揺珠珮<hi>寶婺婺女星也左傳注婺女為已嫁之女織女為處女徐陵玉臺新詠序金星與婺</hi>
<hi>女爭華</hi>常娥照玉輪靈歸天上匹<hi>謝惠連牛女詩雲漢有靈匹</hi>巧遺世<lb/>
間人<hi>用乞巧事</hi>花果香千户笙竽濫<hi>一作溢</hi>四隣明朝曬犢鼻<lb/>
方信阮家<hi>一作郎</hi>貧<hi>竹林七賢論阮咸好酒而貧舊俗七月七日曬衣諸阮庭中爛然莫非綈</hi>
<pb n="KR4c0075_WYG_002-84b"/>
<hi>錦咸乃竪長竿以大布犢鼻褌曝于庭中曰未能免俗聊復爾爾</hi>
　　　靈仙閣晚眺寄鄆州韋評事<hi>靈仙閣無考按詩有華蓮荆玉周道</hi>
　　　<hi>漢闗等句閣必在陜州境也唐書鄆州東平郡屬河南道</hi>
愚公方住谷<hi>水經注時水又北逕杜山北有愚公谷齊桓公時公隱于谿隣人有認其駒者公以</hi>
<hi>與之故謂愚公寰宇記愚公谷在臨淄縣西二十五里</hi>仁者本依山共誓林泉志<lb/>
胡為樽爼間<hi>晏子春秋不出樽爼之間而折衝千里之外晏子是也</hi>華蓮開菡蓞<lb/>
荆玉刻孱顔<hi>注見上巻</hi>爽氣臨周道嵐光入<hi>一作出</hi>漢闗滿壺<lb/>
從蟻泛<hi>爾雅酒有泛齊浮蟻在上洗洗然</hi>髙閣已苔斑想就安車召<hi>漢書</hi>
<pb n="KR4c0075_WYG_002-85a"/>
<hi>武帝以安車蒲輪召申公</hi>寧期負矢還<hi>漢書相如為中郎將建節使蜀太守以下郊迎縣令負弩</hi>
<hi>矢先驅</hi>潘遊全璧散<hi>晉書潘岳與夏侯湛並美姿容行止同輿接茵京師謂之連璧</hi>郭去<lb/>
半舟閒<hi>郭泰事見前</hi>定笑幽人跡鴻軒不可攀<hi>五君詠交吕既鴻軒攀嵇</hi>
<hi>亦鳳舉</hi>
　　　幽居冬暮<lb/>
羽翼摧殘日郊園寂寞時曉雞驚樹雪寒鶩守氷池急<lb/>
景忽云暮頺年寖已衰如何匡國分不與夙心期<lb/>
　　　過姚孝子廬偶書<lb/>
<pb n="KR4c0075_WYG_002-85b"/>
拱木臨周道荒廬積古苔魚因感姜出<hi>華陽國志姜詩事母至孝妻龎</hi>
<hi>氏奉順尤篤姑嗜魚鱠又不能獨食夫婦嘗力作供鱠呼隣母共之舎側忽有涌泉毎旦輒出雙鯉魚常以供</hi>
<hi>母膳</hi>鶴為弔陶來<hi>晉書陶侃丁母艱在墓下忽有二客來弔不哭而退儀服鮮潔知非常人隨而</hi>
<hi>看之但見雙鶴飛而冲天</hi>兩鬢蓬常亂雙眸血不開聖朝敦爾類非<lb/>
獨路人哀<lb/>
　　　賦得月照冰池<lb/>
皓月方離海堅冰正滿池金波雙激射<hi>金波注見上巻</hi>璧彩兩<lb/>
參差<hi>尚書中候甲子冬至日月如懸璧</hi>影占徘徊處<hi>曹植詩明月炤髙樓流光正徘徊</hi>
<pb n="KR4c0075_WYG_002-86a"/>
光含的皪時<hi>上林賦的皪江靡</hi>髙低連素色上下接清規<hi>梁簡文帝</hi>
<hi>詩青山銜月規</hi>顧兔飛難定<hi>顧兔注/見上巻</hi>潛魚躍未期<hi>易卦通驗大雪魚負冰鄭</hi>
<hi>𤣥注負冰上近冰也</hi>鵲驚俱欲遶<hi>魏武短歌月明星稀烏鵲南飛遶樹三匝無枝可依</hi>狐聽<lb/>
始無疑<hi>郭縁生述征記河冰始合要須狐行云此物善聽聽冰下無水聲然後過河</hi>似鏡將<lb/>
盈手<hi>枚乗月賦蔽修堞而如鏡陸機詩安寢北堂上明月入我牖照之有餘輝攬之不盈手</hi>如霜<lb/>
恐透肌<hi>李白詩牀前明月光疑是地上霜</hi>獨憐遊翫意達曉不知疲<lb/>
　　　永樂縣所居一草一木無非自栽今春悉已芳<lb/>
　　　茂因書即事一章<hi>唐書永樂縣屬河中府武徳元年置</hi>
<pb n="KR4c0075_WYG_002-86b"/>
手種悲陳事心期玩物華柳飛彭澤雪桃散武陵霞枳<lb/>
嫩棲鸞葉<hi>後漢仇覽傳枳棘非鸞鳳所棲</hi>桐香待鳳花<hi>桐花注見前</hi>綬藤縈<lb/>
弱蔓<hi>王維詩印綬隔垂藤</hi>袍草展新芽<hi>袍草注見前</hi>學植功雖倍成蹊<lb/>
跡尚賖<hi>史記桃李不言下自成蹊</hi>芳年誰共玩終老邵平𤓰<hi>漢書邵平秦東</hi>
<hi>陵侯漢為布衣種𤓰長安城東</hi>
　　　南潭上亭讌集以疾後至因而抒情<lb/>
馬卿聊應召謝傅巳登山歌發百花外樂調深竹間鷁<lb/>
舟縈逺岸<hi>淮南子龍舟鷁首</hi>魚鑰啓重闗<hi>魚鑰注見前</hi>鸎蝶如相引<lb/>
<pb n="KR4c0075_WYG_002-87a"/>
烟蘿不暇攀佳人啓玉齒<hi>昭明太子七契啓玉齒而安歌</hi>上客頷朱顔<lb/>
<hi>招魂美人既醉朱顔酡些</hi>肯念沈痾士俱期倒載還<hi>晉山簡傳兒童歌云日夕倒載</hi>
<hi>歸酩酊無所知</hi>
　　　寒食行次冷泉驛<lb/>
驛途仍近節旅宿倍思家獨夜三更月空庭一樹花介<lb/>
山當驛秀<hi>水經注袁崧郡國志曰介休縣有介山有綿上聚有之推廟寰宇記介山在汾州靈石縣</hi>
<hi>東三十里昔介子推隱于此因名</hi>汾水遶闗斜<hi>水經汾水出太原汾陽縣北管涔山南至汾隂</hi>
<hi>縣北西注于河唐書汾州靈石縣有隂地闗</hi>自怯春寒苦那堪禁火賖<hi>琴操晉文</hi>
<pb n="KR4c0075_WYG_002-87b"/>
<hi>公出亡子綏割股以啖之文公復國忘其賞子綏作龍蛇之歌而隱文公求之不出乃燔左右木子綏抱木而</hi>
<hi>死文公哀之令人是日不得舉火即寒食節也</hi>
　　　寄華嶽孫逸<hi>一作山</hi>人<lb/>
靈嶽幾千仞老松逾百尋攀崖仍躡壁噉葉復眠隂海<lb/>
上呼三島<hi>一作鳥</hi>齋中戲五禽<hi>魏方伎傳華陀曉養性術名五禽之戲謂虎鹿熊猿</hi>
<hi>鳥也體中不快起作一禽之戲薛道衡詩盤跚五禽戲</hi>唯應逢阮籍長嘯作鸞音<lb/>
<hi>晉書阮籍嘗于蘇門山遇孫登與商略終古及棲神導氣之術登皆不應籍因長嘯而退至半嶺聞有聲若鸞</hi>
<hi>鳳之音響動嵓谷乃登之嘯也</hi>
<pb n="KR4c0075_WYG_002-88a"/>
　　　戲題贈稷山驛吏王全<hi>原注全為驛吏五十六年人稱有道術往來多</hi>
　　　<hi>贈詩章○唐書稷山縣屬絳州縣在州城西五十五里</hi>
絳臺驛吏老風塵耽酒成仙幾十春過客不勞詢甲子<lb/>
惟書亥字與時人<hi>左傳晉悼夫人食輿人之城杞者絳縣人或年長矣無子而往與于食使</hi>
<hi>之年曰臣生之嵗正月甲子朔四百有四十五甲子矣其季于今三之一也吏走問諸朝師曠曰七十三年矣</hi>
<hi>史趙曰亥有二首六身下二如身是其目數也士文伯曰然則二萬六千六百有六旬也趙孟石之而謝過焉</hi>
　　　和韋潘前輩七月十二日夜泊池州城下先寄<lb/>
　　　上李使君<hi>舊唐書池州屬江南西道本隋宣城郡之秋浦縣武徳四年置池州</hi>
<pb n="KR4c0075_WYG_002-88b"/>
桂含爽氣三秋首蓂吐中旬二<hi>一作三誤</hi>葉新<hi>帝王世紀堯時蓂莢每月</hi>
<hi>朔生一莢月半生十五莢望後日落一莢月小盡則一莢不落觀之以知晦朔</hi>正是澄江如練<lb/>
處𤣥暉應喜見詩人<hi>謝朓晚登三山詩餘霞散成綺澄江淨如練李白詩解道澄江淨如</hi>
<hi>練令人長憶謝𤣥暉按𤣥暉嘗為宣城内史池州本宣城郡地故末二語云然</hi>
　　　花下醉<lb/>
尋芳不覺醉流霞倚樹沈眠日已斜客散酒醒深夜後<lb/>
更持紅燭賞殘花<lb/>
　　　所居永樂縣久旱縣宰祈禱得雨因賦詩<lb/>
<pb n="KR4c0075_WYG_002-89a"/>
甘<hi>一作井</hi>膏滴滴是精誠晝夜如絲一尺盈<hi>張協詩密雨如散絲</hi>秪<lb/>
怪閭閻喧鼓吹邑人同報束長生<hi>道源注晉書束晳太康中郡大旱晳為邑</hi>
<hi>人請雨三日而雨注衆以晳誠感為作歌曰束先生通神明請天三日甘雨零我黍以育我稷以生何以疇之</hi>
<hi>報束長生</hi>
　<lb/>
　<lb/>
　<lb/>
　<lb/>
<pb n="KR4c0075_WYG_002-89b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李義山詩集注巻二下<lb/>
</p>
<p>
</p>
  </div>
</body>
</text>
</TEI>
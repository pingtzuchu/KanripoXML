<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李義山詩集注巻一上</head> <lb/>
    <p>
<pb n="KR4c0075_WYG_001-1a"/>
欽定四庫全書<lb/>
　李義山詩集注巻一上<lb/>
　　　　　　　　　　　　　吳江朱鶴齡撰<lb/>
　　　錦瑟<lb/>
錦瑟無端五十絃<hi>周禮樂器圖雅瑟二十三絃頌瑟二十五絃飾以寳玉者曰寳瑟繪文如</hi>
<hi>錦曰錦瑟漢書郊祀志秦帝使素女鼔五十絃瑟悲帝禁不止故破其瑟為二十五絃或曰吕氏春秋云朱襄</hi>
<hi>氏作五絃瑟以采隂氣以定羣生瞽叟乃拌五五絃之瑟命之曰大章舜立乃益八絃以為二</hi>　　　<hi>絃為十十三絃</hi>
<hi>之瑟此詩五十絃當倒其文為十五絃與下思華年相應一云五十疑作廿五正用素女事廿人汁切音入古</hi>
<pb n="KR4c0075_WYG_001-1b"/>
<hi>人書二十字多併省為廿顔之推稽聖賦中山何夥有子百廿但詩家罕用</hi>一絃一柱思華<lb/>
年莊生曉夢迷蝴蝶<hi>莊子昔者莊周夢為蝴蝶栩栩然蝶也</hi>望帝春心託<lb/>
杜鵑<hi>水經注來敏本蜀論望帝者杜宇也從天下女子朱利自江源出為宇妻遂王於蜀號曰望帝蜀王</hi>
<hi>本紀望帝使鼈靈治水與其妻通慚愧且以徳薄不及鼈靈乃委國授之望帝去時子規方鳴故蜀人悲子規</hi>
<hi>鳴而思望帝成都紀望帝死其魂化為鳥名曰杜鵑亦曰子規</hi>滄海月明珠有淚<hi>文選注月</hi>
<hi>滿則珠全月虧則珠闕郭憲别國洞㝠記珠勒國在日南其人乗象入海底取寳宿於鮫人之宫得淚珠則鮫</hi>
<hi>人所泣之珠也亦曰泣珠博物志南海外有鮫人水居如魚不廢績織其眼泣則能出珠</hi>藍田日暖<lb/>
玉生烟<hi>長安志藍田山在長安縣東南三十里其山産玉亦名玉山困學紀聞司空表聖云戴容州叔</hi>
<pb n="KR4c0075_WYG_001-2a"/>
<hi>倫謂詩之景如藍田日暖良玉生烟可望而不可置於眉睫之間也李義山玉生烟之句葢本於此</hi>此情<lb/>
可待成追憶只是當時已惘然<lb/>
　<hi>按義山房中曲歸來巳不見錦瑟長於人此詩寓意略同是以錦瑟起興非専賦錦瑟也緗素雜記引東</hi>
　<hi>坡適怨清和之說吾謂不然恐是偽託耳劉貢父詩話云錦瑟當時貴人愛姬之名或遂實以令狐楚青</hi>
　<hi>衣說尤誣妄當亟正之</hi>
　　　重過聖女祠<hi>水經注武都秦岡山懸崖之側列壁之上有神像狀婦人之容其形</hi>
　　　<hi>上赤下白世名之曰聖女神福應愆違方俗是禱按武都今漢中府略陽縣地</hi>
白石巖扉碧蘚滋上清淪謫得歸遲<hi>靈寳本元經四人天外曰三清境玉</hi>
<pb n="KR4c0075_WYG_001-2b"/>
<hi>清太清上清亦名三天太真經三清之間各有正位聖登玉清真登上清仙登太清釋道源注上清蘂珠宫大</hi>
<hi>道玉宸君居之</hi>一春夢雨常飄瓦<hi>夢雨用巫山神女事九歌東風飄兮神靈雨</hi>盡日<lb/>
靈風不滿旗<hi>陶貞白真誥英王夫人歌阿母延軒觀朗肅躡靈風道源注雲笈七籖靈風揚音緑</hi>
<hi>霞吐津</hi>蕚緑華來無定所<hi>真誥萼緑華者自云是南山人女子年可二十許上下青衣顔</hi>
<hi>色絶整以晉穆帝昇平三年十一月夜降於羊權家自此往來一月之中輙六過其家授權尸解藥亦隠景化</hi>
<hi>形而去</hi>杜蘭香去未移時<hi>墉城仙録杜蘭香者有漁父於湘江之岸見啼聲四顧無人惟</hi>
<hi>一二嵗女子漁父憐而舉之十餘嵗天姿竒偉靈顔姝瑩天人也忽有青童自空下集其家携女去臨升天謂</hi>
<hi>漁父曰我仙女也有過謫人間今去矣其後降於洞庭包山張碩家搜神記漢時有杜蘭香者自稱南康人氏</hi>
<pb n="KR4c0075_WYG_001-3a"/>
<hi>以建業四年春數詣張碩言本為君作妻情無曠逺以年命未合其小乖太嵗東方卯當還求君</hi>玉郎<lb/>
㑹此通仙籍<hi>真誥北元中𤣥道君太保玉郎李靈飛之小妺道源注雲笈七籖登命九天司命侍</hi>
<hi>仙玉郎開紫陽玉笈雲錦之囊出九天生神玉章</hi>憶向天階問紫芝<hi>茅君内傳句曲山有</hi>
<hi>神芝五種其三色紫形如葵葉光明洞徹服之拜為太清龍虎仙君</hi>
　　　寄羅劭興<hi>一作輿</hi>
棠棣黄花發<hi>棠棣疑即唐棣本草不言花黄候考</hi>㤀憂碧葉齊<hi>博物志合歡蠲忿萱</hi>
<hi>草忘憂</hi>人閒微病酒燕重逺兼泥混沌何由鑿<hi>莊子鑿七日而混沌</hi>
<hi>死</hi>青㝠未有梯<hi>楚詞據青冥而攄虹兮注青㝠雲也謝朓詩共登青雲梯</hi>高陽舊徒<lb/>
<pb n="KR4c0075_WYG_001-3b"/>
侶<hi>史記酈生叱使者曰入言沛公吾高陽酒徒也</hi>時復一相攜<lb/>
　　　令狐舍人說昨夜西掖翫月因戲贈<hi>唐書令狐綯字子直</hi>
　　　<hi>楚之子大中三年拜中書舍人襲封平陽男初學記中書省在右因謂中書為右曹又稱西掖</hi>
昨夜玉輪明<hi>一作門誤○李賀詩玉輪軋露濕團光</hi>傳聞近太清<hi>世說㑹稽王道</hi>
<hi>子齋中夜坐於時天月明浄都無纎翳歎以為佳謝景重曰意謂不如㣲雲㸃綴王因戲謝曰卿居心不浄乃</hi>
<hi>復强欲滓穢太清耶</hi>凉波衝碧瓦<hi>漢郊祀志月穆穆以金波劉騊駼詩縹碧以為瓦</hi>曉暈<lb/>
落金莖<hi>廣韻暈日月旁氣也漢武故事帝作金莖擎玉杯承雲表露和玉屑服之以求仙西都賦擢雙</hi>
<hi>立之金莖注金莖銅柱也</hi>露索秦宫井<hi>廣韻綆井索古樂府桃生露井上曹植述行賦濯予身於</hi>
<pb n="KR4c0075_WYG_001-4a"/>
<hi>秦井</hi>風絃漢殿筝<hi>杜甫詩風筝吹玉柱丹鉛録古人殿閣簷稜間有風琴風筝皆因風動成音自</hi>
<hi>叶宫商</hi>幾時緜竹頌擬薦子虚名<hi>漢書緜竹縣屬廣漢郡蔡夢弼杜注綿竹產漢</hi>
<hi>州綿竹縣之紫岩山揚雄甘泉賦序孝成帝時客有薦雄文似相如者翰注雄嘗作綿竹頌成帝時直宿郎楊</hi>
<hi>莊誦此文帝曰似相如之文莊曰非也此臣邑人揚子雲帝即召見拜黄門侍郎按子雲答劉歆書云先作縣</hi>
<hi>邸銘王佴頌階闥銘及成都四隅銘蜀人楊莊為郎誦之於成帝帝以為似相如後又作繡補靈節龍骨之銘</hi>
<hi>詩三章成帝好之遂得盡意不及緜竹頌翰注云云不知何本五臣注極為東坡所譏然間有可采者如此事</hi>
<hi>義山亦引用之矣</hi>
　　　崔處士<lb/>
<pb n="KR4c0075_WYG_001-4b"/>
真人塞其内夫子入於機<hi>莊子萬物出乎機入乎機</hi>未肯投竿起惟<lb/>
歡負米歸<hi>家語昔者由也為親百里負米</hi>雪中東郭履<hi>史記東郭先生行雪中履有上</hi>
<hi>無下足盡踐地</hi>堂上老萊衣<hi>列士傳老萊子行年七十作嬰兒娯親著五采斒斕衣</hi>讀遍<lb/>
先賢傳如君事者稀<lb/>
　　　自喜<lb/>
自喜蝸牛舍<hi>古今汪蝸牛陵螺也野人為圓舍如其殻曰蝸舍魏志焦先自作一蝸牛廬浄掃其</hi>
<hi>中</hi>兼容燕子巢緑筠遺粉籜<hi>韻㑹筠竹青皮白居易詩筠粉汙新衣</hi>紅藥<lb/>
綻香苞<hi>謝朓詩紅藥當階翻</hi>虎過遙知穽魚來且佐庖慢行成酩<lb/>
<pb n="KR4c0075_WYG_001-5a"/>
酊鄰壁有松醪<hi>本草松葉松節松膠皆可為酒能已疾裴硎傳奇酒名松醪春</hi>
　　　題僧壁<lb/>
捨生求道有前蹤乞腦剜身結願重<hi>道源注知𤣥三昩懴捨頭目髓腦如</hi>
<hi>棄涕唾報恩經有婆羅門往乞其頭王許之婆羅門尋斷王頭持還本國又轉輪聖王為求佛法有一婆羅門</hi>
<hi>言若能就王身上剜作千瘡灌滿膏油安施燈炷然以供養者我當為汝解說佛法</hi>大去便應欺<lb/>
粟顆<hi>陳啟源曰佛偈一粒粟中藏世界即此句義</hi>小來兼可隠針鋒<hi>道源注維摩經</hi>
<hi>如持一針鋒舉一棗葉而無所嬈涅槃經尖頭針鋒受無量衆</hi>蚌胎未<hi>一作永</hi>滿思新桂<lb/>
<hi>吕氏春秋月望則蚌蛤實羣隂盈月晦則蚌蛤虛羣隂缺吳都賦蚌蛤珠胎與月虧全虞喜安天論俗傳月中</hi>
<pb n="KR4c0075_WYG_001-5b"/>
<hi>有仙人桂樹今視其初生見仙人之足漸巳成形桂樹後生李賀詩新桂如蛾眉</hi>琥珀初成憶<lb/>
舊松<hi>陳藏器本草舊說松脂入地千年化為琥珀今燒之亦作松氣○按新桂舊松即未來過去之喻</hi>
若信貝多真實語<hi>酉陽雜俎貝多出摩伽陀國西土用以寫經長六七丈經冬不凋齊民要</hi>
<hi>術嵩山記云嵩高寺中忽有思維樹即貝多也一年三花翻譯名義集貝多形如北方㯶櫚直而且高長八九</hi>
<hi>十尺花如黄米子西域記云南印建那補羅國北不逺有多羅樹林三十餘里其葉長廣其色光潤諸國書寫</hi>
<hi>無不採用般若經如來是真語者實語者</hi>三生同聽一樓鐘<hi>道源註過未現為三生</hi>
　　　霜月<lb/>
初聞征雁已無蟬百尺樓高水接天青女素娥俱耐<hi>文苑</hi>
<pb n="KR4c0075_WYG_001-6a"/>
<hi>英華作柰</hi>冷<hi>淮南子秋三月青女乃出以降霜雪高誘注青女青腰玉女主霜雪也謝莊月賦集素娥於后</hi>
<hi>庭注嫦娥竊藥奔月月色白故曰素娥</hi>月中霜裏鬬嬋娟<lb/>
　　　異俗二首<hi>原注時從事嶺南○本傳給事中鄭亞廉察桂州請為觀察判官檢校水</hi>
　　　<hi>部員外郎</hi>
鬼瘧朝朝避<hi>後漢書禮儀志注顓頊氏有三子生而亡去為疫鬼一居江水為瘧鬼賓退録高力士</hi>
<hi>流巫州李輔國授謫制力士方逃瘧功臣閣下則避瘧之說自唐巳然</hi>春寒夜夜添未驚<lb/>
雷破柱<hi>世說夏侯太初嘗倚柱作書時大雨霹靂破柱衣服焦燃神色無變</hi>不報水齊簷<lb/>
虎箭侵膚毒<hi>桂海虞衡志蠻箭以毒藥濡箭鋒中者立死藥以蛇毒草為之</hi>魚鈎刺骨<lb/>
<pb n="KR4c0075_WYG_001-6b"/>
銛<hi>嶺表志鱷魚大如船牙如鋸齒尾有三鈎極利遇鹿豕即以尾㦸之</hi>鳥言成諜訴<hi>一作詐</hi>
<hi>韓愈文小吏十餘家皆鳥言夷面北山移文牒訴倥偬裝其懐注牒文牒也訴告也</hi>多是恨彤幨<lb/>
<hi>一作襜○周禮巾車有容葢鄭司農云容謂幨車山東謂之裳幃以幃障車旁如裳為容飾其上有葢四旁垂</hi>
<hi>而下謂之幨職原皂葢分輝彤幨昭彩</hi>
户盡懸秦網<hi>地理志桂林郡本秦置網罟之利開於秦故曰秦網</hi>家多事越巫<hi>漢郊</hi>
<hi>祀志命越巫立越祝祠安臺無壇亦祠天神帝百鬼而以雞卜</hi>未曾容獺祭<hi>月令孟春之月獺祭</hi>
<hi>魚然後虞人入澤梁</hi>只是縱猪都<hi>酉陽雜爼伍相奴或擾人許於伍相廟多已舊說一姓姚二姓</hi>
<hi>王三姓汪昔值洪水食都樹皮餓死化為鳥都皮骨為猪都婦女為人都在樹根居者名猪都在樹半可攀及</hi>
<pb n="KR4c0075_WYG_001-7a"/>
<hi>者名人都在樹尾者名鳥都南中多食其巢味如木芝窠表可為履<graphic n="KR2456" url="https://raw.githubusercontent.com/kanripo/KR-Gaiji/master/images/KR2456.png" mimeType="image/png"/>治脚氣</hi>點對連鰲餌<hi>列子</hi>
<hi>龍伯之國有大人一釣而連六鰲</hi>搜求縛虎符<hi>抱朴子道士趙昞能禁虎虎伏地低頭閉目便</hi>
<hi>可執縛真誥道家有制虎豹符南中多虎故求符禁之</hi>賈生兼事鬼<hi>漢賈誼傳上方受釐坐宣</hi>
<hi>室因感鬼神事問以鬼神之本誼具道所以然之故</hi>不信有洪爐<hi>莊子今一以天地為大爐賈誼</hi>
<hi>鵬鳥賦天地為爐兮造化為工杜甫詩汨沒聴洪爐</hi>
　　　歸墅<hi>按詩有踰南極之句時必歸自桂林</hi>
行李踰南極旬時到舊鄉楚芝應徧紫<hi>十道志商洛山在商州東南九</hi>
<hi>十里亦名楚山高士傳四皓避秦入商洛山作歌曰煜煜紫芝可以療饑</hi>鄧橘未全黄<hi>唐書地理</hi>
<pb n="KR4c0075_WYG_001-7b"/>
<hi>志鄧州南陽郡屬山南東道王維詩商山包楚鄧張衡南都賦穰橙鄧橘</hi>渠濁村舂急<hi>杜甫詩村</hi>
<hi>舂雨外急</hi>旗高社酒香<hi>廣韻青帘謂之酒旗張載酒賦擬酒旗於𤣥象白居易詩青旗沽酒趁梨</hi>
<hi>花</hi>故山歸夢喜先入讀書堂<lb/>
　　　商於<hi>唐書商州上洛郡屬闗内道即古商於地</hi>
商於朝雨霽歸路有秋光背塢猿收果投巖麝退香<hi>埤雅</hi>
<hi>麝絶愛其香為人追逐即自投高巖舉爪剔出其香</hi>建瓴真得勢<hi>漢書高帝紀下兵於諸侯譬猶</hi>
<hi>居高屋之上建瓴水也</hi>横㦸豈能當割地張儀詐<hi>史記張儀說楚能閉闗絶齊請</hi>
<hi>獻商於之地六百里楚果絶齊求地儀與六里</hi>謀身綺季長<hi>三輔舊事漢惠帝為四皓立碑一曰</hi>
<pb n="KR4c0075_WYG_001-8a"/>
<hi>園公二曰綺里季三曰夏黄公四曰甪里先生</hi>清渠州外月黄葉廟前霜今日<lb/>
看雲意依依入帝鄉<lb/>
　　　和孫朴韋蟾孔雀詠<hi>唐詩紀事韋蟾字隠珪下杜人表微之子大中七年</hi>
　　　<hi>進士為徐商掌書記咸通末官尚書左丞○按義山樊南乙集序云大中二年自桂府歸為盩</hi>
　　　<hi>厔尉與孫朴韋蟾同官詩當作於是時</hi>
此去三梁逺<hi>三梁在桂管本集為鄭亞桂州謝上表三梁路阻九嶠山遙</hi>今來萬里<lb/>
攜西施因網得<hi>西谿叢語吳越春秋云呉亡西子被殺杜牧之詩西子下姑蘇一舸逐鴟夷後</hi>
<hi>人遂云范蠡将西子去嘗疑之别無所據楊慎曰修文御覧引呉越春秋逸篇云呉亡後越浮西施於江令隨</hi>
<pb n="KR4c0075_WYG_001-8b"/>
<hi>鴟夷以終浮沈也反言耳隨鴟夷者子胥譛死盛以鴟夷西施有功焉今沈之江所以報子胥之忠○按西施</hi>
<hi>沈江事容有之但此云西施因網得他詩又云莫将越客千絲網網得西施别贈人皆言初得西施非呉亡後</hi>
<hi>事也其故實未詳疑出小說家今逸之耳</hi>秦客被花迷<hi>秦客未詳集内贈人詩豈知一夜秦樓客</hi>
<hi>偷看吳宫苑内花疑即此秦客</hi>可在青鸚鵡<hi>山海經黄山有鳥焉青羽赤喙人舌能言名曰鸚鵡</hi>
<hi>南方異物志鸚鵡有三種一種青大如鳥鶹一種白大如鴟鴞一種五色大於青者交州巴南盡有之</hi>非<lb/>
闗碧野雞<hi>漢郊祀志秦文公獲若石於陳倉北坂城祠之其神從東方來若雄雉其聲殷殷云野雞</hi>
<hi>皆鳴又云宣帝時或言金馬碧雞之神可醮祭而致於是遣王褒持節求焉○言孔雀如青鸚鵡之可玩非若</hi>
<hi>碧野雞之形聲恍惚也</hi>約眉憐翠羽<hi>登徒子好色/賦眉如翠羽</hi>刮目<hi>一作膜</hi>想金<lb/>
<pb n="KR4c0075_WYG_001-9a"/>
箆<hi>湼槃經有肓人詣良醫醫即以金鎞刮其眼膜</hi>瘴氣籠飛逺蠻花向坐低<hi>續漢</hi>
<hi>書西南夷曰滇池出孔雀是從蠻瘴中來也稗雅博物志云孔雀尾多變色有金翠始春而生三四月後復凋</hi>
<hi>與花蕚相榮衰杜甫詩翠尾金花不辭辱</hi>輕於趙皇后<hi>西京雜記趙后體輕腰弱善行步進退白</hi>
<hi>帖飛燕體輕能為掌上舞</hi>貴極楚懸黎<hi>戰國䇿梁有懸黎楚有和璞</hi>都䕶矜羅幕<lb/>
<hi>杜氏通典漢置西域都䕶唐永徽中始於邊方置安東安西安南安北四大都䕶府</hi>佳人炫繡袿<lb/>
<hi>音圭○釋名婦人上服曰袿廣雅長襦也沈約詩先表繡袿香</hi>屏風臨燭釦<hi>說文釦金飾器口</hi>
捍撥倚香臍<hi>樂府雜録琵琶以蛇皮為槽厚二寸餘鱗介亦具以楸木為面其捍撥以象牙為之</hi>
<hi>海録碎事金捍撥在琵琶面上當絃或以金塗為飾所以捍䕶其撥也説文麝如小麋臍有香</hi>舊思牽<lb/>
<pb n="KR4c0075_WYG_001-9b"/>
雲葉<hi>陸機雲賦金柯分玉葉散梁簡文帝詩雲開瑪瑙葉</hi>新愁待雪泥<hi>盧綸送張少府詩判</hi>
<hi>詞花落紙擁吏雪成泥</hi>愛堪通夢寐畫得不端倪地錦排蒼雁<hi>鄭嵎</hi>
<hi>津陽門詩錦鳬繡雁相追隨注温泉湯中縫綴錦繡為鳬雁</hi>簾釘鏤白犀<hi>李賀詩玳瑁釘簾薄</hi>
<hi>東觀漢記章帝元和元年日南獻白雉白犀廣志犀角之好者稱雞昩白</hi>曙霞星斗外凉月<lb/>
露盤西<hi>三輔故事武帝於建章宫立銅柱高二十丈上有仙人掌承露盤</hi>妬好休誇舞<lb/>
<hi>紀聞孔雀自喜其尾而甚妬遇婦人童子好衣服必逐而啄之聞管絃笙歌必舒張翅尾盼睇而舞</hi>經寒<lb/>
且少啼<hi>顧有孝曰北地多寒戒之以少啼即子美花鴨詩作意莫先鳴意也</hi>紅樓三十級<lb/>
<hi>酉陽雜俎長樂坊安國寺紅樓睿宗在藩時舞榭也李白詩紫殿紅樓覺春好王建宫詞禁寺紅樓内裏通</hi>
<pb n="KR4c0075_WYG_001-10a"/>
穏穏上丹梯<hi>謝靈運詩躧步凌丹梯注丹梯陛階也○後四語全是寓意</hi>
　　　人欲<lb/>
人欲天從竟不疑莫言圓葢便無私<hi>劉氏正歴問黄帝為葢天以天象葢</hi>
<hi>宋玉大言賦方地為車圓天為葢</hi>秦中久巳烏頭白<hi>藝文類聚燕丹子曰秦止燕太子丹</hi>
<hi>為質曰烏頭白乃可歸丹仰天嘆烏即白頭</hi>却是君王未備知<lb/>
　　　華山題王母祠<lb/>
蓮華峯下鎖雕梁<hi>華山記山巔有池生千葉蓮花服之羽化因名華山</hi>此去瑤池<lb/>
地共長<hi>穆天子傳天子觴王母於瑤池之上</hi>好為麻姑到東海勸栽黄竹<lb/>
<pb n="KR4c0075_WYG_001-10b"/>
莫栽桑<hi>神仙傳麻姑謂王方平曰接侍以來見東海三變為桑田向到蓬萊水淺於往時略半也豈將</hi>
<hi>復還為陸陵乎方平笑曰聖人皆言海中行復揚塵也穆天子傳天子遊黄臺之丘獵於苹澤有隂雨天子乃</hi>
<hi>休日中大寒北風雨雪有凍人天子作詩三章以哀之曰我徂黄竹負□寒</hi>
　　　華清宫<hi>唐書天寳六載改驪山温泉宮曰華清宫治湯為池環山列宫殿</hi>
華清恩幸古無倫<hi>唐書太真得幸進冊貴妃三姊皆美帝呼為姨帝幸華清貴妃與三夫人</hi>
<hi>皆從遺簮墮舄瑟瑟璣琲狼籍於道香聞數十里</hi>猶恐蛾眉不勝人未免被他<lb/>
褒女<hi>一作氏</hi>笑只教天子暫䝉塵<hi>言褒姒能滅周而𤣥宗不久便歸國是貴妃之</hi>
<hi>傾城猶在褒氏下也二語深著色荒之戒意最警䇿</hi>
<pb n="KR4c0075_WYG_001-11a"/>
　　　楚澤<lb/>
夕陽歸路後霜野物聲乾集鳥翻漁艇殘虹<hi>一作紅</hi>拂馬<lb/>
鞍劉楨元抱病<hi>劉楨詩余嬰沈痼疾竄身清漳濱</hi>虞寄數辭官<hi>南史虞寄字次</hi>
<hi>安性冲静有栖遁志大同中閉門稱疾惟以書籍自娯陳寳應既擒文帝敕章昭達發遣還朝衡陽王出閣手</hi>
<hi>敕用為掌書記後除東中郎建安王諮議加昭戎將軍寄辭以疾王於是命長停公事其有疑議就以決之</hi>
白袷經年巻<hi>說文袷夾衣無絮亦作裌真誥許長史著葛帴單衣白袷李賀詩白袷王郎寄桃葉</hi>
西來及<hi>一作又</hi>早寒<lb/>
　　　蟬<lb/>
<pb n="KR4c0075_WYG_001-11b"/>
本以高難飽徒勞恨費聲五更疎欲斷一樹碧無情薄<lb/>
宦梗猶汎故園蕪已平煩君最相警我亦舉家清<lb/>
　　　江亭散席循栁路吟歸官舍<lb/>
春詠敢輕裁銜辭入半杯巳遭江映栁更被雪藏梅寡<lb/>
和真徒爾殷憂動即來從詩得何報惟感<hi>一作看</hi>二毛催<lb/>
　　　潭州<hi>唐書潭州長沙郡屬江南西道元和郡國志隋平陳改湘州曰潭州取昭潭為名</hi>
潭州官舍暮樓空今古無端入望中湘淚淺深滋竹色<lb/>
<hi>博物志舜二妃曰湘夫人舜崩二妃啼以淚揮竹竹盡斑</hi>楚歌重疊怨蘭叢<hi>楚詞九歌稱澧</hi>
<pb n="KR4c0075_WYG_001-12a"/>
<hi>蘭秋蘭者不一故曰重疊怨蘭叢</hi>陶公戰艦空灘雨<hi>晉陶侃傳劉𢎞為荆州刺史以侃為</hi>
<hi>江夏太守又加督䕶使與諸軍并力拒陳恢侃乃以運船為戰艦所向必破後討杜弢進克長沙封長沙郡公</hi>
賈傅承塵破廟風<hi>西京雜記賈誼在長沙鵩鳥集其承塵俗以鵬鳥至人家主人死誼作鵩</hi>
<hi>鳥賦釋名承塵施於上以承塵土也寰宇記賈誼廟在長沙縣南六十里廟即誼宅宅中有井上圓下方</hi>目<lb/>
斷故園人不至松醪一醉與誰同<lb/>
　　　贈劉司户<hi>蕡○唐書劉蕡字去華昌平人太和二年䇿試賢良蕡切論黄門太横将</hi>
　　　<hi>危宗社考官不敢留蕡在籍中人讀其文至有相對垂泣者令狐楚在興元牛僧孺在襄陽皆</hi>
　　　<hi>辟為從事中人嫉之誣以罪貶栁州司戸</hi>
<pb n="KR4c0075_WYG_001-12b"/>
江風吹浪動雲根<hi>張協詩雲根臨八極注雲根石也雲觸石而生故曰雲根</hi>重碇危<lb/>
檣白日昏<hi>韻會碇鎮舟石</hi>已斷燕鴻初起勢更驚騷客後歸魂<lb/>
漢廷急詔<hi>一作召</hi>誰先入楚路高歌自欲翻萬里相逢歡<lb/>
復泣鳳巢西隔九重門<hi>帝王世紀黄帝時鳳凰止帝東園或巢於阿閣九辨君之門兮</hi>
<hi>九重道源曰東坡詩九重新掃舊巢痕本此</hi>
　　　哭劉司户二首<hi>蕡卒於貶所</hi>
離居星嵗易失望死生分酒甕凝餘桂<hi>楚詞奠桂酒兮椒漿</hi>書籖<lb/>
冷舊芸<hi>杜甫詩書籖映夕曛魚豢魏略芸香辟紙魚蠧故藏書臺曰芸臺</hi>江風吹鴈急<lb/>
<pb n="KR4c0075_WYG_001-13a"/>
山木帶蟬曛一呌千迴首天高不為聞<lb/>
有美扶皇運無誰薦直言已為秦逐客復作楚寃魂<hi>謂屈</hi>
<hi>原杜甫詩應共寃魂語投詩贈汨羅</hi>湓浦應分派<hi>廬山記江州有青盆山故其城曰湓城浦曰湓</hi>
<hi>浦一統志湓浦在今九江府城西江賦流九派乎潯陽</hi>荆江有㑹源并將添恨淚<lb/>
一灑問乾坤<lb/>
　　　悼傷後赴東蜀辟至散闗遇雪<hi>本傳栁仲郢鎮東川辟為節度</hi>
　　　<hi>判官檢校工部郎中方輿勝覧大散闗在梁泉縣為秦蜀要路通志在鳳翔府寳雞縣城南通</hi>
　　　<hi>褒斜大路屬漢中府</hi>
<pb n="KR4c0075_WYG_001-13b"/>
劍外從軍逺<hi>劍外劍閣之外也杜甫詩草木變衰行劍外</hi>無家與寄衣散闗<lb/>
三尺雪回夢舊鴛機<lb/>
　　　樂遊原<hi>兩京新記漢宣帝樂遊廟一名樂遊苑亦名樂遊原基地最高四望寛敞</hi>
向晩意不適驅車登古原夕陽無限好只是近黄昏<lb/>
　　　北齊二首<lb/>
一笑相傾國便亡何勞荆棘始堪<hi>一作悲</hi>傷<hi>吳越春秋夫差聽讒子胥</hi>
<hi>垂涕曰以曲為直舍讒攻忠将㓕吳國城郭丘墟殿生荆棘</hi>小憐玉體横陳夜<hi>北齊書後</hi>
<hi>主馮淑妃名小憐大穆后從婢也穆后愛衰以五月五日進之號曰續命慧黠能彈琵琶工歌舞後主惑之願</hi>
<pb n="KR4c0075_WYG_001-14a"/>
<hi>得生死一處宋玉諷賦主人之女為臣歌曰内怵惕兮徂玉牀横自陳兮君之旁釋德洪楞嚴合論引司馬相</hi>
<hi>如好色賦曰花容自獻玉體横陳今此賦不傳或出假託</hi>已報周師入晉陽<hi>北齊書武平七</hi>
<hi>年十二月周武帝來救晉州齊師大敗帝棄軍先還留安德王延宗等守晉陽帝走入鄴辛酉延宗與周師戰</hi>
<hi>大敗為周師所虜</hi>
巧笑知堪敵萬幾傾城最在著戎衣晉陽巳陷休回顧<lb/>
更請君王獵一圍<hi>北齊書周師取平陽帝獵於二堆晉州告急帝将還淑妃請更殺一圍從</hi>
<hi>之</hi>
　　　街西池館<hi>杜牧有街西詩鼓吹注長安領街西五十四坊及西市多王公貴戚之家</hi>
<pb n="KR4c0075_WYG_001-14b"/>
白閣他年别<hi>通志紫閣白閣黄閣三峯俱在圭峯東紫閣旭日射之爛然而紫白閣隂森積雪不</hi>
<hi>融黄閣不知所謂三峯相去不甚逺杜甫詩錯磨終南翠顛倒白閣影</hi>朱門此夜過<hi>晉書麴游</hi>
<hi>歌南開朱門北望青樓</hi>疎簾留月魄珍簟接煙波太守三刀夢<hi>晉書</hi>
<hi>王濬夢懸三刀於梁上須㬰又益一刀李毅曰三刀為州又益者明府其臨益州乎果遷益州刺史</hi>將軍<lb/>
一箭歌<hi>唐詩紀事楊巨源詩三刀夢益州一箭取遼城由是知名此詩三刀一箭即用巨源語但下事</hi>
<hi>未詳</hi>國租容客旅香熟玉山禾<hi>張協七命瓊山之禾善曰瓊山即崑崙山山海經崑</hi>
<hi>崙之上有木禾長五尋大五圍鮑炤詩逺食玉山禾</hi>
　　　南朝<lb/>
<pb n="KR4c0075_WYG_001-15a"/>
𤣥武湖中玉漏催<hi>宋書元嘉二十三年築北隄立𤣥武湖於樂遊苑北建康實録吳開城北</hi>
<hi>渠引後河水流入新宫又名練湖徐爰釋文曰本桑泊晉大興三年始創北海築長隄以壅北山之水東自覆</hi>
<hi>舟山西至宣武城六里餘宋元嘉中有黑龍見因改𤣥武湖張衡渾天制以玉虬吐漏水入兩壺李蘭刻漏賦</hi>
<hi>以玉壺玉管流珠馬上奔馳行漏</hi>雞鳴埭口繡襦迴<hi>南史齊武帝數幸琅琊城宫人常從</hi>
<hi>早發至湖北埭雞始鳴故呼為雞鳴埭一統志在晉溪西南潮溝之上</hi>誰言瓊樹朝朝見<lb/>
<hi>陳書後主製新曲有玉樹後庭花臨江樂等其略云璧月夜夜滿瓊樹朝朝新大抵美張貴妃孔貴嬪之容色</hi>
<hi>二句乃江總詞也</hi>不及金蓮步步來<hi>齊書東昏侯鑿金為蓮花貼地令潘妃行其上曰此</hi>
<hi>步步生蓮花也</hi>敵國軍營漂木柹<hi>隋書文帝将伐陳命大作戰船或請宻之文帝使投柹於</hi>
<pb n="KR4c0075_WYG_001-15b"/>
<hi>江曰若彼能改吾又何求</hi>前朝神廟鎖烟煤<hi>陳書後主於郭内大皇佛寺起七層塔未畢火</hi>
<hi>從中起飛至石頭燒死者甚衆</hi>滿宫學士皆顔<hi>一作/蓮</hi>色<hi>陳書後主起臨春結綺望仙等</hi>
<hi>閣珠簾寳帳服玩瑰麗近古未有上自居臨春張貴妃居結綺孔龔二貴嬪居望仙複道往來以宫人袁大捨</hi>
<hi>等為女學士</hi>江令當年只費才<hi>陳書江總字總持後主授尚書令總為宰輔不親政務侍</hi>
<hi>宴後庭謂之狎客與諸嬪妃及女學士共賦詩采其尤豔麗者被以新聲</hi>
　　　復京<hi>唐書徳宗建中四年十月涇原卒擁朱泚叛上如奉天興元元年二月如梁州五月</hi>
　　　<hi>戊戌李晟收復京城七月壬子上至自興元</hi>
虜騎胡兵一戰摧萬靈回首賀軒臺<hi>藝文類聚山海經曰西王母之山有</hi>
<pb n="KR4c0075_WYG_001-16a"/>
<hi>軒轅臺射者不敢西向梁元帝臨終詩寂寥千載後誰畏軒轅臺</hi>天教李令心如日<hi>唐書</hi>
<hi>興元元年六月加李晟司徒兼中書令實封一千户</hi>可要昭陵石馬來<hi>唐書京兆府醴泉縣</hi>
<hi>有九嵕山太宗昭陵在西北六十里唐㑹要上欲闡揚先帝徽烈乃刻石為嘗所乘破敵馬六匹於昭陵闕下</hi>
<hi>安禄山事蹟潼闗之戰我軍既敗賊将崔乾祐領白旗引左右馳突又見黄旗軍數百隊官軍潜謂是賊不敢</hi>
<hi>逼之須㬰見與乾祐闘黄旗軍不勝退而又戰者不一俄不知所在後昭陵奏是日靈宫前石人馬汗流</hi>
　　　渾河中<hi>唐書渾瑊本鐵勒九姓之渾部也與李晟同平朱泚德宗還宫以瑊為河中尹</hi>
　　　<hi>晉絳節度使河中同陜虢等州及管内行營副元帥封咸寧郡王貞元十五年薨</hi>
九廟無塵八馬回<hi>八馬八駿也</hi>奉天城壘長春苔<hi>唐書奉天縣屬京兆</hi>
<pb n="KR4c0075_WYG_001-16b"/>
<hi>府文明元年分醴泉置</hi>咸陽原上英雄骨半向君家養馬來<hi>漢書金日</hi>
<hi>磾以父不降見殺與母閼氏弟倫俱沒入官輸黄門養馬後以討莽何羅功封秺侯按舊唐書瑊忠勤謹慎功</hi>
<hi>髙不伐時論方之金日磾故末語云然</hi>
　　　鄠杜馬上念漢書<hi>一云五陵懐古○漢書宣帝尤樂鄠杜之間注杜屬京兆</hi>
　　　<hi>鄠屬扶風</hi>
世上蒼龍種人間武帝孫小來惟射獵興罷得乾坤<hi>漢書</hi>
<hi>宣帝武帝曽孫戾太子孫也高材好學然亦喜游俠鬬雞走狗上下諸陵周徧三輔昌邑王廢霍光與諸大臣</hi>
<hi>迎即皇帝位</hi>渭水天開苑<hi>三輔黄圗漢有三十六苑羽獵賦序武帝廣開上林北繞黄山濱渭</hi>
<pb n="KR4c0075_WYG_001-17a"/>
<hi>而東</hi>咸陽地獻原<hi>長安志長安萬年二縣之外有畢原白鹿原少陵原高陽原細栁原呉融詩咸</hi>
<hi>陽一火便成原</hi>英靈殊未已丁傅漸華軒<hi>漢書哀帝時帝舅丁明封陽安侯皇后父</hi>
<hi>傅晏封孔鄉侯説文軒曲輈轓車也</hi>
　　　栁<lb/>
動春何限葉撼曉幾多枝解有相思苦<hi>道源注梁劉邈折楊栁詩春來</hi>
<hi>誰不思相思君自知</hi>應無不舞時絮飛藏皓蝶帶弱露黄鸝傾國<lb/>
宜通體<hi>北史栁昻傳楊素嘗於朝堂見昻子調因獨言曰栁條通體弱獨搖不須風</hi>誰來<hi>英華</hi>
<hi>作家</hi>獨賞眉<hi>梁元帝詩栁葉生眉上唐太宗栁詩半翠幾眉開</hi>
<pb n="KR4c0075_WYG_001-17b"/>
　　　巴江栁<hi>三巴記閬白二水南流自漢中經始寧城下入涪陵曲折三回如巴字曰巴江</hi>
　　　<hi>經峻峽中謂之巴峽</hi>
巴江可惜栁栁色緑侵江好向金鑾殿<hi>兩京記大明宫紫宸殿北曰蓬</hi>
<hi>萊殿西龍首山支龎起平地上有殿名金鑾殿殿旁坡名金鑾坡五代㑹要殿因金鑾坡以為名與翰林院相</hi>
<hi>對</hi>移隂入綺窗<lb/>
　　　咸陽<lb/>
咸陽宫闕鬱嵯峨六國樓臺豔綺羅<hi>史記始皇每破諸侯冩放其宫室作</hi>
<hi>之咸陽北阪上殿屋複道周閣相通所得美人鐘鼓以充入之</hi>自是當時天<hi>一作秦非</hi>帝醉<lb/>
<pb n="KR4c0075_WYG_001-18a"/>
<hi>西京賦昔者大帝恱秦繆公而覲之饗以鈞天廣樂帝有醉焉乃為金䇿錫用此土而翦諸鶉首薛綜曰大帝</hi>
<hi>天也虞喜志林諺曰天帝醉秦暴金誤隕石墜謂秦繆公夢天帝奏鈞天樂時有此諺事詳史記</hi>不闗<lb/>
秦<hi>一作天非</hi>地有山河<hi>言暴秦之兼并六國實天帝畀之非以其地有山河之固也</hi>
　　　同崔八詣藥山訪融禪師<hi>道源注稽古略藥山在澧州惟儼禪師為</hi>
　　　<hi>初祖太和六年入寂融禪師或其後也</hi>
共受征南不次恩<hi>杜氏通典征南将軍漢光武建武二年置以馮異為之</hi>報恩惟<lb/>
是有忘言巖花澗草西林路<hi>高僧傳沙門慧永居在西林與慧逺同門遊好遂邀</hi>
<hi>同止刺史桓伊以學徒日衆更為逺建東林事</hi>未見高僧只見猿<lb/>
<pb n="KR4c0075_WYG_001-18b"/>
　　　聞著明凶問哭寄飛卿<hi>舊唐書温庭筠字飛卿大中初應進士累年不</hi>
　　　<hi>第徐商鎮襄陽往依之署為巡官咸通初遷隋縣令卒</hi>
昔歎讒銷骨今傷淚滿膺空餘雙玉劒<hi>曹植七啟步光之劍錯以荆山</hi>
<hi>之玉盧思道詩犀渠玉劍良家子劍有雌雄故言雙也</hi>無復一壺冰<hi>鮑炤詩清如玉壺冰</hi>江<lb/>
勢翻銀礫<hi>一作漢○說文礫小石也梁簡文帝雪詩晩霰飛銀礫</hi>天文露玉繩<hi>春秋</hi>
<hi>元命苞玉衡北兩星為玉繩</hi>何因攜庾信同去哭徐陵<lb/>
　　　聽鼓<lb/>
城頭疊鼔聲<hi>衛公兵法鼓三百三十三槌為一通鼔止角動吹十二聲為一疊</hi>城下暮<lb/>
<pb n="KR4c0075_WYG_001-19a"/>
江清欲問漁陽摻<hi>七勘切</hi>時無禰正平<hi>後漢書禰衡字正平善擊鼓曹操召</hi>
<hi>為鼓吏著岑牟單絞之衣為漁陽摻撾容熊有異音節悲壯徐鍇曰摻三撾鼓也</hi>
　　　送崔珏往西川<hi>唐書藝文志崔珏字夢之大中進士有詩一巻</hi>
年少因何有旅愁欲為東下更西遊一條雪浪吼巫峽<lb/>
<hi>徐凝瀑布詩一條界破青山色</hi>千里火雲燒益州<hi>盧思道納凉賦火雲赫而四舉</hi>卜肆<lb/>
至今多寂寞<hi>高士傳嚴君平賣卜成都市中日閱數人得百錢足自養則閉肆下簾而講老子</hi>
酒壚從古擅風流<hi>史記相如與文君俱之臨卭買酒舍令文君當壚</hi>浣花牋紙<lb/>
桃花色<hi>寰宇記浣花溪在成都西郭外屬犀浦縣地名百花潭大厯中崔寧鎮蜀其夫人任氏本浣花</hi>
<pb n="KR4c0075_WYG_001-19b"/>
<hi>溪人後薛濤家其旁以潭水造紙為十色牋資暇録元和初薛濤尚松花牋而好製小詩惜其幅大乃命匠狹</hi>
<hi>小為之蜀中才子以為便後減諸牋亦如是特名曰薛濤牋</hi>好好題詩咏玉鈎<hi>招魂砥室</hi>
<hi>翠翹挂曲瓊些王逸注挂懸也曲瓊玉鈎也雕飾玉鈎以懸衣服</hi>
　　　代贈<lb/>
楊栁路盡處芙蓉湖上頭雖同錦步障<hi>晉書石崇與王愷奢靡相尚愷</hi>
<hi>作紫絲步障四十里崇以錦步障五十里敵之拾遺記石虎為浴室列鳳文錦步障縈蔽於浴所</hi>獨映<lb/>
<hi>一作應</hi>鈿箜篌<hi>風俗通箜篌一名坎侯漢武帝令樂人侯調作坎侯言其坎坎應節侯以姓冠章也</hi>
<hi>或曰箜篌取其空中以鈿飾之曰鈿箜篌</hi>鴛鴦可羨頭俱白飛去飛來煙雨<lb/>
<pb n="KR4c0075_WYG_001-20a"/>
秋<lb/>
　　　桂林<hi>山海經桂林八樹在賁隅東注八桂成林言其大也舊唐書江源多桂不生雜木故</hi>
　　　<hi>秦時立為桂林郡武徳四年置桂州總管府後置桂管經畧觀察使治桂州</hi>
城窄山將壓<hi>栁宗元記桂州多靈山發地峭竪林立四野</hi>江寛地共浮<hi>方輿勝覧</hi>
<hi>桂州冇湘灕二江荔江陽江</hi>東南通絶域<hi>方輿勝覧桂州東接諸溪南浮瓊崖</hi>西北有<lb/>
高樓<hi>桂海虞衡志靈川興安之間有嚴闗朔雪至此輙止大盛則度闗至桂州城下不復南矣北城舊有</hi>
<hi>樓曰雪觀所以夸南州也</hi>神䕶青楓岸<hi>道源注南方草木狀五嶺之間多楓木嵗久則生瘤癭一</hi>
<hi>夕遇暴雷驟雨其樹贅暗長三五尺謂之楓人越巫取之作術有通神之驗取之不以法則能飛去述異記南</hi>
<pb n="KR4c0075_WYG_001-20b"/>
<hi>中有楓子鬼楓木之老者人形亦呼為靈楓焉</hi>龍移白石湫<hi>一統志白石湫在桂林府城北七十</hi>
<hi>里俗名白石潭</hi>殊鄉竟何禱簫鼓不曽休<hi>宋李彦弼八桂堂記民俗篤信隂陽多尚</hi>
<hi>巫卜病不求醫藥</hi>
　　　夜雨寄北<lb/>
君問歸期未有期巴山夜雨漲秋池何當共剪西牕燭<lb/>
却話巴山夜雨時<lb/>
　　　陳後宫<lb/>
茂苑城如畫<hi>呉都賦帶長洲之茂苑虞世南詩高臺臨茂苑按茂苑非必呉地始可稱南史宋有</hi>
<pb n="KR4c0075_WYG_001-21a"/>
<hi>樂遊苑齊起新林芳樂等苑皆在臺城内所謂茂苑城如畫也若呉地記之茂苑其名立於貞觀中有引此者</hi>
<hi>非是</hi>閶門瓦欲流<hi>宋書元嘉十二年新作閶闔廣莫二門</hi>還依水光殿更起<lb/>
月華樓<hi>陳書後主盛修宫室無時休止稅江稅市徵取百端</hi>侵夜鸞開鏡<hi>范泰鸞鳥詩序</hi>
<hi>昔罽賓王結罝峻卯之山獲一鸞鳥王甚愛之三年不鳴其夫人曰嘗聞鳥見其類而後鳴何不懸鏡以映之</hi>
<hi>王從其言鸞睹影悲鳴冲霄一奮而絶</hi>迎冬雉獻裘<hi>晉咸寧起居注太醫司馬程據上雉頭裘</hi>
<hi>一領詔於殿前焚之</hi>從臣皆半醉天子正無愁<hi>北齊書後主好彈琵琶自為無愁之</hi>
<hi>曲民間謂之無愁天子</hi>
　　　屬疾<lb/>
<pb n="KR4c0075_WYG_001-21b"/>
許靖猶覊宦<hi>蜀志許靖字文休避難走交州與相隨中外同其饑寒後因劉璋招入蜀先主即尊</hi>
<hi>號以靖為司徒</hi>安仁復悼亡<hi>潘岳集有悼亡詩二首</hi>兹辰聊屬疾何日免<lb/>
殊方秋蝶無端麗寒花只暫<hi>一作更不</hi>香多情真命薄容易<lb/>
即迴腸<lb/>
　　　石橊<lb/>
橊枝婀娜榴實繁橊膜輕明橊子鮮可羡瑤池碧桃樹<lb/>
<hi>道源注尹喜内傳喜從老子西遊省太真王母共食碧桃紫梨</hi>碧桃<hi>一作眉</hi>紅頰一千年<lb/>
　　　明日<lb/>
<pb n="KR4c0075_WYG_001-22a"/>
天上參旗過<hi>史天官書參為白虎其西有句曲九星一曰天旗正義曰參旗九星在參西天旗也</hi>
<hi>過即所謂參横</hi>人間燭燄銷誰言整雙履便是隔三橋<hi>三橋三渭橋也</hi>
<hi>三輔黄圗渭水貫都以象天漢横橋南渡以法牽牛史記索隠今渭橋有三所一在城西北咸陽路曰西渭橋</hi>
<hi>一在東北高陵邑曰東渭橋其中渭橋在古城之北唐書德宗至自興元李晟戎服謁見於三橋</hi>知處<lb/>
黄金鏁<hi>鏁門鏁也</hi>曾來<hi>一作/求</hi>碧綺寮<hi>魏都賦皎日籠光於綺寮注寮窻也</hi>凭欄<lb/>
明日意池濶雨蕭蕭<lb/>
　　　飲席戲贈同舍<lb/>
洞中屐響省分攜<hi>長安志蓮花洞在神禾原鄭駙馬潜曜所居子美有鄭駙馬宅宴洞中詩</hi>
<pb n="KR4c0075_WYG_001-22b"/>
不是花迷客自迷珠樹重行<hi>音杭</hi>憐翡翠<hi>山海經三珠樹在厭火國北生</hi>
<hi>赤水上樹如栢葉皆為珠爾雅翠鷸也說文翡赤雀翠青雀</hi>玉樓雙舞羡鵾雞<hi>十洲記崑</hi>
<hi>崙山有天墉城四方千里城上安金臺五所玉樓十二楚詞注鵾鷄似鶴黄白色杜甫詩沙僻舞鵾雞</hi>蘭<lb/>
迴舊蘂縁屛<hi>一作屛縁</hi>緑椒綴新香和壁泥<hi>西京雜記温室以椒塗壁世說</hi>
<hi>石崇以椒為泥塗室</hi>唱盡陽闗<hi>一作闗/山非</hi>無限疊<hi>東坡志林舊傳陽闗三疊然今世歌</hi>
<hi>者每句再疊而巳若通一首言之又是四疊皆非是或毎句三唱以應三疊之說則叢然無復節奏余在密州</hi>
<hi>有文勛長官以事至自云得古本陽闗其聲宛轉凄斷及在黄州偶讀樂天對酒詩云聴唱陽闗第四聲自注</hi>
<hi>云第四聲勸君更盡一杯酒以此驗之若一句再疊則此句為第五聲餘為第四聲是首句不疊審矣</hi>半<lb/>
<pb n="KR4c0075_WYG_001-23a"/>
杯松葉凍頗黎<hi>道源注本草松葉六十觔細剉㕮咀水四石煮取四斗九升以釀五斗米如常</hi>
<hi>法煮松葉汁浸米并饙飯泥釀封頭七日發飲之得此酒力者甚衆韻㑹玻瓈寳玉名本草作頗黎云西國寳</hi>
<hi>或云是水玉千嵗冰為之樂史太白集序白進清平調詞三章太真妃持頗黎七寳杯酌西凉蒲萄酒笑領歌</hi>
<hi>意</hi>
　　　西溪<lb/>
近郭西溪好誰堪共酒壺苦吟防栁惲<hi>梁書栁惲字文畼河東解人少</hi>
<hi>工篇什為詩曰亭臯木葉下隴首秋雲飛瑯琊王融書之齋壁入梁為秘書監終呉興太守</hi>多淚怯<lb/>
楊朱<hi>淮南子楊朱見岐路而哭之為其可以南可以北</hi>野鶴隨君子<hi>抱朴子周穆王南征</hi>
<pb n="KR4c0075_WYG_001-23b"/>
<hi>一軍盡化君子為猿鶴小人為沙蟲</hi>寒松揖大夫<hi>漢官儀秦始皇上封泰山風雨暴至休於松下</hi>
<hi>因封其樹為五大夫漢書注五大夫秦第九爵名</hi>天涯常病意岑寂勝歡娛<lb/>
　　　憶梅<lb/>
定定住<hi>一作任</hi>天涯依依向物華寒梅最堪恨常作去年<lb/>
花<lb/>
　　　贈栁<lb/>
章臺從掩映<hi>漢書張敞為京兆尹時罷朝㑹走馬章臺街唐人詩有章臺栁</hi>郢路更叅<lb/>
差<hi>史記注楚都于郢今江陵縣北紀南城是至平王更城郢在江陵東北故郢城是世說桓温自江陵北征</hi>
<pb n="KR4c0075_WYG_001-24a"/>
<hi>經金城見少為瑯琊時所種栁皆巳十圍慨然嘆曰木猶如此人何以堪</hi>見說風流極<hi>南史劉悛</hi>
<hi>之為益州刺史獻蜀栁數株枝條狀如絲縷武帝植于靈和殿前嘗賞玩咨嗟曰此楊栁風流可愛似張緒當</hi>
<hi>年</hi>來當婀娜時<hi>魏文帝栁賦柔/條婀娜而蛇伸</hi>橋迴行<hi>音杭</hi>欲斷隄逺意<lb/>
相隨忍放花如雪<hi>晉伍輯之栁賦揚零花而雪飛</hi>青樓撲酒旗<hi>齊書武帝興光</hi>
<hi>樓上施青漆謂之青樓白居易楊栁枝詞紅板江橋青酒旗</hi>
　　　謔栁<lb/>
巳帶黄金縷<hi>劉禹錫楊栁枝詞千條金縷萬條絲</hi>仍飛白玉花長時須拂<lb/>
馬密處少藏鴉眉細從他歛<hi>栁眉注見前</hi>腰輕莫自斜<hi>杜甫詩隔</hi>
<pb n="KR4c0075_WYG_001-24b"/>
<hi>户楊栁弱嫋嫋恰似十五女兒腰</hi>玳梁誰道好偏擬映盧家<hi>沈佺期古意盧家少</hi>
<hi>婦欝金堂海燕雙棲玳瑁梁</hi>
　　　北禽<lb/>
為戀巴江好無辭瘴霧蒸縱能朝杜宇可得值<hi>治去聲</hi>蒼<lb/>
鷹石小虚填海<hi>山海經赤帝之女名女娃遊于東海溺而不返化為精衛鳥常取西山木石以</hi>
<hi>填東海</hi>蘆銛未破矰<hi>淮南子雁銜蘆/而飛以避矰繳</hi>知來有乾鵲<hi>埤雅鵲取木杪</hi>
<hi>枝不取墮地枝名乾鵲淮南子乾鵲知來而不知往此修短之分也</hi>何不向雕陵<hi>莊子莊周遊雕</hi>
<hi>陵之樊睹一異鵲自南來翼廣七尺目大運寸感周之顙而集于栗林周執彈而留之</hi>
<pb n="KR4c0075_WYG_001-25a"/>
　　　初起<lb/>
想像咸池日欲光<hi>淮南子日出于暘谷浴于咸池</hi>五更鐘後更迴腸三<lb/>
年苦霧巴江水不為離人照屋梁<hi>神女賦耀乎如白日初出照屋梁</hi>
　　　楚宫<hi>風賦楚襄王遊于蘭臺之宫</hi>
複壁交青瑣<hi>漢書注青瑣户邊刻為連瑣文以青塗之</hi>重簾挂紫繩如何一<lb/>
柱觀<hi>渚宫故事宋臨川王義慶鎮江陵于羅公洲立觀甚大而惟一柱一統志一柱觀在松滋縣東丘家</hi>
<hi>湖中</hi>不礙九枝燈<hi>西京雜記漢高祖入咸陽有青玉五枝燈漢武内傳七月七日王母至帝掃除</hi>
<hi>宫内然九光之燈王筠燈檠詩百花曜九枝</hi>扇薄常規月<hi>班婕妤怨歌行裁為合歡扇團團似</hi>
<pb n="KR4c0075_WYG_001-25b"/>
<hi>明月梁簡文帝詩青山銜月規</hi>釵斜只鏤氷<hi>鹽鐵論如畫脂鏤冰費日損功道源注刻水玉作釵</hi>
<hi>如鏤冰然李賀詩寒鬢釵斜玉燕光</hi>歌成猶未唱秦火入夷陵<hi>史記秦昭襄二十一</hi>
<hi>年白起伐楚拔郢燒夷陵唐書峽州夷陵郡屬山南東道</hi>
　　　栁<lb/>
栁映江潭底有情望中頻遣客心驚巴雷隠隠千山外<lb/>
更作章臺走馬聲<lb/>
　　　石城<lb/>
石城誇窈窕<hi>樂府莫愁樂莫愁在何處莫愁石城西唐書樂志石城在竟陵有女子名莫愁善歌</hi>
<pb n="KR4c0075_WYG_001-26a"/>
<hi>謠</hi>花縣更風流<hi>白帖潘岳為河陽令遍樹桃李庾信枯樹賦若非金谷滿園樹定是河陽一縣</hi>
<hi>花</hi>簟氷<hi>卑病切一/作水非</hi>將飄枕<hi>唐韋思謙傳涕泗氷鬚氷謂涕著鬚而凝也讀去聲包佶</hi>
<hi>詩曉潄瓊漿氷齒寒</hi>簾烘不隠鈎<hi>蕭詮詩珠簾/半上珊瑚鈎</hi>玉童收夜鑰<hi>李白詩雙</hi>
<hi>鬟白玉童</hi>金狄守更籌<hi>陸倕新漏刻銘銅史司刻金徒抱箭注張衡渾儀制鑄金人居壺之左金</hi>
<hi>胥徒居壺之右以左手把箭右手指刻别天時早晩西京賦列坐金狄善曰金狄金人也道源注籌即漏箭也</hi>
<hi>王褒洛都賦挈壺司刻漏樽㵼流指日命分應則唱籌</hi>共笑鴛鴦綺<hi>古詩客從逺方來遺我一</hi>
<hi>端綺文彩雙鴛鴦裁為合歡被</hi>鴛鴦兩白頭<lb/>
　　　韓碑<lb/>
<pb n="KR4c0075_WYG_001-26b"/>
元和天子神武姿彼何人哉軒與羲誓將上雪列聖耻<lb/>
坐法宫中朝四夷淮西有賊五十載<hi>按史肅宗寳應初以李忠臣鎮蔡州</hi>
<hi>大厯末為軍中所逐歴李希烈陳仙奇吳少誠呉少陽元濟據有淮西凡五十餘年</hi>封狼生貙<hi>音區</hi>
貙生羆<hi>思𤣥賦射嶓冡之封狼注封大也說文貙似狸能捕獸一云虎五指為貙爾雅羆如熊黄白文</hi>
<hi>栁宗元羆說鹿畏貙貙畏虎虎畏羆</hi>不據山河據平地長戈利矛日可麾<lb/>
<hi>舊唐書呉少誠阻兵三十餘年王師未嘗及其城下嘗走韓全義敗于頔驕悍無所顧忌又恃陂浸阻迴故以</hi>
<hi>天下兵環攻三年所得者一縣而已</hi>帝得聖相相曰度<hi>原注晏子春秋仲尼聖相也○唐書</hi>
<hi>元和十年六月上召裴度入對拜中書侍郎同平章事</hi>賊斫不死神扶持<hi>李師道遣客殺</hi>
<pb n="KR4c0075_WYG_001-27a"/>
<hi>武元衡撃裴度傷首墮溝中度氊㡌厚得不死</hi>腰懸相印作都統<hi>元和十二年七月度請自</hi>
<hi>往督戰上恱以度充淮西宣慰招討處置使</hi>隂風慘澹天王旗愬武古通作<lb/>
牙爪<hi>元和十一年十二月李愬為唐鄧隋節度使十年九月韓𢎞為淮西都統𢎞請使子公武以兵萬三</hi>
<hi>千㑹蔡下十一年李道古為鄂岳觀察使十年二月李文通為夀州團練使碑文光顔重𦙍公武合攻其北道</hi>
<hi>古攻其東南文通戰其東愬入其西</hi>儀曹外郎載筆隨<hi>舊唐書以司勛員外郎李正封都官</hi>
<hi>員外郎馮宿禮部員外郎李宗閔皆兼侍御從度出征</hi>行軍司馬智且勇<hi>度奏右庶子韓</hi>
<hi>愈兼御史中丞充彰義軍行軍司馬</hi>十四萬衆猶虎貔入蔡縛賊獻太廟<lb/>
<hi>十二年十月己夘李愬執呉元濟送長安帝御興安門受俘以元濟獻廟社徇于市斬之</hi>功無與讓<lb/>
<pb n="KR4c0075_WYG_001-27b"/>
恩不訾<hi>度策勛進金紫光禄大夫上柱國封晉國公户三千</hi>帝曰汝度功第一汝<lb/>
從事愈宜為辭<hi>舊書韓愈傳淮蔡平十二月隨度還朝以功授刑部侍郎仍詔撰平淮西碑</hi>
愈拜稽首蹈且舞金石刻畫臣能為古者世稱大手筆<lb/>
此事不繋于職司當仁自古有不讓言訖屢頷天子頤<lb/>
公退齋戒坐小閤濡染大筆何淋漓點竄堯典舜典字<lb/>
塗改清廟生民詩文成破體書在紙<hi>道源注破體破當時為文之體</hi>清<lb/>
晨再拜鋪丹墀表曰臣愈昩死上詠神聖功書之碑碑<lb/>
高三<hi>一作二</hi>丈字如斗<hi>一作手</hi>負以靈鼇蟠以螭句奇語重<lb/>
<pb n="KR4c0075_WYG_001-28a"/>
喻者少讒之天子言其私長繩百尺拽碑倒麄砂大石<lb/>
相磨治<hi>舊書韓愈傳碑辭多叙裴度事時入蔡擒呉元濟李愬功第一愬不平之愬妻唐安公主女也</hi>
<hi>出入禁中因訴碑辭不實詔令磨去愈文命翰林學士段文昌重撰文勒石</hi>公之斯文若元<lb/>
氣先時已入人肝脾湯盤孔鼎有述作今無其器存其<lb/>
辭嗚呼聖皇及聖相相與烜赫流淳熈公之斯文不示<lb/>
後曷與三五相攀追願書萬本誦萬遍口角流沫右手<lb/>
胝傳之七十有二代<hi>史記古者封太山禪梁父者七十二家</hi>以為封禪玉<lb/>
檢明堂基<hi>封禪儀玉牒長一尺三寸廣厚五寸玉檢如之厚減三寸其印齒如璽纚以金繩五周</hi>
<pb n="KR4c0075_WYG_001-28b"/>
　　　令狐八拾遺<hi>綯</hi>見招送裴十四歸華州<hi>唐書令狐綯傳</hi>
　　　<hi>太和四年登進士第開成初為左拾遺地理志華州華隂郡屬闗内道</hi>
二十中郎未足希<hi>一作稀○晉書謝萬弱冠辟撫軍從事中郎世説謝中郎萬是王藍田女</hi>
<hi>壻</hi>驪駒先自有光輝<hi>古樂府何以識夫壻白馬從驪駒</hi>蘭亭讌罷方回<lb/>
去<hi>海録山隂縣西南二十里有蘭渚渚有亭曰蘭亭羲之舊迹何延之蘭亭記永和九年三月三日瑯琊王</hi>
<hi>羲之與太原孫統孫綽廣漢王彬之陳郡謝安高平郄曇太原王藴釋支遁并其子凝之徽之操之等四十有</hi>
<hi>二人㑹于㑹稽山隂之蘭亭修祓禊之禮晉書郄愔字方回鍳之子官㑹稽内史加鎮軍都督</hi>雪夜詩<lb/>
成道韞歸<hi>晉書王凝之妻謝氏字道韞安西将軍奕之女也嘗内集俄而雪驟下叔父安曰何所似</hi>
<pb n="KR4c0075_WYG_001-29a"/>
<hi>也安兄子朗曰撒鹽空中差可擬道韞曰未若栁絮因風起○按郄愔不與蘭亭四十二人之數晉書王羲之</hi>
<hi>娶郄鍳女愔又羲之姊夫裴十四必令狐氏之壻時攜内歸華州故有此二語耳</hi>漢苑風烟吹<lb/>
客夢雲臺洞穴接郊扉<hi>華山志嶽東北有雲臺峰其山兩峰峥嶸四面懸絶上冠景雲</hi>
<hi>下通地脉嶷然獨秀有若雲臺下有穴昔有人入此穴出東方山行云經黄河底上聞流水聲</hi>嗟予久<lb/>
抱臨卭渇<hi>西京雜記相如素有消渴疾</hi>便欲因君問釣磯<lb/>
　　　離思<lb/>
氣盡前溪舞<hi>寰宇記前溪在烏程縣南東入太湖謂之風渚夾溪悉生箭箬晉車騎将軍沈玩家</hi>
<hi>于此樂府有前溪曲玩所制樂府解題前溪舞曲也</hi>心酸子夜歌<hi>唐書樂志子夜歌者晉曲也晉</hi>
<pb n="KR4c0075_WYG_001-29b"/>
<hi>有女子名子夜造此歌聲過哀苦樂府解題後人更為四時行樂之詞謂之子夜四時歌又有大子夜歌子夜</hi>
<hi>警歌子夜變歌</hi>峽雲尋不得溝水欲如何<hi>文君白頭吟今日斗酒㑹明旦溝水頭蹀</hi>
<hi>躞御溝上溝水東西流</hi>朔雁傳書絶<hi>漢書蘇武傳天子射上林中得雁足有繋帛書言武等在某</hi>
<hi>澤中</hi>湘篁染淚多<hi>注見/前</hi>無由見顔色還自託微波<hi>洛神賦托微波</hi>
<hi>而通辭</hi>
　　　宿駱氏亭寄懐崔雍崔衮<hi>唐年補録長慶元年二月王庭湊使河陽</hi>
　　　<hi>回及沇水酒困寢于道有濟源駱山人熟視之曰貴當列土在今年秋既歸遇田𢎞正之難軍</hi>
　　　<hi>士擁為畱後訪駱山人待以凾丈之禮乃別搆一亭去則懸榻號駱氏亭又唐語林駱浚者度</hi>
<pb n="KR4c0075_WYG_001-30a"/>
　　　<hi>支司書手李吉甫擢用之後典名郡有令名於春明門外築臺榭食客皆名人盧申州題詩云</hi>
　　　<hi>地甃如拳石谿横似葉舟即駱氏池館也此詩駱氏亭未知在何地唐書崔雍字順中戎之子</hi>
　　　<hi>由起居郎出為和州刺史龎勛刼烏江雍遣人持牛酒勞之密表其狀民不知訴諸朝宰相路</hi>
　　　<hi>嵓傅其罪賜死衮字炳章雍之弟見集内安平公詩</hi>
竹塢無塵水檻清相思迢遞隔重城秋隂不散霜飛晩<lb/>
留得枯荷聽雨聲<lb/>
　　　風雨<lb/>
凄凉寳劒篇<hi>唐書武后索郭元振所為文章上寳劒篇</hi>覊泊欲窮年黄葉仍<lb/>
<pb n="KR4c0075_WYG_001-30b"/>
風雨青樓自管絃新知遭薄俗舊好隔良縁心斷新豐<lb/>
酒銷愁斗幾千<hi>王維詩新豐美酒斗十千</hi>
　　　夢澤<hi>雲夢楚二澤名漢陽圗經雲在江之北夢在江之南</hi>
夢澤悲風動白茅楚王葬盡滿城嬌未知歌舞能多少<lb/>
虚減宫㕑為細腰<hi>墨子楚靈王好細腰其臣皆三飯為節後漢馬廖傳楚王好細腰宫中多</hi>
<hi>餓死</hi>
　　　贈歌妓二首<lb/>
水精如意玉連環<hi>拾遺記吳孫和嘗於月下舞水精如意誤傷鄧夫人頰戰國䇿始皇遺齊</hi>
<pb n="KR4c0075_WYG_001-31a"/>
<hi>襄王后玉連環后引椎破之</hi>下蔡城危莫破顔<hi>登徒子好色賦嫣然一笑惑陽城迷下蔡</hi>
<hi>注陽城下蔡二縣名水經注蔡城公自新蔡遷于州來謂之下蔡</hi>紅綻櫻桃含白雪斷<lb/>
腸聲裏唱陽闗<lb/>
白日相思可<hi>一作不</hi>奈何嚴城清夜斷經過只知解道春<lb/>
來瘦不道春來獨自多<lb/>
　　　謝書<lb/>
微意何曾有一毫空攜筆硯奉龍韜<hi>太公六韜一曰龍韜</hi>自䝉半<lb/>
夜傳衣後<hi>李舟能大師傳五祖𢎞忍告之曰汝縁在南方宜往教授持此袈裟以為法信一夕南逝</hi>
<pb n="KR4c0075_WYG_001-31b"/>
<hi>公滅度後諸弟子求衣不獲始相謂曰此非盧行者所得耶使人追之巳去寳林傳能大師傳法衣處在曹溪</hi>
<hi>寳林寺</hi>不羡王祥得佩刀<hi>晉書呂䖍有佩刀工相之曰當為三公䖍以贈别駕王祥祥果</hi>
<hi>為太傅</hi>
　　　寄令狐學士<hi>令狐綯傳大中二年召拜考功郎中尋知制誥充翰林學士</hi>
秘殿崔嵬拂彩霓曹司今在殿東西賡歌太液翻黄鵠<lb/>
<hi>西京雜記始元元年黄鵠下大液池帝為歌曰黄鵠飛兮下建章</hi>從獵陳倉獲碧鷄<hi>唐書</hi>
<hi>鳳翔府寳雞縣本陳倉至德二載更名晉太康地志秦文公時陳倉人獵得獸如彘不知名牽以獻之逢二童</hi>
<hi>子童子曰此名為媦常在地中食死人腦即欲殺之拍捶其首媦亦語曰二童名陳寳得雄者王得雌者霸陳</hi>
<pb n="KR4c0075_WYG_001-32a"/>
<hi>倉人乃逐之化為雌雉上陳倉北阪為石秦祀之水經注昔秦文公感伯王之言遊獵陳倉遇之于此阪得若</hi>
<hi>石焉其色如肝歸而寳祠之故曰陳寳</hi>曉飲豈知金掌迥<hi>三輔舊事仙人掌在甘泉宫長</hi>
<hi>安志仙人掌大十圍以銅為之</hi>夜吟應訝玉繩低<hi>謝朓詩玉繩低建章</hi>鈞天雖許<lb/>
人間聽<hi>史記趙簡子疾寤語大夫曰吾之帝所甚樂與百神遊于鈞天廣樂九奏萬舞不類三代之樂</hi>
<hi>其聲動人心</hi>閶闔門多夢自迷<lb/>
　　　酬令狐郎中見寄<lb/>
望郎臨古郡<hi>魏書孝文曰吏部郎必使才望兼允者本集為鄭亞謝上表極望郎于南省</hi>佳<lb/>
句灑丹青應自丘遲宅<hi>梁書丘遲字希範呉興人丘靈鞠之子八嵗能屬文累官中書</hi>
<pb n="KR4c0075_WYG_001-32b"/>
<hi>郎遷司徒從事中郎卒</hi>仍過栁惲汀<hi>白居易記湖州城東南二百步抵霅溪溪連汀洲洲一名</hi>
<hi>白蘋梁呉興太守栁惲于此賦詩云汀洲採白蘋因以名洲也○按丘遲宅栁惲汀皆在苕霅間此必令狐綯</hi>
<hi>官湖洲時有詩寄義山而以此酬之也唐史開成中綯累遷庫部户部員外郎出為湖州刺史</hi>封來江<lb/>
𣺌𣺌信去雨㝠㝠句曲聞仙訣<hi>真誥勾曲洞天東通林屋北通岱宗西通峩嵋</hi>
<hi>南通羅浮南史陶𢎞景止于句容之勾曲山此山下是第八洞宫名金陵華陽之天周迴一百五十里乃于山</hi>
<hi>中立館自號華陽陶隠居徧遊名山訪求仙藥既得神符秘訣以為神丹可成而苦無藥物帝給黄金朱砂曽</hi>
<hi>青雄黄等復合飛丹色如霜雪服之體輕</hi>臨川得佛經<hi>宋書謝靈運傳帝不欲復使東歸以為臨</hi>
<hi>川内史廬山記靈運一見逺公肅然心服乃即寺翻湼槃經名其臺曰翻經臺</hi>朝吟搘客枕夜<lb/>
<pb n="KR4c0075_WYG_001-33a"/>
讀潄僧瓶不見銜蘆雁空流腐草螢<hi>月令腐草化為螢</hi>土宜悲<lb/>
坎井<hi>坎井見易</hi>天怒識雷霆<hi>呉武陵與孟簡書霆砰電射天怒也不能終朝</hi>象卉分<lb/>
疆近<hi>海録鳥荒象卉尋隔于皇風</hi>蛟涎浸岸腥<hi>北夢瑣言蛟形如馬蟥涎沫腥粘掉尾纒</hi>
<hi>人而噬其血</hi>補羸貪紫桂<hi>道源注拾遺記闇河之北有紫桂成林羣仙餌焉韓終採藥詩闇河</hi>
<hi>之桂實大如棗得而食之後天而老</hi>負氣託青萍<hi>陳琳荅曹植牋君侯秉青萍干将之器注青萍</hi>
<hi>劒名</hi>萬里懸離抱危於訟閣<hi>一作/閤</hi>鈴<hi>鈴閣風搖離緒如之○句曲以下皆自序</hi>
<hi>時義山覊宦桂管故有象卉蛟涎等句</hi>
　　　七月二十八日夜與王鄭二秀才聽雨夢後作<lb/>
<pb n="KR4c0075_WYG_001-33b"/>
初夢龍宫寳燄然瑞霞明麗滿晴天旋成醉倚蓬萊樹<lb/>
有箇仙人拍我肩<hi>郭璞詩右拍洪崖肩</hi>少頃逺聞吹細管<hi>一作笛</hi>聞<lb/>
聲不見隔飛烟逡巡又過瀟湘雨雨打<hi>都領切又都歴切</hi>湘靈<lb/>
五十絃<hi>楚詞使湘靈鼓瑟兮</hi>瞥見馮夷殊悵望<hi>山海經冰夷人面乘兩龍注氷夷馮</hi>
<hi>夷也搜神記馮夷潼鄉隄首人八月上庚日死上帝署為河伯</hi>鮫綃休賣海為田<hi>博物志鮫</hi>
<hi>人水居如魚不廢織績時出人家賣綃說文銷生絲繒也</hi>亦逢毛女無憀<hi>音/聊</hi>極<hi>列仙傳毛</hi>
<hi>女字玉姜在華隂山中形體生毛自言始皇宫人也秦亡入山道士教食松葉遂不饑寒韻㑹憀悲恨也按唐</hi>
<hi>人用無憀皆與無聊同通鑑注無憀無聊賴也其義未詳</hi>龍伯擎將華嶽蓮<hi>河圖玉版崑崙</hi>
<pb n="KR4c0075_WYG_001-34a"/>
<hi>以北九萬里龍伯國人長三十丈萬八千嵗</hi>恍惚無倪明又暗低迷不巳斷<lb/>
還連覺來正是平階雨獨<hi>一作未</hi>背寒燈枕手眠<lb/>
　　　寄令狐郎中<lb/>
嵩雲秦樹久離居雙鯉迢迢一紙書<hi>古詩客從逺方來遺我雙鯉魚呼兒</hi>
<hi>烹鯉魚中有尺素書</hi>休問梁園舊賓客茂陵秋雨病相如<hi>史記司馬相如</hi>
<hi>客遊梁梁孝王令與諸生同舍後為孝文園令病免家居茂陵</hi>
　　　漫成三首<lb/>
不妨何范盡詩家<hi>南史何遜字仲言八嵗能賦詩弱冠舉秀才范雲見其對䇿大相稱賞結</hi>
<pb n="KR4c0075_WYG_001-34b"/>
<hi>為忘年友</hi>未解當年重物華逺把龍山千里雪<hi>鮑照詩胡風吹朔雪千里</hi>
<hi>度龍山注龍山在雲中</hi>將來擬並洛陽花<hi>何遜集范廣州宅聫句洛陽城東西却作今年</hi>
<hi>别昔去雪如花今來花似雪范廣州即雲也雲嘗遷廣州刺史</hi>
沈約憐何遜<hi>南史沈約嘗謂遜曰吾毎讀卿詩一日三復猶不能巳</hi>延年毁謝莊<lb/>
<hi>南史謝莊字希逸七嵗能屬文孝武嘗問顔延之曰謝希逸月賦何如答曰美則美矣但莊始知隔千里兮共</hi>
<hi>明月帝召莊以延之語語之莊應聲曰延之作秋胡詩始知生為久離別沒為長不歸帝撫掌竟日</hi>清新<lb/>
俱有得名譽底相傷<lb/>
霧夕詠芙蕖何郎得意初<hi>何遜集看伏郎新婚詩霧夕蓮出水霞朝日照梁何如花</hi>
<pb n="KR4c0075_WYG_001-35a"/>
<hi>燭夜輕扇掩紅粧</hi>此時誰最賞沈范兩尚書<hi>沈約領中書令遷尚書令范雲領太</hi>
<hi>子中庶子遷尚書右僕射杜甫詩沈范早知何水部</hi>
　　　無題<hi>一云陽城</hi>
白道縈迴入暮霞<hi>李白詩日日采蘼蕪上山成白道</hi>斑騅嘶斷七香車<lb/>
<hi>斑騅注别見魏武帝與楊彪書今贈足下畫輪四望通幰七香車二乘樂府青牛白馬七香車</hi>春風自<lb/>
共何人笑枉破陽城<hi>一作洛陽非</hi>十萬家<lb/>
　　　槿花二首<hi>說文舜木槿也朝華暮落廣志日及木槿也</hi>
燕體傷風力雞香積露文<hi>雞香雞舌香也夢溪筆談按齊民要術云雞舌香世以其</hi>
<pb n="KR4c0075_WYG_001-35b"/>
<hi>似丁子故一名丁子香即今丁香是也○燕體比其條之輕雞香比其色之豔</hi>殷<hi>烏閑切</hi>鮮一相<lb/>
雜<hi>廣韻殷赤黒色羅浮山記木槿一名赤槿花甚丹四時敷榮</hi>啼笑兩難分<hi>江摠木槿賦啼</hi>
<hi>籹梁冀婦紅籹蕩子家若持花並笑宜笑不勝花</hi>月裏寧無姊<hi>春秋感精符人君父天母弟兄</hi>
<hi>日姊月宋均注兄日于東郊姊月于西郊</hi>雲中亦有君<hi>九歌有雲中君</hi>三清與仙島<lb/>
<hi>三清注見前仙島蓬萊三山也</hi>何事亦離羣<hi>言雲月之質宜在三清仙島之間何為亦離羣在此</hi>
<hi>耶</hi>
珠館薰燃久<hi>楚詞紫貝闕兮珠宫或曰江賦鮫人搆館于懸流鮫人能泣珠故曰珠館</hi>玉房<lb/>
梳掃餘<hi>漢郊祀歌神之出排玉房晉庾闡遊仙詩玉房石㯓磊砢白居易詩蟬髩加意梳蛾眉用心掃</hi>
<pb n="KR4c0075_WYG_001-36a"/>
<hi>又三夢記唐末宫中髻為鬧掃籹猶盤鴉墮馬之類唐人詩還梳鬧掃學宫籹</hi>燒蘭才作燭<hi>招魂</hi>
<hi>蘭膏明燭逸曰以蘭香練膏也</hi>襞錦不成書<hi>晉書竇滔妻蘇若蘭織錦為迴文璇璣圖詩以贈滔</hi>
<hi>辭甚悽惋</hi>本以亭亭逺翻嫌脈脈疎<hi>爾雅脈相視也古詩脈脈不得語</hi>迴頭<lb/>
問殘照殘照更空虛<lb/>
　　　哭劉蕡<lb/>
上帝深宫<hi>一作居</hi>閉九閽巫咸不下問銜寃<hi>初學記世本曰巫咸作筮</hi>
<hi>○按招魂帝告巫陽云云乃下招曰王逸注巫陽受天帝之命因下招屈原之魂此詩巫咸恐當作巫陽</hi>廣<lb/>
陵别後春濤隔湓浦書來秋雨翻只有安仁能作誄<hi>潘岳</hi>
<pb n="KR4c0075_WYG_001-36b"/>
<hi>傳岳詞藻絶麗尤善為哀誄之文集有夏侯常侍及馮汧督諸誄</hi>何曽宋玉解招魂<hi>招魂</hi>
<hi>注宋玉憐屈原魂魄放佚厥命将落故作招魂</hi>平生風義兼師友不敢同君哭<lb/>
寢門<hi>檀弓孔子曰師吾哭諸寢朋友吾哭諸寢門之外</hi>
　　　杜司勳<hi>舊唐書杜牧字牧之太和二年擢進士第累官膳部比部員外郎出牧黄池睦</hi>
　　　<hi>三郡遷司勲員外郎史館修撰又授湖州刺史遷中書舍人卒有集二十巻行于世</hi>
高樓風雨感斯文短翼差池不及羣刻意傷春復傷别<lb/>
人間惟有杜司勲<hi>杜牧惜春詩春半年巳除其餘强為有即此醉殘花便同嘗臘酒悵望送</hi>
<hi>春杯殷勤掃花帚誰為駐東流年年常在手又贈别詩二首娉娉裊裊十三餘荳蔻梢頭二月初春風十里揚</hi>
<pb n="KR4c0075_WYG_001-37a"/>
<hi>州路巻上珠簾總不如多情却似總無情惟覺罇前笑不成蠟燭有心還惜别替人垂泪到天明</hi>
　　　荆門西下<hi>盛𢎞之荆州記郡西泝江六十里南岸有山曰荆門水經注荆門在南上</hi>
　　　<hi>合下開狀似門</hi>
一夕南風一葉危荆雲<hi>疑作門</hi>迴望夏雲時人生豈得輕<lb/>
離别天意何曽忌嶮巇骨肉書題安絶徼蕙蘭蹊徑失<lb/>
佳期洞庭湖濶蛟龍惡却羡陽朱泣路歧<lb/>
　　　碧瓦<lb/>
碧瓦銜珠樹<hi>碧瓦珠樹注俱見前</hi>紅輪<hi>一作/綸</hi>結綺寮<hi>按沈約詩畫扇迎初暑紅</hi>
<pb n="KR4c0075_WYG_001-37b"/>
<hi>輪映早寒庾肩吾詩粉白映輪紅庾信詩紅輪帔角斜紅輪不知是何物楊用修云想是婦女所執如暖扇之</hi>
<hi>類又唐太宗白日半西山詩紅輪不暫駐此則謂紅日也綺寮注見前</hi>無雙漢殿鬢<hi>太平御覧</hi>
<hi>史記曰衛皇后字子夫與武帝傳衣得幸頭解上見其髮鬢恱之因立為后按今本史記無此語</hi>第一楚<lb/>
宫腰<hi>細腰注見前</hi>霧唾香難盡珠啼冷易銷歌從雍門學<hi>列子</hi>
<hi>韓娥東之齊遺糧過雍門鬻歌假食而去餘響遶梁三日不絶雍門人至今善歌效娥之遺聲也</hi>酒是<lb/>
蜀城燒<hi>蕭子顯詩朝酤成都酒暮數河間錢唐國史補酒則劍南之燒春</hi>栁暗將翻巷<lb/>
荷欹正抱橋鈿轅開道入<hi>搜神記杜蘭香數詣張碩有婢子二人大者萱支小者松</hi>
<hi>支鈿車青牛上飲食皆備白居易詩曲江碾草鈿車行</hi>金管隔隣調<hi>沈約詩金琯玉柱響洞房</hi>
<pb n="KR4c0075_WYG_001-38a"/>
<hi>李白詩玉簫金管坐兩頭</hi>夢到飛魂急書成即席遙<hi>一作招</hi>河流衝柱<lb/>
<hi>一作樹</hi>轉<hi>書傳河水分流包山而過山/見水中如柱然故曰砥柱</hi>海沫近槎飄<hi>博物志有</hi>
<hi>人居海上年年八月見浮槎去來不失期</hi>吳市蟕<hi>一作/蠀</hi>蠵<hi>一作跠海/録作蠀蛦</hi>甲<hi>道源注嶺</hi>
<hi>表録異蟕蠵俗謂之兹夷乃山龜之巨者潮循人採之取殻以貨要全其殻須以木楔出肉龜吼如牛聲響山</hi>
<hi>谷廣州有巧匠取其甲黄明無日脚者煮而拍之陷黒玳瑁花以為梳箆杯器之屬狀甚明媚注甲上有散黒</hi>
<hi>暈為日脚稗雅蠀蛦謂之蟦自闗而東謂之蝤螬舊曰蠐螬化為復肓轉而為蟬類呉女以蟬蛻和鳳仙搗之</hi>
<hi>染指甲極紅媚可愛魚𤣥機詩偏憐愛數螆蛦掌每憶光抽玳瑁簮愚按蟕蠵大龜其甲即玳瑁之類故吳市</hi>
<hi>有之作蠀蛦非是</hi>巴賨翡翠翹<hi>說文賨南蠻賦晉書食貨志巴人輸賨布户一匹晉中興書巴</hi>
<pb n="KR4c0075_WYG_001-38b"/>
<hi>人謂賦為賨因名巴賨招魂砥室翠翹絓曲瓊些注翠鳥名翹羽也炙轂子高髻名鳳髻上有珠翠翹</hi>他<lb/>
時未知意重叠贈嬌饒<hi>一作嬈</hi>
　　　蜨<lb/>
葉葉復翻翻斜橋對側門蘆花惟有白栁絮<hi>一作葉</hi>可能<lb/>
温西子尋遺殿昭君覔故村<hi>方輿勝覧歸州東北四十里有昭君村</hi>年年<lb/>
芳物盡來别敗蘭蓀<lb/>
　　　蠅蜨雞麝鸞鳳等成篇<lb/>
韓蜨翻羅幕<hi>彤管新編韓慿為宋康王舍人妻何氏美王欲之捕舍人築青陵臺何氏作烏鵲歌</hi>
<pb n="KR4c0075_WYG_001-39a"/>
<hi>以見志遂自縊死韓亦死列異傳宋康王埋韓慿夫妻宿昔文梓生有鴛鴦雌雄各一恒棲樹上音聲感人或</hi>
<hi>云化為蝴蝶</hi>曹蠅拂綺窓<hi>呉録曹不興畫屏誤筆㸃汚因就改為蠅孫權謂是真以手彈之</hi>
鬬雞迴玉勒<hi>說文勒馬頭絡銜也有銜曰勒無銜曰羈</hi>融麝暖金釭<hi>博雅釭車軸中</hi>
<hi>銕漢書趙昭儀居昭陽舍壁帶往往為黄金釭注壁帶壁之横木露出如帶者以金為釭若車釭之形西都賦</hi>
<hi>金釭銜壁是為列錢又說文俗謂燈為釭江淹賦冬釭凝兮夜何長李白夜坐吟金釭清凝照悲啼</hi>瑇<hi>玳同</hi>
瑁明書閣琉璃冰<hi>去聲</hi>酒缸畫樓多有主鸞鳳各雙雙<lb/>
　　　韓翃舍人即事<hi>唐書韓栩字君平南陽人侯希逸表佐淄青幕府李勉在宣武</hi>
　　　<hi>復辟之俄以駕部郎中知制誥終中書舍人</hi>
<pb n="KR4c0075_WYG_001-39b"/>
萱草含丹粉荷花抱緑房<hi>魯靈光殿賦圓淵方井反植荷蕖緑房紫菂窋䆛垂珠銑</hi>
<hi>曰緑房蓮子也</hi>鳥應悲蜀帝<hi>註見/前</hi>蟬是怨齊王<hi>古今注牛亨問董仲舒曰蟬名</hi>
<hi>齊女何也對曰昔齊王之后怨王而死屍變為蟬登庭樹嘒唳而鳴王悔恨之故名齊女</hi>通内藏珠<lb/>
府<hi>録異記江州南七里店有藏珠石梁四公記東海龍王第七女掌龍王珠藏</hi>應官解玉坊<lb/>
<hi>通志解玉溪在成都華陽縣大慈寺南唐韋臯所鑿用其砂解玉則易為功○言其通内則藏珠之府也應官</hi>
<hi>則解玉之坊也因韓官中書舍人故云然未必用故實</hi>橋南荀令過十里送衣香<lb/>
<hi>習鑿齒襄陽記劉季和性愛香謂張坦曰荀令君至人家坐幙三日香氣不歇為我何如坦曰醜婦效顰見者</hi>
<hi>必走也晉荀朂為尚書令故云令君</hi>
<pb n="KR4c0075_WYG_001-40a"/>
　　　公子<lb/>
一盞新羅酒<hi>通典新羅國其先本辰韓種在百濟國東南五百餘里按五代唐時新羅國併于高</hi>
<hi>麗通考云高麗土無秫以秔為酒新羅酒當即此也</hi>凌晨<hi>英華作霜</hi>恐易消歸應衝鼓<lb/>
半去不待笙調歌好惟愁和香濃<hi>英華作多</hi>豈惜飄春塲鋪<lb/>
艾帳<hi>鮑照雉朝飛專塲挾雌恃强力道源注艾帳雉翳也李賀艾如張艾葉緑花誰剪刻中藏禍機不可</hi>
<hi>測</hi>下馬雉媒嬌<hi>射雉賦注媒者少養雉子長而狎人能招引野雞</hi>
　　　子初全溪作<lb/>
全溪不可到況復盡餘醅漢苑生春水昆池換刼灰<hi>曹毘</hi>
<pb n="KR4c0075_WYG_001-40b"/>
<hi>志怪漢武鑿昆明池極深悉見灰墨無復土以問東方朔朔曰試問西域胡至明帝時外國道人入<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>時有憶</hi>
<hi>朔言問之胡人曰經云天地大刼将盡則刼燒此刼燒之餘</hi>戰蒲知雁唼皺月覺魚<lb/>
來清興恭聞命言詩未敢迴<lb/>
　　　楊本勝說於長安見小男阿衮<hi>本集樊南乙集序大中七年十</hi>
　　　<hi>一月𢎞農楊本勝始來軍中懇索所有四六時義山在東川</hi>
聞君來日下<hi>世說舉頭見日不見長安杜甫詩願托長安曰</hi>見我最嬌兒漸大<lb/>
啼應數長貧學恐遲寄人龍種瘦<hi>按崔珏哭義山詩云成紀星郎字義山可</hi>
<hi>證義山乃隴西成紀李氏義山詩亦云我系本王孫此故稱龍種新書或云英國公世勣之後考英公孫敬業</hi>
<pb n="KR4c0075_WYG_001-41a"/>
<hi>則天時起義事敗被誅復姓徐氏新史所云不足信也</hi>失母鳳雛癡語罷休邊角<lb/>
青燈兩髩絲<lb/>
　　　西溪<lb/>
悵望西溪水潺湲奈爾何不驚春物少只覺夕陽多色<lb/>
染妖韶<hi>一作嬈</hi>栁光含窈窕蘿人間從到海天上莫為河<lb/>
<hi>詩箋天河水氣也從到海以其有朝宗之義莫為河以其隔牛女之㑹合</hi>鳳女彈瑤瑟<hi>列仙傳弄</hi>
<hi>玉隨鳳皇飛去故秦作鳳女祠于雍宫世有簫聲</hi>龍孫撼玉珂<hi>道源注龍孫龍駒也本草珂貝</hi>
<hi>類皮黄黒而骨白可為馬飾生南海</hi>京華他夜夢好好寄雲波<lb/>
<pb n="KR4c0075_WYG_001-41b"/>
　<hi>義山謝河東公和詩啟某前因假日出次西溪既惜斜陽聊裁短什葢以徘徊勝境顧慕佳辰為芳草以</hi>
　<hi>怨王孫借美人以喻君子思将玳瑁為逸少裝書願把珊瑚與徐陵架筆斐然而作曽無足觀不知誰何</hi>
　<hi>仰達尊重果煩屬和彌復兢惶所云和詩即和此詩也河東公者栁仲郢也義山為仲郢判官集内西溪</hi>
　<hi>詩頗多皆作于東川有引放翁筆記華州鄭縣之西溪亭者謬也</hi>
　　　栁下暗記<lb/>
無柰巴南栁<hi>枯樹賦昔年楊栁依依漢南</hi>千條傍吹臺<hi>陳留風俗傳縣有倉頡師</hi>
<hi>曠城上有列仙之吹臺梁王増築以為吹臺元和郡國志吹臺在開封縣東南六里</hi>更將黄映白<lb/>
擬作杏花媒<lb/>
<pb n="KR4c0075_WYG_001-42a"/>
　　　妓席<lb/>
樂府聞桃葉<hi>古今樂録桃葉歌晉王子敬所作也桃葉子敬妾縁于篤愛所以歌之樂府集桃葉</hi>
<hi>王獻之妾妹曰桃根今秦淮口有桃葉渡</hi>人前道得無勸君書小字慎莫喚<lb/>
官奴<hi>海録右軍書樂毅論與子敬論後題云書賜官奴官奴子敬小字也按右軍有官奴帖</hi>
　　　少年<lb/>
外戚平𦍑第一功生年二十有重封<hi>東觀漢記馬防援之子也兄弟三人</hi>
<hi>各六千户防為穎陽侯特以前參醫藥勤勞綏定西羌以襄城羮亭一千二百戸増防防身帶三綬寵貴至盛</hi>
直登宣室螭頭上<hi>漢書注宣室未央前殿正室又曰丹墀上之階曰螭頭唐㑹要唐左右二</hi>
<pb n="KR4c0075_WYG_001-42b"/>
<hi>史分立殿下直第二螭首坳處號曰螭頭</hi>横過甘泉豹尾中<hi>闗輔記甘泉宫一曰雲陽宫一</hi>
<hi>曰林光宫在今池陽縣西甘泉山本秦造漢武建元中増廣之周十九里去長安三百里望見長安城揚雄傳</hi>
<hi>每上甘泉常法從在屬車間豹尾中服䖍曰大駕八十一乘最後一乘懸豹尾</hi>别館覺來雲雨<lb/>
夢後門歸去蕙蘭叢㶚陵夜獵隨田竇<hi>漢書文帝𦵏㶚陵注在長安東</hi>
<hi>南武安侯田蚡魏其侯竇嬰皆外戚</hi>不識寒郊自轉蓬<lb/>
　　　無題<lb/>
近知名阿侯<hi>樂府河中之水水東流洛陽女兒名莫愁十五嫁為盧家婦十六生兒字阿侯</hi>住<lb/>
處小江流腰細不勝舞眉長惟是愁<hi>後漢志元嘉中京都婦女作愁眉所</hi>
<pb n="KR4c0075_WYG_001-43a"/>
<hi>謂愁眉者細而曲折古今注梁冀改驚翠為愁眉</hi>黄金堪作屋何不作重樓<lb/>
　　　𤣥微先生<lb/>
仙翁無定數時入一壺藏<hi>後漢方術傳費長房為市吏有賣藥老翁懸一壺于肆頭</hi>
<hi>及市罷輙跳入壺中</hi>夜夜桂露濕村村桃水香醉中抛浩刼<hi>度人經惟</hi>
<hi>有元始浩刼之家部制我界廣異記儒謂之世釋謂之刼道謂之塵</hi>宿處起神光<hi>漢禮樂志用事</hi>
<hi>甘泉圜丘昏祠至明夜常有神光集于祠壇</hi>藥裹丹山鳳<hi>杜甫詩藥裹闗心詩總廢漢武内傳</hi>
<hi>仙藥有䝉山白鳳之脯</hi>碁函白石郎<hi>道源注碁函碁筒也樂府白石郎曲積石如玉列松如翠</hi>
<hi>郎豔獨絶世無其二李賀詩沙浦走魚白石郎愚按列仙傳白石生常煮白石為糧因號白石山居又述異記</hi>
<pb n="KR4c0075_WYG_001-43b"/>
<hi>晉王質入山見二童子石室中圍碁坐觀之及起斧柯已爛矣此句似合用二事</hi>㺯河移砥柱<lb/>
<hi>西京雜記鞠道龍說淮南王方士能畫地為江河砥柱注見前</hi>呑日倚扶桑<hi>真誥欲得延年日出</hi>
<hi>二丈正面向之口吐死氣鼻噏日精又曰太虛真人以月五日夜半時存日象在心中日從口入使照一心之</hi>
<hi>内十洲記扶桑在碧海中樹長數千里一千餘圍兩兩同根更相依倚故曰扶桑</hi>龍竹裁輕䇿<lb/>
<hi>後漢方術傳壺公以竹杖與長房曰乘此任所之長房乘杖須㬰來歸投杖葛陂中視之則龍也王績詩鴨桃</hi>
<hi>聞巳種龍竹未經騎</hi>鮫綃<hi>一作/絲</hi>熨下裳<hi>鮫綃注見前韻㑹熨火展布南史何敬容衣裳不整</hi>
<hi>伏床熨之</hi>樹栽嗤漢帝<hi>漢武故事王母以桃食帝帝留核欲種之王母笑曰此桃三千年一著子</hi>
<hi>非下土所植也</hi>橋板笑秦王<hi>三齊略記始皇作石橋欲過海看日出處有神人驅石下海石去不</hi>
<pb n="KR4c0075_WYG_001-44a"/>
<hi>速神輙鞭之石皆流血</hi>徑欲隨闗令龍沙萬里强<hi>列仙傳老子西遊闗令尹喜知</hi>
<hi>真人當過物色而得之與老子俱至流沙之西服巨勝實莫知所終漢班超傳贊咫尺龍沙注龍沙沙漠也</hi>
　　　藥轉<hi>神仙傳藥之上者有九轉還丹太乙金液僧中寤詩爐燒九轉藥新成</hi>
鬱金堂北畫樓東<hi>說文鬱金香草也魏略大秦國出鬰金樂府盧家蘭室桂為梁中有欎金</hi>
<hi>蘇合香沈佺期詩盧家少婦欎金堂文昌雜録唐宫中每行幸即以欎金布地欎金堂或以欎金然于堂中也</hi>
<hi>庾信詩云然香欎金屋</hi>換骨神方上藥通<hi>漢武内傳王母謂帝曰子但愛精握固閉氣呑</hi>
<hi>液一年易氣二年易脈三年易精四年易肉五年易髓六年易筋七年易骨八年易髮九年易形杜甫詩相哀骨可換文</hi>
<hi>選注養生經上藥養命五石練形六芝延年中藥養性合歡蠲忿萱草忘憂</hi>露氣暗連青桂<lb/>
<pb n="KR4c0075_WYG_001-44b"/>
苑<hi>嵇含南方草木狀桂出合浦生必以高山之巔冬夏長青林無雜樹洞㝠記西王母駕𤣥鸞之與至壇所</hi>
<hi>四面列軟條青桂風至自拂堦上游塵</hi>風聲偏獵紫蘭叢<hi>楚詞秋蘭兮青青緑葉兮紫莖</hi>
<hi>劉次莊樂府集今沅澧所生花在春則黄在秋則紫然春黄不如秋紫之芬馥</hi>長籌未必輸孫<lb/>
皓<hi>道源注長籌厠籌也法苑珠林呉時于建業後園平地獲金像一軀孫皓素未有信置于厠處令執厠籌</hi>
<hi>至四月八日浴佛時遂尿頭上尋即通腫隂處尤劇痛楚號呌忍不可禁太史占曰犯大神聖所致宫内伎女</hi>
<hi>有信佛者曰佛為大神陛下前穢之今急可請邪皓信之伏枕皈依懴謝尤懇有頃以香湯洗像慙悔殷勤隠</hi>
<hi>痛漸愈</hi>香棗何勞問石崇<hi>道源注白帖石崇厠中嘗令婢數十人曳羅縠置漆箱中盛乾</hi>
<hi>棗奉以塞鼻大将軍王敦至取箱棗食羣婢笑之愚按世說石崇厠嘗有十餘婢侍列皆麗服藻飾置甲煎粉</hi>
<pb n="KR4c0075_WYG_001-45a"/>
<hi>沈香汁之屬又與新衣著令出客多羞不能如厠王敦往脫故衣著新衣神色傲然羣婢相謂曰此客必能作</hi>
<hi>賊又曰王敦初尚舞陽公主如厠見漆箱盛乾棗本以塞鼻王謂厠上亦下果食遂至盡羣婢莫不掩口白帖</hi>
<hi>合之為一義山詩亦如此用豈别有所據耶</hi>憶事懐人兼得句翠衾歸卧繡<lb/>
簾中<lb/>
　　　岳陽樓<hi>方輿勝覧岳陽樓在岳州郡治西南西面洞庭左顧君山</hi>
欲為平生一散愁洞庭湖上岳陽樓可憐萬里堪乘興<lb/>
枉是蛟龍解覆舟<lb/>
　　　岳陽樓<lb/>
<pb n="KR4c0075_WYG_001-45b"/>
漢水方城帶百蠻四隣誰道亂周班如何一夢高唐雨<lb/>
<hi>高唐賦序昔者先王嘗遊高唐夢見一婦人曰妾巫山之女也旦為朝雲暮為行雨</hi>自此無心入<lb/>
武闗<hi>武闗秦刼楚懐王處漢書注武闗秦南關通咸陽一統志在商縣東一百八十里</hi>
　　　寄成都高苗二從事<lb/>
家近紅蕖曲水濱全家羅襪起秋塵<hi>南都賦羅襪躡蹀而容與洛神賦凌</hi>
<hi>波微步羅襪生塵</hi>莫將越客千絲網網得西施别贈人<lb/>
　　　越燕二首<hi>酉陽雜爼紫胸輕小者是越燕胸斑黒聲大者是胡燕格物總論胡燕作</hi>
　　　<hi>巢喜長越燕作巢如椀</hi>
<pb n="KR4c0075_WYG_001-46a"/>
上國社方見<hi>文昌雜録燕以春社來秋社去謂之社燕</hi>此鄉秋不歸為矜皇<lb/>
后舞<hi>注見前</hi>猶著羽人衣<hi>拾遺記周昭王晝而假寐有人衣服皆羽毛因名羽人</hi>拂<lb/>
水斜紋亂銜花片影微盧家文杏好<hi>盧家注見前長門賦飾文杏以為梁</hi>
試近莫愁飛<hi>容齋隨筆莫愁郢州石城人莫愁樂所云莫愁石城西是也梁武河中之水歌洛陽</hi>
<hi>女兒名莫愁者洛陽人也近世周美成西湖一闋專詠金陵有莫愁艇子曾繋之語豈非誤指石頭城為石城</hi>
<hi>乎梅鼎祚曰金陵莫愁湖以石城誤名耳非誤始周也○道源曰本朝袁海叟白燕詩似從此詩翻出</hi>
將泥紅蓼岸<hi>說文蓼辛菜薔簴也爾雅翼蓼有紫赤青等種最大者名籠有花白居易詩水蓼冷</hi>
<hi>花紅簇簇</hi>得草緑楊村命侶添新意安巢復舊痕去應逢阿<lb/>
<pb n="KR4c0075_WYG_001-46b"/>
母<hi>原注樂府詩東飛伯勞西飛燕黄姑阿母時相見按今本作黄姑織女</hi>來莫害王孫<hi>漢書</hi>
<hi>成帝時童謠云燕飛來啄王孫</hi>記取丹山鳳<hi>山海經丹穴之山有鳥名曰鳳皇自歌自舞</hi>今<lb/>
為百鳥尊<hi>韋應物詩鳳皇五色百鳥尊</hi>
　　　杜<hi>一作辟非</hi>工部蜀中離席<hi>此擬杜工部體也</hi>
人生何處不離羣世路干戈惜暫分雪嶺未歸天外使<lb/>
<hi>元和郡國志雪山在松州嘉城縣東八十里春夏常有積雪故名</hi>松州猶駐殿前軍<hi>唐書</hi>
<hi>松州交川郡屬劍南道取界内甘松嶺為名又曰廣德元年魚朝恩以神策軍歸禁中永泰元年又以神策屯</hi>
<hi>苑中自是勢居北軍右數出征伐有功</hi>座中醉客延醒客江上晴雲雜雨<lb/>
<pb n="KR4c0075_WYG_001-47a"/>
雲美酒成都堪送老當壚仍是卓文君<hi>唐語林蜀之士子莫不沽酒藜</hi>
<hi>相如滌器之風陳㑹郎中家以當壚為業元和元年及第</hi>
　　　隋宫<lb/>
紫泉宫殿鎖烟霞<hi>上林賦左蒼梧右西極丹水更其南紫淵徑其北文穎曰西河穀羅縣有</hi>
<hi>紫澤長安為在北按唐人避高祖諱故淵作泉</hi>欲取蕪城作帝家<hi>鮑照蕪城賦注宋孝武時</hi>
<hi>照為臨海王子瑱參軍隨至廣陵子瑱叛逆照見廣陵故城荒蕪乃漢呉王濞所都照以子瑱事同于濞遂為</hi>
<hi>賦以諷之隋書大業元年發民十萬開䢴溝入江自長安至江都置離宫四十餘所</hi>玉璽不縁歸<lb/>
日角<hi>冊府元龜大宗為秦王于宫西造宅初成高祖送玉璽以至于帝所東觀漢記光武隆準日角鄭𤣥</hi>
<pb n="KR4c0075_WYG_001-47b"/>
<hi>尚書中侯注日角謂庭中骨起狀如日舊唐書太宗年四嵗有書生相之曰龍鳳之姿天日之表</hi>錦帆<lb/>
應是到天涯<hi>開河記煬帝御龍舟幸江都軸轤相繼自大堤至淮口聫綿不絶錦帆過處香聞十</hi>
<hi>里○言神器若不歸太宗則帝之佚遊應不止江都而巳</hi>于今腐草無螢火<hi>隋書大業末天</hi>
<hi>下巳盜起帝于景華宫徵求螢火數斛夜出遊山放之光照山谷</hi>終古垂楊有暮鴉<hi>隋書</hi>
<hi>煬帝自板渚引河作街道植以楊栁名曰隋隄一千三百里</hi>地下若逢陳後主豈宜<lb/>
重問後庭花<hi>隋遺録煬帝在江都昏湎滋深嘗遊呉公宅雞□恍愡與陳後主相遇尚喚帝為殿</hi>
<hi>下後主舞女數十中一人迥美帝屢目之後主云即麗華也乃以海蠡酌紅粱新醖勸帝帝飲之甚歡因請麗</hi>
<hi>華舞玉樹後庭花麗華徐起終一曲後主問帝蕭妃何如此人帝曰春蘭秋菊各一時之秀也</hi>
<pb n="KR4c0075_WYG_001-48a"/>
　　　二月二日<lb/>
二月二日江上行東風日暖聞吹笙花鬚栁眼各無賴<lb/>
<hi>杜甫詩隨意數花鬚白居易楊栁枝花含濃露如啼眼</hi>紫蝶黄蜂俱有情萬里憶<lb/>
歸元亮井<hi>陶潜歸園田詩井竈有遺處桑竹殘朽株</hi>三年從事亞夫營<hi>漢書注長</hi>
<hi>安有細栁聚周亞夫屯兵處張楫曰在昆明池南今栁市是也元和郡國志京師萬年縣東北三十里有細栁</hi>
<hi>營</hi>新灘<hi>一作/春</hi>莫悟<hi>一作/訝</hi>遊人意更作風簷夜雨<hi>一作雨夜</hi>聲<lb/>
　　　籌筆驛<hi>方輿勝覧籌筆驛在綿州綿谷縣北九十九里蜀諸葛武侯出師嘗駐軍籌畫</hi>
　　　<hi>于此杜牧詩永安宫受詔籌筆驛沈思畫地乾坤在濡毫勝負知</hi>
<pb n="KR4c0075_WYG_001-48b"/>
猿<hi>一作魚</hi>鳥猶疑畏簡書風雲常為䕶儲胥<hi>長楊賦木擁槍纍以為儲</hi>
<hi>胥注木擁柵其外又以竹槍纍為外儲○范元實詩眼簡書軍中約束儲胥軍中藩籬也</hi>徒令上將<lb/>
揮神筆終見降王走傳車<hi>蜀志鄧艾破蜀後主衘璧輿櫬降遂送洛陽</hi>管樂<lb/>
有才終不忝闗張無命欲<hi>一作復</hi>何如他年錦里經祠廟<lb/>
<hi>寰宇記諸葛武侯祠在先主廟西府城西有故宅</hi>梁文吟成恨有餘<hi>盛𢎞之荆州記鄧城</hi>
<hi>西七里有獨樂山諸葛亮嘗登此作梁父吟</hi>
　　　屏風<lb/>
六曲連環接翠帷<hi>唐書憲宗著書十四篇號前代君臣事跡書冩于六曲屏風李賀屏風曲</hi>
<pb n="KR4c0075_WYG_001-49a"/>
<hi>團迴六曲抱膏蘭</hi>高樓半夜酒醒時掩燈遮霧密如此<hi>李尢屏風銘壅</hi>
<hi>閼風邪霧露是抗</hi>雨落月明俱不知<lb/>
　　　春日<lb/>
欲入盧家白玉堂<hi>古樂府黄金為君門白玉為君堂</hi>新春催破舞衣裳<lb/>
蝶銜<hi>一作含</hi>紅蘂蜂銜粉共助青樓一日忙<lb/>
　　　武侯廟古栢<hi>成都記武侯廟前有雙大柏古峭可愛人云諸葛手植杜甫詩丞相</hi>
　　　<hi>祠堂何處尋錦官城外柏森森</hi>
蜀相階前柏龍蛇捧閟宫<hi>杜甫古柏行先主武侯同閟宫</hi>隂成外江畔<lb/>
<pb n="KR4c0075_WYG_001-49b"/>
<hi>方輿勝覧水自渝上合州至綿州者謂之内江自渝上戎瀘至蜀者謂之外江</hi>老向惠陵東<hi>蜀志</hi>
<hi>昭烈帝𦵏惠陵陸游筆記予在成都屢至昭烈惠陵此柏在陵旁廟中忠武侯室之南</hi>大樹思馮<lb/>
異甘棠憶召公葉凋湘燕雨<hi>湘中記零陵有石燕遇風雨則飛舞如燕止則為石</hi>
枝拆<hi>一作坼</hi>海鵬風<hi>見莊/子</hi>玉壘經綸逺<hi>蜀都賦注玉壘山名湔水出焉在成</hi>
<hi>都西北寰宇記在茂州汶川縣北三里汶水所經</hi>金刀歴數終<hi>王莽傳劉之為字卯金刀也</hi>
誰將出師表一為問昭融<hi>道源注昭融天也杜甫詩契合動昭融</hi>
　　　風<lb/>
撩釵盤孔雀惱帶拂鴛鴦羅薦誰教近<hi>漢武内傳帝以紫羅薦地燔百</hi>
<pb n="KR4c0075_WYG_001-50a"/>
<hi>和之香以待王母</hi>齋時鎖洞房<lb/>
　　　即日<lb/>
一嵗林花即日休江間<hi>一作門</hi>亭下悵淹留重吟細把真<lb/>
無奈已落猶開未放愁山色正來銜小苑春隂只欲傍<lb/>
髙樓金鞍忽散銀壺漏<hi>一作滴</hi>更醉誰家白玉鈎<hi>丁仙芝詩簾垂</hi>
<hi>白玉鈎</hi>
　<lb/>
　<lb/>
<pb n="KR4c0075_WYG_001-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李義山詩集注巻一上<lb/>
<pb n="KR4c0075_WYG_001-51a"/>
欽定四庫全書<lb/>
　李義山詩集注巻一下<lb/>
　　　　　　　　　　　　　吳江朱鶴齡撰<lb/>
　　　九成宫<hi>唐書九成宮在鳳翔麟遊縣西五里本隋仁夀宫貞觀間修之以避暑因更名</hi>
　　　<hi>焉</hi>
十二層城閬苑西<hi>按十洲記水經注俱言崑崙天墉城有金䑓五所玉樓十二郊祀志亦言</hi>
<hi>五城十二樓義山詩每用十二城未詳所本西王母傳王母所居在崑崙之圃閬風之苑十洲記崑崙山有三</hi>
<hi>角其一角正北名曰閬風巔</hi>平時避暑拂虹霓<hi>西都賦虹霓回帶于棼楣</hi>雲隨夏<lb/>
<pb n="KR4c0075_WYG_001-51b"/>
后雙龍尾<hi>山海經太欒之野夏后啟于此舞九代馬乘兩龍博物志夏德之盛二龍降之禹使范成</hi>
<hi>光御之行域外既周而還</hi>風逐周王八駿<hi>二作/馬</hi>蹄<hi>穆天子傳八駿之乘曰赤驥盜驪白</hi>
<hi>義踰輪山子渠黄驊騮騄耳王融曲水詩序夏后兩龍載驅璿臺之上穆滿八駿如舞瑤池之隂</hi>吳岳<lb/>
曉光連翠巘<hi>周禮雍州鎮曰嶽山注吳岳也漢志吳山在汧縣西秦都咸陽以為西岳元和郡國</hi>
<hi>志吳岳在汧陽縣西南五十里</hi>甘泉晚景上丹梯<hi>甘泉注見前</hi>荔枝盧橘沾<lb/>
恩幸<hi>上林賦盧橘夏熟善曰盧黒也張勃呉録朱光為建安太守有橘冬月樹上覆裹之至明年春夏色</hi>
<hi>變青黒味絶美上林賦所云殆近是乎海録花木志給客橙出蜀土若柚而香冬夏花實相繼或如彈圓或如</hi>
<hi>拳通嵗食之名盧橘郝天挺注荔枝盧橘皆當夏而熟故貢于九成宫</hi>鸞鵲天書濕紫泥<lb/>
<pb n="KR4c0075_WYG_001-52a"/>
<hi>杜甫詩紫誥鸞迴紙漢舊儀天子信璽六皆以武都紫泥封之青囊白素裹兩端無縫西京雜記漢以武都紫</hi>
<hi>泥為璽室加緑綈其上</hi>
　　　少將<lb/>
族亞齊安陸<hi>蕭子顯齊書安陸昭王緬字景乘宣皇帝之孫也太祖受禪封安陸侯累遷雍州刺</hi>
<hi>史加都督永明九年薨贈司徒</hi>風高漢武威<hi>漢書武威郡故匈奴休屠王地武帝太祖四年開道</hi>
<hi>源注神仙感應録漢武威太守劉子南從道士尹公授務成子螢火九佩之隠形辟疫鬼及五兵白刃盜賊凶</hi>
<hi>害永平間與虜戰矢下如雨未至子南馬數尺輙墮地終不能傷劉禹錫詩不逐張公子應隨劉武威</hi>烟<lb/>
波别墅醉花月後門歸青海聞傳箭<hi>十三洲記允吾縣西有卑禾羌海代</hi>
<pb n="KR4c0075_WYG_001-52b"/>
<hi>謂之青海杜甫詩青海休傳箭</hi>天山報合圍<hi>史記索隠祁連山一曰天山亦曰白山在張掖酒泉</hi>
<hi>二郡界唐書西州交河郡有天山</hi>一朝攜劍起上馬即如飛<lb/>
　　　詠史<lb/>
歴覽前賢國與家成由勤儉破由奢何須琥珀方為枕<lb/>
<hi>西京雜記趙飛燕為皇后其女弟在昭陽殿上襚三十五條中有琥珀枕龜文枕宋書武帝時寧州嘗獻琥珀</hi>
<hi>枕光色甚麗價盈百金</hi>豈得真<hi>一作/待珍</hi>珠始是車<hi>史記梁惠王謂齊宣王曰寡人國小</hi>
<hi>尚有徑寸之珠炤車前後各十二乗者十枚華覈騧馬賦鞍罽緝裘珠輪玉光</hi>運去不逢青海<lb/>
馬<hi>隋書吐谷渾青海中有小山其俗至冬輙放牝馬于其上言得龍種有波斯草馬放入海因生驄駒日行</hi>
<pb n="KR4c0075_WYG_001-53a"/>
<hi>千里故時稱青海驄馬</hi>力窮難拔蜀山蛇<hi>蜀王本紀蜀五丁力士能徙山秦獻美女于蜀</hi>
<hi>王蜀王遣五丁迎之還至梓潼見一大蛇入山穴中五丁共引蛇山崩五丁皆化為石</hi>幾人曾預<lb/>
南薰曲終古蒼梧哭翠華<hi>上林賦建翠華之旗以翠羽為旗上葆也</hi>
　　　贈白道者<hi>一作詠史第二首誤</hi>
十二樓前再拜辭靈風正滿碧桃枝壺中若是有天地<lb/>
又向壺中傷别離<lb/>
　　　無題二首<lb/>
昨夜星辰昨夜風畫樓<hi>一作堂</hi>西畔桂堂東身無彩鳳雙<lb/>
<pb n="KR4c0075_WYG_001-53b"/>
飛翼心有靈犀一㸃通<hi>南州異物志犀有神異表靈以角抱朴子通天犀角有白理如</hi>
<hi>線置犀粟中雞見輙驚南人呼為駭雞犀漢西域傳通犀翠羽之珍如淳曰通犀謂中央色白通兩頭</hi>隔<lb/>
座送鈎春酒暖<hi>道源注漢武故事鈎弋夫人少時手拳帝披其手得一玉鈎手得展故因為藏</hi>
<hi>鈎之戲後人效之别有酒鈎當飲者以鈎引盃白居易詩酒鈎送盞推蓮子是也</hi>分曹射覆蠟<lb/>
燈紅<hi>漢東方朔傳上嘗使諸數家射覆置守宫盂下射之注于覆器之下置諸物令暗射之故云射覆</hi>
嗟余聽鼓應官去走馬蘭臺類斷<hi>一作轉</hi>蓬<hi>唐六典漢御史中丞掌蘭</hi>
<hi>臺秘書圗籍故歴代建臺省秘書與御史為隣杜氏通典御史大夫所居之署謂之憲臺後漢以來亦謂之蘭</hi>
<hi>臺寺按義山釋褐秘書省挍書郎王茂元辟為掌書記得侍御史故此用蘭臺事</hi>
<pb n="KR4c0075_WYG_001-54a"/>
聞道閶門蕚緑華<hi>注見前</hi>昔年相望抵<hi>一作尚</hi>天涯豈知一<lb/>
夜秦樓客<hi>列仙傳用秦樓客蕭史事注别見</hi>偷看呉王苑内花<lb/>
　　　漢宫詞<lb/>
青雀西飛竟未迴<hi>道源注漢武故事七月七日上于承華殿齋忽青鳥從西來上問東方朔</hi>
<hi>朔曰西王母欲來有頃王母至洞㝠記東方朔望見巨靈目之化青雀飛去帝乃起青雀臺</hi>君王長<lb/>
在集靈臺<hi>三輔黄圖集靈臺在華隂縣界武帝所造</hi>侍臣最有相如渇不賜<lb/>
金莖露一杯<hi>金莖露注見前</hi>
　<hi>按史憲宗服金丹暴崩穆宗武宗復循其轍義山此作深有託諷與後瑤池詩同㫖</hi>
<pb n="KR4c0075_WYG_001-54b"/>
　　　無題四首<lb/>
來是空言去絶踪月斜樓上五更鐘夢為逺别啼難喚<lb/>
書被催成墨未濃蠟照半籠金翡翠<hi>江淹翡翠賦糅紫金而為色劉遵詩</hi>
<hi>金屏障翡翠</hi>麝熏微度繡芙蓉<hi>崔顥盧姬詩水晶簾箔繡芙蓉</hi>劉郎巳恨蓬<lb/>
山逺<hi>李賀金人辭漢歌茂陵劉郎秋風客</hi>更隔蓬山一萬重<lb/>
颯颯東風細雨來芙蓉塘外有輕雷金蟾齧鏁燒香入<lb/>
<hi>道源注蟾善閉氣古人用以飾鏁</hi>玉虎牽絲汲井迴<hi>按玉虎是井欄之飾或以施汲器者</hi>
<hi>老杜銅瓶詩蛟龍半缺落猶得折黄金舊注云蛟龍刻鑄瓶上玉虎亦此類耳絲井索也庾丹詩銀牀素絲綆</hi>
<pb n="KR4c0075_WYG_001-55a"/>
賈氏窺簾韓掾少<hi>世說韓受美姿容賈充辟以為掾賈女于青瑣中見夀悅之與之通充見</hi>
<hi>女盛自拂拭又聞夀有異香之氣是外國所貢一著人衣歴月不歇充疑夀與女通取左右婢拷問之婢以狀</hi>
<hi>言充秘之以女妻夀</hi>宓妃留枕魏王才<hi>洛神賦序黄初三年予朝京師還濟洛川古人有言</hi>
<hi>斯水之神名曰宓妃善曰宓妃宓犧氏之女溺洛水為神又曰魏東阿王求甄逸女不遂太祖回與五官中郎</hi>
<hi>将植殊不平黄初中入朝帝示甄后玉鏤金帶枕植見之不覺泣時巳為郭后讒死帝意尋悟因令太子留宴</hi>
<hi>仍以枕賚植植還度轘轅将息洛水上忽見女子來自言我本託心君王其心不遂此枕是我嫁時物前與五</hi>
<hi>官中郎将今與君王遂用薦枕席歡情交集又云豈不欲常見但為郭后以穅塞口今披髮掩面羞将此形貌</hi>
<hi>重睹君王耳言訖不復見所在王悲喜不自勝遂作感甄賦後明帝見之改為洛神賦元稹詩班女恩移趙思</hi>
<pb n="KR4c0075_WYG_001-55b"/>
<hi>王賦感甄</hi>春心莫共花争發一寸相思一寸灰<lb/>
　<hi>窺簾留枕春心之搖蕩極矣迨乎香銷夢斷絲盡淚乾情燄熾然終歸灰滅不至此不知有情之皆幻也</hi>
　<hi>樂天和微之夢遊詩序謂曲盡其妄周知其非然後返乎真歸乎實義山詩即此義不得但以豔語目之</hi>
含情春晼<hi>紂逸切</hi>晩<hi>楚詞白日晼/晩其将入兮</hi>暫見夜闌干<hi>古樂府月沒参横北</hi>
<hi>斗闌干闌干横斜貌</hi>樓響將登怯簾烘欲過難多羞釵上燕<hi>洞㝠記元</hi>
<hi>鼎元年起招靈閣有神女留一玉釵帝以賜趙婕妤元鳳中宫人謀欲碎之視釵匣惟見白燕升天宫人因作</hi>
<hi>玉燕釵</hi>真愧鏡中鸞<hi>注見/前</hi>歸去横塘晩華星送寳鞍<hi>魏文帝詩</hi>
<hi>華星出雲間</hi>
<pb n="KR4c0075_WYG_001-56a"/>
何處哀筝隨急管櫻花永巷垂楊岸東家老女嫁不售<lb/>
<hi>樂府捉搦歌老女不嫁只生口</hi>白日當天三月半溧陽公主年十四<hi>梁書</hi>
<hi>溧陽公主簡文帝女也年十四有美色侯景納而嬖之大寳元年三月請簡文褉飲于樂遊苑上還宫景與公</hi>
<hi>主共據御牀南面坐</hi>清明暖後同墻看歸來展轉到五更梁間燕<lb/>
子聞長嘆<lb/>
　　　赴職梓潼留别畏之員外同年<hi>唐書梓州梓潼郡屬劍南道乾</hi>
　　　<hi>元後分東西川梓為東川節度治所時義山為梓州節度判官畏之韓瞻也唐詩紀事韓偓父</hi>
　　　<hi>瞻開成二年李義山同年</hi>
<pb n="KR4c0075_WYG_001-56b"/>
佳兆聨翩遇鳳凰<hi>左傳懿氏卜妻敬仲其妻占之曰吉是謂鳳皇于飛和鳴鏘鏘</hi>雕文<lb/>
羽帳紫金牀<hi>江總詩新人羽帳挂流蘇洞㝠記上起神明臺有金牀象席</hi>桂花香處<lb/>
同高第柿葉翻時獨悼亡烏鵲失棲長不定鴛鴦何事<lb/>
自相將京華庸蜀三千里送到咸陽見夕陽<hi>時韓留京師</hi>
　　　桂林路<hi>一作道</hi>中作<lb/>
地暖無秋色江晴有暮暉空餘蟬嘒嘒猶向客依依村<lb/>
小犬相䕶沙平僧獨歸欲成西北望又見鷓鴣飛<hi>禽經子規</hi>
<hi>啼必北向鷓鴣飛必南翔</hi>
<pb n="KR4c0075_WYG_001-57a"/>
　　　無題<lb/>
照梁初有情出水舊知名<hi>何遜詩霧夕蓮出水霞朝日照梁</hi>裙衩<hi>楚懈切</hi>
芙蓉小<hi>釋名裙下裳也婦人蔽膝曰香衩楚詞集芙蓉以為裳</hi>釵茸翡翠輕<hi>宋玉諷賦</hi>
<hi>以其翡翠之釵挂臣冠纓</hi>錦長書鄭重眉細恨分明莫近彈碁局中<lb/>
心最不平<hi>後漢梁冀傳注萟經曰彈碁兩人對局白黒碁各六後先列碁相當更相彈也其局以石</hi>
<hi>為之魏丁廙彈碁賦文石為局金碧齊精隆中夷外緻理肌平古今詩話彈碁局方五尺中心高如葢其顛為</hi>
<hi>小壺四角微起義山詩莫近彈碁局中心最不平謂其中尊也樂天詩彈碁局上事最妙是長斜謂持角長斜</hi>
<hi>一發過半局詣中具有此法栁子厚序用二十四碁者即此戲也今人罕為之矣</hi>
<pb n="KR4c0075_WYG_001-57b"/>
　　　蝶三首<lb/>
初來小苑中稍與瑣闈通逺恐芳塵斷<hi>拾遺記石虎太極殿樓高四十</hi>
<hi>丈舂雜寳異香為屑使數百人于樓上吹散之名曰芳塵臺庾闡揚都賦結芳塵于綺疎</hi>輕憂豔雪<lb/>
融<hi>韋應物詩豔雪凌空散</hi>只知防皓<hi>一作灝</hi>露不覺逆尖風迴首雙<lb/>
飛燕乘時入綺櫳<lb/>
長眉畫了繡簾開碧玉行收白玉臺<hi>樂府有情人碧玉歌一云碧玉宋汝</hi>
<hi>南王妾梁簡文帝對燭賦碧玉舞罷羅衣單玉鏡臺注别見</hi>為問翠釵釵上鳳<hi>拾遺記石</hi>
<hi>崇愛婢翾風縈金為鳳冠之釵</hi>不知香頸為誰迴<lb/>
<pb n="KR4c0075_WYG_001-58a"/>
夀陽公主嫁時粧<hi>雜五行書宋武帝女夀陽公主人日卧于含章殿檐下梅花落公主額上</hi>
<hi>自後有梅花粧</hi>八字宫眉捧額黄<hi>海録唐明皇令畫工畫十眉圖一曰鴛鴦眉又名八字眉</hi>
<hi>張蕭逺詩玉指休勻八字眉梁簡文帝詩同安鬟裏撥異作額間黄庾信詩額角輕黄細安楊慎曰温飛卿詩</hi>
<hi>豹尾車前趙飛燕栁風吹散蛾間黄王荆公詩亦云漢宫嬌額半塗黄其制巳起于漢特未見所出耳</hi>見<lb/>
我佯羞頻照影不知身屬冶遊郎<lb/>
　　　無題二首<lb/>
八歲偷照鏡長眉已能畫十歲去踏青芙蓉作裙衩十<lb/>
二學彈筝銀甲不曾卸<hi>杜甫詩銀甲彈筝用按銀甲繋爪之類萟林伐山妓女以鹿角</hi>
<pb n="KR4c0075_WYG_001-58b"/>
<hi>琢為爪以彈筝曰繋爪</hi>十四藏六親懸知猶未嫁十五泣春風背<lb/>
面鞦韆下<hi>荆楚嵗時記春節懸長繩于高木女子袨服立其上推引之名曰打鞦韆漢武帝千秋節</hi>
<hi>日以之戲于後庭</hi>
幽人不倦賞秋暑貴招邀竹碧轉悵望池清尤寂寥露<lb/>
花終裛濕風蝶强嬌饒此地如攜手兼君不自聊<lb/>
　　　王十二兄與畏之員外相訪見招小飲時予以<lb/>
　　　悼亡日近不去因寄<hi>按王十二必茂元之子義山娶茂元女故詩有謝傅</hi>
　　　<hi>門庭舊末行之句通玩前赴職㳯潼留别畏之員外詩及後韓同年新居餞西迎家室詩葢畏</hi>
<pb n="KR4c0075_WYG_001-59a"/>
　　　<hi>之與義山為僚壻此云悼亡日近疑所悼即茂元女也</hi>
謝傅門庭舊末行<hi>晉書謝安薨贈太傅諡曰文靖世說謝道韞曰一門叔父則有阿大中郎</hi>
<hi>杜甫詩謝瞻不逺逺</hi>今朝歌管屬檀郎<hi>李賀詩檀郎謝女眠何處或曰檀奴潘安仁小字後</hi>
<hi>人因號曰檀郎</hi>更無人處簾垂地欲拂塵時簟竟牀<hi>潘岳悼亡詩長簟竟</hi>
<hi>牀空</hi>嵇氏㓜男猶可憫<hi>晉書嵇紹字延祖康之子十歲而孤</hi>左家嬌女豈能<lb/>
忘<hi>左思嬌女詩左家有嬌女皎皎頗白晳小字為織素口齒自清歴</hi>秋<hi>一作愁</hi>霖腹疾俱<lb/>
難遣萬里西風夜正長<lb/>
　　　隋宫<hi>一云隋堤</hi>
<pb n="KR4c0075_WYG_001-59b"/>
乘興南遊不戒嚴九重誰省諫書函<hi>隋書大業十二年幸江都奉信郎崔</hi>
<hi>民象表諫上大怒先解其頥乃斬之</hi>春風舉國裁宫錦半作障泥半作帆<lb/>
<hi>道源注障泥以披馬鞍旁者西京雜記武帝時貳師得天馬以緑地五色錦為蔽泥晉書王濟所乘馬不肯渡</hi>
<hi>水曰馬必是惜障泥解之乃渡</hi>
　　　落花<lb/>
高閣客竟去小園花亂飛參差連曲陌迢遞送斜暉腸<lb/>
斷未忍掃眼穿仍欲歸<hi>一作稀</hi>芳心向春盡所得是沾衣<lb/>
<hi>謝朓詩鄉淚盡沾衣</hi>
<pb n="KR4c0075_WYG_001-60a"/>
　　　月<hi>文苑英華作秋月</hi>
池上與橋邊<hi>一作樓上與池邊</hi>難忘復可憐簾開最明夜簟巻<lb/>
已凉天流處水花急吐時雲葉鮮姮<hi>一作嫦</hi>娥無粉黛只<lb/>
是逞嬋娟<lb/>
　　　贈宗魯笻竹杖<lb/>
大夏資輕䇿<hi>漢書張騫至大夏見笻竹杖問之云賈人市之身毒國</hi>全溪問所思<lb/>
静憐穿樹逺滑想過苔遲鶴怨朝還望<hi>北山移文蕙帳空兮夜鶴怨</hi>
僧閑暮有期風流真底事常欲傍清羸<lb/>
<pb n="KR4c0075_WYG_001-60b"/>
　　　垂栁<lb/>
娉婷小苑中婀娜曲池東朝佩皆垂地仙衣盡帶風七<lb/>
賢寧占竹<hi>晉書阮籍嵇康向濤向秀劉伶王戎阮咸共為竹林之遊</hi>三品且饒松<hi>白居</hi>
<hi>易詩九龍潭月落杯酒三品松風飄管絃</hi>腸斷靈和殿<hi>宋武帝植蜀栁于靈和殿前詳前注</hi>先<lb/>
皇玉座空<hi>江淹詩玉座猶寂寞</hi>
　　　曲池<lb/>
日下繁香不自持月中流豔與誰期迎憂急鼓疎鐘斷<lb/>
分隔休燈滅燭時<hi>淳于髠傳堂上燭滅主人留髠而送客</hi>張葢欲判<hi>拚同</hi>江<lb/>
<pb n="KR4c0075_WYG_001-61a"/>
灧灧<hi>搜神記趙昞嘗臨水求渡船人不許昞乃張帷葢坐其中長嘯呼風亂流而渡</hi>迴頭更望<lb/>
栁絲絲從來此地黄昏散未信河梁是别離<hi>李陵别蘇武詩攜手</hi>
<hi>上河梁</hi>
　　　代應二首<lb/>
溝水分流西復東<hi>注見前</hi>九秋霜月五更風離鸞别鳳今<lb/>
何在<hi>西京雜記慶安世年十五為成帝侍中善鼓琴能為雙鳳離鸞曲陶潜詩上絃驚别鶴下絃操孤鸞</hi>
十二玉樓空更空<lb/>
昨夜雙鈎敗<hi>周處風土記義陽臘日飲祭之後叟嫗兒童為藏鈎之戲分為二曹以挍勝負庾闡</hi>
<pb n="KR4c0075_WYG_001-61b"/>
<hi>賦歎近夜之藏鈎賞一時之戲望</hi>今朝百草輸<hi>初學記荆楚嵗時記五月五日四民並踏百草</hi>
<hi>今人又有鬬百草之戲</hi>闗西狂小吏惟喝遶牀盧<hi>晉書劉毅于東堂聚樗蒱大擲</hi>
<hi>餘人並黒犢以還惟劉裕及毅在後毅次擲得雉大喜遶牀叫曰非不能盧不事此耳裕因援五木久之曰老</hi>
<hi>兄試為卿答既而四木俱黒一子轉躍未定裕厲聲喝之即成盧</hi>
　　　席上作<hi>原注予為桂州從事故府鄭公出家妓令賦高唐詩一本題作席上贈人注云</hi>
　　　<hi>故桂林滎陽公席上出家妓○鄭公鄭亞也注見迎弔桂府常侍詩</hi>
淡雲輕雨拂高唐玉殿秋來夜正長料得也應憐宋玉<lb/>
一生惟事楚襄王<hi>一云淡烟微雨恣高唐一曲清塵遶畫梁料得也應憐宋玉只因無奈楚</hi>
<pb n="KR4c0075_WYG_001-62a"/>
<hi>襄王</hi>
　　　訪隠者不遇成二絶<lb/>
秋水悠悠浸墅<hi>一作野</hi>扉夢中來數覺來稀𤣥蟬去<hi>一作脫</hi>
盡葉黄落<hi>杜甫詩𤣥蟬無停號</hi>一樹冬青人未歸<lb/>
城郭休過識者稀哀猿啼處有柴扉滄江白日樵漁路<lb/>
日暮歸來雨滿衣<lb/>
　　　破鏡<lb/>
玉匣清光不復持菱花散亂月輪虧<hi>飛燕外傳飛燕始加大號婕妤奏上</hi>
<pb n="KR4c0075_WYG_001-62b"/>
<hi>三十六物以賀有七尺菱花鏡一奩庾信鏡賦臨水則池中月出照日則壁上菱生駱賓王詩粧鏡菱花暗愁</hi>
<hi>眉栁葉顰</hi>秦臺一照山雞後<hi>西京雜記高祖初入咸陽宫有方鏡廣四尺高五尺九寸表裏</hi>
<hi>洞明人直來照之影則倒見以手掩心即見腸胃五臟杜甫詩秦臺鏡欲臨異苑山雞愛其毛羽映水則舞魏</hi>
<hi>武時南方獻之公子倉舒令置大鏡其前雞鑑形而舞不知止遂乏死</hi>便是孤鸞罷舞時<lb/>
<hi>注見前</hi>
　　　無題<lb/>
紫府仙人號寳燈<hi>抱朴子項曼都言到天上先過紫府金牀玉几晃晃昱昱道源注佛有寳</hi>
<hi>燈之名神仙無此號然佛亦稱金仙故可通用</hi>雲漿未飲結成冰<hi>庾信温湯碑序其色變者</hi>
<pb n="KR4c0075_WYG_001-63a"/>
<hi>流為五雲之漿其味美者結為三危之露</hi>如何雪月交光夜更在瑤臺十二<lb/>
層<hi>離騷望瑤臺之偃蹇兮拾遺記崑崙山傍有瑤臺十二各廣千步皆五色玉為臺基</hi>
　　　贈庾十二朱版<hi>原注時庾在翰林○舊唐書大中三年九月以起居郎庾道蔚</hi>
　　　<hi>充翰林學士疑即此人也</hi>
固漆投膠不可開<hi>古詩以膠投漆中誰能别離此</hi>贈君珍重抵瓊瑰君<lb/>
王曉坐金鑾殿只待相如草詔來<lb/>
　　　李花<lb/>
李徑獨來數愁情相與懸自明無月夜强笑欲風天減<lb/>
<pb n="KR4c0075_WYG_001-63b"/>
粉與園籜分香沾<hi>一作活</hi>渚蓮<hi>道源注李開不與蓮同時此只彷彿其色耳</hi>徐<lb/>
妃久巳嫁<hi>南史元帝徐妃諱昭佩天監十六年十二月拜湘東王妃與瑤光寺智逺道人及帝左右</hi>
<hi>暨季江淫通帝逼令自殺初妃嫁夕車至西州夕風大起發屋折木無何雪霰交下帷簾皆白帝以為不祥後</hi>
<hi>果不終婦道</hi>猶自玉為鈿<lb/>
　　　栁<lb/>
曾逐東風拂舞筵樂遊春苑斷腸天如何肯到清秋日<lb/>
已帶斜陽又帶蟬<lb/>
　<hi>楊慎曰形容先榮後悴之意</hi>
<pb n="KR4c0075_WYG_001-64a"/>
　　　三月十日流杯亭<hi>方輿勝覧巴州西龕寺唐乾元間嚴鄭公武所剏其水曲</hi>
　　　<hi>折可以流觴一統志流觴亭在巴縣西龕山上</hi>
身屬中軍少得歸木蘭花盡失春期<hi>本草木蘭大樹皮似桂而香花粉紅</hi>
<hi>色二三月間開述異記木蘭川在潯陽江中多木蘭吳王闔閭植此搆宫殿又七里洲中魯班刻木蘭為舟至</hi>
<hi>今在</hi>偷隨栁絮到城外行過水西聞子規<lb/>
　　　過招國李家南園二首<hi>招國里在京師白居易傳自皇子陂歸招國里</hi>
潘岳無妻客為愁新人來坐舊粧樓春風猶自疑聫句<lb/>
雪絮相如飛不休<hi>用謝道韞事</hi>
<pb n="KR4c0075_WYG_001-64b"/>
長亭歲盡雪如波<hi>哀江南賦十里五里長亭短亭</hi>此去秦闗路幾多惟<lb/>
有夢中相近分卧來無睡欲如何<lb/>
　　　留贈畏之<hi>原注時将赴職梓潼遇韓朝迴三首○第二首絶句唐人選入才調集注</hi>
　　　<hi>云遇韓朝迴</hi>
清時無事奏明光<hi>漢官儀尚書郎直宿建禮門奏事明光殿三秦記未央宫漸臺西有桂宫</hi>
<hi>中有明光殿珠璣為簾箔金戺玉階晝夜光明</hi>不遣當闗報早霜<hi>東觀漢記汝郁載病徵詣</hi>
<hi>公車臺遣兩當闗扶入拜郎中絶交書卧喜晩起而當闗呼之不置</hi>中禁詞臣尋引領<hi>杜甫</hi>
<hi>詩詔許辭中禁</hi>左川歸客自迴腸<hi>左川即/東川</hi>郎君下筆驚鸚鵡<hi>後漢</hi>
<pb n="KR4c0075_WYG_001-65a"/>
<hi>禰衡傳黄祖大㑹賓客人有獻鸚鵡者衡攬筆作賦文無加㸃辭采甚麗按此語謂韓瞻子偓也偓小字冬郎</hi>
<hi>嘗即席為詩一座盡驚</hi>侍女吹笙㺯鳳凰<hi>漢武内傳王母命侍女董雙成吹雲和之笙</hi>
空寄<hi>一云當作記</hi>大羅天上事<hi>雲笈七籖最上一天名曰大羅在𤣥都玉京之上合三十</hi>
<hi>六天總是三尊所統故經云三界之上眇眇大羅萟林伐山世傳大羅天放榜于蘃珠宫故稱蘂榜</hi>衆仙<lb/>
同日詠霓裳<hi>異聞録開元六年八月望上與申天師洪都客作術夜遊月宫榜曰清虚廣寒之府</hi>
<hi>少前見素娥十餘人乘鸞舞于廣庭桂樹之下音樂清麗遂歸製霓裳羽衣之曲津陽門詩注葉法善嘗引上</hi>
<hi>入月宫聞仙樂及歸但記其半遂于笛中寫之㑹西凉節度使楊敬述進婆羅門曲聲調相符遂以月中所聞</hi>
<hi>為散序敬述所進為腔名霓裳羽衣也蔡寛夫詩話唐開成初尉遲璋嘗倣古作霓裳羽衣曲以獻詔以曲名</hi>
<pb n="KR4c0075_WYG_001-65b"/>
<hi>賜貢院為題是歲榜首李肱所試詩即此題也此曲世無譜好事者每惜之○或云義山與畏之疑皆李肱榜</hi>
<hi>進士故有末句其年髙鍇權知貢舉按新舊書皆云義山開成二年進士集中有李肱畫公詩亦不云同年</hi>
待得郎來月巳低寒暄不道醉如泥<hi>後漢周澤傳一日不齋醉如泥</hi>五<lb/>
更又欲向何處騎馬出門烏夜啼<lb/>
户外重隂黯不開含羞迎夜復臨臺瀟湘浪上有烟景<lb/>
安得好風吹汝來<lb/>
　　　為有<lb/>
為有雲屏無限嬌<hi>西京雜記趙飛燕為皇后女弟昭儀遺雲母屏風琉璃屏風</hi>鳳城<lb/>
<pb n="KR4c0075_WYG_001-66a"/>
寒盡怕春宵<hi>梁戴暠詩丹鳳俯臨城趙次公杜注秦繆公女吹簫鳳降其城因號丹鳳城其後言</hi>
<hi>京都之盛曰鳳城</hi>無端嫁得金龜壻<hi>唐書天授二年改佩魚皆為龜三品以上龜袋飾以</hi>
<hi>金</hi>辜負香衾事早朝<lb/>
　　　無題<lb/>
相見時難别亦難東風無力百花殘春蠶到死絲方盡<lb/>
蠟炬成灰淚始乾<hi>庾信對燭賦銅荷承淚蠟鐵鋏染浮烟</hi>曉鏡但愁雲鬢<lb/>
改夜吟應覺月光寒蓬山此去無多路青鳥殷勤為探<lb/>
看<lb/>
<pb n="KR4c0075_WYG_001-66b"/>
　　　碧城三首<lb/>
碧城十二曲闌干<hi>道源注太平御覧元始天尊居紫雲之閣碧霞為城</hi>犀辟塵埃<lb/>
玉辟寒<hi>道源注南越志高州巨海有大犀出入有光其角開水辟塵嶺表録異辟塵犀婦人為簮梳塵</hi>
<hi>不著髮天寳遺事寧王有暖玉盃㑹昌年間扶餘國貢火玉三斗色赤光照十步寘之室中不復挾纊</hi>閬<lb/>
苑有書多附鶴<hi>道源注錦帶仙家以鶴傳書白雲傳信褚載詩惟教鶴探丹丘信不遣人窺太</hi>
<hi>乙爐</hi>女牀<hi>一作/墻非</hi>無樹不棲鸞<hi>山海經女牀之山有鳥焉其狀如翟五彩文名曰鸞鳥見</hi>
<hi>則天下安寧東京賦鳴女牀之鸞鳥</hi>星沈海底當窓見雨過河源隔座看<lb/>
若是曉珠明又定<hi>飛燕外傳真臘夷獻萬年蛤不夜珠光彩皆若月照人無妍醜皆美豔帝</hi>
<pb n="KR4c0075_WYG_001-67a"/>
<hi>以蛤賜后以珠賜婕妤后以蛤裝成五色金霞帳中常若滿月久之帝謂婕妤曰吾晝視后不若夜視之美每</hi>
<hi>旦令人忽忽如失婕妤聞之即以珠號枕前不夜珠為后夀</hi>一生長對水晶盤<hi>太真外傳</hi>
<hi>成帝穫飛燕身輕欲不勝風恐其飄翥帝為造水晶盤令宫人掌之而歌舞</hi>
對影聞聲巳可憐玉池荷葉正田田<hi>沈約東武吟誓辭金門寵去飲玉池</hi>
<hi>流古詩江南可採蓮蓮葉何田田</hi>不逢蕭史休回首<hi>列仙傳秦穆公以女弄王妻蕭史日</hi>
<hi>于樓上吹簫作鳳鳴</hi>莫見洪崖又拍肩<hi>神仙傳衛叔卿與數人博其子問向與博者為誰叔</hi>
<hi>卿曰是洪崖先生郭璞遊仙詩古拍洪崖肩</hi>紫鳳放嬌含楚佩<hi>禽經鸑鷟鳳之屬也五色</hi>
<hi>而多紫楚詞離騷紉秋蘭以為佩又云折瓊枝以繼佩</hi>赤鱗狂舞撥湘絃<hi>别賦聳淵魚之</hi>
<pb n="KR4c0075_WYG_001-67b"/>
<hi>赤鱗道源曰此句暗用瓠巴鼓瑟遊魚出聽語</hi>鄂君悵望舟中夜繡被焚香獨<lb/>
自眠<hi>說苑鄂君乘青翰之舟張翠羽之葢越人擁楫而歌曰山有木兮木有枝心恱君兮君不知于是鄂</hi>
<hi>君揄袂而擁之舉繡被而覆之</hi>
七夕來時先有期<hi>漢武内傳帝閒居承華殿忽見一女子美麗非常曰我墉宫玉女王子登</hi>
<hi>也七月七日王母暫來帝下席跪諾于是登延靈之臺盛齋存道以候之至七月七日二更後王母果至</hi>洞<lb/>
房簾箔至今垂玉輪顧兔初生魄<hi>玉輪注見前天問夜光何徳死而又育厥</hi>
<hi>利維何而顧兔在腹王逸注言月中有兔何所貪利居月之腹而顧望乎書惟三月哉生魄傳始生魄月十六</hi>
<hi>日明消而魄生漢志死魄朔也生魄望也</hi>鐵網珊瑚未有枝<hi>本草珊瑚似玉紅潤生海底盤</hi>
<pb n="KR4c0075_WYG_001-68a"/>
<hi>石上一嵗黄三嵗赤海人先作銕網沈水底貫中而生絞網出之失時不取則腐</hi>撿與神方教<lb/>
駐景<hi>音影○漢武内傳上元夫人命侍女紀離容徑到扶廣山𠡠青真小童出六甲左右靈飛致神之方</hi>
<hi>十二事以授劉徹乃告帝曰夫五帝者方面之天精六甲六位之通靈佩而尊之可致長生王母因授以五岳</hi>
<hi>真形圗帝拜受俱畢王母與夫人同乘而去集仙録舜以駐景靈丸授王玅想</hi>收將鳳紙寫相<lb/>
思<hi>漢武内傳王母遣侍女郭密香與上元夫人相問云王九光之母敬謝但不相見四千餘年矣夫事勞我</hi>
<hi>致以愆面劉徹好道恐非仙才夫人可暫來否若能屈駕當停相須上元夫人遣一侍女答問云阿環再拜上</hi>
<hi>問起居</hi>武皇内傳分明在莫道人間總不知<lb/>
　　　對雪二首<hi>原註時欲之東</hi>
<pb n="KR4c0075_WYG_001-68b"/>
寒氣先侵玉女扉<hi>魯靈光殿賦玉女窺窓而下視哀江南賦倚弓于玉女窓扉</hi>清光<lb/>
旋透省郎闈<hi>白帖諸曹郎署曰粉署劉孝綽對雪詩浮光亂粉壁積照朗彤闈</hi>梅花大<lb/>
庾嶺頭發<hi>舊唐書東嶠縣即大庾嶺屬韶州一名梅嶺白帖大庾嶺上梅南枝落北枝開</hi>栁絮<lb/>
章臺街裏飛<hi>注見前</hi>欲舞定隨曹植馬<hi>洛神賦車殆馬煩</hi>有情應<lb/>
濕謝莊衣<hi>宋書符瑞志大明五年正月戊午元日花雪降殿庭時右衛将軍謝莊下殿雪集衣還白</hi>
<hi>上以為瑞于是公卿并作花雪詩</hi>龍山萬里無多逺留待行人二月歸<lb/>
旋撲珠簾過粉墻輕於栁絮重於霜已隨江令誇瓊樹<lb/>
<hi>注見前</hi>又入盧家妒玉堂<hi>注見/前</hi>侵夜可能争桂魄<hi>唐太宗望月詩</hi>
<pb n="KR4c0075_WYG_001-69a"/>
<hi>魄滿桂枝圓</hi>忍寒應欲試梅粧<hi>注見前</hi>闗河凍合東西路腸斷<lb/>
斑騅送陸郎<hi>說文騅馬蒼黒雜色一曰蒼白色陳樂府明下童曲陳孔驕赭白陸郎乘斑騅按陳</hi>
<hi>孔謂陳暄孔範陸謂陸瑜皆後主狎客李賀詩陸郎去兮乘斑騅又牽雲曳雪留陸郎皆用此</hi>
　　　蜂<lb/>
小苑華池爛熳通後門前檻思無窮宓妃腰細纔勝露<lb/>
<hi>洛神賦腰如約素宓妃即洛神</hi>趙后身輕欲倚風<hi>飛燕外傳帝臨太液池后歌歸風送逺之</hi>
<hi>曲帝以文犀簮擊玉甌酒酣風起后揚袖曰仙乎仙乎去故而就新乎帝令馮無方持后裾風止裾為之縐他</hi>
<hi>日宫姝或襞裙為縐號留仙裾拾遺記每輕風至飛燕殆欲隨風入水帝以翠纓結飛燕之裾</hi>紅壁寂<lb/>
<pb n="KR4c0075_WYG_001-69b"/>
寥崖蜜盡<hi>本草石蜜石又名崖蜜人以長竿刺出多者至三四    味醶色緑比他蜜尤勝</hi>碧簾<lb/>
迢遞霧巢空青陵粉蝶休離恨<hi>青陵蝶注見前</hi>長定相逢二月<lb/>
中<hi>古樂府蛺蝶行蛺蝶之遨戲東園奈何卒逢三月養子燕接我苜蓿間</hi>
　　　公子<lb/>
外戚封侯自有恩平明通籍九華門<hi>西京雜記漢掖庭有雲光殿九華殿</hi>
<hi>洛陽宫殿簿魏有九華殿</hi>金唐公主年應小<hi>金唐公主未詳</hi>二十君王未許<lb/>
婚<lb/>
　　　賦得雞<lb/>
<pb n="KR4c0075_WYG_001-70a"/>
稻粱猶足活諸雛妒敵專塲好自娛<hi>韓詩外傳雞有五德敵在前敢鬬者</hi>
<hi>勇也曹植鬬雞詩願䝉狸膏助常得擅此塲</hi>可要五更驚曉夢不辭風雪為<lb/>
陽烏<hi>張衡靈憲日陽精之宗積而成烏烏有三趾蜀都賦陽烏迴翼于高標</hi>
　　　明神<lb/>
明神司過豈令寃暗室由來有禍門莫為無人欺一物<lb/>
他時須慮石能言<hi>左傳石言于晉魏榆</hi>
　<hi>錢龍惕箋此詩為甘露之變作也當時事起倉卒王涯賈餗等實不與聞仇士良執而訊之五毒俱備涯</hi>
　<hi>等誣伏遂族誅之一時不以為寃實以涯等執政時招權僣侈結怨于民故曰明神司過決無寃濫暗室</hi>
<pb n="KR4c0075_WYG_001-70b"/>
　<hi>禍門自招之也然涯等國之大臣一旦以無辜之事駢首就戮專殺者自謂舉世無人一物可欺抑知其</hi>
　<hi>取精多而用物𢎞憑石而言得無慮乎訓注之咆虓于中國也士大夫咸怨忿之及其敗也又以畏中官</hi>
　<hi>之勢未有言其寃者豈惟不寃之又從而快之如杜牧之詩曰元禮去從緱氏學江充來上犬臺宫又曰</hi>
　<hi>其冬三凶敗渙汗開湯罟他可知矣獨義山于此事抑揚反覆致其不平之意以示誅戮不出于文宗其</hi>
　<hi>人雖惡猶然寃也況履霜堅氷其漸可無深戒哉然猶不敢顯言特于是詩微寓其意可見當時奄人暴</hi>
　<hi>横士林脅息如此悲夫</hi>
　　　辛未七夕<lb/>
恐是仙家好别離故教迢遞作佳期由來碧落銀河畔<lb/>
<pb n="KR4c0075_WYG_001-71a"/>
<hi>道源注度人經昔于始青天中碧落空歌注東方第一天有碧霞遍滿是名碧落白帖天河謂之銀漢亦曰銀</hi>
<hi>河</hi>可要金風玉露時<hi>李密詩金風蕩初節玉露凋晩林</hi>清漏漸移相望<lb/>
久微雲未接過來遲豈能無意酬烏鵲<hi>淮南子烏鵲填河成橋而渡織</hi>
<hi>女</hi>惟與蜘蛛乞巧絲<hi>荆楚嵗時記七夕人家婦女結采縷穿七孔針陳𤓰果于庭中以乞</hi>
<hi>巧有蟢子網於𤓰上者則以為得巧</hi>
　　　壬申七夕<lb/>
已駕七香車<hi>七香車注見前何遜七夕詩仙車駐七襄鳳駕出天潢</hi>心心待曉霞<lb/>
風輕惟響珮日薄不嫣花桂嫩傳香逺<hi>謂月中桂樹</hi>榆高送<lb/>
<pb n="KR4c0075_WYG_001-71b"/>
影斜<hi>古詩天上何所有歴歴種白榆</hi>成都過卜肆曾妒識靈槎<hi>博物志舊說天</hi>
<hi>河與海通有人居海上年年八月見浮槎去來不失期多齎糧乘槎而往十餘日至一處遙望宫中多織婦一</hi>
<hi>丈夫牽牛渚次飲之其人還至蜀問嚴君平曰某年某月有客星犯牽牛宿計年月正此人到天河時也杜甫</hi>
<hi>詩滄海有靈槎</hi>
　　　壬申閏秋題贈烏鵲<hi>通鑑日録宣宗大中六年閏七月乙未朔八月一日</hi>
　　　<hi>甲子秋分</hi>
繞樹無依月正高<hi>魏武樂府月明星稀烏鵲南飛繞樹三匝無枝可依</hi>鄴城新淚<lb/>
濺雲袍<hi>魏武都鄴唐書相州鄴郡屬河北道乾元二年改為鄴城</hi>幾年始得逢秋閏<lb/>
<pb n="KR4c0075_WYG_001-72a"/>
兩度填河莫告勞<lb/>
　　　端居<lb/>
逺書歸夢兩悠悠只有空牀敵素秋<hi>梁元帝纂要秋曰白藏亦曰素秋</hi>
堦下青苔與紅樹雨中寥落月中愁<lb/>
　　　夜半<lb/>
三更三㸃萬家眠露欲為霜月墮烟鬬䑕上堂蝙蝠出<lb/>
玉琴時動倚窓絃<hi>嵇康琴賦徽以荆山之玉杜甫詩收書動玉琴</hi>
　　　玉山<lb/>
<pb n="KR4c0075_WYG_001-72b"/>
玉山高與閬風齊<hi>穆天子傳天子北征東還至于羣玉之山閬風巔注見前</hi>玉水清<lb/>
流不貯泥<hi>尸子凡水方折者有玉圓折者有珠清水有黄金龍淵有玉英沈約詩玉水記方流</hi>何<lb/>
處更求回日馭此中兼有上天梯珠容百斛龍休睡<hi>莊子</hi>
<hi>千金之珠必在九重之淵驪龍頷下能得珠者必遭其睡也</hi>桐拂千尋鳳要棲<hi>詩疏鳳皇</hi>
<hi>非梧桐不棲</hi>聞道神仙有才子赤簫吹罷好相攜<hi>三十國春秋凉州胡</hi>
<hi>安盜發晉文王張駿墓得赤玉簫紫玉笛</hi>
　　　張惡子廟<hi>北夢瑣言梓潼縣張惡子神乃五丁拔蛇之所也或云巂州張生所養之</hi>
　　　<hi>蛇因而立祠時人謂為張惡子其神甚靈方輿勝覧張惡子廟即梓潼廟在梓潼縣北八里七</hi>
<pb n="KR4c0075_WYG_001-73a"/>
　　　<hi>曲山按圖志神姓張諱亞子其先越巂人也因報母仇遂陷縣邑徙居是山其墓在隆慶府梓</hi>
　　　<hi>潼縣東二十里</hi>
下馬捧椒漿<hi>楚詞奠桂酒兮椒漿</hi>迎神白玉堂<hi>樂府白玉為君堂</hi>如何鐵<lb/>
如意獨自與姚萇<hi>道源注梓潼七十五化云建興末作儒士稱謝艾為張軌主簿張重華嗣</hi>
<hi>位石季龍使将麻秋侵冦命艾以千人擊之秋單騎宵遁繼而往闗中與姚萇為友然厭處凡世思歸蜀峰約</hi>
<hi>萇曰苟富貴無相忘後萇以龍驤将軍使蜀至鳳山訪予予禮待之假以鐵如意祝之曰麾之可致兵萇疑予</hi>
<hi>予為之一麾戈盾戎馬萬餘列之平坡今試兵埧是也後萇以苻堅死即帝位因號秦焉即其地祝之廟先號</hi>
<hi>九曲葢梓潼來朝九折而去後號七曲迨至隋唐其靈尤著加封至八字王廟號靈應云</hi>
<pb n="KR4c0075_WYG_001-73b"/>
　　　雨<lb/>
摵摵度𤓰園<hi>盧諶詩摵摵芳葉零</hi>依依傍竹軒秋池不自冷風葉<lb/>
共成喧窓迥有時見簷高相續翻侵宵送書雁應為稻<lb/>
粱恩<hi>廣絶交論分雁鶩之稻粱</hi>
　　　菊<lb/>
暗暗淡淡紫融融冶冶黄陶令籬邊色<hi>陶潜詩采菊東籬下</hi>羅含<lb/>
宅裏香<hi>晉羅含傳含致仕還家堦庭忽蘭菊叢生以為徳行之感</hi>幾時禁重露實是<lb/>
怯殘<hi>英華作斜</hi>陽願汎金鸚鵡<hi>道源注嶺表録異鸚鵡螺旋尖處屈而朱如鸚鵡觜故以</hi>
<pb n="KR4c0075_WYG_001-74a"/>
<hi>名殻裝為酒盃竒而可玩亦有範金為其形者梁簡文帝書車渠屢酌鸚鵡驟傾</hi>升君白玉堂<lb/>
　　　牡丹<lb/>
錦幃<hi>英華作帷</hi>初巻衛夫人<hi>原注典略云夫子見南子在錦幃之中</hi>繡被猶堆<lb/>
越鄂君<hi>注見前</hi>垂手亂翻雕玉佩<hi>樂府解題大垂手小垂手皆言舞而垂手也書</hi>
<hi>顧命雕玉仍几注雕刻鏤也</hi>招<hi>當作/折</hi>腰争舞<hi>英華作細/腰頻換</hi>欎金裙<hi>西京雜記</hi>
<hi>戚夫人能作翹袖折腰之舞歌出塞入塞望歸之曲王僧逹詩縷金羅袖欝金裙</hi>石家蠟燭何<lb/>
曾剪<hi>世說王愷以<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>糒澳釡石崇以蠟燭代薪</hi>荀令香爐可待熏<hi>荀令香法見前劉向</hi>
<hi>有熏爐銘</hi>我是夢中傳彩筆<hi>南史江淹嘗夢一丈夫自稱郭璞謂淹曰吾有筆在卿處多年</hi>
<pb n="KR4c0075_WYG_001-74b"/>
<hi>可見還淹乃探懐中得五色筆一以授之爾後為詩絶無妙句</hi>欲書花葉<hi>英華作片</hi>寄朝雲<lb/>
<hi>朝雲用神女事</hi>
　　　北樓<lb/>
春物豈相干人生只强歡花猶曾斂夕酒竟不知寒異<lb/>
域東風濕中華上象寛此樓堪北望輕命倚<hi>英華作俯</hi>危欄<lb/>
　　　擬沈下賢<hi>唐詩紀事沈亞之字下賢呉興人登進士第太和初李同捷反授柏耆行</hi>
　　　<hi>營計㑹使亞之以殿中侍御史為判官諭㫖耆誅同捷諸将嫉其功譛之耆貶循州司户參軍</hi>
　　　<hi>亞之貶南康尉有集九巻</hi>
<pb n="KR4c0075_WYG_001-75a"/>
千二百輕鸞春衫瘦著寛倚風行稍<hi>上聲</hi>急含雪語應寒<lb/>
帶火遺金斗<hi>道源注金斗熨斗也隋書李穆奉熨斗于高祖曰願以此熨安天下梁簡文帝詩熨</hi>
<hi>斗金塗色</hi>兼珠碎玉盤<hi>白居易詩大珠小珠落玉盤</hi>河陽看花過曾不問<lb/>
潘安<lb/>
　　　蝶<lb/>
飛來繡户隂穿過畫樓深重傅秦臺粉<hi>古今注蕭史與秦穆公鍊飛雪</hi>
<hi>丹第一轉與弄玉塗之今水銀膩粉是也道書蝶交則粉退</hi>輕塗漢殿金<hi>漢書趙昭儀居昭陽</hi>
<hi>舍殿上髹漆切皆銅沓冒黄金塗注切門限也杳冒其頭也塗以金塗銅上也</hi>相兼惟栁絮所<lb/>
<pb n="KR4c0075_WYG_001-75b"/>
得是花心可要凌孤客邀為子夜吟<hi>子夜注見前</hi>
　　　飲席代官妓贈兩從事<lb/>
新人橋上著春衫舊主江邊側帽簷<hi>原注隋獨孤信舉止風流曽風吹帽</hi>
<hi>簷側觀者塞路</hi>願得化為紅綬帶<hi>說文綬韍維也紅綬即朱紱白居易詩鶻銜紅綬遶身飛</hi>
許教雙鳳一時銜<lb/>
　　　代魏宫私贈<hi>原注黄初三年巳隔存沒追代其意何必同時亦廣子夜呉歌之流</hi>
來時西館阻佳期<hi>魏志陳思王傳黄初二年植貶爵安鄉侯改封鄄城侯四年來朝帝責之</hi>
<hi>置西館未許朝上責躬詩</hi>去後漳河隔夢思<hi>水經注魏武引漳流自城西東入逕銅雀臺下</hi>
<pb n="KR4c0075_WYG_001-76a"/>
知有宓妃無限意春松秋菊可同時<hi>洛神賦榮曜秋菊華茂春松</hi>
　　　代元城吳令暗為答<hi>魏志呉質字季重濟隂人以文才為文帝所善出為</hi>
　　　<hi>朝歌長遷元城令封列侯</hi>
背闕歸藩路欲分<hi>洛神賦背伊闕越轘轅又曰余從京師言歸東藩</hi>水邊風日<lb/>
半西曛<hi>洛神賦日既西傾車殆馬煩</hi>荆王枕上原無夢莫枉陽臺一<lb/>
片雲<hi>寰宇記巫山縣西有陽臺古城即襄王所遊之地亦曰陽雲臺高一百二十丈南枕長江西谿叢語</hi>
<hi>楚襄王與宋玉遊高唐之上見雲氣之異問宋玉玉曰昔先王夢遊高唐與神女遇玉為高堂賦先王謂懐王</hi>
<hi>也玉是夜夢見神女寤而白王王使為神女賦後人遂言襄王夢神女非也愚按宋玉作賦本假夢為詞即懐</hi>
<pb n="KR4c0075_WYG_001-76b"/>
<hi>王亦豈真有夢乎西谿此辨尚是囈語○此詩為洛神辨誣明思王感甄之說未足深信</hi>
　　　牡丹<lb/>
壓逕復縁溝當窓又映樓終銷一國破<hi>比其豔于佳人之傾國</hi>不<lb/>
啻萬金求<hi>唐國史補長安貴游尚牡丹每春暮馬若狂人種以求利一本有數萬者</hi>車鸞鳳<lb/>
戲三島<hi>史封禪書海中有三神山曰蓬萊方丈瀛洲</hi>神仙居十洲<hi>十洲記四方巨海之</hi>
<hi>中有祖洲瀛洲元洲炎洲長洲充洲鳳麟洲聚窟洲流洲生洲</hi>應憐萱草淡却得號忘<lb/>
憂<lb/>
　　　百果嘲櫻桃<lb/>
<pb n="KR4c0075_WYG_001-77a"/>
珠實雖先熟瓊莩縱早開<hi>漢書葭莩注葭蘆也莩其筒中白皮至薄者</hi>流鸎<lb/>
猶故在争得諱含來<hi>吕氏春秋仲夏之月羞含桃注含桃櫻桃也鸎鳥所含食故曰含桃</hi>
　　　櫻桃答<lb/>
衆果莫相誚天生名品高何因古樂府惟有鄭櫻桃<hi>樂府</hi>
<hi>集石季龍寵惑優僮鄭櫻桃而殺郭氏㬰納清河崔氏櫻桃又譛而殺之櫻桃美麗擅寵宫掖樂府由是有鄭</hi>
<hi>櫻桃歌十六國春秋石虎鄭后名櫻桃晉冗從僕射鄭世達家妓也</hi>
　　　曉坐<hi>一云後閤</hi>
後閤<hi>一作閣</hi>罷朝眠前墀思黯然梅應未假雪栁自不勝<lb/>
<pb n="KR4c0075_WYG_001-77b"/>
烟淚續淺深綆<hi>廣韻綆井索</hi>腸危高下絃<hi>道源注絃急則絶以比愁腸易斷</hi>
紅顔無定所得失在當年<lb/>
　　　詠史<lb/>
北湖南埭水漫漫<hi>北湖即𤣥武湖注見前道源注金陵志南埭上水閘也王荆公贈段約之</hi>
<hi>詩聞君更欲通南埭非雞鳴埭也</hi>一片降旗百尺竿<hi>劉禹錫金陵懐古詩一片降旗出石</hi>
<hi>頭</hi>三百年間同曉夢鍾山何處有龍盤<hi>徐爰釋問建康東北十里有鍾</hi>
<hi>山舊名金山後更號蔣山諸葛亮以為鍾山龍盤即蔣山也</hi>
　　　一片<lb/>
<pb n="KR4c0075_WYG_001-78a"/>
　一片非烟隔九枝<hi>孫氏瑞應圖非氣非烟五色絪緼謂之慶雲九枝燈注見前</hi>蓬巒<lb/>
仙仗儼雲旗天泉水暖龍吟細<hi>齊地記齊有天齊泉漢書注臨菑城南有天齊</hi>
<hi>水五泉並出</hi>露畹春多鳳舞遲<hi>離騷既滋蘭之九畹兮注十二畝為畹</hi>榆莢散<lb/>
來星斗轉<hi>春秋運斗樞玉衡星散為榆元命苞三月榆莢落</hi>桂花尋去月輪移<lb/>
人間桑海朝朝變莫遣佳期更後期<lb/>
　　　日射<lb/>
日射紗窓風撼扉香羅掩手春事違迴廊四合掩寂寞<lb/>
碧鸚鵡對紅薔薇<hi>碧鸚鵡即青鸚鵡也注見前</hi>
<pb n="KR4c0075_WYG_001-78b"/>
　　　題鵝<lb/>
眠沙卧水自成羣曲岸殘陽極浦雲那解將心憐孔翠<lb/>
<hi>一作雀○孔翠孔雀翡翠也杜甫詩孔翠望赤霄秋思雕籠養</hi>羈雌長共故雄分<hi>謝靈運詩</hi>
<hi>羈雌戀舊侶魯陶嬰黄鵠歌夜半悲鳴兮想其故雄○言孔翠之羈孤不若鵞羣有眠沙卧木之適也</hi>
　　　華清宫<hi>注見前</hi>
朝元閣迥羽衣新<hi>道源注雍録朝元閣在驪山天寳七載𤣥元皇帝見于朝元閣改名降聖</hi>
<hi>閣太真外傳天寳四載七月于鳳凰園冊太真宫女道士楊氏為貴妃半后服用進見之日奏霓裳羽衣曲</hi>
首按昭陽第一人<hi>漢書飛燕立為皇后寵少衰女弟絶幸為昭儀居昭陽舍李白詩宫中誰</hi>
<pb n="KR4c0075_WYG_001-79a"/>
<hi>第一飛燕在昭陽</hi>當日不來高處舞可能天下有胡塵<lb/>
　　　梓潼望長卿山至巴西復懐譙秀<hi>道源注方輿勝覧長卿山</hi>
　　　<hi>在梓潼縣治西南舊名神山唐明皇幸蜀見山有司馬相如讀書之窟因改名長卿山譙周巴</hi>
　　　<hi>記劉璋分巴以永寧為巴東郡墊江為巴郡閬中為巴西郡是謂三巴孫盛晉陽秋譙秀字元</hi>
　　　<hi>彥巴西人譙周孫李雄盜蜀安車徵秀不應桓温平蜀返役上表薦之</hi>
梓潼不見馬相如更欲南行問酒壚行到巴西覓譙秀<lb/>
巴西惟是有寒蕪<lb/>
　　　齊宫詞<lb/>
<pb n="KR4c0075_WYG_001-79b"/>
永夀兵來夜不扃<hi>齊書廢帝寳巻别為潘妃起神仙永壽玉夀三殿皆帀飾以金璧蕭衍兵</hi>
<hi>入建康王珍國張稷引兵入殿御刀豐勇之為内應寶巻方在含德殿作笙歌兵入斬之稷召僕射王亮等令</hi>
<hi>百僚署牋以黄油裹寳巻首遣博士范雲等送詣石頭</hi>金蓮無復印中庭<hi>金蓮注見前</hi>
梁臺歌管三更罷<hi>按晉成帝七年作新宫輿地圗云即臺城也容齋隨筆晉宋後謂朝廷禁</hi>
<hi>省為臺故稱禁城為臺城</hi>猶自風搖九子鈴<hi>西京雜記昭陽殿上設九金龍皆銜九子金鈴</hi>
<hi>每好風日幡眊光影照耀一殿鈴鑷之聲驚動左右齊書莊嚴寺有玉九子鈴外國寺佛面有光相禪靈寺墖</hi>
<hi>諸寳珥皆剥取以施潘妃殿飾</hi>
　　　十一月中旬至扶風界見梅花<hi>唐書鳳翔府扶風郡屬闗内道</hi>
<pb n="KR4c0075_WYG_001-80a"/>
　　　<hi>至德二載號西京</hi>
匝<hi>一作雨</hi>路亭亭艷非時裛裛香素娥惟與月青女不饒<lb/>
霜贈逺虚盈手<hi>說苑越使諸發執一枝梅遺梁王荆州記陸凱自江南寄梅花一枝詣長安與</hi>
<hi>范煜贈詩云云</hi>傷離適斷腸為誰成早秀不待作年芳<lb/>
　　　青陵臺<hi>詳前注一統志臺在開封府封丘縣界</hi>
青陵臺畔日光斜萬古貞<hi>英華作春</hi>魂倚暮霞莫訝<hi>英華作許</hi>韓<lb/>
慿為蛺蝶<hi>注見前</hi>等閒飛上别枝花<lb/>
　　　東還<lb/>
<pb n="KR4c0075_WYG_001-80b"/>
自有仙才自不知十年長夢採華芝<hi>抱朴子華芝赤葢白莖上有兩葉三</hi>
<hi>實服之可以長生</hi>秋風動地黄雲暮歸去嵩陽尋舊師<hi>唐書河南登封</hi>
<hi>縣神龍元年改曰嵩陽嵩山有中岳祠有嵩陽宫</hi>
　　　酬崔八早梅有贈兼示之作<lb/>
知訪寒梅過野塘久留金勒為迴腸謝郎衣袖初翻雪<lb/>
<hi>謝莊衣見前又謝惠連雪賦紈袖慙冶</hi>荀令薰爐更換香何處拂胸資蝶<lb/>
粉幾時塗額藉蜂黄<hi>注見前</hi>維摩一室雖多病亦要<hi>英華作要</hi>
<hi>舞</hi>天花作道塲<hi>英華本原注時余在惠祥上人講下故崔落句有梵王宫地羅含宅頼許時時</hi>
<pb n="KR4c0075_WYG_001-81a"/>
<hi>聽法來○維摩經長者維摩詰以其方便現身有疾因以身疾廣為說法佛告文殊師利汝詣維摩詰問疾時</hi>
<hi>維摩詰室有一天女見諸大人聞所說法便現其身即以天花散諸菩薩大弟子上而為供養</hi>
　　　春風<lb/>
春風雖自好春物太昌昌若教春有意惟遣一枝芳我<lb/>
意殊春意先春巳斷腸<lb/>
　　　蜀桐<lb/>
玉壘高桐<hi>一作梧</hi>拂玉繩上含非<hi>一作/霏</hi>霧下含冰<hi>潘岳賦天霏霏</hi>
<hi>以垂霧</hi>枉教紫鳳無棲處斵作秋琴彈壞<hi>英華同/一作廣</hi>陵<hi>琴操十二</hi>
<pb n="KR4c0075_WYG_001-81b"/>
<hi>曲曰壊陵伯牙所作壊一作懐應璩與劉劭書聽廣陵之清散</hi>
　　　蜀桐<lb/>
通靈夜醮達清晨<hi>王褒雲陽記鈎弋夫人從至甘泉而卒既殯尸香聞十里帝哀悼乃起通</hi>
<hi>靈臺於甘泉宫有一青鳥集其上往來</hi>承露盤晞甲帳春<hi>漢武故事上以琉璃珠玉明月</hi>
<hi>夜光雜錯天下珍寳為甲帳其次為乙帳甲以居神乙以自居</hi>王母不來方朔去更須<lb/>
重見李夫人<hi>漢書李夫人早卒帝思念不已方士齊人李少翁言能致其神乃夜張燈燭設帷帳</hi>
<hi>陳酒肉而令帝居他帳望見好女如李夫人之貌還幄坐而步又不得就視帝益相思悲感</hi>
　　　判春<lb/>
<pb n="KR4c0075_WYG_001-82a"/>
　一桃復一李井上占年芳<hi>古樂府桃生露井上李樹生道旁江總李花詩當知露井</hi>
<hi>上復與夭桃隣</hi>笑處如臨鏡窺時不隠墻<hi>登徒子好色賦此女子登墻窺臣三年</hi>
敢言西子短誰覺宓妃長<hi>神女賦穠不短纎不長</hi>珠玉終相類同<lb/>
名作夜光<hi>搜神記隋珠盈徑寸夜有光明可以燭室十洲記周穆王時西湖獻玉杯是百玉之精明</hi>
<hi>夜照夕</hi>
　　　促漏<lb/>
促漏遥鐘動静聞報章重叠杳<hi>一作字</hi>難分<hi>唐書内官有掌書二人掌</hi>
<hi>符契經籍宣傳啓奏杜甫詩宫女開函近御筵是也</hi>舞鸞鏡匣收殘黛<hi>通俗文染青石謂之</hi>
<pb n="KR4c0075_WYG_001-82b"/>
<hi>點黛</hi>睡鴨香爐換夕熏<hi>李賀詩深/幃金鴨冷</hi>歸去定<hi>一作豈</hi>知還向月<lb/>
<hi>淮南子羿請不死之藥于西王母姮娥竊之奔月注姮娥羿妻也服藥得仙奔入月中為月精江總經故妃殿</hi>
<hi>詩若令歸就月照見不須疑</hi>夢來何處更為雲南塘漸暖蒲堪結<hi>樂府</hi>
<hi>西州曲採蓮南塘秋李賀樂詞官街栁帶不堪折早晩菖蒲勝綰結</hi>兩兩鴛鴦䕶水紋<hi>道源</hi>
<hi>注言縱如姮娥入月終是獨居神女為雲徒成幻夢豈若南塘之鴛鴦長匹不離哉</hi>
　<hi>高<graphic n="KR1367" url="https://raw.githubusercontent.com/kanripo/KR-Gaiji/master/images/KR1367.png" mimeType="image/png"/>曰此詩擬深宫怨女而作</hi>
　　　江東<lb/>
驚魚撥<hi>方割切</hi>刺<hi>力達/切</hi>燕翩翾<hi>謝靈運賦魚水深而撥刺杜甫詩船尾跳魚撥刺鳴</hi>
<pb n="KR4c0075_WYG_001-83a"/>
<hi>鷦鷯賦肓翩翾之陋體兮</hi>獨自江東上釣船今日春光太漂蕩謝家<lb/>
輕絮沈郎錢<hi>謝絮注見前晉食貨志呉興沈充鑄小錢謂之沈郎錢此以比榆莢也漢有小錢名</hi>
<hi>榆莢錢李賀詩榆莢相催不知數沈郎青錢夾城路</hi>
　　　讀任彥昇碑<hi>南史任昉字彦昇樂安博昌人雅善屬文尤長載筆入梁歴官御史</hi>
　　　<hi>中丞出為新安太守卒</hi>
任昉當年有美名可憐才調最縱横梁臺初建應惆悵<lb/>
不得蕭公作騎兵<hi>梁書武帝與昉遇竟陵王西邸從容謂昉曰我登三府當以卿為記室昉</hi>
<hi>亦戲帝曰我若登三事當以卿為騎兵以帝善射也</hi>
<pb n="KR4c0075_WYG_001-83b"/>
　　　荷花<lb/>
都無色可並不奈此香何瑤席乘凉設<hi>楚詞瑤席分玉瑱</hi>金羈<lb/>
落晚<hi>英華作曉</hi>過<hi>曹植樂府白/馬飾金羈</hi>迴<hi>英華/作覆</hi>衾燈照綺<hi>雪賦援綺衾兮坐芳</hi>
<hi>縟</hi>渡襪水沾羅<hi>注見/前</hi>預想前秋<hi>英華作愁前</hi>别離居夢櫂歌<lb/>
<hi>漢武帝秋風辭簫鼓鳴兮發擢歌</hi>
　　　五松驛<hi>按白氏長慶集有望秦赴五松驛詩此驛在長安東</hi>
獨下長亭念過秦<hi>賈誼有過秦論</hi>五松不見見輿薪只應既斬<lb/>
斯髙後尋被樵人用斧斤<lb/>
<pb n="KR4c0075_WYG_001-84a"/>
　　　灞岸<lb/>
山東今歲點行頻<hi>杜甫詩行人但云㸃行頻</hi>幾處寃魂哭虜塵灞水<lb/>
橋邊倚華表<hi>三輔黄圗霸橋在長安東灞水上說文亭郵表徐曰表雙立為桓今郵亭立木交于</hi>
<hi>其端或謂之華表按橋柱亦曰華表杜甫橋成詩天寒白鶴歸華表是也</hi>平時二月有東巡<lb/>
　　　送臻師二首<lb/>
昔去靈山非拂席<hi>水經注靈鷲山胡語云耆闍崫山山是青石逺望似鷲鳥形故曰靈鷲法</hi>
<hi>顯親宿其山誦首楞嚴香花供養道源注法華釋注靈山靈鷲山也又名狼跡山前佛今佛皆居此地既是靈</hi>
<hi>聖所居故呼為靈山法華經爾時世尊告舍利佛汝今諦聽吾當為汝分别解說爾時㑹中有比丘比丘尼優</hi>
<pb n="KR4c0075_WYG_001-84b"/>
<hi>婆塞優婆夷五千人等即從座起禮佛而退所以者何此輩罪根深重及増上慢未得為得未證為證有如此</hi>
<hi>失是以不住拂席而起</hi>今來滄海欲求珠<hi>譬喻經王舍國人欲作寺錢不足入海得名寳</hi>
<hi>珠杜甫詩僧寳人人滄海珠</hi>楞伽頂上清凉地<hi>翻譯名義集西域記云僧伽羅國東南隅</hi>
<hi>有䮚迦山嵒谷幽峻神鬼遊舍昔佛于此說䮚迦經書曰楞伽訛也道源注閣筆記梵云楞伽此云不可往惟</hi>
<hi>神通者能至其上峯頂有夜义城佛于此說楞伽經</hi>善眼仙人憶我無<hi>楞伽經大慧菩薩白</hi>
<hi>佛言世尊于大衆中唱如是言我是過去一切佛及種種受生爾時作曼陀轉輪聖王六牙大象及鸚鵡鳥釋</hi>
<hi>提桓因善眼仙人如是等百千生經說道源注善眼仙人以比臻師也</hi>
苦海迷途去未因<hi>楞嚴經引諸沈冥出於苦海莊子七聖皆迷無所問途去未因過去未來</hi>
<pb n="KR4c0075_WYG_001-85a"/>
<hi>之因</hi>東方過此幾微塵<hi>法華經假使有人磨以為墨過于東方千國土乃下一㸃大如微塵</hi>
<hi>又過千國土復下一㸃如是展轉盡地種墨是諸佛土若算師知其數否</hi>何當百億蓮花上<lb/>
一一蓮花見佛身<hi>傳燈録釋迦佛生刹利王家放大智光明照十方世界涌金蓮花梵網經</hi>
<hi>一華百億國一國一釋迦各坐菩提樹一時成佛道</hi>
　　　七夕<lb/>
鸞扇斜分鳳幄開<hi>庾信詩思為鸞翼扇願備明光宫</hi>星橋横過鵲飛迴<lb/>
争將世上無期别換得年年一度來<lb/>
　　　謝先輩防記念拙詩甚多異日偶有此寄<hi>國史補互</hi>
<pb n="KR4c0075_WYG_001-85b"/>
　　　<hi>相推敬謂之先輩</hi>
曉用雲添句寒將雪命篇良辰多自感作者豈皆<hi>一作徒</hi>
然熟寢初同鶴含嘶欲並蟬<hi>梁褚雲蟬詩天寒響屢嘶</hi>題時長不展<lb/>
得處定應偏南浦無窮樹<hi>楚詞送美人兮南浦</hi>西樓不住烟<hi>鮑照詩始</hi>
<hi>出西南樓</hi>改成人寂寂寄與路綿綿星勢寒垂地<hi>栁子原集序粲然如</hi>
<hi>繁星麗天而芒寒色正</hi>河聲曉上天夫君自有恨<hi>楚詞望夫君兮歸來</hi>聊借<lb/>
此中傳<lb/>
　　　馬嵬二首<hi>通志馬嵬坡在西安府興平縣西二十五里</hi>
<pb n="KR4c0075_WYG_001-86a"/>
冀馬燕犀動地來<hi>左傳冀之北土馬之所生燕犀燕地之犀甲也鄭𤣥周禮注燕近强胡習</hi>
<hi>于甲胄或曰謂弓也列子燕角之弧朔蓬之幹郭璞毛詩拾遺今西方有以犀角及鹿角為弓者長恨歌漁陽</hi>
<hi>鞞鼔動地來</hi>自埋紅粉自成灰<hi>國史補𤣥宗幸蜀至馬嵬驛縊貴妃于佛堂梨樹之前太</hi>
<hi>真外傳妃死瘞于西郭之外一里許道北坎下時年三十八嵗</hi>君王若道能<hi>英華作堪</hi>傾國<lb/>
玉輦何由過馬嵬<lb/>
海外徒聞更九州<hi>原注鄒衍云九州之外復有九州</hi>他生未卜<hi>英華作決</hi>此<lb/>
生休<hi>長恨傳𤣥宗命方士致貴妃之神旁求四虚上下跨蓬壺見最髙仙山上多樓閣署曰玉妃太真院</hi>
<hi>玉妃出揖方士問天寳十四載以還事言訖憫然取金釵鈿合各折其半授使者還獻上皇将行乞當時一事</hi>
<pb n="KR4c0075_WYG_001-86b"/>
<hi>不聞于他人者為驗玉妃曰昔天寳十年秋七月牽牛織女相見之夕時夜始半獨侍上上慿肩而立因仰天</hi>
<hi>感牛女事密相誓願世世為夫婦執手各嗚咽此獨君王知之耳方士還奏上皇嗟悼久之此詩起二語正指</hi>
<hi>其事言夫婦之願他生未卜而此生先休徒髣髴其神于海外耳能無悲乎</hi>空聞虎旅傳宵<lb/>
柝<hi>西京賦陳虎旅于飛亷</hi>無復雞人報曉籌<hi>周禮雞人夜呼旦以班百官漢官儀宫中</hi>
<hi>不得畜雞衛士候于朱雀門外傳雞唱王維詩絳幘雞人報曉籌○按仙傳拾遺云𤣥宗屬念貴妃往往廢寢</hi>
<hi>則虎旅雞人皆増感愴矣</hi>此日六軍同駐馬<hi>舊書肅宗紀楊國忠諷𤣥宗幸蜀至馬嵬頓六</hi>
<hi>軍不進大将軍陳𤣥禮請誅楊氏於是誅國忠賜貴妃自盡長恨歌六軍不發可奈何宛轉蛾眉馬前死</hi>當<lb/>
時七夕笑牽牛<hi>見上</hi>如何四紀為天子<hi>𤣥宗紀詔曰聿來四紀人亦小康</hi>
<pb n="KR4c0075_WYG_001-87a"/>
不及盧家有莫愁<lb/>
　　　可歎<lb/>
幸㑹東城宴未迴年華憂共水相催梁家宅裏秦宫入<lb/>
<hi>梁冀傳冀愛監奴秦宫官至太倉令得出入妻孫夀所夀見宫輙屏御者託以言事因與私焉</hi>趙后樓<lb/>
中赤鳳來<hi>飛燕外傳后所通宫奴燕赤鳳雄健能超觀閣兼通昭儀赤鳳始出少嬪館后適來幸是</hi>
<hi>日連臂蹋地歌赤鳳来曲</hi>氷簟且眠金鏤枕<hi>杜甫詩恩分夏簟氷洛神賦注東阿王入朝帝</hi>
<hi>示甄后玉鏤金帶枕</hi>瓊筵不醉玉交盃<hi>李白序開瓊筵以坐花</hi>宓妃愁坐芝<lb/>
田館<hi>拾遺記崑崙山第九層山形漸狹小下有芝田蕙圃皆數百頃羣仙種耨焉洛神賦秣駟乎芝田</hi>
<pb n="KR4c0075_WYG_001-87b"/>
用盡陳王八斗才<hi>陳思王謝靈運曰天下才共一石曹子建獨得八斗自古及今共用一斗</hi>
<hi>竒才博識安可繼也</hi>
　<hi>秦宫赤鳳以刺當時之事也陳思之于宓妃情通而不及亂作者殆以自況歟</hi>
　　　望喜驛别嘉陵江水二絶<hi>寰宇記嘉陵水一名西漢水又名閬中水</hi>
　　　<hi>周地圗云水源出秦州嘉陵因名嘉陵江</hi>
嘉陵江水此東流望喜樓中憶閬州若到閬中還赴海<lb/>
閬中應更有高樓<lb/>
千里嘉陵江水色含烟帶月碧於藍今朝相送東流後<lb/>
<pb n="KR4c0075_WYG_001-88a"/>
猶自驅車更向南<lb/>
　　　别薛嵒賓<lb/>
曙爽行將拂晨清坐欲凌别離真不那<hi>奴臥切</hi>風物正相<lb/>
仍漫水任<hi>英華作清</hi>誰照衰花淺自矜還將兩袖淚同向一<lb/>
窓燈桂樹乖真隠<hi>淮南王招隠桂樹叢生兮山之幽</hi>芸香是小懲<hi>二語義山</hi>
<hi>自謂也義山釋褐秘書省枝書郎旋調補𢎞農尉故有芸香之句</hi>清規無以況且用玉<lb/>
壺氷<lb/>
　　　富平少侯<lb/>
<pb n="KR4c0075_WYG_001-88b"/>
七國三邊未到憂<hi>七國謂漢景時七國隋明餘慶詩三邊烽亂驚</hi>十三身襲富<lb/>
平侯<hi>漢書張安世封富平侯子延夀嗣延夀卒子放嗣放敬武公主所生娶皇后弟平恩侯許嘉女與上</hi>
<hi>臥起寵愛殊絶</hi>不收金彈抛林外<hi>西京雜記韓嫣以金為彈丸一日失數十每出兒童隨之</hi>
<hi>長安語曰苦饑寒逐彈丸</hi>却惜銀牀在井頭<hi>樂府淮南篇後園鑿井銀作牀金瓶素綆汲寒</hi>
<hi>漿吳曽漫録山海經崑崙墟九井以玉為檻銀牀者以銀作欄猶所云玉檻耳名義考銀牀非井欄乃轆轤架</hi>
<hi>也廣韻轆轤圓轉木用以汲水</hi>綵樹轉燈珠錯落<hi>開元遺事韓國夫人上元夜然百枝燈樹</hi>
<hi>高八十餘尺𥪡之高山百里皆見</hi>繡檀迴枕玉雕鎪<hi>拾遺記魏明帝檢寳庫中得一玉虎</hi>
<hi>頭枕單池國所獻其頷下有篆書云帝辛之枕嘗與妲已同枕之是殷時遺物也語林王武子從荆州來敦欲</hi>
<pb n="KR4c0075_WYG_001-89a"/>
<hi>殺之平子恒持玉枕以自防古詩玉枕龍鬚席郎眠何處牀魏都賦木無雕鎪</hi>當闗不報侵晨<lb/>
客<hi>當闗注見前</hi>新得佳人字莫愁<lb/>
　　　腸<lb/>
有懐非惜恨不奈寸腸何即席迴彌久前時斷固多熱<lb/>
應翻急燒<hi>去聲</hi>冷欲徹微波隔樹澌澌雨通池點點荷倦<lb/>
程山向背<hi>湘中記衡山如陣雲九向九背乃復不見</hi>望國闕嵯峨故念飛書<lb/>
及新懽借夢過染筠休伴淚<hi>用湘妃事</hi>繞雪莫追歌<hi>鮑照詩蜀琴抽</hi>
<hi>白雪郢曲繞陽春杜甫詩朱絃繞白雪</hi>擬問陽臺事年深楚語訛<lb/>
<pb n="KR4c0075_WYG_001-89b"/>
　　　贈宇文中丞<hi>舊唐書太和六年八月以御史中丞宇文鼎為户部侍郎判度支</hi>
欲構中天正急材<hi>列子西極化人見周穆王王為改築宫室其高千仞臨終南之上名曰中</hi>
<hi>天之臺</hi>自縁烟水戀平臺<hi>漢書梁孝王治複道自宫連屬于平臺三十餘里注平臺在大</hi>
<hi>梁東北</hi>人間只有嵇延祖最望山公啟事來<hi>原注公感歎亡友張君故</hi>
<hi>有此句○晉書嵇紹傳紹字延祖康之子以父得罪靖居私門山濤領選啟武帝請為秘書郎帝謂濤曰如卿</hi>
<hi>所言乃堪為丞何但郎也山濤傳所奏甄拔人物各為題目時稱山公啟事</hi>
　　　曉起<lb/>
擬杯當曉起呵鏡可微寒隔箔山櫻熟褰帷桂燭殘<hi>庾信</hi>
<pb n="KR4c0075_WYG_001-90a"/>
<hi>對燭賦刺取燈花持桂燭</hi>書長為報晚夢好更尋難影響輸雙蝶偏<lb/>
過舊畹蘭<lb/>
　　　閨情<lb/>
紅露花房白蜜脾<hi>鄭谷蝶詩微雨宿花房王元之蜂記蜂釀蜜如脾謂之蜜脾本草蠟是蜜</hi>
<hi>脾底也</hi>黄蜂紫蝶兩參差春窓一覺<hi>古效切</hi>風流夢却是同<lb/>
袍不得知<lb/>
　　　月夕<lb/>
草下隂蟲葉上霜朱欄迢遞壓湖光兎寒蟾冷桂花白<lb/>
<pb n="KR4c0075_WYG_001-90b"/>
此夜姮娥應斷腸<lb/>
　　　杏花<lb/>
上國昔相值<hi>秦中記唐人舉進士㑹杏園謂之探花宴</hi>亭亭如欲言異鄉今<lb/>
暫賞眽眽豈無恩援<hi>去聲</hi>少風多力<hi>謝靈運集有田南樹園激流植援詩注援</hi>
<hi>衛也</hi>墻高月有㾗為含無限意遂對<hi>英華作到</hi>不勝繁仙子玉<lb/>
京路<hi>靈樞金景内經下離塵境上界玉京元君注玉京者無為之天也玉京之下乃崑崙北都太霄隠書</hi>
<hi>無上大道君治無極大羅天中玉京之上七寳𤣥臺金牀玉几</hi>主<hi>一作/佳</hi>人金谷園<hi>水經注金</hi>
<hi>谷水出河南太白原東南流歴金谷謂之金谷水經石崇故居</hi>幾時辭碧落<hi>注見前</hi>誰伴<lb/>
<pb n="KR4c0075_WYG_001-91a"/>
過黄昏鏡拂鉛華膩<hi>洛神賦鉛華不御善曰博物志燒鉛成胡粉</hi>爐藏桂燼<lb/>
温<hi>拾遺記王母取緑桂之膏然以照夜張協詩尺燼重尋桂</hi>終應催竹葉<hi>張衡七辨𤣥酒白醴</hi>
<hi>蒲萄竹葉張華輕薄篇蒼梧竹葉清宜城九醖酒</hi>先擬詠桃根<hi>王獻之桃葉歌桃樹連桃根</hi>
莫學啼成血<hi>禽經子規夜啼達旦血漬草木</hi>從教夢寄魂吳王採香徑<lb/>
<hi>方輿勝覧姑蘇靈嵒山有西施採香徑</hi>失路入烟村<lb/>
　<hi>此詩因杏花而寓失路之感玩首末語可見</hi>
　　　燈<lb/>
皎潔終無倦煎熬亦自求<hi>阮籍詩膏火自煎熬</hi>花時隨酒逺雨後<lb/>
<pb n="KR4c0075_WYG_001-91b"/>
背牕休冷暗黄茅驛暄明紫桂樓<hi>鮑昭詩鳳樓十二重桂樹玉盤龍</hi>錦<lb/>
囊名畫揜玉局敗碁收何處無佳夢誰人不隠憂<hi>詩耿耿不</hi>
<hi>寐如有隠憂</hi>影隨簾押轉<hi>漢武故事上起神屋以白珠為簾箔玳瑁押之象牙為篾蕭貫曉寒</hi>
<hi>歌海牛押簾風不入</hi>光信簟文流<hi>梁簡文帝詩簟文生玉腕香汗浸紅紗</hi>客自勝潘<lb/>
岳儂今定莫愁固應留半燄迴照下幃羞<hi>陳啟源曰梁紀少瑜燈詩</hi>
<hi>惟餘一兩燄纔得解羅衣結語從此化出</hi>
　　　清河<lb/>
舟小迴仍數樓危凭亦頻燕來從及社蝶舞太侵晨絳<lb/>
<pb n="KR4c0075_WYG_001-92a"/>
雪除煩後<hi>一作俊○漢武内傳上藥有𤣥霜絳雪</hi>霜梅取味新年華無一<lb/>
事只是自傷春<lb/>
　　　韈<lb/>
嘗聞宓妃襪渡水欲生塵好借嫦娥著清秋踏月輪<lb/>
　　　追代盧家人嘲堂内<lb/>
道却横波字<hi>傅毅舞賦目流睇而横波</hi>人前莫謾羞只應同楚水長<lb/>
短入淮流<hi>道源注横波同楚水謂其情之長也以淮代懐乃隠語如古樂府石闕銜碑之類</hi>
　　　代應<lb/>
<pb n="KR4c0075_WYG_001-92b"/>
本來銀漢是紅墻隔得盧家白玉堂誰與王昌報消息<lb/>
<hi>襄陽耆舊傳王昌字公伯為東平相散騎常侍早卒婦任城王曹子文女也</hi>盡知三十六鴛<lb/>
鴦<hi>道源注古樂府入門時左顧但見雙鴛鴦鴛鴦七十二羅列自成行此云三十六純舉雌言之</hi>
　　　離亭賦得折楊栁二首<lb/>
暫慿樽酒送無憀莫損愁眉與細腰人世死前惟有别<lb/>
春風争擬惜長條<lb/>
含烟惹霧每依依萬緒千條拂落暉為報行人休盡折<lb/>
半留相送半迎歸<lb/>
<pb n="KR4c0075_WYG_001-93a"/>
　　　寄永道士<lb/>
共上雲山獨下遲陽臺白道細如詩<hi>真誥王屋山仙之别天謂陽臺也始</hi>
<hi>得道者皆詣陽臺是清虚之宫也</hi>君今併倚三珠樹<hi>注見/前</hi>不記<hi>一作計</hi>人<lb/>
間落葉時<lb/>
　　　華州周大夫宴席<hi>西銓○舊唐書周墀字德升長慶二年擢進士第開成四</hi>
　　　<hi>年正拜中書舍人武宗即位出為華州刺史鎮國軍潼闗防禦等使海録唐制吏部三銓尚書</hi>
　　　<hi>中銓兩侍郎分東西兩銓</hi>
郡齋何用酒如泉<hi>裴秀詩有肉如丘有酒如泉</hi>飲德先時巳醉眠若<lb/>
<pb n="KR4c0075_WYG_001-93b"/>
共門人推禮分戴崇争得及彭宣<hi>漢書張禹弟子尤著者淮陽彭宣沛郡戴</hi>
<hi>崇宣為人恭儉有法度而崇愷悌多智禹心親愛崇敬宣而疎之崇每候禹禹将入後堂餘食婦女相對優人</hi>
<hi>管絃鏗鏘極樂昏夜乃罷而宣之來也禹見之于便坐講論經義日晏賜食不過一肉巵酒相對未嘗得至後</hi>
<hi>堂及兩人皆聞知各自得也</hi>
　　　荆山<hi>唐書虢州湖城縣有覆釡山一名荆山寰宇記荆山在鼎湖縣南出美玉即黄帝鑄</hi>
　　　<hi>鼎之所一統志在陜州闦鄉縣南二十五里○此詩一統志收入富平荆山非是</hi>
壓河連華勢孱顔<hi>相如大人賦放散畔岸驤以孱顔注不齊貌</hi>鳥沒雲歸一<lb/>
望間楊僕移闗三百里<hi>漢書元鼎三年冬徙函谷闗于新安應劭曰時樓船将軍楊僕</hi>
<pb n="KR4c0075_WYG_001-94a"/>
<hi>數有大功耻為闗外民上書乞徙東闗以家財給用武帝意亦好廣濶于是徙闗新安去𢎞農三百里</hi>可<lb/>
能全是為荆山<lb/>
　　　次陜州先寄源從事<hi>唐書陕州陜郡本𢎞農郡屬河南道</hi>
離思羈愁日欲晡東周西雍<hi>上聲</hi>此分途迴鑾佛寺高多<lb/>
少<hi>唐書代宗廣德元年十月吐蕃入冦奉天上出幸陜州十二月上還京</hi>望盡黄河一曲<lb/>
無<hi>物理論河百里一小曲千里一大曲一直一曲九曲以達於海</hi>
　　　過鄭廣文舊居<hi>唐書𤣥宗愛鄭䖍才更置廣文館以䖍為博士長安志韓莊在</hi>
　　　<hi>韋曲之東退之與孟郊賦詩又送其子讀書處鄭莊又在其東南鄭十八䖍之居也</hi>
<pb n="KR4c0075_WYG_001-94b"/>
宋玉平生恨有餘逺循三楚弔三閭<hi>離騷序屈原與楚同姓仕于懐王為</hi>
<hi>三閭大夫三閭之職掌王族三姓曰昭屈景</hi>可憐留著臨江宅異代應教庾<lb/>
信居<hi>西谿叢語唐余知古渚宫故事曰庾信因侯景亂自建康遁歸江陵居宋玉故宅宅在城北三里故</hi>
<hi>哀江南賦云誅茅宋玉之宅穿徑臨江之府老杜云㑹聞宋玉宅每欲到荆州李義山亦云可憐留著臨冮宅</hi>
<hi>異代應教庾信居是也然子美移居夔州八宅詩云宋玉歸州宅雲通白帝城又有江山故宅空文藻之句葢</hi>
<hi>歸州亦有宋玉宅也</hi>
　　　東下三旬苦于風土馬上戲作<lb/>
路遶函闗東復東<hi>水經注潼闗歴北出東崤通謂之函谷闗䆳岸天高空谷幽深澗道之峽</hi>
<pb n="KR4c0075_WYG_001-95a"/>
<hi>車不容軌</hi>身騎征馬逐驚蓬天池遼濶誰相待日日虚乘九<lb/>
萬風<hi>天池九萬風見莊子</hi>
　　　莫愁<lb/>
雪中梅下與誰期梅雪相兼一萬枝若是石城無艇子<lb/>
莫愁還自有愁時<hi>樂府莫愁在何處莫愁石城西艇子打兩槳催送莫愁來</hi>
　　　夢令狐學士<lb/>
山驛荒凉白竹扉殘燈向曉夢清暉右銀臺路雪三尺<lb/>
<hi>李肇翰林志翰林院在銀臺門北麟徳殿西廂重廊之後學士院在翰林之南别戸東向引鈴門外雖宣事不</hi>
<pb n="KR4c0075_WYG_001-95b"/>
<hi>敢入又曰學士毎下直出門相謔謂之小三昩出銀臺門乘馬謂之大三昩</hi>鳳詔裁成當直<lb/>
歸<hi>鄴中記石虎詔書以五色紙銜木鳳皇口中飛下端門令狐綯傳綯為翰林承㫖夜對禁中燭盡帝以乘</hi>
<hi>輿金蓮華炬送還院吏望見以為天子來及綯至皆驚</hi>
　　　涉洛川<lb/>
通谷陽林不見人<hi>洛陽記城南五十里有大谷舊名通谷洛神賦經通谷凌景山又曰容與</hi>
<hi>于楊林流眄乎洛川善曰楊林地名多生楊因名五臣本作陽</hi>我來遺恨古時春宓妃<lb/>
漫結無窮恨<hi>洛神賦恨人神之道殊怨盛年之莫當</hi>不為君王殺灌均<hi>原注</hi>
<hi>灌均陳王典籖譛諸王于文帝者○魏志植與諸侯並就國黄初二年監國謁者灌均希㫖奏植醉酒悖慢刼</hi>
<pb n="KR4c0075_WYG_001-96a"/>
<hi>脅使者有司請治罪帝以太后故貶爵安鄉侯</hi>
　　　有感<lb/>
中路因循我所長古來才命兩相妨勸君莫强安蛇足<lb/>
一醆芳醪不得嘗<hi>戰國䇿有祠者賜其舍人酒一巵舍人相謂曰數人飲之不足一人飲之</hi>
<hi>有餘請畫地為蛇蛇先成者飲酒一人蛇先成乃左手持酒右手畫地曰吾能為之足未成一人蛇成奪其巵</hi>
<hi>曰蛇故無足子安能為遂飲酒為蛇足者終亡其酒</hi>
　　　宫妓<hi>宫妓内妓也教坊記西京右教坊在光宅坊左教坊在延政坊右多善歌左多工舞</hi>
　　　<hi>妓女入宜春院謂之内人亦曰前頭人嘗在上前也</hi>
<pb n="KR4c0075_WYG_001-96b"/>
珠箔輕明拂玉墀<hi>三秦記明光殿皆金玉珠璣為簾箔晝夜光明</hi>披香新殿鬬<lb/>
腰支<hi>三輔黄圗武帝時後宫八區中有披香殿雍録唐慶善宫有披香殿王諲詩披香殿裏薦蛾眉梁邵</hi>
<hi>陵王詩軟媚著腰支</hi>不須看盡魚龍戲<hi>漢書武帝作魚龍角抵之戲師古曰魚龍者為舍利</hi>
<hi>之獸先戲于庭極畢乃入殿前激水化成比目魚跳躍潄水作霧障日化成黄龍長八丈出水敖戲于庭炫燿</hi>
<hi>日光西京賦海鱗變而成龍即為此色也</hi>終遣君王怒偃師<hi>列子周穆王西巡狩道有獻工</hi>
<hi>人名偃師偃師所造能倡者輙步俯仰顉其頤則歌合律捧其手則舞應節千變萬化惟意所適王以為實人</hi>
<hi>技將終瞬其目而招王之左右侍妾王大怒欲誅偃師偃師立剖散倡者以示王内外肝膽支節等皆假物也</hi>
　　　栁<lb/>
<pb n="KR4c0075_WYG_001-97a"/>
為有橋邊拂面香<hi>李白詩風吹栁花滿店香</hi>何曾自敢占流光後庭<lb/>
玉樹承恩澤不信年華有斷腸<lb/>
　　　寄在朝鄭曹獨孤李四同年<lb/>
昔歳陪遊舊跡多風光今日兩蹉跎不因醉本蘭亭在<lb/>
兼忘<hi>去聲</hi>當年舊永和<hi>道源注法書要録永和九年王右軍與親友四十二人修禊於蘭亭</hi>
<hi>揮毫製序興樂而書遒媚勁健謂有神助醒後日再書數十百紙終不能及右軍自珍愛之秘藏於家七傳而</hi>
<hi>至智永子徽之派也舍俗為僧居越之永欣寺後授弟子辨才人所罕見唐太宗遣御史蕭翼以計賺取太宗</hi>
<hi>不豫命太宗以此本從塟昭陵愚按南部新書云蘭亭序武徳四年歐陽詢就越詐求之始入秦王府麻道嵩</hi>
<pb n="KR4c0075_WYG_001-97b"/>
<hi>奉教搨兩本一送辨才一王自收貞觀十三年褚遂良請入昭陵其説與此不同</hi>
　<lb/>
　<lb/>
　<lb/>
　<lb/>
　<lb/>
　<lb/>
　李義山詩集注巻一下<lb/>
</p>
<p>
</p>
  </div>
</body>
</text>
</TEI>
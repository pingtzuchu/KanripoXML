<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李義山詩集注</head>
    <p>
<pb n="KR4c0075_WYG_000-1a"/>
欽定四庫全書　　　　　集部二<lb/>
　李義山詩集注　　　　　别集類一<hi>唐</hi>
　　提要<lb/>
　　　　<hi>臣</hi>等謹案李義山詩集注三巻<lb/>
　　　國朝朱鶴齡注鶴齡字長孺吳江人李商隠詩<lb/>
　　　　舊無注本故元好問論詩絶句有詩家總愛<lb/>
　　　　西崑好只恨無人作鄭箋之語明末釋道源<lb/>
　　　　始為作注王士禎論詩絶句所謂獺祭曾驚<lb/>
<pb n="KR4c0075_WYG_000-1b"/>
　　　　博奥殫一篇錦瑟解人難千秋毛鄭功臣在<lb/>
　　　　尚有彌天釋道安者即為道源是注作也然<lb/>
　　　　其書徴引雖繁實冗雜寡要多不得古人之<lb/>
　　　　意鶴齡刪取其什一補輯其什九以成此注<lb/>
　　　　一掃諸家穿鑿附㑹之說繁簡頗為得當故<lb/>
　　　　後來注商隠集者如程夢星姚培謙諸家大<lb/>
　　　　抵以鶴齡為藍本惟商隠以婚於王茂元之<lb/>
　　　　故為令狐綯所擠淪落終身特文士輕于去<lb/>
<pb n="KR4c0075_WYG_000-2a"/>
　　　　就苟且目前之常態鶴齡必以為茂元黨李<lb/>
　　　　徳裕綯父子黨牛僧孺商隠之從茂元為擇<lb/>
　　　　木之智渙丘之公然則令狐楚方盛之時何<lb/>
　　　　以從之受學令狐綯見讐之後何以又屢啟<lb/>
　　　　陳情新舊唐書班班具在鶴齡所論未免為<lb/>
　　　　回護之詞至謂其詩寄托深㣲多寓忠憤不<lb/>
　　　　同於温庭筠段成式綺靡香艷之詞則所見<lb/>
　　　　特深為從來論者所未及所作年譜排比時<lb/>
<pb n="KR4c0075_WYG_000-2b"/>
　　　　事與其詩互相㕘證亦頗有條理惟于乙卯<lb/>
　　　　年有感二首詠文宗甘露之變者引錢龍惕<lb/>
　　　　箋以李訓鄭注為奉天討死國難則觸于明<lb/>
　　　　末黨禍有激而言與詩中如何夲初輩自取<lb/>
　　　　屈氂誅臨危對盧植始悔用龎萌諸句顯相<lb/>
　　　　背觸殊失商隠之本旨又重有感一首所謂<lb/>
　　　　竇融表已來闗右陶侃軍宜次石頭者竟以<lb/>
　　　　稱兵犯闕望劉從諫所見至為乖刺鶴齡又<lb/>
<pb n="KR4c0075_WYG_000-3a"/>
　　　　引龍惕之語附和其說不加駁正亦未免昧<lb/>
　　　　于事理然如據房中曲定錦瑟為悼亡于無<lb/>
　　　　題諸作注家所呶呶而爭者亦闕所不知不<lb/>
　　　　主曲說其摧陷廓清之功固超出諸家之上<lb/>
　　　　矣乾隆四十五年正月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4c0075_WYG_000-4a"/>
原序<lb/>
申酉之嵗予箋注杜工部詩于紅豆山莊既卒業有友<lb/>
人謂予曰玉溪生詩沈博絶麗王介甫稱為善學老杜<lb/>
惜從前未有為之注者元遺山云詩家総愛西崑好只<lb/>
恨無人作鄭箋子何不併成之以嘉恵来學予因繙覈<lb/>
新舊唐書本傳以及箋啓序状諸作所載于英華文粹<lb/>
者反復参考乃喟然嘆曰嗟乎義山葢負才傲兀抑塞<lb/>
于鈎黨之禍而傳所云放利偷合詭薄無行者非其實<lb/>
<pb n="KR4c0075_WYG_000-4b"/>
也夫令狐綯之惡義山以其就王茂元鄭亞之辟也其<lb/>
惡茂元鄭亞以其為賛皇所善也賛皇入相薦自晋公<lb/>
功流社稷史家之論每曲牛而直李茂元諸人皆一時<lb/>
翹楚綯安得以私恩之故牢籠義山使終身不為之用<lb/>
乎綯特以仇怨賛皇惡及其黨因併惡其黨賛皇之黨<lb/>
者非真有憾于義山也太牢與正士為讐綯父楚比太<lb/>
牢而深結李宗閔楊嗣復綯之繼父深險尤甚㑹昌中<lb/>
賛皇擢綯臺閣一旦失勢綯與不逞之徒竭力排陷之<lb/>
<pb n="KR4c0075_WYG_000-5a"/>
此其人可附離為死黨乎義山之就王鄭未必非擇木<lb/>
之智渙邱之公此而目為放利偷合詭薄無行則必将<lb/>
朋比奸邪擅朝亂政如八關十六子之所為而後謂之<lb/>
非偷合非無行乎且吾觀其活獄𢎞農則忤廉察題詩<lb/>
九日則忤政府于劉蕡之斥則抱痛巫咸于乙卯之變<lb/>
則銜寃晋石太和東討懐積骸成莽之悲黨項興師有<lb/>
窮兵禍胎之戒以至漢宫瑶池華清馬嵬諸作無非諷<lb/>
方士為不經警色荒之覆國此其指事懐忠鬱紆激切<lb/>
<pb n="KR4c0075_WYG_000-5b"/>
直可與曲江老人相視而笑㫁不得以放利偷合詭薄<lb/>
無行嗤摘之者也或曰義山之詩半及閨闥讀者與玉<lb/>
䑓香奩例稱<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>公以為善學老杜何居予曰男女之情<lb/>
通于君臣朋友國風之螓首蛾眉雲髪瓠齒其辭甚䙝<lb/>
聖人頋有取焉離騷托芳草以怨王孫借美人以喻君<lb/>
子遂為漢魏六朝樂府之祖古人之不得志于君臣朋<lb/>
友者往往寄遥情于婉孌結深怨于蹇修以序其忠憤<lb/>
無聊纒綿宕往之致唐至太和以後閹人暴横黨禍蔓<lb/>
<pb n="KR4c0075_WYG_000-6a"/>
延義山阨塞當塗沈淪記室其身危則顯言不可而曲<lb/>
言之其思苦則荘語不可而謾語之計莫若瑶䑓璚宇<lb/>
歌筵舞榭之間言之可無罪而聞之足以動其梓州吟<lb/>
云楚雨含情俱有託早巳自下箋觧矣吾故曰義山之<lb/>
詩乃風人之緒音屈宋之遺響葢得子美之深而變出<lb/>
之者也豈徒以徴事奥博擷采妍華與飛卿柯古争覇<lb/>
一時哉學者不察本末類以才人浪子目義山即愛其<lb/>
詩者亦不過以為帷房暱媟之詞而巳此不能論世知<lb/>
<pb n="KR4c0075_WYG_000-6b"/>
人之故也予故博考時事推求至隠因箋成而發之以<lb/>
復于友人且以為世之讀義山集者告焉順治巳亥二<lb/>
月朔朱鶴齡書于猗蘭堂<lb/>
</p>
<p>
</p>
  </div>
</body>
</text>
</TEI>
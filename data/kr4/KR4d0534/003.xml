<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0534_WYG_003-1a"/>
詩之義本於諷諭盖心欲有言而言不足以道志故假<lb/>
於辭焉而辭也者欲其諭難言之志也然語澀而俚意<lb/>
浮以近文采不足以動人立言易朽君子不由也余致<lb/>
力於斯甚久未嘗敢以易心為之盖得於意者為難美<lb/>
而修於辭者不失之過則不及以是而輟者十八九嗚<lb/>
呼其難矣哉金臺集者友人合魯易之之詩也其詩百<lb/>
餘篇森然若開羣玉之府圭璋琮璜各有列位辭語至<lb/>
到而神與情詣動盪激越可歌可舞信乎其能諭諸人<lb/>
<pb n="KR4d0534_WYG_003-1b"/>
者余讀之再過因歎賞不已遂書所見於其篇末云至<lb/>
正三年二月既望揭傒斯書<lb/>
至正九年夏至日伯頁台哈布哈觀于持志齋<lb/>
<pb n="KR4d0534_WYG_003-2a"/>
易之至京師以詩名雄諸公問其道涂之所經耳目之<lb/>
所屬山川風俗人情物態可喜可愕一發於詩然皆本<lb/>
諸性情徵諸政教而不為烟雲月露之歸追風雅之遺<lb/>
音振金石之逺響上而公卿大夫下而里閭韋布之士<lb/>
莫不稱之一時之善為詩者亦莫之能過也余得其金<lb/>
臺集若干首讀之彌月不厭古人云用功深者其收名<lb/>
也逺詎不信乎易之果囉羅人在中國西北數千萬里<lb/>
之外而能被服周公仲尼之道家故有閥閱勲勞可藉<lb/>
<pb n="KR4d0534_WYG_003-2b"/>
以取富貴而弃不就臞然一寒生專以詩鳴世亦奇偉<lb/>
不羣之士哉今居越云至正辛夘史官新安程文書<lb/>
<pb n="KR4d0534_WYG_003-3a"/>
右金臺稾若干卷果囉羅君易之之所製也易之自㓜<lb/>
篤學為詩既長訪古河朔厯覽山川以達其趣八年之<lb/>
春余在京師與易之遇於故友會稽韓與玉氏相善也<lb/>
與玉能書時金華王子充為古文易之與二人偕來江<lb/>
南京師因目為江南三絶而易之所為詩尤傳誦士大<lb/>
夫間余既歸久之易之亦橐其稾以歸復與余相會於<lb/>
鄞則其友已傳刻之取一二篇以讀則慷慨悲歌而燕<lb/>
趙之風聲氣習猶可想見及觀承㫖歐陽公祭酒李公<lb/>
<pb n="KR4d0534_WYG_003-3b"/>
侍講黄公故侍書虞公侍講揭文安公所為序引深評<lb/>
逺論唯恐其不傳也其有得於此可謂難矣且詩自漢<lb/>
魏而下至唐為盛而其間獨推杜甫氏以為不失風人<lb/>
之㫖然其時先後若陳子昻髙適韋應物劉禹錫輩亦<lb/>
各名家盖詩由人情生也情非有古今者特有至有不<lb/>
至爾是故越人之曲敕勒之歌其托興寫物非素工於<lb/>
辭者而操觚之士有不逮也何則情之所至而語至焉<lb/>
則不求工而自工也故余謂易之之詩如潁州老翁西<lb/>
<pb n="KR4d0534_WYG_003-4a"/>
曹郎巢湖新鄉媪新隄等篇撫事感懷若不經意而盡<lb/>
所欲言有得於風人之㫖者當不謝於古人况其所工<lb/>
者復不下是兹固可信其必傳也雖然易之年未五十<lb/>
平生故人多列官于朝而當急賢之時其能久於窮乎<lb/>
韓子云天將和其聲以鳴國家之盛者意其有在於是<lb/>
則嗣而刻之尚未艾也余姑識斯語以俟至正十五年<lb/>
冬十月望淛河楊彞書<lb/>
<pb n="KR4d0534_WYG_003-5a"/>
易之金臺前稾余既序之矣及再至京師又得後稾一<lb/>
卷為之論昔在成周之世采詩以觀民風其大小之國<lb/>
千有八百西方之國豳得七篇秦得十篇而止夫以雍<lb/>
州之域實在王畿自豳秦而西未見有詩豈其風氣未<lb/>
開習俗不能以相通也歟易之果囉羅氏也彼其國在<lb/>
北庭西北金山之西去中國逺甚太祖皇帝取天下其<lb/>
名王與回紇最先來附至今百有餘年其人之散居四<lb/>
方者往往業詩書而工文章易之伯氏既登進士第易<lb/>
<pb n="KR4d0534_WYG_003-5b"/>
之乃泊然無意於仕進退蔵句章山水之間其所為詩<lb/>
清麗而粹宻學士大夫多傳誦之然則葛邏禄氏之能<lb/>
詩者自易之始此足以見我朝文化之洽無逺弗至雖<lb/>
成周之盛未之有也昔余客鄞為文送易之北來以為<lb/>
祖宗取天下豐功大業宜制樂歌薦諸郊廟易之之才<lb/>
足以為之聖君賢相制禮作樂豈終舍吾易之者哉臨<lb/>
川危素在京師金臺坊書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>伐檀齋集巻一</head> <lb/>
    <p>
<pb n="KR4e0206_WYG_001-1a"/>
欽定四庫全書<lb/>
　伐檀齋集巻一<lb/>
　　　　　　　　　　　　明　張元凱　撰<lb/>
　五言古詩<lb/>
　　雜詩二十首<lb/>
時序有代謝晦朔若循環靈景歘以馳六龍杳難攀舜<lb/>
華曜曦林蜉蝣息夕寰流運感人思履世云孔艱菌芝<lb/>
想霞外孔翠悲籠間棲遯託素業韜精保朱顔迅彼雲<lb/>
<pb n="KR4e0206_WYG_001-1b"/>
螭駕遲爾㝠鴻還長揖當塗客去矣歸空山<lb/>
閶闔有高樓巖巖臨萬雉財賦五都雄聲利三川侈千<lb/>
花含碧城九衢廻緑水拂雲韶頀音照地明光綺我世<lb/>
授一廛蓬蒿呉趨里閉户歳月深凉風日夕起馳光娛<lb/>
樂散幻景繁華徙至哉物外遊超然忘所履<lb/>
大運若轉轂鴻鈞囘化光窮達須有命順時以行藏君<lb/>
子或豹變大人或龍翔誰為鼔其機所過神無方南箕<lb/>
下人間帝命弼有商何知肖形者宛在版築傍濟旱霈<lb/>
<pb n="KR4e0206_WYG_001-2a"/>
霖雨調元攝隂陽乃識宇宙事固吾分所當<lb/>
吾友好名士居然抱明哲碩人賦考槃圭組良不屑朝<lb/>
刈中原葵暮采西山蕨陟嶺髙雲旋濯水空潭澈白璧<lb/>
不可為寧以青蠅缺皎皎機上絲豈同緇塵湼獨有孤<lb/>
松樹蒼姿照白雪異彼夭桃花甘以色取恱<lb/>
毁譽不可校榮顇安能期飄風逐浮雲怳惚萬象移頭<lb/>
白失塞馬衣文附靈犧不為智者慮則為達士嗤名勲<lb/>
盖一世世改人不知區區千金子徒戒垂堂為矧乃草<lb/>
<pb n="KR4e0206_WYG_001-2b"/>
莽間暫借鷦鷯枝得酒儘舒嘯短鬢春風吹<lb/>
天上白玉虹延袤十萬里昭囘下紫溟飛來跨瑶水仙<lb/>
人挾之遊飄颻靡所止祖騫尋河源浮槎適孔邇長揖<lb/>
銀漢間相遺赤虬履乃飾雙明珠加縁五色綺提携未<lb/>
輕著納令授孫子千載俟風雲一附鸞鶴起<lb/>
英雄樹大業端倪莫可循出處更險夷變化驅鬼神釋<lb/>
来有莘野投竿渭水濱潛龍豈久淹躍淵始見鱗落落<lb/>
屠與釣相繼擁朱輪尺蠖具至理其屈求以伸蠛蠓能<lb/>
<pb n="KR4e0206_WYG_001-3a"/>
飛揚靈貴矧乃人大禹惜寸晷分隂當自珍<lb/>
楚人云千金不如布一諾由也以片言折獄良不錯忠<lb/>
諒在人耳隠然聞諤諤對談恒借軀萬乘遺如屩所以<lb/>
國諸侯不負布衣約意氣吐白虹千尋走寥廓今人徒<lb/>
囂囂此道委溝壑仲連寧蹈海豈獨秦風薄<lb/>
凉風起昨夜大火忽西移蟋蟀啼近牀流螢飛入帷白<lb/>
髮竟盈把丹砂尚無期朝散陸賈金暮披張衡詩四愁<lb/>
鬱不開萬金亦奚為歎息竟無語俛視川波馳孤懷易<lb/>
<pb n="KR4e0206_WYG_001-3b"/>
成感失路多所疑朝緋猶可典日日傾芳巵<lb/>
屏居臥南岡策杖遵行葦凉風吹絺衣澄江澹生朏縱<lb/>
睇秋旻髙雲英何韡韡感時鳴蟋蟀閱世遺葑菲鶴豈<lb/>
願乗軒龜且聊曵尾侘傺辭帝閽偃蹇伴山鬼龎公荷<lb/>
耒耜君平謝筐篚白首抱明德斯人豈不偉<lb/>
𤣥霜凋碧草熈陽媚紅芳地道順天施不違物理常蛾<lb/>
眉對尊酒螓首臨鏡光綵樹棲鸑鷟緑波蕩鴛鴦榮華<lb/>
銷逝景娛樂安久長南山孤生栢結根丹崖傍貞榦囘<lb/>
<pb n="KR4e0206_WYG_001-4a"/>
造化葉葉生馨香願借黄鵠翼與之同頡頏<lb/>
朝為清廟詩暮作明堂賦賦剪秋空雲詩濯錦江露織<lb/>
成文綺霞挂在珊瑚樹聲價比南金光耀掩大璐緘之<lb/>
贈所知無媒得君路從兹失顔色颯如枯蓬暮遂令棄<lb/>
中衢咄嗟誰復顧楊意若可逄薄言一往愬<lb/>
仙人佳何許迢迢白玉京弱水懸碧海赤城凌太清昨<lb/>
遇壺中公引我接容成倒著蒼鳧舄横吹紫鸞笙泠然<lb/>
飲一勺丹液融金莖手拈贈三花囘車下蓬瀛歸來見<lb/>
<pb n="KR4e0206_WYG_001-4b"/>
鄉井偪促還自驚招邀向時鶴跨躡遊八紘<lb/>
灼灼芙蓉花開在秋江側彷彿臨鏡妝嫣然好顔色美<lb/>
人日暮來搴裳嬌無力甫采聊自佩再采還自匿欲以<lb/>
寄逺人明我長相憶浮雲天外馳長江限南北搔首無<lb/>
一語仰看雙飛翼踟蹰怯獨歸烟水微茫黑<lb/>
結髮慕遐躅息駕懷幽竒去來山林客寤寐濠梁期岸<lb/>
沙皓明滅陂岡鬱參差坐弄霞上月載采巖下葵野酌<lb/>
草昧中素襟松風披蹈海魯仲連逃山介子推遺榮終<lb/>
<pb n="KR4e0206_WYG_001-5a"/>
自愛任智亦何為向來㝠寂意唯有孤雲知<lb/>
有士客長安三冬有㫖蓄射策苦不收歸來臥空谷對<lb/>
我長歔欷悲風生林木未得平津延已見咸陽逐一言<lb/>
足取相奚必三千牘無歌可指鳯有賦元因鵩徬徨亦<lb/>
何為唯共窮途哭展也詩人言蔌蔌方有穀<lb/>
雨散無聚時河奔無還流歳月不我與逝矣難再留隙<lb/>
駒眞促景富貴焉可求欲追凌風翮雲中無輕舟衛霍<lb/>
甫青鬢功業等山丘廣也七十戰白首不得侯成固由<lb/>
<pb n="KR4e0206_WYG_001-5b"/>
天幸敗亦匪人謀嗟嗟惜日短秖為達士羞<lb/>
吾祖産濠梁偶成風雲㑹潛壑攀飛龍薄海生霖霈底<lb/>
定錫大封驃騎功居最桓桓鎭南國天子賜旌斾祇受<lb/>
不世賞山河元礪帶本從代邸功汗馬同豐沛瓜瓞延<lb/>
秦呉兩地濫冠盖㷀㷀余小子歳月微祿賴<lb/>
東海有佳人矯矯雲中姿回翔自千仞翻然斯來儀光<lb/>
彩照四極聲華馳九夷鳯凰世希有衆人乃見疑歸巢<lb/>
弇山顚孤踪蓬瀛期曰余久沉㝠附翼驚以嬉遺我緑<lb/>
<pb n="KR4e0206_WYG_001-6a"/>
綺琴飲我白玉巵巵酒良取醉琴調罕所知<lb/>
㝠鵠恥淹棲良駟喜超軼出門聊顧盼歳月眞如失春<lb/>
陽麗其暉秋霜淒以瑟俯仰二十年浮沈如一日貞士<lb/>
黄口讒淑女蛾眉嫉甫動季鷹思再被展禽黜苔繡芙<lb/>
蓉匣雀羅蓬蒿室所有金僕姑已換銀不律<lb/>
　　覽古詩十首<lb/>
弱冠厭經學夙抱四方志慷慨少年場游談古人事列<lb/>
國稱豪雄翩翩公子四竝負絶世資矧藉王公位而何<lb/>
<pb n="KR4e0206_WYG_001-6b"/>
多窮交不棄抱關吏攬轡驕顧盼抱劒同寝寐籌畫總<lb/>
若神肝膽良可視踴躍赴人急湯火敢言避斯人忽千<lb/>
秋末由一附驥結客固有心食貧乃憔悴<lb/>
邯鄲得和璧居然啓秦釁宦者薦舍人持獻蹈白刃却<lb/>
立竟不前睨柱久不瞬彼負連城約我以空手進明月<lb/>
藏在懷飄風歸何迅崤函百萬師敢奪匹夫信始著章<lb/>
臺名終善澠池儐鼔瑟不能辭擊缻强相引一人氣奮<lb/>
揚一國威自振犬子成都生矢心良慕蕳<lb/>
<pb n="KR4e0206_WYG_001-7a"/>
主罕能知人士實感知已所以古豫讓報仇良不止一<lb/>
入塗厠中再出隠橋涘漆身若被繡吞炭若饗簋大義<lb/>
激其仇仇衣惠然褫所為雖極難所志在必死死者已<lb/>
無後死亦何為爾烈士固有心存乎上所使儻彼筮仕<lb/>
初即遇以國士将報智伯者而報中行氏<lb/>
秦人謀席巻六國俱吞聲季子起閭閻鼔舌能傾城揣<lb/>
摩天下事了若指掌明連親從自合投隙離其衡廿載<lb/>
函谷關晏然無甲兵計畫良亦偉權變業已行惜哉侈<lb/>
<pb n="KR4e0206_WYG_001-7b"/>
金多所至令人輕卒被反間死夙昔空營營不肯帝秦<lb/>
者齊有魯先生功成不受賞千載多令名<lb/>
九月旅燕京清霜飛馬鞍偶與酒人遊因思太子丹屢<lb/>
避田生席日奉荆卿餐縞衣送将逺變徵聲無歡委肉<lb/>
餓虎蹊燎毛洪爐端吁嗟徐夫人不落秦王冠遂令易<lb/>
水上千古悲風寒先朝欲報仇臨菑終見殘今日圖雪<lb/>
恥智慮亦已殫强㬥適天幸壮士摧心肝<lb/>
達節聖所貴止足愚罔圖歴觀功名士負乗摧中途獨<lb/>
<pb n="KR4e0206_WYG_001-8a"/>
慕文成侯始終與道俱沛中殆天授圮上非神乎扶漢<lb/>
漢已王仇秦秦已無白首未言邁赤松以為徙於此猶<lb/>
人間忍見良弓枮晚歳招四皓羽翼聊代吾出處何從<lb/>
容千載稱為儒西京誰繼躅賢哉二大夫<lb/>
大樸日已漓小智恒自伐漢廷功名士石奮能超越醇<lb/>
謹本少文中涓受書謁洵美一家讓萬石供歳月建歸<lb/>
入子舍忘已垂白髮慶誤坐車中乃甘肉袒罰馬尾數<lb/>
何勤中帬澣無歇抱拙竟奚為履道㒺有缺眷焉簡帝<lb/>
<pb n="KR4e0206_WYG_001-8b"/>
心尊寵獨昭揭功高信越輩驕矜中道蹶<lb/>
漢家擊匈奴調發不停軌戰骨窴顔山流血䟽勒水度<lb/>
幕愁單于奏凱喜天子茅土錫有功丹書曜連璽獨惜<lb/>
飛将軍無能建尺咫白首失期㑹塞下飲恨死遺腹有<lb/>
門風吁嗟輮戎壘軍敗鼔不鳴空拳何能耳期展曹柯<lb/>
盟竟作莫敖祀彼蒼良不仁祖孫厄如此<lb/>
古之飲者流沉㝠自夷曠邁迹隘區中逸情出雲上如<lb/>
何灌仲孺罵坐日怏怏丞相生貴甚杯酒深責望魏其<lb/>
<pb n="KR4e0206_WYG_001-9a"/>
失勢人安能保無恙塊壘澆不開潁水翻濁浪嗟嗟老<lb/>
秃翁舉止竟踉蹡我亦事麯蘖尚論獨惆悵達生貴忘<lb/>
機韜精齊得喪願從竹林遊頽然且酣暢<lb/>
生長夫差城里有翁子宅翁子少也賤落魄無推擇長<lb/>
鑱持且負短歌行自適骨肉棄中塗遑遑欲頭白将軍<lb/>
西入關富貴頗相迫微露㑹稽印驚散守邸客衣繡歸<lb/>
故鄉顔色非疇昔有司所治道是常賣薪陌乃知被褐<lb/>
人恒自懷和璧賢豪在人間豈以困窮厄<lb/>
<pb n="KR4e0206_WYG_001-9b"/>
　　雜擬詩六首<lb/>
少小結游俠長大慕豪英六郡已脫籍三輔乃有聲藏<lb/>
活以百數脫死常獨行風沙撲馬首關月候雞鳴将軍<lb/>
言郭解公子拜侯嬴彼非有一命權可當專城所以竒<lb/>
節士慷慨說捐生大笑東家兒殺人隠姓名<lb/>
東都多妖麗住近春明門單車來俠客駟馬囘王孫妝<lb/>
成耀皎日結佩鳴瑶璠舉止有飛態流目無定源金尊<lb/>
浸圓月綺被繡雙鴛色笑延新寵肝膽懷舊恩團扇總<lb/>
<pb n="KR4e0206_WYG_001-10a"/>
含悲前魚羞自言容華易零落撫枕憂心煩<lb/>
有客住呉國贈我以莫耶提攜未出匣随手生霜花或<lb/>
恐是神物吞吐虹光斜不惜黄金<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>横在白鼻騧邊烽<lb/>
昨夜至飛符度流沙秋月照長城邊騎紛如麻按劒左<lb/>
右盼目已無渾邪丈夫為天下安能復顧家<lb/>
去年秋未半良人去庭闈今年秋欲盡關塞音書稀塵<lb/>
生在御瑟苔緑當窓機凉風動蘼蕪隂隂吹羅帷白雲<lb/>
疾飛來掩我明月暉空房怯不進獨坐長欷歔縣家羽<lb/>
<pb n="KR4e0206_WYG_001-10b"/>
檄至沙塲新解圍但求免鋒鏑何敢望旋歸<lb/>
有士臥蓬蒿悽愴恒鮮歡飢烏噪簷側哀猿號樹端𤣥<lb/>
雲被旭日下土流光寒昨夜嚴霜飛林中木葉乾凋彼<lb/>
蕭與藿曷以供朝餐苟無鄧通錢莫彈貢禹冠鍜羽如<lb/>
棲雞努力空伐檀一經令人老豎儒安足歎<lb/>
海深猶可測河廣猶可慿狂夫如飄風心志莫可懲結<lb/>
髪明信誓中道忽侵凌葑菲槩爾遺荼蓼茹誰憎新寵<lb/>
良自固故歡難再仍凉飇起霜夕隕葉何棱棱羞以孤<lb/>
<pb n="KR4e0206_WYG_001-11a"/>
帷搴坐見圓月升三復白華詩傷哉人無恒<lb/>
　　春游篇二首<lb/>
芬芳藹京邑太和盈宇宙如何愜賞心矧復値春候柔<lb/>
荑偃條風嘉樹鬱靈囿川上悅于飛山梁聞朝雊輿臺<lb/>
被文綺女郎飄長袖車馬何怒鮮游閒日馳驟陳遵驅<lb/>
藩車爰絲通中冓願言緑酒醑無事黄金壽<lb/>
晨出東都門曙旭散城闕春鶯巧如簧春草緑如髪韶<lb/>
歳當令辰丹葩耀林樾鳴鑣事遨遊萬里輕秦越懷璧<lb/>
<pb n="KR4e0206_WYG_001-11b"/>
照十乘珮珠懸明月無端有近親叵測通私謁琴瑟臨<lb/>
邛攜金錢館陶發今時不娯樂容華坐消歇<lb/>
　　苦熱詩四首<lb/>
　　　<hi>壬申之役河決不進栖泊彭城之下維時藴隆舟居甑熾莫可解脫乃思古之賢逹不受炎歊</hi>
　　　<hi>者而系以詩又徵阮嗣宗詠懷句而弁諸首亦猶執熱者之思濯乎何來清風生我腋下懸知</hi>
　　　<hi>簪筆可當摇扇矣</hi>
炎暑惟兹夏我思鹿門叟脫屣疏流泉不櫛開山牖隂<lb/>
隂樹成幄習習風生肘與婦竝荷鋤所耕亦計口解衣<lb/>
<pb n="KR4e0206_WYG_001-12a"/>
憩南岡相饁持斗酒曲肱聽鳴蟬初月升高柳地豈避<lb/>
秦來身非為漢有揮汗自成漿彈冠與結綬<lb/>
炎暑惟兹夏我思富春瀨空山無結構高樹儼傾盖匡<lb/>
坐理釣絲澄江流夕靄纖鱗或浮沉漪藻迴如帶浚谷<lb/>
歸白雲高天零沆瀣煩慮息區中定靈想霞外五月披<lb/>
羊裘亢陽生爽籟寄語謝故人軒冕安足賴<lb/>
炎暑惟兹夏我思竹林士岸幘綠雲浮拂袖寒商起層<lb/>
隂下遥岑朱曦逝清沚設禮豈為吾迕俗元忘爾深杯<lb/>
<pb n="KR4e0206_WYG_001-12b"/>
映明月素琴澹流水㝠寂契無為沈酣良有以歌鳯睨<lb/>
當途猶龍伏柱史曠哉兹數賢芳聲共千祀<lb/>
炎暑惟兹夏我思東山墅髙臺凌飛霞華館䕃修渚坐<lb/>
隠澹忘歸談𤣥自容與玉樹垂盈庭幽蘭被孤嶼翩翩<lb/>
曵輕綃臨風欲仙舉更倚如花妓含笑進緑醑凉颸生<lb/>
髙梧靈鳯斯爰處願言終逺志浮雲任來去<lb/>
　　雜詠十首<lb/>
　　　<hi>余生革莽放曠形骸世及戎官數奇踉蹡心固學農圃而事漁獵矣癸酉秋日偶閱儲光羲之</hi>
<pb n="KR4e0206_WYG_001-13a"/>
　　　<hi>雜詠而稍為效顰託迹雖殊莫非林藪係名不一同爾逍遙乃若磬折於當塗而自嬰於時綱</hi>
　　　<hi>者吾安能置之齒頰云乎哉</hi>
　　漁父<lb/>
溪橋轉山徑湖水碧於苔漁舟柳隂下舉網得四腮樵<lb/>
薪猶未至新醅業已開團圞坐妻孥不簪亦不鞵欲要<lb/>
采菱人西風吹船回蔌蔌蘆葉響月上潮正來波濤非<lb/>
云險夢寐良不乖向逢楚大夫言言傷我懷<lb/>
　　樵父<lb/>
<pb n="KR4e0206_WYG_001-13b"/>
偃樹春不起繁條秋彌叢長鑱入空谷歴歴摧枯蓬形<lb/>
骸肖山鬼趫㨗輕狙公𤣥熊夕相避猛虎晝不逢素履<lb/>
往無咎險阻窮能通有時不歸來髙臥山之東積薪擬<lb/>
待價沽酒明月中桎梏軒冕者終焉媿此翁<lb/>
　　學稼<lb/>
滋蘭徒佩芳種菊徒采英饘粥苟不繼不如學躬耕荷<lb/>
鋤出東臯布穀方有聲好雨以時至春水昨夜生井井<lb/>
畎畝界油油禾黍平吾志在一飽匪冀倉箱盈南陽遲<lb/>
<pb n="KR4e0206_WYG_001-14a"/>
諸葛谷口尋子眞翻嫌沮溺輩後世知其名<lb/>
　　學圃<lb/>
芍藥恣歡謔桃李競光華吾本葵藿士棄之等塵沙負<lb/>
郭開三徑言樹桑與麻兼之藝蔬韭春雨生萌芽接竹<lb/>
引寒泉薙草驅鳴蛙遶畦白水流傍屋青山斜濁酒聊<lb/>
自慰勞力何須嗟終作灌園人且賣故侯瓜<lb/>
　　估客<lb/>
積富匪用拙良賈久居奇或遺戎王利或挾寡婦貲艑<lb/>
<pb n="KR4e0206_WYG_001-14b"/>
舸江湖間輜車都㑹馳居陶為朱公適齊為子皮但知<lb/>
素封貴不識縣官誰躡履明珠縁揄袂文縠垂行樂諒<lb/>
無盡金多任所之安能守窮巷季次原憲為<lb/>
　　俠客<lb/>
背公死黨客朱家郭解倫布衣相雄長閭里豈沉淪所<lb/>
至比敵國所謀類鬼神空室生青草半夜回朱輪走死<lb/>
地如騖藏活士匪親一諾成泰岱千金化纖塵權可移<lb/>
卿相貌不如中人猶聞俠骨香千年事若新<lb/>
<pb n="KR4e0206_WYG_001-15a"/>
　　射雉<lb/>
有鷕兩雉鳴彩彩好羽儀挾彈東鄰子濳睨如蹲貍一<lb/>
發得其雄再發并其雌灑血平蕪間赳赳過水湄微物<lb/>
不充鼎慿髙一揚眉結束馳前山射殺子母麋丈夫飛<lb/>
食肉肯飽藿與葵所志獵沙塲好生亦何為<lb/>
　　射虎<lb/>
李廣不得志屏居藍田間大荒久塵埃猿臂日閒閒髙<lb/>
秋偶㑹獵白額藏草菅咆哮應弦倒單車負以還烹之<lb/>
<pb n="KR4e0206_WYG_001-15b"/>
侑斗酒鞹也何斑斑卒史北平來為言兵入關天子思<lb/>
飛将趣<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>出南山此時㶚陵尉已醒多愁顔<lb/>
　　牧牛<lb/>
春日喜載陽原隰綠草稠牧子驅其羣遲迴上髙丘亂<lb/>
入苦竹岡降飲淺水洲相聚不相觸衆耳濕濕柔犉者<lb/>
潔可憐騎之前村游睡來吹蘆管飢則飯乾餱老牯道<lb/>
傍喘主人見且憂此是丞相責莫漫箠蒼頭<lb/>
　　牧豕<lb/>
<pb n="KR4e0206_WYG_001-16a"/>
公孫牧豕時種種已華顚偉身著短衣昂首持長鞭塗<lb/>
附困泥中白蹢渉菑田野烏饑萃止辨色俱尚𤣥窮年<lb/>
逐什一形穢莫可捐忽乘風雲㑹光華遍九天羣豕化<lb/>
神龍洿池變靈淵丈夫此身在何愁屯與邅<lb/>
　　閨詞十二首<lb/>
　　　<hi>夫有女懷春思無涯涘士也㒺極詠豈二三賦長門而題團扇者如林矣維余落魄不散羇愁</hi>
　　　<hi>時際春融爰成閨什大都求凰異古别鶴非今榮悴興言離合生象匪直興到良由情至云爾</hi>
昨日書到家知君在天涯問妾近顔色為報如荷花君<lb/>
<pb n="KR4e0206_WYG_001-16b"/>
若歸來易荷花露下媚君若歸來難荷花霜後殘<lb/>
搗衣聲不亂搗衣情自深秋風一夕起閨中同此音妾<lb/>
搗君不聞天涯自有砧也應如妾搗為妾搗君心<lb/>
去年折柳條送君木蘭橈今年折柳條淚盡萬里橋何<lb/>
時守故土雙栖學鷦鷯同見柳華盛同見柳葉凋<lb/>
憶昔初嫁君明珠照綠雲今日君離别飛蓬亂不結忘<lb/>
我久食貧游趙復游秦秦人未逐客安能返鄉國<lb/>
思君勞夢寐夢君歸故園儼然乘駟馬衣上繡雙鵷容<lb/>
<pb n="KR4e0206_WYG_001-17a"/>
華異昔日冠盖盈前軒覺來心獨喜起對髙堂言<lb/>
琴瑟昔在御莫不静而好自君久别離房櫳生青草彈<lb/>
琴無知音調瑟多苦心絃繁曲亦亂月落花隂隂<lb/>
臨别牽人衣紫騮門前嘶倐忽袂已分紫騮嘶不聞去<lb/>
去踏芳草相親在逺道坐歎容華妍不如紫騮好<lb/>
挾彈羽林兒柳下睨黄鸝少婦倚髙樓望見遥止之止<lb/>
之匪心惻毛羽純金色願言化為印提攜夫君側<lb/>
睡起攬鮫綃無煩帶歩揺不言花意静顧影燕情嬌自<lb/>
<pb n="KR4e0206_WYG_001-17b"/>
分力不禁恐負良人心功成拜邊郡何得雙雙臨<lb/>
誰家采桑女妖豔妝何靚貪看鴛鴦飛立與桃花竝柔<lb/>
條多逺揚鈎亂如鴉鬢傾筐棄道傍歸照匣中鏡<lb/>
夫壻乍封侯尚爾玉關游欲繡一端錦寄耀千貔貅行<lb/>
褰池上柳芙蕖摘纖手顔色比不差銜在天呉口<lb/>
皓魄不常圓一月圓一夕明夕倐已虧天道無停息人<lb/>
事徒可憐一虧不復圓娟娟芙蓉花棄置秋江邊<lb/>
　　邊詞十二首<lb/>
<pb n="KR4e0206_WYG_001-18a"/>
　　　<hi>余既賦閨詞十二間出示客客曰婉媚哉子之言也子燕頷耶而何蛾眉之也余不能答乃為</hi>
　　　<hi>是邊詞以報客曰此本色語也子其如余何客於是撫掌而為之浮大白云時丁丑九月四日</hi>
大将屯雲中日見賊兵郤天子璽書至報功良不薄春<lb/>
風楊柳營絲竹蓮花幕軍前上萬壽三舉黄金爵<lb/>
結束良家子翩翩居帳下從軍不數年節鉞安可假恥<lb/>
随五校後單騎走朔野龍劒躍且鳴奪得追風馬<lb/>
匈奴約和親邊烽晝不舉士卒漸忘戰軍中罷超距盤<lb/>
跚弄嬰兒拍手學蠻語草間騎羝羊引弓射鳥鼠<lb/>
<pb n="KR4e0206_WYG_001-18b"/>
秋風試鳴鏑忽見孤飛鴈一矢鎩其羽遥墮前山澗衆<lb/>
謂南來鳥足有帛書綰策馬往視之野火新燒棧<lb/>
九月未授衣十月邊霜凛士卒夜苦寒獨抱雕戈寝欲<lb/>
訴霍嫖姚無奈生貴甚穿域正蹋踘陽春生獸錦<lb/>
結髪在邊境姓名匈奴識大小七十戰身若凌空翼幕<lb/>
府功不報封侯無消息醉尉夜呵人道傍行不得<lb/>
仗鉞出鴈門踴躍萬人靡為國敢顧家誓衆唯有死金<lb/>
鼔聲不譁旌旗色何起不繫五單于無顔見天子<lb/>
<pb n="KR4e0206_WYG_001-19a"/>
調遣備邊兵尺寸守漢法蹀躞桃花駒熠熠芙蓉匣夜<lb/>
夜憶閨人萬里夢魂洽夢中曵羅襦覺來寝金甲<lb/>
冬暮兵犯塞調發羽書亟同雲覆積雪萬馬不辨色持<lb/>
糒一半氷落日方傳食從軍多少年安能頭常黒<lb/>
馳驅事戎馬方略若神授所将固常選所當良無負已<lb/>
獲渾邪歸復斬居耆首尚方鑄金印竟挂誰之肘<lb/>
久𨽻行伍間尚在偏裨下寒霜生鐵衣秋風勁弓弝執<lb/>
鞭乃吾分窘辱何須訝衞青亦人奴敢遽辭笞罵<lb/>
<pb n="KR4e0206_WYG_001-19b"/>
遼海戍十年拜爵苦不早䝉茸巻征衣春風吹逺道少<lb/>
婦倚髙樓王孫踏芳草秖恐見時顔不似别時好<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻一<lb/>
</p>
<p>
</p>
  </div>
<div>
<head>伐檀齋集巻二</head> <lb/>
    <p>
<pb n="KR4e0206_WYG_002-1a"/>
欽定四庫全書<lb/>
　伐檀齋集巻二<lb/>
　　　　　　　　　　　　明　張元凱　撰<lb/>
　五言古詩<lb/>
　　安履山房贈舅氏啓孫二首<lb/>
黄鵠恣㝠翮寒松挺貞榦縱爾寡諧合允為明哲歎舅<lb/>
氏甘隠淪幽栖抱璀璨冒枕白雲多隠几青山亂巖扉<lb/>
暮靄浮風樹空音散流坎任所止豕鹿聊為伴不苦揚<lb/>
<pb n="KR4e0206_WYG_002-1b"/>
雄吃而愛長卿慢原阡竭心力愚谷安昏旦翻嫌鹿門<lb/>
叟累彼妻孥爨<lb/>
横塘度單舸五湖浄如縞山障疑無路花曲潛通島主<lb/>
人墊角巾有類郭有道簷間下塵榻盤中剝新棗夕照<lb/>
去庭柯片月流青昊千仞覽德輝昭回振逺抱尊酒不<lb/>
及亂𤣥言自論討道以沉寂超人與烟霞老置我丘壑<lb/>
間宛然似舅好<lb/>
　　時命篇<lb/>
<pb n="KR4e0206_WYG_002-2a"/>
岧嶤鬱峻嶺波瀾翻巨川吁嗟客遊子梯航俱不前白<lb/>
日忽淪没清霜飛幽燕夏屋歎權輿幸舍悲遷延握玉<lb/>
竟難飽尺桂詎易然風前骭不掩雪上屨半穿欲仕無<lb/>
中人欲耕無良田營營聲利塗軒輊豪雄權誰念牛衣<lb/>
士涕泗雞塒邊仲尼道路傍伯夷空山顚貧賤豈盡愚<lb/>
富貴豈盡賢時命有順逆達節良自全<lb/>
　　醉宿僧舍覺起言志<lb/>
偶攜緑玉壺來借青蓮座桃花對命觴盡醉頽然臥春<lb/>
<pb n="KR4e0206_WYG_002-2b"/>
雲夜不飛覆被為我衣殘月升髙檐照見白板扉蕭然<lb/>
在僧舍起立雙樹下顧影獨徘徊萬感生清夜原生久<lb/>
懸鶉買臣行負薪嗟嗟江海客何䝉牖下塵人生貴適<lb/>
意富貴何時至投湘不可為乘桴非吾事吾已無黄金<lb/>
安用求知音楚狂接輿者庶幾獲我心<lb/>
　中秋四山詩<lb/>
　　𤣥墓山<lb/>
攀躋匪巉峭佳勝兹巖具偶偕良朋來不負探竒趣秋<lb/>
<pb n="KR4e0206_WYG_002-3a"/>
遲㝠鴻歸雲向濳虬護朗月升髙天深林曷知暮五湖<lb/>
浩無際千峰儼欲赴漸辨澗底星遽失巒間霧波流縞<lb/>
練長光動金銀互縹緲生虚無樓臺已改故怳觀大海<lb/>
潮雪浪排空騖何必三神山仙人始回顧遺世鮮與徒<lb/>
孤踪應有遇曠哉古今心莫以榮名誤<lb/>
　　銅井山<lb/>
晨弭南湖棹暮蠟東山屐千級石磴遥半嶺行雲逆佛<lb/>
宮纔數椽僧厨少四壁井餘蛟龍腥階唯鳥獸迹崩奔<lb/>
<pb n="KR4e0206_WYG_002-3b"/>
羣壑㑹居然走震澤皎月出層巖窈窕穿樹隙寥空澹<lb/>
而澄逾髙光逾白一照析秋毫萬象呈圓魄浮嶼儼欲<lb/>
飛列宿如可摘巒竹多清音巢鶻無卑翮箕踞藉落葉<lb/>
長嘯振孤石兹夕登兹山彷彿藐姑射<lb/>
　　虎山橋<lb/>
慿眺凌崇峻周覽極浩渺日落出古寺秋旻見歸鳥石<lb/>
梁百尺横蒼渚游龍矯兩崖崩欲墜五湖環且繞人家<lb/>
隔花源孤亭構木杪坐久待明月亭亭映翠篠既望升<lb/>
<pb n="KR4e0206_WYG_002-4a"/>
較遲微虧光仍皎近浦何氤氲逺峰亦縹緲桓伊笛自<lb/>
幽范蠡舟偏小零露瀼瀼華明星漸以少何事杯行緩<lb/>
夷猶俟清曉溪山總含情宛然留謝朓<lb/>
　　靈巖寺<lb/>
兹山呉之望云是故宫址再為佛子廬今亦莽荆枳仲<lb/>
秋巖壑清日暮岡巒紫浮圖自孤撑斷碣仍礙屣繩牀<lb/>
懸石室空庭䝉葛藟四山出重雲颯颯林飇起缺月深<lb/>
韜光慧燈照棐几談禪謝觴酌空門逺塵軌相與證無<lb/>
<pb n="KR4e0206_WYG_002-4b"/>
生夷然忘所履寂寂此巖阿昔被明光綺二井苔蘚封<lb/>
俱曽照西子慨念今古人榮華若流水<lb/>
　　轅駒歎<lb/>
萬物有榮瘁修途多險虞櫪上曽稱駿轅下反為駒哀<lb/>
鳴望顧盼主人恩不殊不覂騏驥駕乃與駑蹇俱流沙<lb/>
千萬里秋風苜蓿枯夢想燕然山追逐大将符皮相亦<lb/>
何慿骨立亦何圖儻再賜鞭策猶堪任馳驅<lb/>
　　林鶴篇<lb/>
<pb n="KR4e0206_WYG_002-5a"/>
晏坐寄𤣥覽感物生遐思有鶖在梁飽有鶴在林飢所<lb/>
處雖倒置鶴也安足悲逍遥寓空谷還與叢桂期一鳴<lb/>
聞九天其子能和之夕可飲沆瀣晨可餐靈芝馭彼王<lb/>
子喬白雲同差池回視在梁者齷齪亦奚為<lb/>
　　采菱詞<lb/>
菱角何纖纖菱葉何田田鴛鴦與鸂鶒對對浮清川采<lb/>
菱白晳郎蕩槳後復前偶逢西家姝隔浦來采蓮嬌容<lb/>
入花亂素腕随荇牽要住語綢繆風動裙帶偏采采忘<lb/>
<pb n="KR4e0206_WYG_002-5b"/>
采角但采葉在船贈我雙蓮子庶幾不空還<lb/>
　　織錦曲<lb/>
織錦置新機當窓取石支今日織一絲明日織一絲離<lb/>
居日閒閒何為織遲遲良人𨽻材官賈勇能搴旗微功<lb/>
上幕府拜爵及春時春時好衣錦此錦正相宜金紫色<lb/>
照耀麒麟光陸離看君身上服稱妾心中期<lb/>
　　三月三日<lb/>
元已晴旭麗呉趨土風嘉芳甸古茂苑離宮昔館娃良<lb/>
<pb n="KR4e0206_WYG_002-6a"/>
辰動水嬉錦浪被清涯士女嬌容服顧影生光華綠幘<lb/>
吹參差紅袖擁琵琶濯濯春楊柳灼灼夭桃華相謔竟<lb/>
何贈芍藥萌紅芽少年扶醉歸青樓明月斜<lb/>
　　山中遲客<lb/>
朝暾散深谷宿莽互氤氲松露猶綴珠高霞自成文晞<lb/>
髮凌青壁𠻳齒度碧濆忽見衣領上英英生白雲不負<lb/>
黄鵠期眷言滄海君同心挂纓組折簡聊相聞東山遲<lb/>
安石蘭亭要右軍逺駕如惠然清暉良可分<lb/>
<pb n="KR4e0206_WYG_002-6b"/>
　　聽春鶯<lb/>
黄鳥出幽谷差池翔南枝春風鼔其舌如奏竹與絲綿<lb/>
蠻雜繁調睍睆多婉詞于飛不肯隻顧影若有思良時<lb/>
不易至好音難重期公子正邀歡佇聽自忘疲芳宴洵<lb/>
足耽杯到安能辭<lb/>
　　觀朝雨<lb/>
南樓望逺道春雨江上生既灑鳷鵲觀復集鳯凰城散<lb/>
水幻圓影添瀑作碎聲絲絲元不斷藹藹一何輕宿霧<lb/>
<pb n="KR4e0206_WYG_002-7a"/>
暗洲渚朝隮莽蒼屏柳條鬱如結花露泫以盈美人期<lb/>
不來愁緒逐浮萍<lb/>
　　獨遊<lb/>
晚出白雲軒來過青蓮宇翩翩曵短裾不挂塵中組原<lb/>
草生芳荑飛花滿桑土獨鶴先我行南山遥為主莞爾<lb/>
聽鳴禽不覺逢漁父共笑嵇生懶好鍛對環堵何如今<lb/>
日游春風采蘭杜<lb/>
　　獨酌<lb/>
<pb n="KR4e0206_WYG_002-7b"/>
栖栖不得志春到罕芳宴偶有一壺酒獨酌聊自遣公<lb/>
榮曷與焉嗣宗無由見東風川上來入林墮花片黄鳥<lb/>
乃有情睍睆還相唁古人功名㑹成敗忽如霰何事龍<lb/>
門生不立醉者傳<lb/>
　　桂樹<lb/>
桂樹何蒼蒼不生桃李園久滋潁川水逺託箕山根離<lb/>
立不成林偃蹇何所援商山采芝叟無端去乘軒楚臯<lb/>
佩蘭者不返湘江魂何如老此樹終焉絶塵喧小山空<lb/>
<pb n="KR4e0206_WYG_002-8a"/>
有招白雲竟無言<lb/>
　　箕山<lb/>
家住箕山下來往唯白雲若無巢許輩此地誰為羣茅<lb/>
茨蔽風雨琴書辭俗氛庭前喬松樹徙倚忘夕曛段干<lb/>
過於避介推何至焚良友将逺適安車與𤣥纁人各自<lb/>
有志不遣北山文<lb/>
　　越溪荘贈主人别駕<lb/>
主人少游俠五陵裘馬人中歳狥寸祿十年苦風塵不<lb/>
<pb n="KR4e0206_WYG_002-8b"/>
調歸别業依然舊松筠百株植牆下二頃在湖濱綠水<lb/>
青山區何减桃源津長者多論交載酒無冬春我來住<lb/>
髙齋不櫛亦不巾信宿恒忘歸常時如避秦子猷雅好<lb/>
客安道復情親不然興已盡何事獨留賓<lb/>
　　春日湖上<lb/>
少歲慕榮名中道嘆維谷卓彼白髮叟招我紫芝曲匪<lb/>
直謝簪紱茲乃脫羈束萬事不挂念一壺存所欲杏花<lb/>
前村開春水五湖緑倚棹看鳬鷖紛披波間浴夕陽忽<lb/>
<pb n="KR4e0206_WYG_002-9a"/>
下嶺行雲渺相續莞爾㑹心處寤寐向誰告清夜夢故<lb/>
人居然建牙纛容或酬彼志吾且知吾足<lb/>
　　夏日寒山寺旭公房竹下遲王生不來與劉生飲<lb/>
野寺晝寂寥獨鶴當門屏隂隂古牆下一片綠雲冷夕<lb/>
照上髙檐空翠落潭影如何炎隆時有此清凉境入林<lb/>
無所事匡牀據髙枕不見子猷來便與公榮飲逺抱託<lb/>
長風孤懷自耿耿心契静者因跡向寒山并鳯鳥負逺<lb/>
期蜉蝣悲促景百年幾何時日日須酩酊<lb/>
<pb n="KR4e0206_WYG_002-9b"/>
　　圌山朱都尉過訪留宿草堂中夜不寐情見乎詞<lb/>
有客江上來柳下住雙槳身白儼如瓠巨口仍廣顙相<lb/>
見懶長揖落魄髙陽黨呼兒且沽酒把臂坐草莽十年<lb/>
交自傾片言心覺爽明霞四散飛長庚獨先朗蝙蝠撲<lb/>
檐間熠燿行草上凉風西南來刺刺枝頭響下榻不能<lb/>
寐空庭共頫仰慷慨醉中言何時起李廣<lb/>
　　七月六日同王贍美曹子念飲豹孫書屋<lb/>
大火忽西流凉颸起江沚蕭散據匡牀脫帽仍解履高<lb/>
<pb n="KR4e0206_WYG_002-10a"/>
梧障重檐短牆䝉葛藟一室無數椽長風吹萬里彷彿<lb/>
坐隂崖來接巢居子旋開竹裏厨言鱠河之鯉南阮本<lb/>
不饒留客乃如此曠適林中賞逾覺貧交美何事慕貴<lb/>
游汗流恒竟趾所以蹈海人棄之如敝屣<lb/>
　　七月七日集周公瑕鑒止堂坐同謝尉徐生<lb/>
公瑾雅好客醇醪具芳宴正及牛女辰嘉㑹擬霄漢風<lb/>
流推謝安才情見徐幹共有青山情頗悅白衣宦雕俎<lb/>
一何繁羽爵行無算綠藻錦鱗游朱欄柳絲亂雖未列<lb/>
<pb n="KR4e0206_WYG_002-10b"/>
歌鐘清音起松畔仰見纖月來同彼雙星燦悵别經一<lb/>
年留歡無兩旦人生聚㑹難感之發長歎<lb/>
　　中秋初度有感二首<hi>乙亥</hi>
華月升高檐廣除步靡靡百年幾何時繁憂徒萃止結<lb/>
髪事逺游軌路多荆枳九折悲覆車皇皇旋舊里猶存<lb/>
臨卭壁欲探於陵里苦竹善鈎衣扁石恒礙履雀角穿<lb/>
我巢谷風漂我壘哀哀慈母傍怨慕羞稱子脫粟尚弗<lb/>
充何言甘與旨値此劬勞辰乃驚犬馬齒四十無聞焉<lb/>
<pb n="KR4e0206_WYG_002-11a"/>
云何不遄死<lb/>
遄死復何恨頫仰若有牽陟岾履宿草背養已十年高<lb/>
壙良可營屢空徒遷延巢中有三雛參差齊父肩無食<lb/>
又無衣抱影各孑然久凋王生栢未見原公阡何有禽<lb/>
慶約期了向平縁咄咄計安出有淚如流泉况乃鮮兄<lb/>
弟焭焭殊可憐但苦嚴霜飛何知華月圓泌水衡門下<lb/>
且草子雲𤣥<lb/>
　　送何都尉之汀漳<lb/>
<pb n="KR4e0206_WYG_002-11b"/>
何生少精悍持已能不泄孫呉一萬言瀾翻在其舌三<lb/>
謁明光宮曽進治安說結束趨轅門老将同為列班生<lb/>
筆已投終軍繻久裂量移守閩嶠鼓行向毒熱封狐吐<lb/>
妖氛長鯨噴晴雪海色多溟濛将星獨昭澈不然守樂<lb/>
土何以見奇節<lb/>
　　述懷寄高郵賈生<lb/>
昔與子周旋攬鏡頭俱黑今與子别離鬢邊絲堪織黄<lb/>
鵠畏網羅紫燕悲伏櫪自顧無蛾眉衆女空見嫉執㦸<lb/>
<pb n="KR4e0206_WYG_002-12a"/>
楊子居門卒梅生職遲迴陟羊腸踟蹰棄雞肋徒歩出<lb/>
北門雨雪霏霏濕偶逄淮海人問子近消息惆悵弔長<lb/>
沙賈生在胸臆<lb/>
　　送客之楚<lb/>
草木黄且落陂岡縱復横颯颯隂風吹繁條折不鳴迢<lb/>
逓暮山上日沒寒雲生去魯非其志遊梁竟無成栖栖<lb/>
何所之言涉湘與衡還将送君淚寄弔古屈平<lb/>
　　志别<lb/>
<pb n="KR4e0206_WYG_002-12b"/>
祖道一尊酒凉風江上生楓林一葉丹秋動千山聲星<lb/>
離越溪水雨散呉王城我昔游燕趙居人送我行今我<lb/>
亦送客酒盡淚欲傾乃知送我者掩袂多至情<lb/>
　　樓居二首<lb/>
仙人好樓居吾亦厭卑處結構倚遥岑鴻飛終逺舉樛<lb/>
木䕃白日流水縈蒼渚何必凉風來孤髙自消暑空山<lb/>
正閴寂蓬門遲支許雲霞几席流㗳然無一語<lb/>
余生不偶世塊處空山久木末出岑樓青旻一揮手髙<lb/>
<pb n="KR4e0206_WYG_002-13a"/>
雲翳我裾明月入我牖坐見松樹隂羣然麋鹿走鄭眞<lb/>
谷口鋤梁鴻廡下臼外是無長物留巾漉美酒<lb/>
　　臥疾四首<lb/>
抱疴臥中園掩關白日静坐見凋蘭芳秋風忽凄冷蹇<lb/>
蹇披羊裘徙倚望前嶺為愛孤松枝時時逗雲影<lb/>
與山夙有縁因病轉無欲僧齋聊臥起散髪何須束偶<lb/>
采芙蓉花悠然出林谷秋風湖上亭蘼蕪飛屬玉<lb/>
行藥至山館麋鹿相為羣草木吐精華宛如刺繡紋微<lb/>
<pb n="KR4e0206_WYG_002-13b"/>
雨日暮歇南岡生白雲何時拂衣去長揖滄海君<lb/>
朱槿日暮凋𤣥髪秋時落傲骨何嶙峋習懶那可藥采<lb/>
彼石上芝引此林中鶴一室誰晤言青山謝康樂<lb/>
　　恭謁先世祖榮禄大夫都督公賜塋<hi>墓在杭州毛家埠</hi>
吾祖從靖難功成受虎符鎭越佐五朝将星東南殂先<lb/>
皇為悼惜賜葬兹山隅屢諭藩臣祭碑版耀西湖雲仍<lb/>
錫帶礪百世衞姑蘇邈矣七葉孫賦性一何愚不能挽<lb/>
强弩但欲事操觚歴官已廿載落魄儼腐儒同儕貝錦<lb/>
<pb n="KR4e0206_WYG_002-14a"/>
張親戚從揶揄何令彼譛人猴冠而當塗不望印纍纍<lb/>
其如錐也無僅存三寸舌終愧七尺軀偶來此行役聊<lb/>
復薦萍蕪石人衣薜荔宿草莽故墟撫膺一長慟灑淚<lb/>
栢為枯悲風起夕陽愁殺夜啼烏<lb/>
　　親舊詩六首<lb/>
　　　<hi>丙寅之艱不肖不能從地下以死也而强活人間㷀㷀在疚終鮮兄弟所賴二三老成人耳提</hi>
　　　<hi>面命以寡悔尤於萬一也天不憗遺不五年而長逝者六人矣爰思其人各系以詩頌美儀刑</hi>
　　　<hi>以當慟哭今而後吾知唯有曹顔逺之句以貽親舊云爾</hi>
<pb n="KR4e0206_WYG_002-14b"/>
　　外父王選部禄之<lb/>
泰山儼具瞻匪直頌師尹一出秉銓衡中外作標凖朗<lb/>
月照浚谷清泉流泯泯抗志圭組輕蕭然巖壑盡甥也<lb/>
館於室耳提謝不敏典謨日佩訓風雅時援引所至恒<lb/>
愛䕶恐為友壻窘不減慈父恩長慟德星隕<lb/>
　　舅氏陸文學恒若<lb/>
江東著偉姓太宰邁常倫勢可移山嶽位已無人臣一<lb/>
朝被蜚語朱户生黄塵孫子余舅氏青衿甘食貧硜硜<lb/>
<pb n="KR4e0206_WYG_002-15a"/>
守經學湖鄉少四鄰時念同胞姊扁舟入城闉澹泊不<lb/>
飲酒慰籍多苦辛長逝渭陽水愁絶慈闈人<lb/>
　　先輩楊中丞子任<lb/>
楊子青雲彥屢出佐明后昭毅昔論交垂髫至白首樹<lb/>
德於其躬莠言不出口閩海同分符閫藩並結綬堂上<lb/>
考大呂幕下問小友眷顧成綢繆迺與締孫偶尺書付<lb/>
浮沉竟執富兒帚感懷著斯章冥冥非吾負<lb/>
　　通家陸有道叔平<lb/>
<pb n="KR4e0206_WYG_002-15b"/>
吾祖邁明德結客豪長者平原秀士衡正始翼風雅忘<lb/>
年締密交少歲荷陶冶潛盤西山阿偃息青雲下皎然<lb/>
白雪鬢照兹緑玉斚明月投入懷幽蘭分滿把對我欷<lb/>
歔言老矣汗血馬耆舊不憖遺淚向寒泉瀉<lb/>
　　友人顧貢士從化<lb/>
顧生一經生而亦喜任俠閭巷弟畜我俶儻無嚅囁能<lb/>
射魯連書不問樂羊篋並載西園游聯鑣南山獵痴絶<lb/>
虎頭生袖斷如花頰青春容易擲白髮最難鑷長安失<lb/>
<pb n="KR4e0206_WYG_002-16a"/>
意歸宿草飛黄葉尚憶平生言獨挂芙蓉鋏<lb/>
　　從叔隠君士揚<lb/>
昭毅營東山羣從從之游第五足清曠居然隠者流曽<lb/>
不問生產乃與兄子儔把臂同入林酒池日拍浮自為<lb/>
鸜鵒舞間作竹枝謳行樂堪永年達生宜白頭門户正<lb/>
衰謝斯人不可留咸也矧窮途攬涕何時收<lb/>
　北游詩十八首<lb/>
　　捧檄偶然作<lb/>
<pb n="KR4e0206_WYG_002-16b"/>
幽居謝鞅掌披雲臥髙岑門有車馬客投以天上音呼<lb/>
兒拭我弁攬鏡整我簪薄言辭故里于役越江潯負米<lb/>
願良違輓粟力不禁斥鷃安卑枝匏瓜戀舊林夷險昧<lb/>
所履倚伏還相尋儻來忽如寄患得非吾心蓄無非常<lb/>
寶敢羨縱横金養眞尚寂寞允為逹士欽<lb/>
　　北游留别陽山顧願<lb/>
顧生言志髙乃住卑猶山常來訪屠博悲歌游市闤葛<lb/>
巾一角墊長裾其色殷蹇歩上大堤桃花在窓間袖裏<lb/>
<pb n="KR4e0206_WYG_002-17a"/>
金錯刀換酒良不慳寧待飛青霜坐以凋朱顔皇皇脫<lb/>
長劒送我西入關贈處兩不語流涕各澘澘世無四公<lb/>
子棄客如草菅間有魏其侯聊可與往還<lb/>
　　渡江<lb/>
呉國渺何處江流萬里長布帆渡瓜渚青山障朱方颯<lb/>
動髙天風吹愁還故鄉戍樓當落日飢烏野田密徒御<lb/>
步不前行李何蕭瑟欲問淮南津就飯水邊驛敢效祈<lb/>
父言胡轉予于恤<lb/>
<pb n="KR4e0206_WYG_002-17b"/>
　　泊廣陵<lb/>
晨發揚子渡暮泊廣陵城水部正閉關落日輿梁横雜<lb/>
踏估船來呉儂與楚傖野市亂燈火恰如蜩螗鳴對酒<lb/>
愁不語何處琵琶聲間道往從之青樓明月生自笑髙<lb/>
陽徒潦倒江州情<lb/>
　　次淮獻河陽大夫<lb/>
經國有大計不外兵食足輸輓類用兵所貴在神速王<lb/>
程固有嚴胄弁何為督孌童好如花樓船大於屋行樂<lb/>
<pb n="KR4e0206_WYG_002-18a"/>
江以南赫奕朱為轂盛夏方渡淮黄河變平陸粒米乃<lb/>
狼戾度支更約束簡命旬宣臣臨水建牙纛八月造舟<lb/>
楫十月運新榖哺乳百姓親挾纊三軍燠况乃抱逺略<lb/>
道海通山谷廷議旌行能璽書動盈幅偉哉轉漕功不<lb/>
使蕭何獨跅弛門下士勉駕鹽車軸期毋負知己良友<lb/>
時相勗<lb/>
　　渉河<lb/>
大河合淮泗奔波若傾倒一瞬下千里風帆疾於鳥我<lb/>
<pb n="KR4e0206_WYG_002-18b"/>
行逆其流尺寸竟昏曉丈夫託蓬根世事茹茶蓼窮途<lb/>
已倦游况復苦秋潦攬挈黑貂寒西風吹人老<lb/>
　　清郡館鄭丈<lb/>
驅車入郭門故人門挂席客子流離來執手長歎息虞<lb/>
卿屩欲穿侯生頭盡白樂與朱家游諱言趙邸客大損<lb/>
賣文錢估酒日盈百任俠今寂寥此有鄭莊驛<lb/>
　　濟上聞笛<lb/>
孤笛江上起片月随江流臨風曲不斷韻水何悠悠楊<lb/>
<pb n="KR4e0206_WYG_002-19a"/>
柳折欲盡梅花落更愁寒鴉散浦漵殘葉飛空洲楚客<lb/>
正獨醒聞之増繁憂<lb/>
　　七月廿四述思<lb/>
凉風吹原隰澹澹黄雲生値此流離時難禁陟岵情長<lb/>
慟髙堂觴言薦溪水蘋未始暌諸夢常若見於羮更念<lb/>
倚門者蓬首雪盈盈<lb/>
　　德州逢劉原檢<lb/>
公幹吾密親邇來行色壮得意曲江遊十里紫絲障折<lb/>
<pb n="KR4e0206_WYG_002-19b"/>
得杏花回春雲在衣上南歸銜使節樓船晚相傍明燈<lb/>
照衞水凉風來青嶂宿雁語沙中纖月翻層浪對酒問<lb/>
前期彈冠豈虛望從此舍章句即可取卿相晝錦君多<lb/>
榮奉職我無状清時好策勲努力無遺忘<lb/>
　　潞河客舍<lb/>
歲晏衆芳盡朔雁江南征遊子何不歸流離薊北城隂<lb/>
隂土牆下風吹枯桑鳴黄金與白髪此盡彼則生進退<lb/>
歎維谷且問嚴君平<lb/>
<pb n="KR4e0206_WYG_002-20a"/>
　　題長安主人壁<lb/>
漕吏何為者日與倉漕伍長安半月遊黄金散如雨乘<lb/>
月謁私門帶星候公府杯酒槩可親肝膽誰能吐勢利<lb/>
無石交斯言徵諸古<lb/>
　　燕京寄上海朱邦憲<lb/>
北風揚塵沙𤣥隂片時結客舍寄如磬羇身但存舌易<lb/>
水寒不流西山欲飛雪夢見田先生怳與荆卿别擊筑<lb/>
苦無徒悲歌夜不輟我友蹈海生圭組久不屑游於酒<lb/>
<pb n="KR4e0206_WYG_002-20b"/>
人乎而乃好奇節因救季将軍朱家心屢折吾豈有黄<lb/>
金尊前為君設所以窮時交古人多激烈<lb/>
　　結客行與晉陵呉生<lb/>
韓魏饒奇節齊楚多辯智經學不足謀結客非聲利一<lb/>
言可借軀萬乘寧奪志虞卿急窮交敝屣卿相位田生<lb/>
恥人疑對客刎何易豈為顔面情謟笑取容媚吾友延<lb/>
陵生獨抱千古意昔我困姦雄三年兩下吏鄒陽不上<lb/>
書張儉身何寄良朋每永歎維子憂心悴不有匣金來<lb/>
<pb n="KR4e0206_WYG_002-21a"/>
徒令懷璧墜谷風世道凉浮雲然諾棄長揖謝斯人激<lb/>
烈尊前淚<lb/>
　　塞垣行寄嘉禾朱尉<lb/>
衛青屯上谷連營肅旗鼓五道出将軍弓髙與强弩繫<lb/>
其賢王歸竒功不堪數坐擁武剛車帳下式歌舞李廣<lb/>
不得意上簿至幕府是豈戰之罪拊心良獨苦朱生蓬<lb/>
蒿人掘起自行伍浮海斬呂嘉英略無千古功奇禍亦<lb/>
奇十年檻中虎長劒雖蒯緱猶堪賈一怒丈夫身不死<lb/>
<pb n="KR4e0206_WYG_002-21b"/>
塞垣報明主<lb/>
　　少年行調長安客<lb/>
結束何翩翩相逢洛陽陌流水照清揚春風披綠幘儼<lb/>
然傅脂粉相傳化閎籍羞稱霍家奴云是館陶客歌舞<lb/>
誰不憐婉媚莫可逆沾沾喜任俠黄金得還擲珠因彈<lb/>
雀損錦以鬪雞坼而多青樓期欲赴身無百且與酒人<lb/>
遊暫入蓬蒿宅枕藉唯袞衣何有一縫掖<lb/>
　　留别京邑友尘<lb/>
<pb n="KR4e0206_WYG_002-22a"/>
杖策長安門言別長安客何為曰歸時翻使旅愁迫俠<lb/>
游多酒人祖道臨南陌馬蹄雪中花車輪氷上迹再歌<lb/>
毋庸歸樂酒暫今夕長劒挂左驂白虹走前席荆玉罕<lb/>
人知勸吾寶燕石<lb/>
　　汶上阻雪<lb/>
我行阻徐方日夕望呉國積雪覆臯原千里同一色門<lb/>
前偃柵横屋際孤烟直黄河氷正堅芒碭雲來黒狡兔<lb/>
潛以伏飢鷹竟何食客子煨枯蓬主人舂殘稷何日見<lb/>
<pb n="KR4e0206_WYG_002-22b"/>
朝陽肅彼南歸翼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻二<lb/>
</p>
<p>
</p>
  </div>
<div>
<head>伐檀齋集巻三</head> <lb/>
    <p>
<pb n="KR4e0206_WYG_003-1a"/>
欽定四庫全書<lb/>
　伐檀齋集巻三<lb/>
　　　　　　　　　　　　明　張元凱　撰<lb/>
　七言古詩<lb/>
　　金昌篇<lb/>
青山浮震澤紫靄凝滄溟既庻古呉邑有美金昌亭金<lb/>
昌亭子碧城趾傍臨大道平如砥象緯臺窺萬雉雄閶<lb/>
闔門開千片綺垂陽繡陌春載陽芳草朱橋滿路香甲<lb/>
<pb n="KR4e0206_WYG_003-1b"/>
第連雲巢翡翠人家臨水撲鴛鴦玉樓天上近金屋民<lb/>
間藏穠彼桃李葩映此鸚鵡觴茂苑鬱葱蒨胥江艶花<lb/>
月麗藻飛彩毫芳塵襲羅襪清歌鳴鳯舞驚鴻寶樹瓊<lb/>
軒樂未窮芙蓉散亂妝臺錦蘭麝氤氲歩障風桂醑浮<lb/>
波玉為饌髙堂屋壁金珠縁雖非戚里與皇家萬户千<lb/>
門爛若霞玉帛南鄰耀皎日簪纓北里生光華清時富<lb/>
貴偏多暇少嵗歡娛晝為夜宅中歌笑盡金張座上風<lb/>
流總王謝澤國無煩擁畫輪呉儂飛楫浪如銀湖舸載<lb/>
<pb n="KR4e0206_WYG_003-2a"/>
将西子去渚花開作館娃春蟬髩宮雲薄蛾眉山月新<lb/>
為雨乍逄情易合傾城再見價難論由來金谷明珠賤<lb/>
却笑臨卭綠綺貧迷花醉月靡年載相逄賸有朱顔在<lb/>
長風可破月可拾直欲揚舲泛滄海滄海回波不復來<lb/>
拂衣髙眺呉王臺呉王宮闕莽難辨棘荆麋鹿令人猜<lb/>
棹歌猶唱烏棲曲百花洲上蘼蕪綠一川春雨鷓鴣鳴<lb/>
鷓鴣聲裏年華更身世隙駒影富貴草頭露萬物不可<lb/>
齊士也何須遇園有桃歌且謡半生落魄無推擇大塊<lb/>
<pb n="KR4e0206_WYG_003-2b"/>
與爾同逍遥長鑱朝過買臣里短衣暮上伯通橋舉案<lb/>
徒自恭廡下竟寂寥不挂㑹稽章空老呉門樵<lb/>
　　匣劒行<lb/>
生長夫差國家住專諸里鍛鍊昆吾成一匣明秋水秋<lb/>
水泠泠聲遶扉凄清中夜蛟龍歸空廬獨抱朗月臥高<lb/>
天颯動霜華飛提攜神物無人覺何來白虹常在握鋒<lb/>
芒衛霍耀天山精靈荆聶傾河嶽結客紛紛向五陵呼<lb/>
盧愽采且浮沉寧輸百萬留三尺懸在腰間酬寸心鸊<lb/>
<pb n="KR4e0206_WYG_003-3a"/>
鵜新淬光如彗照見人間不平事玉玦金鐶日日間匣<lb/>
中一掬明珠淚嚴城吹角秋夜清風凄月肅鄰雞鳴擥<lb/>
衣起舞欲㧞劒無乃歲久青苔生莫邪空老無人齒世<lb/>
人共寳鉛刀耳幕南塞北行路難酬恩報怨竟誰是淪<lb/>
落沉埋一蒯緱恥将彈鋏動諸侯豐城不掩干霄氣越<lb/>
石何嗟繞指柔<lb/>
　　對酒歌<lb/>
宇宙自萬古人壽無百年我生之前漫無紀我生之後<lb/>
<pb n="KR4e0206_WYG_003-3b"/>
殊杳然中間百年何太促始覺人世徒堪憐况乃寰區<lb/>
受羈束曷能蓬海求神仙幸有金閶醇酎美一斛不直<lb/>
三千錢沽來快飲日不竭賴兹薄禄如流泉清者可中<lb/>
聖濁者可中賢伯雅或在後季雅或在前公榮不擇儕<lb/>
軰飲季倫欲就鄰家眠君不見花開枝上何娟娟春風<lb/>
吹落随寒烟又不見雲行空外百態妍須臾散盡蒼旻<lb/>
天玉山常傾倒桑田任播遷胸臆從教塊壘散形神自<lb/>
爾魁梧全一日可兼十日飲百嵗能當壽一千始信壺<lb/>
<pb n="KR4e0206_WYG_003-4a"/>
中有日月不與人世同棄捐沉㝠至理久自悟糟丘為<lb/>
我生青蓮<lb/>
　　東覽篇<lb/>
出門鮮徒侣看山過東越身披荷芰衣來渡琅玕筏㑹<lb/>
稽之郡藏雲中海嶽靈區第幾峰千巖萬壑望不盡一<lb/>
一秀出青芙蓉溪流嗽石噴晴雪山水清音相映發林<lb/>
間吹落蘭亭風松下飛來鏡湖月石暗花迷失去津禽<lb/>
魚鳥獸能相親崢泓蕭瑟不可測此中疑有箕山人蒼<lb/>
<pb n="KR4e0206_WYG_003-4b"/>
旻為棟雲為幕禹穴幽奇可棲託絶壁㠝岏嘯夜猿逍<lb/>
遥夢見騎黄鶴清晨晞髮凌髙臺風吹飛花去復來旭<lb/>
日如珠走滄海赤霞為駕驅天台方丈蓬萊今可至居<lb/>
然便有凌雲思金宮銀闕何必求一丘一壑随吾志君<lb/>
不見東山髙臥支許從揮麈𤣥言若可終又不見芳辰<lb/>
袚褉臨清池茂林脩竹堪忘飢謝公勉為蒼生出十年<lb/>
閒却登山屐右軍自失王藍田歸來誓墓意惘然二賢<lb/>
信是人中龍霖雨當時仰望同考槃一室已千載至今<lb/>
<pb n="KR4e0206_WYG_003-5a"/>
林下生清風偶然得失未忘念令人却羨雙㝠鴻<lb/>
　　春遊篇寄晉陵呉生<lb/>
窮愁逼逼空歎息逺遊冠在猶堪拭伯通橋下春水流<lb/>
布帆一幅千里遊芙蓉湖波緑如染罨畫溪頭山幾㸃<lb/>
花明月白不知夕髣髴扁舟重入剡舊遊曽識延陵生<lb/>
莫逆窮交一步兵且作平原十日飲安事夷齊千載名<lb/>
寂寞圌山老都尉遲我碧桃花下醉錦江春煗浪俱香<lb/>
赤城霞流山失翠金焦遥作兩青鳧水面飛來撲玉壺<lb/>
<pb n="KR4e0206_WYG_003-5b"/>
萬里長江限南北令人長憶孫伯符燕子磯頭燕子飛<lb/>
鳯凰臺畔柳依依看花偶入長干寺策杖還須到翠微<lb/>
荷衣脫下白紛紛盡是鍾山松上雲辟支洞口金光草<lb/>
兜率巖中寳藏文攝山自古多靈藥歸來始踐徵君約<lb/>
悠然置我丘壑間髙吟梁父驚猿鶴吾笑殷中軍廢後<lb/>
書空竟莫聞又歎阮遥集一生當著幾兩屐此身不帶<lb/>
封侯骨朅來幸有烟霞癖黄金朱芾求不來白雲青山<lb/>
随可得不因未了向平緣五嶽追尋孰我先知君亦是<lb/>
<pb n="KR4e0206_WYG_003-6a"/>
沉㝠士寄此春遊汗漫篇<lb/>
　　放歌行寄長安舊遊<lb/>
碧桃落盡青春老黄金不鑄朱顔好男兒䇿名須及時<lb/>
衰遲徒遣憂心擣少年投筆欲邀勲西入長安謁聖君<lb/>
公車不獻長楊賦都邑先傳喻蜀文朱門先達如疇昔<lb/>
留驩得接夔龍席鳴環振珮聲鏘鏘瓊筵寳幄樂未央<lb/>
暫同良夜醉鸚鵡期共清朝儀鳯凰輝光草木俱生色<lb/>
假使白頭還可黑意氣如山不易傾立談元可取功名<lb/>
<pb n="KR4e0206_WYG_003-6b"/>
借筋畫成扶漢鼎箭頭書去破聊城居間然諾良無負<lb/>
彊灌能勝一石酒藩車日赴孟公期金錢夜作爰絲壽<lb/>
駿馬花驄白玉鞍濯龍鳴鳯近金鑾英盼自堪回絳灌<lb/>
雄圖非為斬樓蘭得意能将知己酬此心未始羨封侯<lb/>
一言不合拂衣去五陵遊俠還相許鬬雞走狗出長楸<lb/>
安能咄咄書空語自是當時桓茂倫歴落<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎可笑人<lb/>
今日低頭在草莽放歌一曲千山春<lb/>
　　觀舞篇<lb/>
<pb n="KR4e0206_WYG_003-7a"/>
春宵曲宴通蘭房亭亭玉樹生夜光繡幕遮風銀燭定<lb/>
紛紛妓樂俱成行中有燕姬善楚舞當場可以掌中舉<lb/>
翩躚喜曵鮫人綃柔弱纔勝翡翠羽應節依歌不自持<lb/>
疾徐宛轉能擅奇明珠盤裏相錯落驚鴻天外來差池<lb/>
徊翔素腕飛香雪虚空屢頓凌波襪五尺芙渠揺綠波<lb/>
一片輕雲蕩明月顰容慢睇如有情歩揺條脫斷續鳴<lb/>
公子歌謡惟燕燕佳人名字只卿卿舞罷低回整金鳯<lb/>
矜嬌顧影嫌釵重羞稱十五嫁王昌登牆三載曾窺宋<lb/>
<pb n="KR4e0206_WYG_003-7b"/>
漫将長袖拂芳塵自是行雲行雨身怳惚髙唐夢中見<lb/>
敢云平視甄夫人<lb/>
　　聽曲篇<lb/>
綠窓窈窕通明月朱絃奏罷何疏越燕姫艷舞方具陳<lb/>
鄭女清歌相對發玲瓏宛轉遶翠屏梁塵颯颯花㝠㝠<lb/>
師傳翻使驚恊律心妙直欲追秦青已聽泠然振林木<lb/>
復聞餘響流空谷将無哀樂動人心蘇門之嘯秦庭哭<lb/>
當筵但見春融融無限玉樹揺東風周郎欲顧曽無悮<lb/>
<pb n="KR4e0206_WYG_003-8a"/>
延年女弟徒稱工新聲能令舊聲變貫珠不斷危如線<lb/>
偶覺凄清拂黛蛾時為掩抑看團扇畫棟輕雲夜不飛<lb/>
鳯凰肯逐簫聲歸但憐白雪知音少豈是紅妝絶代稀<lb/>
雲鬟零亂歌纔闋東方欲明銀燭滅淳于一石自沉酣<lb/>
不使冠纓座中絶<lb/>
　　醉道士歌題弇山園藏巻<lb/>
列眞之宇太微宮碧桃千樹吹春風相逢盡是餐霞客<lb/>
翩躚長揖壺中公壺中跳入杳無際金臺銀闕非人世<lb/>
<pb n="KR4e0206_WYG_003-8b"/>
玉液涓涓滙作池黄流泯泯傾如注式歌有酒旨且多<lb/>
三三兩兩朱顔酡漫笑眞人能服煉誰知老子亦婆娑<lb/>
髣髴歩虚行復止曲肱聊隠烏皮几背癢欲倩麻姑搔<lb/>
覺來失却王喬履牛飲鯨呼總易醺牽裳濡首亂紛紛<lb/>
拍浮倒蹋瓊科案酩酊那開蕊級文土木形骸恒佇立<lb/>
手持玉笛吹不得平頭奴子力不禁扶攜踉蹡将安適<lb/>
浪遊五岳窮三山聯袂盡是桃花顏絳河迢逓誰相待<lb/>
上元夫人名阿環㑹時不問胡麻飯解酲五斗何足算<lb/>
<pb n="KR4e0206_WYG_003-9a"/>
牽出青牛欲倒騎黄冠欹斜白髪亂此中𤣥妙識者誰<lb/>
仙藥元從麯蘖遺披圖展巻心自醉頽然此軰眞吾師<lb/>
主人謂若幸無負我且斟若以大斗倘畫當年醉歩兵<lb/>
江東張翰應居首<lb/>
　　婁水行訪曹子念作<lb/>
湖頭暫借漁艇子春風吹過碧城趾具區初月挂呉山<lb/>
滄溟紫霓含婁水夜潮忽漲楊柳陂片帆却向桃花駛<lb/>
眠鷗宿鷺驚且鳴棹歌不斷欸乃聲中流聞雞曙星耿<lb/>
<pb n="KR4e0206_WYG_003-9b"/>
落花飛出海上城停橈未入琅琊墅搴裳先過曹丘生<lb/>
蕭齋兀爾枕書卧烏皮一几青氊破問我經時何不來<lb/>
袖中遮莫有七哀大笑吾生太痴絶病腰猶為五斗折<lb/>
屢蹶霜蹄不知止儀也直欲亡其舌丈夫雄心誰則知<lb/>
吁嗟有志無其時公榮未得即濡首匡鼎相逄且解頥<lb/>
放歌一曲情無賴君自芝蘭我蕭艾陳蕃有榻空梁懸<lb/>
解來徐孺眠花前聊伴曹生日擊缶洋洋風雅銜在口<lb/>
綿蠻不作呉儂言喑啞能驅小巫走一斛珠璣錯落明<lb/>
<pb n="KR4e0206_WYG_003-10a"/>
儼然分惠盈五斗吾還怪爾愛獨醒酒人只在弇山亭<lb/>
邇來不飲眞寂寞縱酒無愧天上星借來艇子且教去<lb/>
平原十日須沉㝠<lb/>
　　謝都護歌<lb/>
謝侯少歲學擊劒手綰飛虹腰掣電術精乃去學兵法<lb/>
戰陣鉦鼔靡不合被命造舟永嘉山長鯨道遇手自搏<lb/>
幾欲論功登將壇落落不偶空據鞍閱世榮名何足齒<lb/>
閭巷沉浮聊爾耳短衣射虎姑蘇臺閉户鑄劒干将里<lb/>
<pb n="KR4e0206_WYG_003-10b"/>
買得桃花一疋駒騎來沽酒金閶美世人失意汩汩憂<lb/>
羨君能自沾沾喜為嫌偪促城之舍新開别墅虎丘下<lb/>
窓中亂撲青芙蓉竹樹蕭蕭遶臺榭俠遊酒伴慣住船<lb/>
鬪雞走狗都翩翩春草射麛秋放鸇相逢欲賦子之還<lb/>
座客恒滿能撃鮮人各取醉斗十千雖無銅山擅鑄權<lb/>
囊中不乏子母錢吁嗟燕頷頭未白黄鬚森森尚如㦸<lb/>
江南秉鉞旬宣臣舊是永嘉來往人即今推轂易為力<lb/>
功名轉眼能自新勸君努力報知己匣中毋遣神龍死<lb/>
<pb n="KR4e0206_WYG_003-11a"/>
君不見余也十載傷羽毛身同鷦鷯困蓬蒿提攜拂拭<lb/>
竟誰是哀鳴日夜徒嗷嗷於戲男兒四十不能自附青<lb/>
雲豪尚爾坎坷骯髒沉下僚贈君短歌還自嘲<lb/>
　　短歌行贈王四丈贍美<lb/>
男兒何必紆朱紫但令布素恒如此又何必侈金帛所<lb/>
貴人生在意適琅琊羣從鸞與凰上林太液紛翺翔第<lb/>
四偶然戀桑梓羽毛楚楚口吻香白眉未嘗結青髩未<lb/>
遽霜海燕雙棲遶梁語芙蓉一照滿鏡芳千金鷫鸘裘<lb/>
<pb n="KR4e0206_WYG_003-11b"/>
易觧日醉鸚鵡杯難忘司馬纔遺中人產對人無奈多<lb/>
青眼沙田種秫久不登座客猶誇識信陵平生倜儻無<lb/>
嚅囁沾沾聊自喜任俠余生落魄數數奇十年歸隠南<lb/>
山獵無端痛飲白玉漿有時脫贈蓮花鋏每承然諾肝<lb/>
膽傾豈是論交在眉睫躋彼弇山堂友于花蕚尊爼光<lb/>
再過婁水宅彩衣戲舞娛頭白人見頽然醉花月不識<lb/>
人倫自爾能昭掲人見生平曳紈綺不識窮交可以託<lb/>
妻子谷風再賦友道凉呉儂情逐雲飛揚三秋門前正<lb/>
<pb n="KR4e0206_WYG_003-12a"/>
羅雀一卧肘後生垂楊不有君來破岑寂翟公自署徒<lb/>
慨慷眼中石交竟誰是酒酣撃筑天蒼蒼<lb/>
　　江風行與朱圖山泛樓船作<lb/>
長江萬里吹天風将軍置酒樓船中樓船忽奏軍中樂<lb/>
無乃黯慘蛟龍覺山川出雲歴亂飛疾來掩我白日暉<lb/>
中流洶湧俱辟易人謂如此将無歸将軍自是湖海客<lb/>
神氣自若催挂席浩蕩洪流欲挽回崩奔巨浪能衝逆<lb/>
淵淵徐起回風撾長驅直指扶桑涯蜃氣氤氲辨城闕<lb/>
<pb n="KR4e0206_WYG_003-12b"/>
鯨波蹴浪翻空花分明棲息匡廬下碎瀑飛泉明月夜<lb/>
恍惚窓牖峨眉端雪片紛紛六月寒須臾暝色垂垂黑<lb/>
前隊戈船左右翼咫尺蛟龍欲扣舷夜光那向懷中匿<lb/>
壮圖寂寞何為乎余亦從君撃唾壺老驥能思千里不<lb/>
百萬猶供一擲無人壽河清不可俟富貴不來行樂耳<lb/>
世間多少弱男兒覓人顔色沾沾喜曽憶長江牛渚邊<lb/>
温嶠焚犀夜放船英雄志業莫可測酒酣㧞劒心茫然<lb/>
　　塘上行逢友人顧願作<lb/>
<pb n="KR4e0206_WYG_003-13a"/>
呉宮二月鶯啼亂金閶柳遊子長安歸春風吹鷁首鷁<lb/>
首重重桃李花楓橋塘上故倡家緑水依然遶阡陌青<lb/>
樓忽聽彈琵琶琵琶聲出垂楊裏李延年家髙髻姊自<lb/>
言有客深自藏落魄江東虎頭子拍浮濡首酒池中何<lb/>
為染指阿房美平生痴絶将無同我輩鍾情乃如此相<lb/>
逢不賦子之還對酒髙吟嬌女篇興來不用常杯酌其<lb/>
奈囊空無一錢君不見馬長卿臨卭一往有深情又不<lb/>
見阮仲容鮮卑之婢累騎從嘗聞古人貴達節區區禮<lb/>
<pb n="KR4e0206_WYG_003-13b"/>
豈為我設少年行樂須及時飛花轉眼紛如雪還惜昂<lb/>
藏一丈夫慿陵嘯傲髙陽徒麟閣榮名常在不首陽餓<lb/>
死何為乎<lb/>
　　月下渡淮歌與馬孟李三都尉舟中言懷<lb/>
日落淮水黄月出淮水白水流向東南客行自西北辭<lb/>
家見月兩回圓長路悠悠始一千簿書期㑹如束濕卒<lb/>
史胥徒横索錢槖存無底空所有但見三星恒在罶身<lb/>
世漂零只酒尊凉露凄蟬動髙柳從事諸君盡棄繻金<lb/>
<pb n="KR4e0206_WYG_003-14a"/>
堤赤岸爭先驅吁嗟百萬任狼藉何事囊粟號侏儒吾<lb/>
生一飽了吾願坐看鷦鷯飛不逺馬控龍媒自有人門<lb/>
藏金穴曽無援久擬山中賦考槃何然燕壘巢其端漆<lb/>
園傲吏日偃蹇竹林酣士多摧殘夜深月照蘆洲寂樓<lb/>
船有楫何須擊最喜黄頭善摻撾况邀白幘能吹笛淮<lb/>
隂黯慘生悲風座中杯酌莫教空若過韓侯釣魚渚便<lb/>
為長跪酹英雄<lb/>
　　遊呉山醉歌示越中同遊<lb/>
<pb n="KR4e0206_WYG_003-14b"/>
呉人浪遊越越山舊名呉呉山窈窕如畫圖芙蓉亂撲<lb/>
城之闍雲英不逺紫微省杏花偏近黄公壚解衣貰酒<lb/>
獨感慨還上髙臺聽鷓鴣鷓鴣不為啼春雨似訴呉越<lb/>
興亡語般樂夫差首己濡憂勤勾踐膽能茹偶爾慿陵<lb/>
一跳梁畢竟山丘共首䑕草上同飛望帝魂宮中曽獻<lb/>
捧心女呉山越水春融融呉王越覇歸東風白駒度隙<lb/>
促短景朱花散綵成飄蓬乍來一笑已陳迹茲山千古<lb/>
青無窮即今簫鼔錦城樂但識屏翰皇圖雄吁嗟黄金<lb/>
<pb n="KR4e0206_WYG_003-15a"/>
不買綠酒醉何乃憒憒人世亶不聰<lb/>
　　錢翁歌為磬室山人壽<lb/>
錢翁不是蓬蒿人自稱呉越諸王孫布衣不受緇塵染<lb/>
混俗能将白眼存棲遲陋巷蓬蒿翳抱膝長吟靡年歲<lb/>
家藏萬卷不知貧更倚丹青曽絶世巴江急峽巫山峰<lb/>
漢時古栢秦時松錢翁下筆無數㸃便覺烟雲千萬重<lb/>
長康安道名誰稱世情都無神自勝屨集常憎户外塵<lb/>
蕭然一室如懸磬錢翁不滿五尺長意氣能飛千仞霜<lb/>
<pb n="KR4e0206_WYG_003-15b"/>
等閒不受諸侯幣虚左曽持公子觴吾家都護弄柔翰<lb/>
風流寄興東山畔傍水新開燕子樓臨花髙捲鴛鴦幔<lb/>
愛惜長干劉采春當時西第幾留賓坐中不少嚴夫子<lb/>
幕下常多郭舍人自是錢翁交莫逆春山花月同穿屐<lb/>
如今花落月西沉但見錢翁頭盡白黄公壚下莫經過<lb/>
吹<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>山陽感慨多凄凉若問呉趨第四壁徒存一雀羅<lb/>
翟公門前何所有春風乍上新楊柳百斛金閶緑玉漿<lb/>
沽來且作錢翁壽錢翁七十意何如雲在青天任巻舒<lb/>
<pb n="KR4e0206_WYG_003-16a"/>
他時倘畫通家子丘壑偏宜謝幼輿<lb/>
　　鄭客行寓清郡贈中伯丈<lb/>
仲尼老於行栁下援而止殊無懷土情鄭客乃如此鄭<lb/>
客吾鄉老縫掖不根嫚戲無推擇西遊落魄走邯鄲國<lb/>
有賢王虚左席日留朱邸曳長裾貴幸何須駟馬車但<lb/>
慮才髙忌嚴忌誰言賦不如相如冠纓曽絶感知己錦<lb/>
茵醉吐花靡靡無端壓倒玉堂人只因撰出金樓子内<lb/>
家日給買文錢外舍私為桃葉憐解将交甫明珠佩博<lb/>
<pb n="KR4e0206_WYG_003-16b"/>
得文君綠綺絃秋風客散平原第齊東陋巷蓬蒿翳不<lb/>
無岳牧致苞苴自有州司能擁篲我來猶得稱通家相<lb/>
逢爛醉聽琵琶衛水清霜照明月鷫鸘裘映芙蓉花自<lb/>
言僅免窮愁逼無奈頭無一莖黑縱夢非熊入後車不<lb/>
如安載歸鄉國<lb/>
　　呉姬行為四明沈嘉則買妾賦<lb/>
呉姬二八顔如花翠帷珠箔藏盧家暫許春風吹裙帶<lb/>
未容燕子窺窓紗妝臺纔掩臨窓繡皓腕霜明映羅袖<lb/>
<pb n="KR4e0206_WYG_003-17a"/>
蛾眉效月一痕新柳腰學舞三眠瘦瘦減腰肢似沈郎<lb/>
當年未許嫁王昌不識紅妝堪換馬但知綠綺可求凰<lb/>
遨遊忘草郊居賦江城花縣啼鶯路鸘裘時解茱萸灣<lb/>
畫舸偏經桃葉渡呉閶新水泛雙鴛麗藻文漪錦浪翻<lb/>
毫端幻出花千樹賸得嬌枝解語言含嬌含態情難說<lb/>
為雨為雲夢無歇巫山峽遶曹娥江襄王臺在禹王穴<lb/>
采蓮越女濕綃衣短棹穿花過釣磯瞥見呉姬不相識<lb/>
怳疑洛水神仙歸約開蓮葉隔花語為問館娃宮幾許<lb/>
<pb n="KR4e0206_WYG_003-17b"/>
依依楊柳苧蘿村此是西家捧心處錯落明珠吐鳯釵<lb/>
陸離端錦合歡裁昔時越豔歸呉去今日呉姬入越來<lb/>
甬東山水蓬萊島朱顔緑髩同偕老風流願比賀季眞<lb/>
鏡湖春色年年好<lb/>
　　蘇生行<lb/>
蘇生縱横客寂寞休明世尺寸無所成坐歎流光逝少<lb/>
歲曽為南粤遊尉佗椎髻最難柔軍前長揖無數語遂<lb/>
令面縛閒戈矛歸來牛酒相慰勞上功幕府寝不報翻<lb/>
<pb n="KR4e0206_WYG_003-18a"/>
然結客少年塲五陵豪傑親除掃解裝猶剩千黄金徧<lb/>
置鴛衾與鳯簮好将陸賈平生槖結得徐娘既老心春<lb/>
明門外花如綺羽林緹騎佻佻子相逢大快共樗蒲絶<lb/>
叫狂呼盧與雉百萬常輸囊屢捐凄然擊筑夜無眠荆<lb/>
卿逺去漸離老孤劒寒風易水邊東歸骯髒身何寄數<lb/>
椽如綫鄰蕭寺短衣彈雀逐羣兒長鑱采藥遺仙吏看<lb/>
君體骨良不恒面如紫石何稜稜誰言山澤常如此忽<lb/>
有風雲或可乘男兒七尺須奇節黑貂何必愁鶉結隂<lb/>
<pb n="KR4e0206_WYG_003-18b"/>
符一匣在牀頭莫使靈文久磨滅<lb/>
　　短歌與一二僚佐登城樓作<lb/>
呉鈎鏽澁不能鳴匣中隠隠青苔生髙天九月霜華白<lb/>
草木黄落夫差城夫差城中誰作苦摧眉折腰在行伍<lb/>
父書徒讀亦何為投筆十年無比數藏活曽棲廣柳車<lb/>
沉酣屢讁西曹簿男兒骯髒安足歎世上紛紛鼠變虎<lb/>
衛青亦是主家奴須臾功成享茅土出無知己仕無媒<lb/>
不如将身隠屠沽丈夫空自羨雄飛今日登臨對落暉<lb/>
<pb n="KR4e0206_WYG_003-19a"/>
滿目山川非異國仲宣何事淚沾衣<lb/>
　　謝都護游山歌<lb/>
謝家雅有東山興朅來許我才情勝少年有事弋與漁<lb/>
垂老無心負且乘春風滿地吹接䍦青山綠酒堪忘飢<lb/>
雙艇移來疾於騎五湖便是髙陽池林中排調日酣暢<lb/>
三春共蠟屐幾兩自是狂奴去復來至今痴叔猶無恙<lb/>
呉王臺館久棘荆山丘尚被呉王名雲興雨散竟何託<lb/>
雄飛雌伏徒營營君能於此了無累黄公壚下頽然醉<lb/>
<pb n="KR4e0206_WYG_003-19b"/>
邇來喜怒誰得知褰帷且問如花妓<lb/>
　　燕京夜雪篇<lb/>
北風吹沙日無光北門寂歴鳴枯桑須臾暮雪飛陋巷<lb/>
蓬扉不開卧欲僵西鄰客子忽排闥蒼頭蹇步持壺觴<lb/>
怳如層氷甫挾纊又似幽谷回春陽何暇秦篝與齊縷<lb/>
不去彈棊共格五鄉語綿蠻自少文行酒崢嶸能用武<lb/>
因憶邊城雪作山崎嶇萬里玉門關氷連瀚海懸軍入<lb/>
凍斷交河探騎還以身許國寧憚死安顧裂膚仍墮指<lb/>
<pb n="KR4e0206_WYG_003-20a"/>
今夜相逢杯酒間何如此輩沙塲裏<lb/>
　　行行且游獵丁丑九月作<lb/>
少歲從軍出武威兜鍪日耀生光輝沙塲大小七十戰<lb/>
數奇歸揜南山扉南山近有白額虎㑹須煩我大黄弩<lb/>
朝來結束過藍田馬如游龍轡如組入林黯慘路不平<lb/>
披開荆枳飛鳥驚亂石崔嵬壘如屋咆哮萬壑隂風生<lb/>
顧盼慿陵了無覺應弦即倒何須搏男兒本意重生擒<lb/>
飛而食肉良不惡甲賣弓藏一十年偶因射獵淚澘然<lb/>
<pb n="KR4e0206_WYG_003-20b"/>
捫虱若談當世務白額豈在南山前頭足於今變冠履<lb/>
取民脂膏充簠簋假彼繡斧得横行縛取貪殘猛虎獻<lb/>
天子<lb/>
　　隠者詞焦山寄客<lb/>
伯成耦耕耕且鋤務光避世世情無古來隠者不以帝<lb/>
王易何况區區趙孟三公乎山人頽唐隠者姿蕭蕭肅<lb/>
肅孤松枝紫芝黄鶴久不作清風朗月恒相思相思不<lb/>
可見逺隔江之湄不寄投湘賦唯吟招隠詩碧桃開徧<lb/>
<pb n="KR4e0206_WYG_003-21a"/>
綠水洲山人猶在人間游富春磯閒海鷗下鹿門山空<lb/>
猿鶴愁諸侯筐篚不足貴天子安車何必求但須寂寂<lb/>
山之丘明月為侶雲為儔庶幾不愧乎隠者流<lb/>
　　山人勸酒<lb/>
灼灼桃花濯濯楊柳溪山窈窕溪水流武陵人家猶在<lb/>
不柴門不閉春風輕山人衣上春雲厚相逢莫使青松<lb/>
疑世間盡用黄金壽原嘗春陵千載人嵇阮山劉一杯<lb/>
酒賤亦不足凌貴亦不足慿雪山有時燠温泉或可氷<lb/>
<pb n="KR4e0206_WYG_003-21b"/>
髙岸為谷深谷為陵詩人豈欺我倚伏多相仍山人勸<lb/>
我酒旨酒清如澠漢家功業在天上吹簫屠狗之軰坎<lb/>
坷歴落來攀登<lb/>
　　還山吟<lb/>
還山吟桂花松子秋雲深山人還山抱孤琴空山猿鶴<lb/>
來相尋披裘何必登遥岑逺公自有東西林東西山色<lb/>
看皆美一入林中可以止土木形骸無所擬悠悠忽忽<lb/>
恒如此再歌還山吟朱顔俄受白髮侵還山欲俟買山<lb/>
<pb n="KR4e0206_WYG_003-22a"/>
金無金終負還山心一瓢一錫且隨意許由巢父百世<lb/>
之上為知音<lb/>
　　柳花歌金陵送客<lb/>
呉宮濯濯春楊柳柬風吹花滿渡口揺烟拂水總無關<lb/>
綴雪沾霜竟何有滄浪漫使搴人衣武陵亂約桃花歸<lb/>
自是青春留不住非因黄鳥蹴能飛芳草晴絲引江渚<lb/>
飄揚千里同君去逺游誰遣遲蕭郎風流展轉思張緒<lb/>
建業青山繞大堤女郎團扇撲髙低往來不見臨春閣<lb/>
<pb n="KR4e0206_WYG_003-22b"/>
且入長干送馬蹄<lb/>
　　草閣謡戊寅夏志感<lb/>
子雲草閣無數椽風雨不蔽何蕭然常抱明月巢其端<lb/>
歸鴻鳴鳯同翩躚何物黄狐㸑下遊雄飛雌伏将焉求<lb/>
狡焉日欲穿我屋何不爾思正舊丘長謡送爾歸吾自<lb/>
掩吾扉庭梧日徙倚山桂生芳菲<lb/>
　　黄河客舍歌<lb/>
杖策渡河來止舍河堤下衰柳當其門荒薺生在瓦中<lb/>
<pb n="KR4e0206_WYG_003-23a"/>
有少婦能具餐舊𥜗掩骭餘雙鴛剉草飼我櫪上馬牽<lb/>
藤挂我腰下鞬客舍金錢眞自惜那堪一粲壚頭言<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0206_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻三<lb/>
</p>
<p>
</p>
  </div>
<div>
<head>伐檀齋集巻四</head> <lb/>
    <p>
<pb n="KR4e0206_WYG_004-1a"/>
欽定四庫全書<lb/>
　伐檀齋集巻四<lb/>
　　　　　　　　　　　　明　張元凱　撰<lb/>
　七言古詩<lb/>
　　憶閩中舊遊<hi>有序</hi>
　　　<hi>丙辰歲不肖甫弱冠先昭毅携之薄宦鄖中鄖楚地連秦蜀山谷崔嵬幕閫岑寂不耐操觚頗</hi>
　　　<hi>事俠游與二三年少擊鮮射飛斗酒慰勞煦煦樂也戊午嵗昭毅量移閩海海正揚波戈船下</hi>
　　　<hi>瀨羽檄紛紜歴三時而始戢閩多佳山水珍草木得以徧遊恣采惟日不及庚申歲昭毅乃抱</hi>
<pb n="KR4e0206_WYG_004-1b"/>
　　　<hi>采薪而解閫矣歸甫七年不幸捐館重以予之落魄無成不堪日夕憂也不肖尚能履后土而</hi>
　　　<hi>戴皇天哉有靦不死荏苒十年㝠頑如瞽載蹈奇禍髩毛半秃肝膽盡灰假使昭毅生存何忍</hi>
　　　<hi>見之捫心酸鼻所謂泣盡而繼之以血者也爰動悽吟為憶舊遊詩</hi>
憶昔海波乍飛揚長鯨吐霧白日黄家君作鎮閩之疆<lb/>
手提三尺擒其王幕中盡舉萬年觴鐃歌凱曲何鏗鏘<lb/>
從軍未許稱王粲草檄無煩借孔璋曰余小子不好武<lb/>
當筵漫學賦鸚鵡細栁營前羽㦸閒芙蓉幔裏蛾眉嫵<lb/>
玉勒驕嘶踏落花銀筝緩調鳴朱户枚臯詼笑類俳優<lb/>
<pb n="KR4e0206_WYG_004-2a"/>
束晳嫚戲能消愁鬬雞蹴踘沉里巷射麋罝兎空山丘<lb/>
喜為豪士岸白幘曾見胞人傅緑韝貴遊造請刺磨滅<lb/>
博徒之軰聊延結大道相逢脫佩鈎交歡豈必歸金埒<lb/>
青州從事玉液香紅綃荔子氷肌潔壚頭且醉鄭櫻桃<lb/>
一曲新聲夜月髙懷中自有明珠賣座客何須綠綺挑<lb/>
少年行樂常如此寧知花謝秋風起拂衣長揖武夷君<lb/>
扁舟直指呉江水歸來寂寞夫差城年華屢傍五柳更<lb/>
蓼莪再讀涕泗盈於今白髮有幾莖懷讒抱譖日不平<lb/>
<pb n="KR4e0206_WYG_004-2b"/>
我思舊遊歌且行匣中夜夜雙龍鳴猶堪報國圖崢嶸<lb/>
　　春日遊金陵牛首山寺漫擬龍門應制之作<lb/>
萬柳暗馳道飛花度宫闕匹馬碧城隈曉向長干發長<lb/>
干髣髴漢長楊玉露金莖滿路香仙人髙觀分鳷鵲帝<lb/>
子靈臺集鳯凰别有雙峰霄漢外空翠飛來撲衣帶鳥<lb/>
道孤懸出梵林松濤十里藏天籟層巖嘉樹欎菁葱疊<lb/>
嶂流霞一萬重琳宮嵌入雲中壁繡閣徊翔木末峰丹<lb/>
青丘壑圖難盡綺錯山川望不窮瑞氣祥光藹畿甸周<lb/>
<pb n="KR4e0206_WYG_004-3a"/>
京漢苑氤氲見鳴鳯樓臺散若星鑿龍池水澄如練鷲<lb/>
嶺朱幡俯太清鴈堂紺宇千花盈明月玲瓏菡蓞塔青<lb/>
山窈窕芙蓉城明月青山恒若此金仙繡佛同終始龍<lb/>
藏岧嶤七寳臺麒麟鸚鵡獻花來纖埃除埽空門浄日<lb/>
月照耀中天開霓旌披拂雲旗展萬乘輝煌曽駐輦金<lb/>
陵定鼎卜千年虎踞龍蟠此後先五嶽區中誰王氣三<lb/>
山海底孰神仙秖遏北平戎似雨故遺白下草如烟明<lb/>
時未效巻阿頌在野聊成擥勝篇<lb/>
<pb n="KR4e0206_WYG_004-3b"/>
　　京口桃李園作時戊寅春趙敬甫鄔汝翼陳永年<lb/>
　　　同遊<lb/>
三月弭帆京口渡大堤十里垂楊䕶故人行樂桃李園<lb/>
恰有花開一萬樹爛漫常生五色霞氤氲散作晴空霧<lb/>
赤城忽擁錦江流朱方即是瓊臺路遊子來回總是迷<lb/>
佳人採摘還相妒拾翠尋芳樂未休相逢且作少年遊<lb/>
鬬雞走狗花前隊穠李夭桃樹底謳莫将螓首疑閎孺<lb/>
更傍蛾眉認莫愁團扇撲時粉蝶亂<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船飛處紅英浮<lb/>
<pb n="KR4e0206_WYG_004-4a"/>
沉酣聊且眠金谷潦倒那堪控紫騮但恐芳菲易銷歇<lb/>
長江寂寂流明月黄金縱有南山髙難買春花秋更發<lb/>
片片飛花踏作泥隂隂桃李自成蹊開時不盡一杯酒<lb/>
孤負枝頭黄鳥啼<lb/>
　　申太史招飲邸第席上漫呈<lb/>
八月凉秋動城闕朔方候鴈催羣發防秋羽騎夜授衣<lb/>
破賊将軍朝秉鉞無能輦下請長纓投筆書生志未成<lb/>
黑貂久作長安客青苑誰深故苑情玉堂學士伊周侶<lb/>
<pb n="KR4e0206_WYG_004-4b"/>
退朝為我設雞黍相對惟多桑梓言不作金華殿中語<lb/>
幸覩熈朝日月新欣逢河嶽又生申掃門豈是通私謁<lb/>
推轂偏能問故人慚余射不能穿札束髮空教慕奇節<lb/>
歸卧南山一十春馬無羈勒車無轄我軰何須尺寸功<lb/>
但令公等致時雍願言王者稱無外肅慎呼韓作附庸<lb/>
　　春日宴弇山園呈琅琊長公<lb/>
長公天下士子房安石差相似弇園美無伍方丈蓬萊<lb/>
堪比數珠簾翬閣白雲中蒼峽魚梁綠水通髙張雲錦<lb/>
<pb n="KR4e0206_WYG_004-5a"/>
耀日月披拂玉樹吹春風巖藏洞複忽欲暝花撲飛泉<lb/>
路不定蕭瑟峥泓不可言長吟清嘯蛟龍聽一望烟霞<lb/>
草木深且耽丘壑不為霖𤣥亭寂寂無絲竹自有泠然<lb/>
山水音春宵花月歡為劇入林酣暢仍浮白相看盡是<lb/>
飲中仙何必平泉醒酒石慚余落魄久懸鶉自是<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>崎<lb/>
可笑人葛彊頭白無推擇常伴清遊石季倫終使揶揄<lb/>
滿人口青蠅白璧亦何有不能廢我嘯與歌熟讀離騷<lb/>
痛飲酒古來出處随乎時赤松之遊良可師雖然得意<lb/>
<pb n="KR4e0206_WYG_004-5b"/>
東山卧無奈蒼生有所思丈夫磊砢無多嘅要使身名<lb/>
俱受泰弇園歲月一杯中長公心事㝠鴻外<lb/>
　　飲大司成姜公園池席上敬呈<lb/>
姜公言行為世軌好似東京李元禮升堂便比登龍門<lb/>
暫與同舟以仙擬一出曽為帝者師門如市兮心如水<lb/>
吁嗟古道人莫容意色蕭然可以止為園築室江之干<lb/>
移得青山滿綠湍五株初種彭澤柳九畹先滋湘水蘭<lb/>
披襟坐對秋月朗更看寳樹明虚幌碧池隠有鳯凰毛<lb/>
<pb n="KR4e0206_WYG_004-6a"/>
青雲已著鵷雛想草木禽魚亦有文石渠金馬夢氤氲<lb/>
常揺白羽團如月不著朱衣爛若雲考槃在澗聊暫寄<lb/>
矢心欲攬清時轡何來海内忘年交孔公座上禰生醉<lb/>
知君自是名教人桀溺何須笑問津汲黯尚為前日戇<lb/>
馬卿猶是舊時貧蒼生欲奪丘園志白髮能强負荷身<lb/>
相逢不盡漂零歎對我常将青眼顰<lb/>
　　呉興潘中丞上蔡張參伯小集草堂漫成長句<lb/>
杏花開滿夫差城城頭初月纖纖明春風幸不棄巖穴<lb/>
<pb n="KR4e0206_WYG_004-6b"/>
蓬蒿亦自來簪纓謝公暫著東山屐歩兵本是江東客<lb/>
一斛葡萄髩未星千里蓴羮盌浮碧蕭蕭瑟瑟無歌鐘<lb/>
清音忽起庭下松楚雲生棟帷菡蓞呉山供客餐芙蓉<lb/>
白駒空谷誰繼響鳴鶴九臯聲朗朗風標不似世中人<lb/>
霞舉猶為天際想知君自是夔龍賔何事江湖欲問津<lb/>
為霖為雨若有待一丘一壑非其倫愧我青袍久零落<lb/>
草堂燈火同驩謔别去依然三徑荒不堪罝兎堪羅雀<lb/>
　　春日住堯峰山寺示瑞上人<lb/>
<pb n="KR4e0206_WYG_004-7a"/>
誰謂東南山不高堯峰之嶺何岧嶤等閒鸛雀飛不過<lb/>
無數蛇龍卧自驕㝠㝠蒼靄雲樹亂風雷常走山之半<lb/>
黯慘巖扉晝不開欹斜石磴危疑斷慿陵眺矚欝嵯峨<lb/>
一起一伏山如波逶迤盡逐五湖去琉璃盌内盛青螺<lb/>
振衣千仞寂不語<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然長嘯應孤嶼黄鶴仙人招不來<lb/>
扁舟范蠡從茲去落落乾坤何不容呉水呉山幾萬重<lb/>
此身不啻如一蟻安能跼蹐悲途窮頭顱猶黑舌猶在<lb/>
猶堪一日三千鍾生兒寧盡如仲謀馬上何須羨廼公<lb/>
<pb n="KR4e0206_WYG_004-7b"/>
英雄事業流水盡五陵荒草秋風緊世界浮生大夢中<lb/>
空華倐忽看朝槿逺公近借青蓮室猿猱麛鹿同招隠<lb/>
閉門滿地白雲流風吹松花墮金粉<lb/>
　　閒助甫參伯近有西秦之命喜而賦詩寄之<lb/>
海岱烟雲開仰見日月朗頗有高世心悠然發逺想明<lb/>
珠成霓玉成虹不見蕭敷與艾叢乍聞初拜凉州牧乃<lb/>
是河南張長公向來不與人間事消息傳來喜不寐屹<lb/>
然獨立有長城何必秦關重百二丈夫高抱樂長征瀚<lb/>
<pb n="KR4e0206_WYG_004-8a"/>
海天山渺去旌䢶連大漠風雷色疏勒飛泉金石聲坐<lb/>
鎮清風生朔野三軍盡愛寛裘者自是中朝山巨源一<lb/>
麾出守看平蕃檄書不借陳琳草遊俠毋煩劇孟言獨<lb/>
據羌牀圍細柳朅來殊勝東山不黄石相逢知我心蒼<lb/>
生有待何能負昔時邂逅婁水邊琅琊甲第青雲連讀<lb/>
君新詩如入峽絶壁騰波天倒懸我馬𤣥黄飢且饉何<lb/>
期一見稱神駿價覓千金市與人主非伯樂誰能信由<lb/>
是蹉跎一十春蕭蕭雙髩半如銀君今新得酒泉郡應<lb/>
<pb n="KR4e0206_WYG_004-8b"/>
念東呉舊酒人<lb/>
　　喬觀察允徳歲暮過訪草堂連榻旬日漫成長句<lb/>
　　　為别<lb/>
西風巻黄葉堆壓門之屏霜薄身上衣氷厚㸑下井偶<lb/>
有足音響空谷枯桑驚散飢烏影君為岳牧久專城朱<lb/>
衣爛漫黄金横何事蕭然却車騎獨披鶴氅尋柴荆逍<lb/>
遥不減漆園吏慰藉偏存甕牖生幸有新醅共君醑尚<lb/>
留木榻同爰處欲說荒齋如此寒偶被風吹不能語陳<lb/>
<pb n="KR4e0206_WYG_004-9a"/>
家糠覈聊自肥范叔綈袍竟誰與疇昔轉輸駕樓船兩<lb/>
年在君繡斧前汗血願為伯樂用心膽欲向干将懸不<lb/>
遣青蠅将玉毁無奈薏苡如珠圓一歌雀角穿我屋再<lb/>
歌黄鳥食我粟淮市曽為胯下行㶚陵屢止亭中宿莫<lb/>
将時命强干秦吁嗟道路難於蜀羨君官爵良不卑經<lb/>
綸獻納弩力為握手何當國士遇拊髀誰動明王思酒<lb/>
酣别去淚如雨生平敢負喬公知<lb/>
　　弇山園逢沈嘉則席上見贈漫賦長句為答用紀<lb/>
<pb n="KR4e0206_WYG_004-9b"/>
　　　茲㑹之盛<lb/>
西園彚才彥主人陳思王式燕芙蓉池言解翡翠裳坐<lb/>
臨秋水弄皎月澄觴飛盖生明光遂令花蕚寄緗素髣<lb/>
髴簫管遺琳琅後來盛事誰則同弇園開在婁水東賓<lb/>
主曹劉日方駕羽翼風雅何冲融何來四明有狂客亦<lb/>
與七子相爭雄蕭然入林共把臂便覺松下生清風杯<lb/>
酒相逢即定交袖中投我以瓊瑶漫試千言在倚馬獨<lb/>
工五字能射鵰山雲怳披鷫鸘錦池水忽漲桃花潮座<lb/>
<pb n="KR4e0206_WYG_004-10a"/>
有玉山多自欹况復錯落飛金巵高柯驚動靈鵲起長<lb/>
川澹蕩天河移後人艶說今日㑹却如今視西園時<lb/>
　　横塘逢錢功甫同泛湖上功甫作歌為贈率爾酬<lb/>
　　　之<lb/>
横塘十里青山轉太湖秋水明如練菱歌纔起眠鷗驚<lb/>
蘋花盡落遊魚見蘭葉浮來五兩輕葡萄一斛偏能盈<lb/>
縮項槎頭銀片濶巨螯盤裏珊瑚横船窓亂撲芙蓉緑<lb/>
鸕鶿杓泛清於玉一歌杜甫渼陂行再歌李白烏棲曲<lb/>
<pb n="KR4e0206_WYG_004-10b"/>
臨流擊楫烟雲開欲傾李杜平生懷相逢齪齪莫可語<lb/>
眼中唯見錢生來錢生謂我才情麗鷫鸘裘上春霞曳<lb/>
何為執㦸風塵中折腰十載青衫敝子言亹亹眞慨慷<lb/>
丈夫無淚沾衣裳湖波萬頃峰七十與子携手同翺翔<lb/>
楞伽精舍翠微裏松篁遶屋花盈几支郎却喜許詢至<lb/>
旋開香積醍醐美夕陽明滅水上飛千山盡紫光濕衣<lb/>
空門曠寂且髙卧城郭偪促毋庸歸君不見初月一痕<lb/>
五湖渺館娃鏡裏蛾眉巧又不見呉山落木秋風急越<lb/>
<pb n="KR4e0206_WYG_004-11a"/>
來溪上戈船入僣王圖霸倐一時故宮荒寝千年思黍<lb/>
離麛鹿宛然在夫差勾踐争何為子懷和璧徒美好我<lb/>
非石人不耐老歌鳯狂言秖自嗤雕蟲小技安足道但<lb/>
須日飲三千鍾頽然醉倒萬事空醒來孤嶺發長嘯一<lb/>
聲驚落天髙鴻<lb/>
　　陽山顧生願甫贈我長歌頗過推與乃述懷志答<lb/>
男兒七尺期自愛要令姓字千秋在不然草木與同腐<lb/>
富貴紛華何足數吾家驃騎從文皇賞延帶礪山河長<lb/>
<pb n="KR4e0206_WYG_004-11b"/>
誰知後世賤介胄蟲沙猿鶴無低昂吾生久拚棄五斗<lb/>
無奈嗷嗷啼八口身沾寸禄為人役手持破斧門挂席<lb/>
逐隊隨行公府間緇塵赤汗難為顔借人瘦馬風吹倒<lb/>
傳家舊芾屋漏殷首如飛蓬色如土傍人猶妒蛾眉嫵<lb/>
以兹貝錦耀空幻屏居寂寂南山澗隂符在匣羞與傳<lb/>
父書賸有毛萇編皎月流輝照白雪飛泉疏越鳴朱絃<lb/>
雖然踉蹡人間棄但言風雅心如醉乍來破産聊自放<lb/>
青山嘯傲常無恙江東復生顧虎頭自云痴絶無所求<lb/>
<pb n="KR4e0206_WYG_004-12a"/>
徙倚滄浪賡孺子拍浮緑酒歌張侯貧交廿載眞爾汝<lb/>
何事長歌太稱許謂我斯名堪不朽敝帚千金良可醜<lb/>
吁嗟髪短心則長敦詩説禮聊自藏攀援今人身徒瘁<lb/>
尚論古人口亦香君不見揚家子雲老執㦸至今𤣥草<lb/>
光生白又不見湘纍沉浮在魚腹世間離騷比珠玉毋<lb/>
論鶡士與波臣日月文章萬古新即今青髩不弩力輾<lb/>
轉白髪來侵人<lb/>
　　寄宿田家偶述<lb/>
<pb n="KR4e0206_WYG_004-12b"/>
西原夕照生平陸東臯隂隂返樵牧夜行恐有醉尉呵<lb/>
驅車且入田家宿田家老翁開柴門擁篲不解犢鼻褌<lb/>
青山偏近新茅屋緑酒那嫌舊瓦盆㸑下一婦亦華髮<lb/>
豆萁亂束烹枯鱖團圞野坐不燃藜短簷之下多明月<lb/>
自言門户無壮丁數畆山田久不登近歲徵科猛於虎<lb/>
幾年蓄積消如氷閨中有女年十四求鬻豪家氣勞顇<lb/>
蛾眉換得金錢歸掌中空有明珠淚不記豪家誰姓名<lb/>
此兒歌舞便教成婉媚自能當主愛光華漫許傾人城<lb/>
<pb n="KR4e0206_WYG_004-13a"/>
前年寄采宜男草曽遣蒼頭向吾道此中粱肉厭丘坻<lb/>
忍令葵藿常不飽雖然兒女情自偏不如聊且耕吾田<lb/>
以色事人豈常好人間富貴浮雲然聞之長嘯斟大斗<lb/>
仰見明河落髙柳相逢良夜一論心别去青溪重回首<lb/>
　　送蒋邦士守備江藩<lb/>
君不見淮隂侯綘灌為伍恒自羞又不見灌将軍武安<lb/>
怠驁若㒺聞男兒七尺不易生要令千載知其名吾今<lb/>
困處蓬蒿室寸心烱烱無人識東鄰少年何瑣尾西家<lb/>
<pb n="KR4e0206_WYG_004-13b"/>
老子生兒齒潦倒生平那可論區區唯有蒋侯耳蒋侯<lb/>
能誦孫呉篇猿臂善開五石弦從來未肯畏强禦片言<lb/>
可以服文吏畢竟二千石不攬衛尉權能作呉軍氣終<lb/>
令趙璧全遂爾聲名滿人口量移逺駐江之右江頭送<lb/>
别試雕弓楊葉穿來當折柳西風吹落滿地霜晨驅匹<lb/>
馬上河梁寶刀脫贈泣數行英雄事業誰能當壮心寂<lb/>
寞何為乎送君慷慨歌烏烏<lb/>
　　送謝芝玉轉餉北上<lb/>
<pb n="KR4e0206_WYG_004-14a"/>
謝侯年來半白頭何為又作燕京遊張生久乏資身策<lb/>
厭向人間送行客氷滿關河雪滿山持觴欲飲風吹寒<lb/>
貂裘攬挈慘無語歎息離人行路難年光寂寂流如電<lb/>
愈見江河成世變君在行間三十年由來吾軰人人賤<lb/>
丈夫所志在雄飛安能雌伏情依依周王大發鉅橋粟<lb/>
伯夷甘守空山薇人各自有志士也難再辱縱謂時乎<lb/>
肯復來安能長受人羈束南山之趾北山頭白雲片片<lb/>
還相留即看明世無眞隠何事秦時有故侯願君不負<lb/>
<pb n="KR4e0206_WYG_004-14b"/>
青山約且執牙籌算行槖黄金留作買山資莫向長安<lb/>
乞官爵吾先躡屩深山中君歸定訪山人蹤看君白髮<lb/>
增幾許撫掌大笑滄溟空<lb/>
　　堯峰山清暉軒落成送楞伽寺𢎞上人歸隠且見<lb/>
　　　余志<lb/>
堯峰古刹連翠微黄茅盖殿白板扉鳥窠蟒窟僧住少<lb/>
秖餘山水含清暉楞伽山中大弟子偶來飛錫披荆枳<lb/>
石頭路滑雪紛紛却遇龎家老居士相期巖下種青蓮<lb/>
<pb n="KR4e0206_WYG_004-15a"/>
懶乞人間造業錢無金布地不著想有珠繫衣且自捐<lb/>
一袈裟地無十笏綿蕞草構為禪室松麈蒲團日日閒<lb/>
黄花翠竹纖纖出本來無住亦無生究竟何能識浄因<lb/>
且将清澈寶雲井作供燈光華鬘身澗底流泉鳴不止<lb/>
峰頭朗月恒如此蝴蝶浮生夢已醒蓮花事業心如水<lb/>
般若慈航咫尺間菩提髙樹豈難攀願留白足常為伴<lb/>
未許黄梅便出山<lb/>
　　客舍答顧願甫<lb/>
<pb n="KR4e0206_WYG_004-15b"/>
燕京八月青霜飛秦庭客子悲無衣千里故人一書札<lb/>
問我式微何不歸馳驅失路汗無血縱横計盡徒存舌<lb/>
三秋雨散金錯囊十年苔繡芙蓉鐵但願鎩羽歸故山<lb/>
将雛栖息藩籬間仰看吾國有大鳥飛鳴有意驚人寰<lb/>
　　初春與客即事<lb/>
霏微細雨生湖濱門前柳色朝朝新芳草能留逺游客<lb/>
黄鸝似報江南春杏子花開好顔色施朱著粉誰為飾<lb/>
嫣然疑是東家妹乍來窺我墻頭立似與東風舊有情<lb/>
<pb n="KR4e0206_WYG_004-16a"/>
相逢沽酒闔閭城婆娑且就壚頭醉慷慨誰論世上名<lb/>
　　喜謝侯相過<lb/>
夫差城中車與馬揚揚誰識衡門下安石能來問許詢<lb/>
相逢絶少元規塵直鈎共把滄浪釣開口且向青天嘯<lb/>
東鄰杏花方嫣然柳條纔可勝春烟牀頭禄米儲一斛<lb/>
換酒堪直三千錢<lb/>
　　寒食限韻作<lb/>
闔閭風土不禁火緑水城邊碧油舸屢逢蹴踘踏花茵<lb/>
<pb n="KR4e0206_WYG_004-16b"/>
時見鞦韆亂雲朶金蓮㸃㸃歩底生鴛鴦彩彩纒頭軃<lb/>
越女曽為呉館娃周郎只合留江左前溪桃樹隔垂楊<lb/>
髣髴紅妝隠青𤨏<lb/>
　　楓橋與送者别<lb/>
楓橋秋水緑無涯楓葉滿樹紅於花萬里之行纔十里<lb/>
闔閭城頭尚堪指遊子尊前淚濕衣離心已逐片帆飛<lb/>
酒酣不識身為客意欲元同送者歸<lb/>
　　揚州春眺即事<lb/>
<pb n="KR4e0206_WYG_004-17a"/>
紫萸村邊揚子灣黄公壚頭使者關舟楫逺通淮北水<lb/>
樓臺近見江南山髙岡百尺臨官渡浮烟不盡斜陽暮<lb/>
前朝楊柳幾株存寒鴉飛盡蕪城路<lb/>
　　客堂秋夕<lb/>
髙梧百尺入雲凉清水一池生月光秋夜初長客不寐<lb/>
坐聽砧聲思故鄉明河輾轉天欲曙寒螀唧唧猶自語<lb/>
挈衣起寫故鄉書明日關河鴈南去<lb/>
　　新豐主人<lb/>
<pb n="KR4e0206_WYG_004-17b"/>
新豐主人邯鄲婦依然賣酒三河口芬芳芍藥氣如蘭<lb/>
㶑灔葡萄緑於柳東風日日飛輕塵遊子年年只問津<lb/>
遲廻立馬門前客曽是壚頭醉臥人<lb/>
　<lb/>
　<lb/>
　<lb/>
　<lb/>
　伐檀齋集巻四<lb/>
</p>
<p>
</p>
  </div>
<div>
<head>伐檀齋集巻五</head> <lb/>
    <p>
<pb n="KR4e0206_WYG_005-1a"/>
欽定四庫全書<lb/>
　伐檀齋集巻五<lb/>
　　　　　　　　　　　　明　張元凱　撰<lb/>
　五言律詩<lb/>
　　郊祀伏覩駕出二首<lb/>
馳道千官集緹城百帳分天行清蹕雨山出䕶宫雲輦<lb/>
轂龍眞見旌麾鳳有文此中驂乘者應是霍將軍<lb/>
上帝歆元祀南郊啓閟宫幸逢堯麗日仰見舜重瞳仙<lb/>
<pb n="KR4e0206_WYG_005-1b"/>
樂聞難盡霓旌望不窮材官多侍從偏我隱牆東<lb/>
　　春日游西苑二首<lb/>
宣室臨西苑靈臺對籍田宫鶯迷緑雨廐馬飲清川柳<lb/>
引金堤直松含玉殿圓先皇受釐處寂寞鎖春烟<lb/>
禁雲流不盡苑樹碧叢叢水淺鴛鴦島花深翡翠宫引<lb/>
泉珠錯落疊石玉玲瓏莫認桃源路銀河豈易通<lb/>
　　部餉至京引見皇極門時戊辰九月五日二首<lb/>
玉几星垂拱金門旭始開夔龍端簡侍揚馬執經來靈<lb/>
<pb n="KR4e0206_WYG_005-2a"/>
曜瞻難定神飇矚易廻進呈鹽鐵論付與度支裁<lb/>
雲日散髙秋鐘鳴五鳳樓面君今日喜在野十年憂下<lb/>
走慚簪紱前驅媿蒯緱無能馴鹿性終爾怯螭頭<lb/>
　　引見賜宴恭紀二首<lb/>
天語傳聞近山呼引拜遐鴻臚跽承㫖光禄立開衙白<lb/>
粲分階玉黄流借殿霞徹歸成獨享此際益思家<lb/>
重漕明主意既醉遠臣心席避彤庭日筵依松樹隂大<lb/>
官多且㫖小史酌還斟世食天朝粟銜㤙豈自今<lb/>
<pb n="KR4e0206_WYG_005-2b"/>
　　長安春望二首<lb/>
鶯花鳴鳳曉鐘鼓濯龍開湛露仙人掌晴雲日觀臺河<lb/>
將銀漢去山向玉宸來輦下陽春曲能容騎尉裁<lb/>
太和盈宇宙爛漫徧光華美麗都人綺芳菲輦道沙紫<lb/>
騮銜禁草黄鳥卧宫花一望千重殿常生五色霞<lb/>
　　長安街伏覩莊皇帝梓宫歸山陵二首<lb/>
虎賁趨上將龍馭從羣仙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幕靈芝蓋祠壇瑞玉筵進<lb/>
賢冠未毁斬佞劒猶懸帝子真純孝沖年淚似泉<lb/>
<pb n="KR4e0206_WYG_005-3a"/>
薤露盈馳道臣民候輓齊山河俄改色草樹盡含淒象<lb/>
衞過金馬芻靈出碧雞有髯攀不及悵望鼎湖西<lb/>
　　朝皇極殿頒萬厯改元厯時壬申十月朔二首<lb/>
鳳凰栖沼上鳷鵲朗雲中周室方全盛成王在㓜冲休<lb/>
徵方出洛天壽盡呼嵩卜厯元無算編年萬未窮<lb/>
湛露收青漢雲韶出紫宸頒來一統厯散去萬家春宣<lb/>
室重禧肇明堂受命新世臣唯飽飯常作太平人<lb/>
　　觀象臺看雪二首<lb/>
<pb n="KR4e0206_WYG_005-3b"/>
人間寒逾切天上瑞先呈不辨黄金屋唯看白玉京風<lb/>
花連漢畤冰葉滿秦城此日觀乾象璇璣分外明<lb/>
銅龍髙失翠玉尺旋生華星宿靈妃府瓊瑶帝子家光<lb/>
留長信月影亂上林花一望銀潢接尋源未有槎<lb/>
　　席上呈申太史二首<lb/>
几席留明月花枝帶禁烟酒醲分玉醴燭短剩金蓮史<lb/>
是遷之後文如漢以前且辭長夜飲蚤起從甘泉<lb/>
夾道通仙署清槐無世塵寂寥桑梓客叅對草麻人露<lb/>
<pb n="KR4e0206_WYG_005-4a"/>
掌銅龍近天顔金馬親治安垂萬世公等綰絲綸<lb/>
　　訪胡原荆侍御<lb/>
相逢宣武第暫解惠文冠清淚長安盡秋霜短鬢殘栖<lb/>
烏纖月落鳴鳳上陽寒聖政元無闕封章莫浪彈<lb/>
　　飲馮杜二使君<lb/>
暫罷金鑾直來為雞黍期大馮元補闕小杜亦分司諫<lb/>
草防人見觥籌任客私故園凋落盡不是在家時<lb/>
　　贈晉陵王太學二首<lb/>
<pb n="KR4e0206_WYG_005-4b"/>
五侯千日醉七貴一家親避地依京洛愁身浪笑嚬青<lb/>
衣歌宛轉白眼看沉淪何似金門客嗟嗟歎積薪<lb/>
羨爾遨遊美何知旅食艱長楊馳馬去芳草踏歌還久<lb/>
住唯金谷常頽是玉山燕姬新買得江上杏花顔<lb/>
　　潞河中秋初度二首<hi>壬申</hi>
問年逢六六逆旅自㷀㷀白髪須臾事黄金烏有生據<lb/>
鞍寧待試邀笛不辭行愁絶今宵月重圓薊北城<lb/>
桂影青天滿桑乾白水斜公車不待詔客舍秪思家報<lb/>
<pb n="KR4e0206_WYG_005-5a"/>
主雌雄劒謀生子母瓜去年今夜酒吳市聽琵琶<lb/>
　　廣福寺寓二首<lb/>
不夢麒麟閣皈依孔雀王蒲團閒裏過藥裹定中忘宴<lb/>
坐霞餐晚清言水觀凉空門無一事養就懶嵇康<lb/>
白璧空投路青山且息機隙駒憐促影怖鴿倦雄飛跡<lb/>
許畸人識心甘靜者依塵襟方欲澣暫借水田衣<lb/>
　　送原荆歸田二首<lb/>
敢言身詎惜悵别袂難分徒歩燕山雪悲歌易水雲綱<lb/>
<pb n="KR4e0206_WYG_005-5b"/>
常一疏見慟哭兩宫聞不遣長沙去君恩厚漢文<lb/>
大戇微臣罪餘生聖主留遲廻方出晝黯澹似悲秋妻<lb/>
子諳田作親朋仰嵗收青青桓氏馬不見玉街游<lb/>
　　醉宿㓜元寓二首<lb/>
方朔栖金馬文園卧錦茵遠擕陽羨秫乍釀洞庭春紅<lb/>
樹揺歌扇青衣動舞塵沉酣自吾黨休沐肻嫌頻<lb/>
為歡常卜夜不厭酒淋漓濕爾鳳毛好濡吾燕頷竒放<lb/>
歌驚宿鳥深坐待朝曦却洗何人事髙陽酈食其<lb/>
<pb n="KR4e0206_WYG_005-6a"/>
　　送朱在明使楚<lb/>
十里河梁暮天寒送子遲冰堅車亂度雪厚路多疑大<lb/>
别江平掌九疑山畫眉長沙銜使命莫作逐臣悲<lb/>
　　同㓜元飲光禄署<lb/>
縱飲防人見盤餐竊自傳黄流銀海注翠釡玉繩懸柳<lb/>
外君庖逈花間仙署連大璫來絡繹臂以緑韝纏<lb/>
　　潞河雪二首<lb/>
十月燕山雪孤舟潞水涯沙灘銀浪細岸柳玉條斜逐<lb/>
<pb n="KR4e0206_WYG_005-6b"/>
鷺寧分羽栖蘆欲混花蓬牕莫令進易惹鬢生華<lb/>
雪霰今朝集寒冰昨夜堅幸存東郭履不賦北門篇客<lb/>
路黄雲外鄉書白鴈邊關河無鎖鑰偏阻未歸船<lb/>
　　塞下二首<lb/>
都䕶稱飛將提兵禦犬戎楚弓斜抱月邊馬競追風魏<lb/>
絳和無議秦開戰有功黄金新鑄印擎出大明宫<lb/>
乘鄣蠻雲白行營漢月新回中牧馬地句注引弓民傍<lb/>
夏不消雪入關纔有春天王大一統冒頓久稱臣<lb/>
<pb n="KR4e0206_WYG_005-7a"/>
　　少年二首<lb/>
長楊馳馬去平樂鬬雞回婉媚貝為帶歡娛金作罍横<lb/>
行羨田竇侍從陋鄒枚不惜耽荒宴朱顔良易摧<lb/>
桃李芳菲候流蘇春帳懸文君侍琴瑟太主發金錢玉<lb/>
具芙蓉劒銀裝瑪瑙鞭單車花底散人望儼如仙<lb/>
　　折柳<lb/>
三春楊柳緑一望淚潸潸匹馬此曾繫長條忍再攀翠<lb/>
凋愁裏鬢紅減别時顔風絮輕千里將心度玉關<lb/>
<pb n="KR4e0206_WYG_005-7b"/>
　　邊月<lb/>
半輪升古塞長劒度河堤遶磧黄狐穴連沙白鴈棲軍<lb/>
聲傳薊北霜色滿遼西此際征人淚應同少婦啼<lb/>
　　閨思二首<lb/>
夫壻蕭關外音書寂不聞朝朝江上石夜夜枕邊雲鸞<lb/>
鏡元羞妾蛾眉好待君還將絲一寸繡作錦廻文<lb/>
夜夢空飛遠朝心欝不開寳釵寒翠羽瑶瑟長青苔花<lb/>
瓣粘蜂去晴絲罥燕來前魚無暇泣别鶴恨難裁<lb/>
<pb n="KR4e0206_WYG_005-8a"/>
　　薄命<lb/>
三載食君貧嚴霜六月侵但能留一劒何惜抱孤衾鏡<lb/>
裏花如貌人間石比心羞他機下婦含笑為黄金<lb/>
　　青樓<lb/>
女郎能任俠結客少年時容顔市金幣肝膽刺㤙私宻<lb/>
約來原劇窮交自扊扅信陵歸魏後何以報如姬<lb/>
　　春讌二首<lb/>
燕寢氍毹榻雕盤澗沚毛將軍青最幸詞客白猶豪華<lb/>
<pb n="KR4e0206_WYG_005-8b"/>
月髙梧影冰絃流水操兩行紅粉在誰是鄭櫻桃<lb/>
錦屏開子夜珠履集春申誚鳳非無客圖麟合有人樽<lb/>
前揺白羽花下卧朱輪妙舞清歌後幽懷可具陳<lb/>
　　寺居二首<lb/>
穴處聊同蟻巢居反借鳩偶來依淨土常自對滄洲雲<lb/>
亂竹間度泉分花下流未須論出世吾自乞吾休<lb/>
未定去來意其如生滅何捨身能忍辱聽法可降魔白<lb/>
日一僧語青天雙鳥過悠然會心處潭影印松蘿<lb/>
<pb n="KR4e0206_WYG_005-9a"/>
　　贈客<lb/>
明時難自見牢落不羈才富貴浮雲耳乾坤傳舍哉寧<lb/>
憂塞馬失呼得野鷹來王粲愁亡賴同登江上臺<lb/>
　　社日<lb/>
春社散柴桑遲廻度石梁飯牛嗟百里割肉笑東方細<lb/>
雨青山濕桃花流水香野鷗渾狎我飛近撲衣裳<lb/>
　　偶成二首<lb/>
家貧常罷尉身懶似逃名繁弱提偏重岑牟著更輕柳<lb/>
<pb n="KR4e0206_WYG_005-9b"/>
疎鶯晚逗花落蝶先迎食肉非吾分持螯過此生<lb/>
不樂區中偪言從方外遊人嘲安用解客難曷為酬貝<lb/>
葉經三藏蓮花酒一甌生涯問流水天地竟虛舟<lb/>
　　訪客<lb/>
故人金馬客消渇卧文園岸幘高梧影援琴流水言竹<lb/>
籬黄蝶亂野薺白花繁枳棘中原在毋脂日暮轅<lb/>
　　旅思<lb/>
不盡桑乾水潺潺浸月寒關山悲短笛兒女憶長安秋<lb/>
<pb n="KR4e0206_WYG_005-10a"/>
半青蘋老霜前白苧單南歸多鴈影欲寄一書難<lb/>
　　飲顧從化<lb/>
已分時才晚唯憑杯酒深五經堪棄擲一第尚浮沉種<lb/>
種悲吾髪青青惜子衿蛾眉羞再畫無奈入宫心<lb/>
　　濟上逢張漕尉<lb/>
濟水遶船流蕭然獨樹秋暮雲停楚騎明月出吳鈎主<lb/>
計張蒼棹沉酣李白樓不堪思往事零落半同游<lb/>
　　送楚客之越<lb/>
<pb n="KR4e0206_WYG_005-10b"/>
京洛一為别念君多苦辛啼猿常送客歸鴈遠逢人十<lb/>
載辭江夏千山過富春匣中雄劒在拂拭氣還新<lb/>
　　别廣福進公<lb/>
湯休能惜别相送出精藍水長陂全沒雲低雨半含不<lb/>
堪寧止七見黜欲過三此日人猶北驚看鴈已南<lb/>
　　有感<lb/>
風塵猶道路湖海自浮沉浪説交張耳何人識季心霜<lb/>
留三尺劒星散一囊金落落飛騰志空知返故林<lb/>
<pb n="KR4e0206_WYG_005-11a"/>
　　寒食<lb/>
旅食悵猶寒春愁匹馬間山河壯燕趙風土憶荆蠻驛<lb/>
路桃花落鄉心燕子還餳餻甞未敢千里隔慈顔<lb/>
　　飲子念新齋二首<lb/>
野服都裁芰儒宫半藝蘭鶯花春有約雞黍晚留歡種<lb/>
藥乘膏雨栽松伴嵗寒絶憐俱老大蕭索竹皮冠<lb/>
蓬徑閒堪掃山窓卧亦堅蛾眉為世棄雞口漫人前北<lb/>
海刺常滅南州榻屢懸竹林多酒伴秖賞步兵賢<lb/>
<pb n="KR4e0206_WYG_005-11b"/>
　　江樓<lb/>
髙閣憑揚子登臨傷客心雲青山有色潮白海生音落<lb/>
日靈均廟秋風莊舄吟大江南去路惆悵暮歸禽<lb/>
　　山居<lb/>
一室蓬蒿翳悠然紫翠深凉颸起松上夕照出花隂流<lb/>
水沉冥意空山久住心寥寥問孤鶴千載孰知音<lb/>
　　西山訪叔平丈二首<lb/>
耆舊尋龎德西疇扣綠扉開樽燕子到㸃筆杏花飛獨<lb/>
<pb n="KR4e0206_WYG_005-12a"/>
鶴尋魚穴孤松挂薜衣從游多鹿豕久矣故人希<lb/>
清言聊共晤白髪竟忘愁柳暗門常閉花飛村自幽存<lb/>
交憐故尉往役見諸侯濁酒時相慰山田薄有收<lb/>
　　與謝都尉山游二首<lb/>
山水逢皆勝冠裳見自疎白蓮同結社黄石未傳書東<lb/>
郭貧非病西林樵可漁為君容借屐不問出無輿<lb/>
湖海能容我微官安事哉先朝存帶礪今日置寒灰要<lb/>
妓歌穠李尋僧吹落梅差强投筆吏不得玉關回<lb/>
<pb n="KR4e0206_WYG_005-12b"/>
　　瑯琊别墅二首<lb/>
髙閣臨花渚雲英逐望新空濛微見海窈窕曲藏春喬<lb/>
木元無恙青山已即眞君家舊時墅曾住兩珣珉<lb/>
鄰刹松濤遠隔川花雨輕雲峰分太華池水半昆明浮<lb/>
白消塵慮耽𤣥匪世情超然得禪悟園以小祇名<lb/>
　　幽居<lb/>
烟霞元自癖寤寐向誰論淨業蓮為社青山鹿應門暫<lb/>
留徐孺子深避竇王孫為語冥冥鴈中原矰弋繁<lb/>
<pb n="KR4e0206_WYG_005-13a"/>
　　餞客<lb/>
細雨孝廉棹經過芳草城渚雲飛不盡山月正初生白<lb/>
帢談名理清樽惜别情如逢燕趙客為報厭縱横<lb/>
　　贈子念二首<lb/>
吾自識曹丘同為長者游下帷虛董策借筯竟良籌清<lb/>
聖元無羨情痴卒未休花間呼小友張緒最風流<lb/>
謝傅愛羊曇東山日竝驂稱名當第五受爵敢過三浪<lb/>
謔曾無虐風騷秖自耽庭花莫閒種芳草樹宜男<lb/>
<pb n="KR4e0206_WYG_005-13b"/>
　　濠上逢客<lb/>
相逢木蘭棹同過渚蓮亭散髪新添白看山不改青種<lb/>
花無舊業視草有𤣥經寂寞江湖上常占處士星<lb/>
　　送客之滇<lb/>
始遂四方志何知萬里長雪消猶故國草綠已他鄉旅<lb/>
鬢欲垂白行囊盡㸃蒼巴江元學字不阻校書航<lb/>
　　訪顧朗<lb/>
野逕莽無迹山園摽有梅客能騎馬到主自飯牛回藉<lb/>
<pb n="KR4e0206_WYG_005-14a"/>
草深趺坐臨花淺送杯狂生今爾汝清話總成詼<lb/>
　　逢王承父<lb/>
葦葉梁溪舫蘋花秋水風兩人斗酒共千古寸心同詩<lb/>
是山東白才非吳下䝉詞壇分赤幟吾黨小英雄<lb/>
　　同衞僚遊虎丘<lb/>
徹侯戎理暇小隊出城西金勒材官鞚銀瓶健卒提雲<lb/>
根堪試劒蘭葉亦然犀為作軍中樂林鶯不敢啼<lb/>
　　過鄭丞<lb/>
<pb n="KR4e0206_WYG_005-14b"/>
鄭公門似水楊柳綠如絲自哂官階小那嫌堂構卑飛<lb/>
花竟亡賴歸燕不愆期投轄人皆醉毋煩置驛為<lb/>
　　端午二首<lb/>
風雨淹佳節搴裳獨采蒲久無觀妓詠近有辟兵符竹<lb/>
徑留中散江流憶左徒乾坤自拘礙吾意只菰蘆<lb/>
角黍綠離離茶瓜與客期短衣懸艾艾長命續絲絲燕<lb/>
乳過初夏蜂喧恰午時葵榴幸無恙折取伴芳巵<lb/>
　　送魯都尉武試<lb/>
<pb n="KR4e0206_WYG_005-15a"/>
送子一樽酒離歌秋月明龍韜悞章句燕頷起諸生白<lb/>
水交河道黄雲碣石城不須愁短髪亦可請長纓<lb/>
　　遇京口程秀才因寄朱將軍<lb/>
羽檄關河靜風塵客路分相逢伯休父因憶季將軍組<lb/>
練長江雪旌旗建業雲還應賦秋興不草出師文<lb/>
　　客夜<lb/>
劒鋒消不盡一室欲飛霜孤戍猿聲裏髙城鳥道傍風<lb/>
塵存季布肝膽借田光我馬𤣥黄色傷心去路長<lb/>
<pb n="KR4e0206_WYG_005-15b"/>
　　家信<lb/>
鴈髙呼不下憑汝報平安作客年年别為官事事難黑<lb/>
貂孤淚夜白髪一絲寒愁絶江南信梅花雪後殘<lb/>
　<lb/>
　<lb/>
　<lb/>
　<lb/>
　伐檀齋集巻五<lb/>
</p>
<p>
</p>
  </div>
<div>
<head>伐檀齋集巻六</head> <lb/>
    <p>
<pb n="KR4e0206_WYG_006-1a"/>
欽定四庫全書<lb/>
　伐檀齋集巻六<lb/>
　　　　　　　　　　　　明　張元凱　撰<lb/>
　五言律詩<lb/>
　　出塞二首<lb/>
赤幟空鄰壁朱麾滿漢營受降當夜半飛捷入春明賜<lb/>
錦麟裁就懸金鵲化成璽書頻慰勞天子重干城<lb/>
列騎獵飛狐龍城出虎符寳刀寒太白繡甲巻天吳都<lb/>
<pb n="KR4e0206_WYG_006-1b"/>
尉稱强弩將軍字破奴控弦三十萬踴躍取休屠<lb/>
　　俠客二首<lb/>
六郡連三輔秦城接楚疆無非遊俠地總是少年塲萬<lb/>
戸片言得千金一擲亡青樓多艶婦雖老覓徐娘<lb/>
平生未識愁出入富平侯彊灌令人釂居間倩客籌乘<lb/>
黄千里駟狐白萬金裘厭説雕蟲技梁園只浪游<lb/>
　　隴水<lb/>
隴水隴頭清氐羌隴下營不堪刁斗亂况復夜猿鳴轉<lb/>
<pb n="KR4e0206_WYG_006-2a"/>
戰黄雲合尋源白髪生月明邊籟靜腸斷此中聲<lb/>
　　落梅<lb/>
清夜梅花落冰霜行路難金微殘夢遶玉篴一聲寒馬<lb/>
上憑誰寄閨中只獨看忽流明月影雙淚濕䦨干<lb/>
　　婕妤<lb/>
長信懸孤月增成愁望中身輕不如燕那敢怨東風流<lb/>
水朱絃斷飛花舞袖空還將辭輦意隨分處深宫<lb/>
　　明妃<lb/>
<pb n="KR4e0206_WYG_006-2b"/>
單于願稱壻宫女出良家犀帶黄金飾旃裘白雪花照<lb/>
來猶漢月看去已胡沙握髪羞明鏡飛蓬恨未華<lb/>
　　憶别<lb/>
别去彌年載容華異昔時鏡分殘兩月絃斷散千絲雨<lb/>
淚含花臉春愁結柳眉歸期聊出卜多露曉行遲<lb/>
　　堤柳<lb/>
大堤千樹柳盡是故倡家憨態向誰好柔枝空復斜掌<lb/>
中身似燕釵畔髻如鴉遮莫思張緒無心折杏花<lb/>
<pb n="KR4e0206_WYG_006-3a"/>
　　從軍二首<lb/>
結髪事戈矛新從定遠侯横行非面謾感激許身酬烽<lb/>
火消雄劒燕姬脱戰韝軍中無飲器好借月支頭<lb/>
仗鉞出甘泉將軍秋備邊騂弓善猿臂鳳鎧稱鳶肩結<lb/>
客通中貴擒王得左賢功名陋田竇麟閣許誰先<lb/>
　　銅雀<lb/>
奉寢傳遺教留歡覓故心夢為雲雨薄恩向死生深<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
解猶纖玉香分剩欝金可堪漳水月夜夜照孤衾<lb/>
<pb n="KR4e0206_WYG_006-3b"/>
　　芳樹<lb/>
芳樹映窓紗容華散早霞臨妝恐生妒搴幔故相遮欲<lb/>
結同心子先開竝蔕花東風莫吹落夫壻恰還家<lb/>
　　湖上讌集二首<lb/>
桂楫出横塘蘭陵綠酒香露桃無賴色夜月可憐光客<lb/>
賦元鸚鵡山名是鳳凰江南風物麗羅綺儼成行<lb/>
使者解金龜春風倒接䍦柳絲繅燕子花瓣掠魚兒水<lb/>
綠平鋪綺山青遠畫眉落梅新製曲紅袖隔船吹<lb/>
<pb n="KR4e0206_WYG_006-4a"/>
　　朗上人林泉二首<lb/>
築室栖支遁為園象給孤流泉動朱瑟松露落明珠施<lb/>
食山禽睨翻經野鹿趺言尋許𤣥度先遣具醍醐<lb/>
古木藏精舍春風日閉關飛花自容與乳燕任游閒禪<lb/>
影清池上經聲綠竹間何須擕錫遠自有赤城山<lb/>
　　郊外<lb/>
野望曉蒼蒼川原喜載陽雲飛山動影露濕草生光柳<lb/>
下尋元亮花間遇仲長擕來一壺酒開與故人甞<lb/>
<pb n="KR4e0206_WYG_006-4b"/>
　　友人新齋<lb/>
草構方除舊蓬門今始開春衣黄似柳嵗酒碧於苔野<lb/>
水從傍引山花取次栽孔融新第宅張儉又輕來<lb/>
　　觀獵<lb/>
都䕶班師日龍城會獵齊兎藏鷹側目鹿失馬穿蹄詭<lb/>
遇元干律偏師亦自提擒生市斗酒明月灞陵西<lb/>
　　朱樓<lb/>
結綺蘭芬散臨春環珮鳴黄金壽爰叔綠酒醉陳卿隱<lb/>
<pb n="KR4e0206_WYG_006-5a"/>
几三眠柳迷花百囀鶯朱樓巢翡翠燕子陋為名<lb/>
　　同黎徐二帥游南屏山二首<lb/>
並騎驊騮美芳郊桃李穠酒光明琥珀山色秀芙蓉衞<lb/>
霍春多暇鄒枚日過從材官俱樂凱飲至奏歌鐘<lb/>
柳下對呼盧朱絲繫玉壺綺羅臨水亂鼓吹入雲無紅<lb/>
杏村村雨青山處處湖步兵良醖具不問酒家胡<lb/>
　　春閨二首<lb/>
羅袖裁全疋輕盈出桂房柳眉鶯睥睨花靨蝶顚狂夜<lb/>
<pb n="KR4e0206_WYG_006-5b"/>
月求凰調春風墮馬妝良人知未返較獵入長楊<lb/>
應識嬌亡賴懸知態盡憨采芳非怨女帶草是宜男窺<lb/>
玉全生妒留髠半倚酣無憑雲雨夢都使寸心含<lb/>
　　晚歩二首<lb/>
偶來尋野寺忽復過柴桑聽鳥竹林下逢僧流水傍綠<lb/>
雲生麥隴斜日上魚梁嵇阮時相問黄公尚賣漿<lb/>
楚客混漁樵清溪散步遥澗藤栖暝翠山磬韻春潮野<lb/>
興花能引羇魂酒可招久無甌冶佩常挂許由瓢<lb/>
<pb n="KR4e0206_WYG_006-6a"/>
　　岣嶁山居二首<lb/>
巖扉對靈隱山閣啓清暉水淺溪如剡花深曲似韋觸<lb/>
人香麝過背客錦禽歸飛瀑飄晴雪泠泠濕我衣<lb/>
窈窕桃源路漁樵只浪猜巢居同幻住峰影逼飛來烏<lb/>
几雲流濕黄庭風展開彼將身隱矣吾豈避秦哉<lb/>
　　贈阮都尉二首<lb/>
砥礪收民譽吹噓借士評一官成皓首五字擅長城對<lb/>
月吳鈎躍臨風越甲鳴漢庭徵老將猶可代專征<lb/>
<pb n="KR4e0206_WYG_006-6b"/>
南阮貧如昨步兵猶可憐吁嗟威武士寂寞廣文氊幸<lb/>
有官厨酒曽無負郭田建安多麗藻誰在詠懷前<lb/>
　　園居二首<lb/>
種柳門初綠浣花堂亦深秖將投筆意不負灌園心獨<lb/>
抱廬中膝時操絃外琴翻嫌扣角者颯颯動商吟<lb/>
買得釣魚磯依然晝掩扉小窓攤蠧簡斜日曬牛衣亭<lb/>
子烏皮几山妻白苧機柴桑不開徑彭澤敢言歸<lb/>
　　晏坐二首<lb/>
<pb n="KR4e0206_WYG_006-7a"/>
日接林中侣時來方外羣楚山隱几見羌笛巻簾聞綠<lb/>
樹啼黄鳥青天流白雲北窓閒悦繹柱下五千文<lb/>
揮麈青松淨披衣白苧輕斷霞歸嶼逈纖月墮江明清<lb/>
嘯嵇中散沉酣阮歩兵何知身世促咄咄但謀生<lb/>
　　廣陵遇客<lb/>
敝裘仍嵗月短棹只菰蘆歌鳳身留楚負薪家在吳倉<lb/>
庚三月雨平仲一城蕪零落東西去髙陽舊酒徒<lb/>
　　彭城<lb/>
<pb n="KR4e0206_WYG_006-7b"/>
去國久為客思家更屬秋鮫人月中淚燕子水邊樓綠<lb/>
樹帆飛度青山雲亂流可堪張仲蔚借住李膺舟<lb/>
　　魯橋<lb/>
鳬繹青嵐近龜䝉黛色連看山渾不厭把酒正相便津<lb/>
樹常遮月沙灘少住船平生擊楫志都付卜居篇<lb/>
　　過王文學<lb/>
作客三千里為儒一畝宫蛛絲繅戸上鳥跡篆沙中解<lb/>
佩湘臯共藏書鄴架同沉淪何必歎著述起王通<lb/>
<pb n="KR4e0206_WYG_006-8a"/>
　　魏季朗貢入太學寄贈二首<lb/>
驅車隨計吏杖策度黄河岳色凌空下雲英夾日過夢<lb/>
懸金馬隔路出碧雞訛千古豪雄事居然限制科<lb/>
握中神物在淪落世猶驚照乘三光失支機五采生解<lb/>
頥周列國抵掌漢西京若説雕蟲技翻令意不平<lb/>
　　金陵徐園宴集分得壺字二首<lb/>
盧橘園千頃葡萄酒百壺溪聲來遠瀑雲影曳流蘇花<lb/>
落紛迎蝶萍流曲引鳬主人能好客當代執金吾<lb/>
<pb n="KR4e0206_WYG_006-8b"/>
鳳凰猶館榭朱雀半蘼蕪公子元封魏佳人本姓盧雲<lb/>
霄開甲第歌舞出名都不羨金為埒唯憐玉作壺<lb/>
　　晦迹<lb/>
清時真自失世路豈相援晦迹蠖同屈雄談虱屢捫綈<lb/>
袍存國士脱粟進王孫執㦸艱危在秋霜拂淚痕<lb/>
　　漫興<lb/>
欲移愚谷住乞得醉鄉封久自甘人棄難為悦已容時<lb/>
情輕馬走世態厭龍鍾落落沉冥者吾師阮嗣宗<lb/>
<pb n="KR4e0206_WYG_006-9a"/>
　　清郡訪鄭丈二首<lb/>
處士芰荷裳相將舞媚娘竹枝新度曲桃葉舊憐香碧<lb/>
椀銀絲鱠冰壺白玉漿清泉自銷暑落月尚飛觴<lb/>
白首美遨遊他鄉行樂稠朱絃被琴瑟綠樹繫驊騮虛<lb/>
席迎無忌傾囊問莫愁每勞銀不律只為錦纒頭<lb/>
　　清郡大寧寺二首<lb/>
借住元常住深藏是善藏注瓶泉水冷開巻法華香古<lb/>
檜如虬偃新松比鶴長紅塵將赤日亦避寺清凉<lb/>
<pb n="KR4e0206_WYG_006-9b"/>
初地能逃暑中宵暫問禪草中生熠燿藕上吐嬋娟同<lb/>
舍病摩詰東鄰老鄭虔吁嗟坎壈嵗懺悔佛燈前<lb/>
　　兖州曉行<lb/>
殘月照征衣村荒人住希三星猶耿耿四牡正騑騑岱<lb/>
翠雲中落霜華劒上飛經過獲麟處吾道淚堪揮<lb/>
　　沙河道中<lb/>
洲渚河流剩沙堆風巻餘牛羊紛認牧禾黍亂成畬棗<lb/>
熟人憎鳥荷枯獺趂魚秋霜欲侵鬢愁絶獨驅車<lb/>
<pb n="KR4e0206_WYG_006-10a"/>
　　天津遇只都尉秉忠<lb/>
匹馬西京路風塵遇冠軍姓竒希見世名美不忘君邀<lb/>
笛關山月登樓海岱雲相看頭尚黑塞下可邀勲<lb/>
　　嵗暮過淮隂<lb/>
揺落出燕市倉皇過楚城黄金隨嵗盡白髪待春生雪<lb/>
後鶉衣重風前草笠輕幾年悲命運握粟問君平<lb/>
　　渡江<lb/>
十二月將盡三千里外還船猶衝白浪家已近青山暫<lb/>
<pb n="KR4e0206_WYG_006-10b"/>
罷窮途哭難為故國顔解裝無長物朔雪處囊間<lb/>
　　春遊與謝都尉二首<lb/>
柳市裁春服花郊費酒錢家貧不事事行樂自年年黄<lb/>
鳥催提榼青衣佐刺船未須投逆旅芳草正堪眠<lb/>
春草綠盈盈飛英撲馬輕秦樓臨曲水謝客是宣城柳<lb/>
弱丁年態花嬌子夜情昇平無汗馬都䕶聽流鶯<lb/>
　　滕村訪姜太史二首<lb/>
逶迤桃李徑駘蕩自陽春祭酒門如水江干雨似塵苔<lb/>
<pb n="KR4e0206_WYG_006-11a"/>
生陶甓潤花發董帷新何事登封日猶閒禮樂臣<lb/>
𤣥亭耽寂寞春雨碧氤氲竹淨軒窓色蘭滋几席芬人<lb/>
倫郭有道時命李將軍莫便營東墅蒼生孰舍君<lb/>
　　焦山暘公房二首<lb/>
孤絶江之島棲遲隱矣身迷花翬似綺在藻鱭如銀高<lb/>
枕流雲覆清言白日淪山中許𤣥度支遁好為鄰<lb/>
山逕緣蒼渚松寮掩翠微斷崖猶鶴碣三詔尚漁磯衣<lb/>
楚青荷葉江明白板扉臨流當洗耳鷗鷺不驚飛<lb/>
<pb n="KR4e0206_WYG_006-11b"/>
　　贈朱别駕<lb/>
毖眘曾無匹西京石建如每移青玉案恭展紫泥書善<lb/>
政遺三輔浮名謝二疏通家能畜我早晩侍安車<lb/>
　　答許主簿<lb/>
馬曹一主簿七十尚棲遲簪筆推先輩懸車悵後期傾<lb/>
交霍去病仰給鄭當時年少余官薄何然動爾思<lb/>
　　子夜<lb/>
花柳發韶年妝成子夜妍弄簫成艶曲調瑟豈哀絃翡<lb/>
<pb n="KR4e0206_WYG_006-12a"/>
翠巢金埒鴛鴦撲錦纏不將銀燭滅看取玉人憐<lb/>
　　騮馬<lb/>
紫騮元異種剪拂倍光輝但遣銜金勒何知有鐵衣驕<lb/>
嘶承顧盼踠足戀芳菲笑殺征西騎沙塲百戰歸<lb/>
　　吳氏園寓二首<lb/>
落落燕山路勞勞楚客身莫尋彈鋏伴且作灌園人白<lb/>
眼誰堪傲青樽自慰貧桃源今負郭借住豈緣秦<lb/>
髙柳拂清池名花開自遲染猩山躑躅堆雪野酴醿亭<lb/>
<pb n="KR4e0206_WYG_006-12b"/>
子留行李園丁烹伏雌再聽渾不厭隔水囀黄鸝<lb/>
　　贈錢功甫二首<lb/>
潦倒經生業凄凉國士心愁容非酒病憨態為書淫再<lb/>
刖荆人璧空懸燕市金魏其賓客盡怪爾獨相尋<lb/>
薄宦唯吾拙諸生爾獨貧他年文苑傳今日士林人蝕<lb/>
字真如蠧牽衣故作鶉未須嗟濩落晚貴最平津<lb/>
　　歸客<lb/>
寂寞丘園卧休論戰勝肥雲英流几席山翠濕裳衣梅<lb/>
<pb n="KR4e0206_WYG_006-13a"/>
福辭人役桐江有客歸海鷗飛且止相對已忘機<lb/>
　　徐園<lb/>
綠徑依山轉朱樓抱水斜臺前五松樹雲裏九蓮花縹<lb/>
緲疑仙館玲瓏象主家金昌亭下路標起赤城霞<lb/>
　　和子念移居四首<lb/>
花雨燕泥香綢繆牖戸傍昔移唯破硯今徙益匡牀賦<lb/>
草多鸚鵡衣囊少鷫鸘自能貧任俠孰謂醒而狂<lb/>
為愛蓬蒿宅悠然綠水涯長貧室懸磬解笑女如花劇<lb/>
<pb n="KR4e0206_WYG_006-13b"/>
孟初豪舉袁絲舊狹斜十年渾借住回首伯通家<lb/>
長日罷樵蘇青林聽鷓鴣無詩不似舅有論即潜夫岸<lb/>
幘流雲度閉門芳草敷敢勞遷幸舍肯浪哭窮途<lb/>
未以窮愁逼因為時態憐對人唯嗒爾閲世更茫然痴<lb/>
叔元非黠狂奴固自賢輸吾弄杯勺嵗月只髙眠<lb/>
　　東鄉舟中即事二首<lb/>
西風潮不上河淺路逾賒藻盡魚依葦陂荒鴈啄麻丹<lb/>
砂楓樹葉白雪木棉花故國猶羇思停舟問酒家<lb/>
<pb n="KR4e0206_WYG_006-14a"/>
日落停橈處天寒穫稻時樵蘇機下婦筐蟹澤中兒馬<lb/>
櫪餘殘豆雞塒傍短籬黄花霜後在不負野人巵<lb/>
　　除夕二首<hi>丙子</hi>
黑貂身作苦白雪鬢何辭懷璧匹夫罪亡金同舍疑世<lb/>
情顔遠識時事楚狂知四十明朝是無聞敢自嗤<lb/>
不盡棲遲意還深兒女情隱何論大小術已厭縱横敝<lb/>
帚藏家重寒灰置道輕不須吹玉律春傍酒杯生<lb/>
　　弇山園席上二首<lb/>
<pb n="KR4e0206_WYG_006-14b"/>
倒着接䍦長山游與葛彊溪流如罨畫柳色自滄浪卜<lb/>
夜芳巵溢乘春藻翰香子淵新著述秖是頌明良<lb/>
安石營新墅髙陽總舊游鷗邊横短棹花際湧髙樓河<lb/>
朔彌天飲蓬壺縮地游孟嘗門下客偏我黑貂裘<lb/>
　　越溪莊二首<lb/>
幽逕花如浣閒門柳更垂山邊韋氏曲湖上習家池㑹<lb/>
意禽魚樂忘言桃李枝蘭亭幸無恙猶似右軍時<lb/>
允矣幽人宅悠然山水區隔花深避世負郭薄存租園<lb/>
<pb n="KR4e0206_WYG_006-15a"/>
竹三千个牆桑八百株步兵恒信宿暫止泣窮途<lb/>
　　山中逢顧山甫不得過訪<lb/>
山人以山字在世辭世諠不改簞瓢樂而為風雅言龎<lb/>
公鹿門宅陶令柴桑園地僻杳難到白雲空飛翻<lb/>
　　楞伽寺讀書<lb/>
常住無人識諸僧日與驩并嫌留短髪何意戀微官嵗<lb/>
月窮千巻行藏老一簞草堂青嶂合春雨響琅玕<lb/>
　　同毛仲章𤣥墓山食櫻桃<lb/>
<pb n="KR4e0206_WYG_006-15b"/>
湖水淨如練禪扉晝亦關白雲流綠竹朱果照青山鳥<lb/>
見無人下僧聞有客還筠籠滿相送何必禁園頒<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻六<lb/>
</p>
<p>
</p>
  </div>
<div>
<head>伐檀齋集巻七</head> <lb/>
    <p>
<pb n="KR4e0206_WYG_007-1a"/>
欽定四庫全書<lb/>
　伐檀齋集巻七<lb/>
　　　　　　　　　　　　明　張元凱　撰<lb/>
　五言律詩<lb/>
　　至日同傅吳令石湖觴詠二首<lb/>
長至傳杯永陽舒坐嘯開飛霞同出寺落日又登臺皁<lb/>
葢乗箕下青山擁彗来書雲諸彦事誰似大夫才<lb/>
問俗五湖傍扁舟小隊藏憂心懸赤子淑氣動青陽漪<lb/>
<pb n="KR4e0206_WYG_007-1b"/>
藻忘氷候巖花遲歳芳不緣仁政異山水倍生光<lb/>
　　送沈居士泛海禮補陀山二首<lb/>
居士獨乗桴靈山絶世孤風濤空裏籟島嶼鏡中圗大<lb/>
海元清淨浮生任有無明州阿育塔光現照歸途<lb/>
寶筏滄溟渡皈依妙相前海潮殷梵唄花雨翳空烟幡<lb/>
借鮫人織燈因龍女傳此中聞最上見在福無邊<lb/>
　　過張幼于曲水園因贈二首<lb/>
家近館娃宫為園曲水通憂時憐賈誼治郡憶吳公春<lb/>
<pb n="KR4e0206_WYG_007-2a"/>
雨竹間緑流泉花下紅一樽今古意不盡鳥言中<lb/>
不仕人猶貴逃名事豈賒久將忘月露漸以寄烟霞覆<lb/>
瓿無非草如椽總是花五車親著述何羨鄴侯家<lb/>
　　歲暮二首<lb/>
殘歲風兼雨畸人病且貧鏡絲俄染素甑草欲棲塵常<lb/>
是不得意何如無此身但牽良友約春到笑歌新<lb/>
風雨漂搖日將雛止舊巢僅能存故歩何恤失前茅金<lb/>
盡僮違約官休客善嘲五湖春草綠吾豈繫吾匏<lb/>
<pb n="KR4e0206_WYG_007-2b"/>
　　題傅吳令齋榻<lb/>
棐榻聊爰處蒲團半借禪夢將蕉鹿辨徳以木雞全欹<lb/>
枕看山月披襟嗽石泉好携青瑣去莫問管寧穿<lb/>
　　題徐氏悟香庵<lb/>
香界同蘭若經函借苾蒭花枝生滅幻雲影去來無忍<lb/>
行全依草慈心徧及烏不須重捨宅此有小浮屠<lb/>
　　賞海棠次韻<lb/>
海棠開爛漫華館共徘徊色受羣芳妒香因太豔摧枝<lb/>
<pb n="KR4e0206_WYG_007-3a"/>
枝供麗曲朶朶勸深杯恍惚花神馭巫山行雨囘<lb/>
　　牡丹下夜集<lb/>
綺窓雲半護香氣霧相和為惜春光盡翻憐夜色多客<lb/>
歡方太劇花態轉㣲酡欲遲朝霞至明星奈爾何<lb/>
　　春雨<lb/>
垂垂春雨密黯黯暮雲低鶯濕翻尋谷花殘自委泥青<lb/>
山違抗跡綠酒洽幽棲五栁門前水依然與岸齊<lb/>
　　閉闗<lb/>
<pb n="KR4e0206_WYG_007-3b"/>
余本餐霞客曾無愛獨醒蹇修元迕俗靈鑒自沉㝠竹<lb/>
帛春雲㪚榮華早露零閉闗誰最善頌酒得劉伶<lb/>
　　金昌亭送客<lb/>
客子欲分袂離亭戀夕曛樓臺吳澤國舟楫楚江濆樹<lb/>
外白雲斷城隅緑水分萍浮千萬里何地更逢君<lb/>
　　題公瑕丈覺海山居<lb/>
林栖依覺海雲構接支硎斜谷縁疇轉廻嵐抱宇青花<lb/>
枝疑杜曲流水學蘭亭為愛鵞羣好曾將換道經<lb/>
<pb n="KR4e0206_WYG_007-4a"/>
　　江村同方山人子服過寒山寺訪旭上人<lb/>
曠適柴桑叟栖遲蕭寺鄰貧家春酒緑細雨杏花新澹<lb/>
慮全輕物忘機不畏人逺公能好客因爾得相親<lb/>
　　湖上歸<lb/>
野寺垂楊外湖陂亂葦間翠含千樹雨青露一痕山果<lb/>
熟喧童口桑稠礙女鬟漁舟小如葉載我洞庭還<lb/>
　　寄晉陵吳生<lb/>
永夜寒吹角江天獨倚樓以君懐璧罪同我戴盆憂雁<lb/>
<pb n="KR4e0206_WYG_007-4b"/>
影吳闗斷蘭芳湘渚留長安聯轡日曾與酒人游<lb/>
　　芝玉北歸與小飲<lb/>
余抱三時疢君歸萬里遐馬蹄霜路草人鬢雪山花雉<lb/>
堞栖殘照魚梁度斷霞金昌縱凋落醇酎可頻賖<lb/>
　　山甫長倩過慰作<lb/>
坐歎尊無綠行歌園有桃燕山曾送别楚水又離騷月<lb/>
白清猿近天寒旅鴈髙可憐張仲蔚不得住蓬蒿<lb/>
　　送㓜于之南都<lb/>
<pb n="KR4e0206_WYG_007-5a"/>
洛邑今江左當年我再過毎經桃葉渡愛聴竹枝歌綠<lb/>
樹丹陽渺青山白下多未須重弔古時事近如何<lb/>
　　秋日有懐子念<lb/>
蕭瑟清商候長懐滄海君把杯重問月染翰幾停雲桂<lb/>
向淮山老蘭從楚澤分獨愁萍㪚處漂亂白鷗羣<lb/>
　　嘉則丈過吳値余抱竒疾而罹叵測也辱長篇慰<lb/>
　　　勞率爾為答情見乎詞時辛巳六月三日二首<lb/>
毎動良朋歎偏傷逆旅魂病居葑菲體家住虎狼村貧<lb/>
<pb n="KR4e0206_WYG_007-5b"/>
也如懸磬天乎尚戴盆秖令心盡死翻訝舌常存<lb/>
豈是乾坤窄還疑日月偏鄒陽書在後樂毅謗居先行<lb/>
間金烏有圗存酒可全此邦黃鳥什羞與故人傳<lb/>
　　舟次<lb/>
轉蓬猶日暮落葉滿河梁楚地愁來速吳鄉夢去長浪<lb/>
翻千片月人靜一船霜不盡孤征意山猿與斷腸<lb/>
　　留客<lb/>
草舍鄰蕭寺柴門隠竹叢榻容徐孺借杯許故人同亂<lb/>
<pb n="KR4e0206_WYG_007-6a"/>
水秋逾碧孤芳晚更紅前溪垂釣處已在月明中<lb/>
　　寄逺<lb/>
錦字三秋隔萍踪萬里浮秪憑新月旦無損舊風流眉<lb/>
黛張京兆腰肢沈隱侯文園多病後好寄鷫鸘裘<lb/>
　　水上<lb/>
短棹菰蘆出長謡水上聞山青才歇雨湖白欲生雲浪<lb/>
轉鷗無跡沙廻藻有文渚蘭隨可采寧待楚人分<lb/>
　　傅吳令初度<lb/>
<pb n="KR4e0206_WYG_007-6b"/>
茂宰行春遍芳辰初度臨飛鳧雙赤舄鳴鳳一瑤琴不<lb/>
盡風雲色俄成桃李隂蘐花在東郡偏繫使君心<lb/>
　　宿沈道士館<lb/>
信宿𤣥都境逍遥十二樓蓬萊非逺道鸞鶴不多儔明<lb/>
月懸為佩春雲覆作裘碧桃千萬樹挾爾鳳笙遊<lb/>
　　千手觀音庵<lb/>
尋尺袈裟地依然列梵筵髙城分碧栁勺水得青蓮幻<lb/>
化孤雲變聲聞獨鳥傳會瞻千佛手一指借通禪<lb/>
<pb n="KR4e0206_WYG_007-7a"/>
　　金昌亭偶述<lb/>
錦浪逐蘭橈桃花映畫橋巫山魂欲斷洛水影偏嬌倚<lb/>
醉斜雲髻臨風曳霧綃當年溱與洧芍藥戲相要<lb/>
　　寄客<lb/>
客夢天南樹鄉心海北樓悠悠流水恨寂寂落花愁道<lb/>
路孤蓬轉容華清鏡投鯉魚書一札早晚過江州<lb/>
　　燕居<lb/>
衡門聊偃息泌水可忘餐黃鳥林中聴青山江上看雲<lb/>
<pb n="KR4e0206_WYG_007-7b"/>
流石几淨花落竹房寒短髪偏宜㪚何須製籜冠<lb/>
　　豹孫宅賞芍藥花<lb/>
芍藥何夭艶叢開遶翠帷差堪比西子眞不愧南威映<lb/>
斚光生玉侵衣色盡緋彩雲看不㪚遲日共流輝<lb/>
　　上方寺後港觀荷<lb/>
芙蕖浮㶑灔鷗鷺亂汀沙信是招提境偏開淨土花練<lb/>
光揺白羽杯影泛青霞歸棹何須急明星出若耶<lb/>
　　山家賞菊<lb/>
<pb n="KR4e0206_WYG_007-8a"/>
傍籬開種種臨水故娟娟艶豈從人愛幽偏得我憐杯<lb/>
深傾葉底巾折堕花前吾直師元亮沉㝠不問年<lb/>
　　治平寺朗公房看梅<lb/>
野寺猶殘臘山窓見數枝衝寒頻索笑遲雪共題詩僧<lb/>
懼看時折人懐賞後思何當留借榻清夢獨相隨<lb/>
　　郊居二首<lb/>
世守東陵業呼兒日灌園任荒張仲室不署翟公門綠<lb/>
酒生平託青山寤寐言近因僧結社時過虎溪源<lb/>
<pb n="KR4e0206_WYG_007-8b"/>
不畏灞陵尉田間毎夜行狂歌逢楚士長嘯憶嵇生帶<lb/>
月穿游屐携花插酒鐺春來常是醉無暇訪君平<lb/>
　　過傅吳令衙齋夜坐分得山字二首<lb/>
壺觴傳省内笑語隔人間疎樹含風進高雲帶鳥還畏<lb/>
途唯赤日隱吏有青山何必絃歌聴方開莞爾顔<lb/>
逃暑憐河朔携樽叩暮闗蟬遺凉吹逺鳧引綠漪閒擬<lb/>
醉下弦月忘歸小隠山芰荷初製服沾濕露華間<lb/>
　　樓居寄豹孫<lb/>
<pb n="KR4e0206_WYG_007-9a"/>
宇内空無託慿髙祇憶君青山城不隔黄鳥日相聞竹<lb/>
亂一庭月花深半榻雲國香分在握遥思坐氤氲<lb/>
　　秋日山齋飲客<lb/>
寂寞一區宅蕭疎萬里秋菊須陶令賞山稱謝公遊岸<lb/>
幘青雲落傳觴白日流放歌重徙倚水上有高樓<lb/>
　　送公瑕丈<lb/>
祖席依山水行歌懐古今非應衰鳳徳猶自有蓬心霜<lb/>
樹辭春緑雲峯變夕隂征帆且緩發不忍斷瑤琴<lb/>
<pb n="KR4e0206_WYG_007-9b"/>
　　送穆常州擢大名<lb/>
論道須公等為邦鮮匹儔寇無容再借棠已任長留繡<lb/>
斧花間驛霓旌水上洲下車三輔地俠烈幾人收<lb/>
　　送汝循秀才秋試二首<lb/>
之子非干禄明時詔異才短襦闗外棄弱冠洛中來綵<lb/>
筆仙郎贈荷衣少婦裁秋風走馬處江上雨花臺<lb/>
擬獻天人策都忘羇旅情千花江口縣萬雉石頭城得<lb/>
意從今日成名報友生吾兒忝同學惜不與同行<lb/>
<pb n="KR4e0206_WYG_007-10a"/>
　　山中對菊示友人二首<lb/>
滄海心能逺青山道豈窮烟霞雙屐下月露五言中㝠<lb/>
跡將鴻託巢居與鶴同凉風天外起幽寂菊花叢<lb/>
吾已遊方外人忘是故侯匣琴山水曲杯酒古今浮白<lb/>
石仙家業黃花隱者流親朋無以報昨遣賣吳鈎<lb/>
　　九日送客<lb/>
兩人千里别九日一樽開不是無家歎同為去國哀楚<lb/>
帆隨月落朔雁帶霜來何地堪回首前朝戲馬臺<lb/>
<pb n="KR4e0206_WYG_007-10b"/>
　　京口鄔生雅好游忽貽詩以余善病而慰之賦此<lb/>
　　　為答<lb/>
良朋多雨㪚生計總萍浮貧也吾非病何哉爾好游扁<lb/>
舟常訪戴孤劒欲依劉行槖空如瓠神錢詎肯留<lb/>
　　初春湖上訪顧始餘因留信宿二首<lb/>
溪樹能藏屋行舟屢問人何知一區宅宛在五湖濵細<lb/>
雨迎初服深杯遲早春無勞雞黍具門外可垂綸<lb/>
不盡青山供偏容白鳥過百年人避世再宿客忘痾竹<lb/>
<pb n="KR4e0206_WYG_007-11a"/>
葉比鄰美梅花古寺多還存幾兩屐一一問松蘿<lb/>
　　春日端居謝都尉寄書至却報<lb/>
春色何駘蕩幽懐只閉闗長貧因寡累善病乃多閒有<lb/>
雀堪羅徑無錢可買山故人勤逺念千里一書還<lb/>
　五言排律<lb/>
　　春城即事簡傅明府於重𤣥精舍<lb/>
茂苑今何麗三都昔並誇青山遙入郭滄海曲通槎鴈<lb/>
塔侵霄半虹橋卧水斜㣲風江濯錦薄霧月籠紗魚躍<lb/>
<pb n="KR4e0206_WYG_007-11b"/>
空潭藻鶯披芳樹霞言公猶有井潘令豈無花桃李三<lb/>
千士絃歌十萬家行春鳧作舄演法鹿為車震澤慈源<lb/>
接靈巖覺路賖清暉寒照乗香界午排衙縮地瞻金象<lb/>
彌天㪚綵葩宰官心不染肯漫恱紛華<lb/>
　　花朝𤣥墓僧房對雪漫呈山甫<lb/>
春仲冬為令芳辰霰尚催五湖同寂寞雙樹與徘徊舞<lb/>
絮全迷柳飛花欲亂梅方令香霧雜暫傍土膏回綠草<lb/>
仍餘白柔柯倏復摧朱英何失候𤣥鳥亦須猜初地慈<lb/>
<pb n="KR4e0206_WYG_007-12a"/>
雲合諸天蕐雨來善消寧俟旭驟變恐驚雷清淨寒山<lb/>
境圓通雪竇開無端空裏幻不盡劫中灰色界云殊勝<lb/>
韶年惜易頽醍醐何處具分我最深杯<lb/>
　　明霞篇與傅明府橫塘泛舟作<lb/>
熠燿生殘照葳蕤滅緑烟嵌空雲乍染綴樹綺逾鮮積<lb/>
氣千山變浮光萬象遷㠝岏丹洞逈縹緲赤城連飛鷲<lb/>
翔為嶺垂虹飲若川鎔金能布地剪綵欲彌天梵帝開<lb/>
龍藏輪王現寳蓮蜃樓銀海結雁塔火珠懸亂石支機<lb/>
<pb n="KR4e0206_WYG_007-12b"/>
下髙臺行雨邊達觀俱是幻觸望總成妍徧拾渾遺世<lb/>
恒餐不問年况逢鸞與鶴心賞自泠然<lb/>
　　殘月篇傅明府衙齋和沈嘉則<lb/>
旣朢弦將下徐虧魄未亡入風微遶暈隠霧細含光半<lb/>
露嬋娟影俄分叢桂香扇疑殘白羽鏡欲揜紅妝寳宇<lb/>
修非乆金樞壊不妨兎方潜玉窟蟾尚戀銀潢映浦珠<lb/>
難合沉波綺慢藏宫曾奔羿后樹已斫吳剛丸碎鵲驚<lb/>
墮氷消輪礙翔孤升經雁塞缺照度蘭房眉黛新猶好<lb/>
<pb n="KR4e0206_WYG_007-13a"/>
容華盛豈常清暉如可翫徹夜只飛觴<lb/>
　　謝都尉新樓落成與山甫丈各賦詩贈之<lb/>
都護三秋搆岑樓百尺楣芙蓉懸繡栱翡翠儼成帷木<lb/>
末排精舍霞間寄逺思玲瓏雲入易窈窕月穿遲宛起<lb/>
東山墅重臨春草池繁花茂苑借列岫敬亭移水市吳<lb/>
兒楫城門齊女旗麗譙憑檻出朱塔傍簾垂燕子非其<lb/>
類仙人於此宜徑開松欲礙客到鶴先知隠吏文無害<lb/>
閒曹武不羈平原寧計日中㪚豈須期競病難為役交<lb/>
<pb n="KR4e0206_WYG_007-13b"/>
驩更倚誰黠何遲射覆慧亦慣彈棊君自留雙屐吾將<lb/>
老一巵縱云居第美丘壑肯遐遺<lb/>
　　具區明月與傅吳令九月望夜泛胥口作<lb/>
澤國花成縣高秋桂作叢具區千萬頃皓月一孤蓬乍<lb/>
可留山簡仍堪遲庾公渚光揺薄霧波響逐回風世界<lb/>
虛無裏人生泡影中圓時非有相明處盡皆空雲澹澄<lb/>
如練星疎炯若瞳峰眞為縹緲樹已近㝠濛禹迹應非<lb/>
逺秦餘儼在東菰猶飄露白楓欲候霜紅不暗心疑曙<lb/>
<pb n="KR4e0206_WYG_007-14a"/>
無邊目豈窮山隂今夜似彭澤幾人同郢唱全飛雪雄<lb/>
談半走虹商家欣有說吳下惜無䝉豈是悲籠鳥俱為<lb/>
羨逺鴻萍浮猶聚㪚金石此情衷<lb/>
　　人日與客北寺觀塔燈分得青字二十韻<lb/>
鴈塔騰千燄雞園報七蓂聖燈元普照慧火亦常熒熠<lb/>
燿俱圓影氤氲總異馨雲霞標鷲嶺霄漢響鸞鈴銀燭<lb/>
龍銜架金繩鳳啓扄未雷簷走電不夜戸垂星輝映珠<lb/>
為幌烟浮翠作櫺鏡紛臨綺閣燎儼集彤庭百尺鮫人<lb/>
<pb n="KR4e0206_WYG_007-14b"/>
幔千層雲母屏寳輪風乍轉玉磴月初停佛宇誰遺爝<lb/>
禪宫孰聚螢毫光寧盡白香藹若非青一悟無邊朗三<lb/>
摩了自惺空華聊聚㪚業果任沉㝠舍利如來藏頻伽<lb/>
不壞缾有天名善現隨地性通靈所見皆離見其形非<lb/>
委形化城看倏變法界倚長寧蘭若恒如晝菩提豈易<lb/>
暝願言分一㸃昭澈誦遺經<lb/>
　　送西河居士天池山檢大藏諸經二十韻<lb/>
獨往超凡慮幽棲出世情祗陀移茂苑舍衛儼吳城妙<lb/>
<pb n="KR4e0206_WYG_007-15a"/>
相青獅擁眞文白馬迎峰蓮千仞秀天鏡一池平小證<lb/>
沙門果新持淨業盟啓函飛孔雀齊帙轉流鶯夙習鳩<lb/>
羅譯通教龍象呈騰音潮唄逺零座雨華輕夜誦山皆<lb/>
應晨叅僕屢更白頭三藏徧緇服五禪并蒲塞慈雲饌<lb/>
優曇甘露英月留圓處影泉入定中聲居士重逢藴徴<lb/>
君再見明鈍根當自斷慾劫此堪驚貝葉翻偏好韋編<lb/>
續未成有因終有漏無性即無生梵篆非蝌斗番言是<lb/>
鳥鳴達磨不立字䆒竟亦何名議界俱空境輪廻悉妄<lb/>
<pb n="KR4e0206_WYG_007-15b"/>
行吾將求解脫送子息心旌<lb/>
　　敬美丈解闗中學憲歸隠海上過訪漫呈二十二<lb/>
　　　韻<lb/>
海岱百靈集乾坤二美俱含香金殿直尚璽玉墀趨人<lb/>
望東山重天文北斗殊植能雄七子雲豈負三吳賦就<lb/>
張愁逼書成賈策迂匡山初捧檄渭水再分符飛瀑裝<lb/>
官槖橫汾紀宦途行春恒露冕消夏只氷壺憂悄非因<lb/>
鵩思深寧為鱸髩從臨郡白眉以入宫枯山宰曾無託<lb/>
<pb n="KR4e0206_WYG_007-16a"/>
嵇公自不孤朅來遺敝屣翻使乞前繻同是攄忠盡終<lb/>
焉戀友于紫霄回雁序碧沼引鵷雛貴豈驕人也醒而<lb/>
狂者乎有田元是介無谷不名愚潘岳園千畝揚雄宅<lb/>
一區鳳笙來子晉鸞馭遲麻姑得失嗤鴻寳行藏笑野<lb/>
狐清齋同佛願止觀學僧趺猶自精詩律依然問酒徒<lb/>
何方有員嶠吾道久乗桴<lb/>
　　除歲卧痾眷焉空門之思緘報沈嘉則丈二十二<lb/>
　　　韻<lb/>
<pb n="KR4e0206_WYG_007-16b"/>
除歲若為逼頻年苦不登近懐同逆旅逺訊阻良朋棄<lb/>
置復誰道孤危莫我矜金從槖底盡絲向鏡中增智豈<lb/>
營三窟窮猶夢五陵喜為游俠行羞作蹶張稱玩世狂<lb/>
司馬還鄉老季鷹補裘多以線握粟少於升履敗恒穿<lb/>
雪瓢存但貯氷嘯歌雖不廢杯勺已難勝湘水沉非易<lb/>
藍田卧自應牝雞家故索塞馬事無憑俗薄君平棄情<lb/>
疎季子憎莫愁那可得去病亦何能豈曰貧而怨還將<lb/>
忿是懲靦顔仍住世被髪且為僧欲借松龕隠寧辭蓮<lb/>
<pb n="KR4e0206_WYG_007-17a"/>
社徴白雲方外錫紺宇佛前燈昔去追中駟今来覓上<lb/>
乘𤣥言盈大瓠長物半枯藤淨海眞堪蹈靈山盡可凭<lb/>
行藏殊隔絶緘報涕垂膺<lb/>
　　詠嘉平雪二十四韻<lb/>
嘉平月旣朢霰雪日交加颯沓過山郭飄零遍海涯兆<lb/>
豐為地瑞不染是天花入水看無别隨風聴有譁踐形<lb/>
憐倏變呈象惜俄差圭復能成璧瑜真莫掩瑕暗添青<lb/>
鯉漲明積白龍沙窒隙穿來細搏空引去斜幻時瑶島<lb/>
<pb n="KR4e0206_WYG_007-17b"/>
合迷處玉樓遐誰種玲瓏樹還開清淨葩飛英爭墮盞<lb/>
舞絮漫隨車寺失黃金布峰留皜練遮難昏頻起鵲易<lb/>
曙驟驚鴉蝶冷莊周夢鷗輕范蠡家夜光含素霓寒影<lb/>
結青霞珠浦雙遺佩銀河一問槎褰裳霜緣履捲幔霧<lb/>
籠紗朔氣橫征鴈隂雲濕暮笳謝衣沾自好剡棹興偏<lb/>
嘉鶴氅王恭適狐裘晏子嗟槁顔今起粟蓬髩乍生華<lb/>
僵卧何堪穩清酤尚可賖郢人歌寡和梁苑賦新誇染<lb/>
翰氷凘滿淋漓字若麻<lb/>
<pb n="KR4e0206_WYG_007-18a"/>
　　詠吳市燈二十四韻<lb/>
吳兒一何巧能事匪師傳剪綵千葩㪚泥金四照聯象<lb/>
形元以類物態豈云遷好鳥忘春囀靈花總夜姸使星<lb/>
槎影動奎宿斗光躔鳳振臺端羽龍垂燭下涎九微含<lb/>
翠葆三豔倚朱絃芝蓋如雲集珠毬比月圎幻將風裏<lb/>
蝶現出火中蓮紫炁遥堪把青輝藹自鮮六鰲浮作地<lb/>
七寳聚為筵仰見行空馬回看跕水鳶蛻虬唯骨立畵<lb/>
虎但皮懸兔搗姮娥傍鷗栖菡萏邊氷壺寒瑩魄玉樹<lb/>
<pb n="KR4e0206_WYG_007-18b"/>
煖生烟城郭寧知夕歡呼定有年冶郎方並靨游女復<lb/>
齊肩戸外皆盈繡人間盡挾仙障偏圗孝節屏乃繪忠<lb/>
賢故事村翁識竒觀稚子憐珊瑚雕綺席犀兕刻觥船<lb/>
有燄俱成燼無灰不可然豈須東壁白暫照草亭𤣥萬<lb/>
劫常明者熒熒古佛前<lb/>
　　郡大夫嶺南陳公下車以來余未修謁乃徴傅吳<lb/>
　　　令言忽枉贈章奬許太過兼憫困窮不揣陳說<lb/>
　　　平生以當執贄詩成三十韻<lb/>
<pb n="KR4e0206_WYG_007-19a"/>
余生本椎魯家世服櫜鞬郤縠從吾好毛萇授爾言雄<lb/>
心追定逺長技怯樓煩螢火偏能集韋編不厭繙并忘<lb/>
魚在釡寧羨鶴乗軒三黜偶齊惠沉酣詎比髠弓弢消<lb/>
月影甲繡盡苔痕投璧宜遭劒彈冠反戴盆蛾眉羞再<lb/>
畫駟舌亟須捫野性抛雞肋霜蹄蹶虎賁蓬蒿張仲室<lb/>
鳥雀翟公門一葛何曾纊聊饔孰繼飱寒泉濯以潔晴<lb/>
旭負之暄減産至空壁為傭且灌園土澆吳伯里俗薄<lb/>
買臣村羽鎩悲籠鳥途窮歎檻猿亭爭留故尉市慣辱<lb/>
<pb n="KR4e0206_WYG_007-19b"/>
王孫稚子皆来笑公侯敢去援幸逢齊傅琰得御漢陳<lb/>
蕃怳見徳星聚還看威鳳鶱回翔空五嶺睥睨小中原<lb/>
飛翰金飈迅垂函玉露繁南邦孔翠穴大海明珠源白<lb/>
羽邊書靜朱絃郢曲翻狂猶思魯士忠許弔湘魂覆瓿<lb/>
終捐棄雕蟲幸記存雲泥誰隔分風雅願同論官槖氷<lb/>
壺冷公庭玉樹温徒懐禰衡刺未共孔融尊欲遂稱知<lb/>
已居然說感恩<lb/>
　　仲兒起文以壬午仲夏補博士弟子員率爾志喜<lb/>
<pb n="KR4e0206_WYG_007-20a"/>
　　　兼用為勗果有寸長當有徴於斯言也凡三十<lb/>
　　　韻<lb/>
武功開代邸薄禄寄吳城乃乏強弧力而多柔翰情生<lb/>
兒憐汝慧教子愧余傖仲也當如仲卿還自用卿經才<lb/>
明大戴文未凖西京白面初求試青衿乍剪成籍通秦<lb/>
博士員備魯諸生縫掖欣從事加冠顧美名喜眞如捧<lb/>
檄望已愈招旌木鐸宣王訓韋編課士程五車何必泛<lb/>
一藝轉須精爾雅宜循式偏奇莫憚更便堪高第置徐<lb/>
<pb n="KR4e0206_WYG_007-20b"/>
與計偕行班曷為投筆終安用請纓泮流方渙渙莪漸<lb/>
以菁菁章句昔云鄙賢科今最榮鴻恩䝉累葉燕寢夢<lb/>
延英八口將誰哺三年待爾鳴寒門當極否衰運敢圗<lb/>
亨積草庭難過編蓬户半傾董帷寧晝下孫案亦宵征<lb/>
不諱言干禄差强務耦耕養雛猶枳棘䑛犢尚柴荆未<lb/>
信眉偏白還看角且騂儻来焉有意非分肯徒營願豈<lb/>
過三鼎人將老一鐺丈夫多激烈志士絶肥輕敝帚藏<lb/>
而父遺簪畀汝兄兄期修世業弟勉振家聲莫謂吾潦<lb/>
<pb n="KR4e0206_WYG_007-21a"/>
倒斯言可蒞盟<lb/>
　　梅花篇初春偕山甫始餘長倩三隱君及兒子允<lb/>
　　　文過湖上鄧尉聚塢諸山為十日游製三百字<lb/>
載酒出山郭探梅過水涯客閒來看早歲閏較開遲漸<lb/>
以明村落俄將暗路岐縱橫亂若薺逺近積如茨無間<lb/>
阡連陌寧分隴與陂盈門春爛日比屋素封時皜練千<lb/>
箱啓珠璣萬斛遺叢叢藏古寺寂寂壓疎籬比麝香逾<lb/>
逺成虬影太奇瑶林仙圃接玉樹謝家移秀色堪容與<lb/>
<pb n="KR4e0206_WYG_007-21b"/>
寒光更陸離鱗鱗紛蘚甲鶴鶴儼花枝南國憑傳信深<lb/>
宫任點眉晴猶漙雪片暖尚挺氷姿穠李何嗟及夭桃<lb/>
奚以為未開先自潔縱落亦無疵明燭當宵照清泉傍<lb/>
曉滋掃英童並戲啄蕋鵲爭窺弄笛從吾好調羮匪爾<lb/>
思孤髙偏被嶺宛媚故臨池即是山之利還為土所宜<lb/>
好留明月伴忍負白雲期但許幽人識那令顯者知間<lb/>
松貞不愧倚石介同持便可携琴往誰當荷鍤隨杜陵<lb/>
唯索笑何遜獨題詩彭澤忘栽柳商山罷采芝興餘剡<lb/>
<pb n="KR4e0206_WYG_007-22a"/>
水曲住徧輞川湄勝事良堪紀芳辰不可追斯游殊汗<lb/>
漫聊且解人頥<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0206_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻七<lb/>
</p>
<p>
</p>
  </div>
<div>
<head>伐檀齋集巻八</head> <lb/>
    <p>
<pb n="KR4e0206_WYG_008-1a"/>
欽定四庫全書<lb/>
　伐檀齋集巻八<lb/>
　　　　　　　　　　　　明　張元凱　撰<lb/>
　七言律詩<lb/>
　　長安春望二首<lb/>
芝房桂殿暮氤氲霄漢歸來鵷鷺羣月出脩眉懸碧樹<lb/>
露擎髙掌拂朱雲宫鶯入柳飛難見廐馬迷花嘶不聞<lb/>
盡說宸遊多睿藻逺臣唯有誦橫汾<lb/>
<pb n="KR4e0206_WYG_008-1b"/>
幽燕今是漢西京宫闕參差入太清紫禁銅龍閒夕照<lb/>
綠楊緹騎㪚春明繁花總異人間色衆樂能傳天上聲<lb/>
盛世有謡同擊壤可知無筑和荆卿<lb/>
　　西山二首<lb/>
離宫曾是擬甘泉洞壑逶迤複道連雲暖翠㣲春駐輦<lb/>
月明清梵夜迎仙桑乾斜帶秦陂樹碣石遥分華嶽蓮<lb/>
匹馬鳳城歸路逺樂遊原上望晴烟<lb/>
巖廊山閣總凌空一望蓬萊積翠中此地布金居帝釋<lb/>
<pb n="KR4e0206_WYG_008-2a"/>
他時憑玉從臣工尋源引瀑通靈沼剪彩飛花㪚紫宫<lb/>
自幸鶡冠栖郡國巻阿千載識詞雄<lb/>
　　西苑二首<lb/>
春晴壺嶠紫城隅掖路雲深柳萬株綺閣跨池因漢鑿<lb/>
花宫疊石總秦驅峰為翠鳳翔華葢樹作蒼龍䕶蕋珠<lb/>
豈是君王遊豫處豳風無逸殿中圗<lb/>
曲房宣室自逶迤聖主中宵正受釐湛露曉凝千片玉<lb/>
甘泉春長九莖芝鳥栖御宿啼偏早花近朝陽落故遲<lb/>
<pb n="KR4e0206_WYG_008-2b"/>
自識萬機宵旰切望仙臺下草離離<lb/>
　　韋氏園林<lb/>
韋曲曾聞動彩毫名園依舊傍林臯燕驚花落飛難定<lb/>
魚觸萍開躍自髙楚客停觴看屬玉燕姬牽袂摘含桃<lb/>
亦知洵美非吾土腸斷吳閶醉濁醪<lb/>
　　元夕燈讌<lb/>
公子留賓錦作筵却憐歡賞動韶年瓊枝照夜無雙豔<lb/>
璧月臨春第一圓幕裏仙姝憐紫玉座中詞客重青蓮<lb/>
<pb n="KR4e0206_WYG_008-3a"/>
醉歸不問金吾禁魚鑰天明恰已傳<lb/>
　　潞河二首<lb/>
黃金定鼎古燕臺紫氣昭回接上台弱柳繁花三輔合<lb/>
麗雲遲日九重開殊方照夜明珠入重譯經年雪雉來<lb/>
輦下何須橫槊賦侍臣不少建安才<lb/>
潞河花木總榮芬錦䌫牙檣映水濆皇澤此中涵似海<lb/>
帝城自外望如雲金堤夜發監河使紫塞春歸鎮朔軍<lb/>
獨愧逺臣猶逆旅悲歌擊楫不堪聞<lb/>
<pb n="KR4e0206_WYG_008-3b"/>
　　塞上二首<lb/>
新捷天驕並策勳未央先遣羽書聞降時瀚海初生月<lb/>
戰後隂山盡障雲過雁逺逢蘇屬國射鵰難避李將軍<lb/>
漢宫近有蒲萄築再見桃林㪚馬羣<lb/>
霍家初拜冠軍侯雀弁胡纓繡臂韝苜蓿總肥調宛馬<lb/>
鸊鵜新淬出吳鈎月明青海無傳箭霜冷黃榆乍賜裘<lb/>
姓字不將麟閣貯丈夫空作玉闗逰<lb/>
　　閨怨二首<lb/>
<pb n="KR4e0206_WYG_008-4a"/>
遥山極浦莽蒼烟萬里何由寄錦箋化石未成心尚在<lb/>
為雲不返夢猶牽鴛鴦豈宿飛狐塞菡蓞難開飲馬泉<lb/>
縱是封侯消息近春殘花老各潸然<lb/>
膏沐無光粉黛殘况聞車騎過邯鄲闗門百二重重恨<lb/>
鴈足氷霜字字寒隴水角聲風外聴天山弓影月中看<lb/>
深閨不識金微塞玉笛空吹行路難<lb/>
　　申太史席上漫呈<lb/>
集賢邸第元如水夾道槐隂已築沙携出爐香分殿霧<lb/>
<pb n="KR4e0206_WYG_008-4b"/>
折來花朶帶宫霞西清奏瑟南薫㪚東閣開樽北斗斜<lb/>
最是情深桑梓客酒酣猶自問宣麻<lb/>
　　黎户部携具寺寓<lb/>
毎依初地借初筵剝棗烹葵代擊鮮一片碧城雙樹外<lb/>
數椽朱閣百花前西山爽氣秋逾逼北海清尊夜共傳<lb/>
豈是佛香難供客也知郎署久逃禪<lb/>
　　夜飲<lb/>
髙樓絲竹動春城卜夜金巵喜再傾客子短衣俱楚製<lb/>
<pb n="KR4e0206_WYG_008-5a"/>
女郎髙髻半秦聲席移明月抛殘燭屏挾輕雲護落英<lb/>
不是故歡留達旦忍教巫峽夢難成<lb/>
　　春郊<lb/>
青門不種故侯𤓰但着青袍玩歳華郭外啼鶯芳草路<lb/>
水邊髙栁麗人家布衣十日平原飲彩筆三春上苑花<lb/>
白傅一生空放達悔將清淚濕琵琶<lb/>
　　索居<lb/>
自憐多病強加餐里巷浮沉罷據鞍懐舊十年蓬髩改<lb/>
<pb n="KR4e0206_WYG_008-5b"/>
傷春三月落花寒志酬投筆元非易事到持杯便不難<lb/>
敢謂閉門深避世亦知門外有波瀾<lb/>
　　送客<lb/>
澹烟輕霧弄朝暉黃綬翩翩白馬肥芳草綠時秦地别<lb/>
亂山青處楚人歸官如梅福藏門卒路入桐江識釣磯<lb/>
異國正須同調客離樽愁見片帆飛<lb/>
　　湖上<lb/>
自笑吾生未有涯乾坤莽莽只浮槎看山不厭聞啼鳥<lb/>
<pb n="KR4e0206_WYG_008-6a"/>
對酒何須問落花叢菊籬邊元亮宅木蘭舟裏子皮家<lb/>
菰蘆自狎漁樵伴一曲清溪是若耶<lb/>
　　訪友<lb/>
水國春深長綠蒲傍溪花徑集飛鳬落英似待廻風起<lb/>
細雨纔侵返照無下榻一樽留孺子閉門三月著濳夫<lb/>
踟蹰北望浮雲合晚歲扁舟自五湖<lb/>
　　寺居<lb/>
借住空門出世心蕭然一室對虛岑疎松挂瀑時凭几<lb/>
<pb n="KR4e0206_WYG_008-6b"/>
凉月披衣獨抱琴鳥跡沒階黃葉亂鐘聲過水白雲深<lb/>
亦知五嶽緣猶在清夜分明夢向禽<lb/>
　　田舍<lb/>
老去為農谷口田五湖烟雨正茫然于飛柳下振振鷺<lb/>
欲墮波間跕跕鳶試聴滄浪纔和曲再觀秋水就名篇<lb/>
青山不厭頻来往耐可張融只住船<lb/>
　　武陵江都尉過訪<lb/>
江淹繫馬帝城邊楊柳如絲盡暮烟從事歩兵為日久<lb/>
<pb n="KR4e0206_WYG_008-7a"/>
量移搜粟感恩偏月明寒鋏逢燕市花落春潮上越船<lb/>
莫以壯年消渴甚漫隨人去飲貪泉<lb/>
　　喜吳生除光祿丞<lb/>
綠綬仙郎白馬生毎過東省入西清親裁黃絹將罌進<lb/>
密傍朱旗引膳行漫托聖朝須縱酒何知薄宦亦調羮<lb/>
由來作吏能兼隠豈厭時過阮歩兵<lb/>
　　與陳生<lb/>
繡甲雕弧走塞垣翩翩策馬獵平原隂符一匣藏黃石<lb/>
<pb n="KR4e0206_WYG_008-7b"/>
雄劍三軍試白猿敢負陳卿今日酒寧忘劇孟向時言<lb/>
偏裨涕淚功難建常在行間説感恩<lb/>
　　訪賈尉<lb/>
相見毋煩問姓名下堂睥睨縵胡纓何来方外狂司馬<lb/>
可是江東老歩兵意氣獨傾生素霓悲歌不盡脱青萍<lb/>
單車欲覓夷門監落葉秋風出楚城<lb/>
　　贈翟生<lb/>
六郡遨遊二十春千金汩沒五陵塵徹侯爭致嚴夫子<lb/>
<pb n="KR4e0206_WYG_008-8a"/>
中貴偏尋郭舍人躍馬大堤回玉勒呼盧小苑吐朱茵<lb/>
長安行樂曾無負故國何時一問津<lb/>
　　飲越客<lb/>
結客長安春暮時掖垣楊柳盡垂絲黃金無意歸原渉<lb/>
綠酒多情約魏其月下藩車聊把臂花間緹騎自揚眉<lb/>
不知燕市悲歌態共唱吳歈倒接䍦<lb/>
　　晏起偶成二首<lb/>
晏起山窓潄石泉風花片片蝶娟娟鴟夷有腹容吾醉<lb/>
<pb n="KR4e0206_WYG_008-8b"/>
匏繫無心取世憐揚子為貧猶執㦸張平非老欲歸田<lb/>
杖頭莫訝空携去耐可春衣典百錢<lb/>
不盡楊花吹暮春芳醅初熟未全貧柴門乳燕窺書巻<lb/>
細雨清溪濕釣綸八駿骨存空倚市五羊皮棄不干人<lb/>
幽蘭薜荔將誰種擬卜青山處士鄰<lb/>
　　城南宴集<lb/>
令節芳筵江上開春風澹蕩入樓臺大堤騎馬山公去<lb/>
東閣觀梅水部來舞袖須留明燭照酒杯寧待落花催<lb/>
<pb n="KR4e0206_WYG_008-9a"/>
主人誇有閒居賦不倩凌雲蜀客裁<lb/>
　　湖上獨酌<lb/>
柳條黯黯暮隂埀不盡飛花過水湄駒影似憐人世促<lb/>
鳥言如愬酒杯遲已甘常服唯荷葉若問奚冠是竹皮<lb/>
失路未須嗟獨往滄洲元與白鷗期<lb/>
　　贈淮南沈孟<lb/>
逰梁入洛久浮萍十載間闗住楚城室裏蓬蒿秋自長<lb/>
牀頭蟋蟀夜偏鳴家貧次骨今原憲時事留心一賈生<lb/>
<pb n="KR4e0206_WYG_008-9b"/>
日暮樵蘇猶未㸑起看山月照人明<lb/>
　　贈陽山顧願<lb/>
吳市花深醉濁醪樽前携手解綈袍青山宅在無三畝<lb/>
白雪歌成有二毛肝膽未傾劉越石夢魂先逐鄭櫻桃<lb/>
江干更赴琵琶約楊柳春風繫小舠<lb/>
　　逢客二首<lb/>
青山同是負明時留滯唯耽酒一巵鏡裏落花長歎息<lb/>
曲中楊柳劇相思亦知楚國人皆醉敢謂王家掾不癡<lb/>
<pb n="KR4e0206_WYG_008-10a"/>
裘馬秖今凋敝盡豈堪重見五陵兒<lb/>
醉裏春風思轉狂相逢屈指少年場當壚若肯留司馬<lb/>
投篋由他謗樂羊𤣥草誤人成皓首青袍玩世一空囊<lb/>
長安三月花如錦曾記連鑣共采芳<lb/>
　　酬黎戸部見贈<lb/>
嶺南才子髩如霜忽贈新詩比夜光供奉昔曽淹李白<lb/>
度支今復滯馮唐鳳毛㪚落臨池彩雞舌含餘入座香<lb/>
愧我燕然無計勒可堪執御老詞場<lb/>
<pb n="KR4e0206_WYG_008-10b"/>
　　逢張叅伯辱贈漫答<lb/>
微官羞比執金吾澤畔逢迎楚大夫臘盡郊原多氣色<lb/>
春回鳧雁滿江湖歌皆成雪初傳郢客自為星乍照吳<lb/>
傾葢不須通姓字髙陽今古是吾徒<lb/>
　　朱總軍自閩海歸慰之<lb/>
十年多難一身存攬盡貂裘夜不温帶索尚堪吟楚澤<lb/>
挾符那許過夷門音書北闕更新主涕涙南冠感舊恩<lb/>
結髪匈奴成白首至今勳業鏡中論<lb/>
<pb n="KR4e0206_WYG_008-11a"/>
　　同胡侍御飲王生齋中<lb/>
黃鳥嚶嚶過水濵柴門猶是杏花新布衣不識乘軒貴<lb/>
驄馬能諳陋巷貧欲就青山迎謝眺須留綠酒遲陳遵<lb/>
春宵星月輝輝動醉舞狂歌自主賓<lb/>
　　元夕奉同吳興潘中丞上蔡張參伯集鑒止堂<lb/>
玉律韶年夜可憐金樽彩袖各爭姸羣公總是陽春調<lb/>
處士能開玳瑁筵戀棟春星同客聚窺簾明月向人圎<lb/>
清歌按出俱新譜應是周郎意已傳<lb/>
<pb n="KR4e0206_WYG_008-11b"/>
　　崑山逢長興徐憲副同王太僕伯仲飲仲蔚宅<lb/>
仲蔚蓬蒿日閉闗解衣㪚帙共忘還避人猿鶴林中徑<lb/>
供客芙蓉縣裏山綵筆中原飛白雪青樽東海照朱顔<lb/>
詞臣總未歸金馬一一相逢吳楚間<lb/>
　　上海訪朱邦憲<lb/>
潮回日落暮雲平樹色蒼蒼浦上城北海草堂多結駟<lb/>
東鄰花縣遲流鶯諾如季布元無負飲到公榮自有情<lb/>
莫道朱家純任俠文章能冠魯諸生<lb/>
<pb n="KR4e0206_WYG_008-12a"/>
　　濠上逢潘孟喬<lb/>
河陽公子建安才柳色吳閶共舉杯李郭如仙舟並倚<lb/>
淵雲成錦賦親裁青蛾細雨樽前濕紅杏春風江上開<lb/>
知已未忘推轂意昨宵淮府一書來<lb/>
　　送張參伯歸上蔡<lb/>
東風消雪滿征途惜别臨岐酒一壺帆挂大河山月曉<lb/>
夢回芳草客星孤清時豈厄劉中尉聖世偏容屈左徒<lb/>
早晚徴書應入洛桃花時節起家無<lb/>
<pb n="KR4e0206_WYG_008-12b"/>
　　送汪子建之宣城<lb/>
聞君書劒慣長征離緒何當一羽輕太史著成游俠傳<lb/>
少年投贈麗人行啼鶯津路垂楊合細雨江帆春草生<lb/>
無恙敬亭山在郡送君因憶謝宣城<lb/>
　　奉送鍾陽大司徒還朝二首<lb/>
旌旄拂曙過江津淮海蒼生望後塵少府于今裨國計<lb/>
司徒端為教人倫白頭自戀垂衣主紫禁偏思曳履臣<lb/>
最是東南多菜色敢勞天上借陽春<lb/>
<pb n="KR4e0206_WYG_008-13a"/>
漕府樓船錦纜浮璽書重召漢蕭侯金隄盛夏飛芻擁<lb/>
玉節芳春露冕遊八座雲霄元北極兩朝舟楫自中流<lb/>
儲胥總是材官護國士誰堪幕下收<lb/>
　　戲簡幼元<lb/>
處無善策出無才待罪行間事事乖犢鼻着来堪滌噐<lb/>
魚腸脫却與椎埋殢人春色眞如酒恱世禽言總是俳<lb/>
試問首陽甘餓者何如金馬漫詼諧<lb/>
　　與僧眞𢎞<lb/>
<pb n="KR4e0206_WYG_008-13b"/>
游方之外久離羣海上仙山若可分支遁寒暄許𤣥度<lb/>
湯休卧起鮑參軍厭隨乞食排朱戸毎共乗杯弄紫雲<lb/>
欲了無生何處是天台松月白紛紛<lb/>
　　𤣥墓山看梅和友人作<lb/>
芬芳秀色若可餐正月梅花開未殘萬樹俱含蘭氣郁<lb/>
千崖欲動珠光寒春風披拂白雲上明月常抱青林端<lb/>
深入山家疑積雪閉門猶恐驚袁安<lb/>
　　鄧尉山食楊梅似顧願<lb/>
<pb n="KR4e0206_WYG_008-14a"/>
楊家果熟白日長錦林廻合雲俱香火齊圎珠滿蒼島<lb/>
翡翠異鳥銜夕陽海外蒲萄逺莫致嶺南荔枝誰能將<lb/>
故園提筐但飽食酒後耳熱歌滄浪<lb/>
　　過岳隱君宅<lb/>
溪上柴門晝不開白雲深處有髙臺山家細雨啼黃鳥<lb/>
竹嶼流泉㪚紫苔綺里不曾歸漢去桃源猶是避秦来<lb/>
乾坤丘壑能容我何日兔裘共草萊<lb/>
　　吳江舟中<lb/>
<pb n="KR4e0206_WYG_008-14b"/>
五湖芳草愧飄蓬不斷青山入越中窮轍不堪淹阮籍<lb/>
扁舟今已住張融月懸津樹孤城閉潮落桃花一水通<lb/>
莫笑漁郎亡所遇朱顔猶可對春風<lb/>
　借住山寺詩八首<lb/>
　　虎丘<lb/>
吳閶何地布黃金海湧峯頭綺殿臨多寳㪚光揺劒壑<lb/>
衆香和梵出旃林笙歌總入聲聞道花月終歸止觀心<lb/>
共指點頭巖下石無生曾悟去來今<lb/>
<pb n="KR4e0206_WYG_008-15a"/>
　　天池<lb/>
信宿精藍未擬還坐臨流水聴潺湲峯蓮倒映仙人掌<lb/>
沼鏡寒浮玉女鬟不盡白雲生逺岫最深綠竹隠禪闗<lb/>
古來去住元無着莫笑巢由未買山<lb/>
　　靈巖<lb/>
巖廊洞室幾經春梵刹離宫總劫塵宿草自荒麛鹿徑<lb/>
空山曾識苧蘿人千花揺落存孤塔雙樹婆娑少四鄰<lb/>
縱是五湖堪一葦烟波何日出迷津<lb/>
<pb n="KR4e0206_WYG_008-15b"/>
　　寒山<lb/>
楓葉蘋花江上村前朝古寺至今存西山爽氣來精舍<lb/>
萬里闗河到寺門檀越隨僧開寳藏醍醐容客借匏尊<lb/>
中宵禮罷寒山子却聴鐘聲醒夢魂<lb/>
　　楞伽<lb/>
竹房松塢㪚新晴隔水明霞儼赤城破衲霜前臨牖補<lb/>
殘經月下遶池行雲流片石元無礙鳥宿疎林自不驚<lb/>
何事許詢常借住愛山支遁最多情<lb/>
<pb n="KR4e0206_WYG_008-16a"/>
　　文殊<lb/>
落木空山秋夜哀蕭條古寺倚層臺明河尚抱虛檐宿<lb/>
海日先窺絶壁来花為行香晨已㪚門因施食午方開<lb/>
跏趺懶下維摩榻野鹿相依卧草萊<lb/>
　　𤣥墓<lb/>
禪栖一室五湖東翠巘丹梯覽未窮忽起松濤聲自逺<lb/>
不飛花雨境皆空暮山浮出雲霞外春水流回島嶼中<lb/>
寂寞嗣宗雙眼色憑髙聊以送歸鴻<lb/>
<pb n="KR4e0206_WYG_008-16b"/>
　　堯峯<lb/>
上方鐘磬白雲深禪徑還從鳥外尋湖面衆山浮碧玉<lb/>
峯頭尺地布黃金畏人合住無人境混世偏存出世心<lb/>
不是向平猶有累豈堪重下最髙岑<lb/>
　越遊詩十四首<lb/>
　　徐閫帥邀遊南屏諸山<lb/>
越王臺下鳥嚶嚶都護朱旛出錦城一入桃花難辨馬<lb/>
毎依楊柳便為營漫酬緑酒投壺興不盡青山緩帶情<lb/>
<pb n="KR4e0206_WYG_008-17a"/>
笳鼓豈應飛㨗奏春遊亦可頌昇平<lb/>
　　同郡張參伯招飲省齋<lb/>
坐擁熊轓已賜緋省齋猶着遂初衣昔時卿月懸青瑣<lb/>
今日王春㪚紫微吏隠清尊消案牘訟閒好鳥報芳菲<lb/>
材官自爾成疎慢入幕應慚國士非<lb/>
　　吳杭州招同黎閫帥集城西公署<lb/>
結駟乗春小隊斜朱衣同拂赤城霞行營十里新栽柳<lb/>
屬邑千門舊種花鳳斚亂飛青玉案虎符髙卧白雲衙<lb/>
<pb n="KR4e0206_WYG_008-17b"/>
海波息處銷兵後治行吳公孰可加<lb/>
　　唐觀察招飲洪尚書園亭<lb/>
名園樓閣㪚春晴飛葢初停黄鳥鳴疊石為山開綠野<lb/>
鑿池引水接滄瀛露花靚女臨妝色風籜尚書曳履聲<lb/>
獨訝主人渾不見翻令過客易含情<lb/>
　　西湖即事二首<lb/>
十里長堤柳色新六橋凝碧水潾潾桃花似妒青樓女<lb/>
楊柳如思白舍人鶯語風前猶自澁山容雨後尚含顰<lb/>
<pb n="KR4e0206_WYG_008-18a"/>
武陵舊日通来往不向漁郎數問津<lb/>
錢塘蘇小茜羅衣短棹穿花過釣磯望帝聲中怨離别<lb/>
夢兒亭下惜芳菲㣲風吹藻鱗鱗浪落日銜山樹樹暉<lb/>
最是碧雲隨處合美人乘興夜忘歸<lb/>
　　紫陽庵<lb/>
如何城市有仙家洞壑玲瓏石磴斜松檜翠流衣盡濕<lb/>
芙蓉紫㪚屐生霞令威蛻骨真成鶴曼倩蟠桃又着花<lb/>
清夜下方栖使者洞簫聴徹寂無譁<lb/>
<pb n="KR4e0206_WYG_008-18b"/>
　　北高峯<lb/>
招提與客共探奇蔓草垂蘿手自披千尺懸崖天欲近<lb/>
一杯滄海世堪遺振衣片片青雲落策杖㝠㝠黃鵠隨<lb/>
莫向江山觀幻泡望中吳越幾推移<lb/>
　　九里松<lb/>
長松九里鬰葱哉偃葢蟠空接上台不盡五株封泰岱<lb/>
却從三竺問徂徠壑藏風雨龍鱗老濤挾雲霄鳳吹哀<lb/>
竹箭江南良足美那知此有棟梁材<lb/>
<pb n="KR4e0206_WYG_008-19a"/>
　　玉泉寺觀魚<lb/>
深林三月亂啼鶯寂寞龍宫一沼平花落錦鱗霞片片<lb/>
鑒空潭水玉英英齋分法食非貪餌池對禪闗是放生<lb/>
豈為望淵終有羨朅來濠上已忘情<lb/>
　　飛來峯<lb/>
何來萬玉碧氤氲登陟曾探石室文古洞玲瓏通日月<lb/>
虛巖窈窕護風雲行空豈受秦人策幻住元從淨土分<lb/>
只恐靈山復飛去真如那肯近聲聞<lb/>
<pb n="KR4e0206_WYG_008-19b"/>
　　藕花居<lb/>
浮槎何必訪蓬萊太乙舟前綠玉臺天上㪚花雙女侍<lb/>
水邊顧影六郎來碧筒漫倚澄波摘白羽還將明月開<lb/>
蓮社暫依心不染行藏未許海鷗猜<lb/>
　　伍行人廟<lb/>
英風蕭瑟廟荒蕪千古還嗟烈丈夫市上吹簫頻賽社<lb/>
祠邊種梓任樵蘇不勞五戰曾空郢猶剩孤魂看破吳<lb/>
潮汐至今排雪浪素車白馬怒號無<lb/>
<pb n="KR4e0206_WYG_008-20a"/>
　　岳王廟<lb/>
古墓前朝獨有名忠魂曾受璽書旌功髙主意疑韓信<lb/>
運厄天心忌孔明南渡江山數行淚北轅戎馬幾空城<lb/>
草間酹罷殘碑濕腸斷黃龍痛飲情<lb/>
　<lb/>
　<lb/>
　<lb/>
　<lb/>
<pb n="KR4e0206_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻八<lb/>
</p>
<p>
</p>
  </div>
<div>
<head>伐檀齋集巻九</head> <lb/>
    <p>
<pb n="KR4e0206_WYG_009-1a"/>
欽定四庫全書<lb/>
　伐檀齋集巻九<lb/>
　　　　　　　　　　　　明　張元凱　撰<lb/>
　七言律詩<lb/>
　　迎春日雪<lb/>
考鐘伐鼓九衢譁少皥迎回玉作車彩仗繽紛承羽葢<lb/>
青旛繚繞綴瑶華條風變柳千門絮淑氣吹梅萬樹花<lb/>
甲第稍聞歌吹動陽春白雪曲中誇<lb/>
<pb n="KR4e0206_WYG_009-1b"/>
　　歲首得故人書却報<lb/>
卧病經時歲已遷故人長鋏尚風烟江梅消息春前得<lb/>
朔鴈音書雪後傳四壁不堪重减産二毛何可又增年<lb/>
相思無奈芳醅熟猶阻東鄰甕底眠<lb/>
　　人日逢客<lb/>
客星乍向草堂明人日相逢倍有情長笛江梅千片落<lb/>
清樽海月一痕生虞卿不少耽書累仲孺空多使酒名<lb/>
屈指春光將爛漫留君且住闔閭城<lb/>
<pb n="KR4e0206_WYG_009-2a"/>
　　遊西山舟中作<lb/>
春風郭外柳條斜廻合青山在水涯溪淺僅容遊妓舫<lb/>
雲深偏隠列仙家大堤初綠王孫草細雨纔紅杏子花<lb/>
司馬不將衫袖濕芳郊載酒聴琵琶<lb/>
　　奉寄瑶泉申學士二首<lb/>
供奉班中第一人蓬萊闕下掌絲綸乾坤奕運方逢午<lb/>
河嶽昌期又誕申暫以金甌藏姓字久將魚水擬君臣<lb/>
滄江空自風濤急舟楫商家已更新<lb/>
<pb n="KR4e0206_WYG_009-2b"/>
睽違赤舄已三年佇聴黃麻早晚宣抗疏匡衡吾道重<lb/>
明經張禹主恩偏袞龍近接星辰上翰藻常題日月邊<lb/>
公等論思邊鄙事可容李廣卧藍田<lb/>
　　初春與客集虎丘<lb/>
壺觴新歳倍含情却喜青山最近城草凍經臺方起色<lb/>
氷消劒壑不聞聲客從楚國携春雪妓按梁州送早鶯<lb/>
莫訝頻遊題字少古來吏隠本無名<lb/>
　　飲謝氏西樓<lb/>
<pb n="KR4e0206_WYG_009-3a"/>
髙樓細雨尚吹寒黃柳垂條映碧湍蠟屐汝饒容易辦<lb/>
鶡冠吾老不須彈大都山水情難負别有鶯花興未闌<lb/>
翻笑向禽忘舊約至今蓬累各槃跚<lb/>
　　弇山堂贈殷無美<lb/>
邂逅扶風絳帳前華顛豈為一經傳顔瓢獨掛常浮白<lb/>
孔壁窮探更草𤣥殘雪未消誰攬轡春潮欲上恰回船<lb/>
三年已遂飛鳴志尚爾逡巡婁水邉<lb/>
　　寄吳京兆<lb/>
<pb n="KR4e0206_WYG_009-3b"/>
别來踪跡幾沉浮老大猶含胯下羞吳市不容門卒隠<lb/>
燕京可許酒人遊雲垂碣石停衣上月出蓬萊近馬頭<lb/>
京兆畫眉休太直世情今喜曲如鈎<lb/>
　　過王氏越溪莊<lb/>
飛花片片被蒼苔五栁毿毿處士栽半壁夕陽山雨歇<lb/>
一庭芳草水禽來蘭亭不是他家物竹徑元因我軰開<lb/>
潦倒忘歸恒信宿月明扶醉幾登臺<lb/>
　　同謝都尉𤣥妙觀賞月<lb/>
<pb n="KR4e0206_WYG_009-4a"/>
仙都宫殿碧氤氲萬里清暉㪚五雲壇樹似連鳷鵲觀<lb/>
洞簫如引鳳凰羣珠光錯落翻杯影斗柄昭回射劒文<lb/>
豈是庾公長嘯後望中牛女淨妖氛<lb/>
　　贈閩帥<lb/>
十載登壇未二毛將軍勞苦自功高列營曾按先驅轡<lb/>
下瀨嘗投後飲醪肘畔纍纍元鵲化韔中矯矯是烏號<lb/>
尉佗魋結猶南國莫使塵埃蔽寳刀<lb/>
　　贈越僧<lb/>
<pb n="KR4e0206_WYG_009-4b"/>
飛錫常携海上霞萬松深處挂袈裟孤雲寄跡元無住<lb/>
流水將心未有涯文字不曾離貝葉因緣還出在蓮花<lb/>
來時一葦輕千里何似吾家博望槎<lb/>
　　渡江訪朱在明<lb/>
萬里江流到海門片帆天際識孤村夕陽潮落山微露<lb/>
逺浦雲歸樹半昏但種桃花疑避世却留明月共開樽<lb/>
朱家季布千年事握手燈前重細論<lb/>
　　與在明宿金山寺<lb/>
<pb n="KR4e0206_WYG_009-5a"/>
暮雲過寺覆蘼蕪逺樹層巒忽有無繡佛轉輪江是錦<lb/>
龍宫生白月疑珠空山激浪僧寮動舊社傳燈客影孤<lb/>
信宿暫酬丘壑賞阮生今已在窮途<lb/>
　　越溪逢袁生飲<lb/>
范蠡湖邊一棹回偶逢袁紹最深杯浮萍㪚雨凉風至<lb/>
髙樹排雲明月来浮白且謀今夜醉棲烏不問故宫哀<lb/>
相將共選溪頭石乍可披裘作釣臺<lb/>
　　江上遇蔡都尉<lb/>
<pb n="KR4e0206_WYG_009-5b"/>
同是窮途歎數竒鶡冠凋敝不勝悲孤篷夜雨天涯淚<lb/>
老驥秋風塞外思去國一身渾似夢歸家雙鬢各成絲<lb/>
長安記得相逢日正是桃花飲馬時<lb/>
　　秋日感懷二首<lb/>
秋風落葉滿柴闗肘後垂楊若可攀千里名駒無妾換<lb/>
六鈞強弩有兒彎沽來醇酎堪濡首吟得新詩便解顔<lb/>
海内故人書乍報却嫌猶未買青山<lb/>
泣玉投珠道路傍歸來我馬日𤣥黃蒯緱尚戀青袍短<lb/>
<pb n="KR4e0206_WYG_009-6a"/>
雀弁難禁白髪長元亮官卑辭亦可曼容祿薄奪何妨<lb/>
羣言銷骨良堪恨但醉如泥却又忘<lb/>
　　同弇山公集王太史尊人宅<lb/>
曲旃新立錦屏開霽色花香㪚水隈但識髙堂稱萬石<lb/>
不知夾道有三槐朱扉夜奏雲和瑟紫氣春浮沆瀣杯<lb/>
家食未曾空五鼎寄來甘㫖是鹽梅<lb/>
　　同趙敬甫京口遊桃李園作<lb/>
春風江上麗人多酒氣花香暖自和廻合朱方皆鷲嶺<lb/>
<pb n="KR4e0206_WYG_009-6b"/>
氤氲赤水盡鯨波何嫌樹密藏樓閣却愛花穠照綺羅<lb/>
扶醉不歸城郭去武陵漁棹一相過<lb/>
　　遇客<lb/>
菰蘆握手笑稱雄草綠吳山一畝宫夜雨忽添泉溜下<lb/>
春風猶㪚鳥言中巾從栗里時時濕甑在萊蕪日日空<lb/>
豈是敬通孤立意孝標今已擬三同<lb/>
　　宿采雲庵<lb/>
蕭條蘭若閉闗深有地何須問布金落盡林花空色相<lb/>
<pb n="KR4e0206_WYG_009-7a"/>
不鳴山鳥定禪心峯隂直下窺虛牖松籟遲廻度逺岑<lb/>
一榻維摩忘去住浮生無古亦無今<lb/>
　　贈建平潘子㑹<lb/>
潘郎星鬢尚朱顔為卜郊居已賦閒爾汝孔融多綠酒<lb/>
比鄰謝眺有青山濯纓水上遊魚過高枕花間宿鳥還<lb/>
敢向宦途論巧拙清時唯有閉柴闗<lb/>
　　偶述二首<lb/>
鶡冠凋敝亦何求蓬累那堪憶壯遊函谷風烟存趙璧<lb/>
<pb n="KR4e0206_WYG_009-7b"/>
中原星斗㪚吳鈎淮隂自乏資身策越石今為繞指柔<lb/>
莫訝唾壺頻擊碎秋風驥老不勝愁<lb/>
大鵬何意九霄摶且學鷦鷯善避丸縱謂置身髙䖏易<lb/>
亦知行路古來難計然不惜千金失苟變誰憐二卵殘<lb/>
薄祿主恩常自給髙堂無恙勸加餐<lb/>
　　寄王敬美參伯於南康分署時長公開府鄖中<lb/>
十載承明侍帝傍一麾出守意難忘少微只合居星子<lb/>
太白誰教到夜郎署對匡山看瀑布縣鄰彭澤好飛觴<lb/>
<pb n="KR4e0206_WYG_009-8a"/>
亦知春草天涯綠客夢先應入楚鄉<lb/>
　　送潘孟喬北上<lb/>
仙郎已擅無雙美公子偏能與四齊最是鷫鸘裘易解<lb/>
漫言鸚鵡賦難題露桃無語行杯促烟栁含顰拂棹低<lb/>
戀别不須愁日暮武陵洞口路常迷<lb/>
　　月夜普賢寺<lb/>
髙卧禪家白板扉深林落木鳥言稀山中孤月寒相照<lb/>
海上浮雲夜不飛澗樹盡含清露濕巖房猶揜慧燈㣲<lb/>
<pb n="KR4e0206_WYG_009-8b"/>
逺公未許開尊榼聊借蒲團擁褐衣<lb/>
　　京口觀競渡<lb/>
鮫宫沸浪氷綃濕鼉鼓鳴雷錦纜開遊妓共隨青雀去<lb/>
仙人盡駕赤鯨來奔濤截浦花爭湧奪槳爭標鷁亂回<lb/>
千載楚魂招不返異鄉隨俗一銜杯<lb/>
　　李明府以覃恩進秩有贈<lb/>
山林赤芾自輝煌五馬紛紜賀草堂此貴不曾由趙孟<lb/>
一身終許傲羲皇清時雨露偏丘壑白首鶯花隔廟廊<lb/>
<pb n="KR4e0206_WYG_009-9a"/>
為語昔遊琴酒伴大夫元是舊行藏<lb/>
　　葉茂長過訪因懐顧願甫<lb/>
春風忽枉故人車黃鳥嚶嚶慰索居遊屐漫遺禽子夏<lb/>
酒壚偏遲馬相如浩歌白石孤調世髙枕青山共著書<lb/>
獨憶江干采芳客朱門何處曳長裾<lb/>
　　弇山堂與王仲徳飲長公有作率爾奉同<lb/>
行觴促席恐蹉跎未暇燈前嘯也歌茂世百船聊爾耳<lb/>
巨源八斗竟如何相當總謂情俱勝自放元因禮不苛<lb/>
<pb n="KR4e0206_WYG_009-9b"/>
試問兕觥飛盡處較来誰少一籌多<lb/>
　　同功甫豹孫遊定慧仁壽二寺<lb/>
茂苑千門楊柳新招提啼鳥遲幽人銖衣香拂春生座<lb/>
寶塔燈聯夜照鄰聚㪚一城俱是幻往来雙寺總無因<lb/>
亦知住世緣猶在花月能迷靜者身<lb/>
　　同叔寶子念遊薦福治平諸寺<lb/>
吳閶草色又新年郭外清溪野寺連林積梅花明似雪<lb/>
水含孤嶼淡如烟僧閒解弄桓伊笛吏隠偏歸范蠡船<lb/>
<pb n="KR4e0206_WYG_009-10a"/>
不醉青山良自惜向來白髪已盈顚<lb/>
　　春遊二首<lb/>
無奈紅英攪綠塵借君長袖拂綸巾桃花倚醉風前笑<lb/>
楊柳含情雨後顰促柱善彈秦地曲細腰偏學楚宫人<lb/>
東鄰舊識金吾士不惜銀罌送酒頻<lb/>
大堤閒控紫驊騮片片飛英出畫樓白練盡題班女賦<lb/>
綠樽偏滌馬卿愁峰非回雁難通信路是桃源好放舟<lb/>
聴徹琵琶不成寐故鄉猶恐似江州<lb/>
<pb n="KR4e0206_WYG_009-10b"/>
　　訪曹子念<lb/>
短棹東行百里遥茅齋依舊草蕭蕭家鄰滄海多明月<lb/>
客醉桃花失夜潮攬鏡偶然同土木擇枝久矣各鷦鷯<lb/>
曹丘自昔空逰譽張翰於今懶折腰<lb/>
　　湖上逢沈君典太史<lb/>
載酒湖山興易乘菰蘆誰識秘書丞峯頭初月迎船出<lb/>
水上明霞遶座凝鳳徳未衰無可誚龍門猶在願先登<lb/>
不知太史公何意偏是交逰重李陵<lb/>
<pb n="KR4e0206_WYG_009-11a"/>
　　奉寄印川大司空於濟上<lb/>
誕甫生申事豈誣𤣥熊今已奠神都八年再見胼胝未<lb/>
一食重為吐哺無雅樂宣房雲窈窕袞衣濟水錦糢糊<lb/>
何知拙宦星星鬢却向麒麟入畫圖<lb/>
　　初夏偶成二首<lb/>
茅齋水上絶塵埃薄雨輕雲去復回髙柳拂堤鶯語歇<lb/>
短蒲揺渚燕飛來楚人乍剪荷衣就班女初題紈扇開<lb/>
自是倦遊身若寄秖看清晝卧蒿萊<lb/>
<pb n="KR4e0206_WYG_009-11b"/>
一室那堪字隠居十年踪跡混樵漁幽篁遺籜妨投履<lb/>
叢桂成隂好曳裾綠水遊魚花落後青天歸鳥月明初<lb/>
北窓半巻南華在不是劉安枕畔書<lb/>
　　孟夏赴友人春遊之約<lb/>
綠暗林香拂水湄朱明晴旭照葳蕤纔過戴勝鳴桑日<lb/>
正及含桃薦廟時淇澳園中啼睍睆洛陽花下奏參差<lb/>
芳菲留待供歡賞不負春前折簡期<lb/>
　　七夕集友人園亭<lb/>
<pb n="KR4e0206_WYG_009-12a"/>
林亭雨過夜生凉楊柳池邊菡蓞香艶曲從風金作縷<lb/>
深杯映月玉為漿長裾客子猶蠻舞短髪王官自楚狂<lb/>
浪說天孫人乞巧潘郎垂老拙何妨<lb/>
　　庭桂盛開獨酌偶成<lb/>
草堂叢桂藹清隂忽漫枝頭盡布金大樹幾年勞夢寐<lb/>
小山今日費招尋未教為楫凌波去且釀成漿帶月斟<lb/>
自是故園堪偃蹇布袍寧厭晚香侵<lb/>
　　飲山家値雪<lb/>
<pb n="KR4e0206_WYG_009-12b"/>
茅茨伏臘故人情崦曲遥看一棹迎竹樹有聲風不定<lb/>
村橋無路雪初平桑麻楚楚田家具雞黍欣欣歳事成<lb/>
厭說四方糊口計願言從爾鹿門耕<lb/>
　　客至<lb/>
當年結客幾人存野外停驂落日昏睥睨位高蘇季子<lb/>
浮沉宦薄竇王孫鎡基不若乘時雨刺繡何如倚市門<lb/>
任是風雲多變態故人相見且開樽<lb/>
　　抱病<lb/>
<pb n="KR4e0206_WYG_009-13a"/>
抱病逢秋感慨增空庭莫莫蔓枯藤商歌白石憑誰和<lb/>
舊業青門忝世承大澤短衣聊射虎荒臺長嘯漫呼鷹<lb/>
一官心薄真如棄落魄人間任愛憎<lb/>
　金陵山寺詩八首<lb/>
　　報恩寺<lb/>
燕邸龍飛答上𤣥鼎新寧數赤烏年鳳城寶氣雲俱瑞<lb/>
雁塔珠光月並圓不盡烟花連萬井儼然宫闕麗諸天<lb/>
真如豈易同灰劫佛日皇圖共永綿<lb/>
<pb n="KR4e0206_WYG_009-13b"/>
　　雨花臺<lb/>
佛宇禪扉映晚霞青山廻合大堤斜似將髙座臺邊雨<lb/>
㪚作長干市上花綺繡道傍公子騎歌鐘雲外列侯家<lb/>
繁華豈是今猶昔月露前朝幾劫沙<lb/>
　　靈谷寺<lb/>
十里長松入杳㝠殿前功徳水泠泠氣因定鼎千林紫<lb/>
山託傳燈萬古青羣鹿避人過隧道寒花迎客媚空庭<lb/>
草堂蕙帳今餘幾笑誦楣間舊勒銘<lb/>
<pb n="KR4e0206_WYG_009-14a"/>
　　觀音閣<lb/>
帝里栴檀香滿林更開慈閣大江潯獻花鸚鵡當窓入<lb/>
抱月蛟龍遶座吟草樹盡為華鬘色波濤猶作海潮音<lb/>
亦知閱水同觀世泡影浮湛自古今<lb/>
　　栖霞寺<lb/>
徴君栖䖏莽雲烟萬頃澄江列岫連巖佛刻成疑是繡<lb/>
香泉湧出遍生蓮南朝古刹開三界西域髙僧隠四禪<lb/>
縱為攝山多異草須從覺路覓真詮<lb/>
<pb n="KR4e0206_WYG_009-14b"/>
　　天界寺<lb/>
春明門外梵王家香室經臺護綘紗禮罷金仙新鑄像<lb/>
供將鹿女乍銜花孤雲寂寂窺禪定馴鴿栖栖聴法華<lb/>
方丈自能容卓錫何須世外有恒沙<lb/>
　　牛首山<lb/>
白雲梯上好支笻縹緲雙峯路幾重寳宇覆巖巢翡翠<lb/>
琳宫緣岫嵌芙蓉浮圗巧入僧寮影麋鹿閒尋野客蹤<lb/>
幸藉維摩遺半榻靜聴松外曉堂鐘<lb/>
<pb n="KR4e0206_WYG_009-15a"/>
　　祖堂寺<lb/>
東都門外亂山稠野寺松筠一徑幽萬壑峰隂連夕照<lb/>
半林春雨㪚平疇蓮花昔湧黃金地貝葉今藏白玉樓<lb/>
見說融師端習懶也知中㪚便能留<lb/>
　北遊詩二十一首<lb/>
　　清河即事<lb/>
巨浸波濤豈易憑毎因沮洳見丘陵不堪井邑頻移改<lb/>
耐可河隄善潰崩淮水九秋仍未減楚人三戸竟無增<lb/>
<pb n="KR4e0206_WYG_009-15b"/>
艖符輾轉王程急愁絶孤舟風雨凌<lb/>
　　舟中偶成<lb/>
闗河滿棹白蘋風楚客離羣任轉蓬驟雨灑空寧避日<lb/>
輕雷過水却生虹羇栖未暇投蓮社偃蹇誰招入桂叢<lb/>
縱是蓴鱸歸思切歩兵無計卧江東<lb/>
　　立秋<lb/>
蟬聲嗚咽柳隂殘節序驚心強自寛把盞滄江忘日暮<lb/>
濕衣清露動宵寒凉風漢苑悲團扇明月湘臯泣紫蘭<lb/>
<pb n="KR4e0206_WYG_009-16a"/>
最是闗河揺落易天涯無奈欲歸難<lb/>
　　沛中有感<lb/>
一區湯沐曾無邑千古歌風尚有臺泗水不知亭已改<lb/>
碭雲猶與客俱來孤城落日河流急逺戍霜催雁影回<lb/>
遊子不忘豐沛意至今偏動故鄉哀<lb/>
　　舟中留客<lb/>
西望長安路尚賖闗河漂泊賦蒹葭片雲將雨歸林急<lb/>
雙燕迎風度水斜䞉有琴樽淹客座豈堪舟楫老年華<lb/>
<pb n="KR4e0206_WYG_009-16b"/>
故人握手鄉園淚猶問東陵五色𤓰<lb/>
　　大雨即事呈同事諸君<lb/>
浮槎千里逐浮萍雷雨空江徹夜鳴鵬鷃逍遥堪自失<lb/>
龍蛇夭矯亦須驚牀頭虹色芙蓉匣海上鯨波驃騎營<lb/>
舟楫商家元不乏兔罝公等自干城<lb/>
　　清郡與鄭中伯夜坐<lb/>
短笻相過話燈前屈指漂零第幾年落葉一庭霜滿地<lb/>
清笳萬井月中天孔融意氣存張儉杜甫交逰老鄭䖍<lb/>
<pb n="KR4e0206_WYG_009-17a"/>
何事傾尊不成醉異鄉頭白各凄然<lb/>
　　寄王和甫<lb/>
秋入船窓夜氣凉白雲如霧濕衣裳亂螢過水添星影<lb/>
髙樹遮山逗月光季子無金空作客長卿多病且還鄉<lb/>
十年扣角心同苦寄爾商歌怨更長<lb/>
　　九日<lb/>
孤舟何處逢佳節淮有三洲半草萊鄉國弟兄鴻雁信<lb/>
客途風雨菊花杯空囊自覺長安逺明鏡何須短鬢催<lb/>
<pb n="KR4e0206_WYG_009-17b"/>
却憶故園年少事壺觴戲馬月中回<lb/>
　　送劉生<lb/>
邊鴻朔雪年年見漕檄軍書日日聞潦倒西遊繻未棄<lb/>
倉皇東走袂難分獲麟渡口飛黃葉戲馬臺前起暮雲<lb/>
回首壯圗消欲盡可堪孤棹送劉蕡<lb/>
　　旅寓鄰婦故倡也悉其平生偶述<lb/>
儼然髙髻楚人妝一曲新聲總斷腸少弟䝉恩為協律<lb/>
狂夫被遣出平羌借來燕壘危難住種得蓮房老亦香<lb/>
<pb n="KR4e0206_WYG_009-18a"/>
鸞鏡曉臨無限恨且將心事問徐娘<lb/>
　　長安逢塞上班師友人有作漫和<lb/>
盛秋邊騎若雲屯奏㨗飛書入雁門浪說單于刑白馬<lb/>
羞稱公主嫁烏孫班師節鉞歸三殿欵塞旌旗過五原<lb/>
幕府獻功方飲至撰成鐃曲侑金樽<lb/>
　　旅中逢故人飲<lb/>
闗河氷雪滯征輪邂逅窮交白髪新學劒學書吾少賤<lb/>
種𤓰種豆爾長貧縱輸黃鵠能遺世尚賴青山不負人<lb/>
<pb n="KR4e0206_WYG_009-18b"/>
岐路一樽何必盡待歸長醉五湖濵<lb/>
　　送李都尉出塞<lb/>
白馬翩翩出羽林隴西都尉二毛侵剖符未得君王命<lb/>
推轂先勤主帥心朝㪚黃金酬死戰夕飛赤羽報生擒<lb/>
匈奴已滅邊烽息無奈雙龍夜夜吟<lb/>
　　北河訪客<lb/>
闗河風浪雨㝠㝠上瀨搴裳過野亭芳草盡遺三輔綠<lb/>
斷雲常接太行青酒人昨日逢燕市賈客何時下洞庭<lb/>
<pb n="KR4e0206_WYG_009-19a"/>
岐路一樽生感慨望中明滅少微星<lb/>
　　送客得友人書<lb/>
天涯芳草暮雲橫握手青樽此日情榻並南州徐孺子<lb/>
書傳東海魯先生花間宿霧常疑雨樹外平岡宛似城<lb/>
楚地故人秦地别古來踪跡本浮萍<lb/>
　　旅懐<lb/>
長安日日賦歸歟何事窮秋尚索居和氏慢藏懐裏璧<lb/>
劉生悞讀枕中書骨留燕市元非駿鋏動商歌不為魚<lb/>
<pb n="KR4e0206_WYG_009-19b"/>
朔雪隴雲飛不盡夢魂愁絶獨驅車<lb/>
　　過淮<lb/>
羇棲鞅掌不堪論日罄壚頭酒一尊淮府於今辭相國<lb/>
楚宫聊復酹王孫蘋花明月迎歸棹楊栁秋風過里門<lb/>
漁父江潭如訊問故園猶幸釣磯存<lb/>
　　江上逢客遂為金焦之遊<lb/>
旅泊因成汗漫逰淮南芳草遍汀洲窮途不向青山泣<lb/>
竄跡言尋白社投一棹木蘭江似帶半瓢竹葉月如鈎<lb/>
<pb n="KR4e0206_WYG_009-20a"/>
卜居未得從詹尹避世眞堪遇許由<lb/>
　　泊舟<lb/>
髙秋去國獨興哀漂泊孤舟向水隈雲識山空朝不㪚<lb/>
潮知河淺夜能來微茫樹影千帆落迢逓江聲一雁回<lb/>
貢禹鶡冠猶在首王陽書札可曾開<lb/>
　　還家<lb/>
十年憔悴一青袍何事還家尚佩刀故國凉風吹燕雀<lb/>
高城落日下蓬蒿空廬抱影無三窟愁鬢經秋有二毛<lb/>
<pb n="KR4e0206_WYG_009-20b"/>
最是生平耽綠酒陳卿常讁是西曹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻九<lb/>
</p>
<p>
</p>
  </div>
<div>
<head>伐檀齋集巻十</head> <lb/>
    <p>
<pb n="KR4e0206_WYG_010-1a"/>
欽定四庫全書<lb/>
　伐檀齋集巻十<lb/>
　　　　　　　　　　　　明　張元凱　撰<lb/>
　五言絶句<lb/>
　　齋居雜詠二十首<lb/>
舉頭望白雲頫首看流水古之東郭生悟彼北宫子<lb/>
蕉鹿遺大野木雞在深林山月直入室松風與披襟<lb/>
世及乘朱輪賞延端章甫稍曾事貴游爰居聴鐘鼓<lb/>
<pb n="KR4e0206_WYG_010-1b"/>
日暮臨髙臺心在歸鳥邊明月出滄海白雲流青天<lb/>
區中多畏塗蹙蹙靡年載方爾相呴濡悠然問江海<lb/>
高鳥凌青漢鼷䑕穴神丘還將齊物意且作逍遥游<lb/>
再生宋人犢復失塞翁馬天道誠悠悠是難測識者<lb/>
顛越全於酒困窮樂吾天不材山之木婆娑永其年<lb/>
嘉樹䕃吾廬凉風吹絺綌久甘守太𤣥莫與辯堅白<lb/>
乘杯不渡海且注竹葉春自是無心者空為有髪人<lb/>
三春秀紫芝九秋飛黃鵠川上忽坐忘不聞虛舟觸<lb/>
<pb n="KR4e0206_WYG_010-2a"/>
幽棲巢林樾時出濯滄浪興到呼李白愁來命杜康<lb/>
好學無聞焉佳兵吾衰矣且樂榮啓期不羨魯施氏<lb/>
池中寒氷澌原上春草生用心如明鏡不將亦不迎<lb/>
清樽泛流霞一室生虛白鵷雛栖髙梧空以腐䑕嚇<lb/>
蓬蒿張仲宅羅雀翟公門五斗自帶礪八口聊饔飱<lb/>
智囊徒自役壟斷亦何有臨流無桔橰吾慕漢隂叟<lb/>
綠水濯吾足青山挂吾瓢童子衣荷葉柳下來承蜩<lb/>
草木鶉之居朝夕鷇以食嗤嗤四十年夢夢如一息<lb/>
<pb n="KR4e0206_WYG_010-2b"/>
雨濕藕花渚風吹芙蓉裳因看山梁雉亡却沙丘羊<lb/>
　　長安道四首<lb/>
二月桃始華千門柳初綠飲酒青樓間望見黃金屋<lb/>
羽林期門兒下直誇閭里昨朝旄仗下肅慎貢楛矢<lb/>
朝出春明門青山夾馳道流水公子車如茵王孫草<lb/>
年少霍家奴橫行紫騮馬道逢五侯來揚鞭不肯下<lb/>
　　古意四首<lb/>
君從薊北回遺我軒轅鏡但照心異同不照容衰盛<lb/>
<pb n="KR4e0206_WYG_010-3a"/>
君從日南回遺我雙翡翠口中銜明珠疑是相思淚<lb/>
君從荆土回遺我連環玦不渝堅貞心難解綢繆結<lb/>
君從蜀江回遺我一端錦鴛鴦穿芙蕖飛上合歡枕<lb/>
　　大堤曲二首<lb/>
女郎盈大堤羅袖翻全疋春風易醉人俱作桃花色<lb/>
迎風亂雲鬟拾翠露纖手蘭橈柳下來遥認卬之友<lb/>
　　春江花月夜二首<lb/>
金巵濕花露羅袖留春雲冶容月同皎微詞人莫聞<lb/>
<pb n="KR4e0206_WYG_010-3b"/>
條風動芳樹素月流金波陽春宋玉和子夜秦青歌<lb/>
　　相逢行二首<lb/>
相逢游俠伴大醉柳市南季布止一諾生平無二三<lb/>
相逢大堤上美人花不如却笑陳孟公夜行藩其車<lb/>
　　自君之出矣二首<lb/>
自君之出矣日日理亂絲絲已織成綺君歸尚無期<lb/>
自君之出矣夜夜望明河河水隔牛女不得常相過<lb/>
　　青樓曲<lb/>
<pb n="KR4e0206_WYG_010-4a"/>
妾本長干籍來住夫差城巷多惡年少不敢彈鳴箏<lb/>
　　少年行<lb/>
狐白解與人黃金已孤注獨有雙吳鈎未敢輕輸去<lb/>
　　覽鏡二首<lb/>
匣中有古鏡清光如明月昔照我朱顔今照我白髪<lb/>
白髪生今年綠酒且今夕毎有憂生嗟豈為勲業惜<lb/>
　　山居二首<lb/>
草閣抱明月碧砌㪚流水門掩鹿不來風吹落松子<lb/>
<pb n="KR4e0206_WYG_010-4b"/>
披拂桃花風獨往孤雲意山中久忘言寄客無文字<lb/>
　　過酒家二首<lb/>
繫馬大道傍獨對髙城坐東風吹門開門外乘軒過<lb/>
楚楚黃公壚酒深不可揭昨醉阮嗣宗今醉畢茂世<lb/>
　　江樓二首<lb/>
綠窓開雲中青壁凌江沚髣髴翡翠屏照耀明光綺<lb/>
江帆留不住美人在天涯髙樓日暮心腸斷芙蓉花<lb/>
　　獨坐<lb/>
<pb n="KR4e0206_WYG_010-5a"/>
孤亭㪚𤣥草獨坐對青樽啼鳥留在徑落花飛出門<lb/>
　　暮春<lb/>
吾適點也志暮春春服成遲廻綠栁下載聴黃鳥鳴<lb/>
　　留客<lb/>
對客共小飲閱世成大噱且噉景升牛莫舞羊公鶴<lb/>
　　秋夜<lb/>
秋深未除架庭草凄以多凉風忽吹墮蜻蛚與飛蛾<lb/>
　　江亭夜月送客二首<lb/>
<pb n="KR4e0206_WYG_010-5b"/>
月出大江白山近髙城青我歸掩蓬蓽君去逐浮萍<lb/>
津亭黯然别蘆葦風蕭蕭舟中有明月庶㡬慰寂寥<lb/>
　　吳趨謡十二首<lb/>
旭日照金閶九衢㪚晴綺繡縠雕盤餐佻佻賈人子<lb/>
醵飲市珍羞主進要王謝千錢坐堂上不滿坐堂下<lb/>
夫婿咸陽商家住閶門右千金買明珠照耀翡翠首<lb/>
吾土本清嘉月旦近囂囂販夫弄文墨豎子賡歌謡<lb/>
少婦顔如花居肆日中貿金錢投錦囊牙籌籠翠袖<lb/>
<pb n="KR4e0206_WYG_010-6a"/>
吳兒織吳錦新機索髙價絢綵畫不成儼然奪造化<lb/>
來往伯通橋生長泰伯里貧賤人棄焉富貴驕人耳<lb/>
綺幔碧油航士女炫新妝拾翠青山側采芳綠水傍<lb/>
士卒籌米鹽衛尉羈文法巷有專諸墓里無干將匣<lb/>
晨出逢宋朝暮歸見祝鮀勢位成泰岱意氣隨清波<lb/>
輕裘白晳郎翩躚濠上渡青樓臨杏花巻幔要郎住<lb/>
醉擁三婦豔富潤十畝宫獨有草𤣥客不謁陶朱公<lb/>
　　漕船曲十首<lb/>
<pb n="KR4e0206_WYG_010-6b"/>
渚靜芙蕖開波動鴛鴦起黃頭白足兒雙雙浴清沚<lb/>
人家住草莽暮烟青菹茹沙岸無古木河渾多大魚<lb/>
越女立吳船容嬌髻欲墮回首不見儂將腰輕轉柁<lb/>
招招問舟子船是江南不以我木棉花換爾金閶酒<lb/>
亂山對輿梁積水閉上閘小史唱短籌長年曬舊衲<lb/>
淮隂惡年少刺船能挽強但恨難行處不在青樓傍<lb/>
漕渠十二率約束樓船新朱衣挂金節綠酒映玉人<lb/>
青徐水道倡吳楚漕艘客年年綢繆期偏近女牛夕<lb/>
<pb n="KR4e0206_WYG_010-7a"/>
意氣爭官河赳赳輕廼公恒有脫死士藏活為船傭<lb/>
官米不直錢私酒不待價醉尉擁燕姬公然坐柳下<lb/>
　采芳園六詠<lb/>
　　栖雲室<lb/>
竹樹瀟湘聲華館巖壑意夜不下朱簾為有雲來去<lb/>
　　搴芳亭<lb/>
白露零木蘭清沚浮菡蓞衆芳何繽紛朝搴與夕攬<lb/>
　　桃李軒<lb/>
<pb n="KR4e0206_WYG_010-7b"/>
黃鳥鳴嚶嚶芳園開桃李美人期不来春風吹綠水<lb/>
　　聴溜石<lb/>
深山一夜雨白虹走青壁欲聴松下泉且枕溪頭石<lb/>
　　雨花菴<lb/>
精室非招提繡佛何然有天花座上飛為問染衣不<lb/>
　　芙蓉堤<lb/>
芙蓉出秋水盈盈好顔色欲采無輕舟夕陽空佇立<lb/>
　江蘺館六詠<lb/>
<pb n="KR4e0206_WYG_010-8a"/>
　　松齋<lb/>
潜虬立幽徑偃蹇老蒼鬛不受秦人封祇賞朱家俠<lb/>
　　筠房<lb/>
瀟湘片雲飛洞房綠如染夫君不逺游枝間無淚點<lb/>
　　月榭<lb/>
遥空獨鳥還松際孤雲没呼彼謫仙人同問青天月<lb/>
　　眺臺<lb/>
白日隠天末高臺凌雲間縹緲何所見海中三神山<lb/>
<pb n="KR4e0206_WYG_010-8b"/>
　　石塢<lb/>
片帆馬沙渡髣髴牛渚側江光漾雲根窓間常五色<lb/>
　　鶴院<lb/>
所適跬歩間稍寛樊籠下院處詎云榮古有乗軒者<lb/>
　雲棲館六詠<lb/>
　　清𤣥齋<lb/>
主人楊子雲草閣搜奇字清暉照寂寥流水澹無事<lb/>
　　獨倚樓<lb/>
<pb n="KR4e0206_WYG_010-9a"/>
髙樓愁獨倚薄暮羅衣寒箜篌彈不盡明月半闌干<lb/>
　　宿雲洞<lb/>
洞裏白雲臺洞口紫絲障朝來掃落花春雲在衣上<lb/>
　　夕陽亭<lb/>
螮蝀莫敢指朝隮不可攀閒門閉秋草獨對夕陽山<lb/>
　　玉虬峯<lb/>
一片玉玲瓏坐見生雲霧潜虬媚靈姿居然在庭户<lb/>
　　松月臺<lb/>
<pb n="KR4e0206_WYG_010-9b"/>
秋月照孤松亭亭自髙潔深夜凝露華枝頭生蒼雪<lb/>
　　石湖草堂對雨四首<lb/>
湖侵林色白雨濕竹光寒水鳥已忘機飛來立闌干<lb/>
驟來泉瀑亂暫歇雲流青鐘磬晝不響空山自泠泠<lb/>
雨深竹葉盞山靜蓮花禪能容陶令醉愈覺逺公賢<lb/>
爐烟凝不㪚磵水清且流三日五湖雨一洗千山秋<lb/>
　　解印作二首<lb/>
肘後虎符失匣裏龍劒存猶堪淬礪之沙場報君恩<lb/>
<pb n="KR4e0206_WYG_010-10a"/>
世為萬夫長而無擔石儲未曾負肝膽且暫甘樵漁<lb/>
　　辭漕作二首<lb/>
司徒昔推轂駕車憚逺征揣摩失蘇季窮愁自虞卿<lb/>
未種陶潜柳且賣邵陵𤓰燕山無泰岱淮水多含沙<lb/>
　　秋夜思友<lb/>
琴尊乆寂寞常憶故人驩不待飛霜雪蘼蕪此夕寒<lb/>
　　夏日山中<lb/>
藤蘿蔽日月一室翠生寒科頭立松下飛瀑來巖端<lb/>
<pb n="KR4e0206_WYG_010-10b"/>
　　靜夜對月有懷故人<lb/>
朔鴈來髙天山桂落清夜所思萬里人只在明月下<lb/>
　　與客竹下分得深字<lb/>
白雲留不住翠靄飛自深美人瀟湘來與之彈素琴<lb/>
　<lb/>
　<lb/>
　<lb/>
　伐檀齋集巻十<lb/>
</p>
<p>
</p>
  </div>
<div>
<head>伐檀齋集巻十一</head> <lb/>
    <p>
<pb n="KR4e0206_WYG_011-1a"/>
欽定四庫全書<lb/>
　伐檀齋集巻十一<lb/>
　　　　　　　　　　　　明　張元凱　撰<lb/>
　七言絶句<lb/>
　　軍中樂二十首<hi>有序</hi>
　　　<hi>余結髪時閱史冊載古名將度絶幕以邀竒勲廼心翩翩向慕之也撫壯而世及戎官則束濕</hi>
　　　<hi>文法無能遠引尺寸以自樹服兜鍪而荷劒㦸不過以之趨蹡蒲伏於街亭司府間耳嗟嗟人</hi>
　　　<hi>役擾擾十年載罹患侮命也何如壬申歳復有漕渠之役秋泊潞河塞垣在望乃擬軍中樂凱</hi>
<pb n="KR4e0206_WYG_011-1b"/>
　　　<hi>數事而為歌詩座客能為燕趙聲酒酣擊節怳如從事於票姚武剛車前也</hi>
　　出塞<lb/>
元戎十乘度龍沙旌斾悠悠士不譁踴躍長驅三萬里<lb/>
烽烟未熄肯言家<lb/>
　　乘障<lb/>
亭障巉巗照夕烽盛秋都護肅臨戎漁陽塞外嚴凝氣<lb/>
一片隂山積雪中<lb/>
　　戰勝<lb/>
<pb n="KR4e0206_WYG_011-2a"/>
雲中不閉鴈門闗減竈沉烽白日閒蕃騎寇邊三百萬<lb/>
單于僅以六驘還<lb/>
　　受降<lb/>
漢家飛將會龍城面縛千羣向柳營幕府何須計首級<lb/>
但圗麟閣是功名<lb/>
　　屯<lb/>
時平塞外野蒼蒼休息三軍藝稻粱耕鑿已堪忘帝力<lb/>
不知何地是沙場<lb/>
<pb n="KR4e0206_WYG_011-2b"/>
　　獵<lb/>
走狗呼鷹徧草萊干城須仗兔罝才經過捕得雲中敵<lb/>
畜産車輜席巻回<lb/>
　　擊劒<lb/>
劒佩昆吾靖朔邊鐶生明月匣生蓮斑痕任積邊庭血<lb/>
一擊精靈耀紫烟<lb/>
　　蹋鞠<lb/>
鞠室纔穿約佽飛香塵浮處曳單衣晏安只恐髀生肉<lb/>
<pb n="KR4e0206_WYG_011-3a"/>
且試輕蹻掣絳幃<lb/>
　　超距<lb/>
投石三軍技最優况曾超躍羽林樓春和塞草平鋪翠<lb/>
賈勇爭先博一籌<lb/>
　　賦詩<lb/>
蓮花幕裏筆如椽橫槊雄詞鄴下傳却笑李陵非國士<lb/>
創為兒女别離篇<lb/>
　　射<lb/>
<pb n="KR4e0206_WYG_011-3b"/>
期門結伴試穿楊忽斷秋空朔鴈行猨臂自誇如李廣<lb/>
應弦曾倒左賢王<lb/>
　　騎<lb/>
善馬羣空宛貴人執驅校尉拜官新試將紫燕平原獵<lb/>
却使蒼鷹望後塵<lb/>
　　歌<lb/>
幕府初開鏡裏蓮秦青新曲乍教傳知音不返周郎顧<lb/>
含態偏承主帥憐<lb/>
<pb n="KR4e0206_WYG_011-4a"/>
　　舞<lb/>
長袖蠻靴曳翠裳依歌赴節儼成行軍中自有纒頭錦<lb/>
不學梁家墮馬妝<lb/>
　　春游<lb/>
行春小隊擁材官尚覺邊城草色寒馬度水來抛玉勒<lb/>
鳥穿花去避金丸<lb/>
　　賀雪<lb/>
雪沒隂山大將牙獸尊髙貯紫流霞闗城不夜清笳月<lb/>
<pb n="KR4e0206_WYG_011-4b"/>
營樹衝寒細柳花<lb/>
　　博<lb/>
春到邊城不射雕營中髙卧霍票姚偏裨夜博千金注<lb/>
已識軍前但用梟<lb/>
　　飲<lb/>
連營盡唱凱旋歌塞酒渾如塞上河主帥投醪能愛士<lb/>
三軍常得醉顔酡<lb/>
　　拜爵<lb/>
<pb n="KR4e0206_WYG_011-5a"/>
天山箭定海無濤馬上旌書紀戰勞姓字一時題幕府<lb/>
不為强弩即弓髙<lb/>
　　班師<lb/>
封侯萬里報功成放馬桃林㪚甲兵生入玉闗非志願<lb/>
丈夫髙抱樂長征<lb/>
　　閨中詞二十首<hi>有序</hi>
　　　<hi>吾友西河毛生戊寅春仲怱貽我美人之什顧余傖父儔也安能嫵媚宛轉而賡是歌乎雖然</hi>
　　　<hi>和璧漫投貞士再刖明珠愛惜季女斯飢憂暢不齊感慨同之古丈夫心腸鐵石猶不忘月露</hi>
<pb n="KR4e0206_WYG_011-5b"/>
　　　<hi>之詞良有以也乃貰酒搦管酒未盡而和已周大都被酣興至不無放逸興盡悲來太深酸楚</hi>
　　　<hi>者乎嗟夫不滛不傷風人之㫖哀聲艶曲起予者誰不以示人聊答毛生云爾</hi>
　　春曉<lb/>
曉睡䝉䝉錦帳低合歡牀在最深閨夢魂化作雙鴛鳥<lb/>
飛向竝頭蓮裏棲<lb/>
　　錦筵<lb/>
華堂疏越響朱絃有女明妝對儼然玉斚亂飛翻翠袖<lb/>
淳于先已醉初筵<lb/>
<pb n="KR4e0206_WYG_011-6a"/>
　　臨花<lb/>
花枝不減去年紅妾貌今年似不同遊子不歸花又落<lb/>
年年人老怨東風<lb/>
　　見月<lb/>
月昔圓時人共憐人今逺去月空圓亦知天外原同照<lb/>
無奈人間各一天<lb/>
　　覽鏡<lb/>
曉帳晴暉照影孤桃花片片撲流蘇一枝鏡裏猶堪摘<lb/>
<pb n="KR4e0206_WYG_011-6b"/>
未識狂夫記得無<lb/>
　　持筐<lb/>
取斧携筐巻袖羅柔荑無奈逺揚何桑間莫浪逢人語<lb/>
調笑秋胡世上多<lb/>
　　秋思<lb/>
鸞鳳衾裯不復陳任從蛛網任從塵秋風一夕容華落<lb/>
總是長門賦裏人<lb/>
　　逺書<lb/>
<pb n="KR4e0206_WYG_011-7a"/>
尺素含啼寄塞垣錦囊緘處繡雙鴛逺書未必眞能達<lb/>
縱欝煩憂肯盡言<lb/>
　　山閣<lb/>
憑髙羅袂不勝寒笑插山花倚石闌無限逺峰浮黛色<lb/>
飛來鏡裏入眉端<lb/>
　　野航<lb/>
蘭槳輕揺蓮葉開孅孅羅襪淨無埃雨雲不向巫山去<lb/>
容與還從洛水來<lb/>
<pb n="KR4e0206_WYG_011-7b"/>
　　曉汲<lb/>
汲罷清泉露濕鞋碧梧飄葉半空階羞他井底孤凰影<lb/>
墮却嫁時雙鳳釵<lb/>
　　夜奕<lb/>
手彈玉壘照銀缸閨閤和親未受降自是南風猶不競<lb/>
無端輸子一雙雙<lb/>
　　采蓮<lb/>
鳧鷖撩亂起蒹葭弄槳穿莎濕絳紗世上恨無連理藕<lb/>
<pb n="KR4e0206_WYG_011-8a"/>
波間喜有竝頭花<lb/>
　　乘騎<lb/>
聯鑣舉袂栁風吹銀鐙金蓮歩歩垂按轡要郎花下語<lb/>
莫教馬首暫參差<lb/>
　　洞房<lb/>
蘭氣俄從翠被生燭輝猶傍繡牀明枕邊栩栩雙蝴蝶<lb/>
攪斷鴛鴦夢不成<lb/>
　　酒肆<lb/>
<pb n="KR4e0206_WYG_011-8b"/>
糟丘忽漫出芙蕖却向壚頭粉靨舒含態含嬌情不一<lb/>
似曾相識馬相如<lb/>
　　小飲<lb/>
夜寒孤坐強持杯惆悵紅顔對落梅淑女未能忘㫖酒<lb/>
周南什裏賦金罍<lb/>
　　弄嬰<lb/>
錦襁猶自泣呱呱玩弄當年小鳳雛恐學良人游汗漫<lb/>
任教繡户不懸弧<lb/>
<pb n="KR4e0206_WYG_011-9a"/>
　　縫衣<lb/>
征衣寄去到長安纔見霜飛木葉丹何事深閨縫未息<lb/>
高堂垂白恰初寒<lb/>
　　擁鑪<lb/>
共簇紅鑪近翠牀貂狐袖手不成妝願言咫尺恒相倚<lb/>
莫與春風出洞房<lb/>
　四公子詩<lb/>
　　孟嘗<lb/>
<pb n="KR4e0206_WYG_011-9b"/>
脫秦過趙世稱雄食客何心負廼公魏子馮驩猶未老<lb/>
忍教薛縣黍離中<lb/>
　　信陵<lb/>
六國縱橫事若麻少年公子玉無瑕單車一出秦兵却<lb/>
計畫侯生定不差<lb/>
　　平原<lb/>
夫人弟却五城封存得邯鄲罷折衝門下毛生猶未識<lb/>
如何肯過賣漿傭<lb/>
<pb n="KR4e0206_WYG_011-10a"/>
　　春申<lb/>
三千珠履曳長裾權畧當年盡不如裂土江東城郭在<lb/>
夕陽秋草故吳墟<lb/>
　四美人詠<lb/>
　　明妃<lb/>
白龍堆裏塞雲昏黃鶴歌殘馬上論自恨良家充内選<lb/>
也同公主嫁烏孫<lb/>
　　飛燕<lb/>
<pb n="KR4e0206_WYG_011-10b"/>
三千宫女廢昭臺飛燕雄心尚忌猜乍報殿成名合徳<lb/>
悔教小妹入宫來<lb/>
　　文君<lb/>
澹蕩春風膩錦江洞房人靜鳥啼雙臨卭儻賤成都客<lb/>
閒却花枝鎻綠窓<lb/>
　　綠珠<lb/>
石家歌妓儼成行金谷温柔别有鄉旣是綠珠吾所愛<lb/>
季倫何惜剖身藏<lb/>
<pb n="KR4e0206_WYG_011-11a"/>
　　古劒篇<lb/>
赤帝提携日月開棄捐平世卧青苔千年英物沉埋久<lb/>
斗傍寒光獄底來<lb/>
　　古鏡篇<lb/>
明月長盈萬古同雕龍匣裏湛然空恥留紅粉妍媸態<lb/>
烈士肝腸一照中<lb/>
　　對酒吟二首<lb/>
屈原投湘徒自潔介推逃山焉用文時乎不遇飲美酒<lb/>
<pb n="KR4e0206_WYG_011-11b"/>
髙歌激㪚青天雲<lb/>
季子黑貂不掩骭百奚伏雌聊可烹丈夫破産出門去<lb/>
斗酒慰勞吳王城<lb/>
　　古詞二首<lb/>
紛華戚里不勝春年少橫行貴絶倫待媵盡歌江有汜<lb/>
于田乍賦巷無人<lb/>
長楊宣曲盡為家大道紛紛擁狹斜十里五樓巢弱翠<lb/>
千金一疋買桃花<lb/>
<pb n="KR4e0206_WYG_011-12a"/>
　　芳宴二首<lb/>
醉客金罍芳樹邊瓊軒珠箔立嬋娟彩雲窈窕簷間度<lb/>
艶曲玲瓏花外傳<lb/>
卜夜邀歡錦瑟調滿堂蘭氣襲鮫綃氷壺月映光逾濕<lb/>
玉樹風含影太嬌<lb/>
　　少年行二首<lb/>
少年結伴出春明十里青樓巻幔迎游騎紛紛盡回轡<lb/>
金張子弟獨橫行<lb/>
<pb n="KR4e0206_WYG_011-12b"/>
呼盧徹夜玉為籌槖裏金錢若水流昨賜飛龍廐中馬<lb/>
今來輸與富平侯<lb/>
　　楊栁詞二首<lb/>
稽洛山邊春草殘漁陽戍裏夕烽寒故園楊柳年年綠<lb/>
只有閨人帶涙看<lb/>
妾夢飄揚遶翠幃栁花飛處思依依好隨風絮天涯去<lb/>
尋得蕭郎作伴歸<lb/>
　　衛尉春游曲二首<lb/>
<pb n="KR4e0206_WYG_011-13a"/>
都䕶春游錦纜開紫騮閒在夕陽臺昇平不作軍中樂<lb/>
載得琵琶水上來<lb/>
暮春芳樹亂鶯啼紫障金罍遶大堤不是海波平似鏡<lb/>
將軍那得醉如泥<lb/>
　　邯鄲客二首<lb/>
邯鄲俠客長安游青樓要入彈箜篌單車使者來附耳<lb/>
對酒不言心自籌<lb/>
邯鄲俠客黃金輕徹侯爭致公子迎寳刀駿馬㪚却盡<lb/>
<pb n="KR4e0206_WYG_011-13b"/>
空手笑出燕王城<lb/>
　　故倡行二首<lb/>
結客紛紛盡俠徒身隨大將執金吾綠韝白馬道傍立<lb/>
長揖霍家馮子都<lb/>
香風逐馬御溝斜朱邸潜歸滿袖花女弟垂鬟纔十二<lb/>
不嫌懐裏教琵琶<lb/>
　　竹枝歌二首<lb/>
燕子髙樓水上開楚江風雨竹枝哀賈帆未向門前落<lb/>
<pb n="KR4e0206_WYG_011-14a"/>
孤負春潮日日來<lb/>
水落寒江露釣磯春時去路已全非郎今無那舟行逺<lb/>
匹馬先從間道歸<lb/>
　　青樓曲二首<lb/>
翡翠樓中紫玉杯垂楊臨水繫龍媒蘭幃笑語春風入<lb/>
夫壻甘泉侍從回<lb/>
𤨏窓春雨碧澄澄羅袖生寒若不勝花下冶㳺誰氏子<lb/>
綠衣年少住安陵<lb/>
<pb n="KR4e0206_WYG_011-14b"/>
　　邊將行二首<lb/>
三春饗士集英髦主帥票姚獸錦袍洛苑乍分紅躑躅<lb/>
凉州新進綠葡萄<lb/>
瀚海春濤靖不驚玉闗佳氣藹邊城虎符總逐鷹揚士<lb/>
龍額先封燕頷生<lb/>
　　閨怨二首<lb/>
花落閒庭燕子歸楚宫腰細不勝圍三春憔悴飛蓬首<lb/>
青鏡空留明月輝<lb/>
<pb n="KR4e0206_WYG_011-15a"/>
落木蕭蕭江上山鴈門不寄鴈書還封侯豈是尋常事<lb/>
游子偏多戀玉闗<lb/>
　　出門歎二首<lb/>
黃金蕭索減仲産玉龍不死酬君恩朝來結客青樓飲<lb/>
拍馬齊出春明門<lb/>
昨朝易米菱花鏡今日換酒芙蓉釵何忍顰眉對妻子<lb/>
揚揚髙歩長安街<lb/>
　　道傍曲二首<lb/>
<pb n="KR4e0206_WYG_011-15b"/>
磊砢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巇路不平少年場裏莫相傾肝腸在舌人皆聽<lb/>
盡是清商激楚聲<lb/>
長路闗山感慨深愁霖毒霧晝隂隂蓮花匣裏明秋水<lb/>
照見含沙射影心<lb/>
　　客中行二首<lb/>
吳兒越艶總垂髫漫學青樓綰髻髙婉媚盡能歌宛轉<lb/>
不知誰是鄭櫻桃<lb/>
城西柳市酒家奴笑問鸘裘典盡無怪殺文君春有恙<lb/>
<pb n="KR4e0206_WYG_011-16a"/>
桃花臨牖代當壚<lb/>
　　春臺望<lb/>
百尺髙臺起鳳凰郊原草木盡文章東皇幻出千端綺<lb/>
㪚作中天紫翠光<lb/>
　　秋夜泊<lb/>
楓岸斜連荻葦洲棹歌聲起亂眠鷗楚天夜静人無寐<lb/>
萬里長江片月流<lb/>
　　俠客行二首<lb/>
<pb n="KR4e0206_WYG_011-16b"/>
花月經行太主園身曾仕漢不乗軒裝齎悉與爰絲飲<lb/>
肝膽唯同劇孟言<lb/>
紫絲歩障奏雲璈白玉深杯夜月髙一宿千金三婦艶<lb/>
九衢駟馬五陵豪<lb/>
　　憶昔篇二首<lb/>
憶昔君行烹伏雌封侯消息昨朝知雖然驟得金貂貴<lb/>
可念牛衣對泣時<lb/>
憶昔君行折柳條一為京兆路迢遥眉痕自顧真狼藉<lb/>
<pb n="KR4e0206_WYG_011-17a"/>
臨鏡何曾着意描<lb/>
　和客晏居四詠<lb/>
　　芳樹<lb/>
夭桃穠李碧城隈黄鳥聲中淑景催春日載陽花正好<lb/>
偏宜錦瑟與金罍<lb/>
　　氷壺<lb/>
銷暑珠光映玉壺層氷高插赤珊瑚廣寒宫裏人難到<lb/>
河朔沉酣夢入無<lb/>
<pb n="KR4e0206_WYG_011-17b"/>
　　明月<lb/>
三五清暉㪚碧空欝葱嘉樹露華中不堪青歲徒零落<lb/>
且就芳樽隠桂叢<lb/>
　　瑞雪<lb/>
朱扉霰集轉飄揚白雪難侵白玉觴人壽未能躋百歳<lb/>
年豐聊與醉千場<lb/>
　和客貧居四詩<lb/>
　　漏屋<lb/>
<pb n="KR4e0206_WYG_011-18a"/>
草色牀頭細雨霑漫移長劒挂虛簷中宵一隙生雲霧<lb/>
陋室翻疑有豹濳<lb/>
　　絶糧<lb/>
羞與侏儒共一囊尚留靈草㪚金光子房豈是讎俱報<lb/>
閉户先尋辟榖方<lb/>
　　謝客<lb/>
室有蓬蒿釡有萍雀羅正好施空庭祁連幕下如雲客<lb/>
幾箇任安念衞青<lb/>
<pb n="KR4e0206_WYG_011-18b"/>
　　無衣<lb/>
鳳甲鸘裘易幾緡且將沽酒醉芳辰生平未到秦庭哭<lb/>
漫賦無衣不為貧<lb/>
　　春思曲二首<lb/>
江上行歌桃李穠風柔花煗氣融融繡幃一入春無限<lb/>
朝暮巫山雲雨中<lb/>
黃鳥間闗最有情大堤行處落花輕亦知春色臨卭好<lb/>
綠綺携將出錦城<lb/>
<pb n="KR4e0206_WYG_011-19a"/>
　　無題二首<lb/>
能歌善舞性多才風曳輕綃素腕開婉媚却從朱邸入<lb/>
此兒疑是賣珠來<lb/>
清揚白晳綠雲髫柳市蘭閨意總消最是春眠渾不醒<lb/>
主人衫袖短蕭蕭<lb/>
　<lb/>
　<lb/>
　<lb/>
<pb n="KR4e0206_WYG_011-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻十一<lb/>
</p>
<p>
</p>
  </div>
<div>
<head>伐檀齋集巻十二</head> <lb/>
    <p>
<pb n="KR4e0206_WYG_012-1a"/>
欽定四庫全書<lb/>
　伐檀齋集巻十二<lb/>
　　　　　　　　　　　　明　張元凱　撰<lb/>
　七言絶句<lb/>
　　西苑宫詞二十四首<hi>有序</hi>
　　　<hi>夫古之帝王登封降禪類帝禋宗詩書之所稱述者未墜於地恭惟世廟中葉端居西齋宫者</hi>
　　　<hi>垂三十年良由睿智天縱妙應萬幾時適乂安休徴恊瑞日夕望祀蓬萊受釐宣室莫非祈禱</hi>
　　　<hi>長生願言久治葢不出九重之内能福億兆蒼生豈秦皇漢武梯山航海騁慾以罷民哉草莽</hi>
<pb n="KR4e0206_WYG_012-1b"/>
　　　<hi>逺臣頻逰都邑聞之客座煥焉可紀乃撰西苑宫詞若干首雖未嘗與聞閟宫之𤣥妙庶幾不</hi>
　　　<hi>誣閭閻之頌說而已</hi>
肅將上帝祀明堂寶鼎昭回日月光九獻不須歌舊曲<lb/>
詞臣昨已撰芝房<lb/>
秋殿清齋正受釐迎和門外立諸姬大官不進麒麟脯<lb/>
御饌唯供五色芝<lb/>
陳詞瘞玉奏鈞天西苑宫牆近籍田水旱恐煩祠后土<lb/>
未央深處好祈年<lb/>
<pb n="KR4e0206_WYG_012-2a"/>
宫女如花滿道場時聞雜佩響琳琅玉龍蟠釧擎仙表<lb/>
金鳳鈎鞋踏斗罡<lb/>
鳳閣傳呼魚鑰開中官齎捧御題來直廬夜照青藜火<lb/>
銀筆如椽徹曉裁<lb/>
方嶽分符百道飛四時禋類萬靈歸休徴勒石盈青壁<lb/>
瑞應成圗進紫微<lb/>
一株沉水萬金裝篆刻蛟龍縷鳳凰工巧敢言歆上帝<lb/>
精誠唯許格君王<lb/>
<pb n="KR4e0206_WYG_012-2b"/>
夕烽千里照甘泉一紙降魔勅已傳急遣六丁乘羽駕<lb/>
火輪金甲淨幽燕<lb/>
靈藥金壺百和珍仙家玉液字長春朱衣擎出髙𤣥殿<lb/>
先賜分宜白髪臣<lb/>
寶籙金籖燦几筵子雲正是草𤣥年石渠天禄如林士<lb/>
同校宣和道藏編<lb/>
千雲裘擁五雷冠祈雪霄開太乙壇符鶴未回金闕静<lb/>
燭龍猶照玉宸寒<lb/>
<pb n="KR4e0206_WYG_012-3a"/>
金壺漏水響丁丁直宿宫娥坐月明潜聴象牀龍睡穏<lb/>
玉階低演歩虛聲<lb/>
通天臺上接三台景命重臨清醮開拜舞不同郊社禮<lb/>
科儀一一聖人裁<lb/>
香臺紫氣藹晴空靈貺神休集聖躬垂拱萬年如一日<lb/>
禮臣何必議青宫<lb/>
内宫新製玉清符獨賜親臣道允孚何事官家頻顧問<lb/>
宰公冠上戴曾無<lb/>
<pb n="KR4e0206_WYG_012-3b"/>
眞人方術鬼神愁出入金鑾駕玉虯濟北少翁曾賜爵<lb/>
膠東欒大已封侯<lb/>
金符寶笈護雲英鸞鶴銜將入上清拜受玉霄龍鳳簡<lb/>
元陽象一字分明<lb/>
聖朝臣庶洽垂裳慟哭非時秖自傷竟日天威無霽色<lb/>
容城年少有封章<lb/>
仙眞異迹豈無因海嶽靈區合有人夜殿焚香親製草<lb/>
詰朝分遣内臺臣<lb/>
<pb n="KR4e0206_WYG_012-4a"/>
蓬萊方丈可梯航勾漏丹砂近寄將昨鑄銀山髙幾許<lb/>
試持玉尺殿中量<lb/>
瑞氣祥雲薄海濱逺藩齊獻百千春進來白鹿高於馬<lb/>
馴擾金階不畏人<lb/>
頌美揚休錦繡香柘黄新帕葢青箱内中書法人間别<lb/>
壽字能兼數字長<lb/>
君王常在集靈臺正殿葳蕤鎖翠苔縱是明良不相見<lb/>
虞廷庶事轉康哉<lb/>
<pb n="KR4e0206_WYG_012-4b"/>
方士如雲泛海槎采眞元不為丹砂萬金煉就壺中藥<lb/>
愁殺仙人萼綠華<lb/>
　　五憶詩<hi>有序</hi>
　　　<hi>戊寅秋日余苦下體沉痾偃仰一室莫與晤言明月青山數焉通夢頗憶闔閭城外素所游適</hi>
　　　<hi>之地屈指有五乃各賦一詩以貽山靈毋哂經時之不至相期非久之重來爾</hi>
　　千人石明月<lb/>
明月青山短簿家笙歌幾䖏醉流霞瑶光浸石翻疑水<lb/>
玉露漙空盡作花<lb/>
<pb n="KR4e0206_WYG_012-5a"/>
　　文殊寺石壁<lb/>
朱刹孤危寄上方青㝠鷲嶺獨徊翔雲霞㪚落千層綺<lb/>
日月昭回萬仞光<lb/>
　　石湖草堂<lb/>
芸窓棐几綠雲流數畝琅玕一徑幽愛住浣花唯杜甫<lb/>
常來看竹有王猷<lb/>
　　虎山橋秋水<lb/>
石梁秋水漲平蕪髣髴瀟湘入畫圗震澤連天浮玉鏡<lb/>
<pb n="KR4e0206_WYG_012-5b"/>
洞庭分岫浴青鳬<lb/>
　　𤣥墓山雙桂<lb/>
𤣥亭廻合衆山蒼芰服初裁葛屨凉雙樹賸能飄桂馥<lb/>
九秋秖恐敗蘭芳<lb/>
　和客邊亭四時怨<lb/>
　　春<lb/>
走馬沙場春暮時栁條纔綠向南枝彎弧莫試新開葉<lb/>
留與征人贈别離<lb/>
<pb n="KR4e0206_WYG_012-6a"/>
　　夏<lb/>
闗城榆栁亂鳴蟬晚浴蕃兒飲馬泉不去平蕪驚鴈乳<lb/>
天涯音信鴈能傳<lb/>
　　秋<lb/>
寢甲邊場淚暗流忽看明月又逢秋昔時雙照深閨影<lb/>
今夜孤懸絶塞愁<lb/>
　　冬<lb/>
隴水氷堅萬騎屯隂山雪積玉為門禦寒悉是閨中力<lb/>
<pb n="KR4e0206_WYG_012-6b"/>
浪説軍前挾纊恩<lb/>
　和客閨中四時曲<lb/>
　　春<lb/>
草長花落徧闗山久客翻愁歸路艱遂使子規空叫月<lb/>
三春不見有人還<lb/>
　　夏<lb/>
為愛芙蕖水上開漫將羅襪染芳埃竝頭欲折何曾折<lb/>
纔入木蘭風雨來<lb/>
<pb n="KR4e0206_WYG_012-7a"/>
　　秋<lb/>
瑶琴寳瑟寂無聲只有寒螿柱下鳴海月一輪通夕照<lb/>
姮娥應悉此中情<lb/>
　　冬<lb/>
庭樹紛紛霰作花北風吹巻入窓斜天山積雪無歸路<lb/>
不是征人不憶家<lb/>
　曹太史席上二詠<lb/>
　　歌<lb/>
<pb n="KR4e0206_WYG_012-7b"/>
紅牙翠袖按清商瞥見塵飛玳瑁梁宛轉盡能諧律吕<lb/>
主人無忝蔡中郎<lb/>
　　舞<lb/>
矜嬌顧影盼雙蛾尚怯當場掩袖羅不赴襄王夢行雨<lb/>
却隨學士舞回波<lb/>
　　弇山園漫成二首<lb/>
甲第名園綠水洲茂林脩竹羽觴流當年袚褉須臾事<lb/>
今日蘭亭坐卧游<lb/>
<pb n="KR4e0206_WYG_012-8a"/>
曲檻文漪綺席香高臺雲樹晚蒼蒼分明江左東山墅<lb/>
不見歌塵起杏梁<lb/>
　　携兒子允文登虎丘寺有感昔遊<lb/>
暇日停舟綠水隈芳菲不盡夕陽臺舊逰零落何須問<lb/>
一寺青山父子來<lb/>
　　解嘲堂飯治兵使者幕客康從理<lb/>
雞黍無能尚借人臨卭貴客豈知貧穰田事事須更僕<lb/>
媚竈區區太主臣<lb/>
<pb n="KR4e0206_WYG_012-8b"/>
　　山中二首<lb/>
清溪瀑溜碧潺湲猿鶴幽棲夕照間采采紫芝髙嶺上<lb/>
携筐兼得白雲還<lb/>
空山樵路石嶙峋麛鹿悠然狎隠淪松下流泉清似玉<lb/>
一瓢同漱潁陽人<lb/>
　　越中閫帥席上<lb/>
蓮花為幕玉為觴鸚鵡留題倚鷫鸘三載蒯緱蕭索盡<lb/>
從君拂拭吐寒光<lb/>
<pb n="KR4e0206_WYG_012-9a"/>
　　送客赴嶺南幕<lb/>
浪説功名馬伏波少年心事在橫戈兹遊得假樓船節<lb/>
魋結先看解尉佗<lb/>
　　春日花下飲<lb/>
春風青鬢未成絲放逐江湖只酒巵二十年來真落魄<lb/>
不曾醒眼看花枝<lb/>
　　寄長安舊遊<lb/>
金吾將士羽林郎舊日交遊盡老蒼為報吳鈎貧未賣<lb/>
<pb n="KR4e0206_WYG_012-9b"/>
猶堪提挈到沙場<lb/>
　　同胡侍御崑山傅處士宅看菊<lb/>
坐見南山對草堂短籬秋色一樽香從知野外柴桑菊<lb/>
不畏臺中御史霜<lb/>
　　三月望與謝都尉𤣥妙觀賞月<lb/>
春城樓觀列仙家五夜杯餐五色霞庾亮從来為明月<lb/>
𤣥都不是看桃花<lb/>
　　寓楞伽寺二首<lb/>
<pb n="KR4e0206_WYG_012-10a"/>
楞伽山寺欝樓臺湖水臨窓天鏡開巖下疎松池上竹<lb/>
清音日夕靜中來<lb/>
寂寂山阿借考槃寒雲飛盡暮鐘殘五湖秋水千林月<lb/>
一片禪心此並觀<lb/>
　　淮南秋日感懐<lb/>
淮海清霜徧楚宫妍華零落感傷同不知客髩今朝白<lb/>
但見江楓昨夜紅<lb/>
　　宿寒山寺即事<lb/>
<pb n="KR4e0206_WYG_012-10b"/>
江連雲樹路廻斜鐘起寒山亂暮鴉傍水花枝渾解語<lb/>
東風吹入梵王家<lb/>
　　病起訪曹子念<lb/>
惆悵朱顔鏡裏更尚餘肝膽照人明相逢不盡悲歌意<lb/>
萬里滄溟紫霓生<lb/>
　　宿弇山園水閣<lb/>
層楹虛閣宿流雲飛盡觥籌夜色分河漢轉低池水白<lb/>
海天霜角醉中聞<lb/>
<pb n="KR4e0206_WYG_012-11a"/>
　　漫興<lb/>
館娃宫畔采芳菲相謔曾將芍藥遺白雪漫言人寡和<lb/>
醉操銀管與文姬<lb/>
　　庭桂<lb/>
室如懸磬酒如泉獨酌悠然桂樹邊重惜金莖不承露<lb/>
也教離立草堂前<lb/>
　　芙蓉湖送客<lb/>
八月芙蓉湖水清征帆一片挂離情暮雲黯慘難為别<lb/>
<pb n="KR4e0206_WYG_012-11b"/>
重唱驪駒待月明<lb/>
　　江上寄逺人<lb/>
萬里相思寄楚雲三春桃李徧江濆只因花裏逢君别<lb/>
毎見花枝便憶君<lb/>
　　題隠士壁<lb/>
棲息衡門有道風落花流徑水溶溶空山自愛聴啼鳥<lb/>
人世何勞問卧龍<lb/>
　　夕陽野望<lb/>
<pb n="KR4e0206_WYG_012-12a"/>
漁梁夕照破寒烟一望蘼蕪徧野田飛盡暮禽江水濶<lb/>
青山欲斷白雲連<lb/>
　　送僧逰天台<lb/>
乗杯已泛赤城霞飛錫何煩碧海槎經過劉郎舊時渡<lb/>
莫臨流水看桃花<lb/>
　　寺居示𢎞上人<lb/>
浩刼終期滅累塵去来爾汝亦何因空潭秋水深千尺<lb/>
照見人間未了身<lb/>
<pb n="KR4e0206_WYG_012-12b"/>
　　在明不赴王官之遷却寄<lb/>
勲業如山亦易銷况君官不過郎曹縱然賦有凌雲氣<lb/>
懶向梁園弄綵毫<lb/>
　　朗生以春社不赴約寄嘲<lb/>
羣兒盡駕犢車輕傀儡場中簫鼓迎紅杏春旗黃栁仗<lb/>
家家社裏醉先生<lb/>
　　山行<lb/>
碧嶺崔嵬鳥道懸夕陽明滅白雲邊斧斤不入山林靜<lb/>
<pb n="KR4e0206_WYG_012-13a"/>
鳴鶴一聲聞九天<lb/>
　　寺夜<lb/>
解網超然獨出家能持一戒破諸邪空門八月髙秋晚<lb/>
皎皎青旻片月華<lb/>
　　弇山園夜雪<lb/>
綺閣玲瓏夜有輝却看玉樹轉霏㣲主賔醉後操銀管<lb/>
併作瑶華㪚漫飛<lb/>
　　上方寺晚眺<lb/>
<pb n="KR4e0206_WYG_012-13b"/>
孤亭登眺夕陽間木落秋空雙鳥還湖上白雲飛不盡<lb/>
却聯紅樹亂青山<lb/>
　　得友人書頗及勸駕之語漫答<lb/>
春暉滿地照懸鶉羞說彈冠仗故人雪後僅存東郭履<lb/>
不堪重踏洛陽塵<lb/>
　　松陵舟次呈治兵憲使馮公<lb/>
花撲樓船錦纜香兵符春暖不飛霜山公一夕同樽爼<lb/>
能使千秋重葛彊<lb/>
<pb n="KR4e0206_WYG_012-14a"/>
　　送李長洲以艱歸濟上<lb/>
六月寒侵楚水涯氷紈為幕雪為車但凋濟上王生栢<lb/>
無損河陽潘令花<lb/>
　　託潘子會致詢沈君典<lb/>
傾葢交情别後眞憑將桐水寄殷勤懐中一片滄溟月<lb/>
欲報宣城郡裏人<lb/>
　　送客<lb/>
江干四牡正騑騑猶對離樽戀夕暉一領青袍凋落盡<lb/>
<pb n="KR4e0206_WYG_012-14b"/>
送君行矣賦無衣<lb/>
　　偶贈<lb/>
佳人燕趙獨傾城善舞陽阿掌上輕為雨為雲不知處<lb/>
襄王夢裏自分明<lb/>
　　袁生五十詩<lb/>
爰生浪飲日亡何漫遣文章應制科六十公孫猶牧豕<lb/>
較來還少十年多<lb/>
　　寄嘲朗生<lb/>
<pb n="KR4e0206_WYG_012-15a"/>
生計年年問館娃虎頭痴絶不思家賣文纔得錢千百<lb/>
不買青山只買花<lb/>
　　送謝生以南粤戰功謁選北上二首<lb/>
三載親從上將牙水軍十萬下珠崖漢庭若薄征南賞<lb/>
海外何人斬吕嘉<lb/>
戈船下瀨盡邀勲年少登壇獨出羣不是終軍功易建<lb/>
却因楊僕㨗先聞<lb/>
　　山居書懐<lb/>
<pb n="KR4e0206_WYG_012-15b"/>
薛蘿垂户閉雲烟永謝區中未了緣待得三秋明月夜<lb/>
青松影裏弄寒泉<lb/>
　　堯峰寺同山甫丈看月<lb/>
高山月出動湖波寶樹珠光夜若何自是清暉戀岑寂<lb/>
那知人世有笙歌<lb/>
　　湖上遲客<lb/>
石湖溪水碧於苔烟雨扁舟去復回恰有桃花一千樹<lb/>
春風能遲阮郎來<lb/>
<pb n="KR4e0206_WYG_012-16a"/>
　　訪葉茂長<lb/>
白雲常護草𤣥亭誰識江南有客星問字未回邀笛至<lb/>
芙蓉湖上不曾醒<lb/>
　　丹陽道中作<lb/>
高阜荒荒古木稠南徐江水送行舟河山已帶中原色<lb/>
風雨今為北道愁<lb/>
　　高郵湖即事<lb/>
白馬湖邊白浪生吳儂船在浪中行已知到處風波急<lb/>
<pb n="KR4e0206_WYG_012-16b"/>
何事栖栖問水程<lb/>
　　北河地名楊柳青於此送客<lb/>
兩岸蟬聲客夢醒片帆初落暮雲停故人無奈年年别<lb/>
江北江南楊柳青<lb/>
　　喜㓜元以光禄遷京兆參軍<lb/>
再看新綬綰銅章年少常趨鵷鷺行花拂綠窓仙署曉<lb/>
畫眉未了又含香<lb/>
　　贈安茂卿<lb/>
<pb n="KR4e0206_WYG_012-17a"/>
纔入燕京便有聲少年慷慨說荆卿黃金只就青樓醉<lb/>
不識西園可市名<lb/>
　　貽馬用昭<lb/>
蒼頭款段自長途不事輕肥騎從都獻納舊臣如薦士<lb/>
孝亷公子世間無<lb/>
　　潞河舟中寄朱在明<lb/>
潞水潺湲愴旅魂故人不共月中樽如何咫尺春明路<lb/>
恰似吳門憶薊門<lb/>
<pb n="KR4e0206_WYG_012-17b"/>
　　約㓜元訪彭廣文寓<lb/>
月落初聞長樂鐘車如流水馬如龍寂寥誰識揚雄宅<lb/>
載酒同君一過從<lb/>
　　送茂卿還無錫二首<lb/>
玉露金莖未易攀西風斜日送君還潞河楊柳今揺落<lb/>
愁殺江南庾子山<lb/>
秋風落葉滿城頭才子思家倦逺游明月放歌何處好<lb/>
芙蓉湖上一扁舟<lb/>
<pb n="KR4e0206_WYG_012-18a"/>
　　飲㓜元寓齋二首<lb/>
不聴延秋門上烏相逢且自對呼盧只今混迹金門客<lb/>
元是髙陽舊酒徒<lb/>
一樽清夜共閒論幾見長安月色新勢位不常財是累<lb/>
古來貧賤好驕人<lb/>
　　長安送客<lb/>
上林花滿未曾看客舍霜飛把鋏彈賦就不逢楊得意<lb/>
且騎款段出長安<lb/>
<pb n="KR4e0206_WYG_012-18b"/>
　　廣陵逢陳郎<lb/>
竹枝歌罷說離情草綠揚州水上城憶汝怕逢顔色似<lb/>
杏花開處不曾行<lb/>
　　題桃花畫扇<lb/>
碧桃樹底醉流霞記得當年翠袖遮今日漂零歌扇在<lb/>
令人腸斷故園花<lb/>
　　阻風<lb/>
西風吹浪不能平又阻歸舟一日程正是闗河愁絶處<lb/>
<pb n="KR4e0206_WYG_012-19a"/>
柳條無數作秋聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0206_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集巻十二<lb/>
</p>
<p>
</p>
  </div>
<div>
<head>伐檀齋集諸名家贈答詩</head> <lb/>
    <p>
<pb n="KR4e0206_WYG_013-1a"/>
欽定四庫全書<lb/>
　伐檀齋集諸名家贈答詩<lb/>
　五言古詩<lb/>
　　毛文蔚<hi>字豹孫太倉人</hi>
　　　承瞻美子念左虞三君子枉顧小飲漫述<lb/>
蓬廬日偃息賔從忽來儀開徑蕩暄濁清雲澹逶迤翩<lb/>
翩諸君子才藻何陸離倜儻推王生排難固不辭曹丘<lb/>
好游譽慷慨富文詞張侯更豁達五斗輕金龜惠顧良<lb/>
<pb n="KR4e0206_WYG_013-1b"/>
不薄寫我久懐思翹林欝蕭瑟陽景相蔽虧願得素心<lb/>
賞曷知黃髪期無為射聲利磬折多酸悲<lb/>
　　周天球<hi>字公瑕長洲人</hi>
　　　七夕集諸君子於草堂左虞有作率爾奉同<lb/>
今夕是何夕雙星一何朗置酒臨前除陳簋乏方丈儼<lb/>
然數君子嘉會喜成享初月流青旻河漢澹無象鳴蟬<lb/>
咽露中孤松出雲上清言久忘醉空堂能致爽觸景慨<lb/>
時流居閒心自廣哲人重明徳邁士耽𤣥賞帶礪須公<lb/>
<pb n="KR4e0206_WYG_013-2a"/>
等鹿豕元吾黨願各保朱顔愼勿居鞅掌<lb/>
　　朱察卿<hi>字邦憲上海人</hi>
　　　承左虞燕京惠詩却寄<lb/>
迅風激髙雲朔雁正南翔良友在長安寄我詩數行恍<lb/>
聞漸離筑忽灑燕山霜肝膽兩相照然諾安能忘結轡<lb/>
爾優游塊處吾傍徨久挾三千牘不共侏儒囊空射箭<lb/>
頭書無益聊城亡嗟嗟竟白頭蓬蒿淚沾裳丈夫抱逺<lb/>
略策名在疆場不知漢天子曾復問馮唐<lb/>
<pb n="KR4e0206_WYG_013-2b"/>
　七言古詩<lb/>
　　王世貞<hi>字元美號鳳洲太倉人</hi>
　　　承左虞兄過訪贈余長歌感激用壯聊爾志答<lb/>
張侯若乳虎少負食牛氣生平所不平舍兒比國士懶<lb/>
為大將長揖人何況州司折腰吏腰間累累金符黃再<lb/>
懸再擲還君王桃葉渡頭解兔鶻柳花店中脫鷫鸘寧<lb/>
容醉尉呵止宿甘與侏儒共一囊雖然落魄髙陽里畢<lb/>
竟難呼紈袴子當懐明月將報恩入匣清霜少知己以<lb/>
<pb n="KR4e0206_WYG_013-3a"/>
兹宿草荒蔣徑時復扁舟下婁水興来贈我長歌行伯<lb/>
氏復與施丹青恍如輞川入我案又似易水濺濺鳴虹<lb/>
雲繚繞氣欝勃珠璣錯落光縱橫丈夫有才終有用為<lb/>
汝感慨神俱竦生欲椎周子南牀死欲掘顧元公冡嗣<lb/>
宗見忌雙眼色宣明可憎一面孔汝愼勿學灌將軍我<lb/>
非竇家老秃翁偶然小醉漏消息前身自是汝南公但<lb/>
遇人間失意事相將跳入玉壺中<lb/>
　　錢允治<hi>字功甫吳縣人</hi>
<pb n="KR4e0206_WYG_013-3b"/>
　　　長歌贈左虞世丈<lb/>
將軍干城自赳赳豈徒罝兔稱馬走人看燕頷復鳶肩<lb/>
不識錦心仍繡口曾懸金印耀兜鍪樓船笳鼓淮之洲<lb/>
秋風萋菲生道路拂衣歸獵南山頭南山歸獵不得意<lb/>
青髩朱顔那可遲但須肆志美遨遊肯令髙抱空憔悴<lb/>
醇醪八斗醉不醒向人白眼無復青有時揮毫吐胸臆<lb/>
倒踏㤗華翻滄溟㪚為雲霞結為綺狂呼老杜醉呼李<lb/>
誰言匡鼎能說詩一時儕軰莫可擬琅琊中丞人中龍<lb/>
<pb n="KR4e0206_WYG_013-4a"/>
推轂唯稱張長公弇山似是習池上葛彊日日陪山翁<lb/>
歸來烟月五湖冷獨往翩然如泛梗幾向山僧乞石牀<lb/>
時逐飛雲度前嶺憶昨値我橫塘西相將携手尋招提<lb/>
深林趺坐花疑雨青天揮盞醉如泥坐擁沙彌不知返<lb/>
醉語呫嚅日漸晚扁舟蕩漾菰蒲深仰天大叫髮㜕婘<lb/>
胸中壘塊澆仍多土木形骸奈爾何若令借與桃花馬<lb/>
定墮城邊綠玉波與君通家非一世與君結交在綺歲<lb/>
年來詞賦窮而工風期汗漫遥相勵余亦窮途失意人<lb/>
<pb n="KR4e0206_WYG_013-4b"/>
讀書三十未成名縱君坎坷無遭遇豈似吾徒終歲貧<lb/>
　　顧　願<hi>字願甫吳縣人</hi>
　　　張侯行贈左虞都尉<lb/>
吾觀今古兜鍪士銀鞍繡轂沾沾喜學書纔足識姓名<lb/>
矢志唯堪取金紫登樓清嘯久莫聞橫槊題詩竟誰是<lb/>
廼公馬上嫚詩書胄子人間艶紈綺今之都尉古徹侯<lb/>
張侯事業非等儔鄴架從知蠧魚樂董帷常抱書生憂<lb/>
詞賦儼然挾西漢風雅直欲追東周雀弁胡纓塵一尺<lb/>
<pb n="KR4e0206_WYG_013-5a"/>
綠沉金鎖閒三秋偶然肘後黃金耀何為又轉樓船漕<lb/>
豐草長林麋鹿心金羈玉勒非其好視之敝屣且擲還<lb/>
偪促不耐蓬蒿間木蘭一葉浮綠水酴醿十斛尋青山<lb/>
余家住近青山下落魄無心問耕稼奚啻平原十日留<lb/>
高陽徒侣無冬夏邇來㪚盡牀頭金朱顔恐受白髮侵<lb/>
丈夫有懐自激烈何嗟獨未逢知音君不見萬鍾世禄<lb/>
倉廂積牙籌會計靡遺䇿瓊軒綺構入青雲北邙好占<lb/>
山盈尺又不見介胄功高享茅土分符秉鉞氣食虎一<lb/>
<pb n="KR4e0206_WYG_013-5b"/>
朝失意歸窮巷夜行小尉乗醉侮何如張侯富貴輕獨<lb/>
抱明月凌滄瀛有曲眞堪和郢雪無字不可償連城雕<lb/>
蟲寧恥壯夫事附驥敢羨昇天行一時不顯張侯跡千<lb/>
秋不朽張侯名<lb/>
　　僧眞𢎞<hi>堯峰</hi>
　　　辱張侯以長句送歸清暉軒小隠勉爾奉酬頗<lb/>
　　　　深勸駕<lb/>
張侯久發空門心肘後擲去纍纍金自是人間不得意<lb/>
<pb n="KR4e0206_WYG_013-6a"/>
却來方外尋知音常住楞伽山一塢不逺城郭猶塵土<lb/>
望見堯峰霄漢間紫芝黃鶴誰為伍同蠟登山屐兩雙<lb/>
重開絶壁雲中窓宰官不現當年相居士從知舊姓龎<lb/>
負米捐金良不惜剪拂孤松挂孤錫㠝岏鑿搆無數椽<lb/>
丹青薜荔空山寂孔雀函前照慧燈寶雲泉水清如氷<lb/>
出世住世俱稱佛無髮有髮同為僧支郎室裏天花積<lb/>
虛席淹留謝安石逺公開社白蓮上醍醐獨設陶元亮<lb/>
張侯知識非常人建得功名誰是眞不如精進山中業<lb/>
<pb n="KR4e0206_WYG_013-6b"/>
或能一悟超千春<lb/>
　五言律詩<lb/>
　　吳履謙<hi>字㓜元</hi>
　　　左虞醉卧小齋漫贈二首<lb/>
君遂忘麟閣吾安有鳳毛飛騰多枳棘睥睨自蓬蒿夜<lb/>
月荆卿酒秋風范叔袍燕歌聴不盡孤枕向來髙<lb/>
爾汝窮交宻寒暄逆旅深鶡冠全白髮駿骨幾黃金對<lb/>
酒那無頌看雲孰有心釣竿持欲贈烟水五湖潯<lb/>
<pb n="KR4e0206_WYG_013-7a"/>
　　顧雲龍<hi>字從化</hi>
　　　答左虞<lb/>
雕蟲堪厭棄汗馬亦浮沉問産家人薄論交國士深一<lb/>
丘非豹隠雙劍或龍吟聴罷青衿詠悠悠傷我心<lb/>
　　陸　治<hi>字叔平吳縣人</hi>
　　　左虞過訪漫答二首<lb/>
學稼甘吾老看花喜客留鶴鳴童錯應鶯語妓先詶山<lb/>
水將身隠圗書足卧游君家雙玉劒尚在匣中不<lb/>
<pb n="KR4e0206_WYG_013-7b"/>
束帛慚丘壑揮鋤自畎塍避人聊伏臘閱世任飛騰勞<lb/>
來親龔遂交游重李陵白頭元舊好青眼代相仍<lb/>
　　曹昌先<hi>字子念太倉人</hi>
　　　答左虞都尉<lb/>
披褐裹連城誰憐後世名艱難諳物態老大減才情我<lb/>
旣寧為我卿還自用卿家鄰東海上不負魯先生<lb/>
　　申時行<hi>字瑶泉吳縣人</hi>
　　　贈張左虞都尉<lb/>
<pb n="KR4e0206_WYG_013-8a"/>
暫爾無推擇居然一隠淪才髙應不賤禄厚豈長貧緩<lb/>
帶聞羊祐投壺識祭遵他年傳儒將君肯後斯人<lb/>
　　姜　寶<hi>石城人</hi>
　　　詶左虞過訪二首<lb/>
命駕故人逺論心國士偏水亭寒欲雨村樹澹生烟解<lb/>
榻因徐穉留刀為吕䖍青山連建業王氣酒杯前<lb/>
憐君猶據馬愧我久焚魚春草緑無盡暮雲閒自舒漢<lb/>
庭新禮樂卻氏舊詩書努力毋相負燕然好策車<lb/>
<pb n="KR4e0206_WYG_013-8b"/>
　　錢允治<hi>見前</hi>
　　　詶左虞都尉二首<lb/>
知君才不偶且復混行藏官冷門羅雀家貧劒脫裝旌<lb/>
旗閒細柳詞賦阻長楊仲孺憐猶在相看醒更狂<lb/>
遂忘將軍勢還同處士遊青山雙屐遍白社一樽留倚<lb/>
馬鞍空據雕蟲筆未投任安眞長者吾豈慕曹丘<lb/>
　　曹昌先<hi>見前</hi>
　　　移居呈左虞四首<lb/>
<pb n="KR4e0206_WYG_013-9a"/>
一壑堪投老清時似避秦康衢忘帝力斗柄識王春帶<lb/>
卷揮鋤急行歌抱甕頻衡門終日閉敢效著書人<lb/>
籬落逐谿斜悠然野老家縱橫聊種藥次第亦開花錦<lb/>
里先生芋青陵處士𤓰逓觀時物變吾意已無涯<lb/>
幽居無不可樂事此生偏瓶粟充賔飯園蔬辦子錢魚<lb/>
跳新漲濶鶯語舊林顛小閣堪舒眺登臨一快然<lb/>
檢㸃生平事孤蹤亦太奇一貧猶負俠半黠不勝癡姓<lb/>
字時乎隠行藏日者疑惟餘寸心在耿耿欲酬知<lb/>
<pb n="KR4e0206_WYG_013-9b"/>
　七言律詩<lb/>
　　黎民表<hi>字惟敬廣東從化人</hi>
　　　贈張將軍<lb/>
之子江東舊隠淪乍来惠我一杯蓴常留白羽吟邊月<lb/>
不望朱衣座上春邂逅何辭邀笛醉行藏空老據鞍身<lb/>
王朝執㦸元無補草閣耽𤣥豈異人<lb/>
　　張九一<hi>字助甫河南新蔡人</hi>
　　　贈左虞都尉<lb/>
<pb n="KR4e0206_WYG_013-10a"/>
雪盡吳閶柳未柔鷫鸘共脫酒家樓吕䝉何必行間識<lb/>
謝奕應從方外求紫壑三春深霧隠滄江片月挾珠遊<lb/>
菰蘆執手無窮意欲向明時賦四愁<lb/>
　　王世貞<hi>見前</hi>
　　　看左虞與仲徳姪轟飲<lb/>
小阮時時酒債多况逢江左歩兵過相逢只解呼紅友<lb/>
半醉猶能卷白波百斛從傾銀鑿落兩山旋對玉傀俄<lb/>
欲投客轄翻愁住將恥吾罍奈若何<lb/>
<pb n="KR4e0206_WYG_013-10b"/>
　　曹昌先<hi>見前</hi>
　　　酬左虞見過<lb/>
草堂幽僻謝招尋把臂何來此竹林恨不抽簮猶世網<lb/>
且從抱甕息機心浮名欲附青雲逺至理無如綠酒深<lb/>
莫怪絶絃心獨苦人間那得幾知音<lb/>
　七言絶句<lb/>
　　顧孟林<hi>字山甫蘇州人</hi>
　　　堯峰月夜同左虞賦<lb/>
<pb n="KR4e0206_WYG_013-11a"/>
空中樓閣暮氤氲此夜人間不著君我欲相從一片月<lb/>
不知身是此山雲<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0206_WYG_013-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　伐檀齋集諸名家贈答詩<lb/>
</p>
<p>
</p>
  </div>
        </body>
</text>\m</TEI>
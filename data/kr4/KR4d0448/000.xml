<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山村遺集</head>
    <p>
<pb n="KR4d0448_WYG_000-1a"/>
欽定四庫全書　　　　　集部五<lb/>
　山村遺集　　　　　　　别集類四<hi>元</hi>
　　提要<lb/>
　　　　<hi>臣</hi>等謹案山村遺集一卷元仇逺撰逺所撰<lb/>
　　　　金淵集皆官溧陽日作故取投金瀨事以為<lb/>
　　　　名所載皆溧陽之詩而他作不預焉其他作<lb/>
　　　　為方鳳牟巘戴表元等所序者僅序見諸家<lb/>
　　　　集中而詩則久佚世所傳興觀集山村遺稿<lb/>
<pb n="KR4d0448_WYG_000-1b"/>
　　　　皆後人以墨蹟裒刻非其完本此本為歙縣<lb/>
　　　　項夢昶所編後有夢昶跋稱留意搜訪從珊<lb/>
　　　　瑚木難清河書畫舫成化杭州府志嘉興府<lb/>
　　　　志補上天竺寺志絶妙好詞花草稡編諸書<lb/>
　　　　中復得詩詞題跋如千首編排成帙雖其時<lb/>
　　　　永樂大典猶庋藏清秘外間不得而窺金淵<lb/>
　　　　集所載夢昶皆不及録不足以盡逺之著作<lb/>
　　　　然此集之詩皆不作於溧陽不可併入金淵<lb/>
<pb n="KR4d0448_WYG_000-2a"/>
　　　　集内故仍存其書各著于録以不沒逺之佚<lb/>
　　　　篇焉乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0448_WYG_000-3a"/>
山村仇君過予説詩余觀其年甚茂才識甚髙處紛華<lb/>
聲利之場而冷淡生活之嗜混沌盆盎中見此古罍洗<lb/>
令人心醉及披華帙標格如其人盖得乾坤清氣之全<lb/>
者也余謂作詩當知所主久則自成一家唐人之詩以<lb/>
詩為文故寄興深裁語婉本朝之詩以文為詩故氣渾<lb/>
雄事精實四靈而後以詩為詩故月露之清浮烟雲之<lb/>
鮮麗今君留情雅道滌筆冰甌其孰之從仇君曰近體<lb/>
吾主於唐古體吾主於選<hi>闕</hi>融化事往往於融暢圓美<lb/>
<pb n="KR4d0448_WYG_000-3b"/>
中忽而淒楚藴結有離騷三致意之遺韻然後知向之<lb/>
所以為仁父者窮而故在也今夫水雖萬折必東焉鳥<lb/>
獸大者喪其羣過鄉翔回焉鳴號蹢躑焉小者至於燕<lb/>
雀猶有啁噍之鳴焉由人心生也使遭變而不悲黍離<lb/>
居嫠而不念儀髠望白雲而不思親聞山陽笛而不懐<lb/>
故是無人心矣尚復有詩哉此余於仁父之詩獨證其<lb/>
不為窮所移又明年復相見乃序而歸之人當有因余<lb/>
言而深知仁父之心者世之人不有知其心則仁父自<lb/>
<pb n="KR4d0448_WYG_000-4a"/>
知之余知之後世必有知之者矣浦江方鳳韶父撰<lb/>
<pb n="KR4d0448_WYG_000-5a"/>
觀水必於海觀其㑹也杭社其詩之㑹乎非精能之至<lb/>
未易據其㑹而擅其名山村仇君仁近嘗有辛丑出西<lb/>
岳詩適從何來而欲效淵明耶自此亦皆以甲子書似<lb/>
此例者甚衆而世獨喜言淵明盖淵明書甲子凡十二<lb/>
時自序其平生出處本末畧備庚子鎮東參軍使者己<lb/>
有靜想田園好人間良可辭之語辛丑還江陵中途欲<lb/>
投冠歸故墟以申前志乙已建安參軍使者則田園日<lb/>
夢想其意愈迫矣至秋去為彭澤令八十餘日遂賦歸<lb/>
<pb n="KR4d0448_WYG_000-5b"/>
去來義熙元年也其使事往來及留上京還舊居皆在<lb/>
此六年中自此不復出乙已至丙辰又十二年庚戌西<lb/>
田曰遥遥沮溺心丙辰下潠田舎曰遥謝荷蓧翁則往<lb/>
而不返致命遂志無可復言論淵明者要當以是為斷<lb/>
仇君自號山村不願富貴而志在田園正如已酉九日<lb/>
庚戌西田丙辰下潠田舍穫耳是真知慕淵明者可尚<lb/>
矣陽陵牟巘<lb/>
<pb n="KR4d0448_WYG_000-6a"/>
景定咸淳之間余初客杭見能詩人不一二數不必皆<lb/>
杭産也時余雖學詩方從事進取每每為人所厭薄以<lb/>
為兹技乃天之所以畀於窮退之人使其吟謡山林以<lb/>
洩其無聊非涉世者所得兼余嘗隘而非之諸君子非<lb/>
失職安得為此不祥之言離去二十年復來事有不可<lb/>
言諸詩人皆盡而余恍然獨行獨止如羈禽越鄉而無<lb/>
與羣如馬行過其故櫪徘徊而悲鳴也嗚呼疇昔之嘆<lb/>
豈不以此哉然猶未敢自斷何世無人何人無心特余<lb/>
<pb n="KR4d0448_WYG_000-6b"/>
交際先後疏數之間不足以得之久之屠君存博白君<lb/>
廷玉二君者皆亹亹志於古人皆不棄余而肯與之交<lb/>
私心自喜久之因二君得仇仁近也遂贈余鋟成一巨<lb/>
編叩其藏未鋟者尚什百於此余驚其多而服其善羨<lb/>
其敏而敬其密自是寓客中抑鬰不自暢不得與諸君<lb/>
晤語則取其所編張之案端行坐諷之以為快仁近又<lb/>
方力學期樹立以為千百年後世計視余區區相知於<lb/>
耳目間似不足為既竊自喜兹編之不絶於世而余猶<lb/>
<pb n="KR4d0448_WYG_000-7a"/>
及見之耳仁近詩余不敢託於知言就杭人求之比其<lb/>
盛時又過之無不及也余年視仁近不甚相絶而氣盡<lb/>
衰業不早就進退皆無足據幸君之相親庶幾諸君愈<lb/>
益見厚時時得新聞以洗舊蔽不敢望有名譽或藉以<lb/>
一樂稍稍捐去晚暮孤貧之憂即君賜大矣若君之所<lb/>
願君自得之余無以進君也剡源戴表元序<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_008-1a"/>
石湖居士詩集卷八<lb/>
　　　伏聞知府柲書欲取小杜桐廬詩語以見花名<lb/>
　　　堂成大記東坡送鄭戸曹詩云蕩蕩淸河壖黃<lb/>
　　　樓我所開遲君爲坐客新詩出瓊瑰樓成君巳<lb/>
　　　去人事固多乖此段大類今日成大行且受代<lb/>
　　　計梅開堂成歸舟巳下南浦欲爲坐客不可得<lb/>
　　　懷不能已請先爲公賦之<lb/>
使君來煖東堂席又見堂前花信息小白猶封竹外枝<lb/>
微黃巳點睂間色山城十月如春臺聞有細書天上來<lb/>
說與橫斜應早計不須更待雪花催<lb/>
　　　知府祕書遣帳下持新詩追路贈行輙次韻寄<lb/>
<pb n="KR4d0265_SBCK_008-1b"/>
　　　上<lb/>
冷雲去仍來凍雨落還歇平明一篙漲珍重送船發端<lb/>
成南溪泛寧復東堂謁何時公三日請澤看山笏恩勤<lb/>
一未報終古銘肌骨幡幡跡雖逺耿耿心不没門闌如<lb/>
水波永印此孤月<lb/>
　　　寄上鄙句之明日舟次梅口南枝巳有春意復<lb/>
　　　次知府祕書贈行髙韻<lb/>
晏温解船去暮夜㰕船歇橫斜隘梅村玉蓓粲將發城<lb/>
中三輔豪指日承明謁髙懷妙康濟未試君前笏周南<lb/>
又小春微温入花骨我瞻浮丘亭山髙璿柄没飛鳥正<lb/>
飄蕩空繞南枝月<lb/>
<pb n="KR4d0265_SBCK_008-2a"/>
　　　晞眞閣留別方道士賔實<lb/>
東山西山雙袖舞中有淸宫蟠萬礎雲橫朱閣碧梧寒<lb/>
風埽石壇蒼檜古道人賔實其姓方來從何許今幾霜<lb/>
誅蒿仆蓬殿突兀玉華紫氣騰眞香胸竒腹憤無人識<lb/>
我獨相從似疇昔時時苦語見鍼砭邂逅天涯得三益<lb/>
明朝歸客上歸艎重到晞眞計渺茫只有雙魚相問訊<lb/>
歙江之水通吳江<lb/>
　　　程助敎逺餞求詩<lb/>
殘山剰水帶離亭送客煩君逺作程直欲明年擊吳榜<lb/>
白沙翠竹是柴荆<lb/>
　　　次伯安推官贈別韻<lb/>
<pb n="KR4d0265_SBCK_008-2b"/>
交情彌歳竟怱怱短棹歸㝷一畝宫塞責文書容我懶<lb/>
及時盃酒賴君同披雲峰頂城頭月攬秀堂前扇裏風<lb/>
千里音書慰離索莫言天逺費鱗鴻<lb/>
　　　次景琳録事贈別韻<lb/>
放船鳴櫓便秦吳送別空煩長者車宿霧鎖山常羃羃<lb/>
斷雲將雨忽踈踈髙城五嶺花深處短棹三江木落初<lb/>
賴得溪流通尺素蒲根仍有一雙魚<lb/>
　　　次黃必先主簿同年贈別韻二首<lb/>
當年仗外揖髙標繡䪌蘆鞭寶馬驕瓊苑天香飄合坐<lb/>
碧城山色照同僚思歸意決吾張翰贈別情深子繞朝<lb/>
蠏籪魚梁從此去他年書札墮煙霄<lb/>
<pb n="KR4d0265_SBCK_008-3a"/>
山郭官閒得爛遊彌年還往話綢繆西園剥栗催奴課<lb/>
東院㝷梅勸客留<hi>皆簿廳故事</hi>筆下修鋒千首富談間和氣<lb/>
兩睂浮別來悵望何時見謾上重城謾上樓<lb/>
　　　次胡經仲知丞贈別韻<lb/>
先生有道抗浮雲拄頰看山意最眞霜鬢不堪痟首疾<lb/>
翠蛾常作捧心顰官如斯立藍田小家似淵明栗里貧<lb/>
俯仰別來蓂莢換袛今誰與話情親<hi>經仲與侍兒皆多病又不樂賛邑賦</hi>
<hi>歸去來詞</hi>
　　　次諸葛伯山贍軍贈別韻<lb/>
歙維羣山囿漫仕富英傑淸標照人寒玉筍森積雪嗟<lb/>
余獨委瑣無用等木屑又如道傍李味苦不堪折歸舟<lb/>
<pb n="KR4d0265_SBCK_008-3b"/>
坐成泛去馬亦已刷三年風波險盡付一笑閱惟君同<lb/>
懷抱各坐天機拙我家鴟夷子竹帛照吳越雲仍無肖<lb/>
似頫首媿前哲若家卧龍公事業管蕭埒期君踵祖武<lb/>
勿惜兒女別言狂舉白浮醉倒霜松折<lb/>
　　　次韻樂先生除夜三絶<lb/>
團蒲曲几坐成癡北看南觀恍是非道眼巳空詩眼在<lb/>
梅花欲動雪花稀<lb/>
天邊客裏五迎冬爭信還郷似寓公人事都非城郭是<lb/>
獨憐雞犬識新豐<lb/>
牀頭曆日鬢絲絲懶倦慵吟守歳詩冝入新年須吉利<lb/>
明朝把筆寫門<graphic n="KR0925" url="https://raw.githubusercontent.com/kanripo/KR-Gaiji/master/images/KR0925.png" mimeType="image/png"/>
<pb n="KR4d0265_SBCK_008-4a"/>
　　　次韻唐幼度客中幼度相別數年復會於錢塘<lb/>
　　　湖上<lb/>
西湖冰泮緑生鱗料峭東風欲中人花片不禁寒食雨<lb/>
鬢絲猶那湧金春江山契闊詩情在京洛追隨客夢新<lb/>
喚取歌聲不愁思爲君吹水引盃頻<lb/>
　　　客中呈幼度<lb/>
手板頭銜意巳慵墨池書枕興無窮釀泥深巷五更雨<lb/>
吹酒小樓三面風草色有無春最好客心去住水長東<lb/>
今朝合有家書到昨夜燈花綴玉蟲<lb/>
　　　奠唐少梁晉仲兄弟墓下<lb/>
當年連璧氣如蜺人許躋攀九列齊黃壤一時埋玉樹<lb/>
<pb n="KR4d0265_SBCK_008-4b"/>
靑雲何處用丹梯生平書札頻雙鯉歳晩交情但隻雞<lb/>
眼底傷心難制淚寧論宿草巳萋萋<lb/>
　　　鎭東行送湯丞相帥紹興<lb/>
吳波鱗鱗越山紫鎭東旌斾東風裏前驅傳道相君來<lb/>
一夜鑑湖春漲起鑑湖如鑑涵空明相君出處如湖淸<lb/>
十年勲業泰山重五鼎富貴浮雲輕人言公如裴相國<lb/>
緑野堂髙貯風月我獨願公如子牟身在江湖心魏闕<lb/>
浯溪有石髙嵯峨公方東征如此何丁寧湖水莫斷渡<lb/>
早晩歸來絶江去<lb/>
　　　水月菴謁現老不值<lb/>
有客叩巖扃無人管送迎片雲間出岫水月自空明<lb/>
<pb n="KR4d0265_SBCK_008-5a"/>
　　　次韻邊公辨<lb/>
錯落參旗罥竹梢柴荆臨水閉蓬蒿春風吹曉玉蟾墮<lb/>
穠露洗空銀漢髙雙鵲繞枝應也倦一蛩吟壁巳能豪<lb/>
新秋只合添詩興莫學潘郎歎二毛<lb/>
　　　中秋無月復次韻<lb/>
屋山從捲杜陵茅門徑慵芟仲蔚蒿澹澹白虹風暈壯<lb/>
紛紛蒼狗雨雲髙凌空累筯仙無術半夜撞鐘句謾豪<lb/>
枵腹題詩將底用眞成兔角與龜毛<lb/>
　　　公辨用前韻見贈復次韻<lb/>
先生筆力玉山鼇氣壓明堂一柱蒿雪椀滌毫詞絶妙<lb/>
朱絃縮瑟調彌髙心兵不起無三粲坐客常多似四豪<lb/>
<pb n="KR4d0265_SBCK_008-5b"/>
喜有過從南北巷蘇蘭薪桂瀹溪毛<lb/>
　　　公辨再贈復次韻<lb/>
書生活計極蕭騷爝火微明似束蒿犬子地寒徒壁立<lb/>
元龍身懶謾樓髙筆端未辦誇三絶酒裏猶能埽二豪<lb/>
又向詩壇蘄借一強磨鉛鈍齒吹毛<lb/>
　　　送施元光赴江西幕府<lb/>
鎭南旌斾照江皐入幕如今客最髙月暗秋城稀擊柝<lb/>
雲飛朝棟賸揮毫長亭酒盡歌三叠半夜溪深雨一篙<lb/>
莫戀陽關更西路九關歸路踏金鼇<lb/>
　　　次韻林子章阻淺留滯<lb/>
客行端似未歸雲指點璿杓幾易辰喜有風花黃作暈<lb/>
<pb n="KR4d0265_SBCK_008-6a"/>
似聞溪漲緑生鱗我從走俗言無味君巳鳴文筆有神<lb/>
繡段炳然空辱贈急繙緹襲埽蛛塵<lb/>
　　　次韻馬少伊木犀<lb/>
月窟飛來露巳凉斷無塵格惹蜂黃纎纎緑裹排金粟<lb/>
何處能容九里香<lb/>
水尾山腰樹影蒼一天風露不供香誰家鏡裏能消得<lb/>
付與詩人古錦囊<lb/>
密密嬌黃侍翠輿避風遮日小扶踈畵闌想見懸秋晩<lb/>
無限宫香緫不如<lb/>
　　　林夫人挽詞<hi>黃中之妹知書</hi>
翰墨門闌正巋然故應婉娩亦儒先與聞古學三千禮<lb/>
<pb n="KR4d0265_SBCK_008-6b"/>
能誦家書四百篇卜協嬀姜占永世夢呼辰巳䜟凋年<lb/>
班姬合有遺文在後日從容訪孟堅<lb/>
　　　李仲鎭懶窩<lb/>
求名當着鞭訪道亦重趼二邊俱不住三昧不如懶向<lb/>
來南嶽師自謂極蕭散收涕且無緒客至那可欵爭如<lb/>
懶窩髙門外轍常滿殊不妨嘯歌秉燭苦夜短天寒雪<lb/>
欲花屋角黃雲晩徑須煩二妙對洗玻瓈盞<lb/>
　　　次韻陳季陵寺丞求歙石睂子硯<lb/>
金星熒熒睂子緑婺源琢石如琢玉寶玩何曽捄枵腹<lb/>
但愛文君逺山蹙丈人筆陣森五兵書品入妙仍詩名<lb/>
我有陂陀天海様與公文字俱金聲梟盧一擲不須呼<lb/>
<pb n="KR4d0265_SBCK_008-7a"/>
況敢定價論車渠只煩將到粧臺下試比何如京兆畵<lb/>
　　　次韻季陵貢院新晴<lb/>
鎖闈令嚴深復深五星簾幕晴若隂澹雲微月謾淸夜<lb/>
短檠政自關人心看燈作暈生睡色江南行處夢不隔<lb/>
覺來快讀新晴篇怳然寘我鶯花前徑欲觴公後堂酒<lb/>
倘煩春衫小垂手<lb/>
　　　次韻周子充正字館中緋碧兩桃花<lb/>
碧城香霧赤城霞深出劉郎未見花憑仗天風扶絳節<lb/>
爲招萼緑過羊家<lb/>
　　　明日子充折贈次韻謝之<lb/>
海上三山冠綵霞六時髙㑹雨天花歩虚聲裏隨風下<lb/>
<pb n="KR4d0265_SBCK_008-7b"/>
吹落㝷常百姓家<lb/>
　　　明日大雨復折贈再次韻<lb/>
一天雲葉翳朝霞風卷泥沾不惜花羣玉山髙春好在<lb/>
人間煙雨暗千家<lb/>
　　　張恭甫正字折贈館中碧桃因次子充韻<hi>次年</hi>
滿枝晴雪照靑霞舊識桃源暈碧花俯仰京塵隔年夢<lb/>
東風猶認故人家<lb/>
　　　雨中報謁呈劉韶美侍郎<lb/>
花落滿城雨雨餘雲重隂驅車有底急巷泥三尺深平<lb/>
生黃篾舫漁榔有淸音斗升得苦相懷刺衝愁霖歸來<lb/>
掩關卧一枕直兼金作詩詫比鄰幸勿譏褊心<lb/>
<pb n="KR4d0265_SBCK_008-8a"/>
　　　雨中集水月<lb/>
獻之今年不堪暑天亦相憐病良苦明便中秋法合凉<lb/>
夜半行雲曉行雨蘄州竹簟淸如氷飢蚊倔強猶鳴聲<lb/>
下牀蚤喜衣裳健出門更覺山川明曳屐扶藜㝷水月<lb/>
不惜垂垂巾角折竹間松下巳淒然却要芳樽生煖熱<lb/>
　　　送洪景盧内翰使虜二首<lb/>
金章玉色照離亭戰伐和親決此行國有威靈雙節重<lb/>
家傳忠義一身輕平生海内文場伯今日胸中武庫兵<lb/>
萬里往來公有相淮濆隂德貫神明<hi>近日兩淮戰地掩骼公之請也</hi>
檄到中原殺氣銷穹廬那敢說天驕今年蕃始來和漢<lb/>
即日燕當逺徙遼北土未乾遺老淚西陵應望孝孫朝<lb/>
<pb n="KR4d0265_SBCK_008-8b"/>
著鞭往矣功名會麟閣丹靑上九霄<lb/>
　　　次韻嚴子文旅中見贈<lb/>
杯中疇昔共江天傾座新詩報警聯海浦寸心空共月<lb/>
京華雙髩各凋年交情敢說同方友句法甘從弟子貟<lb/>
有意數從文字飲何須爭着祖生鞭<lb/>
　　　次韻子文客舎小樓<lb/>
客裏仍攜一束書閉門虹氣自凌虚未聞光範延珠履<lb/>
誰向甘泉從玉車散盡生涯千荅布收將文價百車渠<lb/>
淹留且結西湖夏同到秋風賦遂初<lb/>
　　　次韻劉韶美大風雨壞門屋<lb/>
雲煙揮翰墨池翻緗縹如山晝掩關巳許六丁收散落<lb/>
<pb n="KR4d0265_SBCK_008-9a"/>
只愁雷電費牆藩<lb/>
　　　洪景盧内翰使還入境以詩迓之<lb/>
玉帛干戈洶並馳孤臣叱馭觸危機關山無極申舟去<lb/>
天地有情蘇武歸漢月凌秋隨使節胡塵捲暑避征衣<lb/>
國人渴望公顔色爲報褰帷入帝畿<lb/>
　　　寄題向撫州采菊亭<lb/>
一葉起秋色衆緑凋歳華耿耿霜露側餘此黃金葩西<lb/>
風滿天地孤芳照塵沙殷勤開小築花氣日夕嘉落英<lb/>
楚纍手東籬陶令家兩窮偶寓意豈必眞愛花不如亭<lb/>
中人一笑了天涯采采勿虚度門前欲髙牙<lb/>
　　　古風二首上湯丞相<lb/>
<pb n="KR4d0265_SBCK_008-9b"/>
抱瑟游孔門豈識宫與商古曲一再行乃雜巴人倡知<lb/>
音顧之笑解絃爲更張歸來掩關卧冰炭交愁腸平生<lb/>
桑濮手未省歌虞唐明發理朱絲復登君子堂遺音入<lb/>
三歎山髙水湯湯<lb/>
空山學仙子窮年卧巖扃煮石不得飽秋鬢蒼巳星道<lb/>
逢紫霄翁示我餐霞經采采晨之華滌濯腐與腥向來<lb/>
役薪水終然槁柴荆跪謝起再拜飄颻蛻蟬輕飛升那<lb/>
敢學倘許學長生<lb/>
　　　冷泉亭放水<lb/>
古苔危磴著枯藜脚底翻濤洶欲飛九陌倦遊那有此<lb/>
從敎驚雪濺塵衣<lb/>
<pb n="KR4d0265_SBCK_008-10a"/>
　　　九月十日南山見梅<lb/>
五斗留連首屢廻來㝷南澗濯塵埃春風直恐淵明去<lb/>
借與橫斜對菊開<lb/>
　　　送汪聖錫侍郎帥福唐<lb/>
承明纔入又南州重見旌旗照柁樓道義平生無捷徑<lb/>
風波隨處有虚舟如公未可違文石稽古何妨欠碧油<lb/>
我亦登門煩著録此行無力爲王留<lb/>
　　　送王純白郎中赴閩漕<lb/>
聲利場中百戰鏖今誰勇退似公豪緩㝷南粤千山路<lb/>
先破西興百尺濤平日曼容嫌禄厚他年文本歎官髙<lb/>
才名政爾歸安往富貴追蹤未可逃<hi>純白先君平生約官至正郎而休卒</hi>
<pb n="KR4d0265_SBCK_008-10b"/>
<hi>踐言故純白爲兵部便丐去以承其志</hi>
　　　長至日與同舎遊北山<lb/>
歳晩山同色湖平霧不收寒雲低閣雪佳節靜供愁竹<lb/>
柏森嚴立蒲荷索莫休瘦笻知脚力政爾耐淸遊<lb/>
石湖居士詩集卷八<lb/>
</p>
<p>
</p>
  </div>
</body>
</text>
</TEI>
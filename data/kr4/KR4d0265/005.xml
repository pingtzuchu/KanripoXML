<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_005-1a"/>
石湖居士詩集卷五<lb/>
　　　復自姑蘇過宛陵至鄧歩出陸<lb/>
漿家饋食槿爲藩酒市停驂竹廡門紅樹亭亭棲晩照<lb/>
黃茅杳杳被髙原飲溪有跡於莬過掠草如飛朴渥翻<lb/>
車軌如溝平地少飽帆天鏡憶江村<lb/>
　　　題南塘客舎<lb/>
閒裏方知得此生癡人身外更經營君看坐賈行商輩<lb/>
誰復從容唱渭城<lb/>
　　　南塘冬夜倡和<lb/>
燃萁烘煖夜窓幽時有新詩趣倡酬爲問灞橋風雪裏<lb/>
何如田舎火爐頭寒釭欲暗吟方苦凍筆難驅字更遒<lb/>
<pb n="KR4d0265_SBCK_005-1b"/>
絶笑兒癡生活淡略無歳晩稻粱謀<lb/>
　　　游金牛洞題石壁上<lb/>
仙翁舊游處琅璈韻靈曲至今有餘音玄鶴舞幽谷衆<lb/>
眞期我住歳晩芝田熟腰鑱從翁來籋雲跨飛鹿<lb/>
　　　淨行寺傍皆圩田每爲潦漲所決民歳歳興築<lb/>
　　　患糧絶功輙不成<lb/>
崩濤裂岸四三年落日寒煙正渺然空腹荷鋤那辦此<lb/>
人功未至不關天<lb/>
　　　衮山道中<lb/>
虎嘯狐鳴苦竹叢魂驚終日走蒙茸松林斷處前山缺<lb/>
又見南湖數十峰<lb/>
<pb n="KR4d0265_SBCK_005-2a"/>
　　　花山村舎<lb/>
潦退灘灘露沙虚岸岸頽澗聲穿竹去雲影過山來柳<lb/>
菌粘枝住桑花共葉開菴廬少來往門巷濕蒼苔<lb/>
　　　淸明日狸渡道中<lb/>
灑灑沾巾雨披披側帽風花燃山色裏柳卧水聲中石<lb/>
馬立當道紙鳶鳴半空墦間人散後烏鳥正西東<lb/>
　　　寒食客中有懷<lb/>
江郭花開也寂寥不須緑暗與紅凋疾風甚雨過寒食<lb/>
白日靑春吟大招芳景尚隨流水去故人應作綵雲飄<lb/>
煙波千里家何在惟有溪聲似晩潮<lb/>
　　　南塘寒食書事<lb/>
<pb n="KR4d0265_SBCK_005-2b"/>
埂外新陂緑岡頭宿燒紅裹魚蒸菜把饋鴨鎖筠籠酒<lb/>
侣晨相命歌場夜不空土風并節物不與故郷同<lb/>
　　　周德萬攜孥赴龍舒法曹道過水陽相見留別<lb/>
　　　女弟<lb/>
草草相逢小駐船一杯和淚飲江天妹孤忍使行千里<lb/>
兄老那堪別數年馬轉不容吾悵望櫓鳴肯爲汝留連<lb/>
神如相此俱強健緑髮歸來慰眼前<lb/>
　　　髙淳道中<lb/>
路入髙淳麥更深草泥霑潤馬駸駸雨歸隴首雲凝黛<lb/>
日漏山腰石滲金老柳不春花自蔓古祠無壁樹空隂<lb/>
一簞定屬前村店衮衮炊煙起竹林<lb/>
<pb n="KR4d0265_SBCK_005-3a"/>
　　　夜至寧菴見壁間端禮昆仲倡和明日將去次<lb/>
　　　其韻<lb/>
杉松廡門森老蒼佛屋深夜幡花香借牀睡倒恍何處<lb/>
夢隨濳魚聽驚榔咿啞禽語曉光淨窸窣草鳴朝雨凉<lb/>
哦詩出門懷二妙春漲繞山湖水黃<lb/>
　　　行唐村平野晴色妍甚<lb/>
煖日烘繁梅穠香撲征鞅雲煙釀春色心目兩駘蕩柳<lb/>
睂翠巳埽桑眼靑未放兹遊定不俗前路八千嶂<lb/>
　　　嶺上紅梅<lb/>
霧雨臙脂照松竹江南春風一枝足滿城桃李各嫣然<lb/>
寂莫傾城在空谷城中誰解惜娉婷遊子路傍空復情<lb/>
<pb n="KR4d0265_SBCK_005-3b"/>
花不能言客無語日暮淸愁相對生<lb/>
　　　浙東參政寄示會稽蓬萊閣詩軸次韻寄題二<lb/>
　　首<lb/>
仙翁來佩玉符麟緑髮無霜照碧筠永夜闌干千嶂月<lb/>
淸風揮麈七州春塵埃不隔壺中境功業猶關物外身<lb/>
鸞鶴莫驚兵衞峻主人元是白雲人<lb/>
鰲背飛來紺碧浮人間還有小蓬丘不須擊水三千里<lb/>
巳壓中天十二樓羽駕舊曽將夢到芝田今合爲公秋<lb/>
玉霄有客方東望竟欲乗風馭氣遊<lb/>
　　　外舅輓詞二首<lb/>
植德千章茂硎材百鍊剛事功纔止此物理故難量鴈<lb/>
<pb n="KR4d0265_SBCK_005-4a"/>
序雲天逺蘭階雨露芳公無憾身後人自惜堂堂<lb/>
幽介聯昏援門闌閱歳更方欣承燕几何意寫銘旌笑<lb/>
語猶㝷夢恩勤巳隔生情傷到深處有淚不勝傾<lb/>
　　　天平先隴道中時將赴新安掾<lb/>
霜橋冰澗淨無塵竹塢梅溪未放春百叠海山郷夢熟<lb/>
三年江路旅愁生松楸永寄孤窮淚泉石終收漫浪身<lb/>
好住鄰翁各安健歸來相訪說情眞<lb/>
　　　元夕泊舟霅川<lb/>
蓮炬光中月自圎人情草草競華年最憐一夜旗亭鼓<lb/>
能共鐘聲到客船<lb/>
　　　桐川郡圃梅極盛皆圍抱髙木浙中無有<lb/>
<pb n="KR4d0265_SBCK_005-4b"/>
家住丹楓白葦林橫枝一笑萬黃金玉溪園裏逢千樹<lb/>
還盡春風未足心<lb/>
　　　牧馬山道中<lb/>
土橋茅屋兩三家竹裏鳴泉漱白沙春色惱人無畔岸<lb/>
亂飄風袖拂梅花<lb/>
　　　宿牧馬山勝果寺<lb/>
佛燈巳暗還吐旅枕纔安却驚月色看成曉色溪聲聽<lb/>
作松聲<lb/>
　　　游寧國奉聖寺<lb/>
松梢臺殿鬱髙標山轉溪廻一水朝不惜褰裳呼小渡<lb/>
夜來春漲失浮橋<lb/>
<pb n="KR4d0265_SBCK_005-5a"/>
　　　自寧國溪行至宣城舟人云凡百八十灘<lb/>
波驚石險夜喧雷曉泊旗亭笑眼開休問行人縁底瘦<lb/>
適從百八十灘來<lb/>
　　　次韻宣州西園二首<lb/>
苔茵無地着紅塵花草含芳一笑新不待東君能剪刻<lb/>
相公筆力挽回春<lb/>
星芒垂耀筆牀寒河漢波流硯滴乾棐几松跗入三昧<lb/>
一篇詩就一杯殘<lb/>
　　　晩歩西園<lb/>
料峭輕寒結晩隂飛花院落怨春深吹開紅紫還吹落<lb/>
一種東風兩樣心<lb/>
<pb n="KR4d0265_SBCK_005-5b"/>
　　　送端言<lb/>
東君留戀一分春蜂蝶闌珊燕子新桃李無情空緑徑<lb/>
市橋楊柳送行人<lb/>
　　　早發竹下<lb/>
結束晨裝破小寒跨鞍聊得散疲頑行衝薄薄輕輕霧<lb/>
看放重重叠叠山碧穗吹煙當樹直緑紋溪水趂橋彎<lb/>
淸禽百囀似迎客正在有情無思間<lb/>
　　　小澗<lb/>
石礙珠旒濺灘平霧縠鋪小童能好事繫馬斸菖蒲<lb/>
　　　次韻子文探梅水西春巳深猶未開水西謂歙<lb/>
　　　溪而黃君謨州學記云頻江地卑蓋此水爲浙<lb/>
<pb n="KR4d0265_SBCK_005-6a"/>
　　　之源正可謂之江也<lb/>
孤山山下小斜橋客魂曽共暗香飄五年不踏西湖路<lb/>
想見黃昏淸淺處如今憔悴古江干豈有幽芳伴倚欄<lb/>
臘盡雪殘春不至坐令愁裏眼長寒霜稜未貸千林槁<lb/>
門外風饕人欲倒斟酌芳心正怯寒有情眞被無情惱<lb/>
　　　後催租行<lb/>
老父田荒秋雨裏舊時髙岸今江水傭耕猶自抱長飢<lb/>
的知無力輸租米自從郷官新上來黃紙放盡白紙催<lb/>
賣衣得錢都納却病骨雖寒聊免縛去年衣盡到家口<lb/>
大女臨岐兩分首今年次女巳行媒亦復驅將換升㪷<lb/>
室中更有第三女明年不怕催租苦<lb/>
<pb n="KR4d0265_SBCK_005-6b"/>
　　　次韻子文衝雨迓使者道聞子規<lb/>
夢魂翾蜨翅鼻息吼鼉鼓喚起治曉裝馬嘶童僕語汨<lb/>
泥溷鳬鶩慚愧黃鵠舉猥吟陬隅池浪廢桔橰圃啼䳌<lb/>
撩客心鈎引着何許請歌蘇仙詞歸耕一犁雨<lb/>
　　　奉題胡宗偉推官攬秀堂<lb/>
城外屏峰雲百叠城裏看雲笏拄頰山靈自與人爭秀<lb/>
明滅煙霏難應接南鄰范叔骨相寒不如騎曹知愛山<lb/>
晨霞儻可救枵腹丐君分我入朝餐<lb/>
　　　次韻太守出郊<lb/>
曉裝緹騎踏芳辰江爲安瀾露浥塵棨㦸前驅留住月<lb/>
笙簫後備帶行春魚龍水面金杯滿鸞鶴山頭綵筆新<lb/>
<pb n="KR4d0265_SBCK_005-7a"/>
聞道將軍寬禮數不辭酩酊吐車茵<lb/>
　　　曉出古巖呈宗偉子文<lb/>
曉風生小寒嵐潤裛巾屨宿雲埋樹黒奔溪轉山怒東<lb/>
方動光彩晃晃金鉦吐千峰森隱現一氣澹回互平生<lb/>
癖幽討解后飽新遇那知塵滿甑晨炊午未具不愧忍<lb/>
飢面來㝷古巖路稻粱亦易謀烟霞乃難痼持此慰龜<lb/>
腸搜枯尚能句<lb/>
　　　積雨蒸潤體中不佳頗思故居之樂戲書呈子<lb/>
　　　文<lb/>
門外泥深蘸馬鞍墨雲未放四維寛前山忽接後山暗<lb/>
暑雨全如秋雨寒夢裏江湖三歎息醉中天地一憑闌<lb/>
<pb n="KR4d0265_SBCK_005-7b"/>
斗升留滯休惆悵枳棘從來著鳳鸞<lb/>
　　　簽廳夜歸用前韻呈子文<lb/>
簿書堆裏解歸鞍我亦蕭然轡勒寛爐篆無風香霧直<lb/>
庭柯有月露光寒閒思喜鵲塡河鼓靜數流螢繞井欄<lb/>
明日又驅官裏去從敎白鷺侣紅鸞<lb/>
　　　聖集誇說少年俊遊用韻記其語戲之<lb/>
京塵紅軟撲雕鞍年少王孫酒量寬倚袖竹風憐翠薄<lb/>
捧杯花露怯金寒黃雲城上栖烏曲緑水橋邊鬪鴨欄<lb/>
別後相思惟故物壁煤侵損扇中鸞<lb/>
　　　次温伯用林公正劉慶充倡和韻<lb/>
前山後山梅子雨屯雲日夜相吞吐長林絶壑望不到<lb/>
<pb n="KR4d0265_SBCK_005-8a"/>
時有樵歸說逢虎奔溪朝來忽怒漲夾岸柳梢餘尺許<lb/>
屋頭未放濃嵐散苦憶淸風汎瓊宇客行落此亂山中<lb/>
但欲㝷人訴羈旅比鄰解后得淸士睂宇津津佳笑語<lb/>
杯行起舞出新句我氣巳衰聊復鼓明年與君杭太湖<lb/>
扁舟踏浪不踏土沉沉玉柱閟仙扃矯矯虹梁浮水府<lb/>
目力無窮天不盡却笑向來誰縛汝<lb/>
　　　次韻温伯夜坐今日忽得舎弟到杭消息喜見<lb/>
　　　於詞<lb/>
長風吹月來影碎竹間牖良宵坐窘束媿我塵外友平<lb/>
生煙霞興硉兀上南斗頗亦契三三未省計九九迷塗<lb/>
入簿領郷心幾回首嗟予季行役舟拂漲溪柳凌晨雙<lb/>
<pb n="KR4d0265_SBCK_005-8b"/>
鵲鳴翫占得無咎何當從汝去履綦尋蕙畝<lb/>
　　　再次韻呈宗偉温伯<lb/>
官居數椽間局促如瓮牑幸鄰詩酒社金薤對玉友眞<lb/>
淸廊廟器偉望配山斗<hi>宗偉自號眞淸居士</hi>行當侍紫極槐棘位<lb/>
三九館舎有竒士<hi>謂温伯</hi>髙文粲參首倡酬猥及我雙松<lb/>
壓孤柳生活從冷淡幸免譽與咎相從結此夏何異歸<lb/>
隴畝<lb/>
　　　次韻温伯納凉<lb/>
日斜猶畏暑吏退合偷閒霞散紅綃薄溪廻碧玉彎伴<lb/>
人惟羽扇娛客欠風鬟且復哦新句相嘲飯顆山<lb/>
　　　雨凉二首呈宗偉<lb/>
<pb n="KR4d0265_SBCK_005-9a"/>
誰扶病客起龍鍾恩在盆傾一雨中問訊九關何路到<lb/>
擬牋歡喜謝天公<lb/>
驚雷隱地送凉颸起舞看山不自持說與騷人須早計<lb/>
片雲催雨雨催詩<lb/>
　　　明日復雨凉再用韻二首<lb/>
東山朝日澹冥濛一片雲生萬叠中宿雨未蘇焦卷盡<lb/>
又煩箕井喚雷公<lb/>
濺瓦排檐散萬絲顚狂風篠要扶持恩深到骨吾能報<lb/>
急賦新凉第一詩<lb/>
　　　次韻慶充避暑水西寺<lb/>
佳晨出西郭仰視天宇淸樂哉曠士懷浩浩吞四溟新<lb/>
<pb n="KR4d0265_SBCK_005-9b"/>
漲忽勇退籬落粘枯萍風幡招客遊曠望隔蘋汀僕夫<lb/>
厲淸深竹輿竦亭亭波翻石鑿落尚帶蛟龍腥華堂入<lb/>
松竹德人占聚星脫帽飛羽觴頽放解天刑時當行火<lb/>
令草腐亦化螢炎官紛陸梁空飛赤雲軿遥知隴上耘<lb/>
暴背愁白丁兹遊豈易得未用歎沉冥<lb/>
　　　送滕子昭績溪罷歸<lb/>
天馬西極來目力盡九寰執轡者誰歟墮此空谷閒草<lb/>
深石齧足一躍度孱顔長風送逸駕蕩蕩登虎關五雲<lb/>
淸都上白日開帝閑鈎陳動光彩球琳鏘轡環亦復念<lb/>
舊羣依然歎駑頑紅塵起天末可望不可攀<lb/>
石湖居士詩集卷五<lb/>
</p>
<p>
</p>
  </div>
</body>
</text>
</TEI>
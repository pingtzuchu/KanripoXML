<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_025-1a"/>
石湖居士詩集卷二十五<lb/>
　　　小峨睂<hi>并序</hi>
　近得靈璧古石絶似大峨正峰名之曰小峨睂東坡<lb/>
　常以名廬山恐不若此石之逼眞也作小峨睂歌以<lb/>
　夸之<lb/>
三峨參橫大峨髙奔崖側勢倚半霄龍跧虎卧起且伏<lb/>
旁睨沫水沱江朝禹從岷嶓過其下奠山著籍稱雄豪<lb/>
告成歸來兩階舞泗濱錫貢僃九韶覽觀此石三歎息<lb/>
髣髴蜀鎭俱岧嶤惜哉擊拊墮簨虡輦送淮海還山椒<lb/>
降商訖周謹呵護磬氏無敢加鐫彫劉項蝸爭鬨靈璧<lb/>
血漂川谷流腥臊水官恐此被染涴氊包席裹吳中逃<lb/>
<pb n="KR4d0265_SBCK_025-1b"/>
市門大隱閱千祀苔衣塵網薶孤標尤物顯晦定有數<lb/>
昨者惠顧不待招我昔西遊踏禹迹暑宿光相披重貂<lb/>
十年境落卧遊夢摩挲壁畵雙鬢凋天憐愛山欲成癖<lb/>
特設竒供慰寂寥恍然坐我寶巖上疑有太古雪未消<lb/>
嵌根襞積巧入妙峰頂箕踞貴不驕爐煙雲浮布銀界<lb/>
隙日虹貫凝金橋是時歳杪卧衰疾健起放杖驚兒曹<lb/>
龍鍾繞圍喜折屐龜手拂拭寒侵袍太湖未暇商甲乙<lb/>
羅浮天竺均鴻毛小峨之名神所卑永與野老歸漁樵<lb/>
作詩賀我得石友且以併賀兹丘遭<lb/>
　　　煙江叠嶂<lb/>
　煙江叠嶂太湖石也鱗次重複巧出天然王晉卿嘗<lb/>
<pb n="KR4d0265_SBCK_025-2a"/>
　畵煙江叠嶂圖東坡作詩今借以爲名此石里人方<lb/>
　氏所藏故物非近年以人功雕斵者比尤可貴<lb/>
太湖嵌根藏洞宫槎牙石生奫淪中波濤投隙漱且囓<lb/>
歳久缺罅深重重水空發聲夜鏜鎝中有晴江煙嶂叠<lb/>
誰歟斷取來何時山客自言藏奕葉江上愁心惟畵圖<lb/>
蘇仙作詩畵不如當年此石若並世雪浪仇池何足書<lb/>
我無俊語對巨麗欲定等差誰與議直須具眼老香山<lb/>
來爲平章作新記<lb/>
　　　天柱峰<lb/>
　天柱峰英石也一峰峭豎特起有昻霄之意天柱本<lb/>
　在衡山自黃帝時即以灊山輔南岳漢氏因之遂寓<lb/>
<pb n="KR4d0265_SBCK_025-2b"/>
　其祭於灊天柱山衡灊蓋皆有天柱而灊名特彰九<lb/>
華鴈蕩若他山亦皆以此名峰不足算也<lb/>
衡山紫蓋連延處一峰巉絶擎玉宇漢家憚逺不能到<lb/>
寓祭灊山作天柱我今卧遊長揜關却寓此石充灊山<lb/>
形摹三尺氣萬仞世間培塿何由攀南州山骨孕淸淑<lb/>
乳孽砂牀未超俗神竒都賦小崢嶸雷雨飛來伴幽獨<lb/>
哦詩月明淸夜闌坐看髙影橫屋山摩霄拂雲政如此<lb/>
吾言實夸誰敢刪<lb/>
　　　甲辰除夜吟<lb/>
一年三百六十日日日三椽卧衰疾旁人揶揄還歎咨<lb/>
問我如何度四時我言平生老行李蓐食趂程中夜起<lb/>
<pb n="KR4d0265_SBCK_025-3a"/>
當時想像閉門閒弱水迢迢三萬里如今因病得踈慵<lb/>
脚底關山如夢中重簾複幕白晝靜戸外車馬從西東<lb/>
若問四時何以度念定更無新與故瓶花開落紀春冬<lb/>
窓紙昏明認朝暮行年六十是明朝不暇自憐聊自嘲<lb/>
婪尾三杯餳一楪從今身健齒牙牢<lb/>
　　　次韻龔養正送水仙花<lb/>
色界香塵付八還正觀不起況邪觀花前猶有詩情在<lb/>
還作凌波歩月看<lb/>
　　　元日<lb/>
屋角崢嶸斗柄移案頭蕭索燭花垂與時消息評新藥<lb/>
若節春秋憶舊詩飢飯困眠全體懶風餐露宿半生癡<lb/>
<pb n="KR4d0265_SBCK_025-3b"/>
尊前現在休嫌老最後屠蘇把一巵<lb/>
　　　正月六日風雪大作<lb/>
滕六無端巽二癡翻天作惡破春遲邀梅勒柳何功業<lb/>
誰與停杯一問之<lb/>
竒寒何事入芳辰不管燈枝欲試新即日反風吹盡雪<lb/>
東君巳費一分春<lb/>
　　　元夕四首<lb/>
粉痕紅點萬花攢玉氣珠光寶月團簾箔通明香似霧<lb/>
東君無處著春寒<hi>謂吳中剪羅琉璃二燈</hi>
不夜城中陸地蓮小梅初破月初圓新年第一佳時節<lb/>
誰肯如翁閉戸眠<lb/>
<pb n="KR4d0265_SBCK_025-4a"/>
藥爐湯鼎煮孤燈禪版蒲團老病僧兒女強修元夕供<lb/>
玉蛾先避雪鬅鬙<lb/>
落梅穠李趂時新枯木崖邊一任春尚愛鄉音醒病耳<lb/>
隔牆時有賣餳人<hi>謂唱賣烏膩糖者</hi>
　　　去年多雪苦寒梅花遂晚元夕猶未盛開<lb/>
隔年寒力凍芳塵勒住東風寂莫濱只管苦吟三尺雪<lb/>
那知遲把一枝春燈烘畵閣香猶冷湯煖銅瓶玉尚皴<lb/>
花定有情堪索笑自憐無術喚眞眞<lb/>
　　　寄題筠州錢有文明府新昌小道院<lb/>
忠厚平生心學敏明隨處民功江左幕中荒政江西縣<lb/>
裏仁風<lb/>
<pb n="KR4d0265_SBCK_025-4b"/>
勿云私淑小邑可以匹休大邦健筆誰能後賦向來江<lb/>
夏無雙<lb/>
　　　題徐熙杏花<lb/>
老枝當歳寒芳蘤春澹泞霧綃輕欲無嬌紅恐飛去<lb/>
　　　題趙昌木瓜花<lb/>
秋風魏瓠實春雨燕脂花綵筆不可寫滴露匀朝霞<lb/>
　　　題易元吉獐猿兩圖二首<lb/>
擇食麕相喚無人意不驚猿啼風動葉機熟兩忘情<lb/>
烏逐山公噪驚麕仰望疑春林無一事獝狘自生悲<lb/>
　　　題張希賢紙本花四首<lb/>
　　　　牡丹<lb/>
<pb n="KR4d0265_SBCK_025-5a"/>
洛花肉紅姿蜀筆丹砂染生綃多俗格紙本有眞艶<lb/>
　　　　常春<lb/>
染根得靈藥無時不春風倚闌與挂壁相伴歳寒中<lb/>
　　　　紅梅<lb/>
酒力欺朝寒潮紅上粧面桃李漫同時輸了春風半<lb/>
　　　　雞冠<lb/>
號名極形似摹寫與眞逼聊以畵滑稽慰我秋園寂<lb/>
　　　喜沈叔晦至<lb/>
澹若論交味嚶其求友聲江湖幾魚沬風雨一雞鳴舊<lb/>
事休重說新詩莫細評煩將憶勤夢歸對海山橫<lb/>
　　　驚蟄家人子輩爲易踈簾<lb/>
<pb n="KR4d0265_SBCK_025-5b"/>
二分春色到窮閻兒女祈翁出滯淹幽蟄夜驚雷奮地<lb/>
小窓朝爽日篩簾惠風全解墨池凍淸晝賸繙雲笈籖<lb/>
親友莫嗔情話少向來屏息似龜蟾<hi>韓尚書新造雲笈七籖</hi>
　　　信筆<lb/>
天地同浮水上萍羲娥迭耀案頭螢山中名器兩芒屩<lb/>
花下友朋雙玉瓶童子昔曽誇了了主翁今但諾醒醒<lb/>
歸田贏得多無事輸與諸公汗簡靑<lb/>
　　　請息齋書事三首<lb/>
覆雨翻雲轉手成紛紛輕薄可憐生天無寒暑無時令<lb/>
人不炎凉不世情栩栩算來俱蝶夢喈喈能有幾雞鳴<lb/>
冰山側畔紅塵漲不隔瑶臺月露淸<lb/>
<pb n="KR4d0265_SBCK_025-6a"/>
刻木牽絲罷戲場祭餘雨後兩相忘門雖有雀尚廷尉<lb/>
食巳無魚休孟嘗蝨裏趨時眞是賊虎中宣力任爲倀<lb/>
籬東舎北誰情話雞語鷗盟意却長<lb/>
聚蚋醯邊鬧似雷乞兒爭背向寒灰長平失勢見何晚<lb/>
栗里息交歸去來休問江湖魚有沬但蘄雲水鶴無媒<lb/>
巖扉岫幌牢扃鑰不是漁樵不與開<lb/>
　　　送文季髙倅興元<lb/>
素衣京洛悵成緇靑鬢江吳喜未絲燭暗不眠談舊事<lb/>
酒闌作惡問行期琴書情話須親戚風雨殘春更別離<lb/>
屈指歸來重一笑埽除門巷著旌麾<lb/>
　　　書懷二絶再送文季髙兼呈新帥閻才元侍郎<lb/>
<pb n="KR4d0265_SBCK_025-6b"/>
劒關雲棧守非難函谷泥封久未刊今日漢中誰國士<lb/>
莫敎春草上齋壇<lb/>
西出陽關有舊知薫風渌水泛蓮時煩君傳語詩書帥<lb/>
更寄臺城別後詞<lb/>
　　　寄題石湖海棠二首<lb/>
手開芳徑越城頭紅錦屠蘇結綺樓不把萬枝銀燭照<lb/>
淡雲微月替人愁<lb/>
老懶居家似出家園林春色雨沾沙海棠尚自無心看<lb/>
天女何須更散花<lb/>
　　　家人子輩往石湖檢校暮歸<lb/>
南浦回春棹東城掩暮扉兒修雞柵了女挈菜籃歸風<lb/>
<pb n="KR4d0265_SBCK_025-7a"/>
力雖欺酒花香尚染衣衰翁牢守舎腸斷釣魚磯<lb/>
　　　枕上聞蒲餅焦<lb/>
曉寒燕雀噤春隂珍重淸簧度好音窓色熹微欹枕聽<lb/>
夢成舟檥竹溪深<lb/>
　　　石湖芍藥盛開向北使歸過維揚時買根栽此<lb/>
　　　因記舊事二首<lb/>
竹西歌吹荻花秋遺老垂洟送逺遊羌笛夜闌吹出塞<lb/>
當年如此夢揚州<lb/>
萬里歸程許過家移將二十四橋花石湖從此添春色<lb/>
莫把蒲萄苜蓿誇<lb/>
　　　次韻龔養正中秋無月三首<lb/>
<pb n="KR4d0265_SBCK_025-7b"/>
詞客幕天淸露下老翁卧病破窓中髙吟大醉輸公等<lb/>
不見常娥與我同<lb/>
去年怪雨無端甚今歳癡雲亦復然減却新詩酸却酒<lb/>
乗除添得一更眠<lb/>
丙夜淸光些子見兒童驚喜強雄夸闌珊髙興應無幾<lb/>
恰似春殘看落花<lb/>
　　　殊不惡齋秋晚閒吟五絶<lb/>
好風入簾圖畵響斜照穿隙網絲明檐間雙雀有時鬭<lb/>
壁下一蛩終日鳴<lb/>
旁若無人䑕飲硯麾之不去蠅登盤天凉睡起枕痕煖<lb/>
日晚慵來香字寒<lb/>
<pb n="KR4d0265_SBCK_025-8a"/>
就食遷居蟻墳壤隨風作舎蛛裊絲百年何處用三窟<lb/>
萬事信縁安一枝<lb/>
市聲洶洶鼓催陣日影駸駸潮漲痕消磨意氣黙數息<lb/>
把翫光隂牢閉門<lb/>
中秋昨巳等閒過重九今還如夢來霜鬢數莖羞墮幘<lb/>
黃花三度笑空杯<lb/>
　　　老陳道人自云夢被召作地上主者又常受一<lb/>
　　　貴家供祝之曰他日必來吾家作兒戲贈小頌<lb/>
野人何苦赴官差符使追呼撓道懷幸有于門香積供<lb/>
不如隨喜去羅齋<lb/>
　　　題張戡蕃馬射獵圖<lb/>
<pb n="KR4d0265_SBCK_025-8b"/>
隂山磧中射生虜馬逐箭飛如脫兔割鮮大嚼飽何求<lb/>
荐食中原天震怒太乙靈旗方北指掣轡逃歸莫南顧<lb/>
猖狂若到殺胡林郎主猶羓何況汝<lb/>
　　　題趙昌四季花圖<lb/>
　　　　海棠梨花<lb/>
醉紅睡未熟淚玉春帶雨阿環不可招空寄凭肩語<lb/>
　　　　葵花萱草<lb/>
衞足保明哲忘憂助歡娱欣欣夏日永媚我幽人廬<lb/>
　　　　拒霜旱蓮<lb/>
霜天木芙蓉陸地旱蓮草水花雲錦盡不見秋風好<lb/>
　　　　梅花山茶<lb/>
<pb n="KR4d0265_SBCK_025-9a"/>
月淡玉逾痩雪深紅欲燃同時不同調聊用慰衰年<lb/>
　　　乙巳十月朔開爐三首<lb/>
石湖今日開爐紙窓銀白新糊童子燒紅榾柮老翁睡<lb/>
煖氍毺<lb/>
石湖今日開爐兩壁仍安畵圖萬事篆煙曲几百年毳<lb/>
衲團蒲<lb/>
石湖今日開爐俗家恰似精廬抆涕雖無情緒吟詩却<lb/>
有工夫<lb/>
　　　有歎二首<lb/>
春秋蘭菊殊調南北馬牛異方心醉井蛙海若眼空鵬<lb/>
海鳩枋<lb/>
<pb n="KR4d0265_SBCK_025-9b"/>
貧富交情乃見炎凉歳序方成越秦本異肥瘠魯衞何<lb/>
曽弟兄<lb/>
　　　留簡伯俊<lb/>
我昔賦逺遊萬里無親朋惟君同懷抱相從共茵憑踰<lb/>
嶺穿瘴茅捫參倚枯藤隨行一瓶鉢澹如雲水僧火馳<lb/>
炎熱場見此玉壺冰東歸常愧君無力相引繩長材屈<lb/>
小邑果以循吏稱豈不有薦墨翩然支郡丞五溪在何<lb/>
許水駛山崚嶒漫仕不擇地搏扶笑鯤鵬獨有故意長<lb/>
問疾訪姜肱亹亹談昨夢一一記吾曽中年畏離別況<lb/>
我雪鬅鬙此意君自解少留對靑燈<lb/>
　　　枕上有感<lb/>
<pb n="KR4d0265_SBCK_025-10a"/>
窓明似月曉光新被煖如薫睡息勻衝雨販夫牆外過<lb/>
故應嗤我是何人<lb/>
　　　夜坐有感<lb/>
靜夜家家問戸眠滿城風雨驟寒天號呼賣卜誰家子<lb/>
想欠明朝糴米錢<lb/>
　　　十月二十六日三偈<lb/>
聲聞與色塵普以妙香薫昔汝來迷我今吾却戲君<lb/>
有箇安心法無時不可行只將今日事隨分了今生<lb/>
窓外塵塵事窓中夢夢身旣知身是夢一任事如塵<lb/>
石湖居士詩集卷二十五<lb/>
<pb n="KR4d0265_SBCK_025-10b"/>
</p>
<p>
</p>
  </div>
</body>
</text>
</TEI>
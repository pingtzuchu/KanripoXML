<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_012-1a"/>
石湖居士詩集卷十二<lb/>
　　　渡淮<hi>八月十一日渡盱眙過泗州順風如飛</hi>
船旗衮衮徑長淮汴口人看撥不開昨夜南風浪如屋<lb/>
果然雙節下天來<lb/>
　　　汴河<hi>汴自泗州以北皆涸草木生之土人云本朝恢復駕回即河須復開</hi>
指顧枯河五十年龍舟早晩定䟽川還京却要東南運<lb/>
酸棗棠梨莫蓊然<lb/>
　　　虞姬墓<hi>在虹縣下馬鋪北三十七里</hi>
劉項家人緫可憐英雄無策庇嬋娟戚姬葬處君知否<lb/>
不及虞兮有墓田<lb/>
　　　宿州<hi>五更出城鬼火滿野</hi>
<pb n="KR4d0265_SBCK_012-1b"/>
狐鳴鬼嘯夜茫茫元是官軍舊戰場土伯不能藏碧燐<lb/>
三三兩兩照前岡<lb/>
　　　雷萬春墓<hi>在南京城南環以小牆榜曰忠勇雷公之墓</hi>
九隕元身不隕名言言千載氣如生欲知忠信行蠻貊<lb/>
過墓胡兒下馬行<lb/>
　　　雙廟<hi>在南京北門外張巡許逺廟也世稱雙廟南京人呼爲雙王廟</hi>
平地孤城寇若林兩公猶解障妖祲大梁襟帶洪河險<lb/>
誰遣神州陸地沉<lb/>
　　　雎水<hi>雎口石門巳隤河亦塞即項羽大敗漢兵處</hi>
一戰塡河擁漢屯拔山意氣巳鯨吞直南即是隂陵路<lb/>
兵果難將勝負論<lb/>
<pb n="KR4d0265_SBCK_012-2a"/>
　　　伊尹墓<hi>在空桑北一里有磚堠刻云湯相伊公之墓相傳墓左右生棘皆直如矢</hi>
三尺黃壚直棘邊此心終古享皇天汲書猥述流傳妄<lb/>
剖擊嗟無咎單篇<lb/>
　　　留侯廟<hi>在陳留縣中案王原叔諸家攷子房所封乃彭城留城非陳留也自宋武下敎</hi>
<hi>修復時其失久矣</hi>
功成輕舉信良謀心與鴟夷共一舟吕媪區區無鳥喙<lb/>
先生輕負赤松遊<lb/>
　　　西瓜園<hi>味淡而多液本燕北種今河南皆種之</hi>
碧蔓凌霜卧軟沙年來處處食西瓜形模濩落淡如水<lb/>
未可蒲萄苜蓿誇<lb/>
　　　冝春苑<hi>在舊宋門外俗名東御園</hi>
<pb n="KR4d0265_SBCK_012-2b"/>
狐塜獾蹊滿路隅行人猶作御園呼連昌尚有花臨砌<lb/>
腸斷冝春寸草無<lb/>
　　　京城<lb/>
倚天櫛櫛萬樓棚聖代規模若化成如許金湯尚資盜<lb/>
古來李勣勝長城<lb/>
　　　護龍河<hi>在新宋門外中有綱船數十艘</hi>
新郭門前見客舟淸漣淺淺抱城樓六龍行在東南國<lb/>
河若能神合斷流<lb/>
　　　福勝閣<hi>曹太皇所建竒崛冠京城中</hi>
翬飛五級半空翔指點樓欄說太皇劫火不能侵願力<lb/>
巋然獨似漢靈光<lb/>
<pb n="KR4d0265_SBCK_012-3a"/>
　　　相國寺<hi>寺榜猶祐陵御書寺中雜貨皆胡俗所需而巳</hi>
傾檐缺吻護奎文金碧浮圖暗古塵聞說今朝恰開寺<lb/>
羊裘狼帽趂時新<lb/>
　　　州橋<hi>南望朱雀門北望宣德樓皆舊御路也</hi>
州橋南北是天街父老年年等駕廻忍淚失聲詢使者<lb/>
幾時眞有六軍來<lb/>
　　　宣德樓<hi>虜加崇葺僞改曰承天門</hi>
嶢闕叢霄舊玉京御牀忽有犬羊鳴他年若作淸宫使<lb/>
不挽天河洗不淸<lb/>
　　　市街<hi>京師諸市皆荒索僅有人居</hi>
梳行訛雜馬行殘藥市蕭騷土市寒惆悵軟紅佳麗地<lb/>
<pb n="KR4d0265_SBCK_012-3b"/>
黃沙如雨撲征鞍<lb/>
　　　金水河<hi>在舊封丘門外河中多大石皆艮嶽所隤</hi>
菜市橋西一水環宫牆依舊俯淸灣誰憐磊磊河中石<lb/>
曽上君王萬歳山<lb/>
　　　壺春堂<hi>徽廟稱道君時所居在擷芳園中俗呼爲八滴水閣者</hi>
松漠丹成去不歸龍髯無復有攀時芳園留得觚稜在<lb/>
長與都人作淚垂<lb/>
　　　漸水<hi>黃河將決其地則伏流先出名曰漸水河身日徙而南過封丘至胙城界中已有漸</hi>
<hi>水去汴京大約五十里耳</hi>
黃流日夜向南風道出封丘處處逢紫蓋黃旗在湖海<lb/>
故應河伯欲朝宗<lb/>
<pb n="KR4d0265_SBCK_012-4a"/>
　　　李固渡<lb/>
洪河萬里界中州倒捲銀潢聒地流列弩燔梁那可渡<lb/>
向來天數亦人謀<lb/>
　　　天成橋<hi>碑石蔡京書在濬州岡上驛中東廡下舊浮橋在此今河徙南行矣</hi>
一岡邑屋舊河灘却望河身百里間湧土漲沙漫白道<lb/>
天成橋石在髙山<lb/>
　　　舊滑州<hi>在濬州側積水中爲河所淪久矣大伾即黎陽山西望積水不逺</hi>
大伾山麓馬徘徊積水中間舊滑臺漁子不知興廢事<lb/>
淸晨吹笛棹船來<lb/>
　　　扁鵲墓<hi>在湯隂伏道路傍相傳墓上土可療病禱而求之或得小圎如丹藥</hi>
活人絶技古今無名下從敎世俗趨墳土尚堪充藥餌<lb/>
<pb n="KR4d0265_SBCK_012-4b"/>
莫嗔醫者例多盧<lb/>
　　　羑里城<hi>在羑河上四垣儼然</hi>
陵谷遷移尚故墟天盈商罪未蠲除古今行客同嗤罵<lb/>
何止三篇泰誓書<lb/>
　　　文王廟<hi>在羑里城南</hi>
堂堂十亂欲興周肯使君王死作囚巧笑入宫天亦笑<lb/>
可憐元不費深謀<lb/>
　　　相州<hi>推車老人自言吾州韓魏公郷里南北兩墳尚無恙</hi>
秃巾髽髻老扶車茹痛含辛說亂華賴有郷人聊刷恥<lb/>
魏公元是魯東家<lb/>
　　　秦樓<hi>在相州寺中上有貴人幕而觀使客云是郡主太守之妻也大抵相臺傾城出觀異</hi>
<pb n="KR4d0265_SBCK_012-5a"/>
<hi>於他州</hi>
欄街看幕似春遊斑犢雕車碧畵油奚女家人稱貴主<lb/>
縷金長袖倚秦樓<lb/>
　　　翠樓<hi>在秦樓之北樓上下皆飲酒者</hi>
連袵成帷迓漢官翠樓沽酒滿城歡白頭翁媪相扶拜<lb/>
垂老從今幾度看<lb/>
　　　講武城<hi>在漳河上曹操所築周遭十數里鑿城爲道而過</hi>
阿瞞虓武蓋劉孫千古還將鬼蜮論縱有周遭遺堞在<lb/>
不如魚復陣圖尊<lb/>
　　　七十二塜<hi>在講武城外曹操疑塜也森然彌望北人比常増封之</hi>
一棺何用塜如林誰復如公負此心聞說羣胡爲封土<lb/>
<pb n="KR4d0265_SBCK_012-5b"/>
世間隨事有知音<lb/>
　　　趙故城<hi>在邯鄲縣南延袤數十里</hi>
金石笙篁絶代無鼪鼯藜藿正乗除園翁但愛城泥煖<lb/>
侵早鋤霜種晩𬞞<lb/>
　　　邯鄲道<hi>即昔人作黃粱夢處</hi>
薄晩霜侵使者車邯鄲阪峻且徐驅困來也作黃粱夢<lb/>
不夢封侯夢石湖<lb/>
　　　藺相如墓<hi>在邯鄲縣南趙故城之西</hi>
玉節經行虜障深馬頭釃酒奠踈林兹行璧重身如葉<lb/>
天日應臨慕藺心<lb/>
　　　邯鄲驛<hi>驛後有磔犬祭天者大抵盡爲胡俗漢戚夫人縣人也</hi>
<pb n="KR4d0265_SBCK_012-6a"/>
長安大道走邯鄲倚瑟佳人悵望間若見羶腥似今日<lb/>
漢宫何用憶關山<lb/>
　　　叢臺<hi>在邯鄲北門外</hi>
憑髙閱士劒如林故國風流變古今袨服雲仍猶左袵<lb/>
叢臺休恨緑蕪深<lb/>
　　　臨洺鎭<hi>去洺州三十里洺酒最佳伴使以數壺及新兔見餉</hi>
竟日霜寒暮解圍融融桑柘染斜暉北人爭勸臨洺酒<lb/>
云有棚頭得兔歸<lb/>
　　　邢臺驛<hi>信德府驛也去太行最近城外有荷塘柳隄頗淸麗不類河朔</hi>
太行東麓照邢州萬叠煙螺紫翠浮誰解登臨管風物<lb/>
枯荷老柳替人愁<lb/>
<pb n="KR4d0265_SBCK_012-6b"/>
　　　柳公亭<hi>在邢州城北小園中伴使邀客入遊云舊有流杯今廢園正對太行馬鞍一峰</hi>
<hi>極<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒</hi>
主人敬客有餘情催喚繩牀坐柳亭曲水流觴非故物<lb/>
馬鞍山色舊靑靑<lb/>
　　　内丘梨園<hi>内丘鵞梨爲天下第一初熟收藏十月出汗後方佳園戸云梨至易種一</hi>
<hi>接便生可支數十年吾家園者猶聖宋太平時所接</hi>
汗後鵞梨爽似冰花身耐久老猶榮園翁指似還三笑<lb/>
曽共翁身見太平<lb/>
　　　大寧河<hi>在内丘北河之東皆梨棗園二果正熟</hi>
梨棗從來數内丘大寧河畔果園稠荆箱擾擾攔街賣<lb/>
紅皺黃團滿店頭<hi>北人謂道上聚落爲店頭</hi>
<pb n="KR4d0265_SBCK_012-7a"/>
　　　柏郷<hi>唐志堯山乃古柏仁俗傳或以此柏郷爲柏人</hi>
貫生名壓漢公卿自古逢讎不反兵仇虜滔天無敢動<lb/>
柏郷空溷迫人名<lb/>
　　　唐山<hi>即堯山金主之父名宗堯改山名山下有放勲廟</hi>
勲唐遺德照淸灣百聖聞風不敢班何物苦寒胡地鬼<lb/>
二名猶敢廢堯山<lb/>
　　　光武廟<hi>在柏郷北兩壁有二十八將像廟前有二石人皆自腰而斷俗傳光武夜過以</hi>
<hi>爲生人問途不應劒斬之云</hi>
雲臺列像拱眞人野老猶誇建武春不用劒鋒能刜石<lb/>
冰河一瞥巳通神<lb/>
　　　趙州石橋<hi>在城南洨河上以鐵筍卯貫石捲篷不類人工</hi>
<pb n="KR4d0265_SBCK_012-7b"/>
石色如霜鐵色新洨河南北尚通津不因再度皇華使<lb/>
誰洗奚車塞馬塵<lb/>
　　　柏林院<hi>即東院趙州禪師道場在城中</hi>
胡來胡現劫灰深風鼓三灾海印沈急過當年無佛處<lb/>
庭前空有柏森森<lb/>
　　　欒城<hi>縣極草草伴使怒頓餐不精欲榜縣令跪告移時方免</hi>
頽垣破屋古城邊客傳蕭寒㸑不煙明府牙緋危受杖<lb/>
欒城風物一淒然<lb/>
　　　呼沲河<hi>即光武渡冰處在眞定南五里</hi>
聞道河神解造冰曽扶陽九見中興如今爛被胡羶涴<lb/>
不似滄浪可濯纓<lb/>
<pb n="KR4d0265_SBCK_012-8a"/>
　　　眞定舞<hi>虜樂悉變中華惟眞定有京師舊樂工尚舞髙平曲破</hi>
紫袖當棚雪鬢凋曽隨廣樂奏雲韶老來未忍耆婆舞<lb/>
猶倚黃鐘衮六么<lb/>
　　　東坡祠堂<hi>在中山府學學在化原坊</hi>
化原坊裏尚黌堂聞道蘇仙有奉嘗想見當年行樂處<lb/>
牙旗鐵馬照金章<lb/>
　　　松醪<hi>中山酒猶名松醪然甚漓</hi>
松風潄罷讀離騷翰墨仙翁百代豪一笑氊裘那辦此<lb/>
當年嵇阮尚餔糟<lb/>
　　　望都<hi>縣人多癭婦人尤甚相傳縣東接唐縣病癭者甚衆比縣蓋染其風土縣西有小阜</hi>
<hi>曰由山</hi>
<pb n="KR4d0265_SBCK_012-8b"/>
荒寺踈鐘解客鞍由山東畔白煙寒望都風土連唐縣<lb/>
翁媪排門帶癭看<lb/>
　　　安肅軍<hi>舊梁門三城今惟一城有人煙溏濼皆涸矣</hi>
從古銅門控朔方南城煙火北城荒臺家抵死爭溏濼<lb/>
滿眼秋蕪襯夕陽<lb/>
　　　出塞路<hi>安肅北門外大道容數車方軌</hi>
當年玉帛聘遼陽出塞曽歌此路長漢節重尋舊車轍<lb/>
插天猶有萬垂楊<lb/>
　　　白溝<hi>在安肅北十五里闊纔丈餘古亦名巨馬河本朝與遼人分界處</hi>
髙陵深谷變遷中佛劫仙塵事事空一水涓流獨如帶<lb/>
天應留作漢提封<lb/>
<pb n="KR4d0265_SBCK_012-9a"/>
　　　太行<hi>渡河即與太行俱北至燕猶未斷大抵東至薊門北至塞北西接奚界也若晴日無</hi>
<hi>埃則出京至封丘巳望見之矣</hi>
西北浮雲捲莫秋太行南麓照封丘橫峰側嶺知多少<lb/>
行到燕山翠未休<lb/>
　　　固城<hi>自白溝十五里至固城鎭舊遼界也水味極惡用㧕作大棬汲井謂之凉罐</hi>
柳棬凉罐汲泉遥味苦仍鹹似海潮却憶徑山龍井水<lb/>
一杯洗眼洞層霄<lb/>
　　　范陽驛<hi>涿州驛牆外有尼寺二鐵塔夾塗如雪俯瞰驛中</hi>
郵亭偪仄但冝冬恰似披裘坐土空枕上驚回丹闕夢<lb/>
屋頭白塔滿鈴風<lb/>
　　　定興<hi>舊黃村虜新建爲縣井邑未成</hi>
<pb n="KR4d0265_SBCK_012-9b"/>
新城遷次少人煙桑柘中間井徑寒亦有染人來賣纈<lb/>
淡紅深碧挂長竿<lb/>
　　　淸逺店<hi>定興縣中客邸前有婢兩頰刺逃走二字云是主家私自黥湼雖殺之不禁</hi>
女僮流汗逐氈軿云在淮郷有父兄屠婢殺奴官不問<lb/>
大書黥面罰猶輕<lb/>
　　　琉璃河<hi>又名劉李河在涿州北三十里極淸泚茂林環之尤多鴛鴦千百爲羣</hi>
煙林葱蒨帶回塘橋眼驚人失睡郷健起褰帷揩病眼<lb/>
琉璃河上看鴛鴦<hi>此河大中祥符間路振乗軺録亦謂琉璃河惟嘉祐中宋敏求入番録乃</hi>
<hi>謂之六里河大抵胡語難得其眞</hi>
　　　灰洞<hi>在涿北燕南之間兩旁皆髙岡無風而路極狹塵土坌積咫尺不辨人物</hi>
塞北風沙漲帽檐路經灰洞十分添據鞍莫問塵多少<lb/>
<pb n="KR4d0265_SBCK_012-10a"/>
馬耳冥濛不見尖<lb/>
　　　良鄉<hi>燕山屬邑驛中供金粟梨天生子皆珍果又有易州栗甚小而甘</hi>
新寒凍指似排籖村酒雖酸未可嫌紫爛山梨紅皺棗<lb/>
緫輸易栗十分甜<lb/>
　　　盧溝<hi>去燕山三十五里虜以活鴈餉客積數十隻至此放之河中虜法五百里内禁採捕</hi>
<hi>故也</hi>
草草魚梁枕水低怱怱小駐濯漣漪河邊服匿多生口<lb/>
長記軺車放鴈時<hi>此河宋敏求謂之蘆菰即桑乾河也今呼盧溝</hi>
　　　燕賔館<hi>燕山城外館也至是適以重陽虜重此節以其日祭天伴使把菊酌酒相勸西</hi>
<hi>望諸山皆縞云初六日大雪</hi>
九日朝天種落驩也將佳節勸杯盤苦寒不似東籬下<lb/>
<pb n="KR4d0265_SBCK_012-10b"/>
雪滿西山把菊看<lb/>
　　　橙綱<hi>燕城外遇數車載新橙云修貢種之汴京擷芳園也</hi>
堯舜方堪橘柚包穹廬亦復使民勞華淸茘子沾恩幸<lb/>
一騎回時萬騎騷<lb/>
　　　蹋鴟巾<hi>接送伴田彦皐愛予巾裹求其樣指所戴蹋鴟有愧色</hi>
重譯知書自貴珍一生心愧蹋鴟巾雨中折角君何愛<lb/>
帝有衣裳易介鱗<lb/>
　　　耶律侍郎<hi>兵部侍郎耶律寶館伴使也不識字如提刑運使等字亦指以問</hi>
乍見華書眼似麞低頭慚愧紫荷囊人間無事無竒對<lb/>
伏獵今成兩侍郎<lb/>
　　　龍津橋<hi>在燕山宣陽門外以玉石爲之引西山水灌其下</hi>
<pb n="KR4d0265_SBCK_012-11a"/>
燕石扶欄玉作堆柳塘南北抱城廻西山剰放龍津水<lb/>
留待官軍飲馬來<lb/>
　　　燕宫<hi>宏侈過汴京煬王亮所作</hi>
金盆濯足段文昌乞索家風飽便忘他日楚人能一炬<lb/>
又從焦土說阿房<lb/>
　　　會同館<hi>燕山客館也授館之明日守吏微言有議留使人者</hi>
萬里孤臣致命秋此身何止一漚浮提攜漢節同生死<lb/>
休問羝羊解乳不<hi>遼人館本朝使巳謂之會同館</hi>
石湖居士詩集卷十二<lb/>
<pb n="KR4d0265_SBCK_012-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_011-1a"/>
石湖居士詩集卷十一<lb/>
　　　己丑五月被召至行在遇周畏知司直和五年<lb/>
　　　前送周歸弋陽韻見贈復次韻荅之<hi>以下自處州再至行</hi>
<hi>在作</hi>
分袂悠悠爾許年莫嗔蓬鬢兩蕭然酒槽不奈靑春老<lb/>
經笥空供白晝眠暗緑千章新活計軟紅三尺舊塵縁<lb/>
相逢且作西湖客山繞荷花檥畵船<lb/>
　　　次韻馬少伊郁舜舉寄示同游石湖詩卷七首<lb/>
蕪城老蘚不知春忽有柴門月色新芝草琅玕無鎖鑰<lb/>
自無超俗扣門人<lb/>
莫問朝歌與棘津浮生惟有一杯春君看百戰功名地<lb/>
<pb n="KR4d0265_SBCK_011-1b"/>
越戍吳臺兩窖塵<lb/>
鏡面波光倒碧峰半湖雲錦萬芙蓉去年蕩槳香風裏<lb/>
行傍石橋花正濃<lb/>
紅皺黃團熟暑風甘瓜削玉藕玲瓏身謀巳落園丁後<lb/>
滿帽京塵日正中<lb/>
兩賢風度藹春陽歩屧隨風上柳塘綵筆紅牋芳徑裏<lb/>
句中挾我萬花香<lb/>
得得來題小隱詩拂香縈柳画船移湖邊好景春猶未<lb/>
須到秋淸月滿時<lb/>
瀟洒王郎亦勝流今年何事阻淸遊當家風味今如此<lb/>
孤負山隂夜雪舟<hi>王必大獨不赴二公同遊之約</hi>
<pb n="KR4d0265_SBCK_011-2a"/>
　　　玉堂寓直<lb/>
摛文窓戸九霄中岸幘燒香愧老農上直馬歸催下鑰<lb/>
傳更人唱促鳴鐘金城<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲雲千雉碧瓦參差月萬重<lb/>
骨冷魂淸都不夢玉階蕭瑟聽秋蛩<lb/>
　　　己丑中秋寓宿玉堂聞沈公雅大卿劉正夫戸<lb/>
　　　部集張園賞月走筆寄之<lb/>
笑看收雲捲雨忙沉沉宫樹納空光夜長來伴玉堂宿<lb/>
天近似聞丹桂香鳷鵲樓欄浮瑞氣鳳凰城闕帶新凉<lb/>
遥知勝絶西園會也憶車公對舉觴<lb/>
　　　八月二十二日寓直玉堂雨後頓凉<lb/>
雨意蒸雲暗夕陽濃薫滿院落花香題詩弄筆北窓下<lb/>
<pb n="KR4d0265_SBCK_011-2b"/>
將此工夫報荅凉<lb/>
　　　次韻荅吳江周縣尉飲垂虹見寄<lb/>
垂虹亭上角巾傾鼉怒龍吟醉不聽安得對君浮大白<lb/>
想應嗤我汗新靑夢魂舞蝶隨春草時節賔鴻點暮汀<lb/>
湖海扁舟須及健莫敎明月照星星<lb/>
　　　次韻徐廷獻機冝送自釀石室酒三首<lb/>
元亮折腰嘻巳久故山應有欲蕪田因君辦作送酒客<lb/>
憶我北窓淸晝眠<lb/>
淸絶仍香如橘露甘餘小苦似松肪官槽重濁那知此<lb/>
付與街頭白面郎<lb/>
一語爲君評石室三杯便可博凉州百年兀兀同渠住<lb/>
<pb n="KR4d0265_SBCK_011-3a"/>
何處能生半點愁<lb/>
　　　玉堂寓直曉起書事記直舎老兵語<lb/>
江湖垂釣手天漢摛文堂魂淸不得眠室虚自生光曉<lb/>
緯澹天闕江濤隱胡牀傳呼九門開奔走千官忙若若<lb/>
誇組綬紛紛夢黃梁微聞鈴下騶竊議馬上郎但計夢<lb/>
長短寧論已行藏<lb/>
　　　與長文正夫游北山<lb/>
柳岸松門勝處通馬蹄踏霧入空濛春寒有力欺遊子<lb/>
天色無情没斷鴻雨脚逺連山脚暗杏梢斜倚竹梢紅<lb/>
駞裘擁鼻吾衰矣年少猶嫌料峭風<lb/>
　　　致政承奉盧君挽詞二首<hi>德華父</hi>
<pb n="KR4d0265_SBCK_011-3b"/>
泮水橋門識太平歸來霜鬢老柴荆淹中學䆳方成傳<lb/>
谷口名髙豈待卿黃壤無情埋玉樹靑衫有道勝金籯<lb/>
襄陽耆舊今蕭索惟有松風到晩淸<lb/>
純孝當年有䕶持赤睂那敢近姜詩眼看庭玉成名後<lb/>
身及堂萱未老時湖海靑鞵驚斷夢風霜丹旐挂新悲<lb/>
尊前五客今誰在愁絶廬山十段竒<lb/>
　　　寓直玉堂拜賜御酒<lb/>
歸鴉陸續墮宫槐簾幙參差晩不開小雨遂將秋色至<lb/>
長風時送市聲來近瞻北斗璿璣次猶夢西山翠碧堆<lb/>
慚愧君恩來甲夜殿頭宣勸紫金杯<lb/>
　　　送汪仲嘉侍郎使虜分韻得待字<lb/>
<pb n="KR4d0265_SBCK_011-4a"/>
聖人坐明堂洪覆等穹蓋歳頒兩玉節前後歌出塞公<lb/>
才有廊廟安用試專對要煩第一人鎭撫大荒外嫩寒<lb/>
欺別酒微月見征斾遥知燕山雪飄灑漢冠佩玉色照<lb/>
穹廬驕子亦心醉要領一笑得歸來安鼎鼐是時春正<lb/>
佳湖上花如海淸遊不可遲日日檥船待<lb/>
　　　李翬知縣作亭西湖上余用東坡語名之曰飲<lb/>
　　　緑遂爲勝槩<lb/>
芷葺蓮巢喚客遊蘆鞭席帽爲君留未論吹水堪添酒<lb/>
且要移牀學枕流乍霽却隂梅釀雨暫暄還冷麥催秋<lb/>
石湖也似西湖好煩向蒼煙問白鷗<lb/>
　　　草蟲扇<lb/>
<pb n="KR4d0265_SBCK_011-4b"/>
莫嫌絡緯股鳴悲解向寒牕促曉機海眼多花無藉在<lb/>
顚狂只待學于飛<lb/>
　　　送汪仲嘉待制奉祠歸四明分韻得論字<lb/>
丹霄碧海眇髙鶱厭直承明却自論寶馬十年聽漏箭<lb/>
扁舟一雨看潮痕侍臣相憶松門逺歸客還憐菊徑存<lb/>
淸潤要非山澤相又煩一札下雲根<lb/>
　　　魯如晦郎中挽詞二首<lb/>
術業推游刃功名苦溯洄著鞭孤壯志籌算老竒才星<lb/>
省龎睂去雲山袖手來知公了時命何必誄餘哀<lb/>
自古歸來引于今遂隱篇碁燈熒夜觀歌板聒春船陳<lb/>
迹空華似佳城露草邊寂寥雞黍約望眼一<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然<lb/>
<pb n="KR4d0265_SBCK_011-5a"/>
　　　初約鄰人至石湖<hi>以下辛卯自西掖歸吳作</hi>
窈窕﨑嶇學種園此生丘壑是前縁隔籬日上浮天水<lb/>
當戸山橫匝地煙春入葑田蘆綻筍雨傾沙岸竹垂鞭<lb/>
荒寒未辦招君醉且吸湖光當酒泉<lb/>
　　　社日獨坐<lb/>
海棠雨後沁臙脂楊柳風前撚緑絲香篆結雲深院靜<lb/>
去年今日燕來時<lb/>
　　　與周子充侍郎同宿石湖<lb/>
幽香馥蕙帳淸夢安且吉蘿月墮蒼茫松風隱蕭瑟曉<lb/>
禽啄且鳴喚我起盥櫛鈎窓納雲濤灔灔浴初日金鉦<lb/>
忽騰上倒景落書帙佳晴有新課曬種催萟秫從今不<lb/>
<pb n="KR4d0265_SBCK_011-5b"/>
得閒東皐草過膝<lb/>
　　　和周子充侍郎見寄樂府戲贈之作<lb/>
釣海風水急登樓塵霧髙不如岸綸巾春船攜小橋芳<lb/>
草含竒薫光景上東壁桂林那辦此辦作安昌客<lb/>
　　　壬辰三月十八日石湖花下作<lb/>
夜飲海棠月朝潄山茶露臞儒槁木形受用侈如許荆<lb/>
扉隔黃塵誰識花島路惟有瘦笻枝共飽園中趣林神<lb/>
釀餘春政爾美無度葱蘢千萬重芳意未渠暮風香薦<lb/>
秀色鼎俎謝腥腐雖無稻粱謀捫腹有餘飫<lb/>
　　　刈麥行<lb/>
梅花開時我種麥桃李花飛麥叢碧多病經旬不出門<lb/>
<pb n="KR4d0265_SBCK_011-6a"/>
東陂巳作黃雲色腰鐮刈熟趂晴歸明朝雨來麥沾泥<lb/>
犁田待雨插晩稻朝出移秧夜食麨<lb/>
　　　壬辰天中節赴平江錫燕因懷去年以侍臣攝<lb/>
　　　事捧御盃殿上賦二小詩<lb/>
去歳排場德壽宫薫風披拂酒鱗紅小臣供奉金龍醆<lb/>
親到虚皇玉座東<lb/>
天中繖動玉輿來萬歳三聲徹九街想見牙牀當殿過<lb/>
舜裳雲委拜堯階<lb/>
　　　壬辰七月十六日侵晨眞率會石湖路中書事<lb/>
白葛烏紗稱老農溪南溪北水車風稻頭的皪粘朝露<lb/>
歩入明珠翠網中<lb/>
<pb n="KR4d0265_SBCK_011-6b"/>
　　　次韻施進之惠紫芝术<lb/>
山精媒長生仙理信可詰梨棗本寓言𣏌菊亦凡質幽<lb/>
人愛臞儒藥鼎薦珍物絶粒謝煙火耘苗換肌骨摩挱<lb/>
萊蕪甑塵生不須拂<lb/>
　　　題醉道士圖<lb/>
蜩鷃鵬鵾任過前壺中春色瓮中天朝來兀兀三杯後<lb/>
且作人間有漏仙<lb/>
　　　五雜組四首<hi>并序</hi>
　古樂府有五雜組及兩頭纎纎殆類酒令孔平仲最<lb/>
　愛作此以爲詩戲亦效之<lb/>
五雜組同心結往復來當窓月不得巳話離別<lb/>
<pb n="KR4d0265_SBCK_011-7a"/>
五雜組流蘇縷往復來臨行語不得巳上馬去<lb/>
五雜組回文機往復來錦梭飛不得巳獨畵睂<lb/>
五雜組綵絲鍼往復來鳥投林不得巳夢孤衾<lb/>
　　　兩頭纎纎二首<lb/>
兩頭纎纎探官繭半白半黒鶴氅縁腷腷膊膊上帖箭<lb/>
磊磊落落封侯面<lb/>
兩頭纎纎小秤衡半白半黒月未明腷腷膊膊扣戸聲<lb/>
磊磊落落金盤冰<lb/>
　　　再賦五雜組四首<lb/>
五雜組綬若若往復來大車鐸不得巳去丘壑<lb/>
五雜組侯門㦸往復來道上檄不得巳天涯客<lb/>
<pb n="KR4d0265_SBCK_011-7b"/>
五雜組漢旌斾往復來賔鴻字不得巳餐氊使<lb/>
五雜組非煙雲往復來朝馬塵不得巳嬰龍鱗<lb/>
　　　夜坐聽雨<lb/>
四檐密密又踈踈聲到蒲團醉夢蘇恰似秋眠天竺寺<lb/>
東軒窓外聽跳珠<lb/>
　　　寒夜獨歩中庭<lb/>
忍寒索句踏霜行刮面風來鬚結冰倦僕觸屏呼不應<lb/>
梅花影下一窓燈<lb/>
　　　會散野歩<lb/>
忘却下樓扶我誰接離顚倒酒沾衣貪看雪樣滿街月<lb/>
不上籃輿歩砌歸<hi>歩砌吳語也</hi>
<pb n="KR4d0265_SBCK_011-8a"/>
　　　孟嶠之家姬乞題扇二首<hi>輕雲翠英</hi>
輕煙小雨釀芳春草色連天緑似裙斜日滿樓人獨望<lb/>
斷鴻飛入萬重雲<lb/>
翠袖凌寒弄月明梅花影下醉三更一天風露誰驚覺<lb/>
寂寞空杯綴落英<lb/>
　　　周畏知司直得湖南帥屬過吳門復用已丑年<lb/>
　　　倡和韻贈別<lb/>
邂逅婆娑失少年劇談抵掌尚超然君猶拄笏看山去<lb/>
我且披蓑聽雨眠京洛分襟疑後會江吳把酒悟前縁<lb/>
暫來忽去都如夢疑是陳卿竹葉船<lb/>
　　　偶書<hi>以下十五首三十年前所作續得殘稾附此卷末</hi>
<pb n="KR4d0265_SBCK_011-8b"/>
伯勞東去燕西飛同寄春風二月時可恨同時不同調<lb/>
此情那得更相知<lb/>
　　　雙燕<lb/>
底處飛雙燕銜泥上藥欄莫敎驚得去留取隔簾看<lb/>
　　　戲題牡丹<lb/>
主人細意惜芳春寶帳籠堦護紫雲風日等閒猶不到<lb/>
外邊蜂蝶莫紛紛<lb/>
　　　春日三首<lb/>
藥欄花煖小猧眠雪白晴雲水碧天煮酒靑梅寒食過<lb/>
夕陽庭院鎖鞦韆<lb/>
西窓一雨又斜暉睡起薫籠換夾衣莫放珠簾遮洞戸<lb/>
<pb n="KR4d0265_SBCK_011-9a"/>
從敎燕子作雙飛<lb/>
雙鯉無書直萬金畵橋新緑一篙深靑蘋白芷皆愁思<lb/>
不獨江楓動客心<lb/>
　　　髙樓曲<hi>以下六首皆夢境所得</hi>
歳暮天涯客黃昏蝙蝠飛髙樓人不到小雨怯單衣<lb/>
　　　湘江怨<lb/>
蘋芷迷煙路蓮舟忘却歸夜寒江水黒風雨夢如飛<lb/>
　　　採蓮三首<lb/>
溪頭風迅怯單衣兩槳凌波去似飛折得蘋花雙葉子<lb/>
緑鬟撩亂帶香歸<lb/>
藕花深處好徘徊不奈華筵苦見催記取南涇茭葉露<lb/>
<pb n="KR4d0265_SBCK_011-9b"/>
月明風熟更重來<lb/>
柔櫓無聲坐釣魚浪花飛點翠羅裾空江日暮無來客<lb/>
腸斷三湘一紙書<lb/>
　　　弔陳叔寶詞<lb/>
賞心亭上再來遊煙月迷人獨自愁行到江邊無去路<lb/>
却隨潮水過揚州<lb/>
石湖居士詩集卷十一<lb/>
</p>
<p>
</p>
  </div>
</body>
</text>
</TEI>
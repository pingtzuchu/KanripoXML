<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_026-1a"/>
石湖居士詩集卷二十六<lb/>
　　　吳歈一首送丘宗卿自平江移會稽<lb/>
吳兒與君縁不薄再騎竹馬迎南郭吳兒與君縁復淺<lb/>
坐席纔温旗脚轉東人賦重越吟悲趣了兹段隨朝雞<lb/>
胸竒百鍊當活國君豈獨私吳與越鶴鳴樟橋猿夜啼<lb/>
匈奴未滅家何爲功成他年歸結屋好在山花休斬竹<lb/>
<hi>宗卿十三年前嘗守吳今復來幾年而去越民困於和買蓋有意爲蠲減之樟橋宗卿卜築處有山牡丹二本</hi>
<hi>歳各發百花手植筀竹二十年今一尺圍作舎時悉當伐去皆實録席上語也</hi>
　　　贈壽老<lb/>
農圃規模昔共論雲奎卜築又逢君睂菴壽老長隨喜<lb/>
好箇抛梁伏願文<hi>十八年前始作農圃堂壽老自睂菴逺來相與度地今雲奎始基又値其</hi>
<pb n="KR4d0265_SBCK_026-1b"/>
<hi>入城留觀上梁似非偶然</hi>
　　　再贈壽老<lb/>
澹齋寂莫澹菴空玉柱金庭一夢中我病君衰猶見在<lb/>
莫嫌俱作白頭翁<hi>頃與澹齋兄遊洞庭林屋并澹菴現老睂菴壽老偕今十年矣壽老見過</hi>
<hi>話舊事二澹巳爲古人</hi>
　　　雪中聞牆外鬻魚菜者求售之聲甚苦有感三<lb/>
　　　絶<lb/>
飯籮驅出敢偷閒雪脛冰鬚慣忍寒豈是不能扃户坐<lb/>
忍寒猶可忍饑難<lb/>
憂渴焦山業海深貪渠刀蜜坐成禽一身冒雪渾家煖<lb/>
汝不能詩替汝吟<lb/>
<pb n="KR4d0265_SBCK_026-2a"/>
啼號升斗抵千金凍雀飢鴉共一音勞汝以生令至此<lb/>
悠悠大塊亦何心<lb/>
　　　詠河市歌者<lb/>
豈是從容唱渭城箇中當有不平鳴可憐日晏忍飢面<lb/>
強作春深求友聲<lb/>
　　　偶箴<lb/>
情知萬法本來空猶復將心奉八風逆順境來欣戚變<lb/>
咄哉誰是主人翁<lb/>
　　　丙午新正書懷十首<lb/>
不用桃符貼畵雞身心安處是夭倪行年六十舊曆日<lb/>
汗脚尺三新杖藜祝我賸周花甲子謝人深勸玉東西<lb/>
<pb n="KR4d0265_SBCK_026-2b"/>
春風若借筋骸便先渡南村學灌畦<hi>新圃在河南名范村</hi>
瘦骨難勝遇節衣日髙催起趂晨炊病憐楖栗隨身慣<lb/>
老覺屠蘇到手遲一飽但蘄庚癸諾百年甘守甲辰雌<lb/>
莫言此外都無事柳眼梅梢正索詩<lb/>
煮茗燒香了歳時靜中光景笑中嬉身閒一日似兩日<lb/>
春淺南枝如北枝朝鏡略無功業到午窓惟有睡魔知<lb/>
年來并束牀頭易一任平章濟叔癡<lb/>
窮巷閒門本閴然強將爆竹聒堦前人情舊雨非今雨<lb/>
老境増年是減年口不兩匙休足榖身能幾屐莫言錢<lb/>
埽除一室空諸有龎老家人緫解禪<hi>吳諺云一口不能著兩匙</hi>
厲風翻海雪漫天百計逃寒息萬縁穩作被爐如卧炕<lb/>
<pb n="KR4d0265_SBCK_026-3a"/>
厚裁綿旋<hi>入聲</hi>勝披氊尊前現在瞢騰醉飯後無何爛熳<lb/>
眠斟酌出門髙興盡從敎閒却剡溪船<hi>被爐綿旋皆新得法老人御冬</hi>
<hi>之具二物尤爲要切</hi>
俗情如絮巳泥沾因病偷閒意屬厭鵬鷃相安無可笑<lb/>
熊魚自古不容兼灰藏榾柮多時煖雪壓蔓菁滿意甜<lb/>
温飽閉門吾事辦異時書判指如籖<lb/>
炭熟香濃石鼎煨人言小閤是春臺蕉心翠展一冬在<lb/>
梅藟粉融連夜開肅肅九冰妨發育温温三火護恢台<lb/>
養生此外無遺說梨棗元須趂煖栽<hi>水芭蕉長三寸在煖閤中經冬不瘁</hi>
<hi>瓶梅亦烘然先拆</hi>
經過埽軌但幽棲巢穩林深寄一枝栗里歸來窓下卧<lb/>
<pb n="KR4d0265_SBCK_026-3b"/>
香山老去病中詩東風馬耳塵勞後半夜雞聲睡熟時<lb/>
俯仰平生盡塵迹恰如腷膊幾枰棊<lb/>
窓明窓暗篆煙馡珍重晨光與夕暉東院齋鐘披被坐<lb/>
南城嚴鼓岸巾歸幾人霜滑騎朝馬何處燈殘織曉機<lb/>
懶裏若承三昧力始知忙裏事俱非<hi>此篇敘蚤眠晏起之事</hi>
殊方節物記吾曽海北天西一痩藤烏欖雞檳嘗老酒<lb/>
酥花芋葉試新燈瘴雲度嶺濃如墨邊雪窺窓冷欲冰<lb/>
閒展兩鄉圖畵看卧遊何必減深登<hi>此篇記桂林成都元日舊事檳欖皆</hi>
<hi>椒盤中物老酒十數年不壞者滴酥爲花熬芋爲柳葉三夕張燈如上元上下句分記廣蜀</hi>
　　　雲露<hi>并序</hi>
　予素不能飲病又止酒比得佳釀法客以雲露名之<lb/>
<pb n="KR4d0265_SBCK_026-4a"/>
　取吉雲五露飲之則老者少病者除之意也乃復濡<lb/>
　脣且爲賦詩<lb/>
飲少嘗遭大户嗤病中全是獨醒時三年魯望自憐賦<lb/>
萬祀淵明眞止詩破戒忽傳雲露法賞心仍把雪梅枝<lb/>
一杯未問長生事先罥蛛塵藥裹絲<hi>陸魯望好飲病甫里三年作自憐賦</hi>
<hi>賓至潔壺置觴而巳</hi>
　　　丙午新年六十一歳俗謂之元命作詩自貺<lb/>
歳復當生次星臨本命辰四人同丙午初度再庚寅長<lb/>
狄名猶記沙隨會若新童心仍竹馬暮境忽蒲輪鏡裏<lb/>
全成老尊前略似春三年歸汶上千日卧漳濱剛長交<lb/>
新泰隂消脫舊屯網蛛縈藥裹竇犬吠醫人窓下烏皮<lb/>
<pb n="KR4d0265_SBCK_026-4b"/>
几田間紫領巾鯢淵方止水鯤海任揚塵波匿觀河見<lb/>
維摩示病身顰端還一笑黙識幻中眞<hi>文潞公詩云四人三百七十歳</hi>
<hi>況是同生丙午年僕與今丞相王公樞使周公參政錢公皆丙午又頃皆同朝故用此事稍的也</hi>
　　　丙午人日立春屈指癸卯孟夏晦得疾恰千日<lb/>
　　　矣戲書<lb/>
百年能有幾春光只合都將付醉鄉衰病豁除千日外<lb/>
尚餘三萬五千場<lb/>
　　　春困二絶<hi>吳俗立春日兒童以春困相呼以掉頭不應者爲黠</hi>
綵花生菜又新年節物人情巳可憐不待春來呼我困<lb/>
四時何日不堪眠<lb/>
諾惺菴裏呼春困特地回頭著耳聽若解昏昏安穩睡<lb/>
<pb n="KR4d0265_SBCK_026-5a"/>
主翁方始是惺惺<lb/>
　　　立春大雪招親友共春盤坐上作<lb/>
積雪錮萬瓦雲容如死灰豈惟梅柳寒小槽冰<hi>去聲</hi>春醅<lb/>
東風乃多事仍將六花來兒女曉翻餅呵手把一杯菘<lb/>
甲剪翠羽韭黃㔃金釵齒牙幸牢潔對案心眼開華年<lb/>
惜節物況此霜鬢摧如何千日病三見寅杓回旁人不<lb/>
堪憂我心猶始孩衰翁豈知道癡絶忘形骸化兒任惡<lb/>
劇歡伯有竒懷餘寒會退聽一笑當安排<lb/>
　　　嚴子文以春雪數作用爲瑞不冝多爲韻賦詩<lb/>
　　　見寄次韻<lb/>
同雲癡不埽梅柳春到遲笙歌煖寒會當任主人爲圍<lb/>
<pb n="KR4d0265_SBCK_026-5b"/>
尺庸何傷袤丈乃非瑞郢中姑度曲山左巳驅癘世無<lb/>
辟寒香誰能不龜手鄰舎索米歸衾稠無恙不貧人寒<lb/>
切骨無地兼無錐安知雙綵勝但寫入春宜販夫博口<lb/>
食奈此不售何無術慰啼號汝今一身多<lb/>
　　　詠吳中二燈<lb/>
　　　　琉璃毬<lb/>
龍綜繅冰繭魚文鏤玉英雨絲風外縐雲網日邊明叠<lb/>
暈重重見分光面面呈不深閒裏趣爭識箇中情<lb/>
　　　　萬眼羅<lb/>
弱骨千絲結輕毬萬錦裝綵雲籠月魄寶氣繞星芒檀<lb/>
點紅嬌小梅粧粉細香等閒三夕看消費一年忙<lb/>
<pb n="KR4d0265_SBCK_026-6a"/>
　　　元夕後連隂<lb/>
問訊東風幾日來冷煙寒霧鎖池臺埽空積雪翻成雨<lb/>
收盡殘燈未見梅夜飲厭厭非老伴春隂漠漠是愁媒<lb/>
誰能腰鼓催花信快打凉州百面雷<lb/>
　　　次韻嚴子文見寄<lb/>
雨雲濃壓屋山頭詩句端來寫客憂雷電巳將金薤取<lb/>
瓊瑶難報木瓜投無心我正銘三住有意君堪話四休<lb/>
何日㝷春同歩屧先敎啼鳥說來由<lb/>
　　　再次韻述懷約子文見過<lb/>
灰木心形雪滿頭鶴鳬長短不悲憂瓮畦純白無機械<lb/>
蒲局裊盧任博投若愛陶陶并兀兀先須莫莫與休休<lb/>
<pb n="KR4d0265_SBCK_026-6b"/>
箇中情話誰能共雞黍明當挽仲由<lb/>
　　　寄題郫縣蘧仙觀四楠<hi>蘧仙手植嘗有丹光現其杪</hi>
沉犀浦上舊仙蹤老木長春翠埽空敢請丹光來萬里<lb/>
爲扶雲嶠駕飛鴻<lb/>
　　　春來風雨無一日好晴因賦瓶花二絶<lb/>
滿插瓶花罷出遊莫將攀折爲花愁不知燭照香薫看<lb/>
何似風吹雨打休<lb/>
酒冷花寒無好懷柴荆終日爲誰開三分春色三分雨<lb/>
疋似東風本不來<lb/>
　　　寄題永新張敎授無盡藏<lb/>
古來誰道四并難對境心空著處安要識見聞無盡藏<lb/>
<pb n="KR4d0265_SBCK_026-7a"/>
先除夢幼有爲觀削平丘垤孤峰峻撤去籓籬萬象寬<lb/>
快誦老坡秋望賦大千風月一毫端<lb/>
　　　寄題莫氏椿桂堂<hi>莫氏五子皆登科居崇德縣</hi>
君不見衣冠盛事今猶昔前說燕山後崇德聯翩五組<lb/>
帶天香世上籯金賤如礫他年詩禮到雲來日日髙堂<lb/>
稱壽杯桂長孫枝椿不老却比竇家應更好<lb/>
　　　春晚即事留游子明王仲顯<lb/>
繡地紅千點平橋緑一篙楝花來石首榖雨熟櫻桃笑<lb/>
我生塵甑慚君有意袍故人能少駐門徑久蓬蒿<lb/>
　　　留游子明<lb/>
得得跫音喜悤悤笑口開牢愁攻易破歸夢挽難廻我<lb/>
<pb n="KR4d0265_SBCK_026-7b"/>
巳踈茶椀君今減酒杯不知乗興棹更得幾回來<lb/>
　　　初夏三絶呈游子明王仲顯<lb/>
東君不解惜芳菲料峭寒中一夢非剪盡牡丹梅子綻<lb/>
何須風雨送春歸<lb/>
一簾芳樹緑蔥蔥胡蝶飛來覓綺叢雪白荼䕷紅寶相<lb/>
尚攜春色見薫風<lb/>
送春迎夏未聞雷日日斜風細雨來不是故人能裹飯<lb/>
柴門雖設爲誰開<lb/>
　　　送王仲顯赴瓊筦<lb/>
三徑蓬蒿春雨肥微君誰與開柴扉電光射牛書過目<lb/>
虹氣干斗酒淋衣十年五別歳月老一方萬里音塵稀<lb/>
<pb n="KR4d0265_SBCK_026-8a"/>
誰云滄海斷地脉莫信天南無鴈飛<lb/>
　　　梅雨五絶<lb/>
梅雨暫收斜照明去年無此一日晴忽思城東黃篾舫<lb/>
卧聽打鼓踏車聲<lb/>
乙酉甲申雷雨驚乗除却賀芒種晴插秧先插蚤秈稻<lb/>
少忍數旬蒸米成<hi>吳農忌五月甲申乙酉雨雨則大水諺云甲申猶自可乙酉怕殺我</hi>
風聲不多雨聲多洶洶曉衾聞浪波恰似秋眠隱靜寺<lb/>
玉霄泉從牀下過<hi>繁昌隱靜寺方丈山後玉霄泉自板閣下過最爲佳致</hi>
千山雲深甲子雨十日地濕東南風靜裏壺天人不到<lb/>
火輪飛出黙存中<hi>道家東向坐想日出以煉氣</hi>
雨霽雲開池面光三年魚苗如許長小荷拳拳可包鮓<lb/>
<pb n="KR4d0265_SBCK_026-8b"/>
晚日照盤風露香<lb/>
　　　芒種後積雨驟冷三絶<lb/>
一菴濕蟄似龜藏深夏暄寒未可常昨日蒙絺今挾纊<lb/>
莫嗔門外有炎凉<lb/>
梅黃時節怯衣單五月江吳麥秀寒香篆吐雲生煖熱<lb/>
從敎窓外雨漫漫<lb/>
梅霖傾瀉九河翻百瀆交流海面寛良苦吳農田下濕<lb/>
年年披絮插秧寒<hi>崑山農人梅雨時著毳絮以耘秧歳以爲常</hi>
　　　東宫壽詩<lb/>
再造炎圖撫太寧龍樓毓德會千齡三宫叠矩深邦本<lb/>
兩曜重光炳帝庭自古東明陪出日衹今南極是前星<lb/>
<pb n="KR4d0265_SBCK_026-9a"/>
鈞天歳歳家人禮長對瑶階第四蓂<lb/>
並世勲華照古今朱明綵服侍尊臨邦家大慶重親養<lb/>
社稷元良萬國心菊露壺觴秋色正桂風殿閣月香深<lb/>
欲知天序無疆處銅律聲中治世音<lb/>
　　　寄題漢中新作南樓二首<lb/>
我作籌邊倚半霄西山雲雪照弓刀如今且說南樓勝<lb/>
應共漢壇相對髙<lb/>
甲子周天事好還關河響動劒光寒秦川草木多如薺<lb/>
時倚樓闌直北看<lb/>
　　　次韻李子永見訪二首<lb/>
混俗休超俗居家似出家有爲皆影事無念即生涯莫<lb/>
<pb n="KR4d0265_SBCK_026-9b"/>
覓安心法翻成揑目花作糜須榖粟千劫漫炊砂<lb/>
有意能停棹多情易憶家淸詩穿月脇逺夢繞天涯雨<lb/>
蝶衣濡粉秋蚊喙吐花新凉宜小駐談笑有丹砂<lb/>
　　　自詠瘦悴<lb/>
皮下多無肉秋來瘦不禁骨稜春焙銙筋蹙海山沉蟣<lb/>
蝨從何有蚊蠅枉見侵惟餘老笻杖相伴兩虚心<lb/>
石湖居士詩集卷二十六<lb/>
<pb n="KR4d0265_SBCK_026-10a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_003-1a"/>
石湖居士詩集卷三<lb/>
　　　擬古<lb/>
彎環樓前月掩抑樓上人人月不得語相看兩凝顰西<lb/>
窓回紋機織徧錦字春聊可自持翫何由將寄君<lb/>
　　　立春日郊行<lb/>
竹擁溪橋麥蓋坡土牛行處亦笙歌麴塵欲暗垂垂柳<lb/>
醅面初明淺淺波日滿縣前春市合潮平浦口暮帆多<lb/>
春來不飲兼無句奈此金旛綵勝何<lb/>
　　　次韻漢卿舅即事二絶<lb/>
風捲南枝一夜休孤芳寧肯爲人留淡粧素服眞成夢<lb/>
落月橫參各自愁<lb/>
<pb n="KR4d0265_SBCK_003-1b"/>
萬木垂垂欲改柯根萌焦渴奈春何晩來礎汗南風壯<lb/>
會有溪雲載雨過<lb/>
　　　晩潮<lb/>
東風吹雨晩潮生叠鼓催船鏡裏行底事今年春漲小<lb/>
去年曽與畵橋平<lb/>
　　　一篙<lb/>
一篙新緑浦東西雪絮漫江鴈不飛宿雨纔晴風又轉<lb/>
片帆那得及時歸<lb/>
　　　碧瓦<lb/>
碧瓦樓頭繡幙遮赤欄橋外緑溪斜無風楊柳漫天絮<lb/>
不雨棠梨滿地花<lb/>
<pb n="KR4d0265_SBCK_003-2a"/>
　　　題記事冊<hi>庚午</hi>
劃破虚空一劒間六根同轉上頭關如今宴坐菴中事<lb/>
政在凡夫道法間<lb/>
　　　暮春上塘道中<lb/>
店舎無煙野水寒競船人醉鼓闌珊石門柳緑淸明市<lb/>
洞口桃紅上巳山飛絮著人春共老片雲將夢晩俱還<lb/>
明朝遮日長安道慚愧江湖釣手閒<lb/>
　　　江上<lb/>
天色無情淡江聲不斷流古人愁不盡留與後人愁<lb/>
　　　餘杭道中<lb/>
落花流水淺深紅盡日帆飛繡浪中桑眼迷離應欠雨<lb/>
<pb n="KR4d0265_SBCK_003-2b"/>
麥鬚騷殺巳禁風牛羊路杳千山合雞犬村深一徑通<lb/>
五柳能消多許地客程何苦鎭怱怱<lb/>
　　　陳侍御園坐上<lb/>
愁眼逢歡春水明詩情得酒春雲生花梢蝴蝶作團去<lb/>
竹裏鵓鳩相對鳴邂逅浮生此日好纏綿俗累何時輕<lb/>
擘牋沫墨乏竒句擫笛當筵慚妙聲<lb/>
　　　獨遊虎跑泉小菴<lb/>
苔徑彎環入茅齋取次成蔓花縁壁起閒草上堦生宿<lb/>
雨松篁色新晴燕雀聲筒泉烹御米聊共老僧傾<lb/>
　　　王希武通判挽詞二首<lb/>
當代名臣後惟公奕世賢及親三釜養遺子一經傳藥<lb/>
<pb n="KR4d0265_SBCK_003-3a"/>
石探竒字芸香緝斷編堂堂今不見塵迹自依然<lb/>
事契從先世姻聯亦近親遽爲重壤去凄斷十年鄰物<lb/>
理眞飄忽家聲正隱轔門闌可三戟何止駟車云<lb/>
　　　劇暑<lb/>
赫赫炎官張傘　赤帝騎龍安得雷轟九地會令雨<lb/>
起千峰<lb/>
　　　次韻時敘<lb/>
新春殘春一夢間夢中兀兀長閉關今朝出門春巳去<lb/>
但見新笋齊屋山作詩惜春聊復爾春亦何能與人事<lb/>
閒心如絮久沾泥但愛日長添午睡<lb/>
　　　夜宴曲<hi>以下共二首效李賀</hi>
<pb n="KR4d0265_SBCK_003-3b"/>
金麟噴香煙龍蟠玉燈九枝靑闌干明瓊　帶湘簾斑<lb/>
風幃繡浪千飛鸞舞娥紫袖如弓彎雲中一笑天解顔<lb/>
銜杯快卷玻瓈乾花樓促箭春宵寒二十五聲宫點闌<lb/>
　　　神絃<lb/>
雙娥一去三千秋粉篁春淚凝古愁神鼉悲鳴老龍怨<lb/>
水爲翻瀾雲爲留素空逗露晚花泣神官行水鱗僮濕<lb/>
潮聲不平江風急蒼梧冥茫九山立<lb/>
　　　樂神曲<hi>以下共四首效王建</hi>
豚蹄滿盤酒滿盃淸風蕭蕭神欲來願神好來復好去<lb/>
男兒拜迎女兒舞老翁翻香笑且言今年田家勝去年<lb/>
去年解衣折租價今年有衣著祭社<lb/>
<pb n="KR4d0265_SBCK_003-4a"/>
　　　繰絲行<lb/>
小麥靑靑大麥黃原頭日出天色凉姑婦相呼有忙事<lb/>
舎後煮繭門前香繰車嘈嘈似風雨繭厚絲長無斷縷<lb/>
今年那暇織絹著明日西門賣絲去<lb/>
　　　田家留客行<lb/>
行人莫笑田家小門戸雖低堪洒埽大兒繫驢桑樹邊<lb/>
小兒拂席軟勝氊木臼新舂雪花白急炊香飯來看客<lb/>
好人入門百事冝今年不憂𧖟麥遲<lb/>
　　　催租行<lb/>
輸租得鈔官更催踉蹡里正𫾣門來手持文書雜嗔喜<lb/>
我亦來營醉歸耳牀頭慳囊大如拳撲破正有三百錢<lb/>
<pb n="KR4d0265_SBCK_003-4b"/>
不堪與君成一醉聊復償君草鞋費<lb/>
　　　緘口翁<hi>張達夫大卿酒尊名酒尊不應緘口客令僕嘲之</hi>
君子取中道常在語黙間多言固自費不語良獨難此<lb/>
翁身如鄭文淵辨如懸河思如泉邇來緘口欲挂壁囁<lb/>
嚅畏客翻可憐君不見東家玉壺本弟兄叩之猶解語<lb/>
分明願聞胚渾甚深義定自能令一座傾<lb/>
　　　春思<lb/>
沙際緑蘋滿樓頭芳樹多光風入網戸羅幕生繡波前<lb/>
年花開憶湘水今年花開淚如洗園樹傷心三見花依<lb/>
舊銀屏夢千里<lb/>
　　　次韻漢卿舅臘梅二首<lb/>
<pb n="KR4d0265_SBCK_003-5a"/>
垂垂瘦萼泫微霜剪剪纎英鎖暗香金雀釵頭金蛺蝶<lb/>
春風傳得舊宫粧<lb/>
湘袂朝天紫錦裳光風微度絳霄香壽陽信美無仙骨<lb/>
空把心情學澹粧<lb/>
　　　宿東寺二首<lb/>
淡天如水霧如塵殘雪和霜凍瓦鱗織女無言千古恨<lb/>
素娥有意十分春<lb/>
一聲黃鵠夜深歸栖雀驚鳴觸殿扉北斗半垂樓閣外<lb/>
風旛渾欲上雲飛<lb/>
　　　範老前歳相別約歸括蒼便游四明今不知何<lb/>
　　　地暇日有懷<lb/>
<pb n="KR4d0265_SBCK_003-5b"/>
春色重來意未闌故人一去肯復還括蒼洞天埽舊隱<lb/>
補陀海岸尋神山杖屨雲煙逺遊樂衣裳風雪行路難<lb/>
鴻飛冥冥鷗浩蕩安得置之雞鶩間<lb/>
　　　癸亥日泊舟吳會亭<lb/>
去年春盤浙江驛湛湛淸波動浮石今年春盤吳會亭<lb/>
冥冥細雨濕髙城天邊作客風沙裏今年去年成老矣<lb/>
客心古井冷無波過眼人情亦如水憶昔三生住翠微<lb/>
偶來平地著征衣山中故人應大笑扁舟坐穩何當歸<lb/>
　　　時敘火後意不釋然作詩解之<lb/>
潘郎曉衾夢蘧蘧舞馬竟與融風俱前驅炎官後熱屬<lb/>
席捲不貸淵明廬<hi>淵明有火後詩</hi>君家十年四立壁震風凌雨<lb/>
<pb n="KR4d0265_SBCK_003-6a"/>
啼妻孥平生白眼蓋九州閉戸不納結駟車淸貧往往<lb/>
被鬼笑付與一炬相揶揄井垔木刊烏䑕赭汝則暫戲<lb/>
吾何辜天闕悠悠虎豹怒叱閽上訴非良圖作詩聊復<lb/>
相料理甑墮巳破空踟蹰浮生適來且適去況此茅屋<lb/>
三間餘埽除刼灰得空闊新月恰上東牆隅幕天席地<lb/>
正可樂爲君鼓旗助歌呼<lb/>
　　　題湯致逺運使所藏隆師四圖<lb/>
　　　　欠伸<lb/>
春風吹夢驀江飛行盡江南只片時深院無人自驚覺<lb/>
夕陽芳樹乳鴉啼背立粧臺髻鬟懶鏡鸞應見茸茸眼<lb/>
不須回首更嫣然劉郎巳自無腸斷<lb/>
<pb n="KR4d0265_SBCK_003-6b"/>
　　　　倦繡<lb/>
猧兒弄煖縁堦走花氣薫人濃似酒困來如醉復如愁<lb/>
不管低鬟釵燕溜無端心緒向天涯想見檣竿旛脚斜<lb/>
槐隂忽到簾旌上遲却㝷常一線花<lb/>
　　　　倚竹<lb/>
輕薄人情翻覆手冰容却耐幽居久關中舊事逐春休<lb/>
付與新人莫廻首目送斜陽忘却歸竹風揺曳翠羅衣<lb/>
君看脉脉無言處中有杜陵飢客詩<lb/>
　　　　嗅梅<lb/>
雪意勒花愁未解背隂一朶寒先退東風還是去年香<lb/>
不比人心容易改宿酒瞢騰正耐春花枝人面兩時新<lb/>
<pb n="KR4d0265_SBCK_003-7a"/>
相看好作風流伴只恐花枝却妒人<lb/>
　　　晩歩<lb/>
排門簾幕衣香飄燈火人聲小市橋滿縣月明春意好<lb/>
旗亭吹笛近元宵<lb/>
　　　題開元天寶遺事四首<lb/>
御前羯鼓透春空笑覺花奴手未工一曲打開紅杏蘂<lb/>
須知天子是天公<lb/>
謝蠻舞袖貴妃絃秦國如花虢國妍不賞纏頭三百萬<lb/>
阿姨何處費金錢<lb/>
朝天車馬詔頻催斸得新湯未敢開忽報豬龍掀宇宙<lb/>
阿瞞虚讀相書來<lb/>
<pb n="KR4d0265_SBCK_003-7b"/>
剥啄延秋屋上烏明朝箭道入東都宫中亦有風流陣<lb/>
不及漁陽突騎粗<lb/>
　　讀甘露遺事二首<lb/>
神理人情本不同絶憐䑕輩倖元功天公盍假毛氂助<lb/>
成敗都懸反掌中<lb/>
上林輦路草靑靑誰向憑髙識聖情謾展東封圖畵看<lb/>
不如醲酒亂平生<lb/>
　　　半塘<hi>以下二十首城西道中</hi>
柳暗閶門逗曉開半塘塘下越溪回炊煙擁柂船船過<lb/>
芳草縁堤歩歩來<lb/>
　　　楓橋<lb/>
<pb n="KR4d0265_SBCK_003-8a"/>
朱門白壁枕彎流桃李無言滿屋頭牆上浮圖路傍堠<lb/>
送人南北管離愁<lb/>
　　　橫塘<lb/>
南浦春來緑一川石橋朱塔兩依然年年送客橫塘路<lb/>
細雨垂楊繫畵船<lb/>
　　　胥口<lb/>
扁舟拍浪信西東何處孤帆萬里風一雨快晴雲放樹<lb/>
兩山中斷水粘空<lb/>
　　　香山<hi>吳王種香處</hi>
採香徑裏木蘭舟嚼蘂吹芳爛熳遊落日靑山都好在<lb/>
桑間蕎麥滿芳洲<lb/>
<pb n="KR4d0265_SBCK_003-8b"/>
　　　上沙<lb/>
水邊犬吠隔踈林籬落蕭森日半隂繁杏鎖紅春意淺<lb/>
晩梅飄粉暮寒深<lb/>
　　　天平寺<hi>以下天平山</hi>
舊遊彷彿記三年轟飲題詩夜滿山山上白雲應解笑<lb/>
又將塵土涴朱顔<hi>三年前至先兄與余同唐少梁登山絶頂比歸迷路捫蘿而下夜巳午主</hi>
<hi>僧散遣羣童秉炬求余三人久而莫得以爲巳仙也是夜宿寺中聯句達曉東坡曰自從有此山白石封蒼苔</hi>
<hi>何常有此樂將去復徘徊至今往來於余心</hi>
　　　白雲泉<hi>泉色正白蓋乳泉</hi>
龍頭髙啄嗽飛流玉醴甘渾乳氣浮捫腹煮泉烹鬪胯<lb/>
眞成騎鶴上揚州<lb/>
<pb n="KR4d0265_SBCK_003-9a"/>
　　　山頂<lb/>
翠屏無路強攀縁我與枯藤各半仙不敢髙聲天闕近<lb/>
人間漠漠但寒煙<lb/>
　　　山徑<hi>以下髙景山</hi>
雲根新徑絡山腰暗緑交隂宿露飄行到竹深啼鳥鬧<lb/>
鵓鳩老怨畵眉嬌<lb/>
　　　泉亭<lb/>
收拾風煙鎖翠微亂山窮處結巖扉靑天不盡鳥飛盡<lb/>
吳楚川原似衲衣<lb/>
　　　金氏菴<hi>菴廢無人居</hi>
醉墨題窓側暮鴉蔓藤縁壁走靑蛇春深有燕捎飛蝶<lb/>
<pb n="KR4d0265_SBCK_003-9b"/>
日暮無人埽落花<lb/>
　　　平雲閣<hi>以下南峰</hi>
背倚天峰湧化宫橫空閣道拖雙虹火雲六月應竒絶<lb/>
靑瑣玲瓏八面風<lb/>
　　　鐵錫<hi>支道林遺物</hi>
八環流韻寶枝鳴古鐵無花紫翠明莫遣閒人容易振<lb/>
泉飛石落鬼寰驚<lb/>
　　　放鶴亭<hi>亦道林故事</hi>
石門關外古亭基樹老藤枯野徑微放鶴道人今不見<lb/>
故應人與鶴俱飛<lb/>
　　　馬跡石<hi>傳云道林騎白馬升天遺跡今石上雙跡儼然類蹄涔者後人爲小塔識其處</hi>
<pb n="KR4d0265_SBCK_003-10a"/>
跨馬凌空亦快哉龍腰鶴背謾徘徊遊人欲識仙蹤處<lb/>
但覓蒼崖白塔來<lb/>
　　　金沙<hi>沙中麩金燦然人或煉取多不成</hi>
莊嚴福地守靈仙不爲人間計子錢一掬斕斒光照眼<lb/>
路傍饞隷枉流涎<lb/>
　　　龍母廟<hi>以下澄照寺</hi>
孝龍分職隷湘西天許寧親歳一歸風雹春春損桃李<lb/>
山中寒食尚冬衣<lb/>
　　　白蓮堂<lb/>
古木參天護碧池靑錢弱葉戰漣漪怱怱遊子怱怱去<lb/>
不見風淸月冷時<lb/>
<pb n="KR4d0265_SBCK_003-10b"/>
　　　白善坑<hi>鑿山成井深數十丈復轉爲隧道以取之危險不可逼視</hi>
銀鬚玉璞紫金精犯難窮探亦有名白堊區區土同價<lb/>
吳儂無事亦輕生<lb/>
石湖居士詩集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_007-1a"/>
石湖居士詩集卷七<lb/>
　　　送子文雜言<lb/>
隂谷雲低梅雨多黃山滌源溪湧波南風匝地送歸客<lb/>
雙槳下瀨如投梭嚴夫子君舉酒我其爲君歌萬山叢<lb/>
叢石鑿鑿官居破屋巢煙蘿杜鵑曉啼猿暮叫客行到<lb/>
此眞蹉跎窮愁無復理一飲三歎息城東黌舎有佳人<lb/>
解后使我加餐食同郷更同調目擊心巳傳蟄蟲欲作<lb/>
雷奮地萬籟方寂風行山吹竽喚我醒連鼓相追攀飈<lb/>
車電轂不可軰但覺兩腋生飛翰狂歌不必終曲戲奕<lb/>
不必滿局有時不揖上馬去出門大笑驚僮僕窮郷眼<lb/>
冷見未曽道上囁嚅相指目云此陿隘何以有二士直<lb/>
<pb n="KR4d0265_SBCK_007-1b"/>
恐翩翩跨黃鵠廣文組解登王畿諸公貴人爭勸歸常<lb/>
日心期有定論贈行不惜重費詞腰金佩璐衆目好汗<lb/>
簡沉碑千載癡一尊有意重山嶽五鼎無心輕網絲嚴<lb/>
夫子應領略別後頻書相發藥我旣爲萬頃之狎鷗君<lb/>
勿作九皐之鳴鶴<lb/>
　　　新館<lb/>
露稻粘明璫風茅衮髙浪荒煙暗白道行行亂蛩響日<lb/>
脚午未吐雲頭晩猶漲欣此半日凉籃輿走淸曠病客<lb/>
不堪暑兹行天肯相蚊蝱埽無跡秋意滿千嶂稍㝷泉<lb/>
石盟略褫簿書障鴒原定相念因風報無恙<lb/>
　　　臨溪寺<lb/>
<pb n="KR4d0265_SBCK_007-2a"/>
萬山繞竮竛二水奔澒洞亭亭林中寺金碧燦櫩棟解<lb/>
鞍得蒲團卧受瓦爐供少捐一炊頃暫作百年夢無人<lb/>
自驚覺幽禽正淸哢倦客如殘僧無力供世用此行端<lb/>
爲山紫翠迭迎送潄井出門去驚塵撲飛鞚<lb/>
　　　盤龍驛<lb/>
聞雞一唱罷占斗三星没天髙月徘徊野曠山突兀暗<lb/>
蛩泣草露怨亂語還咽凉螢不復舉點綴稻花末惟餘<lb/>
絡緯豪悲壯殷林樾小蟲亦何情孤客心斷絶魂驚板<lb/>
橋穿足側石子滑行路如許難誰能不華髮髙城謾回<lb/>
首叠嶂屹天闕遥知秋衾夢千里一飄忽<lb/>
　　　竹下<lb/>
<pb n="KR4d0265_SBCK_007-2b"/>
松杉晨氣淸桑柘暑隂薄稻穗黃欲卧槿花紅未落秋<lb/>
鶯尚嬌姹晩蝶成飄泊犬騃逐車馬雞驚撲籬落道逢<lb/>
行商問平生幾芒屩頳肩走四方爲口不計脚劣能濡<lb/>
簞瓢何敢議囊橐我亦縻斗升三年去丘壑二俱亡羊<lb/>
耳未用苦商略<lb/>
　　　寒亭<lb/>
溝塍與澗合隴畝抱山轉向來六月旱此地免焦卷早<lb/>
穗巳垂垂晩苗猶剪剪一川豐年意比屋鬧雞犬老農<lb/>
霜須鬢矍鑠黃犢健自云足踏地常賦何能免刈熟倩<lb/>
人輸不識長官面康年無復事但恐社酒淺我亦有二<lb/>
頃收拾尚可繭懷哉笠澤路歸鏟犂頭蘚<lb/>
<pb n="KR4d0265_SBCK_007-3a"/>
　　　淸逸江<lb/>
微生本漁樵長日渺江海扣舷濯滄浪尚說天宇隘朅<lb/>
來車馬路悒悒佳思敗黃塵撲睂鬚驅逐似償債羸驂<lb/>
繫偪仄狂犬吠荒怪郷心入旅夢一葉舞澎湃晨興過<lb/>
墟市喜有魚鰕賣眼明見淸江積雨助橫潰褰裳喚扁<lb/>
舟臲卼不勝載不辭野渡險弄水聊一快<lb/>
　　　隱靜山<hi>杯渡師道塲</hi>
五峰抱巖扉千柱奠雲壑荒原蕞爾縣有此寶樓閣維<lb/>
昔經營初衣錫化雙鶴杖頭具隻眼矯矯雲中落尊者<lb/>
一笑許璇題照林薄庭柏有祖意石泉韻天樂淸簧轉<lb/>
碧雞飛梭擲蒼鵲號風飢虎怒失木啼猿愕英遊偶然<lb/>
<pb n="KR4d0265_SBCK_007-3b"/>
同吏檄乃不惡題名記吾曽醉墨疥丹堊<lb/>
　　　新嶺<lb/>
瘦馬兀瞢騰荒雞號莽蒼絲窠罥朝露籬落萬珠網宿<lb/>
雲拂樹過飛泉擘山響老桑跼濳虯怪蔓掛騰蟒山行<lb/>
何許深空翠滴羈鞅釀愁積雨寒破悶朝日放曈曈赤<lb/>
幟張昱昱金鉦上浮動草花馥淸和野禽唱僕夫有好<lb/>
語沙平路如掌惟憂三溪阻橋斷山水漲<lb/>
　　　送通守趙積中朝議請祠歸天台<lb/>
城頭千峰靑繞屋城下灘流三百曲誰云偪仄復偪仄<lb/>
尚有髙軒肯來辱紅梅花下兩芳春春風惠和如主人<lb/>
搶攘塵土簿書裏見此繅籍天球温厚禄故人車結轍<lb/>
<pb n="KR4d0265_SBCK_007-4a"/>
掉頭獨泛淸溪月不從世外得超然世間誰肯如公決<lb/>
生平我亦一沙鷗葦白蘆黃今正秋送公使我歸思動<lb/>
破煙衝雨憶扁舟明年想見東山起我亦煎茶石橋水<lb/>
道逢蓑笠把漁竿即是馬曹狂掾史<lb/>
　　　送詹道子敎授奉祠養親<lb/>
新安學宫天下稀先生孝友眞吾師斑衣悞作長裾曳<lb/>
二年思歸今得歸牋詞上訴人叵挽璽書賜可羣公歎<lb/>
靑山百匝不留人空與諸生遮望眼白雲孤起越南天<lb/>
向來恨身無羽翰下馬入門懷橘拜身今却在白雲邊<lb/>
鶴髮鬖鬖堂上坐兒孫稱觴婦供果世間此樂幾人同<lb/>
看我風前孤淚墮一杯送舟下水西我欲贈言無好詞<lb/>
<pb n="KR4d0265_SBCK_007-4b"/>
徑須喚起束廣微爲君重補南陔詩<lb/>
　　　道子敎授奉祠諸生率余祖席如意院<lb/>
暫移三席欵雲關木末闌干暮紫間絳帳莫貪江上路<lb/>
靑鞵先試水西山伯陽有道來重趼禦寇他年憶解顔<lb/>
怪我抗塵驅俗駕諸公何事許追攀<lb/>
　　　淳安<hi>以後十五首㳂檄嚴杭道中</hi>
篙師叫怒破濤瀧水石如鐘自擊撞欲識人間竒險處<lb/>
但從歙浦過桐江<lb/>
　　　嚴州<hi>舟人云自徽至嚴二百灘</hi>
城府黃塵撲馬鞍一篙重探水雲寒耳邊眼底無公事<lb/>
睡過嚴州二百灘<lb/>
<pb n="KR4d0265_SBCK_007-5a"/>
　　　釣臺<hi>臺上題詩甚多其最膾炙者曰世祖功臣二十八雲臺爭似釣臺髙</hi>
山林朝市兩塵埃邂逅人生有往來各向此心安處住<lb/>
釣臺無意壓雲臺<lb/>
　　　桐廬<lb/>
濕雲垂野淡踈林十日山行九日隂梅子弄黃應要雨<lb/>
不知客路巳泥深<lb/>
　　　富陽<lb/>
不到江湖恰五年歙山靑繞屋頭邊富春渡口明人眼<lb/>
落日孤舟浪拍天<lb/>
　　　餘杭<lb/>
春晩山花各靜芳從敎紅紫送韶光忍冬淸馥薔薇釅<lb/>
<pb n="KR4d0265_SBCK_007-5b"/>
薫滿千村萬落香<lb/>
　　　於濳<hi>俚語云於濳昌化鬼見亦怕</hi>
邑居官寺兩淒淸晩市都無菜可羹何處直能令鬼怕<lb/>
衹今猶自有人行<lb/>
　　　昌化<hi>雙溪館絶景也</hi>
翠染南山擁縣門一洲橫截兩溪分長官日永無公事<lb/>
卧聽灘聲看白雲<lb/>
　　　百丈山<hi>壽聖寺僧房甚雅潔去王干嶺尚六十里</hi>
沐雨梳風有底忙解鞍來宿賛公房傳聞三嶺連天峻<lb/>
未到王千巳斷腸<lb/>
　　　昱嶺<lb/>
<pb n="KR4d0265_SBCK_007-6a"/>
竹輿揺兀走婆娑石滑泥融側足過昱嶺不髙人巳困<lb/>
晩登新嶺奈君何<lb/>
　　　王千嶺<lb/>
山靈設險合崢嶸行客何須向此行羸馬不前人雨汗<lb/>
此身安得諱勞生<lb/>
　　　刈麥<hi>麥熟連雨妨刈老農云得便晴即大獲不爾當減分數</hi>
麥頭熟顆巳如珠小阨惟憂積雨餘匄我一晴天易耳<lb/>
十分終惠莫乗除<lb/>
　　　插秧<lb/>
種密移踈緑毯平行間淸淺縠紋生誰知細細靑靑草<lb/>
中有豐年擊壤聲<lb/>
<pb n="KR4d0265_SBCK_007-6b"/>
　　　曬繭<hi>俗傳葉貴即𧖟熟今歳正爾</hi>
隔籬處處雪成窩牢閉柴荆斷客過葉貴𧖟飢危欲死<lb/>
尚能包裹一絲窠<lb/>
　　　科桑<lb/>
斧斤留得萬枯株獨速槎牙立暝途飽盡春𧖟收罷繭<lb/>
更殫餘力付樵蘇<lb/>
　　　龍學尚書新安侯羅公挽詞二首<hi>汝楫</hi>
今代丹臺籍頻年緑野居鐵冠眞御史革履舊尚書短<lb/>
世浮雲盡平生半稿餘人言公不朽蘭玉照前除<lb/>
一昨更調瑟如聞欲賜環途殫泣西狩望絶起東山華<lb/>
屋林霏慘新阡草露班春風埋玉淚重爲庾公<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>
<pb n="KR4d0265_SBCK_007-7a"/>
　　　龍學侍郎淸河侯張公輓詞二首<lb/>
白水名多士淸河最有聲人危孔北海帝識柳冝城蜀<lb/>
險談間固蠻訌檄到平凌煙何處在風雨上銘旌<lb/>
太息逢萋錦平生付薄冰滄溟淙赤舌白日照靑蠅嶽<lb/>
麓身猶健星維馭巳升天如遺一老人亦望三登<lb/>
　　　新安侯夫人俞氏輓詞<lb/>
蚤兆于凰卜來嬪駟馬車夫君冝竹帛子舎各詩書露<lb/>
薤丹旌舉風楊組帳虚空餘彤管訓他日照郷閭<lb/>
　　　次韻甄雲卿晩登浮丘亭<lb/>
賔筵舊壓三千客燕榭新髙十二城潑墨雲頭連樹暗<lb/>
垂絲雨脚過溪生葛巾羽扇吾身健雪椀冰甌子句淸<lb/>
<pb n="KR4d0265_SBCK_007-7b"/>
從此相從須痛飲故應此事勝公榮<lb/>
　　　古風上知府秘書二首<lb/>
神仙絶世立功行聞淸都玉符賜長生籋雲遊紫虚雞<lb/>
犬爾何知偶䑛藥鼎餘身輕亦仙去罡風與之俱俯視<lb/>
舊籬落眇莽如積蘇非無鳳與麟終然侣蟲魚微物豈<lb/>
有命政爾謝泥塗時哉適丁是邂逅眞良圖<lb/>
大鵬上扶揺南溟聒天沸斥鷃有羽翼意滿蓬蒿裏不<lb/>
如附驥蠅掣電抺荆薊誰云極么麽俛仰且萬里向來<lb/>
庭戸間決起不踰咫飄颻托方便意氣乃如此物生未<lb/>
可料旦暮倘逢世君看功名場得失一交臂<lb/>
　　　拄笏亭晩望<lb/>
<pb n="KR4d0265_SBCK_007-8a"/>
林泉隨處有淸凉山繞闌干客自忙溪雨不飛虹尚飲<lb/>
亂蟬髙柳滿斜陽<lb/>
　　　乳灘<hi>徽嚴之間灘如竹節乳灘之險居第一</hi>
淸溪可怖亦可喜造化於人眞虐戲轟雷捲雪鬢成絲<lb/>
一擲平生來此試險絶無雙是乳灘舟如滚石下髙山<lb/>
畵樓正倚黃昏雨豈識江間行路難<lb/>
　　　浮丘亭<hi>知郡秘書新作以望黃山有浮丘容成峰浮丘公容成子之所遊也</hi>
黟山鬱律神仙宅三十六峰雷雨隔碧城欄檻偃雙旌<lb/>
笑挹浮丘爲坐客巖扉無鎖晝長開紫雲明滅多樓臺<lb/>
雲中仙馭參差是肯爲使君乗興來西崑巉絶不可至<lb/>
東望蓬萊愁弱水誰知芳草徧天涯玉京只在珠簾底<lb/>
<pb n="KR4d0265_SBCK_007-8b"/>
他年麟閣上淸空却訪舊遊㝷赤松我亦從公負丹鼎<lb/>
來斸砂牀汲湯井<hi>朱砂峰温泉皆在黃山黟山即黃山</hi>
　　　風月堂<hi>章倅新作洪守名而記之</hi>
天風無邊吹海月景入溪山更竒絶太守文章別乗賢<lb/>
平生付與金杯滑門闌我亦似彭宣想聞橫玉叫蒼煙<lb/>
讀碑索句仍投轄誰是揚州控鶴仙<lb/>
　　　寄贈泉石使李元直入覲<lb/>
漢圖昔中天百六啓眞主當時鄧髙密徒歩赴光武諸<lb/>
公上雲臺一葉渺湘浦聲名三十年玉氣貫晴宇向來<lb/>
宣室問天語道舊故不圖太平日復見起兵簿雙旌奠<lb/>
侯服三節臨江滸垂欲大用公少駐議圜府人言山澤<lb/>
<pb n="KR4d0265_SBCK_007-9a"/>
官底用廟廊具果聞一乗傳巳踵追鋒去翔鳳覽輝來<lb/>
風采照鴛鷺平生經濟心十不一二吐兹行公勿遜安<lb/>
國如鼎吕<lb/>
　　　休寧<lb/>
南街豪郡城東圃壓州宅誰云沸鑊地氣象不偪仄林<lb/>
園富瓜筍堂密美杉柏山醪極可人溪女能醉客吳子<lb/>
邑中彦毫端萬人敵傳杯相勞苦不覺東方白<hi>吳益恭豪士也</hi>
　　　祁門<lb/>
石梁平波心金刹駕巖腹溪藤卷霜繒山骨琢紫玉東<lb/>
堂有嘉名窈窕窓紗緑落花埽無迹蕉葉森似束主人<lb/>
甚愛客挽袖語陸續衝雨出門去役役媿童僕<lb/>
<pb n="KR4d0265_SBCK_007-9b"/>
　　　靈山口<lb/>
陵髙類登天斗下劇窺井衡從十里近底用許多嶺秋<lb/>
雨釀春泥掀淖力扛鼎僕夫負隅哭邂逅憂性命舊嗤<lb/>
子猷狂夜半槳歸艇方知興盡處頃歩令人癭<lb/>
　　　浮梁<lb/>
大灘石如林小灘石如枿微生拋擲過兩槳砉將割一<lb/>
灘復一灘食頃經七八﨑嶇幸脫免巳足凋鬢髮我家<lb/>
五湖船鏡面貼天闊行迷勿浪逺歸歟泛花月<lb/>
　　　番陽湖<lb/>
淒悲鴻鴈來泱漭魚龍蟄雷霆一鼓罷星斗萬里濕波<lb/>
翻漁火碎月落村舂急折葦巳紛披衰楊尚僵立長年<lb/>
<pb n="KR4d0265_SBCK_007-10a"/>
畏簡書今夕念簔笠江湖有佳思逆旅百憂集<lb/>
　　　回黃坦<lb/>
渥丹楓凋零濃黛柏幽獨畦稻晩巳黃陂草秋重緑平<lb/>
逺一橫看浩蕩供醉目落帆金碧溪嘶馬錦繡谷世界<lb/>
眞莊嚴造物極不俗向非來逺遊那有此竒矚<lb/>
　　　桑嶺<lb/>
回腸山百盤揮手天一握俯驚危棧穿仰詫飛石落挽<lb/>
輿如挽舟絶叫斷雙筰怪蔓纏枯槎瘠草被幽壑此豈<lb/>
車馬路誰云強刊鑿人言逺遊好呼來試着脚<lb/>
　　　天都峰<hi>黃山</hi>
維帝有下都作鎭此南國孤撐紫玉樓橫絶太霄碧晶<lb/>
<pb n="KR4d0265_SBCK_007-10b"/>
熒砂竇紅夭矯泉紳白晴雲無盡藏竟日裊幽石諸峰<lb/>
三十五離立侍傍側會稽眇小哉請議職方籍<lb/>
　　　温泉<hi>黃山朱砂峰下</hi>
砂牀毓靈源石液潄和氣鬱攸甑常蒸觱沸鼎百沸人<lb/>
生本無垢安用滌腸胃一瓢灔淸肥回首謝羅罻山深<lb/>
人跡罕政以逺爲貴君看華淸池談者至今諱<lb/>
石湖居士詩集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_000-1a"/>
序<lb/>
予疇昔之晨與客坐堂上遥見一健歩黃衣負一笈至<lb/>
庭下呼而諏其奚自曰自參政公范氏也發其笈公之<lb/>
文集在焉索其書讀之則公之子莘叩頭請曰莘不天<lb/>
不自霣越而先公一夕奄忽棄其孤莘欲死而不敢者<lb/>
有先公付託之重任在方先公之疾而未病也日夜手<lb/>
編其詩文數年成集凡若干卷逮將易簀執莘手而授<lb/>
之且曰吾集不可以無序篇有序篇非序篇寧無序篇<lb/>
也今四海文字之友惟江西楊誠齋與吾好且我知微<lb/>
斯人疇可以屬斯事小子識之若莘則何敢請而先公<lb/>
之治命不敢墜惟先生哀而諾之予執書抱遺編而泣<lb/>
<pb n="KR4d0265_SBCK_000-1b"/>
曰萬里與公同年進士也公先進至爲朝廷大臣與天<lb/>
子論道發政坐廟堂進退百官而萬里環堵荒寒之士<lb/>
也何敢與公友公不我薄陋而辱友之萬里不敢拒公<lb/>
亦不敢以執政俟公也今忍死丁寧之託其何敢辭初<lb/>
公以文學材氣受知壽皇自致大用至杖漢節使強虜<lb/>
即其庭伏穹廬不肯起袖出私書切責之君臣大驚有<lb/>
自階闥之嬖竊位樞臣者其勢方震赫公沮之竟不奉<lb/>
詔而去其所立又有不凡者矣若夫劌心於山水風月<lb/>
之場彫龍於言語文章之囿此吾輩羈窮酸寒無聊不<lb/>
平之音也公何必能此哉古語曰爭名者必於朝爭利<lb/>
者必於市是二人者使之以此易彼或以彼易此二人<lb/>
<pb n="KR4d0265_SBCK_000-2a"/>
者其肯乎哉非不肯也不願也非不願也亦各樂其樂<lb/>
也詩人文士挾其所樂足以敵王公大人之所樂不啻<lb/>
也猶將愈之故王公大人無以傲夫士而士亦無所折<lb/>
於王公大人今公乃自屏其所可樂而復力爭夫士之<lb/>
所甚樂所謂不虞君之渉吾地者其不多取乎然公之<lb/>
詩文非能工也不能不工耳公風神英邁意氣傾倒拔<lb/>
新領異之談登峰造極之理蕭然如晉宋間人物他人<lb/>
戛戛吃吃而不能出諸口者公矉呻噫欠之間猝然談<lb/>
笑而道之則其詩文之工豈十日一水五日一石之謂也<lb/>
哉甚矣文之難也長於臺閣之體者或短於山林之味<lb/>
諧於時世之嗜者或漓於古雅之風牋奏與記序異曲<lb/>
<pb n="KR4d0265_SBCK_000-2b"/>
五七與千百不同調非文之難兼之者難也至於公訓<lb/>
誥具西漢之爾雅賦篇有杜牧之之刻深騷詞得楚人<lb/>
之幽婉序山水則柳子厚傳任俠則太史遷至於詩大<lb/>
篇決流短章斂芒縟而不釀縮而不僒淸新嫵麗奄有<lb/>
鮑謝奔逸儁偉窮追太白求其隻字之陳陳一倡之嗚<lb/>
嗚而不可得也今海内詩人不過三四而公皆過之無<lb/>
不及者予於詩豈敢以千里畏人者而於公獨斂袵焉<lb/>
於是文士詩人之難者易偏者兼矣其不盛矣乎嘻人<lb/>
琴今俱亡矣廣陵散今此聲遂絶矣惠子不生莊子不<lb/>
死復何道哉公之別墅曰石湖山水之勝東南絶境也<lb/>
壽皇嘗爲書兩大字以揭之故號石湖居士云公諱成<lb/>
<pb n="KR4d0265_SBCK_000-3a"/>
大字至能世爲姑蘇人其世次言行職官則有少保大<lb/>
觀文大丞相益公周公之銘詩在紹熙五年六月十一<lb/>
日誠齋野客楊萬里謹序<lb/>
<pb n="KR4d0265_SBCK_000-3b"/>
<pb n="KR4d0265_SBCK_000-3b"/>
序<lb/>
石湖居士范公待制敷文閣來帥成都兼制置成都潼<lb/>
川利夔四道成都地大人衆事巳十倍他鎭而四道大<lb/>
抵皆帶蠻夷且北控秦隴所以臨制捍防一失其冝皆<lb/>
足致變故於呼吸顧盼之間以是幕府率窮日夜力理<lb/>
文書應期㑹而故時巨公大人亦或不得少休及公之<lb/>
至也定規模信命令施利惠農選將治兵未數月聲震<lb/>
四境歲復大登幕府益無事公時從其屬及四方之賓<lb/>
客飲酒賦詩公素以詩名一代故落紙墨未及燥士女<lb/>
萬人巳更傳誦被之樂府弦歌或題寫素屏團扇更相<lb/>
贈遺蓋自蜀置帥守以來未有也或曰公之自桂林入<lb/>
<pb n="KR4d0265_SBCK_000-4a"/>
蜀也舟車鞍馬之間有詩百餘篇號西征小集尤雋偉<lb/>
蜀人未有見者盍請於公以傳屢請而公不可彌年乃<lb/>
僅得之於是相與刻之而屬游爲序淳熙三年上巳日<lb/>
朝奉郎成都府路安撫司參議官兼四川制置使司參<lb/>
議官山隂陸游序<lb/>
<pb n="KR4d0265_SBCK_000-5a"/>
宋史本傳<lb/>
范成大字致能吳郡人紹興二十四年擢進士第授戸<lb/>
曹監和劑局隆興元年遷正字累遷著作佐郎除吏部<lb/>
郎官言者論其超躐罷奉祠起知處州陛對論力之所<lb/>
及者三曰日力曰國力曰天力今盡以虚文耗之上嘉<lb/>
納處民以爭役囂訟成大爲剙義役隨家貧富輸金買<lb/>
田助當役者甲乙論第至二十年民便之其後入奏言<lb/>
及此詔頒其法於諸路處多山田梁天監中詹南二司<lb/>
馬作通濟堰在松陽遂昌之間激漢水四十里漑田二<lb/>
十萬畝堰歲久壞成大訪故迹叠石築防置堤閼四十<lb/>
九所立水則上中下漑灌有序民食其利除禮部員外<lb/>
<pb n="KR4d0265_SBCK_000-5b"/>
郎兼崇政殿說書乾道令以絹計贓估價輕而論罪重<lb/>
成大奏承平時絹匹不及千錢而估價過倍紹興初年<lb/>
遞増五分爲錢三千足今絹實貴當倍時直上驚曰是<lb/>
陷民深文遂増爲四千而刑輕矣隆興再講和失定受<lb/>
書之禮上嘗悔之遷成大起居郎假資政殿大學士充<lb/>
金祈請國信使圖書專求陵寢蓋泛使也上面諭受書<lb/>
事成大乞并載書中不從金迓使者慕成大名至求巾<lb/>
幘效之至燕山密章奏具言受書式懷之入初進國書<lb/>
詞氣慷慨金君臣方傾聽成大忽奏曰兩朝旣爲叔姪<lb/>
而受書禮未稱臣有䟽搢笏出之金主大駭曰此豈獻<lb/>
書處耶左右以笏摽起之成大屹不動必欲書達旣而<lb/>
<pb n="KR4d0265_SBCK_000-6a"/>
歸館所金主遣伴使宣旨取奏成大之未起也金庭紛<lb/>
然太子欲殺成大越王止之竟得全節而歸除中書舎<lb/>
人初上書崔實政論賜輔臣成大奏曰御書政論意在<lb/>
飭綱紀振積敝而近日大理議刑遞加一等此非以嚴<lb/>
致平乃酷也上稱爲知言張說除簽書樞密院事成大<lb/>
當制留詞頭七日不下又上䟽言之說命竟寢知靜江<lb/>
府廣西窘匱專藉鹽利漕臣盡取之於是屬邑有増價<lb/>
抑配之敝詔復行鈔鹽漕司拘鈔錢均給所部而錢不<lb/>
時至成大入境曰利害有大於此乎奏䟽謂能裁抑漕<lb/>
司強取之數以寛郡縣則科抑可禁止從之數年廣州<lb/>
鹽商上書乞復令客販宰相可其說成大出銀錢助之<lb/>
<pb n="KR4d0265_SBCK_000-6b"/>
人多以爲非下有司議卒不易成大說舊法馬以四尺<lb/>
三寸爲限詔加至四寸以上成大謂互市四十年不宜<lb/>
驟改除敷文閣待制四川制置使䟽言吐蕃靑羌兩犯<lb/>
黎州而　結蕃列等尤桀黠輕視中國臣當敎閱將<lb/>
兵外修堡砦仍講明敎閱團結之法使人自爲戰三者<lb/>
非財不可上賜度牒錢四十萬緡成大謂西南諸邊黎<lb/>
爲要地増戰兵五千奏置都監路分吐蕃入寇之路十<lb/>
有八悉築柵分戍　結擾安靜砦發飛山軍千人赴<lb/>
之料其三日必遁已而果然白水砦將王文才私娶蠻<lb/>
女常導之寇邊成大重賞檄羣蠻使相疑貳俄禽文才<lb/>
以獻即斬之蜀北邊舊有義士三萬本民兵也監司郡<lb/>
<pb n="KR4d0265_SBCK_000-7a"/>
守雜役之都統司又俾與大軍更戍成大力具其不可<lb/>
詔遵舊法蜀知名士孫松壽年六十餘樊漢廣甫五十<lb/>
九皆挂冠不仕表其節詔召之皆不起蜀士由是歸心<lb/>
凡人才可用者悉致幕下用所長不拘小節其傑然者<lb/>
露章薦之往往顯於朝位至二府召對除權吏部尚書<lb/>
拜參知政事兩月爲言者所論奉祠起知明州奏罷海<lb/>
物之獻除端明殿學士㝷帥金陵會歳旱奏移軍儲米<lb/>
二十萬賑飢民減租米五萬水賊徐五竊發號靜江大<lb/>
將軍捕而戮之以病請閒進資政殿學士再領洞霄宫<lb/>
紹興二年加大學士四年薨成大素有文名尤工於詩<lb/>
上嘗命陳俊卿擇文士掌内制俊卿以成大及張震對<lb/>
<pb n="KR4d0265_SBCK_000-7b"/>
自號石湖有石湖集攬轡録桂海虞衡集行於世<lb/>
<pb n="KR4d0265_SBCK_000-8a"/>
石湖居士詩集目次<lb/>
　　　　　　　　　　　　　　　　嗣協迂客<lb/>
　　　　　　　　　　吳郡　顧嗣臯漢魚　重訂<lb/>
　　　　　　　　　　　　　　　　嗣立俠君<lb/>
　　卷一<lb/>
　　　詩四十六首<lb/>
　　卷二<lb/>
　　　詩五十四首<lb/>
　　卷三<lb/>
　　　詩六十三首<lb/>
　　卷四<lb/>
<pb n="KR4d0265_SBCK_000-8b"/>
　　　　詩六十七首<lb/>
　　　卷五<lb/>
　　　　詩五十一首<lb/>
　　　卷六<lb/>
　　　　詩四十三首<lb/>
　　　卷七<lb/>
　　　　詩四十九首<lb/>
　　　卷八<lb/>
　　　　詩五十二首<lb/>
　　　卷九<lb/>
　　　　詩五十一首<lb/>
<pb n="KR4d0265_SBCK_000-9a"/>
　　　卷十<lb/>
　　　　詩五十九首<lb/>
　　　卷十一<lb/>
　　　　詩六十五首<lb/>
　　　卷十二<lb/>
　　　　詩七十二首<lb/>
　　　卷十三<lb/>
　　　　詩四十四首<lb/>
　　　卷十四<lb/>
　　　　詩五十四首<lb/>
　　　卷十五<lb/>
<pb n="KR4d0265_SBCK_000-9b"/>
　　　　詩六十九首<lb/>
　　　卷十六<lb/>
　　　　詩六十五首<lb/>
　　　卷十七<lb/>
　　　　詩六十九首<lb/>
　　　卷十八<lb/>
　　　　詩六十首<lb/>
　　　卷十九<lb/>
　　　　詩五十二首<lb/>
　　　卷二十<lb/>
　　　　詩八十四首<lb/>
<pb n="KR4d0265_SBCK_000-10a"/>
　　　卷二十一<lb/>
　　　　詩六十首<lb/>
　　　卷二十二<lb/>
　　　　詩四十二首<lb/>
　　　卷二十三<lb/>
　　　　詩七十二首<lb/>
　　　卷二十四<lb/>
　　　　詩七十首<lb/>
　　　卷二十五<lb/>
　　　　詩六十三首<lb/>
　　　卷二十六<lb/>
<pb n="KR4d0265_SBCK_000-10b"/>
　　　　詩五十六首<lb/>
　　　卷二十七<lb/>
　　　　詩七十九首<lb/>
　　　卷二十八<lb/>
　　　　詩七十五首<lb/>
　　　卷二十九<lb/>
　　　　詩五十首<lb/>
　　　卷三十<lb/>
　　　　詩三十三首<lb/>
　　　卷三十一<lb/>
　　　　詩五十一首<lb/>
<pb n="KR4d0265_SBCK_000-11a"/>
　　卷三十二<lb/>
　　　詩五十七首<lb/>
　　卷三十三<lb/>
　　　詩三十九首<lb/>
　　卷三十四<hi>嗣出</hi>
　　　賦六首<lb/>
　　　楚辭四首<lb/>
　　卷三十五<hi>嗣出</hi>
　　　詞<lb/>
　　石湖詩集三十三卷凡古今各體詩一千九百一<lb/>
　　十六首范文穆公手自編定宋嘉泰間其子莘等<lb/>
<pb n="KR4d0265_SBCK_000-11b"/>
　　刻以行世合詩文凡百有三十卷明時曽巳重刻<lb/>
　　而流傳頗少又有活板印本殘闕甚多今藏書家<lb/>
　　多有抄本而訛舛異同魯魚錯出吾友金子亦陶<lb/>
　　所藏從宋板抄得更爲廣集諸家較勘精密可稱<lb/>
　　善本兹先刻其詩集以公諸同好卷帙前後悉依<lb/>
　　原本所編其間譌字如井垔木刊之悞垔爲堊弚<lb/>
　　靡波流之悞弚爲弟皆略爲改正所有一二漶漫<lb/>
　　之處無從辨證姑闕之以俟攷外附賦楚辭一卷<lb/>
　　樂府一卷賦本在詩前今附於詩後者集以詩名<lb/>
　　從其類也嗟乎自文穆公至今四百有餘年矣而<lb/>
　　詩篇在是聲光爛然亦可以見吳下之風流其淵<lb/>
<pb n="KR4d0265_SBCK_000-12a"/>
　　源至今弗絶也康熙戊辰八月中秋前一日依園<lb/>
　　主人謹識<lb/>
石湖居士詩集目次<hi>終</hi>
<pb n="KR4d0265_SBCK_000-12b"/>
</p>
<p>
</p>
  </div>
</body>
</text>
</TEI>
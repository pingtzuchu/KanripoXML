<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_034-1a"/>
石湖居士詩集卷三十四<lb/>
<hi>附</hi>賦<lb/>
　　　館娃宫賦<hi>并序</hi>
　靈巖山寺故吳館娃宫也山上下閒臺別館之迹髣<lb/>
　髴可攷余少長遊焉感遺事而賦之<lb/>
洶西山之南奔勢鬱嵂其巉空若大敵之在前忽踞虎<lb/>
而跧龍半紫崖而砥平訪館娃之故宫是爲逸王之舊<lb/>
遊有墟國之遺恫焉嗟乎汰哉愎賢胥之忠告巽隂嚭<lb/>
之詖說暗養虎之後患縱處女使<graphic n="KR0693" url="https://raw.githubusercontent.com/kanripo/KR-Gaiji/master/images/KR0693.png" mimeType="image/png"/>脫迨嘗膽之謀成<lb/>
駭疽嚢之潰裂蓋自有以賈禍非天爲之孽方其銜哀<lb/>
茹痛抆淚飲血儼拂士於前庭尅三年而報越訖甘心<lb/>
<pb n="KR4d0265_SBCK_034-1b"/>
而一快夫何初志之英發及其見棲於姑蘇遽雌伏而<lb/>
大壞援宿恩而乞憐或赦圖於臣罪當是之時又何其<lb/>
憊也韙禍福之無門曷今愚而昨賢後千載之嗤點莫<lb/>
不鍾咎於嬋娟固尤物之移人抑猶有可得而言蓋嘗<lb/>
觀於若人矣好大而欲速厭常而棄舊狃㑹稽之得意<lb/>
謂周鼎其唾手闖齊楚以朶頤睨陳蔡而驤首道甚逺<lb/>
而疾驅氣巳餒而猶鬭外未寧而内憂東略之而西否<lb/>
阻關河以頓兵撤牆屋而致寇亟歸視其四封蔑一夫<lb/>
之能守是猶螳螂之慕蟬不知黃雀之議其後也然以<lb/>
蕞爾之旅衡行四方攻靡堅郛戰無距行事便時利如<lb/>
徑乎無人之鄉惜也未聞大道宜其逸樂而志荒次有<lb/>
<pb n="KR4d0265_SBCK_034-2a"/>
臺池宿有嬪嬙左攜修明右撫夷光粲二八以前列咸<lb/>
絶世而浩倡嗟浣紗之彼姝乃獨繫於興亡蕩龍舟之<lb/>
水嬉擷香徑之春芳載夕陽以俱還秉遊燭於夜長灔<lb/>
金鍾之千石倣酒池於舊商歌吳歈而楚舞薦萬壽於<lb/>
君王悵星河之易翻嘉來日之未央錚銅壺之鳴悲爛<lb/>
急烽之森芒慘梧宫之生愁踐桐夢之不祥歘髙陵與<lb/>
深谷委盛麗於蒼茫所謂玉檻銅溝朱簾椒房理鏡之<lb/>
軒響屧之廊杳煙蕪與露蔓紛日暮之牛羊況捧心之<lb/>
百媚濯粉之餘粧者哉今則雲雨之巓仙聖是宅硯沼<lb/>
蓴浮琴臺松崛封古蘚於井甃宿暗芳於洞穴木鯨吼<lb/>
以淸厲金磬隱其蕭瑟彼方外之徒龜藏而蠖屈者又<lb/>
<pb n="KR4d0265_SBCK_034-2b"/>
安知往古與來今方枯禪而縛律翩鴻影之拂坐見前<lb/>
山之銜石<lb/>
　　　問天醫賦<hi>并序</hi>
　余幼而氣弱常慕同隊兒之強壯生十四年大病瀕<lb/>
　死至紹興壬申又十三年矣疾痛疴癢無時不有夏<lb/>
　至前一日得寒疾夢謁天醫省問荅了然獨未知天<lb/>
　醫爲何神案晉書卷舌六星其一曰天讒主巫醫而<lb/>
　孫氏千金書以日辰推天醫所在其是歟皆未可必<lb/>
　也雖然吾疾自是其有間哉乃敘其夢爲問天醫賦<lb/>
吳山之臞不達不聞有門常關日與病親歲直壬申亢<lb/>
中於昏薄寒中之不良睡眠覺邪夢邪陸離紛紜神馬<lb/>
<pb n="KR4d0265_SBCK_034-3a"/>
具裝出於頂門驅風鞭霆莫知所從紫城翠樓千窓萬<lb/>
櫳玉書垂芒天醫之宫中有一人瑶冠紫衣如帝如尊<lb/>
衆眞繞圍我瞻而思是其天醫者邪竊樂其名幸巳我<lb/>
疾次且而前再拜以出仰而稱曰蟣蝨之臣有鬱弗宣<lb/>
幸遭聖靈利用乞憐願賜淸閒聽臣苦言天生下人如<lb/>
沙如塵長養安樂壽其天眞臣獨多疾支離輪囷炎黃<lb/>
之經厥病四百去半取半臣悉經歷五日一曵杖十日<lb/>
一卧簀茁爲痤疿潰爲瘇癧遊爲痺頑尼爲否塞䟽爲<lb/>
洞盪節爲關格躁爲囂呼靜爲爽惑榮衞挾寒而留行<lb/>
溪谷流温而橫溢襲於皮毛客於絡脉次於焦府盎於<lb/>
形色攣拳惰其四支䵟黣淫乎大宅百骸九竅無一得<lb/>
<pb n="KR4d0265_SBCK_034-3b"/>
適十巫遞進三醫更謁探金匱之寶藏紬玉函之祕䇿<lb/>
方書堆於几案藥物庤於牆壁訪和扁以制度招桐雷<lb/>
使炮炙參以天泉左右之運列以君臣佐使之職配合<lb/>
者相須畏惡者相敵參木芝桂鉛汞乳礫果菜之英醪<lb/>
醴之液萬歲之藟千年之珀莫潤於養血之茸莫濇於<lb/>
委蛻之骼厭逺効於中和要近功於武力三建若燎五<lb/>
毒若螫入口如荼下咽如㦸燥剛以發舒酸苦以湧洩<lb/>
杵臼無停鳴鐺鼎不暇滌瞑眩酷烈疾戰縱擊外邪未<lb/>
潰中氣先踣久立則蹐久行則躄語多則逆卧多則惕<lb/>
先寒而裘未暑而綌席避風而五遷衣惡濕而再襞旦<lb/>
欲興而三休夜將誦而九息聽蟻爲牛視朱作碧中憒<lb/>
<pb n="KR4d0265_SBCK_034-4a"/>
憒其結轖頭岑岑而戴石人生世間居處飲食臣以病<lb/>
故跬歩榛棘春醅珠紅暑醴玉白翠瓤之瓜靑房之菂<lb/>
泫梨液之流膚滃橘泉之破隙臣欲過門而大嚼黃媪<lb/>
推臣以避席淸空泬寥霧旦霜夕駕牛西上騎鯨東極<lb/>
納寒月於半領御罡風於兩腋臣欲褰裳而往從皓華<lb/>
挾臣以辟易弱柳怪其早衰癭木嗤其多瘠怠侮出於<lb/>
家人煩勞困於僕役羣居之中軋軋厭厭狎者臣嘲䟽<lb/>
者臣嫌獨疚臣身不可任堪人之多疾自取自探不一<lb/>
其凡大略有三其一者心根泄機命門喪阻明消精散<lb/>
形弊神苦擲温玉以卑火奉甘餐而戲虎隂惑陽而化<lb/>
蜮風落山而成蠱若是者得於晦淫命曰伐性之斧其<lb/>
<pb n="KR4d0265_SBCK_034-4b"/>
二者愁莫愁於生離痛莫痛於死別哭不涙而神傷歎<lb/>
無聲而怨結魂欲升而中斷腸將思而巳絶孤憤爲丹<lb/>
心之灰隱憂爲靑鬢之雪若是者得於情鍾命曰蠧心<lb/>
之孽其三曰深居奥處温燠窈窕重帷複幄風日不到<lb/>
枵然如久繫之匏薾然如處隂之草玉體軟脆動輒感<lb/>
冒若是者得於貴遊命曰煬和之竈凡此三者臣非有<lb/>
之呻號弊尫誰職爲之孰祟孰厲孰攻孰襲何方而來<lb/>
何門而入抑嘗聞之造化爲爐人物爲象洪鈞無心大<lb/>
放厥帑元陽之氣可斤可兩人受其中有瘠有䑋故有<lb/>
稟生多艱形枯德腴委隨惰窳命也何如子房所以辟<lb/>
榖長卿所以閒居士安散髮黽勉扶輿希逸惙惙疢與<lb/>
<pb n="KR4d0265_SBCK_034-5a"/>
生俱天實爲之非人速辜臣也不肖殆類此乎地産之<lb/>
藥方家之書嫓寒配温僻違怪迂欲持人以勝天嗟慮<lb/>
密而功䟽竊聞大神天醫之王範圍堪輿運平隂陽起<lb/>
死回骸斡旋天藏揉太和以爲劑酌沆瀣而爲漿嘘碧<lb/>
落以發英糜朝霞而薦芳神火氣簁日暾星芒度人千<lb/>
億奮飛仙鄉賜臣刀圭刮摩膏肓濡枯充虚豐羸植僵<lb/>
解臣朽骨濯臣腐腸宅胎仙以葆眞凝虚白而發光碎<lb/>
鼎槌罏破瓢褫嚢脫兔彭殤之囿蛻蟬人鬼之場不老<lb/>
不衰來歸帝傍臣之願也非所敢望語未竟仰聞太息<lb/>
曰有是哉汝之憂也凡汝所苦可以理測凡汝所求吾<lb/>
不汝嗇病自汝得造化吾知汝窮汝原何藥之爲今即<lb/>
<pb n="KR4d0265_SBCK_034-5b"/>
汝身示汝三機隱几遐思載撫四維汝身塊然汝方火<lb/>
馳甘寐於牀委骸陳尸夢遊何方悲啼笑嘻溘焉以死<lb/>
烏鳶狐狸生汝安住死汝安歸形與化遷汝豈變移虚<lb/>
空無傍奚所據依厥狀維何爲靑爲黃爲一爲多爲短<lb/>
爲長未病何形巳病何色癢苛酸辛誰覺誰識吾將逺<lb/>
遊汝速返去試用我言周徧求汝脫焉得之解痼釋痾<lb/>
不然巳矣將奈汝何叩稽玉階退而下歸形開神澂汗<lb/>
濡寢衣嗚呼異哉爲信爲欺是邪非邪至今疑之<lb/>
　　　望海亭賦<hi>并序</hi>
　會稽太守參政魏公作望海亭於卧龍之巓率其屬<lb/>
　爲歌詩以落成録與書來且使賦之余謹掇其膏馥<lb/>
<pb n="KR4d0265_SBCK_034-6a"/>
　之餘擬賦一首以寄後日獲從杖屨其上於山川之<lb/>
神尚有舊焉其辭曰<lb/>
諸侯之客有來自東而姹會稽之遊者曰佳乎麗哉越<lb/>
之爲邦也縈山帶湖樓觀相望背卧龍而崛起煥丹碧<lb/>
之翬翔躋攀下臨顧瞻無旁平疇蔚以穉縁喬木森其<lb/>
老蒼淙萬壑之春聲寫千巖之秋光朝霞暝霏扶踈微<lb/>
茫望山河之故墟弔草木之餘社夏后萬國之朝勾踐<lb/>
百戰之野興亡梗槪猶有存者至於流觴泛雪髙人之<lb/>
舊事浣紗采蓮游女之遺跡鬱溪山之如畵尚彷彿其<lb/>
可識訪故老以問訊興慨歎於疇昔是爲游覽之大略<lb/>
而蓬萊觀風之所得雖然士固多感而況於對景以懷<lb/>
<pb n="KR4d0265_SBCK_034-6b"/>
古撫事而凝情往往使人魂斷意折酒澹而歌不平故<lb/>
麗則麗矣而未擅乎登臨之勝也若夫浩蕩軒豁孤髙<lb/>
伶俜騰駕碧寥指麾滄溟墮憂端於眇莽挹顥氣於空<lb/>
明飄飄焉有連鼇跨鯨之意舉莫如望海之新亭嘗試<lb/>
登兹而望焉沃野旣盡遥見東極送萬折之傾注艶寒<lb/>
光之迸射浸地軸以上浮盪天容而一色珠輝具芒矗<lb/>
蝀橫霓快宇宙之淸寬悵百年之偪仄當其三星曉橫<lb/>
萬境俱寂浴日未動晨光先激波鱗鱗而躍金天晃晃<lb/>
而半赤頳輪騰上東方皆白煙消塵作栖鳥振翼俯羣<lb/>
動而紛起寄一笑於遐覿永我暇日苒其將夕餞斜暉<lb/>
於孤嶂候佳月於滄浦沉沉上下杳無處所驚玉地之<lb/>
<pb n="KR4d0265_SBCK_034-7a"/>
破碎漾銀盤而吞吐忽褰雲而湧霧獻霜影於庭宇夜<lb/>
色旣合初聞鐘鼓觴屢至而不辭詩欲成而起舞又若<lb/>
潮生海門萬里一息浮光如綫濤頭千尺方鐵馬之橫<lb/>
潰倐銀山之崩坼氣平怒霽水面如席吳帆越檣飛上<lb/>
空碧此亦天下之偉觀然猶未及乎目力燕香舂容俗<lb/>
客莫陪神淸意消徙倚徘徊天風激吹波濤闔開五雲<lb/>
明滅丹宫絳臺睇三山之不逺其爲公而飛來遂招汗<lb/>
漫之勝游下飇車之逸軌屬紫霄之妙質值玉斚之淸<lb/>
醴勤歌鸞與舞鳳壽仙伯以多祉恍風雨之皆散但驚<lb/>
塵之四起悟眞靈之不隔而何有乎弱水之三萬里也<lb/>
噫昔之居此者多矣曽靡暇於經營逮山靈之効竒發<lb/>
<pb n="KR4d0265_SBCK_034-7b"/>
遺址於巖扃殫妙巧於天藏超埃壒而上征極觀聽之<lb/>
所接遂杳渺而難名嗟此樂之無央與來者而同登決<lb/>
眥盪胸雪其塵纓且安知前日之蒼煙白露斷蔓而荒<lb/>
荆者哉顧客子之所能道者纔管中之一斑惟覽者之<lb/>
自得會絶景於憑闌心凝神釋浩如飛翰而後知兹亭<lb/>
之仙意而凌虚御風之無難主人瞿然而起曰有是哉<lb/>
吾將觀焉<lb/>
　　　惜交賦<hi>并序</hi>
　屈原旣遭子蘭子椒之譖傷楚國之俗朋友道薄始<lb/>
　合之難而終以輕背故著惜交之詞道知心之難遇<lb/>
　故舊之不再得動心忍性徘徊不能去君子覽之有<lb/>
<pb n="KR4d0265_SBCK_034-8a"/>
　以増義合之重焉<lb/>
余旣有此淑質兮昔幽處而無仇悵佳人之眇覿兮走<lb/>
六漠而周求歲甲子之初春兮維元日吾始游紉木蘭<lb/>
以爲蓋兮抗杜蘅以爲斿詔凍雨俾淸道兮戒日星使<lb/>
燭幽恐駟驪之選軟兮又命飛廉而挾輈羾天紘而騖<lb/>
列缺兮頫幽都與玄丘天地四方多賊姦兮忽吾班乎<lb/>
齊州恍神釋而目粲兮恱夫人之好修佩轇轕之連璐<lb/>
兮戴陸離之髙冠紛雞鶩之朋飛兮儼黃鵠之蹁蹮葆<lb/>
衆美以自卑兮夫何獨處之嬋娟吾恐始合之易兮終<lb/>
離之者不難號百靈而訊之兮筮告余曰吉哉予令巫<lb/>
咸往招兮介蹇修而爲媒枉若人之嘉惠兮命保介而<lb/>
<pb n="KR4d0265_SBCK_034-8b"/>
載予摻脩袂而約言兮曰歲晚其與俱入旣與之同袍<lb/>
兮出又與之同車投我以蒼玉之連環兮予報以獨繭<lb/>
曵緒玉宛轉而不斷兮繭縈紆而連縷谷風習其自東<lb/>
兮固維風而及雨汝行前而予殿兮予安歌而汝舞至<lb/>
於今其十年兮固知美惡周必復敏予德而日新兮羌<lb/>
未變乎初也修予容其滋媚兮嗟采色其猶未暮也妬<lb/>
被離而害交兮讒翕脇而敗度雖君子之石腸兮固將<lb/>
徇乎市虎兩造膝而笑言兮慘其間之容斧予冶容虞<lb/>
予善泆兮頩顔謂予汝怒髮甚短而怨長兮輿則固而<lb/>
路艱蹇中道而如遺兮予旣寡而汝鰥夫豈無他人兮<lb/>
焉有夫君之好賢雖得汝於萬一兮終不及當時之纏<lb/>
<pb n="KR4d0265_SBCK_034-9a"/>
綿彼日而食兮此月而虧物不終盡剥兮信復盈之有<lb/>
時涕承曉而交下兮若孟津之流澌敢誦言而怨慕兮<lb/>
恐衆人之汝窺曼予聲以悲吟兮託長風而要之政木<lb/>
石必回睠兮將白首而爲期儻曽飛而不顧兮嗟此怨<lb/>
之誰歸<lb/>
　　　荔枝賦<hi>并序</hi>
　紹興丙子夏有自行都餉貢餘新荔子者坐客稱歎<lb/>
　窮山所未嘗有呼酒更酌鼓琴以侑之且爲之賦時<lb/>
　爲新安掾<lb/>
吾聞南國之南水激而山蟠鍾具美於一物繄化工之<lb/>
所難撋絳綃以袨服襲蒨桃而中單湛冰明之漼漼粲<lb/>
<pb n="KR4d0265_SBCK_034-9b"/>
玉粒之團團蓊生香之令芳泫仙液於微瀾走候置其<lb/>
萬里上玉宸與金鑾顧人間之流落纔千倉之一簞餉<lb/>
江南之病客索孤笑於顰端斥蜂蜜之黃膩謝佛桑之<lb/>
紅乾覺龍目之么麽咍蒲萄之甘酸藉以秋雲之巾薦<lb/>
以水晶之盤羞以燒春之浮醅相以流水之淸彈迨風<lb/>
月之温麗耿星河其未翻予一嚼而三嚥灔玉池之淸<lb/>
寒恍醉夢之翾飛掖九天之風翰望涪江與閩嶺麾八<lb/>
極於雷鼾方溟濛其路暗儵浩蕩其天寬岌芳宫與繡<lb/>
戸窈玉聲之闌珊欵荔枝之仙人若平生之所歡謂客<lb/>
子其少留紛擘緑而破丹招玉環於東虚御淸空之雙<lb/>
鸞訪長生之舊曲有千載之遺歎悵三山之回風驚南<lb/>
<pb n="KR4d0265_SBCK_034-10a"/>
斗之闌干亂梧竹之滿庭渺雲海之漫漫<lb/>
　　　桂林中秋賦<hi>并序</hi>
　乾道癸巳中秋湘南樓月色佳甚病起不觴客又祈<lb/>
　雨𬞞食淸坐黙數年來九遇此夕皆不常其處乙酉<lb/>
　値三館丙戌與嚴子文游松江有來歲復㑹之約丁<lb/>
　亥又以薄遽走陽羨與周子充遇於罨畵溪上戊子<lb/>
　守括蒼巳丑以經筵内宿庚寅使虜次於雎陽辛卯<lb/>
　出西掖泊舟吳興門外壬辰始歸石湖而今復踰嶺<lb/>
　歎此生之役役次其事而賦之<lb/>
登湘南以獨夜兮挹訾洲之橫煙絳霄艶其光景兮湧<lb/>
冰鏡於蒼巓悵旻宇之佳節兮并四者其良難矧吾生<lb/>
<pb n="KR4d0265_SBCK_034-10b"/>
之漂泊兮寄蘧廬於八埏九得秋而九徙兮靡一枝之<lb/>
能安上瀛洲而瀑飲兮當作噩之初元旋水宿於垂虹<lb/>
兮滉金碧之浮天剋後期而竟爽兮忽罨畵之滄灣旣<lb/>
戊子而守括兮摘少微於樓欄丑寓直於玉堂兮聽宫<lb/>
漏之淸圓再西風而北征兮胡笳咽於夜闌迨返斾之<lb/>
期月兮放苕霅之歸船幸故歳之還吳兮帶夕暉而灌<lb/>
園甘土偶之遇雨兮就一丘而考槃今又飄飄而桂海<lb/>
兮賓望舒於南躔訪農圃之昨夢兮杳征路之三千月<lb/>
亦隨予而四方兮不擇地而嬋姢諒素娥之我咍兮老<lb/>
色涴於朱顔　觀月之曩見兮炯不動而超然適病餘<lb/>
而閉閣兮屏危柱與哀絃復訟風而閔雨兮謝鼎食之<lb/>
<pb n="KR4d0265_SBCK_034-11a"/>
芳鮮閴淸齋而晤歎兮驚足迹之間關誰職爲此驅逐<lb/>
兮豈不坐夫微官知明年之何處兮莞一笑而無眠<lb/>
　　楚辭<lb/>
　　　幽誓<lb/>
天風厲兮山木黃歲晼晚兮又早霜虎號崖兮石飛下<lb/>
山中人兮孰虞予造軔兮挾輈紛不可兮此淹留靈曄<lb/>
兮遄邁趣駕兮逺遊予髙馳兮雨濡蓋予揭淺兮水漸<lb/>
珮橫四方兮未極泥盎盎兮予車以敗望夫君兮天東<lb/>
南江復山兮斯路巉恍欲遇兮忽不見奄晝晦兮雲曇<lb/>
曇前馬兮無路稅駕兮無所誰與共兮芳馨獨蒼茫兮<lb/>
愁苦<lb/>
<pb n="KR4d0265_SBCK_034-11b"/>
　　　愍遊<lb/>
君胡爲兮逺遊蹇行迷兮路阻脩朝予濟兮滄海靈胥<lb/>
怒兮蛟躒舟暮予略兮太行車墮輻兮驂決攀援怪蔓<lb/>
兮一息雷晝闞兮山裂四無人兮又風雨靈幽幽兮爲<lb/>
予愁絶君胡爲兮逺道委玉躬兮荒草與魑魅兮爭光<lb/>
與虎兕兮羣嘷君之居兮社木蒼然衡門之下兮可以<lb/>
休老歸來兮婆娑芳滿堂兮儛歌奉君子兮睂壽光風<lb/>
蕩兮酒生波雲日兮同杜月星兮偕夜千秋兮歲華弭<lb/>
予蓋兮紲予馬悲莫悲兮天涯樂莫樂兮還家<lb/>
　　　交難<lb/>
美一人兮巖之扃珮璧月兮間珠星歲旣單兮不圭幣<lb/>
<pb n="KR4d0265_SBCK_034-12a"/>
路巉絶兮逺莫致稼石田兮長飢誰與此兮蓺之藉予<lb/>
玉兮雙㲄先予絺兮五兩不萬一兮當此託長風兮寄<lb/>
想長風兮無旁吾媒乏兮鳳凰謂蘋若兮蒿艾鳳告予<lb/>
兮以不祥恐靑女兮行秋奄銷歇兮衆芳搴芳華兮玉<lb/>
蕤將以遺兮所思玉蕤兮霜露所思兮未知<lb/>
　　　歸將<lb/>
輿不濟兮中河日欲暮兮情多子蘭橈兮蕙棹願因子<lb/>
兮凌波眢壑兮以漁周落兮以驅驪龍兮飛度郊之麟<lb/>
兮去汝波河濆兮迷塗黃流怒兮不可以桴目八極兮<lb/>
悵望獨顧懷兮此都御右兮告病鑾鈴兮靡騁河之水<lb/>
兮洋洋不濟此兮有命<lb/>
<pb n="KR4d0265_SBCK_034-12b"/>
</p>
<p>
石湖居士詩集卷三十四<lb/>
</p>
<p>
</p>
  </div>
</body>
</text>
</TEI>
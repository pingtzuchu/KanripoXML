<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_021-1a"/>
石湖居士詩集卷二十一<lb/>
　　　秀州門外泊舟<lb/>
拍岸淸波撲岸埃黒頭霜鬢幾徘徊禾興門外官楊柳<lb/>
又見扁舟上堰來<lb/>
　　　臨平道中<lb/>
煙雨桃花夾岸栽低低渾欲傍船來石湖有此紅千葉<lb/>
前日春寒緫未開<lb/>
　　　夜過越上不得遊覽<lb/>
王程公事兩相催衝雨片帆連夜開千巖萬壑在何處<lb/>
山隂道中無好懷豈有酒船㝷賀老興盡却能訪安道<lb/>
鑑湖春色漫芳菲付與靑靑湖畔草<lb/>
<pb n="KR4d0265_SBCK_021-1b"/>
　　　道中古意二絶<lb/>
桃李寂無言垂楊照溪緑不見苧蘿人空吟若邪曲<lb/>
浣紗寂不好辛苦觸戰箭東施無麗質安穩嫁鄉縣<lb/>
　　　觀禊帖有感三絶<lb/>
古人賦多情無事輒愁苦蘭亭一觴詠感慨乃如許<lb/>
寶章薶九泉摹本範百世白鵞滿波間誰識腕中意<lb/>
三日天氣新禊飲傳自古今人不好事佳節棄如土<lb/>
　　　浙東舟中<lb/>
處處槿樊圃家家桃廡門魚鹽臨水市煙火隔江村雨<lb/>
過張帆重潮來汲井渾彎跧短篷底休說兩朱轓<lb/>
　　　初赴明州<lb/>
<pb n="KR4d0265_SBCK_021-2a"/>
四征惟是欠東征行李如今忽四明海接三韓諸島近<lb/>
江分七堰兩潮平擬將寬大來宣詔先趂淸和去勸耕<lb/>
頂踵國恩元未報驅馳何敢歎勞生<hi>昌國縣圖障於海中題字云自此與</hi>
<hi>髙麗國接界蓋宇内極東處也</hi>
　　　寄虎丘範長老<lb/>
誰云簪紱坐成禽亦漫爲官漫好音身巳備嘗生老病<lb/>
心何曽住去來今一波不動月空照萬籟無情風自吟<lb/>
持此東歸似同志故應分我半山林<lb/>
　　　次韻汪仲嘉尚書喜雨<lb/>
雨雲渾似雪雲同天意人心本自通吏役驅驅騎馬滑<lb/>
何如欹枕閉門中<lb/>
<pb n="KR4d0265_SBCK_021-2b"/>
老身窮苦不須憂未有毫分慰此州但得田間無歎息<lb/>
何須地上見錢流<lb/>
　　　曉起<lb/>
窓明驚起倒裳衣鈴索頻摇定怪遲即入簿書叢裏去<lb/>
少留欹枕聽黃鸝<lb/>
　　　大風<hi>四明亦有颶風</hi>
颶母從來海若家靑天白地忽飛沙煩將殘暑驅除盡<lb/>
只莫顚狂損稻花<lb/>
　　　大黃花<lb/>
大芋髙荷半畝隂玉英危綴碧瑶簪誰知一葉蓮花面<lb/>
中有將軍劒㦸心<lb/>
<pb n="KR4d0265_SBCK_021-3a"/>
　　　進修堂前荷池<lb/>
方池留水勝埋盆露入蓮腮沁粉痕鈴索無聲人不到<lb/>
小禽飛入鬧荷根<lb/>
　　　州宅堂前荷花<lb/>
凌波仙子靜中芳也帶酣紅學醉粧有意十分開曉露<lb/>
無情一餉斂斜陽泥根玉雪元無染風葉靑葱亦自香<lb/>
想得石湖花正好接天雲錦畵船凉<lb/>
　　　新荔枝四絶<lb/>
荔浦園林瘴霧中戎州沽酒擘輕紅五年食指無占處<lb/>
何意相逢萬壑東<lb/>
海北天西兩鬢蓬閩山猶欠一枝笻鄞船荔子如新摘<lb/>
<pb n="KR4d0265_SBCK_021-3b"/>
行脚何須更雪峰<lb/>
甘露凝成一顆冰露穠冰厚更芳馨夜凉將到星河下<lb/>
擬共嫦娥鬭月明<lb/>
趠泊飛來不作難紅塵一騎笑長安孫郎皺玉無消息<lb/>
先破潘郎玳瑁盤<hi>四明海舟自福唐來順風三數日至得荔子色香都未減大勝戎涪間所</hi>
<hi>産莆陽孫使君許寄蜜荔過期不至貳車潘進奏餉玳瑁一種亦佳并賦之</hi>
　　　甬東道院午坐<lb/>
一夜西風轉酒旗午餘殘暑不多時緑荷半蝕霜前葉<lb/>
丹桂全封雨後枝忙裏有詩償日課老來無賦爲秋悲<lb/>
梳頭小隷那知此強向窓前數鬢絲<lb/>
　　　東門外觀刈熟民間租米船相銜入門喜作二<lb/>
<pb n="KR4d0265_SBCK_021-4a"/>
　　　絶<lb/>
菊莎𣏌棘㸑無煙日日文書橫索錢今日甬東官况好<lb/>
東津門外看租船<hi>文書謂諸司督逋者</hi>
潮到靈橋緑繞船海邊力穡屢豐年淡靑山色深黃稻<lb/>
恰似胥門九月天<lb/>
　　　探木犀<lb/>
秋半秋香花信遲攀枝擘葉看纎微昨朝尚作茶槍痩<lb/>
今雨催成粟粒肥<lb/>
　　　九月五日晴煖歩後園<lb/>
海氣烘晴入斷霞半空雲影界山斜輕羅小扇游蜂畔<lb/>
只比東風有菊花<lb/>
<pb n="KR4d0265_SBCK_021-4b"/>
　　　九日憶菊坡<lb/>
菊坡長恨隔橫塘城郭山林自不雙放棹松江花巳逺<lb/>
濤江之外更鄞江<lb/>
　　　重陽九經堂作<lb/>
俗間佳節自悤悤老去悲秋又客中靑嶂捲簾三面月<lb/>
黃花吹鬢幾絲風十年故國新栽柳萬里他鄉舊轉蓬<lb/>
誰與安排今夜夢片帆飛到小籬東<lb/>
　　　眞瑞堂前丹桂<lb/>
血色凡花太俗生花工新意染秋英袍紅太重鞓紅淺<lb/>
畵不能摹句寫成<lb/>
官忙風月鎭長閒開遍香紅酒尚寒若要與花相領略<lb/>
<pb n="KR4d0265_SBCK_021-5a"/>
千巖隨分有闌干<hi>石湖千巖觀前手植丹桂二畝</hi>
　　　題羔羊齋外木芙蓉<lb/>
慵粧酣酒夕陽濃洗盡霜痕看綺叢緑地團花紅錦障<lb/>
不知庭院有西風<lb/>
　　　進思堂夜坐懷故山<lb/>
塵事潮來不可推身如病鶴強毰毸簿書遮斷㝷詩路<lb/>
風雨驚殘問月杯想得竹門無客到直須雪夜有船廻<lb/>
鱸鄉望眼雙明處衹欠凌霄萬仞臺<lb/>
　　　楊少監寄西征近詩來因賦二絶爲謝詩卷第<lb/>
　　　一首乃石湖作別時倡和也<lb/>
柴門重客醉中歸尚憶揮毫索紙時何物與儂供不朽<lb/>
<pb n="KR4d0265_SBCK_021-5b"/>
西征卷首石湖詩<lb/>
錦囊隨上越王臺天海風濤亦壯哉書到嶺頭梅恰動<lb/>
一枝應伴一篇來<lb/>
　　　羔羊齋小池兩涘木芙蓉盛開有懷故園<lb/>
洞戸掩秋深畵橋橫晚靜嫋嫋芙蓉風池光弄花影懷<lb/>
我白鷗邊錦帳繚千頃明河拍岸平紅緑染天鏡釣船<lb/>
無畔岸收拾入簿領牆籓束院落寒窘令人癭<lb/>
　　　鹿鳴席上贈貢士<lb/>
登陸由來說四明台星光處更魁星海濱二老尊周室<lb/>
館下諸生右漢廷秋賦重増人物志春闈俱上佛名經<lb/>
一飛好趂扶摇便咫尺西興是北溟<lb/>
<pb n="KR4d0265_SBCK_021-6a"/>
　　　大廳後堂南窓負暄<lb/>
萬壑無聲海不波一窓油紙暮春和醉眠陡覺氍毹贅<lb/>
圍坐翻嫌榾柮多水煖玉池添潄嚥花生銀海費揩摩<lb/>
端如擁褐茅檐下袛欠烏烏擊缶歌<lb/>
　　　晚歩北園<lb/>
刮地晴飊退海痕出門無扇可障塵麥䊀瘠土何時雪<lb/>
梅糝踈林昨夜春天鏡風煙疑夢事鬢霜時節尚官身<lb/>
裹章束帶朝還暮慚愧靑鞋紫領巾<lb/>
　　　謝賜臘藥感遇之什<lb/>
鴻寶刀圭下九關十年長奉璽封看扶持蒲柳身猶健<lb/>
收拾桑榆歳又寒天地恩深雙鬢雪山川途逺一心丹<lb/>
<pb n="KR4d0265_SBCK_021-6b"/>
疲甿疾苦今何似拜手歸來愧伐檀<lb/>
　　　立春後一日作<lb/>
浮生萬法本悠哉大笑羲娥轉轂催官事巳邀癡作伴<lb/>
春風應共老俱來雲容雪意將詩問柳眼花心待酒媒<lb/>
九十韶光天不斳人間笑口自難開<lb/>
　　　春前十日作<lb/>
臘淺猶賖十日春官忙長愧百年身雪催未動詩無力<lb/>
愁遣還來酒不神節物何曽欺老病書生自慣說悲辛<lb/>
終期戚促成何事今古紛紛一窖塵<lb/>
　　　三江亭觀雪<lb/>
隂山陽朔雪中廻行到天西玉作堆乗興却遊東海上<lb/>
<pb n="KR4d0265_SBCK_021-7a"/>
白銀宫闕認蓬萊<lb/>
　　　懷歸寄題小艇<lb/>
日出塵生萬劫忙可憐虚費隙駒光若敎閒裏工夫到<lb/>
始覺淡中滋味長歳晚角巾思芋栗年來手版愧耕桑<lb/>
松風蘿月須相信春水深時上野航<lb/>
　　　雪後雨作<lb/>
瑞葉飛來麥巳靑更煩膏雨發欣榮東風不是厭滕六<lb/>
却怕雪天容易晴<lb/>
　　　再雪<lb/>
銀竹方依檐住瑶花又入簾窺一白本憐麥瘦重來應<lb/>
爲梅遲<lb/>
<pb n="KR4d0265_SBCK_021-7b"/>
　　　立春日陪魏丞相登三江亭<lb/>
佳節登臨始此回聊從晻靄望蓬萊水分江北渡頭去<lb/>
風自海東潮外來太白天寒猶帶雪十洲池煖巳浮醅<lb/>
一尊往酹發船鼓我亦歸帆相次開<lb/>
　　　寄題鹿伯可見一堂<lb/>
夢覺春闈俱轉蓬仙凡今隔玉霄東聊攀鐵鎖問何似<lb/>
豈敢避堂邀蓋公<lb/>
生來於君一歳長決去愧我三年遲今世誰不落第二<lb/>
著鞭尚續堂中詩<lb/>
雪溪興盡船當廻却擬登陸遊天台經行見一堂前路<lb/>
轉入湖山㝷悞來<lb/>
<pb n="KR4d0265_SBCK_021-8a"/>
　　　將赴建康出城<lb/>
牒訴繽紛塞甕天經年癡坐兩三椽出門納納乾坤大<lb/>
依舊靑山繞畵船<lb/>
　　　寺莊<lb/>
大麥成苞小麥深秧田水滿緑浮針今年一飽全無慮<lb/>
寬盡歸舟去客心<lb/>
　　　育王方丈<lb/>
窓紙悲嘶萬壑風石梁飛澗倒枯松因勤昨夜三更雨<lb/>
添作投淵雪色龍<lb/>
　　　鰻井<lb/>
決甃神通未易論雨聲留客夜翻盆不辭客路春泥滑<lb/>
<pb n="KR4d0265_SBCK_021-8b"/>
<pb n="KR4d0265_SBCK_021-8b"/>
抖擻軒裳一鬨塵任敎空翠滴烏巾老身巳到籃輿上<lb/>
處處靑山是故人<lb/>
　　　育王望海亭<lb/>
海雲晻靄日蘢葱案指光中萬象空想見蓬萊西望眼<lb/>
也應知我立長風<lb/>
　　　天童三閣<hi>千佛羅漢善財</hi>
松蘿羃天墮空翠迎面風香三十里曽宫亭亭隔瑶水<lb/>
碧瓦瓊榱五雲裏千佛當門無半偈聲聞未解祖師意<lb/>
徧參踏破靑鞋底前樓後閣玲瓏起閒客那知如許事<lb/>
東齋聽雨爛熳睡覺來一轉聊布施普請雲堂來擬議<lb/>
<pb n="KR4d0265_SBCK_021-9a"/>
石湖居士詩集卷二十一<lb/>
</p>
<p>
</p>
  </div>
</body>
</text>
</TEI>
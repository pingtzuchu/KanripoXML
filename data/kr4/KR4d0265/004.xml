<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_004-1a"/>
石湖居士詩集卷四<lb/>
　　　賀樂丈先生南郭新居<lb/>
新堂燕雀喜竹籬挂藤蘿崩奔風濤裏得此巢龜荷西<lb/>
山效爽氣南浦供淸波會心不在逺容膝何須多先生<lb/>
淮海俊踏地嘗兵戈飄飄萬里道芒鞵厭關河風吹落<lb/>
下邑楚語成吳歌豈不有故國荒垣鞠秋莎無庸說當<lb/>
歸到處皆南柯卜遷不我遐一水明靑羅閉戸長獨佳<lb/>
奈客剥啄何會令蒼苔石屐齒如蜂窠<lb/>
　　　歳旱邑人禱第五羅漢得雨樂先生有詩次韻<lb/>
海山之湫龍所宫濺瀑下赴聲琤琮碧矑大士何許主<lb/>
愛此匹練飛冥濛偶然宴坐百千劫神力悲願俱無窮<lb/>
<pb n="KR4d0265_SBCK_004-1b"/>
向來火雲挾日走沙煎日爛千山童陸渾風髙煽熱屬<lb/>
涇川草肥間雨工萬口嗸嗸叫此士爐燎未吐誠先通<lb/>
暮塵捲地羊角暗朝霞橫天魚尾紅商羊摩霄鳶起舞<lb/>
居然一澍歌年豐人言佛陀入三昧斷取世界如旋蓬<lb/>
指麾釋梵駿奔走況爾風伯并雷公風騷老將亦替喜<lb/>
筆陣獨埽詩壇空嗟余嘯咏不釋手一曲何啻歌三終<lb/>
　　　次韻時敘賦樂先生新居<lb/>
愚士繁俗如囚奴至人遺形與化俱紛紜覺夢不可辨<lb/>
蘧蘧栩栩知誰歟百年如泡亦如電剛欲鑄鐵充門樞<lb/>
列仙之臞墮山澤一席三椽良有餘平生嶔巇百戰勇<lb/>
頓挫久巳歸夷途光芒無用入詩句靑天白日轟雷車<lb/>
<pb n="KR4d0265_SBCK_004-2a"/>
松煤繭紙妙揮埽芸香錦囊深貯儲紫露雙瓶春夜醉<lb/>
黃雲一稜秋田租誰能摶扶北溟海政爾歸卧南陽廬<lb/>
鴻飛冥冥隔雲雨弋人可慕不可呼<lb/>
　　　病中夜坐呈致逺<lb/>
似霧如煙夜氣浮鶴鳴驚睡起搔頭含風竹影淡留月<lb/>
著雨蛩聲深怨秋萬事心空癡巳慣百骸歳晩病相投<lb/>
便當採藥西山去脚力蹣<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>怕逺游<lb/>
　　　戲題藥裹<lb/>
捲却絲綸颺却竿莫隨魚鼈弄腥涎須知別有垂鈎處<lb/>
枯海無風浪拍天<lb/>
　　　夜歸<lb/>
<pb n="KR4d0265_SBCK_004-2b"/>
竹輿伊軋走長街掠面風淸醉夢廻曲巷無聲門戸閉<lb/>
一燈猶照酒壚開<lb/>
　　　田舎<lb/>
呼喚攜鋤至安排築圃忙兒童眠落葉鳥雀噪斜陽煙<lb/>
火村聲逺林菁野氣香樂哉今歳事天末稻雲黃<lb/>
　　　戲題致逺書房<lb/>
照叢菊靨萬黃金欹架薇條半緑隂逋客巳隨丹鳳詔<lb/>
但餘花草怨秋深<lb/>
　　　烏戍密印寺<hi>烏戍即今之烏鎭靑堆今曰靑鎭</hi>
靑堆溪上水平堤<hi>烏堆東岸謂之靑堆</hi>絳瓦參差半掩扉<hi>殿用純紅瓦色</hi>
<hi>爛然</hi>我與聖公俱客寓<hi>聖翁本汀州白衣巖主號定光佛者連南夫知州載神像歸寄於寺</hi>
<pb n="KR4d0265_SBCK_004-3a"/>
<hi>之藏前香火蕭然</hi>人傳帝子尚靈威<hi>寺有昭明太子祠</hi>勝縁齟齬三重<lb/>
障<hi>東佛閣三造不成今据見材取次成之猶殊勝</hi>志士辛勤十載歸<hi>鐘樓乃一僧發心束</hi>
<hi>髮爲商走川廣得錢二萬緡凡十年復髠而歸樓始成</hi>花木禪房都不見但餘蝙<lb/>
蝠晝羣飛<hi>僧房皆爲狹門深洞極暗行百餘歩不辨人</hi>
　　　月夜泛舟新塘<lb/>
溪上淸風柳萬重緑煙無路月朦朧船頭忽逐回塘轉<lb/>
一水迢迢却向東<lb/>
　　　客舎<lb/>
轂擊肩摩錦繡堆朝聲洶洶暮聲催忽然憶起長橋路<lb/>
天鏡無邊白鳥廻<lb/>
　　　病中夜坐<lb/>
<pb n="KR4d0265_SBCK_004-3b"/>
村巷秋春逺禪房夕磬深飢蚊常繞髩暗䑕忽鳴琴薄<lb/>
薄寒相中稜稜瘦不禁時成洛下詠却似越人吟<lb/>
　　　秋芸有春緑<lb/>
秋芸有春緑踈籬照孤芳淸霜早晩至何草能不黃寧<lb/>
當念衰落政爾事容光及時且自好來日殊未量<lb/>
　　　三湘怨<lb/>
牙檣罨晝櫓揺漾三湘浦佳人翔緑裾含顰爲誰舞拳<lb/>
拳新荷葉愁絶煙水暮風雲忽飄蕩隱約聞簫鼓<lb/>
　　　夜發崑山<lb/>
歳寒人墐戸霜重獨登舟弱櫓揺孤夢踈篷蓋百憂但<lb/>
吟今不樂豈計幾冝休慚愧沙湖月年年照薄遊<lb/>
<pb n="KR4d0265_SBCK_004-4a"/>
　　　十一月十二日枕上曉作<lb/>
竹響風成陣窓明雪巳花柴扉吟凍犬紙瓦啄飢鴉宿<lb/>
酒欺寒力新詩管歳華日髙猶擁被蓐食媿鄰家<lb/>
　　　南樓望雪<lb/>
夜月流瑶圃春風滿玉都籬踈先剥落樹密正模糊亂<lb/>
點橫煙鴈驚啼失木烏醉魂方浩蕩風袖不支梧<lb/>
　　　除夜書懷<lb/>
運斗寅杓轉周天日御回夜從冬後短春逐雨中來髩<lb/>
緑看看雪心丹念念灰有懷憐斷鴈無思惜踈梅絮厚<lb/>
眼生纈𬞞寒腸轉雷燭花紅瑣碎香霧碧徘徊昨夢書<lb/>
三篋平生酒一杯牀頭新曆日衣上舊塵埃揺落何堪<lb/>
<pb n="KR4d0265_SBCK_004-4b"/>
柳紛紜各夢槐隙光能幾許世事劇悠哉岐路東西變<lb/>
羲娥日夜催頭顱元自覺懷抱故應開踴躍金何意靑<lb/>
黃木自灾身謀同斥鷃政爾願蒿萊<lb/>
　　　戲荅澹菴小偈<lb/>
莫問前程事漂然海上舟命乖逢鬼國縁合遇蓬丘畢<lb/>
竟非身計俱成錯路頭故鄉隨脚是流浪不知休<lb/>
　　　偶書<lb/>
出處由人不繫天癡兒富貴更求仙東家就食西家宿<lb/>
世事何縁得兩全<lb/>
　　　題立雪圖<lb/>
堂下心如鐵菴中語似雷有人參此語三箇一坑埋<lb/>
<pb n="KR4d0265_SBCK_004-5a"/>
　　　題日記<lb/>
誰言萬事轉頭空未轉頭時亦夢中若向夢中㝷夢覺<lb/>
覺來還入大槐宫<lb/>
　　　題張氏新亭<lb/>
水楊成幄翠相遮猶有東風管歳華葉底靑梅無數子<lb/>
梢頭紅杏不多花煩將鍊火炊香飯更引長泉煮鬪茶<lb/>
約我詩成須疥壁莫嗔欹側似歸鴉<lb/>
　　　玉臺體<lb/>
捲幔燈千朶鈎簾月半弓繡鴛翔瀝水金雀跂屏風細<lb/>
意翩長袖多情結短封銅壺從婉娩玉珮正丁東<lb/>
　　　枕上<lb/>
<pb n="KR4d0265_SBCK_004-5b"/>
明月無聲滿屋梁夢餘分影上人牀素娥脉脉翻愁寂<lb/>
付與風鈴語夜長<lb/>
　　　斑騅<lb/>
斑騅別後月纎纎門外踈桐影畫簾留下可憐將不去<lb/>
西風吹上兩眉尖<lb/>
　　　題傳記二首<lb/>
莫將綵筆寄朝雲紅淚羅巾隔路塵說與東風無限恨<lb/>
倩風吹斷去年春<lb/>
綵舟歸去海山靑寂莫瑶臺月自明啼雨落花春巳盡<lb/>
夢魂何必更多情<lb/>
　　　病中絶句八首<lb/>
<pb n="KR4d0265_SBCK_004-6a"/>
空裏情知不著花逢場將病當生涯蒲團軟暖無時節<lb/>
夜聽蚊雷曉聽鴉<lb/>
溽暑薫天地湧泉彎跧避濕挂行纏出門斟酌無忙事<lb/>
睡過黃梅細雨天<lb/>
石鼎颼颼夜煮湯亂拖芝术鬪温凉化兒幻我知何用<lb/>
袛與人間試藥方<lb/>
病中心境兩俱降猶憶江湖白鳥雙一夜雨聲鳴紙瓦<lb/>
聽成飛雪打船窓<lb/>
檐頭排溜密如簾溪上層隂定解嚴最是看山竒絶處<lb/>
白雲堆絮擁靑尖<lb/>
夜合梢頭蘸紫茸菉葱頂上拆黃封去年團扇題詩處<lb/>
<pb n="KR4d0265_SBCK_004-6b"/>
依舊踈簾細雨中<lb/>
盆傾瓴建夜翻渠繞屋蛙聲一倍粗想見西堂渾不睡<lb/>
明朝踏濕看菖蒲<hi>謂現老</hi>
晴色先從喜鵲知斜陽一抹照天西竹雞何物能無賴<lb/>
如許泥深更苦啼<lb/>
　　　病中三偈<lb/>
擾擾隨流無定期波停浪息始應知一塵不偶同歸處<lb/>
四海無親獨歩時苦相打通俱入妙病縁纔入更何疑<lb/>
霜淸木落千山露笑殺東風葉滿枝<lb/>
一交銷取萬黃金將病求醫在用心化盡此身成藥樹<lb/>
不妨栽得病根深<lb/>
<pb n="KR4d0265_SBCK_004-7a"/>
莫把無言絶病根病根深處是無言丈夫解却維摩縛<lb/>
八字轟開不二門<lb/>
　　　雲間湖光亭<lb/>
微風不動斂濤湍組練晶晶色界寒斜照發揮猶未盡<lb/>
月明殘夜更來看<lb/>
　　　髙景菴泉亭<lb/>
峰頭揮手笑紅塵天入雙眸洗翳昏萬里西風熟秔稻<lb/>
白雲堆裏著黃雲<lb/>
　　　晩入盤門<lb/>
人語嘲喧晩吹凉萬窓燈火轉河塘兩行碧柳籠官渡<lb/>
一簇紅樓壓女牆何處采菱聞度曲誰家拜月認飄香<lb/>
<pb n="KR4d0265_SBCK_004-7b"/>
輕裘駿馬慵穿市困倚蒲團入睡郷<lb/>
　　　九月三十日夜出關候致逺不至<lb/>
風勁便輕棹霜嚴怯弊裘靑山蟠巨浸紅樹立滄洲月<lb/>
黒鴈猶去燈寒人更愁煙松漫小峴何處問鳴騶<lb/>
　　　次韻致逺自毘陵見寄二首<lb/>
黃鵠髙飛碧落寒向來山水夢驚殘故情若問元眞子<lb/>
依舊江頭把釣竿<lb/>
新詞一闋話羈愁淸似寒泉咽隴頭官下有誰同此<lb/>
仲宣應是獨登樓<lb/>
　　　元日山寺<lb/>
聽熟朝魚又暮鐘全將慵懶度三冬貪眠豹褥窓間日<lb/>
<pb n="KR4d0265_SBCK_004-8a"/>
怕擁駞裘陌上風登版自憐行蹭蹬讀碑仍怪視蒙籠<lb/>
少年豪壯今如此略與殘僧氣味同<lb/>
　　　題記事冊<lb/>
北山山下小菴居佛劫仙塵只故吾八萬四千空色界<lb/>
不離一法認毘盧<lb/>
　　　寄贈致逺并呈現老<lb/>
草草家風節物新從來憂病不憂貧琴書稍覺浮生誤<lb/>
香火惟知此事眞室裏談空思二士花間對影謾三人<lb/>
袛愁盧李分攜後別有箜篌一曲春<lb/>
　　　春後微雪一宿而晴<lb/>
綵勝金旛換物華垂垂天意晩平沙東君未破含春蘂<lb/>
<pb n="KR4d0265_SBCK_004-8b"/>
靑女先飛剪水花夜逐回風鳴瓦壠曉成踈雨滴檐牙<lb/>
朝暾不與同雲便烘作晴空萬縷霞<lb/>
　　　雪霽獨登南樓<lb/>
雪晴風勁晩來氷樓上竒寒病骨驚雀啄空檐銀笋墮<lb/>
鴉翻髙樹玉塵傾靑帘閃閃千家靜黃帽亭亭一水橫<lb/>
坐久天容却温麗一彎新月對長庚<lb/>
　　　次時敘韻送至先兄赴調<lb/>
梅柳欲動風作難行人意在飛鴻間一官逺遊門戸弱<lb/>
百歳上䇿身心間胸次饒渠有廊廟夢魂叵使無江山<lb/>
栽桃種杏須付我巳辦鐵鎖遲公攀<lb/>
　　　上沙遇雨快凉<lb/>
<pb n="KR4d0265_SBCK_004-9a"/>
刮地風來健葛衣一凉便覺暑光低雲頭龍挂如垂筯<lb/>
雨在中峰白塔西<lb/>
　　　自天平嶺過髙景菴<lb/>
卓筆峰前樹作團天平嶺上石成關緑隂匝地無人過<lb/>
落日秋蟬滿四山<lb/>
　　　髙景山夜歸<lb/>
伊軋籃輿草露間夜凉月暗走孱顔忽逢陂水明如鏡<lb/>
照見沉沉倒景山<lb/>
　　　白雲嶺<lb/>
路入千峰一線通陸離長劒立天風五年領客題詩處<lb/>
正在孤雲亂石中<lb/>
<pb n="KR4d0265_SBCK_004-9b"/>
　　　偃月泉<lb/>
松風竹露午猶寒知有龍蟠一掬慳我欲今年來結夏<lb/>
莫扃岫幌掩雲關<lb/>
　　　代人七月十四日生朝<lb/>
秋入壺中玉宇鮮芝蘭桃李共熙然巳饒瑞莢明朝滿<lb/>
先借淸蟾一夜圎北闕紫泥應道路東山紅袖莫雲煙<lb/>
如今且醉江湖酒來歳城南尺五天<lb/>
　　　題金牛洞<hi>洞在宣城之成山前此蕪廢無聞自魏公尚書發之常有笙簫仙音之瑞</hi>
故郷江吳多好山筍輿篾舫相窮年春風吹入江南陌<lb/>
叠障雙峰如舊識聞道金牛更孱顔古來鐵鎖髙難攀<lb/>
自從仙伯弭芝蓋鳳舞鸞歌開洞天新詩賸說山中妙<lb/>
<pb n="KR4d0265_SBCK_004-10a"/>
我不曽游先夢到從渠弱水隔蓬萊雲山何處無瑶草<lb/>
　　　曉自銀林至東灞登舟寄宣城親戚<lb/>
曉山障望眼脉脉紫翠橫澄江巳不見況乃江上城結<lb/>
束治野裝木末浮三星羸馬隴頭嘶小車谷中鳴亭亭<lb/>
東灞樹練練緑浦明篙師笑迎我新漲没蘋汀徑投一<lb/>
葉去雲水相與平聊將塵土面照此玻瓈淸懷我二三<lb/>
友髙堂晨欲興風細桐葉墮露濃荷蓋傾凝香繞燕几<lb/>
安知路傍情<lb/>
　　　讀唐太宗紀<hi>平内難</hi>
宫府相圖勢不收國家何有各身謀縱無管蔡當時例<lb/>
業巳彎弓肯罷休<lb/>
<pb n="KR4d0265_SBCK_004-10b"/>
弟兄相賊斁天倫自古無如舜苦辛掩井捐階危萬死<lb/>
不聞親殺鼻亭神<lb/>
佐命諸公趣夜<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>爭言社稷要靈長就令昆季尸神器<lb/>
未必唐家便破亡<lb/>
建成回馬欲馳歸元吉行趨武德闈若使兩人俱得去<lb/>
却於何處極兵威<lb/>
嫡長承祧有大倫老公愛子本平均只知世上㝷常理<lb/>
爭信英雄解滅親<lb/>
　　　重讀唐太宗紀<hi>立晉王</hi>
父子情深苦亦深蓋天神武一沾襟想當拔刃投牀際<lb/>
也憶海池舟裏心<lb/>
<pb n="KR4d0265_SBCK_004-11a"/>
承乾謀父保天年靑雀圖兄亦兩全隱刺諸兒却孥戮<lb/>
一私知隔幾山淵<lb/>
更張聊欲亢吾宗仁孝承家合至公天發殺機那可料<lb/>
正投阿武禍胎中<lb/>
石湖居士詩集卷四<lb/>
<pb n="KR4d0265_SBCK_004-11b"/>
</p>
<p>
</p>
  </div>
</body>
</text>
</TEI>
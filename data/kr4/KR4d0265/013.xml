<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_013-1a"/>
石湖居士詩集卷十三<lb/>
　　　與吳興薛士隆使君遊弁山石林先生故居<hi>此卷</hi>
<hi>乾道壬辰冬赴廣西道中所作舊名南征小集</hi>
白蘋有嘉招蒼弁得勝踐會心不憚逺乗興恐失便籃<lb/>
輿犯窮臘共作忍寒面溟濛雲釀雪浩蕩風落鴈松篁<lb/>
漸淸幽猿鶴或悲怨英英文章公作舎鎖葱舊嶢峰俯<lb/>
前榮佳木秀諸院窮搜發山骨林立侍談讌西巖踞熊<lb/>
虎東巖峙屏案履綦故仿佛葢瓦巳零亂經營三十年<lb/>
成毀一飛電摩挲土花碧小立爲三歎<lb/>
　　　自石林回過小玲瓏巖竇益竒昔爲富人吳氏<lb/>
　　　所有今一子尚幼山檢校於官<lb/>
<pb n="KR4d0265_SBCK_013-1b"/>
一丘乃中虚洞穴四無礙却略巖岫杳<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>糾石牀怪蒼<lb/>
牛飲前池碧罅灔微瀨雕鎪具百巧圖畵窘千態哀湍<lb/>
寫壞磴凍雨濕空翠踈梅照草棘痩竹拔蹊隧當時閭<lb/>
閻子目力在塵外孤童藐難料竒事疑有待誰歟千金<lb/>
捐來換把茅蓋不仙亦足豪衆垤皆累塊我評北山遊<lb/>
勝絶此無對玲瓏詎可小孰能爲之大<lb/>
　　　濯纓亭在吳興南門外<lb/>
淒風急雨脫然晴當道橫山似見迎野水茫茫何用許<lb/>
斕供遊子濯塵纓<lb/>
　　　乾道已丑守括被召再過釣臺自和十年前小<lb/>
　　　詩刻之柱間後五年自西掖帥桂林癸巳元日<lb/>
<pb n="KR4d0265_SBCK_013-2a"/>
　　　雪晴復過之再用舊韻三絶<lb/>
浮生渺渺但飛埃問訊星宫又獨來天上人間最髙處<lb/>
爲君題作鬱蕭臺<lb/>
拙踈何計補㳙埃慚愧雙旌去復來三過溪門今老矣<lb/>
病無脚力更登臺<lb/>
界天山雪淨黃埃溪上扁舟夜汎來匝地東風勸椒酒<lb/>
山頭今日是春臺<lb/>
　　　玉山道中<lb/>
常山多淸溪玉山富喬木行色鬱蒼然頗亦慰愁目梅<lb/>
花隔籬見瓏璁照茅屋晩來風刮地想見飄香玉<lb/>
　　　桃花壇下望龜峰<lb/>
<pb n="KR4d0265_SBCK_013-2b"/>
石壇無土謾嶔岑何自能生小柏林擬擘蛤蜊龜殻上<lb/>
病來不殺嬾登臨<lb/>
　　　淸音堂與趙德莊太常小飲在餘干琵琶洲傍<lb/>
　　　洲以形似得名<lb/>
曲浦彎環繞縣靑一盃閒客兩飄零琵琶不語蒼煙暮<lb/>
山水淸音著意聽<lb/>
　　　過鄱陽湖次游子明韻<lb/>
春工釀雪無端密大塊囊風不肯收休問巉巖與欹側<lb/>
我今弚靡共波流野鷹兀兀平沙上折葦蕭蕭古渡頭<lb/>
滿眼荒寒底處所令人腸斷五湖舟<lb/>
　　　豫章南浦亭泊舟二首<lb/>
<pb n="KR4d0265_SBCK_013-3a"/>
繡檻臨滄渚牙檣插暮沙浦雲沉斷鴈江雨入昏鴉野<lb/>
曠天何近春寒歳未華來朝風一席隨處且浮家<lb/>
閏歳花光晩霜朝草色荒趂墟猶市井收潦再耕桑客<lb/>
路東西懶江流日夜忙長歌情不盡一酌酹滄浪<lb/>
　　　淸江道中橘園甚夥<lb/>
芳林不斷淸江曲倒影入江江水緑未論萬戸比封君<lb/>
瓦屋人家衣食足暑風汎花蘭芷香秋日籬落明靑黃<lb/>
客舟來遲佳景盡但見碧樹愁春霜<lb/>
　　　淸江臺在臨江郡圃西岡上張安國題榜<lb/>
南來富壽岡形勝此蟠結岑竮戴髙臺欄檻了風月蕭<lb/>
灘曳長煙閤皁炯殘雪江流當帶橫練練浮木末天風<lb/>
<pb n="KR4d0265_SBCK_013-3b"/>
來無郷萬里吹醉纈登臨信竒事忍凍亦癡絶故人春<lb/>
夢覺遺墨秋蛇掣浮雲眞可咍揮觶酹空闊<lb/>
　　　自冬徂春道中多雨至臨江冝春之間特甚遂<lb/>
　　　作苦語<lb/>
客行無晴時涔涔如漏天東吳至西江舊歳接新年蠟<lb/>
屐驚踵決油衣笑鶉懸掀淖起復仆頃歩如重關略似<lb/>
鴨與猪汨没泥水闌我塗未渠窮一晴愧天慳倒塔橋<lb/>
巳斷壁破渡無船路人相吿語未到先長歎薄晩得磽<lb/>
确稍入袁州山不辭石齧足聊免泥没韀自古行路吟<lb/>
聽者凋朱顔軒渠尚能賦詩人類癡頑<lb/>
　　　玉虚觀去冝春二十五里許君上升時飛白茅<lb/>
<pb n="KR4d0265_SBCK_013-4a"/>
　　　數葉以賜王長史王以宅爲觀觀旁至今有仙<lb/>
　　　茅極異常草備五味尤辛辣云久食可仙道士<lb/>
　　　煮湯以設客<lb/>
白雲堆裏白茅飛香味芳辛勝五芝揉葉煮泉摩腹去<lb/>
全勝石髓畏風吹<lb/>
　　　入分冝<lb/>
新喻渡無橋分冝橋有欄孰歟兩徼吏賢否巳判然堂<lb/>
上著威信四郊如目前入國政可知兹焉略闚觀<lb/>
　　　方竹杖<lb/>
竹君箇箇面團團此士剛方獨凛然外貌中心俱壁立<lb/>
任從癡子削敎圎<lb/>
<pb n="KR4d0265_SBCK_013-4b"/>
　　　游仰山謁小釋迦塔訪孚惠二王遺蹟贈長老<lb/>
　　　混融<lb/>
堵田溪淵淸洄洄梅洲問路寒雲堆連空磴道虬尾滑<lb/>
竹輿直上無梯階蒼官來迎夾道立相逢無言心眼開<lb/>
翠微中斷雪磵吼兩耳不辦供喧豗林間靜極成斷相<lb/>
政要萬壑號風雷山如蓮盆繞金地龍官避席餘蒼崖<lb/>
祖師抱膝坐古塔大禪海浪翻天來騰空狡獪我未暇<lb/>
拄杖踏濕撞莓苔問龍亦借一席地解包聽雨眠西齋<lb/>
當年公案忌錯舉神通佛法同坑埋混融菴中的的意<lb/>
笑我舌本空崔巍兹事且置飽喫飯稊田米賤如黃埃<lb/>
　　　大雨宿仰山翌旦驟霽混融云無乃開仰山之<lb/>
<pb n="KR4d0265_SBCK_013-5a"/>
　　　雲乎出山道中作此寄混融<lb/>
誰開大仰雲此豈吾力及日光千丈毫彈指衆峰立衡<lb/>
山捲隂氣海市發冬蟄韓蘇兩枯魚出語自濡濕人厄<lb/>
與天窮底用苦封執但喜拄杖俊仍欣芒屩澁向來三<lb/>
三尺泥有足似羈<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>龍淵古橋皴獺徑寒溜泣<hi>龍淵獺徑皆山</hi>
<hi>中往迹</hi>春淺山容瘦風饕澗聲急一簞寄前村野䔩旋收<lb/>
拾猫頭髠筍尖雀舌剥茶粒土毛冠江西斗酒況可挹<lb/>
聊同一笑粲緩賦百憂集<lb/>
　　　初入湖南醴陵界<lb/>
崖樹隂隂夾暝途出山歡喜見平蕪一春客夢飽風雨<lb/>
行盡江南聞鷓鴣<lb/>
<pb n="KR4d0265_SBCK_013-5b"/>
　　　醴陵驛<lb/>
緑水橋通縣<hi>縣前浮橋名</hi>門前柳巳黃人稀山木壽土瘦水<lb/>
泉香乍脫泥中滑還嗟堠子長櫧州何日到鼓枻上滄<lb/>
浪<lb/>
　　　湘潭道中詠芳草<lb/>
積雨倐然晴秀野若新沐芳草徑寸姿中有不勝緑萋<lb/>
萋路傍情頗亦念幽獨驅馬去不顧斷腸招隱曲<lb/>
　　　初見山花<lb/>
三日晴泥尚没鞾幾將風雨過年華湘東二月春纔到<lb/>
恰有山櫻一樹花<lb/>
　　　櫧洲道中<lb/>
<pb n="KR4d0265_SBCK_013-6a"/>
煙凝山如影雲褰日射毫桃間紅樹迥麥裏緑叢髙客<lb/>
子歎游倦田家甘作勞乗除吾尚可未擬賦離騷<lb/>
　　　浮湘行<lb/>
湘山中間湘水橫緑蘋葉齊春漲生盤渦沄沄去無聲<lb/>
吾乗桂舟泝中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>揚波擊汰雙櫓獰轆轤引笮如牛鳴<lb/>
篙師絶叫叠鼓轟濳魚跳奔乳猿驚煖煙浮空晝夢騰<lb/>
山長水逺天無情吹簫拊瑟弔湘靈水妃風御繽來迎<lb/>
問客良苦逺征行昨者斧鉞下靑冥命我盡護安南兵<lb/>
嶺海一視如王庭布蕩陽春濯腐腥王事靡盬來有程<lb/>
匪躬之故惟爾甿芳洲杜若空靑靑九歌淒悲不可聽<lb/>
願賡楚調歸和平<lb/>
<pb n="KR4d0265_SBCK_013-6b"/>
　　　湘江洲尾快風挂帆<lb/>
船頭雪浪吼奔雷十丈髙帆滿意開我自只憑忠信力<lb/>
風應不爲世情來兒童屢惜峰巒過將士猶敎鼓笛催<lb/>
明日祝融天柱去更煩先捲亂雲堆<lb/>
　　　泊湘江魚口灘<lb/>
知時社燕語檣竿游子奔波自鮮歡趂客賣魚雙漿急<lb/>
隔林沽酒小旗寒瀟湘渾似日南落嶽麓巳從天外看<lb/>
薄暮灘前收百丈卧聞三老報平安<lb/>
　　　謁南嶽<lb/>
湘中固多山夾岸萬馬屯坡陀無敢髙似遜喬嶽尊曉<lb/>
投望雲亭衆丘拱牆藩濃嵐忽飄蕩積翠浮雲端天柱<lb/>
<pb n="KR4d0265_SBCK_013-7a"/>
巳峻極祝融更髙寒紫蓋鬱當中岡勢洶崩奔峙爲赤<lb/>
帝峰下直宫壖垣角樓捧雙闕圎方模九閽炎符撫中<lb/>
興南正實司天草木薫協氣山林奠神姦妥靈有備物<lb/>
龍卷鸞旗軒走忝桂林伯與神俱南轅上謁禮亦冝爲<lb/>
國憂元元心空禍福相古井寒無瀾杯珓不用擲但願<lb/>
歸田園相傳壁畵好拂拭塵埃昏弓刀立壯士劒珮班<lb/>
靈官後宫行樂處窈窕千雲鬟錦地舞月晝珠櫳侍春<lb/>
閑武氏筆巳絶梗槪猶淸妍<hi>後宫壁畵武洞淸筆極禁籞富貴之趣紹興二十年</hi>
<hi>火後爲雨所敗後人摹舊蹟更畵猶有彷彿</hi>旋車闔廟去頗厭山市喧勝果<lb/>
招客遊徑排集賢關梵庋絢雜組<hi>衡嶽藏經皆錦絲竹簾護之孟蜀時捨簾</hi>
<hi>乃其戸部侍郎彬所造</hi>錫杖鏘古鐶<hi>開山善果/尊者所遺</hi>避雨勝業閣<hi>在嶽祠之</hi>
<pb n="KR4d0265_SBCK_013-7b"/>
<hi>南</hi>晩晴留凭欄石廩暎岣嶁望眼増孱顔上封眇孤絶<lb/>
南臺半雲煙碧岫有靈藥朱陵巢洞仙<hi>晩晴乃盡見諸峰</hi>病倦<lb/>
懶幽討山僧鐫我頑松樛唐季枝柏跼隋初根竒事不<lb/>
勝紀重遊當細論<hi>廟路三十里夾岸大松五季時馬氏所植勝業寺柏不見根偃於地出八</hi>
<hi>榦龍蟠占數畝世所未之見傳爲隋時物</hi>
　　　兩蟲<lb/>
鷓鴣憂兄行不得杜宇勸客不如歸天涯羈思難繪畵<lb/>
惟有兩蟲相發揮<lb/>
　　　衡陽道中二絶<lb/>
桑下蕪菁晩髙花出短籬茅簷少春事惟記浴𧖟時<lb/>
黒羖鑚籬破花猪突戸開空山竹瓦屋猶有燕飛來<lb/>
<pb n="KR4d0265_SBCK_013-8a"/>
　　　衡州石鼓書院<lb/>
古磴浮滄渚新黌鎖碧蘿要津山獨立巨壑水同波俎<lb/>
豆彌文肅衣冠盛事多地靈鍾傑俊寧但拾儒科<lb/>
　　　合江亭<hi>并序</hi>
　合江亭即石鼓書院今爲衡州學宫一峰特立踞兩水<lb/>
　之會湘水自右蒸水自左俱至亭下合爲一江而東<lb/>
　有感而賦韓文公所謂渌淨不可唾者即此處今有<lb/>
　渌淨閣<lb/>
石鼓鬱嵯峨截然踞滄洲有如古盟主勤王會諸侯蒸<lb/>
湘伯叔國稟命會葵丘敢不承載書戮力朝宗周混爲<lb/>
同軌去崩奔不敢留冝哉百谷王博大無與儔氊毳昔<lb/>
<pb n="KR4d0265_SBCK_013-8b"/>
亂華車馬隔中州未聞齊晉勲包茅費誅求威文亦弘<lb/>
規尚取童子羞安知千載後但泣新亭囚我題石鼓詩<lb/>
願言續春秋<lb/>
　　　沈家店道傍棣棠花<lb/>
乍晴芳草競懷新誰種幽花隔路塵緑地縷金羅結帶<lb/>
爲誰開放可憐春<lb/>
　　　邵陽口路麤惡積雨餘濘難行<lb/>
平生春夢境俛仰撫八極湖南天盡頭夢亦未常識豈<lb/>
知多病身今乃著脚歷山泉澄不淸崖土璺而赤坳堂<lb/>
滑勝油累塊硬逾石貪夫一回顧壯士三歎息不知淸<lb/>
淑氣果復曽鬱積我豈鄙夷之短咏聊一劇<lb/>
<pb n="KR4d0265_SBCK_013-9a"/>
　　　馬鞍驛飯罷縱歩<lb/>
食飽倦輿馬散䇿歩前岡意行踏芳草蕭艾蓊生香春<lb/>
事甚寂寥山桃帶松篁游蜂入菜花此豈堪蜜房今年<lb/>
𧖟出遲柘葉分寸長好晴纔數日歳事未渠央<lb/>
　　　黃羆嶺<lb/>
薄遊每違已兹行遂登危峻阪盪胸立恍若對鏡窺傳<lb/>
呼半空響濛濛上煙霏木末見前驅可望不可追躋攀<lb/>
百千盤有頃身及之白雲叵攬擷但覺沾人衣髙木傲<lb/>
燒痕蔥蘢茁新荑春禽斷不到惟有蜀魄啼謂非人所<lb/>
寰居然見鋤犁山農如木客上下翾以飛寧知有康莊<lb/>
生死安嶮巇室屋了無處恐尚橧巢栖安得拔汝出王<lb/>
<pb n="KR4d0265_SBCK_013-9b"/>
路方淸夷<lb/>
　　　衡永之間山路艱澁薄晩吏卒鬨云漸近祁陽<lb/>
　　　路巳平夷皆有津津之色<lb/>
朝登赤土嶺暮入黃泥谷春江弄花月歸夢恍在目覺<lb/>
來行路難杜宇叫髙木凹中泥没踝凸處石齧足坐輿<lb/>
我尚病想見肩輿僕衡陽復祁陽可暫不可宿晩來出<lb/>
前岡路坦亭堠促將士走相賀喜色如膏沐人生本無<lb/>
悶逆境要先熟不從憂患來安識平爲福夷塗不常遇<lb/>
歷險始知足<lb/>
　　　書浯溪中興碑後<hi>并序</hi>
　乾道癸巳春三月余自西掖出守桂林九日渡湘江<lb/>
<pb n="KR4d0265_SBCK_013-10a"/>
　游浯溪摩挲中興石刻洎唐元和至今遊客所題竊<lb/>
　謂四詩各有定體頌者美盛德之形容以其成功告<lb/>
　於神明者也商周魯之遺篇可以槩見今元子乃以<lb/>
　魯史筆法婉辭含譏葢之而章後來詞人復發明呈<lb/>
　露之則夫磨崖之碑乃一罪案何頌之有竊以爲未<lb/>
　安題五十六字刻之石傍與來者共商略之此詩之<lb/>
　出必有相詬病者謂不合題破次山碑此亦習俗固<lb/>
　陋不能越拘攣之見耳余義正詞直不暇卹也<lb/>
三頌遺音和者希丰容寧有刺譏辭絶憐元子春秋法<lb/>
都寓唐家淸廟詩歌詠當諧琴搏拊䇿書自管璧瑕疵<lb/>
紛紛健筆剛題破從此磨崖不是碑<lb/>
<pb n="KR4d0265_SBCK_013-10b"/>
　　　愚溪在零陵城對岸渡江即至溪甚狹一石澗<lb/>
　　　耳葢衆山之水流出湘中<lb/>
一水彎環羅帶闊千古零陵擅風月取名如許安得愚<lb/>
因病成妍却竒絶至今鏡淨不可唾猶恐先生遺翰墨<lb/>
澤及溪流不庇身付與後來商巧拙我欲扁舟窮石澗<lb/>
春漲未生寒瀨咽紛紅駭緑四山空惟有風篁韻騷屑<lb/>
淸溪東去客西征鈷鉧潭邊聊駐節何時隨汝下瀟湘<lb/>
歸路三千櫓伊軋<hi>鈷鉧熨斗也潭形似之</hi>
　　　宿淸湘城外田家<lb/>
驅馬力猶彊奏牀身始疲浮浮雲拂帳潏潏水鳴籬未<lb/>
熟燈前夢閑尋道上詩湘中多夜雨客枕最先知<lb/>
<pb n="KR4d0265_SBCK_013-11a"/>
　　　宿深溪驛去廣右界只一程<lb/>
北戸書頻到南雲鴈不飛試評騎馬路何似釣魚磯擊<lb/>
柝黃茅店篝燈白竹扉故園桑柘煖亦有稻粱肥<lb/>
石湖居士詩集卷十三<lb/>
<pb n="KR4d0265_SBCK_013-11b"/>
<pb n="KR4d0265_SBCK_013-11b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_029-1a"/>
石湖居士詩集卷二十九<lb/>
　　　次韻虞子建見咍贖帶作醮<lb/>
齋祠難著野衣冠旋贖金章始見閒台架塵侵毬路暗<lb/>
花書墨漬笏頭斑當年馹騎傳呼賜此日村童拂拭還<lb/>
若比前㕔荒驛舎見存猶可一開顔<lb/>
兒女傳觀省見稀病身聊復借光輝莫嫌憔悴沈腰瘦<lb/>
且喜間關秦璧歸不是典來還酒債亦非將去換蓑衣<lb/>
塵魚甑釜時相阨微汝誰能爲解圍<lb/>
　　　顔橋道中<lb/>
村村籬落緫新修處處田疇盡有秋一段農家好風景<lb/>
稻堆髙出屋山頭<lb/>
<pb n="KR4d0265_SBCK_029-1b"/>
　　　上沙舎舟<lb/>
村北村南打稻聲竹輿隨處欵柴荆斜陽倒景天如醉<lb/>
明日山行更好晴<lb/>
　　　宿閶門<lb/>
五更潮落水鳴船霜送新寒到枕邊報道霧收紅日上<lb/>
野翁猶蓋短篷眠<lb/>
　　　㩦家石湖賞拒霜<lb/>
水上晴雲綵蝀橫許多蜂蝶趁船行漁樵引入新花塢<lb/>
兒女扶登小錦城艶粉發粧朝日麗濕紅浮影晚波淸<lb/>
誰知摇落霜林畔一段韶光畵不成<lb/>
　　　壽櫟東齋午坐<lb/>
<pb n="KR4d0265_SBCK_029-2a"/>
屋角靜突兀雲氣低鴻濛殘葉颭疎雨孤花側淒風北<lb/>
窓午睡起一笑萬事空無人共此意莎堦咽微蛩<lb/>
　　　晚思<lb/>
蘚牆莎砌響幽蟲睡起繙書覺夢中殘暑一窓風不動<lb/>
秋陽入竹碎靑紅<lb/>
　　　壽櫟堂枕上<lb/>
禪牀初著小山屏夜久秋凉枕席淸繞鬢飛蚊妨好夢<lb/>
卧聽簷雨入池聲<lb/>
　　　宿妙庭觀次東坡舊韻<lb/>
桂殿吹笙夜不歸蘇仙詩板挂空悲世人䑛鼎何須笑<lb/>
猶勝先生夢石芝<lb/>
<pb n="KR4d0265_SBCK_029-2b"/>
升降三田自有丹浪㝷盤鼎斸仙壇扣門倦客惟思睡<lb/>
容膝菴中一枕安<hi>觀爲董雙成故宅元祐閒修造掘地得琉璃盤銅鼎中有丹巳而盤碎失</hi>
<hi>丹惟鼎存坡詩蓋紀其事鼎後爲宣和殿取去</hi>
　　　餘杭初出陸<lb/>
村媪羣觀笑老翁宦途何處苦龍鍾霜毛痩骨猶千騎<lb/>
少見行人似箇儂<lb/>
　　　桐廬江中初打漿<lb/>
二十年前鬢未斑下灘歸路落潮乾如今衰雪三千丈<lb/>
却趁潮平再上灘<lb/>
　　　釣臺<lb/>
久矣心空客路埃兹行端爲主恩來杜陵詩是吾詩句<lb/>
<pb n="KR4d0265_SBCK_029-3a"/>
卧病豈登江上臺<lb/>
　　　和豐驛<lb/>
晚境惟於閉户宜出門惟有病相隨四方雖是男兒志<lb/>
莫忘柯山在莒時<lb/>
　　　次韻龔養正病中見寄<lb/>
衰翁埽軌欲垂車怪子頽然也向隅激水要令風在下<lb/>
涸泉翻以沫相濡瘠肥邈爾自秦越勢利紛然皆耳餘<lb/>
且復放船來話舊不妨蓮葉卧看書<lb/>
　　　題蜀果圖四首<lb/>
　　　　木瓜<lb/>
沈沈黛色濃糝糝金沙絢却笑宣州房競作紅粧面<lb/>
<pb n="KR4d0265_SBCK_029-3b"/>
　　　　櫻桃<lb/>
火齊寶瓔珞垂於緑繭絲幽禽都未覺和露折新枝<lb/>
　　　　石榴<lb/>
日烘古錦囊露浥紅瑪瑙玉池嚥淸肥三彭跡如埽<lb/>
　　　　甘瓜<lb/>
夏膚粗巳皴秋蔕熟將脫不辭抱蔓歸聊慰相如渴<lb/>
　　　李粹伯侍御挽詞二首<lb/>
奕葉邯鄲後乗騘第一人交情多舊雨到處有陽春磊<lb/>
落功名意摧頽夢幻身黃壚髙可隱何地著經綸<lb/>
公昔參敷納人期到辨章珠光空月皎玉氣忽虹藏歳<lb/>
晚東方騎生平北海觴玳簪風雨散幾客奠楸行<lb/>
<pb n="KR4d0265_SBCK_029-4a"/>
　　　次韻袁起巖提刑遊金焦二山二首<lb/>
二山巉絶照南州俯看千檣緫芥舟日脚鎔金浮巨浸<lb/>
波聲翻雪撼髙丘鍾聞兩岸詩無敵口吸西江話巳酬<lb/>
别有英雄懷古意他年擊楫誓中流<lb/>
憶曽歸自雪邊州帆落中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>小繫舟食蛤坐來期汗漫<lb/>
駕鴻飛去揖浮丘卧遊久矣無登覽辱贈跫然有唱酬<lb/>
寂寞東臯舒嘯後爲君濡筆賦臨流<lb/>
　　　次韻謝鄭少融尚書爲壽之作<lb/>
交游稀似曉來星歳月飄如水上萍桂海宦情詩可紀<lb/>
吳山别恨酒難平我今以病爲欣戚公合於時繫重輕<lb/>
安得故人來話舊碧空日日暮雲生<hi>近見尚書再和桂林詩成大與尚書</hi>
<pb n="KR4d0265_SBCK_029-4b"/>
<hi>相別於桂林今十二年矣</hi>
　　　鄭少融尚書初除端殿以書見及賦詩爲賀<lb/>
敬老尊賢大政初速郵響動報新除即從光範開門館<lb/>
先向文明直殿廬後日沙堤新宰相當年革履舊尚書<lb/>
鋒車若向吳中路應記南山有荷鋤<lb/>
　　　書事三絶<lb/>
㸑婢請淘酒米園丁催筭花錢如許日生公事誰云窮<lb/>
巷蕭然<lb/>
日日處方候脉時時推筴禳災門外雖無車轍醫生卜<lb/>
叟猶來<lb/>
簡子約同湖棹周郎許過田廬碧雲日暮空合多病故<lb/>
<pb n="KR4d0265_SBCK_029-5a"/>
人遂踈<lb/>
　　　親鄰招集強往便歸<lb/>
樂天漸老欲謀歡大似蒸砂不作團巳覺笙歌無煖熱<lb/>
仍嫌風月太淸寒氣衰況復三而竭心賞尤於四者難<lb/>
却恐人嫌情太薄聊將花作霧中看<lb/>
　　　次韻袁起巖常熟道中三絶句<lb/>
小雨蕭寒破晚晴踈踈密密滴簷聲烏鴉盤舞黃雲亂<lb/>
早與商量雪意生<lb/>
吳徑難勝四牡騑扁舟辛苦鑿冰歸簡書鞅掌吟詩苦<lb/>
并與東陽減帶回<lb/>
使君橫槊賦詩回斷取天風海雨來綵筆從今閒不得<lb/>
<pb n="KR4d0265_SBCK_029-5b"/>
雪花梅蕊一時開<lb/>
　　　次韻袁起巖許浦按敎水軍二絶句<lb/>
橫波組練試揚舲風捲魚龍海欲凝但得綈袍如挾纊<lb/>
何妨鐵甲冷如冰<lb/>
戈船戰櫂疾如飛莫遣潮沙澱海湄草奏直須窮利病<lb/>
奉身從此繫安危<lb/>
　　　次韻起巖喜雪<lb/>
吹成一雪便吹殘風伯無端豈坐慳夜報飛花平瓦壠<lb/>
曉驚疎雨落簷間休敎凍解魚龍水更待誠通虎豹關<lb/>
准擬姑蘇臺上看春前三度老靑山<hi>袁詩猶以雪未甚積必念此意當益</hi>
<hi>感通矣</hi>
<pb n="KR4d0265_SBCK_029-6a"/>
　　　枕上聞雪復作方以爲喜起巖再示新詩復次<lb/>
　　　韻<lb/>
三白何憂稼穡艱天於玉粒未吾慳不知夜色明空外<lb/>
但覺朝寒到夢間誰子騎驢吟灞上何人跋馬客藍關<lb/>
爭如睡熟蒲團上靜聽飢鴉啄屋山<lb/>
　　　起巖又送立春日再得雪詩亦次韻<lb/>
十分佳景媚冬殘好事天心不復慳巳遣梅花斜竹外<lb/>
更飄瑞葉向人間漁蓑晚色都堪畵羌笛春光亦度關<lb/>
想得東風來處路白銀宫闕鎻三山<lb/>
　　　同年楊廷秀秘監接伴北道道中走寄見懷之<lb/>
　　　什次韻荅之<lb/>
<pb n="KR4d0265_SBCK_029-6b"/>
昨遣長鬚迓詩老人言巳過閶門了梅邊腸斷傍寒溪<lb/>
詩老官忙應未知何時眞訪山中許巳辦竹深留客處<lb/>
只恐歸程官更忙天騶催上沙堤去<lb/>
　　　曉枕聞雨<lb/>
暗淡更殘景低迷病酒懷剔燈寒作伴添被厚如埋膽<lb/>
冷都無夢心空却似齋地爐煎粥沸聽作雨鳴堦<lb/>
　　　雪意方濃復作雨<lb/>
擬看飛花陣翻成建水聲雨吾寧不識雪汝幾時成三<lb/>
白從今卜干倉待此盈黃雲如有意靑女莫無情<lb/>
　　　春朝早起<lb/>
莫笑眠常早還憐起不遲穠香温夜氣小雨濕春姿瘦<lb/>
<pb n="KR4d0265_SBCK_029-7a"/>
比中年甚寒惟病骨知羡渠兒女健繞屋探南枝<lb/>
　　　詠懷自嘲<lb/>
簷溜春猶凍門扉晚未開退閒驚客至衰懶怕書來日<lb/>
日敎澆竹朝朝遣探梅園丁應竊笑猶自說心灰<lb/>
　　　早衰<lb/>
早衰頭腦巳冬烘信拙心情似苦空僚舊姓名多健忘<lb/>
家人長短緫佯聾一窓煖日棋聲裏四壁寒燈藥氣中<lb/>
晚景只消如此過不堪拈出敎兒童<lb/>
　　　習間<lb/>
習閒成懶懶成癡六用都藏縮似龜雪巳許多猶不飲<lb/>
梅今如此尚無詩閒看猫暖眠氊褥靜聽猧寒叫竹籬<lb/>
<pb n="KR4d0265_SBCK_029-7b"/>
寂寞無人同此意時時惟有睡魔知<lb/>
　　　一龕<lb/>
一龕窄似鳥窠禪世界悠悠任大千與老有情冬後煖<lb/>
去仙無幾日髙眠斫開竹後初三逕忘却詩來又一年<lb/>
破戒忽題無味句劣能成字不成篇<lb/>
　　　隂寒終日兀坐<lb/>
東風微解綴簷冰仍喜朝來井水淸臘淺得春全未煖<lb/>
雪慳和雨最難晴小窓日煖猶棋局窮巷更深尚屐聲<lb/>
莫把摧頽嫌暮景且將閒散替勞生<lb/>
　　　親戚小集<lb/>
避濕違寒不出門一冬未省正冠巾月從雪後皆奇夜<lb/>
<pb n="KR4d0265_SBCK_029-8a"/>
天向梅邊有別春秉燭登臨空語舊擁爐情味莫懷新<lb/>
榮華勢利輸人慣贏得尊前現在身<lb/>
　　　立春枕上<lb/>
擇蔬翻餅閙殘更兒女喧喧短夢驚想得春風連夜到<lb/>
東禪粥鼓忽分明<lb/>
　　　睡覺<lb/>
尋思斷夢半瞢騰漸見天窓𥿄瓦明宿鳥噪羣穿竹去<lb/>
縣前猶自打殘更<lb/>
石湖居士詩集卷二十九<lb/>
<pb n="KR4d0265_SBCK_029-8b"/>
</p>
<p>
</p>
  </div>
</body>
</text>
</TEI>
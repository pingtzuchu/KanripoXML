<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_009-1a"/>
石湖居士詩集卷九<lb/>
　　　次韻尹少稷察院九宫壇齋宿<lb/>
草草馳三里蕭蕭共一餐吏方緜禮蕝公自將詩壇隙<lb/>
月窺牀近窓風刮坐寒鴉鳴未忍散端爲四并難<lb/>
　　　冬祠太乙六言四首<lb/>
三一舊傳神呪十神今濟時艱願挽靈旗北指爲君直<lb/>
擣隂山<lb/>
月色朧明碧瓦蠟煙浮動黃簾罡騎飈輪欲下一天飛<lb/>
霰纎纎<lb/>
雲木栖烏未動風庭警鶴先鳴殘夜百靈夙駕人間鼻<lb/>
息雷驚<lb/>
<pb n="KR4d0265_SBCK_009-1b"/>
行道羽衣縹緲捲班玉珮冬瓏回首金鋪獸面歩虚聲<lb/>
在天風<lb/>
　　　次韻李子永雪中長句<lb/>
黃昏苦寒烏鳥稀吹沙走石交橫飛布衾如鐵復似水<lb/>
夢想東風來解圍豈知天地有竒事夜半窓紙生光輝<lb/>
兠羅寶界佛所現冥凌不敢專璿璣開門倚杖眩一色<lb/>
迥立此世空無依少年行樂怳尚記瑶林珠樹中成蹊<lb/>
犬驕鷹俊馬蹄快狡穴未盡須窮追湖海粗豪今豈在<lb/>
但憶鳴哮如餓鴟北鄰亦復淡生活要我忍寒吟此詩<lb/>
手龜筆退不可捉墨泓齟齬氷生衣<lb/>
　　　次韻子永見贈建除體<lb/>
<pb n="KR4d0265_SBCK_009-2a"/>
建子玉杓直黃昏月如霜除道啓柴扃客來巾履忙滿<lb/>
炷寒缸油共此書檠光平生卜鄰願何意登我堂定交<lb/>
吾豈敢南榮慚伯陽執手道古作遺篇記河梁破窓風<lb/>
鳴悲孤客多慨傷危腸不捄飢我詩安得昌成章類村<lb/>
歌但可侣牛羊收功翰墨藪微子誰能良開卷得雅音<lb/>
玉鑾導旂常閉戸坐相念雪深梅暗香<lb/>
　　　與胡經仲陳朋元遊照山堂梅數百株盛開<lb/>
九陌緇塵滿客襟錢塘門外有園林胡牀住處梅無限<lb/>
酒斾垂邊柳未深晴日煖風千里目殘山剰水一人心<lb/>
元方伯始皆吾黨解后淸遊直萬金<lb/>
　　　次韻胡邦衡祕監<lb/>
<pb n="KR4d0265_SBCK_009-2b"/>
斯言向來立千古敢疵瑕有命孤蓬轉何心勁箭加人<lb/>
窮名滿世天定客還家回首冥恩怨虚空不著花<lb/>
　　　三月四日驟煖<lb/>
日脚融晴晩氣暄睡餘初覺薄羅便如何柳絮沾泥處<lb/>
煖似槐隂轉午天<lb/>
　　　久雨地濕<lb/>
汗礎經旬未肯乾破窓隨處有蝸涎衹今不耐春隂得<lb/>
想見黃梅細雨天<lb/>
　　　晝錦行送陳福公判信州<lb/>
漢家麟閣多王侯冠佩相望經幾秋晝錦聲名兩榮耀<lb/>
惟有信州如相州國南門頭折楊柳借問江津垂白叟<lb/>
<pb n="KR4d0265_SBCK_009-3a"/>
住在行都四十年曽見歸舟似公否人言公與赤松期<lb/>
飊車羽輪來何時雲出雲歸俱是道苦學赤松還未妙<lb/>
君不見補陀大士海復山隨喜却來觀世間<lb/>
　　　送張眞甫中書奉祠歸蜀<lb/>
種成桃李恰新隂忽憶家山叢桂林客路莫嫌歸計拙<lb/>
春江爭似駭機深一封朝奏鈞天夢萬里江行魏闕心<lb/>
後日還朝飽風露黒頭應有雪絲侵<lb/>
　　　送周子充左史奉祠歸廬陵<lb/>
黃鵠飄然下九關江船載月客俱還名髙豈是孤臣願<lb/>
身退聊開壯士顔傾蓋當年眞旦暮沾巾明日有河山<lb/>
後期淹速都難料相對猶憐鬢未斑<lb/>
<pb n="KR4d0265_SBCK_009-3b"/>
　　　送陳天予大監同年使閩<lb/>
春關十載記英遊蚤喜時才近采旒夷路着鞭方逸駕<lb/>
急流回首忽扁舟雲霄正穩君猶去塵土無邊我合休<lb/>
問訊後車容客否茶山茘浦看南州<lb/>
　　　送陸務觀編修監鎭江郡歸會稽待闕<lb/>
寶馬天街路煙篷海浦心非關愛京口自是憶山隂髙<lb/>
興餘飛動孤忠有照臨浮雲付舒卷知子道根深<lb/>
見說雲門好全家住翠微京塵成歳晩江雨送人歸邊<lb/>
鎖風雷動軍書日夜飛功名袖中手世事巧相違<lb/>
　　　送李仲鎭宰溧陽<lb/>
相逢巳歎十年遲冷淡貧交又語離玉筍換班通籍後<lb/>
<pb n="KR4d0265_SBCK_009-4a"/>
黃梅催雨送帆時月巖家世猶爲縣<hi>仲鎭方叔孫也</hi>金瀨溪山<lb/>
好賦詩喚起酸寒孟東野倒流三峽洗餘悲<lb/>
　　　送吳元茂丞浦江<lb/>
玉筍翻乗縣佐車飄然不肯待新除才名巳被人爭說<lb/>
官薄何妨計小踈憶昨西湖同我載從今南浦望君書<lb/>
遥知斂板趨風後始覺丞哉果負予<lb/>
　　　雪晴呈子永<lb/>
碧空無處泊同雲晴入荒園鳥雀馴冰面小風池欲動<lb/>
雪邊濃日瓦如薫塵容俗狀長爲客冷蘂踈枝又作<hi>去聲</hi>
春詩卷豈能生煖熱犯寒聊復惱比鄰<lb/>
　　　次韻子永雪後見贈<lb/>
<pb n="KR4d0265_SBCK_009-4b"/>
雪瓴待伴半隂晴竟日檐冰溜雨聲九陌泥乾塵未動<lb/>
南山石露塔猶明稍聞吉語占農事便覺歸心勝宦情<lb/>
想得秫田來歳好瓦盆加釀灌愁城<lb/>
　　　次韻郊祀慶成<lb/>
帝德重堯緒天心與舜禋慶期符後甲元日際初辛土<lb/>
緯扶南極旄胡拱北辰律諧風自艮衡正斗垂寅桂燎<lb/>
靈宫曉蕭脂太室晨百神森壁壘萬衞密鉤陳日月靑<lb/>
旂色雷霆玉輅塵洗兵銀漢水收雪紫壇春天歩臨黃<lb/>
道仙班像玉宸陶匏宗素樸琮璧慕精純祕祝裒時對<lb/>
髙斿歘下賔金鐘鳴傑簴朱火熭芳薪日麗雞竿矗天<lb/>
旋鳳律新端門敷錫後六合共絪緼<lb/>
<pb n="KR4d0265_SBCK_009-5a"/>
　　　從巨濟乞蠟梅<lb/>
寂寥人在曉雞窓苦憶花前續斷腸全樹折來應不惜<lb/>
君家眞色自生香<lb/>
　　　次韻朋元賣花處見梅<lb/>
煙濃日淡不多寒擔上看花雪作團想得竹邊春巳暗<lb/>
明朝走馬過溪看<lb/>
　　　與正夫朋元遊陳侍御園<lb/>
沙際春風捲物華意行聊復到君家年年我是曽來客<lb/>
處處梅皆舊識花官減不妨詩事業地寒猶辦醉生涯<lb/>
城中馬上那知此塵滿長裾席帽斜<lb/>
　　　正月十四日雨中與正夫朋元小集夜歸<lb/>
<pb n="KR4d0265_SBCK_009-5b"/>
燈市淒淸燈火稀雨巾風帽笑歸遲月明想在雲堆處<lb/>
客醉都忘馬滑時老去樽前花隔霧春來句裏鬢成絲<lb/>
浮生不了悲歡事作劇兒童緫未知<lb/>
　　　次韻子永夜雨<lb/>
辦作長愁客工哦苦雨吟挑燈今夕意欹枕故園心漏<lb/>
屋踈踈滴空檐細細斟相過巷南北屐齒怕泥深<lb/>
　　　次韻朋元遊王氏園<lb/>
聯翩歩屧翠微間回首紅塵自鮮歡捲地雨添千澗急<lb/>
擁門雲鎖兩山盤絶憐茶笋能留客仍喜蛙聲不在官<lb/>
雪白楊梅消息未重來應至麥秋寒<lb/>
　　　遊靈石山寺<hi>寺門頰壁有仙人顔禹李甲蕭筠三人題詩方運筆時伸臂丈餘閽</hi>
<pb n="KR4d0265_SBCK_009-6a"/>
<hi>人驚報王僧回顧巳失矣</hi>
西湖富淸麗城府塵事并我獨數能來不負雙眼明騷<lb/>
騷殘絮罷颭颭新荷成歳華日夜好遊子能無情午隂<lb/>
釀初暑稍喜巾袂輕小風吹鬢毛將我入松聲崖寺金<lb/>
碧暗石泉肝膽淸壽藟萬蛟舞靈峰雙髻撐仙人昔來<lb/>
游筆墨上朱甍舉臂㝷丈髙聊得兒童驚老矣謝狡獪<lb/>
題詩記吾曽<lb/>
　　　次韻李器之編修靈石山萬歳藤歌<lb/>
君不見東林怪蔓之詩三百年字如金繩鐵索相糾纏<lb/>
不如李侯靈石句筆陣壓倒長城堅藤隂詩律兩秀發<lb/>
此段竒事今無前吾聞草木未有不黃落雨荒霜倒相<lb/>
<pb n="KR4d0265_SBCK_009-6b"/>
後先緜緜紫藟天所壽風雨不動常蒼然堅姿絶鄰傲<lb/>
一所深本無極融三泉騰虯舞蛟矯欲去流蘇絡帶翩<lb/>
如仙班荆芘藾得吾黨酌泉共吸杯中天詩成一斗屬<lb/>
太白擘牋揮埽如雲煙北門西掖君自有坐擁紅藥然<lb/>
金蓮山腰澗底莫濡滯早晩天風吹蛻蟬<lb/>
　　　次韻正夫遊王園會者六人<lb/>
丘園窈窕復﨑嶇草木生香景倍殊花下百杯齊物我<lb/>
雲邊一眼盡江湖不知朱戸趦趄者能勝靑山放浪無<lb/>
六逸蕭然眞可畵爲君題作竹溪圖<lb/>
　　　四月五日集陳園照山堂<lb/>
㝷壑經丘到此堂官閑聊作送春忙短籬水面殘紅滿<lb/>
<pb n="KR4d0265_SBCK_009-7a"/>
團扇風前衆緑香盡捲簾旌延竹色深斟杯酒納山光<lb/>
洞門無鎖城門近轉午雞啼日正長<lb/>
　　　題寶林寺可賦軒<lb/>
十里山行雜市聲道傍無處濯塵纓寶林寺裏逢修竹<lb/>
方有詩情約略生<lb/>
　　　次韻朋元久雨<lb/>
誰釀愁䨧玉宇間都縁梅子要斕斑騰騰困思午猶夢<lb/>
擾擾奔雲風未還休問滿城騎馬滑不妨長日閉門閑<lb/>
今朝晴色熹微似乾鵲飛來語屋山<lb/>
　　　韓無咎檢詳出示所賦陳季陵戸部巫山圖詩<lb/>
　　　仰窺髙作歎息彌襟余嘗攷宋玉談朝雲事漫<lb/>
<pb n="KR4d0265_SBCK_009-7b"/>
　　　稱先王時本無據依及襄王夢之命玉爲賦但<lb/>
　　　云頩顔怒以自持曽不可乎犯干後世弗察一<lb/>
　　　切溷以媟語曹子建賦宓妃亦感此而作此嘲<lb/>
　　　誰當解者輙用此意次韻和呈以資撫掌<lb/>
瑶姬家山髙插天碧叢竒秀古未傳向來題目經楚客<lb/>
名字徑度岷峨前是邪非邪莽誰識喬林古廟常秋色<lb/>
暮去行雨朝行雲翠帷瑶席知何人峽船一息且千里<lb/>
五兩竿頭見旛尾仰窺仙館至今疑行人問訊居人指<lb/>
千年遺恨何當申陽臺愁絶如荒村髙唐賦裏人如畵<lb/>
玉色頩顔元不嫁後來飢客眼長寒浪傳樂府吹復彈<lb/>
此事牽連到温洛更憐塵韈有無間君不見天孫住在<lb/>
<pb n="KR4d0265_SBCK_009-8a"/>
銀濤許塵間猶作兒女語公家春風錦瑟傍莫爲此圖<lb/>
虚斷腸<lb/>
　　　次韻樂先生吳中見寄八首<lb/>
金鶴飛來尺素通新詩字字挾光風三年湖海關心處<lb/>
都在先生句子中<lb/>
官居門巷果園西桃李成蹊杏壓枝如許年芳忙裏過<lb/>
斬新今日試題詩<lb/>
墓林棲鳥各深枝燕子知巢觸幔飛倘有三椽今巳去<lb/>
不關五斗解忘歸<lb/>
懶不看書似姓邊夢魂飛繞白鷗前須知席帽衝塵出<lb/>
不似篷窓聽雨眠<lb/>
<pb n="KR4d0265_SBCK_009-8b"/>
送春濛雨漲蘋灘荷葉田田柳絮闌想見垂虹三萬頃<lb/>
拍天湖水釣絲寒<lb/>
知從了義透音聞古井無波豈更渾便好一坑埋衆妙<lb/>
何須六結解諸根<lb/>
幾多螻蟻與王侯往古來今共一丘遮莫功名掀宇宙<lb/>
百年兩角寄蝸牛<lb/>
粟囊聊復寄三餐埋没緇塵懶濯冠紅紫百般紛過眼<lb/>
郷山歳晩自蒼官<lb/>
　　　胡長民監元挽詞<lb/>
太學虀鹽舊中吳翰墨聲關山題柱筆風露讀書檠夜<lb/>
雨緑荷破孤墳丹桂生空將擅場手往記玉樓成<lb/>
<pb n="KR4d0265_SBCK_009-9a"/>
　　　次韻朋元正夫夜飲<lb/>
歌豪仍作家奕勝豈徼幸莫嗤老非少乃尚可以逞玉<lb/>
瓶引杯長政爾寒漏永二三文章公共此銀燭影陳卿<lb/>
得秀句劉郎一笑領羸驂兀殘夢乗墜恍難省曉枕訌<lb/>
更潮俱墮無何境<lb/>
　　　次韻趙正之同年客中<lb/>
淸班合列大明宫自要牛刀試一同踏徧巉巖吾道在<lb/>
莫將㝷尺較窮通<lb/>
氊車席帽各靑春花下驊騮一鬨塵離合飄零十霜露<lb/>
咸陽客舎有詩人<lb/>
可憐山縣五斤手不識王孫八斗才君自扶揺有霄漢<lb/>
<pb n="KR4d0265_SBCK_009-9b"/>
從渠蜩鷃舞蒿萊<lb/>
　　　次韻陳季鄰戸部旦過菴<lb/>
宦遊觸處似懸匏北嶽南山想獻嘲拍手百年休鑄鐵<lb/>
蓋頭一把暫誅茅玉京歳晩梧桐落水國霜淸橘柚包<lb/>
飛錫巳隨歸夢去何人頂上鵲成巢<lb/>
　　　朋元不赴湖上觀雪之集明日余召試玉堂見<lb/>
　　　寄二絶次其韻<lb/>
雪溪淸興未渠闌晩上西樓帶月看公子自貪低唱酒<lb/>
肯來同對玉峰寒<lb/>
文場寧復鬢霜冝白玉堂前雪霽時不惜狂言棖忌諱<lb/>
秃毫冰硯竟無竒　石湖居士詩集卷九<lb/>
</p>
<p>
</p>
  </div>
</body>
</text>
</TEI>
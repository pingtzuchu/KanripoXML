<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_002-1a"/>
石湖居士詩集卷二<lb/>
　　　望金陵行闕<lb/>
聖代規模跨六朝行宫臺殿壓金鼇三山落日靑鸞近<lb/>
雙闕淸風紫鳳髙石虎蹲江蟠王氣玉麟湧地鎭神臯<lb/>
太平不用千㝷鎖靜聽西城打夜濤<lb/>
　　　金陵道中<lb/>
山晩黃羊隨日下天寒白犢弄風歸愁埃百轉西州路<lb/>
笑憶沙湖一棹飛<lb/>
　　　曉行<hi>官塘驛</hi>
篝燈驛吏喚人行寥落星河向五更馬上誰驚千里夢<lb/>
石頭岡下小車聲<lb/>
<pb n="KR4d0265_SBCK_002-1b"/>
　　　秦淮<lb/>
不將行李試閒關誰信江湖道路難腸斷秦淮三百曲<lb/>
船頭終日見方山<lb/>
　　　重九獨登賞心亭<lb/>
誰敎佳節滯天涯強展愁眉管物華每歳有詩題白鴈<lb/>
今年無酒對黃花悠悠造化占斜日草草登臨記落霞<lb/>
宇宙此身元是客不須彈鋏更思家<lb/>
　　　賞心亭再題<lb/>
天險東南重兵雄百二尊拂雲千雉繞截水萬崖奔赤<lb/>
日吳波動蒼煙楚樹昏向無形勝地何以控乾坤<lb/>
　　　宿義林院<lb/>
<pb n="KR4d0265_SBCK_002-2a"/>
暝氣昏如雨禪房冷似氷竹間東嶺月松杪上方燈驚<lb/>
鶻盤金刹流螢拂玉繩明朝窮脚力連夜斬崖藤<lb/>
　　　荆公墓二首<lb/>
百歳誰人巧拙一丘底處虧成半世靑苗法意當年雪<lb/>
竹詩情<lb/>
本意治功徙木何心黨禍揚塵報讎豈敎行刼作俑翻<lb/>
成害仁<lb/>
　　　十月朔客建業不得與兄弟上冡之列悲感成<lb/>
　　　詩<lb/>
歳巳看成暮身今未得歸風塵孤淚盡霜露寸心違南<lb/>
磵新流水西山舊落暉煙松應好在宿草定成非逝水<lb/>
<pb n="KR4d0265_SBCK_002-2b"/>
方東去浮雲浪北飛危魂先自斷不待更沾衣<lb/>
　　　白鷺亭<lb/>
倦遊客舎不勝閒日日淸江見倚闌少待西風吹雨過<lb/>
更從二水看淮山<lb/>
　　　臙脂井三首<lb/>
昭光殿下起樓臺拚得山河付酒杯春色巳從金井去<lb/>
月華空上石頭來<lb/>
午醉醒來一夢非怱怱玉樹逐春歸臙脂却作千年計<lb/>
不似愁魂四散飛<lb/>
腰支旅拒更神遊桃葉山前水自流三十六書都莫恨<lb/>
煩將歌舞過揚州<lb/>
<pb n="KR4d0265_SBCK_002-3a"/>
　　　秦淮<hi>并序</hi>
　自金陵復泛秦淮宛轉數百曲世傳始皇東巡自江<lb/>
　乗渡望氣者以爲金陵有天子氣乃鑿長岡引潮水<lb/>
　入焉號曰秦淮逶迤屈曲不類人功故又傳爲龍所<lb/>
　開也<lb/>
祖龍驅羣龍䟽此萬丈溝雨工戀故棲十歩九回頭至<lb/>
今秦淮曲蜿若春蛇遊舟師厭回互歎息倚柂樓維昔<lb/>
東巡初八極圍寸眸天端有佳氣鬱鬱東南浮卜云當<lb/>
興王在後五百秋叱咤召六丁慘淡風雲愁鑿渠斷地<lb/>
脉自謂神與謀乾坤有端倪巳露不可收大帝開吳天<lb/>
定鼎臨江陬融融秣陵日始照十二斿經營曁六代兹<lb/>
<pb n="KR4d0265_SBCK_002-3b"/>
地稱神州乃知歷數定昧者徒私憂兹事故老傳未知<lb/>
信然不姑置勿重陳作詩歎遲留<lb/>
　　　九月三日宿胥口始聞鴈<hi>以下歸崑山作</hi>
故人久不見乍見雜悲喜新鴈如故人一聲驚我起把<lb/>
酒不能觴送目問行李曽雲行路難空濛千萬里塞北<lb/>
多關山江南渺雲水風髙吹汝痩旅伴今餘幾斜行不<lb/>
少駐滅没蒼煙裏羈遊吾亦倦客程殊未巳扁舟費年<lb/>
華短纜繫沙尾物生各有役冥心聽行止江郊匝地熟<lb/>
場圃平如砥歸期且勿念共飽豐年米<lb/>
　　　欲雪<lb/>
烏鴉撩亂舞黃雲樓上飛花已唾人說與江梅須早計<lb/>
<pb n="KR4d0265_SBCK_002-4a"/>
馮夷無賴欲爭春<lb/>
　　　讀史三首<lb/>
百歳虧成費械機烏鳶螻蟻竟同歸一檠燈火挑明滅<lb/>
兩眼昏花管是非<lb/>
堂堂列傳冠元功紙上浮雲萬事空我若材堪當世用<lb/>
他年應只似諸公<lb/>
鏤氷琢雪戰毛氂画餅聲名骨朽時汗簡書靑巳兒戲<lb/>
峴山辛苦更沉碑<lb/>
　　　宴坐菴四首<lb/>
油燈巳暗忽微明石鼎將乾尚有聲衲被蒙頭籠兩袖<lb/>
藜牀無地著功名<lb/>
<pb n="KR4d0265_SBCK_002-4b"/>
五更風竹鬧軒窓聽作江船浪隱牀枕上翻身尋斷夢<lb/>
故人待漏滿鞾霜<lb/>
粥魚吼罷鼓逄逄卧聽飢鼯上曉釭一點斜光明紙帳<lb/>
悟知檐雀巳穿窓<lb/>
跏趺合眼是無何靜裏惟聞鳥雀多俗客叩門稱問字<lb/>
又煩居士起穿鞾<lb/>
　　　靑靑磵上松送致逺入官<lb/>
靑靑磵上松鬱鬱磵底柏松森上曽雲柏跼抱幽石偃<lb/>
植雖不同臭味乃相得千霜與百雪偶立衆芳側衆芳<lb/>
豈不好歳晏埽無迹廣厦罩羣木萬牛挽山澤松材可<lb/>
世用攀援入王國草木豈有情亦復念離析君看此翠<lb/>
<pb n="KR4d0265_SBCK_002-5a"/>
柏錯莫無顔色孤隂愁月夜獨籟怨風夕蒼官何當歸<lb/>
相望長相憶<lb/>
　　　除夜感懷<lb/>
松楸百年哀霜露終歳悲天地豈汝偏鬼神諒無私孤<lb/>
窮罪當爾我今怨尤誰噎絶夢自語伶俜影相隨豈無<lb/>
一經傳政坐五鬼嗤鑿枘共齟齬榛荆費耘耔付卑踰<lb/>
丘山奉承劣毫釐生男九族歡所願作門楣時命有大<lb/>
謬生男竟何裨匏瓜謾枵腹蒲柳無眞姿蹙縮髙顴頰<lb/>
蕭騷短髯髭貧病老歳月斗杓坐成移曉風凄以寒簾<lb/>
幕相紛披月星炯我冠霧雨泫我衣焄蒿奉祠事苦淚<lb/>
落酒巵逝者日巳逺生者日以衰羸驂駕九折日暮抱<lb/>
<pb n="KR4d0265_SBCK_002-5b"/>
長飢岐路正巉絶耿耿誰當知<lb/>
　　　次韻唐子光席上賞梅<lb/>
玉枝橫斜照淸空纎手撚香　公水部無人廣平去<lb/>
後來我輩猶情鍾誰噴昭華送愁絶呌雲三弄怨斜月<lb/>
徑須踏雪問前村莫待馬蹄如踣鐵春風壓盡百花橋<lb/>
尊前仍有董嬌嬈惜無楚客歌成雪空有蕭郎眼似刀<lb/>
　　　夜行上沙見梅記東坡作詩招魂之句<lb/>
玉妃謫人世乃在流水村天風吹嬋娟飄墮寂莫濵芳<lb/>
心怨命薄玉色凄路塵佳人來無期日暮多碧雲溪聲<lb/>
爲咽絶月亦低微顰相逢倦遊子一笑不復珍脉脉問<lb/>
不語亭亭意彌眞要我氷雪句招此欲斷魂蘇仙上賔<lb/>
<pb n="KR4d0265_SBCK_002-6a"/>
天妙意終難陳璿柄忽傾墮曉嵐愁翠昏<lb/>
　　　次韻唐子光敎授河豚<lb/>
世間尤物美惡并江鄉未用誇吳羮淸宫洞房寒熱媒<lb/>
深山大澤龍蛇生胡夷信美胎殺氣不奈吳兒苦知味<lb/>
楊花欲動荻芽肥汙手死心揺食指食魚要是　黃粱<lb/>
古來不必須河魴君看嗔腹似渾脫寧肯滑甘隨芥薑<lb/>
先生法語峻立壁譏評不使一錢直膨亨從此迹如埽<lb/>
坐令梅老詩無力懸知仙骨有靑冥風香久巳滌羶腥<lb/>
大笑日華解毒法何如肘後餐霞經<lb/>
　　　題如夢堂壁<lb/>
勃姑午啼喚雨鵯鵊曉囀留春片雲不載歸夢兩髩全<lb/>
<pb n="KR4d0265_SBCK_002-6b"/>
供客塵<lb/>
　　　曉起<lb/>
簾額繡波蕩漾燭盤紅淚闌干夢裏五更風急愁邊一<lb/>
半春殘<lb/>
　　　再遊上方<lb/>
僧共老花俱在客將春鴈同回范叔一寒如此劉郎前<lb/>
度曽來<lb/>
　　　即事<lb/>
醉袖籠鞭轉柳塘靑門芳樹掩殘香誰驚翡翠雙飛去<lb/>
衹有蓮花對斷腸<lb/>
　　　春晩即事<lb/>
<pb n="KR4d0265_SBCK_002-7a"/>
屋頭淸樾暗荆扉紫葚斕斑翠莢肥春晩軒窓人獨困<lb/>
日長籬落燕雙飛<lb/>
　　　春晩三首<lb/>
隂隂垂柳閉朱門一曲闌干一斷魂手把靑梅春巳去<lb/>
滿城風雨怕黃昏<lb/>
客去鉤窓詠小詩遊絲撩亂柳花稀微風盡日吹芳草<lb/>
蝴蝶雙雙貼地飛<lb/>
夕陽槐影上簾鈎一枕淸風夢昔遊夢見錢塘春盡處<lb/>
碧桃花謝水西流<lb/>
　　　樂先生闢新堂以待芍藥酴醿作詩奉贈<lb/>
芍藥有國色酴醿乃天香二妙絶世立百草爲不芳先<lb/>
<pb n="KR4d0265_SBCK_002-7b"/>
生絶俗姿風味本無雙年來悟結習欲試安心方天魔<lb/>
巧伺便作計廻剛腸多情開此花艶絶温柔郷道人爲<lb/>
一笑正爾未易忘呼童葺荷芷擇勝開軒窓啼鶯不愁<lb/>
思遊蜂亦猖狂百年顰呻頃共此過隙光朝爲春條緑<lb/>
暮爲秋葉黃把翫尚無幾況以憂愁妨願言秉燭遊迨<lb/>
此春宵長<lb/>
　　　題城山晩對軒壁<lb/>
一枕淸風夢緑蘿人間隨處是南柯也知睡足當歸去<lb/>
不奈溪山留客何<lb/>
　　　題城山挂月堂壁<lb/>
百叠煙鬟得眼明坐來心跡喜雙淸秋陽滿地西風起<lb/>
<pb n="KR4d0265_SBCK_002-8a"/>
猶有啼鶯四五聲<lb/>
　　　姑惡<hi>并序</hi>
　姑惡水禽以其聲得名世傳姑虐其婦婦死所化東<lb/>
　坡詩云姑惡姑惡姑不惡妾命薄此句可以泣鬼余<lb/>
　行苕霅始聞其聲晝夜哀厲不絶客有惡之以爲此<lb/>
　必子婦之不孝者予爲作後姑惡詩<lb/>
姑惡婦所云恐是婦偏辭姑言婦惡定有之婦言姑惡<lb/>
未可知姑不惡婦不死與人作婦亦大難巳死人言尚<lb/>
如此<lb/>
　　　大暑舟行含山道中雨驟至霆奔龍挂可駭<lb/>
隤雲曖前驅連鼓訌後殿駸駸失髙丘擾擾暗古縣白<lb/>
<pb n="KR4d0265_SBCK_002-8b"/>
龍起幽蟄黒霧佐神變盆傾耳雙聵斗暗目四眩帆重<lb/>
腹逾飽櫓潤鳴更健圎漪暈雨點濺滴走波面伶俜愁<lb/>
孤鴛颭閃亂飢燕麥老枕水卧秧穉與風戰牛蹊岌城<lb/>
沉蟻隧洶瓴建水車競施行歳事敢休宴咿啞嘯簧鳴<lb/>
轣轆連鎖轉駢頭立婦子列舎望宗伴東枯駭西潰寸<lb/>
涸驚尺澱嗟余豈能賢與彼亦何辨扁舟風露熟半世<lb/>
江湖徧不知憂稼穡但解加餐飯遥憐老農苦敢厭遊<lb/>
子倦<lb/>
　　　題畵卷五首<lb/>
鑿落秋江水石明髙楓老柳兩灘橫君看叠巘雲容變<lb/>
又有中宵雨意生<lb/>
<pb n="KR4d0265_SBCK_002-9a"/>
欹傾棧路繞山明隔隴人家犬吠聲無限白雲堆去路<lb/>
不知誰識許宣平<lb/>
春隂十日溪頭暗夜半西風雨脚收但覺奔霆吼空谷<lb/>
遥知萬壑正爭流<lb/>
暑雲潑墨送驚雷坐見前山驟雨來今夜一凉千萬里<lb/>
更無焦卷與塵埃<lb/>
秋晩黃蘆斷岸江南野水連天日色微明魚網鴈行飛<lb/>
入蒼煙<lb/>
　　　六月七日夜起坐殿廡取凉<lb/>
畏暑中夜起出門月露淸晶熒卧銀漢錯落低玉繩網<lb/>
戸閉妙香石樓棲古燈風從何處來殿閣微凉生桂旗<lb/>
<pb n="KR4d0265_SBCK_002-9b"/>
儼不動藻井生上征榱楣共突兀鬼物相枝撐彭觥鐵<lb/>
拄杖磔磔棲燕驚俗人豈解事鼻息春雷鳴大星送曉<lb/>
來四窓炯微明顥氣澡肌骨栩栩兩腋輕乗風欲歸去<lb/>
驂鸞羾靑冥却恐方平知浪得狡獪名<lb/>
　　　中秋卧病呈同社<lb/>
人間佳風月浩浩滿大千俗子不解愛我乃知其天以<lb/>
此有盡姿翫彼無窮妍受用能幾何北溟一杯然天公<lb/>
尚齟齬不肯卑其全卧病窘詩料坐貧羞酒錢瓊樓與<lb/>
金闕想像屋角邊如聞眞率社勝遊若登仙四者自難<lb/>
并造物豈我偏<lb/>
　　　秋日雜興六首<lb/>
<pb n="KR4d0265_SBCK_002-10a"/>
我友蓬蒿士却埽謝四鄰内無三尺童外無雙蒲輪豈<lb/>
非騏驥姿執轡難其人無衣可御冬忍寒待陽春仰雲<lb/>
發永歎夜作寒螿呻奓戸勸之起懷寶善自珍秋月耿<lb/>
淸夜秋風捲曽雲佳哉爲誰歟定爲我與君莫嫌酒味<lb/>
薄聊復相歡欣<lb/>
夕陽下桑柘餘暉挂西山西山在何許冉冉紫翠間綵<lb/>
雲無朝昏緑蘿竟暄寒昔與霞上人同跨雙飛翰上凌<lb/>
紫霄峰下弄白石湍風吹墮渺莽及此行路難佳人應<lb/>
望予我豈眞忘還<lb/>
秋髙氣彌淸歳晏天雨霜繁枝各病緑況乃枝上香向<lb/>
來不勝春渺在無何鄉樂極定自悲誰歟此更張春秋<lb/>
<pb n="KR4d0265_SBCK_002-10b"/>
無終窮榮落殊未央<lb/>
嫣嫣芙蓉花秀出淸霜晨衆卉巳昨夢孤芳若爲新寒<lb/>
蜂無儇飛一笑靜自珍誰令嬋娟姿墮此寂寞濵絶世<lb/>
貴獨立後時莫酸辛回風佐小舞薄日生微醺即事亦<lb/>
足樂何必桃李塵<lb/>
蒼筠如蒼玉鄉是磵壑姿朅來西窓下死生付汙泥蟲<lb/>
縁有病葉土瘦無新枝太陽豈我偏檐影爲蔽虧昔如<lb/>
松柏獨今作蒲柳衰暮夜風雨急歳晏誰與歸<lb/>
屋東雙梧桐婉娩無眞姿朝爲春風條暮爲秋霜枝夜<lb/>
久風葉鳴驚鵲一再飛梧桐不足愁會有明年期人老<lb/>
眞可歎寧復遊冶時　石湖居士詩集卷二<lb/>
</p>
<p>
</p>
  </div>
</body>
</text>
</TEI>
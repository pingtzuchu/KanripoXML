<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_010-1a"/>
石湖居士詩集卷十<lb/>
　　　翰林學士何公<hi>溥</hi>輓詞<hi>以下館中作</hi>
盛際羣多士諸儒遜一賢名場魁淡墨官簿到花磚地<lb/>
近行知政天髙不假年書生稽古力何必盡台躔<lb/>
　　　送洪内翰使虜二首<lb/>
郊廟熙成霈率濵罪如猾夏亦維新邊烽巳却來南虜<lb/>
使節猶煩第一人遥想穹廬占漢月便呼重譯布唐春<lb/>
單于若問公家世說與麒麟畵老臣<lb/>
峨冠方侍玉輿香<hi>公比侍祠郊禋執綏備顧問</hi>雙節飄然照大荒正<lb/>
倚先生令趙重寧容驕子詫胡強天敎忠信行區脫人<lb/>
許功名上太常試卜和羹知未晩歸來煙雨正梅黃<lb/>
<pb n="KR4d0265_SBCK_010-1b"/>
　　　次韻趙德莊吏部休沐<lb/>
窈窕新堂好委蛇夜直還遥知欹帽髮正奈捲簾山門<lb/>
外客姑去窓前人對閑誰能烏帽底塵土涴朱顔<lb/>
　　　次韻王夷仲正字同遊成氏園<lb/>
秀巖堂上玉東西把酒登臨望眼迷天宇四垂粘地近<lb/>
海山一抺帶潮低絶知客好無塵事聊記吾曽有醉題<lb/>
倚賴羣仙聯姓字他年誰敢一杴泥<hi>是日諸公令余題壁</hi>
　　　王季海祕監再賦成園復次韻<lb/>
雲莊風榭對東西淸暑光隂近竹迷一斗正縁詩興盡<lb/>
兩睂休爲客愁低披開豹霧㝷陳迹埽盡蛛塵看舊題<lb/>
健往莫愁騎馬滑闌珊梅雨不成泥<lb/>
<pb n="KR4d0265_SBCK_010-2a"/>
　　　春晩偶題<lb/>
寂寥春事冷於秋雨打風吹斷送休點檢梨花成一夢<lb/>
蘸紅新緑滿枝頭<lb/>
　　　倪文舉奉常將歸東林出示綺川西溪二賦輙<lb/>
　　　賦長句爲謝且以贈行<lb/>
綺川亭上凌雲賦人在回仙舊遊處誰敎書劒走長安<lb/>
荻月霜楓等閑度朱門不炙釣竿手萬卷難供折腰具<lb/>
偶然把筯憶蓴羹乞得閑官徑呼渡江漲橋頭有渡船<lb/>
船頭歷歷東林路雲煙如畵水如天笑憶紅塵問良苦<lb/>
我亦吳松一釣舟蟹舎漂揺幾風雨因君賦裏說江湖<lb/>
破帽蹇驢明亦去雞犬相聞望可見鷗鷺同盟心亦許<lb/>
<pb n="KR4d0265_SBCK_010-2b"/>
相過得得欵溪門雪夜前村聽鳴㯭<lb/>
　　　送吳智叔檢詳直中祕使閩<lb/>
抗章襥被豈公難巳說髙風立懦頑客路莫嫌河畔草<lb/>
直廬須愛道家山秋生蓮浦船初泛春滿茶溪騎趣還<lb/>
却訪故人西府舊定煩書札墮田間<lb/>
　　　楊君居士挽詞<lb/>
孝至蘭陔茂身脩梓里恭名場兒中鵠婣黨壻乗龍駒<lb/>
隙驚年運蟬嫣有慶鍾幽光定無憾豐刻妙形容<lb/>
　　　送周畏知司直歸上饒待次<lb/>
漫郎西笑費三年故業新聞腹果然長麈劇談抽繭緒<lb/>
短檠細字綴𧖟眠頻驚陸海風波夢未了京塵粥飯縁<lb/>
<pb n="KR4d0265_SBCK_010-3a"/>
後日重來應訪舊五湖煙浪有漁船<lb/>
　　　次韻魏端仁感懷俳諧體<lb/>
浪學騷人賦逺游大千何事不悠悠酒邊點檢顔紅在<lb/>
鏡裏端詳鬢雪羞過眼浮雲翻覆易曲肱短夢破除休<lb/>
孤煙落日冥鴻去心更冥鴻最上頭<lb/>
　　　次韻李子永梅村散䇿圖<lb/>
光風先放越溪春蕭散㝷詩索笑人藜杖前頭春浩蕩<lb/>
三生應是主林神<lb/>
　　　太師陳文恭公挽詞<lb/>
日者更皇化公來輔聖能無心殊轍混不作衆波澄舉<lb/>
國材眞相他年了中興天如遺一老人亦望三登<lb/>
<pb n="KR4d0265_SBCK_010-3b"/>
候火朝連夕籌帷决縱擒一江遮虜障千古殺胡林皦<lb/>
日黃河誓浮雲緑野心身名兩無憾天壤獨淸音<lb/>
聖父咨當璧元臣預斷金玉衡賔舜日黃屋遂堯心國<lb/>
定功無迹身閑病巳深旌忠有謨訓碑牓照來今<lb/>
趣召單車至驚傳兩鬢凋傾城迎國老即日走天驕夢<lb/>
巳商人奠身猶漢相朝古來賢達意生滅兩消揺<lb/>
　　　送陳朋元赴溧陽<lb/>
九畹滋蘭靜自芳啁啾誰復認孤凰風流歳晩嫌杯酒<lb/>
文字功深得鬢霜斂板君猶能俛仰倚樓吾敢計行藏<lb/>
船開便作江南客天色無情更鴈行<lb/>
　　　次韻韓無咎右司上巳泛湖<lb/>
<pb n="KR4d0265_SBCK_010-4a"/>
休沐辰良不待晴徑稱閑客此閑行春衫欺雨任敎冷<lb/>
病眼得山元自明抺黛濃嵐圍坐晩揉藍新渌没篙淸<lb/>
棲鴉未到催歸去想被東風笑薄情<lb/>
　　　太保節使趙公挽詞<hi>密</hi>
結髮險艱會捐軀跳盪功鬢凋猶陛㦸心在惜弢弓劒<lb/>
履三槐次樓臺四壁中諸郎競文武不朽是淸風<lb/>
　　　太冝人程氏挽詞<hi>程泰之吏部之母</hi>
我昔官黟歙人傳女訓芳尊章冝小婦孫子壽髙堂風<lb/>
木眞無定冰魚巳不甞遥憐霜露感何必薤歌傷<lb/>
捧檄三牲養稱觴百歳期身猶孺子泣世巳隙駒馳吉<lb/>
夢靑衣卜豐碑黃絹辭佳城有竒事應足洗餘悲<lb/>
<pb n="KR4d0265_SBCK_010-4b"/>
　　　與王夷仲檢討祀社<lb/>
殘夜露如雨秋氣淒以分牆西雲正黒跕跕墮金盆良<lb/>
耜酢西成豆籩蓊芳芬去年歳大祲小家甑生塵疫鬼<lb/>
投其巇虐甚溺與焚皇慈降淸問下招離散魂調糜鬻<lb/>
藥石黒簿回春温德馨典神天秋稼如雲屯社公亦塞<lb/>
責醉此豐年樽神兮率舊職爲國憂元元自今歳其有<lb/>
驅癘蒼煙根<lb/>
　　　王園官舎睡起<lb/>
公退閉閤卧官居如淨坊屋角斷虹飲日西楊柳黃客<lb/>
來束我帶客去書滿牀睡覺有忙事煮茶翻斷香<lb/>
　　　古風酬胡元之<hi>以下白塔新居作</hi>
<pb n="KR4d0265_SBCK_010-5a"/>
拂我膝上琴當客淸風襟我琴無軫絃不和願借之子<lb/>
調其音美人一笑千黃金彈作江岸花木深下有同隊<lb/>
之游魚上有同聲之鳴禽琴聲一叠一歎息江花江草<lb/>
無終極<lb/>
　　　題徑山凌霄菴<lb/>
峰頭非塵寰一舎誰所茇軒睂玉霄近按指沙界豁萬<lb/>
山紛累塊衆水眇聚沬來雲觸石廻去鳥墮煙没向無<lb/>
超俗縁兹路詎可越偕行木上坐同我證解脫<lb/>
　　　徑山傾葢亭<lb/>
萬杉離立翠雲幢嫋嫋稀聞晩吹香山下行人塵撲面<lb/>
誰知世界有淸凉<lb/>
<pb n="KR4d0265_SBCK_010-5b"/>
　　　題徑山寺樓<lb/>
浴日蒼茫水捫星縹緲樓神光來燭夜壽木不知秋海<lb/>
内五峰秀天涯雙徑遊愛山吾欲住衰疾懶乗流<lb/>
　　　丙戌閏七月九日與王必大登姑蘇臺招王浚<lb/>
　　　朋陳淵叔耿時舉避暑次時舉韻<lb/>
始賀火流西還嗟斗斜閏餘暑猶強顔新凉頗難進燥<lb/>
剛渴欲坼焦卷秃如燼炎官扶日轂輝赫不停運登臨<lb/>
有髙臺勇往得三俊仍將王郎子飛歩凌劫仞風從噫<lb/>
氣來雲作壞山陣郷如垂頭魚忽巳蟄蟲振空明晩逾<lb/>
淸更要孤月印書生乃易與俛仰更喜愠憑闌天爲髙<lb/>
舉酒山欲近竒書鐵鉤鎖麗句錦窠暈兹遊我輩獨難<lb/>
<pb n="KR4d0265_SBCK_010-6a"/>
挽軟紅軔君看籠中鳥寧識咸池韻<hi>淵叔出米元章書蹟甚竒</hi>
　　　明日夜雨陡凉復次前韻呈時舉<lb/>
幽懷靑松獨直道黃楊閏懶從褦襶子遮日干主進閉<lb/>
戸友千載脫簡理秦燼秋熱出意表誰云法天運摧頽<lb/>
如鎩翮何暇賈餘俊願從靑溪仙飛下二千仞撇波嘯<lb/>
長風鏖暑陷其陣兹行病未能暍卧何時振一雨忽破<lb/>
慳江湖發封印天公如仲尼亦念季路愠團扇未全踈<lb/>
短檠差可近細字讀𧖟眠揩眼眩燈暈明當呼我友乗<lb/>
凉蹳游軔賡詩代僕呐非敢翫強韻<lb/>
　　　七月二日上沙夜泛<lb/>
困倚船窓看斗斜起來風露滿天涯亭亭宿鷺明菰葉<lb/>
<pb n="KR4d0265_SBCK_010-6b"/>
閃閃凉螢入稻花月下片雲應夜雨山根炬火忽人家<lb/>
江湖處處無窮景半世紅塵老歳華<lb/>
　　　浴罷<lb/>
西城落日半輪明浴罷衣裳一倍輕玉宇風來歸鳥急<lb/>
火雲銷盡緑雲生<lb/>
　　　寄溧陽陳朋元明府約秋末過之<lb/>
海内交情兩斷金一官分袂阻登臨書來恰値看雲眼<lb/>
夢往誰知共月心道義只今無捷徑溪山依舊有淸音<lb/>
西風滿棹蒲帆飽秉燭相尋語夜深<lb/>
　　　次韻耿時舉苦熱<lb/>
赤日纔低又火雲巷南街北斷知聞荷風拂簟昭蘇我<lb/>
<pb n="KR4d0265_SBCK_010-7a"/>
竹月篩窓慰藉君避暑無竒那避謗能觴便了莫能文<lb/>
浮湛放蕩從今始悔把長裾強沐薫<hi>余家近穿小蓮池時舉亦種竹簷間</hi>
<hi>皆爲度暑計</hi>
　　　次韻王浚明用時舉苦熱韻見贈<lb/>
暑窓當午思昏昏雷起千峰睡不聞鑠石誰能招楚魄<lb/>
斵冰我欲訪湘君年華袛合加餐飯事業休工刺繡文<lb/>
賴有兩賢南北巷歳寒幽谷共蘭薫<lb/>
　　　李次山自畵兩圖其一泛舟湖山之下小女奴<lb/>
　　　坐船頭吹笛其一跨驢渡小橋入深谷各題一<lb/>
　　　絶<lb/>
船頭月午坐忘歸不管風鬟露滿衣橫玉三聲湖起浪<lb/>
<pb n="KR4d0265_SBCK_010-7b"/>
前山應有鵲驚飛<lb/>
黃塵車馬夢初䦨杳杳騎驢紫翠間飽識千峰眞面目<lb/>
當年拄笏漫看山<lb/>
　　　太傅楊和王挽歌詞二首<lb/>
先廟垂忠烈孤童侈舊勲風雲天䇿府心膂殿前軍汴<lb/>
猘漸臺蹙胡驕罽幕焚人亡汗靑在足以詔無垠<hi>定逺之師</hi>
<hi>劉豫以廢石梁之役虜帳蕩然功無烈於此者</hi>
歳與靈光晩名登甲令芳剖符山若礪交㦸鬢如霜半<lb/>
世三槐位千秋異姓王哀榮公不憾人自惜堂堂<lb/>
　　　少卿直閣鄭公挽歌詞<hi>恭老</hi>
今代魁梧老終身寂寞濵鬢霜三館直碑淚五州春壽<lb/>
<pb n="KR4d0265_SBCK_010-8a"/>
相空壬甲行年竟巳辰墳丘纔馬鬛何處著經綸<lb/>
憶昨登門日驩傳考室詩謂公安且吉何意哭於斯遺<lb/>
老典刑盡此邦名敎悲誰能傳耆舊他日慰吳兒<lb/>
　　　髙景菴讀舊題有感<lb/>
莓苔風雨舊詩留十七年前鬢未秋巖桂拂雲篁竹拱<lb/>
樹猶如此一搔頭<lb/>
　　　華山道中<lb/>
過午曽雲未肯開煖寒村店竹初灰蕭蕭林響棠梨戰<lb/>
晩恐陽山有雨來<lb/>
　　　送嚴子文通判建康<lb/>
四海論交賴有子一日不見眞愁予人誰可與話心曲<lb/>
<pb n="KR4d0265_SBCK_010-8b"/>
天忽遣來同里居懊惱春來不數面丁寧歳晩猶頻書<lb/>
黒頭屢別那敢惜歎息駸駸霜滿梳<lb/>
　　　次韻王浚明詠新居木犀<lb/>
月窟移來有貴名一簾金碧照東榮鼻端入妙睡魔醒<lb/>
眼底會眞詩句生日氣瓏璁無奈醉露華凌亂不勝淸<lb/>
君家傾國何時見淡埽蛾睂撚夕隂<lb/>
　　　提刑察院王丈挽詞<hi>彦光</hi>
諭蜀三年戍還吳萬里船雲歸雙節後雪白短檠前百<lb/>
世春秋傳一丘陽羨田浮生如此了何必更凌煙<lb/>
日者悲離索公今又眇冥門人辦韓集子舎得韋經此<lb/>
去念築室空來聞過庭平生無路見終古泣松銘<lb/>
<pb n="KR4d0265_SBCK_010-9a"/>
　　　送關壽卿校書出守簡州<lb/>
東壁星宫館列仙一麾苦欲近田園宅家但寶千金鑑<lb/>
臣輩何辭萬里船<hi>壽卿述藝祖寶訓爲書以獻多觸貴要者</hi>京洛知心塵鞅<lb/>
裏江吳攜手暮帆邊聲名如此歸安往日日閶門望眼<lb/>
穿<lb/>
　　　頃自吏部郎去國時獨同舎趙友益追路送詩<lb/>
　　　數月友益得儀眞過吳江次元韻招之<lb/>
東風分袂省西廊袖有明珠照客航道義有情通出處<lb/>
文章無地著炎凉君今猶把一麾去我敢倦鋤三徑荒<lb/>
邂逅天涯如夢寐肯來相對話更長<lb/>
　　　長沙王墓在閶門外<hi>孫伯符</hi>
<pb n="KR4d0265_SBCK_010-9b"/>
英雄轉眼逐東流百戰工夫土一坏蕎麥茫茫花似雪<lb/>
牧童吹笛上髙丘<lb/>
　　　次韻孫長文泊姑蘓館<lb/>
讀書窓下一燈殘忽有詩來爲煖寒聞道扁舟春共載<lb/>
雪雲雖冷不相干<lb/>
　　　長文再作復次韻<lb/>
渚蒲汀蓼得霜殘歸客思家不計寒喜鵲門前人一笑<lb/>
絶勝風色候長干<lb/>
　　　次韻耿時舉王直之夜坐<lb/>
庭葉翻翻鬧燈花粟粟穠關山千里鴈風雨滿城鐘隴<lb/>
上新登榖江頭舊熄烽今年吾計得安穩讀三冬<lb/>
<pb n="KR4d0265_SBCK_010-10a"/>
　　　次韻徐子禮提舉鶯花亭<hi>并序</hi>
　秦少游水邊沙外之詞葢在括蒼監征時所作予至<lb/>
　郡徐子禮提舉按部來過勸予作小亭記少游舊事<lb/>
　又取詞中語名之曰鶯花賦詩六絶而去明年亭成<lb/>
　次韻寄之<lb/>
灘長石出水鳴隄城郭西頭舊小溪游子斷魂招不得<lb/>
秋來春草更萋萋<lb/>
愁邊逢酒却成憎衣帶寬來不自勝煙水蒼茫外沙路<lb/>
東風何處拄枯藤<lb/>
壚下三年世路窮蟻封盤馬竟難工千山雖隔日邊夢<lb/>
猶到平陽池館中<lb/>
<pb n="KR4d0265_SBCK_010-10b"/>
文章光燄照金閨豈是遭逢乏聖時縱有百身那可贖<lb/>
琳瑯空有萬篇垂<lb/>
山碧叢叢四打圍煩將舊恨訪黃鸝纈林霜後黃鸝少<lb/>
須是愁紅萬點時<lb/>
古藤隂下醉中休誰與低睂唱此愁團扇他年書好句<lb/>
平生知已識儋州<lb/>
石湖居士詩集卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0265_SBCK_006-1a"/>
石湖居士詩集卷六<lb/>
　　　次韻温伯謀歸<lb/>
官路驅馳易折肱官曹隨處是愁城隨風片葉郷心動<lb/>
過雨千峰病眼明一臠何須甞世味寸田久巳廢吾耕<lb/>
羨君早作歸歟計屈指從今幾合并<lb/>
　　　次韻温伯雨凉感懷<lb/>
窮士病且飢古今同一流身安腹果然此外吾何求判<lb/>
司誠卑官未免塵甑憂窮山更癉暑憊卧不舉頭二物<lb/>
交寇我生世眞如浮晨朝墨雲作疾雷破山丘排檐忽<lb/>
飛溜蛙蟈鳴相酬朱冠領熱屬橫潰輸一籌新凉蘇肺<lb/>
氣踏濕登城樓好邀雲雨仙長袖按梁州吹水添瓶罍<lb/>
<pb n="KR4d0265_SBCK_006-1b"/>
淨洗千斛愁何從有此段冰廳冷如秋但覺詩思生爽<lb/>
氣入銀鈎章成竟何用知能救窮不湯子亦旅食回望<lb/>
家還羞倡予敢不和共作商聲謳<lb/>
　　　次韻子文雨後思歸<lb/>
斷雲將雨洗松篁昨夜癡龍起蟄藏人自無情孤樂事<lb/>
天猶有意作新凉尊前不見凌波襪樓下空聞拜月香<lb/>
萬事安能盡如願且來相伴壓糟牀<lb/>
　　　次韻温伯苦蚊<lb/>
白鳥營營夜苦飢不堪薫燎出窓扉小蟲與我同憂患<lb/>
口腹驅來敢倦飛<lb/>
　　　慶充自黃山歸索其道中詩書一絶問之<lb/>
<pb n="KR4d0265_SBCK_006-2a"/>
鳴騶如電馬如雷知是婆娑醉尉廻常日錦囊猶有句<lb/>
況從三十六峰來<lb/>
　　　曉出古城山<lb/>
落月墮眇莽殘星澹微茫竹輿亂淸溪飛蓋入嵐光松<lb/>
檜霧靄濕桑麻風露香空翠滴塵纓何必濯滄浪山家<lb/>
亦早作迨此朝氣凉林深無人聲木末炊煙蒼離離瓜<lb/>
芋區肅肅棗栗場田園古云樂令我思故郷墟市稍來<lb/>
集筠籠轉山忙吏事亦挽我歸路盤朝陽<lb/>
　　　李深之西尉同年談吳興風物再用古城韻<lb/>
李侯昔遊吳蓮舟鏡蒼茫風鬟與霧髩共濯玻瓈光采<lb/>
花不盈舫日暮雲水香還登縹緲樓羅襟酒淋浪卷箔<lb/>
<pb n="KR4d0265_SBCK_006-2b"/>
納星月踏筵按伊梁安知有恨事但恐蒹葭蒼風吹落<lb/>
窮谷草深麋鹿場髙岡苦炎熱游子悲異郷尚喜簡書<lb/>
省期會無怱忙猶餘作詩苦消痩如東陽<lb/>
　　　七月五日夜雨快晴<lb/>
豐隆坎坎夜伐鼓靈湫老龍撇波舞褰雲掣電上淸空<lb/>
倒捲天潢作飛雨向來炎官作夏旱萬里彤霞烘玉宇<lb/>
豈惟牛馬困蚊蝱壠上行人口生土我從雪浪葉舟來<lb/>
不謂山城熱如許天公知我愁欲病施與一凉蘇逆旅<lb/>
稍聞水繞屋除鳴不覺星從雲罅吐千山濯濯淨鬟髻<lb/>
缺月姢姢炯睂嫵浮生此景萬事足但欠淸歌對芳醑<lb/>
天上秋期正多事趣駕星橋跨銀渚人間四者自難并<lb/>
<pb n="KR4d0265_SBCK_006-3a"/>
莫妒黃姑迎織女<lb/>
　　　次韻宗偉温伯<lb/>
冉冉流光迫歳餘靑林日夜向人踈雨滋巖桂重堆粟<lb/>
<hi>新安木犀秋暮再花</hi>風折庭蕉又獻書逋客解蘭思婉娩先生彈<lb/>
鋏厭淸虚一塵不立渾輸我即境心安是故廬<hi>宗偉新議婚温</hi>
<hi>伯病起無聊故有解蘭彈鋏之語</hi>
　　　再韻荅子文<lb/>
浮生飽外莫求餘羈旅東來計巳踈肩聳巳髙猶索句<lb/>
眼明無用且繙書百年子莫占元緒萬法吾今付子虚<lb/>
惟有登臨心未厭黃山聞道勝衡廬<lb/>
　　　道見蓼花<lb/>
<pb n="KR4d0265_SBCK_006-3b"/>
秋風裊裊露華鮮去歳如今刺釣船歙縣門西見紅蓼<lb/>
此身曽在白鷗前<lb/>
　　　次韻温伯種蘭<lb/>
靈均墮荒寒采采紉蘭手九畹不留客髙丘一廻首崢<lb/>
嶸路孔棘悽愴肘生柳遂令此粲者永與窮愁友不如<lb/>
湯子逺情事只詩酒但知愛國香此外付烏有栽培帶<lb/>
苔蘚披拂䕶塵垢孤芳亦有遇洒濯居座右君看深林<lb/>
下埋没隨藜莠<lb/>
　　　次韻子文<lb/>
幻塵久巳破狐涎身世誰能料䑕肝暮夜雨收千嶂出<lb/>
晨朝風卷四維寬我今無事不如夢君豈有心猶覓安<lb/>
<pb n="KR4d0265_SBCK_006-4a"/>
但促小槽添壓石龍頭珠滴夜珊珊<lb/>
　　　次韻知郡安撫九日南樓宴集三首<lb/>
雙旌暮捲小舂容畵棟雲生笑語中但覺山光侵酒緑<lb/>
不知日脚染溪紅控臨縹緲疑無地指點虚無欲馭風<lb/>
誰遣玉蟾催騎吹歸來人影在朦朧<lb/>
珠履參陪北海觴仍邀擁節舊中郎碧城香霧連天暝<lb/>
黃葉霜風捲地凉佳節轉頭論聚散淸波從古閱興亡<lb/>
明年重把茱茰醉公在叢霄貢玉堂<lb/>
斯民鄒魯更豐年雅道凄凉見此賢萬隴登禾新霽色<lb/>
千村鳴柝舊寒煙鏘金絶世詩情妙倚劒凌空隷墨鮮<lb/>
<hi>太守新題南樓榜</hi>珍重北窓山六六使君名與汝俱傳<lb/>
<pb n="KR4d0265_SBCK_006-4b"/>
　　　晩集南樓<lb/>
浪隨兒女怨萍蓬笑拍闌干萬事空宇宙勲名無骨相<lb/>
江山得句有神功掉頭莫覻秋髙鶚留眼來賔日暮鴻<lb/>
懶拙巳成三昧解此生還證一圎通<lb/>
　　　賞雪騎鯨軒子文夜歸酒渴侍兒薦茗飲蜜漿<lb/>
　　　明日以詫同游戲爲書事邀宗偉同作<lb/>
溪山四時佳今日更竒絶天公妙莊嚴施此一川雪飛<lb/>
花浩如海眩轉塞空闊水西萬珠樹玉塔照銀闕碧溪<lb/>
不受凍長灘瀉淸咽漁舟晩猶汎樵檐寒未歇懸知畵<lb/>
不到未省詩能說歸來強搜句冰硯冷於鐵不知嚴夫<lb/>
子迎門生煖熱梅香不可耐<hi>梅即侍兒小名</hi>但覺酒腸㷎蜜融<lb/>
<pb n="KR4d0265_SBCK_006-5a"/>
花氣動茶泛乳膏發寧辭春笋寒爲暖花甆滑瞢騰畵<lb/>
屏暖喚起眼餘纈笑我獨何事作此淡生活想像髙唐<lb/>
賦何如徑排闥<lb/>
　　　從聖集乞黃巖魚鮓<lb/>
截玉凝膏膩白點酥粘粟輕紅千里來從何處想看舶<lb/>
浪帆風<lb/>
　　　從宗偉乞冬筍山藥<lb/>
竹塢撥沙犀頂銳藥畦粘土玉肌豐裹芽束緼能分似<lb/>
政及萊蕪甑釜空<lb/>
　　　雪後守之家梅未開呈宗偉<lb/>
瓦溝凍殘雪檐溜粘輕冰破寒一竿日春隨人意生端<lb/>
<pb n="KR4d0265_SBCK_006-5b"/>
葉再三白南枝尚含情定知司花女未肯嫁娉婷官居<lb/>
苦無賴一笑如河淸落木露荒山寒溪繞孤城朝暮何<lb/>
所見雲黃叫飢鷹東風不早計愁眼何當明北鄰小橫<lb/>
斜蘚地可班荆憑君趣花信把酒撼瓊英<lb/>
　　　次韻温伯城上<lb/>
閉戸成癡坐扶藜得意行樓臺浮霽色市井碎春聲雪<lb/>
盡小橋出煙消千嶂生病多無脚力遥羨落鴻輕<lb/>
　　　知郡安撫以立春日揭所書新安郡榜南樓之<lb/>
　　　上曉雪紛集邦人以爲善祥遂開宴以落之輙<lb/>
　　　賦長句一篇以附風謡之末<lb/>
碧瓦朱甍上牛斗妙墨新題森鎖鈕使君筆力挽春來<lb/>
<pb n="KR4d0265_SBCK_006-6a"/>
一夜飛花暗梅柳南山與樓相對髙向來千載爭雄豪<lb/>
八分三字一彈壓衆峰戢戢如兒曹人間盛事天不隔<lb/>
急催此雪成三白未論千古福邦人先卜明年滿岡麥<lb/>
東風酒面吹凝酥不辭醉倒歸相扶短歌萬一傳樂府<lb/>
湛輩亦與公名俱<lb/>
　　　次韻知郡安撫元夕賞倅廳紅梅三首<lb/>
春入林梢一再風破寒勻染費天工雖然媚蕩新粧別<lb/>
只與橫斜舊格同午枕乍醒鉛粉退曉奩初罷蠟脂融<lb/>
後來顔色休論似夾路漫山取次紅<lb/>
眞色生香絶世逢煙光池面雨溶溶楚鄰不待施朱好<lb/>
虢國翻嫌傅粉濃晴日曖雲春照耀温風霽月夜舂容<lb/>
<pb n="KR4d0265_SBCK_006-6b"/>
酒闌且駐紗籠看慢破團團一壁龍<lb/>
司花一笑爲誰開知道朱幡得得來踈影有情當洞戸<lb/>
蔫香無語墮空杯風生翰墨留連看月入笙歌次第催<lb/>
來歳如今翻舊唱五雲叢裏望三台<lb/>
　　　新安絶少紅梅惟倅廳特盛通判朝議召幕僚<lb/>
　　　賞之坐皆有詩亦賦古風一首<lb/>
華燈收盡江梅落別有橫枝照林薄天敎閬苑染芳根<lb/>
小住山城慰蕭索騰騰醉後酒紅醺淡淡粧成笑靨新<lb/>
斟酌東君巳傾倒爲渠都費十分春別乗胸懷有風月<lb/>
催喚淸尊洗愁絶花知主客得不凡一夜光風融綘雪<lb/>
樓頭煙暝吹單于花梢挂星光有無歸來境熟落春夢<lb/>
<pb n="KR4d0265_SBCK_006-7a"/>
夢入鎖香紅綺䟽<lb/>
　　　胡宗偉罷官改秩舉將不及格往謁金陵丹陽<lb/>
　　　諸使者遂朝行在頗有倦游之歎作詩送之<lb/>
凍雲埋山天冥濛北風無情雪塞空道傍人稀鳥飛絶<lb/>
問君東遊何怱怱君言薄官淡無味免俗未能聊復爾<lb/>
我評兹事一鴻毛因行且看佳山水陵陽樓閣壓髙城<lb/>
煙屏百叠雙流橫<hi>宣城叠嶂樓雙溪閣</hi>姑孰江亭更竒絶濃黛兩<lb/>
抺長睂靑<hi>當塗蛾睂亭望東西梁山如雙睂</hi>山形成龍復成虎六代遺<lb/>
蹤供弔古<hi>謂金陵鍾山石頭</hi>大荒莽蒼江水黃雨淚風煙眇吳<lb/>
楚<hi>賞心亭雨花臺所見</hi>却浮一葦下長川浮玉低昂波聒天<hi>長蘆眞州</hi>
<hi>寺浮玉丹陽金山也</hi>梁溪南岸小停櫓一酌人間第二泉<hi>無錫惠山陸子</hi>
<pb n="KR4d0265_SBCK_006-7b"/>
<hi>泉</hi>閶門峨峨過吾國<hi>姑蘇僕故里閶門北門也</hi>姑蘇臨波照金碧太<lb/>
湖三萬六千頃上有垂虹跨南極<hi>吳江長橋三髙亭鴟夷子在焉</hi>我家<lb/>
越相尚神遊試從煙浪訪扁舟問訊白鷗相記否謂言<lb/>
久客不勝愁軟紅三尺長安道九重城闕乾坤繞西湖<lb/>
山寺浙江樓君昔曽遊今更好故人客館中天開非君<lb/>
誰上黃金臺挽着天衢五雲上却望江湖如夢廻萬境<lb/>
何如一丘壑幾時定解冠裳縛幔亭山下桂叢深淸社<lb/>
向來都寂莫<hi>幔亭淸社皆宗偉舊隱故事</hi>
　　　黃伯益官舎賞梅<lb/>
一杯何處洗愁顔黃法曹家玉樹寒翠袖撚香留客看<lb/>
春風都在小闌干<lb/>
<pb n="KR4d0265_SBCK_006-8a"/>
　　　次韻朱嚴州從李徽州乞牡丹三首<lb/>
佳人絶世墮空谷破恨解顔春亦來莫對溪山話京洛<lb/>
碧雲西北漲黃埃<lb/>
歙浦煙山蟠萬叠釣臺雲日擁千章兩侯好事洗寒<lb/>
寶檻移春入燕香<lb/>
閬風苑裏司花女肯作山腰水尾來十二玉欄天一笑<lb/>
只今歸路五雲開<hi>時傳使君有召命</hi>
　　　送琴客許揚歸永嘉<lb/>
烏帽休衝九陌埃瘦藤定約到秋廻龍湫鴈蕩經行處<lb/>
斷取松風萬壑來<lb/>
　　　送李徽州赴湖北漕<lb/>
<pb n="KR4d0265_SBCK_006-8b"/>
徂徠千丈松閱世聳絶壁髙標上霄漢峻節貫金石惟<lb/>
有孤生竹亭亭附微植月夜借淸景春朝分秀色託根<lb/>
未渠央萬牛挽山澤昂藏轉江湖夷路入王國明堂五<lb/>
雲上一柱屹天極可望不可攀淸都與塵隔依然此淸<lb/>
士空山淡愁閴悲吟發淸籟揺蕩風雨夕<lb/>
　　　送通守林彦強寺丞還朝<lb/>
鴈蕩之山天下無奔岸絶壑不可圖地靈境秀有人物<lb/>
新安府丞今第一紛綸草木變暄寒竹節松心故凜然<lb/>
窮山薄宦我無恨識公大勝荆州韓梅風漲溪緑如酒<lb/>
曉插檣烏上南斗只今廣厦論唐虞斟酌正須醫國手<lb/>
秀睂津津雙頰丹想看鳴佩翔九關諸公倘欲持公議<lb/>
<pb n="KR4d0265_SBCK_006-9a"/>
莫遣此賢思故山<lb/>
　　　送温伯歸福唐納婦且約復游霅川<lb/>
攬秀堂前一笑傾都忘身世兩浮萍扶藜處處從君賞<lb/>
落筆時時得我驚茘熟閩山勞夢想蘋香苕水約逢迎<lb/>
袛愁誤入桃源後從此車輪四角生<lb/>
　　　次韻宗偉閱番樂<lb/>
十日間愁晝掩關起尋一笑共淸歡罷休詩社工夫淡<lb/>
洗淨書生氣味酸盡遣餘錢付桑落莫隨短夢到槐安<lb/>
繡鞾畵鼓留花住賸舞春風小契丹<lb/>
　　　題漫齋壁<lb/>
漢隂無械可容機歳晩功名一衲衣槁木間身隨念懶<lb/>
<pb n="KR4d0265_SBCK_006-9b"/>
浮雲幻事轉頭非三彭巳罷庚申守五鬼從敎乙丑歸<lb/>
富貴神仙兩俱累此心安處是眞依<lb/>
　　　四月十六日拄笏亭偶題<lb/>
轉午聞雞日正長小亭方丈納空光緑隂一雨濃如黛<lb/>
何處風來百種香<lb/>
　　　次韻即席<lb/>
留連銀燭照金荷腸斷華年一擲梭月姊有情難獨夜<lb/>
天孫無賴早斜河晶晶霜瓦寒生粟衮衮風幃細湧波<lb/>
鴰鶡曉啼鳴鵲散許多佳景奈愁何<lb/>
　　　五月聞鶯二首<lb/>
桑隂淨盡麥頭齊江上聞鶯每歳遲不及曉風鵯鵊子<lb/>
<pb n="KR4d0265_SBCK_006-10a"/>
迎春啼到送春時<lb/>
一聲初上最髙枝忙殺嘔啞百舌兒老盡西園千樹緑<lb/>
却憐槐眼正迷離<lb/>
　　　知郡檢計齋醮禱雨登時感通輙賦古風以附<lb/>
　　　輿頌<lb/>
六月火雲髙偃蹇使君有意憐焦卷一封紅篆驛金龍<lb/>
雨氣倐隨爐燎滿風師避路雷車鳴石破天驚檐溜傾<lb/>
不知稻本頗甦否但覺溪聲如百霆稅駕朱旛未云久<lb/>
造化功成屈伸肘我評兹事與天通知公小試調元手<lb/>
淸壇深夜賔衆眞前驅霓旌後飈輪定有靈官識仙伯<lb/>
報道紫皇思侍臣<lb/>
<pb n="KR4d0265_SBCK_006-10b"/>
</p>
<p>
石湖居士詩集卷六<lb/>
<pb n="KR4d0265_SBCK_006-11a"/>
</p>
<p>
</p>
  </div>
</body>
</text>
</TEI>
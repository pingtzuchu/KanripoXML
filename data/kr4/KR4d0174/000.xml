<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0174_WYG_000-1a"/>
欽定四庫全書　　　　集部四<lb/>
　提要<lb/>
　　灊山集三巻　　　　别集類三<hi>宋</hi>
　　　　臣等謹案灊山集三巻宋朱翌撰翌有猗覺<lb/>
　　　　寮雜記已著錄其集目見於諸書者宋史藝<lb/>
　　　　文志作四十五巻詩三巻陳氏書錄解題作<lb/>
　　　　三巻焦氏經籍志作二巻而周必大平園集<lb/>
　　　　又云其子軧等類公遺稿凡四十四巻巻目<lb/>
<pb n="KR4d0174_WYG_000-1b"/>
　　　　彼此互異葢必大所言即宋志之四十五巻<lb/>
　　　　乃其文集陳氏所云三巻者則専指詩集經<lb/>
　　　　籍志所載亦其詩集而又訛三巻為二卷也<lb/>
　　　　今文集已不可見詩集亦無傳本惟永樂大<lb/>
　　　　典所收篇什尚多謹裒而集之釐為三巻以<lb/>
　　　　還其原目翌父載上嘗從蘇軾黄庭堅㳺翌<lb/>
　　　　承其家學而才力又極富健故所著作頗有<lb/>
　　　　元祐遺風集中五七言古體皆極跌宕縱横<lb/>
<pb n="KR4d0174_WYG_000-2a"/>
　　　　近體亦偉麗伉健喜以成語屬對率妥帖自<lb/>
　　　　然陳鵠耆舊續聞劉克莊後村詩話王應麟<lb/>
　　　　困學紀聞皆採其佳句盛相推挹葢其筆力<lb/>
　　　　排奡實足睥睨一時與南宋時平易嘽緩之<lb/>
　　　　音牽率潦倒之習逈乎不同周必大序以杜<lb/>
　　　　牧擬之非溢美也今陳鵠等所摘諸句雖不<lb/>
　　　　能悉見全篇然三巻之内菁華具存亦足窺<lb/>
　　　　豹一班矣乾隆四十六年九月恭校上<lb/>
<pb n="KR4d0174_WYG_000-2b"/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐詩鼔吹巻七</head> <lb/>
    <p>
<pb n="KR4h0070_WYG_007-1a"/>
欽定四庫全書<lb/>
　唐詩鼔吹巻七<lb/>
　　　　　　　　　　　元　郝天挺　註<lb/>
　李商隠<hi>字義山懐州人令狐楚愛其才奏為集賢校理後為檢校吏部員外郎歸滎陽卒初自號</hi>
　<hi>玉溪子有樊南集傳於世</hi>
　　　錦瑟<hi>瑟繪紋如錦故曰錦瑟</hi>
錦瑟無端五十絃一絃一柱思華年<hi>古今樂志云錦瑟之為器也其絃五</hi>
<hi>十其柱如之</hi>莊生曉夢迷蝴蝶<hi>適/也</hi>望帝春心托杜鵑<hi>怨也</hi>滄海<lb/>
<pb n="KR4h0070_WYG_007-1b"/>
月明珠有淚<hi>清也</hi>藍田日煖玉生煙<hi>和也</hi>此情可待成追憶<lb/>
秖是當時已惘然<hi>適怨清和即其聲也一篇之中曲盡其意史稱其瑰邁竒古信然</hi>
　　　杜工部蜀中離席<hi>懿宗時栁仲郢節度劒南東川辟商隠為判官檢校工部</hi>
　　　<hi>員外郎時作</hi>
人生何處不離羣<hi>禮記子夏曰吾離羣而索居亦已久矣</hi>世路干戈惜暫<lb/>
分<hi>詩公劉干戈戚揚</hi>雪嶺未歸天外使<hi>杜詩雪嶺界天白</hi>松州猶駐殿<lb/>
前軍<hi>杜詩玉壘雖傳檄松州已解圍</hi>座中醉客延醒客江上晴雲雜雨<lb/>
雲美酒成都堪送老當壚仍是卓文君<hi>前漢相如傳卓文君當壚沽酒</hi>
<pb n="KR4h0070_WYG_007-2a"/>
<hi>相如著犢鼻裩親為滌器</hi>
　　　隋宫<lb/>
紫泉宫殿鎖煙霞欲取蕪城作帝家<hi>蕪城即揚州古䢴溝城也漢已後荒</hi>
<hi>蕪鮑昭為賦即此</hi>玉璽不縁歸日角<hi>唐書唐儉説秦王建大計曰公日角龍庭姓協圗讖</hi>
<hi>係天下望矣若外嘯豪傑北招戎狄濟海而南以據秦雍湯武之業也</hi>錦帆應是到天涯<lb/>
<hi>隋煬帝造龍舟施錦帆於舟上以幸江都涯詩意若非唐太宗據秦稱帝煬帝逸遊之心至於天  猶未已也</hi>
於今腐草無螢火<hi>禮記月令季夏之月腐草為螢景隋書煬帝大業末天下盜起帝於  華</hi>
<hi>宫徵求螢火數斛夜出遊山即放之火光徧於巖谷  廣陵志揚州舊城七八里有煬帝放螢苑并十宫</hi>終<lb/>
<pb n="KR4h0070_WYG_007-2b"/>
古垂楊有暮鴉<hi>隋煬帝自汳渚引河築街道植以栁名隋隄一千三百里  隋室板蕩咸陽宫</hi>
<hi>闕為墟千秋萬歳惟有垂楊棲鴉而已</hi>地下若逢陳後主豈宜重問後庭<lb/>
花<hi>大業拾遺云煬帝遊雞臺恍惚與陳後主遇後主戴皁紗單幘綽䄂長裙舞女數十侍左右一人逈美煬</hi>
<hi>帝累目之後主云此張麗華也以緑紋螺酌紅梁醖勸帝飲因請張麗華舞玉樹後庭花一曲麗華不懌後主</hi>
<hi>問龍舟之遊樂乎始謂殿下致治堯舜之上今日復此逸遊曩時何見罪之深三十六封書使人至今怏怏帝</hi>
<hi>叱之遂不見</hi>
　　　二月二日<lb/>
二月二日江上行東風日暖聞吹笙花鬚栁眼各無賴<lb/>
<pb n="KR4h0070_WYG_007-3a"/>
紫蝶黄蜂俱有情萬里憶歸元亮井<hi>晉陶淵明字元亮嘗為彭澤令督郵</hi>
<hi>至縣吏白應束帶見之淵明嘆曰吾不能為五斗米折腰事鄉里小兒遂解印綬賦歸去來辭以自見</hi>三<lb/>
年從事亞夫營<hi>漢書將軍周亞夫嘗北征營於細栁</hi>新春莫悞遊人意<hi>悞一</hi>
<hi>作怪</hi>更作風簷夜雨聲<lb/>
　　　籌筆驛<hi>在綿州綿谷縣北九十九里蜀漢諸葛武侯出師嘗駐軍籌畫於此</hi>
魚鳥猶疑畏簡書<hi>詩豈不懐歸畏此簡書明簡書盖軍中法令約束言號令嚴  雖千百年</hi>
<hi>之後魚鳥猶畏之也</hi>風雲長為䕶儲胥<hi>揚雄長楊賦木擁槍纍以為儲胥注胥須也言有儲</hi>
<hi>蓄以待所須也韋昭曰儲胥藩落之類也使此言武侯忠義風雲猶䕶其壁壘東坡曰誦此二句  人凛然復</hi>
<pb n="KR4h0070_WYG_007-3b"/>
<hi>見孔明風烈</hi>徒令上將揮神筆<hi>上將指武侯言弱主在位孔明才沒信黄皓姦邪使社稷</hi>
<hi>為墟出師之功徒勞而已</hi>終見降王走傳車<hi>魏將軍鄧艾破蜀劉禪銜璧輿櫬降遂傳送洛</hi>
<hi>陽</hi>管樂有才真不忝<hi>武侯傳孔明初自比管仲樂毅人不信也及相先主五月渡瀘七擒</hi>
<hi>孟獲出斜谷斬夏侯淵屯五丈原困司馬懿比管樂不忝矣</hi>關張無命欲何如<hi>蜀之飛將</hi>
<hi>惟關羽張飛呉吕䝉殺某於江陵閬州卒殺飛於帳下先主崩武侯死蜀祚休矣  王充論衡人生皆受天命</hi>
<hi>今得短命宜曰無命也</hi>他年錦里經祠廟<hi>蜀志錦里成都地名武侯祠在焉</hi>梁父<lb/>
吟成恨有餘<hi>梁父吟武侯所作曰朝出城東門遥望蕩陰里里中有三墳纍纍正相似云云</hi>
　　　九成宫<hi>宫在鳳翔府麟遊縣西五里隋仁夀宫也楊素為文帝起唐改作九成宫</hi>
<pb n="KR4h0070_WYG_007-4a"/>
十二層城閬苑西<hi>前漢郊祀志黄帝為五城十二樓以候神人  淮南子崑崙山有層城九</hi>
<hi>重生木禾其條五尋玉十洲記曰崑崙山有瑶池閬苑  樓十二</hi>平時避暑拂虹蜺<hi>蔡邕</hi>
<hi>月令章句虹蜺者陰陽交接之氣雄曰虹雌曰蜺髙班孟堅西都賦虹蜺迴帶於棼楣  此言九成宫之  也</hi>
雲隨夏后雙龍尾<hi>史記夏孔甲擾龍帝賜之乗龍河漢各二有雌雄  山海經曰夏后乗兩</hi>
<hi>龍雲盖三層之括地志禹誅防風氏夏后徳盛二龍降帝使范氏御  以行經南方防風氏神見禹怒射之有</hi>
<hi>迅雷二龍升去神懼以刃自貫其心而死</hi>風逐周王八馬蹄<hi>周穆王巡行天下馭八龍之駿</hi>
<hi>一名絶地二名翻飛三名奔霄四名超影五名逾輝六名超光七名騰霧八名掛翼  王元長曲水詩序夏后</hi>
<hi>兩龍載驅璿臺之上穆滿八駿如舞瑶水之陰</hi>呉嶽曉光連翠巘<hi>周禮雍州山鎮曰呉嶽</hi>
<pb n="KR4h0070_WYG_007-4b"/>
<hi>漢書地里志呉嶽在汧縣西</hi>甘泉晚景上丹梯<hi>甘泉漢武宫名要謝𤣥暉敬亭山詩  欲</hi>
<hi>追竒趨即此陵丹梯</hi>荔枝盧橘霑恩澤<hi>漢永元閒嶺南獻荔枝十里一置五里一堠  盧橘</hi>
<hi>枇杞也熟詩意荔枝盧橘皆暑天方  故貢於九成宫也</hi>鸞鵲天書濕紫泥<hi>鄴中記石虎每</hi>
<hi>詔書出著鳳口中銜出  紫泥見前注</hi>
　　　碧城<lb/>
碧城十二曲闌干犀辟塵埃玉辟寒<hi>嶺表異録云有辟塵犀婦人為簪梳</hi>
<hi>則塵不著髮塵南越志髙州巨海有大犀出入有光其角能開水辟    唐杜陽編同昌公主乗七寶步輦四</hi>
<hi>面綴五色玉香囊中貯辟寒香刻鏤水晶辟塵犀為龍鳳觀者眩目  唐武宗㑹昌九年夫餘國貢火玉三斗</hi>
<pb n="KR4h0070_WYG_007-5a"/>
<hi>色赤光照十步置之室中不復挾纊</hi>閬苑有書多附鶴<hi>集仙録周穆王駕黿鼉魚鱉為梁以</hi>
<hi>濟弱水而升崑崙𤣥圃閬苑之好㑹西王母歌白雲之謡云</hi>女牆無樹不棲鸞<hi>杜詩樓髙</hi>
<hi>望女牆釋名曰女牆言卑小比之於城如女子之於丈夫也此聯言碧城如仙人宫闕也</hi>星沈海底<lb/>
當牕見雨過河源隔坐看若是曉珠明又定一生長對<lb/>
水晶盤<hi>曉珠謂日也</hi>
　　　馬嵬<lb/>
海外徒聞更九州<hi>史記騶衍好為閎大之言言中國名赤縣神州内有九州禹之敘九州是</hi>
<hi>也中國外如赤縣神州者九乃所謂神州也</hi>他生未卜此生休空聞虎旅鳴<lb/>
<pb n="KR4h0070_WYG_007-5b"/>
宵柝<hi>書曰虎賁三千人廉正壘壁乎上蘭</hi>　<hi>張平子西京賦陳虎旅於飛易繫辭曰重門擊柝以待暴</hi>
<hi>客柝軍中警夜之木也</hi>無復雞人報曉籌<hi>周禮雞人掌夜呼曉叫為官  漢官儀宫中不</hi>
<hi>畜雞衞士候於朱雀門外専傳雞唱</hi>此日六軍同駐馬<hi>書甘誓大戰于甘乃召六卿注天子</hi>
<hi>六軍其將皆命卿也</hi>當時七夕笑牽牛<hi>唐明皇天寶十載避暑驪山宫秋七月七日牽牛織</hi>
<hi>女相見之夕秦人風俗號為乞巧宫掖間尤尚之夜半侍衞皆休貴妃獨侍上凭肩而立因仰天感牛女一年</hi>
<hi>一㑹不如已終歳相守誓願世世為夫婦</hi>如何四紀為天子<hi>明皇即位四十四年起先天開</hi>
<hi>元二十九年終天寶十五年</hi>不及盧家有莫愁<hi>梁武帝河中之水歌云河中之水向東流</hi>
<hi>洛陽女兒名莫愁莫愁十三能織綺十四採桑南陌頭十五嫁作盧家婦十六生兒似阿矦</hi>
<pb n="KR4h0070_WYG_007-6a"/>
　　　深宫<lb/>
金殿香銷閉綺籠玉壺傳㸃咽銅龍<hi>宫中更漏以銅龍吐水</hi>狂飈<lb/>
不惜蘿陰薄清露偏知桂葉濃<hi>詩蔦與女蘿施于松栢南有樛木葛藟纍之言</hi>
<hi>后妃能逮下也盖蘿附物而生陰條甚薄狂風吹之桂葉至濃而清露潤之榮枯不均怨之之詞</hi>斑竹<lb/>
嶺邊無限淚<hi>舜南巡不返葬於蒼梧之野堯二女追之不及至洞庭之山淚染竹即斑妃死為湘</hi>
<hi>水神</hi>景陽宫裏及時鐘<hi>齊書武帝宫内深隠不聞端門鼓漏聲置鐘於景陽樓上以應五鼔</hi>
<hi>及三鼓宫人聞鐘聲早起粧飾</hi>豈知為雨為雲意只有髙唐十二峯<hi>楚襄</hi>
<hi>王與神女遇陽臺曰妾巫山之神也朝為行雲暮為行雨朝朝暮暮陽臺之下宋玉有髙唐賦巫山十二峯在</hi>
<pb n="KR4h0070_WYG_007-6b"/>
<hi>大江北與神女廟正相對今屬巫山縣</hi>
　　　留贈畏之<lb/>
清時無事奏明光<hi>明光宫名曹漢李陵與蘇武書曰䇿名清時    植送應瑒詩清時難屢</hi>
<hi>得佳㑹不可常</hi>不遣當關報早霜<hi>當關司門之人也車東觀記汝郁載病徵詣公  門臺遣</hi>
<hi>兩當關扶入拜郎中也言天下無事宫門晏開</hi>中禁詞臣尋引領<hi>杜詩詔許辭中禁</hi>
<hi>孟子曰則天下之民皆引領而望之矣</hi>左川歸客自迴腸<hi>司馬遷云腸一日而九迴</hi>郎<lb/>
君下筆驚鸚鵡<hi>禰衡作鸚鵡賦見前注</hi>侍女吹笙弄鳳凰<hi>秦穆公女弄玉</hi>
<hi>好吹笙後與蕭史乗鳳而去見前注  李白詩鳳女吹玉簫吟弄天上春</hi>空寄大羅天上事<lb/>
<pb n="KR4h0070_WYG_007-7a"/>
<hi>大羅天仙人所居世秦中雜記進士放榜後至春開前須一人謝  名報羅使言報大羅天也</hi>衆仙同<lb/>
日詠霓裳<hi>明皇遊月宫見仙人歌霓裳羽衣之曲</hi>
　　　對雪<lb/>
寒氣先侵玉女扉<hi>庾信哀江南賦云倚弓玉女牕扉繫馬鳳凰樓柱</hi>清光旋透<lb/>
省郎闈<hi>梁水部郎中劉孝綽對雪詩云浮光亂粉壁積照朗彤闈</hi>梅花大庾嶺頭發<lb/>
<hi>廣南有大庾嶺上多梅花今名之為梅嶺</hi>栁絮章臺街裏飛<hi>漢張敞為京兆尹居走馬街多</hi>
<hi>栁樹又名為章臺街</hi>欲舞定隨曹植馬<hi>魏曹子建名植擬樂府作白馬篇</hi>有情應<lb/>
濕謝莊衣<hi>宋書大明中雪花降殿庭右將軍謝莊下殿雪集衣白上以為嘉瑞命羣臣皆賦雪花詩</hi>
<pb n="KR4h0070_WYG_007-7b"/>
龍山萬里無多逺<hi>宋鮑昭雪詩云胡風吹朔雪千里度龍山集君瑶池裏飛舞兩楹間</hi>留<lb/>
待行人三月歸<lb/>
　　　其二<lb/>
旋撲珠簾過粉牆輕於栁絮重如霜已隨江令誇瓊樹<lb/>
<hi>陳尚書令江總與後主狎客孔範沈客卿等作玉樹後庭花曲云璧月夜夜滿瓊樹朝朝新</hi>又入盧<lb/>
家妬玉堂<hi>梁武帝河中之水歌云盧家蘭室桂為梁中有鬱金蘇合香詳見前注</hi>侵夜可<lb/>
能爭桂魄<hi>雪月爭光</hi>忍寒應欲試梅粧<hi>宋武帝女夀陽公主人日卧於含章殿簷</hi>
<hi>下梅花落額上成五出之花後人效之為梅花粧</hi>關河凍合東西路腸斷班騅<lb/>
<pb n="KR4h0070_WYG_007-8a"/>
送陸郎<hi>晉成都王頴以陸機為後將軍河北大都督討長沙王義戰於鹿苑機軍大敗為孟玖等所譖</hi>
<hi>遂遇害於軍中是日昏霧晝合平地雪深尺餘議者以為陸氏之寃也  周庾信哀江南賦云雪暗如沙氷横</hi>
<hi>似岸逢赴洛之陸機見離家之王粲云云</hi>
　　　牡丹<lb/>
錦幃初巻衞夫人<hi>史記孔子見衞夫人南子夫人自帳中再拜而環珮玉聲璆然</hi>繡被<lb/>
猶堆越鄂君<hi>越鄂君見前注</hi>垂手亂飜雕玉珮<hi>明皇雜録云舞有大垂手小垂</hi>
<hi>手或若驚鴻或如飛燕行梁劉孝標詩云轉袖隨歌發頓履赴絃餘度  過接手回身作斂裾</hi>招腰爭<lb/>
舞鬱金裙<hi>招腰爭舞英華作細腰頻換前史記衞靈公與夫人同車招揺於市過之  言衞夫  當</hi>
<pb n="KR4h0070_WYG_007-8b"/>
<hi>作招揺今作腰未詳何意</hi>石家蠟燭何曾剪<hi>晉石季倫以蠟燭代炊王愷以飴糖澳釡</hi>荀<lb/>
令香爐可待薫<hi>襄陽記曰劉季和性愛香主簿張坦曰人名公俗人不虚也季和曰荀令君至</hi>
<hi>人家坐幕三日香氣不歇為我何如坦曰醜婦效顰見者必走也</hi>我是夢中傳彩筆<hi>彩筆</hi>
<hi>見江淹注</hi>欲書花葉寄朝雲<hi>古樂府有朝雲曲詳見前注</hi>
　　　促漏<lb/>
促漏遥鐘動靜聞<hi>唐百官志監門校尉巡日送平安及奏事遣官送入晝題時刻夜題更籌</hi>
<hi>宫女得而奏聞之</hi>報章重疊杳難分<hi>杳作亦字成詩雖則七襄不  報章</hi>舞鸞鏡<lb/>
匣收殘黛<hi>昔罽賓王得一鸞不鳴夫人曰嘗聞鸞見其類而後鳴因懸鏡以映鸞覩形哀舞中宵而</hi>
<pb n="KR4h0070_WYG_007-9a"/>
<hi>絶中范泰有詩云明鏡懸  堂顧影悲同契</hi>睡鴨香爐換夕薰<hi>唐李賀詩云深幃金鴨冷</hi>
歸去豈知還向月<hi>淮南子羿請不死之藥於西王母未及服其妻妞娥竊服得仙奔入月中</hi>
夢來何處更為雲<hi>為雲為雨見前注又詩意謂恨不能如妞娥奔入月中  不能如巫娥夢</hi>
<hi>接襄王也</hi>南塘漸暖蒲堪結<hi>李賀正月樂辭云官街栁帶不堪折早晚菖蒲勝綰結</hi>兩<lb/>
兩鴛鴦䕶水紋<hi>李白長千行鴛鴦緑蒲上翡翠錦屏中  晉虞摯文章流别論曰詩六義興者</hi>
<hi>有感之辭也此篇擬深宫怨女恨不如禽鳥猶有匹也</hi>
　　　聖女祠<lb/>
松篁臺殿蕙香幃龍䕶瑶牕鳳掩扉無質易迷三里霧<lb/>
<pb n="KR4h0070_WYG_007-9b"/>
<hi>後漢書張楷字公超能作五里霧時關西裴優亦能作三里霧</hi>不寒長著五銖衣<hi>博異志岑</hi>
<hi>文本山亭避暑有叩門云上清童子見其著衣極細曰此五銖之衣也又曰天上衣六銖尤細者五銖也出門</hi>
<hi>不見得一古錢五北里志詩玉肌無胗  銖輕</hi>人間豈有崔羅什<hi>酉陽雜俎長白山有夫人</hi>
<hi>墓魏孝昭之世清河崔羅什被徵夜經於此忽有朱門粉壁有一青衣出遇什曰女郎須見崔郎什恍然下馬</hi>
<hi>入兩重門青衣通問曰女郎劉府君之妻侍中呉質之女女郎曰比見崔郎息駕庭樹嘉君吟嘯故一叙玉顔</hi>
<hi>什乃辭去女曰從此十年當更相逢什以玳瑁簪遺之女以指上玉環以贈什上馬行數十步回顧乃一大塚</hi>
<hi>也</hi>天上應無劉武威<hi>漢冠軍將軍武威太守劉子南從道士尹公授務成子螢火丸佩之</hi>
<hi>隠形辟疫鬼及五兵白刃賊盜凶害永平間與虜戰軍潰矢下如雨未至子南馬數尺輒墮地終不能傷出神</hi>
<pb n="KR4h0070_WYG_007-10a"/>
<hi>仙感應篇不劉禹錫和失婢詩把鏡朝猶在添香夜  歸不逐張公子應隨劉武威</hi>寄問釵頭雙<lb/>
白燕<hi>白燕釵見前注</hi>每朝珠館幾時歸<hi>珠宫貝闕皆神仙居處</hi>
　　　野菊<lb/>
苦竹南園椒屋邊微香冉冉淚涓涓<hi>杜詩風含翠篠涓涓淨雨浥紅蕖冉</hi>
<hi>冉香</hi>已悲節物同寒雁忍委芳心與暮蟬細路獨來當此<lb/>
夕清樽相伴省他年紫雲新苑移花處不取霜栽近御<lb/>
筵<hi>詩意譏當時草澤遺賢無所進用也</hi>
　　　與同年李定言曲水閑話戲作<lb/>
<pb n="KR4h0070_WYG_007-10b"/>
海燕參差溝水流同君身世屬離憂相攜花下非秦贅<lb/>
<hi>史記秦俗家貧子壯則出贅</hi>對泣風前類楚囚<hi>楚囚已注</hi>碧草暗侵穿苑<lb/>
路珠簾不捲枕江樓莫驚五勝埋香骨地下傷春亦白<lb/>
頭<lb/>
　　　重有感<lb/>
玉帳牙旗得上游<hi>上游即上流也</hi>安危須共主分憂竇融表已<lb/>
來關右<hi>漢竇融字周公遭更始敗天下擾亂融為屬國都尉決策東向遣長史劉鈞奉書獻馬於光武</hi>
陶侃軍宜次石頭<hi>晉蘇峻反溫嶠邀侃同討初明帝崩侃不在顧命之列以為恨曰吾江邑</hi>
<pb n="KR4h0070_WYG_007-11a"/>
<hi>外將不能越局嶠固請推為盟主㑹庾亮於石頭戍遂誅峻</hi>豈有蛟龍曾失水<hi>曾一作長</hi>
<hi>陸莊子神龍失水而  居為螻蟻之所制</hi>更無鷹隼與髙秋<hi>杜詩蛟龍得雲雨鵰鴞在秋天</hi>
晝號夜哭兼幽顯<hi>伍員與申包胥友員之亡也謂包胥曰我必覆楚及昭王在隨包胥如秦</hi>
<hi>乞師依於庭牆而哭日夜不絶聲十日秦師乃出</hi>早晚星關雪涕收<lb/>
　　　出關宿盤豆館對蘆叢有感<hi>甘棠志云盤豆館在湖城縣西二十</hi>
　　　<hi>里昔漢武帝過此父老以牙豆盤獻因名焉</hi>
蘆葉梢梢夏景深郵亭暫欲灑塵襟昔年曾是江南客<lb/>
此日初為關外心<hi>此言在關外見蘆忽憶客江南時也</hi>思子臺邊風自急<lb/>
<pb n="KR4h0070_WYG_007-11b"/>
<hi>前漢戾太子為江充巫蠱所陷奔於湖自經死後帝知太子寃族江充乃作思子宫歸來望思之臺</hi>玉娘<lb/>
湖上月應沈清聲不逐行人去一世荒城半夜砧<lb/>
　　　子初郊墅<lb/>
看山對酒君思我聽鼓離城我訪君臘雪已添牆下水<lb/>
齋鐘不散檻前雲陰移竹栢濃還淡歌雜漁樵斷更聞<lb/>
亦擬村南買煙舍子孫相約事耕耘<lb/>
　　　井絡<lb/>
井絡天彭一掌中<hi>晉左思蜀都賦岷山之精上為井絡注岷山為東井星絡之維  杜詩繫</hi>
<pb n="KR4h0070_WYG_007-12a"/>
<hi>舟蠻井絡十成都彭州有山兩峯如闕相去四  步名天彭門因以名州</hi>謾誇天設劒為峯<lb/>
<hi>指劒關也</hi>陳圖東聚煙江口<hi>武侯作八陣圗聚細石為之今在䕫州堆石各髙丈餘為人散</hi>
<hi>亂或夏水漂沒水退即依然如故</hi>邊柝西懸雪嶺松<hi>成都有雪山彭州在其東松州在其</hi>
<hi>西吐蕃時犯松維故云邊柝</hi>堪嘆故君成杜宇<hi>杜宇謂望帝也</hi>可能先主是<lb/>
真龍<hi>周瑜曰劉備非久為人用者恐蛟龍得雲雨終非池中物</hi>將來為報奸雄輩莫<lb/>
向金牛放舊蹤<hi>與地記曰秦恵王伐蜀不知道作五石牛言能糞金蜀王貪金乃令五丁開道</hi>
<hi>秦使張儀司馬錯引兵滅之</hi>
　　　宋玉<lb/>
<pb n="KR4h0070_WYG_007-12b"/>
何事荆門百萬家獨教宋玉擅才華楚辭巳不饒唐勒<lb/>
風賦何曾讓景差<hi>荆楚故事曰楚襄王與唐勒景差宋玉遊雲陽之臺王令各賦大言唐勒</hi>
<hi>景差各賦不如王意宋玉曰方地為輿圓天為盖彎弓掛扶桑長劒倚天外於是王喜賞以雲夢之田又宋玉有</hi>
<hi>九辨及風賦</hi>落日渚宫供觀閣<hi>渚宫即/江陵也</hi>開年雲夢送煙花<hi>開年</hi>
<hi>即新年也</hi>可憐庾信尋荒徑猶得三朝托後車<hi>庾信梁元帝承制除御史</hi>
<hi>中丞聘西魏屬大軍南討留長安江陵平遷儀同三司周孝閔踐祚遷開府後陳與周通好流寓之士各許還</hi>
<hi>惟信及王褒惜之不遣常有鄉關之思作哀江南賦以致意云</hi>
　　　贈别前蔚州契苾使君<lb/>
<pb n="KR4h0070_WYG_007-13a"/>
何年部落到陰陵<hi>即陰山也</hi>奕世勤王國史稱<hi>呉步騭上疏勸太子登曰</hi>
<hi>人君承奕世之基據自然之勢  左傳勤王之師</hi>夜捲牙旗千帳雪朝飛羽騎<lb/>
一河氷蕃兒襁負來青塚<hi>論語襁負其子至矣青塚昭君墳在豐州</hi>狄女壺<lb/>
漿出白登<hi>孟子簟食壺漿以迎王師圍白登屬雲中漢髙祖為冒頓所  處</hi>日暮鸊鵜<lb/>
泉畔獵<hi>鸊鵜泉在金微山南西受降城劉屈丐嘗奔於此</hi>路人遥認郅都鷹<hi>漢酷</hi>
<hi>吏傳郅都為中尉行法不避貴戚列侯宗室側目而視號為蒼鷹</hi>
　　　春日寄懐<lb/>
世間榮落重逡巡<hi>管子曰枯茂非四時之悲欣榮落非我心之憂喜</hi>我獨丘園<lb/>
<pb n="KR4h0070_WYG_007-13b"/>
坐四春<hi>易束帛箋箋賁於丘園丘王輔嗣云天位無應隠處  園</hi>縱使有花兼有月<lb/>
可堪無酒更無人青袍似草年年定<hi>庾亮哀江南賦云青袍似草白馬如</hi>
<hi>練</hi>白髮如絲日日新欲逐風波千萬里未知何路到龍<lb/>
津<hi>三秦記河津一名龍門龜魚之屬集門下數千不得上上即為龍  梁任昉知已賦云過龍津而一息望</hi>
<hi>鳳條而載翔</hi>
　　　和劉評事永樂閑居見寄<lb/>
白社幽閒君暫居<hi>逸士傳董威隠居洛陽白社以殘絮縷帛為衣號百結衣</hi>青雲器<lb/>
業我全疎<hi>晉阮咸字仲容為始平太守顔延年五君詠曰仲容青雲器</hi>已看諌草歸<lb/>
<pb n="KR4h0070_WYG_007-14a"/>
鸞掖<hi>宫門有左右掖</hi>尚憤衡門待鶴書<hi>詩衡門之下可以栖遲  孔稚珪北山移文曰</hi>
<hi>鶴書赴隴鳴騶入谷</hi>蓮聳碧峯關路近<hi>西嶽名蓮花峯函谷關在其東也</hi>荷飜翠<lb/>
盖水堂虚自探典籍忘名利<hi>探平聲</hi>欹枕時驚落蠧魚<lb/>
　　　無題<lb/>
萬里風波一葉舟<hi>李陵與蘇武詩風波一失所各在天一隅</hi>憶歸初罷更夷<lb/>
猶<hi>楚辭曰君不行兮夷猶王逸曰夷猶猶豫也</hi>碧江地末元相引黄鶴沙邊<lb/>
亦少留翼徳寃魂終報主<hi>三國志張飛字翼徳先主征呉飛領軍就之臨發為帳下</hi>
<hi>健兒所殺</hi>阿童髙義鎮横秋<hi>晉書童謡曰阿童復阿童銜刀浮渡江不畏岸上虎但畏水中</hi>
<pb n="KR4h0070_WYG_007-14b"/>
<hi>龍羊祜曰此必水軍有功祜先知王濬小字阿童因表監益州諸軍事宻令脩舟楫為順流之計濬終滅呉矣</hi>
人生豈得長無謂懐古思鄉共白頭<lb/>
　　　二<lb/>
昨夜星辰昨夜風畫樓西畔桂堂東身無綵鳳雙飛翼<lb/>
心有靈犀一㸃通<hi>抱朴子通天犀角有白理如線置犀粟中雞往啄粟見犀輒驚駭故南人</hi>
<hi>呼為駭雞犀</hi>隔座送<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>春酒暖<hi>漢武故事鈎弋夫人少時手拳不開故因為藏鈎之戲後</hi>
<hi>人效之</hi>分曹射覆蠟燈紅<hi>漢武帝常使諸家射覆置守宫㿻下皆不能中東方朔自贊曰</hi>
<hi>臣請據易以釋之卦成是非守宫即蜥蜴上善之賜帛一十匹</hi>嗟予聽鼓應官去走馬<lb/>
<pb n="KR4h0070_WYG_007-15a"/>
蘭臺類轉蓬<hi>曹子建詩轉蓬離本根飄颻隨長風</hi>
　　　三<lb/>
來是空言去絶蹤月斜樓上五更鐘夢為逺别啼難喚<lb/>
書被催成墨未濃蠟燭半籠金翡翠麝香數度繡芙蓉<lb/>
劉郎已恨蓬山逺更隔蓬山一萬重<hi>劉郎蓬山用漢武帝求神仙事</hi>
　　　四<lb/>
颯颯東南細雨來<hi>唐楊師道詩開牕臨鳳詔颯颯雨聲來</hi>芙蓉塘外有輕<lb/>
雷<hi>芙蓉塘見前注</hi>金蟾囓鎖燒香入<hi>金蟾即鎖飾也</hi>玉虎牽絲汲井迴<lb/>
<pb n="KR4h0070_WYG_007-15b"/>
<hi>玉虎謂轆轤也</hi>賈氏窺簾韓掾少<hi>晉韓夀字徳真美姿容賈充辟為司空掾每宴賓僚其女</hi>
<hi>輒從青瑣中窺之因通焉時西域有貢竒香一著人則經月不散帝甚貴之惟賜充其女盜之遺夀充知之因</hi>
<hi>以女妻夀</hi>宓妃留枕魏王才<hi>魏黄初三年陳思王朝京師還濟洛川古人有言斯水之神名</hi>
<hi>曰宓妃感宋玉對楚王神女之事遂作賦曰余情悦其淑美兮心振蕩而不怡無良媒以接歡兮託微波而通</hi>
<hi>辭</hi>春心莫共花爭發一寸相思一寸灰<lb/>
　　　五<lb/>
相見時難别亦難東風無力百花殘春蠶到死絲方盡<lb/>
蠟燭成灰淚始乾曉鏡但愁雲鬢改夜吟應覺月光寒<lb/>
<pb n="KR4h0070_WYG_007-16a"/>
蓬山此去無多路青鳥殷勤為探看<hi>漢武帝内傳七月七日上於承華殿</hi>
<hi>忽有青鳥從西來集殿前上問東方朔朔曰此西王母欲來也有頃王母果至</hi>
　　　回中牡丹為雨所敗<lb/>
浪笑榴花不及春<hi>隋髙祖受禪孔紹安來奔見之甚悦拜内史舍人時夏侯端亦嘗為御史</hi>
<hi>先歸朝授秘書監因侍宴賦石榴云秖為來時晚花開不及春時人甚稱之</hi>先期零落更愁<lb/>
人玉盤迸淚傷心數<hi>迸舊作送今從英華本</hi>錦瑟驚絃破夢頻萬<lb/>
里重陰非舊圃<hi>陰一作怜陰張衡南都賦𤣥雲合而重  谷風起而增哀</hi>一年生意<lb/>
屬流塵<hi>劉休𤣥擬古云堂上流塵生庭中緑草滋注流遊也</hi>前溪舞罷君迴顧<hi>古今</hi>
<pb n="KR4h0070_WYG_007-16b"/>
<hi>樂録云晉車騎將軍沈玩作前溪曲故劉剛詩云山邊歌樂日池上舞前溪  湖州有前溪唐于競曰即南朝</hi>
<hi>習樂之所</hi>併覺今朝粉態新<lb/>
　　　富平少侯<lb/>
七國三邊未到憂<hi>史記冠帶之國七而三國邊於戎狄  此言若邊陲有警富平少侯何憂</hi>
<hi>哉</hi>十三身襲富平侯<hi>漢成帝鴻嘉初始微行或乗小車或皆騎馬出入市里逺至旁縣鬭</hi>
<hi>雞走馬自稱富平侯富平侯者張安世三世孫臨尚公主所生子放也娶許皇后女弟與上遊宴禁中無度寵</hi>
<hi>幸甚盛故假稱之也</hi>不收金彈抛林外<hi>西京雜記韓嫣以金為彈丸一日失數十每出兒童</hi>
<hi>輒隨之以拾所落長安語曰苦饑寒逐彈丸</hi>却惜銀床在井頭<hi>銀床井欄也樂府淮南篇</hi>
<pb n="KR4h0070_WYG_007-17a"/>
<hi>云淮南王自言尊百尺髙樓與天連後園作井銀作床金瓶素綆汲寒漿</hi>綵樹轉燈珠錯落<lb/>
<hi>開元遺事楊國忠姊妹上元夜置百枝燈樹輪轉無休杜詩云西域燈輪千影合</hi>繡檀回枕玉<lb/>
雕鎪<hi>枕有轆轤形故云回枕也</hi>當關莫報侵晨客<hi>嵇康書云晝臥喜晚起當關呼之不</hi>
<hi>置注漢有當關之職曉至呼門</hi>新得佳人字莫愁<hi>莫愁已注</hi>
　　　楚宫<lb/>
月姊曾聞下彩蟾<hi>月姊謂嫦娥也詳見前注</hi>傾城消息隔重簾<hi>漢書李延</hi>
<hi>年歌云北方有佳人絶代而獨立一顧傾人城再顧傾人國</hi>已聞珮響知腰細<hi>漢書馬廖</hi>
<hi>傳楚王好細腰宫中多餓死</hi>更辨絃聲覺指纖暮雨自歸山悄悄<hi>暮雨</hi>
<pb n="KR4h0070_WYG_007-17b"/>
<hi>巳注</hi>秋河不動夜厭厭王昌且在牆東住<hi>襄陽耆舊傳王昌字公伯為東</hi>
<hi>平相散騎常侍早卒婦任城王曹子文女昌弟式為渡遼將軍長史婦尚書令桓楷女昌母聰明有教典二婦</hi>
<hi>入門皆令變服下車不得踰侈後楷子嘉尚魏主欲金縷衣見式婦嘉止之曰其嫗嚴固不聽善耳不須持往</hi>
<hi>犯人家法其畏如此</hi>未必金堂得免嫌<hi>漢武帝八歳長公主欲以女阿嬌妻帝帝曰我若得</hi>
<hi>阿嬌當以金屋貯之終詩意以桓嘉尚主故用金堂事言雖富之極  不免王昌家之嫌疑也</hi>
　　　鄭州獻從叔舍人<lb/>
蓬島煙霞閬苑鐘三官牋奏附金龍<hi>唐呉道𤣥畫天地水三官皆乗龍鳳</hi>
<hi>輿輦齋東齋記云道家有金龍玉簡學士院撰文具一歳中  蘸投於名山洞府金龍以銅製玉簡以階石製</hi>
<pb n="KR4h0070_WYG_007-18a"/>
<hi>之</hi>茅君奕世仙曹貴<hi>茅君巳/見前注</hi>許掾全家道氣濃<hi>十二真君傳許</hi>
<hi>遜字敬之汝南人舉孝廉拜蜀旌陽令慕道以晉室亂棄官歸師大洞君呉猛傳三清法要至太康二年八月</hi>
<hi>一日於洪州西山舉家四十二口白日皆㧞宅上昇是雲笈經云真君孫玉斧子嘗為臨沮令真誥稱許掾</hi>
<hi>也</hi>絳簡尚參黄紙按<hi>太上有丹簡黒録經唐制舍人掌誥命有黄麻白麻此詩以官品比</hi>
<hi>仙品者也</hi>丹爐猶用紫泥封<hi>紫泥巳/見前注</hi>不知他日華陽洞<hi>華陽洞洞</hi>
<hi>天名也</hi>許上經樓第幾重<hi>詩意舍人之職得近天顔亦能相薦達否</hi>
　溫庭筠<hi>字飛卿舊名岐并州人也宰相彦博之孫任終國子助敎有集傳於世</hi>
　　　春日將欲東遊寄苗紳<lb/>
<pb n="KR4h0070_WYG_007-18b"/>
幾年辛苦與君同得喪悲歡盡是空猶喜故人先折桂<lb/>
<hi>杜詩禮闈曾擢桂月陳元老及第詩桃花先透三層浪  桂曾攀第一枝</hi>自憐羈客尚飄蓬<lb/>
三春月照千山路十日花開一夜風知有杏園無路入<lb/>
<hi>唐進士及第杏園初㑹謂之探花選年少者二人為探花使世謂之探花郎此也</hi>馬前惆悵滿<lb/>
枝紅<lb/>
　　　河中陪節度遊河亭<lb/>
倚欄愁立獨徘徊欲賦慙非宋玉才滿座山光揺劒㦸<lb/>
遶城波色動樓臺鳥飛天外斜陽盡人過橋心倒影來<lb/>
<pb n="KR4h0070_WYG_007-19a"/>
添得五湖多少恨栁花飄蕩似寒梅<lb/>
　　　過陳琳墓<hi>琳廣陵人名在建安七子中</hi>
曾於青史見遺文<hi>三國志有陳琳傳</hi>今日飄零過古墳詞客有<lb/>
靈應識我霸才無主始憐君<hi>三國志陳琳避難冀州袁紹以琳典文章令作檄以</hi>
<hi>告劉備言曹公失徳後紹敗琳歸曹公公曰卿為紹作書但可罪孤而已何乃上及祖父耶琳謝罪曰矢在弦</hi>
<hi>上不得不發曹公愛其才不責</hi>石麟埋沒藏秋草<hi>石麟已注</hi>銅雀荒涼對暮<lb/>
雲<hi>魏武帝有銅雀臺</hi>莫怪臨風倍惆悵欲將書劒學從軍<hi>魏太祖辟</hi>
<hi>琳為軍謀祭酒但王粲從軍詩云從軍有苦樂  問所從誰</hi>
<pb n="KR4h0070_WYG_007-19b"/>
　　　傷李羽士<lb/>
栁不成絲草帶煙海槎東去鶴歸天<hi>王子年拾遺記堯時有巨槎浮于西</hi>
<hi>海上光若星月十二年一周天名貫月槎又名掛星槎羽仙棲其上</hi>愁腸斷處春何限病<lb/>
眼開時月正圓花若有情應悵望水因無事莫潺湲須<lb/>
知此恨消難得孤負南華第二篇<hi>莊子號南華真人第二篇即齊物論</hi>
　　　初秋<lb/>
月出西南露氣秋綺寮河漢在斜樓<hi>綺寮一作倚霄雷左太沖魏都賦</hi>
<hi>雨窈冥而未半皎日籠光於綺寮注曰交結綺紋而為寮也</hi>楊家繡作鴛鴦幔張氏<lb/>
<pb n="KR4h0070_WYG_007-20a"/>
金為翡翠鈎<hi>白氏六帖唐楊國忠張𢎞靖第宅服用甲於當時</hi>香燭有光妨宿<lb/>
燕曉屏無睡待牽牛<hi>唐七夕宫中以錦綵結作髙樓可容數十人陳花果酒炙以祀牛女</hi>
<hi>二星嬪妃穿斜乞巧動清商之樂宴樂達旦時人皆效之  詩意以楊家張氏奢侈盖當時風俗皆取法於宫</hi>
<hi>中盖譏之也</hi>萬家砧杵三篙水一夕横塘是舊遊<lb/>
　　　楊栁<lb/>
楊栁千條拂面絲緑煙金穂不勝吹香隨靜婉歌塵起<lb/>
<hi>梁書羊偘字祖欣雅愛文史姬妾列侍窮極奢靡舞人張靜婉腰圍一尺六寸能為掌上舞</hi>影伴嬌<lb/>
嬈舞袖垂<hi>宋子侯有董嬌嬈詩董杜詩惱郝使君云佳人屢出  嬌嬈</hi>羌管一聲何<lb/>
<pb n="KR4h0070_WYG_007-20b"/>
處笛<hi>笛中有折楊栁曲思虞羲詠霍將軍北伐云胡笳關下  羌笛隴頭鳴</hi>流鶯百囀最<lb/>
髙枝<hi>賈至詩千條弱栁垂青瑣百囀流鶯滿建章</hi>千門九陌花如雪飛過宫<lb/>
牆兩不知<lb/>
　　　春日偶成<lb/>
西園一曲豔陽歌擾擾車塵負薜蘿<hi>楚辭若有人兮山之阿被薜荔兮帶</hi>
<hi>女蘿阿謝靈運溪行詩想見山  人薜蘿若在眼</hi>自欲放懐猶未得<hi>杜詩放懐殊不惬良</hi>
<hi>覿渺無因</hi>不知經世竟如何夜聞猛雨判花盡寒戀重衾覺<lb/>
夢多釣渚别來應更好春風還為起微波<lb/>
<pb n="KR4h0070_WYG_007-21a"/>
　　　途中偶作<lb/>
石路荒涼接野蒿西風吹馬利如刀暮城投驛蕙蘭靜<lb/>
廢寺入門禾黍髙雞犬夕陽喧縣市鳬鷖秋水暴城壕<lb/>
<hi>詩鳬鷖在涇</hi>故山有夢不歸去官樹陌塵何太勞<lb/>
　　　春日野步<lb/>
日西塘水金堤斜百草芊芊暗吐芽<hi>暗一作青</hi>野岸明媚山<lb/>
芍藥水田叫噪官蝦䗫<hi>晉恵帝在華林園聞蝦蟇聲問左右曰此為官乎為私乎侍中</hi>
<hi>賈𦙍對曰在官地為官在私地為私也</hi>鏡中有浪動菱蔓陌上無風吹栁<lb/>
<pb n="KR4h0070_WYG_007-21b"/>
花何事輕橈向溪客緑萍方好不歸家<lb/>
　　　和道溪君别業<lb/>
積潤初消碧草新鳳陽晴日帶雕輪絲飄弱栁平橋晚<lb/>
雪㸃寒梅小院春屏上樓臺陳後主<hi>陳書至徳二年後主於光照殿起臨</hi>
<hi>春結綺望仙三閣檻䦨以沈檀為之飾以金玉每微風起香聞數里之外</hi>鏡中金翠李夫人<lb/>
<hi>漢武帝夫人</hi>花房露透紅珠落蛺蝶雙雙䕶粉塵<lb/>
　劉長卿<hi>字文房河間人開元中進士為監察御史終隨州刺史有集傳於世</hi>
　　　登餘千古城<hi>饒州也</hi>
<pb n="KR4h0070_WYG_007-22a"/>
孤城上與白雲齊萬古蕭條楚水西官舍已空秋草緑<lb/>
女牆猶在夜烏啼<hi>古樂府有烏夜啼曲</hi>平江渺渺來人逺落日亭<lb/>
亭向客低沙鳥不知陵谷變<hi>詩髙岸為谷深谷為陵</hi>朝來暮去弋<lb/>
陽溪<hi>弋溪在弋陽二十里有大石面如鏡鐫弋字近饒中故云</hi>
　李徳裕<hi>字文饒蔭補校書郎召拜監察御史擢翰林學士未幾授御史中丞武宗立為門下侍郎</hi>
　<hi>同中書門下平章事拜太尉後卒懿宗時詔追封衞國公贈尚書左僕射</hi>
　　　嶺南道中<lb/>
嶺水爭分路轉迷桄榔樹葉暗蠻溪<hi>桄榔見前注</hi>愁衝霧毒<lb/>
<pb n="KR4h0070_WYG_007-22b"/>
逢蛇草<hi>嶺南蛇過草有毒人遇之即病</hi>畏落沙蟲避燕泥五月畬田收<lb/>
火米<hi>易无妄注田一歳曰菑三歳曰畬土人以五月收米為火米</hi>三更津吏報朝雞<lb/>
<hi>津吏守津之吏也五月收米三更雞鳴言嶺南氣候異於中土也</hi>不堪腸斷思鄉處紅<lb/>
槿花中越鳥啼<hi>嶺南異物志云嶺南紅槿自正月至十二月常開秋冬差小耳</hi>
　李紳<hi>字公垂亳州人也元和元年進士補國子助教累遷中書舍人武宗即位拜中書侍郎平章事</hi>
　<hi>與李徳裕元稹同時稱三俊</hi>
　　　江南暮春寄家<lb/>
洛陽城見梅迎雪魚口橋逢雪送梅<hi>魚橋在蘇州子城西琴髙於此乗鯉</hi>
<pb n="KR4h0070_WYG_007-23a"/>
<hi>魚上昇</hi>劒外寺前芳草合<hi>平江府即古姑蘇有呉王池在虎丘寺秦始皇嘗試劒於此</hi>
鏡湖亭上野花開<hi>鏡湖即鑑湖在越州即今紹興府也</hi>江鴻斷續翻雲去<lb/>
海燕差池拂水迴<hi>詩云燕燕于飛差池其羽</hi>料得心知寒食近潛聽<lb/>
喜鵲望歸來<hi>漢陸賈曰乾鵲噪而行人至蜘蛛集而百事喜</hi>
　紀唐夫<lb/>
　　　贈温庭筠<hi>開成中庭筠才名藉甚然不拘細行以文為貨識者鄙之執政有奏庭筠</hi>
　　　<hi>攪擾場屋黜方城令中書舍人裴坦當制有澤畔長沙之比時文士爭為詩送别惟紀唐夫此</hi>
　　　<hi>詩擅場當時盛傳也</hi>
<pb n="KR4h0070_WYG_007-23b"/>
何事明時泣玉頻<hi>卞和得玉獻楚懐王王使樂正子占之言石以為欺刖其左足至平王復</hi>
<hi>獻之以為欺刖其右足至昭王和復欲獻之恐復見害乃抱玉而哭泣盡繼之以血王使剖之得美玉封為侯</hi>
<hi>和辭謝而去</hi>長安不見杏園春<hi>杏園/已注</hi>鳳凰詔下雖霑命<hi>石虎鄴中</hi>
<hi>記每詔書下著鳳雛口中銜出</hi>鸚鵡才髙却累身<hi>鸚鵡賦見前注</hi>且盡緑醽消<lb/>
積恨休辭黄綬拂行塵<hi>漢董巴輿服志二千石青綬千石六百石墨綬丞尉三百石長</hi>
<hi>相二百石皆黄綬</hi>方城若比長沙路猶隔千山與萬津<hi>左傳僖公三年</hi>
<hi>齊伐楚楚屈完對曰楚國方城以為城漢水以為池雖衆無所用之  長沙喻賈誼也巳見前注</hi>
　陳上美<hi>開成元年髙鍇放榜第人登科有詩集傳於世</hi>
<pb n="KR4h0070_WYG_007-24a"/>
　　　咸陽懐古<lb/>
山連河水碧氤氲瑞氣東移擁聖君<hi>前漢都咸陽後漢都洛陽故曰東移</hi>
秦苑有花空笑日漢陵無主自侵雲<hi>秦都咸陽西漢諸陵在焉</hi>古槐<lb/>
堤上鶯千囀逺渚沙中鷺一羣賴有淵明同把菊<hi>陶詩采菊</hi>
<hi>東籬下悠然見南山</hi>煙郊四望夕陽曛<lb/>
　來鵬<hi>鵬豫章人大中咸通間舉進士不中客死於維揚有詩集傳於世</hi>
　　　宛陵送李明府罷任歸江州<lb/>
菊花村晚雁來天共把離觴向水邊官滿便尋垂釣侣<lb/>
<pb n="KR4h0070_WYG_007-24b"/>
家貧已用賣琴錢浪生湓浦千層雪<hi>湓浦見前注</hi>雲起爐峯<lb/>
一炷煙<hi>匡廬山有香爐峯李大白詩云日照香爐生紫煙</hi>儻見吾鄉舊知己為<lb/>
言顦顇過年年<lb/>
　　　清明日與友人遊玉塘莊<lb/>
幾宿青山逐陸郎<hi>晉陸機春遊樂府曰遊客芳春林春芳傷客心和風飛清響鮮雲垂薄陰</hi>
清明時節好風光歸穿緑荇船頭滑醉踏殘花屐齒香<lb/>
<hi>晉謝𤣥破符堅驛書至謝安對棊看書竟便放床上了無喜色圍棊如故既罷還内心喜甚過戸限不覺屐齒</hi>
<hi>之折也</hi>風急嶺雲飄逈野雨餘田水落方塘<hi>文選劉公幹贈中郎將詩</hi>
<pb n="KR4h0070_WYG_007-25a"/>
<hi>細栁夾道生方塘涵清源</hi>不堪吟罷東回首滿耳蛙聲正夕陽<lb/>
　鄭準<hi>嘗為荆南從事</hi>
　　　清明日江南<lb/>
呉山楚驛四年中一見清明一改容旅恨共風連夜起<lb/>
韶光隨酒著人濃延興門外攀花别<hi>延興門在建康</hi>采石江頭<lb/>
帶雨逢<hi>江源記商旅取石於此至都輸為造宫之石因名此渚為采石渡</hi>無計歸心何<lb/>
日是路邊戈甲正重重<lb/>
　章八元<hi>睦州桐廬人大厯六年進士貞元中調句容主簿有詩集傳於世</hi>
<pb n="KR4h0070_WYG_007-25b"/>
　　　登慈恩寺浮圖<lb/>
十層突兀在虚空四十門開面面風却訝鳥飛平地上<lb/>
自驚人語半天中回梯暗踏如穿洞絶頂初攀似出籠<lb/>
落日鳳城佳氣合<hi>梁元帝納涼詩髙舂斜日下佳氣滿欄楹</hi>滿城春樹雨濛<lb/>
濛<hi>春一作煙</hi>
　李羣玉<hi>字文山灃州人也大中八年詣闕上表裴休入相薦之授𢎞文館校書郎有詩集行於世</hi>
　　　將欲南行陪崔八宴海榴亭<lb/>
朝宴華堂暮未休幾人偏得謝公留<hi>謝公謝安也</hi>風傳鼓角<lb/>
<pb n="KR4h0070_WYG_007-26a"/>
霜侵㦸雲捲笙歌月上樓賓館盡懸徐孺榻<hi>陳蕃為豫章太守不</hi>
<hi>接賓客惟徐孺子來特設一榻去則懸之</hi>客帆空戀李膺舟<hi>後漢郭林宗與李膺同舟而濟</hi>
<hi>衆賓望之皆以為神仙焉</hi>謾誇書劒無歸處水逺山長步步愁<lb/>
　　　秣陵懐古<lb/>
野花黄葉舊呉宫六代豪華燭散風<hi>六代謂呉東晉宋齊梁陳也</hi>龍<lb/>
虎勢衰佳氣歇<hi>諸葛亮謂呉大帝曰鍾阜龍蟠石頭虎踞真帝王所都也佳氣已注</hi>鳳凰<lb/>
名在故臺空<hi>建康有鳳凰臺故基在保寧寺後李太白有詩</hi>市朝遷變秋蕪緑<lb/>
墳塚髙低落照紅霸業鼎圖人去盡<hi>秣陵六朝建都之地</hi>獨來惆<lb/>
<pb n="KR4h0070_WYG_007-26b"/>
悵水雲中<lb/>
　　　金塘道中<lb/>
山連楚越復呉秦蓬梗何年是住身<hi>蓬梗已注</hi>黄葉黄花古<lb/>
城道秋風秋雨别家人氷霜想度商於凍<hi>商於即商州也</hi>桂玉<lb/>
愁居帝里貧<hi>桂玉詳見前注</hi>十口繫心抛不得每回回首即長<lb/>
嚬<lb/>
　　　望月寄人<lb/>
浮雲巻盡看朣朧<hi>朣朧月明貌</hi>直出滄溟上碧空盈手水光<lb/>
<pb n="KR4h0070_WYG_007-27a"/>
寒不濕流天素彩靜無風酒花蕩漾金樽裏<hi>李白詩惟願當歌對</hi>
<hi>酒時月光長照金樽裏</hi>棹影飄颻玉浪中川路正長難可越<hi>宋劉休𤣥</hi>
<hi>詩山髙路難越注秦嘉妻徐氏答嘉書曰髙山巖巖而君是越斯亦難矣</hi>美人千里思何窮<lb/>
<hi>宋謝莊月賦美人邁兮音塵濶隔千里兮共明月臨風歎兮將焉歇川路長兮不可越</hi>
　　　送秦鍊師歸岑公山<hi>在萬州</hi>
仙翁歸卧翠微岑一葉西風月峽深<hi>言乗月而去也月峽即明月峽也</hi>
松逕定知芳草合玉書應念素塵侵<hi>太上八素真經曰玉書用青璧𤣥玉</hi>
<hi>為之</hi>閑雲不繫東西影野鶴寧知去住心<hi>晉書嵇紹如野鶴昂藏在雞羣</hi>
<pb n="KR4h0070_WYG_007-27b"/>
<hi>中比閑雲野鶴以  秦錬師也</hi>蘭渚蒼蒼春欲暮<hi>曹植應詔詩朝發鸞臺夕宿蘭渚注公孫</hi>
<hi>乗月賦鵾雞舞於蘭渚</hi>落花流水怨離琴<hi>隋江總詩云去雲目徒送離琴手自揮</hi>
　<lb/>
　<lb/>
　<lb/>
　<lb/>
　<lb/>
　唐詩鼓吹巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐詩鼓吹巻九</head> <lb/>
    <p>
<pb n="KR4h0070_WYG_009-1a"/>
欽定四庫全書<lb/>
　唐詩鼓吹巻九<lb/>
　　　　　　　　　　　　元　郝天挺　註<lb/>
　譚用之<lb/>
　　　贈索處士<lb/>
不將桂子種諸天長得尋君水石邊𤣥豹夜寒和霧隠<lb/>
<hi>列女傳陶苓子妻諌其夫曰妾聞南山有𤣥豹霧雨不下食者何也欲以澤其衣毛而成其文章</hi>驪龍<lb/>
春暖抱珠眠<hi>搜神記河上翁家貧恃緯蕭而食其子沒川得千金之珠父曰夫珠在驪龍頷下子</hi>
<pb n="KR4h0070_WYG_009-1b"/>
<hi>遭其睡也使其寤子當為虀粉尚奚珠之有哉</hi>山中宰相陶𢎞景<hi>南史陶𢎞景字通明丹陽</hi>
<hi>秣陵人為諸王侍讀永平十年遂挂朝衣於神武門而去隠於金陵華陽山自號華陽真逸國家有大事無不</hi>
<hi>諮詢時人謂之山中宰相</hi>洞裏真人葛稚川<hi>列仙傳葛洪字稚川亡時年八十一視其貌如</hi>
<hi>平生舉屍入棺輕如空衣時人咸以為屍解</hi>一度相思一惆悵水寒煙澹落<lb/>
花前<lb/>
　　　别洛下一二知己<lb/>
金鼎光輝照雪袍<hi>書注武王克商遷九鼎於洛邑昔禹徵九牧之金以鑄鼎</hi>洛陽春<lb/>
夢憶波濤塵埃滿眼人情異風雨前程馬足勞接塞峨<lb/>
<pb n="KR4h0070_WYG_009-2a"/>
嵋通蜀險<hi>峨嵋山在嘉定府</hi>過山仙掌倚秦髙<hi>仙掌華山也</hi>别來無<lb/>
限幽求子<hi>晉杜夷字行齊廬江人世以儒學稱恵帝時三舉孝廉並不就後移渡江元帝特立儒林</hi>
<hi>祭酒以夷為之夷辭疾未嘗朝㑹又除國子祭酒皇太子三至夷家執經問義國有大故必就夷諮訪焉卒年</hi>
<hi>六十六贈大鴻臚諡曰貞子臨終遺命其子晏曰吾少不出身頃雖見羈録冠舄之飾未嘗加體其角巾素衣</hi>
<hi>斂以時服殯葬之事務從簡儉亦不須茍取矯異也夷所著幽求子二十篇行於世  幽尋幽求謂隠士也韓</hi>
<hi>愈詩幽子顔不多</hi>應笑區區味六韜<hi>太公兵法有文韜武韜龍韜虎韜犬韜豹韜</hi>
　　　約張處士游梁<lb/>
莫學區區老一經<hi>漢制専經各置博士故曰窮一經而皓首</hi>夷門關吏舊書<lb/>
<pb n="KR4h0070_WYG_009-2b"/>
生<hi>史記侯嬴年七十家貧為大梁夷門監者</hi>晉朝滅後無中散<hi>晉嵇康好老莊與魏宗室</hi>
<hi>婚拜中散大夫至晉不仕鍾㑹譖康於文帝遂刑於東市</hi>韓國亡來絶上卿<hi>史記張良傳秦</hi>
<hi>滅韓良年少未仕韓有家僮三百人弟死不葬悉以家財求客刺秦王為韓報仇以大父五世相韓故也</hi>龍<lb/>
變洞中千谷冷<hi>文子微明篇云内有一定之操而外能屈伸與物推移萬舉而不陷所貴乎道</hi>
<hi>者貴其龍變也</hi>劒横天外八風清<hi>宋玉賦長劒倚天外  八風見閶闔風注</hi>好攜長<lb/>
䇿干時去<hi>前漢賈誼上文帝萬言䇿故曰長策</hi>免逐漁樵度太平<lb/>
　　　送友人歸青社<hi>周公建大社於國中取五方之土為社東方青土今稱齊地為</hi>
　　　<hi>青社取此</hi>
<pb n="KR4h0070_WYG_009-3a"/>
雕鶚途程在碧天<hi>杜詩雕鶚在秋天</hi>綵衣東去復何言<hi>老萊子孝奉二</hi>
<hi>親行年七十作嬰兒戯身著五色斑斕之衣</hi>三千賓客舊知己<hi>史記孟嘗君賓客三千人</hi>
十二山河新故園<hi>漢髙帝紀夫齊東有瑯琊即墨之饒南有泰山之固西有濁河之限北有</hi>
<hi>渤海之利持㦸百萬縣隔千里之外齊得十二焉</hi>吟看桂生溪月上醉聽鯤化<lb/>
海濤翻<hi>莊子北溟有魚其名曰鯤鯤之大不知其幾千里也化而為鳥其名曰鵬鵬之背不知其幾千</hi>
<hi>里也齊看月生聽鯤化盖以  地近海故也</hi>好期聖代重相見莫學袁生老<lb/>
竹軒<hi>文選應璩書云幸有袁生時步玉趾樵蘇不爨清談而巳</hi>
　　　送丁道士歸南中<lb/>
<pb n="KR4h0070_WYG_009-3b"/>
孤雲無定鶴辭巢<hi>陶淵明詠貧士詩萬族各有托孤雲獨無依</hi>自負焦桐不<lb/>
説勞<hi>漢蔡邕知音見呉人燒桐以爨者聞其聲曰此良桐也因請削為琴尾尚焦故號曰焦尾</hi>服藥<lb/>
幾年期碧落驗符何處呪丹毫<hi>以朱書符故曰丹毫</hi>子陵山曉紅<lb/>
雲宻<hi>子陵見前注</hi>青草湖平雪浪髙從此人稀見蹤跡還應<lb/>
選地種仙桃<hi>西王母獻蟠桃於武帝帝食桃留其核欲種之母笑曰此桃三千年一開花三千年</hi>
<hi>一結子也</hi>
　　　月夜懐寄友人<lb/>
劒氣徒勞望斗牛<hi>見前注</hi>故人别後阻仙舟<hi>見李膺注</hi>殘春謾<lb/>
<pb n="KR4h0070_WYG_009-4a"/>
道深傾酒好月那堪獨上樓何處是非隨馬足由來得<lb/>
喪白人頭清風未許重攜手<hi>文選趙景真與稽茂齊書云攜手之期邈無日矣</hi>
幾度髙吟寄水流<lb/>
　　　閑居寄陳山人<lb/>
閑居何處得閑名坐掩衡茅損性靈<hi>衡以衡木為門茅以茅苫宇也淵明</hi>
<hi>詩養真衡茅下庶以善自名</hi>破夢曉鐘聞竹寺漲心秋雨浸莎庭甕<lb/>
邊難負千鍾緑<hi>晉畢吏部卓鄰家酒熟盜飲於甕下</hi>海上終眠萬仞青<hi>文選</hi>
<hi>郭景純游仙詩云青谿千餘仞中有一道士注青谿山名</hi>珍重先生全太古<hi>杜詩封内如太</hi>
<pb n="KR4h0070_WYG_009-4b"/>
<hi>古時危獨蕭然</hi>應看名利似浮萍<hi>以名利喻水萍之無定也</hi>
　　　憶南中<lb/>
碧江頭與白雲門别後秋霜㸃鬢根長記學禪青石寺<lb/>
最思共醉落花村林間竹有湘妃淚牕外禽多杜宇魂<lb/>
<hi>蜀帝名杜宇號望帝后得相曰鼈靈因遜位焉遂自亡去化為子規故蜀人聞子規鳴曰是我望帝也</hi>未<lb/>
棹扁舟重回首采薇收橘不堪論<hi>史記伯夷叔齊孤竹君之二子武王伐紂</hi>
<hi>義不食周粟隠於首陽山采薇而食之</hi>
　　　寄友人<lb/>
<pb n="KR4h0070_WYG_009-5a"/>
病多慵引架書看官職無才思巳䦨<hi>思一作興</hi>宂鳳瑞時來<lb/>
却易<hi>山海經丹穴之山有鳥狀如鶴五色而文名曰九苞鳳見則天下太平</hi>人龍别後見<lb/>
何難<hi>晉宋纖字令艾少有逺操不與世交太守馬岌髙尚之士也威儀造焉纖拒而不見岌嘆曰名可聞</hi>
<hi>而身不可見徳可仰而形不可觀吾今而後知先生人中龍也</hi>琴樽風月閑生計金玉<lb/>
松筠舊歳寒<hi>論語歳寒然後知松柏之後凋也</hi>早晚煙村碧江畔掛罾<lb/>
重對蓼花灘<lb/>
　　　别江上一二友生<lb/>
國風千載務重華<hi>詩自關雎至豳風皆國風也  書重華協于帝</hi>須逐浮雲背<lb/>
<pb n="KR4h0070_WYG_009-5b"/>
若耶<hi>若耶溪名</hi>無地可歸堪種玉<hi>見前/注</hi>有天教上且乗槎<hi>荆楚</hi>
<hi>歳時記漢武帝令張騫使大夏窮河源乗槎經月而至一處見城郭如州府室内有一女織又見一丈夫牽牛</hi>
<hi>飲河騫問曰此是何處答曰可問嚴君平</hi>白綸巾卸蘇門月<hi>綸音關登蘇門見孫  注</hi>紅<lb/>
錦衣裁御苑花他日成都却回首東山看取謝鯤家<hi>東山</hi>
<hi>見謝安注游晉謝鯤王敦引為長史鯤知敦不可以道匡弼乃優  與畢卓桓彝等縱酒常候明帝在東宫見</hi>
<hi>之甚親重之問曰君方庾亮何如答曰端委廟堂鯤不如亮一丘一壑自謂過之安鯤之從子也</hi>
　　　寄岐山林逢吉明府<lb/>
岐山髙與隴山連<hi>岐山在東隴山在西皆秦地也</hi>製錦無私服晏眠<hi>左傳</hi>
<pb n="KR4h0070_WYG_009-6a"/>
<hi>襄公子皮欲使尹何為邑子産曰子有美錦不使人學製焉大官大邑身之所庇也而使學者製焉其為美錦</hi>
<hi>不亦多乎</hi>鸚鵡語中分百里<hi>隴山出/鸚鵡</hi>鳳凰聲裏過三年<hi>河圖括地</hi>
<hi>象云周之興也鸑鷟鳴於岐山人謂岐山為鳳凰堆太王去邠遷於岐山</hi>秦無舊俗雲煙媚<lb/>
周有遺風父老賢<hi>潘岳西征賦子贏鋤以借父訓秦法而著色耕讓畔以閑田沾姬化而生</hi>
<hi>棘</hi>莫役生靈種楊栁<hi>靈一作民</hi>一枝枝折灞橋邊<lb/>
　　　感懐呈所知<lb/>
十年流落賦歸鴻誰傍昏衢駕燭龍<hi>唐清涼禪師序般若心經云般若者</hi>
<hi>苦海之慈航昏衢之巨燭為山海經鍾山之神曰燭陰視為晝暝為夜吹為冬呼  夏身長千里人面蛇身赤</hi>
<pb n="KR4h0070_WYG_009-6b"/>
<hi>色又名燭龍天不足西北無陰陽消息故有龍銜火精以照天門也</hi>竹屋亂煙思梓澤<hi>圖經</hi>
<hi>晉書石崇有别館在河陽之金谷一名梓澤</hi>酒家疎雨夢臨邛<hi>臨邛在成都縣名即卓文</hi>
<hi>君沽酒處也</hi>千年别恨調琴懶一片年光覽鏡慵早晚休歌<lb/>
白石爛<hi>見寗戚注</hi>放教歸去卧羣峯<hi>文選謝靈運詩遂登羣峯首邈若昇雲煙</hi>
　　　江上聞笛<lb/>
誰為梅花怨未平<hi>李白詩羌笛梅花引呉溪隴水深又云黄鶴樓中吹玉笛江城五月落梅</hi>
<hi>花</hi>一聲髙喚百龍驚<hi>杜詩晚來横吹好泓下一龍吟</hi>風當閶闔庭初靜<lb/>
<hi>閶闔見八風注</hi>月在姑蘇秋正明曲盡緑楊涵野渡管吹青玉<lb/>
<pb n="KR4h0070_WYG_009-7a"/>
動江城<hi>古樂府有折楊栁曲有青玉案曲</hi>臨流不欲殷勤聽芳草王孫<lb/>
舊有情<hi>芳草王孫巳注</hi>
　　　寄孟進士<lb/>
依舊池邊草色芳故人何處憶山陽<hi>晉向秀共吕安灌園於山陽嵇康既</hi>
<hi>誅秀乃作思舊賦有云濟黄河以泛舟兮經山陽之舊居</hi>書回科斗江帆暮<hi>科斗書古文也</hi>
曲罷騶虞海樹蒼<hi>琴操曰古琴曲有歌詩五一曰鹿鳴二曰伐檀三曰騶虞四曰鵲巢五曰</hi>
<hi>白駒</hi>吟望曉煙思桂渚<hi>桂渚在江/南桂州也</hi>醉依殘月夢餘杭<hi>寰宇記夏</hi>
<hi>禹舍舟航登陸於此因名</hi>别來南國知誰在空對襜褕一斷腸<hi>張衡四愁</hi>
<pb n="KR4h0070_WYG_009-7b"/>
<hi>詩云美人贈我貂襜褕何以報之明月珠蔡邕獨斷曰侍中中常侍加貂蟬説文曰直裙謂之襜褕  鮑昭詩</hi>
<hi>云行子心腸斷</hi>
　　　寄閻記室<lb/>
織錦歌成下翠微<hi>隋盧思道嘗共庾知禮作詩巳而思道未就知禮曰盧詩何太春日思道</hi>
<hi>答曰自許編苫疾嫌他織錦遲出啓顔録</hi>豈勞西去問搘機<hi>搘機見前注華詩言記室才</hi>
<hi>文綺固知其必達不必去蜀問於嚴君平也</hi>未開水府珠先見<hi>木𤣥虚海賦爾其水府之</hi>
<hi>内極深之處崖大戴禮玉在山而木有潤川生珠而  不枯珠者陰中之陽也</hi>不掘豐城劒自<lb/>
輝<hi>豐城劒見前注</hi>鼇逐玉蟾攀桂上<hi>杜詩攀桂仰天髙</hi>馬隨青帝踏花<lb/>
<pb n="KR4h0070_WYG_009-8a"/>
歸相逢半是雲霄客應笑歌牛一布衣<hi>歌牛一布衣用之自謂也</hi>
　　　幽居寄李祕書<lb/>
幾年帝里阻煙波敢向明時叩角歌<hi>叩角歌見飯牛注</hi>看盡好<lb/>
花春卧穏醉殘紅日夜吟多印開夕照垂楊栁畫破寒<lb/>
潭老芰荷昨夜前溪有龍鬭石橋風雨少人過<hi>畫胡麥切</hi>
　　　貽釣魚李處士<lb/>
罷吟鸚鵡草芊芊<hi>見鸚鵡洲注</hi>又泛鴛鴦水上天一棹冷涵<lb/>
楊栁雨片帆香挂芰荷煙緑揺江澹萍離岸紅㸃雲疎<lb/>
<pb n="KR4h0070_WYG_009-8b"/>
橘滿川何處邈將歸畫府數莖紅蓼一漁船<lb/>
　　　河橋樓賦得羣公夜讌<lb/>
芙蓉簾幙扇秋紅蠻府星郎夜讌同<hi>晉郝隆為桓溫南蠻參軍三月三日</hi>
<hi>賦詩不能者罰酒三升隆便作一句云娵隅躍清池溫問娵隅是何語答曰蠻人名魚也溫曰何謂作蠻語答</hi>
<hi>曰千里投君始得蠻府參軍何得不作蠻語</hi>滿座馬融吹笛月<hi>後漢馬融知音律追慕王</hi>
<hi>子淵枚乗等簫琴笙頌惟笛無故作長笛頌</hi>一樓張翰過江風<hi>張翰見前注</hi>杯黏<lb/>
紫酒金螺重<hi>江南紅釀涼州蒲萄其色皆紫  螺以金作杯如螺狀也</hi>談轉琱璫玉<lb/>
麈空<hi>謂談論如珠之圓活也尾晉書王衍每清談莊老手執玉柄麈  與手同色</hi>深荷良宵<lb/>
<pb n="KR4h0070_WYG_009-9a"/>
慰顦顇徳星池館在江東<hi>徳星見陳仲弓注</hi>
　　　寄左先輩<lb/>
狂歌白鹿上青天<hi>列仙傳紫陽真人周義山入䝉山遇羨門子乗白鹿佩青髦之節義山乞</hi>
<hi>長生要訣羨門子曰子名在丹臺玉室何憂不仙裘古樂府歌云仙人騎白鹿髮短耳何長  李白五雲  歌</hi>
<hi>身騎白鹿行飄飄手翳紫芝笑披拂為君持此凌蒼蒼上朝三十六玉皇</hi>何似蘭塘釣紫煙<lb/>
<hi>文選揚子雲羽獵賦云蹂蕙圃踐蘭塘</hi>萬巻祖龍坑外物<hi>史記始皇紀李斯請史官非秦</hi>
<hi>記皆燒之天下有藏詩書百家語者悉詣廷尉雜燒之盧生亡去始皇怒按問諸生諸生轉相告引除犯禁者</hi>
<hi>四百六十餘人皆坑之使者從關東來有人持璧遮使者曰為我遺滈池君因言曰今年祖龍死注祖始也龍</hi>
<pb n="KR4h0070_WYG_009-9b"/>
<hi>人君象謂始皇也</hi>一泓孫楚耳中泉<hi>晉孫楚字子荆為扶風王駿參軍少時欲隠謂王濟</hi>
<hi>曰當潄石枕流濟曰流非可枕石非可潄楚曰所以枕流欲洗其耳潄石欲礪其齒</hi>翩翾蠻榼薫<lb/>
晴浦<hi>榼酒器也</hi>轂轆魚車響夜船學取青蓮李居士一生杯<lb/>
酒在神僊<hi>李白贈湖州司馬云青蓮居士謫仙人酒肆藏名三十春湖州司馬何須問金粟如來是</hi>
<hi>後身</hi>
　　　貽費道人<lb/>
誰如南浦傲煙霞白葛衣輕稱帽紗碧玉蜉蝣迎客酒<lb/>
<hi>南中以竹篘篘酒常帶米殻故謂之浮蟻</hi>黄金轂轆釣魚車吟歌雲鳥歸樵<lb/>
<pb n="KR4h0070_WYG_009-10a"/>
谷卧愛神仙入畫家他日鳳書何處覔武陵煙樹半桃<lb/>
花<hi>武陵巳見前注</hi>
　　　寄許下前館記王侍御<lb/>
昔年南去得娯賓頓遜杯前共好春<hi>南州異物志頓遜國有酒樹似安石</hi>
<hi>榴取花汁停甕中數日乃成酒極美而醉人</hi>螘泛羽觴蠻酒膩<hi>楚辭瑶漿蜜勺寔羽觴兮</hi>
<hi>曰晉束晢引逸詩云羽觴隨波孟康  羽觴爵也作生爵形有頭尾羽毛</hi>鳳銜瑶句蜀牋新<lb/>
<hi>蜀地之牋多製鸞鳳花卉之象</hi>花憐遊騎紅隨轡草戀征車碧遶輪别<lb/>
後青青鄭南陌不知風月屬何人<lb/>
<pb n="KR4h0070_WYG_009-10b"/>
　　　寄王侍御<lb/>
鳥盡弓藏良可哀<hi>史記范蠡遺大夫種書曰飛鳥盡良弓藏狡兔死走狗烹越王長頸鳥喙</hi>
<hi>不可同安樂子何不去種見書稱病不朝</hi>誰知歸釣子陵臺<hi>子陵臺見前注</hi>鍊多不<lb/>
信黄金耗吟苦須驚白髮催喘月呉牛知夜至<hi>風俗通云呉牛</hi>
<hi>苦於日故望月而喘</hi>嘶風胡馬識秋來<hi>後漢班超傳久在絶域年老思土上疏曰臣聞太公</hi>
<hi>封齊五世葬周狐死首丘代馬依風況臣久處絶域能無依風首丘之思哉注韓詩外傳云代馬依北風飛鳥</hi>
<hi>揚故巢</hi>燕歌别後休惆悵黍巳成畦菊巳開<hi>陶淵明為彭澤令公田悉</hi>
<hi>令種秫妻子固請種秔乃以二百五十畝種秫五十畝種秔又居柴桑舍前後皆種菊</hi>
<pb n="KR4h0070_WYG_009-11a"/>
　　　秋日圃田送人隨計<hi>列子居鄭圃四十年註左氏傳云鄭之有原圃猶秦</hi>
　　　<hi>之有具囿也故云圃田圃田在今鄭州東二十五里</hi>
僕射陂前是傳郵<hi>鄭州管城縣有僕射陂周四十八里後魏孝文皇帝以此地賜僕射李沖</hi>
<hi>後人因俗呼為僕射陂孟子速於置郵而傳命</hi>　去程雕鶚弄髙秋<hi>杜詩雕鶚在秋天</hi>
吟抛芍藥裁詩圃<hi>詩鄭國風伊其相謔贈之以芍藥</hi>醉下茱萸飲酒樓<lb/>
<hi>杜詩明年此㑹知誰健醉把茱萸仔細看</hi>向日逈飛駒皎皎<hi>詩皎皎白駒在彼空谷生芻一</hi>
<hi>束其人如玉</hi>臨風誰和鹿呦呦<hi>詩呦呦鹿鳴食野之苹人之好我示我周行</hi>明年<lb/>
二月仙山下莫遣桃花逐水流<hi>見武陵注</hi>
<pb n="KR4h0070_WYG_009-11b"/>
　　　途次宿友人别墅<lb/>
千里崤函一夢勞<hi>秦地有崤函二山</hi>豈知雲館共蕭騷半簾緑<lb/>
透偎寒竹一榻紅侵墜晚桃蠻酒客稀知味長<hi>上聲</hi>蜀琴<lb/>
風定覺絃髙<hi>蜀琴司馬相如之琴</hi>感君巖下閑招隠<hi>文選有招隠士詩</hi>細<lb/>
縷金盤鱠錯刀<hi>杜詩鸞刀縷切空紛綸注言切鱠如絲縷之細也  文選美人贈我金錯刀注</hi>
<hi>王莽鑄大錢又造錯刀魚形類錯刀故云</hi>
　　　春日期巢湖舊事<lb/>
暖掠紅香燕燕飛<hi>詩燕燕于飛差池其羽</hi>五雲仙珮曉相攜<hi>五雲五色</hi>
<pb n="KR4h0070_WYG_009-12a"/>
<hi>雲也</hi>花開鸚鵡韋郎曲<hi>京兆有韋/曲杜曲</hi>竹亞虬龍白帝溪<hi>白帝溪即</hi>
<hi>白帝城古魚復地産龍頭竹</hi>富貴萬場歸紫酒<hi>見前注</hi>是非千載逐芳<lb/>
泥不知多少開元事<hi>開元明皇年號</hi>露泣春叢向日低<lb/>
　　　再遊韋曲山寺<lb/>
鵲巖煙斷玉巢欹<hi>鵲巖在南山</hi>罨畫春塘太白低<hi>罨畫丹青生色圖畫</hi>
<hi>也韋太白山在  曲之西</hi>馬踏翠開垂栁寺人耕紅破落花蹊千年<lb/>
勝槩咸原上<hi>咸陽原也</hi>幾代荒涼繡嶺西<hi>繡嶺即驪山也</hi>碧吐紅芳<lb/>
舊行處豈堪回首草萋萋<lb/>
<pb n="KR4h0070_WYG_009-12b"/>
　　　寄徐拾遺<lb/>
長竿一繫白龍吟<hi>説苑漁白龍下清冷之淵化為魚見困於  者豫且  劉孝綽詩無人重</hi>
<hi>髙節徒自抱貞心誰能製長笛當為吐龍吟</hi>誰和騶虞發素琴<hi>太平正樂曰騶虞操者邠</hi>
<hi>國女之所作也傷國道衰微百姓怨苦男怨於外女傷於内内外無主内迫情性外迫禮義傷不逢時援琴而</hi>
<hi>歌之</hi>野客碧雲魂易斷<hi>江文通儗沙門恵休詩西北秋風至楚客心悠哉日暮碧雲合佳人</hi>
<hi>殊未來用之困於時故有此作</hi>故人芳草夢難尋<hi>謝靈運夢中得詩云池塘生春草  野客</hi>
<hi>用之自道故人比拾遺也</hi>天從補後星辰穏<hi>列子湯問篇女媧氏煉五色石以補天</hi>海<lb/>
自潮來島嶼深<hi>杜詩台州地潤海冥冥雲水長和島嶼青</hi>好向明庭拾遺事<lb/>
<pb n="KR4h0070_WYG_009-13a"/>
莫教𤣥豹老泉林<hi>𤣥豹巳注深詩意云拾遺補天之大手湖海之  量當途必能起拔幽隠</hi>
<hi>也在六義中比也</hi>
　　　秋宿湘江遇雨<lb/>
江上陰雲鎖夢魂江邊深夜舞劉琨<hi>晉祖逖與劉琨俱為司州主簿情好</hi>
<hi>綢繆共被而寢中夜聞荒雞鳴蹴琨起曰此非惡聲也因起舞相謂曰若四海鼎沸豪傑並起吾與足下當相</hi>
<hi>避於中原</hi>秋風萬里芙蓉國暮雨千家霹靂村<hi>或作薜荔村</hi>鄉思<lb/>
不堪悲橘柚旅遊誰肯重王孫<hi>前漢韓信傳信不能治生從漂母寄食信曰吾</hi>
<hi>必重報母怒曰大丈夫不能自食吾哀王孫而進食豈望報乎</hi>漁人相見不相問長笛<lb/>
<pb n="KR4h0070_WYG_009-13b"/>
一聲歸島門<lb/>
　　　貽南康陳處士<lb/>
白玉堆邊蔣逕横<hi>白玉堆在道州三漢蔣詡字元卿開  逕</hi>空涵二十四灘<lb/>
聲<hi>道州有二十四灘水急亦能病舟</hi>老無征戰軒轅國<hi>史記黄帝公孫氏名軒轅時諸</hi>
<hi>侯相侵伐暴虐百姓黄帝乃習用干戈以拒不庭與炎帝戰於阪泉與蚩尤戰於涿鹿乃擒殺蚩尤披山通道</hi>
<hi>未嘗寧居事列子黄帝即位憂天下不治退而閑居逾月不親政  晝寢而夢遊華胥國既寤又三十有九年</hi>
<hi>天下大治幾若華胥之國</hi>貧有茅茨帝舜城<hi>史記李斯傳曰堯有天下也堂髙三尺采椽不</hi>
<hi>斵茅茨不翦雖有逆旅之宿不勤於此矣湘詩謂軒轅張樂於洞庭之野舜崩於蒼梧皆湖  間事</hi>丹鳳<lb/>
<pb n="KR4h0070_WYG_009-14a"/>
晝飛羣木冷一龍秋卧九江清<hi>襄陽記曰劉備訪世事於司馬徳操徳操曰儒</hi>
<hi>生俗士豈識時務識時務者在乎俊傑此間自有伏龍鳳雛備問為誰曰諸葛孔明龎士元也  詩意以陳處</hi>
<hi>士喻此二人</hi>時人莫笑非經濟還待中原致太平<lb/>
　　　别何處士陵俊老<lb/>
三皇上人春夢醒<hi>晉陶潛夏日髙卧北牕之下清風颯至自謂羲皇上人  三皇即羲皇也</hi>
東侯老大麒麟生<hi>邵平故秦東陵侯秦滅為布衣種𤓰長安城東𤓰美世謂之東陵𤓰  徐</hi>
<hi>陵母夢五色雲化為鳳集左肩已而誕陵時有寶誌上人有道術摩陵頂曰天上石麒麟也</hi>洞連龍<lb/>
穴全山冷牕透鼇波盡室清計拙恥居巖麓老氣狂慙<lb/>
<pb n="KR4h0070_WYG_009-14b"/>
與斗牛平<hi>事見前注</hi>誰人為向青編上直傍巢由寫一名<hi>逸士</hi>
<hi>傳巢父堯時隠人年老巢居樹上人號為巢父堯之讓許由也由告巢父父曰汝何不隠汝形藏汝光非吾友</hi>
<hi>也由不自得乃於清冷水中洗耳拭目曰吾負吾友樊仲父牽牛飲之見許由洗耳乃驅牛還恥令其牛飲於</hi>
<hi>下流也</hi>
　　　渭城春晚<lb/>
秦樹朦朧春色微香風煙暖樹依依邊城夜靜月初上<lb/>
芳草路長人未歸折栁且堪吟晚檻弄花何處醉殘暉<lb/>
釣鄉千里斷消息滿目碧雲空自飛<hi>碧雲見前注</hi>
<pb n="KR4h0070_WYG_009-15a"/>
　　　山中春晚寄賈員外<lb/>
不隨黄鶴起煙波應笑無成返薜蘿<hi>杜峽中詩舟中得病移衾枕洞口經</hi>
<hi>春長薜蘿</hi>看盡好花春卧穏醉殘紅日夜吟多髙添雅興松<lb/>
千尺<hi>興一作韻</hi>暗養清音竹數科<hi>文選左太沖招隠詩何必絲與竹山水有清音</hi>珍<lb/>
重仙曹舊知己往來星騎一相過<hi>郎官上應列宿故曰星郎星騎謂員外馬</hi>
<hi>也</hi>
　　　貽淨居寺新及第<lb/>
秋池雲下白蓮香<hi>詩意比白蓮社</hi>池上吟僊寄竹房閑頌國風<lb/>
<pb n="KR4h0070_WYG_009-15b"/>
文字古<hi>詩有國風雅頌</hi>靜消心火夢魂涼三春蓬島花無限<hi>蓬島</hi>
<hi>即三島也</hi>八月銀河路更長<hi>八月銀河見前注詩意及第比天上仙人也</hi>此境空<lb/>
門不曾有<hi>佛教寂滅故曰空門</hi>從頭好語與醫王<hi>語去聲迦華嚴經云釋  佛能</hi>
<hi>醫一切衆生苦惱故名大醫王</hi>
　　　古劒<lb/>
鑄時天匠待英豪紫焰寒星匣倍牢三尺何年拂塵土<lb/>
<hi>漢髙紀曰朕以布衣提三尺劒取天下</hi>四溟今日絶波濤雄應垓下收蛇<lb/>
陣<hi>孫子曰善用兵者如常山之蛇擊首則尾應擊尾則首應擊其中則首尾俱應</hi>滯想溪頭伴<lb/>
<pb n="KR4h0070_WYG_009-16a"/>
豹韜<hi>太公兵法有文韜武韜龍韜虎韜豹韜犬韜</hi>惜是真龍懶抛擲夜來衝<lb/>
斗氣何髙<lb/>
　　　江邊秋夕<lb/>
千鍾紫酒薦菖蒲<hi>薦一作煮石神仙傳仙人謂漢武帝曰聞中岳  上有菖蒲一寸九節食</hi>
<hi>之可以長生故來采之忽然不見帝謂侍臣曰彼非欲服食以此喻朕耳</hi>松島蘭舟瀲灩居<lb/>
曲内橘香江客笛字中嵐氣岳僧書吟期汗漫驅金虎<lb/>
<hi>淮南子盧敖遊𤣥闕至䝉穀之上見一士深目𤣥準敖曰敖少好遊夫子可與敖遊矣若士傲然笑曰我方南</hi>
<hi>遊罔䍚之野北息乎沈黙之鄉下無土上無天吾能往來子處矣吾與汗漫遊於九垓之上  黄庭要旨曰兑</hi>
<pb n="KR4h0070_WYG_009-16b"/>
<hi>之氣金之精其色白其象如懸磬其神如白虎</hi>坐約丹青跨玉魚<hi>漢書王莽使嚴尤等討青</hi>
<hi>徐云明告以丹青之信青魏曹子建王仲宣誄曰吾與夫子義貫丹青此言丹  二色相宣以明期約不渝也</hi>
<hi>二列仙傳琴髙趙人以鼓琴為宋康王舍人浮游冀州  百餘年後辭入碭水中取龍子與弟子期之曰皆齋</hi>
<hi>潔候於水傍設祠屋果乗赤鯉來出祠中且有萬人觀之月餘復入水去</hi>七色花虬一聲鶴<lb/>
<hi>漢武帝内傳帝七月七日掃宫掖設坐以候仙官二更後西王母至或駕龍虎或乗麟鶴王母乗紫雲之輦駕</hi>
<hi>七色班麟</hi>幾時乗興上清虚<hi>𤣥宗遊月宫見門榜書廣寒清虚之府</hi>
　　　送僧中孚南歸<lb/>
琵琶峽口月溪端<hi>方輿勝覽琵琶峽在巫山下大江南形如琵琶此鄉婦人皆曉音律  歸</hi>
<pb n="KR4h0070_WYG_009-17a"/>
<hi>州巴東縣大江南上有竅如明月山名明月山溪名明月溪</hi>玉乳頭陀憶舊川<hi>唐李宗諤</hi>
<hi>經圖云威州保寧縣南連乳州北望雪山積雪如玉障文選頭陀寺碑李善注頭陀抖擻也言抖擻煩惱憂</hi>
<hi>也</hi>一錫冷涵蘭逕露片帆香掛橘洲煙<hi>李衡種橘江邊號橘洲諺有云</hi>
<hi>昭潭無底橘洲浮</hi>苔封石錦棲霞室水迸衣珠噴玉蟬莫道翩<lb/>
翩去如夢本來吟鳥在林泉<lb/>
　　　江館秋夕<lb/>
耿耿銀河雁半横夢欹金碧轆轤輕<hi>枕上有轆轤環故有轆轤枕</hi>滿<lb/>
牕謝練江風白<hi>謝𤣥暉詩云澄江淨如練</hi>一枕齊紈海月明<hi>班媫妤詩新裂</hi>
<pb n="KR4h0070_WYG_009-17b"/>
<hi>齊紈素皎潔如霜雪裁成合歡扇團團似明月</hi>楊栁敗梢飛葉響芰荷香柄折<lb/>
秋鳴誰人更唱陽關曲<hi>王維詩勸君更盡一杯酒西出陽關無故人後人因為陽關三</hi>
<hi>疊之曲</hi>牢落煙霞夢不成<hi>牢落猶言落寞</hi>
　　　秋夜同友人話舊<lb/>
露下銀河雁度頻囊中爐火幾時真<hi>爐中燒煉之術成則為良金此喻功</hi>
<hi>業無成</hi>數莖白髮生浮世一盞寒燈共故人雲外簟涼吟<lb/>
嶠月島邊花暖釣江春<hi>此聯道鄉中之景物</hi>何當歸去重攜手依<lb/>
舊紅霞作近鄰<lb/>
<pb n="KR4h0070_WYG_009-18a"/>
　司空圖<hi>字表聖河中人也咸通十年進士王凝為宣歙觀察使辟置幕府召拜殿中侍御史尋遷</hi>
　<hi>禮部郎中昭宗召為兵部侍郎號三休亭主人又號知非子耐辱居士後聞哀帝遇弑不食嘔血數升而</hi>
　<hi>死年七十有二有一鳴集傳世</hi>
　　　山中<lb/>
全家為我戀孤岑踏得蒼苔一逕深逃難人多分隙地<lb/>
放生鹿大出寒林名應不朽輕仙骨<hi>左傳穆叔如晉范宣子逆之問曰古</hi>
<hi>有言曰死而不朽何謂也穆叔未對宣子曰昔匄之祖自虞以上為陶唐氏在夏為御龍氏在商為豕韋氏在</hi>
<hi>周為唐杜氏晉主夏盟為范氏其是之謂乎穆叔曰以豹所聞此之謂世禄非不朽也魯有先大夫曰臧文仲</hi>
<pb n="KR4h0070_WYG_009-18b"/>
<hi>既沒其言立其是之謂乎豹聞之太上有立徳其次有立功其次有立言雖久不廢此之謂不朽矣若夫保姓</hi>
<hi>受氏以守宗祊世不絶祀無國無之禄之大者不可謂不朽  神仙傳王方平過蔡經家告曰汝有仙骨</hi>理<lb/>
到忘機近佛心<hi>傳燈録本靜禪師曰若欲求佛即心是佛若欲求道無心是道</hi>昨夜山<lb/>
前驟風雨晚晴獨步數溪禽<hi>數上聲</hi>
　　　丁未歳歸王官谷<lb/>
家山牢落戰塵西疋馬偷歸路巳迷冢上巻旗人簇立<lb/>
花邊移寨鳥驚啼本來薄俗輕文字却致中原動鼓鼙<lb/>
將取一壺閑日月<hi>壺公事見前注</hi>長歌深入武陵溪<lb/>
<pb n="KR4h0070_WYG_009-19a"/>
　　　書懐<lb/>
病來猶强引雛行<hi>引雛謂引穉子也杜詩徐卿二子歌云二雛者名位豈肯卑微休</hi>力<lb/>
上東原欲試耕幾處馬嘶春麥長<hi>上聲</hi>一川人喜雪峯晴<lb/>
閑知有味心難肯道貴謀安迹易平陶令若能兼不飲<lb/>
無絃琴亦是沽名<hi>無絃琴見前注</hi>
　　　退棲<lb/>
宦遊蕭索為無能<hi>為去聲</hi>移住中條最上層<hi>中條河中山名也</hi>得<lb/>
劒乍如添健僕亡書久似失良朋燕昭不是空憐馬<hi>戰國</hi>
<pb n="KR4h0070_WYG_009-19b"/>
<hi>䇿郭隗謂燕昭王曰古之人君遣使齎千金市千里馬於他國未至馬死買其骨五百金以歸天下皆知王之</hi>
<hi>好也於是期年而千里馬至者三焉王欲致士先從隗始況賢於隗者</hi>支遁何妨亦愛鷹<lb/>
<hi>晉沙門支遁字道林常蓄馬養鷹或問之養此何為遁曰愛其神駿耳</hi>自致此身繩檢外<lb/>
肯教世路日兢兢<lb/>
　　　五十<lb/>
閑身事少只題詩五十今來覺陡衰<hi>陡音斗</hi>清秩偶叨非<lb/>
養望<hi>圖為兵部侍郎自晉陶侃曰何有亂頭養望  謂𢎞達耶</hi>丹方頻試更堪疑髭<lb/>
鬚强染三分折絃管遥聽一半悲漉酒有巾無黍釀<hi>晉陶</hi>
<pb n="KR4h0070_WYG_009-20a"/>
<hi>潛郡將來候值其酒熟潛取頭上葛巾漉酒還復戴之又為彭澤令在縣公田悉令種秫曰令吾常醉酒足矣</hi>
負他黄菊滿東籬<lb/>
　　　陳疾<lb/>
自憐旅舍亦酣歌世路無機奈爾何霄漢逼來心不動<lb/>
<hi>杜工部贈鮮于京兆詩雲霄今已逼台衮更誰親此孟子公孫丑問曰夫子加齊之卿相得行道焉雖由  霸</hi>
<hi>王不異矣如此則動心否乎孟子曰吾四十不動心</hi>鬢毛白盡興猶多殘陽暫照<lb/>
鄉關近逺鳥因投嶽廟過閑得此身歸未得磬聲深夏<lb/>
隔煙蘿<lb/>
<pb n="KR4h0070_WYG_009-20b"/>
　　　新歳對寫真<lb/>
得見明時下夀身<hi>莊子下夀六十歳也</hi>須甘歳酒更移巡生情暗<lb/>
結千重恨寒勢常欺一半春文武輕銷丹竈火<hi>文武火見前注</hi>
市朝偏貴黑頭人自傷衰颯慵開鏡擬與兒童别寫真<lb/>
　　　華下<lb/>
籜冠新帶步池塘<hi>齊髙帝謂僧明紹弟慶符云卿兄髙尚亦堯之外臣朕夢想幽人固巳勤</hi>
<hi>矣乃賜竹根如意筍籜冠隠者亦為榮</hi>逸韻偏宜夏景長扶起緑荷承早<lb/>
露驚迴白鳥入殘陽久無書去干時貴時有僧來自故<lb/>
<pb n="KR4h0070_WYG_009-21a"/>
鄉不用名山訪真訣<hi>道經有登真隠訣</hi>退休便是養生方<hi>嵇康有養</hi>
<hi>生論</hi>
　　　重陽山居<lb/>
詩人自古恨難窮暮節登臨且喜同四望交親兵亂後<lb/>
一川風物笛聲中菊殘深處迴幽蝶陂動晴光下早鴻<lb/>
明日更期來此醉不堪寂寞對衰翁<lb/>
　　　爭名<lb/>
爭名豈在更搜竒不朽纔消一句詩<hi>不朽見前注</hi>窮辱未甘<lb/>
<pb n="KR4h0070_WYG_009-21b"/>
英氣阻乖疎還有正人知荷香浥露侵衣潤松影和風<lb/>
傍枕移只此共棲塵外境無妨亦戀好文時<hi>好去聲予好文見顔</hi>
<hi>駟注</hi>
　　　光啓四年春戊申<lb/>
亂後燒殘數架書峯前猶自戀吾廬<hi>陶淵明詩吾亦愛吾廬</hi>忘機<lb/>
漸喜逢人少覽鏡空憐待鶴疎孤嶼池㾗春漲滿<hi>謝靈運詩</hi>
<hi>亂流趨正絶孤嶼媚中川</hi>小欄花韻午晴初酣歌自適逃名久不必<lb/>
門多長者車<hi>漢陳平傳家貧以席為門然門多長者車轍</hi>
<pb n="KR4h0070_WYG_009-22a"/>
　　　浙上<lb/>
華下支離已隔河<hi>華下即華山之下也足莊子人間世篇支離其形者猶  以養其身</hi>又<lb/>
來此地避干戈山田漸廣猿頻到村舍新添燕亦多丹<lb/>
桂石楠宜並長<hi>上聲</hi>秦雲楚雨暗相和兒童栗熟迷歸逕<lb/>
<hi>栗一作粟</hi>歸得仍隨牧䜿歌<lb/>
　　　其二<lb/>
西北鄉關近帝京煙塵一片正傷情愁看地色連空色<lb/>
靜聽歌聲似哭聲紅蓼遮村人不見青山遶檻路難平<lb/>
<pb n="KR4h0070_WYG_009-22b"/>
從他煙棹更南去休向津頭問去程<hi>問津見前注</hi>
　　　丁巳重陽<lb/>
重陽未到巳登臨探得黄花且獨斟<hi>探平聲</hi>客舍喜逢連<lb/>
日雨家鄉似響隔河砧亂來巳失耕桑計病後休論濟<lb/>
活心<hi>己且病焉安能活人</hi>自賀逢時能自棄歸鞭唯拍馬韉吟<lb/>
　不知名氏<lb/>
　　　長信宫<hi>長信宫漢宫名三輔黄圖曰從洛門至周廟門乃長信宫在其中</hi>
細草侵階亂碧鮮宫門深鎖緑楊天珠簾欲捲擡秋水<lb/>
<pb n="KR4h0070_WYG_009-23a"/>
羅幌微開動冷煙風引漏聲來枕上月移花影到牕前<lb/>
獨挑殘燭魂堪斷却恨青娥誤少年<lb/>
　　　經漢武泉<hi>長安志敦化坊曲江西有泉俗謂之漢武帝泉時旱或造祈禱有應焉</hi>
芙蓉池苑起清秋漢武泉聲落御溝千里江山映蓬鬢<lb/>
二年楊栁别漁舟竹間駐馬題花雨<hi>英華作竹間駐馬題詩去</hi>物外<lb/>
何人識醉遊盡把歸心付紅葉晚來隨水向東流<lb/>
　袁不約<lb/>
　　　長安夜遊<lb/>
<pb n="KR4h0070_WYG_009-23b"/>
鳳城連夜九門通帝女皇妃出漢宫千乗寶車珠箔捲<lb/>
萬條銀燭碧紗籠歌聲緩過青樓月<hi>李白詩瑶臺有黄鵠為報青樓人</hi>
香氣潛來紫陌風長樂曉鐘歸騎後遺簪落翠滿街中<lb/>
<hi>簪一作釵金唐楊妃外傳兄銛錡國忠諸姊第舍聯垣治錦繡琢  玉者大抵千人變化若神仙帝每幸華清</hi>
<hi>宫五家隊合炯若萬花川谷遺鈿墮舄瑟瑟珠翠狼藉於道香聞於數十里</hi>
　　　病宫人<lb/>
佳人卧病動經秋簾幙襤襂不掛鈎<hi>木𤣥虚海賦被羽翮之襂襹</hi>四<lb/>
體强扶藤夾膝<hi>夾膝見前注</hi>雙鬟慵整玉搔頭<hi>漢武帝寵李夫人夫人常</hi>
<pb n="KR4h0070_WYG_009-24a"/>
<hi>以玉簪搔頭後人效之因以為名</hi>花顔有幸君王問藥餌無徵待詔愁<lb/>
惆悵近來消瘦盡淚珠時傍枕函流<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0070_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐詩鼓吹巻九<lb/>
</p>
<p>
</p>
  </div>
</body>
</text>
</TEI>
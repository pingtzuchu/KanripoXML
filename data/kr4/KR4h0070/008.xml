<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐詩鼓吹巻八</head> <lb/>
    <p>
<pb n="KR4h0070_WYG_008-1a"/>
欽定四庫全書<lb/>
　唐詩鼓吹巻八<lb/>
　　　　　　　　　　　　元　郝天挺　註<lb/>
　羅隠<hi>字昭諌錢塘人也累舉進士不第後事錢鏐為給事有文集行世</hi>
　　　牡丹<lb/>
似共東風别有因絳羅髙捲不勝春若教解語應傾國<lb/>
<hi>傾國見前注</hi>任是無情亦動人芍藥與君為近侍芙蓉何處<lb/>
避芳塵<hi>拾遺記石虎起樓四十尺雜寶異香為屑風作則揚之名曰芳塵  陸機大暮賦云播芳塵之</hi>
<pb n="KR4h0070_WYG_008-1b"/>
<hi>馥馥</hi>可憐韓令功成後辜負穠華過一身<hi>藝苑雌黄云唐元和中韓𢎞罷</hi>
<hi>宣威節制歸長安命劚去第中牡丹曰吾豈效兒女輩耶當時為牡丹包羞之不暇故隠有辜負穠華之語𢎞</hi>
<hi>官至中書令故云韓令詩何彼穠矣華如桃李</hi>
　　　杏花<lb/>
暖觸衣襟漠漠香間梅遮栁不勝芳數枝豔拂文君酒<lb/>
<hi>漢司馬相如沽酒滌器於臨邛市文君當壚也</hi>半里紅欹宋玉牆<hi>宋玉登徒子好色賦曰臣</hi>
<hi>東家子登牆闚臣三年矣</hi>盡日無人應悵望有時經雨更淒涼舊山<lb/>
山下還如此回首東風一斷腸<hi>謝靈運詩云楚人心昔絶越客腸今斷</hi>
<pb n="KR4h0070_WYG_008-2a"/>
　　　登夏州城樓<lb/>
寒城獵獵戍旗風獨倚欄杆悵望中萬里山川唐土地<lb/>
千年魂魄漢英雄<hi>夏州漢邊塞也</hi>離心不忍聽邊馬<hi>漢蔡琰詩曰北風厲</hi>
<hi>兮肅冷冷胡笳動兮邊馬鳴又王正良詩朔風動秋草邊馬有歸心</hi>往事應須問塞鴻好<lb/>
脱儒冠從校尉<hi>漢書戊巳校尉元帝初置如甲乙丙丁庚辛壬癸皆有正位唯戊己寄治亦無</hi>
<hi>常居故名戊己校尉</hi>一枝長㦸六鈞弓<hi>三國志袁術遣紀靈攻劉備吕布謂靈曰𤣥徳布弟</hi>
<hi>也請君觀布射㦸小枝中者各解兵不中可留決戰布一發正中㦸小枝靈等皆言將軍天威也皆罷去  左</hi>
<hi>傳顔髙之弓六鈞</hi>
<pb n="KR4h0070_WYG_008-2b"/>
　　　曲江春感<hi>隠以諷刺久困場屋友人劉贊贈詩云人皆言子屈我獨以為非明主既</hi>
　　　<hi>難謁青山胡不歸隠見之遂起歸與之興故作此詩</hi>
江頭日暖花正開江東行客心悠哉髙陽酒徒半凋落<lb/>
<hi>史記酈食其落魄無為以衣食初欲見沛公沛公以儒生不之見酈生瞋目按劒曰吾髙陽酒徒非儒生也</hi>
終南山色空崔嵬聖代也知無棄物侯門未必用非才<lb/>
<hi>干令升晉紀總論樹立失權托付非才四維不張茍且之政多也</hi>滿船明月一竿竹家<lb/>
住五湖歸去來<hi>住一作在</hi>
　　　春日題禪智寺<hi>在揚州</hi>
<pb n="KR4h0070_WYG_008-3a"/>
樹逺連天水接空幾年行樂舊隋宫<hi>煬帝都於江都以奢淫失國故云舊</hi>
<hi>隋宫</hi>花開花謝長如此人去人來自不同楚鳳調髙何處<lb/>
酒<hi>論語楚狂接輿歌而過孔子曰鳳兮鳳兮何徳之衰往者不可諌來者猶可追</hi>呉牛蹄健滿<lb/>
車風<hi>風俗通曰呉牛苦於日故望月而喘滿車風言疾也</hi>思量只合騰騰醉煮海<lb/>
平陳盡夢中<hi>煮海見前注隋煬帝滅陳皆揚州故實</hi>
　　　緜谷迴寄蔡氏昆仲<lb/>
一年兩度錦城遊<hi>成都記錦里城呼為錦城以江山明媚錯雜如錦城也</hi>前值東<lb/>
風後值秋芳草有情皆礙馬好雲無處不遮樓山牽别<lb/>
<pb n="KR4h0070_WYG_008-3b"/>
恨和愁斷水帶離聲入夢流今日不堪回首望古煙髙<lb/>
木隔綿州<hi>牽一作巻</hi>
　　　寄竇尚書<lb/>
往年西謁謝𤣥暉<hi>謝𤣥暉比竇尚書也</hi>尊酒留連醉始歸曲檻栁<lb/>
濃鶯未老小園花暖蝶初飛噴香瑞獸金三尺舞雪佳<lb/>
人玉一圍<hi>宋玉神女賦飄飄兮若流風之回雪  杜詩急雪舞回風言舞態回翔也</hi>今日亂<lb/>
離尋不得滿蓑風雨釣魚磯<lb/>
　張蠙<hi>字象文清河人乾寧中進士授校書郎有集二巻傳於世</hi>
<pb n="KR4h0070_WYG_008-4a"/>
　　　前塘夜宴留别郡守<hi>前疑作錢</hi>
四方騷亂一州安<hi>賈子新書曰士卒罷弊死於甲兵老弱騷動不能治産業云</hi>夜列<lb/>
樽罍伴客歡篳篥調髙山閣逈蝦蟇聲促海濤寒<hi>江南以木</hi>
<hi>柝警夜故曰蝦蟇更</hi>屏間珮響藏歌妓<hi>開元遺事寧王有妓美姿容善歌舞客莫能見李白</hi>
<hi>侍酒戲曰聞王有寵姬善謳今羣公宴倦王何吝此王笑令於七寶花障後歌白起謝曰雖不許見面聞其聲</hi>
<hi>亦幸矣</hi>幕外刀光立侍官沈醉不愁歸棹晚晚風吹上子<lb/>
陵灘<hi>後漢嚴光字子陵釣於富春山七里灘</hi>
　　　長安春望<lb/>
<pb n="KR4h0070_WYG_008-4b"/>
明時不敢卧煙霞又見秦城換物華殘雪未消雙鳳闕<lb/>
<hi>天子之闕門也</hi>新春巳發五陵家<hi>漢長陵安陵陽陵茂陵平陵也</hi>甘貧只擬長<lb/>
監酒<hi>晉阮籍聞步兵厨中人能釀酒有貯酒三百斛乃求為步兵校尉</hi>忍病猶期强采<lb/>
花<hi>古樂府于闐採花云亦如溱洧地自有採花人</hi>故國别來桑柘盡十年兵踐<lb/>
海西涯<lb/>
　李山甫<hi>咸通中累舉進士不第後亦嘗為府從事有詩賦等集並傳</hi>
　　　寒食<lb/>
栁礙東風一向斜春陰澹澹野人家有時三㸃兩㸃雨<lb/>
<pb n="KR4h0070_WYG_008-5a"/>
到處十枝五枝花萬井樓臺疑繡畫九原松柏似煙霞<lb/>
<hi>禮記檀弓趙文子與叔向遊於九京謂叔向曰死者如可作也吾誰與歸其隨武子乎京當作原</hi>年年<lb/>
今日誰相問獨卧長安泣歳華<hi>梁蕭子雲歳暮賦云日躔女度歳華云暮</hi>
　　　寓懐<hi>山甫落魄不羈拙於身謀薄怨當路故有此作</hi>
萬古交馳一片塵思量名利孰如身長疑好事皆虚事<lb/>
却恐閑人是貴人老逐少來終不放辱隨榮後定須勻<lb/>
勸君莫謾誇頭角夢裏輸贏總未真<lb/>
　　　公子家<lb/>
<pb n="KR4h0070_WYG_008-5b"/>
曾是皇家幾世侯入雲髙第照神州<hi>髙第即甲第也神州詳見前注</hi>栁<lb/>
遮門戸横金鎖花擁絃歌咽畫樓錦袖妬姬爭巧笑<hi>論語</hi>
<hi>巧笑倩兮美目盻兮</hi>玉銜驕馬索閑遊麻衣酷獻平生業<hi>詩蜉蝣掘閲麻</hi>
<hi>衣如雪</hi>醉倚春風不㸃頭<lb/>
　　　二<lb/>
栁底花陰壓路塵瑞煙輕罩一園春鴛鴦占水能欺客<lb/>
<hi>欺一作嗔</hi>鸚鵡嫌籠解罵人腰褭似龍隨日換<hi>淮南子曰夫待腰褭而駕</hi>
<hi>之則世莫乗車矣詳見前注後漢章帝時有司請封諸舅太后詔曰前過濯龍見外家車如流水馬如游龍吾</hi>
<pb n="KR4h0070_WYG_008-6a"/>
<hi>不譴怒但絶其歳用耳</hi>輕盈如燕逐年新<hi>漢趙后以體如燕故名飛燕</hi>不知盡<lb/>
買長安笑<hi>或作買盡</hi>活得蒼生幾戸貧<lb/>
　　　上元懐古<hi>上元金陵縣名也</hi>
南朝天子愛風流<hi>南朝謂六朝也詳見前注</hi>盡守江山不到頭總為<lb/>
戰爭收拾得却因歌舞破除休<hi>南朝自劉裕至陳霸先皆簒弑得之如東昏侯</hi>
<hi>陳後主輩皆以淫荒失國</hi>堯將道徳終無敵<hi>孟子無敵于天下者天吏也</hi>秦把金<lb/>
湯可自由<hi>韓子曰雖有金城湯池非粟不守不漢蒯通傳注云金取堅湯取熱皆喻險固  可近也</hi>
試問繁華何處在雨苔煙草石城秋<hi>金陵有石頭城</hi>
<pb n="KR4h0070_WYG_008-6b"/>
　武元衡<hi>字伯蒼河南人建中四年進士元和三年以門下侍郎平章事秉政早朝遇盜從暗中射</hi>
　<hi>殺之有臨淮集傳世</hi>
　　　荆帥<lb/>
金貂再入三公府<hi>漢官儀侍中金蟬左貂金取堅不朽蟬居髙食潔貂外勁悍而内溫  漢</hi>
<hi>董巴輿服志曰武弁大冠侍中中常侍加黄金璫附蟬為文貂尾為飾謂之恵文冠</hi>錦帳連封萬<lb/>
戸侯簾捲青山巫峽曉雲凝碧岫渚宫秋<hi>巫峽渚宫詳見前注</hi>劉<lb/>
琨坐嘯風生苑<hi>晉劉琨字越石為胡騎所圍窘迫乗月登樓清嘯胡騎聞之皆肅然引去</hi>謝<lb/>
朓裁詩月滿樓<hi>南史謝朓字𤣥暉美文章清麗可愛為隋王功曹尤被賞擢不捨日夕</hi>白<lb/>
<pb n="KR4h0070_WYG_008-7a"/>
雪調髙歌不得美人南國翠娥愁<hi>宋玉對楚王曰楚有善歌者始歌下里巴</hi>
<hi>人國中和者數萬人中歌陽阿採菱國中唱而和之者數百人既而歌陽春白雪國中唱而和之者數人盖其</hi>
<hi>曲彌髙而其和彌寡也</hi>
　　　送張諌議<lb/>
詔書前日下丹霄頭戴儒冠脱皁貂<hi>漢書王莽簒位更漢黒貂用黄貂太</hi>
<hi>后命其官屬戴黑貂</hi>笛怨栁營煙漠漠<hi>栁營細栁營也</hi>雲愁江館雨瀟瀟<lb/>
鴛鴻得路爭先翥<hi>莊子南方有鳥名鴛雛發於南海而飛於北海非梧桐不止非竹實不食</hi>
<hi>非醴泉不飲</hi>松桂凌霜貴後凋<hi>論語歳寒然後知松柏之後凋也</hi>歸去朝端<lb/>
<pb n="KR4h0070_WYG_008-7b"/>
如有問玉關門外老班超<hi>漢班超自以久在絶域年老思歸上疏曰臣超犬馬齒殲</hi>
<hi>常恐年衰奄忽僵仆孤魂棄捐臣不敢望到酒泉郡但願生入玉門關帝憐之放還</hi>
　　　送崔巡使還本府<lb/>
勞君車馬此逡巡我與劉公本是親<hi>梁劉孝標答秣陵令劉沼書劉侯既</hi>
<hi>重有斯難值余有天倫之戚竟未之致也</hi>兩地山川分節制十年京洛共風<lb/>
塵<hi>唐書元衡代髙崇文為西川節度詩意昔與崔巡使同仕京洛今各官於兩地也</hi>笙歌幾處<lb/>
胡天日羅綺長留蜀國春報主獨來須盡敵<hi>左傳晉侯使太子申</hi>
<hi>生伐東山大夫先丹木諌太子曰今公曰盡敵而反敵可盡乎雖盡敵猶有内讒不如違之</hi>還期萬<lb/>
<pb n="KR4h0070_WYG_008-8a"/>
里寶刀新<hi>漢武陵蠻夷作難遣將軍馮緄南征緄有功而還表奉金寶錯刀一具</hi>
　唐彦謙<hi>字茂業并州人也咸通末舉進士為河中從事厯晉絳二州刺史後為閬州刺史卒號鹿</hi>
　<hi>門先生有詩集傳世</hi>
　　　長陵<lb/>
長陵髙闕此安劉<hi>長陵髙祖陵也然髙祖遺詔吕后曰周勃厚重少文  安劉氏者必勃也</hi>
<hi>後吕后欲立諸吕勃為太尉入北軍誅諸吕立文帝</hi>附葬纍纍盡列侯<hi>後漢和帝幸長陵曰</hi>
<hi>髙祖功臣蕭曹為首有傳世不絶之義朕望長陵東門見二臣之壟每有感焉可遣使以中牢祀之</hi>豐上<lb/>
舊居無故里<hi>沛中豐民盡移於長安新豐故云無故里</hi>沛中原廟對荒丘<hi>漢恵</hi>
<pb n="KR4h0070_WYG_008-8b"/>
<hi>帝思髙祖之樂沛以沛宫為髙祖原廟顔注原再也先巳有廟今再立曰原廟</hi>耳聞明主提三<lb/>
尺<hi>髙祖曰吾以布衣提三尺劒取天下此非天命乎</hi>眼看愚民盜一抔<hi>前漢有盜髙廟</hi>
<hi>玉環得之下廷尉當棄市文帝欲族之張釋之曰假令愚民取長陵一抔土陛下何以加其法乎</hi>千載<lb/>
䜿儒騎瘦馬<hi>酈食其説髙祖復立六國張良入諌以為失帝罵曰䜿儒幾敗乃公事</hi>渭城<lb/>
斜日重回頭<lb/>
　　　蒲津河亭<lb/>
宿雨清秋霽景澄廣亭髙樹更晨興煙横博望乗槎水<lb/>
<hi>漢張騫乗大槎窮河源後封為博望侯</hi>日上文王避雨陵<hi>左傳蹇叔曰殽有二陵焉其南</hi>
<pb n="KR4h0070_WYG_008-9a"/>
<hi>陵夏后臯之墓其北陵文王之所避風雨也</hi>孤棹夷猶期獨往<hi>夷猶巳注</hi>曲欄愁<lb/>
絶每長凭思鄉懐古多傷别此際哀吟幾不勝<lb/>
　李逺<hi>字求古太和五年進士蜀人也累官厯忠建江三州刺史終御史中丞有集傳於世</hi>
　　　贈寫御容李長史<lb/>
寶座煙消硯水清<hi>寶一作玉帷文選謝希逸誄云庭樹驚兮中  響金缸曖兮玉座寒</hi>龍<lb/>
髯不動彩毫輕初分隆準山河秀<hi>凖音拙髙祖龍顔隆凖隆髙也凖頰顴也</hi>
乍㸃重瞳日月明<hi>太史公曰吾聞周書舜目重瞳子  尸子舜兩眸子</hi>宫女捲簾<lb/>
皆暗認侍臣開殿盡遥驚六朝供奉無人敵始覺僧繇<lb/>
<pb n="KR4h0070_WYG_008-9b"/>
浪得名<hi>張僧繇呉人也天監中厯官右將軍呉興太守以丹青馳譽於時</hi>
　　　失鶴<lb/>
秋風吹却九臯禽<hi>詩小雅鶴鳴于九臯聲聞于天注聞音問臯澤中所溢出所為坎言九者</hi>
<hi>以喻深逺也</hi>一片閑雲萬里心<hi>杜詩老鶴萬里心</hi>碧落有情空悵望<lb/>
<hi>空一作應</hi>瑶臺無路可追尋<hi>崑崙山有/瑶臺閬苑</hi>來時白雪翎猶短<hi>來時</hi>
<hi>一作初來</hi>去日丹砂頂漸深<hi>去日一作欲去</hi>華表柱頭留語後更無<lb/>
消息到如今<lb/>
　　　聽話叢臺<hi>藝文志趙武靈王建叢臺於邯鄲</hi>
<pb n="KR4h0070_WYG_008-10a"/>
有客新從趙地回自言曾上古叢臺<hi>前漢鄒陽曰全趙之時武力勇士袨</hi>
<hi>服叢臺之下一旦成市</hi>雲遮襄國天邊盡<hi>襄國趙地漢書項羽分趙地立張耳為常山王</hi>
<hi>居信都改曰襄國</hi>樹遶漳河掌上來<hi>漳河過襄國城邊</hi>絃管變成山鳥<lb/>
哢綺羅留作野花開金輿玉輦無行迹風雨唯知長緑<lb/>
苔<hi>鄴中記石虎沿漳河四十里一宫宫中宫女數十人一夫人主之石虎下輦止宿</hi>
　權徳輿<hi>字載之秦州人初以文章稱徳宗召為太常博士進中書舍人元和五年拜禮部尚書同</hi>
　<hi>中書門下平章事有集傳於世</hi>
　　　田家即事<lb/>
<pb n="KR4h0070_WYG_008-10b"/>
閑卧藜床對落暉<hi>白氏六帖管寧家貧所坐藜床欲穿為學不倦  杜詩衰病只藜床</hi>翛<lb/>
然便覺世情非漠漠稻花資旅食青青荷葉製儒衣<hi>楚辭</hi>
<hi>製芰荷以為衣兮紉秋蘭以為珮</hi>山僧相訪期中飯漁父同遊或夜歸<lb/>
待學尚平婚嫁畢<hi>後漢尚平字子平隠居不仕讀易至損益卦歎曰吾巳知富不如貧貴不</hi>
<hi>如賤但未知死何如生耳建武中男女婚嫁既畢勅斷家事勿相關當如我死也於是遂肆志遊五岳名山</hi>
渚煙溪月共忘機<lb/>
　　　和司門殷員外早秋省中書直夜寄荆南衞家<lb/>
　　　端公<lb/>
<pb n="KR4h0070_WYG_008-11a"/>
共嗟王粲滯荆州<hi>三國志王粲字仲宣山陽人以西京擾亂乃之荆州依劉表表不甚重作</hi>
<hi>登樓賦以自見</hi>才子為郎憶舊遊涼夜偏宜粉署直<hi>唐諸郎中員外郎尚</hi>
<hi>書郎所居謂之畫省以粉畫之故名之曰粉署也</hi>清言逺待玉人酬<hi>晉裴楷為吏部風神</hi>
<hi>髙邁容儀俊爽時人謂之玉人</hi>風生北渚煙波濶<hi>楚辭帝子降兮北渚目渺渺兮愁予</hi>露<lb/>
下南宫星漢秋<hi>南宫謂禮部也</hi>早晚得為同舍旅<hi>前漢直不疑為郎有告歸</hi>
<hi>誤持其同舍郎金去</hi>知君兩地結離憂<hi>屈原九歌思公子兮徒離憂</hi>
　　　奉和太常韋卿閣老左藏庫中假山之什<lb/>
春山仙掌百花開九棘腰金有上才<hi>周禮九棘孤卿大夫位焉鄭𤣥注曰</hi>
<pb n="KR4h0070_WYG_008-11b"/>
<hi>樹棘以為位者取其赤心而外刺象赤心三刺也</hi>忽向庭中摹峻極<hi>詩嵩髙維嶽峻極于</hi>
<hi>天</hi>如從洞裏見昭回<hi>詩倬彼雲漢昭回于天注昭光也回轉也</hi>小松已負干<lb/>
霄壯片石皆疑縮地來<hi>神仙傳漢費長房遇壺公得神術能縮地脉十里聚目前放之</hi>
<hi>如舊</hi>都内今朝似方外<hi>莊子子桑戸死孔子曰遊方之外者地丘遊方之内者也</hi>仍傳<lb/>
麗句寄雲臺<hi>華山有雲臺觀</hi>
　　　送張閣老中丞持節册弔回鶻<lb/>
旌斾翩翩擁漢官君行當得逺人懽<hi>論語近者悦逺者來</hi>分職南<lb/>
臺知禮重綴書東觀見才難<hi>後漢張衡字平子為侍中上疏請得専事東觀收檢</hi>
<pb n="KR4h0070_WYG_008-12a"/>
<hi>遺文畢力補綴又條上司馬遷班固所敘與典籍不合者十餘事上不聽時人追恨</hi>金章玉節鳴<lb/>
騶逺<hi>如淳漢書注騶馬以給騶使乗之  臧榮緒晉書曰騶六人</hi>白草黄雲出塞寒<lb/>
欲散别離惟有酒蹔煩賓從駐征鞍<lb/>
　　　送李處士弋陽山居<hi>限姓名中用韻</hi>
蹔來城市意何如却憶菖陽溪上居不憚薄田輸井税<lb/>
<hi>井田之税</hi>自將佳句著州閭波翻極浦檣竿出霜落秋郊樹<lb/>
影疎想到家山無俗侣逢迎只是坐籃輿<hi>晉陶淵明傳江州刺史王</hi>
<hi>𢎞半道要淵明還州問其所乗答云素有足疾向乗籃輿亦足自返乃令一門生二兒共輿之至州矣</hi>
<pb n="KR4h0070_WYG_008-12b"/>
　于鵠<hi>髙隠於漢陽大厯中應薦起厯諸府從事有集一巻傳於世</hi>
　　　送宫人入道<lb/>
十載吹笙入漢宫看修水殿種芙蓉自傷白髮辭金屋<lb/>
<hi>漢武帝為膠東王年數歳長公主抱問曰兒欲得婦否答曰欲得指女阿嬌好否笑曰若得阿嬌當作金屋貯</hi>
<hi>之</hi>喜戴黄冠向雪峯<hi>太白山有雪峯</hi>解語老猿開曉戸引雛飛<lb/>
鶴下髙松定知别後宫中伴遥聽緱山半夜鐘<hi>緱山見王子晉</hi>
<hi>注有齊武帝景陽樓  三更五更鐘</hi>
　盧弼<hi>與李光逺同時人也</hi>
<pb n="KR4h0070_WYG_008-13a"/>
　　　秋日寓居精舍書事<lb/>
葉滿苔堦杵滿城此中多恨恨難平疎簷看織蠨蛸網<lb/>
<hi>詩蛜蝛在室蠨蛸在戸注蠨蛸小蜘蛛也</hi>暗室愁聽蟋蟀聲<hi>詩蟋蟀在堂歳聿云暮即促織</hi>
<hi>也</hi>醉卧欲抛羈客思夢歸偏動故鄉情覺來獨步長廊<lb/>
下半夜西風吹月明<lb/>
　獨孤及<hi>字至之河南人天寶末以有道舉髙第代宗朝為左拾遺厯濠舒常三州刺史有集傳世</hi>
　　　同皇甫齊年春望見示之作<lb/>
望逺思歸心易傷況將衰鬢偶年光時攀芳樹愁花盡<lb/>
<pb n="KR4h0070_WYG_008-13b"/>
晝掩書齋覺日長甘比流波辭舊浦忍看新草遍横塘<lb/>
<hi>謝靈運詩池塘生春草</hi>因君贈我江楓詠<hi>唐崔信明有楓落呉江冷之句鄭世翼曰願見</hi>
<hi>其餘覽未終曰所見不逮所聞投諸水中而去</hi>春思如今未易量<lb/>
　胡宿<lb/>
　　　雪<lb/>
屏翳驅雲結夜陰<hi>楚辭曰屏翳起雨曹相如子虚賦注屏翳天神使  魏  植誥洛文河伯</hi>
<hi>典澤屏翳司雨</hi>素花飄墜惡氛沈<hi>襄公二十七年伯夙謂趙孟曰楚氛甚惡懼難注氛氣也</hi>
色欺曹國麻衣淺<hi>詩曹國風蜉蝣掘閲麻衣如雪</hi>寒入荆王翠被深<hi>左傳</hi>
<pb n="KR4h0070_WYG_008-14a"/>
<hi>楚王次於乾溪雨雪王皮冠秦復陶翠被豹舄執鞭以出注秦遺羽衣</hi>天上明河銀作水<lb/>
<hi>有明河篇</hi>海中仙樹玉為林日髙獨擁鸘裘卧誰乞長安取<lb/>
酒金<hi>司馬相如以鷫鸘裘貰酒與文君為歡又陳皇后以黄金百斤為相如文君取酒請解悲愁之辭相</hi>
<hi>如為賦以奏之</hi>
　　　沖虚觀<lb/>
五粒青松護翠苔<hi>李賀為五粒小松歌</hi>石門岑寂斷纖埃水浮花<lb/>
片知仙路<hi>陶潛桃源記晉太元中武陵人漁為業溪行忘路之逺近忽逢桃花夾岸數百步中無雜</hi>
<hi>木芳華鮮美落英繽紛漁人異之尋路見黄髮垂髫問云皆避秦人也</hi>風遞鸞聲認嘯臺<lb/>
<pb n="KR4h0070_WYG_008-14b"/>
<hi>阮籍至蘇門半嶺聞鸞鳳之音乃孫登長嘯也詳見前注</hi>桐井曉寒千乳斂<hi>庾信三月三賦</hi>
<hi>草銜長帶桐垂細乳</hi>茗園春嫩一旗開<hi>世説茶之始生而嫩者為一槍漸大而開者為一旗</hi>
<hi>過此老矣</hi>馳煙未勒山亭字可是英靈許再來<hi>金陵地記云周顒字彦倫</hi>
<hi>隠北山後應詔出為海鹽令欲過此山孔徳璋假山神作文以却之曰鍾山之英草堂之靈馳煙驛霧勒移山</hi>
<hi>亭云云</hi>
　　　淮南發運趙邢州被詔歸闕<lb/>
天臺封詔紫泥馨<hi>紫泥已見前注</hi>馬首前瞻北斗城<hi>三輔黄圖云長安故</hi>
<hi>城城南為南斗形城北為北斗形故號北斗城</hi>人在函關先望氣<hi>列仙傳老子西遊函谷關</hi>
<pb n="KR4h0070_WYG_008-15a"/>
<hi>令尹喜先見其東有紫氣知真人當過候物色而求之果見老子受道徳經而去</hi>帝於京兆最<lb/>
知名<hi>前漢趙廣漢守京兆尹遷潁川太守復為京兆尹自將吏入霍禹家搜索屠酷斬關而去帝心善之</hi>
<hi>召禹廣漢由是侵犯貴戚</hi>一區東第趨晨近<hi>文選云位為通侯處列東第注甲第也在帝城</hi>
<hi>之東故曰東第</hi>數刻西廂接晝榮<hi>周昌傳吕后側耳於東廂聽顔注正寢之東西室皆曰廂</hi>
<hi>言似箱篋之形也進易晉卦康侯用錫馬蕃庶晝日三接注柔  受寵則一晝三接也</hi>正是兩宫<lb/>
裁化日百金雙璧拜虞卿<hi>史記虞卿者游説之士也躡蹻擔簦説趙孝成王一見賜</hi>
<hi>金百鎰白璧一雙再見為上卿故號虞卿</hi>
　　　天街曉望<lb/>
<pb n="KR4h0070_WYG_008-15b"/>
長樂才聞一叩鐘<hi>長樂宫名詳見前注</hi>百官初謁未央宫<hi>未央漢宫</hi>金<lb/>
波穆穆沙堤月<hi>謝𤣥暉詩云金波麗鳷鵲玉繩低建章注漢書歌曰月穆穆以金波  李肇國</hi>
<hi>史補云唐制凡拜相府縣載沙自宫城至其第名為沙堤</hi>玉樹琤琤上苑風<hi>太白贈魏山人</hi>
<hi>詩君來幾何時仙臺應有期東牕縁玉樹定長三五枝  上苑上林苑也</hi>香重椒蘭横結霧<lb/>
<hi>杜牧阿房宫賦煙斜霧横焚椒蘭也</hi>氣寒龍虎逺浮空<hi>諸葛亮謂呉大帝曰鍾阜龍蟠石頭</hi>
<hi>虎踞真帝王所都也</hi>嗟予索米無人問<hi>前漢東方朔傳朔對上曰侏儒長三尺餘俸一囊粟</hi>
<hi>錢二百四十朔長五尺餘亦俸一囊粟錢二百四十侏儒飽欲死臣朔饑欲死臣言可用幸異其禮不可用罷</hi>
<hi>之無令但索長安米上大笑</hi>行避霜臺御史驄<hi>御史驄馬見前注</hi>
<pb n="KR4h0070_WYG_008-16a"/>
　　　淮南王<lb/>
貪鑄金錢盜寫符<hi>前漢淮南王安入朝田蚡迎之灞上與語曰今上無太子王髙帝孫行仁</hi>
<hi>義宫車晏駕非王誰可立者淮南王大喜及置攻戰具集金錢事覺削二縣王自傷曰孤行仁義見削地寡人</hi>
<hi>甚恥之為反謀益甚乃令官奴入宫中作皇帝璽及丞相御史大夫將軍中二千石等印後伍被告變上使宗</hi>
<hi>正以符節治王未至安自殺</hi>何曽七國戒前車<hi>前漢七國反遣太尉周亞夫將軍竇嬰破</hi>
<hi>之斬呉王濞於丹徒膠西王卬楚王戊趙王遂濟南王辟光淄川王賢膠東王雄渠皆自殺  前漢賈誼治安</hi>
<hi>䇿前車覆後車戒也</hi>長生不待爐中藥<hi>淮南王學神仙謂錬藥可長生藥未成而王已身戮</hi>
<hi>矣</hi>鴻寶誰收篋裏書<hi>淮南王有枕中鴻寶苑秘書言神仙使鬼巫為金之術</hi>碧井<lb/>
<pb n="KR4h0070_WYG_008-16b"/>
牀空天影在<hi>晉書樂志淮南王自言尊百尺樓髙與天連後園鑿井銀作牀金瓶素綆汲寒漿</hi>
小山人去桂叢疎<hi>淮南王好古愛仙招置賓客有八公之徒分造詩賦以類相從或稱大山</hi>
<hi>小山如詩大雅小雅故小山招隠士曰桂樹叢生兮山之幽</hi>雲中雞犬無消息麥秀<lb/>
漸漸徧故墟<hi>並見前注</hi>
　　　趙宗道歸輦下<lb/>
沿牒相逢楚水湄<hi>漢書長安令楊興説將軍史髙曰匡衡但以無階朝廷故隨牒在逺方注</hi>
<hi>謂隨選補之常牒不被超擢也晉王衍曰隨牒推移遂至於此</hi>　竹林文酒此攀嵇<hi>晉阮</hi>
<hi>籍與嵇康山濤向秀劉伶阮咸王戎為竹林之遊世號為竹林七賢</hi>半氊未暖還傷别<hi>謝眺</hi>
<pb n="KR4h0070_WYG_008-17a"/>
<hi>見江革時大雪弊絮單席耽學不倦眺乃脱所著襦并手割半氊與之充臥具而去  前漢班固傳云孔席不</hi>
<hi>暖</hi>一臂初交又解攜<hi>莊子外篇田子方篇云吾終身與汝交一臂而失之可不哀之與</hi>
江浦嘔啞風送㯭河橋勃窣栁垂堤<hi>司馬相如賦媻嬌勃窣上金堤注匍</hi>
<hi>匐上下貌</hi>明年四月秦關到洗眼揚州看馬蹄<hi>唐章孝標及第後寄淮南</hi>
<hi>李紳相公云一第全勝十政官金湯渡了出長安馬頭漸向揚州郭為報時人洗眼看</hi>
　　　憶薦福寺牡丹<lb/>
十日春風隔翠岑秪應繁朶自成陰樽前可要人頽玉<lb/>
<hi>嵇康醉如玉山之將頽</hi>樹底遥知地側金花界三千春渺渺<hi>華嚴經有</hi>
<pb n="KR4h0070_WYG_008-17b"/>
<hi>現三千大千金色世界</hi>銅槃十二夜沈沈<hi>以銅槃十二然蠟看花如秉燭夜遊也</hi>雕<lb/>
盤分篸何由得<hi>篸作紺切以針篸物之篸言簪花也</hi>空作西州擁鼻吟<hi>謝安</hi>
<hi>本能為洛下書生詠有鼻疾故其音濁名流愛其不能及或以手握鼻以效之</hi>
　　　次韻和朱況雨中之什<lb/>
蒼野迷雲黯不歸<hi>莊子莽蒼之野</hi>逺風吹雨入巖扉石牀潤極<lb/>
琴絲緩水閣寒多酒力微夕夢將成還滴滴春心欲斷<lb/>
正霏霏<hi>正一作更</hi>憂花惜月長如此爭得東陽病骨肥<hi>梁沈約久</hi>
<hi>處端揆志望台司武帝終不用與徐勉書陳情曰病巳數旬革帶常移引手握臂率計月小半分欲謝事求歸</hi>
<pb n="KR4h0070_WYG_008-18a"/>
<hi>老之秩勉為請三司之儀帝不許</hi>
　　　感舊<lb/>
千里青雲未致身<hi>青雲已注</hi>馬蹄空踏幾年塵曾迷玉洞花<lb/>
光老欲過金城栁眼新<hi>晉桓温自江陵北伐行至金城見少時所種栁皆十圍慨然曰</hi>
<hi>木猶如此人何以堪攀枝折條泫然流涕</hi>粉壁巳沈題鳳字<hi>見前注</hi>酒壚猶記<lb/>
姓黄人<hi>晉王戎為尚書令公服過黄公壚謂後車客曰吾昔與嵇叔夜阮嗣宗酣暢於此壚自嵇阮亡</hi>
<hi>來便為時所羈緤今視此雖近邈若山河</hi>塢中横笛偏多感一涕䦨干白角<lb/>
巾<hi>劉向説苑雍門子周引琴而鼔之徐動宫徵微揮角羽終而成曲孟嘗君雪涕䦨干增欷而就之曰先生</hi>
<pb n="KR4h0070_WYG_008-18b"/>
<hi>鼓琴令文立若破國亡邑之人也</hi>
　　　寄昭潭王中立<lb/>
髙絃一弄武陵深<hi>武陵在常徳府生晉崔豹古今注云馬援門生爰寄  善音律援作武陵</hi>
<hi>深之曲以和之其曲曰滔滔武溪一何深鳥飛不渡獸不能臨嗟哉武溪今多毒淫</hi>六幕天空萬<lb/>
里心<hi>六幕上下四方</hi>呉苑歌驪成久别<hi>前漢王式傳歌驪駒注其辭曰驪駒在門僕夫</hi>
<hi>具存驪駒在路僕夫整駕</hi>楚峯回雁好歸音<hi>衡州有回雁峯</hi>十千美酒花期<lb/>
隔<hi>文選美酒斗十千</hi>三百枯碁奕思沈<hi>呉韋𢎞嗣博奕論枯碁三百孰與萬人之將</hi>
<hi>邯鄲淳藝經云碁局縱横各十七道合二百八十九道白黒子各一百五十枚方成碁</hi>莫上孤城<lb/>
<pb n="KR4h0070_WYG_008-19a"/>
頻送目浮雲西北是家林<lb/>
　　　城南<lb/>
昨夜輕陰結夕霏城南十里有香泥初聞山鳥驚新哢<lb/>
遥見林花識舊蹊蕩槳逺從芳草渡<hi>古樂府云艇子打兩槳催送莫愁來</hi>
墊巾還傍緑楊堤<hi>後漢郭林宗太原人嘗過陳遇雨巾一角墊時人效之故折一角名林宗</hi>
<hi>巾</hi>羅敷正苦桑蠶事惆悵南來五馬蹄<hi>史記秦氏女邯鄲人名羅敷嫁</hi>
<hi>邑人千乗王仁後為趙王家令敷出採桑王見悦之敷乃彈箏作陌上桑以自明云使君從南來五馬立踟蹰</hi>
<hi>羅敷年幾何十五頗有餘使君謝羅敷寧可共載不羅敷前致辭使君一何愚使君自有婦羅敷自有夫</hi>
<pb n="KR4h0070_WYG_008-19b"/>
　　　早夏<lb/>
井轄投多思不禁<hi>漢陳遵每留客飲輒投其車轄於井中使不能去客甚苦之</hi>宻垂<lb/>
珠箔晝沈沈<hi>珠一作朱堂左太沖蜀都賦幽  晝宻</hi>睡驚燕語頻移枕病<lb/>
起蛛絲半在琴雨徑亂花埋宿豔月軒脩竹轉涼陰一<lb/>
春酒費知多少探盡囊中換賦金<hi>陳皇后以黄金百斤為相如取酒相如為</hi>
<hi>作長門賦以獻</hi>
　　　古别<lb/>
長道何年祖軷休<hi>軷蒲撥切重左傳祖而舍軷飲酒於其側曰餞  始於道路也  黄帝子</hi>
<pb n="KR4h0070_WYG_008-20a"/>
<hi>名祖不才而好逺遊死於道路故今出行者祭於郊次而後行曰祖</hi>風帆不斷岳陽樓<hi>杜詩</hi>
<hi>欹側風帆滿</hi>佳人挾瑟漳河曉<hi>古三婦豔詩小婦何所為挾瑟上髙堂大人且安坐調絃</hi>
<hi>歌未央人鄴中記自襄國至鄴二百里中四十里置一宫以夫  主之宫女數十悉通音樂石虎下輦止宿</hi>
壯士悲歌易水秋<hi>荆軻之秦燕太子送之歌曰風蕭蕭兮易水寒壯士西去兮不復還</hi>九<lb/>
帳青油徒自貴<hi>宋書劉禹為右將軍求益州不得與顔峻書曰朱循之三世叛兵一日居荆州</hi>
<hi>青油幕下作謝宣城面目見梁宣武王為朗州坐青油幕下以  庾信</hi>百壺芳醑豈消憂<lb/>
<hi>詩韓侯餞之清酒百壺</hi>至今長樂坡前水不啻秦人怨隴頭<hi>秦州記曰</hi>
<hi>隴西郡一百六十里隴山秦人西役昇此山莫不回首悲泣為隴水歌歌曰隴頭流水鳴聲嗚咽遥望秦川肝</hi>
<pb n="KR4h0070_WYG_008-20b"/>
<hi>腸斷絶長長樂坡在  安</hi>
　　　侯家<lb/>
洞戸春遲漏箭長<hi>遲一作深不文選劉孝標辨命論曰長  可急之於箭漏</hi>短轅初<lb/>
返洛陽傍<hi>晉王導妻曹氏性妬導憚之乃宻營一别館以處衆妾曹氏知將往焉導恐妾被辱遽命</hi>
<hi>駕以所執麈尾柄驅牛而進司徒蔡謨聞之戲導曰朝廷欲加公九錫不聞何物惟有短轅犢車長柄麈尾導</hi>
<hi>大怒</hi>綵雲按曲青岑醴<hi>張平子思𤣥賦云飲青岑之玉醴兮飡沆瀣以為糧注青岑山名</hi>
沈水熏衣白璧堂<hi>揚雄傳厯金門而上玉堂君古詩云黄金為君門白玉為  堂</hi>前檻<lb/>
蘭苕依玉樹<hi>史記趙武靈王夢處女鼓琴而歌曰美人熒熒兮顔若苕之華  謝靈運詩翡翠在</hi>
<pb n="KR4h0070_WYG_008-21a"/>
<hi>蘭苕玉揚雄甘泉賦云萃  樹之青葱</hi>後園桐葉護銀牀<hi>古詩井梧花落盡一半在銀牀</hi>
<hi>銀牀井欄也見前注</hi>宴殘紅燭長庚爛<hi>詩東有啓明西有長庚又曰明星有爛</hi>還促<lb/>
朝珂謁未央<hi>未央宫名</hi>
　　　函谷關<lb/>
天開函谷壯關中萬古驚塵向此空望氣竟能知老子<lb/>
<hi>老子已注有甘棠志陜州靈寶縣南  尹喜望氣臺</hi>棄繻何不識終童<hi>前漢終軍入關關吏</hi>
<hi>與軍繻曰為復傳還當以合符軍曰丈夫西遊當不復傳還棄繻而去後為謁者符節出關關吏識之曰此棄</hi>
<hi>繻生也</hi>謾持白馬先生論<hi>桓譚新論云公孫龍常論白馬非馬人不能屈後乗白馬無符</hi>
<pb n="KR4h0070_WYG_008-21b"/>
<hi>傳欲出關關吏不聽曰此虚言難奪實也</hi>未抵鳴雞下客功<hi>史記秦王聞齊孟嘗君賢請以</hi>
<hi>為相或譖之秦王將殺之以狐白裘獻幸姬乃得遣後王悔使人追之孟嘗君已至關關法雞鳴出客時尚早</hi>
<hi>客中有作雞鳴者雞皆鳴遂得免去</hi>符命已歸如掌地<hi>光武紀彊華奉赤伏符曰劉秀發兵</hi>
<hi>捕不道四夷雲集龍鬭野四七之際火為主公光武建武四年田戎聞秦豐破懼欲降其妻兄圖畫  孫述等</hi>
<hi>所得郡縣以示戎曰維陽地如掌耳按甲以觀其變戍曰以秦王之强猶為征南所虜吾降決矣</hi>一丸<lb/>
曾誤隗王東<hi>後漢隗囂遣子詣闕其將王元不願内事説囂曰今天水完富士馬精强北收西河</hi>
<hi>上郡東收三輔之地請以一丸泥為大王東封函谷關</hi>
　　　殘花<lb/>
<pb n="KR4h0070_WYG_008-22a"/>
雨壓殘紅一夜凋曉來簾外正飄颻數枝翠葉空相對<lb/>
萬片香魂不可招<hi>宋玉有招魂篇</hi>長樂夢回春寂寂武陵人去<lb/>
水迢迢<hi>圖經云常徳府武陵縣有桃源山昔秦人避亂之地陶潛為之記</hi>愁將玉笛傳<lb/>
遺恨<hi>笛有落梅花</hi>苦被芳風透綺寮<hi>梁簡文帝秋夜詩云轉露沾懸井浮煙入綺寮</hi>
<hi>詳寮小牕也  見前注</hi>
　　　塞上<lb/>
漢家神箭定天山<hi>唐薛仁貴傳九姓羌衆三萬餘驍騎數十來挑戰仁貴發三矢殺三人於</hi>
<hi>是虜降軍中歌曰將軍三箭定天山壯士長歌入漢關</hi>煙火相望萬里間<hi>望平聲義同</hi>
<pb n="KR4h0070_WYG_008-22b"/>
契利請盟金匕酒<hi>契疑作頡和唐貞觀元年頡利突厥可汗來請  詔許之乙酉幸城西斬</hi>
<hi>白馬與頡利盟於便橋賜之金帛</hi>將軍歸卧玉門關<hi>班超事見前注</hi>雲沈老上<lb/>
妖氛斷<hi>老上單于名也</hi>雪照回中探騎閑<hi>漢文帝十四年匃奴入蕭關殺北地都尉</hi>
<hi>回中宫候騎至雍  回中屬扶風</hi>五餌巳行王道勝<hi>漢賈誼上䇿請試屬國施五餌三表</hi>
<hi>以係單于賜之盛服以壊其目賜之盛食以壊其口賜之音樂以壊其耳賜之髙堂奴婢以壊其腹於來降者</hi>
<hi>上召幸之以壊其心此五餌也</hi>絶無刁斗至闐顔<hi>刁斗銅器軍中晝炊夜以為警  漢武帝</hi>
<hi>元狩四年衞青將軍出漢北圍困單于斬首一萬九千級追至闐顔山乃還</hi>
　　　長卿<lb/>
<pb n="KR4h0070_WYG_008-23a"/>
買賦金錢出後宫<hi>文選云漢武帝陳皇后得幸頗妬别在長門宫聞蜀郡司馬相如天下工</hi>
<hi>為文奉黄金百斤為相如文君取酒因求解悲愁之辭而相如為文以悟主上皇后復得幸長門賦是也</hi>長<lb/>
卿文彩冠諸公梁園末至時名大<hi>文選謝恵連雪賦梁王不悦遊於兔園乃</hi>
<hi>置旨酒命賓友召鄒生延枚叟相如末至居客之右</hi>蜀道前驅使節雄<hi>見相如入蜀注</hi>巳<lb/>
託焦桐傳宻意<hi>相如與臨邛令王吉相善臨邛富人卓王孫聞令有貴客為具召之客以百數</hi>
<hi>相如至一座盡傾酒酣令請奏琴於相如相如為令鼓一再行是時王孫有女新寡好音故相如謬與令相重</hi>
<hi>而以琴心挑之文君竊從戸窺好之恐不能當也</hi>更因殘札寄遺忠<hi>相如病甚上使所忠</hi>
<hi>往取其書而相如已死其妻對曰長卿未死時曰有使來求書奏之其遺札書言封禪事所忠奏之</hi>如何<lb/>
<pb n="KR4h0070_WYG_008-23b"/>
一諷神仙事却得飄雲起賦中<hi>相如奏大人賦天子大悦曰飄飄然有凌雲之</hi>
<hi>氣也</hi>
　　　洞靈觀納涼<lb/>
秋波不動簟紋融松月愔愔透綺籠霜重井梧飜瘦碧<lb/>
雨回堦藥墮嫣紅彩鴛靜占銀塘水<hi>唐毛文錫詞云鴛鴦對浴銀塘暖水</hi>
<hi>面蒲梢短</hi>乳燕涼飛玉宇風秫酒易銷殘夢斷却疑身在廣<lb/>
寒宫<hi>廣寒宫見前注</hi>
　　　津亭<lb/>
<pb n="KR4h0070_WYG_008-24a"/>
津亭欲闋戒棠舟<hi>闋苦穴切帝莊子瞻彼闋者注門開也  梁元  有烏栖曲云沙棠作舟</hi>
<hi>兮桂為楫</hi>五兩風來不少留<hi>五兩舟上候風扇也詳見前注</hi>西北雲浮連魏<lb/>
闕東南日出背秦樓<hi>河之西秦地河之東魏地</hi>層城渺渺人傷别芳<lb/>
草萋萋客倦遊<hi>楚詞芳草生兮萋萋王孫遊兮不歸人漢司馬相如傳長卿故倦遊雖貧其</hi>
<hi>才足依也</hi>平樂舊歡收不得<hi>平樂/觀名</hi>更憑飛夢到瀛洲<hi>海中三山有蓬</hi>
<hi>萊方大瀛洲</hi>
　　　送林學士知明州<lb/>
緑綈膺檢出神州<hi>漢書趙皇后傳十月中宫乳掖庭牛官令舍有婢六人中黄門旧客持詔</hi>
<pb n="KR4h0070_WYG_008-24b"/>
<hi>記緑綈方底封御史中丞印師古注綈厚繒也方底者盛書囊也膺當也檢印窠封題也</hi>又拜東呉<lb/>
最上游<hi>上游上流也</hi>腰下漢符分半虎<hi>漢武帝初為郡守為銅虎符竹使符應劭</hi>
<hi>曰銅虎符第一至第五國家發兵遣使者至郡合符乃受竹使符以竹箭五枝長五寸鐫刻漢書第一至第五</hi>
<hi>師古曰與郡守為符各分一半右留京師左與之</hi>手中庖刃欠全牛<hi>莊子庖丁為文恵君</hi>
<hi>解牛曰臣之刀十九年所解千牛而刀刃若新彼節有間而刃無厚以無厚入有間恢恢乎其游刃必有餘也</hi>
玳筵進酒呉歈曲<hi>楚辭曰呉歈齊謳翕習容裔曰梁元帝纂要曰齊歌曰謳呉歌  歈</hi>碧<lb/>
沼觀魚越鄂舟<hi>鄂君舟見前注</hi>政是金華隆舊業<hi>漢翼奉傳於金華殿進講</hi>
羣仙相望在瀛洲<hi>瀛洲指玉堂同僚也</hi>
<pb n="KR4h0070_WYG_008-25a"/>
　　　芙蓉湖泛舟<lb/>
小湖香豔戰芙蓉碧葉田田擁釣蓬<hi>蓬編竹覆舟也</hi>嵐氣欲飛<lb/>
山隔岸秋波不動水揺空<hi>秋波不動一作秋光不定</hi>翩飜雪鳥爭投<lb/>
浦潑剌霜鱗對擲風<hi>杜詩沙頭窺露聯拳淨船尾跳魚潑剌鳴</hi>政是滄浪濯<lb/>
纓日<hi>濯纓見前注</hi>一竿多謝紫溪翁<hi>紫溪翁即陸龜䝉也有紫溪翁序并歌云采江</hi>
<hi>之魚兮朝船有鱸采江之蔬兮暮筐有蒲左圖且書右琴與壺夀與夭與貴與賤與</hi>
　　　次韻徐爽見寄<lb/>
五兩青絲帝渥深<hi>揚子孝至篇曰由其徳舜禹之受天下不為泰不由其徳五兩之綸半通</hi>
<pb n="KR4h0070_WYG_008-25b"/>
<hi>之印亦泰矣注青絲印綬也</hi>平時何敢嘆英沈侏儒自是長三尺<hi>見索</hi>
<hi>米注</hi>澼絖都來直數金<hi>莊子宋人有善為不龜手之藥者世以洴澼絖為事客聞之請買其</hi>
<hi>方百金聚族而謀曰我世世為洴澼絖不過數金而一朝鬻技百金請與之澼音辟漂也絖音纊絮也</hi>寂<lb/>
寞死灰人喪偶<hi>莊子形固可使如槁木而心固可使如死灰乎  莊子妻死恵子弔之則方箕</hi>
<hi>踞鼓盆恵子曰不亦甚乎莊子曰不然察其始而本無生非徒無生而本無形非徒無形而本無氣也偶配也</hi>
婆娑生意樹交陰<hi>桓𤣥敗後殷仲文為大司馬諮議憶往日㕔前有老槐甚扶疎殷視良久</hi>
<hi>嘆曰槐樹婆娑無復生意</hi>年來想見瓊枝色<hi>江文通詩願一見顔色不異瓊樹枝</hi>夕夢<lb/>
蘧蘧到竹林<hi>莊子莊周夢為蝴蝶栩栩然不知周也俄然覺則蘧蘧然周也  宿言徐爽如瓊枝</hi>
<pb n="KR4h0070_WYG_008-26a"/>
<hi>玉樹思見其顔色形於夢寐之間也</hi>
　蘇廣文<lb/>
　　　自商山宿陶令隠居<lb/>
聞道花源堪避秦<hi>見前注</hi>尋幽數日不逢人<hi>尋幽一作幽尋</hi>煙霞<lb/>
洞裏無雞犬風雨林中有鬼神黄公石上三芝秀<hi>黄公黄綺</hi>
<hi>也之抱朴子云參成芝河渠芝建實芝此三芝得而服  白日昇天  嵇康詩云煌煌靈芝一年三秀</hi>陶<lb/>
令門前五栁春<hi>見前注</hi>醉卧白雲閑入夢不知何物是吾<lb/>
身<lb/>
<pb n="KR4h0070_WYG_008-26b"/>
　　　夜歸華山因寄幕府<lb/>
山村寥落野人稀竹裏衡門掩翠微<hi>詩衡門之下可以棲遲</hi>溪渡<lb/>
夜隨明月入亭臯春伴白雲飛<hi>文選亭臯木葉下隴首秋雲飛</hi>嵇康懶<lb/>
慢仍耽酒<hi>晉嵇康絶交書云情復懶慢筋駑肉緩頭面嘗一月十五日不洗不大悶癢不能沐也又</hi>
<hi>自云簡與禮相背懶與慢相成著養生論曰夫氣靜神虚者心不存於務尚體亮心達者情不累於所茍</hi>范<lb/>
蠡逋逃又拂衣<hi>謝靈運詩髙揖七州外拂衣五湖裏</hi>汀畔數鷗閑不起只<lb/>
應知我已忘機<hi>狎鷗忘機已見前注</hi>
　　　春日遇田明府焦山人<lb/>
<pb n="KR4h0070_WYG_008-27a"/>
陶公歸隠白雲溪<hi>謂陶𢎞景也</hi>買得春泉灌藥畦夜靜林閒<lb/>
風虎嘯<hi>王褒聖主得賢臣頌虎嘯而風冽龍興而致雲</hi>月明竹上露禽棲陳倉<lb/>
邑吏驚烽火太白山人訝鼓鼙<hi>太白山下陳倉路也</hi>相見只言秦<lb/>
漢事武陵溪裏草萋萋<hi>武陵見前注</hi>
　王建<hi>字仲幼潁川人大厯十年進士授渭南尉厯秘書丞侍御史太和中出為陜州司馬從軍塞上</hi>
　<hi>弓劒不離身數年後歸卜居咸陽原上有集今傳</hi>
　　　李處士故居<lb/>
露濃煙重草萋萋樹映䦨干栁拂堤一院落花無客醉<lb/>
<pb n="KR4h0070_WYG_008-27b"/>
半牕殘月有鶯啼芳筵想像情難盡故榭荒涼路欲迷<lb/>
風景宛然人自改却驚門外馬頻嘶<lb/>
　　　上李庶子<lb/>
紫煙樓閤碧沙亭上界詩仙獨自行竒險驅回還寂寞<lb/>
雲山經用始鮮明藕綃紋縷裁來滑鏡水波濤濾得清<lb/>
<hi>習鑿齒論諸葛亮曰水至平而邪者取法鑑至明而醜者亡怒以其無私也  已上二聯言庶子文章政事之</hi>
<hi>清麗也</hi>昏思願因清露洗<hi>王建自言也</hi>幸容堦底禮先生<lb/>
　　　周家溪亭<lb/>
<pb n="KR4h0070_WYG_008-28a"/>
少年因病離天仗乞得歸家自養身買斷竹溪無别主<lb/>
散分泉水與新鄰山頭虎下長驚犬池面魚行不怕人<lb/>
鄉使到門常欵語<hi>杜詩夜接欵語</hi>䦨還聞世上有功名<lb/>
　　　從軍後答友人<hi>一作答山友</hi>
愛山無藥住溪貧脱却山衣事漢臣夜半聽雞梳白髮<lb/>
天明騎馬走紅塵<hi>一作走馬入紅塵</hi>村童近去嫌腥食野鶴髙<lb/>
飛避俗人勞動先生逺相訪别來弓箭不離身<lb/>
　　　華清宫感舊<lb/>
<pb n="KR4h0070_WYG_008-28b"/>
聞道朝元天使急<hi>驪山有朝元閣</hi>千官夜發六龍回<hi>英華作火照中原邊</hi>
<hi>使急千官夜發六龍迴</hi>輦前月照羅衣淚馬上風吹蠟炬灰公主<lb/>
粧樓金鎖澁貴妃湯殿玉蓮開<hi>天寶中安禄山自范陽獻白石魚龍鳧雁蓮花</hi>
<hi>命置于華清宫至今在</hi>有時雲外聞天樂疑是先皇沐浴來<hi>華清宫有</hi>
<hi>温泉明皇貴妃嘗浴於此</hi>
　<lb/>
　<lb/>
　唐詩鼓吹巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>秇圃擷餘</head> <lb/>
    <p>
<pb n="KR4i0054_WYG_001-1a"/>
欽定四庫全書<lb/>
　秇圃擷餘<lb/>
　　　　　　　　　　　　明　王世懋　撰<lb/>
詩四始之體惟頌專為郊廟頌述功德而作其它率因<lb/>
觸物比類宣其性情恍惚游衍徃徃無定以故説詩者<lb/>
人自為見若孟軻荀卿之徒及漢韓嬰劉向等或因事<lb/>
傅㑹或旁解曲引而春秋時王公大夫賦詩以昭儉汰亦<lb/>
各以其意為之盖詩之来固如此後世惟十九首猶存<lb/>
<pb n="KR4i0054_WYG_001-1b"/>
此意使人擊節詠歎而未能盡究指歸次則阮公詠懐<lb/>
亦自深於寄託潘陸而後雖為四言詩聨比牽合蕩然<lb/>
無情盖至於今餞送投贈之作七言四韻援引故事麗<lb/>
以姓名象以品地而拘攣極矣豈所謂詩之極變乎故<lb/>
余謂十九首五言之詩經也潘陸而後四言之排律也<lb/>
當以質之識者<lb/>
今人作詩必入故事有持清虚之説者謂盛唐詩即景<lb/>
造意何嘗有此是則然矣然亦一家言未盡古今之變<lb/>
<pb n="KR4i0054_WYG_001-2a"/>
也古詩兩漢以来曺子建出而始為宏肆多生情態此<lb/>
一變也自此作者多入史語然不能入經語謝靈運出<lb/>
而易辭莊語無所不為用矣剪裁之妙千古為宗又一<lb/>
變也中間何庾加工沈宋増麗而變態未極七言猶以<lb/>
閒雅為致杜子羙出而百家稗官都作雅音馬浡牛溲<lb/>
咸成欎致於是詩之變極矣子羙之後而欲令人毁靚<lb/>
妝張空弮以當市肆萬人之觀必不能也其援引不得<lb/>
不日加而繁然病不在故事顧所以用之何如耳善使<lb/>
<pb n="KR4i0054_WYG_001-2b"/>
故事者勿為故事所使如禪家云轉法華勿為法華轉<lb/>
使事之妙在有而若無實而若虚可意悟不可言傳可<lb/>
力學得不可倉卒得也宋人使事最多而最不善使故<lb/>
詩道衰我朝越宋繼唐正以有豪傑數軰得使事三昧<lb/>
耳苐恐二十年後必有厭而掃除者則其濫觴末弩為<lb/>
之也<lb/>
作古詩先須辨體無論兩漢難至苦心摹倣時隔一塵<lb/>
即為建安不可堕落六朝一語為三謝縱極排麗不可<lb/>
<pb n="KR4i0054_WYG_001-3a"/>
雜入唐音小詩欲作王韋長篇欲作老杜便應全用其<lb/>
體苐不可羊質虎皮虎頭蛇尾詞曲家非當家本色雖<lb/>
麗語博學無用况此道乎<lb/>
詩有古人所不忌而今人以為病者摘瑕者因而酷病<lb/>
之將併古人無所容非也然今古寛嚴不同作詩者既<lb/>
知是瑕不妨併去如太史公蔓辭累句常多班孟堅洗<lb/>
削殆盡非謂班勝於司馬顧在班分量宜爾今以古人<lb/>
詩病後人宜避者畧具數條以見其餘如有重韻者若<lb/>
<pb n="KR4i0054_WYG_001-3b"/>
任彦昇哭范僕射一詩三壓情字老杜排律亦時誤有<lb/>
重韻有重字者若沈雲卿天長地濶之三何至王摩詰<lb/>
尤多若暮雲空磧玉靶角弓二馬俱壓在下一從歸白<lb/>
社不復到青門青菰臨水映白鳥向山翻青白重出此<lb/>
皆是失㸃檢處必不可借以自文也又如風雲雷雨有<lb/>
二聨中接用者一二三四有八句中六見者今可以為<lb/>
法邪此等病盛唐常有之獨老杜最少盖其詩即景後<lb/>
必下意也又其最隠者如雲卿嵩山石淙前聨云行漏<lb/>
<pb n="KR4i0054_WYG_001-4a"/>
香罏次聨云神鼎帝壺俱壓末字岑嘉州雲隨馬雨洗<lb/>
兵花迎盖桞拂旌四言一法摩詰獨坐悲雙髩白髮終<lb/>
難變語異意重九成宫避暑三四衣上鏡中五六林下<lb/>
巖前在彼正自不覺今用之能無受人揶揄至於失拈<lb/>
之句摩詰嘉州特多殊不妨其羙然就至羙中亦覺有<lb/>
㣲缺䧟如吾人不能運便自誦不流暢不為可也至於<lb/>
首句出韻晩唐作俑宋人濫觴尤不可學六臣註文選<lb/>
極鄙繆無足道乃至王導謝𤣥同時而拒苻堅諸如此<lb/>
<pb n="KR4i0054_WYG_001-4b"/>
類不少惟李善註旁引諸家句字必有援據大資博雅<lb/>
然亦有牽合古書而不究章㫖如曺顔逺思友人詩清<lb/>
陽未可俟善引詩以為清陽婉兮人之眉目間也然於<lb/>
章法句法通未體貼其詩本言霖潦𤣥隂與歐陽子别<lb/>
旬朔而思之甚故曰褰裳以應潦也清陽未可俟猶曰<lb/>
河清難俟耳盖以清陽反霖潦𤣥隂也其意自指日出<lb/>
或即青陽而誤加三㸃如上褰裳誤作寒裳字耳何必<lb/>
泥毛詩清陽令句不可解耶又如晨風之訓為鷹而李<lb/>
<pb n="KR4i0054_WYG_001-5a"/>
陵晨風自從風解翠㣲者山半也古詩亦有别用者豈<lb/>
可盡泥<lb/>
唐律由初而盛由盛而中由中而晩時代聲調故自必<lb/>
不可同然亦有初而逗盛盛而逗中中而逗晩者何則<lb/>
逗者變之漸也非逗故無繇變如四詩之有變風變雅<lb/>
便是離騷逺祖子羙七言律之有抝體其猶變風變雅<lb/>
乎唐律之由盛而中極是盛衰之介然王維錢起實相<lb/>
倡酬子羙全集半是大厯以後其間逗漏實有可言聊<lb/>
<pb n="KR4i0054_WYG_001-5b"/>
指一二如右丞明到衡山篇嘉州函谷磻溪句隠隠錢劉<lb/>
盧李間矣至於大厯十才子其間豈無盛唐之句盖聲<lb/>
氣猶未相隔也學者固當嚴於格調然必謂盛唐人無<lb/>
一語落中中唐人無一語入盛則亦固哉其言詩矣<lb/>
少陵故多變態其詩有深句有雄句有老句有秀句有<lb/>
麗句有險句有拙句有累句後世别為大家特髙於盛<lb/>
唐者以其有深句雄句老句也而終不失為盛唐者以<lb/>
其有秀句麗句也輕淺子弟徃徃有薄之者則以其有<lb/>
<pb n="KR4i0054_WYG_001-6a"/>
險句拙句累句也不知其愈險愈老正是此老獨得處<lb/>
故不足難之獨拙累之句吾不能為掩瑕雖然更千百<lb/>
世無能勝之者何要曰無露句耳其意何嘗不自髙自<lb/>
任然其詩曰文章千古事得失寸心知曰新詩句句好<lb/>
應任老夫傳温然其辭而隠然言外何嘗有所謂吾道<lb/>
主盟代興哉自少陵逗漏此趣而大智大力者發揮畢<lb/>
盡至使吠聲之徒羣肆撏剥遐哉唐音永不可復噫嘻<lb/>
慎之<lb/>
<pb n="KR4i0054_WYG_001-6b"/>
律詩句有必不可入古者古詩字有必不可為律者然<lb/>
不多熟古詩未有能以律詩髙天下者也初學輩不知<lb/>
苦辣徃徃謂五言古詩易就率爾成篇因自詫好古薄<lb/>
後世律不為不知律尚不工豈能工古徒為兩失而巳<lb/>
詞人拈筆成律如左右逢源一遇古體竟日吟哦常恐<lb/>
失却本相樂府兩字到老揺手不敢輕道李西涯楊鐵<lb/>
崖都曾做過何嘗是来<lb/>
唐人無五言古就中有酷似樂府語而不傷氣骨者得<lb/>
<pb n="KR4i0054_WYG_001-7a"/>
杜工部四語曰兎絲附蓬麻引蔓故不長嫁女與征夫<lb/>
不如棄路傍不必其調云何而直是見道者得王右丞<lb/>
四語曰曽是巢許淺始知堯舜深蒼生詎有物黄屋如<lb/>
喬林<lb/>
太白逺别離篇意最參錯難解小時誦之都不能尋意<lb/>
緒范徳機髙廷禮勉作解事語了與詩意無闗細繹之<lb/>
始得作者意其太白晩年之作邪先是肅宗即位靈武<lb/>
𤣥宗不得已稱上皇迎歸大内又為李輔國刼而幽之<lb/>
<pb n="KR4i0054_WYG_001-7b"/>
太白憂憤而作此詩因今度古將謂堯舜事亦有可疑<lb/>
曰堯舜禪禹罪肅宗也曰龍魚䑕虎誅輔國也故隠其<lb/>
辭托興英皇而以逺别離名篇風人之體善刺欲言之<lb/>
無罪耳然幽囚野死則已露本相矣古来原有此種傳<lb/>
竒議論曺丕下壇曰舜禹之事吾知之矣太白故非創<lb/>
語試以此意尋次讀之自當手舞足蹈<lb/>
李于鱗七言律俊潔響亮余兄極推轂之海内為詩者<lb/>
争事剽竊紛紛刻鶩至使人厭余謂學于鱗不如學老<lb/>
<pb n="KR4i0054_WYG_001-8a"/>
杜學老杜尚不如學盛唐何者老杜結搆自為一家言<lb/>
盛唐散漫無宗人各自以意象聲響得之政如韓桞之<lb/>
文何有不從左史來者彼學而成為韓為桞吾却又從<lb/>
韓桞學便落一塵矣輕薄子遽笑韓桞非古與夫一字<lb/>
一語必步趨二家者皆非也<lb/>
今人作詩多從中對聨起徃徃得聨多而韻不協勢既<lb/>
不能易韻以就我又不忍以長物棄之因就一題衍為<lb/>
衆律然聨雖旁出意盡聨中而起結之意每苦無餘於<lb/>
<pb n="KR4i0054_WYG_001-8b"/>
是别生支節而傅㑹或即一意以支吾掣衿露肘浩博<lb/>
之士猶然架屋叠床貧儉之才彌窘所以秋興八首寥<lb/>
寥難繼不其然乎每每思之未得其解忽悟少陵諸作<lb/>
多有漫興時於篇中取題意興不局豈非栢梁之餘材<lb/>
剏為别館武昌之剰竹貯作船釘英雄欺人頗窺伎倆<lb/>
有識之士能無取裁<lb/>
談秇者有謂七言律一句不可兩入故事一篇中不可<lb/>
重犯故事此病犯者故少能拈出亦見精嚴然吾以為<lb/>
<pb n="KR4i0054_WYG_001-9a"/>
皆非妙悟也作詩到神情傳處隨分自佳下得不覺痕<lb/>
迹縱使一句兩入兩句重犯亦自無傷如太白峨眉山<lb/>
月歌四句入地名者五然古今目為絶唱殊不厭重蜂<lb/>
腰鶴膝雙聲叠韻休文三尺法也古今犯者不少寜盡<lb/>
被汰邪<lb/>
于鱗選唐七言絶句取王龍標秦時明月漢時闗為第<lb/>
一以語人多不服于鱗意止撃節秦時明月四字耳必<lb/>
欲壓巻還當於王翰葡萄羙酒王之渙黄河逺上二詩<lb/>
<pb n="KR4i0054_WYG_001-9b"/>
求之<lb/>
晚唐詩萎薾無足言獨七言絶句膾炙人口其妙至欲<lb/>
勝盛唐愚謂絶句覺妙正是晩唐未妙處其勝盛唐乃<lb/>
其所以不及盛唐也絶句之源出於樂府貴有風人之<lb/>
致其聲可歌其趣在有意無意之間使人莫可捉着盛<lb/>
唐惟青蓮龍標二家詣極李更自然故居王上晩唐快<lb/>
心露骨便非本色議論髙處逗宋詩之徑聲調卑處開<lb/>
大石之門<lb/>
<pb n="KR4i0054_WYG_001-10a"/>
今世五尺之童纔拈聲律便能薄棄晩唐自傅初盛有<lb/>
稱大厯而下色便赧然然使誦其詩果為初邪盛邪中<lb/>
邪晩邪大都取法固當上宗論詩亦莫輕道詩必自運<lb/>
而後可以辨體詩必成家而後可以言格晩唐詩人如<lb/>
温庭筠之才許渾之致見豈五尺之童下直風㑹使然<lb/>
耳覽者悲其衰運可也故予謂今之作者但須真才實<lb/>
學本性求情且莫理論格調<lb/>
李頎七言律最響亮整肅忽於逺公遯迹詩第二句下<lb/>
<pb n="KR4i0054_WYG_001-10b"/>
一抝體餘七句皆平正一不合也開山二字最不古二<lb/>
不合也開山幽居文理不接三不合也重上一山字四<lb/>
不合也余謂必有誤苦思得之曰必開士也易一字而<lb/>
對仗流轉盡祛四失矣余兄大喜遂以書秇苑巵言余<lb/>
後觀郎士元詩云髙僧本姓竺開士舊名林乃知襲用<lb/>
頎詩益以自信<lb/>
詩稱發端之妙者謝宣城而後王右軍一人而已郎士<lb/>
元詩起句云暮蟬不可聽落葉豈堪聞合掌可笑高仲<lb/>
<pb n="KR4i0054_WYG_001-11a"/>
武乃云昔人謂謝眺工於發端比之於今有慚沮矣若<lb/>
謂出於譏戲何得入選果謂發端工乎謝宣城地下當<lb/>
撫掌大笑<lb/>
崔郎中作黄鶴樓詩青蓮短氣後題鳯凰臺古今目為<lb/>
勍敵識者謂前六句不能當結語深悲慷慨差足勝耳<lb/>
然余意更有不然無論中二聨不能及即結語亦大有<lb/>
辨言詩須道興比賦如日暮鄉闗興而賦也浮雲蔽日<lb/>
比而賦也以此思之使人愁三字雖同孰為當乎日暮<lb/>
<pb n="KR4i0054_WYG_001-11b"/>
鄉闗烟波江上本無指著登臨者自生愁耳故曰使人<lb/>
愁烟波使之愁也浮雲蔽日長安不見逐客自應愁寜<lb/>
須使之青蓮才情標映萬載寜以余言重輕尺有所短<lb/>
寸有所長竊以為此詩不逮非一端也如有罪我者則<lb/>
不敢辭<lb/>
常徴君贈王龍標詩有松際露㣲月清光猶為君之句<lb/>
膾炙人口然王子安詠風詩云日落山水静為君起松<lb/>
聲則已先標此義矣二詩句雅堪作配未易優劣也<lb/>
<pb n="KR4i0054_WYG_001-12a"/>
錢員外詩長信宜春句於晴雪妙極形容膾炙人口其<lb/>
源得之初唐然從初竟落中唐了不與盛唐相闗何者<lb/>
愈巧則愈逺<lb/>
杜必簡性好矜誕至欲衙官屈宋然詩自佳華於子昂<lb/>
質於沈宋一代作家也流芳未冺乃有杜陵鬯其家風<lb/>
盛哉然布衣光大許身稷契屈宋又不足言矣<lb/>
一日偶誦賈島桑乾絶句見謝枋得註云旅寓十年交<lb/>
游歡愛與故鄉無異一旦别去豈能無情渡桑乾而望<lb/>
<pb n="KR4i0054_WYG_001-12b"/>
并州反以為故鄉也不覺大笑拈以問玉山程生曰詩<lb/>
如此解否程生曰向如此解余謂此島自思鄉作何曽<lb/>
與并州有情其意恨乆客并州逺隔故鄉今非惟不能<lb/>
歸反北渡桑乾還望并州又是故鄉矣并州且不得住<lb/>
何况得歸咸陽此島意也謝註有分毫相似否程始歎<lb/>
賞以為聞所未聞不知向自聽夢中語耳<lb/>
古人云秀色若可餐余謂此言惟毛嬙西施昭君太真<lb/>
曺植謝朓李白王維可以當之而司馬長卿夫婦各擅<lb/>
<pb n="KR4i0054_WYG_001-13a"/>
尤以為難至於平原清河急難並秀飛燕合德孿生雙<lb/>
絶亦各際其盛矣近世無絶代佳人詩人乃似不乏<lb/>
詩有必不能廢者雖衆體未備而獨擅一家之長如孟<lb/>
浩然洮洮易盡止以五言雋永千載並稱王孟我明其<lb/>
徐昌榖髙子業乎二君詩大不同而皆巧於用短徐能<lb/>
以髙韻勝有蝉蛻軒舉之風髙能以深情勝有秋閨愁<lb/>
婦之態更千百年李何尚有廢興二君必無絶響所謂<lb/>
成一家言斷在君采稚欽之上庭實而下益無論矣髙<lb/>
<pb n="KR4i0054_WYG_001-13b"/>
季廸才情有餘使生𢎞正李何之間絶塵破的未知鹿<lb/>
死誰手楊張徐故是草昧之雄勝國餘業不中與髙作<lb/>
僕<lb/>
子羙而後能為其言而真足追配者獻吉于鱗兩家耳<lb/>
以五言言之獻吉以氣合于鱗以趣合夫人語趣似髙<lb/>
於氣然須學者自詠自求誰當更合七言律獻吉求似<lb/>
於句而求專於骨于鱗求似於情而求勝於句然則無<lb/>
差乎曰噫于鱗秀<lb/>
<pb n="KR4i0054_WYG_001-14a"/>
余嘗服明卿五七言律謂他人詩多於髙處失稳明卿<lb/>
詩多於稳處藏髙與于鱗作身後戰塲未知鹿死誰手<lb/>
家兄讞獄三輔時五言詩刻意老杜深情老句便自旗<lb/>
鼓中原所未滿者意多於景耳青州而後情景雜出似<lb/>
不必盡宗矣<lb/>
每一題到茫然思不相屬幾謂無措沉思乆之如瓴水<lb/>
去窒亂絲抽緒種種縱横坌集却於此時要下剪裁手<lb/>
段寜割愛勿貪多又如數萬健兒人各自為一營非得<lb/>
<pb n="KR4i0054_WYG_001-14b"/>
大將軍方畧不能整頓攝服使一軍無譁若爾朱榮處<lb/>
貼葛榮百萬衆求之詩家誰當為比<lb/>
生平閉目揺手不道長慶集如吾吳唐伯虎則尤長慶<lb/>
之下乗也閻秀卿刻其悵悵擁鼻二詩余每見之輒悢<lb/>
悢悲歌不已詞人云何物是情濃少年軰酷愛情詩如<lb/>
此情少年那得解友人張伯起詩云而今秋老春情薄<lb/>
漠漠寒江水自流袁魯望亟為余稱之伯起於是時年<lb/>
僅强立其於情故早逹此道中項槖甘羅也今伯起風<lb/>
<pb n="KR4i0054_WYG_001-15a"/>
流如故而魯望巳數載異物悲夫<lb/>
世人厭常喜新之罪夷於貴耳賤目自李何之後繼以<lb/>
于鱗海内為其家言者多遂䝉刻鶩之厭驟而一士能<lb/>
為樂府新聲倔强無識者便謂不經人道語目曰上乗<lb/>
足使耆宿盡廢不知詩不在體顧取諸情性何如耳不<lb/>
惟情性之求而但以新聲取異安知今日不經人道語<lb/>
不為異日陳陳之粟乎嗚呼才難豈惟才難識亦不易<lb/>
作詩道一淺字不得改道一深字又不得其妙政在不<lb/>
<pb n="KR4i0054_WYG_001-15b"/>
深不淺有意無意之間<lb/>
嘗謂作詩者初命一題神情不屬便有一種供給應付<lb/>
之語畏難怯思即以充役故每不得佳余戲謂河下輿<lb/>
𨽻須驅遣另換正身能破此一闗沉思忽至種種真相<lb/>
見矣<lb/>
閩人家能佔俾而不甚工詩國初林鴻髙廷禮唐泰輩<lb/>
皆稱能詩號閩南十才子然出楊徐下逺甚無論季廸<lb/>
其後氣骨崚崚差堪旗鼓中原者僅一鄭善夫耳其詩<lb/>
<pb n="KR4i0054_WYG_001-16a"/>
雖多摹杜猶是邊徐薛王之亞林尚書貞恒脩福志志<lb/>
善夫云時非天寳地靡拾遺殆無病而呻吟云至以林<lb/>
釴傅汝舟相伯仲又云釴與善夫頗為鄉論所訾過矣<lb/>
閩人三百年来僅得一善夫詩即瑕當為掩善夫雖無<lb/>
竒節不至作文人無行殆非實録也友人陳玉叔謂數<lb/>
語却中善夫之病余謂以入詩品則為雅譚入傳記則<lb/>
傷厚道玉叔大以為然林公余早年知已獨此一段不<lb/>
敢傅㑹此非特為善夫亦為七閩文人吐氣也<lb/>
<pb n="KR4i0054_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　秇圃擷餘<lb/>
</p>
<p>
</p>
  </div>
</body>
</text>
</TEI>
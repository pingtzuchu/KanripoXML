<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻三</head> <lb/>
    <p>
<pb n="KR4d0020_WYG_003-1a"/>
欽定四庫全書<lb/>
　元憲集巻三<lb/>
　　　　　　　　　　　　宋　宋庠　撰<lb/>
　五言律詩<lb/>
　　南襌院<lb/>
王舍多幽刹林居訪浄人旁行經葉古寳色梵天春風<lb/>
閣鈴如語烟溪樹勝輪道塲聊抖擻認得客衣塵<lb/>
　　和楊學士和答中丞晏尚書西園玩菊<lb/>
<pb n="KR4d0020_WYG_003-1b"/>
憭慄衆芳歇金英無與儔香疑飲潭日歡似漉巾秋潤<lb/>
蘤霜華入薰叢野色留郢蘭休自咤冰玉此賡酬<hi>晏乃楊之</hi>
<hi>子壻</hi>
　　春夕聞鴈<lb/>
春夕坐神臯天長北鴈號來思繫書足去羡順風毛瑞<lb/>
鵠天淵暖啼烏禁樹髙夫君自江海避弋莫為勞<lb/>
　　馬上見梅花初發<lb/>
瞥見江南樹繁英照晩墻無雙春外色第一臘前香雲<lb/>
<pb n="KR4d0020_WYG_003-2a"/>
葉遙驚目瓊枝昔斷腸莫吹羌塢笛容易損孤芳<lb/>
　　西陂<lb/>
歳晏西陂好澄波共夕陽戲魚來有暈驚鶩去無行荇<lb/>
葉疎猶碧蘭苕老更香裴回歸鞅晚倂為似滄浪<lb/>
　　新月<lb/>
稍傍夕樓明娟娟底有情眉纖鬭蛾出鉤曲誤魚驚欲<lb/>
暗猶銜岫将斜更上楹刀頭君自晩莫枉桂初生<lb/>
　　過璨師房<lb/>
<pb n="KR4d0020_WYG_003-2b"/>
病客塵纓外幽齋法境中庭喧施鳥食坐拂去花風茗<lb/>
溜沉甌綠檀烟入篆紅忘言一相對何處妄求空<lb/>
　　送外門朱秀才見訪都下郤歸安陸舊隐<lb/>
白髪游梁晩青山念楚歸魂銷雖得别戰勝郤成肥<hi>秀才</hi>
<hi>忘懷進取年髙道勝有康寕之福</hi>障日都門盖迎烟磵路衣試尋南圃<lb/>
樹今長幾多圍<hi>余昔僑居安陸小圃正在翁宅之南</hi>
　　次韻和吳侍郎謝王陜州寄酒<lb/>
遙聞齋酎絜來佐客觴酣棠野歌新續兵㕑興舊諳竹<lb/>
<pb n="KR4d0020_WYG_003-3a"/>
供醅上色蘭獻液中甘欲識西䑓勝厭厭夜雪菴<lb/>
　　建隆寺北池亭<lb/>
寳刹開初地滄浪繞故城芰蓮俱野色鳧鴇各秋聲岸<lb/>
濶烟無著牕虚日易明歸驂誰訝久正為濯塵纓<lb/>
　　前歳春僕與獻臣同餞常山公于苑西曾未再朞<lb/>
　　已均師門之痛兼承卽日親奉攢塗追徃悼今哽<lb/>
　　涕無已因成短詩抒感諒心契之同戚也<lb/>
昔歳西郊餞曾瞻出守麾今年東第哭便歎昔人萎辰<lb/>
<pb n="KR4d0020_WYG_003-3b"/>
已空成䜟膏肓不遇醫詰朝聞衮歛心折寢門悲<lb/>
　　贈兵部尚書魯肅簡公挽詞三首<lb/>
應運推邦直乗時講化源不冠嘗可奏問樹本無言亮<lb/>
節裨初載清風裕後昆忽嗟梁木壊襃册賁忠魂<lb/>
昔事重明邸俄陶萬物鈞專懐長孺直終損武侯神舟<lb/>
壑先成夜桃蹊遂不春惟餘麗牲刻終古誌名臣<lb/>
偉望巖巖峻忠言諤諤昌門無謝恩客帷有獻書囊王<lb/>
駿封侯晩臧孫樹徳長都門簫鼓發行路泣云亡<lb/>
<pb n="KR4d0020_WYG_003-4a"/>
　　送黄昱赴太平州理掾<lb/>
閩錄家聲荗唐銓吏格平新資掾三語舊榜佛千名月<lb/>
苦鄉魂極春寒酒意輕髙材難偶俗慎勿對參卿<lb/>
　　送比部馬員外二淛提㸃刑獄<lb/>
西漢為郎選南方奉使才書隨星火落㠶拂斗牛開東<lb/>
笴聞民悅丹毫絶吏猜柰矜持節重無客對銜杯<lb/>
　　秋日小雨後作<lb/>
晩陌収殘雨髙軒冒夕霏風乾移舊響月破影空圍敗<lb/>
<pb n="KR4d0020_WYG_003-4b"/>
葉相将舞寒雲不肯飛興無潘掾筆<hi>潘岳以太尉掾寓直散騎省作秋興</hi>
<hi>賦</hi>何術寫心微<lb/>
　　送英州理掾朱舅<lb/>
逺補參卿掾來過乞墅甥秋悲先鴈引暁涕伴參横薏<lb/>
子期蠲疾梅花幸寄聲片言無異俗隂德在鄉閎<lb/>
　　送從兄袐校咸赴衢州都掾<lb/>
倦客睢園逺迎家越絶長聊甘都罰掾羞比入貲郎汗<lb/>
竹書縢宻炊菰宴具香蘭䑓英藻盛方信乃宗彊<lb/>
<pb n="KR4d0020_WYG_003-5a"/>
　　送宗弟秘校壬赴建州理掾<lb/>
補吏唐資淺遊方漢牒遙貪榮親及祿詎悔俊沉僚葛<lb/>
詠同根庇松期晩嵗凋曾孫柔俗羙前識缿筩銷<lb/>
　　相州春日<lb/>
北土無繁卉空亭有暝隂狂飛憎野絮多舌恨春禽地<lb/>
燥山如朽池寒水不深生平箕潁志軒冕獨何心<lb/>
　　送太常王素博士許昌通理<lb/>
連佐陪京郡愁銜出祖杯新曹抛野蕝舊第老公槐<hi>君大</hi>
<pb n="KR4d0020_WYG_003-5b"/>
<hi>父太師常為先太尉文正公手植三槐于庭以期逺至事具家傳</hi>府檄迎車逺戎牙宴<lb/>
豆開遙知傾坐日方歎阿<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>才<hi>許昌府公太師未識君今寔為之佐</hi>
　　秋夜禁直聞雨<lb/>
徼道千廬地宵霖八月天牀棲吳簟竹牕濕漢宮錢幕<lb/>
影翻層浪簷聲響細泉空堦何所得併是廢愁眠<lb/>
　　臨春水<lb/>
盡日臨春水非闗問要津舟行魚避檝岸坐草留人杏<lb/>
蕚千紅糝苔花小翠鱗巳堪遺俗慮何必擉江濱<hi>擉鱉于江</hi>
<pb n="KR4d0020_WYG_003-6a"/>
<hi>見荘子</hi>
　　東方欲暁<lb/>
鳥渴催宵漏雞鳴引曙光山西河闇淡天北斗低昂銀<lb/>
燭香猶盡瑤琴冷未張何須開寳鑑容鬢定蒼蒼<lb/>
　　掖門待漏<lb/>
暁陌千槐落嚴扉萬蓋留浮雲低觀闕殘漏急章溝斗<lb/>
柄遙臨殿參旗側映樓如何軒上鶴獨憶海天秋<lb/>
　　和吳侍郎題寳應僧房白雞冠花<lb/>
<pb n="KR4d0020_WYG_003-6b"/>
野卉秀禪庭瑤華發素英託根真不染肖質似先鳴露<lb/>
葉疑藏羽烟蕤更作纓何妨依忍草休辯好丹名<lb/>
　　秋蝶<lb/>
百卉芳心罷空園蝶影微雖逢巳凉節尚作有情飛露<lb/>
菊聊堪採風蘭或可依履霜從此懼君意定何歸<lb/>
　　登大明寺塔<lb/>
寂寞南朝寺徘徊北顧人鐘聲含暁籟塔相湧仙輪弔<lb/>
古千齡恨觀空萬法塵三車何處在歸鞅欲迷津<lb/>
<pb n="KR4d0020_WYG_003-7a"/>
　　燈夕齋中香火獨坐招希元不至<lb/>
掩室維摩病從昏太一祠誰言鼓吹夕獨禮天人師燭<lb/>
燼委寒檠茗華浮縹瓷同袍不我顧晏坐復何思<lb/>
　　送刁繹從事自龍舒西赴青城宰<lb/>
東别羣舒國西踰二劔天才髙鄴都檄政竚武城絃莋<lb/>
馬征蹄苦巖鷄瑞羽鮮離愁知逺近萬里到橋邉<lb/>
　　疾風<lb/>
天陸箕躔動林簫萬籟空扶揺荘海北悲眩魯門東貪<lb/>
<pb n="KR4d0020_WYG_003-7b"/>
誡詩人隧清思賦客雄何因知勁草霜陌盡飛蓬<lb/>
　　朝謁建隆寺<lb/>
郡國髙皇廟天龍釋帝居兵銷擒布後䑓聳畏軒餘寳<lb/>
榻成蓮坐<hi>其寺中有當時御榻</hi>戎韜入貝書守臣榮就望屏息拜<lb/>
前除<lb/>
　　遲明出都謝雪龍門佛祠途中復遇雪<lb/>
路濶三條陌雲低九鼎門鐃風催騎響裘霰减貂温谷<lb/>
暁天花亂林空苑絮繁周麰農意切一一願流根<lb/>
<pb n="KR4d0020_WYG_003-8a"/>
　　晚歸馳道遇雨馬上作<lb/>
朝雨雜輕霾濃隂暮未開天低五里霧日晦九成䑓宫<lb/>
溜輕淙玉坊車小隐雷不愁馳道逺寳色夾干槐<lb/>
　　河陽寒食<lb/>
關輔陪京外年華禁火中柳矜河上綠花獻酒邉紅野<lb/>
市鞦韆月春樓觱篥風三州六鑽燧安得不衰翁<lb/>
　　晩晴<lb/>
斜日紅初斂晴山翠欲流休歌陌婦怨寕作賈胡留物<lb/>
<pb n="KR4d0020_WYG_003-8b"/>
意如相樂吾生有底愁早分好風月更上庾公樓<lb/>
　　贈中書令沂國王文正公挽詞二首<lb/>
揆路同寅業師垣出守麾終無三令喜便集兩楹悲衮<lb/>
職嗟何補天心感憗遺幽泉空漏淎非復作霖時<lb/>
自昔榮歸衮今茲駭閱川天愁摧柱日星痛殞箕年素<lb/>
履遺儒範忠謀溢吏篇空餘洧鄉陌長似峴碑前<lb/>
　　錢侯東齋<lb/>
北里開公第東齋集俊游袐書家有副甲令世傳侯鳯<lb/>
<pb n="KR4d0020_WYG_003-9a"/>
竹供聫冊鯖盤入宴羞門前多鶴蓋不爲騁長楸<lb/>
　　贈附馬都尉李和文公挽詞二首<lb/>
曲里猶龍族西京尚主侯勲華傳舊鉞名理寄虛舟得<lb/>
疾真無妄觀生遂若休偏嗟荀令沼回作逝川流<lb/>
北第琴樽歇東原旌旆飛清風邈無所此路是長違野<lb/>
闊車吞響天愁日抱輝空餘門下客魚鳥歎何依<lb/>
　　獨坐郡圃北齋<lb/>
宿雨催秋物清風巻嵗華殘蜩初去栁寒蝶尚尋花密<lb/>
<pb n="KR4d0020_WYG_003-9b"/>
篠留蒼霧紅衣染落霞城頭八九子日昃亂啼鴉<lb/>
　　贈太子太保晁文公挽詞二首<lb/>
帝禁留辭範儒林老棟材方期割牲禮遽近奠楹灾嵗<lb/>
晏巢鵀逝天秋弔鶴來宗工銘盛徳千古照泉臺<lb/>
几杖辭榮久龍蛇感嵗遷留春太史記成佛謝公縁素<lb/>
蓋寒雲外哀簫落月前無煩樵牧禁行路拜新阡<lb/>
　　贈司徒兼侍中宋宣獻挽詞<hi>案宣獻宋綬諡庠與綬同姓不宗見于景</hi>
　　<hi>文筆記故稱不去姓</hi>
<pb n="KR4d0020_WYG_003-10a"/>
一世文為伯三階象有光何言隆棟吉忽歎夜舟藏襚<lb/>
禮朝頒冊哀音路過喪善人今不與神理太茫茫<lb/>
梁木萎邦哲乗輿哭第家斂恩周衮里追品漢貂華素<lb/>
禮初無悔浮生遂有涯斯文從此喪誰與辨咬哇<lb/>
舛運明生疾忠懐語絶偷空榮人曵履終隔相封侯太<lb/>
史藏書法門生助紼謳惟餘文獻諡不復嘆平頭<lb/>
宗工天下寶歸葬國西原野闊簫聲苦雲愁旐影昬如<lb/>
存三事禮不返九京魂河海空成淚難酬國士恩<lb/>
<pb n="KR4d0020_WYG_003-10b"/>
　　别墅冬霽<lb/>
宅隠羊曇墅門連仲蔚蒿銜盃思左蟹舒嘯憶東臯楚<lb/>
桂風生穴莊魚浪溢濠平生邱壑志終願寄民曹<lb/>
　　冬霽<lb/>
夜枕鴻違漢霜天雀噪園回車長者轍曝背野人暄墨<lb/>
溜沈寒沼松醪湛凍樽誰能穿雪履待詔魯班門<lb/>
　　贈太傅中書令張文節公挽詞三首<lb/>
素範流邦冊昌言溢帝聰三台應天老萬事問胡公道<lb/>
<pb n="KR4d0020_WYG_003-11a"/>
有如絃直生嗟委蜕窮令君兼上傅衮斂賁遺忠<lb/>
昔命光三事今嗟贖百身堂無織蒲妾車有吐茵人台<lb/>
坼層氛夜槐凋故府春空餘相國第不與勢家鄰<lb/>
平日開黄閣兹辰奠素旗留侯甞辟榖巖説遂騎箕天<lb/>
逈哀笳咽林長導翣遲行人此墮淚何必峴亭碑<lb/>
　　次韻和吴侍郎再葺東亭兼懐晁公舊隠<lb/>
地占新齋舊天扶藥喜身高懐聊避寵幽境更隨人樹<lb/>
宻添新籟叢香續故春婆娑榮路友偏倚此相親<lb/>
<pb n="KR4d0020_WYG_003-11b"/>
　　夏夕雨霽<lb/>
積晦空空巻繁蒸此夜收峯催雲去夏珪伴月迎秋樹<lb/>
老殘烟入庭虚爽氣留長康惟半黠孤詠費冥搜<lb/>
　　北亭<lb/>
舊壁横空苑危亭納夕霏野蟲多各韻倦鳥忽同歸木<lb/>
落驚秋晏人愁念昨非生平嵩潁志尚或拂塵衣<lb/>
　　早春北亭見城隅荒寂<lb/>
荒城樓堞少野色徧高低蔓草無名緑幽禽取意啼天<lb/>
<pb n="KR4d0020_WYG_003-12a"/>
形岡樹北日脚嶺雲西不覺凝笳動春風引夕鼙<lb/>
　　寓居寰内宰邑者數見存訪因成謝<lb/>
謝病非三最為氓乏一㕓何言羅爵尉時駐舄鳧仙華<lb/>
轍交深巷餘香襲故氊猪肝難設具應作憫生憐<lb/>
　　得充國書報都中葺所居初成輒以自慰作一首<lb/>
　　寄子京<lb/>
昔貴三公第今營一畝居聊堪避燥濕兼欲貯琴書獸<lb/>
窟猶思騁鷦巢不願餘長安窮僻地吾亦愛吾廬<lb/>
<pb n="KR4d0020_WYG_003-12b"/>
　　送晏延平宰邑分寜兼過鄉墅<lb/>
銅紐腰新綬烏衣省故廬鄉無夜行諺楹有世藏書楚<lb/>
潦蘭浮檝潘園板御輿蚩蚩吴俗美庖刃一投虚<lb/>
　　送静海高簿<lb/>
城闕曙烏啼行人歎解携舊歡苹鹿散新意棘鸞棲淮<lb/>
月涵孤蚌江雲雜斷霓漉沙應搆賦春澥正平隄<lb/>
　　魏花千葉<lb/>
露畹移珍樹丹房一紺幃綃輕無奈疊霞碎却相依傃<lb/>
<pb n="KR4d0020_WYG_003-13a"/>
日香難斂擎風力自㣲他時零落恨千片為誰飛<lb/>
　　晏嵗<lb/>
晏嵗無情晩隂飈昨夜聞芳條臨檻勁短日轉樓曛苔<lb/>
石收蒼暈冰溪疊素紋蒿蘭雖異種霜至若為分<lb/>
　　早春雪後見辛夷初發<lb/>
冒霰初分葉驚春已作花鮮于紫艾綬殷過赤城霞<hi>花色</hi>
<hi>淺于紫深于茜</hi>破蓓香嚢小銜趺彩筆斜<hi>俗號木筆皆其形似</hi>騷人雖麗<lb/>
思忍作桂旗車<hi>楚詞有辛夷車結挂旗之語</hi>
<pb n="KR4d0020_WYG_003-13b"/>
　　秋夕池上<lb/>
月御横霄陸溪樓敞夕霏神龜荷裏宿仙驥露中飛屏<lb/>
箑風摧暑攀條客念歸冶城空極望憂樂意多違<lb/>
　　和友人晚出池上<lb/>
節物更徂候幽衿屬釣臺蘭苕兼佩長桂葉學旗開鵲<lb/>
避驚弦去魚隨晩餌來謝塘多藻思弭蓋一相陪<lb/>
　　次韻和王宻學冬暮書事<lb/>
嵗晏陪京守心閒俗自安斗城供近望天幕借餘歡秀<lb/>
<pb n="KR4d0020_WYG_003-14a"/>
句然萁待幽經濯手看不因郵問數誰識政條寛<lb/>
　　小橋<lb/>
野水危梁渡凌虛一徑横鄭車求代涉漢櫂且専行濠<lb/>
詠觀魚樂圮書跪履情斜陽葭菼岸鷗鳥為誰驚<lb/>
　　姚黄<lb/>
世外無雙種人間絶品黄已能金作粉更自麝供香脈脈<lb/>
翻霓袖差差剪鵠裳靈華餘幾許遥遺菊叢芳<lb/>
　　嵗晩餞客南亭二首<lb/>
<pb n="KR4d0020_WYG_003-14b"/>
偶作津亭餞還驚嵗物非蒼葭無際合黄葉有聲飛别<lb/>
恨隨人遠鄉心著酒㣲猶欣見山色紆轡暫忘歸<hi>亭上遥見</hi>
<hi>江南山色</hi>
淮壤窮南界亭臯坐渺然平窺京口樹斜落海門天重<lb/>
霧多藏日寒潮不送船<hi>江岸堰高行船必以潮為迎送冬月水漸小俗曰寒潮</hi>江<lb/>
山寜有助私作楚騷憐<lb/>
　　遥夜<lb/>
夜夕更籌永霜飛嵗籥空斗杓常記候蟾暈豫知風過<lb/>
<pb n="KR4d0020_WYG_003-15a"/>
鴈驚流弋衰螢戀故叢可堪鄉思發夢繞兔園東<lb/>
　　竹雞<lb/>
羽族何㣲眇交交作好音遠聞真似語寂聴本無心倦<lb/>
舌沈荒塢嬉羣聒翠林鷦鷯王佐筆從此異凡禽<lb/>
　<lb/>
　<lb/>
　<lb/>
　<lb/>
<pb n="KR4d0020_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻三<lb/>
</p>
<p>
</p>
  </div>
</body>
</text>
</TEI>
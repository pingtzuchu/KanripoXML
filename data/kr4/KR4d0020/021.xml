<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十一</head> <lb/>
    <p>
<pb n="KR4d0020_WYG_021-1a"/>
欽定四庫全書<lb/>
　元憲集巻二十一<lb/>
　　　　　　　　　　　　　宋　宋庠　撰<lb/>
　外制<lb/>
　　保慶皇太后叔楊知信可贈兼中書令制<lb/>
敕親親之恩自家而刑國善善之報循本以飾終矧我<lb/>
慈闈之尊永懷仲父之懿申賁愍䇿兹協大倫故贈具<lb/>
官楊知信天資朴忠氣挺才武早踐勇爵訓于軍和宿<lb/>
<pb n="KR4d0020_WYG_021-1b"/>
衛軒營之嚴該明圮石之畧世逢偃革未盡于壯圗化怛<lb/>
藏舟奄先于徂運力命雖屈慶善並流洪惟母儀實係<lb/>
家緒曩緣傍䕃之厚洊舉追榮之恩肆是休辰彌顯徽<lb/>
範宜特班于異數俾増煥于乃宗即號將壇兼中書令<lb/>
且光龍節之重益顯鳯池之尊綸檢密章往付幽穸可<lb/>
　　楊崇勲祖累贈太師加兼中書令制<lb/>
敕朕昨以荷三神之釐疇百執之力第以封爵編于幽<lb/>
明葢潤葉者流其根移忠者本于孝褒先錫類邦教繫<lb/>
<pb n="KR4d0020_WYG_021-2a"/>
焉具官楊崇勲祖累贈大師守斌以莊毅之姿濟和之<lb/>
畧義無茍進時弗我永長算屈于浮齡積善蕃于重葉<lb/>
慶靈叢啓秀傑嗣生感㑹風雲之期烜赫旌常之典内<lb/>
幹幾密外扞蕃宣本燕翼之有來宜寵靈之上集賁章<lb/>
洊舉而殊數未昭爰益鳯池之華更光馬鬛之兆永言<lb/>
幽漠尚識褒崇可<lb/>
　　縣尉李述可縣令制<lb/>
勅具官李述頃由銓檄尉乃縣封善率追胥悉擒蒐慝<lb/>
<pb n="KR4d0020_WYG_021-2b"/>
書勞有狀援比載明宜紆縣綬之華且酬官簿之最往<lb/>
祗休命圗續乃庸可<lb/>
　　前吉州龍泉縣令監蘄州蘄口𣙜務呉處仕可睦<lb/>
　　州建徳縣令制<lb/>
敕具官呉處仕階䕃服官積資參調曏司𣙜利方責嵗<lb/>
勞屬郡將之專威挾吏文而巧詆俾從罷免尋覽訴陳<lb/>
别制下推枉情咸露適舉殘苛之罰宜均澡雪之科姑<lb/>
復舊階往綏遐邑勉恪而守毋恤後艱可<lb/>
<pb n="KR4d0020_WYG_021-3a"/>
　　駙馬都尉李遵朂兄加贈太師制<lb/>
敕朕昨以擁三神之休均百順之錫第以封爵徧于臣<lb/>
工然流光者慶蕃位重者文縟特因下嫁之戚申及孔<lb/>
懷之恩弗檢常褒是謂殊數具官遵朂亡兄具官累贈<lb/>
太傅某寛明莊重淳深幹敏克纂堂構自結本朝以通<lb/>
侯之世家備能臣之煩使預平狂狡陰濟惠和或握節<lb/>
聘戎譽高使表或剖璋臨部政推邊最修塗未極景算<lb/>
夙淪天啓善祥地華婣睦早慰在原之感亟欽服衮之<lb/>
<pb n="KR4d0020_WYG_021-3b"/>
榮及此均禧詎忘旌徳宜極師璜之品載煥京阡之榮<lb/>
可<lb/>
　　皇兄故武定軍節度使檢校太保尣寜可贈太尉<lb/>
　　追封信安郡王制<lb/>
敕姬典之盟異姓為後漢䇿之誓非劉不王矧我文明<lb/>
之友方隆帝室之表奄忽遘沴追旌可懷皇兄具官某<lb/>
姿局端華理識明劭幼陶惇叙之訓勤服糾綏之箴輔<lb/>
成天資穆我邦族而復地在尊戚位躋中權奉齋鉞以<lb/>
<pb n="KR4d0020_WYG_021-4a"/>
彌恭戒朝鑾而有恪夙夜之志造次弗渝固將分寳展<lb/>
親秉徳陪朕合是多福登乎永年時惟不傭夀則中奪<lb/>
永惟痛悼震于予𠂻今以三公之上司二等之高爵昭<lb/>
列殊典申賁令猷噫魂而有靈尚嘉我之徽命也可<lb/>
　　屯田郎中王渙父礪可贈尚書左丞制<lb/>
敕朕載耒勸耕舍爵行賞均厥慶賚塞乎天淵永惟通<lb/>
籍之列咸被流根之澤所以勸存而厚亡者也具官某<lb/>
亡父故具官某早以士彦登于朝次有文以飾吏有孝<lb/>
<pb n="KR4d0020_WYG_021-4b"/>
以顯親名附吏篇行灼鄉品騁修途之未及屈浮齡而<lb/>
前謝善訓諸子不隕令名寘我周行莫非嘉績宜徇褒<lb/>
先之請以顯教忠之族星闈都坐天轄上僚足賁英魂<lb/>
用告幽穸可<lb/>
　　司天監主簿馬日房可司天監丞制<lb/>
敕具官馬日房執技占官勾稽監事比奉營宫之役頗<lb/>
資推䇿之勤奏牘自陳賞科惟允俾遷丞率勉荷旌酬<lb/>
可<lb/>
<pb n="KR4d0020_WYG_021-5a"/>
　　司天監丞來慶祥可降授司天監主簿制<lb/>
敕具官來慶祥𨽻業候䑓参榮官簿固當夙夜審察躔<lb/>
離輒輕肆以上書且稽測而違實迹其詭辯合正嚴科<lb/>
聊從降秩之文尚聨視夜之職勉思勤術以荷矜恩可<lb/>
　　太子中舍通判鄭州李宋卿可殿中丞制<lb/>
敕具官李宋卿祗服善猷克纂華緒任宿其業通籍于<lb/>
朝比輟宫坊之良近参輔郡之守且有新最能續舊庸<lb/>
官簿當遷盾省為次即授之美爾其勉哉可<lb/>
<pb n="KR4d0020_WYG_021-5b"/>
　　太子中舍監在京廣濟倉沈惟恭可殿中丞制<lb/>
敕具官沈維恭公䑓舊門軒冕重世階䕃來仕歸課屢<lb/>
周比踐儲坊之僚兼司國廩之契嵗考通滿勞簿上聞<lb/>
當遷之榮中御為次往服丞率尚幹委儲可<lb/>
　　太子中舍通判徳州薛中孚可殿中丞制<lb/>
敕具官薛中孚積學而優展體來仕洊稽官閥入籍治<lb/>
朝曏因通守之行巳在當遷之目欲觀從政姑俟彌年<lb/>
逮此有勞詎宜留賞即升盾省之秩猶贊州符之雄勉<lb/>
<pb n="KR4d0020_WYG_021-6a"/>
結歲成無忝恩擢可<lb/>
　　奏舉人前寜海軍節度判官葢平可殿中丞制<lb/>
敕具官葢平嫻暁吏文綢繆使職洊閲舉知之奏已經<lb/>
覈課之詳姑欲試煩乆兹倅事選條再集薦牘彌多宜<lb/>
酬戎幕之勤入通盾省之籍可<lb/>
　　追官人前守殿中丞劉景可殿中丞制<lb/>
敕具官劉景早緣儒科階置朝紱比倅州事自陷憲防<lb/>
而具劾之初如律為重尋用原情之典裁報免官之論<lb/>
<pb n="KR4d0020_WYG_021-6b"/>
恩霈維新辜累宜釋俾通閨牒且復仕塗勉爾矜修體<lb/>
我甄序可<lb/>
　　審刑院詳議官太子中舍李倩可殿中丞制<lb/>
敕具官李倩明習吏文服勤官次早補刑卿之屬近更<lb/>
財𣙜之煩曏籍勵精擢佐評讞罪繇所麗論報甚詳嵗<lb/>
在質成恩有加秩宜承鈎盾之府尚服簡書之司勉悉<lb/>
爾心毋懈予命可<lb/>
　　奏舉人前權平江軍節度推官張去惑可將作監<lb/>
<pb n="KR4d0020_WYG_021-7a"/>
　　丞制<lb/>
敕具官張去惑本偕士秀參服銓條比奉賔帷之籌頻<lb/>
承漕府之檄分捍水道頗還居民監司露章衡審稽實<lb/>
宜信朝賞且旌吏勤往陟匠卿之僚無忘虞弁之守可<lb/>
　　汝州長史王煥移虢州長史制<lb/>
敕具官王煥早以敗官甫從善貸列于州佐近在寰畿<lb/>
輒稽便道之行陰挾干私之醜夤縁女謁繕作奏函訊<lb/>
逮甚明憲章㒺赦屬經洪霈聊徙外藩無貳前非終取<lb/>
<pb n="KR4d0020_WYG_021-7b"/>
祗悔可<lb/>
　　著作佐郎監華州鹽酒税務梁堅可秘書丞制<lb/>
勅具官梁堅故事譔著之佐雖出補他任而滿嵗正課<lb/>
猶進丞本省葢以因官成而育材類也爾早階科秀深<lb/>
敏吏文洊緣外舉之章入参中秘之局曏圗親祿即筦<lb/>
利司煩使有能陟狀咸最宜席道山之序且通閨籍之<lb/>
華尚結後勤毋忝榮次可<lb/>
　　三班奉職高器之可將仕郎守高郵縣尉制<lb/>
<pb n="KR4d0020_WYG_021-8a"/>
敕具官高器之名郎之家素業相紹早緣世賞遂列使<lb/>
班比控于朝願從補吏嘉其清尚無忝爾先宜易命于<lb/>
銓流且詰封于縣禁勉修官最以荷恩褒可<lb/>
　　濟州鉅野縣尉孔宗願可濰州北海縣尉制<lb/>
敕具官孔宗願係出聖門蔭緣宗眷比除邑佐且便鄉<lb/>
閎而聨官之人實乃婣近避嫌自列易地有常瀕濰控<lb/>
疆邏盜分職往服榮牒無貳乃誠可<lb/>
　　權寜國軍節度判官茹宗元可大理寺丞致仕制<lb/>
<pb n="KR4d0020_WYG_021-8b"/>
敕具官茹宗元早擅民貲志希仕籍嘗緣入粟之募遂<lb/>
服解巾之榮逮贊賔籌巳嗟耋缶願還所任宜允來陳<lb/>
尚序寺僚且光卿品可<lb/>
　　寜化軍判官李祐可太子中舍致仕涇州司法參<lb/>
　　軍田鳴鶴可太子洗馬致仕磁州司户參軍劉宗<lb/>
　　道可大理寺丞致仕制<lb/>
敕具官李祐等各繇官牒籍我吏銓從公實勤歴嵗兹<lb/>
乆並控誠于晚節冀還職于有司知止可嘉増秩奚吝<lb/>
<pb n="KR4d0020_WYG_021-9a"/>
儲坊置屬卿棘有僚寵爾歸休且激頽競可<lb/>
　　中嶽廟令劉碩可太子洗馬致仕制<lb/>
敕具官劉碩曩中學科晚服銓調比繇縣尹之秩來奉<lb/>
嶽祠之嚴迫于暮齡祈致所事東朝洗馬外著垂紳特<lb/>
示寵遷且賞知止可<lb/>
　　永興軍節度判官何操可太常博士致仕同州郃<lb/>
　　縣令寇寜可太子中舍致仕制<lb/>
敕具官何操等階于儒科服在銓牒或屢賓大府或久<lb/>
<pb n="KR4d0020_WYG_021-9b"/>
宰善封並陳遷事之年且圖佚老之舉禮臺通籍儲禁<lb/>
具僚各服朝紳歸寵鄉閈可<lb/>
　　前韶州仁化縣令公孫知止可太子中舍致仕制<lb/>
敕具官公孫知止承乏吏資累勤縣譜間繇遐任歸質<lb/>
攸司自陳艾服之勞冀辭銓調之補嘉聞悃慤宜遂燕<lb/>
安引籍儲坊掛冠鄉閈庇私從欲尚荷朝榮可<lb/>
　　宻州莒縣令劉維清可太子中舍致仕制<lb/>
敕具官劉維清策名官簿分政銅章課考寖深齒力滋<lb/>
<pb n="KR4d0020_WYG_021-10a"/>
晚騰章來上解組是祈憫薄景于桑榆遂掛冠于田里<lb/>
特遷宫宷以寵鄉評可<lb/>
　　解州團練使邠寜環慶路駐泊兵馬部署張敏可<lb/>
　　大將軍致仕制<lb/>
敕具官張敏階附先恩踐揚禁職累升别使遂視通侯<lb/>
曏書邊瑣之勤久正軍團之重據聞謝病尋請致官憫<lb/>
握節之載勞且據鞍而難强不能者止良克有終宜進<lb/>
環衛之名往寵歸休之樂體余念舊勉爾頤生可<lb/>
<pb n="KR4d0020_WYG_021-10b"/>
　　供備庫副使温臺明越衢婺處州都廵檢毛昌達<lb/>
　　可左武衛將軍致仕制<lb/>
敕具官毛昌逹早繇强力祗服近班展體知方使煩無<lb/>
懈頗酬材裕升列使華曏總州部之兵逺嚴山越之邏<lb/>
遽兹移疾姑念乞身省章䘏然從欲斯在俾陟名于環<lb/>
尹仍歸事于禁聨勉訪全醫尚究遐福可<lb/>
　　除名人楊安節可太子右清道率府副率致仕制<lb/>
敕具官楊安節曩坐重科俾除初籍憫嘗聨于使範宜<lb/>
<pb n="KR4d0020_WYG_021-11a"/>
復列于衛官仍遂退休庶寛痕玷勉思前悔尚服寵名<lb/>
可<lb/>
　　尚書禮部員外郎天章閣待制范仲淹可尚書吏<lb/>
　　部員外郎權知開封府制<lb/>
敕内史列郡之首邦風所繫天官一臺之妙郎選實先<lb/>
厯求諸朝我得良士以爾具官范仲淹才給而肅行介<lb/>
而通早繇雋科洊質勞閥逮育書林之秀兼責諫蒲之<lb/>
言確然忠規稔厥時論再臨州甸咸結民思曏旌雅猷<lb/>
<pb n="KR4d0020_WYG_021-11b"/>
進陟嚴署甫從宣室之召仍兼京劇之司往攝煩政永<lb/>
爾終譽可<lb/>
　　奏舉人前桂州錄事參軍周堯卿可著作佐郎制<lb/>
敇具官周堯卿秀踐儒科選條補吏嚮督郡郵之罰自<lb/>
甄官簿之勞使轂露章朝紳舉最屬于銓審參應寵褒<lb/>
宜引籍于秘丘且勸能于公路<lb/>
　<lb/>
　元憲集巻二十一<lb/>
</p>
<p>
</p>
  </div>
</body>
</text>
</TEI>
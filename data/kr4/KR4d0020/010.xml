<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻十</head> <lb/>
    <p>
<pb n="KR4d0020_WYG_010-1a"/>
欽定四庫全書<lb/>
　元憲集巻十<lb/>
　　　　　　　　　　　　　宋　宋庠　撰<lb/>
　七言律詩<lb/>
　　池上春物已爛漫寄東甫<lb/>
春物昌昌曲沼門巳宜留客置芳樽栁絲到地烟無力<lb/>
花臉迎陽露有痕歌待瑤箱驚幕燕舞留紈袖付庭鵾<lb/>
清明元己俱堪㑹莫遣香槽玉液渾<hi>齊中酒名玉液者為上</hi>
<pb n="KR4d0020_WYG_010-1b"/>
　　漢上春雪呈郡太守<lb/>
春草江南瑞霰霏溪山千疊共清輝林繁不辨籹梅落<lb/>
川秀空疑月蚌歸夕苑縈叢聊自舞横塘拂水更低飛<lb/>
民疇脉僨農祥近壤有堯歌絶晉飢<lb/>
　　贈職方齊員外<lb/>
霄極郎星護帝垣出分魚竹袴歌喧郵通五尺秦人道<lb/>
吏擁雙朱漠守轓粉闥荀香虛舊帳鈴齋渝舞釂清樽<lb/>
歸来何處應嚴召振鷺神庭鑄馬門<lb/>
<pb n="KR4d0020_WYG_010-2a"/>
　　春季開無畏靈塔祈雨至夏初霶洽<lb/>
春晦西峯鴈塔開香雲清梵徹昭囘初疑咒鉢降龍出<lb/>
終似軍持注水来<hi>師嘗請雨見觀音大聖在日中手執軍持注水于地軍持華言浄瓶也事</hi>
<hi>具李遐叔碑</hi>百穀根莖流慧潤四郊氛祲巻暘災守臣無状<lb/>
均靈貺如騐元非贊燮才<lb/>
　　五鼓度洛水謁九龍祠禱雨馬上作<lb/>
跨陌津橋十里亭前騶横絶犯嚴更銀河蕩漾斜垂地<lb/>
瑤斗闌干倒倚城苑濶樹頭迷闕影川長烟外認灘聲<lb/>
<pb n="KR4d0020_WYG_010-2b"/>
農疇閔雨心祈切上盡叢祠日未明<hi>龍祠在洛北絶髙處</hi>
　　未暁出城陪州長考功李員外禱雨大悲禪刹<lb/>
城上繁星五鼓初江臯申禱訪精廬林囘半隠翔鴛刹<lb/>
野濶平飛畫隼旟十地真容陪合掌<hi>記傳此像乃唐時神人所畫經今二</hi>
<hi>百嵗如新俗疑菩薩之真相</hi>百城甘㴻待随車先秋閔雨農心樂宜<lb/>
在麟編直筆書<lb/>
　　次韻和龍圖何學士以榮憩鄉州有感舊見存之<lb/>
　　作<lb/>
<pb n="KR4d0020_WYG_010-3a"/>
昔嵗西都餞使旗今茲何幸復相依潁川士族占星聚<lb/>
<hi>君諸昆羣從許昌儁望</hi>遼海鄉人看鶴歸乘塞恵風消戰略論文<lb/>
精辯破談圍衰翁不敢言恩舊但惜怱怱别袂揮<lb/>
　　題酇城張氏林亭<hi>今樞府舊隠</hi>
里占西豪族望雄一隅幽槩揜隆中彩鴛戢翼髙梧在<lb/>
蔚豹成章舊霧空冷接安齋投轄井細生吟榭快襟風<lb/>
謝庭羅宅資真賞蘭有清芬菊有叢<lb/>
　　夏日北溪亭上<lb/>
<pb n="KR4d0020_WYG_010-3b"/>
羲輪亭上爍炎威溪上軒牕匝翠㣲野澤蒲深初類堞<lb/>
壊垣苔老半成衣爭花晚蝶縈叢住避弋驚禽截浦飛<lb/>
一袵雄風消内熱高門無意事輕肥<lb/>
　　次韻和吳侍郎洊貺雅篇<lb/>
儁輔西還玉體痊銀臺歸興且陶然談經寶序常迎日<lb/>
<hi>講筵在迎陽門西之西序</hi>膝席清司最近天<hi>資政殿在龍圖天章二閣之間深嚴第一</hi>君<lb/>
拂翠緌朝右貴我驚華髮鑑中鮮洛都巴俚雖求舊莫<lb/>
累陽春一種傳<hi>僕嘗因寄詩龐髙二公為匪人告謗今䝉垂諭云洛中酬唱人多傳誦無乃更</hi>
<pb n="KR4d0020_WYG_010-4a"/>
<hi>累清唱耶</hi>
　　次韻和資政吴育侍郎見贈<lb/>
台階抽得冒榮身且喜西都見故人儀世瑞鵷曽接翼<lb/>
<hi>君兩使内樞一叅大政僕並叨陪接</hi>論交寒栢不知春樽前髙意青雲舊<lb/>
鑑裏流年白髮新爭奈詔書催上道談犀從此日生塵<lb/>
　　次韻和新命留臺吴侍郎自適之作<lb/>
謝病彌年歎偃床知君靈氣本無傷論筌自識忘筌意<lb/>
失馬終為得馬祥心到不貪方是寶物歸何有即名鄉<lb/>
<pb n="KR4d0020_WYG_010-4b"/>
西都老尹歡迎近預喜遙臨照席光<lb/>
　　送竇貟外失職掌廩于沙苑牧監<hi>竇君江左人有別墅在關中</hi>
平臺飛雪欲成花有客西征感鬢華内史江蓴空入夢<lb/>
下邽羅雀此還家鴻聲不㫁闗雲黒角弄初休隴月斜<lb/>
駉牧未妨稱吏隠田園自有故侯瓜<lb/>
　　送謝屯田徙治富順監<lb/>
緑髮仙郎冠譽髦墾田分土漢家曹詔頒紫檢瓊芝熟<lb/>
歌闋青天劒棧髙巴蒟溢盤馨畫饌郫筒環席薦春醪<lb/>
<pb n="KR4d0020_WYG_010-5a"/>
西征自叱忠臣馭千古王尊直筆襃<lb/>
　　坐舊州驛亭上作<hi>亭下是梁山泊水數百里</hi>
廢壘孤亭四面風座疑身世五湖東長天野浪相依碧<lb/>
落日殘雲共作紅漁缶囘環千艇合<hi>泊中漁舟數百艘各擊瓦缶以驚魚</hi>
<hi>然後衆舟若合圍狀</hi>巷蒲明滅百帆通<hi>泊水無岸行舟多穿菰蒲為道舟人謂之蒲巷</hi>恍<lb/>
然歸興無人㑹閒向青冥數塞鴻<lb/>
　　送石舍人賜告還鄉<lb/>
内史清班近侍臣過家恩吿曰俞新郵中别夜星催暁<lb/>
<pb n="KR4d0020_WYG_010-5b"/>
殿裏歸年樹約春<hi>還朝必在来春矣</hi>幾日詞垣棲健筆九秋朝<lb/>
橐冒征塵西州歸馬歡迎處定有臨卭負弩人<lb/>
　　和吴侍郎自陜歸闕<lb/>
幾日星催召節飛迎車千葢溢郊畿秦城璧返蠅休汙<lb/>
軒閣巢高鳳始歸兩憩甘棠歌美化重攀温樹悵流暉<lb/>
因君更感忠䖍意夕夢翩翩遶帝闈<lb/>
　　送伯中尚書學士歸闕<lb/>
故人同省復同班且喜先歸奉帝鑾居守乍抛留宅鑰<lb/>
<pb n="KR4d0020_WYG_010-6a"/>
造朝重拂寶梁冠仙楹夕靄通飈馭祕廡晨暉轉露盤<lb/>
我有寸心空戀主捫膺難把向君看<lb/>
　　酬王拱宸侍郎歸闕見贈<lb/>
<graphic n="KR1441" url="https://raw.githubusercontent.com/kanripo/KR-Gaiji/master/images/KR1441.png" mimeType="image/png"/>譽由来服搢紳更煩餘略霽邉塵威留玉帳時無戰<lb/>
班入金華地最親昔看草辭知大筆今榮除館識嘉賓<lb/>
一章求舊人知否媮俗都融郢曲春<lb/>
　　送虞部元員外赴闕<lb/>
泥檢封香矞露濃漢庭新册潁川功朱轓按俗麟符郡<lb/>
<pb n="KR4d0020_WYG_010-6b"/>
青被為郎斗籍宫儉幕巻雲賔履隔郢樓翻雪餞壺空<lb/>
明光伏奏前期近備對芳蘭溢握紅<lb/>
　　送苗郎中出漕江西<lb/>
幾夕燒熏歇被綾東南使部望前旌武泥給板言如綍<lb/>
漢庾臨波粟似京露橘千頭豐嵗籍江鱸百尾飫盤鯖<lb/>
計籌借爾煩經畫囊槖行看用老成<lb/>
　　和致政王子融侍郎喜昭文龐相公登庸<lb/>
感㑹由来屬儁賢誰知出處更相先蒲且巻戈㝠鴻日<lb/>
<pb n="KR4d0020_WYG_010-7a"/>
荀令開池浴鳳年佚老疏金催具酒濟時商楫正横川<lb/>
髙風盛徳俱難状留與名山信史傳<lb/>
　　送職方張員外領荆湖北漕<lb/>
粉闥仙郎鬢未秋懿文精力允僉求新榮亳忌祠神館<lb/>
<hi>君頃受詔建太一宫于國左宫成而拜是命</hi>更按喬卿露冕州楚匭貢茅紛<lb/>
騎置蜀艘移粟蔽江流富人緩役承平士肯學研桑苦<lb/>
運籌<lb/>
　　送孫刑部領漕幷部<lb/>
<pb n="KR4d0020_WYG_010-7b"/>
百舍星文動使軒漢家初賜辦装錢犀株衞帳并兒勇<lb/>
鵠髮迎塗絳老賢嵗稔萬箱資轉粟時平三䇿罷開邉<lb/>
中宸圖舊恩方渥幾日從容武帳前<lb/>
　　九日南陽與諸公㑹<lb/>
憭慄霜華六幕空丹萸成佩菊芬叢香浮彭澤仙巾酒<lb/>
影落龍山宴帽風詩筆娱情真泣豆舞腰囘節更驚鴻<lb/>
夕陽嶢榭愁重顧不見舂陵舊鬱葱<lb/>
　　無題<lb/>
<pb n="KR4d0020_WYG_010-8a"/>
西峙東流意欲分紫簫呼鳳隔烟聞書因屢答機無素<lb/>
夢為頻驚峽費雲羽帳枕寒晨未轉玉樓衣洽夜還薫<lb/>
琴烏一曲何曽聴七十鴛鴦失舊羣<lb/>
　　詩寄河陽夏侍中<lb/>
勤勤書札問青氊鄖水逢知似曩緣<hi>方外之談愚不敢執輙寄疑似以銘</hi>
<hi>幸㑹也</hi>海燕不㤀棲厦日霜松寧有改柯年陪京玉節諸<lb/>
侯上坐省華貂百辟先朝夕公歸領冠劍定應偏作故<lb/>
簪憐<lb/>
<pb n="KR4d0020_WYG_010-8b"/>
　　和答并州經略太尉相公元日見寄<lb/>
邉亭春色感離居猶記衰齡本命餘<hi>公自記年踰本命引劉白相賀之篇</hi>
<hi>足知意愛之厚</hi>樽味阻陪曹相國帶圍空老沈尚書<hi>僕每移郡俱即進秩</hi>
<hi>六曹尚書今沗五矣</hi>軍中鼓吹千蹄馬<hi>将府/勇重</hi>物外風烟一壑魚<hi>衰懐</hi>
<hi>所嚮</hi>幹棟不材須適分願公容我作荘樗<lb/>
　　贈潯州朱祠部<lb/>
粉署郎潛已十年囊毫奏議委千篇恥論頗牧雲中級<lb/>
去詠齊夷海國泉路控驛疆逢瑞翟氣收炎浦見飛鳶<lb/>
<pb n="KR4d0020_WYG_010-9a"/>
鈴齋宴坐真腴盛幾種天花落帳前<hi>公妙達空諦而薫習持誦髙于當時</hi>
<hi>矣</hi>
　　次韻和判曹韓學士見賞湖山<lb/>
西溪本慰寥寂人何幸開樽枉勝賓一㟁仙山平壓野<lb/>
<hi>岸西逺見嵩少近見具茨大隗</hi>兩陂官栁緑圍春我雖酩酊能騎馬君<lb/>
自風流偶墊巾更愧和篇尋故筆試開荷槖久生塵<lb/>
　　小園秋思<lb/>
年華搖落自騷騷衰境牽人更畔牢月裏驚烏愁夜永<lb/>
<pb n="KR4d0020_WYG_010-9b"/>
篋中團扇恨風髙烟霏曲霤蜘蛛織氣襲空階蟋蟀號<lb/>
恩重才疎歸計晚可憐身世一鴻毛<lb/>
　　三月晦日夜坐有感<lb/>
城頭吹角亂昬鵶坐敞空樓感歲華遙電不知何處雨<lb/>
狂風還送一年花洛橋禊席随流水箕嶺仙巢倚暮霞<lb/>
出處半生雖未決歸心常傍故侯瓜<lb/>
　　送廣州劉掾<lb/>
督府迢迢瘴海城掾曹三語藹蘭馨歸郵託信梅華暖<lb/>
<pb n="KR4d0020_WYG_010-10a"/>
仙劑蠲疴薏子靈蚌月射樓吟思苦雞潮驚枕醉魂醒<lb/>
外臺誰舉沈僚俊編著黄堂有政經<lb/>
　　溪齋春日<lb/>
問君何事拙謀身竹塢溪齋養鈍人白鷺儀形閒照水<lb/>
野鸎言語亂嘲春半生己悔嬰朝紱萬境方将付客塵<lb/>
自笑經旬無宴具對花孤坐嚥瓊津<hi>近冇客教予餌氣之術暇則為之</hi>
　　奉和御製賞花釣魚次韻和賦<hi>時在榮陽</hi>
祕苑神池帳殿開鈎陳遙衞斗車来栁舒瑞霧迎仙蹕<lb/>
<pb n="KR4d0020_WYG_010-10b"/>
花獻天香入夀杯戀藻文鱗争聚散聴韶丹翼剩徘徊<lb/>
朝簪盡慶千齡㑹薫曲汾歌即席陪<lb/>
　　送齊進士奉章闕下<lb/>
傾坐仙姿揜石麟奉章車府應觀賔謝庭早占芝蘭族<lb/>
禹㑹初陪玉帛臣削牘西清催筆距賜衣中禁換袍銀<lb/>
東歸待看榮鄉品年似終童祿及親<lb/>
　　送將作監丞張唐卿通理陜州<lb/>
春風祕殿翳華芝親見枚皋作賦時秀色並開棠樹萼<lb/>
<pb n="KR4d0020_WYG_010-11a"/>
雋科先賞桂林枝漢郵給傳蕃恩告蜀醑浮觴薦夀祺<lb/>
幾日陜郊迎郡副車前懸弩雜軍麾<lb/>
　　郡齋感懐寄呈叅政給事同年<lb/>
老持藩印守河衝茍禄惟知戀軾熊游舊最叨青眼客<lb/>
埏陶今仰黒頭公巢由逸躅心空斷儒墨常談耳欲聾<lb/>
自笑晚年經濟業焚香静坐習元功<lb/>
　　郡齋無訟春物寂然書所見<lb/>
閣鈴無響晝輝遲短髪山巾盡日欹戰蟻羣行開蟄後<lb/>
<pb n="KR4d0020_WYG_010-11b"/>
瞑禽相語欲棲時遥通竇水添新溜宻數庭花記落枝<lb/>
訟息寛條恩莫報晚年餘有白雲期<lb/>
　　自洛移許初至郡齋作<lb/>
忝司官鑰忽三年恩借閒州得潁川楚北蒼茫軒后野<lb/>
國南膏沃許人田漢臺褒鳯今難繼荀里占星俗尚傳<lb/>
更頼鴨陂能慰我鈴齋西畔似江天<lb/>
　　侍罪書館無所自效客有以尸素為謔者因成答詠<lb/>
本媿虗名類斗箕更堪華閣玷纓緌海邊不覺飛鳧少<lb/>
<pb n="KR4d0020_WYG_010-12a"/>
天外寧知嚇鼠飢倦客風霜嗟右席故巢烟雨老南枝<lb/>
新年定有澄清劾歸守東岡固未遅<lb/>
　　喜晴晚歸<lb/>
八月高空巻㫁霓落霞殘照掖門西仙城氣暖猶蔵霧<lb/>
輦路塵清不雜泥殿裏風囘聞禁漏闕邉雲斂見丹梯<lb/>
迎寒便立甘泉仗扈從應無七聖迷<hi>時大禮将近</hi>
　　醉枕<lb/>
楚辭虛美獨醒賢左手香螯伴醉眠國器載歸壺似腹<lb/>
<pb n="KR4d0020_WYG_010-12b"/>
江萍興罷幕為天雪樓珠麗巴人曲芝館塵生洛浦田<lb/>
晝枕蝶魂方適興莫教痟意傍鵾絃<lb/>
　　贈石龍趙山人<lb/>
衰鬢星星倦折腰十年歸就故山樵臨江徑壊茅闈屋<lb/>
潁水風清樹厭瓢防蠧舊編裁竹牒蠲疴珍劑訪芝苗<lb/>
鬻文謀食機心盡試為勞生諭炙鴞<lb/>
　　晚坐髙明臺<lb/>
悔倚危欄望夕霏臨高無事亦依依天長去鳥幾時返<lb/>
<pb n="KR4d0020_WYG_010-13a"/>
風罷孤雲何處歸一世功名慚擊節百年耕鑿願㤀機<lb/>
銜恩感舊誰能免猶喜荒洲在日圍<lb/>
　　明堂㝛齋賜貢茶珍果上樽御膳<lb/>
太寢陪祠㝛斗城寵頒通夕助齋明吴包瑞果金衣潤<lb/>
閩焙春團寶月盈滿腹鴟幐催御酒溢杯羊䘓識君羹<lb/>
甘滋飽徳殊無寐坐數章溝肅唱聲<lb/>
　　季秋侍宴中闕與諸公憩學士院作<lb/>
冠劒中休㑹禁扃暫欹孤枕拂雲屏漠臣責重非真醉<lb/>
<pb n="KR4d0020_WYG_010-13b"/>
楚客秋髙恨獨醒寶墨喜窺前賜牓<hi>太宗飛白玉堂之署在焉</hi>華絛<lb/>
猶記舊呼鈴詔催終宴簫韶動更學鶢鶋子細聴<lb/>
　　屏居春日<lb/>
初服仍從洛涘居鳴蛙鐃吹滿前除露園柘彈愁逢雀<lb/>
磻渚璜鈎枉餌魚蠟屐幽懐髙下齒斵輪真想古今書<lb/>
漢人尚自嘲頻解猶得凝神守泊如<lb/>
　<lb/>
　元憲集巻十<lb/>
</p>
<p>
</p>
  </div>
</body>
</text>
</TEI>
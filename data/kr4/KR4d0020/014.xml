<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻十四</head> <lb/>
    <p>
<pb n="KR4d0020_WYG_014-1a"/>
欽定四庫全書<lb/>
　元憲集巻十四<lb/>
　　　　　　　　　　　　宋　宋庠　撰<lb/>
　五言絶句<lb/>
　　坐池上看水偶成五絶句<lb/>
氷解初分竇波平便泛舟岸花紅弔影沙鴨緑昻頭<lb/>
漾漾通仙穴<hi>源出清濟</hi>潺潺入故城晚來丘壑思併為一渠<lb/>
聲<lb/>
<pb n="KR4d0020_WYG_014-1b"/>
短緑抽心草深紅半面花游魚知底事跳碎水中霞<lb/>
已開臨水徑自作探花人岸桞何為者都盧欲占春<hi>河橋</hi>
<hi>不甚宜花惟多美桞</hi>
橋腳時依樹<hi>多作釣橋</hi>階脣便作河初無心可洗誰作洗心<lb/>
歌<hi>㕔事為水所環最為佳處</hi>
　　次韻和呉侍郎錄夢英書<lb/>
何年留妙蹟真賞日云踈不遇臨池鍳誰收壊壁書<lb/>
　六言絶句<lb/>
<pb n="KR4d0020_WYG_014-2a"/>
　　撚鼻<lb/>
一飢慣食腥腐三嗅不分臭香殘質心灰已乆末年鼻<lb/>
壅何傷<lb/>
　七言絶句<lb/>
　　和呉侍郎曏號樂城居士今復職守陜臨岐自哂<lb/>
　　二絶<lb/>
竹圃雲齋謝病還更將禪號擬香山詔恩叙舊君何譲<lb/>
從古英賢不得閒<lb/>
<pb n="KR4d0020_WYG_014-2b"/>
催拜連翩鳯詔飛樂城幽槩願相違高雲出岫雖無意<lb/>
且待商巖作雨歸<lb/>
　　擢第南歸道中早發<lb/>
紫漢囘天斗柄横蕭蕭羸馬困遄征南歸晝繡恩偏厚<lb/>
應有鄉人笑夜行<lb/>
　　夜坐二首<lb/>
紫垣疏舍拂霄霓官燭臺衾夜境凄况是顔生無飲分<lb/>
小齋應免醉如泥<lb/>
<pb n="KR4d0020_WYG_014-3a"/>
省户沈沈奉祕齋通宵簫唱九天來如愚黙坐将何比<lb/>
維斗虛名本不材<lb/>
　　道次舂陵懐古二首<lb/>
鬰鬰舂陵舊帝家黍離千古此興嗟蕭王何事為天子<lb/>
本爱金吾與麗華<lb/>
麗康遺壤亘荒途白水烟消拱木枯陌上停驂聊借問<lb/>
帝鄉今有舊親無<lb/>
　　被詔假軺傳詣闕<lb/>
<pb n="KR4d0020_WYG_014-3b"/>
輕郵千里給臺符暁月征驂上道初自比漢儒恩太渥<lb/>
一生龔勝恨私車<lb/>
　　初歸咸寕宅坐北齋作二首<lb/>
桞市西頭最逺坊歸來先掃讀書堂閒園别有風流意<lb/>
無限苔花上石牀<lb/>
宴坐聊為適性埸徧開塵篋治縑緗偷閒須撰齋中録<lb/>
道帙儒經各有房<lb/>
　　因游東園奉寄交代張龍圖<lb/>
<pb n="KR4d0020_WYG_014-4a"/>
修篁緑水已成隂秀柏凌霜盡直㝷今日思人還爱樹<lb/>
<hi>竹木盡是張公所植</hi>歲寒顔色歲寒心<lb/>
　　蔬食<lb/>
退食西軒玩竺墳鵲爐烟細篆難分勞生未識心齋理<lb/>
枉學顔徒不茹葷<lb/>
　　榴花<lb/>
誰取孤根植檻旁絳跗丹蘤鬭年芳驚飆莫損亭亭豔<lb/>
百子先秋未有房<lb/>
<pb n="KR4d0020_WYG_014-4b"/>
　　晚坐北臺見新月<lb/>
落霞殘日罷空楼月桂黄昏破客愁天上幸無封拜事<lb/>
誰教蟾影曲如鉤<lb/>
　　初止轂下車馬羸憊<lb/>
九衢横騖徧驂騑暁日浮雲萬蓋迷借問東京朱伯厚<lb/>
一車何苦日奔馳<lb/>
　　初倅襄陽郡事感而自詠三首<lb/>
平日少游思郡掾當年鄧禹志功曹如何一命聫州刺<lb/>
<pb n="KR4d0020_WYG_014-5a"/>
更冠靈峯贔屭鼇<lb/>
詔版熏芝矞露濃千齡華旦此親逢平刑六百叨優秩<lb/>
<hi>漢廷尉平六百石秩</hi>已媿琅邪邴曼容<lb/>
處世儒宮井臼貧偶懐銅刻逐觀賓漢家衒鬻盈千𢾗<lb/>
卻用淄川牧豕人<lb/>
　　春晚坐建隆寺北池亭上<lb/>
城外東風巻落花更臨春水惜年華單車刺史無鐃吹<lb/>
呌殺荒池兩部蛙<hi>南方氣早春末已蛙鳴</hi>
<pb n="KR4d0020_WYG_014-5b"/>
　　梁冀二首<lb/>
狐尾單衣漢綬長歸來珍館看啼籹將軍幸有封侯力<lb/>
忍使秦宮令太倉<lb/>
外戚豪華善意錢折巾平幘映鳶肩支期一世惟偷寵<lb/>
虛秉東京䟦扈權<lb/>
　　題巢父井亭<lb/>
箕嶺逃堯去不囘沈沈遺甃碧烟開亷泉譲水猶堪貴<lb/>
何况㑹輕天下來<lb/>
<pb n="KR4d0020_WYG_014-6a"/>
　　黙記淮南王事<lb/>
室餌初嘗謁帝晨宮中雞犬亦登真可憐南面稱孤貴<lb/>
纔作仙家守厠人<lb/>
班葛才華盡冠時如何褒貶兩參差八公竝號翀霄客<lb/>
誰作當年詣吏辭<hi>伍被即八公之一</hi>
二山仙藻鬰紛綸鴻寳于中祕術新他日鑄金多不效<lb/>
餘災翻及獻方人<lb/>
　　欲訪景升先寄<lb/>
<pb n="KR4d0020_WYG_014-6b"/>
隠廬早學蝸牛様講肆仍將馬隊鄰<hi>陶潛有馬隊非講肆之句余居東偏</hi>
<hi>皆騎營所在</hi>北望烏衣纔一曲擬携聫簡就書筠<lb/>
　　歲暮北楼晚景<lb/>
楼上人驚歲律殘魯郊齊壘有無間夕陽高鳥知何意<lb/>
飛盡青冥不肯還<lb/>
　　和呉侍郎見貺白蓮<lb/>
田田香葉滿橋隂鏤玉仙葩照玉潯應恐天姿太明潔<lb/>
淺紅微緑護芳心<lb/>
<pb n="KR4d0020_WYG_014-7a"/>
　　招希元對奕<hi>佘棊品甚卑故有末句</hi>
咒木成盧非我事賭牛探炙亦何緣乗閒欲數紋楸路<lb/>
借問何如葛稚川<lb/>
　　適聞留臺侍郎獨游龍門屬府事牽鞅輒成短詩<lb/>
　　奉寄<lb/>
飛蓋遙聞上鑿龍白雲蒼靄暁楼鐘匏𤓰訟閣空南望<lb/>
知到諸天第幾重<lb/>
　　再葺流杯亭兼得今翰林胡學士舊記石刻移置<lb/>
<pb n="KR4d0020_WYG_014-7b"/>
　　坐隅郡人以為寵<lb/>
重鑿瓊波弄酒船翠珉英藻更相鮮從兹春意無銷歇<lb/>
長似山隂癸丑年<lb/>
　　流杯亭<hi>則天所臨幸李嶠撰碑</hi>
昔記神皇駐六龍横波簫鼓沸天中誰知一代繁華意<lb/>
吹作菰蒲落日風<lb/>
　　齋中讀書<lb/>
藤篋紛披擁蠧筠日開黄巻代談賓一經皓首心非悔<lb/>
<pb n="KR4d0020_WYG_014-8a"/>
枉是無言對斵輪<lb/>
　　入謁馬羸不進<lb/>
上路傳呼萬轂流羸驂踏月五更愁城門爭道無因入<lb/>
始恨車前欠八騶<lb/>
　　惜白髪<lb/>
暁鑑霜毛亂欲飄感衰懐壯兩無聊淵明雅思真高世<lb/>
也解嘲人挿素標<lb/>
　　再到小園見落花有感<lb/>
<pb n="KR4d0020_WYG_014-8b"/>
雨餘春色太怱怱已有殘英滿地紅先落後開應定分<lb/>
一般遲日一般風<lb/>
急雨前旬滯客筵羣葩何事亦翩翩風長日暖東君醉<lb/>
無限宮娃失翠鈿<lb/>
　　次韻和丁右丞因贈致政張少卿二首<lb/>
幾年辭寵解華紳佛忍荘恬共嗇神嵗晏始知松柏茂<lb/>
凌雲高節不關春<lb/>
芝术新園御陌東飄然雲鶴此相從貴交亦有功成約<lb/>
<pb n="KR4d0020_WYG_014-9a"/>
<hi>二卿嘗與余有功成身退之約</hi>林下他年或見容<lb/>
　　和中丞晏尚書觀上御青城案警埸<lb/>
崔嵬繪闕倚雲梯三疊鳴笳引夕鼙使範雄嚴天意悦<lb/>
瑞氛斜日紫垣西<hi>是曰登樓案警埸即時開霽晚景甚和</hi>
　　偶觀竹林七賢畫像<lb/>
七子高風拂混茫丹青遺影尚琳琅山王偶爾兼榮遇<lb/>
不得延年贈短章<lb/>
　　次韻和石學士見寄十首<lb/>
<pb n="KR4d0020_WYG_014-9b"/>
<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>懇嚢封避政均天恩從欲寵孤臣囘瞻始愧功名地<lb/>
池有祥鵷閣有麟<lb/>
路寢崔嵬敞九筵相儀曾識帝心䖍<hi>明堂盛禮僕以禮儀使贊引乗與</hi>
漢家山委無窮瑞盡屬淵雲奏賦年<lb/>
奉行漢事稽遺典陟配周詩講肇禋一世聲名皆帝力<lb/>
請君鴻筆剰書筠<hi>已上二篇來詩紀明堂之盛因見虚節輒緣雅意為答</hi>
分符懐鑰兩叨榮公退賓尊恨獨醒<hi>余性不飲酒</hi>禊洛賞花<lb/>
都未識歳寒空愛竹青青<hi>褉飲賞花洛人所重余今夏赴任未經此㑹恇土宜美竹</hi>
<pb n="KR4d0020_WYG_014-10a"/>
<hi>徧于池檻此君之好契余夙尚云</hi>
隠几鈴齋咀道腴洛烟嵩靄徧神都時時更作書生詠<lb/>
方信随何一腐儒<lb/>
掉臂論交俗乆訛夫君高意遏頽波蕣華暮落松凌雪<lb/>
借問凋芳較幾何<lb/>
榮路徘徊力已疲保全恩惠劇春熈須知散櫟無庸日<lb/>
方到羣材搆厦時<lb/>
乆厠鸞鴻刷羽翰大都飛意倦須還周南日夕歸心動<lb/>
<pb n="KR4d0020_WYG_014-10b"/>
笙月飄風盡有山<lb/>
親見仙科唱第時<hi>君提第之日余以學士為殿試考官</hi>寵均宣室對神釐<lb/>
<hi>韻强輒借為禧字</hi>漢臺詔令方深厚好取名郎作訓辭<hi>來詩有敲扑薄</hi>
<hi>領之歎輒以奉揚宣美</hi>
老去勤勤念一丘已將身世上虛舟濟川善謔情雖厚<lb/>
似倚清才惱白頭<lb/>
　　碧蘆堂<lb/>
寂寂虛堂一自幽紺梢蒼葉更臨流不須重畫滄浪境<lb/>
<pb n="KR4d0020_WYG_014-11a"/>
一片江天小様秋<lb/>
　　故池<lb/>
幾曲春淵逗碧塘翬檐沙版照波光多年不浴荀池鳳<lb/>
戲鶩時時下夕陽<lb/>
　　丁晉公故第東池上作<lb/>
薛縣高臺已半傾碧波遺甃自盈盈池蛙不辨興亡意<lb/>
猶學當年鼔吹聲<lb/>
　　東園池上書所見五首<lb/>
<pb n="KR4d0020_WYG_014-11b"/>
茅棟山楹抱曲池<hi>池上有堂號白蓮棟宇朴野</hi>孤懐終日此忘歸生<lb/>
平方寸無機械庭下羣鷗且莫飛<lb/>
春餘池圃似郊村<hi>余夏𥘉領府事時花卉已過池上寂然有野思</hi>吏散斜暉半<lb/>
府門燕雀不知爭底事啁啾言語到黄昏<lb/>
堂下濺濺水欲周水清烟底見游鯈主人不是無芳餌<lb/>
此意從來信直鈎<lb/>
静岸無風斂夕霏田田香葉滿空池戱魚未必能知我<lb/>
我自知魚最樂時<lb/>
<pb n="KR4d0020_WYG_014-12a"/>
雨洗神嵩紺黛凝中天鸞鶴恣飛騰更憐晚翠知人意<lb/>
併入東楼第一層<hi>東楼正望嵩少諸峯</hi>
　　漫成<lb/>
二典勲華冠號榮燦然三代繼英聲如何孟子尊儒術<lb/>
不肯臨篇信武成<lb/>
　　漫成二絶<lb/>
日日開門避寵呼舞驂飛蓋共虛徐晋人枉觧痊秦痔<lb/>
只得君王五乗車<lb/>
<pb n="KR4d0020_WYG_014-12b"/>
代故由來足糾紛高才憂世强云云太宗不用長沙傳<lb/>
虛使羣臣謚孝文<lb/>
　　絶句<lb/>
波環潁曲持竿石雲擁嵩巖鍊藥爐盡是他年歸隠計<lb/>
更憑猿鶴作前驅<hi>有薄田数頃在嵩潁之間自鄭望之跂予耳</hi>
　　次韻和呉侍郎和沖卿寄來詩二首<lb/>
觧郡西歸疾有痊洛臺分籍養高賢逍遥莫道無推重<lb/>
雲外傳呼拜表天<lb/>
<pb n="KR4d0020_WYG_014-13a"/>
暫息塵機不為年髙風聊借九區傳周聃漢朔誰能測<lb/>
且作清時吏隱仙<lb/>
　　時余不得預㑹戲成二韻<hi>案此題上有脱文</hi>
筆陣談鋒醉幕天遥知三俊共周旋據鞌舊將曽銷髀<lb/>
不得行間左執鞭<lb/>
　　和中丞晏尚書憶譙渦二首<lb/>
縠浪如烟曲里深使旗齋舫此幽尋不知魚鳥思人否<lb/>
曽費東山擁鼻吟<lb/>
<pb n="KR4d0020_WYG_014-13b"/>
沿緣緑篠無窮岸縈帯香荷幾曲溪可惜髙秋真賞地<lb/>
夕陽殘月枉平西<lb/>
　　冬至夜齋中不寐遥想郊丘盛禮二首<lb/>
陽郊陪禮忽三年目想壇觚切絳烟今夕纖蘿還不動<lb/>
百神應到紫宫前<hi>寳元郊祀之夕風月登霽今歲復爾</hi>
兩扶天御陟圓丘<hi>景祐寳元二郊余竝攝公卿奉引乘輿开壇贊禮</hi>璧月硃星<lb/>
拂綵旒誰識從官興感夜卧聽寒柝宿揚州<lb/>
　　人日<lb/>
<pb n="KR4d0020_WYG_014-14a"/>
陽律初囘七日春誰将靈品占佳辰<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>金翦綵空迎福<lb/>
無奈牛羊已勝人<lb/>
　　游廣愛寺<lb/>
鷲宇岧嶢軼翠霏清秋香火絶塵機心明更接真空辨<lb/>
應有天花滿席飛<lb/>
　　和伯仲尚書聞琵琶一絶<lb/>
香撥檀槽奉客杯細音餘響碎瓊瑰只應强作弦中誤<lb/>
且欲周郎一顧囘<lb/>
<pb n="KR4d0020_WYG_014-14b"/>
　　正月十日作<lb/>
萬里春暉蕩暁空芳心何處不融融情餘兩鬢無情雪<lb/>
最耐人間解凍風<lb/>
偶隨和氣上層臺河裏風烟巳暗開空説虎牢天地險<lb/>
不知春色過關來<lb/>
　<lb/>
　<lb/>
　元憲集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻四</head> <lb/>
    <p>
<pb n="KR4d0020_WYG_004-1a"/>
欽定四庫全書<lb/>
　元憲集巻四<lb/>
　　　　　　　　　　　　宋　宋庠　撰<lb/>
　五言律詩<lb/>
　　鬬鷄<lb/>
對壘毰毸地䨇驚滅玉塵長鳴非後郭利嘴欲專秦鴟<lb/>
領聊延敵鷹揚願殺身君恩定多少引距即随人<lb/>
　　春渚<lb/>
<pb n="KR4d0020_WYG_004-1b"/>
淵上照奫淪吾纓此濯塵風清琴籟細波浸沼毛春處<lb/>
裔蛟何待鳴雝鷺自馴直鉤聊適興底處餌文鱗<lb/>
　　晚霽<lb/>
㫁續簷聲歇徘徊隙影賖歸雲衝樹破殘雨入楼斜徑<lb/>
緑都成草叢薫尚隠花便同江海思春水照軍牙<lb/>
　　負暄<lb/>
旭日東南霽霜天病骨寒心同陽藿展志鄙夏畦難東<lb/>
洛貂裘壊西華葛被單嵇慵聊自樂愛景始三竿<lb/>
<pb n="KR4d0020_WYG_004-2a"/>
　　惠泉<lb/>
濟物功偏厚朝宗勢不迷一航容宋葦六斗異涇泥潤<lb/>
溢呼魚轍光分抱甕畦寕同南國詠酌飲變夷齊<lb/>
　　有釋子以禪會圗貺余者此圖即今駙馬都尉李<lb/>
　　公所製繪故楊大年劉子儀及都尉環禅師等信<lb/>
　　一時之盛集瞻歎不足因成紀詠<lb/>
法集超初地工毫構妙緣星占世外聚月冩相中圓指<lb/>
指誰標諭心心自黙傳惟應阿堵處俱是到忘筌<lb/>
<pb n="KR4d0020_WYG_004-2b"/>
　　對月<lb/>
蕭寂東軒坐徘徊月馭來風休凉暈缺旬破晚弦開紫<lb/>
漢沈星樹仙莖逼露杯誰憐故林鵲終夕自驚猜<lb/>
　　得告上冢<lb/>
拜墓標唐令褒親漏漢恩永懐凄欲寄忠訓藹如存宰<lb/>
樹錦城陌農疇潁曲村異特裁叙傳容或記臯門<lb/>
　　立秋後一日凉風蕭瑟便若感人<lb/>
倐忽徂炎罷驚秋自此辰殘蜩空愛露孤扇欲辭人嵩<lb/>
<pb n="KR4d0020_WYG_004-3a"/>
少千㝷嶺滄浪萬里津如何一乗興烟䇿㺯飈輪<lb/>
　　河陽秋思六首<hi>潘岳有秋興賦謝惠蓮有秋懐詩今作秋思</hi>
關外山河闊城邉卉木腓露濃蝉始罷風急燕猶飛不<lb/>
雨雲中薄澄沙水自微善哉吾祖嘆能此送将歸<lb/>
自古悲秋物多傷黯黯魂鱸魚輕客宦紈扇感君恩潁<lb/>
瀬寒明野嵩雲側露村此中知止地歸去掩柴門<lb/>
芳序雖云晩華顛亦已新蛩鳴偏傍耳燕去不辭人山<lb/>
隠棲巖路朝嬰佩玉身故溪應更好前夜夢垂綸<lb/>
<pb n="KR4d0020_WYG_004-3b"/>
出處因年警多慙與願違於陵終不仕疏傅幾時歸江<lb/>
桞寒隂瘦畦菘晚葉肥寄聲溪上鳥且莫背人飛<lb/>
乆雨收寒潦層颸蕩薄埃鳴蛙鼓吹歇髙雁弟兄來食<lb/>
肉嗟謀短闗弓任世猜故園三徑在新菊幾叢開<lb/>
秋物自能晩秋聲何足悲歡聲随壯去病已與衰期斗<lb/>
逺終難挹天高不易欺此心邱壑戀匪石恐難移<lb/>
　　雨霽<lb/>
暁雨纔收潤高軒一爽神雪峯将變夏桃蠧漸辭春霽<lb/>
<pb n="KR4d0020_WYG_004-4a"/>
隙微陽淡隂墻積蘚勻空餘稚圭宅蛙響徧諸隣<lb/>
　　小圃雨霽<lb/>
風雨殘秋罷年芳遂悄然黄花沉暮蝶蒼桞嘯孤蟬霽<lb/>
日高彌淡曛霞冷不鮮忽聞雙鶴唳心㫁故谿田<hi>家養䨇鶴</hi>
<hi>乗秋多唳</hi>
　　霽後<lb/>
小雨春膏潤微波晚照空壺光遥送電梁影半傾虹珍<lb/>
樹疎烟合坳塘暗溜通羲皇誰可上靖節有牕風<lb/>
<pb n="KR4d0020_WYG_004-4b"/>
　　凌景陽寺丞與韓綜監簿蔡㐮秀才雪夕㑹飲聫<lb/>
　　詩數十韻以相示因成詩句<lb/>
歲籥愁雲暮朋簪夕宴開賢如潁川聚興是剡溪來㵼<lb/>
酒蟾波溜雕章燭刻催三英知絶擬況復是平臺<lb/>
　　漢濱北楼<lb/>
一水東流闊諸峯右轉深蟾規欲破暈天杵不盈㝷浦<lb/>
逗分風席洲喧避繳禽憑高機事息併為漢川隂<lb/>
　　晨謁宮門小雨初過<lb/>
<pb n="KR4d0020_WYG_004-5a"/>
宫漏籖聲急天街雨脚微暁寒凌禁樹春氣裛朝衣瑞<lb/>
霧輕猶濕香塵重不飛雞人傳鑰出華旭滿彤闈<lb/>
　　淮上<lb/>
晚嵗清淮路淹留數問津風平天合水舟進樹迎人飢<lb/>
鶩貪魚没髙鴻望渚遵楚鄉梅栁意相慰似先春<lb/>
　　北樓<lb/>
地迥樓堪倚天長日更勞何須雲渺渺況自葉騷騷脫<lb/>
兔横岡逺冥鴻避弋髙四愁休徧詠俱是一霑袍<lb/>
<pb n="KR4d0020_WYG_004-5b"/>
　　次韻和北京太師丞相潞國公創作茅齋<lb/>
地僻誅茅後堂幽搆厦餘誰知冶城望更作傅巖居淨<lb/>
供香厨飯真籖蕊笈書因公髙世想轉憶舊田廬<lb/>
　　廢書<lb/>
斷簡孔堂壊遺經汲冢虚漫求芸辟蠧先歎魯成魚舊<lb/>
帛愁連盖亡篇恨蠟車吾家先訓在楹鑿晏生廬<lb/>
　　初春置酒河上得前忠武記室饒廷評書因成感<lb/>
　　詠以寄<lb/>
<pb n="KR4d0020_WYG_004-6a"/>
故歡清潩上今醉濁河邊素領添新髪春風似去年暖<lb/>
雲邙北樹芳草鞏隂田感舊情何極重看記室牋<lb/>
　　得天經書問<lb/>
久卧堪憂巷驚聞不滅書髙風五栁外深意八行餘努<lb/>
力邀加飯相逢約下車殷勤長跪讀雙睫費漣如<lb/>
　　禁中寒蟬<lb/>
何處幽林蛻來依禁樹鳴風緌非冐寵露腹秖知清暁<lb/>
韻飄觚闕殘嘶逗綵甍秋螳多怒臂寂寞好全生<hi>楚辭云寒</hi>
<pb n="KR4d0020_WYG_004-6b"/>
<hi>蟬寂寞而無聲</hi>
　　感秋二首<lb/>
夕軒疎雨罷物物為秋驚病葉先風落寒蟬趁候鳴西<lb/>
飛愁燕急左界恨河傾借問三江客鱸魚底有情<lb/>
嵗事催人事榮心伴客心鸞驂收畫扇螳臂感瑤琴夕<lb/>
露繁將滴朝雲薄亦隂金貂寓直省潘興轉難任<lb/>
　　杜門<lb/>
苫宇切郊寰荆扉度嵗闗賓綦秋蘚合童唱暮薪還石<lb/>
<pb n="KR4d0020_WYG_004-7a"/>
上舂梁苦墻東避世難扊扅猶可爨誰訪陋居顔<lb/>
　　謀退四首<lb/>
勤勤念耦耕不是釣虚名皓魄圓猶缺芳巵滿故傾佩<lb/>
韋防事急分肉倚心平此意将誰語臨深坐冶城<lb/>
常聞疏少傅知足遽辭官祖道賓儀盛揮金里宴歡畏<lb/>
途非蠖屈高志自鵬摶行路賢哉歎吾心良所安<lb/>
昔日於陵子遺榮自灌園三分輕國爵一世謝人諠野<lb/>
笠鋤春隴横橰汲暁源區區冒榮者天壌亦何言<lb/>
<pb n="KR4d0020_WYG_004-7b"/>
濟世才無取登朝運所遭濡鵜真竊禄汗馬本非勞漢<lb/>
重商賢隠堯嗟潁客高古今閒自况何翅九牛毛<lb/>
　　秋日漫興<lb/>
天淡雲摧險風清水始波暗蟲催紡緯驚鵲報填河<hi>時七</hi>
<hi>夕前一日</hi>宮扇紈規掩仙盤露彩多空餘歸客恨芝术老巖<lb/>
阿<lb/>
　　晚庭<lb/>
蒼霤秋霖歇高軒夕景遲桐凋金井恨蘭老玉琴悲巢<lb/>
<pb n="KR4d0020_WYG_004-8a"/>
燕寒初失風蟬晚屡移黄昏禽語閙相喚宿何枝<lb/>
　　送王秀才下第<lb/>
春色鄉枌老波聲客櫂催林烏貪夕哺都鷁怨風摧處<lb/>
晦嚢中穎加餐案上杯重來期歲晏飛藻右鄒枚<lb/>
　　送明州章從事<lb/>
東國有嘉招歸心越絶遥幾程淮蚌月一信海鰌潮蓮<lb/>
渚熏談席霞天認賦標時平軍版息麗藻入雲謠<lb/>
　　郡圃洗心亭宴坐對春物因書所見<lb/>
<pb n="KR4d0020_WYG_004-8b"/>
盡晝山楹坐居然外物身野葵能向日怖鴿觧投人萬<lb/>
蕚融朱蠟平蕪識紺茵須知無事處堪養不才臣<lb/>
　　宿齋太一宮寄天休<lb/>
入暮鳧鐘警乗凉鵠帳褰霧來燈欲湿螢過草疑燃野<lb/>
氣樽浮桂幽香席藉荃無因招傲吏同宿一壺天<lb/>
　　殘春夜雨<lb/>
春色無情老宵雲有恨低輕寒借鴻駛早暝入烏啼晦<lb/>
燭風生幔漂花溜漲溪滴階兼被草聊此況淒迷<lb/>
<pb n="KR4d0020_WYG_004-9a"/>
　　寒野<lb/>
芳歲行遒盡高堂興耿然林號欲風野雲綻已霜天烏<lb/>
彩疑留日鴻聲似惡弦幽衿忽忘返更為月娟娟<lb/>
　　正月三日作<lb/>
迎春纔十日<hi>是年立春在故嵗季冬二十三日</hi>應月已三蓂池面開新<lb/>
素山光復舊青灰飛空玉琯醅動漲金瓶剰作㝷芳具<lb/>
當筵忌獨醒<lb/>
　　奉送滁州趙學士<lb/>
<pb n="KR4d0020_WYG_004-9b"/>
灼灼書林彦胡為江海濱希遷杜陵客出守始平人夕<lb/>
夢螭階逺<hi>君早膺記注之選</hi>前驅隼斾新離觴君莫愬去去易<lb/>
沾巾<lb/>
　　代書寄奉寕樞密直諌議學士<lb/>
故秋嘗假道倐忽改芳年三疊黄河上千花白髪邉冰<lb/>
消牛口渡山緑虎牢天東望無人㑹滎陽太守賢<lb/>
　　憂闋詣臺先寄獻臣天休二學士<lb/>
去國三年恨還臺九死餘凄凉曽釡粟感咽晏楹書鮒<lb/>
<pb n="KR4d0020_WYG_004-10a"/>
勺懐窮轍鷄棲整故車惟當親益友敘濶費漣如<lb/>
　　春野五首<lb/>
衡蓽負城開春兼野色來烟扶霽日桞雪惱故年梅波<lb/>
影魚先動林聲鳥並催欣欣羣意悦病骨獨邅回<lb/>
陂色入柴闗陽和逺近還平蕪随蹇步新水照衰顔廢<lb/>
堞鳥聲樂晴臯雉羽斑一逢樵客語無竢辦連環<lb/>
近出東郊道時巾下澤車田溝蛙拖紫沙徑鳥留書木<lb/>
引藤絲逺墙蒸菌蔕虛幽懐聊俯仰無意事施蘧<lb/>
<pb n="KR4d0020_WYG_004-10b"/>
沃野周原接遙陂鄭洧連鬰䓤中縣氣南北富人阡鳥<lb/>
騁因風野虹生欲霽天斜陽墟落外䍧豕食春田<lb/>
夕藹收芳甸春高徧宿荄朝虹先雨出寒鴈後陽來逺<lb/>
木芊芊茂幽花脉脉開欣逢老農語爭席坐林隈<lb/>
　　林下<lb/>
偶作中林適聊觀萬化春蜂巢喧似市禽舌巧于人陂<lb/>
溜鳴田尾藤梢衣樹身鄉農時晤語野意合天真<lb/>
　　郡圃海棠初開追憶學士院玉堂後西軒此花最<lb/>
<pb n="KR4d0020_WYG_004-11a"/>
　　盛置酒有感<lb/>
昔作瀛州賞今逢汶水春可憐無並色來對始衰人温<lb/>
樹遥知漢仙桃尚記秦臨樽如舊識爭忍判芳辰<lb/>
　　寄題奉寕樞密直諫議新葺漱玉齋<lb/>
聞説西齋水潺湲逼畫楹雖添新竇響不改故源清花<lb/>
落波浮亂杯遲屈曲行無因陪夜宿同賞瀑巖聲<lb/>
　　次鞏縣<lb/>
昔走成周道春風尚落花<hi>頃歲春末赴洛陽</hi>今馳河内傳秋日<lb/>
<pb n="KR4d0020_WYG_004-11b"/>
正臨霞山色依前緑顛毛只是華見迎多故吏衰壮兩<lb/>
驚嗟<hi>洛陽故吏皆迎余于道</hi>
　　病臂痛踰月不能御刀筆<lb/>
百疾乗衰運雙肱怯痺揺身知九折痛肉訝半分銷掉<lb/>
市将誰羡拘原莫我邀惟堪楚林下如槁學承蜩<lb/>
　　傷死馬<lb/>
辨道曾資智嘶風忽絶音故蹄休踐雪朽骨詎酬金附<lb/>
尾䜛蝇散投鞍嚙鼠侵棄帷宜一報盡力有前箴<lb/>
<pb n="KR4d0020_WYG_004-12a"/>
　　涉淮泝清迫扵冰涸舟次下邳先寄彭門趙侍御<lb/>
　　二首<lb/>
病骨憂南土孤懷念北遷欣承紫泥詔且向汶陽田夜<lb/>
雪淮冰合朝暾海氣鮮風波雖繚繞自有故交憐<lb/>
此地淮壖極連檣北轉初風烟寒背楚陂澤逺通徐葆<lb/>
髪驚秋外葵心戀闕餘不憂芳嵗晚松柏自扶疎<lb/>
　<lb/>
　<lb/>
<pb n="KR4d0020_WYG_004-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻四<lb/>
</p>
<p>
</p>
  </div>
</body>
</text>
</TEI>
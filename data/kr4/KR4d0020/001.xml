<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻一</head> <lb/>
    <p>
<pb n="KR4d0020_WYG_001-1a"/>
欽定四庫全書<lb/>
　元憲集巻一<lb/>
　　　　　　　　　　　　　宋　宋庠　撰<lb/>
　賦<lb/>
　　乾元節賦<lb/>
炎厯四世天子坐法宫憲宗軌深根寧極逺聴髙視其<lb/>
仁如天其道如砥亹亹穆穆為綱為紀方且秋駕軫慮<lb/>
宵衣致治摽甲卧鼓張旃厚篚至和薰而桀驁革鴻澤<lb/>
<pb n="KR4d0020_WYG_001-1b"/>
淪而翾蠢暨龜龍宅沼牛羊避葦民逺于罪畫衣冠而<lb/>
知禁吏久其職保子孫而為氏禮無未補之闕樂有既<lb/>
盡之美日月之所燭霜露之所墜舉踵延頸莫不率俾<lb/>
而乃辰居乎蠖濩字泰乎醰粹起真想于黄庭遡慶源<lb/>
于赤水陶鈞之所獨運聲教之所横被遐哉邈乎越不<lb/>
可載而巳先是有司攄舊典輯元命因誕彌之吉序稽<lb/>
長發之休詠攷乾健不息之象含元長體仁之性作為<lb/>
佳節冠于甲令將以合萬國之歡啓千齡之聖掩周漢<lb/>
<pb n="KR4d0020_WYG_001-2a"/>
而遐蹈齒堯頊而髙映寖明寖昌惟天下正則是禮也<lb/>
宜我朝而為盛若乃仲吕鳴律恢台御時斗建于已舒<lb/>
將望羲授赤光照室之瑞叶寶軫歌薰之期内外欣踴<lb/>
官師肅祇於穆先靈辰備宿設善氣前應游氛外徹開<lb/>
閶闔之洪洞廓紫宫之寥泬飛龍抗殿神鼇負闕若夫<lb/>
宣室先帝之正寢大火天王之明堂啟稷嗣以辨等率<lb/>
鴻臚而詔方采物紛樹衣纓焜煌金匏畜響而待叩籥<lb/>
翟旌勲而啟行庭實萬品天幕九張噦鑾卓馬之覲戴<lb/>
<pb n="KR4d0020_WYG_001-2b"/>
斗占雲之鄉砮丹文越効其質毛車象戴輸其祥或布<lb/>
濩于外庭或就望于西廂其内則上宫碩老袞衣繡裳<lb/>
元侯顯父珍圭判璋麟定之親信厚而在列鷺廱之客<lb/>
潔白而來翔莫不委佩垂紳肅穆端莊以竢乎當陽始<lb/>
乃警大庭導初旭纎羅靡動羣隂盡伏輦出于房帝暉<lb/>
有穆正法座于皇極凝邃旒于元服燦乎若瑤極之御<lb/>
羣宿澹焉若天池之朝百谷塗山㑹兮後萬玉華封來<lb/>
兮善三祝豈徒揚甚盛之節蓋將儲難老之福况乎鷰<lb/>
<pb n="KR4d0020_WYG_001-3a"/>
禖虹渚天啟也雖曠代而罕至重瞳采眉君表也惟元<lb/>
聖而後備畫堂甲觀昭漢嫡之祚金鑑露囊盛唐宫之<lb/>
制蓋所以謹帝胄之正統鍾天元之粹氣謹聲身而為<lb/>
律度聰神明而資孝悌作我司牧光有神器若夫定黙<lb/>
之至數重熙之髙致藴上業而未發候昌朝而來萃則<lb/>
不若是也于是丞相奉觴而進曰臣聞徳之所積者厚<lb/>
則天之所報者隆道之所召者逺則神之所贊者聰今<lb/>
陛下尊祖襲宗寢威盛容退姧士以進道斥彫纂而敦<lb/>
<pb n="KR4d0020_WYG_001-3b"/>
風嚮學乎金華之殿因心乎長樂之宫程百斤以忘倦<lb/>
慎萬幾而執中而猶翼翼以惠迪謙謙而養蒙宜乎繼<lb/>
萬世之典業藹千祥于聖躬煥至徳而有融等仙劫而<lb/>
無窮者也臣不勝大願昧死上後天之壽制曰都此髙<lb/>
厚之降康宗祏之流光俾爾熾而昌俾爾夀而臧朕其<lb/>
志哉所不敢忘㳟舉公之觴時左右皆稱萬歲<lb/>
　　幽牕賦<lb/>
暗室迷陽開疏就方匪結錢而效飾將修隙以闚光森<lb/>
<pb n="KR4d0020_WYG_001-4a"/>
豎櫺之寸漏限横杙而尋長逼南榮之愛日蔽髙廡之<lb/>
飛霜隠几于下陳篇在旁含階筠之媚色洩盤蕙之幽<lb/>
香況復霽景初和游氛外滅輕吹襲牖頽陽溢穴映故<lb/>
網而輕明渺方紗而洞徹但見野馬羣飛纎蟲族悦或<lb/>
蠛蠓之上擊或醯雞而下頡輕若毛舉來踰電掣隠見<lb/>
互舉如翳如空渺倦目以旁睇監衆態之無窮其來也<lb/>
就煦以交舞其處也假照而相攻瞥若浮埃之聚恍如<lb/>
纎靄之蒙馳騖乎蠅頭之域游揚乎蚊蜨之宫形不任<lb/>
<pb n="KR4d0020_WYG_001-4b"/>
乎手搏聲難為乎耳聰嗟大鈞之賦象何至細而兼容<lb/>
忽輕飆之一至兮遂消散而無蹤<lb/>
　　登應州古城賦<lb/>
何茲城之巑岏兮據東北之山巔扼三關之走集兮眺<lb/>
七澤之敞閒喬木矗其雄立兮森䔿䔿而刺天翔風薄<lb/>
而長吟兮雜下瀨之潺潺南陵漸其岥岮兮盡渺渺之<lb/>
雲烟于是太陽啟暉六幕澄霽春塍如繡春樹如薺啼<lb/>
鳥壊堞蒼烟故壘登髙逺望使人心瘁在昔峻宇層構<lb/>
<pb n="KR4d0020_WYG_001-5a"/>
雕枌繡楣車爭水度葢逐鴻飛鼓鐘沸涌冠劒陸離抗<lb/>
障日之長袂艶從風之羅衣至矣哉合從締交結儔附<lb/>
黨兵略地而鼓行師椎牛而人饗梟鳴牙中梯舞樓上<lb/>
出萬死而徇國俟千級而邀賞莫不光沈景滅魂㫁心<lb/>
折千蒿斂魂野薙凝血同枯骨之死安知譽堯而非桀<lb/>
哉但見灌叢宿楚奥草多露城狐不薰臺鹿時聚虎肉<lb/>
委蹊豺牙當路狖失木而號煙鼯投林而嘯雨遇發冢<lb/>
之詩書對憂心之禾黍曲池既巳平髙臺又以傾古馗<lb/>
<pb n="KR4d0020_WYG_001-5b"/>
時見荒榛自生叢祠隂塢虛聞松聲凝睇弭節悵然内<lb/>
驚嘆人事之遞遷孰長年之能執壯率歡以俱往耄引<lb/>
悲而前集昔牛山之妄歎顧二臣而飲泣使爽鳩之無<lb/>
死非吾君之所及諒迭處而迭去同寒暑之相襲況乃<lb/>
僕本恨人觸感増慕歲月逝矣江山非故古既古而嘗<lb/>
今今雖今而將古天愁人兮安寄日難揮而催暮命僕<lb/>
夫以効駕吾將遵乎歸路<lb/>
　　夫人城賦<hi>并序</hi>
<pb n="KR4d0020_WYG_001-6a"/>
昔晉將朱序守襄陽為苻丕所圍序母韓氏自登城按<lb/>
履謂西北角當先受弊遂領百婢及城外中女丁于其<lb/>
角斜築二十餘丈賊攻西北果潰衆固新城丕遂引退<lb/>
謂此為夫人城至今叢祠遺基巋然尚在荆楚歲時鄉<lb/>
人祀焉仰其髙風慨然為賦其詞曰循漢臯而西望兮<lb/>
何層城之孤峙披南烈之遺堞兮號夫人之故壘譙門<lb/>
堙而中塞兮灌木森其相倚勢鬰律以上出兮下坡陁<lb/>
而榛圯渺遺烈而未泯眷髙芬而可紀昔典午之䑕首<lb/>
<pb n="KR4d0020_WYG_001-6b"/>
屬苻丕之虎視區區保乎江漢㟋一障乎北鄙寇方甚<lb/>
于餓喙地幾同于黑子惟韓媪之慈訓勵朱公之朴忠<lb/>
仗天節以扞敵據江域而臨戎于時大羽若日髙旌如<lb/>
虹桀黠同侮跳梁四攻防地中之甕缶舞樓上之梯衝<lb/>
伊君母之慷慨兮誓喪元而靡悔臨大難而克壯兮懼<lb/>
危闉之先潰率民婦而操築培戰陴而相對備之于條<lb/>
候之西北兮豈神機之我昧果前陷于厥角率圖全于<lb/>
覆簣嗟女子之綿薄兮蓋中壼而是修奉蘋蘩之常祀<lb/>
<pb n="KR4d0020_WYG_001-7a"/>
承巾櫛之餘休矧仗節而死難非君子而可求偉此母<lb/>
之挺操亘終古而弗媮趙指括以全宗王勉陵而事劉<lb/>
孟三徙以漸訓介俱隠以無尤雖先建于髙躅兮我無<lb/>
忝于前猷若乃寶墉百尋犀兵萬旅推轂受命建牙作<lb/>
輔氣可蓋世威能拉虎或㗖利而忘義或飽飛而背主<lb/>
輸天險于敵國忍吾君之外侮悲丈夫之竊號曽緯嫠<lb/>
而無取儻死者之可作兮非夫人而誰與詠明徳而不<lb/>
已聊盤桓以延竚<lb/>
<pb n="KR4d0020_WYG_001-7b"/>
　　嘯臺賦<lb/>
梁城南下陳留右鄙環道卻走繩阡直指控鄭邑之遺<lb/>
墟得阮公之故里抗孤臺兮數仭撫頽垣兮百雉木䔿<lb/>
䔿兮冠巔棘棧棧而蔽趾息予駕于層阿披微徑而周<lb/>
視坡陁隠軫沿縁徙倚徙倚兮奈何懷人兮孔多昔當<lb/>
塗之失馭感羣俊之同波予生不辰道方薦瘥吕鴻軒<lb/>
而被戈嵇鳳舉而嬰羅惟正徳之思免潛葆光以内照<lb/>
狹世路之多辟兆天衢而觀妙悟跨俗以遺累喜憑髙<lb/>
<pb n="KR4d0020_WYG_001-8a"/>
而臨峭于是戾止斯臺惝怳徘徊叩神谷以抽緒慿鸞<lb/>
嘯而舒哀其始也創韻乎一氣其徐也淪響于九垓吟<lb/>
將㫁兮復尋意彌往而逾來志念君而宫轉心感物而<lb/>
羽摧激清飆于萬竅納素氣于元胎精感飛潛氣周動<lb/>
植天籟停響龍吟輟息獸將騁而拄喙禽當飛而墜翼<lb/>
寧蓄久而必愬將愬之而未極悲乎萬化弗停遺基欲<lb/>
傾桑冒田而非海蕪隠壁而疑城轍雖窮兮罷哭酒徒<lb/>
美兮非酲邑何知乎南巷土奚樂于東平但見豺礪狐<lb/>
<pb n="KR4d0020_WYG_001-8b"/>
語梟翔虺驚雉鷕鷕而輩作鴈雝雝而孤鳴覽陳迹以<lb/>
遐悼莫髣髴乎遺聲已矣哉儻九原之不作信豎子之<lb/>
成名<lb/>
　　瑞麥圖賦<lb/>
天聖之六載也陪京近地宛丘奥封厥有瑞麥飛驛聞<lb/>
上是時邦英臺彦鴻儒碩生被歡誦以沓臻樂千齡之<lb/>
希遇鯫臣不敏敢揚言而賦之曰何聖辰之有感兮見<lb/>
造物之流形伊嘉生之育粹兮亦稱珍而效靈蓋茂昭<lb/>
<pb n="KR4d0020_WYG_001-9a"/>
于豊兆故絶出于祥經是月也候司熛怒節紀朱明司<lb/>
徒謹土宜之法遂人勤時政之程畎畝鱗接田疇砥平<lb/>
非滅裂之攸縱竟疏遫兮資生青青交秀芃芃向榮或<lb/>
散穎兮共幹或連岐而並莖顧我疆兮我理悉如坻兮<lb/>
如京民相勸而動色士覩竒而震驚俄具載于繪事兮<lb/>
亟傳聞于禁庭寔惟天之輔徳彰有言而順成若夫蓂<lb/>
草標祥朱英薦異茅三脊以儲祉芝九莖而表瑞信徒<lb/>
假于書稱亦烏足以擬議請言瑞麥之可嘉也協氣交<lb/>
<pb n="KR4d0020_WYG_001-9b"/>
生大鈞封植表天祐之孔昭顯坤珍之有赩宛彼神區<lb/>
契兹景則嘉種肇靈秀穱敷色浸潤兮芳澤之和鼓動<lb/>
兮薫風之力餘糧雲委滯穂山積故陳陳而相因亦穰<lb/>
穰而叵測宜乎允膺帝賚紹隆皇極豊功大業日躋兮<lb/>
著明溢美連休月書兮不息顧蕞陋之微才曷揄揚于<lb/>
盛徳<lb/>
　　感雞賦<hi>有序</hi>
予寓居畿邑有里中男子蔣福者多畜羣雞内一雞三<lb/>
<pb n="KR4d0020_WYG_001-10a"/>
足其一足拳而弗用一雞獨足能飲啄嬉戲與羣雞上<lb/>
下噫祥眚之事予不得而推但感其物理之異而為賦<lb/>
云伊元化之無私兮播羣形以平施紛肖象而寓質若<lb/>
巧鈞之制器鱗者俾夫沉泳兮角弗施于猛鷙引羽族<lb/>
而普觀兮足惟兩而已備苟損益于天分兮匪生生之<lb/>
本意何此匹鷄理絶常區或踸踔而獨止或疣贅而聫<lb/>
趺並鳴翔于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>次亦飲啄乎庭隅徒觀其一則綴不用<lb/>
之爪賸無名之膚象非同于海鱉名有忝于陽烏其一<lb/>
<pb n="KR4d0020_WYG_001-10b"/>
則踐孤立之危靡全形之徳追山䕫以同號希啇羊而<lb/>
並翼寧真宰之好異兮伊微禽之我惑感天分之有常<lb/>
循生涯而各得不決拇而齕枝詎日黔而浴白蚿百足<lb/>
而蛇憐蚓無心而土食將減此而益彼懼速尤而長慝<lb/>
姑美惡之兩忘兮庶元和之來宅<lb/>
　　徳車載旌賦<hi>案此為永樂大典所佚今據宋文鑑及文翰類選増入</hi>
君有至徳時乘大車當偃革以無外乃結旌而有初奉<lb/>
駕陳儀采物雖資于備設嗚鸞示禮旂旒匪俟于垂舒<lb/>
<pb n="KR4d0020_WYG_001-11a"/>
順攷前經鋪聞往説謂戎事以既息貴君車之有結雍<lb/>
容撫軾蓋藏飾以尚純肅穆展鈴詎垂旓而就列蓋由<lb/>
抑乃盛飾昭夫令名雖冠品于輿服蔑揚威于旆旌肅<lb/>
軫無譁方歛藏于斿厲馳輪有度靡赫奕于緌纓且夫<lb/>
禮有質文器隨用捨車號乎徳則崇化于邦本旌結其<lb/>
表則示仁于天下意自象見名非人假君軒弭節孰訝<lb/>
乎巻而懐之國乘制容益顯乎素為貴者是知車之用<lb/>
兮充徳以成大旌之飾兮輔威而孔昭既武怒之不作<lb/>
<pb n="KR4d0020_WYG_001-11b"/>
信軍容而外銷組轡啟行陋郊旄之孑孑錯衡遵路殊<lb/>
風旆之摇搖若然則動有彞儀文無異色雖嚴駕以備<lb/>
物終去華而表徳故使禮典攸重民瞻不忒皇皇整御<lb/>
始中括于采章檻檻肅容豈外揚于藻飾用能上載明<lb/>
徳旁昭縟儀自駕言而戾止殊幅裂以藏之升降惟寅<lb/>
僅比非心之屋章明盡屏寧同止獵之緌大矣哉邦禮<lb/>
是崇帝儀資始實務徳以垂教必收旌而昭理宜乎國<lb/>
容備而兵器銷率由兹而盡美<lb/>
<pb n="KR4d0020_WYG_001-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0020_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻一<lb/>
</p>
<p>
</p>
  </div>
</body>
</text>
</TEI>
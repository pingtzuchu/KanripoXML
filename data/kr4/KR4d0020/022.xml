<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十二</head> <lb/>
    <p>
<pb n="KR4d0020_WYG_022-1a"/>
欽定四庫全書<lb/>
　元憲集巻二十二<lb/>
　　　　　　　　　　　　　宋　宋庠　撰<lb/>
　外制<lb/>
　　開封府推官邊調可開封府判官太常丞韓琦可<lb/>
　　開封府推官制<lb/>
敕具官邊調等内史之治官政所叢必擇乃僚往賛煩<lb/>
務以爾調久服吏事有資材之美而濟以勵精以爾琦<lb/>
<pb n="KR4d0020_WYG_022-1b"/>
早擢雋科有縁餙之文而輔以詳允並飫厥朝譽播于<lb/>
人間或京府奏刀試於已効或國帑操契用匪盡才宜<lb/>
遞補於缺員且參觀於婉畫我有榮序遲圖爾勞可<lb/>
　　益州觀察推官楊沆可權蜀州軍事推官制<lb/>
勅具官楊沆近繇銓啓逺佐使籌㑹新辟之有從顧舊<lb/>
員而為閡宜因郡幕改珥賓簮効智則同書最為勉可<lb/>
　　節度推官郭昌可西京留守推官制<lb/>
勅具官郭昌比調銓臺往參戎幕屬師臣之聘吏顧賓<lb/>
<pb n="KR4d0020_WYG_022-2a"/>
席之溢員惟是留都甫當闕屬宜從易地無廢修方可<lb/>
　　節度推官蘇賁可某州推官制<lb/>
勅具官蘇賁曏以戎帥就藩辟書補吏適兹俞請未及<lb/>
之官而使府改麾賓籌佇畫新選既隨於將幕故僚宜<lb/>
奉于亷車是亦寵名尚圖來効可<lb/>
　　尚書度支員外郎秘閣校理劉立禮可開封府推<lb/>
　　官制<lb/>
勅具官劉立禮神赤之區海㝢同㑹賛是伊政必資才<lb/>
<pb n="KR4d0020_WYG_022-2b"/>
良以爾業履兢修幹用開濟早服文館有刊譌之勤屢<lb/>
倅州符多飾吏之術迹乃試效宜于使煩且繄望郎之<lb/>
華往參内史之劇勉勵風力以對寵褒可<lb/>
　　史官楷書陳宗閔可蘇州常熟縣主簿制<lb/>
勅史官楷書陳宗閔史局編名書觚奏技久隨臺府專<lb/>
給記曹嘉時宰之序勤宜選條之咸集勾稽邑簿正秩<lb/>
銓流勉蹈亷隅毋忝恩録可<lb/>
　　三班借職馮旦可秀州華亭縣主簿制<lb/>
<pb n="KR4d0020_WYG_022-3a"/>
詩禮清門簮裳華緒比因遺奏遂置末班亦既從公居<lb/>
能寡過且自陳于世烈冀入預于銓流嘉乃素懐易之<lb/>
榮牒勾稽善邑無忝先猷可<lb/>
　　前真州六合縣主簿陳乙可潭州湘陰縣主簿制<lb/>
久違銓集自便家居冒隠地征占擾閭左雖罪繇獄具<lb/>
而罰以赦原宜因佐邑之資且為去里之役勉脩來效<lb/>
用贖往罪可<lb/>
　　同知樞密院李諮除尚書户部侍郎知樞密院制<lb/>
<pb n="KR4d0020_WYG_022-3b"/>
勅國家總右武之柄慎惟幾之原號為皇樞以經天縡<lb/>
非有明達之懿疇幹宥密之繁矧道推同寅績昭已試<lb/>
宜偕上著用鬯大猷具官李諮器采忠純業履宏劭亮<lb/>
節堅於石席明履協于耆龜仰惟先朝擢在榮序啓廸<lb/>
言選藻潤帝謨肆朕纂臨益俾親近遞宣方岳之政再<lb/>
籠天下之財爰圖累勞參賛基命百汰無耗屢照不疲<lb/>
休問日升衆事寖允是用進地官之亞列付皇極之祕<lb/>
機寖陟上司以輔予治方今四鄙弗警五刃並櫜復茲<lb/>
<pb n="KR4d0020_WYG_022-4a"/>
明哲之才交脩朝夕之務何煩訓勑往服寵光可<lb/>
　參知政事王隨除尚書吏部侍郎知樞密院制<lb/>
勅國家法象紫樞總攬皇極建為使範均厥宰司必求<lb/>
經世之賢參圖基命之要我有公議屬于名臣具官王<lb/>
隨噐涵虚明道與和正感㑹先帝攄發懿猷擢髙妙之<lb/>
哲科賁文思之休運洊階膴仕入服大僚自朕震坊之<lb/>
初嘗膺望苑之選逮于纂紹固已延登松寒後凋井徳<lb/>
無改曏由近侍升賛元鈞名實具瞻政亦惟允眷乃本<lb/>
<pb n="KR4d0020_WYG_022-4b"/>
兵之地宜咨同體之賢是用陟天官之貳卿幹籌幄之<lb/>
幾事順考古道對揚王休矧試政之已彰詎錫命而多<lb/>
訓往踐厥位永保令名可<lb/>
　　故翰林侍講學士尚書户部侍郎馮元可贈本曹<lb/>
　　尚書制<lb/>
勅夫保徳終譽名臣髙致悼賢加禭前王令典具官馮<lb/>
元性度沈簡風猷淹素識探聖繫之奥文擅詞宗之華<lb/>
曩踐俊科亟膺眷顧傳經繹義排去異端登庠攝職照<lb/>
<pb n="KR4d0020_WYG_022-5a"/>
明羣志進階前席之問入直層構之嚴肆朕升儲實參<lb/>
僚宷逮于纂厯彌資講勸綢繆露門之學黽勉禁林之<lb/>
游或裁成信書或總制經禮有資必判應鍳弗疲頃雖<lb/>
常借郡章而復進聮卿貳貪寛中授道之益賖壺遂倚<lb/>
相之期時胡不庸殱我皇士追惟往範震于余懷天臺<lb/>
設官地版攸重刻之宻印尚賁泉塗魂而有知歆此嘉<lb/>
寵可<lb/>
　　尚書刑部郎中知制誥晁宗慤可起復制<lb/>
<pb n="KR4d0020_WYG_022-5b"/>
敕夫時之湏才則求忠于孝士而委質則推義㫁恩眷<lb/>
乃司言之臣嬰于去位之戚敦還舊次抑有彛章以爾<lb/>
具官晁宗慤業履清淳猷為肅給早聞才劭入掌賛書<lb/>
敷大號以惟精攝攸司而兼裕殆兹罹閔姑許解官躬<lb/>
欒棘以盡哀竭誠信于襄事歸虞云已卒哭奄周當因<lb/>
時以殺情念展體而宣力矧家無辭事之職禮有從宜<lb/>
之文權廢至懷紹脩乃職罔矜介節徃復褒章可<lb/>
　　司天冬官正楚衍可秋官正制<lb/>
<pb n="KR4d0020_WYG_022-6a"/>
敕具官楚衍隸業疇人窮精天部嚮繄率軄俾奉營宫<lb/>
爰逮落成未之甄録宜改司于秋正俾紹勸于官勤勉<lb/>
服寵章毋墜前緒<lb/>
　　尚書考功員外郎知均州張仁恵可尚書膳部郎<lb/>
　　中制<lb/>
勅具官張仁恵智諝而材綢展國體早承宰旅能輯事<lb/>
經旋寵為郎之華亟膺出守之寄二邦通課三載質成<lb/>
宜寘司膳之選且候及𤓰之期可<lb/>
<pb n="KR4d0020_WYG_022-6b"/>
　　尚書司勳員外郎判三司都磨勘司兼主轄支收<lb/>
　　拘收司文洎可尚書主客郎中制<lb/>
敕具官文洎昔尚書主賓客者有南北之曹官名相沿<lb/>
郎選差重矧參治材簿通質嵗成循名第勞遷秩兹允<lb/>
以爾才敏而慎節甘而清曩繇朝僉出主漕輓歸有政<lb/>
最復序計聮惟金布覆稽之煩兼文符檢結之㑹濟以<lb/>
舊課宜於寵章俾正握蘭之資且彰奏刃之熟可<lb/>
　　利州路轉運使尚書司勲員外郎王軫可尚書工<lb/>
<pb n="KR4d0020_WYG_022-7a"/>
　　部郎中梓州路轉運使尚書司勲員外郎張從革<lb/>
　　可尚書主客郎中制<lb/>
敕具官王軫等國家崇建外臺總領諸郡雖任專漕輓<lb/>
而責在澄清矧惟蜀疆置使差重績茍用乂賞則有加<lb/>
以爾軫悃愊不流文敏毋害以爾從革純素自檢亷介<lb/>
旁通並久服朝聮懋揚政範奏刃司㑹無髖髀之難操<lb/>
籌外計有毫釐之析兼藴善術克綏遐氓嵗月當遷閥<lb/>
閲來上按有司之練實嘉能吏之脩方僝工劇曹典客<lb/>
<pb n="KR4d0020_WYG_022-7b"/>
華序勿移擁傳之任咸正為郎之選往欽並命以續乃<lb/>
庸可<lb/>
　　尚書都官郎中監蘇州茶鹽務陳覃可尚書職方<lb/>
　　郎中制<lb/>
敕具官陳覃早飭吏文久階郎選委蛇朝禬荏苒郡章<lb/>
比循奏封之祈往臨筦利之局華皓靡懈閥閱當遷省<lb/>
曹之名方志為重進服厥位尚酬爾勞可<lb/>
　　諸司使副陜西縁邊都監知州葛宗古王從攻米<lb/>
<pb n="KR4d0020_WYG_022-8a"/>
　　吉張世昌並轉官制<lb/>
敕具官葛宗古等夫西鄙之防興天水屬安化亘平涼<lb/>
奄涇部皆宿兵處也參䕶屯旅抑惟幹臣將責後庸且<lb/>
寄蕃奬以爾等咸用才力奮于班聮出有將命之勞居<lb/>
多試效之益質乃功簿稔於予聞因使煩之有初固並<lb/>
命而惟允或進爾别帑或增數内朝各踐寵階往固邊<lb/>
略可<lb/>
　　三司鹽鐵副使尚書工部郎中郭勸可天章閣待<lb/>
<pb n="KR4d0020_WYG_022-8b"/>
　　制知延州制<lb/>
敕待對延閣本咨名儒制威邊藩是重良守二選參妙<lb/>
兼材實難以爾具官郭勸資性端亷操度詳允夙以士<lb/>
秀服于官常自濯纓登朝游刃從政有清譽以軌俗有<lb/>
讜論而斥私及序登諫副總臺事言益而彌慎氣正而<lb/>
不流旋嘉乃忠姑試以劇入充主計之貳方䆒析毫之<lb/>
勤眷惟誥努介在西鄙而郡將湏代朝議咸推宜陟秘<lb/>
嚴之華往専綏控之任若其訓定戎索保障民生寛猛<lb/>
<pb n="KR4d0020_WYG_022-9a"/>
有宜威恵交養兹所望於爾也得無勉哉可<lb/>
　　三司鹽鐵副使尚書兵部員外郎陳貫可尚書刑<lb/>
　　部郎中直昭文館知相州制<lb/>
敕夫應積星之纒帖廣内之直符守兼委恩數實繁時<lb/>
酬舊勞乃允斯典以爾具官陳貫性局彊濟業履介亷<lb/>
早擢俊科稔聞吏閥風迹聳於州部幹固表於使臺曏<lb/>
藉官成入治財䇿副幹大農之用參主列侯之書精心<lb/>
所經白首彌厲嘉聞乆職宜冀稍遷用正郎闈之名恊<lb/>
<pb n="KR4d0020_WYG_022-9b"/>
脩文館之職往撫雄郡併示寵章循踐清階毋替厥服<lb/>
可<lb/>
　　尚書兵部郎中知潭州劉賽可太常少卿直昭文<lb/>
　　館知廣州制<lb/>
敕百粤之㑹督府表于南溟九卿之亞奉常尊于右棘<lb/>
惟是文館寵昭儒服我有命數屬之材良以爾具官劉<lb/>
賽性劭直清業總和濟始階鄉秀寖講吏丈内則居評<lb/>
刑受計之煩外則宜頒條將漕之職躬實勞止譽亦藹<lb/>
<pb n="KR4d0020_WYG_022-10a"/>
然淹徊諸郎華皓一節<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>倚湘中之劇未更嵗次之遷<lb/>
屬番禺守方符虎須代適當便道宜委于蕃雖臨遣弗<lb/>
遑而進升惟舊俾改括河之貳仍預登瀛之遊往撫裔<lb/>
邦毋添朝渥可<lb/>
　　尚書兵部郎中天章閣待制張逸可樞密直學士<lb/>
　　知益州制<lb/>
敕斗樞之庭分置秘職所以待名學井絡之次下為督<lb/>
府所以難守臣參付寵章可謂髙選以爾具官張逸志<lb/>
<pb n="KR4d0020_WYG_022-10b"/>
託夷逺思懷沈濟曩繇邦秀寖服吏資濯纓登朝則見<lb/>
許于甘節奏刀治劇則毋害於峻文洊假使軺之雄咸<lb/>
奏方漕之最曏咨公論遂陟禁班就委梓橦之區歸承<lb/>
京兆之缺恵稔西俗政和中都試才所更二效尤著必<lb/>
能將我明命綏厥逺黎矧蜀漢之繁包卭僰之嶮土沃<lb/>
風侈民夥事叢有旌纛以制師有刀布以藝貢總是煩<lb/>
使姑寄爾能爰即中臺之華進兼密署之直往叱忠馭<lb/>
無忝訓辭可<lb/>
<pb n="KR4d0020_WYG_022-11a"/>
　　尚書刑部郎中天章閣待制李紘可龍圖閣直學<lb/>
　　士知秦州制<lb/>
敕層禁藏書以深嚴待儒選邊瑣擇守以循良制疆事<lb/>
矧羲圖廣内之秘天水諸戎之衝是宜延登且重臨遣<lb/>
以爾具官李紘局度詳正風力敏彊早飾吏文見稔朝<lb/>
論或執簡憲署意無隠辭或操籌計庭使有餘範曩旌<lb/>
幹固之效入升侍從之聮尋駕傳封外主漕輓兩河之<lb/>
績再嵗有聞來復近班益見純節而价藩缺帥官簿類<lb/>
<pb n="KR4d0020_WYG_022-11b"/>
能得是幹良愜乃褒陟宜仍應宿之遷序直巢阿之華<lb/>
欽佩寵名往撫雄郡勉布威恵副予倚成可<lb/>
　　金紫光禄大夫檢校司徒使持節順州諸軍事順<lb/>
　　州刺史兼御史大夫知順州兼充溪洞都廵檢上<lb/>
　　柱國京兆郡開國侯食邑一千五百户田忠俊可<lb/>
　　加檢校太保食邑三百户食實封二百户銀青光<lb/>
　　禄大夫檢校禮部尚書忠順將軍知溪洞安福州<lb/>
　　軍州事充寜邊寨東路沿溪洞把截外夷都廵檢<lb/>
<pb n="KR4d0020_WYG_022-12a"/>
　　副使兼監察御史上騎都校田忠隠可加檢校户<lb/>
　　部尚書上輕車都尉銀青光禄大夫檢校國子祭<lb/>
　　酒充溪洞懷逺將軍知歸順州軍州事充寜邊寨<lb/>
　　東路沿邊溪洞把截外夷廵檢使兼監察御史武<lb/>
　　騎尉田洪部可加檢校太子賓客制<lb/>
敇具官某等統率部族守圉邊陲忠順自效逺邇無敵<lb/>
縁大禮之中慶宜湛恩之博及俾增爵秩以示殊寵可<lb/>
　<lb/>
<pb n="KR4d0020_WYG_022-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻二十二<lb/>
</p>
<p>
</p>
  </div>
</body>
</text>
</TEI>
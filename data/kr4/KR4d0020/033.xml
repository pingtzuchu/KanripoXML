<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻三十三</head> <lb/>
    <p>
<pb n="KR4d0020_WYG_033-1a"/>
欽定四庫全書<lb/>
　元憲集巻三十三<lb/>
　　　　　　　　　　　　　宋　宋庠　撰<lb/>
　行狀<lb/>
　　宋故推誠翊戴功臣彰武軍節度延州管内觀察<lb/>
　　處置等使金紫光禄大夫檢校太傅使持節都督<lb/>
　　延州諸軍事延州刺史兼御史大夫上柱國武威<lb/>
　　郡開國公食邑六千五百戸食實封一千六百戸<lb/>
<pb n="KR4d0020_WYG_033-1b"/>
　　贈侍中曹公行狀<lb/>
　　曽祖業累贈太師尚書令兼中書令追封榮國公<lb/>
　　祖芸累贈開府儀同三司太師尚書令諡武惠追<lb/>
　　封越國公<lb/>
　　父彬故樞宻使累贈開府儀同三司太師尚書令<lb/>
　　諡武惠追封魯王<lb/>
　　眞定府靈壽縣某鄉某里曹瑋字寳臣年五十八<lb/>
公之先本出晉清河太守泓之後泓卒子孫貫其郡後<lb/>
<pb n="KR4d0020_WYG_033-2a"/>
徙眞定之靈壽今又爲其邑人高曽値唐室之騷皆以<lb/>
才力事州爲列校忠規雄算屈于地勢故二祖閥閱不<lb/>
章于王朝逮魯武惠王之興功葢盟府擁旄服衮綢繆<lb/>
累聖率義而上追賁烜赫王又重之以勞謙明徳保躬<lb/>
不伐歿從太烝爲宋宗臣使今天下言諸侯王世家者<lb/>
以曹爲首公即王之第四子性英壯沈決形于羈丱武<lb/>
惠節制鄆徐也竝奏署公爲天平武寧二軍牙内都虞<lb/>
候以恩換西頭供奉官閤門祇候叛羌李繼遷擾靈夏<lb/>
<pb n="KR4d0020_WYG_033-2b"/>
太宗畱意邊瑣將屯之臣時武惠冠領内樞面奉詔舉<lb/>
材堪西事者乆之啓上曰知人不易朝廷雖多士臣未<lb/>
見其能臣有子某好謀而斷謂堪試用太宗喜王之内<lb/>
舉即日召見欲命公以諸使王固辭召以本職同知渭<lb/>
州時年十九迎者驚其壯眞宗嗣極就改内殿崇班咸<lb/>
平二年正領州事俄丁先王憂以守邊不得歸及塟自<lb/>
請還喪廬畢劬勞之報書數上辭情哀切朝廷念繼遷<lb/>
旅距又公治最已顯詔不聽即拜閤門通事舍人頃之<lb/>
<pb n="KR4d0020_WYG_033-3a"/>
加本州屯田制置使轉西上閤門副使徙知鎭戎軍繼<lb/>
遷虐用諸帳人不堪命朝恩購募安輯所以慰納之良<lb/>
厚吏多不能奉揚威德公至部則騰檄區落告以丹青<lb/>
之信戎人得詔書皆泣下由是喀努羌舉族内附繼遷<lb/>
兵討西涼諸姓還次石門川公率軍邀敗之多所俘馘<lb/>
威震夷鄙自爾黠寇往來不敢近當路塞軍境平昜無<lb/>
扼束利于馳突又邊民挾弓矢應募爲官軍每有警則<lb/>
輒爲前鋒而官無資糧器械之費公因奏言請竝隴山<lb/>
<pb n="KR4d0020_WYG_033-3b"/>
而東循古長城刳大壕以隔敵騎給境内閒田復賦役<lb/>
夏秋出戍卒䕶民耕䕶以賞義兵制皆曰可迄今奉行<lb/>
爲故事時繼遷死餘燼衰破子德明畏誅奉獻計不堅<lb/>
定公請出師討之上以德明首鼠兩端且諭公以待其<lb/>
變俄而揚珠瑪哈等族萬餘落款闕順化竝乞師應接<lb/>
將吏疑怖欲弗許公獨決策夜將兵逼天都山信宿盡<lb/>
擁其衆歸因是諸小種皆納質保塞値德明亦輸貢受<lb/>
爵土而公名寖重矣驛書召還錄前後功正其使名充<lb/>
<pb n="KR4d0020_WYG_033-4a"/>
邠寧環慶路駐泊兵馬都鈐轄俄又命兼知邠州封禪<lb/>
恩進使東閤帝以公著郊西土更欲以名震北道大中<lb/>
祥符三年即使號領高州刺史徙爲眞定府定州路兵<lb/>
馬都鈐轄又出公所上涇原環慶兩路邊州圖以示輔<lb/>
臣曰山川華戎城郭儲峙之要盡在是矣可别繪爲二<lb/>
一畱樞蜜院一付本路使按圖以從事因嘉歎乆之歲<lb/>
中復徙涇原路兵馬都鈐轄兼知渭州西祀恩遷四方<lb/>
館使札瑪克部大入數爲寇害四年夏公勒兵與大將<lb/>
<pb n="KR4d0020_WYG_033-4b"/>
支軍出武延鹹泊川合擊破之捕斬首功數百奪甲鎧<lb/>
駝焉牛羊居多上書譲州事願專督兵要密詔不許五<lb/>
原外界有巴勒臧族屢違王命公因按塞夜襲之殲其<lb/>
衆厥後屬國羌無敢叛者乃請補百帳以上酋長號本<lb/>
族軍主次曰指揮使以擬王臣部曲之官七年冬西南<lb/>
諸戎解仇伺便欲穿塞爲盜特遷公引進使再留州任<lb/>
以防遏之先是隴外有棄地號籠竿川恒爲兵衝州無<lb/>
外蔽公按形勝築城以鎭之自是宼無踰心而我有重<lb/>
<pb n="KR4d0020_WYG_033-5a"/>
關矣明年春復與大將陳興等討扎瑪克餘黨滅之未<lb/>
幾改領英州刺史充本州團練使秦州宗噶爾人李遵<lb/>
挾罝勒斯賚爲之謀主裁制種落號爲文法衆十餘萬<lb/>
雄長塞外遵因獻方物求贊普之號用詔拜爲保順軍<lb/>
節度使以羈縻之然凶狡恣睢專趨邊隙乃使其舅賞<lb/>
雲丹説義從羌郭蘓逹勒謀爲鄉導公知之許蘓達勒<lb/>
以重賞使圖雲丹後十餘日斬其首既而前預謀者皆<lb/>
逃怖伏匿公誘召之許輸物贖罪是歲入塞者數千人<lb/>
<pb n="KR4d0020_WYG_033-5b"/>
因其效牽量賜繒綵或以少爲訴者公怒曰此紓死物<lb/>
猶希利耶叱左右逐出之諸部震恐郭蘓達勒割南市<lb/>
城以獻公請因其入地竝酬殺雲丹之功乃拜爲順州<lb/>
刺史是時斥地寖遠因增築弓門至威遠凡十寨浚隍<lb/>
三百八十里列亭障繕橋梁屬于州門皆戍兵餘功民<lb/>
不知役璽詔襃寵焉俄丁内艱上以雲摩將軍奪服初<lb/>
戎人有殺王民者率以戎法入羊馬償其家邊人愁苦<lb/>
公下令曰戎人自相犯從其俗犯華人論如律于是蕃<lb/>
<pb n="KR4d0020_WYG_033-6a"/>
渠斂手而民有更生之頼罝勒斯賚乘諸豪未安因率<lb/>
衆號十萬脅餘黨寇三都谷公率兵迎擊破之斬首千<lb/>
餘級獲馬牛雜畜器仗三萬計逐北至沙州乃還改客<lb/>
省使領康州刺史充本州防禦使及加秦州部署充涇<lb/>
原路安撫使天禧元年春宗噶爾人復使其將馬布札<lb/>
爾屯野吳谷公夜遣壯土鏖其營獲人馬甚衆戎師潰<lb/>
是歲州民狀保鄣鎭靖之迹聞于朝願刊石頌功以信<lb/>
不朽天子手筆襃諭古哩羌恃衆逼塞歴年招撫無内<lb/>
<pb n="KR4d0020_WYG_033-6b"/>
屬意公潛師襲其廬滅之渭川河州諸羌皆惶恐請降<lb/>
罝勒斯賚知外援衰落于是竄還故地俄被召歸燕見<lb/>
勞問恩禮蕃渥三年復拜華州刺史充本州觀察使鄜<lb/>
延路駐泊馬歩軍副都部署環慶路緣邊巡檢安撫使<lb/>
慶州羌烏爾勤郭勒敏特你等族千餘落詣吏歸欵因<lb/>
撫之使爲外禦邊略益安四年春正月崇拜宣徽北院<lb/>
使鎭國軍節度觀察留後簽署樞宻院事是秋忠愍寇<lb/>
公謫道州嫉正者指公爲黨改使南院以留後機務出<lb/>
<pb n="KR4d0020_WYG_033-7a"/>
爲環慶路駐泊馬歩軍都部署兼安撫使乾興元年春<lb/>
落南院使降爲容州觀察使知萊州冬改授華州觀察<lb/>
使知青州天聖三年春進領彰化軍節度觀察留後徙<lb/>
知天雄軍戎聘歲道北門素稔公威望至飲餞郊勞皆<lb/>
曲拳畏慄不敢仰視俄奉詔修覲徙知永興軍未上道<lb/>
拜昭武軍節度使加賜褒功之號復鎭全魏踰朞感癯<lb/>
羸之疾輒抗表願治河陽三城以便頤養兩宫優答俞<lb/>
請疾少間議者以威名大臣不宜處閒外裁數月徙充<lb/>
<pb n="KR4d0020_WYG_033-7b"/>
眞定府定州路駐泊馬歩軍都部署七年改彰武軍節<lb/>
度使部署如故明年正月丁卯薨于位訃聞帝震悼不<lb/>
視朝兩日禭以侍中印綬延賞歸賻躐常等由公始終<lb/>
踐歴一出于功名者歟夫人潘氏追號馮掖郡夫人後<lb/>
夫人沈氏號吳興郡夫人諸昆曰璨殿前都指揮使忠<lb/>
武軍節度使累贈太師曰璉終義成軍衙内都指揮使<lb/>
曰珝至昭宣使恩州團練使諸弟曰玹至西京左藏庫<lb/>
副使曰玘尚書虞部員外郎以椒房之親累贈太師中<lb/>
<pb n="KR4d0020_WYG_033-8a"/>
書令曰珣至東上閤門使宜州刺史曰琮今爲同州觀<lb/>
察使三子長曰僖禮賓副使曰倚内殿崇班早卒曰偀<lb/>
供備庫副使一女適今西上閤門副使王德基公端誠<lb/>
壯猷不勉而立知兵好古虚已下士周旋抑畏皆得先<lb/>
王之風結髮乘障至剖符握節出入二紀至于威信所<lb/>
治郡兵不敢慁民民不知有兵功纖芥必賞罪秋毫不<lb/>
貸故士皆勸能盡力而為之用乘機討貳數與敵角隨<lb/>
衆寡必以捷聞自國初以來扞西夏者皆無公比智數<lb/>
<pb n="KR4d0020_WYG_033-8b"/>
纖敏應機輒會嘗奕棊便坐外有白羣兵叛入戎者左<lb/>
右怡愕公據枰算勝徐曰是吾使之為諜勿復白不數<lb/>
曰亡卒俱爲敵所殺其奪謀制變類此在秦州民多田<lb/>
訟窮治之皆不能舉其契公知其罔冒因訴亡官記而<lb/>
自前者除其罪得脱戸千六百賦錢四百萬亟以疏聞<lb/>
朝議頒下州縣遂為常制持重示信不以小仁妨大慈<lb/>
營兵當誅値公疾之革親近者乞少寛假以資休祚公<lb/>
曰刑所以一衆弭亂安可以吾區區之病欲替王法耶<lb/>
<pb n="KR4d0020_WYG_033-9a"/>
使法替病紓吾罪大矣遽索筆署以殊死議者比古孫<lb/>
吳而逹生死過之惜其中登皇樞未易歲次遭罹巧中<lb/>
政輟善還使文武之憲弗及究于天下晩鎮常趙痌瘝<lb/>
寖劇每嗟燕薊之地淪胥敵境願得一銘燕然值時戢<lb/>
兵卒與志謬齎恨没地可勝愾耶然而纂服濟美都髙<lb/>
牙齋鉞之重威稜被于殊俗功業見于本朝易師之丈<lb/>
人詩王之爪牙公兼得焉亦足以暴于夷夏矣初公之<lb/>
捐館也卜葬不吉歲在己卯諸孤屬圖襄事天子聞之<lb/>
<pb n="KR4d0020_WYG_033-9b"/>
特詔鴻臚持節有司具本品鹵簿以須其引今日月有<lb/>
期矣飾終二品具于官閥易名節惠請循令典謹狀<lb/>
　　故樞密副使朝奉大夫給事中柱國天水郡開國<lb/>
　　侯食邑一千三百戸食實封二百户賜紫金魚袋<lb/>
　　贈尚書吏部侍郎天水姜公行狀<lb/>
　　曽祖道黄不仕贈太子少保<lb/>
　　祖頻不仕贈太子少保<lb/>
　　父詔仕太子少保右贊善大夫累贈太子少師<lb/>
<pb n="KR4d0020_WYG_033-10a"/>
　　淄川長山縣開善鄉青丘里姜遵字從式年六十<lb/>
　　八<lb/>
公之先本齊姓漢以豪傑徙天水後復貫淄右今為郡<lb/>
人焉公幼岐嶷長而沈毅初肄業治百家之言深博自<lb/>
將文藻足用既與鄉物有聲于齊魯間屢挾策于宗司<lb/>
以經濟自任咸平三年眞宗始御軒陛延髦秀公以進<lb/>
士擢第明年調登州蓬萊尉治有風力郡將貪其幹用<lb/>
奏請就補本州理曹掾朝延報可未幾丁内艱免憂闋<lb/>
<pb n="KR4d0020_WYG_033-10b"/>
都銓舉充開封府右軍巡院判官京轂浩穣獄市居天<lb/>
下劇為吏者罕能以課自脱公至則勵直氣探情偽厥<lb/>
職修舉廷無留事二囚自誣棄市罪獄將具矣公微得<lb/>
寃狀翻其文致先是雪寃有賞公慮傷前主者寢不自<lb/>
列祥符初秩滿遷大理寺丞建封恩例改殿中丞出知<lb/>
吉州盧陵縣氓籍數萬氣俗荒獷左言䦧貎以乆訟為<lb/>
健公威克明斷摧破姦黨據案一決吏民厭伏汾隂禮<lb/>
畢就改太常博士得代歸闕時故相天官王公在西掖<lb/>
<pb n="KR4d0020_WYG_033-11a"/>
熟公治行即薦公宜幹抨彈察視之任有詔換監察御<lb/>
史八年以勞遷殿中充開封府判官賜五品服吉守髙<lb/>
惠連誣搆公廬陵舊事奏請逮訊公聞命不疚馳往對<lb/>
辨左驗明白訖無汚衊還臺以本官同判延安郡天禧<lb/>
三年召還遷侍御史判三司戸部勾院俄出為陜梓利<lb/>
䕫等路體量安撫先時公舉奏山東大姓奸利事至是<lb/>
皆伏法天子以公建白有狀未復命即拜尚書工部郎<lb/>
中非常例也還節出知邢州今上即位就轉刑部移守<lb/>
<pb n="KR4d0020_WYG_033-11b"/>
于滑俄充京東路轉運使天聖元年換京西路不旬日<lb/>
召以本官兼侍御史知雜事加賜金紫受詔詳錄計省<lb/>
逋負之籍科别蠲貸明年遂以本官充三司戸部副使<lb/>
三年改兵部遂歴副度支鹽鐵二使務俄攝太僕卿充<lb/>
北朝正旦國信使四年冬拜右諫議大夫知永興軍六<lb/>
年春驛召以本官充樞宻副使七年遷給事中八年秋<lb/>
感疾請告兩宫馳親使挾太醫相望于路存神省慮形<lb/>
于慰勉九月乙丑車駕親視臥内賜白金三千兩丙寅<lb/>
<pb n="KR4d0020_WYG_033-12a"/>
薨于坊第之正寢上聞震悼復趣駕臨弔制贈尚書吏<lb/>
部侍郎法賻所須率在優等夫人路氏國子博士從古<lb/>
之女封平陽郡夫人公三子長曰居正舉進士早夭次<lb/>
曰延齡太常寺太祝次曰餘慶未仕孫三人曰承顔試<lb/>
將作監主簿曰正顔齊顔及遺奏之上延齡改大理評<lb/>
事餘慶授太常寺奉禮郎正顔齊顔竝秘書省校書郎<lb/>
外孫宿拱之補三班奉職哀榮之數存歿之恩篤矣公<lb/>
天資方重内孝而外嚴家庭之内有若官府性長于吏<lb/>
<pb n="KR4d0020_WYG_033-12b"/>
事濟之以忠力未嘗阿意當世故所莅必震肅所言多<lb/>
指切前後進用皆上所自知又感昔人削藁納誨之箴<lb/>
問樹漏言之誡故閨臺奏議樞機宻勿言天下事甚衆<lb/>
世莫得而知云惜乎參基命之司歲律未幾遠猷熙縡<lb/>
弗克究公之素寒暑興沴棟梁其萎然可謂雄駿之寳<lb/>
臣黄中之元吉者巳謹狀<lb/>
　<lb/>
　元憲集巻三十三<lb/>
</p>
<p>
</p>
  </div>
</body>
</text>
</TEI>
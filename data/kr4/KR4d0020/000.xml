<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宋元憲集</head>
    <p>
<pb n="KR4d0020_WYG_000-1a"/>
御製題元憲景文集並各書其巻首<lb/>
　宋庠宋祁兄弟同負盛名且同舉進士時以大小宋<lb/>
　並稱乃其官位一至宰輔一為尚書事業所就既殊<lb/>
　情性亦奢儉各異故其詩文沈博新警因各隨其性<lb/>
　之所近而為世所傳誦則同及戒其子不令刋類文<lb/>
　集行世亦同迨其後雖經合刋繼而仍歸散佚又同<lb/>
　兹復裒輯成集並以聚珍版印而流傳之又無弗同<lb/>
　其同不同之故庠與祁固無能知之余亦烏從而知<lb/>
<pb n="KR4d0020_WYG_000-1b"/>
　之然其散也由於自欲韜晦而其聚也幸有永樂大<lb/>
　典之僅存佚之於七百餘年以前<hi>宋天聖至今七百五十餘年</hi>而<lb/>
　完之於三百餘年以後<hi>明永樂至今三百七十餘年</hi>則又復歸於<lb/>
　同余因合題一詩並冠於兩集簡首更使之不同而<lb/>
　同則向之所謂同不同者皆可勿深論是之謂大同<lb/>
二宋合刋曽紀王<hi>宋嘉定間郡守王允初倡議欲合刋二宋集以屬郡文學陳之强未就而</hi>
<hi>去其後太守陳芾捐資刋成之見之强序</hi>惜哉分集失傳詳學如有本終難<lb/>
晦行不負言久益彰伯也孤風標雅操仲兮强識富文<lb/>
<pb n="KR4d0020_WYG_000-2a"/>
章雖稱儉過及奢過弗愧元方與季方收拾碎珍得全<lb/>
冊吟題七字冠前行休嗤大典紛割裂愛禮幸兹存餼<lb/>
羊<lb/>
<pb n="KR4d0020_WYG_000-3a"/>
元憲集序<lb/>
荆湖之間國朝以來安州為望郡名公鉅卿相繼而出<lb/>
元憲景文宋公伯仲則其傑也昔太守今右司李公揆<lb/>
繪其像而立之祠逮之强之來請于郡而春秋致祭亦<lb/>
可以夸示後學矣然宋公之典型雖在而文集不傳于<lb/>
鄉郡謂之闕典可也寓公李令尹之家舊有繕本太守<lb/>
今都運王公允初昔為通守每與之强言欲借而刊之<lb/>
未能逮持節京西于其行以帑藏之餘幾千緡屬之强<lb/>
<pb n="KR4d0020_WYG_000-3b"/>
與之鋟本以廣其傳又分數冊以往將以速其就也然<lb/>
攷之二集既富且贍其言八十餘萬工以字計為錢幾<lb/>
四百萬米以石計百有二十他費不預焉之强懼其難<lb/>
成而白之今太守陳公芾公一聞之欣然謂之强曰是<lb/>
亦予志也郡當瘡痍之後雖賑恤施予日不暇給然亦<lb/>
當輟他費以成之二公政事文章兩極其至故能于倥<lb/>
偬艱難之際而為粉飾治具之舉其與蓄財而不知予<lb/>
妄費而不知用者豈不大有逕庭耶之强深有感焉因<lb/>
<pb n="KR4d0020_WYG_000-4a"/>
其成也書之篇首以告來者若夫贊元憲景文之鉅篇<lb/>
大作則有國史在于前輩之鋪張揚厲而為之序則之<lb/>
强晚生不敢措辭觀是集者自當知所敬歎今之序姑<lb/>
記其文集之傳云爾嘉定二禩三月上澣郡文學陳之<lb/>
强序<lb/>
<pb n="KR4d0020_WYG_000-5a"/>
欽定四庫全書　　　　集部三<lb/>
　宋元憲集　　　　　　别集類二<hi>宋</hi>
　　提要<lb/>
　　　　<hi>臣</hi>等謹案宋元憲集四十巻宋宋庠撰史稱<lb/>
　　　　庠所著有國語補音三巻紀年通譜十二巻<lb/>
　　　　別集四十巻掖垣叢志三巻尊號録一巻今<lb/>
　　　　惟國語補音有傳本已著録餘書與文集並<lb/>
　　　　佚<lb/>
<pb n="KR4d0020_WYG_000-5b"/>
　　　國朝厲鶚編宋詩紀事僅採掇西清詩話侯鯖<lb/>
　　　　録合璧事類揚州府志所載得詩八首則海<lb/>
　　　　内絶無其本已三四百年矣永樂大典修於<lb/>
　　　　明初距宋末僅百餘年舊刻猶存故得以采<lb/>
　　　　録而庠文章淹雅可取者多故所載特為繁<lb/>
　　　　富今以類排比仍可得四十巻疑當時全部<lb/>
　　　　収入也方回瀛奎律髓載夏竦守安州日庠<lb/>
　　　　兄弟以布衣遊學席上各賦落花詩竦以為<lb/>
<pb n="KR4d0020_WYG_000-6a"/>
　　　　有台輔器趙令畸侯鯖錄亦云二宋落花詩<lb/>
　　　　為時膾炙今考庠詩所謂漢皋佩冷臨江失<lb/>
　　　　金谷樓危到地香祈詩所謂將飛更作回風<lb/>
　　　　舞已落猶成半面粧者特晚唐濃麗之格實<lb/>
　　　　不盡其所長祁集有和庠赴鎮圃田遊西池<lb/>
　　　　作極稱其長楊獵近寒羆吼太液歌殘瑞鵠<lb/>
　　　　飛句歎其驚邁蔡絛西清詩話亦稱之又載<lb/>
　　　　其許昌西湖詩鑿開魚鳥㤀情地展盡江湖<lb/>
<pb n="KR4d0020_WYG_000-6b"/>
　　　　極目天曠古未有然集中名章雋句絡繹紛<lb/>
　　　　披固不止是數聨也文章多館閣之作皆温<lb/>
　　　　雅瑰麗渢渢乎治世之音葢文章至五季而<lb/>
　　　　極弊北宋諸家各分起振作以追復唐賢之<lb/>
　　　　舊穆修栁開以至尹洙歐陽修則沿洄韓栁<lb/>
　　　　之波庠兄弟則方駕燕許之軌譬諸賈董枚<lb/>
　　　　馬體製各殊而同為漢京之極盛固不必論<lb/>
　　　　甘而忌辛是丹而非素矣陳振孫稱景文清<lb/>
<pb n="KR4d0020_WYG_000-7a"/>
　　　　約莊重不逮其兄以此不至公輔今觀其集<lb/>
　　　　庠有沉博之氣而祁多新警之思其氣象亦<lb/>
　　　　復小殊所謂文章闗乎器識者歟書錄解題<lb/>
　　　　載是集作四十四巻與史不合然文獻通考<lb/>
　　　　亦作四十四巻似非訛舛疑別本以掖垣叢<lb/>
　　　　志三巻尊號錄一巻編入集中共成此數唐<lb/>
　　　　宋諸集往往有兼収雜著例也通考於是集<lb/>
　　　　之下又附註曰一作湜中集二十巻其名又<lb/>
<pb n="KR4d0020_WYG_000-7b"/>
　　　　異然永樂大典實祇標宋元憲集則非湜中<lb/>
　　　　集明甚故今仍舊目不取通考之名焉乾隆<lb/>
　　　　四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
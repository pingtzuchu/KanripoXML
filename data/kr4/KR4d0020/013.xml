<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻十三</head> <lb/>
    <p>
<pb n="KR4d0020_WYG_013-1a"/>
欽定四庫全書<lb/>
　元憲集巻十三<lb/>
　　　　　　　　　　　　宋　宋庠　撰<lb/>
　七言律詩<lb/>
　　憂闋還臺次韻和道卿學士終喪歸集賢舊職見<lb/>
　　寄二首<lb/>
半生多難竄民廛北闕重來雪履穿木在溝中寜有間<lb/>
人從河上更相憐塵棲綬笥昏餘采蟲食書縢脱故篇<lb/>
<pb n="KR4d0020_WYG_013-1b"/>
不敢對君重撫臆孤懐同是一潸然<lb/>
解籍書林同遇春㷀㷀孤影弔窮塵茂陵乆卧添遲思<lb/>
東觀重歸有戲賓爭食巳慙池鶩飽忘機更待海鷗親<lb/>
懣然末曲何能續聊誌當年並賦人<lb/>
　　黙誦<lb/>
虛名三紀玷王朝晚歳剛腸萬慮銷篤學自依袁伯業<lb/>
醒狂誰比蓋寛饒将旄燭日逢兵偃隠谷連雲負客招<lb/>
白首報恩雖竭節擬留餘力事耕樵<lb/>
<pb n="KR4d0020_WYG_013-2a"/>
　　贈令狐進士<lb/>
闕里高談擅席珍多年嵇痺嘆沈淪封軺續食論鄉士<lb/>
綵服承顔㫁織親風直鷁郊傷六翮機藏鼷弩惜千鈞<lb/>
載餚誰就揚雄宅覆瓿書成擔石貧<lb/>
　　感懐寄進士胡肅<lb/>
離懐何事共凄然雲路無因著祖鞭賦苑竹荒沈舊賞<lb/>
書郵梅老怨殘年莊魂㫁處星垂地楚思揺時水接天<lb/>
趙壹窮愁堪自笑擬将文腹敵嚢錢<lb/>
<pb n="KR4d0020_WYG_013-2b"/>
　　送謝沂進士<lb/>
坦牀仙客照瓊筵歸待蘭陔補逸篇别路雲霞交友濶<lb/>
慶門酥酪弟兄賢春郊送目車流水夕館迷魂月上絃<lb/>
續食定知西笑近馬生詞賦賈生年<lb/>
　　送總閣學士守秦亭二首<hi>案總閣學士應有姓名原本脱誤</hi>
幾日章街認錦韉平明頒節撫秦汧嚴廬侍從宣勞乆<lb/>
郄府詩書得帥賢彀騎千蹄嘶隴月城笳三疊破𦍑烟<lb/>
賓簪自古從軍樂别夢空随使幕蓮<lb/>
<pb n="KR4d0020_WYG_013-3a"/>
緑圖層閣倚昭囘瑞鷃驚飛詔押開關内趙張人續譽<lb/>
禁中頗牧帝憐才垂鞶虎綬朝装出夾轂蛇矛使仗來<lb/>
坐鎮平時文檄簡赤嚢邉瑣有輕埃<lb/>
　　清明出沐<lb/>
暁樹隂岑客舍春卿輿不訪著書人長楸有地金成埒<lb/>
曲突無烟桂徙薪自欠解蘭抛北阜更堪鳴磬是南鄰<lb/>
餳香醖冷沈歡緒枉負山郎出沐辰<lb/>
　　朝謁待漏偶成詠懐<lb/>
<pb n="KR4d0020_WYG_013-3b"/>
天街殘月斗城西五里葱葱瑞霧迷仙翰入陪廱澤鷺<lb/>
曉籌初聴汝南鷄星翻儌道千層密雲歛觚稜兩觀齊<lb/>
自顧山林疎賤質誰将車馬載驚鼷<lb/>
　　孟津跨大河寒氣特盛歳暮作<lb/>
河裏孤城歳倍寒冰霜千里正漫漫爐熏寳焰翻沈煖<lb/>
酒入衰容不借丹翠幕障風褰影数玉琴抽雪按徽難<lb/>
天高木落千花盡閒撫青松仔細㸔<lb/>
　　世事<lb/>
<pb n="KR4d0020_WYG_013-4a"/>
世事悠悠未遽央虛名真意兩相忘休誇失馬曽歸塞<lb/>
未省牽牛解服箱四客高風輕楚漢五君新詠棄山王<lb/>
秋來數有漁樵夢多在箕峯潁水旁<lb/>
　　和呉侍郎留題北樓<lb/>
疾間勤勤解郡章北樓舒嘯寄徜徉山圍軒后乗車野<lb/>
水接堯民洗耳鄉拂袵風頭迎爽籟壓林霞尾送殘陽<lb/>
冶城極望雖高世爭奈臨秋鬢未霜<lb/>
　　寄許師孟<lb/>
<pb n="KR4d0020_WYG_013-4b"/>
鶗鴂三驚楚澤秋囘腸更用斛添愁燕臺市駿千金骨<lb/>
漢客逃名九罭鰌木㫁華樽俱失性瓢空陋巷獨堪憂<lb/>
夏畦墦食非吾事終訪班生問一丘<lb/>
　　同年胡宿自江外寄遺詩筆雜文<lb/>
萬仭青雲接翼翔江南離思滿雕章輕投暗路珠無脛<lb/>
驟濯迷魂玉有漿奏記諸公多感慨擬騷前哲剰凄凉<lb/>
寄懐何止三年字畱祕傳家古錦嚢<lb/>
　　寄子京<hi>為郡八年榮願已息朝恩念舊復假相印筦内樞然思歸之心日以忉怛矣</hi>
<pb n="KR4d0020_WYG_013-5a"/>
八年三郡駕朱輪更忝鴻樞對國均老去師丹多忘事<lb/>
少來之武不如人車中顧馬空能𢾗海上逢鷗想見親<lb/>
惟有弟兄歸隠志共将耕鑿報堯仁<lb/>
　　晚春小園觀物<lb/>
小園乗暖敞孤齋畦埒經春盡緑苔新筍偶随枯篠出<lb/>
野花閒抱古籐開雙桐夾路元標井酸棗依牆本乏臺<lb/>
北户清風時一至此身疑到上皇來<lb/>
　　郡圃觀春物有感<lb/>
<pb n="KR4d0020_WYG_013-5b"/>
河橋烟北寂寥城山圃雖春氣尚清戲蝶有時飛自逺<lb/>
野禽終日語無情露痕浥浥添花重風意沾沾助絮輕<lb/>
㸔徧物華還自看乾坤同是一浮生<lb/>
　　晚出池上觀秋物<lb/>
臨溪長是見歸烏揺落初驚歳物徂虎掌煙芒金穗密<lb/>
<hi>西池稻畦彌望</hi>鴈頭霜葉紺輪枯差差去幕東西燕兩兩随波<lb/>
上下鳧更向岸邉横飲舫便疑狂醉宿江湖<lb/>
　　秋霽觀野物<lb/>
<pb n="KR4d0020_WYG_013-6a"/>
雨畢天高巻㫁虹郊原無物不秋豐禾麻自稱霜前熟<lb/>
棃棗偏依日處紅煙外短帘閒映桞水邉輕翼暗随風<lb/>
田廬我亦牽魂夢歸去嵩陽一老翁<lb/>
　　孟津晚景<lb/>
二月春風引夕隂鞏煙邙樹悵登臨醯鷄甕外天方濶<lb/>
偃鼠河濱水正深萬疊紺螺山北聳半邉紅壁日西沈<lb/>
憑高薄暮人誰見一寸如丹魏闕心<lb/>
　　晚出池上<lb/>
<pb n="KR4d0020_WYG_013-6b"/>
憭慄梧楸似楚騷霜餘寒水失溪毛游鱗潑潑心應樂<lb/>
亂雀飛飛意不高平世功名難强立昔賢卿相是真逃<lb/>
人間萬事無涯際爭得先生一藉糟<hi>余性不知酒味</hi>
　　次韻和呉侍郎答汝州劉從事<lb/>
賢路綢繆早奮庸搢紳元許黑頭公巖霖暫巻浮雲外<lb/>
國棟來參散櫟中仙禁巢阿思瑞鶠野場收弋看冥鴻<lb/>
恐難便遂東山卧憂樂須将一世同<lb/>
　　寄武昌胡從事<lb/>
<pb n="KR4d0020_WYG_013-7a"/>
君家酥酪弟兄賢督府從軍滯幕蓮江上歸音魚失素<lb/>
天邉離思月成弦阮毫答記無遺草楚賦悲秋有剰篇<lb/>
玉骨道風沈俊乆漢條新計會甘泉<lb/>
　　春隂復霽<hi>時方思膏澤</hi>
河外輕寒氣未佳春襟愁目徧天涯濃雲破綻飜無雨<lb/>
落日因循便作霞麥隴寸苖思雊雉桞灘新葉欲藏鵶<lb/>
如膏且冀均農惠莫枉層隂挫物華<lb/>
　　永陽登楼懐闕下知已<lb/>
<pb n="KR4d0020_WYG_013-7b"/>
西北楼邉路欲分神臯不見見浮雲晉郵尺牘波中㫁<lb/>
洛客歸心笛裏聞麗賦有情傷桂魄勞歌無節怨蘭薰<lb/>
漢家續食催西上忍逐江鷗狎舊羣<lb/>
　　春霽漢南登楼望懐仲氏子京<lb/>
三楚風煙㑹漢津憑高倦目此城闉山前霧密疑藏市<lb/>
楼上塵輕不汚人鳴瑟乆抛雩舞地稱觴更負永和春<lb/>
私書一紙離懐苦望㫁波中六六鱗<lb/>
　　春日楼上有寄<lb/>
<pb n="KR4d0020_WYG_013-8a"/>
雲葉西來拂畵楼江南何處不汀洲三春草緑王孫路<lb/>
萬海梅殘隴使郵落照牕扉塵作馬黄昏簾幕月成鉤<lb/>
張衡藻思能多少玉案貂䄡各自愁<lb/>
　　淮南汶上三見春物有感<lb/>
一麾南北𢾗移官三見鶯花送雁寒雙鬢欺人還似雪<lb/>
寸心憂國本如丹雕蟲曲藝論文淺乗障迂儒破敵難<lb/>
惟有歸耕初志在故田西接飲牛灘<lb/>
　　暑雨初霽<lb/>
<pb n="KR4d0020_WYG_013-8b"/>
日轉西軒小霧開羲皇高興伴風來層雲氣潤猶蒸礎<lb/>
殘電光微不應雷曲沼清渾魚對躍暮簾明滅燕雙囘<lb/>
憑高更結京華恨魂遶梁園舊吹臺<lb/>
　　暑雨夕霽<lb/>
天角殘虹截暮暉南楼風快暑煙微月波半露金樞穴<lb/>
雲葉全收玉女衣氣爽戍楼孤鵲去霧沈荒苑數螢歸<lb/>
凉軒更作東山詠何處莊環有世機<lb/>
　　秋出近郊<lb/>
<pb n="KR4d0020_WYG_013-9a"/>
修邙纔轉便維嵩都占黄河小曲中秋助峯巒相倚碧<lb/>
日催棃棗一番紅煙蕪雖歇猶藏野霜葉能飛不待風<lb/>
關輔俗淳無巧弋<hi>河洛間俗無弋繳之技</hi>天邉何意有驚鴻<lb/>
　　初至洛陽府廨有東楼曲沼之勝時春色已過園<lb/>
　　林寂寞晚坐楼上作<lb/>
登臨何處恨春殘楼上池邉夕照間非意野雲遮倦目<lb/>
無情空水鑑衰顔青谿乆負幽人約白髪初辭宰相班<lb/>
才與不才何足辨此心都擬付莊環<lb/>
<pb n="KR4d0020_WYG_013-9b"/>
　　宮保龎丞相以詩二首見寄次韻和答<lb/>
西畿三輔切天閽何意頒來細札文學謬詩書慙作帥<lb/>
身非甽畝更思君<hi>劉向謂忠臣雖甽畝猶不忘君惓惓之義也况予非甽畝者耶</hi>使軺<lb/>
結轍横周道鄉木交隂憶漢枌保傅上才敦雅眷滿章<lb/>
褒意藹蘭薰<lb/>
出入台階謝奮庸白頭持節更為公臨民不稱瞻巖尹<lb/>
慰俗猶依贈扇風天許雲鴻矰繳外<hi>奉紀高節</hi>世憐池鶩稲<lb/>
糧中<hi>自訟叨塵</hi>一聞麗唱情何極心結平津舊閣東<lb/>
<pb n="KR4d0020_WYG_013-10a"/>
　　次韻和呉侍郎喜令弟學士請告歸省<lb/>
秋來遥説灑煩襟季虎昆龍伴嘯吟弓影舊疑臨酒釋<lb/>
荆枝歡意戀叢深仙山校籍催歸傳宿館銷魂警曙砧<lb/>
我亦白頭思共被非君誰照急難心<hi>時子京方北守常山不得枉道見省</hi>
　　寄致政杜相國<lb/>
多年零雨詠公歸得謝高懐與世違池鳳何嘗嗟見奪<lb/>
冥鴻終不更低飛夀觴應舉三朋酒師衮閒抛一品衣<lb/>
我亦摧頽踰耳順異時惇史託餘輝<lb/>
<pb n="KR4d0020_WYG_013-10b"/>
　　酬仲微以舍弟忝直螭階余近塵鳳署見慶之作<lb/>
世隠東畿賜遂初荆枝相樂本田廬偶隨幽鳥同還俗<lb/>
何意驚鼷並載車浴殿封芝慙視草史階簪筆玷成書<lb/>
猶欣夙契寒松在持謝雕章悦柏餘<lb/>
　　京師故僚以余退居近畿數賜存問因叙懐自感<lb/>
多年京洛寓靈臺貪見三山縹帙開野鶴據軒真冐禄<lb/>
跛䍧生奥苦為災茂陵養病愔愔骨莊室刳心寂寂灰<lb/>
南鄙孤城非灞岸欲乗春氣望瑤魁<lb/>
<pb n="KR4d0020_WYG_013-11a"/>
　　次韻和運使王密學見貽之作<lb/>
天畿廵部聽車音更值秋空巻夕霖擊壌但聞堯俗樂<lb/>
寛條方識漢恩深釃渠引漕民兼富<hi>使臺進通潩水為漕渠公私䝉利</hi>
飛檄宣風令莫侵餘藻相存知厚意孤松凌雪鶴鳴隂<lb/>
　　送蒋御史領江東運使<lb/>
幾日都亭避憲驄使臺分節按江東朝端舊簡飛霜白<lb/>
關外連艘餉粟紅晨鼓疊喧鷄埭月暝㠶遥卸雀桁風<lb/>
先秋若有離懐詠剰取芳筠作信筒<lb/>
<pb n="KR4d0020_WYG_013-11b"/>
　　寓直晚歸見天街早春景物<lb/>
霽雲銜苑雪雲開春色先從禁籞囘馬上嫵眉偏認桞<lb/>
楼前妝額固知梅吹殘鳳籥驚寒律忙殺鴟幐取凍醅<lb/>
莫問康年行樂意夀觴初罷佛燈來<hi>時長寕節接影燈之夕</hi>
　　次韻和安陸王工部郡圃早春<lb/>
鄖波翻縠抱城流夢比春風第一州<hi>安陸郡寔楚之北境</hi>槁質枉<lb/>
陪溫樹密勝襟還負峴亭游風英百種紛如繡溪羽千<lb/>
聲巧命儔遙識使臣興感地浮雲長映最高楼<lb/>
<pb n="KR4d0020_WYG_013-12a"/>
　　和經略宣徽呉太尉以將經洛陽舊隱之作<lb/>
公有長才動搢紳朝廷不肯棄名臣髙懐空結山中社<lb/>
<hi>公在西都自號樂城居士</hi>逺略今清塞外塵竹塢未荒溪葉宻菊叢<lb/>
雖舊徑花新南臺素璧題名處莫惜麾鐃一駐輪<lb/>
　　入廟感舊<hi>并序</hi>
　　　余自寳元已卯始聞政事逮至和丙申歲幾<lb/>
　　　二十年其間凡再塵參貳陞使樞筦夤縁之<lb/>
　　　人遂登宰席洎蒙罷免守郡六年過都造朝<lb/>
<pb n="KR4d0020_WYG_013-12b"/>
　　　追念兩府僚舊自大丞相文懿鄧國張公文<lb/>
　　　靖許國吕公文簡邭國章公元獻晏公文莊<lb/>
　　　鄭國夏公其次則宣獻宋公康靖李公忠穆<lb/>
　　　王公文孝張公文莊鼂公文肅鄭公文簡丁<lb/>
　　　公文莊髙公皆邁世傑才左右王室余猥以<lb/>
　　　庸末預巖廊之游今茲來歸則嚮之諸公無<lb/>
　　　一存者退朝感念悲不自勝因成短章以志<lb/>
　　　存歿云爾<lb/>
<pb n="KR4d0020_WYG_013-13a"/>
二紀便蕃冐主恩歸來榮感兩驚魂昌辰盡見羣龍出<lb/>
<hi>漢郎顗云羣龍在位以喻衆賢</hi>急景俱隨駭駟奔史冊褒賢空汗竹山<lb/>
丘餘泣已陳根此身不減靈光殿遺老班中巋獨存<lb/>
　　入客懐故里<lb/>
漢枌遺產接東陂舒嘯行吟失舊期嶺上孤猿驚别乆<lb/>
山中芳草怨歸遲鮒波希潤寕堪待龍㫁求豊忍自欺<lb/>
負郭已荒金未佩天涯浩歎滿隆墀<lb/>
　　和呉侍郎惠詩<lb/>
<pb n="KR4d0020_WYG_013-13b"/>
最樂乗秋浩氣全洛臺歸興滿新篇霞漿不雜甘辛味<lb/>
廟瑟都遺掩抑絃崑嶺希珍驚倦鵲蘭臺清吹飲吟蟬<lb/>
欲知傳誦人多少正似三都紙貴年<lb/>
　　求志<lb/>
壯心銷盡見天機敢惜功名與世違拙似潘生難濟用<lb/>
老于蘧瑗轉知非多年鷄口慙争食自古駑筋爱舉肥<lb/>
常恐冐榮孤晚節春來魂夢到柴扉<lb/>
　　和子京旅況<lb/>
<pb n="KR4d0020_WYG_013-14a"/>
春城岑寂早花開乆脱冠梁有薄埃安邑本緣飢腹累<lb/>
茂陵非為富貲來<hi>漢以高貲者皆徙從諸陵</hi>驚羅晚雀同茅宇爭席<lb/>
春農伴茗杯自有忘言記真意不煩騷客賦銜枚<hi>楚辭云願</hi>
<hi>衘枚而無言</hi>
　　和呉侍郎謝予送酒<lb/>
歳稔兵厨富酒材幾槽新溜滴芳醅秋香自與蘭英合<lb/>
春色潛依竹葉囘蟹甲佐歡賓斚溢鴟幐參貢縣郵催<lb/>
<hi>歳時舊例有百壼之貢</hi>雖非平樂十千斗願奉成康三百杯<hi>袁紹辟鄭</hi>
<pb n="KR4d0020_WYG_013-14b"/>
<hi>康成及去餒之自旦及暮康成飲三百餘杯温克之容終日忘怠</hi>
　　秋夕感懐<lb/>
風蟾成暈露成霜玉箭添籌怨漏長四載歸心同騎省<lb/>
<hi>案潘岳詩自我違京輦四載迄于斯原本作四戚今據改</hi>半分仙骨過東陽驚猿乆<lb/>
負排巢客乗駟誰輕喻蜀郎掩鼻裁詩多感慨吟餘星<lb/>
斗轉秋潢<lb/>
　　題江南程氏家清風閣<hi>臨江建之</hi>
臨波飛閣迓層飆溽暑狂醒此併銷客至自同仙寇御<lb/>
<pb n="KR4d0020_WYG_013-15a"/>
舟歸不減鄭公樵雲明别島朝虹飲月碎前溪夜鯉跳<lb/>
借問北牕餘興否羲皇高世一相招<lb/>
　　和呉侍郎游普明禪院<lb/>
履道遺坊敞浄廬昔人曾此賦閒居園經漢傳揮金罷<lb/>
石記商賢作礪餘<hi>原詩有石存裴令老臣心之句</hi>緑玉千竿多映水蒼<lb/>
帷雙樹競凌虚神交不必論年軰一夕清吟萬境如<lb/>
　　次韻范純仁和郭昌朝寺丞見寄二首<lb/>
岷峨秀氣入京華鵬翼摶風勢莫涯崐玉照人呈美璞<lb/>
<pb n="KR4d0020_WYG_013-15b"/>
楚蘭芬畹擢新芽朝廷遷陟先諸彦<hi>君于同榜先改京秩</hi>閭里光<lb/>
榮在一家不鄙蒙陽疲病守肯來同醉岸烏紗<lb/>
言路再居無少補䕶邉三歲乏微勛非才自合投閒地<lb/>
竭節終期報聖君老去風光流似水病來世味薄如雲<lb/>
讀書記一将忘十少壯誰教不自勤<lb/>
　　送龍圖燕待制出守梓潼<lb/>
寳褠沈沈夕霧迷儒林俊老出分麾中天祕牒河龍負<lb/>
上路鳴鐃筰馬馳香襲寵鞶驚放獸野連豐芋蔽蹲鴟<lb/>
<pb n="KR4d0020_WYG_013-16a"/>
潼江肯學淮陽卧仙液真腴壮夀祺<lb/>
　七言長律<lb/>
　　次韻答襄陽龍圖燕給事慶僕序直禁林<lb/>
右銀仙闥倚雲開孤客緣何待詔來一節新恩迂使驛<lb/>
五花前署隔公台英游但喜儒紳集涸使偏驚吏腕催<lb/>
畫檻寳鵷翔帝竹夕軒瑤斗掛宮槐朝無濫吹終逃郭<lb/>
性有真愚敢望囘雋老裁篇褒意重逺分江漢濯餘埃<lb/>
　<lb/>
<pb n="KR4d0020_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十三</head> <lb/>
    <p>
<pb n="KR4d0020_WYG_023-1a"/>
欽定四庫全書<lb/>
　元憲集巻二十三<lb/>
　　　　　　　　　　　　　宋　宋庠　撰<lb/>
　外制<lb/>
　　尚書司封員外郎知眀州張弇可尚書祠部郎中<lb/>
　　制<lb/>
敕具官張弇資性淳夷操行亷素曏咨郎選參按縣畿<lb/>
心焉首公善弗求譽嘉聞羙課尋寵巨藩而前此攸司<lb/>
<pb n="KR4d0020_WYG_023-1b"/>
大比來上始延恩格更竢嵗成亦既一周靡或他吝宜<lb/>
真握蘭之秩兼懋剖符之績可<lb/>
　　尚書屯田郎中知衢州胡宴可尚書都官郎中尚<lb/>
　　書駕部員外郎知慈州渉績可尚書虞部郎中尚<lb/>
　　書比部員外郎知巴州陳甫可尚書駕部員<lb/>
　　外郎太常博士知䝉州田瑜可尚書屯田員<lb/>
　　外郎制<lb/>
敕具官胡宴等故事南宫郎專治臺務國朝均内外之<lb/>
<pb n="KR4d0020_WYG_023-2a"/>
任率真拜而煩使之亦既有遷尚夲其次以爾等咸服<lb/>
士操胥濟吏文洊嵗結勞登朝有著分掌州任參穆化<lb/>
條前勤著聞今治通舉合是課目惬予襃章都隸朕虞<lb/>
僕駕田部或正或貳勉即厥官可<lb/>
　　尚書虞部員外郎馬尋可尚書比部員外郎太常<lb/>
　　博士張泌可尚書屯田員外郎制<lb/>
敕具官馬尋等夫臺郎始于墾田省書總于鉤比皆一<lb/>
時之俊選也以爾尋効智肅給持法敏詳而嚮守軍牙<lb/>
<pb n="KR4d0020_WYG_023-2b"/>
有緣餙之政以爾泌屬辭辨䴡秉操㢘約而洊腰懸組<lb/>
有撫字之勤並見考嵗成來結官最宜階承務之劇且<lb/>
勸叙才之規往服寵嘉毋怠祗飭可<lb/>
　　太常博士通判定州馬僑可尚書屯田員外郎國<lb/>
　　子監博士知濵州盧南金可尚書虞部員外郎制<lb/>
敕具官馬僑等或俊茂服官或淳固宿業各敏乃事序<lb/>
登于朝曏者輟貳邉麾假領州棨雖新莅未乆而前課<lb/>
已周冝酬三歲之績並允一臺之拜體余郎選勉爾吏<lb/>
<pb n="KR4d0020_WYG_023-3a"/>
勤可<lb/>
　　國子博士郭長吉可尚書虞部員外郎通判西京<lb/>
　　制<lb/>
敕具官郭長吉業治儒經仕優官簿早階郎署協布郡<lb/>
條失于保任遂罹降斥屬郊恩之蕩釁加京守之薦能<lb/>
俾復典虞之曹往參主鑰之政悉心營職以稱所知可<lb/>
　　尚書職方員外郎知衡州任旦尚書職方員外郎<lb/>
　　監衢州清酒務郭昭著並可尚書屯田郎中尚書<lb/>
<pb n="KR4d0020_WYG_023-3b"/>
　　虞部員外郎通判廬州陳執方可尚書比部員外<lb/>
　　郎制<lb/>
敕具官任旦等各以吏能參寘部選或州藩為政頗廸<lb/>
恵和或𣙜酤示譴已淹時序並通前績偕集攸司正秩<lb/>
員外清曹劇選按名即授尚朂官成可<lb/>
　　尚書都官郎中知處州黄禹昌可尚書職方郎中<lb/>
　　淮南路提㸃刑獄尚書祠部員外郎<hi>案此下原本有闕下</hi>
　　制<lb/>
<pb n="KR4d0020_WYG_023-4a"/>
敕具官黄禹昌等朕以較吏之法責于攸司官無内外<lb/>
三嵗一考循課即授褒勸在焉以爾禹昌勤身蹈和白<lb/>
首無懈以爾越小心絜矩清猷彌劭並累書閥簿參寘<lb/>
郎闈或華棨為州藉教條之熟或赤車按部副欽恤之<lb/>
懷率以年庸惬我朝奨陟司方志貳度國征往服寵階<lb/>
尚結來最可<lb/>
　　應賢良方正科太常博士蘇紳可尚書祠部員外<lb/>
　　郎充通判應茂才異等科張方平可秘書省校書<lb/>
<pb n="KR4d0020_WYG_023-4b"/>
　　郎充知縣制<lb/>
敕具官蘇紳等國家振復賢科咨求邦彦非以角空文<lb/>
于無用盖將佇逺猶之斯告膺是選者不其難哉以爾<lb/>
等抗志經墳沈精道素或昌辰委質已列于朝緌或别<lb/>
都論秀洊偕于計物並能貫穿前載發揮大猷溢奏牘<lb/>
以獻文藹薦章而署行逺臨便坐躬覽著篇雖異等之<lb/>
未躋亦洽聞而可録兹焉第賞誠協育才噫結華綬以<lb/>
陟郎曹禠野巾而登秘省贊條外閫字俗邇封併示寵<lb/>
<pb n="KR4d0020_WYG_023-5a"/>
章勉永來譽可<lb/>
　　十二考人前眀州録事㕘軍劉愿可大理寺丞<lb/>
　　奏舉人前渭州司理參軍張京可著作佐郎制<lb/>
敕具官劉愿等各以勤亷參于調補或郡綱督罰通續<lb/>
前勞或州獄守公見稱敏識閲其吏啓嘉乃官成宜從<lb/>
振滯之條兼舉懋知之格省僚寺屬勉服榮階可<lb/>
　　十二考人前權楚州團練判官高中正可大理寺<lb/>
　　丞奏舉人前江陵府節度推官劉湜可著作佐郎<lb/>
<pb n="KR4d0020_WYG_023-5b"/>
　　制<lb/>
敕具官劉湜等咸繇吏資早介戎幕或風力清劭見舉<lb/>
所知或勞考優深載符允令得于銓啓嘉乃官成秘局<lb/>
刑司各備其屬可<lb/>
　　十二考人前鎭國軍節度推官知鄜城縣宋扆可<lb/>
　　大理寺丞奏舉人前權岳州軍事判官監納潭州<lb/>
　　茶米塲陳選可著作佐郎制<lb/>
敕具官宋扆等比者作為恩格差次使勤銓覈有條升<lb/>
<pb n="KR4d0020_WYG_023-6a"/>
奬惟叙以爾等屢由選集出補賓從或假以縣章積勞<lb/>
于功狀或莅乎茗税見保于監司宜懋乃勞改躋優秩<lb/>
佐郎丞率分以命之可<lb/>
　　十二考人前權保大軍節度推官張從宜可著作<lb/>
　　佐郎制<lb/>
敕具官張從宜乆調中銓屢賓外府近援赦格歸質嵗<lb/>
勤繄書考之滋多顧振淹而有序宜緣信賞俾陟榮塗<lb/>
勉佐篷丘之華更圖縣綬之舉可<lb/>
<pb n="KR4d0020_WYG_023-6b"/>
　　殿中丞知單州碭山縣王文英可國子監博士太<lb/>
　　子中舎知真定府馮日宣可殿中丞制<lb/>
敕具官王文英等國家多出中朝臣以宰百里盖欲寵<lb/>
厥任而恵綏吾民政茍有成賞不淹晷既以勸善亦俾<lb/>
久官惟爾等榮名儒家效智公局日以謹飭蹈于亷隅<lb/>
修方累勞遂列閨籍比荷臺詔出撫縣封並能審諭教<lb/>
條弭服愁艱灼有善狀列在攸司因其大比之辰且光<lb/>
即授之寵經庠盾省分以命之益勵乃誠毋替來譽可<lb/>
<pb n="KR4d0020_WYG_023-7a"/>
　　殿中丞新差知温州平陽縣楊中和可太常博士<lb/>
　　太子中舎張子元可殿中丞制<lb/>
敕具官楊中和等夫考課之法所以眀淑慝而叙功次<lb/>
也馭厥郡吏存乎彛章以爾等並服朝紳洊更嵗籥或<lb/>
經眀有法克劭素猷或門調累勞頗書善状屬兹大較<lb/>
咸用序遷議禮曲臺分曹盾省各祗寵涣無替令名可<lb/>
　　河東路轉運使尚書兵部員外郎陳琰可尚書<lb/>
　　工部郎中殿中丞通判興元府李公謹可國子<lb/>
<pb n="KR4d0020_WYG_023-7b"/>
　　博士太子中允直集賢院知鄭州吕公綽可太<lb/>
　　常丞太子中舎知明州奉化縣陳世常可殿中<lb/>
　　丞制<lb/>
敕具官陳琰等夫冬部郎曹胄筵師職容臺之卿屬盾<lb/>
省之監聫並為華階以叙能吏惟爾等懿文典學完行<lb/>
幹材或将漕使軺或剖符寰郡或倅丞于州事或撫輯<lb/>
于縣封並質嵗成克厭朝賞宜就增于榮秩且究懋于<lb/>
乃勞成命罔私余訓無忽可<lb/>
<pb n="KR4d0020_WYG_023-8a"/>
　　尚書虞部員外郎通判益州楚經可尚書比部員<lb/>
　　外郎太常博士知越州蕭山縣王簡可尚書屯田<lb/>
　　員外郎殿中丞前知封州劉直温可國子博士太<lb/>
　　子中舎知漢州綿竹縣趙壹可殿中丞制<lb/>
敕具官楚經等尚書曹有比勾掌屯之員中朝臣有師<lb/>
庠盾省之屬各著官簿以陟吏資惟爾等智效事經籍<lb/>
引朝紱或勤于外補方贊郡條或續乃舊勞累光縣譜<lb/>
並齎閥來上質嵗有周宜序羙資交奨成績母或懈位<lb/>
<pb n="KR4d0020_WYG_023-8b"/>
以忝懋功可<lb/>
　　尚書比部員外郎提舉兖州仙源縣景靈宫晁遘<lb/>
　　可尚書駕部員外郎國子博士通判南安軍徐紹<lb/>
　　齡可尚書虞部員外郎殿中丞集賢校理知復州<lb/>
　　王琪可太常博士太子中舎知鬱林州查中之可<lb/>
　　殿中丞制<lb/>
敕具官晁遘等課功之黜陟視勞之殿最我有彛法付<lb/>
之攸司以爾等早服仕階進班朝次或華顛郎署或頍<lb/>
<pb n="KR4d0020_WYG_023-9a"/>
弁經庠或文雅㳺書林或亷端偹儲宷並緣外補參積<lb/>
嵗勤然方奉真祠倅軍壘守支郡撫遐陬宜即官成序<lb/>
進恩等今以駕曹虞務蕝野盾省之屬分以命之其各<lb/>
無忽可<lb/>
　　十二考人前權建雄軍節度推官張行成可著作<lb/>
　　佐郎奏舉人前南安軍録事參軍慎晃可大理寺<lb/>
　　丞制<lb/>
敕具官張行成等國朝考吏雖黄綬一命皆責在銓審<lb/>
<pb n="KR4d0020_WYG_023-9b"/>
而覆於殿廷矧厥累勞固用稽實以爾亟參調補咸寡<lb/>
悔尤或年老應于赦條或保任列于公牘宜從信賞于<lb/>
以懋官秘省卿曹各備其屬可<lb/>
　　十二考人前權保康軍節度推官田穎可著作佐<lb/>
　　郎奏舉人前陳州司理㕘軍孫淮可大理寺丞<lb/>
　　制<lb/>
敕具官田穎等間者詔書以吏乆不遷始限考法才而<lb/>
可任參責舉知盖因方任人非可以一故也惟爾等或<lb/>
<pb n="KR4d0020_WYG_023-10a"/>
從事戎幕或詢獄輔州年勤應條薦状符格覆自銓啓<lb/>
惬于余求省屬卿丞各服榮序可<lb/>
　　前權清海軍節度掌書記林把可著作佐郎前<lb/>
　　明州錄事參軍錢訪可大理寺丞制<lb/>
敕具官林把等或士類羙林或王門遺緒並沿官牒乆<lb/>
服銓流把以作記之工載華戎府訪以督郵之敏流聲<lb/>
藩掾薦能累牘鉤課如書蓬邱佐員棘路分宷各踐榮<lb/>
次無忝爾知可<lb/>
<pb n="KR4d0020_WYG_023-10b"/>
　　大理寺丞通判邕州鄭臾可太子中舍衞尉寺丞<lb/>
　　今知益州成都縣王景良可大理寺丞制<lb/>
敕具官鄭臾等補吏有資施政惟敏比緣卿属之選分<lb/>
任邉州之遐或協賛守條或懋成宰課並緣嵗滿宜奨<lb/>
職勞儲宷通閨法丞署局各祗榮次尚續來勤可<lb/>
　　十二考人興元府觀察支使張肅可著作佐郎<lb/>
　　奏舉人前真州録事參軍張孝友可大理寺丞制<lb/>
敇具官張肅等載名銓符展體官次或序才累牘委公<lb/>
<pb n="KR4d0020_WYG_023-11a"/>
車之封或結課周星無杜陵之殿並列在奏籍應于賞<lb/>
科蘭臺佐郎棘位丞屬勉服並命思稱懋官可<lb/>
　　十二考人前益州節度判官尚頌可殿中丞奏舉<lb/>
　　人前權筠州軍事推官林高可著作佐郎前真定<lb/>
　　府錄事參軍張立可大理寺丞制<lb/>
敕具官尚頌等夫中御之丞列朝品著書之佐參仕彦<lb/>
司刑之屬選吏文皆叙才之榮塗勸勞之優秩以爾等<lb/>
咸有成績調于中銓或年考寖深或保任狎至質諸功<lb/>
<pb n="KR4d0020_WYG_023-11b"/>
狀符厥賞科宜並命于華聨俾陳力于來效可<lb/>
　　大理寺丞知蘇州長洲縣薛紏監杭州糧料院杜<lb/>
　　直並可太子中舎光禄寺丞通判海州石延年可<lb/>
　　大理評事監徐州鹽税務王諄可光禄寺丞監霸<lb/>
　　州鹽酒税馬湜監穎州酒税李熙政並可衛尉寺<lb/>
　　丞簽署鄭州節度判官㕔公事主政路可將作監<lb/>
　　丞太常寺奉禮郎監開封府陳留縣鹽税務晁仲<lb/>
　　紘可大理評事制<lb/>
<pb n="KR4d0020_WYG_023-12a"/>
敕具官薛紏等胄緒之良材敏從政率階京署參服吏<lb/>
文或化協郡條或最聞縣譜或幕籌甚婉或局利載登<lb/>
並稽三嵗之庸宜升一等之秩儲寮卿寀各懋乃官可<lb/>
　　將作監丞王拱辰可著作郎直集賢院制<lb/>
敕具官王拱辰夫東觀之論著䴡正之刊輯皆漢唐楽<lb/>
育之地也非曰時彦疇允恪居以爾業履端和藻章韜<lb/>
暎曏繇辭等擢冠士科尋補匠卿之僚仍倅州麾之政<lb/>
而洊銜家䘏頗隔嵗成比召復于故聯且自陳于素藴<lb/>
<pb n="KR4d0020_WYG_023-12b"/>
乙篇可喜給札有規逮閲試言兹顕能賦宜通秘邱之<lb/>
籍兼光書殿之舉欽服朝範循致寵階可<lb/>
　　太常博士直集賢院韓琦可右司諫供職制<lb/>
敕具官韓琦昔蕭望之有言以諫官補郡誠大恵也然<lb/>
朝無諍臣所謂憂末而棄夲朕甚韙之今兹擢才實曰<lb/>
稽舊以爾氣質純茂識畧淹該名高俊科職在文舘嘗<lb/>
倅事于京劇旋賛畫于財煩官成有聞朝論惟穆曏觀<lb/>
奏牘求引邸章雖徇使符之行屬圖言責之補且告猷<lb/>
<pb n="KR4d0020_WYG_023-13a"/>
近署與頒條外藩循名既殊所益良重宜輟往授以服<lb/>
寵班兼去儀臺之名尚仍仙殿之局企佇忠鯁副此奨<lb/>
甄可<lb/>
　　授趙元昊開府儀同三司依前檢校太師兼中書<lb/>
　　令定難軍節度使西平王加食邑實封制<lb/>
門下朕三嵗而郊述修常祀四海以職同蕆上儀屬膺<lb/>
貺施之辰普均慶賚之典眷我良翰撫于西人聿圖成<lb/>
效用蕃嘉奬具官趙元昊資植端厚噐局沈和克負家<lb/>
<pb n="KR4d0020_WYG_023-13b"/>
聲光啟王爵緇衣以改造為羙甲令以能世稱忠邉最<lb/>
數聞時事狎至自禋燔前戒妥侑徯升輸珍實來固圉<lb/>
惟謹罄露乃心之恪益昭維屛之勲宜錄久勤用參信<lb/>
賞夫均儀公府酬勞采食實租奉之數叢典册之華兹<lb/>
為寵章並昭方國於戲祀惟大事爾協其恭邦介純禧<lb/>
爾預其錫當懷褒遇之渥母怠輯綏之經往哉若時欽<lb/>
對余命可<lb/>
　　尚書司封員外郎直集賢院李漙可三司鹽鐡判<lb/>
<pb n="KR4d0020_WYG_023-14a"/>
　　官制<lb/>
敕具官李漙曩踐秀科久勤吏事濯纓通籍漸翼為郎<lb/>
逮預書林之華冄輯守麾之政積資逾久應務為宜繄<lb/>
鹽䇿鐡官之繁有嵗成月要之劇今兹缺屬是以求才<lb/>
往倅計文尚遲來效可<lb/>
　　刑部員外郎直集賢院桞植可三司鹽鐡判官制<lb/>
敕具官桞植國朝合三使之任商萬方之利置副率屬<lb/>
用相維𣙜缺員之舉繄才是擇以爾志尚凝簡謀畧淹<lb/>
<pb n="KR4d0020_WYG_023-14b"/>
該夙懷懿文遂踐高第尋被陵莪之育久帖書林之直<lb/>
况剖符名部去輙見思運籌㑹府試于已效比雖慎求<lb/>
雋望對記爾言而綽有兼資可備煩使宜伸髖髀之器<lb/>
分賛鹽鐡之務遲乃成績光余類能可<lb/>
　　右正言直集賢院吴育可三司户部判官制<lb/>
敕具官吴育左右之曹諸案為劇分賛使範允歸才舉<lb/>
以爾言行偕敏吏雅兼資濯纓諫垣抱槧書府曏藉聲<lb/>
實試予財煩操籌所更奏刃彌熟宜居地版之佐姑重<lb/>
<pb n="KR4d0020_WYG_023-15a"/>
計文之選可<lb/>
　　侍御史馬綘可三司户部判官制<lb/>
敕具官馬綘夫地官有聫使介為重缺員之補繄材是<lb/>
擇以爾性理淳暢行能亷簡乆試吏事階服憲僚雖夙<lb/>
夜以首公實夷退而行已宜攝兼局俾效所長惟登版<lb/>
上計之繁有衰征慎賦之要往莅乃職佇觀厥成可<lb/>
　　郎中員外郎南郊加恩制<lb/>
敕具官某等朕親執玉幣祗見郊丘合法神祗嚴配祖<lb/>
<pb n="KR4d0020_WYG_023-15b"/>
考肆我皇士服勞于公適圖福瑞之均宜先慶賞之舉<lb/>
爾等學優而仕吏餙以文早陟朝閨進都郎位外内迭<lb/>
治材諝兼資蔚如國華光我俊選既欽柴之竣事方舍<lb/>
爵以差勤或進視卿曹或遞加勲籍往對嘉命無替恪<lb/>
誠可<lb/>
　　館職朝臣南郊加恩制<lb/>
敕具官某等朕昨以推策候長練嵗習吉灌鬯清廟燔<lb/>
燎㤗壇既尊親以侑神乃禔福而灑澤爾等學富而敏<lb/>
<pb n="KR4d0020_WYG_023-16a"/>
行周而和咸奮辭華充我朝選進預金閨之籍分裁石<lb/>
室之書官政協修士譽彌藹比縟儀之並講遘信賞之<lb/>
遂行或攷侍祠之勞或旌宿業之效遞舉勲䇿且對榮<lb/>
階繄乃洽聞䖍此嘉命可<lb/>
　　楊崇勲父累贈太師中書令兼尚書令追封秦國<lb/>
　　公制<lb/>
敕乃者竭誠禋宗肆類尊考實受純祜洽暢茂恩爰列<lb/>
襃親之條參圖錫類之賞首閲侯籍宜焕世靈具官楊<lb/>
<pb n="KR4d0020_WYG_023-16b"/>
崇勲父累贈太師中書令兼尚書令全羙材資忠淳並<lb/>
裕介而難進勇且知方包義府以自高撫生涯而永慨<lb/>
任雖靡膴慶則有餘藹然身支列在人傑勤庸稔于帷<lb/>
幄威望著于藩垣光我臣鄰夲之義訓曩旌遺烈屢賁<lb/>
幽塗雖服衮之載華顧苴茅之未啓龍舒胙國躬桓餙<lb/>
圭並示漏泉之榮益紓濡露之感可<lb/>
　<lb/>
　元憲集巻二十三<lb/>
</p>
<p>
</p>
  </div>
</body>
</text>
</TEI>
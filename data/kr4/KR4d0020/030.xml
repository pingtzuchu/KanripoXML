<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻三十</head> <lb/>
    <p>
<pb n="KR4d0020_WYG_030-1a"/>
欽定四庫全書<lb/>
　元憲集巻三十<lb/>
　　　　　　　　　　　　宋　宋庠　撰<lb/>
　内制<lb/>
　　賜步軍副都指揮使張潛已下啓聖院罷乾元節<lb/>
　　道場香合酒果<lb/>
卿等集祓仁祠慶余誕節適當罷㑹深諒祝延宜渥寵<lb/>
頒用均熙事<lb/>
<pb n="KR4d0020_WYG_030-1b"/>
　　賜宰臣已下上清宫罷散天祺節道場香合<lb/>
朱律肇和璽符紀節敞叢霄而申禱肅㑹弁以如儀式<lb/>
助薰燃宜加頒賚<lb/>
　　賜宰臣巳下大相國寺罷散乾元節道場香合<lb/>
慶節在辰外朝祝祉祓仁祠而有侐㑹鄰使以咸臻宜<lb/>
錫名薰用資華供<lb/>
　　賜賀乾元節人使鈔鑼唾盂被褥等<lb/>
卿等肅奉聘儀甫安候館嘉乃䖍恭之節倘多夙夕之<lb/>
<pb n="KR4d0020_WYG_030-2a"/>
勞宜有寵頒用昭眷待<lb/>
　　賜賀乾元節人使内中酒果<lb/>
卿等巳陪壽<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>留憇都郵克蹈寅恭允通信睦宜加霑<lb/>
賚用篤恩勤<lb/>
　　撫問鄜延路知州部署等<lb/>
卿等出膺邊寄參總軍和候望雖寕撫循亦至眷惟勤<lb/>
職良用注懐<lb/>
　　撫問環慶路知州部署等<lb/>
<pb n="KR4d0020_WYG_030-2b"/>
卿等任參邊𤨏職總戎昭疆事所經公心攸賴涉兹炎<lb/>
序諒協常休<lb/>
　　撫問涇原路知州部署等<lb/>
卿等夙官邊部總職軍鈐體余修偃之風謹乃綏和之<lb/>
畧歊炎在候率履咸宜<lb/>
　　撫問眞定路知州部署等<lb/>
卿等夙奉朝恩言綏邊畧軍和謹職疆候沉氛屬此歊<lb/>
炎諒寕官守<lb/>
<pb n="KR4d0020_WYG_030-3a"/>
　　撫問秦鳳路知州部署等<lb/>
卿等分職邊關布和郡壘協寕疆事無爽朝猷言念祗<lb/>
勤弗忘存矚<lb/>
　　賜宰臣已下上清宫罷散先天節道場香合<lb/>
令節欽先瑰宫薦㑹儼朝倫而並集率道範以惟寅特<lb/>
示頒宣用資薰奉<lb/>
　　撫問梓䕫路知州鈐轄等<lb/>
卿等恪稟朝威善分邊職州疆有謐戎律無譁適啓秋<lb/>
<pb n="KR4d0020_WYG_030-3b"/>
氛諒綏時祉<lb/>
　　撫問并代路知州部署等<lb/>
卿等寅奉朝經協司疆事政條參乂戎索無譁言念恪<lb/>
居可量遐矚<lb/>
　　撫問高陽關路知州部署等<lb/>
卿等分荷朝恩參寕疆事夙官有次展體惟勤涉此秋<lb/>
陽勉綏時福<lb/>
　　賜宰臣章得象生日禮物<lb/>
<pb n="KR4d0020_WYG_030-4a"/>
卿亮采光朝生賢紀旦邦儀有舊恩數惟蕃姑篤慶私<lb/>
所宜祗荷<lb/>
　　賜荆王生日禮物<lb/>
霜籥紀辰門弧集慶眷惟蕃錫抑有彞儀尚讀壽臧且<lb/>
符欣矚<lb/>
　　賜宰臣張士遜生日禮物<lb/>
卿等業茂承明望崇輔弼爰屬生賢之旦實昭命世之<lb/>
祥宜渥寵頒用將慶祝<lb/>
<pb n="KR4d0020_WYG_030-4b"/>
　　賜宰臣已下上清宫罷散降聖節道場香合<lb/>
孟冬恊序靈節延禧肅朝弁以相趨㑹珠庭而有恪宜<lb/>
頒薰炷用奬圭誠<lb/>
　　閤門賜宰臣荆王使相節度使加恩告勑<lb/>
熈事甫成恩章有典已誕宣于著位宜申錫于贊書當<lb/>
體眷懷徃欽襃渥<lb/>
　　賜宰臣荆王使相節度使讓恩命不允批答<lb/>
甫畢嚴禋載均順福乃眷臣鄰之重式推恩數之蕃允<lb/>
<pb n="KR4d0020_WYG_030-5a"/>
協舊常詎煩冲挹<lb/>
　　賜淮康軍節度使同中書門下平章事陳堯佐加<lb/>
　　恩告勑<lb/>
卿台袞藎臣將旄近屏適均鴻霈載茂徽章仍因子舍<lb/>
之賢往授贊書之重<lb/>
　　賜刑部尚書知徐州李廸加恩告勅<lb/>
郊類成儀臣工底力眷惟舊德宜進寵章往錫贊書用<lb/>
光藩閫<lb/>
<pb n="KR4d0020_WYG_030-5b"/>
　　撫問眞定路知州部署等<lb/>
卿等分扞邊州參持戎律政條有穆疆場無譁方涉窮<lb/>
冬諒綏吉履<lb/>
　　撫問麟府路知州部署等<lb/>
卿等肅膺朝選分扞邊虞率職有經治戎無懈適茲凝<lb/>
冽可諒勤劬<lb/>
　　雄州撫問賀正旦人使<lb/>
卿等肅將歡幣來慶端辰擁行傳以勤斯款邊闗而戾<lb/>
<pb n="KR4d0020_WYG_030-6a"/>
止眷言冒涉深體寅恭<lb/>
　　賜賀正旦人使生餼<lb/>
卿等恭持歡聘來㑹元正就館方初犒賓有式特申優<lb/>
渥用體眷懐<lb/>
　　賜賀正旦人使鈔鑼唾盂被褥等<lb/>
卿等來聘王春甫休使眷方眷睦鄰之厚宜優適館之<lb/>
華爰畀寵頒所宜祗荷<lb/>
　　賜賀正旦人使内中酒果<lb/>
<pb n="KR4d0020_WYG_030-6b"/>
卿等肅將信幣巳展朝容適館載寕加籩有品宜賜禁<lb/>
筵之味更資公讌之餘<lb/>
　　賜賀正旦人使春幡勝盤等<lb/>
端方布和上春啓祚餌辛盤而惟舊戴寳勝以増華併<lb/>
示寵頒且均嘉貺<lb/>
　　撫問環慶路知州部署等<lb/>
卿等奉將朝寄參幹邊符率職有經訓戎無懈方臨韶<lb/>
節勉蹈常休<lb/>
<pb n="KR4d0020_WYG_030-7a"/>
　　撫問益州路知州鈴轄等<lb/>
卿等分輯郡條參司戎籍並勵首公之操副余綏逺之<lb/>
懷益蹈常休以符遐矚<lb/>
　　撫問知永興軍夏竦<lb/>
卿渥節寰畿布條闗輔忠誠卓亮邊略攸綏適履初炎<lb/>
具蕃嘉祉<lb/>
　　賜賀乾元節人使到闕班荆館御筵<lb/>
卿等肅奉聘儀來祗慶節駕言軺傳次我都門宜錫宴<lb/>
<pb n="KR4d0020_WYG_030-7b"/>
私用紓勤勩<lb/>
　　賜賀乾元節人使到闕班荆館御筵酒果<lb/>
卿等將命載䖍憇徒有次方即郵亭之便式燕豐俎之<lb/>
華宜賚芳馨且資酣懌<lb/>
　　賜賀乾元節人使生餼<lb/>
卿等展幣嘉辰停軺外邸犒勤有式致餼惟豐爰優即<lb/>
賜之恩更篤如歸之惠<lb/>
　　賜賀乾元節人使鈔鑼唾盂被褥等<lb/>
<pb n="KR4d0020_WYG_030-8a"/>
卿等奉幣修歡停軺就次惟使勤之甫釋給賓具以宜<lb/>
優爰錫豐華用昭眷遇<lb/>
　　賜賀乾元節人使内中酒果<lb/>
卿等適展慶儀載寕傳次必厚甘馨之品别將燕衎之<lb/>
華故此恩頒用昭勤矚<lb/>
　　賜宰臣已下上清宫罷散天祺節道場香合<lb/>
離序孟辰仙符舊節肅靈場而既就昭寳貺以彌新宜<lb/>
錫眞香誕迎茂祉<lb/>
<pb n="KR4d0020_WYG_030-8b"/>
　　賜知樞密院王德用已下大相國寺罷散乾元節<lb/>
　　道場香合<lb/>
卿等以朕誕辰歸䖍梵果爰屬散香之㑹載延拂石之<lb/>
齡宜有頒宣用兹薰奉<lb/>
　　賜知樞密院王德用已下罷散乾元節道場錫慶<lb/>
　　院齋筵酒果教坊樂<lb/>
卿等恭祓梵場慶余誕日既畢人天之供宜頒藥餌之<lb/>
私仍副甘珍併昭慈惠<lb/>
<pb n="KR4d0020_WYG_030-9a"/>
　　賜防禦使劉從廣景德寺普門院罷散乾元節道<lb/>
　　場香合酒果<lb/>
卿率職禁聯慶余誕日肅建梵場之果載歸壽厯之祥<lb/>
宜渥寵頒用資薰祝<lb/>
　　雄州撫問賀乾元節人使<lb/>
卿等奉幣有儀及疆胥㑹矧韶和之在候諒跋履以偕<lb/>
勤言念寅恭靡忘嘉矚<lb/>
　　賜鎭海軍節度使新授知樞密院夏守贇赴闕沿<lb/>
<pb n="KR4d0020_WYG_030-9b"/>
　　路茶藥<lb/>
卿入掌繁機巳膺迅召宜示頒宣之寵體茲眷待之私<lb/>
　　賜鎭海軍節度使新授知樞密院夏守贇到闕生<lb/>
　　餼<lb/>
卿適馳戎傳甫戒都門勤禮有初犒儀惟舊往膺蕃錫<lb/>
深體眷懷<lb/>
　　賜鎭海軍節度使新授知樞密院夏守贇讓恩命<lb/>
　　不允批答<lb/>
<pb n="KR4d0020_WYG_030-10a"/>
卿師帥舊臣藩垣茂伐曏酬踐歴入總㡬微過列讓誠<lb/>
難稽公舉<lb/>
　　賜鎭海軍節度使新授知樞密院夏守贇讓恩命<lb/>
　　不允批答<lb/>
卿近允徽章俾敷列位再觀封疏尚執遜沖宜時攝于<lb/>
繁機勿專懷于小讓<lb/>
　　賜䕶國軍節度使兼侍中張耆生日禮物<lb/>
卿位冠列藩慶周誕日特俾過庭之嗣往宣班物之恩<lb/>
<pb n="KR4d0020_WYG_030-10b"/>
姑體眷懷即宜祗受<lb/>
　　賜武成軍節度使同中書門下平章事駙馬都尉<lb/>
　　柴宗慶生日禮物<lb/>
卿戎節宣風慶弧紀日特命家庭之懿往頒燕篚之華<lb/>
式表恩私所宜欽荷<lb/>
　　賜宰臣已下上清宫罷散先天節道場香合<lb/>
寳誨舊聞先秋令節謹醮場而有式㑹朝祓以如儀爰<lb/>
錫名薰用蠲慶㑹<lb/>
<pb n="KR4d0020_WYG_030-11a"/>
　　撫問涇原秦鳳兩路沿邊經畧安撫使夏竦鄜延<lb/>
　　環慶兩路沿邊經畧安撫使范雍<lb/>
卿出總藩條載華使範兼倚中權之重且紓西畧之虞<lb/>
宜篤常休用符榮寄<lb/>
　　撫問鱗府路知州部署等<lb/>
卿等恪分事任祗奉朝規永念忠勤克壯邊畧屬季啇<lb/>
之在候諒夙夜以為勞用示撫存幸綏吉履體余眷矚<lb/>
罔替終譽<lb/>
<pb n="KR4d0020_WYG_030-11b"/>
　　賜宰臣張士遜赴闕都城門外御筵<lb/>
卿甫膺節召再冠槐階封傳疾驅都門在望宜渥勞旋<lb/>
之禮俾均示惠之私式佇同寅且欽飫賜<lb/>
　　賜宰臣張士遜赴闕都城門外御筵酒果<lb/>
卿甫修圭覲入序台儀延勞都門均豊燕豆宜加珍錫<lb/>
以侑歡誠<lb/>
　　賜宰臣巳下罷散乾元節道場錫慶院齋筵酒果<lb/>
　　敎坊樂<lb/>
<pb n="KR4d0020_WYG_030-12a"/>
卿等祝慶梵埸流思宴館列豆埸而有餞肅簪襘以如<lb/>
儀特示頒宣且榮歡集<lb/>
　　賜宰臣巳下罷散乾元節道場錫慶院齋筵酒果<lb/>
卿等率和朝弁祗祓齋場歸祉誕辰均恩燕爼宜頒異<lb/>
品以侑多歡<lb/>
　　賜知樞密院王徳用巳下大相國寺罷散乾元節<lb/>
　　道場香合<lb/>
卿率屬内廷祝延梵宇壽祺來集忠款可嘉宜錫名薰<lb/>
<pb n="KR4d0020_WYG_030-12b"/>
用資寳供<lb/>
　　賜知樞密院王徳用已下罷散乾元節道場錫慶<lb/>
　　院齋筵酒果教坊樂<lb/>
卿等祝慶仁祠推恩宴館特厚籩壺之賜兼諧匏竹之<lb/>
和姑寵肆筵用昭示惠<lb/>
　　賜知樞密院王德用已下罷散乾元節道場錫慶<lb/>
　　院齋筵酒果<lb/>
卿等修慶誕辰祈褫梵果散香在㑹式燕攸均宜錫甘<lb/>
<pb n="KR4d0020_WYG_030-13a"/>
滋用昭奬眷<lb/>
　　賜賀乾元節人使到闕班荆館御筵<lb/>
卿等恭持聘節用戒都門征馭載勤候亭留憩特伸燕<lb/>
勞以洽寵私<lb/>
　　賜賀乾元節人使到闕班荆館御筵酒果<lb/>
卿等肅將信幣來慶誕辰迎犒有初燕私甫洽宜加珍<lb/>
錫參侑歡悰<lb/>
　　賜賀乾元節人使鈔鑼唾盂被褥等<lb/>
<pb n="KR4d0020_WYG_030-13b"/>
卿等肅奉聘儀甫安候館嘉乃䖍恭之節尚多夙夕之<lb/>
勞宜有寵頒用昭眷待<lb/>
　　賜賀乾元節人使玉津園射弓例物並御筵<lb/>
王籞均歡使儀侑好爰設射堋之箅參陳宴俎之華特<lb/>
厚匪頒用昭儀眷<lb/>
　　賜賀乾元節人使朝辭御筵<lb/>
卿等將復使軒甫違朝陛率多儀而允恪軫長邁以方<lb/>
初宜寵燕慈用蕃恩錫<lb/>
<pb n="KR4d0020_WYG_030-14a"/>
　　賜賀乾元節人使朝辭御筵酒果<lb/>
卿等甫訖聘儀將還使路歸裝既戒候館少留宜錫醇<lb/>
芳用照眷賚<lb/>
　　賜賀乾元節人使回班荆館御筵酒果<lb/>
卿等聘禮甫成歸塗云戒式厚都亭之餙將勤征鞅之<lb/>
行特賜甘馨用滋酣悦<lb/>
　　賜賀乾元節人使回至天雄軍御筵<lb/>
卿等復命使軺次塗州館冐初炎之燠若想夙駕以勤<lb/>
<pb n="KR4d0020_WYG_030-14b"/>
斯宜錫宴羞用申犒禮<lb/>
　　賜宰臣已下南郊禮畢御筵<lb/>
郊配成儀臣工洽祉當速燕私之惠且紓陪贊之勞宜<lb/>
抃慶辰往均良集<lb/>
　　賜賀正旦人使赴闕至天雄軍御筵<lb/>
卿等肅將鄰聘甫次近藩諒行李之為勤矧凝嚴之在<lb/>
候宜申犒禮式表恩華<lb/>
　　賜賀正旦人使到闕班荆館御筵<lb/>
<pb n="KR4d0020_WYG_030-15a"/>
卿等逺將嵗聘近戒都圻惟渉路以載勤俾頒觴而申<lb/>
犒並宜歡飫昭體眷恩<lb/>
　　賜賀正旦人使就驛御筵<lb/>
卿等奉將鄰好來慶王正當嘉節之肇新固歡心之允<lb/>
協宜因館榖特展宴私<lb/>
　　賜賀正旦人使就驛御筵酒果<lb/>
卿等肅奉鄰歡參陪朝慶蹈䖍恭而有恪均戬禄以咸<lb/>
宜爰錫甘滋用昭勤矚<lb/>
<pb n="KR4d0020_WYG_030-15b"/>
　　賜賀正旦人使玉津園射弓例物并御筵<lb/>
卿等慶幣成儀宴庖均渥特啟禁園之勝俾資射筭之<lb/>
歡仍示頒分並宜欽荷<lb/>
　　賜賀正旦人使朝辭御筵<lb/>
卿等肅導鄰歡將還聘節使無違禮恩有示慈宜渥燕<lb/>
私用昭奬賚<lb/>
　　賜賀正旦人使朝辭御筵酒果<lb/>
卿等既展邦儀少畱候館䖍㳟載恪眷尚無忘宜錫甘<lb/>
<pb n="KR4d0020_WYG_030-16a"/>
滋且昭優異<lb/>
　　賜賀正旦人使回班荆館御筵<lb/>
卿等奉聘成儀載馳復命適遵歸路特舉餞筵用示寵<lb/>
嘉體兹眷遇<lb/>
　　賜賀乾元節人使玉津園射弓例物并御筵<lb/>
卿等適達鄰歡甫均燕惠爰擇囿遊之勝且觀決拾之<lb/>
容仍渥寵頒以昭眷佇<lb/>
　　賜賀乾元節人使回至天雄軍御筵<lb/>
<pb n="KR4d0020_WYG_030-16b"/>
卿等奉成嵗聘回飭使驂冒朱籥之初炎次星街之近<lb/>
鎭特頒宴犒用篤恩勤<lb/>
　<lb/>
　<lb/>
　<lb/>
　<lb/>
　<lb/>
　元憲集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十五</head> <lb/>
    <p>
<pb n="KR4d0020_WYG_025-1a"/>
欽定四庫全書<lb/>
　元憲集巻二十五<lb/>
　　　　　　　　　　　　宋　宋庠　撰<lb/>
　外制<lb/>
　　翰林學士承旨尚書禮部侍郎知制誥章得象加<lb/>
　　階食邑實封制<lb/>
敕朕以天正上元昧爽冬至親旅備物拜貺于郊參賴<lb/>
左右之臣恊敷陟降之禮亦既均福兹用懋官以爾具<lb/>
<pb n="KR4d0020_WYG_025-1b"/>
官章得象理識清明風姿髙劭早服榮序濬發懿文入<lb/>
以代巽風之辭居常無温樹之語洊疇時望升冠禁庭<lb/>
㑹崇配于嚴陔咨領使于容蕝繄爾儐導成我肅恭固<lb/>
當進于榮階衍以多邑且旌親近之選兼茂講求之勞<lb/>
益綏善猷往敷徽數可<lb/>
　　入内東頭供奉官于徳源可内殿承制制<lb/>
敕具官于徳源恪職禁庭序勞使籍凡更指任咸著勤<lb/>
庸慎秘殿之參承訂外朝之拱集宜從超拜用示優褒<lb/>
<pb n="KR4d0020_WYG_025-2a"/>
益勵乃誠無忝官次可<lb/>
　　入内西東供奉官勾當御藥院周惟徳可内殿承<lb/>
　　制制<lb/>
敕具官周惟徳以懿愿之資補禁嚴之籍率力彌厲將<lb/>
指弗渝比兼藥劑之嘗亦更歲律之籍宜疇謹幹超序<lb/>
班聨惟承命于殿中實均儀于朝右往祇優渙無廢前<lb/>
庸可<lb/>
　　内殿崇班焦宗約可内殿承制制<lb/>
<pb n="KR4d0020_WYG_025-2b"/>
敕具官焦宗約食徳侯家聨榮戚里仍偕累課遂服華<lb/>
班繄爾好逑之宗乃余自出之懿式嘉婣近奄及淪亡<lb/>
矧遺札之上聞且令夫而為請宜縁永悼特渥寵章俾<lb/>
進殿塗之趍無為世閥之忝可<lb/>
　　内殿崇班曹傅可内殿承制制<lb/>
敕具官曹傅重侯之門藉䕃而仕風華有裕謹敏自將<lb/>
服在榮班無忝勲閥矧中闈之昵屬輔良冶之美才宜<lb/>
進殿聨且光親籍往祗渥洽罔懈踐修可<lb/>
<pb n="KR4d0020_WYG_025-3a"/>
　　内殿崇班夏元規可内殿承制制<lb/>
敕具官夏元規地承勲胄名列禁班拳勇知方敏勤無<lb/>
累眷言乃父方總衛師緩恩典之常科庇身支而有請<lb/>
所宜進秩用奬教忠勉服内聨以光華閥可<lb/>
　　太常少卿張宗誨可四方館使文州刺史知貝州<lb/>
　　制<lb/>
敕賓館置使方奏是司州符長人郡寄為重允是蕃奬<lb/>
屬于兼材以爾具官張宗誨風力精明志用沈果出于<lb/>
<pb n="KR4d0020_WYG_025-3b"/>
槐鼎之緒濟夫几案之資久服朝聨遂階卿亞中外所<lb/>
厯閥閲已彰然惇學有初晩節彌厲比閲論兵之奏益<lb/>
嘉徇國之謀將適所長固當易授宜均榮于外著且増<lb/>
采于禁班勉佩褒華以伸忠藴可<lb/>
　　奏舉人前權祁州軍事判官胡思聰可箸作佐郎<lb/>
　　制<lb/>
敕具官胡思聰鄉秀榮名吏銓隨牒曏參賓晝介在邊<lb/>
藩實有將漕之臣胥暨通閨之士咸條善狀分集攸司<lb/>
<pb n="KR4d0020_WYG_025-4a"/>
覈實孔彰懋勞惟允陟于秘佐朂乃官成可<lb/>
　　前同州馮翊縣令張造可著作佐郎制<lb/>
敕具官張造吏銓結果殿最有常詔恩舉知保任為重<lb/>
向非佳吏曷光清選以爾早服儒行嘗擢俊科亷以自<lb/>
將文而母害頃字氓于大邑能寡悔于厥躬齎伐上聞<lb/>
薦章可復佐于秘局旌乃官成欽服寵章以終素守可<lb/>
　　奏舉人前揚州觀察支使黄昌齡可著作佐郎制<lb/>
敕具官黄昌齡久籍中銓累賓大府雖本階門䕃而見<lb/>
<pb n="KR4d0020_WYG_025-4b"/>
許吏資薦寵狎聞滯淹可恤宜參賞格進序京曹往佐<lb/>
著書之庭尚酬入幕之畫可<lb/>
　　開封府兵曹參軍王翼可著作佐郎制<lb/>
敕具官王翼文敏中科身言補吏掾于京劇再結歲勞<lb/>
府列薦辭朝無吝賞擢佐著書之選尚領坐曹之務可<lb/>
　　奏舉人前應天府推官謝郛可著作佐郎制<lb/>
敕具官謝郛材服俊良行歸廉素曏繇科選見重賓籌<lb/>
宗工外臺連啟交薦擢參書省之佐姑信吏銓之賞可<lb/>
<pb n="KR4d0020_WYG_025-5a"/>
　　奏舉人昭信軍節度推官前知興國軍大冶縣同<lb/>
　　監買茶埸張經可著作佐郎制<lb/>
敕具官張經藝文而仕廉智自將再珥賓簪參司利𣙜<lb/>
薦能累牘稽實盈條宜佐局于蓬丘且漸榮于磐羽可<lb/>
　　奏舉人前湖州烏程縣令王稷可著作佐郎制<lb/>
敕具官王稷推秀士林階勞吏牒綰銅被選製錦無傷<lb/>
近署薦能外臺舉最章交軍府課協銓條宜升譔著之<lb/>
佐且寄品流之賞可<lb/>
<pb n="KR4d0020_WYG_025-5b"/>
　　奏舉人前江寧府上元縣令兼管勾府學任凱可<lb/>
　　著作佐郎制<lb/>
敕具官任凱丘園之良造秀階選雖褫巾補吏而挾䇿<lb/>
名家曏徇守臣之章俾興郡學之法兼宰劇邑姑慰後<lb/>
生風政並修慰薦尤數宜用銓部之啓擢佐史筵之郎<lb/>
勉服恩華尚寵儒業可<lb/>
　　尚書比部員外郎通判舒州趙温瑜可尚書駕部<lb/>
　　員外郎尚書虞部員外郎知道州譚嘉言可尚書<lb/>
<pb n="KR4d0020_WYG_025-6a"/>
　　比部員外郎制<lb/>
赦具官趙温瑜等階䕃宿官第勞引籍或布宣郡詔或<lb/>
通刺守符歲課上聞郎選惟序宜均即授之寵且懋稍<lb/>
遷之勤可<lb/>
　　天平軍節度使檢校太師同中書門下平章事判<lb/>
　　河南府王曾男太常寺太祝紹可將作監丞禮部<lb/>
　　尚書知亳州晏殊男明逺可秘書省校書郎資政<lb/>
　　殿學士尚書户部侍郎薛奎親姪男房儒可將作<lb/>
<pb n="KR4d0020_WYG_025-6b"/>
　　監主簿尚書户部侍郎知廬州陳堯佐親孫男知<lb/>
　　愚可將作監主簿尚書户部侍郎知永興軍范雍<lb/>
　　親孫男子初可將作監主簿翰林侍讀學士兼龍<lb/>
　　圖閣學士尚書工部侍郎權知開封府程琳堂弟<lb/>
　　温瑜可試將作監主簿制<lb/>
敕具官王曾男紹等禀和令胄服業素風率在妙齡未<lb/>
參初仕適因誕節旅集慶儀乗嘉會之均休復乃親之<lb/>
言念願延賞典以啓榮階循厥舊章俾覃渙渥卿曹書<lb/>
<pb n="KR4d0020_WYG_025-7a"/>
省正秩試官差序以陞勿忘祇勗可<lb/>
　　樞宻直學士知益州張逸外孫姚穀可試將作監<lb/>
　　主簿制<lb/>
敕具官張逸外孫姚穀越在童牙甫親師塾惟乃外門<lb/>
之懿時余邇列之良方寵奥藩翼惟麗澤宜試榮于匠<lb/>
屬尚慰心于母黨可<lb/>
　　皇姪故如京使從善可贈刺史制<lb/>
敕具官從善宗籍之英王藩衍祚早被恩于敦族亟階<lb/>
<pb n="KR4d0020_WYG_025-7b"/>
寵于陪官洊服使華克敦朝矩方竚麟趾之盛參固犬<lb/>
牙之封而遘沴弗瘳殱良遽及眷言短厯深軫余懐持<lb/>
升號于竹符且廞儀于宻印魂而有識尚或嘉兹可<lb/>
　　中書試西上閤門使除懐州刺史制<lb/>
敕文武之效濟治式均出處之寄惟才是擇矧州部之<lb/>
雄重有民政之撫綏必竢茂庸乃付兹任具官某志懐<lb/>
沈果謀術淹該服煩使而有初露美材而滋久風華自<lb/>
飾忠謹内充自列職于禁闈實練儀于朝著訖無貳事<lb/>
<pb n="KR4d0020_WYG_025-8a"/>
休有厥勞酬其使範之誠易以价人之重矧兹近輔屏<lb/>
于中邦有旌纛以輔威有圭符而分契政之龎則興歡<lb/>
于閭里化之得則蒙潤于京師今兹作牧之榮可亮簡<lb/>
心之極宜思尤效以篤前庸無俾刺舉三河之人專美<lb/>
于漢牘也可<lb/>
　　落軍權正授團練刺史制<lb/>
敕國家經武有常懋功至慎茍勞于久次則寵以番休<lb/>
亦將均燕瘁之宜一中外之使具官某志懐飈果姿局<lb/>
<pb n="KR4d0020_WYG_025-8b"/>
雄嚴早奉戎昭進司王衛訓顏行而知勇肅師律以無<lb/>
譁忠效著聞歲期屢易持峻圭符之數用酬夙夜之勤<lb/>
往踐使聨罔替嘉績可<lb/>
　　管軍加團練刺史制<lb/>
敕王者崇衛帥兵分建營府必咨忠慎以領訓齊具官<lb/>
某早志戎韜洊階勇爵自撫循于爪士克震疊于旌和<lb/>
歲月屢周勤勞匪懈稽功有典進秩為宜遙視圭符叙<lb/>
升師領益輸亮節以服明恩可<lb/>
<pb n="KR4d0020_WYG_025-9a"/>
　　京西路轉運使尚書度支郎中楊日華京西路轉<lb/>
　　運副使尚書主客郎中林濰三門自波發運使尚<lb/>
　　書比部員外郎王隲並可加勲制<lb/>
敇具官楊日華等朕以屬者先後陪陵西畿蕆役眷言<lb/>
經用參責攸司訖事在辰計功有典以爾等各縁吏伐<lb/>
分領使權或調食于寰封或董舟于河次率勤供億胥<lb/>
濟繕營勲級之華朝章惟重俾書于䇿用寵厥官益勵<lb/>
風聲且稱甄奬可<lb/>
<pb n="KR4d0020_WYG_025-9b"/>
　　尚書主客郎中判大理寺司徒昌運加柱國國子<lb/>
　　博士權大理少卿公事吕紹興加輕車都尉國子<lb/>
　　博士通判齊州淳于佺殿中丞周孝孫審刑院詳<lb/>
　　議官太子中含李倩並加上騎都尉制<lb/>
敕具官司徒昌運等朕曏以官司之繁法禁惟錯倚請<lb/>
託庇日以益滋顛末相違遵用靡據是命爾等設局而<lb/>
審議之彌厯歲躔協比曹屬而能分條輕重之目總括<lb/>
繁簡之中成篇載勤列牘來上其有宣力參半補吏外<lb/>
<pb n="KR4d0020_WYG_025-10a"/>
遷逮此圖庸固當均賞宜並升于勲籍且増勸于朝猷<lb/>
欽踐寵階母替厥服可<lb/>
　　太常博士集賢校理知臺州范說可尚書祠部員<lb/>
　　外郎國子博士通判成徳軍陳及可尚書虞部員<lb/>
　　外郎右贊善大夫知汝州梁縣吕師簡可殿中丞<lb/>
　　制<lb/>
敕具官范說等尚書知曹參知承務鉤盾華省咸率屬<lb/>
僚因其寵階式叙功次以爾等早勤智效祗服朝規或<lb/>
<pb n="KR4d0020_WYG_025-10b"/>
預校中經正簡編之謬或往釐外職成郡縣之勞並攷<lb/>
攸司莫匪嘉績疇其歲滿易乃官聨増秩以畱勉終來<lb/>
效可<lb/>
　　尚書職方員外郎知歸州沈厚載可尚書屯田郎<lb/>
　　中殿中丞知平定軍樂平縣張傑可國子博士太<lb/>
　　子右贊善大夫通判吉州晏融可殿中丞制<lb/>
敕具官沈厚載等夫稽功緒陟官成頒之歲期蓋有彝<lb/>
法故虞考績而周大比也以爾等或學古優仕或藉䕃<lb/>
<pb n="KR4d0020_WYG_025-11a"/>
累勞適于吏資服我朝著並縁郡縣之績參有新故之<lb/>
勤通會課條率應恩格郎曹茂秩庠局美聨逮于盾省<lb/>
之華咸稱閨籍之選各懋終譽無忝稍遷可<lb/>
　　太常博士前知富順監戴翼可尚書屯田員外郎<lb/>
　　太子中舍通判蔡州王康可殿中丞制<lb/>
敕具官戴翼等夫尚書以墾田為郎鉤盾以中御率屬<lb/>
皆一時功次之選也以爾等或鄉秀來任或經術自將<lb/>
咸服吏資寘我朝紱惟翼逺勤巴徼而成課可甄惟康<lb/>
<pb n="KR4d0020_WYG_025-11b"/>
近倅汝南而前勞未録閲于考簿協乃歲成宜懋當遷<lb/>
之資益圖報稱之效可<lb/>
　　十二考入前權資州軍事判官孟化成可著作佐<lb/>
　　郎奏舉人前彬州宜章縣尉監温州大富南監張<lb/>
　　士遜可大理寺丞制<lb/>
敕具官孟化成等各沿吏牒亟調銓流或從事戎旃久<lb/>
而無過或啇功鹽䇿訖于有勞憫其歲日之淹嘉乃監<lb/>
司之薦宜從陟狀進服榮章秘局卿丞毋忝分命可<lb/>
<pb n="KR4d0020_WYG_025-12a"/>
　　十二考人鄆州觀察支使王為可著作佐郎奏舉<lb/>
　　人權寧海軍節度推官吳感可大理寺丞制<lb/>
敇具官王為等國家旌宿官之勤明舉善之法合以求<lb/>
士宜無棄才以爾等早調銓符並隨賓檄或積勞書考<lb/>
已及周星或沈雋伸知見稱累牘嘉聞吏啓俾陟京聨<lb/>
郎佐卿丞各服褒命可<lb/>
　　尚書司封員外郎直集賢院判三司開折司兼提<lb/>
　　㸃催驅公事王皥可尚書工部郎中制<lb/>
<pb n="KR4d0020_WYG_025-12b"/>
敕具官王皥積星蔚然著象郎位若訓工官贊事典者<lb/>
又俊選之極摯以爾家慶慿厚材資幹蠱曩奮辭藴茂<lb/>
擢秀科洊服朝緌之聨久更書殿之直曏繇郡最參理<lb/>
計文當逆受鈎考之煩罄推行靡宻之效質乃歲課愜<lb/>
予褒章宜正屬于列曹尚宿業于司會勉恪新命滋樹<lb/>
令猷可<lb/>
　　尚書屯田郎中知曹州陳師古可尚書都官郎中<lb/>
　　尚書職方員外郎通判荆州府吳有鄰可尚書屯<lb/>
<pb n="KR4d0020_WYG_025-13a"/>
　　田郎中制<lb/>
敕具官陳師古等臺郎有督中都之𨽻覈墾田之實者<lb/>
本朝遷補率以茂材吏處之惟爾等咸踐秀科久通榮<lb/>
籍官宿其業吏飾以文或剖符為州地切寰服或倅條<lb/>
分政事叢督府且有舊課列之攸司三周質成連最當<lb/>
陟宜進星烏之次益蹈羔羊之規仍懋來勤俾久于職<lb/>
可<lb/>
　　和州司馬范極可泰州司馬制<lb/>
<pb n="KR4d0020_WYG_025-13b"/>
敕具官范極早籍銓流洊罹殿恪曏坐勢交之援實從<lb/>
軍佐之遷屬乃禋燔大霈恩號滌瑕有典易地為宜勉<lb/>
新令圖尚弭前悔可<lb/>
　　林獻可移袁州司馬制<lb/>
敕具官林獻可曏者果于貢辭寘在班籍繼繇賄墨謫<lb/>
佐軍司而靡念省非輒復于上託縁夢寤隂濟訟仇迹<lb/>
其初心弗忍嚴譴俾移遐郡且警狂夫尚記昔言之忠<lb/>
俾仍典午之籍可<lb/>
<pb n="KR4d0020_WYG_025-14a"/>
　　三司户部判官尚書刑部郎中劉賽可尚書兵部<lb/>
　　郎中制<lb/>
敕具官劉賽臺郎之選雖有彞序至于内外兵之劇則<lb/>
髙才異最者處之以爾文行交修風采兼劭久紆朝紱<lb/>
洊攝郡麾治無苛聲去有餘頌早旌吏伐參握計籌曾<lb/>
未踰時輟以居部比縁財使之缺復被召還之音官雖<lb/>
屢移課則通考宜繇司冦之宷升備夏卿之屬且勤㑹<lb/>
要用服寵甄可<lb/>
<pb n="KR4d0020_WYG_025-14b"/>
　　尚書主客郎中知潭州夏侯彧可尚書金部郎中<lb/>
　　制<lb/>
敕具官夏侯彧昔漢二千石有治效者輒璽書勉勵増<lb/>
秩錫金國朝稽勞懋功即賞于外亦其義也惟爾踐儒<lb/>
科之目通吏師之學洊懐章而出守亦馳傳而紏刑賁<lb/>
我周行多厯年所頃資硎刃入贊計籌而湘潭之邦符<lb/>
竹須代輟以居部㑹其質成按有司之類能通三載而<lb/>
論績且因善狀爰俾叙遷司珍劇曹應宿華選寵之新<lb/>
<pb n="KR4d0020_WYG_025-15a"/>
秩時惟勗哉可<lb/>
　　熟户訥哷約蘓可本族軍主制<lb/>
敕具官訥哷約蘓世豪西鄙籍隸諸酋善禀朝規協祗<lb/>
疆事蠢兹兇盜奸乃禁防嘉戢捕之有勞顧賞勤而斯<lb/>
允俾還族帥用奬戎昭可<lb/>
　　環州蕃部沃協等可本族副軍主制<lb/>
沃協等世保疆陲地雄種落眷言乃父實主團兵奄遘<lb/>
凋殂固當嗣襲矧見推于尺籍宜並副于軍幢勉服茂<lb/>
<pb n="KR4d0020_WYG_025-15b"/>
恩用光先職可<lb/>
　　殿中丞馬坤崔中正薛貽應並可國子博士制<lb/>
敕具官馬坤等各服吏勤序升朝品勵廉隅而有素守<lb/>
科指以無違歲籥洊周功簿來上嘉其寡過協乃推恩<lb/>
宜並命于經庠且勸能于官次益敦素履無廢前勞可<lb/>
　　登仕郎太常寺太樂正張用成可太樂署丞將仕<lb/>
　　郎守太常寺太樂署副樂正張惟慶可太樂正太<lb/>
　　常寺攝樂正孟化琮可將仕郎守太常寺太樂署<lb/>
<pb n="KR4d0020_WYG_025-16a"/>
　　副樂正制<lb/>
敕具官張用成等參習樂華奉承署表率工師而率業<lb/>
彌歲厯以書勞官缺備員籍當次補或進丞本局或聨<lb/>
正爾司各服寵階罔賛成效可<lb/>
　　王拱辰父可贈太子中允制<lb/>
敕乃者恭郊廟之享報臣工之勞均覃茂恩并寵先烈<lb/>
所以勸存追逺納人于厚者矣以爾具官王拱辰亡父<lb/>
具官某惠和膚敏端平慤固序調銓檄參尹縣圻晩賦<lb/>
<pb n="KR4d0020_WYG_025-16b"/>
歸來之篇善訓過趨之嗣冠升材等優啓士途逮垂紳<lb/>
之造朝已瞻岵而銜感永惟知子光我得賢宜奬教忠<lb/>
之風且光通籍之贈賁于幽漠尚或歆榮可<lb/>
　　尚書吏部侍郎知樞宻院王隨加功臣食邑實封<lb/>
　　制<lb/>
敕朕昨以母后上仙山園復土首咨樞輔之哲專領使<lb/>
儀之雄亦既祔升聿圖勞瘁具官王隨才範沖逺賢業<lb/>
富優令望稔于先朝休績參于余治逮司幾務實冠近<lb/>
<pb n="KR4d0020_WYG_025-17a"/>
聨善講本兵之謀洽聞籌幄之論屬慈闈褒恤神域慎<lb/>
終制定禮文護興事典實繄精力副我沖懐今坤廟格<lb/>
思寰畿訖役宜霈賞勤之令且褒同體之賢功號増華<lb/>
幹封衍食併為異數兹協至公往服寵章詎假多訓可<lb/>
　　贈太傅中書令冦準可謚忠愍制<lb/>
敕夫徇義保躬賢哲罕兼其致原心觀行衰沮得伸其<lb/>
公惟節惠之舊章實經世之明勸不有正義孰旌遺烈<lb/>
故贈具官寇準器質莊重風猷簡貴感㑹先聖綢繆上<lb/>
<pb n="KR4d0020_WYG_025-17b"/>
司明心若丹直道如矢逮余主鬯之日實乃秉均之秋<lb/>
圖惟協恭罔有二事搆盜言之噂沓挾危法以中傷白<lb/>
璧易汗貝錦難辨再罹遐謫遂歎云亡終非零雨之歸<lb/>
徒軫幽泉之痛間雖洊伸澄雪追賁寵嘉而誄行易名<lb/>
尚闕兹禮沈謀碩畫淪于疑論逝者莫愬朕甚憫之謚<lb/>
法有危身奉上曰忠佐國遭憂曰愍合是休典慰其塋<lb/>
魂可賜諡曰忠愍<lb/>
　　尚書祠部員外郎集賢校理同知宗正寺趙槩可<lb/>
<pb n="KR4d0020_WYG_025-18a"/>
　　尚書刑部員外郎制<lb/>
敕具官趙槩尚書諸郎雖功次遷授至于首曹劇選則<lb/>
以雅望處之爾業履清淳韻宇和秀早階俊譽升寘上<lb/>
科尋服書林之游嗣結軍牙之最入承尹政休有吏資<lb/>
曏請豫章之行力均渤海之寄屬余宗籍慎補乃僚亟<lb/>
命召還且俾參攝眷惟舊課通覈攸司宜循載績之規<lb/>
進聨冦部之屬欽率優典彌劭令猷可<lb/>
　<lb/>
<pb n="KR4d0020_WYG_025-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻二十五<lb/>
</p>
<p>
</p>
  </div>
</body>
</text>
</TEI>
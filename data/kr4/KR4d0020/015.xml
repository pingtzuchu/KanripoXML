<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻十五</head> <lb/>
    <p>
<pb n="KR4d0020_WYG_015-1a"/>
欽定四庫全書<lb/>
　元憲集巻十五<lb/>
　　　　　　　　　　　　宋　宋庠　撰<lb/>
　七言絶句<lb/>
　　和晏尚書宣徳門侍宴觀燈<lb/>
梵樓佛火千輪出漢畤神光百道來為報金吾休禁夜<lb/>
太平簫鼓宴鈞臺<lb/>
　　讀史二首<lb/>
<pb n="KR4d0020_WYG_015-1b"/>
孝武威靈動百蠻將軍辛苦到闐顔儒生未必無長䇿<lb/>
枉使匈奴害狄山<lb/>
賈傅感傷論表餌董生推本對春秋蹶張抵几能為相<lb/>
誰序儒家冠九流<lb/>
　　觀文丁右丞求賜茶因奉短詩二章<lb/>
金門髙隠宰官身盡把功名付客塵慧露真腴内消熱<lb/>
可煩霞脚一瓶春<lb/>
龍銜縹質尊王貢月滿春規記焙名此味賞音知有意<lb/>
<pb n="KR4d0020_WYG_015-2a"/>
不將甘醴作交情<lb/>
　　和寄花詩<lb/>
省訪春叢豔最殊寄來猶識錦霞舒名園自寶仙葩種<lb/>
可是全因勿翦餘<lb/>
　　謝答吳侍郎惠茶二絶句<lb/>
貢焙僧巖各有名手封竒品更丁寜衰翁劇飲雖無分<lb/>
且喜雲腴伴獨醒<lb/>
一匳真茗慰鈴齋更伴仙卿逸藻來夜啜暁吟俱絶品<lb/>
<pb n="KR4d0020_WYG_015-2b"/>
心源何處著塵埃<lb/>
　　次韻和運使王宻學新葺西亭移花之作<lb/>
高齋新境㫁纖塵曲圃芳畦豫記春今日且資移樹法<lb/>
明年應作看花人<lb/>
　　和中丞晏尚書木芙蓉金菊追憶譙郡舊花<lb/>
綘豔由來拒早霜金英自欲應重陽主人昔意兼新意<lb/>
併為寒葩兩種香<lb/>
　　今日棊軒風爽天休可紆歩無以簿領為解兼戲<lb/>
<pb n="KR4d0020_WYG_015-3a"/>
　　成短章<lb/>
不肯歸休本俗才癡兒了事太悠哉勸君抽取文符手<lb/>
且就涼軒鬭茗來<lb/>
　　詠史<lb/>
袁禇才名自古稀可嗟髙節晩相違遲行便足為丞相<lb/>
枉受黄羅乳母衣<lb/>
　　道出襄城遇大風于野<lb/>
此路前聞七聖迷風霾終日暗天涯心如揺斾頭如葆<lb/>
<pb n="KR4d0020_WYG_015-3b"/>
郤羡枯桑了不知<lb/>
　　春晩殘花滿地<lb/>
晼晩干花巳自稀狂風猶欲挫芳菲王昌近在牆東住<lb/>
可惜殘紅取次飛<lb/>
　　因覧子京西州詩藁感知音之難遇偶成短章<lb/>
小集曽因善叙傳<hi>子京出麾小集甚為元獻晏公所重叙以冠篇行于世</hi>西州餘<lb/>
藻復盈編中郎久已成枯骨争柰柯亭十六椽<lb/>
　　天街馬上遇雪<lb/>
<pb n="KR4d0020_WYG_015-4a"/>
章街十里瑞霙飛有客蓬山寓直歸雙履未穿乗<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>叚<lb/>
比量東郭是輕肥<lb/>
　　七夕三日<lb/>
一夕歡娛鳯帳秋暁天歸駕待瓊輈銀潢便是東西水<lb/>
不獨人間有御溝<lb/>
紫宙風輕斂夕霏露華應濕六銖衣鵲橋貪問經年恨<lb/>
不覺蛛絲減舊機<lb/>
漢家猗殿敞雲屏青雀西來底有情席上殘桃猶可種<lb/>
<pb n="KR4d0020_WYG_015-4b"/>
劉郎争柰不長生<lb/>
　　夜聞牛歌<lb/>
蕭蕭墟落暮雲寒壊曲薪歌浹野歡何處飯牛歸路逺<lb/>
一聲辛苦愬漫漫<lb/>
　　和梵才寄林逋處士<lb/>
白首江湖傳散人天<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>解盡有天真漢家不惜青蒲費<lb/>
終為枚生一裹輪<lb/>
　　龍興題額<hi>傳云唐明皇御書八分</hi>
<pb n="KR4d0020_WYG_015-5a"/>
八法神毫煥寶題至今鸞鵲欲驚飛臨空莫遣流塵晦<lb/>
幸有仙人拂石衣<lb/>
　　聞子京拜掃後周視田廬因問有可為歸計者二<lb/>
　　首<lb/>
韓邑西南上故原春林㡬處駐行軒何妨豫卜歸休地<lb/>
從古三公亦灌園<lb/>
耕疇喬木許西偏嵩潁相望似有緣更問具茨南復北<lb/>
那邉堪作種芝田<lb/>
<pb n="KR4d0020_WYG_015-5b"/>
　　西齋雜詠<lb/>
粉籜烟膏秀可餐森森庭際鬭檀欒誰教節目生皮外<lb/>
郤解虛心保嵗寒<lb/>
　　早謁<lb/>
匹馬中衢類㫁蓬疎星殘月共寒空漢家未給千門鑰<lb/>
弛鐙牆隂避憲驄<lb/>
　　詠槐<lb/>
萬物迎春兔目開亭亭圓影覆莓苔孤根信得全身地<lb/>
<pb n="KR4d0020_WYG_015-6a"/>
可待山中養不材<lb/>
　　噪雀<lb/>
楚雀乗春翐翐飛蒜頭椒目禀生微風前莫學驚鷗散<lb/>
堂上人無海客機<lb/>
　　晩庭噪雀<lb/>
空庭殘雨伴風休芳樹隂隂晩雀畱無限好枝堪斂翼<lb/>
不知何事更啁啾<lb/>
　　登汝州等慈閣二絶句<lb/>
<pb n="KR4d0020_WYG_015-6b"/>
像閣岧嶢出翠隂有人憑檻看嵩岑方𫀆更語閩天舊<lb/>
且取歸心付佛心<lb/>
檻外風烟洛汝通賔簮禪毳此相從主人解選登臨地<lb/>
數片秋天六六峯<lb/>
　　泛舟新湖晩歸呈坐客<lb/>
繚繞西隄接暮雲半天殘日尚留賓歸橈直渡無多怖<lb/>
縱有風波不陷人<lb/>
　　受詔論次令文踰月綱條未舉<lb/>
<pb n="KR4d0020_WYG_015-7a"/>
漢家甲令議蠲煩曺札沈迷擁晝軒城旦干條紛未舉<lb/>
始知黄老得名言<lb/>
　　書樓<lb/>
䡾䡾雕甍傍九衢藻扃無復蘂圅書徘徊尚有飛軒月<lb/>
不把孤光照碧疏<lb/>
　　次韻和吳侍郎東城泛舟<lb/>
放溜輕舠掠晩沙時時波底碎秋霞清隂十里堪乗興<lb/>
疑到江東安道家<lb/>
<pb n="KR4d0020_WYG_015-7b"/>
　　新嵗雪霽到西湖作三首<lb/>
新年城曲坐溪臺密霰初収晩凍開無限禽聲兼栁意<lb/>
欲催春色過湖來<lb/>
水華烟態壓回汀客至無情亦有情芳草不須縁短夢<lb/>
一番新緑滿塘生<lb/>
閒拂苔磯弄釣輪幽懐先賞潩灘春沙鷗似未知余意<lb/>
驚舞時時錯避人<lb/>
　　暮歸舟中<lb/>
<pb n="KR4d0020_WYG_015-8a"/>
一水縈紆蕩夕霏樵風上下燕㕘差斜陽無限滄洲景<lb/>
可惜山隂興盡歸<lb/>
　　早渡洺水見流澌盡解春意感人馬上偶成戲詠<lb/>
　　二首<lb/>
春色東來不待招烟光已過洛陽橋如何解盡人間凍<lb/>
鬢畔霜華轉不消<lb/>
洛浦氷消潤韈塵野禽何處不呼春栁梢弄色花條軟<lb/>
已似遥嗤白首人<lb/>
<pb n="KR4d0020_WYG_015-8b"/>
　　次韻和張太𫝊寄集賢相公<lb/>
一世䕫龍集盛期公槐邦棟聳喬枝更將出處均天分<lb/>
荀鳯莊鵬各有池<lb/>
　　立春<lb/>
曽見青旂上苑回瑞幡仙萼翦刀催<hi>立春日朝簮皆賜幡勝于上閣</hi>朝<lb/>
來獨曝茅檐日且暖蓬心一寸灰<lb/>
　　庭樹<lb/>
巖曲孤根為底來婆娑生意畫雲開霜繁露重樛枝落<lb/>
<pb n="KR4d0020_WYG_015-9a"/>
借問于今材不材<lb/>
　　潛溪晩歸二首<lb/>
詰曲山柯冒石梯聼泉尋竹到招提憑䦨未徧催歸馭<lb/>
可惜溪西更有溪<hi>西溪廬溪二僧舍相去數里日晩遂不及往</hi>
刹刹尋僧駐蓋頻已聞歸騎趣城闉巖雲散不溪泉咽<lb/>
野色幽聲共怨人<lb/>
　　和晏尚書宴歸馬上醉題<lb/>
寶闕凌雲晏罷初紛紛歸騎徧春衢燈光月影留清玩<lb/>
<pb n="KR4d0020_WYG_015-9b"/>
不覺車前甚寵呼<lb/>
　　聞蛙有感<lb/>
燕池昔有金丸戲蟈氏今無牡菊烟暗水羣鳴聊借問<lb/>
為官何似為私年<lb/>
　　雨夜逹旦為蛙所聒<lb/>
萬數鳴蛙暑雨天此聲何必問憎憐周公忍事腸三斗<lb/>
寄怒猶燒牡菊烟<lb/>
　　僦廬僻逺因畜鳴雞為入謁之候嵗乆馴狎其信<lb/>
<pb n="KR4d0020_WYG_015-10a"/>
　　如一因成短詠<lb/>
唳鶴啼烏隔斗城喈喈辛苦報朝纓僦廬不識端門漏<lb/>
長媿東牕第一聲<lb/>
　　小園四首<lb/>
小園烟草接鄰家桑柘隂隂一徑斜卧讀陶詩未終巻<lb/>
又乗微雨去鋤𤓰<lb/>
厯盡危機歇盡狂殘年惟有付耕桑麥秋天氣朝朝變<lb/>
蠶月人家處處忙<lb/>
<pb n="KR4d0020_WYG_015-10b"/>
村南村北鵓鳩聲刺水新秧漫漫平行徧天涯千萬里<lb/>
郤從鄰父學春耕<lb/>
少年壮氣吞强敵晩覺丘樊樂事多駿馬寶刀俱一夢<lb/>
夕陽閒和飯牛歌<lb/>
　　夙興<lb/>
夢驚單枕拂霜毛月影初低燭影髙枝上萬禽猶寂寂<lb/>
寒雞何事獨三號<lb/>
　　和㕘政丁侍郎洛下新置小園寄畱臺張郎中詩<lb/>
<pb n="KR4d0020_WYG_015-11a"/>
　　三首<lb/>
勤勤髙意念林丘新買溪園洛水頭千載聖賢方契㑹<lb/>
恐君難作赤松游<lb/>
芝廛松塢富煙霞更接西臺御史家借問賢人何日聚<lb/>
定知郎宿映台華<lb/>
十畆名園隔世塵山嵇風義暗相親只應嵗晩凌霜操<lb/>
併託松篁待主人<lb/>
　　睡足<hi>河陽事簡卯後方離枕</hi>
<pb n="KR4d0020_WYG_015-11b"/>
府廨寥寥似野廬晏眠猶厭閣鈴呼不知雲夢澤南日<lb/>
<hi>杜牧為黄州日有詩云平生睡足處雲夢澤南州</hi>得似富平津北無<lb/>
　　晩登信美亭<lb/>
磴道盤紆薄晩雲天邉疑見斗方春<hi>此亭正望京闕</hi>清風萬里<lb/>
知何意吹盡華纓漠漠塵<lb/>
　　照虛亭<lb/>
洛渠西北暮煙來碧瓦朱軒壓水開岸曲便容刳木艇<lb/>
階脣仍作釣魚臺<lb/>
<pb n="KR4d0020_WYG_015-12a"/>
　　廢園<lb/>
金谷蒼茫舊里存年年芳草怨王孫㳺人慎莫尋荒徑<lb/>
霜露霑衣似淚㾗<lb/>
　　過紫嵩菴<lb/>
新結禪菴當小齋見山何必上髙臺嵩巖更似知音賞<lb/>
雨罷先供翠色來<lb/>
　　和謝酒<lb/>
臘腳春槽細澑香一杯何幸得君嘗十年離恨無銷處<lb/>
<pb n="KR4d0020_WYG_015-12b"/>
且付山公酩酊郷<lb/>
　　汴渠春望漕舟數十里<lb/>
虎眼春波溢宕溝萬艘銜尾餉中州控淮引海無窮利<lb/>
枉是淊滔本濁流<lb/>
　　屈原<lb/>
蜜勺瓊漿薦羽巵脩門工祝儼相依蛾眉雜遝無窮樂<lb/>
澤上迷魂底不歸<lb/>
司命湘君各有情九歌愁苦薦新聲如何不救沈江禍<lb/>
<pb n="KR4d0020_WYG_015-13a"/>
枉解堂中許目成<lb/>
　　雜感<lb/>
從古忠賢困佞邪區區塵册費長嗟䜛人肉味知何似<lb/>
豺虎剛嫌汙齒牙<lb/>
枉尺由來賤直尋巧機愁殺漢川隂莫將三四為朝暮<lb/>
虚攪羣狙喜怒心<lb/>
　　詠竹<lb/>
嵇阮生平憶共游此君髙節最凌秋兒童少作并門騎<lb/>
<pb n="KR4d0020_WYG_015-13b"/>
千畝留封渭水侯<lb/>
　　冐雨出省示同舍<lb/>
簇雲絲雨共淒迷紅日應銜苑樹西陌上絳塗深幾許<lb/>
羸驂無錦可障泥<lb/>
　　黄孝恭失官多作歌詩極于哀麗<lb/>
秃翁無版出無軒清藻千章愬舊寃可惜騷人能設問<lb/>
皇天終不答根源<lb/>
　　宿齋太一宫即事五首<lb/>
<pb n="KR4d0020_WYG_015-14a"/>
仙樓觚闕槩雲霓奕奕威靈擁太禧海内兵銷無伐國<lb/>
牡荆閒偃漢宫旗<lb/>
蹇産通天百尺臺嵗祠三一羽旗開臥聞野雉宫前雊<lb/>
應有神光壇上來<lb/>
宫垣寶勢壓靈鼇<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱齋房宿幕髙倦枕不知秋已至<lb/>
商音半夜入雲璈<lb/>
琅蔬瓊屑奉齋場薜席時飄鵲炷香永晝不開賔榻語<lb/>
併儲真氣助龜膓<lb/>
<pb n="KR4d0020_WYG_015-14b"/>
碧篠珍叢北戸隂時時天籟著風琴體中癡黠何須判<lb/>
一夜甘為洛客吟<lb/>
　　遇雨放朝余至掖門方審戲呈同舍<lb/>
詔恩蠲謁静朝扉掀淖都街獨未知同舍恣成莊蝶夢<lb/>
可憐臣朔忍朝飢<lb/>
　　過都造朝入見之日䝉恩㢟登賜坐感天荷徳退<lb/>
　　而成篇<lb/>
出守西南又許田白頭何幸再朝天升階子細瞻堯日<lb/>
<pb n="KR4d0020_WYG_015-15a"/>
不似侏儒夢竈年<lb/>
　　周道士本簮裳世家齠年便慕真教今為廬江黄<lb/>
　　冠與余有中表之好千里見訪惻其孤立因告别<lb/>
　　也為小詩以勞其志<lb/>
親見烏衣竹馬年如何便學草樓仙長安名利非真趣<lb/>
好趁春膏種玉田<lb/>
　　小疾請告<lb/>
晝枕髙舂體不勤客來猶復著綸巾冒榮初牒無三最<lb/>
<pb n="KR4d0020_WYG_015-15b"/>
寜是朝家予告人<lb/>
　　祭春偶作呈通判職方<lb/>
闗外春來亦可憐平明簫鼓濁河邉殿門恩澤催幡勝<lb/>
<hi>朝廷故事立春日賜近臣銀鏤金塗幡勝于上閣各有差珥冠謝恩上殿奏事</hi>不預朝簮整八<lb/>
年<lb/>
　　晏公䘮過州北哭罷成篇二首<lb/>
昔迎留守蕭丞相<hi>癸巳秋公自長安代余守洛</hi>今哭談經戴侍中<hi>公乆</hi>
<hi>留經筵以備顧問</hi>一代高情無覓處落花殘日九原風<lb/>
<pb n="KR4d0020_WYG_015-16a"/>
故郡迎䘮匝野悲<hi>公嘗鎮許昌</hi>桞車丹旐共逶迆泉塗自古<lb/>
無春色可惜森森瓊樹枝<lb/>
　帖子詞<hi>附</hi>
　　皇帝閣端午帖子詞<lb/>
吹律蕤賔動乗離玉燭明薦盤荆俗黍頒餌漢祠羮<lb/>
寶軫流薫唱仙壺永瑞曦欲知人厲息天報艾生遲<lb/>
寶典靈辰舊皇居瑞應偏冰紈能避暑絲縷解延年<lb/>
宫中命縷千絲合階下祥蓂五莢芳漢殿桃枝先作印<lb/>
<pb n="KR4d0020_WYG_015-16b"/>
楚人蘭葉續為湯<lb/>
天闗郤暑金為狄帝坐禳氛斗轉樞不似人間傳節物<lb/>
嵗時嘗作辟兵符<lb/>
蘂宫瓊構切昭回五月嘉辰萬夀杯舜殿薫風琴裏散<lb/>
漢閨明月扇中來<lb/>
　　皇后閣端午帖子詞<lb/>
魏井開氷潔齊宫獻服新宫門無暑氣猶許艾為人<lb/>
朱索連葷種仙繒篆秘符誰知萬靈貺先日擁椒塗<lb/>
<pb n="KR4d0020_WYG_015-17a"/>
鮮雲瑞旭樓前暁寶艾芳椒殿裏香五數已知随地永<lb/>
九重更自配天長<lb/>
楚筒結糭金盤麗班箑裁紈玉字輕琥枕透蚊光不滅<lb/>
瑶箱乳燕羽初成<lb/>
篆桃刻印神圖術采藥和丹寳笈功欲驗嘉辰蠲毒處<lb/>
輕炎不入廣寒宫<lb/>
　　夫人閣端午帖子詞<lb/>
令月辰標午皇居物效祥仙蒲九節長宫樹萬年芳<lb/>
<pb n="KR4d0020_WYG_015-17b"/>
越簟輕裁玉齊紈巧縷冰宫中雖命節何處有炎蒸<lb/>
漢家宫掖與天連桃印金刀瑞氣鮮朱夏雖稱五之日<lb/>
皇圖自樂萬斯年<lb/>
金徒漏永烏猶渇寶扇風徐雉欲飛借問人間傳綵縷<lb/>
何如石上拂仙衣<lb/>
　<lb/>
　<lb/>
　元憲集巻十五<lb/>
</p>
<p>
</p>
  </div>
</body>
</text>
</TEI>
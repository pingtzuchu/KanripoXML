<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十八</head> <lb/>
    <p>
<pb n="KR4d0020_WYG_028-1a"/>
欽定四庫全書<lb/>
　元憲集巻二十八<lb/>
　　　　　　　　　　　　　宋　宋庠　撰<lb/>
　内制<lb/>
　　賜罝勒斯賚男轄戩勅書<lb/>
勅轄戩省秦鳳路部署司奏據汝將到蕃字譯作漢字<lb/>
稱汝告秦州部署諸官員自家要抵敵草寇便各往宗<lb/>
噶爾城並蘭州住蕃漢兩家往來道不與草寇往來如<lb/>
<pb n="KR4d0020_WYG_028-1b"/>
有草寇兵士入漢界來時自家兄弟二人將兵士殺伊<lb/>
草寇事汝款塞踰誠舉宗效順奉宣王畧式遏邊虞憤<lb/>
狡寇之陸梁謀成師之犄角忠懷壯節朕甚嘉之然汝<lb/>
兄弟既奉朝廷即須父子和協盡心孝順和為一家使<lb/>
出兵之時手足相應同殺僭逆元昊斯為上計勿聽姦<lb/>
人間牒今賜某物至可領也故兹奬諭想宜知悉秋凉<lb/>
汝比好否遣書指不多及<lb/>
　　賜彰信軍三軍將吏僧道百姓等為授王隨本軍<lb/>
<pb n="KR4d0020_WYG_028-2a"/>
　　節度使示諭勅書<lb/>
朕以王隨時棟名材公槐舊望比付宰司之重頗成歲<lb/>
績之勤而屢控讓情懇辭大任重違謙慤特峻等威俾<lb/>
改陟于齋壇且兼榮于鉉席眷惟戎節近制寰畿陪余<lb/>
京師式是侯服雖未臨所治而遐率懿綱繄乃軍和之<lb/>
嚴暨于州里之衆遘兹賢帥良愜爾瞻固當善稟教條<lb/>
仰承威惠増崇藩屛稱朕意焉<lb/>
　　賜定國軍三軍將吏僧道百姓等為授王德用本<lb/>
<pb n="KR4d0020_WYG_028-2b"/>
　　軍節度使示諭勅書<lb/>
夫擁旄授律以奬戎昭疏藩疇祉以屛王室諒非舊德<lb/>
疇負寵名朕以王德用忠族世勲壯猷亮節早階勇爵<lb/>
幹我近司綢繆萬樞陟恪三接嘉其匪懈之力易以中<lb/>
權之雄宅是左馮屛厥西夏雖肇頒于新節且留掌于<lb/>
煩機眷乃翰垣厎兹威惠所宜率籲衆志欽服化條同<lb/>
厎大和以奉賢帥<lb/>
　　賜交趾郡王李德政甘州可汗王伊噌格勒雅蘇<lb/>
<pb n="KR4d0020_WYG_028-3a"/>
　　厯日勅書<lb/>
朕祗仰乾經順修時訓每緣命朔必謹頒常卿詔服世<lb/>
勲協寧邊略屬歲元之更序資玉厯以布和宜克欽承<lb/>
用符恭授<lb/>
　　賜五臺山十寺僧正圓凝等新進功德疏勅書<lb/>
靈山奠方西聖儲瑞聿為寳所以佑中區眷爾苾芻之<lb/>
流參軒迦藍之重每緣新厯茂集勝因歴讚誦之寳題<lb/>
形熾昌之善祝傾䖍有素歎尚無忘<lb/>
<pb n="KR4d0020_WYG_028-3b"/>
　　賜元州舒延金進奉謝賜眞命官誥及加妻母邑<lb/>
　　號勅書<lb/>
汝祗稟朝威保寧徼堠曏寵州符之號特頒臺詔之文<lb/>
遽達貢儀罄紓謝臆永言恭順良切嘉稱<lb/>
　　賜右屯衛大將軍昌州刺史承裕左屯衛大將軍<lb/>
　　封州刺史宗顔進和御製讀三朝寳訓詩奬諭勅<lb/>
　　書<lb/>
洪惟列聖參建大猷至訓睿謀充圖溢牒曩縁約史申<lb/>
<pb n="KR4d0020_WYG_028-4a"/>
命記言屬兹講藝之餘將䖍布䇿之覽永懐先烈因抒<lb/>
短章仍示宗支用均燕翼汝地連昵屬天賦雅材唱韻<lb/>
甫頒奏篇俄上匪徒掞藻之麗實具然萁之能秀劭若<lb/>
斯勸慰何已勉脩素業終稱茂親褒善最成吾意偕極<lb/>
　　賜知府州折繼宣放罪勅書<lb/>
汝世荷朝恩任優邊瑣凡該郡正合禀公規覽使者之<lb/>
劾章列部民之訴牘悉條違冒粉有端倪雖涉交仇而<lb/>
理湏置對審如訟狀當正刑科朕以汝忠順之門勤勞<lb/>
<pb n="KR4d0020_WYG_028-4b"/>
固圉方期來效搆此煩言良用軫嗟特從矜貸然國章<lb/>
不可屢屈吏議難於再加爾當念舊省躬棄汚履潔心<lb/>
無憚改日以自新上續弓裘之勲勉訓山藪之施保名<lb/>
全節可不慎歟<lb/>
　　賜溪洞刺史等進乾元節水銀端午綿紬勅書<lb/>
慶節稱觴嘉辰角黍汝保寜遐徼欽率彛章任土達誠<lb/>
效珍有品眷兹順恪深用歎嘉<lb/>
　　賜乾寧軍兵馬監押右班殿直趙化明勅書<lb/>
<pb n="KR4d0020_WYG_028-5a"/>
勅趙化明省河北轉運使奏准宻院劄子令乾寧軍勘<lb/>
㑹保明到汝的于正月一日親自部領軍員兵士往軍<lb/>
北蔡家庄鬭敵殺倒賊頭五人全火當同㸔詳委是<lb/>
詣實事汝禁庭𨽻職軍壁董戎能率蒸徒往擒寇孽厥<lb/>
官斯舉編户用安言念忠勤良深嘉尚故兹奬諭想宜<lb/>
知悉<lb/>
　　賜五臺山僧正法震等勅書<lb/>
勅五臺山僧正法震等省所差副僧正兼真容院供養<lb/>
<pb n="KR4d0020_WYG_028-5b"/>
主英恵大師賜紫廣洎進新正功徳疏到闕事具悉睠<lb/>
彼名山素嚴真像屬兹獻嵗廣集勝因奏疏以聞精誠<lb/>
可諒宜加賜予式奬恭勤今賜廣洎紫僧衣一對絹二<lb/>
十疋故兹奬諭想宜知悉<lb/>
　　賜知唐龍鎮殿直來守順勅書<lb/>
勅來守順省所差人管押進奉乾元節并告家闕及直<lb/>
進馬共四疋事具悉汝率職居邊輸忠奉國爰效右牽<lb/>
之貢仍傾無隱之誠言念恪恭尤增嘉尚特推頒賚用<lb/>
<pb n="KR4d0020_WYG_028-6a"/>
示眷懐其所進馬今依估價迴賜錢七十九貫文所有<lb/>
告家闕别賜銀一百兩並交付差來人至可領也兼賜<lb/>
差來教練使任璘王受郭海各紫絁衫子一領錢三貫<lb/>
文故兹示諭想宜知悉<lb/>
　　賜祠部郎中知河南府陵臺令兼永安縣趙世長<lb/>
　　勅書<lb/>
勅趙世長近雨水衝注奉先橋汝部押兵士救得本橋<lb/>
事在昔先皇恭朝陵寢跨兹温洛肇建輿梁比滛雨之<lb/>
<pb n="KR4d0020_WYG_028-6b"/>
載零伊衆川之交注汝克勤障捍訖免隳摧言念勤勞<lb/>
豈忘嘉尚故兹奬諭想宜知悉<lb/>
　　賜尚書兵部員外郎知夀州梅詢勅書<lb/>
勅具官梅詢近草宼竊發汝擘畫捉賊人物安居事夀<lb/>
陽劇地東楚奥區控引淮淝表裏灊霍逋逃所聚剽竊<lb/>
寖多疇汝幹材付之郡職果有方畧屏兹宼攘枝黨悉<lb/>
擒巢穴皆覆省司官之奏列知編户之乂安載嘉乃勞<lb/>
深副予意<lb/>
<pb n="KR4d0020_WYG_028-7a"/>
　　賜杭州天竺山傳法住持僧文勝勅書<lb/>
敕杭州天竺山傳法住持僧文勝汝早悟上機素推重<lb/>
徳近兹京輦肇建禪宫巳徇羣情爰命促召將廣安于<lb/>
法衆式闡真乗宜束戒于輕裝副兹寵待故兹示諭想<lb/>
宜知悉<lb/>
　　賜馬亮進乾元節絹勅書<lb/>
勅馬亮省所進奉乾元節絹二千疋事具悉卿爰以能<lb/>
材往分外寄載登厥貢克遵任土之規來慶誕辰深諒<lb/>
<pb n="KR4d0020_WYG_028-7b"/>
愛君之節䖍恭可尚嘉歎寜忘故兹詔示想宜知悉<lb/>
　　賜知舒州洪鼎勅書<lb/>
勅洪鼎省所進奉新茶一銀盒事具悉汝輟于學館往<lb/>
布郡條懿彼名區育兹嘉荈能採掇而來貢應氣序以<lb/>
惟新言念恭勤良增歎尚故兹示諭想宜知悉<lb/>
　　唐龍鎮勾招鞍馬空名敕書<lb/>
汝部族推榮忠勞夙著惟邊彊之頗邇聞良馬之素多<lb/>
能選權竒入充貢獻必頒善價用奬純誠<lb/>
<pb n="KR4d0020_WYG_028-8a"/>
　　府州勾招鞍馬空名勅書<lb/>
勅國家務推恩信逺示招懷聞彼邊陲素多良駿儻獻<lb/>
輸之來效固誠禮之可嘉其在賞酬必令優厚勅書到<lb/>
日汝等可多將三嵗以上十嵗以下堪勝帶衣甲壯嫩<lb/>
好馬赴京進貢候到日支賜茶酒錢及厚給價直已指<lb/>
揮經過州縣館驛支給熟食草料如法供待務在豐盈<lb/>
故兹示諭想宜知悉<lb/>
　　賜知代州趙日新進黄金鍍銀<graphic n="KR4132" url="https://raw.githubusercontent.com/kanripo/KR-Gaiji/master/images/KR4132.png" mimeType="image/png"/>石火匣勅書<lb/>
<pb n="KR4d0020_WYG_028-8b"/>
完石含温良工賜巧熾然備用釦飾均華㑹此凄凝之<lb/>
辰修厥藝常之獻勤恭所至嘆尚無忘<lb/>
　　賜知廣徳軍龔㑹元進先春茶勅書二首<lb/>
惟厥苦茶冠于常卉薄言采擷來效貢輸矧屬誕辰<lb/>
且先方物服恭脩職併用稱嗟<lb/>
江楚之區茗荈攸産陽膏其動露蘤載萌擷芳筥以<lb/>
先期襲采緹而效貢傾勤有恪嘉尚無忘<lb/>
　　賜知光州郭昭昇進新茶勅書二首<lb/>
<pb n="KR4d0020_WYG_028-9a"/>
土毛之繁茗品尤上先春效味輸貢有經眷乃摘山之<lb/>
勤加兹于槖之密罄恭謹職併用稱嗟<lb/>
茶品之英淮區攸産當新陽之盈僨先百蘤以萌滋著<lb/>
厥貢條是為方物逮此甘芳之薦弗違采擷之期言念<lb/>
恭勤良深嘆矚<lb/>
　　賜知豐州新授侍禁王餘慶進謝恩馬敕書<lb/>
曏寵邊勞序遷庭侍遽緣恩推來效貢輸服皁惟良<lb/>
賜金有品逮于給使咸俾霑齎深諒爾忠當體余眷<lb/>
<pb n="KR4d0020_WYG_028-9b"/>
　　賜冀州刺史趙翰階州刺史張重徳進謝恩馬勅<lb/>
　　書<lb/>
汝以職勞茂膺恩數眷奬功而甫爾遽列感以勤斯爰<lb/>
效駿牽且將謝意恭䖍所底歎愧良深<lb/>
　　賜石州安慶府都督康興進乾元節馬敕書<lb/>
慶節在辰庶邦效貢汝世承邉扞勤稟朝規逺輸牽右<lb/>
之良來集祝延之㑹永惟忠恪深用稱嗟<lb/>
　　賜新授崇儀使李士彬進謝恩并乾元節馬敕書<lb/>
<pb n="KR4d0020_WYG_028-10a"/>
増秩懋勞抑惟公賞祝延上慶兹乃忠懷繄廐駿之竝<lb/>
將顧庭儀而有恪恭誠順節歎矚兼深<lb/>
　　賜殿前都虞侯劉平進謝到任馬敕書<lb/>
卿輟自衛廬往來邊壘訓齊甫爾感叙勤斯載閲右牽<lb/>
之良彌昭中藴之恪眷言嘆矚無廢于懷<lb/>
　　賜潞州安慶府都督安美等進上尊號馬勅書<lb/>
朕曏迫羣情紹加徽冊繄乃心之忠順樂朝慶之光華<lb/>
逺效名駒來參貢物然載驅多費平估有貲且錫貨緡<lb/>
<pb n="KR4d0020_WYG_028-10b"/>
用酬駿産仍推恩例並奬使勤其在歎嘉弗忘于意<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻二十八<lb/>
</p>
<p>
</p>
  </div>
</body>
</text>
</TEI>
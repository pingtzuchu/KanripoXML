<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集卷十一</head> <lb/>
    <p>
<pb n="KR4d0020_WYG_011-1a"/>
欽定四庫全書<lb/>
　元憲集卷十一<lb/>
　　　　　　　　　　　　宋　宋庠　撰<lb/>
　七言律詩<lb/>
　　休日<lb/>
彌旬出沐道山頭僦廡蕭蕭避俊遊枉是胸中無塊壘<lb/>
可能皮裏有陽秋駕車款段慙鄉品託乗鴟夷笑客愁<lb/>
曲突無烟賓坐冷時聞庭雀一啁啾<lb/>
<pb n="KR4d0020_WYG_011-1b"/>
　　晚坐觀風亭三首<lb/>
戍樓西北最凌空倦客憑闌八月風一曲黄河連野濁<lb/>
半規殘日背人紅山林枉負沉冥志刀筆終無尺寸功<lb/>
猶喜不迷存闕地絳英瑶斗虎牢東<lb/>
百尺空臺河上城逺波虛籟助秋聲過窮旅鴈書難得<lb/>
啼殺飢烏曲未成急節何當容白髪流塵只欲傍華纓<lb/>
臨高莫訝頻東顧憂國思君不為名<lb/>
我來秋色逼霞曛更作憑䦨逺望人山口逺銜遥白渡<lb/>
<pb n="KR4d0020_WYG_011-2a"/>
水頭斜畧小平津年華有恨驚心去世事無端刺眼新<lb/>
深愧具茨芝朮在掛冠終擬狎堯民<lb/>
　　謝齊屯田見惠詩什<lb/>
東家華衮屡垂褒傾耳幽蘭郢唱高雪苑曳𥚑慙賦客<lb/>
春塘飛筆見詩豪千金秦市文終貴九奏鈞天夢自勞<lb/>
他日海槎如犯斗願将孤跡託星曹<lb/>
　　和答越州呂鄉見贈之作兼以為别<lb/>
緑髪仙郎得郡新潁川重喜拂征塵樽前道舊情無改<lb/>
<pb n="KR4d0020_WYG_011-2b"/>
馬上裁篇筆有春萬里江山迎使斾九門冠劒别朝紳<lb/>
請君更讀韋平傳莫把家聲苦譲人<lb/>
　　次韻和宮保龐丞相見貺之作<lb/>
嵗隂誰不感摧頺更值亨衢出處催根柢只堪陪櫟社<lb/>
功名何足玷雲臺覽窮文史篇章勌過盡榮華老病來<lb/>
宮袞裁詩褒意厚昬瞳刮膜喜重開<lb/>
　　次韻和太常韓愽士寄獻畱臺呉侍郎之作<lb/>
藥匕蠲疴去近班主臺西邑借餘閒梢雲翠色凌霜罷<lb/>
<pb n="KR4d0020_WYG_011-3a"/>
巢閣仙姿瑞世還秋沼縈心林下水暁樓供目雨餘山<lb/>
<hi>公里第有西沼北楼之勝</hi>更逢酬唱俱清潤冰玉相輝戚苑間<lb/>
　　和呉侍郎答汝州諸官唱酬之作<lb/>
青管裁篇屬舊僚𢋫歌竒意亦飄飄横徽曲妙誰逃賞<lb/>
過物風清盡應簫此路煙霞催入路他年簪笏慶歸朝<lb/>
乗秋不奈多高興重取蘭薫答楚謡<lb/>
　　府齋秋日<lb/>
巻簾收扇暮凉初秋意盈襟小疾除池面宿煙荷蓋老<lb/>
<pb n="KR4d0020_WYG_011-3b"/>
階脣漏日竹隂踈虚舟觸物真無意高枕論才似有餘<lb/>
學道知非堪自哂眼昬方讀貝多書<lb/>
　　梅<lb/>
花落亭亭素臉開忍寒剛欲背春來已迷江令瓊花樹<lb/>
更傍周王璧水臺楚館嬌雲愁夢㫁洛㕓香雪待風囘<lb/>
一枝寄逺真何益費盡南朝陸凱才<lb/>
　　趙奉禮見過<lb/>
經年掩卧席凝塵載喜西都接賦賓照坐仙姿嵇玉冷<lb/>
<pb n="KR4d0020_WYG_011-4a"/>
醉心英氣瑾醪醇斑衣就飬垂華組葆髪傷秋岸幅巾<lb/>
更謝妍談殊未已肯將車駟誚原貧<lb/>
　　嵗暮答趙奉禮<lb/>
蜀痟平日掩芳樽星籥年凋景易奔天逺㫁蘆催序鴈<lb/>
庭空飛雪妬離鵾顔瓢枉樂堪憂巷漢履猶思待詔門<lb/>
月署仙郎多麗唱苦嗟池草乆迷魂<lb/>
　　送趙奉禮<lb/>
日出東郊郢路分斑騅嘶㫁悵離羣漢庭習蕝仙曹逺<lb/>
<pb n="KR4d0020_WYG_011-4b"/>
楚驛攀梅使綬薫蟻酎百壺凝桂溢鵠歌三闋轉珠聞<lb/>
登臨如賦蘭臺事十二峯前盡有雲<lb/>
　　朝謁應天神御瞻仰壯麗退憇齋房作<hi>時朝廷重葺三殿畢</hi>
　　<hi>功</hi>
雲構崔嵬敞梵筵皇家基運此興先如存不改當陽坐<lb/>
善䕶常開種福田四徹金䋲規寳所九衢瓊樹宿非煙<lb/>
須知補舊延洪意重數仙人拂石年<lb/>
　　晨謁感懐<lb/>
<pb n="KR4d0020_WYG_011-5a"/>
早拂華簪謁冕旒五更殘㸃便鳴騶星沈長樂鐘聲外<lb/>
月掛觚稜闕影頭弱翮詎堪儀振鷺孤懐終欲信羣鷗<lb/>
更慚晨坐鴻樞府容鬢先于省樹秋<lb/>
　　晨謁書所見<lb/>
紺憲鳴珂萬蓋翔九門冠劔擁晨光城連南北長安斗<lb/>
殿倚東西太極堂雲裏銅烏風作籟天邉金掌露成霜<lb/>
微生備位如葵藿只有傾心奉聖王<lb/>
　　受詔同編修敕令終篇例賜勲一轉謝參預東平<lb/>
<pb n="KR4d0020_WYG_011-5b"/>
　　㑹稽二公<lb/>
法家高議集朝緌成績連茅被帝暉均賞已知羊胃爛<lb/>
銘恩偏覺鼠肝微泥塗枉入鴻鈞用腹背還憑逸翮飛<lb/>
天禄半生瘨眩病猶堪持帚掃朱扉<lb/>
　　送巢邑孫簿兼過江南家墅<lb/>
楚客才多不奈秋長安赴集苦淹留半綸綬采緇塵化<lb/>
十幅帆隂素潦收離恨枉能寛帶眼歸期猶喜詠刀頭<lb/>
督租勾簿真沈俊終冀梁臺一召鄒<lb/>
<pb n="KR4d0020_WYG_011-6a"/>
　　流杯小宴偶成拙詩奉呈運使王密學紫微韓舍<lb/>
　　人<lb/>
溪齋元已得嘉賓曲曲煙渠逗翠淪潑火乍經三月雨<lb/>
泛觴重記九年春<hi>山隂之序在永和九年</hi>風前小舞驚餘雪梁外<lb/>
清歌落暗塵此㑹貴交應絶擬斗樞星掖兩賢臣<lb/>
　　春晚獨遊沂公園<lb/>
幾曲鳴溪抱嘯臺隂隂野氣壓浮埃林間幽鳥自相語<lb/>
水上落花何處來逃相故畦無廢汲封侯修竹是元栽<lb/>
<pb n="KR4d0020_WYG_011-6b"/>
三川病尹妨賢乆終卜鄰扉飬不才<lb/>
　　送李祕校赴太平法掾<lb/>
沈臂驚秋肉減分暁波衰桞對離羣臣飢枉索中都米<lb/>
卿事猶參下國軍三襲賦臺抛苑雪一廛鄉樹辨江雲<lb/>
坐曹少茹徒勞歎南闕干霄遲獻文<lb/>
　　送黄秀才歸淮安<lb/>
驪駒黄鵠兩成歌即席愁顔惨未酡舊客仙壇紅遶杏<lb/>
怨魂春水緑生波締交英域銀𫀆麗宴族詩庭玉樹多<lb/>
<pb n="KR4d0020_WYG_011-7a"/>
簡牘三千行自鬻漢家鼇闕鬰嵯峩<lb/>
　　歎張縡<lb/>
嶠外歸來白髪新胷中無物有經綸局當轅下驊騮足<lb/>
倚著門邉骯髒人風雪又殘梁苑嵗煙蘿誰管楚山春<lb/>
由來榮悴多如此莫為前薪怨後薪<lb/>
　　洛京王尚書學士寄惠牡丹十品五十枝因成四<lb/>
　　韻代書答<lb/>
十種仙葩各有名相逢暫似到周京簪端珥蕚頭雖白<lb/>
<pb n="KR4d0020_WYG_011-7b"/>
酒面含華眼更明風暖天香吹不㫁露深宮綵洗初成<lb/>
慇懃數盡千重葉未抵銜恩感舊情<lb/>
　　和運使王密學西亭未開牡丹<lb/>
新年西囿帶輕寒芳意含華洽客歡瑞露只知催濯錦<lb/>
朝霞猶欲隠乗鸞暗期玉蘂蜂窠潤偷裛天香蝶粉乾<lb/>
應為主人恩不淺併留顔色占春闌<lb/>
　　小園春晝<lb/>
日永春殘陋巷深四隣蕭寂小山林張羅門外人驚爵<lb/>
<pb n="KR4d0020_WYG_011-8a"/>
仰秣槽中馬聴琴燕坐角巾移竹影野談爭席占牆隂<lb/>
灌園本是三公事俋俋閒舒傲世心<lb/>
　　和中丞晏尚書圓丘觀禮<lb/>
三襲觚壇夜未央金支蟾彩共熒煌鳳輿遙憇壝門次<lb/>
翟尾交分褥路香星魄媪神聫紺席文宗武祖侑瑤觴<lb/>
萬靈醉止純休集方信周家駿命長<lb/>
　　隂晦殘春可惜二首<lb/>
園林春去自無歡宴幕經旬掩客盤霧野關河非意失<lb/>
<pb n="KR4d0020_WYG_011-8b"/>
暁樓風雨不時寒空梁燕濕休矜舞曲沼蛙鳴且為官<lb/>
嵩少歸心堪悵望紫芝赬桂老瓊巒<lb/>
桞長花歇夏雲初幽圃㝷芳但緑蕪不分伯勞随阿母<lb/>
生憎蛺蝶効當塗昬沈嶺霧吞斜日寂寞溪煙壓翠蒲<lb/>
欲拂琴徽銷客恨啞啞<hi>平聲</hi>城曲已啼烏<lb/>
　　同萬秀才讌楊侯别墅<lb/>
苑路輕驂拂暁霞斗城南畔列侯家臨卭貴客傾中坐<lb/>
<hi>時一二貴遊偕集</hi>漳水詞人記後車一石蒲桃先載酒萬株金<lb/>
<pb n="KR4d0020_WYG_011-9a"/>
谷正交花風光不減蘭亭會醉墨憑君紀嵗華<lb/>
　　過漢洛陽故城<hi>在今城東十八里</hi>
漢家遺堵滿山川六里東西遂渺然<hi>洛陽記漢都城東西八里南北九里</hi>
<hi>今舊趾猶然</hi>寒日似愁圭影地秋風真作黍離天五株杏發<lb/>
陵無邑一項茅荒井失田更歎道邉多棄骨可能猶為<lb/>
直如弦<lb/>
　　送紫微夏舍人徙治洪州<lb/>
方底丁寕細扎書豫章都會冠全呉垂腰三品龜銜綬<lb/>
<pb n="KR4d0020_WYG_011-9b"/>
衛帳千兵虎刻符藥省樹翻抛賜筆練江波靜見還珠<lb/>
西山五色多仙㑹鈴閣無聲道有腴<lb/>
　　立春前二日嘉雪應祈呈昭文相公<lb/>
皇心精禱動昭回嘉雪乗時弭嵗災先作飛霙随臘舞<lb/>
便含膏澤趂春來天淵百頃移星漢禁籞千枝傲嶺梅<lb/>
一曲巴人雖下里願持歡意助康哉<lb/>
　　北臺<lb/>
古邱危磴接雲梯逺目臨高意自迷千里緑蕪平野北<lb/>
<pb n="KR4d0020_WYG_011-10a"/>
半邉紅日亂峯西臺傾鄴苑多殘瓦鳳没漳河失故隄<lb/>
近塞春郊無勝事跛䍧風馬滿山溪<lb/>
　　暁出城祀風師壇馬上作<lb/>
風穴靈壇背漢臯肅將祀典㑹諸曹城頭五鼓催關鑰<lb/>
席上䨇籩薦沼毛冠嶺昕霞迎霽旭冒疇農橛漬春膏<lb/>
箕揚畢好宜流惠江外刀耕楚俗勞<lb/>
　　漕渠春臺<lb/>
縹陂春色極晴虛新水遙連六輔渠沙上釣歸人獲鷸<lb/>
<pb n="KR4d0020_WYG_011-10b"/>
梁邉觀罷客知魚蒼浮樹影煙生後紅皺溪紋日側初<lb/>
刮目暫成江海趣狂奴終憶越灘居<lb/>
　　和朱舅暮春積雨<lb/>
沮洳江雲寂寞春一軒風雨歎彌旬灰殘淮館蟾韜暈<lb/>
石去湘陵燕濕身委路落花紅罷舞傍楼低桞緑争顰<lb/>
蕭蕭枉結年華恨愁煞西州掩鼻人<lb/>
　　得許六書<lb/>
車笠論交夙契深文麒江海獲歸音流光過隙偏驚駟<lb/>
<pb n="KR4d0020_WYG_011-11a"/>
危睫沾衣不為琴寗扣幾勞歌白石莊昬猶欲注黄金<lb/>
無因一答瑶華問南國洪喬牘易沈<lb/>
　　馳賀監稅齊都<lb/>
温詔封芝出帝居祕曹星秩示優除舜庭已茂三年績<lb/>
魏謗初銷一篋書丹地拾遺思汲黯中宸批草待相如<lb/>
前期雀厦無因戀歸從清塵六尺輿<lb/>
　　次韻和呉侍郎任宗伯貳卿沖卿領天官南局皆<lb/>
　　世職有感<hi>案貳卿沖卿文不甚明疑有訛脱</hi>
<pb n="KR4d0020_WYG_011-11b"/>
斗宮分局敞星闈伯仲登賢士論歸奕世弓裘方善續<lb/>
先春跗蕚更相依孤鴻暫作雲衢騁三鳳行看帝閣飛<lb/>
戚苑好書餘慶事一門仙橐映朝衣<lb/>
　　西齋見雪寄呈靖彥惠<lb/>
嵗隂休沐坐空齋集霰飄霙次第來仙粉有㾗緣幌入<lb/>
亂花無数覔叢開故裘禦濕便羔䄂凍醴扶衰藉藥杯<lb/>
向暮紛紛何所擬謝家兒姪有清才<lb/>
　　和中丞晏尚書和答十二兄夜歸遇雪之作<lb/>
<pb n="KR4d0020_WYG_011-12a"/>
有客天街夜轡還霰花無𢾗拂雕鞍路疑西極瑶池近<lb/>
人似南朝鶴氅寒漏鼓傳聲催暝色麴車迷轍寄餘懽<lb/>
塤篪雅韻皆多感偏覺陽春再和難<lb/>
　　和中丞晏尚書乗輿宿殿致齋日廵仗遇雪<hi>案宿字下</hi>
　　<hi>未著殿名原本脫誤</hi>
十里甘泉鹵簿新即時天借雪清塵光含九陌疑無暝<lb/>
花拂千旗旋作春夾路綵楼偏著粉中天嶢闕更成銀<lb/>
絳騶案仗傳呼盛寕似梁王不悦辰<lb/>
<pb n="KR4d0020_WYG_011-12b"/>
　　初春夙興<lb/>
戌城宮柝應營笳愁枕無眠感曙鵶料峭風頭猶助凍<lb/>
蒼凉天角欲成霞離離奕局殘星墜脈脈刀環片月斜<lb/>
尚喜初年輕病骨半簪蓬影況蒼華<lb/>
　　送令狐揆南游<lb/>
楚澤離愁不避春桞梢梅蕚送行人緑波易蕩銷魂水<lb/>
紫陌難遮拂面塵道困秦儀猶掉舌岐多楊阮始沾巾<lb/>
劒緱髀肉無窮恨羞向耕疇獨問津<lb/>
<pb n="KR4d0020_WYG_011-13a"/>
　　巳巳孟春二十六日作<lb/>
糾纒空驚禍福頻沈舟未拯更催輪山頭枉是輕廷尉<lb/>
天上何容著蹇人南國祭犧堪畏楚東門獵犬尚尤秦<lb/>
當塗莫竦支離誚坐受朝家十束薪<lb/>
　　致政張郎中惠親畫墨竹二㡧以詩為報<lb/>
南宮仙老本多才素幅珍紈繪境開高節自縁心匠出<lb/>
野叢還擁筆端來挂餘粉籜疑飄席玩乆風枝欲掃苔<lb/>
俗眼莫驚無藻麗嵗寒顔色抵瓊瑰<lb/>
<pb n="KR4d0020_WYG_011-13b"/>
　　送孫記堂出宰歸安<lb/>
當年璧馬上荆臺曽識長離婉婉來巧智忍随司馬宦<lb/>
沈酣終屈廣都才蓴鱸薦爼朝豊饌稻蟹藏波嵗絶災<lb/>
鄉梓汀蘋鷄犬地孫郎藻思若為裁<lb/>
　　榴花<lb/>
孤根西土幾時傳絳蘂緗趺早夏天艶發雖慙桃李後<lb/>
子成猶占雪霜前醖餘霞醑杳應在染殺綃裙色未鮮<lb/>
一種芳心耐風雨敢辭重叠奏君筵<lb/>
<pb n="KR4d0020_WYG_011-14a"/>
　　晚臺<lb/>
霽色秋空送目勞小臺揺落更平臯紅垂海樹烏棲日<lb/>
清溢江沱鷺浴濤天勢暮圍鱗隰濶鴈行斜轉翼雲高<lb/>
楚風摵摵迷魂地可在揚雄獨廣騷<lb/>
　　提刑張司封同年垂訪别郡以詩為謝<lb/>
天聖光華第二春與君同日脱凡鱗何知素領分符地<lb/>
郤見青雲共榜人千重使移行府重一觴歡伯故儔親<lb/>
言詩擊節兼風義且欲因聲附翠珉<hi>君與今永興丞相及諸名公等多所</hi>
<pb n="KR4d0020_WYG_011-14b"/>
<hi>酬唱竝刻于石兼遺副本因以叙成</hi>
　　送廷評沈先軰宰江山兼過吉席<lb/>
東陽世系出翹英刮目神膚兩共清洛紙文雄錢萬選<lb/>
郄堂科羙佛千名春風適館仙軿密海曲夸鄉縣綬輕<lb/>
上最三年歸路穏中阿芳意滿菁菁<lb/>
　　淳之太尉相公寄示赴鎮小編三復成誦研味之<lb/>
　　餘理當酬繼但難于徧和輙取首題賦成拙句一<lb/>
　　首既伸高山仰止之願并以為謝<lb/>
<pb n="KR4d0020_WYG_011-15a"/>
西北遮胡晉部疆更煩儒将下文昌乆調玉鉉三司貴<lb/>
出倚金城萬里長唐𤱔嵗豊禾自合汾波秋景草應黄<lb/>
<hi>公赴鎮在去年秋末</hi>須知外警從兹罷閒殺邉郵赤白囊<lb/>
　　新春雪霽坐郡圃池上二首<lb/>
鈴齋西北小池臺漠漠年光病眼開水面緑深知凍解<lb/>
桞梢黄淺覺春來啁啾野雀遺寒毳撥刺潛魚露戲鰓<lb/>
物物惱人俱入詠使君爭奈乏天才<lb/>
溪上危堂堂下橋臘餘春意巻寒飈煙催樹色全疑染<lb/>
<pb n="KR4d0020_WYG_011-15b"/>
暖逼禽聲自學調封徑老苔飜敗錦抱城空水皺輕綃<lb/>
茨山小隠歸心動坐想瓊芝幾隴苗<lb/>
　　淮南自訟<lb/>
偶然人乏貳中樞賜罷猶專督府居髪白自傷聞道晚<lb/>
心丹誰識報恩餘淮天目極風颿駛韓野魂銷宰樹疎<lb/>
卻顧病身何所用只堪歸釣潁灘魚<lb/>
　　春社日置酒示客<lb/>
欣欣春色上高臺一雨關河宿霧開洛浦宓妃鴻已去<lb/>
<pb n="KR4d0020_WYG_011-16a"/>
漢家皇后燕初來山爐馥郁熏歌扇錦瑟丁寕侑客杯<lb/>
秉燭㝷芳君莫倦歡游纔散便徘徊<lb/>
　　暮春感興<lb/>
九十芳期去不留解痟何計貰珍裘爐殘晉俗清明火<lb/>
水冷山隂祓禊洲風徑舞花催暮色雨梁歸燕説春愁<lb/>
離歸莫問年華事賦筆悲于宋玉秋<lb/>
　<lb/>
　<lb/>
<pb n="KR4d0020_WYG_011-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻六</head> <lb/>
    <p>
<pb n="KR4d0020_WYG_006-1a"/>
欽定四庫全書<lb/>
　元憲集巻六<lb/>
　　　　　　　　　　　　　宋　宋庠　撰<lb/>
　五言律詩<lb/>
　　嵗晏思歸五首<lb/>
歳晏坐伊川孤襟日惘然無功堪載䇿有路即妨賢寵<lb/>
辱丹心寸年光素髪邊含毫雖躑躅自欲賦歸田<lb/>
碌碌真邀寵容容謝致君短鳬生愧脛狂鹿老思羣急<lb/>
<pb n="KR4d0020_WYG_006-1b"/>
節驚流水浮名伴薄雲歸歟堪擊壤況復值唐勲<lb/>
昔寵塵三事今懐念一邱稻梁争鶩飽章服裹狙愁心<lb/>
與蘧非化年驚趙語偷欲將知止意歸謝漢恩侯<hi>班固序丞相平</hi>
<hi>津候以下皆入恩澤侯表</hi>
潁曲多成瀬茨山亦有村不知榮革履便欲返衡門邵<lb/>
圃𤓰疇熟陶廬菊徑存敢言輕寵禄知退是酬恩<lb/>
世有功名羡人將躁静殊冥鴻專避弋鬭鶡喜捐軀駕<lb/>
敗誰矜巧山移郤信愚白雲無誚我歸意本區區<lb/>
<pb n="KR4d0020_WYG_006-2a"/>
　　主薦後喧訟不已<lb/>
昔賁丘園聘今嗟勢利趨何嘗輕九九自欲較銖銖鉤<lb/>
百勞筋敗朝三怒氣麤因聲謝鄉校真賞媿非夫<lb/>
　　自寳應踰嶺至潛溪臨水煎茶<lb/>
關塞雲西路僧廬左右開過巖逢石坐尋水到源回<hi>源溪在寺西南</hi>
<hi>二百里</hi>天籟吟松塢雲腴溢茗杯宫城纔十里導騎莫相催<lb/>
　　致仕得請泛舟歸第<lb/>
輔郡初辭節孤舟始去官橋頭帆影急枕底浪聲寒好<lb/>
<pb n="KR4d0020_WYG_006-2b"/>
爵云誰寵危心且自安賜車誠可愛閒共子孫看<lb/>
　　哭子正直講<lb/>
頍弁王門客横經胄席師頻揚四廵頌屢折六身疑寂<lb/>
寞終嘲白侏儒詎信飢一朝嗟溘盡福善亦予欺<lb/>
　　桞嘲竹<lb/>
好在碧檀欒叢低度嵗寒何堪裁鳳律只好製魚竿拂<lb/>
水烟梢潤含風鈿葉攢芳隂聊奉庇君試仰天看<lb/>
　　送上元張尉<lb/>
<pb n="KR4d0020_WYG_006-3a"/>
馳譽光英域糊名限選條州臨建業水路出廣陵潮歸<lb/>
思刀頭若離心斾影揺行聞有薦牘南闕鬰岧嶤<lb/>
　　送餘姚顧尉<lb/>
昔意青霞路新恩黄綬榮官同吴市隠賦壓楚鄉平天<lb/>
霽晨㠶駛潮回夜艑輕千巖勝遊近且莫棄塵纓<lb/>
　　送烏程呉尉<lb/>
干人嘗得㑺再命尚沈僚左右為容晩東南作尉遥鄉<lb/>
心烏鵲樹春醉槖駞橋今夕羈魂枕前知為别銷<lb/>
<pb n="KR4d0020_WYG_006-3b"/>
　　送常熟錢尉<lb/>
吏最三年集僚東一尉沈清壺人映玉勲劵廟藏金夕<lb/>
館淮蟾度春篙楚汰深王孫情幾許芳草徧天潯<lb/>
　　送舒州懐寜尉孫景先省嚴親後赴職<lb/>
鄉書曽擅秀父任此為郎郤捧三銓檄歸稱百嵗觴淮<lb/>
山瞻暁堠皖浦轉春檣無累徒勞歎亷車貯薦章<lb/>
　　送髙郵葉尉<lb/>
佛塔千名牓銓臺冄調符空登拔萃目未免没堦趨<lb/>
<pb n="KR4d0020_WYG_006-4a"/>
㸑桂方辭洛羮蓴尚及吴振淹知孔邇華萼映鴻都<hi>君即道卿</hi>
<hi>集仙之令昆也</hi>
　　官況<lb/>
乆曠三山直<hi>時令他局讎書多發</hi>空倍五日趨文無餙羽巧心有<lb/>
刻舟愚陛㦸愁飢死闗門駭寵呼缺然偏自愧乗馬與<lb/>
雙鳬<lb/>
　　故嵗東園植竹喜今春方芳<lb/>
幾日霜根地新年緑玉隂春來雖換葉寒去轉虚心乳<lb/>
<pb n="KR4d0020_WYG_006-4b"/>
節烟膏膩空梢夕籟沈何時殊實老留遺九苞禽<lb/>
　　蔬食<lb/>
何筯空圖貴潘園且薦羞肥非糠籺飽炙恥彈鴞求餘<lb/>
薤行堪種芳葵莫預憂伯陽真意在䑕壤棄誰收<lb/>
　　浩歎<lb/>
鼻濁哀吟倦空懐浩歎盈心同注鉤怯功比畫墁輕俗<lb/>
態驚狙怒剛腸謝鶩爭淹回江外客日夕望堯旍<lb/>
　　昔歎<lb/>
<pb n="KR4d0020_WYG_006-5a"/>
昔歎桴乗海今悲澗隠松連城輕偽璧畫室畏真龍静<lb/>
勝將生白機亡恥合蹤誰談龜手術洴澼換呉封<lb/>
　　侍宴集英殿因過學士院舊廬有感<lb/>
昔日金門署重來素髪臣故詞多削藁前誡尚銘紳寳<lb/>
翰餘龕鎖仙山晦壁塵更憐温室樹顔色老于人<hi>北軒院中</hi>
<hi>海棠最為舊物</hi>
　　送殿丞楊備通理睦州<lb/>
引籍淹閨序監州得海壖貪隨濤鷺驛倦趁火城天織<lb/>
<pb n="KR4d0020_WYG_006-5b"/>
紵呉儂富<hi>今土貢白紵</hi>垂綸漢客賢遙知懐我處霜月暝樓<lb/>
邉<lb/>
　　讀賈誼新書<lb/>
誰謂賈生學兼之文帝朝死憂王墜馬生賦鵩如鴞被<lb/>
召宣温宻矜功絳灌驕勤勤論五餌史筆未相饒<hi>班固嗤五</hi>
<hi>餌以為疎盖不見賈生之功成耳</hi>
　　行舟漢口<lb/>
澤國風波恨孤帆日夕征山連呉樹緑江入漢源清鬢<lb/>
<pb n="KR4d0020_WYG_006-6a"/>
亂將成葆心揺不後旌銷魂千里外寕是憶蓴羔<lb/>
　　聞胡明逺記室將至<lb/>
昔歎都門别今聞隴坂還風烟背秦塞陵邑過周闗松<lb/>
老忘年契朱衰玩日顔須君述征賦方驗此塗艱<lb/>
　　送謝煜赴無為主簿<lb/>
懐檄倦遊都勞勞艤客艫秋渠沿莨蕩春塢見濡湏秫<lb/>
齊添賓酌蘭苕入養厨明年獻文地南闕倚星榆<lb/>
　　攝祀出城過西苑馬上作<lb/>
<pb n="KR4d0020_WYG_006-6b"/>
斗柄仙城暁龍鱗下隰通三竿眺羲馭十里過商中水<lb/>
藉天容碧塵依馹轍紅喜聞何力語應為樂秋豐<lb/>
　　闗外<lb/>
闗外崢嶸嵗河邉寂寞洲寒雲能不雨高栁强先秋野<lb/>
静狐狸出沙長雁鶩畱登臨雖信羙無賦可銷憂<lb/>
　　和呉侍郎寓趙中令韓王宅<lb/>
平昔元勲第多年洛水頭荒池威鳯去高棟野鴟愁木<lb/>
老爭侵日花寒各媚秋猶欣賔館在臨賞寄名流<lb/>
<pb n="KR4d0020_WYG_006-7a"/>
　　至日圜丘攝亊禮畢歸馬上口占<lb/>
祠館宵燈罷歸驂暁轡輕天規斜抱苑斗柄曲臨城路<lb/>
記仙輿轍林空寳雉聲上元新甲子休氣接平明<lb/>
　　郡圃秋日二首<lb/>
閏去秋歸早開軒洒病襟曉風凌羽扇商氣襲瑶琴竹<lb/>
雨無情碧荷煙底事深蕭蕭差可賞只是恨年深<lb/>
累榭孤城側空陂八月凉高雲收雨意淡日作秋光葉<lb/>
落風蟬塢巢空社燕梁變衰從此始何術奈羣芳<lb/>
<pb n="KR4d0020_WYG_006-7b"/>
　　次韻和呉侍郎偶至城西一二名園<lb/>
幾曲西園路幽深隠嵗華偶乗安道興直過辟疆家畦<lb/>
脈爭分溜叢名各記花身閒飛蓋逺容易到曛霞<lb/>
　　佛嶺<lb/>
鳯谷掩西嶺鷲宫聫四陬山晴巖獨霧林暑澗常秋風<lb/>
御疏清磬雲柯抱晩樓瓊芝徧諸崦嵗暮儻來游<lb/>
　　送慶州安化元處宗主簿<lb/>
黄綬榮新牒華顛惜美材越心枝上逺羌思笛中來烽<lb/>
<pb n="KR4d0020_WYG_006-8a"/>
燼和星落刀環伴月開寄言樓棘地鸞翮少徘徊<lb/>
　　送潁隂張主簿<lb/>
早服英雄彀胡為州縣勞荆璆不自鬻郢雪向誰高月<lb/>
彀千聲疊霜風萬竅號行行星聚國芳尺慰同袍<lb/>
　　送巢縣梅主簿<lb/>
呉邑神仙系梁臺英俊游官從鸞棘試材俟蟻封求堂<lb/>
桂叨聫籍陔蘭慶奉羞行行離恨苦淮月一弦秋<lb/>
　　孟津嵗晩十首<lb/>
<pb n="KR4d0020_WYG_006-8b"/>
我懟流年晚年將我志違終風來北怒寒日趂西歸野<lb/>
獸來羣騁離鴻望影飛君恩殊未報愁憶故山薇<lb/>
地濶山川嶮風高萬卉乾山煙晨作暝河氣晩催寒革<lb/>
眼移前帶梁金晦舊冠胡然坐衰靡無客餉千丸<lb/>
隠軫分河壤崢嶸念嵗華闗雲沈鞏樹樓月嘯羌笳要<lb/>
路誰云騁浮生㑹有涯高哉羡門子横海挹朝霞<lb/>
嵗籥行周矣官齋坐悄然脩篁全露節衰栁不停煙霜<lb/>
苦雲收陣天斜月控弦寸心如斗柄常在帝車前<lb/>
<pb n="KR4d0020_WYG_006-9a"/>
曲㟁羣芳歇髙臺倦目留晋山青不㫁河潦濁難收世<lb/>
路功名急天衢嵗月遒吾生猶可養嵩麓是耕疇<lb/>
戍苦河兼重星回歲聿悲頽雲埋雪樹暗水入冰池山<lb/>
疊看疑近楼高倚更危呑腥何日了歸去茹華芝<lb/>
大室東南望分明鸞鶴飛何嘗無路往自是有心違隠<lb/>
谷松聲淡仙區藥甲肥行年六十一非外更知非<lb/>
芳序雖揺落吾生任屈伸日催輕璧士天赦戴盆人宵<lb/>
鴈多號月冰魚暗待春自憐麋鹿性晩節頓纓頻<lb/>
<pb n="KR4d0020_WYG_006-9b"/>
昔日山林願今兹軒冕逰祇驚年苒苒安議政優優小<lb/>
雪烟横野殘笳月背楼河邉楊桞老不是桂淹留<lb/>
渥赭随顔罷飛霜入鬢新夜壺寒展月冬晷急馳輪名<lb/>
美誠堪徇身閒我獨親聊持一樽酒不為畫蛇人<lb/>
　　嵗晚感事<lb/>
息偃君恩厚崢嶸嵗律遷若驚曽為寵見嫉不因賢白<lb/>
日孤盆外蒼蝇赤璧前東隅雖已失忠意尚惓惓<lb/>
榮路冥煩客單車寂寞州<hi>前朝有單車刺史</hi>野氛連市漲寒水<lb/>
<pb n="KR4d0020_WYG_006-10a"/>
夾城流塞上眞亡馬江邉獨信鷗不知芳嵗晚霜雪上<lb/>
人頭<lb/>
積水千陂㑹孤城一角存鳥烏喧晝霽蛇虺喜冬温地<lb/>
夐荒民屋天高思國門楚優歌舞拙何處强持樽<lb/>
　　初憩河陽郡齋三首<lb/>
河洛周郊㑹風烟晉部鄰人傳種花縣地記躍魚津梨<lb/>
棗知秋晚桑麻驗俗淳帷憂三載課無術效臣恂<lb/>
積晦雲初罷餘光火尚流疎桐凋晩日孤扇避高秋令<lb/>
<pb n="KR4d0020_WYG_006-10b"/>
尹何妨仕將軍不必侯此心機息轉只好弄羣鷗<lb/>
郊圃連官圃秋隂半嵗隂亂流横掠野殘日倒穿林雪<lb/>
擁承簪髪丹蔵戀闕心思歸誰作引從古怨瑶琴<lb/>
　　曉汲<lb/>
曉汲過春畦高梧待鳯欹甕思閒鑿𡑞瓶險畏居湄照<lb/>
影香釵墜蠲煩素綆垂寂寥無醉轄瓢飲共棲遅<lb/>
　　遅明出都<lb/>
曉出西郊道回瞻北闕天城頭雲斂蓋闗外月低弦委<lb/>
<pb n="KR4d0020_WYG_006-11a"/>
佩辭朝紱鳴笳逐使旃老臣三去國憑軾淚潺湲<hi>余昔守揚</hi>
<hi>次守洛今守孟三出都門凡十六年</hi>
　　次韻和吴侍郎以余偶名新花為壓叢春見貺<lb/>
異草來何許低昻曲沼濱不勝叢上意翻作葉中春逗<lb/>
蘂清香逺銜跗絳彩勻芳心如有屬宜在賦詩人<hi>余雖作名</hi>
<hi>唱之者詩也</hi>
　　淮南早春風雨連日俗以為宜<lb/>
淮海嵗方新層陰便浹辰山山能作雨物物解呈春野<lb/>
<pb n="KR4d0020_WYG_006-11b"/>
鳥千聲異江蕪一色勻農區田溜滿偏慰守藩臣<lb/>
　　和柴天休鄭舍人奉祠太一見懐之作<lb/>
初啟冬冥琯知祠亳忌壇雲璈賡夜曲瓊蘂供朝餐真<lb/>
御扶飈遠僊威抱斗寒勞君懐晤語此夕宿坡鑾<hi>是夜余亦</hi>
<hi>内當直</hi>
　　春晦小雨<lb/>
節晦春蕪歇天高暮雨空輕雷遥應電斜日倒成虹隂<lb/>
緑苔浮水幽光蕙轉風何須俗士駕三徑有蒿蓬<lb/>
<pb n="KR4d0020_WYG_006-12a"/>
　　春夕<lb/>
暝色蔽孤齋空軒向夕開花低應露下月暗覺雲來燭<lb/>
牖輕蛾聚風枝倦鳥猜無言聊隠几萬境一靈臺<lb/>
　　有將獨鶴行都市道上者左右奔迫野態憔悴因<lb/>
　　成短韻<lb/>
明心本霄漢此路極喧埃何意鳴臯罷翻同舞市來波<lb/>
魚憂轍涸海鳥避風災寄語昻昻質非君羽獨摧<lb/>
　<lb/>
<pb n="KR4d0020_WYG_006-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元憲集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元憲集巻二十九</head> <lb/>
    <p>
<pb n="KR4d0020_WYG_029-1a"/>
欽定四庫全書<lb/>
　元憲集巻二十九<lb/>
　　　　　　　　　　　　　宋　宋庠　撰<lb/>
　内制<lb/>
　　賜文武百僚上尊號不允第一批答<lb/>
夫號惟表功名不浮實休有前誡是謂至公朕以𦕈𦕈<lb/>
之身託元元之上負荷淳烈遹駿大猷持盈載勤燭理<lb/>
猶昧日慎一日弗遑底寕幸屬中區之和将躬吉士之<lb/>
<pb n="KR4d0020_WYG_029-1b"/>
報揆乃冬序布之先庚恤祀有初克已彌勵而公衮四<lb/>
近官師百工繇朝逮鄉自夏而裔咸一厥慮颺言于廷<lb/>
願因拜貺之成益余建顯之數省閲于再良用憮然矧<lb/>
曩徇羣心洊膺丕稱準文配義已多慙徳今又徼祈福<lb/>
之㑹崇溢美之聲神聽惟聰禮典将黷齋明抑畏其若<lb/>
是乎徒嘉乃誠毋重台責<lb/>
　　第二批答<lb/>
朕曏以郊報之嚴邦體攸重親率厥典誕告羣倫方将<lb/>
<pb n="KR4d0020_WYG_029-2a"/>
勵抑損之誠保齋祊之戒嘉與三事庻尹共遵斯路率<lb/>
志盡物以優裕于神祇庻無怨恫用迎貺施則朕之精<lb/>
懇宜諒于朝乃今中外之情爱戴弗已因時熙事増我<lb/>
號榮連章呌閽至于再請諭而未郤兹愧于懐且禮繁<lb/>
者易敝于文名高者難副以實矧斯薦信安議重華罔<lb/>
固溢言徃順前指<lb/>
　　第三批答<lb/>
朕奉承先猷日儆端命獲事上帝于兹五郊特以方隅<lb/>
<pb n="KR4d0020_WYG_029-2b"/>
靖嘉犧齋蠲碩樂與羣執同蕆盛儀不謂官師率和奏<lb/>
牘連委冀緣瑞福之集増列號榮之崇荐諭至懐俾停<lb/>
過舉而億兆歸美右席均誠叩閽竚命固期開可朕參<lb/>
慮夙夜審處情文不有所俞曷符爱戴之切不有所避<lb/>
奚表抑畏之恭若乃寳用善元易冠丕稱是惟朂徳匪<lb/>
曰名功襲用舊章差或無愧至于英睿之烈后辟罕兼<lb/>
未實而居省已胡益矧歲序之邇變眚屢臻宵舍舛期<lb/>
坤載愆静責躬念咎已布于詔書盡誠恤祀方祗于天<lb/>
<pb n="KR4d0020_WYG_029-3a"/>
戒遽加徽顯是黷齋明宜損溢言之華姑循備物之典<lb/>
去彼取此欣腆兼常其所上新號内英睿二字宜不允<lb/>
餘如所請候郊禮畢日受冊<lb/>
　　賜荆王賀加上尊號受冊批答<lb/>
朕屬者徇外朝之請崇徽稱之華甫畢禋燔遂膺榮典<lb/>
内循溢美兼用建元靦然祗受良增夕惕卿茂親明徳<lb/>
聿隆褒爱雅辭徹奏首罄寅恭表率友藩尊奉王室申<lb/>
味情㫖歡愧兼懐<lb/>
<pb n="KR4d0020_WYG_029-3b"/>
　　賜門下侍郎兼兵部尚書同中書門下平章事張<lb/>
　　士遜譲恩命不允批答<lb/>
朕頃䖍郊報慎講禮文實倚台司總宣使範肇于齋款<lb/>
訖乃熙成謀猷所咨陟降咸若褒功胙土恩冠于朝誕<lb/>
告之辰師僉允恊夫何冲避猶爾控陳且名器天下之<lb/>
公股肱君體之一卿而弗受誰復宜居宜畧常謙徃膺<lb/>
盛典<lb/>
　　賜荆王譲恩命不允批答<lb/>
<pb n="KR4d0020_WYG_029-4a"/>
卿屬冠宗支地尊藩輔禮無與二恩所當先惟是嚴禋<lb/>
介于繁祉覃為慶賞實首親賢明制誕敷朝言允恊何<lb/>
圖謙慤再列辭情雖高譲可嘉而至公難廢宜循茂典<lb/>
即㫁來章<lb/>
　　賜知樞密院盛度譲恩命不允批答<lb/>
曏以蠲吉元辰紹修毖祀繄卿舊老相我盛儀禮備福<lb/>
臻此焉同慶華階茂爵允矣疇庸而乃稽命至公狥高<lb/>
一已過敷譲懇将廢彛章收汗出綸所繫尤重宜遵徃<lb/>
<pb n="KR4d0020_WYG_029-4b"/>
受即副虛懐<lb/>
　　賜參知政事王鬷譲恩命不允批答<lb/>
朕屬者躬祓嘉壇獲成鉅典歸臨端闕大宥羣生實頼<lb/>
左右之臣罄宣恊贊之力無徳不報慶賜遂行參質寵<lb/>
章允穆朝論譲封來上謙槩頗勞然信賞勸功之先徇<lb/>
高行已之細我方懋徳人孰顧私當體虛懐無淹徃受<lb/>
　　賜參知政事李若谷譲恩命不允批答<lb/>
卿早服忠謀預聞幾政屬余禋類實相齋明勤與體俱<lb/>
<pb n="KR4d0020_WYG_029-5a"/>
兆緣誠報受釐之始均賞攸宜遽閲奏函過形譲懇夫<lb/>
疏封馭貴褒勸大方潔已辭豐踐修末節矧情成命巳<lb/>
布公朝當廢循牆之私即䖍渙汗之拜<lb/>
　　賜寕江軍節度使允譲譲恩命不允批答<lb/>
卿屬懿地尊器韶韻逺秉旄戎閫司籍帝宗曏展陽郊<lb/>
之儀參奉上公之獻助余介祉時乃之勤竣事布恩寵<lb/>
章惟舊猥形撝遜未即徃俞況定命已行公言普恊宜<lb/>
回沖執時對茂恩<lb/>
<pb n="KR4d0020_WYG_029-5b"/>
　　賜保寕軍節度使駙馬都尉王貽永譲恩命不允<lb/>
　　批答<lb/>
卿早服近婣見推賢帥屬余禋類專倚徼循亦既均禧<lb/>
早焉進律質于公賞孰不謂宜而過執沖懐尚留成命<lb/>
安得徇兹崇譲虧乃懋功盍廢謙私徃膺蕃渥<lb/>
　　賜殿前副都指揮使寕逺軍節度使鄭守忠譲恩<lb/>
　　命不允批答<lb/>
卿曏執親喪奄踰禫祭雖義從權奪畢舉墨縗之文而<lb/>
<pb n="KR4d0020_WYG_029-6a"/>
官有舊章宜還艾綬之品仍緣褒數進衍戸封式示賞<lb/>
勞詎為躐等遽兹沖避深體謙勤然命出成綸恩無收<lb/>
汗即䖍徃受毋復牢辭<lb/>
　　賜宰臣張士遜譲恩命不允批答<lb/>
卿早服宗工洊同宰政式布掦庭之命且光圖舊之恩<lb/>
方佇延登遽形謙遜體余慎簡當廢冲懐今差入内内<lb/>
侍省内東頭供奉官梁懐志賜卿譲恩命不允批答想<lb/>
宜知悉<lb/>
<pb n="KR4d0020_WYG_029-6b"/>
　　賜宰臣章得象譲恩命不允批答<lb/>
卿曩服僉俞贊圖宥密嘉有勞于幾事俾移爕于大鈞<lb/>
方佇延登遽形沖避譲牘再聞寵章猶鬱適圖亮采無<lb/>
遂終謙<lb/>
　　賜知樞密院王徳用譲恩命不允批答<lb/>
卿總司樞務綿涉歲勤特遷内使之華仍易中權之號<lb/>
遽形上奏稽我寵章宜副同寅即祗兼授<lb/>
卿乆勤樞務兼擁戎麾朝渥旌勞寵章異𢾗疊形譲啓<lb/>
<pb n="KR4d0020_WYG_029-7a"/>
深悉冲誠宜回再僂之恭徃對已成之命<lb/>
　　賜知樞密院盛度譲恩命不允批答<lb/>
卿茂宣忠力對掌機衡實嘉籌幄之勤俾換建牙之秩<lb/>
遽形譲奏稽我寵章宜副同寅即䖍初授<lb/>
　　賜參知政事程琳譲轉官不允批答<lb/>
卿夙蘊賢猷參知宰政尚講邦彛之要俾増臺轄之崇<lb/>
渙令已行譲封來上嘉其謙慤方切倚毗即服寵階無<lb/>
廢朝賞<lb/>
<pb n="KR4d0020_WYG_029-7b"/>
　　賜參知政王鬷譲恩命不允批答<lb/>
卿徳洽民宗才經政體蔽于朕志擢佐台猷顧承命之<lb/>
允諧何奏封而固避雖嘉有譲難廢同寅宜略謙懐用<lb/>
光賢舉<lb/>
　　賜同知樞密院張觀譲恩命不允批答<lb/>
卿適膺成命參掌繁機朝論允孚謙懐興譲宜䖍往授<lb/>
以恊至公<lb/>
　　賜淮康軍節度使同中書門下平章事陳堯佐譲<lb/>
<pb n="KR4d0020_WYG_029-8a"/>
　　恩命不允批答<lb/>
卿近解政機榮兼将鉞洊形譲奏彌諒謙懐矧誕告之<lb/>
徧聞當往諧而即受無煩遜執式副僉俞<lb/>
　　賜新授武寕軍節度使赴本任王徳用譲恩命不<lb/>
　　允批答<lb/>
卿乆服政樞洊彌歲筦盡心匪懈均逸有常特移漢節<lb/>
之華近奠徐方之重詢于疇若僉曰宜哉疊覧譲封過<lb/>
辭恩典矧出綸之誕布顧收汗而罔繇宜略終謙時膺<lb/>
<pb n="KR4d0020_WYG_029-8b"/>
茂渥<lb/>
　　賜新授尚書侍郎同中書門下平章事章得象譲<lb/>
　　恩命不允批答<lb/>
省表具知袞職華重槐階峻極必咨民望允釐天工卿<lb/>
頃斡鴻樞實稔休聞敷爕之任授受惟宜而謙情素懐<lb/>
累控重啓㝷加敦諭尚執遜沖且䇿名者以奮庸為先<lb/>
體國者以獨善為細矧兹爰立方切仰成安得遂循牆<lb/>
之恭稽側席之竚時膺徃命勿復煩辭所譲宜不允仍<lb/>
<pb n="KR4d0020_WYG_029-9a"/>
㫁來章<lb/>
　　賜參知政事程琳譲轉官不允批答<lb/>
卿識貫民宗望高時秀比繇卿貳擢贊宰司參決大猷<lb/>
總領衆職動本直道期于致君年績甫成朝寄滋重式<lb/>
疇忠概兼肅政機徳賞之行公言無間遽披沖述深具<lb/>
至懐宜略常謙往服休命<lb/>
　　賜新授參知政事王鬷譲恩命不允批答<lb/>
參毗國均僉屬邦望卿忠力淵劭思懐凝簡曏考藩最<lb/>
<pb n="KR4d0020_WYG_029-9b"/>
進貳政樞式時猷為濟厥文敏績用已試朕甚嘉之移<lb/>
賛宰庭俾暢賢業而介節難進剡奏自陳遜執雖勞虛<lb/>
竚方切當廢確然之請庸副往哉之命<lb/>
　　賜新授參知政事李若谷譲恩命不允批答<lb/>
卿局力開濟思謀淹允厯踐衆職簡服近僚以詳文飾<lb/>
吏師以精器剸京劇侃然奮徳華我治朝宰路缺員邦<lb/>
均疇佐式咨民望參筦政機僉謀既同亮采惟竚遽披<lb/>
譲奏頗執沖規儻矜節自高則同體安寄宜屈終謙之<lb/>
<pb n="KR4d0020_WYG_029-10a"/>
守時副欽鄰之重<lb/>
　　賜新授宣徽南院使定國軍節度使知樞宻院王<lb/>
　　徳用譲恩命不允批答<lb/>
卿茂負忠勞兼資才武曩藉世臣之重入司幾政之煩<lb/>
寵序節旄籌持帷幄左右無懈厯年于兹奚加使于徽<lb/>
猷乃改藩于維翰疇功斯允譲爵載勤閲乃奏封尚稽<lb/>
拜秩固當畧循牆之小善體渙汗之明恩徃踐崇階以<lb/>
穆公議<lb/>
<pb n="KR4d0020_WYG_029-10b"/>
　　賜新授宣徽南院使定國軍節度使知樞宻院王<lb/>
　　徳用譲恩命不允批答<lb/>
卿地服世忠勲在侯表乆翊樞務遙制州師曏疇匪懈<lb/>
之勤即寵兼榮之拜㝷從誕告孰不謂宜夫何沖懐再<lb/>
爾牢譲矧宣猷使範持節戎麾蕃其典章蓋重帷幄朝<lb/>
僉徳舉咸出至公無執終謙之勞尚違信賞之實即㫁<lb/>
重請時對茂恩<lb/>
　　賜新授寕武軍節度使知樞宻院盛度譲恩命不<lb/>
<pb n="KR4d0020_WYG_029-11a"/>
　　允批答<lb/>
對掌斗樞遙持将鉞隆名重器兼副實難卿望冠本朝<lb/>
謀經庻績曩咨雋乂參處弼諧穆然清規式我彛序因<lb/>
儒林元老之懿換籌幄皇僚之華亦既歲成是光戎秩<lb/>
而洊形譲懇固避寵階謙槩雖勞至公難廢即膺往授<lb/>
無復多陳<lb/>
　　賜新授同知樞密院陳執中譲恩命不允批答<lb/>
卿茂器清規沖懐勁節世詒忠教族擅邦華自結先朝<lb/>
<pb n="KR4d0020_WYG_029-11b"/>
厯試衆職侃然直道形于造次逮升禁從連撫外藩威<lb/>
惠並流聲實偕劭眷乃内樞之劇均于隆棟之求㫁自<lb/>
朕懐召以軺傳諌垣籌幄相資為重命成之日僉曰宜<lb/>
哉何乃奏封猥形譲懇雖嘉遜挹方竚謀謨即服近司<lb/>
無淹盛典<lb/>
　　賜新授同知樞密院張觀譲恩命不允批答<lb/>
卿懿行雅材素襟直質曩繇士選來冠賢科椒蘭書殿<lb/>
之游斧藻辭垣之訓雖復間勤吏事中借守麾政本惠<lb/>
<pb n="KR4d0020_WYG_029-12a"/>
和道無緇磷逮升禁署復總憲綱已試之能朕所親悉<lb/>
入司幾事誠恊僉謀渙命甫頒譲悰方確矧萬樞叢劇<lb/>
四近參禆天戒曠工邦思亮采宜略循牆之細用光側<lb/>
席之求時幹繁機即㫁來表<lb/>
　　賜新授同知樞宻院王愽文譲恩命不允批答<lb/>
卿儒操吏資邦華士望服于公路多厯歲期出勤宣布<lb/>
之和入備財煩之使聿疇聲實參估機衡朝無間言我<lb/>
得才舉奏封來上謙述有條雖難進之風可矜媮俗而<lb/>
<pb n="KR4d0020_WYG_029-12b"/>
至公之授當廢沖懐往序近司無淹盛典<lb/>
　　賜新授彰信軍節度使同中書門下平章事王随<lb/>
　　譲恩命不允批答<lb/>
卿曏自星樞魁升鉉席奮庸方劭嬰疢有初屢陳遜位<lb/>
之章姑倚調元之寄而太和未復前請重違爰解鈞衡<lb/>
寵頒旄鉞仍視台聫之秩俾令邦體之榮疊疏謙懐尚<lb/>
稽成命矧告庭之已洽非收汗之可圖宜副往諧即㫁<lb/>
來請<lb/>
<pb n="KR4d0020_WYG_029-13a"/>
　　賜新授淮康軍節度使同中書門下平章事陳堯<lb/>
　　佐譲恩命不允批答<lb/>
台槐之尊以穆朝序方嶽之重以陪王室不有舊徳疇<lb/>
可迭居卿比遜煩機是均斯寵誕告于外僉曰徃諧洊<lb/>
閲奏封固形謙執雖受爵而譲禮則當然而慎令以出<lb/>
恩無中廢宜屈辭豐之操恊伸懋賞之公促拜徽章仍<lb/>
㫁來請<lb/>
　　賜鎮國軍節度使駙馬都尉李朂遵為疾病乞致<lb/>
<pb n="KR4d0020_WYG_029-13b"/>
　　仕不允批答二首<lb/>
卿勲伐之華材猷兼劭早膺尚禮實睦近婣以駙馬之<lb/>
榮烈通侯之籍望高貴里時陟将壇而能出擅藩宣之<lb/>
勤居多位著之恪乃心道素探頤藝文余懐所嘉曷日<lb/>
而既今乃因晦明之偶沴援進退之大方確布書辭願<lb/>
致官政矧告旬未幾年力甫强謝仕而歸在禮安據卿<lb/>
其止念慮寳精神招還天和頃遲藥喜慰我虛竚勿復<lb/>
文陳<lb/>
<pb n="KR4d0020_WYG_029-14a"/>
卿曏苦癯疴甫淹時晦特優賜告用適頤生屬療治之<lb/>
未瘳覧控陳之迭至願還有政追踵昔賢高風所存媮<lb/>
俗知慕然卿地雖婣宻器實虚恬情棲道腴行富天爵<lb/>
偶嬰無妄之疢固匪不衷之災視履其旋何恙弗已遽<lb/>
歸印綬殊惻朕心矧嚮福未涯與善無爽勉輔醫藥行<lb/>
復粹和姑廢沖懐即㫁來表<lb/>
　　賜知樞宻院王徳用等賀夀星見批答<lb/>
陽序布和瑞躔循軌爰覧日官之奏且符夀䇿之祥見<lb/>
<pb n="KR4d0020_WYG_029-14b"/>
象孔昭撫躬増愧卿等恊司樞務欣覿乾華平徹露辭<lb/>
熾昌歸美願因寳貺參紀信書矧在同寅恊兹均慰勉<lb/>
從敷請艮切歎嘉<lb/>
　<lb/>
　<lb/>
　<lb/>
　<lb/>
　元憲集巻二十九<lb/>
</p>
<p>
</p>
  </div>
</body>
</text>
</TEI>
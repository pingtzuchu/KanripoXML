<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷十</head>
    <p>
<pb n="KR4d0512_WYG_010-1a"/>
欽定四庫全書<lb/>
　燕石集卷十　　　　　　　元　宋褧　撰<lb/>
　　絶句<hi>六言</hi>
　　　月夜渡淮<lb/>
玉局翁赤壁岸錦袍仙采石磯千古詞人髙致一般秋<lb/>
月清輝<lb/>
　　　陳南仲幼失母尋至永豐逆旅得見<lb/>
及泉忍聞誓母厯郡乃見尋親借問永豐逆旅何如頴<lb/>
<pb n="KR4d0512_WYG_010-1b"/>
谷封人<lb/>
　　　送校官蕭性淵赴上豐城山市巡徼官二首<hi>和林</hi>
　　　　<hi>學正能鼔琴琴號霜鐘</hi>
儒冠暫易武弁漠北徑去江南借問龍庭風雪何如山<lb/>
市晴嵐<lb/>
絶句曾聞李涉悲笳常愛劉琨自鼓霜鐘一操羣盜不<lb/>
怕櫜鞬<lb/>
　　　山行即事<lb/>
<pb n="KR4d0512_WYG_010-2a"/>
山雲容易作雨巖瀑取次成川石潤猶開水磑林霏僅<lb/>
有炊烟<lb/>
　　　調吳正傳博士吳方為栁道傳撰墓誌<lb/>
詞苑老臣遺世成均故友知音陳壽何嘗得米劉乂且<lb/>
欲分金<lb/>
　　　江叔志司業堪老園<hi>四首</hi>
先生儘㑹婆娑文苑故老無多去志任思泉石歸夢枉<lb/>
到松蘿<lb/>
<pb n="KR4d0512_WYG_010-2b"/>
老子垂止足戒將軍存矍鑠心南山有三徑菊東都無<lb/>
二疏金<lb/>
故園之樂何如大勝金馬石渠田頭有秫釀酒朝中無<lb/>
客通書<lb/>
老我菟裘何地半世雨梗風萍後日拏舟相訪還須許<lb/>
作園丁<lb/>
　　近體樂府<lb/>
　　　滿庭芳<hi>汴中寒食</hi>
<pb n="KR4d0512_WYG_010-3a"/>
雨意愔愔養花天氣賣餳何處春簫清明上巳車馬正<lb/>
連朝對酒唱歸時多忘惜花心醉後偏饒凝雲暮青樓<lb/>
簾捲幾度對魂銷　無聊空悵望東闌雪賸北郭香飄<lb/>
夢江南行樂水逺山遥深院宇緑窓啼鳥明寒食寳月<lb/>
良宵秋千外栁風柔小無力著春嬌<lb/>
　　　二<hi>寒食傷先兄正獻公</hi>
魂黯雲山涙零風野轉頭三度清明感今懐舊何事不<lb/>
傷情文史共梁園書几梟盧對湓浦燈檠經行處洞庭<lb/>
<pb n="KR4d0512_WYG_010-3b"/>
彭蠡同載赴瑶京　才名人盡羨朝家大宋陸氏難兄<lb/>
但駑駘小季少後鵬程丹桂樹何論髙下紫荆花早變<lb/>
枯榮微衷苦亂峰如樹幽恨幾時平<hi>正獻公與予嘗同寓汴中朝元宮一</hi>
<hi>年又嘗客九江值除夕共博而守嵗後同歸京師赴舉</hi>
　　　穆䕶砂<hi>燭淚</hi>
底事蘭心苦便凄然泣下如雨倚金臺獨立揾香無主<lb/>
腸斷封家相妬亂撲<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>驪珠愁有許向卜夜銅盤傾注<lb/>
便不似紅氷綴頰也濕透仙人烟樹羅綺筵前海棠花<lb/>
<pb n="KR4d0512_WYG_010-4a"/>
下淫淫嘗怕鳯脂枯比雒陽年少江州司馬多少定誰如<lb/>
　照破别離心緒學人生有情酸楚想洞房佳㑹而今寥<lb/>
落誰能暗收玉筯算只有金釵曾巧補輕濕盡粉痕如故<lb/>
愁思減舞腰纎細清血盡媚臉膚腴又恐嬌羞絳紗籠却<lb/>
緑窓伴我檢詩書更休教隣壁偷窺幽蘭啼曉露<lb/>
　　　木蘭花慢<hi>題蛾眉亭</hi>
喚山靈一問螺子黛是誰供畫婉孌雙蛾蟬聨八字雨<lb/>
淚烟濃澄江嬋娟玉鏡儘朝朝暮暮照嬌容只爲古今<lb/>
<pb n="KR4d0512_WYG_010-4b"/>
陳迹幾囬愁損渠儂　千年顰蹙謾情鍾惨緑帯雲封<lb/>
憶賞月天仙然犀老将此恨難窮持杯與山爲夀便展<lb/>
開修翠恣踈慵要似綘仙嫵媚更須嵐靄空濛<hi>吳綘仙煬帝宫</hi>
<hi>人鳳舸殿脚女善作眉嫵</hi>
　　　望海潮<hi>海子岸暮歸金城坊</hi>
山含烟素波明霞綺西風太液池頭馬似游龍車如流<lb/>
水歸人何暇夷猶叢薄擁金溝更蕭蕭宫樹調㺯新秋<lb/>
千里烟波幾雙鷗鷺兩漁舟　暮雲樓閣深幽政砧杵<lb/>
<pb n="KR4d0512_WYG_010-5a"/>
丁東絃管啁啾淡淡星河熒熒燈火一時清景難酬馬<lb/>
上試㝠搜填入耆卿譜模寫風流明日重來栁下擕酒<lb/>
教名謳<lb/>
　　　人月圓<hi>中秋小酌</hi>
紅螺香灔金莖露清興溢璇霄玉盤光冷雲鬟霧濕丹<lb/>
闕烟消　此生此夜明年明月何似今宵西風喚我瑶<lb/>
階折桂綺檻吹簫<lb/>
　　　二<hi>誠夫兄生子名京華兒</hi>
<pb n="KR4d0512_WYG_010-5b"/>
神州佳䴡明光錦生出玉麒麟四筵都愛西山眉翠太<lb/>
液瞳人　他年應是闘鷄走馬紫陌紅塵這囘休更燕<lb/>
秦樹栗江浦垂綸<lb/>
　　　菩薩蠻<hi>送遼西憲孫椽還司延祐己未樂亭縣作</hi>
紫髯如㦸霜臺掾風生采筆來行縣邂逅海天涯盍簮<lb/>
能幾時　桞梢春尚冷無物堪持贈爲謝幕中蓮殷勤<lb/>
寄短篇<hi>許可用時在憲幕</hi>
　　　二<hi>丹陽道中</hi>
<pb n="KR4d0512_WYG_010-6a"/>
西風落日丹陽道竹岡松阪相環抱何處最多情練湖<lb/>
秋水明　驛城那憚逺佳句初開卷寒鴈任相呼羈愁<lb/>
一㸃無<lb/>
　　　三<hi>衛州道中至元四年十月與巴爾斯布哈御史同行按行河南四道</hi>
兩岐流水清如酒草根風蹙氷皮皺雪净太行青聨鑣<lb/>
看畫屛　按行多雅致解起澄清志囘首五雲天東華<lb/>
塵似烟<lb/>
　　　四<hi>偃師道中</hi>
<pb n="KR4d0512_WYG_010-6b"/>
北邙古塜紛無數崔嵬羅列成山阜何處㫁碑横無人<lb/>
知姓名　今墳如蟻垤囘首成磨滅今古兩堪哀停驂<lb/>
酹緑苔<lb/>
　　　春從天上來<hi>夀張惟徤五月十六日</hi>
帝勅朱明擁丹穴仙雛表瑞升平天上公子齊岱精英<lb/>
玉樹照映神京𣺌翩翩紈袴有誰似間氣𤣥成妙才情<lb/>
擅鍾王筆意韋杜詩聲　薰風黒頭初度笑時世紛紜<lb/>
舞雪歌鶯燕子簾櫳葵榴庭院天壤至樂難名邈軒裳<lb/>
<pb n="KR4d0512_WYG_010-7a"/>
奕世青雲歩紫綬華纓八千齡看緇衣父子赤舄公卿<lb/>
<hi>自號至樂齋</hi>
　　　二<hi>至元六年庚辰元日立春将為山南僉憲按部至應城縣作此詞奉寄許可用大参陳景</hi>
　　　　<hi>議憲副</hi>
旭日暾暾爛春餅堆盤夀酒盈尊玉帛交錯襟佩翩翻<lb/>
想像虎豹天門靄蓬萊雲氣布淑景漸遍乾坤黯銷魂<lb/>
杳洋洋韶濩赳赳櫜鞬　升平萬方元㑹念去國孤懐<lb/>
盛事誰論黄閣儒臣烏臺舊客曽是執法調元望蒲騷<lb/>
<pb n="KR4d0512_WYG_010-7b"/>
小邑纔咫尺寂寞山村撫嬋娟料梅邉傾倒囬拜天㤙<lb/>
　　　賀新凉<hi>夀劉時中五月廿又八日</hi>
繡陌經新雨致升平五絃琴裡薰風吹户夏館深沉晨<lb/>
容好寳鼎紅雲香霧還又是逋仙初度疇昔驂鸞騎赤<lb/>
鳳遡西清佳致凌霄歩天壤外快豪舉　遨遊又作湖<lb/>
山主百千囘笑談詩酒盤桓容與未信星星能侵鬢青<lb/>
鏡流年如許畢竟到廣寒天府多少文章真事業鶴南<lb/>
飛自媿無佳語絃寳瑟勸霞醑<lb/>
<pb n="KR4d0512_WYG_010-8a"/>
　　　二<hi>徐復初池亭聼雨軒至治辛酉時予將之湖南</hi>
銀竹能宫羽向荷盤跳珠腷膊花奴羯鼓瀏瀏泠泠春<lb/>
泉瀉滴盡槽頭香醑愛徽外遺音太古暗度松筠時淅<lb/>
瀝恍吳娃低枕傳私語君試聼有佳趣　主人未解離<lb/>
愁苦對凉秋芭蕉巨葉梧桐髙樹夢㫁羅裙天如漆一<lb/>
寸鄉心凄楚㸃㸃是寂寥情緒明日孤舟成獨往更難<lb/>
堪長夜瀟湘浦慿曲檻且容與<lb/>
　　　虞羙人<hi>寄夀周子善二月十一日</hi>
<pb n="KR4d0512_WYG_010-8b"/>
暖風金鼎香醽醁想像人如玉天南地北兩心期爾汝<lb/>
忘形如願定何時　夫君政似章臺栁夀相人稀有吟<lb/>
餘時復飲丹砂何必求仙逺訪稚川家<hi>武陵城中有丹砂井里又相傳</hi>
<hi>飲之者夀周武陵人也</hi>
　　　二<hi>福州北還雨中觀梅</hi>
十年乆共梅花别乍見殊佳絶臘前風景雨中天翠竹<lb/>
青松恰好映清妍　繁枝開遍香成陣觸目忘離恨玉<lb/>
人誰使似氷肌酒罷歌闌一向又相思<lb/>
<pb n="KR4d0512_WYG_010-9a"/>
　　　緑頭鴨<hi>送張仲容過維揚復之錢塘結婚正月二十日出京是其夀日也</hi>
緩摇鞭銷魂橋上留連恰春波鴨頭新緑倉皇便買吳<lb/>
船就華堂溶溶夀酒作繡陌草草離筵傾葢論交分襟<lb/>
怨别春風秋月僅經年都門道紛紛輕薄餘子政堪憐<lb/>
　夫君妙心期湖海意氣雲天便明朝拂衣徑去天涯<lb/>
幽恨無邉暮維舟沙鷗颺雪春市酒淮栁垂烟緑水迢<lb/>
迢青山隱隱浙江雲擁洞房仙對西湖烟濃雨淡少少<lb/>
占芳妍歸來好扶摇九萬水擊三千<lb/>
<pb n="KR4d0512_WYG_010-9b"/>
　　　婆羅門引<hi>江上晚泊望月</hi>
短衣烏帽京塵眯目強鑚頭夢中八表神遊今日江山<lb/>
佳處便欲賈胡留愛峯嵐滴翠天水涵秋　㫁霞漸収<lb/>
見隱隱兩蛾愁好在九華烟樹秋浦沙鷗相看依舊但<lb/>
憔悴潘郎俗状羞孤負却笑傲林丘<lb/>
　　　水調歌頭<hi>寄誠夫兄在江南作時兄在史館校讐先朝實録</hi>
登車就長路曉日照皇州風吹紫荆花落那更别離憂<lb/>
咫尺天南地北想像雲窓霧閣人在古瀛洲粉筆校書<lb/>
<pb n="KR4d0512_WYG_010-10a"/>
罷烏帽拂塵遊　出銀臺心浩浩思悠悠人間萬事姑<lb/>
置食邑素封侯収拾金鑾遺事記取玉壺清話此外復<lb/>
何求好看鏡緑鬢不禁秋<lb/>
　　　蝶戀花<hi>青田舟中</hi>
無數好山攅碧樹山下郵亭亭下牽舟路山色娱人相<lb/>
指顧時時又被灘聲妬　寒日光隂容易度雲去雲來<lb/>
那更商量雨強把羈愁排遣去一尊酒盡青山暮<lb/>
　　　二<hi>河内王幹臣號竹溪</hi>
<pb n="KR4d0512_WYG_010-10b"/>
門外紅塵溪上竹竹似琅玕溪水清如玉溪上主人情<lb/>
不俗多應毎食能無肉　千載髙標成倐忽六逸飄然<lb/>
君為追遐躅莫向溪邉閒濯足我知孺子歌難續<lb/>
　　　清平樂<hi>武陵客含小酌與田父相對酬酢聞農師子嘉諸人方飲他所歡甚</hi>
花臺竹塢對雨羅樽爼邂逅田翁同笑語問訊村墟禾<lb/>
黍　酒徒咫尺髙陽粉營狎坐飛觴一種麯生風味不<lb/>
知誰弱誰強<lb/>
　　　二<hi>車廐道中</hi>
<pb n="KR4d0512_WYG_010-11a"/>
青松烏桕寒食來車廐滿目山明仍水秀忍聽玉驄馳<lb/>
驟　紅橋掩映山荘酒旂摇曵林塘好在鶯湖春色笑<lb/>
人不暇飛觴<hi>村舍酒帘書鶯湖春色蓋酒名也</hi>
　　　如夢令<hi>題楊補之施蓬墨梅卷中他詩有忍寒背蓬立之句</hi>
常記剡溪前度坐拓船窗窺覷棹進任舟移行盡粉香<lb/>
千樹佳趣佳趣篷背詩人何處<lb/>
　　　浣溪沙<hi>崑山州城西小寺晚憇</hi>
落日吳江駐畫橈招提佳處暫逍遥海風吹面酒全消<lb/>
<pb n="KR4d0512_WYG_010-11b"/>
　曲沼芙蓉秋的的小山叢桂晚蕭蕭幾時容我夜吹<lb/>
簫<lb/>
　　　二<hi>壽南陽周文卿八十</hi>
生長升平鶴髮翁兒郎衣彩照方瞳晨昏甘㫖鳳城中<lb/>
　緩歩不須鳩杖䇿酡顔時藉蟻杯烘嬾将身世應非<lb/>
熊<lb/>
　　　三<hi>冬日喜晴</hi>
萬瓦輕霜愛日明遊絲來往似春晴幽禽弄暖百般聲<lb/>
<pb n="KR4d0512_WYG_010-12a"/>
　斑竹乍翻經夏籜緑池猶泛過秋萍溪橋誰共探梅<lb/>
行<lb/>
　　　風流子<hi>至元四年七月廿又二日蘇伯修侍郎舉一兒子以予同年乆交且三子名梯</hi>
　　　　<hi>雲拏雲歩雲者方成童就傅迺求倣吾兒制名遂命之曰乘雲繼徵詞以紀筆賦此以贈</hi>
　　　　<hi>兒已滿彌月矣侍郎作湯餅㑹併書呈席上諸公</hi>
紺宇瑞烟浮仙童小髙舉覔真游霞絢九光徘徊若木<lb/>
日宣五色照耀瀛洲人爭睹翺翔絳闕夭矯上崑丘幾<lb/>
度驂鸞蛾眉東畔有時跨鳳恒嶽南頭　何事暫夷猶<lb/>
<pb n="KR4d0512_WYG_010-12b"/>
儘青㝠逺攬碧落竒搜不數薰香嫵媚傅粉嬌羞笑襁<lb/>
褓襜褕人間羊祜桑弧蓬矢地上齊州剩費通家小字<lb/>
衮衮公侯<lb/>
　　　行香子<hi>京山道中</hi>
竹院松庭犬吠鷄鳴被田家畫出升平園林掩映鞍馬<lb/>
經行悵暮天低寒日淡曉風輕　浮世浮名役使神形<lb/>
霎時間鬢變星星不憂不懼無辱無榮愛水邊漁林下<lb/>
隠隴頭耕<lb/>
<pb n="KR4d0512_WYG_010-13a"/>
　　　二<hi>暮抵應城宿縣齋後園</hi>
槲葉風乾桕葉霜殷淺坡坨路逕囬環喜投公館暫卸<lb/>
征鞍對竹蕭森松夭矯菊斕斑　嵗晏天寒誰共清歡<lb/>
過黄昏愁恨多端燭花漸暗爐火将殘更鴈聲哀砧聲<lb/>
急雨聲繁<lb/>
　　　减字木蘭花<hi>憲掾黄君羙弄璋援蘇伯修侍郎例乞名其子命之曰升雲時二月</hi>
　　　　<hi>六日夀席醉賦</hi>
春空靄靄兒解飛騰窺五彩我製佳名異姓他年叙弟<lb/>
<pb n="KR4d0512_WYG_010-13b"/>
兄　我鬚白早亦願兒年如我老緩歩徐行終到蓬萊<lb/>
近上層<lb/>
　　　南鄉子<hi>觀雲</hi>
紺碧峙晴空態度分明巧不同櫑具神君三四軰乗龍<lb/>
冠珮翺翔赴紫宫　樓觀逺玲瓏舞鳳蹲猊刻鏤工一<lb/>
笑斜川痴老子竒峯便入南窗詩句中<lb/>
　　　二<hi>二月廿又八日君羙弄第二雛仍前例名之曰凌雲賦此以贈</hi>
頭玉太磽磽江夏無雙世胄遥好是三生仙骨重叢霄<lb/>
<pb n="KR4d0512_WYG_010-14a"/>
曾侍元君絳節朝　咫尺趂扶摇直上鵬程挹斗杓他<lb/>
日揮毫能作賦飄飄學取成都駟馬橋<lb/>
　　　三<hi>至元六年九月十四日李重山憲副壽日是日適臺使齎璽書奨諭風憲至山南遂大宴</hi>
　　　　<hi>合樂重山號梅庭主人所居官舍即舊木犀亭乆扁香宇</hi>
桂宇㪚秋香咫尺梅庭十月陽紅葉黄花風致好華堂<lb/>
不比㝷常進夀觴　褒詔燦龍光百丈蒼官百丈霜信<lb/>
是天㤙寛似海徜徉就趂笙歌入醉鄉<lb/>
　　　踏莎行<hi>早春景陵道中兼旬隂雨</hi>
<pb n="KR4d0512_WYG_010-14b"/>
野燒囬青溪梅褪粉路傍新栁鵞黄嫩連隂未放碧波<lb/>
明峭寒尚阻東風信　咿軋肩輿飄蕭蓬鬢病餘懐抱<lb/>
無風韻彩牋何暇寫閒情緑尊無分排孤悶<lb/>
　　　㸃絳唇<hi>沔陽道中</hi>
澤國春生葑田青接重湖淺鴛鳧弄暖得意烟波逺<lb/>
隂遇元宵晴望花朝轉和風扇羣芳開遍應過京山縣<lb/>
　　　鷓鴣天<hi>題應山縣城内渡蟻橋橋東東數歩法興寺即二宋讀書處</hi>
十萬元駒過雨堤一雙丹鳳上天池科名已向生前定<lb/>
<pb n="KR4d0512_WYG_010-15a"/>
隂徳仍從暗裡窺　龍虎㮄鶺鴒詩同胞同甲照當時<lb/>
同宗盛事嗟微異後折蟾宫向下枝<hi>先兄正獻公至治辛酉状元予則泰</hi>
<hi>定甲子第三甲十二名</hi>
　　　摸魚兒<hi>至元六年二月望日登安陸白雲樓樓今爲分憲公廨城中有楚大夫宋玉故</hi>
　　　　<hi>宅與池其井名琉璃井有蘭臺故基</hi>
屹危闌郢都西北滔滔漢水南去蘭臺陳迹何從訪廢<lb/>
宅芳池凝竚愁絶處空只有琉璃眢井鼃聲聚千年遺<lb/>
緒邈白雪宫商雄風襟量恍惚可神遇　英靈在應念<lb/>
<pb n="KR4d0512_WYG_010-15b"/>
諸孫鹵莽斯文徼福如許蕙肴蘭藉椒漿奠屈景幽魂<lb/>
同赴驚節序却邂逅春深不識悲秋苦撫今懐古謾醉<lb/>
墨淋漓狂歌悽惋和者應無數<lb/>
　　　西江月<hi>王伯修贈别</hi>
鳥石驛中長夜小金山下新年淮堧蕭寺麥秋天十載<lb/>
三囬相見　今日漢南官舍光隂不得留連何時文酒<lb/>
再團圓莫待白頭皺面<lb/>
　燕石集卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷七</head>
    <p>
<pb n="KR4d0512_WYG_007-1a"/>
欽定四庫全書<lb/>
　燕石集卷七　　　　　　　元　宋褧　撰<lb/>
　　律詩<hi>七言</hi>
　　　和杜德常萬嵗山暮春<lb/>
霧杳雲深日馭西紅稀緑暗閙黄鸝雙娥有淚仍啼竹<lb/>
四老無情謾採芝遊冶喜逢三月閏芳菲空度一春遲<lb/>
誰家甲第歌聲咽何處名園舞袖垂祇有情懐似中酒<lb/>
那能心緒及遊絲少年笑我真痴絶一日閒愁十二時<lb/>
<pb n="KR4d0512_WYG_007-1b"/>
　　　追賦苑主事南野亭<hi>麗正門外</hi>
女牆不隔鳯城春栁色危亭枕水濱夜墄松風吹几杖<lb/>
曉闌花露濕衣巾西隣池館存碑石<hi>清勝園</hi>東里園林換<lb/>
主人<hi>萬栁園</hi>得似夫君能曠達百壺清酒日娱賓<lb/>
　　　送崔時敏司獄省母汴中兼寄吴彥輝<hi>六月一日</hi>
萬態峰前望白雲暫因王事問晨昏渡頭横濟瓜蔓水<lb/>
歸騎直趨酸棗門阿母慈顔深有喜寜馨隂徳果無寃<lb/>
故人跂脚臨樽俎為説相思入夢魂<lb/>
<pb n="KR4d0512_WYG_007-2a"/>
　　　端午日雨霽暫出齊化門回入城遥面京西諸<lb/>
　　　　山及市肆風景追憶延祐六年六月廿有二<lb/>
　　　　日侍誠夫尚書兄初自江南還都亦經此路<lb/>
　　　　仍值雨晴今十有五年矣感念疇昔因賦此<lb/>
　　　　詩<lb/>
官栁垂隂霽景鮮憶㩦家具過通㕓雕盤粔籹映珠幰<lb/>
繡陌驊騮輝錦韉上國繁華過陜洛中朝文物勝開天<lb/>
由來幾度南柯夢惟有青山似昔年<lb/>
<pb n="KR4d0512_WYG_007-2b"/>
　　　栁人王道原遊吴楚至京師凡二十餘年著春<lb/>
　　　　秋義成書除韶州路教授<lb/>
方州一士恥孤陋老大挐舟辭楚鄉萬里周流蹤跡逺<lb/>
半生著述鬢毛蒼侯門久客公車薦驛路榮歸祖席張<lb/>
到日里閭爭餽賀儒冠稽古動輝光<lb/>
　　　直沽夜興<hi>元統癸酉八月南使江浙</hi>
戍鼔聲催夕照低蒹葭楊栁澹烟㣲偶因海浦聽吹篴<lb/>
却憶京城聞搗衣戀闕豈無情戚戚别家那有思依依<lb/>
<pb n="KR4d0512_WYG_007-3a"/>
傳聞大駕還都近怪得寒風凜夕威<lb/>
　　　東岡崇恩寺晚酌其僧一峯求詩<lb/>
山門杉檜碧蕭森步屧迴廊一徑深罷酒長風來北渚<lb/>
按歌明月出東林幽軒晚立雲容濕高閣晴登海氣侵<lb/>
忽報寒溝潮信到可能重聽頴師琴<lb/>
　　　過餘姚寄賈治安同知<lb/>
秋深持節下鑾坡吴越風烟入浩歌溪水通橋松作竇<lb/>
山雲收雨石為窩避泥驕馬哺寒草過隴饑牛齧早禾<lb/>
<pb n="KR4d0512_WYG_007-3b"/>
别駕歸來應笑我驛程何事苦吟哦<lb/>
　　　慶元書事<lb/>
鶯脰湖平好看山鮚踦亭逺莫憑闌帽沾江雨曉鬚濕<lb/>
袖舉海風秋臂寒天上仙槎來八月雲邊商舶去三韓<lb/>
蓬萊更訪長生藥却擬乗桴事不難<lb/>
　　　台州郡治後山亭留飲席上走筆<lb/>
孟冬短日到台州勝境喜遇都賢侯眼前丘壑太岑蔚<lb/>
閣後臺榭仍風流巾子峰高曉色近淨香亭小寒光浮<lb/>
<pb n="KR4d0512_WYG_007-4a"/>
徜徉儘可留朔客談笑不必存吴謳<lb/>
　　　永嘉江心寺留題<lb/>
隔江孤嶼敞空門不似山林不似村雙塔晝深樟樹影<lb/>
半階寒沁海潮痕連城客到詩常滿别島僧回粥尚溫<lb/>
欲寄㣲軀恨無策暫時相賞慰羇魂<lb/>
　　　福建道中<lb/>
北人不慣住炎方英簜函邊藥褁香鼻到崇安試蘇合<lb/>
舌過南劍漬梹榔朝寒命酒資調䕶晝暖披襟恐中傷<lb/>
<pb n="KR4d0512_WYG_007-4b"/>
共喜我來當十月肩輿猶憩午隂凉<lb/>
　　　贈任大正御史于福州<lb/>
十月一别太契濶兩月仍得相逢三世事茫茫不可料<lb/>
交情翕翕誰能諳姑蘇臺前秋草逺浙江亭下寒雲酣<lb/>
冬深却恐霜威重後㑹不得同清談<lb/>
　　　馬伯誠<hi>彥恂</hi>以繕冩經世大典成書授左衛教<lb/>
　　　　授須次暫還吴興<lb/>
幾年京國養疎慵詩似朝霞氣似虹天上書藏羣玉府<lb/>
<pb n="KR4d0512_WYG_007-5a"/>
日邊人訪水晶宫唐朝富麗詞臣盛漢代隆平賦客工<lb/>
政好清明事鉛槧重來摛藻頌無窮<lb/>
　　　高麗人李穀字中甫元統元年登乙科為翰林<lb/>
　　　　檢閲官明年被命使本國宣諭勉厲學校制<lb/>
　　　　書其行也贈之以詩<lb/>
蓋蘇文後少武事漬溝樓下有書聲貢士來經鴨緑逺<lb/>
登科去被牙緋榮中朝分命新詔使東人爭訝舊儒生<lb/>
德音宣布聲教廣遣子入學同趨京<lb/>
<pb n="KR4d0512_WYG_007-5b"/>
　　　莆田陳衆仲由國子助教提學江浙<lb/>
送君有情忘别恨愧我無句攄幽懐固知湖山適吟嘯<lb/>
乃與館閣成暌乖紫鳯天吴存曲折黄鐘大吕變淫哇<lb/>
斯文自是專方面猶為峩冠歎不諧<lb/>
　　　平坡訪謝草池二首<lb/>
仙家祕館西山隈石磴乘馬能獨來山腰檜柏當晝暝<lb/>
澗底桃杏爭春開設棋不作空置局貯酒常滿頻銜杯<lb/>
道士誦詩久成聽不知斜日下荒臺<lb/>
<pb n="KR4d0512_WYG_007-6a"/>
玉泉西畔昔慣徃盧師東邊今始行山石犖确囓馬足<lb/>
樹林隂翳藏禽聲座上主人談衆妙壁間圖盡教長生<lb/>
所嗟祕境禁來徃不敢題詩留姓名<hi>懸畫八幅皆熊經鳥伸之術</hi>
　　　禮部主事劉文瑞父母慶八十壽<lb/>
沂州老人八十强寧馨有官居議郎鸞鳯五華恩誥下<lb/>
魚龍百戲壽筵張西京牛酒春無價南極星辰夜有光<lb/>
昨日升堂親几杖毫眉三寸㸃秋霜<lb/>
　　　新城道中雷雨喜晚晴<lb/>
<pb n="KR4d0512_WYG_007-6b"/>
震霆人馬俱辟易揮鞭不復能掩聰棗葉沉沉過凍雨<lb/>
栁陌蕭蕭來晚風失馬急追憐從者負薪徒涉念衰翁<lb/>
驛程亦有馳驅苦猶及殘陽一㸃中<lb/>
　　　送吕仲實僉憲廣西<lb/>
得官嶺表衆所惡持憲廣西君獨榮士論翕翕似華衮<lb/>
祖道粲粲皆簮纓榕葉曉看思禁栁杜鵑晨聽憶宫鶯<lb/>
歸來鐵面如紅玉不盡論思獻納情<lb/>
　　　鑑湖水送烏希說<hi>希說以至元丙子夏由史屬代祀北岳濟瀆南至會稽臘</hi>
<pb n="KR4d0512_WYG_007-7a"/>
　　　　<hi>殘求贈言適牋尾臘文有鑑湖水之語遂為題賦詩餞之予以至順癸酉使過紹興不得</hi>
　　　　<hi>一至湖上至今歉然</hi>
鑑湖百頃生凉秋知章陳請太白遊子今乃能五月徃<lb/>
我昔不得一日留吴娃合曲風度舫越女浣紗雲滿頭<lb/>
燕趙緇塵都洗盡荷花深處薦瓊舟<lb/>
　　　送張實夫覲省回漳州<lb/>
赤嶺坡前春日遲楊栁橋下暮潮低閩中遊子歌相别<lb/>
天上故人書漫題茉莉吹香來竹户麏䴥作隊過松畦<lb/>
<pb n="KR4d0512_WYG_007-7b"/>
良田美樹還家樂昨日青林杜宇啼<lb/>
　　　送安伯寧由大名治中赴上沔陽知府<lb/>
一違鵷鷺行中去兩度江河補外行吏校逺迎茅步市<lb/>
旌麾先過漢陽城民間魚稻富生理幕下賓僚多宦情<lb/>
我亦二毛思五馬臨風常為使君榮<lb/>
　　　襄陽楊萬户命道士禱雨有應<lb/>
雨華舊說隨車降天意曾因决獄回鐵甲將軍今禱雨<lb/>
玉壺方士解呼雷樊城麥穗千家熟峴首秧苗幾處栽<lb/>
<pb n="KR4d0512_WYG_007-8a"/>
感應𤣥機有如此轅門新政亦佳哉<lb/>
　　　左司丁貞夫號嵩巖<hi>洛陽人</hi>
枝峯蔓壑燦烟霞自古神仙就作家天井穴深留石髓<lb/>
貝多樹老放瑶華山人索價遺蹤杳王子吹笙去路賖<lb/>
莫向風前賦招隠紫薇花下鬢鬖髿<lb/>
　　　和王君實户部早秋巡山韻<lb/>
逺臨遼海近軍都今代神臯異古初萬乘省方嚴禁鑰<lb/>
千官耀武肅郊居祈年寺塔存唐像利國河渠入漢書<lb/>
<pb n="KR4d0512_WYG_007-8b"/>
賴是星郎解摸寫吟餘胸次日清虛<lb/>
　　　送楊子宣尹鄆城<lb/>
明時作邑重優游我為斯人抱隠憂巨室昂昂張虎翼<lb/>
姦民濈濈沸魚頭朝衙召集鄉三老幕邸趨承郡督郵<lb/>
利刃徃年曾一試知君談笑已無牛<lb/>
　　　七月望日西山即景十二韻<lb/>
朔土中元展墓辰暫時從俗出重闉秋光蕭颯無餘暑<lb/>
野色虛明不動塵仙館舊時通輦路<hi>昭廟宫西有英  别殿</hi>官溝<lb/>
<pb n="KR4d0512_WYG_007-9a"/>
佳處似江津<hi>通惠廣源牐風物類南方</hi>郊扉亭榭皆沽酒石岸灣碕<lb/>
半鬻薪見寺參差多白塔逢僧絡繹盡紅巾鳬茨映草<lb/>
花輕小鴻芡遮萍大葉匀潔白芙蕖猶是夏淡黄楊栁<lb/>
不如春偶隨漁艇方遊目忽見龍舟却愴神<hi>英廟文宗兩朝御舟</hi>
<hi>藏廣源牐上别港</hi>金水河寛風掠面玉泉山暗雨催人馬蹄不<lb/>
憚平蕪逺鳥語常因密樹頻可惜痴頑㩦子姪未能放<lb/>
曠會親賓茫茫世網誰堪約負郭同為學稼民<lb/>
　　　濟南張侯至大二年奉御香禱旱厯山舜祠雨<lb/>
<pb n="KR4d0512_WYG_007-9b"/>
　　　　應是年十二月也<lb/>
武皇齋祓禱重瞳近侍含香解藴隆濼水氣通雲漠漠<lb/>
繡江波合雨濛濛螟蝗不待逢深雪牧守惟知問太空<lb/>
自古精誠多感格誰云野語出齊東<lb/>
　　　送篤烈圖敬夫南臺御史時予居閒<lb/>
一從桂苑下瀛洲君寵難忘志未酬今戴豸冠辭上國<lb/>
又分龍節向南州跛鱉應貽騏驥笑飛鴻亦有稻梁謀<lb/>
道傍楊栁不堪折江上梅花相憶不<lb/>
<pb n="KR4d0512_WYG_007-10a"/>
　　　先兄正獻公墳所寒食自和氣門歸馬上賦<lb/>
適野襟懐自豁然入城景物又堪憐御溝春水高於路<lb/>
海岸風塵暗似烟醉客輕生馳騕褭痴兒薄行調嬋媛<lb/>
徐驅返顧西山色自笑詩人嗜好偏<lb/>
　　　送范悦古赴江西憲掾<hi>悦古名亭曲進士不第掾江西憲久之以誣罷</hi>
　　　　<hi>去又中鄉舉會科塲廢御史辨其寃復為江西憲掾</hi>
丹桂凋零翠柏高吴船還又泛江濤鷙禽整翮仍堪擊<lb/>
鷗鳥忘機自不勞曉陌行人折楊栁春城别館酌蒲桃<lb/>
<pb n="KR4d0512_WYG_007-10b"/>
嬋娟後夜東湖月莫向明時歎馬曹<lb/>
　　　於潜謝堯章松巢<lb/>
濁世塵囂如洚水巢居故向萬松間下窺震澤三江浪<lb/>
高揖錢唐九里山虎魄餱糧應可畜兔絲牖戸若為攀<lb/>
杏梁桂柱長安陌不直危枝一解顔<lb/>
　　　臨安劉子簡以至元二年觀光京師明年告歸<lb/>
　　　　作詩送之<lb/>
文昌殿古黒雲低光範門深白日迷逢掖有時甘引去<lb/>
<pb n="KR4d0512_WYG_007-11a"/>
丈夫何事苦分㩦上林春去鶯猶囀南國晨征馬不嘶<lb/>
多少憂端兼别恨烟江何處覔緘題<lb/>
　　　李重山都司號梅庭<lb/>
愛梅大是清絶倫置之庭除尤可人寒影夜移青玉案<lb/>
暗香晨裛白綸巾隴頭江上徒千里月地雲階少四鄰<lb/>
更道廣平心鐵石可無新語慰花神<lb/>
　　　昌平縣廨和解之昂御史時巡厯京畿東道<lb/>
向來按部指秋期子月登車我獨遲雙塔道傍觀俗處<lb/>
<pb n="KR4d0512_WYG_007-11b"/>
百泉荘上䘏災時烟昏導騎搖箶簶燈暗痴童下扊扅<lb/>
不聽謳歌聽愁歎何心工和壁間辭<lb/>
　　　漷州除夕憶京師諸公奉寄<lb/>
豈不懐歸畏簡書無人袒跣鬪樗蒲那知年後得春氣<lb/>
謾向天邊瞻斗樞一榻衾裯明榾柮五更簫鼓蹋氍毺<lb/>
屠蘇詰旦誰先飲鵷鷺黎明衆共趨纎手菜絲應不送<lb/>
端門柑宴肯相須鳯城多少藏䰗㑹一様銀燈惜嵗徂<lb/>
　　　元日又懷諸公自次韻<lb/>
<pb n="KR4d0512_WYG_007-12a"/>
攬轡寒郊理簿書明時不用伏青蒲喜聞蓂莢頒庭陛<lb/>
驚見桃符映户樞長樂曉鐘紅叱撥大明春殿紫氍毺<lb/>
六街車馬魚鱗集百弼衣冠鳥翼趨幕省貴人辭瑣闥<lb/>
晴窓獨客攬髭鬚暮年勲業歸公等莫歎紅塵急景徂<lb/>
　　　六日雨中聞詔赦將至復次韻<lb/>
一札飛來寛大書潞陽歸騎踏菅蒲九天雨露開元化<lb/>
列宿光芒拱北樞時近春盤傳餅餤雲昏午枕卧氍毺<lb/>
連朝吏士開尊飲旦日官僚秉笏趨葛亮有言垂徃昔<lb/>
<pb n="KR4d0512_WYG_007-12b"/>
陽球興嘆失斯須傳聞幾處圜扉静讞獄無勞趁暑徂<lb/>
　　　淮南潘子素持吴<hi>闕</hi>唱酬詩一卷見示偶七夕<lb/>
　　　　久坐書懐次韻寄卷中諸友<lb/>
悔抛蕙帳下巖阿老鬢飄蕭半<hi>闕</hi>窩涉世情懐今日薄<lb/>
立朝勲業古人多静聞珠露零丹桂清愛銀灣漾白波<lb/>
良夜賞心難寄逺定應同調製吴歌<lb/>
　　　予以延祐元年從先兄正獻公入汴始識彥輝<lb/>
　　　　吴徴君是嵗故中丞馬公伯庸今翰林學士<lb/>
<pb n="KR4d0512_WYG_007-13a"/>
　　　　謝公敬德國子博士王君師魯鄉貢河南行<lb/>
　　　　省迄今二十五年予再以按行至汴居監察<lb/>
　　　　行院去徴君所居僅半里猶以公事未畢尚<lb/>
　　　　遲於請見時馬公亦薨謝王在館閣感念存<lb/>
　　　　殁賦唐律一首先遣持遺徴君正之<hi>至元四年戊寅</hi>
二十年前入汴州梵王仙館涉春秋家家庭院森湖玉<lb/>
處處簾櫳映海榴金馬石渠傷逺别丘山華屋動新愁<lb/>
誰憐閉著車中婦猶望元龍百尺樓<lb/>
<pb n="KR4d0512_WYG_007-13b"/>
　　　仲宣樓登眺<lb/>
國家全盛似金甌江漢澄清控上游帝子幾時臨北渚<lb/>
庾公何處倚南樓雲來巫峽祠空在霜落荆門樹自稠<lb/>
持節重來紓四望孤懐别有凭䦨愁<lb/>
　　　左司李重賢逺清亭<lb/>
亭下盆池漾緑光紅粧翠蓋似横塘不須玉井十丈藕<lb/>
自有鑑湖五月凉座上莫聞金鼎篆尊前仍注碧蘭香<lb/>
主人逸興幽人句多幸俱留百世芳<lb/>
<pb n="KR4d0512_WYG_007-14a"/>
　　　武昌近城阻風雨三日不得到城下遣興一首<lb/>
　　　　山南僉憲之行<lb/>
五月江風多自南停舟滯雨興難堪吕公磯送驚心浪<lb/>
大别山凝撲面嵐北海酒尊空已久善和書册逺誰探<lb/>
妻兒不解窮通理看挂明朝十日颿<lb/>
　　　當陽道中<hi>録囚襄陽</hi>
路指沮漳散馬蹄園林芳潤稱幽棲淺山有勢藏杉冡<lb/>
細水無聲過稻畦病暍久忘河朔飲貪眠常惡汝南雞<lb/>
<pb n="KR4d0512_WYG_007-14b"/>
莫嗟六轡多匆遽猶暇尋詩泚筆題<lb/>
　　　山中逢武當馮尹景仲入京以詩送之<lb/>
卓午山頭樹影高豈期多幸此相遭久嗟寒雁迷書問<lb/>
共訝秋霜㸃鬢毛張緒猶如少年栁劉郎重看舊時桃<lb/>
故人侍直金鑾密應向明時誦拔茅<hi>景仲與歐陽學士同年故及之</hi>
　　　過馬嘶山留題寺中<lb/>
雞鳴山接馬嘶山萬壑晴雲井底看湍澗縈紆五十度<lb/>
石梯犖确百千盤光華固有周原重險阻其如蜀道難<lb/>
<pb n="KR4d0512_WYG_007-15a"/>
題罷新詩動高興五湖何處水雲寛<hi>四十八度脚不乾行人纔到馬嘶山</hi>
<hi>均房山中人語</hi>
　　　山中漫賦題<hi>闕</hi>平官舎<lb/>
繡衣不為吟哦出詩料縱横簇眼前巖鳥雜鳴諸部樂<lb/>
石苔亂布五銖錢焚香乞水痴求雨刻木通泉巧溉田<lb/>
尸位空言無所補寓情托物亦猶賢<lb/>
　　　七月三日喜至鄖縣山行兼旬至此始出<lb/>
稻花香裡過琳宫一舸斜陽漢水東下馬已辭山嶻嶪<lb/>
<pb n="KR4d0512_WYG_007-15b"/>
開軒仍見竹蔥蘢畫簷不碍迎霜葉玉宇頻來處暑風<lb/>
童御無知友朋逺滿襟幽思與誰同<lb/>
　　　太公遇文王圖<lb/>
狂王䘮心醉其上老叟避世居渭濱出獵初非取獸意<lb/>
垂鈎豈是求魚人千年茅土有終始一時際遇無比倫<lb/>
韓彭烏合成俎醢三顧猶堪繼後塵<lb/>
　　　愛竹<hi>所寓官舎有竹數叢</hi>
京華卄載看畫竹今見羣筍森階前錦綳初苞已挺特<lb/>
<pb n="KR4d0512_WYG_007-16a"/>
筠粉半落尤清妍何人炎歊弄團扇有客風露為華筵<lb/>
平安不待綱維報軒車未膏日周旋<lb/>
　　　章臺寺留題<lb/>
高林過雨曉蒼蒼水木清華古道塲亭子是誰開四五<lb/>
招提縁此異尋常風聲蕭颯羣松翠日氣醺酣二麥黄<lb/>
墟墓令人不怡悅何妨却茗進瓊觴<hi>寺後圃有巨松二三百株中有嵗寒</hi>
<hi>聯翠逺塵無垢諸亭亭畔古冡甚多</hi>
　　　荆門州治後惠養亭留題<hi>亭在山麓</hi>
<pb n="KR4d0512_WYG_007-16b"/>
南直江城近可通東連郢樹暗無窮臺高先得瀛洲月<lb/>
地陿難乘閬苑風雲射晴霞紅爛熳山經凍雨翠溟濛<lb/>
惟餘蒙惠泉頭路猶在探竒夢寐中<hi>蒙惠泉在州西姚暢皆有詩</hi>
　　　雨後利陽道中<lb/>
二年四過山前路三度值雨難攀躋最憐緑水注深堰<lb/>
不惜青驄汚濁泥澤畔藕花怡旅况隴頭禾穗慰妻啼<lb/>
豐登已是囊中物易得新詩掃壁題<lb/>
　　　寄賀徐復初江浙檢校<lb/>
<pb n="KR4d0512_WYG_007-17a"/>
故人家住黄鶴樓三年不到鸚鵡洲紅塵面目事京局<lb/>
清夜夢寐思林丘聳壑昂霄今老大唾壺談麈舊風流<lb/>
傳聞調官赴吴㑹我為終夕喜不休<lb/>
　　　寄慰翰林謝敬徳學士<lb/>
故人昔佐湘隂州召赴館閣二十秋高文大冊有清譽<lb/>
賦詩酌酒無白頭荷槖兩京久勞瘁行年六袠空優游<lb/>
一官不調竟無愠我為終夕悶不休<lb/>
　　　夷陵晚望峽口即景感懐十四韻<hi>按部峡州</hi>
<pb n="KR4d0512_WYG_007-17b"/>
一握青天萬丈崖長江束縛此中來山形連導岷峨脉<lb/>
水戒明徴灧澦堆疏鑿神功思禹載戰争遺迹歎秦灰<lb/>
濤翻澎湃朝噴雪灘激砰訇夜吼雷割據每能資霸業<lb/>
棄捐亦復到奴才乾坤設險華夷判名利輕生肝膽摧<lb/>
<hi>闕</hi>匠操篙要厚賂波神賜珓享㝠財兒時夢寐光隂速<lb/>
客裡登臨懐抱開紅葉黄花為誰好𤣥猿白鴈有餘哀<lb/>
百川逝水流無極孤鳥長空去不回昨日舟航辭白帝<lb/>
當年雲雨下陽臺竹枝歌裡堪容與人鮓甕邊難溯洄<lb/>
<pb n="KR4d0512_WYG_007-18a"/>
千里畫圖真妙甚醉翁文字亦高哉逺遊政到離騷國<lb/>
賦罷招魂試舉杯<lb/>
　　　逺安留題<lb/>
楚邊窮處蜀分疆小邑幾為山所藏放火種畬今得趣<lb/>
辟兵鑿穴舊堪傷每因巖壑起雲氣少見日月開晴光<lb/>
我來問俗聊弭節深林不敢久徜徉<lb/>
　　　目送<lb/>
目送孤鴻欲滅時幽人懐抱有誰知茫茫徃古青山在<lb/>
<pb n="KR4d0512_WYG_007-18b"/>
亹亹來今白髪垂陶令忘憂多嗜酒少陵逸興只吟詩<lb/>
惟餘安樂窩中老笑俯塵寰看大棊<lb/>
　　　孝感紀異詩<hi>并序</hi>
　　　　<hi>太原惠思忠信夫由汾州吏薦補山南憲府從事檄下以父年登七袠難於逺行父趣之</hi>
　　　　<hi>曰吾方徯兒從宦以亢吾宗顧吾方康寜母他慮其速治裝信夫勉從之至元二年冬至</hi>
　　　　<hi>荆凡再閲月猶未供役復歸省見黄相荔支諸果類非北土所有買得之襲以衣襥將餽</hi>
　　　　<hi>其父至則父已卒家人問曰若持荔枝來耶信夫驚其弟告之曰父初殁時衆擗踊環哭</hi>
　　　　<hi>久而復甦止哭者曰我適夢到南中見兒餽我果名荔枝我噉之風味非常兒今來矣言</hi>
<pb n="KR4d0512_WYG_007-19a"/>
　　　　<hi>既而卒信夫聞其事痛哭頓絶出所包果以薦蓋信夫山南啟行之時公易簀之夕實三</hi>
　　　　<hi>年二月二十又八日也時人異其孝感予為紀其事仍系以詩</hi>
河東老父雪盈頭捧檄兒郎事逺遊莫道襟懐如陸績<lb/>
直疑魂魄似黔婁薦新禮在情相稱陟岵詩成淚莫收<lb/>
理氣相闗有如此不須身外强推求<lb/>
　　　逸老堂<hi>九老仙都宫唐真人</hi>
臨水垂楊遶院松高堂仙客養疎慵道存柱史五千字<lb/>
心在蓬萊第一峰未可逍遥空看鶴不妨勞動急呼龍<lb/>
<pb n="KR4d0512_WYG_007-19b"/>
我慚不得金丹術塵滿衣襟抗俗容<hi>時旱設醮禱兩未應</hi>
　　　江上阻風<hi>自山南還都</hi>
昨日痴坐庾公樓今晨祇過桑落洲連朝巨浪高似屋<lb/>
萬斛大舸輕於鷗青山兩岸不可畫緑酒一尊能解憂<lb/>
行年五十倦頫仰愁見京塵撲馬頭<lb/>
　　　高麗僧式上人遊兩浙江㑹提學黄晉卿句曲<lb/>
　　　　外史茅山張伯雨好事者繪為文會圖<lb/>
文章釋老誰争雄昔人三語將無同已公茅屋見新句<lb/>
<pb n="KR4d0512_WYG_007-20a"/>
匡廬蓮社追隨風名勝絶憐留翰墨笑談莫謂變虛空<lb/>
雞林到日傳相詫杖錦歸來未是窮<hi>是詩次黄韻</hi>
　　　吏部侍郎杜𢎞道號西巖野逸<hi>保下人</hi>
萬古西巖好地形憑高四望接英靈太行王屋千峰雪<lb/>
碣石居庸一帶青山徑縁雲通略彴野泉流月度坳陘<lb/>
王人固有幽栖志同送孤鴻入杳㝠<lb/>
　　　送錢思復下第還杭州分得秋字<lb/>
陌上王孫壯氣遒交鋒劘壘在朝頭擬來披腹排閶闔<lb/>
<pb n="KR4d0512_WYG_007-20b"/>
空使乘槎犯斗牛蟾府丹香應少待鳯梭花様肯旁搜<lb/>
冬烘却是居停主江上芙蓉莫怨秋<hi>思復來㑹試主禮部侍郎泰不華兼</hi>
<hi>善家既而兼善考文故末章及之</hi>
　　　正月二十六日監中習儀即景書懐<lb/>
椒觴獻嵗暖如蒸收燈前後不復晴風色料峭雪欲落<lb/>
雲隂晃漾日半明四郊未有花栁意六館但聞絃誦聲<lb/>
城南三月牡丹發莫遣白頭愁裡生<lb/>
　　　陽明樓<hi>崇真萬壽宫道士丁元善</hi>
<pb n="KR4d0512_WYG_007-21a"/>
道士由來不火食仙人况復好樓居鏡湖秋水望不極<lb/>
禹穴晴嵐濃有餘巖下茯苓供採藥窓前柿葉待臨書<lb/>
紫鸞𤣥鶴應相遲㑹碾颷輪赴碧虛<lb/>
　　　初秋苦雨<lb/>
白潦𤣥雲淨影涵漏天奚止說西南毁垣到處疎籬當<lb/>
支厦何年大木堪憭慄未須悲宋玉沉吟漫爾憶岑參<lb/>
無窮世故靈臺小華髪蕭騷不滿簮<lb/>
　　　濟南張智夫八十詩雲莊有序<lb/>
<pb n="KR4d0512_WYG_007-21b"/>
聞道仙翁樂事多幾曾衰槁坐雞窩華峰月冷雲横久<lb/>
趵突泉甘酒熱過少壯争詢三叟夀光隂未盡百年歌<lb/>
太平生長仍終老笑殺行兵馬伏波<lb/>
　　　送葉仲輿令尹赴上鹽塲司令<lb/>
砉砉牛刀新發硎閩中作宰慰編氓石崖鐫頌不盡意<lb/>
樟木刻祠方稱情丹詔十行求善政玉堂一老有諸生<lb/>
牢盆又比爰書苦誰為長林歎不平<hi>時天子下詔議舉守令仲輿已除故</hi>
<hi>不得與仲輿讀書作文且能治民至大皇慶間皆從承旨姚文公遊故云</hi>
<pb n="KR4d0512_WYG_007-22a"/>
　　　次韻蘇伯修侍御樊川遊春<lb/>
霄漢春深鬢有華離愁望眼一時賖裁詩不待灞橋雪<lb/>
醉酒莫嗔韋曲花渭北樹隂晴䨴鬱終南雲氣暮週遮<lb/>
帝城咫尺居庸翠誰道痴呆不念家<lb/>
我别長安四見秋當時風景如夢遊含元殿下麥初老<lb/>
興慶池頭波欲流三春栁䕃北軒井千技柏暗南坊丘<lb/>
而今祇是成追憶疇昔無因得久留<hi>予以至正改元夏五備員行臺都事</hi>
<hi>僅長安兩旬赴召禁林而歸寓官舎北窓後井上有三春栁一枝同官樊時中寓東城南坊舎後古冢時見光</hi>
<pb n="KR4d0512_WYG_007-22b"/>
<hi>怪旁有千枝柏樹之叢生者秦中多植之</hi>
　　　送孫引進湖州同知<lb/>
綿蕝何須魯兩生紫髥落落稱華纓泰壇導駕開徐步<lb/>
文陛催班引大聲一代世官周禮重九重增秩漢恩榮<lb/>
水晶宫裡蘋風起北望紅雲是帝城<lb/>
　　　張女挽詩<hi>女諱阿慶汝南忠武王第八女今翰林待制郝陵川闕    日誦數百言</hi>
　　　　<hi>尤工屬對十嵗而逝元遺山續夷堅志紀其事</hi>
三生常侍玉宸君想像文姬一様人露氣清凝仙掌夜<lb/>
<pb n="KR4d0512_WYG_007-23a"/>
天葩秀吐上林春木蘭歌怨征行苦栁絮才高老大身<lb/>
却是貞魂埋不得綵鸞同與駕颷輪<hi>所属對今畧附於後如睡思昏昏如醉</hi>
<hi>思閒心寂寂似禪心洗硯黒雲浮水面折花紅雨落牆頭滿地梨花三月暮隔牆楊栁兩家春秋水芙蓉粧鏡</hi>
<hi>曉暖烟楊栁畫屏春闗山明月子規魂花栁東風蝴蝶夢江頭鷗鷺不闗名利也風波野水荆榛有底功勛承</hi>
<hi>雨露驟雨翻空滌世間之塵垢飛虹飲海收天下之風雲</hi>
　　　台州應翁八十號希有齋<lb/>
老人鬚髪如秋霜深居海濱樂且康夀考何須菊潭水<lb/>
神仙只在梅林陽五銖衣薄肌骨爽九節杖輕行步彊<lb/>
<pb n="KR4d0512_WYG_007-23b"/>
我欲相期廣莫野痛飲共到無何鄉<hi>梅林之陽老人所居也</hi>
　　　告中寒食感事書懐<hi>至正五年作時奉勅纂修宋史</hi>
少日讀書今白頭半生竊禄不知休講筵深媿程楊學<lb/>
史稿重遺班馬羞多事愁懐苦於病久寒春意淡如秋<lb/>
江南烟雨京華月閒倚晴窓憶舊遊<lb/>
　　　婺源程𢎞道教經堂<hi>其子名允時</hi>
聖訓行天似日星秦時晦日漢時明半山老人壞正道<lb/>
紫陽夫子集大成孝經尚欲化遐郡論語還堪致太平<lb/>
<pb n="KR4d0512_WYG_007-24a"/>
他日兒曹心醉後我知不羨遺金籯<lb/>
　　　送詩僧泐季潭江南<hi>有清溪稿</hi>
方外何嘗浪得名士林高處學遷鶯逺公能重陶元亮<lb/>
老漢常陪石曼卿日暮碧雲追雅致陽春白雪有餘聲<lb/>
江南烟雨樓臺好儘意推敲不用驚<lb/>
　　　紀行述懐<hi>扈從上京之行</hi>
陪扈灤京媿未曾馬瘏兒病苦凌兢龍門湍息山陘雪<lb/>
偏嶺風凄石瀨氷倐忽雨暘天叵測迂疎道路事難憑<lb/>
<pb n="KR4d0512_WYG_007-24b"/>
侍臣争笑馮唐老不向明時獻技能<lb/>
　　　凍雨晚晴自成物門歸院馬上口占<lb/>
碧山繚繞晝隂垂雲濕宫城雨濕衣芳草逺含春意態<lb/>
㣲陽閒弄晚光輝灤河委曲經千里魏闕嵯峨壮九圍<lb/>
滿目鬱蔥佳氣在莫從陳迹訪依稀<lb/>
　　　送王仲方淮東㢘使<lb/>
薰風殿閣舜琴張睿念求賢治逺方灤水繡衣朝浥雨<lb/>
淮壖白簡夏飛霜九天星直三台近六轡路増千里長<lb/>
<pb n="KR4d0512_WYG_007-25a"/>
拔薤抱兒君素志瓊花開處煮茶香<lb/>
　　　宣文博士周伯溫世家鄱陽别墅有坡先世樹<lb/>
　　　　梅千株其郡志載宋時守居多梅有亭名玉<lb/>
　　　　雪坡伯溫愛之亦以名其亭<lb/>
薄俗妖妍莫競春萬株清氣照乾坤神仙身在藐姑射<lb/>
居士夢入羅浮村寫物更無和靖句懐賢宜占謝公墩<lb/>
久知佳境因人勝何必登亭對酒尊<lb/>
　　　喜歸大都玉署<lb/>
<pb n="KR4d0512_WYG_007-25b"/>
玉署蕭然一事無漫陪鑾馭到行都白痴祇對鰲峰石<lb/>
清供唯觀海月圖野疃有情開紫菊禁園無數列黄榆<lb/>
輪蹄廹塞通衢隘明日揚鞭出坦途<lb/>
　　　送趙大本赴西臺御史分得塵字<lb/>
釋褐由來第幾春綵衣重襲繡衣新地連羌僰民皆幸<lb/>
天助風霜筆有神驄馬豈期多避路都亭無用苦埋輪<lb/>
致君勲業争先睹應歎遺賢滿後塵<lb/>
　　　送王彬叔赴西書吏<lb/>
<pb n="KR4d0512_WYG_007-26a"/>
廬江憲府昔曾經作掾聞君有此行灊皖諸山倚天峻<lb/>
淮淝二水得霜清蒼鷹自向秋風擊丹鳯還依曉日鳴<lb/>
簡牘賢勞好珍重靈臺明處是雲程<lb/>
　　　宣城黄山汪公仲雲松樓<lb/>
江東勝士高起樓坐對萬松雲氣浮流水桃花非世外<lb/>
小山叢桂為誰留繁華競逐移春檻貨殖空名千户侯<lb/>
唯有清標供撫玩棟梁霖雨付悠悠<lb/>
　　　早春遣懐<lb/>
<pb n="KR4d0512_WYG_007-26b"/>
百尺危橋路稍平新年邂逅一經行池臺半入荒殘景<lb/>
觴咏渾非少壯情祇見晴波羣浴馬未聞芳樹亂啼鶯<lb/>
相親賴有西山色常似連屏照鳯城<lb/>
　　　張德謙壽松石<lb/>
木精山骨舊相親鬼匠臨摹大逼真霜老蒼龍潜委蛻<lb/>
月明寒玉暗傳神丘園預卜長年兆苔蘚難埋後夜春<lb/>
信是堅貞同氣類望秋蒲栁謾成塵<lb/>
　燕石集卷七<lb/>
</p>
<p>
</p>
  </div>
</body>
</text>
</TEI>
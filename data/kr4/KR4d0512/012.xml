<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷十二</head>
    <p>
<pb n="KR4d0512_WYG_012-1a"/>
欽定四庫全書<lb/>
　燕石集卷十二　　　　　　元　宋褧　撰<lb/>
　　記<lb/>
　　　都水監改脩慶豐石牐記<lb/>
牐於字為閉城門具或曰以板有所蔽近代水工用之<lb/>
以時畜洩水行船世祖皇帝至元二十九年可昭文館<lb/>
大學士知太史院領都水監事臣郭守敬圖水為渠曰<lb/>
通惠河貫京城迤邐出南水門過通州抵髙麗荘之壩<lb/>
<pb n="KR4d0512_WYG_012-1b"/>
為里二百視地形創牐附崕壁及底皆用木凡二十四<lb/>
慶豐其一也後二十年當至大四年諸牐浸腐宰相請<lb/>
以石易為萬世利且請度緩急後先作則工不迫工不<lb/>
迫則周且固仁廟勅準有司以次第舉由是至順元年<lb/>
始及慶豐之役都水少監王温臣率其屬分督程作日<lb/>
役士卒及土木金石之工千有五百五十輸木萬章鐵<lb/>
以鈞計凡八百有竒石材三千一百瓴甓灰藁他物無<lb/>
算築基縱長百有二十尺三分長之二為衡廣髙二丈<lb/>
<pb n="KR4d0512_WYG_012-2a"/>
間容二丈二尺經始於是年三月之朢粤六月十有五<lb/>
日告成繩榘中度完好緻密公私善之明年春監丞阿<lb/>
禮張宗顔状是役之為日久近牐之髙深長廣幾何糜<lb/>
費物如干創始改作之緒庀工之勤成功之利之美求<lb/>
識以文予復之曰世祖開物成務羣策畢舉仁廟克承<lb/>
先烈措注宏逺功不百倍不改作也臣下奉行惟謹事<lb/>
理之著者也記是誠宜然予疑是牐之始命名為何人<lb/>
與創始之嵗果豐與歉或示微意於後世歟惜莫可得<lb/>
<pb n="KR4d0512_WYG_012-2b"/>
而知何也牐非侈靡游觀之所國計民庸仰以給者猶<lb/>
必待嵗豐而後作矧他役乎斯果作於豐年則是役不<lb/>
敢妄興民不敢苟勞財不敢徒用章章矣因其役并原<lb/>
其名是為記<lb/>
　　　平江天妃廟題名記<lb/>
至順四年七月廿四日皇帝在上都御大洪禧殿丞相<lb/>
臣奏海道都漕運萬户府嵗以舟若干艘轉輸東南民<lb/>
租三百萬石有竒由海不旬日達京師者幾數十年颶<lb/>
<pb n="KR4d0512_WYG_012-3a"/>
風不作斥㝠頑不靈之物以避皆䕶國庇民廣濟福惠<lb/>
明著天妃之力國有恒典嵗遣使致祭報神今中書省<lb/>
㫁事官臣綽和爾乗遽以聞伏請進止上可其奏顧問<lb/>
左右神居何方或以東南對上持香致敬其方授臣床<lb/>
兀兒偕翰林修撰臣褧奉命代祀迺八月十七日啟行<lb/>
九月八日昧爽率漕運臣薩迪宻實等行禮竣事僚佐<lb/>
請遵故常石刻祝辭及與祭諸臣姓名祠下屬筆臣褧<lb/>
噫齋祓以祀神臣綽和爾臣褧職也捧香致祝辭勞何<lb/>
<pb n="KR4d0512_WYG_012-3b"/>
有焉嗣服之君蒞政之始所以為民食報神之意則不<lb/>
敢不書其萬一以厲臣下云若夫顧問之㫖則臣床兀<lb/>
兒之所面奉者也至順四年九月既望翰林修撰承直<lb/>
即同知制誥兼國史院編修官臣宋褧謹序<lb/>
　　　偃師縣尹趙君遺愛記<lb/>
致和戊辰維秋九月文皇繼統改元天歴陜西諸兵承<lb/>
命上都過闗東馳俘剽荼毒河南屬邑有曰偃師實直<lb/>
其衝罹患百倍民嵗旱饑死徙無所睢人趙侯昉宰是<lb/>
<pb n="KR4d0512_WYG_012-4a"/>
邑侯性豈弟㢘恪剛敏報稱是圖竭蹷民庸綏輯孔寜<lb/>
撫字篤至明年洊旱府檄且下徵嵗所供鳥羽獸毛鹿<lb/>
脩石蜜凡若干事祈免再三府大震怒侯即抗言天子<lb/>
有詔兵荒郡邑蠲賦一年常賦且然矧是微物以小廢<lb/>
大悖理害仁一切復除庶安赤子其或不然移徵樂土<lb/>
又曰是邑地居岡阪時雨時暘畝収猶薄旱暵五載莫<lb/>
甚今嵗來牟槁死秋種不入貧富餓莩疇遏疇甦西兵<lb/>
之來屯戰閲月刼掠郊野搜捕巖谷服食孳畜掃蕩靡<lb/>
<pb n="KR4d0512_WYG_012-4b"/>
遺賑恤莫繼租賦安出不大布惠瘡痍曷瘳蠲賦數年<lb/>
始可還定圭田既荒吏稍亦鮮侯又申請權宜規措官<lb/>
給粟米吏増料錢計非私巳庶免朘剥侯寜惠民且及<lb/>
於兵兵實邑民屯戍北南嵗方荐凶兵民均貧兵符卒<lb/>
徵何以應命侯援故常建言宥密一嵗之中停免調集<lb/>
凡是數端亹亹至論朝廷悦從功大利博始民轉徙侯<lb/>
大慟之諭説留止殆什三四走持告身告飢請賑于府<lb/>
于省感動上官從請發廪倍他屬邑給予絶弊不虚惠<lb/>
<pb n="KR4d0512_WYG_012-5a"/>
澤侯深慮患復有一則民人流亡家產故在羣不逞徒<lb/>
乘間抵隙竊毁什器冒貨田廬盜伐桑柘槐榆棗栗民<lb/>
幸來歸無依何辜迺質嗇夫鄰里保甲理諭法繩視如<lb/>
己物樂嵗民歸不怒以憾邑廨兵毁無所出治侯命創<lb/>
爲不病其民大爲飯羮以來餓夫基搆斵塗室完民飽<lb/>
僚吏同休庖庫具興匪務觀美亦禆荒政侯趨府中公<lb/>
事謁守守貳僚寀禮敬飲食<hi>闕</hi>　才侯非他令比解民<lb/>
倒懸<hi>闕</hi>　　　民父母之感㤙再造若張恭者爲輩數<lb/>
<pb n="KR4d0512_WYG_012-5b"/>
百託於太常韓君方平亟來京師屬筆史褧丐文劖石<lb/>
用報侯徳平亦邑人目擊侯政謂侯之美述一漏百獲<lb/>
一言焉昭示後來子侯同年固知侯者泰定甲子侯登<lb/>
乙科貳守鈞州政亦可書再命是邑績懋且超終更之<lb/>
嵗至順壬申鉅今五年繼嘗遷秩司刑遼西府曰廣夏<lb/>
用御史薦改尹安陽其名時敏字則可學云<lb/>
　　　山南察院題名記<lb/>
世祖皇帝平定海㝢立御史臺畫天下爲二十二道置<lb/>
<pb n="KR4d0512_WYG_012-6a"/>
提刑按察司後易今名肅政曰亷訪内郡凡八道𨽻御<lb/>
史臺山南其一也㢘訪實視古刺史職毎道使二治理<lb/>
所副以下率冬夏巡行郡縣察奸黜貪治獄寃濫愈民<lb/>
瘼按章程檢吏牘鈎較其乖違怠弛而罪之民病不病<lb/>
視守令守令治不治視亷訪賢否其職重故其人難列<lb/>
聖恒下璽書奨諭戒飭猶慮未至嵗定爲故常遣監察<lb/>
御史員分按各道曰體覆聲蹟示勸懲也亷訪以御史<lb/>
至無所視事率别剏公宇爲行院至元四年冬予備位<lb/>
<pb n="KR4d0512_WYG_012-6b"/>
六察分按山南憲長圖魯公洎僚寀合辭謂公署題名<lb/>
近代盛典御史至行院未有紀載欲泝求歴年姓名又<lb/>
不可得㫁自至元三年将勒於石而未有文敢請迺爲<lb/>
之言曰天子命御史大夫擇御史分按各道立經陳紀<lb/>
宏逺周密蔑以加矣臣下敢怠於奉行哉顧用人何如<lb/>
爾若褧之竊禄者將爲石羞夫聞諸道路爲聲見於事<lb/>
爲爲蹟巳德不明而妄黜陟人可乎嗚呼古人有言曰<lb/>
以身教者從以言教者訟傳曰物有本末事有終始知<lb/>
<pb n="KR4d0512_WYG_012-7a"/>
所先後則近道矣聲蹟云乎哉予嘉圖魯公洎僚寀之<lb/>
賢而能遵盛典故以是告是年十二月朔奉直大夫宋<lb/>
褧記<lb/>
　　　荆湖北道宣慰使司杞梓堂題名記<lb/>
世祖皇帝一天下楚武定王阿爾哈雅下江陵捷奏大<lb/>
喜燕三日置荆湖行省省旋廢以地重控制置宣慰司<lb/>
即勝國制閫爲理所前堂曰宣化創於大德乙巳北爲<lb/>
步二十舊有堂扁杞梓宋帥臣孟珙作於淳祐間世異<lb/>
<pb n="KR4d0512_WYG_012-7b"/>
傾圮殆盡使諤勒哲特穆爾懲前政簡怠曰盍新之請於<lb/>
河南行省得經費若干緡改爲於後至元四年戊寅大<lb/>
蕆規制克稱威令亢爽嚴邃藩翰稱首既落成爲聽政<lb/>
恒所宣布燕享則始臨前堂六年冬西夏瑪南由大鴻<lb/>
臚出鎮閲月謂其同朝曩視事宣化當樹石紀同列姓<lb/>
名今屋此而石彼有乖目擊道存之義遂謀更鐫相率<lb/>
來請文爲之言曰慶賞刑威國之大柄史氏以直筆誅<lb/>
姦諛發潛德是文字紀載亦能佐刑賞萬一近代寺署<lb/>
<pb n="KR4d0512_WYG_012-8a"/>
列刻寮寀昭示當世使人目其姓名美刺不已其勸懲<lb/>
之功較之史氏之於身後似畧而實切然臣也不賢華<lb/>
衮斧鑕不足榮辱之臣也賢惕而懼慨然而慕於忠詐<lb/>
囘直石之功顧淺耶昔予過汴見宋進士及開封府題<lb/>
名碑温國文正公龍圖孝肅公名下觀者指石成痕陷<lb/>
寸許以彼立國三百年名臣亦夥唯曰司馬家包家名<lb/>
不可以徒得信夫瑪南之微意深矣諤勒哲居位五年<lb/>
入為兵部尚書政簡民安瑪南之考伊徳爾威大徳<lb/>
<pb n="KR4d0512_WYG_012-8b"/>
間常假相銜爲使位終丞轄瑪南端嚴周慎克世濟其美<lb/>
同知司事都爾蘇質直敦樸副阿爾哈雅武定諸子音<lb/>
達琿北庭右族參佐率能事協和皆靖共而善爲治殆<lb/>
克仰體前聖倚注之深罄竭心力於修捍旬宣不特刑<lb/>
賞爲勸懲張本者是可喜也詩曰上帝臨汝無貳爾心<lb/>
毋或曰盡瘁以仕寜莫我有庶以厲左方來者而企夫<lb/>
文正孝肅之遺踵云諤勒哲字伯堅瑪南字元方至正<lb/>
元年月日宋褧記<lb/>
<pb n="KR4d0512_WYG_012-9a"/>
　　　吏部主事㕔題名記<lb/>
吏部在成周爲天官冢宰迨後世謂之選曹世祖皇帝<lb/>
定官制六部設幕官曰主事實古議郎職視各部事繁<lb/>
簡爲員多寡吏部設主事員三其曹局職掌無春官司<lb/>
馬簡静之優視版曹考工若稍逸然選任黜陟擇百工<lb/>
理人釐務大非金穀營繕所可儕數類其生殺予奪陽<lb/>
舒隂慘之任若與大司宼對待而立切要之柄有甚重<lb/>
焉者員雖三其一則四時遞妨職掌考功磨勘是專主<lb/>
<pb n="KR4d0512_WYG_012-9b"/>
案牘實爲員二賀幸上京一員分曹扈從則獨署者又<lb/>
居一嵗之半畫諾賛佐調劑均平人法並用使事物各<lb/>
得其理其心不曰勞矣乎任重心勞固其宜也爲貪墨<lb/>
曲狥爲刻削矯激者罹邦憲違官箴干物議爲正大平<lb/>
允爲清通簡要者道行名立華顯臺閣直理欲義利之<lb/>
分耳可不慎歟長安趙允升由進士出官辟掾中書西<lb/>
曹擢任是職蓋勞心而稱其重任者初視事将泝求前<lb/>
政姓名題石以敭歴未乆故皆畧始自至正元年書之<lb/>
<pb n="KR4d0512_WYG_012-10a"/>
徵記於予敢以慎之之幾告繼至者嗚呼世降俗漓心<lb/>
不相孚遂信耳目信簿書良法具矣如美意何将有瓌<lb/>
偉特逹之士乘時變遷以求合乎古道不可謂秦無人<lb/>
焉至正二年七月翰林待制宋褧記<lb/>
　　　太平橋記<lb/>
袁之萬載縣太平里大道西逹湖湘東出閩浙有溪流<lb/>
其中嵗淋潦汎濫方舟而渡徒跣者涉公私病焉里中<lb/>
民故新昌貳守敖君遵晦家故富饒乃捐財庀徒樹石<lb/>
<pb n="KR4d0512_WYG_012-10b"/>
墩作橋凡若干歩屋於上凡若干楹木石載雄藻繪實<lb/>
麗鑿石□道凡五十里王官估客疾馳徤歩旁午欣悦<lb/>
利博惠乆創作於至正元年三月其九秋落成後五年<lb/>
遣介謁記予惟國家武定南服無横徵暴斂所以安養<lb/>
涵煦其民亦以至矣由其上世攻苦食淡矻矻作勞畫<lb/>
操籌而夜枕鑰銖積寸累囷衍箱溢往往田連阡陌富<lb/>
擬封君迨其子孫輿服僣侈驕奢不法好䦧徤訟殘折<lb/>
奴佃支體甚者殺人而火其廬不蕩其貲產隕身滅族<lb/>
<pb n="KR4d0512_WYG_012-11a"/>
不已也史傳白圭猗頓殆不若是或以貲爲郎入粟補<lb/>
官志不過夸里閈驕妻妾而已敖君獨能利物濟人以<lb/>
助公家之不給又聞其能倣古人置義田作橋曰良溪<lb/>
鎮江錦江東潭西潭紹溪昌江仙居者凡十餘所其殆<lb/>
積而能散者視予前所云者不曰賢矣乎彼能慕敖君<lb/>
之行是則是傚則予是文之功亦豈淺哉至正五年四<lb/>
月翰林直學士亞中大夫知制誥同脩國史兼經筵官<lb/>
宋褧記<lb/>
<pb n="KR4d0512_WYG_012-11b"/>
　　　翰林國史分院題名記<lb/>
題名記者翰林分院官紀名氏也至正五年四月廿有<lb/>
五日天子乘輿至上都從幸者則承㫖布達實哩學士<lb/>
諤勒哲特穆爾直學士諤勒哲布哈及褧經歴兼經筵參賛<lb/>
官塔海特穆爾也待制則凌懋翁修撰張士堅應奉文<lb/>
字偰百寮遜編脩官鉅出舉臺也承㫖則自至大間長<lb/>
院出而復入距今埀四十年不能悉舉其所之嵗兩學<lb/>
士及經歴雖嘗以宿衛扈蹕其官翰林分院則自是嵗<lb/>
<pb n="KR4d0512_WYG_012-12a"/>
始也褧以泰定甲子叨科第待制由太學生釋褐脩撰<lb/>
以下新進士三人皆今一至者也嗚呼職位之清華責<lb/>
任之重大固不異前説曰報稱曰禮遇不能無愧焉凡<lb/>
吾數人者繼此以往或數至焉或不復入院徙他官而<lb/>
至焉斯文所繫者未可知姑以識嵗月也院屬七人則<lb/>
需次典籍官辟爲掾者任希説譯史伊嚕布哈通事托<lb/>
克托呼知事納穆丹蒙古書寫尚都布哈接手寫史曄典書<lb/>
𫝊良臣也乘傳來奏捧香酒祀三朝御容暫至而即歸<lb/>
<pb n="KR4d0512_WYG_012-12b"/>
者則應奉孫擴也經筵附見者凡十有四人以本職兼<lb/>
譯文官則宣文閣鑒書畫博士承直郎周伯琦授經郎<lb/>
儒林郎達爾瑪實哩奉議大夫王時可餘則檢討鄭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>
馮本譯史安圖諤勒哲特穆爾達爾瑪實哩書寫王可道<lb/>
宋誼蒙古書寫王額森宣使扎巴吳鏞牛嘉也七月望<lb/>
日翰林直學士亞中大夫知制誥同脩國史兼經筵官<lb/>
宋褧記<lb/>
　　　上都分省左司掾題名記<lb/>
<pb n="KR4d0512_WYG_012-13a"/>
天朝幅員倍前代庻事之繁亦然中書爲天下政本悉<lb/>
綜理裁决之相府受其成宰士提其綱至於究物理審<lb/>
事情折衷以道徳參酌以典章據案具牘與奪輕重則皆<lb/>
屬之曹掾爲近制選辟各半咸精其技能往往練達老<lb/>
成由是敭歴臺閣致位卿相東曹職掌視右司重爲設<lb/>
掾之數亦倍之天子嵗幸上都則曹十人從宰相治分<lb/>
省事或以爲簡而優者是大不然蓋天下之政由大都<lb/>
達之分省或可或否奏白行遣止付之十人顧不尤重<lb/>
<pb n="KR4d0512_WYG_012-13b"/>
且勞哉故其将歸也咸誌其名氏於壁以爲榮乘輿往<lb/>
返則内擇二人聴命於行在次舍謂之隨駕無逆旅室<lb/>
廬之安具帳帟自隨而野處凡汲爨寢興秣飼馬乘舉<lb/>
不得便適飢食渇飲不時蒙犯風霰霜露馳突泥淖塵<lb/>
氛中其苦又不可言故併書以慰之於壁記之末是嵗<lb/>
分省者九人呼爾哈仲桓茂巴爾斯居仁達爾瑪達實可<lb/>
行斯隆瑪希賢鄭志道士寜華彥方景元李思義仲得<lb/>
郭徳修從道李沖霄鵬舉隨駕者蘇赫郭李不至而物<lb/>
<pb n="KR4d0512_WYG_012-14a"/>
故者一人崔克敬允恭至正五年七月廿又七日宋褧<lb/>
記<lb/>
　　　司農司題名記<lb/>
至正五年冬十一月十有七日皇帝御明仁殿大司農<lb/>
臣約珠卿臣韓元善奏司農之設爰自世祖列聖相承<lb/>
條制悉舉唯是刻石題志諸臣之名猶未有文謹昧死<lb/>
請上嘉之勅翰林臣褧爲記臣不文敢不欽承明命欽<lb/>
惟世祖皇帝以神聖之資中身受命舊勞於外知稼穡<lb/>
<pb n="KR4d0512_WYG_012-14b"/>
爲治天下之本迺至元七年立大司農司秩正二品官<lb/>
五人曰大司農曰卿少卿丞農正主農務鄉校水利此<lb/>
肇端也十八年改農政院二十年更名務農司秩降三<lb/>
等㝷改爲司農寺後二年復爲大司農秩如七年時又<lb/>
明年内郡設巡行勸農司爲道凡六廿又七年罷併歸<lb/>
提刑按察司兼掌其事後改肅政㢘訪亦如之守令以<lb/>
兼勸農事給銜亷訪總其綱嵗報政於司農以第殿最<lb/>
迄今遵之迨仁宗朝承平日久家給人足國用富饒天<lb/>
<pb n="KR4d0512_WYG_012-15a"/>
子益重其事陞秩從一以褒崇之定爲大司農五人卿<lb/>
二人少卿二人丞二人幕寮經歴一人都事二人照磨<lb/>
一人管勾一人其屬則若屯田之府供饍之司耤田爲<lb/>
署營田設官輯要有書樹蓺有法凡所以成功者於兹<lb/>
備焉皇上厲精求治宵旰憂民慮農政之寖弛思作新<lb/>
之至正四年命樞宻知院臣約珠爲大司農眷注維篤<lb/>
奬訓載嚴且擇僚佐以副之諸臣莅事維謹嘗相諗曰<lb/>
吾輩荷國寵榮尚益思振厲厥職禆賛盛治然事由人<lb/>
<pb n="KR4d0512_WYG_012-15b"/>
立人以功顯不有紀載曷示勸懲故有是請既得㫖則<lb/>
以官制之定始於皇慶二年前乎是者著於簡牘後是<lb/>
者瑑於石焉臣聞古之人有言曰堯舜其君堯舜其民<lb/>
蓋臣道之能事也昔大禹陳謨於舜曰九功惟叙九叙<lb/>
惟歌戒之用休董之用威勸之以九歌俾勿壊夫水木<lb/>
土穀之脩正德厚生之用司農之職九功有其六矣戒<lb/>
之董之之道其璽書訓勅賞罰勤惰之謂歟勸之俾勿<lb/>
壊者殆類是石刻之昭示悠久也比嵗不登中土艱食<lb/>
<pb n="KR4d0512_WYG_012-16a"/>
繼自今膺是選者精白一心恪慎乃職脩六府而治三<lb/>
事使民衣帛食肉不飢不寒則是堯舜其君堯舜其民<lb/>
之義也告之司農孰曰不宜或由是而有所儆焉庻幾<lb/>
乎祖述禹稷萬分之一以上佐聖天子埀無窮之休亦<lb/>
有無窮之聞矣謹以是題於端而列諸臣名氏其下至<lb/>
正六年嵗在丙戌正月日記<lb/>
　　序<lb/>
　　　同年小集詩序<lb/>
<pb n="KR4d0512_WYG_012-16b"/>
天歴三年二月八日同年諸生謁座主蔡公於崇基萬<lb/>
夀宫寓所既退小集前太常博士藝林使王守誠之秋<lb/>
水軒坐席尚齒酉殽簡潔談詠孔洽探策賦詩右榜則<lb/>
前許州判官伊嚕布哈前沂州同知庫春前大司農照<lb/>
磨温都爾奎章閣學士院參書雅勒呼左榜則前翰林編<lb/>
脩王瓉前翰林修撰張益前富州判官章穀翰林應奉<lb/>
張彞編修程謙疾不赴者前陳州同知納沁深州同知<lb/>
王理太常太祝成鼎時鄂囉調官監濠之懐逺縣庫春<lb/>
<pb n="KR4d0512_WYG_012-17a"/>
監慶元之定海縣穀廣東元帥府都事皆将赴上雅勒<lb/>
呼舊亦名為雅古云執筆識嵗月者前翰林編修詹事<lb/>
院照磨宋褧也<lb/>
　　　宋氏七子名字序<lb/>
至元丁丑春齊人宋紹明子達由西南兩行臺御史召<lb/>
拜内臺監察御史與余居相近而未始相識夏六月予<lb/>
備位六察與之聨事以同宗固相好也久之懇予曰吾<lb/>
子若諸弟之子凡七未有名字君吾同宗命名與字演<lb/>
<pb n="KR4d0512_WYG_012-17b"/>
其義以勗之宜莫君若予惟吾宋姓由商微子入周封<lb/>
國所得遂取以爲類而命之名示不敢忘所自出子達<lb/>
三子微字微文從字從善循字循理子正三子徽字徽<lb/>
言得字得一律字律巳子澄一子復字復<hi>闕</hi>噫宗子法<lb/>
廢士大夫家往往鮮有譜牒然吾宗均微子之裔非若<lb/>
他氏族其所自出有不同者七子苟能達蘇明允族譜<lb/>
引之意篤於人倫焉則庻不負予以類命名之深意矣<lb/>
時至元戊寅春二月子達出爲燕南道憲副宗人褧序<lb/>
<pb n="KR4d0512_WYG_012-18a"/>
以貽之<lb/>
　　　祖道集序<lb/>
大德壬寅予生九齡侍先府君筦庫江陵延祐巳未始<lb/>
克還京泰定甲子忝預科名累試館閣聲聞過情至元<lb/>
乙夘叨被寵榮由御史遷持憲於荆公卿賦詩光華其<lb/>
行黼黻爲章韶鈞爲聲刻梓流布式昭文明是嵗秋暮<lb/>
月魄哉生薊丘宋褧自叙可徵<lb/>
　　　送黄君美序<lb/>
<pb n="KR4d0512_WYG_012-18b"/>
至元五年予備位山南臬司分治郢復曹屬三人從行<lb/>
其一黄君美性闓朗易直有才諝律巳嚴治文書綜核<lb/>
精詳不事苛撓尤長獄事聴㫁察而不刻立心坦夷若<lb/>
非業吏者明年秋選貢掾六官蓋國家制治體要置肅<lb/>
政㢘訪司按察郡縣視古司𨽻刺史職專任重掾亦如<lb/>
之勢然也天下凡廿有二道道設掾十六人參用儒吏<lb/>
擇㢘慎通敏者掾六官暨察院嵗僅二人既陞朝往往<lb/>
躋華顯位丞弼亦榮幸矣哉由西南二行臺所𨽻各道<lb/>
<pb n="KR4d0512_WYG_012-19a"/>
以進者爲資格又迂緩惟内郡八道𨽻中臺與選貢爲<lb/>
速化其開拓於資稟若習氣之狃豪悍深削挾知術擅<lb/>
威福敗德隳事萬一致物議之云云則又不得厠名列<lb/>
亦惟艱哉君美行衆咸歌詩以贈予告之曰孔子曰不<lb/>
患無位患所以立不患莫已知求爲可知也六官之司<lb/>
曹局甚夥天下之事實準則焉裁決措置其當否基於<lb/>
一掾之口君美知所以立舉不足患視一掾難而易上<lb/>
官臆見不齊怨隙交惡甲是乙非詉詉口語調和將順<lb/>
<pb n="KR4d0512_WYG_012-19b"/>
使人情不乖戾事事當理視一掾易而難勗哉君美幼<lb/>
知讀書長觀光京師受御史牒薦補吏濟寜再薦補掾<lb/>
淮西憲遂遷山南處速化之地向所謂物議之云云者<lb/>
未嘗及其身由是而履前轍所底之可榮幸者執左契<lb/>
然是可稱願也聞其上世以鄉里數被河患多藁殯者<lb/>
是行也市杉柏材以歸治棺槨將舉十餘喪將葬之此<lb/>
其行又可書君美名秉彞譙郡人後至元庚辰八月奉<lb/>
直大夫僉司事廣陵宋褧<lb/>
<pb n="KR4d0512_WYG_012-20a"/>
　　　孫母九十詩序<lb/>
世言壽徵者曰氣血之稟也曰彼水土宜壽飲其水食<lb/>
其土所産致然也曰仁者壽也曰隂德也曰勤儉以得<lb/>
之也由氣血水土天也人爲者仁隂德勤儉也憲掾孫<lb/>
允暉母夫人馬氏年九十就養於荆聰明康強其壽徵<lb/>
於所稟若飲食若隂德舉莫可知婦職助祭祀主中饋<lb/>
循壼儀宜若無事功可暴白其仁與勤儉者蓋允暉始<lb/>
爲保定人考某君以某年徙居亳夫卒時年若干夫家<lb/>
<pb n="KR4d0512_WYG_012-20b"/>
素清苦無田園之入金帛之畜食啖厲其家人事蠶桑<lb/>
織絍爲衣食資教子樹徳讀書遂致身風紀跡是則次<lb/>
與儉勤享上壽非幸也宜也何也昔者魯大夫公父文<lb/>
伯退朝見母方績曰以歜之家而主猶績乎其母訓有<lb/>
曰民勞則思思則善心生勞非勤儉善心非仁與夫夫<lb/>
人之行敬姜之辭也誠哉夫人之壽宜也非幸也衆歌<lb/>
詩以爲壽夫奚疑然曽子養曽晢養志曽元養曽子養<lb/>
口體禮曰將爲善思貽父母令名必果養志貽令名稱<lb/>
<pb n="KR4d0512_WYG_012-21a"/>
副夫人之壽吾深有望於允暉若甘㫖滫<graphic n="KR1329" url="https://raw.githubusercontent.com/kanripo/KR-Gaiji/master/images/KR1329.png" mimeType="image/png"/>之奉承言<lb/>
怡色之禮夫人能行之年月日宋褧序<lb/>
　　　志勤齋序<hi>有詩</hi>
燕人楊元卿由其外父單周臣爲予婦翁確齋劉先生<lb/>
母黨尊丈遂相知今二十年周臣爲帶下醫有聲京師<lb/>
所與交皆中原耆舊名公卿才大夫士元卿幼孤弱冠<lb/>
時周臣喜其能卓然自樹立納爲贅壻盡以其術教之<lb/>
元卿持心堅用力不怠汲汲焉期其業之成有不遑暇<lb/>
<pb n="KR4d0512_WYG_012-21b"/>
食者周臣殁克世其業且嗜讀書臨帖久之用太常薦<lb/>
諸天官氏執籩豆之役於宗廟郊社習禮樂名物度數<lb/>
毎事無不問蓋求效其職以獲譽而進者是役書滿厠<lb/>
流内銓秩第九品搢紳子往往有自此躋華貫嘗取志<lb/>
勤顔居室以自勗其學遂求説焉古人有言曰有志者<lb/>
事竟成天下古今事無鉅細其成也率基於志志立則<lb/>
勤隨之事功迺集焉聖人責宰予晝寢志氣昏惰教無<lb/>
所施也爲警枕爲錐刺股手不停披口不絶吟始曰志<lb/>
<pb n="KR4d0512_WYG_012-22a"/>
勤哉噫元卿之爲學當視醫伎視筮仕則勤可以成其<lb/>
志矣奚其難抑今之志勤者富貴之謂也學云乎哉敢<lb/>
以是爲説而系以詩　萬里橋邉江水長貴人駟馬晝<lb/>
生光是誰能識詩書味長白山頭虀粥香　螢囊雪案<lb/>
度青年珍重夫君亦自賢鞍馬歸來成内媿眼花頭白<lb/>
枕書眠<lb/>
　　　贈慈化寺僧妙愈序<lb/>
宜春南泉山大慈化寺普庵禪師自宋孝宗乾道間示<lb/>
<pb n="KR4d0512_WYG_012-22b"/>
寂由能隂佐民物累贈謚曰寂感妙濟真覺昭貺表其<lb/>
所藏之塔曰定光聖元版圖混一大江之南凡民值水<lb/>
旱疾疫禱於師輒應尤崇敬之成廟時守臣上其靈蹟<lb/>
加謚大徳仁宗延祐間再加師號曰慧慶塔名曰靈瑞<lb/>
仍命詞臣文其磚石以褒美之德至渥也自勝國迄我<lb/>
朝贈諡爲字凡十有二所以稱頌其盛德妙行亦已極<lb/>
矣至元五年冰溪張熈祖守袁以師之能福是郡而報<lb/>
稱猶若有所未至乃援禦災捍患之典載請於朝住山<lb/>
<pb n="KR4d0512_WYG_012-23a"/>
僧妙愈擇其徒之能幹蠱者曰普沾資遣詣京師致其<lb/>
牘於宣政既達於帝師迺至正四年夏四月事聞制加<lb/>
古佛以冠前諡贈扁曰大䕶國慈化禪寺中宫聞之亦<lb/>
錫纓絡寳旛以華其供仍以金襕袈裟被於愈身明年<lb/>
冬沾南歸朝之顯者咸嘉愈克副邦侯奏請之意善於<lb/>
擇人得沾之才上下兩都五閱寒暑竭蹷奔走跋涉艱<lb/>
苦晨夕懇謁以遂其志宜爲歌詩以賀有成焉嗚呼由<lb/>
師至愈踰二百年十有餘傳矣世稱其靈彌著故尊信<lb/>
<pb n="KR4d0512_WYG_012-23b"/>
之者彌甚張侯之心及愈之志不待蓍蔡可以逆計其<lb/>
必醻也是惟無請請則必從雖然是舉也非張侯啟其<lb/>
端則無以始非愈能任沾以效其力則無以終尊信之<lb/>
者易於爲言以相之則又本乎師之感格之神也愈號<lb/>
藍江沾號澤山云至正五年十月翰林直學士兼經筵<lb/>
官宋褧序<lb/>
　　　送宋子與赴官淮南序<lb/>
臨江宋子與以至治癸亥來京師手書一道介其親友<lb/>
<pb n="KR4d0512_WYG_012-24a"/>
翰林檢閲歐陽南陽拜先兄正獻公於私家正獻時爲<lb/>
翰林修撰致其所著詩文於故侍講曽文貞公中丞石<lb/>
田馬公今翰林承㫖圭齋歐陽公侍書博士虞公伯生<lb/>
挈而進之皆美其學而器其才且薦之期以文顯泰定<lb/>
甲子奉宰相命爲太學生時子與親老未獲禄養而定<lb/>
省曠且監學積分試例未定嘗欲決去正獻苦畱之未<lb/>
有以處也㑹天歴間開奎章閣藝文監招延天下文士<lb/>
正獻首爲太監遂擢從事監中未幾正獻薨子與亦丁<lb/>
<pb n="KR4d0512_WYG_012-24b"/>
内艱服闋復至京曹馬諸公皆相繼仙去識者固少而<lb/>
子與以親老不欲畱中迺佐幕章貢子與喜人皆惋惜<lb/>
之迎養赴官不及嵗親又喪今年秋來謁選天官氏悉<lb/>
其賢將用爲史屬論定矣適病疾瘧頗苦自念雖仕於<lb/>
朝亦不得挈其室家偕來又力求外補遂授兩淮屯田<lb/>
府知事公卿大夫士凡識者皆矍然駭曰子與又不在<lb/>
館閣邪子其行也咸贈以言而屬予序之予惟子與孝<lb/>
於親敏於事功行美而識明氣髙邁援筆作文不苟詩<lb/>
<pb n="KR4d0512_WYG_012-25a"/>
句清麗沈着痛快其才可謂全矣自至治迄今凡廿有<lb/>
三年而仕始至於此謂之不偶可也然國家土字廣逺<lb/>
願仕於朝者不少間以儒進者雖顯矣而名不稱情若<lb/>
子與者言乎仕若有歉而其文其行始爲諸公所期中<lb/>
爲所惋惜且駭之實可以聲音笑貌得之乎名者造物<lb/>
所靳豈盛於此而劣於彼邪顧子與年強氣壯學業日<lb/>
宏以肆天将用之人其舍諸予知其長轡逺馭之所至<lb/>
終可以釋且惜且駭者之疑之憾而副所期者裁鑒之<lb/>
<pb n="KR4d0512_WYG_012-25b"/>
精又可以實予兄知人之明之左騐也幸無諉曰豈無<lb/>
他人不如我同父至正五年十月宋褧序<lb/>
　　　送墨工魏元徳序<lb/>
至正五年六月庚午皇帝御慈仁殿中書右丞領宣文<lb/>
閣事臣達實特穆爾進魏景仁所製墨朱户敞晃錦囊<lb/>
啟封𤣥光溢目芳香襲左右上嘉賞之勅崇文少監臣<lb/>
明理藏於閣命賜内帑幣帛景仁拜辭下臣褧是日進<lb/>
講亦與觀焉明年春景仁将南歸别造新墨以獻大夫<lb/>
<pb n="KR4d0512_WYG_012-26a"/>
賦歌詩贈之予序其事始景仁來京師三年館閣諸臣<lb/>
方被命修三史開局聞景仁墨善雜出他墨作字列試<lb/>
之以定優劣其色瑩而凝透繭紙背其品少亞於古今<lb/>
工皆退舍於是爭售用以畢史事及好古名能鑒裁者<lb/>
往往市爲文府珍玩嗚呼墨小物也景仁布衣也上被<lb/>
恩寵下収善價其伎之精有足以動人者如是夫子夏<lb/>
曰雖小道必有可觀者焉然吾嘗閱比年醫卜百工伎<lb/>
藝挾其能遊京師者始焉竭其才精其術以覬有所遇<lb/>
<pb n="KR4d0512_WYG_012-26b"/>
既遇矣志驕心怠怠則業荒驕則譽喪悲夫景仁之行<lb/>
當益遡考古法叢美劑工製作以報稱際遇而重獻之<lb/>
則其所獲又不止是彼驕怠者将有所警矣景仁字元<lb/>
德大名人世其業於上饒之玉山至正六年正月翰林<lb/>
直學士兼經筵官宋褧序<lb/>
　<lb/>
　<lb/>
　燕石集卷十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷四</head>
    <p>
<pb n="KR4d0512_WYG_004-1a"/>
欽定四庫全書<lb/>
　燕石集卷四　　　　　　　元　宋褧　撰<lb/>
　　雜言<lb/>
　　　太白酒樓<hi>延祐己未初自江南還京途經濟州所作</hi>
我昔在髫年知有謫仙人少壯讀所作天才氣凌雲潯<lb/>
陽紫極宮徃嵗聞佳句采石青山頭前月拜荒墓夜宿<lb/>
簷下雲秋弄江上月何如任城樓狂飲興豪發况有任<lb/>
城宰具酒復知音酒酣隘八極世事徒駸駸内子香閨<lb/>
<pb n="KR4d0512_WYG_004-1b"/>
夢伯禽嬌且啼人間火宅謾煎逼政是玉山傾倒時散<lb/>
披紫綺裘倒著白接㒿銀臺金馬直一唾方瀛絳闕行<lb/>
將去仙之酒杯失遺基樓觀雄垣表暗題咏石榴海栢<lb/>
森西東謫仙人今何在汶水鳬山黯蒼靄手揮玉鞭騎<lb/>
玉鯨應在浮雲九州外仙人䰟魄茫氛氲望之不見矧<lb/>
可親明朝我至玉京去願謁蓬仙賀季真<lb/>
　　　三五七言<hi>樂亭縣作</hi>
寒空高寒鴈號霜氣嚴征柝風威薄錦袍一夜相思心<lb/>
<pb n="KR4d0512_WYG_004-2a"/>
似海荒城四望愈忉忉<lb/>
　　　塵泥歎<hi>至元元年乙亥七月乆雨後</hi>
經涂九軌壯王國岐蹊委巷錯綜若緯織殭車石馬匹<lb/>
億旦旦躪轢化作深土深數尺汙人衣冠垢人髪膚飄<lb/>
簸蕩穿入牖漬几席令人生憎心内熱氣鬱悒豐隆裂<lb/>
缺怒赫赫天雨下土痛濯滌漲空埃壒淨無蹟洒然頓<lb/>
覺醒胷臆誰謂滿天霖霪數十日塵固無復作<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>泥淖<lb/>
乃爾亦可疾輿陷三十輻驕馬至不能援其膝壯夫徒<lb/>
<pb n="KR4d0512_WYG_004-2b"/>
行循墻僅彳亍弱婦孱子悉魚貫困躓七月中氣處暑<lb/>
畢隂雲未徹霽未必小夫賤𨽻又恐風高日出塵復作<lb/>
輾轉皇惑計無所出我為呼天勑鬼工運甓或伐石甃<lb/>
叠平安妥泥少塵亦息<lb/>
　　　送翰林編脩成誼叔驛召魯子翬學士於鄧遂<lb/>
　　　　便覲省成由國子生鄉舉於大都至順四年<lb/>
　　　　登科今始得歸鄉里<lb/>
盛時寰區奠金甌四方才子紛來遊郭隗臺荒登不得<lb/>
<pb n="KR4d0512_WYG_004-3a"/>
李膺門下久難留南陽年少詣闕下氣如鵰鶚文如彪<lb/>
長松聳壑被斵削大玉作器辭琱□既不能上書謁宰<lb/>
相又不能投刺干王侯獨抱獲麟經如信渭濱鈎鼓篋<lb/>
橋門不盈嵗奪標桂苑僅經秋挽彊一中楊葉逺不識<lb/>
楚人三則愁落落拾地芥肯貽鄉邦羞錚錚破天荒迺<lb/>
在帝王州泥金帖子附家信上報里中父老驚倒同門<lb/>
儔玉堂載筆事方始北堂戯彩心難酬書藏石室報天<lb/>
子遂我拜母三年謀薊門一昔歸心起夢裡阿㜷驚且<lb/>
<pb n="KR4d0512_WYG_004-3b"/>
喜驛樓佳樹拂狨韉詞館新篇盈蠒紙家園風景有如<lb/>
此闗吏歡迎棄繻子疾趨慈梱笑稱觴次謁鄉賢忙倒<lb/>
屣浮雲暫蔽奎躔爾須信斯文難墜地招邀郊藪鳯麟<lb/>
來菊花潭上從君始西南歸路平如砥太行山色青如<lb/>
洗我幸君歸且怨别心逐太行山色送君直過黄河水<lb/>
　　　奎章閣學士院照磨林彥廣代祀嶽鎮海瀆以<lb/>
　　　　詩送之<lb/>
天子代天理萬物輔相治明神治幽賛佐化育兩交盡<lb/>
<pb n="KR4d0512_WYG_004-4a"/>
始得物無疵癘年有秋神有貍沈牲幣封爵位號祈報<lb/>
古典禮人則公侯卿相秩禄寵數尊且優廟堂燮理未<lb/>
始有乖戾無乃神失職遂使燕趙旱暵吳越餓莩盈田<lb/>
疇九重宵旰念民命慎簡清直乗軒輶分詣諸神祠焚<lb/>
玉塵坌馳突不少留恒嶽奠畿輔濟瀆河内為上流矯<lb/>
首東南行徑指㑹稽秦望遊衣冠粲庭陛珂珮鏘琳璆<lb/>
椒漿桂酒感肸蠁竹籩木豆羅脯鱐焚香早致辭盥手<lb/>
屢叩頭潤澤善利責望水興雲作雨嘑噏燥濕申命林<lb/>
<pb n="KR4d0512_WYG_004-4b"/>
麓原隰諸林丘我知山靈川后今歳效職致豐稔不負<lb/>
天子聖慮貽我使者羞<lb/>
　古樂府<lb/>
　　　追和何謝銅雀臺妓<lb/>
寒露泫丘草悲風漳水聲黄腸定何許歌吹徒營營繐<lb/>
帳守明月佳人情不勝眠中不得近痴絶望西陵<lb/>
　　　秋絃怨<lb/>
海風吹凉薄璇宇桂壓鈎欄秋作主銀灣凝月澹游溶<lb/>
<pb n="KR4d0512_WYG_004-5a"/>
雲彩粼粼鶱鳯羽玉帳懸沙塞夢寒沙淚啼秋山迸泉<lb/>
哀蛬不解論心素金字空侯挑夜弦大漠沙如雲去京<lb/>
三萬里弦聲隔秦城無路入君耳七星西横露漫漫金<lb/>
刀剪衣丁夜眠他日賜金高似屋嫖姚應是<hi>闕</hi>嬋媛<lb/>
　　　漢宫怨<lb/>
趙飛燕漢春如一日色映豹尾竿膏香髮鬈漆掃粉浴<lb/>
蘭雲帳底三十六宫寒似水天教痴妬擅浮榮緑篋緘<lb/>
傳還啄矢唯餘擁背人暖夢黄金殿西風長信深塵埋<lb/>
<pb n="KR4d0512_WYG_004-5b"/>
舊紈扇<lb/>
　　　兩頭纎纎<lb/>
兩頭纎纎豪矢鬃半白半黒月蝕空腷腷膞膞叩頭蟲<lb/>
磊磊落落真英雄<lb/>
兩頭纎纎針觜魚半白半黒蠒紙書腷腷膊膊雨跳珠<lb/>
磊磊落落戴石砠<lb/>
　　　五雜組<lb/>
五雜組螮蝀掣徃復還寒暑節不獲已新昏别<lb/>
<pb n="KR4d0512_WYG_004-6a"/>
五雜組眼纈眩徃復還烏衣燕不獲已沙塲戰<lb/>
五雜組褘翟衣徃復還大明輝不獲己妻兒饑<lb/>
　　　戰城南<hi>天厯元年秋</hi>
戰城南戰城北前軍失利勢日迫敵兵過谷彍騎據水<lb/>
相搤乗間格鬪日薄西陲大車傳饗且噍且戰彼竈不<lb/>
得晨炊伯兄刺弱小弟父子對射泣涕洏馬踐渠答行<lb/>
仆躓劍鋒刜落左辮腦骨披厚陳雲霧斂烏烏四面集<lb/>
高天厚地哀我身死名不立奏凱第功賞持書論首級<lb/>
<pb n="KR4d0512_WYG_004-6b"/>
皇帝陛下聖夀千萬嵗掩骼埋胔告郡邑<lb/>
　　　擬古辭寡婦歎<lb/>
弱質生良家幼嵗聽傅姆訓戒言聞有三從夙夜居常<lb/>
惕然及年適夫子自意偕老死歸黄泉上戴蒼蒼之天<lb/>
下有我履之厚地竟不醻我願為婦未十載夫子忽舎<lb/>
我去魂魄不復還尊嫜哭其兒且哀我少寡居涕泗恒<lb/>
漣漣我哀曷已恐重傷堂上心茹恨忍死強自寛撫育<lb/>
三四孤紡織治生供衣服粥<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>教養幸成人奉夫子祀<lb/>
<pb n="KR4d0512_WYG_004-7a"/>
事以樹立家門上奉尊嫜甘旨不敢少怠猶夫子生前<lb/>
華飾不復施衿鞶纓佩置之埃塵有耳不敢聞梱外事<lb/>
律己逾於未嫁先自分為待命未亡人禮法自防豈敢<lb/>
愆猶復小郎口語譊譊姻族攟摭相熬煎哀哀欲誰訴<lb/>
祇苦心内割裂欲死無縁賴是縣官旌宅里里中稱孝<lb/>
且賢少白我心瞑目無所怨誶曰已矣乎薄軀奚術求<lb/>
全願言禱大司命生世莫作婦人即復作婦人願死在<lb/>
藁碪前<lb/>
<pb n="KR4d0512_WYG_004-7b"/>
　　　流黄引<lb/>
桂庭月午啼螿閒鸞宫露下氷紈單酥燈毳帳鴈門塞<lb/>
妾心料此中閨寒流黄縮澀㣲含潤錦石鋪雲瑩相襯<lb/>
細腰杵急夜如年搗碎商飊不知困春纎易製添光澤<lb/>
鳯花入眼波紋溢東天皜皜呼侍兒快取衣箱金粟尺<lb/>
　　　竹枝歌三首<hi>洞庭舟中賦時至治二年二月</hi>
正月二月不曾晴䕷蕪洲邊春水生黄陵女兒年紀小<lb/>
學唱竹枝三四聲<lb/>
<pb n="KR4d0512_WYG_004-8a"/>
菜花一尺籬門開栗留聲斷斑鳩來舎南青苗沒人插<lb/>
郎在黔中何日迴<lb/>
東山日赤雲氣昏河姑勸我莫出門持筐採得桑葉滿<lb/>
直到阻雨溪南村<lb/>
　　　又二首<hi>自遵化縣還京途中作至治三年春</hi>
五里河邊修禊時犢車載得細君歸河邊栁色迎草色<lb/>
山雲結雨行人稀<lb/>
野春平碧生暖烟虹<hi>去聲</hi>橋南畔沙漫天潞陽河上見酒<lb/>
<pb n="KR4d0512_WYG_004-8b"/>
斾直下復有釣魚船<hi>虹橋在通州河東三十里</hi>
　　　又三首<hi>送余德輝還池州</hi>
春城客子酒著顔迢迢秋浦是鄉闗江風海月棹歌去<lb/>
南尋李白何日還<lb/>
沙渚青青芳草茁梅根潮落蒲帆發江頭少婦卜金錢<lb/>
行人歸來有華髪<lb/>
江東酒船可拍浮江東女兒嬌且羞况復春江花月夜<lb/>
吳儂還向箇中留<lb/>
<pb n="KR4d0512_WYG_004-9a"/>
　　　又四首<hi>送安慶教授朱仁卿</hi>
城南城北雪不消城門道東無栁條我儂相别無可贈<lb/>
學取楚語作歌謡<lb/>
淮河岸頭春草生淮河舟中客子行春江花月櫂歌發<lb/>
吴儂伴我過清明<lb/>
南是長江北是淮中間獨坐吟高齋有書不報朝貴客<lb/>
有夢不憶長安街<lb/>
徃年泛舟揚使旌七月八月江水清秋江亭上好風月<lb/>
<pb n="KR4d0512_WYG_004-9b"/>
莫怪我儂忘寄聲<hi>泰定二年秋予使過郡幕府李廷玉留宴于秋江亭明日始發李今仍為</hi>
<hi>郡寓公</hi>
　　　又六首<hi>自溫州抵處州途中作</hi>
江南十月如春暉不知北土霜霰霏攬嶼亭前橙薦酒<lb/>
瑶<hi>闕</hi>嶺上汗沾衣<lb/>
容城洞口朝雨霾江心寺下早潮迴永嘉山水自好在<lb/>
永嘉過客不重來<lb/>
此去京城五千里川途修阻萬山峩好山好水且消遣<lb/>
<pb n="KR4d0512_WYG_004-10a"/>
欲説離愁將奈何<lb/>
思逺樓前罷登眺華蓋峰下好吟哦東甌舟子趂潮去<lb/>
棹謳不似竹枝歌<lb/>
山頭小雨雲如衣山下白烟是<hi>闕</hi>炊永嘉上流無驛路<lb/>
永嘉舟中宜賦詩<lb/>
石如鵞卵水如玉安溪戈<hi>闕</hi>清有餘我儂舟中多樂事<lb/>
坐<hi>闕</hi>看<hi>闕</hi>
　　　楊栁詞<lb/>
<pb n="KR4d0512_WYG_004-10b"/>
齊化門東馳道上鵞黄閃色弄新陽憑誰移向龍池種<lb/>
摇曳宫花撲面香<lb/>
　　　又六首<hi>通州道中作至元四年春</hi>
第一鵞黄映曉烟梢長嬝娜弄暄妍待得濃隂滿夏日<lb/>
不如春月取人憐<lb/>
夾道青青到鳯城一般飛絮兩般情離筵見處泣相送<lb/>
歸鞍撲著喜相迎<lb/>
玉泉山下緑絲垂曾見先皇駐蹕時翠輦金輿何處去<lb/>
<pb n="KR4d0512_WYG_004-11a"/>
烟條露葉不勝悲<lb/>
金鞍曉拂枝頭露珠㡌晴沾苑内塵古來每見人悲樹<lb/>
如今却見樹悲人<lb/>
齊化門東醉别時主人折贈最高枝船開酒醒潞河逺<lb/>
回頭烟樹漫㕘差<lb/>
北客還鄉二十年來時楊栁故堪憐而今張緒生華髪<lb/>
手弄柔條一惘然<lb/>
　　　轆轤曲<lb/>
<pb n="KR4d0512_WYG_004-11b"/>
漢月轉桐枝羅衣怯嫩颸銀瓶輕墜放驚散乳鴉兒<lb/>
　　　緑水曲<lb/>
妾家若耶溪門扉緑水西桂月破烟暝波明楓影低潮<lb/>
痕暗沙觜浦影空雲飛蘋洲風未起待妾採蓮歸<lb/>
　　　垂楊曲<hi>唐體和張仲容</hi>
杏花雨小西曛出紅鴛㣲步芳溪曲垂楊樹暗粉牆高<lb/>
却上晴樓窺宋玉檀奴不到心茫茫春波一眼無鴛鴦<lb/>
探花蝶子不解事雙飛直到簾旌傍含嬌倚困愁如許<lb/>
<pb n="KR4d0512_WYG_004-12a"/>
捧硯輕綃識眉宇柔情書滿紫霞牋教與雕簷緑鸚鵡<lb/>
　　　春城曲<hi>和馬伯庸</hi>
孟陽冉冉青年度樂酒踏歌寜計數魏花如斗雲光紅<lb/>
揚鑣迤邐城南路門前佩馬春泥聲香闈鎖暗銀杯傾<lb/>
可是卓姬能竊去梁園司馬擅才名<lb/>
　　　楊花曲<lb/>
宫鶯百囀花房委燕子日長三月尾玳瑁鈎簾後閣空<lb/>
殘絲拂度銀塘水白袷春衫俠少年旌旗别恨相縈牽<lb/>
<pb n="KR4d0512_WYG_004-12b"/>
盧家小孃不閉户低回交舞粧臺前輭風吹香嬌脈脈<lb/>
西園塢徑東園陌雲蹤雨跡杳難憑身年誤殺金釵客<lb/>
　　　殘春曲<lb/>
三月初盡四月始天氣無常每如此雲垂乍占雨脚近<lb/>
日麗倐驚風勢起宫槐蓊鬱花如洗南園愔愔淨如水<lb/>
公子王孫醉不歸酒醒一昔芳心死繁華去矣餘塵埃<lb/>
愁來不飲空持杯歌筵蝶粉頻稀少賓館栁絮猶徘徊<lb/>
少年但知恣歡賞不道天時有來徃青軒無計駐芳菲<lb/>
<pb n="KR4d0512_WYG_004-13a"/>
赤帝多情催長養<lb/>
　　　河淮曲<hi>送桃源縣令簡西碧</hi>
河水濁淮水清中央置縣樹孤城縣中置令司羣氓官<lb/>
尊無差遣俗善少鬪争令果仁賢嚴且明能令民衣食<lb/>
餘饒雞犬不驚恩澤旁浹垂令名圭田租入足代耕鮮<lb/>
醲飫妻孥饋遺及友生何必黄塵赤日飄纓紆組趨神<lb/>
京乃始得稱豪英嗚呼簡君官甚美我歌送行不骩骳<lb/>
願君莫學河水學淮水<lb/>
<pb n="KR4d0512_WYG_004-13b"/>
　　　杏蠟辭<hi>和馬伯庸泰定元年作時初忝科第</hi>
霞綃簇春笑紅雨曲江芳情惱遊子郎君焰光高二丈<lb/>
燒殺杏花三十里觴酣小駐龎姨家鶯歌溜玉鏗紅牙<lb/>
華裾飄麝鬢毫緑上馬行陪擇婿車<lb/>
　　　乞巧辭二章<hi>京師里俗以七月七日昏時設祠乞巧於天星織女蓋閨人處子惑</hi>
　　　　<hi>於荒謬怪誕之說不事箴組覬倖𣺌茫虚無之效卒無所得予閔其愚遂設為婦禱神答</hi>
　　　　<hi>之意綴成此章假辭託興以譬夫世之學者昧下學上達之理忽畧遺棄於日用尋常之</hi>
　　　　<hi>事而謂聖人之迶高逺𤣥妙非力行之所可企及當求之于恍惚有無之域是以終於無</hi>
<pb n="KR4d0512_WYG_004-14a"/>
　　　　<hi>聞漫不知省因以為戒且自警云爾</hi>
若有人兮炫服嫮容稟慧淑兮思擅女紅邈天媛兮揚<lb/>
靈資禱祠兮或通明月兮為宫瓊筵兮名供餦餭兮桂<lb/>
醑蕙炷兮蘭缸紛娣姪兮翾翻儼竦息兮敬恭晞明明<lb/>
兮嘉惠感欵懇兮弱衷抒絶藝兮告予啟下妾兮昏蒙<lb/>
竢肸蠁兮<hi>闕</hi>　極勞心兮忡忡<lb/>
若有人兮天渚廓憑虛兮容與長褵結兮雲衣鏘琳瑯<lb/>
兮珩瑀擢翠旍兮前導召星妃兮為侣肅冷風兮高馳<lb/>
<pb n="KR4d0512_WYG_004-14b"/>
指葯房兮來下哀要眇兮闇昧怳冥冥兮晤語曰婦職<lb/>
兮實人為懋劬勞兮事纂組諒紉針兮製作將剖毫兮<lb/>
析縷祇乞靈兮詭秘羌遺誚兮鹵莽女怊悵兮太息𣺌<lb/>
神君兮遐舉<lb/>
　　　彭宗建思親堂辭<lb/>
羌吾有身兮恩孰厚於親兮愛日竭力志猶未信兮生<lb/>
事不及思之極天兮思兮思兮豈徒勞吾神兮不愧不<lb/>
辱貽令名於不泯兮孝子錫類推吾仁兮誶語徳色尚<lb/>
<pb n="KR4d0512_WYG_004-15a"/>
人其人兮<lb/>
　　　延平葉將軍歌<hi>葉名衡字仲輿</hi>
鸊鵜膏兮兩刃明箶簶櫜箭雙帶輕將軍意氣紫電騰<lb/>
竹函龍節闗中行叢巢篟柵妖氛死歐狗餘氛淨如洗<lb/>
綵幅纒踍事耕耒牲酒晝歡門夜啟有時整隊搜林樾<lb/>
雞狗不驚笳鼓歇懸刀解箭燒紅帓倚帳酣吟刺桐月<lb/>
<hi>歐狗至元間福建劇盜黨與甚衆故平章徐國公徹里討平之</hi>
　　　天台道人歌<hi>贈項子虚</hi>
<pb n="KR4d0512_WYG_004-15b"/>
天台道人住幽燕相知垂及二十年黄冠羽衣固不與<lb/>
衆異心脾一片常若氷雪之灑然瞳子㸃漆黒兩頰朝<lb/>
霞鮮不知世有熊經鳥伸吐納鍊攝之祕訣方寸坦坦<lb/>
泓渟淵閭閻府署得失已不掛齒頰煉丹蛻骨又不形<lb/>
語言不曲意諧俗而俗自喜不超然逃名而名自賢不<lb/>
為壺公左慈之幻眩不為祀竈却老之誕謾病者相謁<lb/>
徑走馬徃救不屑屑責報歸來燕坐高槐軒藝精時猶<lb/>
閉户究難素客至大呌拍案治具傾玉船共談南土風<lb/>
<pb n="KR4d0512_WYG_004-16a"/>
物輒歡笑京衢風沙暑雨亦復不厭能留連我為道人<lb/>
冩真已太逼何用縑素施丹鉛他年史筆不傳方士傳<lb/>
方技厯厯為我徴長篇<lb/>
　　　知足齋歌<hi>東海蔡平甫未七十致仕以知足名齋其子升卿與予為同舎生江陵郡</hi>
　　　　<hi>庠</hi>
人生堪輿渺海粟心為形役太愁顣嵗衣十匹適燠寒<lb/>
日飯兩盂充餒腹口體之奉葢養生蠅營狗苟復功名<lb/>
軒裳茵鼎遂雅志白頭皺面無歡情四十不作尚書郎<lb/>
<pb n="KR4d0512_WYG_004-16b"/>
倐忽頭顱已如此淵明那嘆松徑荒季鷹豈謂蓴鱸美<lb/>
蔡侯静者吾故人老聃名言書諸紳向持白簡肅江漢<lb/>
今祇牙緋耀里隣幅巾黎杖書連屋孫子田園多厚福<lb/>
久知薄酒勝茶湯尤惡得隴復望蜀五陵紈袴争紛華<lb/>
掠剰鬼瞰高明家旂常竹帛𣺌何許雲陽市上令人嗟<lb/>
左手持肴右持酒酒酣起舞歌擊缶采衣照映酡顔紅<lb/>
不識門前斷腸栁枌榆鄉社安樂窩靈臺瑩澈恬無波<lb/>
烟水雲山動高興玉堂金馬奈予何<lb/>
<pb n="KR4d0512_WYG_004-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0512_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　燕石集卷四<lb/>
</p>
<p>
</p>
  </div>
</body>
</text>
</TEI>
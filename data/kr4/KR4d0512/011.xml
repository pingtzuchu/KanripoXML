<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷十一</head>
    <p>
<pb n="KR4d0512_WYG_011-1a"/>
欽定四庫全書<lb/>
　燕石集卷十一　　　　　　元　宋褧　撰<lb/>
　　表<lb/>
　　　天夀節賀表<hi>中書省泰定丙寅作</hi>
日躔析木乾坤凝四序之功電繞神樞閶闔啟千秋之<lb/>
節河清應運洛誦騰歡<hi>中賀</hi>元黙無爲恭儉有守廓然<lb/>
豁達之大度慎哉兢業之小心繩祖武以持盈飭臣工<lb/>
而求治明徳恤祀聿申假廟之儀愛物仁民誕布蠲租<lb/>
<pb n="KR4d0512_WYG_011-1b"/>
之詔萬年其永百禄是遒<hi>臣等</hi>備位台司造班文陛胥<lb/>
訓誥胥教誨敢陳無逸之圗如松柏如山川願獻天保<lb/>
之頌<lb/>
　　　又<hi>翰林國史院泰定丁夘作</hi>
良月就盈茂啟星虹之瑞自天申命誕膺玉帛之朝九<lb/>
域尊親羣生鼓舞<hi>中賀</hi>量恢博大性篤寛仁治世則恒<lb/>
存兢惕之心保民則善推惻隠之念壇開八陛明禋咸<lb/>
秩於神祇詔下十行厚澤普施於雷雨降年有永受福<lb/>
<pb n="KR4d0512_WYG_011-2a"/>
無疆<hi>臣某等</hi>職忝詞林班趨文石康寜好徳願陳洪範<lb/>
之疇清净長生敬衍廣成之頌<lb/>
　　　又<hi>中書省元統甲戌作</hi>
皇極建中肇應虹流之瑞明堂居左誕膺虎拜之儀慶<lb/>
洽叢霄歡均廣土<hi>中賀</hi>忠厚及物勤儉爲心載恢覆幬<lb/>
之功丕享盈成之祚稱觴長樂恒愉悦而承顔側席金<lb/>
華毎從容而論道以仁守位有永降年<hi>臣等</hi>職備賛襄<lb/>
情深舞蹈歸羙報上常瞻雲近於蓬萊歛福錫民敢頌<lb/>
<pb n="KR4d0512_WYG_011-2b"/>
夀齊於箕翼<lb/>
　　　正旦賀皇太后表<hi>至順四年今天子未至京師百官朝賀興聖宮</hi>
寳位尊安方傒當陽之明辟璇宫嚴邃誕膺獻嵗之多<lb/>
儀時序履端壺闈交慶<hi>中賀</hi>仁深慈讓徳備懿純中興<lb/>
凝輔佐之功内職秉儉勤之訓徽音茂紀羙文母於周<lb/>
詩神器不摇召漢皇於代邸令圖克舉景貺維新<hi>臣某</hi>
<hi>等</hi>忝列外朝祇逢嵗旦羣臣勸進行懽上璽於曽孫正<lb/>
月始和願侍稱觴於長樂<lb/>
<pb n="KR4d0512_WYG_011-3a"/>
　　　皇后册寳禮成賀皇帝表<hi>至元元年乙亥作</hi>
天眷皇圖侈椒宫之縟典星輝帝座享楓陛之多儀吉<lb/>
禮慶成令辰集福<hi>中賀</hi>道隆熈代徳契前王原易象以<lb/>
正家法春秋而謹始寳章玉册肆昭名器之尊褕狄翬<lb/>
衣允藉憂勤之篤日月恒乆乾坤清夷<hi>臣等</hi>竊預<hi>闕</hi>儀<lb/>
幸陪朝列情深虎拜敬祈福禄於萬年祀謹燕禖益茂<lb/>
本支於百世<lb/>
　　　賀皇太后表<lb/>
<pb n="KR4d0512_WYG_011-3b"/>
養備東朝輔治夙資於定策禮成中壼問安克助於承<lb/>
顔九御騰懽两宫交賀<hi>中賀</hi>性全貞懿政布寛慈睿謨<lb/>
丕祐於後人内教實光於前古明徳之節儉簡約外戚<lb/>
可稱太任之端一誠荘徽音有嗣茂享愉怡之福肆延<lb/>
昌大之期<hi>臣某等</hi>叨玷清班式逢縟典稱觴長樂幸獲<lb/>
覩於朝儀載筆思齊願大書於家法<lb/>
　　　賀皇后受册寳箋<lb/>
天作之配正名位於長秋王化攸基建儀型於中夏禮<lb/>
<pb n="KR4d0512_WYG_011-4a"/>
成糓旦慶溢椒房<hi>中賀</hi>徳合徽柔姿凝貞淑蚤毓祥於<lb/>
勲右式儷羙於古初妃掖維賢夙仰儉勤之性宸居齊<lb/>
貴允資輔助之功繼以二南申以百福<hi>臣某等</hi>幸觀縟<lb/>
典敬祝明時軒轅四星永光輝於臨照螽斯多子符紀<lb/>
載於歌詩<lb/>
　　上梁文<lb/>
　　　肅雍堂上梁文<hi>太禧宗禋院㕔事</hi>
追逺奉先眷命王家之貴相基視址誕開公府之隆勑<lb/>
<pb n="KR4d0512_WYG_011-4b"/>
㫖有嚴臣工惟謹繄原廟之制嘗啟於昔故御容之祀<lb/>
遂崇於今當禴祀蒸嘗之餘舉朔望祥忌之薦黄扉元<lb/>
老總主張綱維之權烏府名流任左右扶持之職或親<lb/>
祠則助饋奠或攝祭則肅祼将拭玉座之容衣秘金縢<lb/>
之陳寳堯眉舜目凛然望聖之恭爼肉鉶羮宛若事生之<lb/>
敬敢自謂竭忠於臣道顧每慚簡在於帝心倚注彌深<lb/>
優禮殊至名位配奉常之地望曹署擬中書之規模諸<lb/>
殿天臨六司星拱風軒月户遥連太液之波光藻井華<lb/>
<pb n="KR4d0512_WYG_011-5a"/>
榱近接蓬萊之雲氣豈直棲身而娯目於焉養徳以齋<lb/>
心式相百工載歌六偉東白塔亭亭曉日紅六合混同<lb/>
思世祖欲從何地報神功南聖考靈來下蔚藍百辟駿<lb/>
奔供爼豆雲車風馬想停驂西粉筆朱闉與棟齊引領<lb/>
遥瞻玉泉下升平徼福建招提北欲報之㤙天罔極龍<lb/>
岡松老白雲深四海於今歌帝力上列聖衮龍依甲帳<lb/>
嵗時肸蠁爛昭昭宣室齋居承景貺下行幸有時勞法<lb/>
駕宸衷至孝出天然九域雍容成美化伏願上梁之後<lb/>
<pb n="KR4d0512_WYG_011-5b"/>
澡身浴徳聚精㑹神夙夜維寅昭祖考之來格康寜以<lb/>
夀侈福禄之駢臻天命用休民徳歸厚<lb/>
　　祝文<lb/>
　　　太廟時享祝文<hi>㤗定三年冬</hi>
奉先報本秩祀有常陽月式臨嵗功告備遹遵彛典載<lb/>
蕆大烝赫矣皇靈允其昭假<lb/>
　　　又<hi>元統二年秋</hi>
奕奕大宫禮崇祀享時秋維孟蠲吉致䖍報本之誠寓<lb/>
<pb n="KR4d0512_WYG_011-6a"/>
兹彛典尚其昭假福我後人<lb/>
　　　太廟奉安祝文<hi>泰定四年四月二十六日</hi>
祠官弗䖍震驚清閟側躬追咎悚懼靡遑涓吉謀新奉<lb/>
安惟謹明靈矜宥冀妥以寜<lb/>
　　　又<hi>元統二年</hi>
有嚴太室塗塈告完廼差令辰還主於位皇靈垂鑒昭<lb/>
格妥安<lb/>
　　　皇太后尊號册寳開玉祝文<hi>元統元年</hi>
<pb n="KR4d0512_WYG_011-6b"/>
大母尊慈顯膺徽號維册維寳精鏐良玫涓吉庀工追<lb/>
琢伊始神其隂相克稱縟儀<lb/>
　　　天妃廟代祀祝文六道<hi>元統癸酉</hi>
神乆著靈相我國家嗣服云初漕事畢集海波不揚皆<lb/>
神之力式遵彞典庸荅神休<hi>直沽</hi>
京師臣民仰食東南轉輸孔艱慄慄巨浸嵗恒無虞神<lb/>
功實大福我惠我明效昭著漕臣奉祀歴年滋乆初政<lb/>
命使代祀報神<hi>平江</hi>
<pb n="KR4d0512_WYG_011-7a"/>
神祐國家食我京邑漕舟嵗發卜吉於兹珓示休咎惟<lb/>
命是聽毎獲善利千艘奏功祗舉彞章用伸䖍報<hi>周涇</hi>
神祐國家食我京邑漕舟嵗發起碇於兹利渉無虞神<lb/>
庇悠乆敬遵彞典庸答明靈<hi>路漕慶元温州台州並同</hi>
神靈孔昭相我漕事惟閩諸郡列祠有年蒞政之初遣<lb/>
使代祀式陳菲薦庸答神休<hi>延平福州泉州漳州並同</hi>
神有大徳捍患禦灾相我漕舟列祠惟舊莆田爲郡靈<lb/>
蹟所由蒞政云初遣使代祀式陳菲薦庸答神休<hi>興化湄洲</hi>
<pb n="KR4d0512_WYG_011-7b"/>
<hi>島同但易莆田為郡一句作湄洲之島</hi>
　　　白浮山龍神祝文<hi>元統二年二月二日</hi>
靈源北𨗳釃爲河渠以溉以舟實利萬世逮氷斯泮載<lb/>
通厥流神其相之永祐天府<lb/>
　　　開鈔版祝文<hi>元統二年二月二日</hi>
楮幣之作有模有文易故以新與嵗更始範金爲式明<lb/>
神臨之載祈成功以阜邦用<lb/>
　　　大行皇帝謚號册寳開字祝文<hi>元統二年二月四日</hi>
<pb n="KR4d0512_WYG_011-8a"/>
大行有謚升祔禮嚴寳册之成良玉爲質庀工糓旦追<lb/>
琢其文惟爾有神相兹大典<lb/>
　　代祀嶽鎮海瀆祝文十九道<hi>元統二年作</hi>
　　　東嶽<lb/>
峙形春方實長厚嶽主宰生育協賛兩儀爰命致祠庸<lb/>
伸望秩尚資靈貺永祐皇圖<lb/>
　　　南嶽<lb/>
祝融所居奠兹荆楚爲國屛蔽介我要荒爰命<hi>下同</hi>
<pb n="KR4d0512_WYG_011-8b"/>
　　　西嶽<lb/>
磅礴金天雄據直酉俯臨河渭鞏固穹崇<hi>下同</hi>
　　　北嶽<lb/>
上主辰星下壓趙境延袤朔土盤固郊圻<hi>下同</hi>
　　　中嶽<lb/>
峻極乎天四方環鎮篤生明哲光輔前王<hi>下同</hi>
　　　東鎮<hi>沂山</hi>
作鎮青州貳於岱嶽職方是紀望秩攸崇代薦常儀尚<lb/>
<pb n="KR4d0512_WYG_011-9a"/>
資隂相<lb/>
　　　南鎮<hi>會稽山</hi>
作鎮大州奠位東粤職方<hi>下同</hi>
　　　西鎮<hi>吳嶽山</hi>
作鎮於秦峙形汧隴<hi>下同</hi>
　　　北鎮<hi>醫無閭山</hi>
作鎮艮維産竒毓秀<hi>下同</hi>
　　　中鎮<hi>霍太山</hi>
<pb n="KR4d0512_WYG_011-9b"/>
作鎮中州峙形汾晋<hi>下同</hi>
　　　東海<lb/>
百川灌注四瀆朝宗波濤不揚餽餫所賴載遵秩祀庸<lb/>
答明靈尚其晏然利澤萬世<lb/>
　　　南海<lb/>
積流無極炎漲稽天蠻島夷邦以限以渉載遵<hi>下同</hi>
　　　西海<lb/>
渟波蒲類匯澤鹿渾葱嶺于闐賴此巨浸<hi>下同</hi>
<pb n="KR4d0512_WYG_011-10a"/>
　　　北海<lb/>
勃鞮巨澤沙漠通川窮髮之民實賴其福<hi>下同</hi>
　　　河瀆<lb/>
源經九曲沠演三門潤澤是資舟楫攸賴将命有使代<lb/>
薦沉牲尚冀安流福我王國<lb/>
　　　江瀆<lb/>
濫觴岷蜀瀠帯荆吳限隔載嚴南國之紀将命<hi>下同</hi>
　　　淮瀆<lb/>
<pb n="KR4d0512_WYG_011-10b"/>
源疏桐柏流㑹泗沂與河同趨不撓不洩<hi>下同</hi>
　　　濟瀆<lb/>
重源東𨗳伏流下趨隠見不常利澤斯溥<hi>下同</hi>
　　　后土<lb/>
博厚載物品類咸亨承天之功萬世永賴式遵彞典遣<lb/>
使代祀以報以祈錫我繁祉<lb/>
　<lb/>
　燕石集卷十一<lb/>
</p>
<p>
</p>
  </div>
</body>
</text>
</TEI>
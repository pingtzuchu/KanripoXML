<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷十三</head>
    <p>
<pb n="KR4d0512_WYG_013-1a"/>
欽定四庫全書<lb/>
　燕石集卷十三　　　　　　元　宋褧　撰<lb/>
　　雜著<lb/>
　　　灾異封事<hi>至元三年丁丑</hi>
監察御史臣宋褧伏惟天心仁愛人君凡灾異之見所<lb/>
以示警戒也人君畏懼必修德以答天意然後久安長<lb/>
治享祚無疆此有國之常經古今之通義也我國家承<lb/>
平百年有餘列聖臨御未嘗不兢惕畏天故至今日皇<lb/>
<pb n="KR4d0512_WYG_013-1b"/>
上即位以來埀衣拱手未有過舉然而一嵗之内日月<lb/>
薄蝕星文埀象洪水爲患闕前火灾又自八月十四日<lb/>
夜京城地震自夜達旦連日不定太廟前殿一室牆圮<lb/>
神靈震驚其餘官廨民居閒有毁塌蓋京師天子所居<lb/>
宗廟社稷所在是以民心皇皇上下憂恐灾異迭見萃<lb/>
於此時豈國政猶有所未修民瘼猶有所未愈以致然<lb/>
歟理宜奏聞集議講求弭灾之道務求實惠不尚虚文<lb/>
然後可以上答天譴下遂民生伏望陛下畱心修省早<lb/>
<pb n="KR4d0512_WYG_013-2a"/>
囘聖駕不勝甚幸<lb/>
　　　建言救荒<hi>至元四年戊寅按部京畿東道</hi>
竊見檀順通薊等處去嵗夏秋霖雨及溪河泛漲渰沒<lb/>
田禾十損八九巳蒙上司累次查騐卑職亦嘗親詣被<lb/>
灾鄉村一一體覆除另行外所至之處人民告訴百端<lb/>
生受情状可傷飢寒藍縷不能存活強壮者猶能趁逐<lb/>
微細生理日求升合老弱無依之民掃揀稗穀以粥飲<lb/>
度日未蒙賑恤極被擾害蓋縁鷹坊牧馬并各枝兒怯<lb/>
<pb n="KR4d0512_WYG_013-2b"/>
憐人口等指稱昔寳赤爲名騎坐馬匹懸帶弓箭器械<lb/>
動輒三五十人結成羣黨間有㩦帶家小隨處坐住旬<lb/>
日又復他往須索酒飯鴈食等物州縣官吏不能辨其<lb/>
真僞畏威懼勢尚被凌虐不能支撑未免齊歛巳是不<lb/>
堪猶且未能充其所欲故意徧往鄉村店舍害及貧窮<lb/>
被灾之民自給不暇縱有一二温飽之家百般被其騷<lb/>
擾雞豬口糧爲所搜奪若從其所欲則無辜之民些小<lb/>
蓄積不能一一應付稍或推阻訴難輒便弔縛打拷重<lb/>
<pb n="KR4d0512_WYG_013-3a"/>
者傷殘肢體性命或男子<graphic n="KR1876" url="https://raw.githubusercontent.com/kanripo/KR-Gaiji/master/images/KR1876.png" mimeType="image/png"/>避逃匿又行凌辱妻女被<lb/>
害之民亦知州縣官司不能禁治無所申訴往往拆毁<lb/>
門户抛棄菴廬全家流移逃避寃愁苦楚去住兩難嘗<lb/>
聞國以民爲本民以食爲天今日嵗且洊饑民將胥斃<lb/>
爲人臣者理宜深憂痛念有生之民皆吾皇朝赤子性<lb/>
命衣食無非感戴國恩然果因差發税糧征戍屯衛等<lb/>
事爲國捐軀碎骨分所當爲今縱此曹竊圍獵之名逞<lb/>
戕害之事政使善良倒懸黎庻驚駭不能聊生民之疾<lb/>
<pb n="KR4d0512_WYG_013-3b"/>
苦莫此爲甚致傷和氣實由於斯若復飛放之出百姓<lb/>
何以支持卑職忝居言路安忍視爲泛常目所親覩不<lb/>
敢負國即日春首飢民救死不贍如蒙憲臺具呈都省<lb/>
設法禁治擾民之弊其貧乏之民仍加賑恤俾遂生全<lb/>
誠國家之大幸<lb/>
　　　劉静修改封諡陞從祀文<lb/>
竊惟道之大原出於天宏之則存乎人堯舜禹湯文武<lb/>
周公孔子心法相授統緒相承自兹以降漢唐歴代名<lb/>
<pb n="KR4d0512_WYG_013-4a"/>
儒宋九先生我元朝許文正公皆以得其正傳故從祀<lb/>
孔子廟庭實爲尊崇賢哲啟迪世教之大義也伏見故<lb/>
集賢學士嘉議大夫贈翰林學士資德大夫上䕶軍追<lb/>
封容城郡公諡文靖劉因以天挺英邁之姿廓自得正<lb/>
大之學負浩然之氣真知力行崇髙尚之志清修苦節<lb/>
其言論則主乎大經大法其念慮則存乎致君澤民傳<lb/>
注有功出處合義夷考盛德克配前人如蒙上聞從祀<lb/>
賢廡不惟彰我朝有大賢之才接道統之正抑且表聖<lb/>
<pb n="KR4d0512_WYG_013-4b"/>
上崇儒重道興起斯文之心又且爵封容城郡公諡曰<lb/>
文靖容城乃保定一縣即非郡國以靖配文義若未稱<lb/>
宜從合於部分太常禮官改議封諡相應<lb/>
　　　宋髙宗帝紀論<hi>時爲國子司業預修宋史</hi>
史臣曰甚矣髙宗之不幸也君於衰亂之餘時危勢迫<lb/>
兵弱財匱敵兵嵗擾播越窮僻重以苗劉羣盜之亂其<lb/>
立國确乎艱哉世美其能法祖宗不妄殺至禁用翠羽<lb/>
鹿胎澤及物類寛慈仁厚宜若可稱然以李綱趙鼎張<lb/>
<pb n="KR4d0512_WYG_013-5a"/>
浚終於竄斥岳飛父子寃死於大功埀成良由數窘兵<lb/>
難魂怵魄駴餌賊檜和議甘不絶口顧崇其功任以威<lb/>
權刑賞黜陟反聴其命是以忘親忍恥怙墮畏懦境土<lb/>
不復獲罪當時悲夫<lb/>
　　　太古字説<lb/>
監察御史髙昌拜珠字太古日與予聨事諗予曰朋友<lb/>
命以字舊矣君文人幸衍其義教我予辭曰予不啻不<lb/>
文且有疑焉太古當泰定初丞秘書監予嘗備員典校<lb/>
<pb n="KR4d0512_WYG_013-5b"/>
時相先後未始識其人然聞公卿大夫士交口薦譽者<lb/>
十有五年矣其言曰太古不崖岸不畦畛不陷穽機巧<lb/>
真淳樸茂洞達樂易今乃識其人服用冠佩車馬屋室<lb/>
殊非洪荒之世大庭赫胥之民無標枝野鹿之態或者<lb/>
哂曰子文人也論人以心乎顧以迹乎不崖岸不畦畛<lb/>
不陷穽機巧真淳樸茂洞達樂易者爲今人乎爲古人<lb/>
乎予斂袵歎服其言之能釋予疑遂志之爲太古字説<lb/>
　　　趙宗吉真賛<hi>名承禧至順元年進士由翰林院編修辟御史臺掾平陽人</hi>
<pb n="KR4d0512_WYG_013-6a"/>
睟然者容屹然者躬縝栗其外淵沉其中負汾晉之勁<lb/>
氣振章逢之髙風固嘗效編摩著作之力又豈不足建<lb/>
臺閣廊廟之功此所謂觀其德符而可以體其道充者<lb/>
耶<lb/>
　　　酬徳子元豸冠像賛<lb/>
彼美一人被服惟寅凜氷霜兮中抱若將批兮逆鱗貌<lb/>
温而恂恂氣肅而誾誾山立兮揚休正笏兮埀紳是蓋<lb/>
嘗始命而攬轡於秦隴滇蜀再出而按部於楚粤甌閩<lb/>
<pb n="KR4d0512_WYG_013-6b"/>
者也揚振洪綱趨拜紫宸諫遊幸於春蒐備顧問於時<lb/>
巡其所以守正持平藴秀含淳者固基於父兄門地培<lb/>
植之厚仍重以詩書禮樂浸灌之純使人望之足以摧<lb/>
姦慝化獷驁又何必規規然踣邪觸佞然後稱剛介之<lb/>
臣徳潤乎身澤加於民臺閣雍容髙步遐振乃知是丹<lb/>
青之筆所以權輿乎黄髮兒齒之生面於麒麟也<lb/>
　　　司濟民畫賛<hi>名楫平原人由蓬萊尹爲山南憲司知事年六十八</hi>
氣充兮色愉神肅兮貌臞表風儀之深靚豁衷素之﨑<lb/>
<pb n="KR4d0512_WYG_013-7a"/>
嶇是蓋孕靈於濟岱之境務本乎青齊之區然後致臺<lb/>
閣歴練之明達脱郡縣奔走之勤劬所以埀裕子孫藏<lb/>
富田廬者乃福澤培養之厚豈屑屑於法令簿書者乎<lb/>
賛我諮諏強力有餘方將収之桑榆而奮翼遽可以告<lb/>
老而懸車也邪<lb/>
　　　御書和齋賛<lb/>
祫皇出閣世祖命太子贊善臣王頔侍講讀東宫裕皇<lb/>
所習字書凡六七幅皆如家塾常式署御名髹櫝金縢<lb/>
<pb n="KR4d0512_WYG_013-7b"/>
中秘嚴謐臣典校時獲欽覩之逮仁廟聖慈毎奨諭臣<lb/>
下進階官御批付中書手筆莫不錦標玉軸珍藏於家<lb/>
後至元己夘臣叨恩司臬山南中興守臣阿哈瑪特出示<lb/>
今天子御書和齋二字筆意雄渾布置端嚴日星炳明<lb/>
風霆鼓動雖聖學天成祖宗崇文之所自也謹拜手稽<lb/>
首而述賛曰於赫我皇睿知天資聖明文物時出用之<lb/>
維昔東陵暫駐六飛貳守陪扈敬恭奉持帝嘉乃心寵<lb/>
錫宸翰昭囘穆清其光有爛奎耀於躔虹采是貫飛白<lb/>
<pb n="KR4d0512_WYG_013-8a"/>
鄙唐題劍陋漢聖祖崛起龍朔洪荒列聖尚文中外寳<lb/>
藏我皇緝熈列聖有光臣褧作賛式叙天章<lb/>
　　　淮東僉憲耿彦起畫賛<hi>名汝霖京師人</hi>
目炯兮顴髙氣肅兮神韜有峩者冠有粲其袍所以躋<lb/>
華顯於昭代實兆乎孕清淑於神臯善澤涵濡文教薰<lb/>
陶載瞻風儀明監莫逃唯周慎可以立勲業唯峭厲可<lb/>
以懾貪饕然後允恊乎秋霜烈日之義邈矣夫五佐三<lb/>
輔之豪謂宜騁羈靶於驍騰歴廊廟而遊遨慨屢持於<lb/>
<pb n="KR4d0512_WYG_013-8b"/>
憲節殫六轡之賢勞繄刺促乎憂民致駸尋於二毛福<lb/>
祉之至川流滔滔吾將遲老成之徵用遽可歎其不遭<lb/>
也耶<lb/>
　　　特穆爾布哈豸冠像賛<hi>字仲彬今湖南監憲</hi>
凝然其軀烱然其矑貌古而容舒氣肅而神愉是爲中<lb/>
朝鐵面御史之圖和粹深潛謹厚安徐坦襟度之無間<lb/>
恢材器兮有餘知之者識其爲華顯之族不知者以爲<lb/>
欿然退讓之儒我有夙好翺翔宦途出則並駕坐則聨<lb/>
<pb n="KR4d0512_WYG_013-9a"/>
裾知之深而敬之篤故能摸寫其萬一庻可以敦乎薄<lb/>
夫<lb/>
　　　清敏齋銘<hi>山南憲司經歴散竹仲文之號</hi>
振振幕賓顔扁昭示儆戒無窮稱述有謂貪墨由濁懦<lb/>
不立志清心潔身敏以集事猗與休哉顧諟勿替<lb/>
　　祭文<lb/>
　　　誠夫兄大殮畢祭文<lb/>
維元統二年嵗次甲戌十一月二十九日癸丑弟翰林<lb/>
<pb n="KR4d0512_WYG_013-9b"/>
修撰褧謹以少牢之奠致祭於亡兄集賢直學士國子<lb/>
祭酒誠夫公之靈於惟顯考生我弟晜同胞五人厥幼<lb/>
爲褧弱不就傅實受學兄謂材可教變化昏駑十四而<lb/>
孤俾不廢業流離南土同飢同寒稍長及冠侍客浚都<lb/>
艱難跋渉靡遑寜處道蔡淮江返覲南中同事筆研爲<lb/>
舉子業母氏棄養同還京師兄魁文場我戰弗利劘淬<lb/>
再鼓忝預末科同仕王朝于今十稔妻孥同爨迄無間<lb/>
言褧生卅年獨共兄久暫違之日十僅二三方期樂康<lb/>
<pb n="KR4d0512_WYG_013-10a"/>
擬倫春泮皇天后土乃遽奪去生離弗堪遂成死别邈<lb/>
矣音容不同斯世嗚呼哀哉其痛如何載惟我兄孝親<lb/>
忠君學古而文剛廉介直之人之德之志之學弗伸弗<lb/>
究僅止於斯嗚呼哀哉其痛如何今兹之辰斂藏五體<lb/>
柏棺杉槨敢曰無恔幽㝠異途不可復見割牲陳奠式<lb/>
薦哀誠嗚呼哀哉同胞五人厥幼爲褧物故者四惟褧<lb/>
獨存其痛如何尚饗<lb/>
　　　祭中書左丞王儀伯文<lb/>
<pb n="KR4d0512_WYG_013-10b"/>
維年月日國子監丞張彞户部員外郎王守誠翰林修<lb/>
撰宋褧應奉塔布台程詠典籍諳都樂濱州同知巴延<lb/>
大樂署令巴延謹以牲酒之奠致祭於故中書左丞王<lb/>
公之靈於惟我公天挺英特氣邁學醇才副厥德剛方<lb/>
闓朗誠篤淵塞蔚爲儒宗佐我邦國受知明聖崇登峻<lb/>
陟典郡仁惠賛政忠直善良我知僉壬我堲羣疑衆難<lb/>
剖辨極力古今事物原委失得毫末洞見陳説不息暫<lb/>
居侍從讜論肯黙開示士子講問戒飭諄諄面命貌温<lb/>
<pb n="KR4d0512_WYG_013-11a"/>
可即耽嗜經史樸素服食不矜不逸小心翼翼猷爲述<lb/>
作器量鑒識靡一不善昭示典則嗚呼哀哉明哲之資<lb/>
承弼之職瞻仰之重信任之嗇六十而薨畜憾在臆朝<lb/>
著卿士驚惋愴惻我等小子情曷可抑甲子廷對庸菲<lb/>
愧㥾公位<hi>闕</hi>　天子有勅公預讀卷品第無惑載沐教<lb/>
誨均被培植疾革憂疑訃至痛䀌聚首抆淚阻於匍匐<lb/>
敬致牲酒託祭墓側式薦哀誠傷悼何極<lb/>
　　　祭特穆爾布哈大夫文<hi>爲御史時作</hi>
<pb n="KR4d0512_WYG_013-11b"/>
維至元四年九月壬戌朔越十一日壬申御史中丞某<lb/>
等謹遣監察御史劉承祖以少牢之奠致祭於故御史<lb/>
大夫特穆爾布哈公之墓惟公禀靈穆清襲慶忠良臣<lb/>
隣之資邦家之光德粹而厚貌恭而荘儀型山嶽聞望<lb/>
珪璋禮義詩書教化綱常遜志於學大業昭彰動止有<lb/>
法言笑不妄却逺華侈冲虚自將素位富貴驕奢不萌<lb/>
列聖股肱任重力強式副眷注弼諧謨明僉壬小人我<lb/>
則力戕直清公忠我則載揚彈壓百僚師表四方主持<lb/>
<pb n="KR4d0512_WYG_013-12a"/>
國是振舉憲綱功在王室論協賛襄令德令儀不僣以<lb/>
爽嘉謨嘉猷致君虞唐謂宜耋艾遐福熾昌謂宜紳笏<lb/>
磐石棟梁云胡遘疾淹延竟亡國誄殄瘁宸衷悼傷矧<lb/>
在同列痛心惶惶弗克予哭窀穸之藏馳情官次遣祭<lb/>
墓傍有俎肉崇有酹者觴邈以將意涕泗惟滂嗚呼哀<lb/>
哉尚饗<lb/>
　　　省墓祭考妣文<lb/>
惟至元四年嵗次戊寅十一月辛酉朔越三十日庚寅<lb/>
<pb n="KR4d0512_WYG_013-12b"/>
孝子監察御史褧謹以牲酒之奠敢昭告於顯考安仁<lb/>
縣尹贈嘉議大夫户部尚書上輕車都尉范陽郡侯府<lb/>
君顯妣范陽郡夫人李氏之靈伏以生育之恩昊天罔<lb/>
極日月不居棄養逾世褧縻宦籍違逖先壟久缺汎掃<lb/>
負罪幽明展省來兹適值逺祥敬陳菲薦不勝哀慕尚<lb/>
饗<lb/>
　　　祭二先兄四先兄文<lb/>
維年月日弟褧謹以牲酒之奠敢昭告於先兄道州學<lb/>
<pb n="KR4d0512_WYG_013-13a"/>
正𢎞夫息州税務都監達夫之靈兹以王事來荆展省<lb/>
先壟祔祭於位不勝哀感尚饗<lb/>
　　　祭謝榿齋文<lb/>
維至正元年嵗次辛巳八月丙午朔越四日己酉翰林<lb/>
待制宋褧謹以柔毛酒酌之奠致祭於翰林直學士贈<lb/>
國子祭酒文安謝公之靈而言曰惟公之生天性卓然<lb/>
正學既明多藝且賢聰悟非常聞見實繁讀書則五行<lb/>
俱下義理隨解作文則縱横岀入倚馬萬言人見其文<lb/>
<pb n="KR4d0512_WYG_013-13b"/>
章議論之浩瀚孰測其抱負藴蓄之淵源百氏汎覽易<lb/>
道獨𤣥其知黙守豈徒窮研故始筮仕而佐牧已澤及<lb/>
乎民物累拜命於館閣闡文教之昭宣數議政於大廷<lb/>
凜操守之獨堅苟委寄以重任邈官業之可觀何蒼蒼<lb/>
之莫測倐痛恤於逝川嗚呼哀哉竟不少延始予羈丱<lb/>
公始加冠從我正獻與公周旋棲遲嘯傲荆楚往還予<lb/>
壮公老同立朝班交久情密與同悲歡居則席接岀則<lb/>
轡聨評議則臆見多協辨論則脗合不偏譏謔笑怒肆<lb/>
<pb n="KR4d0512_WYG_013-14a"/>
其瀾翻不少芥蔕灼其肺肝公之交予序齒則懸尚論<lb/>
鄉井公蜀我燕始終無間禮義不諐予或畧其兄事之<lb/>
禮公亦謬以爲才俊而相憐我知公深不苛不煩進退<lb/>
以義知命樂天汪洋若陂性宜佩弦有所制作厥思綿<lb/>
綿操觚遣文力追古先辭㫖微直風氣渾全其來也滔<lb/>
滔江漢之波其成也嶻嶻嵩岱之山流麗乎短章揚侈<lb/>
乎大篇黼藻典册筆削簡編粲烜赫於當代示來哲於<lb/>
不刋悼斯文之不幸慨不作於九京嗚呼哀哉竟不少<lb/>
<pb n="KR4d0512_WYG_013-14b"/>
延前嵗之别予巳惡年命之週於甲子今則薨逝僅加<lb/>
一年始聞病疽驚怛不安當公壽旦聞訃襄樊由荆而<lb/>
秦予縻於官一酹臯緩罪莫自寛赴召禁林艤舟江干<lb/>
割牲釃酒於公新阡宿草不哭禮經有傳朋友大義予<lb/>
豈無權思公之切晝夜不捐今兹猶寄書於地下未以<lb/>
爲永訣於重泉公貌莫覩魂庻可還<hi>音旋</hi>聲淚俱下公其<lb/>
聞焉尚饗<lb/>
　燕石集卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷十四</head>
    <p>
<pb n="KR4d0512_WYG_014-1a"/>
欽定四庫全書<lb/>
　燕石集卷十四　　　　　　元　宋褧　撰<lb/>
　　碑誌<lb/>
　　　從仕郎翰林國史院檢閲官姜君墓碣銘<hi>有序</hi>
君姓姜氏諱天麟國祥其字先世傳自隴徙長沙實居<lb/>
之曽大父必政大父應期咸戢景没世考時可勤儉樂<lb/>
施里閈善之贈從仕郎泰州成紀縣尹妣谷氏賀氏並<lb/>
贈宜人君賀出也生之年爲至元戊子天歴二年四月<lb/>
<pb n="KR4d0512_WYG_014-1b"/>
廿又八日卒官京師明照里得年四十二其秋從母弟<lb/>
楊端状君行實懇予曰内兄與君同科甲且交最厚善<lb/>
今物故銘墓石者宜莫君若敢請予義不得辭遂叙次<lb/>
之君幼嵗資警㧞端秀成紀君誨之畧不假貸毎期其<lb/>
興宗未成童成紀君棄世且屬兩宜人以教君爲務君<lb/>
即服膺先訓勉就外傅稍長惟學由静成也徑去登南<lb/>
嶽曉霞峯讀書五年不歸家弱冠走京師方求見鉅人<lb/>
元夫請益以卒業復惴惴貽去親逺遊憂獲罪名教輒<lb/>
<pb n="KR4d0512_WYG_014-2a"/>
南還時詔舉德行明經科迺屏斥世故痛自刻厲講肄<lb/>
嶽麓精舍久之二妣繼不幸終喪復入京至治二年故<lb/>
相東平忠獻王以君嘗遊其門堂帖下胄學補内舍生<lb/>
明年中大都鄉舉又明年爲泰定改元禮部貢舉廷對<lb/>
賜同進士岀身授將仕郎翰林國史院檢閱官預修英<lb/>
廟實録史館屬首待制官下迨典籍凡六等檢閲官次<lb/>
在五故事僚寀才屬時望者被學士院薦奏不計資給<lb/>
以次進居上列曰遞陞或移文銓曹再給告身易階官<lb/>
<pb n="KR4d0512_WYG_014-2b"/>
仍舊職曰勤畱四年君将滿秩法應得七品恒念亟被<lb/>
恤典則少報罔極㑹學士院勤畱章抵天官遂改從仕<lb/>
郎復任檢閲官數月封贈命下喜曰鄉叨科名第華吾<lb/>
身今寵賁考妣庻慰禄不逮養之萬一矣重以近代尚<lb/>
焚黄展省禮蚤夜嬰念慮不頃步置以官守竟不暇命<lb/>
端代行毎惋惜不舍娶唐氏封宜人亦能相其夫子者<lb/>
子男三瑜瑾謹敏知嚮學理尚幼女一在室以年月日<lb/>
塟君於某州某縣某村某山之原嗚呼予固未始識君<lb/>
<pb n="KR4d0512_WYG_014-3a"/>
及同登進士第後聨預史屬甫諳其爲人性嚴整雅潔<lb/>
愛交遊飲酒尚氣後人遇一言合即欲與之終身少不<lb/>
直意則棄去不復顧見闒䢆懦緩者噤不一談仕翰林<lb/>
製撰寡尠無可事者獨以才器自許其恒言曰朝家設<lb/>
科取士士抱負所學貴其用世殆非止札翰詞藻而已<lb/>
當挺挺自致於曹局有司簿書期㑹力踐華顯暴著儒<lb/>
效顧可爲人迂邪噫察君之言俾才與壽稱如敭歴幸<lb/>
願其事功果何如哉予故哀而銘之銘曰士秉淑靈毓<lb/>
<pb n="KR4d0512_WYG_014-3b"/>
才經德用舎繄天庸心則惑赫赫府怨置散奚慙天實<lb/>
命之我承我堪嗟若姜君質表亢爽仕品登七亦既優<lb/>
奨奮欲行已直情毅然天莫予從抑志弗宣惟昔問學<lb/>
凝於孤苦持循先訓靡輟寒暑力不鹵莽天忱報之慶<lb/>
賞及親有子書詩江潭之源載崇惟隴地善日協𦙍裔<lb/>
承寵植石孔堅用鐫我辭我辭不誣式者監兹<lb/>
　　　大中大夫陜西諸道行御史臺治書侍御史仇<lb/>
　　　　公墓誌銘<hi>有序</hi>
<pb n="KR4d0512_WYG_014-4a"/>
至順三年春太中大夫陜西諸道行御史臺治書侍御<lb/>
史仇公稱疾自免僑滄之長蘆鎮冬十一月廿有八日<lb/>
竟以疽發背薨明年春子朴格䕶柩來歸将以某月日<lb/>
祔塟大都宛平縣夏荘先塋状世次行事道公治命泣<lb/>
拜屬筆銘墓石予不文哀存殁義諾之公諱濬字公哲<lb/>
上世家臨潢徙京兆金爲燕人金蘭州司法忠源爲髙<lb/>
祖明威将軍福爲曽祖皇贈集賢直學士亞中大夫輕<lb/>
車都尉南陽郡侯德明之孫奉議大夫福建閩海道肅<lb/>
<pb n="KR4d0512_WYG_014-4b"/>
政廉訪副使贈嘉議大夫禮部尚書上輕車都尉南陽<lb/>
郡侯鍔之第三子至元十八年生長安幼喪母適世兄<lb/>
鋭尹蒲城縣畱撫育之既而侍尚書公閩中還讀書淮<lb/>
浙大德四年尚書薨孤苦無依賴然卓有樹立志㑹舅<lb/>
氏故中書參知政事郝公拜户部尚書挈還京師十一<lb/>
年武宗即位太保曲岀引見便殿有㫖侍仁宗説書東<lb/>
宫至大二年授将仕佐郎資國院照磨辟禮部令史轉<lb/>
掾集賢院延祐間遷從仕郎大都䕶府照磨用爲中書<lb/>
<pb n="KR4d0512_WYG_014-5a"/>
左司掾郝公薨棄役理喪葬事至治元年進承務郎太<lb/>
廟署令英宗親享太室百工執事惟謹公密邇薦祼進<lb/>
退稱㫖改禮部主事泰定元年以奉直大夫拜監察御<lb/>
史先是他御史劾中書參政楊某贓状得㫖将訊詰宰<lb/>
相欲逭其罪奏補省臺宗正雜治公抗疏曰御史臺職<lb/>
專糾劾今宰相欲變亂祖宗法不可誓以死請竟從臺<lb/>
鞫杖免有貴幸當納伶婦爲側室適奉㫖充太廟時享<lb/>
獻官公監察即朝堂誓齋所斥其不潔不可事祠祀代<lb/>
<pb n="KR4d0512_WYG_014-5b"/>
去河東鹽運使吳某盜用官物事覺公馹往案問奏罷<lb/>
之二年河決雨水百姓流殍疏請㑹集元老大臣講求<lb/>
致灾之由弭灾之道㑹地震蝗旱灾異逾甚公及二三<lb/>
同列毅然上封事謂地隂當静今動得非執政有失調<lb/>
燮乎又兵亦隂象得非掌樞機之臣軍政有所不修乎<lb/>
宜修實效答天戒俱不報章三上陳缺政併言御史大<lb/>
夫呼圖克圖奸邪不忠曩附阿宰相曲庇參政楊某自隳<lb/>
紀綱不勝重任移文上都分臺事聞大夫罷宰相不悦<lb/>
<pb n="KR4d0512_WYG_014-6a"/>
激天子怒行幸還将羅織罪名逮捕治書侍御史苗某<lb/>
治書侍御史蔡某等繫詔獄置對公等上印綬待罪於<lb/>
家衆懼禍不測公泰然以處獄久始釋置公等不問其<lb/>
他前後列論如額森特穆爾在樞密日嘗受賕今不當<lb/>
知經筵事太子詹事輔𨗳之職今不當用宦者某爲之<lb/>
姦臣特們徳爾罪惡無状先朝已籍没今不當囘給貲<lb/>
產浙西廉訪使王結篤學廉直爲一御史挾私妄論今<lb/>
當伸雪處士吳炳史約等當召赴館閣内外官文行優<lb/>
<pb n="KR4d0512_WYG_014-6b"/>
者參政班辰張昇等二十餘人省行當任風紀拾遺補<lb/>
闕稱職一時久之起爲宣徽院經歴四年升奉政大夫<lb/>
户部員外郎明年進朝散大夫吏部郎中天歴改元庻<lb/>
政更始御史臺奏除僉燕南河北道肅政亷訪司事未<lb/>
上改中憲大夫禮部郎中明年遷右司員外郎旋改刑<lb/>
部侍郎進階亞中閲月授中政院判官内批階官中大<lb/>
夫以奨之至順元年復除江北淮東道肅政亷訪副使<lb/>
再遷吏部侍郎皆不允命參議樞密二年拜西臺命至<lb/>
<pb n="KR4d0512_WYG_014-7a"/>
則承荐饑之餘方務綏輯而公不可畱矣公性沈亮雅<lb/>
潔涉獵經史通吏術期待甚重審思慮恒自周防不妄<lb/>
然諾才祫而稱位可尚也夫享年五十二嵗祖妣王妣<lb/>
郁娶劉俱封南陽郡夫人子男二朴國子生及格也女<lb/>
二長女適晉陵張碩次幼銘曰我驥我馴我璧我珍彼<lb/>
蹶與瑕嗚呼奈何我駿我白何害於昔憾固可以釋銘<lb/>
告營魄尚安此𤣥宅<lb/>
　　　國子生杜儉墓誌銘<hi>有序</hi>
<pb n="KR4d0512_WYG_014-7b"/>
泰定四年秋先兄正獻公時爲禮部郎中訪翰林編修<lb/>
孟道源語次見少年貌晳身頎然磬折入斂容揖正獻<lb/>
目其詳緩慎重問孟君曰生誰氏曰中書東曹掾杜宏<lb/>
道子也歸以語褧明日告故禮部員外郎王景荀曰爲<lb/>
我語宏道吾長女子年将笄欲與爲婚姻家宏道喜諾<lb/>
天歴二年醮禮成生子閏郎寜寜皆及朞夭至元元年<lb/>
春生以力學致疾七月十五日戊午殁年二十五以是<lb/>
月二十三日丙寅葬保定定興縣先塋之次生資通敏<lb/>
<pb n="KR4d0512_WYG_014-8a"/>
明坦自兒時沈静寡黙不妄戲笑不憙飲酒嗜讀書年<lb/>
十七以胄子入國子學晝夜且誦且綴文時國子生以<lb/>
年及二十五乃積分得貢試年及而生歿矣故公卿大<lb/>
夫縉紳師友莫不惋惜初國子生員漢人朝官七品以<lb/>
上之子聽補二百人而他有奉㫖以凡民厠其間或言<lb/>
其非國子中書令禮部詳定宏道方爲其部郎中同舍<lb/>
生或嗾生曰吾輩以公卿子弟入學今他入者衆盍白<lb/>
而父從其言生曰功名有定分吾輩讀書而操心如是<lb/>
<pb n="KR4d0512_WYG_014-8b"/>
不可且吾父素嚴毅不敢以公事請同舍色沮烏虖即<lb/>
是可灼生不死他日筮仕無躁進念明矣生慈孝純慤<lb/>
居家日與里巷浮薄子弟絶不相識僮婢小有過未嘗<lb/>
怒詈捶撻元統二年冬正獻薨子幼生治喪紀凡五晝<lb/>
夜不寢息事賴以集生既病兩閲月子寜夭父母懼生<lb/>
傷悼生則慰父母曰兒病敢以哭子加重貽大人憂乎<lb/>
彼殤子也大人亦不必傷病革父母問所欲言生曰兒<lb/>
何言兒何言但不幸爾然兒嘗質衣於人得鈔若干市<lb/>
<pb n="KR4d0512_WYG_014-9a"/>
書數卷今存篋中幸贖以歸蓋初婚時正獻所賜也生<lb/>
名儉字景裕生於皇慶壬子二月二日曽祖某贈某官<lb/>
祖某贈某官父今爲中書左司員外郎正獻則集賢直<lb/>
學士國子祭酒諱本字誠夫也左司由翰苑進掾中書<lb/>
歴位華顯樂易豈弟不與物忤生之殁也衆咸深疑父<lb/>
子皆非獲罪造物者故痛惜之或謂正獻不滿生名欲<lb/>
更之者左司曰南齊王仲寳唐唐茂素裴守約皆是名<lb/>
庸何害今竟不壽豈䜟耶予哀正獻妻生之志不終述<lb/>
<pb n="KR4d0512_WYG_014-9b"/>
衆人之所以疑且惜者爲生銘銘曰天予其俊秀而不<lb/>
畀以壽且再奪其後是爲無窮之悼<lb/>
　　　贈鳳翔知府牛公神道碑銘<hi>有序</hi>
至元二年冬長安牛景衡致書於予曰先父詵仕大德<lb/>
延祐間以材幹謹敏積官三品援國制應封贈二代嘗<lb/>
請於朝曽大父順贈中順大夫鳳翔府知府上騎都尉<lb/>
追封隴西郡伯大父大用贈亞中大夫僉中政院事輕<lb/>
車都尉追封隴西郡侯上世皆葬髙陵以某年月日改<lb/>
<pb n="KR4d0512_WYG_014-10a"/>
卜長安縣金光門小郭村之原以鳳翔府君爲新兆初<lb/>
祖方将謁大人碩儒文潛德劖諸石樹之神道以彰於<lb/>
世未遂而先父殁矣景衡不肖敢不卒成先志哉君嘗<lb/>
職太史敢致事状以請按公諱順字某資孝友有器局<lb/>
系傳出唐相僧孺後世爲關中髙陵人屬兵燹之餘先<lb/>
世諱字爵行皆逸金季喪亂公挈家避亂關東冒鋒鏑<lb/>
歴艱險夜竄匿岩壑晝採拾供養父母竟不罹於患皇<lb/>
元革命息兵關中甫定扶老攜幼還鄉里改籍長安迺<lb/>
<pb n="KR4d0512_WYG_014-10b"/>
葺田廬務耕織訓頑惰治荒薉勤課業厚衣食節財用<lb/>
戒佚遊家業日裕養親主致篤樂於教子不肯禄仕終<lb/>
身年八十有竒某年月日卒於通義坊居第正寢配關<lb/>
氏追封隴西郡君子男一即大用孝慈婣睦有父風孫<lb/>
男七敬義詵温敏惠讓敬承諸王教某處長官義陜西<lb/>
鹽轉運司庫副詵嘉議大夫奉元路總管致仕温雲南<lb/>
大理宣慰司都事惠從仕郎秦州判官敏讓孝弟恬黙<lb/>
克家不仕孫女二適劉瑞張某曽孫男九元德克柔景<lb/>
<pb n="KR4d0512_WYG_014-11a"/>
權景衡從古宏毅永安楊奴楊驢曽孫女十二俱媲名<lb/>
族噫即公治家觀之顧豈不可用世者壯則時危不可<lb/>
仕時平而公老矣今其子孫蕃衍列仕版雍睦同爨爲<lb/>
關中楷範則公之所以種德立教者又從可知於爲政<lb/>
也何有是應銘銘曰稽古草昧乗時取貴征討謀畫馳<lb/>
轥餫餽器凶事危悖仁傷義身家不養心體劬瘁徼倖<lb/>
萬一珪組名位人爵之寵天道迺忌粤盛德者志不在<lb/>
是天幸免死務本爲計養親修巳力田享利獻羔釃酒<lb/>
<pb n="KR4d0512_WYG_014-11b"/>
優游卒嵗孝慈忠厚冠婚喪祭規橅長逺禮節密緻用<lb/>
基作室後嗣是視鄉里善人耆艾昌熾子賢孫顯瓜瓞<lb/>
承繼積厚發宏影響報施帝制官封國㤙汪濊彼勞生<lb/>
榮公則逸致全身亂邦起家盛世爲家令祖誕有所遺<lb/>
創始之業勤儉是自雲礽仰止毋或覆墜<lb/>
　　　奉元路總管致仕牛公神道碑銘<hi>有序</hi>
世固有負碩厚博大之器處混一盛時爲天子命吏能<lb/>
有所云爲不以疵纇少㚄躓致敭歴貴顯其才足以用<lb/>
<pb n="KR4d0512_WYG_014-12a"/>
世而猶未大攄其藴以殁者予於奉元路總管牛公有<lb/>
是憾焉公諱詵字晉卿資簡重通敏有幹局幼業吏由<lb/>
東鹽轉運司幕官久積資歴選掾陜西行省大德七年<lb/>
授從仕郎尹華州華隂縣中書辟掾東曹十一年陞承<lb/>
仕郎上都畱守司都事轉承直郎河東山西道宣慰司<lb/>
都事丁内艱服除延祐二年仁廟遣使者分十道宣撫<lb/>
天下公預選奏爲甘肅道首領官還朝改户部主事遷<lb/>
奉訓大夫大都畱守司事至治二年超朝列大夫出爲<lb/>
<pb n="KR4d0512_WYG_014-12b"/>
甘肅行省郎中天子重民事慎擇司牧詔中外舉堪任<lb/>
守令者公被薦拜亞中大夫延安路總管居五嵗上疏<lb/>
告老進嘉議大夫奉元路總管致仕國家政治夭下仕<lb/>
以吏進者多然他途皆迂入掾中書始官華要又在朝<lb/>
百執事操履事爲少有可指摘則補外爲左遷今撮公<lb/>
所居官凡八政自受辟中書六處幕職任皆繁重末守<lb/>
延安位三品貴顯顧豈齷齪滯固乏才諝者所宜至而<lb/>
公歴居之可謂曰能矣乎其佐幕則所至平易懇切折<lb/>
<pb n="KR4d0512_WYG_014-13a"/>
衷衆議卒歸於正不忤物不阿媚利巳尹郡則尚寛簡<lb/>
務教養旌貞孝訟田宅者諭化之皆引去相讓可謂善<lb/>
於其職者由是泝探公未嘗以疵纇少㚄躓能有所云<lb/>
爲而誠負碩厚博大之器矣然猶有所未大攄其用世<lb/>
之才也公系岀唐相僧孺之後世爲關中髙陵人國初<lb/>
占籍長安祖順以公貴贈中順大夫鳳翔府知府上騎<lb/>
都尉追封隴西郡伯考大用贈亞中大夫僉中政院事<lb/>
輕車都尉追封隴西郡侯皆愿樸仁厚戢景弗耀祖妣<lb/>
<pb n="KR4d0512_WYG_014-13b"/>
關氏隴西郡君妣李氏隴西郡夫人配劉氏封同其姑<lb/>
子男二景權蚤卒景衡國子上舍生女一適奉直大夫<lb/>
監察御史柴肅孫堅兒公生以某年元統二年正月六<lb/>
日卒於長安通義坊居第享年七十一嵗其年二月十<lb/>
二日葬長安縣金光門小郭村之原鳳翔府君之穆至<lb/>
元二年冬景衡以事状走京師介肅乞銘其神道予以<lb/>
不文辭不獲迺演繹其梗概爲之銘曰士奮於時屬時<lb/>
有爲孰不效忠慎密之資法令是師猗嗟牛公割裁設<lb/>
<pb n="KR4d0512_WYG_014-14a"/>
施順理協宜克建事功剛不乖暌柔不詭隨佐幕雍容<lb/>
贊畫勾稽不怒而嬉材敏且通典郡西陲越五周朞博<lb/>
哉民庸教育撫綏勸貸賑饑易凶爲豐吏畏不欺耄倪<lb/>
懐思靡有瘝恫齒髮告衰引年知幾攄藴未窮笑言熙<lb/>
熙身康神怡福備而終體魄之歸安固于斯馬鬛其封<lb/>
德業不隳視我銘詩用告臣工<lb/>
　　　西潭謝君墓碣銘<hi>有序</hi>
澧陽謝君貴卿既葬之廿又九年爲後至元庚辰其中<lb/>
<pb n="KR4d0512_WYG_014-14b"/>
子璿來荆請曰先子殁已及世墓道未有碣銘由璿客<lb/>
京乆是以緩先子雖不試於仕其才使之仕寜後人其<lb/>
卒不仕命也夫君向職太史敢謹上事状請銘請益厪<lb/>
且哀遂諾至元十四年江南初降下元帥呼必哩以兵<lb/>
臨澧陽淮安忠武王族子某别将騎三百由松滋來會<lb/>
昏暮失道憧憧阡陌間莫知所之君攜酒饌勞問别将<lb/>
疑不受乃大言曰公毋他慮某請送至軍中酒罷君持<lb/>
火前導夜半與大軍遇元帥方怪騎失期使卒緣道呼<lb/>
<pb n="KR4d0512_WYG_014-15a"/>
騎亦呼以應卒見火白元帥元帥喜岀迎别將與俱入<lb/>
元帥詰所從來别將引君見曰全吾軍者此人也元帥<lb/>
益喜以國字書及羽箭授君爲賞典徵俾持詣京帥授<lb/>
官君不敢元帥多之元貞二年郡大旱縣民朱長五聚<lb/>
黨柵巖險爲亂岀肆焚蕩剽掠無畏忌吏捕輒被害衆<lb/>
奔還投君乃不敢犯監郡塞甫丁率兵至順林驛召君<lb/>
問計曰賊與民雜處今欲縱兵恐殃及無辜聞賊畏君<lb/>
可往説降之否則君能自取可不煩吾兵授戎械俾自<lb/>
<pb n="KR4d0512_WYG_014-15b"/>
召募君感憤率家僮及里中願從者直入賊穴悉衆與<lb/>
戰禽長五及黨與餘皆降郡欲援著令賞以一官君不<lb/>
自居其功且以野人不能官爲辭郡強之不聴朝廷嘗<lb/>
行履畝法郡欲盡税荒田君言澧爲道要衝曩嘗被兵<lb/>
民今雖復業凋敝不能治田故多蕪薉且官兵頻嵗擊<lb/>
五溪六詔日南林邑諸郡餽餉造舟澧民居多良田且<lb/>
不暇耕矧墾荒乎諸郡被兵者役繁且優免吾郡獨不<lb/>
當然乎迺投牒列訴郡是君言荒田遂不税君既不仕<lb/>
<pb n="KR4d0512_WYG_014-16a"/>
敦本力田貲用寖饒作石橋三曰瀽溪曰順林驛獨涔<lb/>
河當驛道未橋而君疾捐穀萬石屬諸子曰必成之既<lb/>
成璽書賜名通濟民歌之曰水囓我足謝君出粟伐石<lb/>
爲橋我行逍遙及迎師教鄉里子弟嵗水旱疾疫輒施<lb/>
予貧病有喪者嗚呼最君行事其所以趨事應變除害<lb/>
利民可逆睹也殆有協於勞而不伐積而能散之道歟<lb/>
君諱安富以所居號西潭資雄毅通敏能自樹立大父<lb/>
而上逸其諱考文彬妣江氏以宋端平甲午年六月三<lb/>
<pb n="KR4d0512_WYG_014-16b"/>
日生至大四年十二月二十八日卒享年七十有八娶<lb/>
黄氏繼盧氏子男四人璧早卒琰某官璿某官琪某官<lb/>
女二人壻某某孫男七某某皇慶元年正月某日葬於<lb/>
澧陽縣順林驛之黄屯銘曰謝後申伯光奕葉之人世<lb/>
逺淪譜牒行爲矯亢非任俠辭避官賞豈萎苶戎伍鄉<lb/>
導殊不習賊巢馳突勇不怯荒田無税口便捷石梁孔<lb/>
道利病涉我詩其善賁馬鬛黄屯之阡永熠燁<lb/>
　　　定軒先生張君墓碣銘<hi>有序</hi>
<pb n="KR4d0512_WYG_014-17a"/>
澧屬邑安鄉士子張毅持其邑大夫前進士易漢懋所<lb/>
述考定軒先生行實走荆南介臨功李君英踵門拜泣<lb/>
曰毅不天先子葬已久墓門未有銘敢以是請按状君<lb/>
諱疾遷子敏其字上世經喪亂弗可譜其先處江漢間<lb/>
諱宗政者爲五世祖仕宋末以武功授保義郎知安鄉<lb/>
縣事駐兵邑之西渡家孱陵里遂占籍邑中君幼聰悟<lb/>
能卓立生十三年天兵下江南湖北諸郡妄自駴<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>君<lb/>
蒙犯艱險奉親避兵天門山㑹父喪山中弟某方幼君<lb/>
<pb n="KR4d0512_WYG_014-17b"/>
展轉䕶柩歸窆故里喪葬如禮制少不以顛沛損廬舍<lb/>
燬蕩黽勉葺理卒還定安集式慰母心遂力田厚生讀<lb/>
書以養德事親教子浮湛里社若将終身者或勸之仕<lb/>
曰名教中自有樂地竟不出季父痴崖公嘗病篤君薦<lb/>
粥藥侍之左右無方後喜謂人曰我疾之愈醫師之良<lb/>
姪子之力也女弟適繡林鄭敬仲闔門遘疫疾親友懼<lb/>
相染莫有視者君惕然曰同井猶相扶持况同氣乎奮<lb/>
往省療不顧雖竟不能救仍治其喪擇師教孤子俾有<lb/>
<pb n="KR4d0512_WYG_014-18a"/>
成姻親家有親喪葬既卜日矣其子惑術士之論聞君<lb/>
有吉地欲兩易其兆君直畀之不少恡又姻黨孤子女<lb/>
年及笄君教養具資装嫁遣之鄰里貧病無告賑施不<lb/>
責報人皆難之嗚呼君之德不既厚矣乎備孝友睦婣<lb/>
任卹之行於成周大司徒教民之法蓋合云是可銘也<lb/>
考諱良孫妣秦氏君生於宋景定壬戌卒於我朝後至<lb/>
元三年丁丑壽七十有六比殁訓飭子孫索所歛棺裳<lb/>
眎之曰三日後當與汝曹訣至期果逝其明了又如此<lb/>
<pb n="KR4d0512_WYG_014-18b"/>
明年戊寅某月日葬于中興路石首縣東山之陽配比<lb/>
干氏合祔宋進士耕道次女貞懿柔淑宜士人妻子男<lb/>
四長即毅長教澧之溪東書院次某某皆蚤世次敬爲<lb/>
郡庠師亦先君卒女二王佐金鼎孫壻也孫男五女四<lb/>
銘曰嗟哉張君德備行醇生不逢辰没齒於鄉里之善<lb/>
人昭昭不泯猶幸其子之有傳<lb/>
　　　吉水州監税謝君墓碣銘<hi>有序</hi>
澧陽逸士謝西潭有子四人曰烏江長官璧順元鎮撫<lb/>
<pb n="KR4d0512_WYG_014-19a"/>
琰知平江州璿其季即君諱琪字君璋資明達疏敏有<lb/>
幹局大德間順元蠻作亂朝命行省調兵擊討役湖北<lb/>
諸郡民饟師黄平府有司計租畝第轉輸糧數多寡西<lb/>
潭户應輸為石者一百遣烏江督丁夫代行澧去大軍<lb/>
三千餘里道路舟湍瀨而陸巖谷篁箐艱危險巇大暑<lb/>
疫癘方作死者什八九枕籍於道君慮辭情慷慨即以<lb/>
糧如數授君輸之返遇烏江於辰陽盡糶其糧以輕装<lb/>
歸軍食既給且私有贏利數倍其應變類是西潭老不<lb/>
<pb n="KR4d0512_WYG_014-19b"/>
預家政皆委於君西潭卒烏江繼亡子幼順元平江仕<lb/>
於外君家素號郡中多田諸房公賦徭役金穀出納嵗<lb/>
時冠昏凡瑣屑之務悉賴君以理周致咸有法度内外<lb/>
無間言尤好賓客暇日則弈碁投壺置酒食為笑樂尤<lb/>
能憂人之憂周急拯危難施貧民病者藥死者棺槨西<lb/>
潭遺命作石橋涔河利行人君輔諸兄力成之是謂家<lb/>
之能子矣初西潭交故湖廣行省辨章靜山程公最善<lb/>
嘗遣君往謁程竒君應對欲用爲從事以未得命西潭<lb/>
<pb n="KR4d0512_WYG_014-20a"/>
辭程不能強嘉其孝遣歸之播州楊公薦爲軍民長官<lb/>
亦以侍親不就大德辛丑嵗大饑出粟若干斛以濟授<lb/>
江州路平準庫副延祐初改吉水州監税皆不赴曽大<lb/>
父思武大父文彬宋民兵統制父即西潭君諱安富君<lb/>
生於至元辛巳卒以延祐己未得年三十有九配吳氏<lb/>
後君一月殁合葬於澧陽縣順林之原去祖妣江氏墓<lb/>
百步子一人庭實能自樹立今官漢陽之馬影湖孫男<lb/>
二基墊尚幼既塟之廿又三年為至正改元庭實持事<lb/>
<pb n="KR4d0512_WYG_014-20b"/>
状請銘遂銘之曰在易卦蠱曰子幹父承考之吉善繼<lb/>
用譽一家之政施于孝友豈必居位為政可取侃侃謝<lb/>
君克協斯道名宦不急惟養是顧惜材弗施仍嗇于壽<lb/>
上天孔昭克昌厥後<lb/>
　　　鄉貢進士翰林書寫楊君墓誌銘<lb/>
至正元年四月褧由陜西行臺都事遷翰林待制中書<lb/>
命下翰林遣書寫楊君惟肖持璽書馹召褧於山南閠<lb/>
五月癸夘戒途六月己酉病暍卒于安陽彰徳路總管<lb/>
<pb n="KR4d0512_WYG_014-21a"/>
王侯仲方哀之帥其屬藁殯城下七月丙子朔訃至澧<lb/>
君二弟惟紹惟善不敢遽告其母父知之命惟善來山<lb/>
南問卒故明年夏遣惟紹䕶柩南歸因遂走京師致書<lb/>
及状乞銘其墓嗚呼不文其忍辭銘哉君生有異兆資<lb/>
頴悟幼工屬對六七嵗誦諸經不忘即能賦詩稍長補<lb/>
郡學弟子員月朝十五升堂㑹講進退揖讓有度發明<lb/>
詳盡衆賞其超㧞弱冠師蜀儒吕仁叔治春秋讀書不<lb/>
釋卷夜分方寢家務妨奪則頻顣歎怨泰定三年遊京<lb/>
<pb n="KR4d0512_WYG_014-21b"/>
師從故翰林直學士文安謝公學易文安于君為中表<lb/>
丈館於家日與之議論君聰敏卓朗且接賢士大夫多<lb/>
學益恢拓龎肆奎章虞公伯生中丞馬文貞公我先兄<lb/>
祭酒正獻公俱憐其才薦諸朝不報至順三年以寓士<lb/>
就試上都名中第二癸酉㑹試京師適文安考文君自<lb/>
陳避親嫌不試停三年君念親老未獲禄養迺以善楷<lb/>
書試補翰林書寫中髙等官制書寫歴三考始官七品<lb/>
時科目暫輟君将有所待比復賓興而君卒矣惜哉君<lb/>
<pb n="KR4d0512_WYG_014-22a"/>
居家孝友慈厚易直遇事通敏先卒一年文安公薨於<lb/>
位子搢幼君經理喪紀咸盡其道請於上官得告舟具<lb/>
喪厯涉囏嶮歸窆於鄂士論多之適權臣當國予備位<lb/>
臺諫君貽書數百言以忠讜見責觀其行其氣若是豈<lb/>
後人哉初至元二年君暫歸省已乃挈家北上侍婢溺<lb/>
死彭城舟中旋至京妻魏以蓐難殂衆固閔其否於前<lb/>
而期其亨於後也君卒時適大暑奉命南邁將遂過澧<lb/>
覲省且就試秋闈武昌迤三馹不以疾少緩過鎮陽病<lb/>
<pb n="KR4d0512_WYG_014-22b"/>
愈熾渡漳水委頓至安陽城北門下馬憩道側氣絶安<lb/>
陽民以使者旅死紛紜來視將數百人㑹城土半摧狀<lb/>
若巘觀者駴愕震蕩叵擊嵬磊隤墮壓死者二人壓而<lb/>
不死目損者一人股折者一人噫是何氣之盩而值之<lb/>
者暴也君字與似生於大德壬寅卒年四十世為蜀遂<lb/>
寧青石縣九節鄉人先世避兵難出蜀再徙澧陽之新<lb/>
安遂家焉曾祖某宋某官妣龎氏祖考震卿宋鄉貢進<lb/>
士祖妣丁氏父幼學隐於仕母宋氏妻魏也子一人勛<lb/>
<pb n="KR4d0512_WYG_014-23a"/>
國子外舎生以年月日葬君於某鄉某原先塋之次君<lb/>
來京師有詩文百餘篇余裒輯傳之餘皆逸銘曰嗟楊<lb/>
君志不展賢能興備俊選學行懿年命舛生有死疇克<lb/>
免惟之人憾不淺殞道路親在逺子違養孰免跣賴有<lb/>
弟輀車遣竁安固時日善文若名流廣衍死因傷生可<lb/>
唁語若翁淚莫泫勛世學後將顯<lb/>
　　　桐鄉甘公墓碣銘<lb/>
進義副尉澧州監稅桐鄉甘天麒以其考梅山居士葬<lb/>
<pb n="KR4d0512_WYG_014-23b"/>
有日走書京師致里士韓天祥狀丐文其墓銘按狀居<lb/>
士諱茂源字泉甫邑之蒲村人考澤之妣程氏歿繼程<lb/>
氏居士配王氏甄氏子男四人霖早世天麒以輸粟再<lb/>
調今官<hi>闕</hi>　天驥女三人妻吳某陶某戎某孫男五應<lb/>
龍某某曾孫男三造某某居士生宋寳祐戊午至正壬<lb/>
午九月卄有九日卒享年八十有五王氏先卒卄有二<lb/>
年享年六十有五以某年月日合葬於其邑白雲巖西<lb/>
倉基山之原銘曰帝元弔伐武南國趙山將燼假喘息<lb/>
<pb n="KR4d0512_WYG_014-24a"/>
北淮南江兵難棘流播萬死生僅一桐為舒邑當其阨<lb/>
伊人轉徙困頟頟易代來歸年甫卄孤惸業農卓自植<lb/>
耕食<hi>去</hi>織衣<hi>去</hi>勤勵飭天性儉樸不躁迫孝奉繼母怡<lb/>
顔色善化里黨弭訟䦧攝鄉三老别淑慝逋復賦集蕪<lb/>
薉闢都鄙新造事叢棘政理繄賴左右力居家冲約睦<lb/>
宗戚凶歳發廩損厥直逺道輦負仍給食高年康寧恒<lb/>
肅客冠衣期集娱暇日程督奴僮事藝穡孫子詩書紛<lb/>
有秩伏臘羔酒樂孔碩起家之祖理所必憂勤於始老<lb/>
<pb n="KR4d0512_WYG_014-24b"/>
則佚考終厥命固窀穸易著餘慶由善積我詩衍之琢<lb/>
貞石後昆構播䕃可席<lb/>
　　　河内李氏新塋碑銘<lb/>
中順大夫江西湖東道肅政㢘訪使李君守仁以予昔<lb/>
僉山南憲事有同寮之好致書一通俾其子本持先世<lb/>
行實拜請曰吾大父暨吾考葬覃懐城東故市地卑弗<lb/>
稱改卜兆域襄事將樹石新塋以彰潜德敢蘄子文予<lb/>
以契誼不得固辭按狀君大父諱承祖字繼先生金泰<lb/>
<pb n="KR4d0512_WYG_014-25a"/>
和乙丑世為河南大家居鐵器市其先葬洛陽舊城東<lb/>
二里許瀕伊洛有良田若干畆第宅園圃邸肆之業畢<lb/>
具金叔世兵亂族屬流亡大父播在草野晝匿夜出采<lb/>
拾以代食邂逅冦掠隣死者數大兵南渡轉客河内河<lb/>
南平定還視故里焚毁殆盡田宅入勢家度不能復有<lb/>
乃返河内時土曠人稀固可厚植恒産而大父猶豫者<lb/>
猶心於洛也久而始占籍覃懐定居授田數十畆躬勤<lb/>
儉率下耕作輸公稅粗給衣食仍訪得族子若孫三人<lb/>
<pb n="KR4d0512_WYG_014-25b"/>
上黨挈還周致俾之成家大父敦篤仁厚鄉里尊敬前<lb/>
至元二十九年卒壽八十有八以守仁貴贈亞中大夫<lb/>
懐慶路總管輕車都尉追封隴西郡侯配王氏繼汪氏<lb/>
壽亦八十並追封隴西郡夫人子男一人諱德字德甫<lb/>
是為守仁之考以子貴累贈嘉議大夫禮部尚書上輕<lb/>
車都尉追封隴西郡侯女五妻劉某韓某欒某楊某者<lb/>
王出也妻田某者汪出也孫男一即守仁曾孫男二本<lb/>
御史臺察院書吏朴浙東海右道宣慰司照磨𤣥孫男<lb/>
<pb n="KR4d0512_WYG_014-26a"/>
四士潛士濬國子生士渙士淵就傅肄業女二幼在室<lb/>
禮部資爽朗磊落美風儀質直簡重不妄戲笑弱冠治<lb/>
家致殷阜製物尚堅朴不喜華麗儉素自奉待賓客必<lb/>
豐裕民某氏嘗從貸錢數千緡後貧不能償毁劵以貰<lb/>
里民王甲貧粥幼子公家十餘年撫養成立甲死其妻<lb/>
無依公歸其子以養家奴陳興持錢若干逺服賈遂逸<lb/>
不還公<hi>闕</hi>公畧不追訪稚耋凍餒者賙恤厪至丁壯行<lb/>
丐則斥之民有訟或嘗求直輒開曉以理慚服而退其<lb/>
<pb n="KR4d0512_WYG_014-26b"/>
賢而好義蓋出天性生於我朝辛亥卒以至治三年癸<lb/>
亥配里氏卒於泰定甲子累封隴西郡夫人俱得年七<lb/>
十有三河内縣某村某原為新塋大父而下某年月日<lb/>
從昭穆葬禮也初大父刻意教子孫妣汪氏亦訓之曰<lb/>
語有之家無讀書子官從何處來大父曰吾聞積善之<lb/>
家必有餘慶吾家奕世清白未嘗有為不善者吾值罹<lb/>
艱厄河南北甫定勤苦成立若等能習儒向善後豈無<lb/>
昌大者耶克繼其志延致郡名士五子有誘掖訓誨故<lb/>
<pb n="KR4d0512_WYG_014-27a"/>
憲使君為學讀書究法律練政事卓然樹立由郡曹薦<lb/>
吏山東憲司貢補察院别掾御史臺中書省賛幕漢中<lb/>
燕南兩道肅政㢘訪司拜陜西行臺御史就遷為其臺<lb/>
都事擢遷湖南憲司召拜内臺監察御史中書省選為<lb/>
右司都事超兵部郎中御史臺復奏奪為都事厯山西<lb/>
浙西淮西三道憲副今為江西憲使最君筮仕迄今所<lb/>
居官一為宰仕一為兵曹自餘厯風紀之司者内外臺<lb/>
八道㢘訪司雖清慎積階致然不曰祖禰培植之厚教<lb/>
<pb n="KR4d0512_WYG_014-27b"/>
督之嚴能若是乎故君于改紀兆石未嘗頃刻外於念<lb/>
慮亦孝矣哉嗚呼使大父無河南之難洛陽之田宅不<lb/>
廢後昆未必如此其盛且大父母期待君何敢必其顯<lb/>
達徴之古今天人之理否泰消長之機不少乖也是應<lb/>
銘銘曰國有屯否景運斯興家道盛衰亦曰迭乘時古<lb/>
時今岸谷谷陵蕩析離居生生是承猗嗟大父履危臨<lb/>
兢燎原幾熄紹於燈燈禮部繼之焰熾以增允矣孫子<lb/>
仕版載升喬嶽之崇鷙翰之騰揚名顯親孫子之能吉<lb/>
<pb n="KR4d0512_WYG_014-28a"/>
竁維安體魄依憑天人理微千載可徴<lb/>
　　　奉元路總管致仕文公神道碑<hi>是篇絶筆</hi>
公諱如玉字璋甫宋太師潞國公彦博之後五世祖以<lb/>
仕入蜀家順慶之南充縣曾伯祖而下由科第仕者七<lb/>
人理宗端平三年丙申闔族避天兵南下君考某獨不<lb/>
去隱居生二子其長讀書力學倜儻有用世志試吏擢<lb/>
掾蜀憲以公事至京師上書謁某官王某薦於故丞相<lb/>
順德忠獻王王器之未及用薨公還補四川行省宣使<lb/>
<pb n="KR4d0512_WYG_014-28b"/>
右丞㢘安道重其材諝改為掾至大間書滿授承務郎<lb/>
陜西行省都事省臺交稱其能留之在職凡六年陞奉<lb/>
議大夫雲南行省郎中擢朝列大夫四川行省理問官<lb/>
平章囊加䚟剛戾以公不善迎合攟拓細故言於朝置<lb/>
不問遷湖廣行省郎中未赴囊加䚟阻命弄兵檄為敘<lb/>
南宣撫使稱疾不行責其遷延顧望公卒不起事定朝<lb/>
論韙之進中順大夫順慶路總管時榮其典鄉郡以比<lb/>
漢朱買臣築亭於故里扁曰處鄉以示微意視事後僦<lb/>
<pb n="KR4d0512_WYG_014-29a"/>
居城北屏僕從杜私謁興學教士禁賭博汰侈靡化民易<lb/>
俗月餘豪猾斂避皂𨽻蠧政者稍徙去為他業南充闕<lb/>
令西臺御史張𢎞道時主岳池縣簿公察其人幹敏可<lb/>
用舉攝令决滯獄五十餘事囹圄遂空貧死者無所於<lb/>
歸往徃寘骸骨僧舎巖穴間命𢎞道度地瘞之里俗上<lb/>
元伐柏構燈樹歳數千株小民急迫每盜斫墓中木公<lb/>
悉禁止不敢犯敬神愛民歳不飢創二亭於東山者曰<lb/>
大觀果山者曰紫雲與士大夫登覽今為勝槩四年始<lb/>
<pb n="KR4d0512_WYG_014-29b"/>
代去年未七袠致其仕遂授今官謂所知曰吾願足矣<lb/>
平居教子侄書不去手歳時偕親友遊晀飲奕自娱以<lb/>
終天年至正二年二月十六日薨於正寢其生之年則<lb/>
至元丁夘享年七十六歳祖考某贈中順大夫廣安府<lb/>
知府上騎都尉追封鴈門郡伯考贈亞中大夫慶元路<lb/>
總管輕車都尉追封鴈門郡侯祖妣某氏封鴈門郡君<lb/>
妣某氏封鴈門郡夫人公前配楊氏繼夾谷氏俱封同<lb/>
其姑子男一人允中楊出也廕某官女孫二長適喬克<lb/>
<pb n="KR4d0512_WYG_014-30a"/>
誠次幼以其年三月某日祔葬於某之先塋六年春允<lb/>
中來京介雲南道元帥舒嚕存道持里士馮百藥狀以<lb/>
予職在太史泣拜請銘其墓道義不得辭今槩觀公行<lb/>
事豈庸人哉在陜幕也妖僧作亂奉先屬邑省臺聚議<lb/>
計無所出公意氣閒暇操簡牘布置行遣馳報朝廷檄<lb/>
郡縣召募丁壯據守要害移文省臺大臣率兵出鳯翔<lb/>
盩厔分道討捕尋生擒之戮首惡罪餘黨盡釋罣誤者<lb/>
公之功居多初城中馹吏恃勢頑黠公嚴條治之使者<lb/>
<pb n="KR4d0512_WYG_014-30b"/>
始獲餼膳供張之奉闗隴大侵公往賑恤有術務活貧<lb/>
乏富者不得冐給在雲南建言烏撒屯兵不利宜州縣<lb/>
犬牙制之勢分權削可無後虞事聞命省臺樞府及公<lb/>
雜議衆是公言未報歳餘果叛屯兵千人盡沒咸服先<lb/>
見諸侯王王禪孟夏出畋於霑益州省憲祖餞於郊王<lb/>
飲公酒因言曰天子以王仁愛命鎮撫邊陲今二麥將<lb/>
登遊獵非時王曰業已出胡不蚤言之然當嚴令約束<lb/>
不使有所擾翌日罷獵而還賜金酒觥以賞之丞相亦<lb/>
<pb n="KR4d0512_WYG_014-31a"/>
耳吉尼恣横不法公數諫止不聴由是怨之百計中傷<lb/>
竟莫能加害移文中書誣以專權廟堂直公奏調理問<lb/>
以解避嗚呼以公之才之氣儒行吏業倚以治民何有<lb/>
不可哉顧用之未大故功施於世也淺而復傷或尼之<lb/>
沮殆命也夫所居仙門鄉相對有碕峰頂石如冕者世<lb/>
稱石官人山遂以石山為號公薨石亦崩焉其文賦歌<lb/>
詩號石山集者凡若干卷蔵於家<hi>銘辭逸</hi>
　<lb/>
<pb n="KR4d0512_WYG_014-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　燕石集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>燕石集卷三</head>
    <p>
<pb n="KR4d0512_WYG_003-1a"/>
欽定四庫全書<lb/>
　燕石集卷三　　　　　　　元　宋褧　撰<lb/>
　　古詩<hi>七言</hi>
　　　凉夜吟<hi>十五嵗作</hi>
雲頭金玦秋意生城南啼烏三四聲漙漙斜露銅鋪濕<lb/>
闌下幽花香氣清倡樓迢遰咽凝管波底老龍求子鳴<lb/>
蕭蕭竹樹小山雨驚覺佳人夢中語濕螢寥落階莎寒<lb/>
拂拭桃笙掩閨戸<lb/>
<pb n="KR4d0512_WYG_003-1b"/>
　　　朝元宫白牡丹<hi>延祐丙辰在汴作</hi>
瑤圃廓落崑崙高霓旌豹節凌旋飊東門偷種來塵囂<lb/>
開雲鏤月百千瓣雪痕氷璺辭鎪琱重臺複榭玉版臼<lb/>
濕露擁出青霞嬌瓊娥愛春受春足香腴酥膩愁風消<lb/>
人間洛陽紅紫妖紫霞灧灧吹秦簫青鸞望極何當招<lb/>
　　　岳陽樓<lb/>
熱雲滃滃東風死東方春來著蘭芷畵欄十二君山青<lb/>
北渚南汀礙眸子蒼茫杳靄一千里鬼誕仙妖似湖水<lb/>
<pb n="KR4d0512_WYG_003-2a"/>
纖阿浴菟出西涯飛上南翁棹歌裡<lb/>
　　　遺芳蔓<hi>武帝思李夫人卧延凉殿夢夫人遺帝蘅蕪之香覺而衣枕香三月不歇帝因</hi>
　　　　<hi>製曲名遺芳蔓又賦落葉哀蟬曲</hi>
龜屏象簟塵凝輝桂枝落盡秋氣悽瓊瑤臺上魂是非<lb/>
孤鸞照影心含悲離宫别館春茫茫延凉殿上空情傷<lb/>
却憑鍾火一莖草換得蘅蕪三月香蘭風蕙露怨嬌盡<lb/>
落葉哀蟬<hi>闕</hi>鳴嘶嚶嚶囈語誰得知再取玉篸搔素絲<lb/>
　　　五月寒<hi>延祐丙辰夏江南久雨甚寒</hi>
<pb n="KR4d0512_WYG_003-2b"/>
朱明避事秋萬里葛溽羅塺索裘綺赤帝藏龍天漏水<lb/>
白鳥蒼蠅凍縮觜五月雨聲長在耳有虞皇帝拂瑶徽<lb/>
濕透檿絲彈不起招摇下望白玉京朝天蒼珮寒無晶<lb/>
馬毛拳蝟坊門閉閒却金盤不賜氷<lb/>
　　　洗車雨<hi>每七夕有雨俗謂天帝為織女洗車</hi>
一從去嵗閑油壁塵暗香軿有誰拭瓊娥玉媵莫遲囬<lb/>
為我飛書呼軫畢雄雷雌電傾河來寳輪濯濯無纎埃<lb/>
桂香陌上不泥濘虗無指㸃廻蓬萊烏橋銀浦沾濡徹<lb/>
<pb n="KR4d0512_WYG_003-3a"/>
鳯靷鸞鞭潔如雪猶恐黄姑浄病深更擘濕雲填古轍<lb/>
　　　北中寒<lb/>
燭龍吹冷元㝠唾雞子庖從沙<hi>闕</hi>過羲和呵手馭日車<lb/>
噤㾕陽烏三足墮驪山温泉徹底氷白地裂文如旱塍<lb/>
窮隂凍合黄鐘琯緹室葭灰不得升射麋将軍守氊屋<lb/>
霜結虬須懸䍡<graphic n="KR2014" url="https://raw.githubusercontent.com/kanripo/KR-Gaiji/master/images/KR2014.png" mimeType="image/png"/>琵琶弦折酒成澌風刀劙破雙顴肉<lb/>
　　　榮華樂<lb/>
大明飛光白玉堂花樓網户騰春香鳴鐘饌玉雲母床<lb/>
<pb n="KR4d0512_WYG_003-3b"/>
堂堂夫壻侍中郎青雲捧車謁漢皇公卿夾轂趨道傍<lb/>
董賢朝朝<hi>音潮</hi>眠未央将軍夜穿蹋鞠塲柏梁置酒詩成<lb/>
章黄金駟馬來徜徉起山引泉大宅張蘭湯洒壁鳴笙<lb/>
簧女娥<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱聲遶梁廻風飛雪衣飄颺芳年華月温柔<lb/>
鄉流蘇斗帳垂珠璫紅麩麝枕辟兇殃紫金釵梁懸鳯<lb/>
皇階前七十二鴛鴦綺䄡羅列生輝光平頭奴子跽擎<lb/>
觴酒酣調笑邯鄲倡腰横半觧金蛇黄玉池芙蓉簾外<lb/>
霜<hi>闕</hi>符如火<hi>闕</hi>　黄門開将趨宫漏長扶來丹地拜天<lb/>
<pb n="KR4d0512_WYG_003-4a"/>
子願沐鴻休亘終始<lb/>
　　　同年程時叔内翰還浙東<lb/>
玉堂松柏高蕭森老子時時荘舄吟久矣京衢厭塵土<lb/>
兹焉海浦覔園林西清供事有佳興南浦獨返無留心<lb/>
著書藏稿名山逺讀易探蓍理窟深春流沄沄敗氷暖<lb/>
晝日曀曀高天隂離情竟作一發箭交道終期百鍊金<lb/>
衆賔懐抱付盃酒二子徳色墮衣襟人生㑹合有天命<lb/>
<hi>闕</hi>　　　　商參<lb/>
<pb n="KR4d0512_WYG_003-4b"/>
　　　張武定戰死西南夷<lb/>
邛竹蒟醬啟邉釁犀甲吴戈成國殤風悲戰鼓惨欲死<lb/>
日曀戰雲寒不光黷武可憐棄軀命討罪宜用施威強<lb/>
内符近遣滇海将傳說英聲皆激昂<lb/>
　　　趙存誠除曲江縣尹将上枉道還長沙為乃父<lb/>
　　　　平逺公焚黄<lb/>
曲江大夫故家子白髪蕭騷辭帝里官居嶺表不即上<lb/>
路指湘中有餘喜乃翁勲業聞紫庭手捧芝書新易名<lb/>
<pb n="KR4d0512_WYG_003-5a"/>
祥光一夕照宰木芳銜千古榮佳城椎牛上冡歡聲重<lb/>
石獸無情亦飛動莫怨神道少豐碑聞說新除好祖奉<lb/>
<hi>踈齋已志墓神道碑未有</hi>
　　　九日再㑹飲如舟亭分韻得異字約賦廿句<lb/>
周郎家本住武溪入京暫作公府吏閉門哦詩常撫卷<lb/>
倒屣迎賔能好事今年中秋偶晴明好友持杯恰三四<lb/>
時當九日復讌集瀟洒軒楹臨水次檻華錯粲隣舎移<lb/>
壺醖氤氲内官賜天高氣清萸菊節攘袂奮髪湖海士<lb/>
<pb n="KR4d0512_WYG_003-5b"/>
風塵悠悠渺芳躅觴咏蘭亭或堪似人生行樂適意爾<lb/>
局促轅駒老将至酣歌慷慨時自新放達何須較愚智<lb/>
媿無硬語出磊磈追逐盧仝並馬異<lb/>
　　　永豐曾明善秀才挽詩<lb/>
三十未有二十强清門士子堪悲傷讀書矻矻窮晝夜<lb/>
弄筆徃徃多篇章世人謾歌蒿里曲地下應作修文郎<lb/>
君不見江城南有客不識字華纓紫綬鬚如霜<lb/>
　　　宇文子誠出掾河南行省二十韻<lb/>
<pb n="KR4d0512_WYG_003-6a"/>
至順元年十月初故人舎我将南徙君喜迎親去志速<lb/>
我惨送君離思起西山雪小陽烏逝北口風高喬木死<lb/>
吉貝衣消京國塵木蘭舟泝漳河水夷門舊交兄弟若<lb/>
吴房老父咫尺爾人生百年貴適意戚促何須羨金紫<lb/>
憶我前年在灤陽千里兵塵四郊壘妻子哀號不得見<lb/>
乗駝歸來溷悲喜彤庭捧牘負長材烏府珥筆存舊履<lb/>
磊落不作風塵態宇宙茫茫少知已與君同朝三四年<lb/>
清苦何嘗設醪醴嵗時相見徒勞問我爾俱貧情曷已<lb/>
<pb n="KR4d0512_WYG_003-6b"/>
江陵古城多北客我昔與君共閭里君年三十入公府<lb/>
我髪漆黒政童子邇來蹤跡各星㪚南北東西困泥滓<lb/>
王城㑹面忽驚電君踰知命我强仕微軀潦倒屬名韁<lb/>
半世蕭條鮮生理重内輕外古所云媿我謀身敢如此<lb/>
鳩巢未葺政坐拙菟裘将營何所指因君之行重太息<lb/>
搔首蒼茫對斜晷<lb/>
　　　送周子嘉由長秋寺令史出為滁之來安簿暫<lb/>
　　　　廻武陵覲省二十五韻<lb/>
<pb n="KR4d0512_WYG_003-7a"/>
周郎十五二十時皎如玉樹階庭芝出門掉臂不揖客<lb/>
操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>作賦猶從師龍駒未騰掣電足松羔早挺凌霜姿<lb/>
自憐渠儂似明鏡目我傖父為鈍椎論文忽經十寒暑<lb/>
聚首遂作雙塤篪君留我别迹相逺離羣索居情不怡<lb/>
流萍適楚復南邁行李趨燕同北馳桑弧蓬矢負夙志<lb/>
爺孃妻子成逺離黄鶴樓前暑云徂文明門内秋為期<lb/>
風塵南陌困英銳痴僮羸馬淹孤覊太學諸生曵青衿<lb/>
長秋小史稱白眉延春閣下晝脩牘崇恩寺中朝侍祠<lb/>
<pb n="KR4d0512_WYG_003-7b"/>
徃來灤京堂適庭召集閽寺鐵就磁出祖春醉葡萄館<lb/>
勞還秋宴白蓮池詞林舊交賞清俊公府餘暇陪遨嬉<lb/>
河濵亭子九日酒座中華筆十韻詩吏役免譴獲書滿<lb/>
選曹擬官惟據資米珠薪桂脫艱阻青袍文笏将設施<lb/>
快如海鵬始奮翼逸如天馬初釋羈親庭何勞賦陟岵<lb/>
子舎那復謌扊扅祗知定省當汲汲奚較赴上猶遲遲<lb/>
華裾綷䌨别良久大艑峩岢載小姬策名仕版副君願<lb/>
賦詩河梁勞我思長安落葉路不見洞庭寒波風亂吹<lb/>
<pb n="KR4d0512_WYG_003-8a"/>
若到來安将舉職莫忘武陵初解維<lb/>
　　　歐陽原功由藝文少監謁告歸瀏陽<lb/>
七年不見荼䕷花湘南學士思還家賣馬徑出藝文監<lb/>
買船便赴潞河沙始隨徴書官璧水北門風月清談爾<lb/>
兵塵荏苒居庸闗襆被蕭條教忠里奎章閣上進成書<lb/>
九重知是尹蕪湖腰帶黄金佩蒼玉玉巵賜酒榻前趨<lb/>
君恩如海誰能報囬首鄉闗動懐抱尚平昏嫁幾時畢<lb/>
陶令田園何日到槐舒菟目柳如綿浩然歸興南風前<lb/>
<pb n="KR4d0512_WYG_003-8b"/>
閨人含笑僕夫喜那顧悲歡各異縁西山過雨離筵曉<lb/>
川途萬里雲繚繞里閈逢迎樽爼歡都城㑹合簮纓少<lb/>
　　　徐延夀母張節孝<hi>時徐将赴順徳任縣尹</hi>
良人旅櫬藏故鄉襁中孤兒佩銅章善事尊章不歸寜<lb/>
<hi>叶</hi>藁砧泉下無遺恨棹楔門前有耿光<lb/>
　　　廬江縣尹俞器之妻羅恭人節行<hi>羅漢臣學士之女</hi>
廬江生前事箴組廬江身後主門户疾時和藥死廬墓<lb/>
刲肌斷髪事可舉廬江無子誰與處鸞誥騰光照鄉土<lb/>
<pb n="KR4d0512_WYG_003-9a"/>
共憐令尹得貞妻不道翰林生淑女<lb/>
　　　金陳州同知孫德政妻高氏貞節<hi>一子名潤孫五人高氏卒</hi>
　　　　<hi>年八十八</hi>
三十良人如冠玉領兵當闗<hi>淤闗</hi>死不復燕趙年饑盜賊<lb/>
窟㩦兒避難聚衰族鸞鏡塵昏忘膏沐含飴弄孫備五<lb/>
福巍巍雙桓表門屋杞妻謾作崩城哭<hi>德政卒於至大年間潤始七嵗</hi>
<hi>高氏旌門於延祐年</hi>
　　　潘陽胡茂卿善餘堂<hi>茂卿嘗作此堂奉其父叔嘉今年七十子五人</hi>
<pb n="KR4d0512_WYG_003-9b"/>
老人種善如種田三世力耕無歉年賢為鎡基義為耒<lb/>
芝蘭玉樹嘉禾然菑畬有術誰能傳沃不以糞激匪泉<lb/>
井底白金五千兩甕中青錢三百緡<hi>嘗有人避難以白金五千兩寄茂卿</hi>
<hi>後全付之其人分半以謝茂卿不受又或人負他人債貧不能償徴者甚急將棄其母溺水茂卿見之與俱還</hi>
<hi>出其家甕中贏餘之錢得三百緡遂以二百緡償逋一百奉其母其人問姓名茂卿不肯告</hi>
　　　慶元葉謙甫挽詩<lb/>
維南一士美如玉懷才制行遯空谷子孫詵詵宜厚福<lb/>
青衿十年易章服翔鳯原頭可瞑目<lb/>
<pb n="KR4d0512_WYG_003-10a"/>
　　　蘇伯脩右司滋溪書堂<lb/>
滋溪溪水清如玉堂中藏書高似屋緗縹装潢芸葉馥<lb/>
逺過李侯三萬軸上世遺安重教督有美令孫克佩服<lb/>
移書庋几置書腹用之經濟且啟沃尊經纉史雅志篤<lb/>
屈宋衙官騷則僕堂前山水秀且緑堂中之書兹不辱<lb/>
愧我四十鬢欲秃文學事功俱鹿鹿悲歡枯落悔不足<lb/>
欲登君堂借書讀<lb/>
　　　行路歎書利陽驛壁<lb/>
<pb n="KR4d0512_WYG_003-10b"/>
冬雨撲面朝不寒驅馬馳逐荆門山麥隴高平稻塍直<lb/>
竹樹雞豚山兩間少年筆硯為生理耕得虚名纔半紙<lb/>
道逢良田勝境如麯車老我流涎何日止<lb/>
　　　李時進僉憲持其考君墓表求詩<hi>受封襄垣縣男</hi>
襄垣老人志不羣教子岌岌興高門燕山諫議有隂德<lb/>
陳氏省華多子孫少年孤貧嗟素身策名仕版期後昆<lb/>
報施之道昭而神蓍布爻象龜灼文老人種善如種樹<lb/>
老人視財如視土紫衣綵衣事尊俎恩封鄉縣爵第五<lb/>
<pb n="KR4d0512_WYG_003-11a"/>
七袠告終既夀考<hi>叶</hi>螭首龜趺賁泉户君不見草間無<lb/>
聞亂冡何足數却是當時守錢虜<lb/>
　　　趙侯髪白返黒<hi>後衛千户致仕年八十八吏前衞時王千户殺西相至今能談</hi>
　　　　<hi>其事</hi>
日中則必昃百川東之不西流將軍鬚髪白返黒身强<lb/>
能使元氣周禁軍前衞皆從事少壯馳驅老來貴幕中<lb/>
文字羽檄飛腰間符節龍章佩功成名遂樂天年矍鑠<lb/>
何須羨馬援述舊能談鐵鎚將奕棋常對爛柯仙只今<lb/>
<pb n="KR4d0512_WYG_003-11b"/>
行年垂九十鬢變青絲髪㸃漆高堂明鏡莫空悲學取<lb/>
將軍養生術<lb/>
　　　中興萬户愛假山築亭號粹峯亭<lb/>
元戎生長太平世雨甲苔槍日無事築亭排石示燕閒<lb/>
比似南塘更清致煙霏晻靄羣峰巒莎隂蘚璺相迴環<lb/>
天台廬阜入胷次華陽艮岳非塵寰米狂呼兄名不朽<lb/>
千古高情能尚友我知主人愛山符節然傳付子孫俱<lb/>
世守<lb/>
<pb n="KR4d0512_WYG_003-12a"/>
　　　柴舜元𤣥雲石<lb/>
重隂蔽天濃似墨疾風碎剪不盈尺纍纍靄靄亂抛擲<lb/>
肖像凝神作竒石松忩竹塢玉立之仙霧為幄煙為衣<lb/>
米狂拜罷捉不住清潤一卷愁欲飛長安才子惜如寳<lb/>
䄂中㩦置夷門道當時不見萬態峰只今空望三山島<lb/>
　　　吉安劉楚竒祕書浮雲道院<lb/>
桑弧蓬矢男子志溟鯤鼓鬛鵬張翅揭天勲業固垂名<lb/>
擇地園林須適意夫君家住白鷺洲先世田廬不外求<lb/>
<pb n="KR4d0512_WYG_003-12b"/>
宗親同居三百嵗卉木素封千户侯桃花源裡山川麗<lb/>
輞口莊前亭館邃兒孫祗解弦誦聲泉石更無塵土氣<lb/>
邇來矯首蓬萊山凌風珂珮聲珊珊蕭然三徑兀自若<lb/>
夢寐衡門時徃還賢豪心事人不識進退卷舒那可必<lb/>
君不見太平宰相三十餘千駟萬鍾成棄擲<lb/>
　<lb/>
　<lb/>
　燕石集卷三<lb/>
</p>
<p>
</p>
  </div>
</body>
</text>
</TEI>
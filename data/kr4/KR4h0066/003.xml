<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註前集巻三</head> <lb/>
    <p>
<pb n="KR4h0066_WYG_003-1a"/>
欽定四庫全書<lb/>
　十先生奥論註前集巻三<lb/>
　　雜論　　　　　　　　　　　　胡　寅<lb/>
　　　秦<lb/>
李斯獻䇿始皇用之燒經書坑學士謂可以杜異志息<lb/>
誹謗者矣然沛公一起言太公兵法運籌决勝者張良<lb/>
也說下秦將使連和者陸賈也收秦圖籍薦大將撫根<lb/>
本者蕭何也陳奢麗取滅亡之戒者樊噲也將思歸之<lb/>
<pb n="KR4h0066_WYG_003-1b"/>
士出南鄭定三秦者韓信也脫輓輅論咸陽形百二之<lb/>
利者婁敬也自餘如參陵平勃之徒莫不以材智䇿勲<lb/>
為漢宗臣計其生時秦于楚尚未得華陽夫人也始皇<lb/>
又何在而此羣雄或伏於胥吏困於卒伍屠狗販繒寄<lb/>
食乞憐姓名不聞而往往已有喋血咸陽葅醢祖龍之<lb/>
志矣始皇既不得而坑之方且虞心非巷議之人治偶<lb/>
語非今之罪是猶大川泛濫壞隄横決而區區於捧土<lb/>
增石窒罅補漏不亦愚之甚哉史謂秦愚黔首夫黔首<lb/>
<pb n="KR4h0066_WYG_003-2a"/>
固多愚不待秦而後愚也其不愚者非秦所能愚也然<lb/>
則滅仁義之塗絶諫説之辨以一身而讐視四海之人<lb/>
將以遏其口屈其心至於賊至而不知刅迫而不免是<lb/>
則自愚而已矣<lb/>
　　　豫讓<lb/>
君子為名譽而為善則其善必不誠人臣為利禄而効<lb/>
忠則其忠必不盡雖然滔滔皆是也之人也殆庶㡬乎<lb/>
美觀而不足於夷攷矣使智伯有後而豫子為之奮不<lb/>
<pb n="KR4h0066_WYG_003-2b"/>
顧其身報仇之心未可知也智伯無後矣氣勢無所可<lb/>
倚矣富貴無所可求矣子孫無所可托矣而讓也不忘<lb/>
國士之遇以死許之至再至三而愈篤則無所為而為<lb/>
之者故曰真義士也此非特可為委質事人之法無所<lb/>
為而為善雖大學之道不過是也襄子知其如此獨無<lb/>
以勉而旌之乎而終於殺之何以為人臣不懷二心者<lb/>
之勸哉前史列讓於俠士非也<lb/>
　　　項羽<lb/>
<pb n="KR4h0066_WYG_003-3a"/>
莫強於人心而可以仁結可以誠感可以徳化可以義<lb/>
動也莫柔於人心而不可以威刼不可以術計不可以<lb/>
法持不可以利奪也項籍生於戰國耳不聞先王仁義<lb/>
之事目不覩先王禮樂之化其所知者惟攻戰争鬭耳<lb/>
彼其見白起坑趙卒於長平必以為豪敢武勇而慕向<lb/>
之也雖其天資禍賊亦有所效而為之此二十萬人者<lb/>
心既不服即速坑之使秦民皆不服可盡坑之乎昔周<lb/>
既勝商商之餘衆蠢有異謀周公東征去其渠魁而已<lb/>
<pb n="KR4h0066_WYG_003-3b"/>
建成周遷頑民選用畢公君陳為之父師教訓漸磨至<lb/>
千三紀然後丕變昔商今周混無異俗大哉逺乎聖人<lb/>
之處事也向使周家有怨疾之心奮於殄戮非無餘力<lb/>
仁恩不足而刑殺是煩懼而亂者衆矣不此之法而惟<lb/>
殺是務二十萬人不服羽得而坑之諸侯王不服四靣<lb/>
而起羽獨且柰何哉<lb/>
　　　張良<lb/>
重義之人一飯必報寡㤙隆怨者雖宗國猶將使人覆<lb/>
<pb n="KR4h0066_WYG_003-4a"/>
之心一也而差别如此夫一飯薄禮猶不忘報則可以<lb/>
見其仁矣相國之禄萬鍾豈真一飯也五世之相其為<lb/>
飯多矣良區區於此豈為利哉君臣之義不可廢也魯<lb/>
莊公以千乘之國不能復其父仇而良以亡國之臣匹<lb/>
夫之力伸志義於天下人之能否相去豈不逺哉或者<lb/>
著論以謂良年少輕用其心奮一朝之怒僥倖其成黄<lb/>
石老父素不喜也故為後期之約墮履之事以屈折其<lb/>
虚氣使能忍以就大者是不知良也良本為韓報仇非<lb/>
<pb n="KR4h0066_WYG_003-4b"/>
有事漢之志者苟能斃吕政於一椎則其心愜矣或者<lb/>
之言虞其敗耳是不然夫以秦皇狙詐之智虎狼之威<lb/>
千乘萬騎之衆揮椎奮擊既無覺者良非獨免併免力<lb/>
士其智略之妙固已視吕政如罝中狐兎何敗獲之憂<lb/>
乎是以淺淺待良矣<lb/>
　　　韓信<lb/>
司馬氏曰韓信之功大矣觀其拒蒯徹之說迎髙祖於<lb/>
陳豈有反心良由失職怏怏耳盧綰里閈舊㤙猶南面<lb/>
<pb n="KR4h0066_WYG_003-5a"/>
稱王信乃以列侯奉朝請世言髙祖負信則有之雖然<lb/>
信亦有以自取也下齊不報而自王固陵有期而不至<lb/>
是乘時徼利懷市井之心髙祖欲取之乆矣顧力未能<lb/>
耳及天下既定則信復何恃哉愚謂功過當相凖信功<lb/>
齒三傑不可忘也迎陳之禮可以贖自王之釁拒通之<lb/>
意可以免失期之罪未有反計則當侯以次國逆謀既<lb/>
露猶當宥其子孫如此則漢祖紀信之功討信之罪各<lb/>
盡其道而無負矣<lb/>
<pb n="KR4h0066_WYG_003-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十先生奥論註前集巻三<lb/>
</p>
<p>
</p>
  </div>
</body>
</text>
</TEI>
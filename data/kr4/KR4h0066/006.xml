<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註前集巻六</head> <lb/>
    <p>
<pb n="KR4h0066_WYG_006-1a"/>
欽定四庫全書<lb/>
　十先生奥論註前集巻六<lb/>
　　雜論　　　　　　　　　　　　陳傅良<lb/>
　　　秦<lb/>
聖人之未生箕踞而坐不揖而食便於人情而適於四<lb/>
體之安也有聖人者出然後教之以禮樂董之以政刑<lb/>
而治化大行焉其衣以黼黻文章其食以籩豆簠簋其<lb/>
耕以井田其進退選舉以學校其治民以詩書嫁娶死<lb/>
<pb n="KR4h0066_WYG_006-1b"/>
生莫不有法及世之衰民風日變其始也敢疑于上而不<lb/>
敢議其後也敢議而不敢怨又其後也敢怨而不敢為亂<lb/>
其所由來者漸矣三代之末陵夷至于戰國一旦以六姓<lb/>
之遺黎無故而虜於不仁之秦則夫英雄豪傑之士藴<lb/>
怒者滿天下也而秦之自居過尊居民過卑而天子至<lb/>
於不可指而民至於不得言笑夫自居過尊而天子至<lb/>
於不可指則傲然孤立而其勢甚隔居民過卑而民至<lb/>
於不得言笑則窮而無所告訢盖其屈於<hi>闕</hi>
<pb n="KR4h0066_WYG_006-2a"/>
威重者易犯而峻於自立者人將有所弗堪而思亂秦之<lb/>
所以自威乃所以自孤也歟<lb/>
　　　項羽<lb/>
昔者鄧侯不殺楚文王而楚卒滅鄧楚子不殺晉文公而晉<lb/>
卒敗楚項籍不殺髙帝而漢卒誅項氏志士至今惜之嗚呼<lb/>
必殺其所忌而以得國則安知天下之禍將不出於其所不<lb/>
足忌者哉夫變之來也無常而英雄猾桀其伏也無盡變<lb/>
之來也無常則不可以逆定英雄猾桀其伏也無盡則形<lb/>
<pb n="KR4h0066_WYG_006-2b"/>
索而計取也必不及是故詳於禁者有法外之遺姦工於謀<lb/>
者有術中之隱禍詩曰魚網之設鴻則罹之網以伺魚也而<lb/>
顧以得鴻天下之事又焉用專於其所圖而淫怒焉以逞<lb/>
哉夫專於其所圖而淫怒以逞者則必有所不可支者根<lb/>
之於其不意昔秦覆滅諸侯其所憂者六姓之逋士也於是<lb/>
不愛重寳致天下之豪傑而殱其黨始皇之為計亦密矣而<lb/>
不知亂秦者則刑餘之弄臣而卒亡之者皆其不虞之厮<lb/>
𨽻戍卒也髙帝定天下亦惟韓彭黥布易動而難蓄三人死<lb/>
<pb n="KR4h0066_WYG_006-3a"/>
宜於果無事者而禄産之孱弱幾盜天下孰謂秦漢之<lb/>
盛而忌此族哉由是觀之患不在於縱敵而多殺無益<lb/>
於弭寇故先王無盡敵之術而有無敵之仁非其佚宼<lb/>
之為虞而惟速寇之為懼盖以吾惟致力於此焉足矣<lb/>
而挟詐以墮讐而幸其不吾釁則亦不敢知也抑嘗觀<lb/>
書至於周公之命㣲子乃曰𢎞乃烈祖萬邦作式且以<lb/>
新造之國於未盡亡之商而侯其賢子則錮之之辭隄<lb/>
防之具也宜悉而周公勸之以祖若不屑於留天下而<lb/>
<pb n="KR4h0066_WYG_006-3b"/>
欲其復商之舊云者至於所畏則無告窮民而其勢不<lb/>
能患乎上者嗚呼周公可謂知所畏矣彼范増者滋羽<lb/>
之暴徒欲斃漢於一擊吾恐項氏之憂不在沛公而在<lb/>
肘腋之間也<lb/>
　　　項羽吳王濞<lb/>
天下之大利非利於小者能圖之也圖天下而利於其<lb/>
小則終不足以有就何者所安者陋焉能及逺見其食<lb/>
而貪焉是不過飽其欲則已矣昔黥布崛起淮南薛公<lb/>
<pb n="KR4h0066_WYG_006-4a"/>
遂揣其必無上計髙帝一見陳豨决知其為易與盖以<lb/>
布驪山之徒必甘心於長沙而無後慮豨不能守邯鄲<lb/>
而負漳水其志固已狹矣姦雄盜賊之所以不得志於<lb/>
天下其惟利於小而害之也哉故項羽捐闗中之勝而<lb/>
榮於歸故鄉之楚吳王濞不趨洛陽用武之地而豢於<lb/>
食梁以厚其資君子已知其不能為矣人皆咎羽却韓<lb/>
生之謀吳有桓將軍不能用以愚觀之二子之計行亦<lb/>
僅足紓吳項之死而已烏能使之得志乎以羽之淺中<lb/>
<pb n="KR4h0066_WYG_006-4b"/>
其易盈也如此豈復有王者之量設得全闗而居之亦<lb/>
不保其不躑躅而東也以濞之冒於一逞而急於狥地<lb/>
之利雖至洛陽亦豈能安食敖倉之粟以徐應漢軍之<lb/>
懈哉猶將疾馳而嘗試之矣嗚呼羽日躍而東濞以其<lb/>
銳疾馳而嘗試之是豈足以當髙帝百戰百敗之忍撓<lb/>
條侯堅壁之守哉不失之彼則失之此利於小而克有<lb/>
就者未之聞也昔重耳之亡至齊而遽安從者力以為<lb/>
不可劉季入秦一無所貪范増已信其有大志自古覘<lb/>
<pb n="KR4h0066_WYG_006-5a"/>
人之成敗者其說盖如此<lb/>
　　　　范増<lb/>
髙祖畏范増幾為所禍者數也范増在豈真足以帝楚<lb/>
者哉君臣之間非其相濟不足之患而惟其相正以裁<lb/>
其過之難項氏之斃惟其暴也力疲於亟戰勇衰於屢<lb/>
逞而恩信失於好殺是皆羽之所以取亡而増也又佐<lb/>
而决之猶御奔馬且疾鞭馬汗而不知止以速其逺至<lb/>
焉有不敗者哉是故亞夫未去楚亡兆矣何者其銳畧<lb/>
<pb n="KR4h0066_WYG_006-5b"/>
盡則其末固易取也盖嘗論之羽雖悍戾猶有可感而<lb/>
入者欲坑外黄而愧於舍人兒之一言欲烹太公而悟<lb/>
於項伯之㣲諫則戮子嬰弑義帝斬彭生阬秦二十萬<lb/>
衆亞夫獨不可以嘗試曉之耶不惟不曉羽意者増實<lb/>
教之也觀其始末勸羽自急攻之外無異䇿是所謂以<lb/>
火濟火也使増之計一行而楚果亡漢則羽又一秦也増<lb/>
又一商鞅也天下豈能乆安楚也哉管仲相桓公桓公<lb/>
好内而管仲亦三歸桓公死五公子争立齊亂者屢世<lb/>
<pb n="KR4h0066_WYG_006-6a"/>
君子曰齊之亂管仲為之也仲不約公以禮而滋其滛<lb/>
君子咎其亂齊況増怒羽而虐其民則斃楚之咎非増<lb/>
其誰鄢陵之役范文子不欲戰盖憂慮公之侈將以全<lb/>
晉也髙帝所以勝亦蕭何留侯全之而已其遷於南鄭<lb/>
與淮隂自王帝有所不能忍者向㣲二子幾以怒敗而<lb/>
増則欲疾攻恣殺以就慓悍之項羽豈所以全羽者乎<lb/>
凡血氣盛於年少而志量淺於更歴之不多増以垂老<lb/>
謀楚而暴不減籍若其尚壯殆將尤焉嗚呼是雖髙帝<lb/>
<pb n="KR4h0066_WYG_006-6b"/>
之所畏吾意蕭相國留侯未嘗不笑其疎而墮於其畫<lb/>
也哉<lb/>
　　　張良二疏<lb/>
事有出於君子之所同知不見於古之人而顧見於後<lb/>
之士者非古之人不後之人若也世不逮古而後見之<lb/>
也昔者周召畢榮之徒非不知居功之為美不若㢘退<lb/>
之為髙也然周公終其身不即於所封之魯召公不恱<lb/>
周公挽而留之者無慮數百言畢公榮公皆嘗事文王<lb/>
<pb n="KR4h0066_WYG_006-7a"/>
矣盖至於成康之世猶未去也何也道徳相忘而猜忌<lb/>
之隙不開也士而不遇周召畢榮之世而欲襲周召畢<lb/>
榮之為吾未見其身之不殆者矣人皆喜范蠡髙舉穆<lb/>
生輕去為見幾之君子嗟乎士而志於以遁其君為賢屑<lb/>
然不以事務嬰懐為得計彼亦何等時邪留侯辟糓於<lb/>
韓彭陳黥葅醢之日二疏出闗於趙盖韓楊駢死之際<lb/>
天下至今髙之夫張良廣受不得與周公畢榮之列不<lb/>
足恨也髙帝宣帝之賢而獨與烏喙之越同科不能自<lb/>
<pb n="KR4h0066_WYG_006-7b"/>
齒於設醴之楚可惜也哉<lb/>
　　　　韓信樊噲賈誼終軍<lb/>
敵雖小未可以易侮之也以易為侮敵人之國而不危<lb/>
者幸矣秦輕鄭而覆軍魯卑邾而敗績況有大於邾鄭<lb/>
而侮之非天下之至危也哉古之人有以身犯天下之<lb/>
至危而卒成大功者是非妄庸者能之也能者必天下<lb/>
之豪傑也何者天下之事不能皆萬全圖天下之事如<lb/>
必待夫萬全之事而後為之則事之可為者亦寡矣故<lb/>
<pb n="KR4h0066_WYG_006-8a"/>
豪傑之士有乗時蹈不測之淵投非望之隙未見其可<lb/>
否之形而先決其勝負之數者盖惟以其智必之李靖<lb/>
必欲蹀血虜庭諸葛亮必欲取荆州耿弇之請於光武<lb/>
必欲先定漁陽取涿郡還收富平而東下齊三子者躬<lb/>
言而躬為之卒能不愆其所素定孰謂犯天下之至危<lb/>
皆不足以成功耶昔韓信請兵東擊齊北舉燕趙南絶<lb/>
楚糧道樊噲亦欲請兵横行匈奴終軍賈誼又請繫單<lb/>
于之頸而羈南越是皆犯天下之至危越國以謀人而<lb/>
<pb n="KR4h0066_WYG_006-8b"/>
信與軍得就其志噲沮於季布誼不用於文帝議者多<lb/>
以成敗優劣之吁噲真妄庸人耳貪禍幸災信不足道<lb/>
也若誼之䇿使帝誠用之安知其終無所成就哉賈生<lb/>
豪傑之士也後世其無以誼身之不行亦以妄庸愚生<lb/>
也哉<lb/>
　<lb/>
　<lb/>
　十先生奥論註前集巻六<lb/>
</p>
<p>
</p>
  </div>
</body>
</text>
</TEI>
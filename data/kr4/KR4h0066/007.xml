<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註前集巻七</head> <lb/>
    <p>
<pb n="KR4h0066_WYG_007-1a"/>
欽定四庫全書<lb/>
　十先生奥論註前集巻七<lb/>
　　雜論　　　　　　　　　　　　　　葉　適<lb/>
　　　士風<lb/>
士大夫自知貴重而不待夫立法以繩之則天下之風俗善<lb/>
矣人徒見夫風俗之未善必曰法制之未立也法制固人主<lb/>
之所不可廢而士大夫幼學壯行者果何事抱負所有以<lb/>
自見於一世者果何術而必待上之人肆而成之耶夫富<lb/>
<pb n="KR4h0066_WYG_007-1b"/>
貴利慾人孰無是心也爵禄名器人主所以奔走天下之<lb/>
權也叨其所可欲羨其所可樂翕然而趨之是孰使之然<lb/>
哉要知上所以鼔舞天下之心不得不然而我之所以自待<lb/>
者不容以自輕伊尹處於畎畆之中而樂堯舜之道其君民<lb/>
之事業非幣聘之勤伊尹終不輕其所就也二疏父子辭榮<lb/>
出關時人莫不榮之不為斗米折腰而甘心三徑之適此元<lb/>
亮之所以不流於世俗也一時風俗若人而振起則浮躁之習<lb/>
亦少改矣眷眷於鳯池之榮而歆羡夫登瀛之盛者獨何<lb/>
<pb n="KR4h0066_WYG_007-2a"/>
心哉夫聚金玉於堂而聴令自取人能安其分之所當<lb/>
得則物與我不相及矣苟有人焉奮然而先取之則紛<lb/>
紛乎其後者將不可遏於是執敲扑以杜其來計已晚<lb/>
矣由此觀之則風俗之弊豈無所自来哉昔司馬公辭<lb/>
樞密使而不受迫之而後進中國夷狄以相為幸而天<lb/>
下之士亦有我後子先時不可失之嘆范蜀公南宫首<lb/>
選於殿試法當自陳而公毅然不以為意其安恬自守<lb/>
頴出於流俗之中士大夫而皆若人也士風寧不為之<lb/>
<pb n="KR4h0066_WYG_007-2b"/>
丕變乎然則抑士大夫風俗之貪躁當有以養天下恬<lb/>
退之心若夫趨事赴功以求自效於時者則固上之人<lb/>
所望也自夫利達之意勝其功名之心是以厭薄不失<lb/>
也上之人至於厲法禁以禁戢之豈士大夫之美事乎<lb/>
　　　苟且<lb/>
目不兩視而明耳不兩聴而聰人之心固不可二用也<lb/>
勤於公則必苟於私勤於私則必苟於公二者不可得<lb/>
而兼惟觀其所向之如何耳古人之材即後人之材也<lb/>
<pb n="KR4h0066_WYG_007-3a"/>
古人之智即後人之智也然古之治後之亂者豈材智<lb/>
之有異耶特古人用之於公後人用之於私而已惟古<lb/>
人用之於公故於私不得不苟以衛公子荆之事觀之<lb/>
其宫室始有則謂之苟合及言其少有冨有則又謂之<lb/>
苟全苟美其言毎謂之苟者非薄於私也不苟於公則<lb/>
必苟於私也惟後人意在於私故於公不得不苟以漢<lb/>
賈誼之言觀之其論大臣則以為有患苟免及論羣下<lb/>
則又言俱亡恥俱苟安其俗毎趨於苟者非薄於公也<lb/>
<pb n="KR4h0066_WYG_007-3b"/>
不苟於私則必苟於公盖水盛則火滅寒往則暑來陽<lb/>
消則隂長公私之相勝亦若是而已矣自漢及唐以私<lb/>
滅公苟且之風盛於天下如董晉為相史臣譏其懦弛<lb/>
苟安時則有苟且之相如劉知幾謂牧伯遷代太速懐<lb/>
苟且之謀時則有苟且之牧如趙憬議考課欲格庶僚<lb/>
苟且之心時則有苟且之吏如劉祥道謂官懐去就而<lb/>
民苟且時則有苟且之民上至於相下至於民莫不趨<lb/>
於苟且則政事何由而理乎綱紀何由而正乎風俗何<lb/>
<pb n="KR4h0066_WYG_007-4a"/>
由而厚乎如使當時之人移謀身之心而謀國移富國<lb/>
之術而富民移保子孫之志而保治移求爵禄之意而<lb/>
求義則可以不下席而躋咸五登三之風矣竊嘗歴攷<lb/>
漢唐之際其粗能去苟且之弊者漢宣帝而已迹其綜<lb/>
核名實信賞必罰上下相安蔑有苟且之意亦庶乎古<lb/>
矣然宣帝之革苟且徒變其外而不變其内也徒制其<lb/>
末而未制其本也而黄龍之詔有計簿之欺避課之戒<lb/>
豈非苟且之俗未盡除乎楊惲之言有縣官不足為盡<lb/>
<pb n="KR4h0066_WYG_007-4b"/>
力之謗豈非苟且之志未盡遷乎盖宣帝導之以政而<lb/>
不以教束之以刑而不以徳苟且之弊所以迹化而心<lb/>
不化也如使人君皆能本徳教以化苟且之心則荀卿<lb/>
不苟之篇可以無作<lb/>
　　　奔競<lb/>
天下之害風俗者莫不當禁而不當禁者有一焉曰奔<lb/>
競是也世之禁防多矣不孝不友則有禁偽言偽行則<lb/>
有禁竒技滛巧則有禁奸聲異服則有禁何獨至於奔<lb/>
<pb n="KR4h0066_WYG_007-5a"/>
競乃不當禁耶奔競之名果何從而生耶爵禄在上下<lb/>
皆趨之故名之為奔則其弊非起于下也爵禄在此彼<lb/>
皆争之故名之為競則其弊非起於彼也誘之於上而<lb/>
欲禁之於下誘之於此而欲禁之於彼是猶乞醢而却<lb/>
蚋聚羶而去蟻雖刀鋸日用亦有所不勝矣大抵上之<lb/>
人輕名器而輒以假人則多為之禁而奔競益甚上之<lb/>
人惜名器而不以假人則不為之禁而奔競自消論至<lb/>
於此則奔競不惟不當禁又且不可禁不惟不可禁又<lb/>
<pb n="KR4h0066_WYG_007-5b"/>
且不必禁也何以知其然耶唐虞三代之時禮義修明<lb/>
風俗淳厚凡為士者三揖而進一辭而退禮如此其峻<lb/>
也四十而仕五十而爵進如此其迂也論定然後官任<lb/>
官然後爵仕如此其難也不傳贄為臣則不敢見諸侯<lb/>
分如此其嚴也然處之甚安守之甚固無濡淹之嘆無<lb/>
僥倖之心是豈有法制以驅之乎又豈有刑罰以禁之<lb/>
乎亦曰士之人未嘗開奔競之門而已盖當是時持黜<lb/>
陟以佐天子者非臯陶稷契之徒即伊尹傅說之儔也<lb/>
<pb n="KR4h0066_WYG_007-6a"/>
持黜陟以佐諸侯者非隨㑹子文之属即子産叔向之<lb/>
輩也是數聖賢者以公道而立公朝以公心而立公選<lb/>
材之外無餘位位之外無餘材天下之士道徳苟充爵<lb/>
禄自至初無求於上之人則巍巍廊廟殆為無求之地<lb/>
故巧者無所用其智貴者無所用其權詐者無所用其<lb/>
謀謟者無所用其佞貪而徃戚而歸躁而往静而歸於<lb/>
斯時也雖求奔競之名猶不可得況有所謂奔競之禁<lb/>
哉或逮徳下衰禮義廢風俗薄名器濫爵禄輕不使官<lb/>
<pb n="KR4h0066_WYG_007-6b"/>
求人而使人求官不使上求下而使下求上奔競成風<lb/>
莫之能禦權在於左右則為之掃門權在於嬖寵則為<lb/>
之控馬權在於妃主則為之邑司權在於貴戚則為之<lb/>
主事髙爵重禄如取如携無不得其欲焉彼介介自守<lb/>
之士十年未調者有之三世不徙者有之六世不遇者<lb/>
有之利害之相形如此人安得而不奔競乎上之人既<lb/>
誘天下以奔競乃屑屑然制年限之舉嚴三互之法著<lb/>
崇遜之論多見其無益也然則為人上者不必沮人之<lb/>
<pb n="KR4h0066_WYG_007-7a"/>
奔競勿勸之斯可矣不必罰人之奔競勿賞之斯可矣<lb/>
開其源而塞其流忘其本而齊其末豈不甚可嘆哉竊<lb/>
嘗譬之朝而趨市駢肩相摩暮而過市掉臂不顧非朝<lb/>
貪而暮㢘也朝有所求而暮無所求也一兔走野百人<lb/>
逐之積金在市過者不顧非前争而後遜也前則未定<lb/>
而後則已定也彼為士者在治古則静退在後世則奔<lb/>
競豈性情之頓異哉盖治古之爵禄不可求而後世之<lb/>
爵禄可求也治古之爵禄皆有定而後世之爵禄無定<lb/>
<pb n="KR4h0066_WYG_007-7b"/>
也操爵禄之柄者苟端本澄源於上則濟濟多士可以<lb/>
一旦還之於唐虞三代之域矣風俗豈獨厚於古而薄<lb/>
於今耶<lb/>
　<lb/>
　<lb/>
　<lb/>
　<lb/>
　十先生奥論註前集巻七<lb/>
</p>
<p>
</p>
  </div>
</body>
</text>
</TEI>
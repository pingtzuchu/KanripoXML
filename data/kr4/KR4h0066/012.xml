<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註前集巻十二</head> <lb/>
    <p>
<pb n="KR4h0066_WYG_012-1a"/>
欽定四庫全書<lb/>
　十先生奥論註前集巻十二<lb/>
　　雜論　　　　　　　　　　　　　　陳傅良<lb/>
　　　恢復論上<hi>此篇論收天下者有所愛是以難</hi>
自古争天下者常易收天下者常難唐人有言神堯以一<lb/>
旅取天下後世子孫不能以天下取河北嗟夫是亦其勢然<lb/>
也夫以匹夫而争天下與失天下而收之者其勢甚不相若<lb/>
也凡人之情輕於用人之所有重於用已之所愛輕則勇重<lb/>
<pb n="KR4h0066_WYG_012-1b"/>
則怯何者非吾有而有之雖失之於吾無損也其勢烏得不<lb/>
勇以其所愛而用之一或不濟則併亡之矣其勢不能無怯<lb/>
此争天下與收天下之所以異也昔漢髙帝資三尺之任五<lb/>
載而成帝業<hi>前漢諸侯王表漢無尺土之階繇一劍之任五載而成帝業</hi>且秦以虎狼之<lb/>
强由數世而合之漢獨何其鋭也盖髙帝崛起豐沛之微<lb/>
無寸土為之階兵秦兵也粟秦粟也城邑秦之城邑也驅非<lb/>
已之民食非已之粟而收非已之城邑故得以肆意而為之降<lb/>
數十郡而喪之不恨也捐數千里以授三將不惜也睢<lb/>
<pb n="KR4h0066_WYG_012-2a"/>
水之逃滎陽之脱濱於死而不衰也<hi>前髙祖紀項羽擊漢軍睢水上大破</hi>
<hi>漢軍多殺士卒睢水為之不流圍漢王三帀大風折木發屋晝晦楚軍大亂而漢王得遁去又項羽圍漢滎陽</hi>
<hi>漢王患之紀信誑楚漢王出西門遁</hi>以匹夫而争天下其幸而集則帝王<lb/>
不幸而不集吾如彼何哉髙帝亦不得不勇為之矣晉<lb/>
元之南渡也撫江都之勝兼吳㑹之饒亦足以奮矣而<lb/>
没齒不能歸侵彊之咫尺者非他也其心愛夫一隅之<lb/>
可以自託惴惴然惟恐夫用之而併失之也<hi>見晉本紀又云元戎</hi>
<hi>屢動不出江畿經畧區區僅全吴楚</hi>故曰是亦其勢然也三代以後中興<lb/>
<pb n="KR4h0066_WYG_012-2b"/>
之功莫易於光武豈光武獨能也哉葢其勢亦髙帝之<lb/>
勢而光武亦以其髙帝為之也嗚呼後之人主不幸而<lb/>
失天下之全願得為漢之光武猶幸而獨得天下之半<lb/>
乃止於晉之元帝亦孰能處元帝之勢而以光武用之<lb/>
也哉<lb/>
　　　恢復論下<hi>此篇論有志於取天下者有所棄則有所就</hi>
處晉元之勢而以光武用之者未必學光武也亦有所<lb/>
棄而已矣大抵不有所棄不能有所就有志於取天下<lb/>
<pb n="KR4h0066_WYG_012-3a"/>
者特未可深留而固閉之也以天下之大深留而固閉<lb/>
之雖守之不足况於攻乎哉髙帝之所以踣項氏者以<lb/>
其棄燕齊於韓信劉備之不能一駕於魏者以其不棄<lb/>
吳於孫氏也方信之虜魏豹也請益兵三萬北舉燕趙<lb/>
東擊齊帝灑然與之不吝也及其破歴下也請自王之<lb/>
帝幾誤矣良平附耳一語帝翻然置之不争也嗚呼何<lb/>
帝之明於前而良平善料於其後也且帝以五諸侯之<lb/>
兵顛頓於滎陽成臯之間幾不脫者屢矣帝之力果能<lb/>
<pb n="KR4h0066_WYG_012-3b"/>
遂并齊哉假如帝之能并齊項氏以躡而奪之矣三秦<lb/>
之事可見矣以燕齊之壤綿亘萬里而為楚得之則楚<lb/>
全而漢孤嗟夫楚全而漢孤則漢之不敵楚决矣孰若<lb/>
棄之於信使之自戰其地自兼其衆而又自王其國時<lb/>
出而佐我則項氏必不能捨相持之漢而東矣羽之使<lb/>
龍且救齊也非不勇於自行也有漢王者在也則夫棄<lb/>
齊於信所以錮項氏於不能進退之域分其力而弱其<lb/>
權也漢之帝也信實犄角之歟<hi>見前漢髙祖紀及韓信張良傳</hi>劉備亦<lb/>
<pb n="KR4h0066_WYG_012-4a"/>
一時之傑也而其志不若髙皇之大且蜀之讎莫若於<lb/>
魏而其力之不能有吳亦明矣蜀之急於吳者失也使<lb/>
其掃巴蜀之甲趨於江陵一舉而兼之則曹氏肯拱揖<lb/>
之而授之蜀哉是以其勢必争争則便且强者勝是蜀<lb/>
之併吳所以資魏也斃吳而踣魏蜀能自為蜀哉故莫<lb/>
若使吳自吳與之權而并力於魏方權之請降也其機<lb/>
至矣因其欲降而徳之權之所以奮於魏也以吳蜀之<lb/>
二當魏之一其力足以舉魏蹙魏而圖吳未晚也惜乎<lb/>
<pb n="KR4h0066_WYG_012-4b"/>
其不棄於孫氏而更生之敵是以卒無所成夫不忍棄<lb/>
之而委之為敵人之資取天下者為之哉<hi>見魏武帝紀及蜀先主吳</hi>
<hi>孫權傳</hi>昔祖逖之渡江也晉之中興其兆成矣而元帝不<lb/>
棄之逖遽使戴若思代之鳴呼君子是以知晉之不能<lb/>
西也<hi>祖逖傳帝以逖為奮威將軍渡江中流擊楫而誓曰祖逖不能清中原而復濟者有如大江辭色壮</hi>
<hi>烈衆皆慨歎方當推鋒越胡掃清河朔㑹朝廷将遣戴若思為都督逖以若思是吳人雖有才望無𢎞致逺識</hi>
<hi>且巳翦荆棘收河南地而若思雍容一日來統之意甚怏怏俄卒</hi>
　　　備論上<hi>此篇論輕於所戒而重於所玩者雖</hi>
<pb n="KR4h0066_WYG_012-5a"/>
兵孰難曰備為難備孰難曰輕於所戒而重於所玩者<lb/>
為難大抵敵人之曉兵者必不肯犯吾之所戒而突吾<lb/>
三軍必向之鋒也夫不肯犯吾所戒而突吾三軍必向<lb/>
之鋒而其計必將趨於吾之所玩而卒然畢集於一隅<lb/>
不警之地故夫非甚愚之將而以其師壓坦然之境者<lb/>
皆以聲餌我也而其實必有所不至嗟乎其以聲餌我<lb/>
而其實不至則亦愚我而巳矣是正智將之所貪而用<lb/>
兵者多失之葢乏備之罪也韓信之擊魏也陳舟於臨<lb/>
<pb n="KR4h0066_WYG_012-5b"/>
晉而以木罌渡軍襲安邑亦信之愚魏豹也<hi>前韓信傳信擊魏盛</hi>
<hi>兵蒲坂塞臨晉信乃益為疑兵陳船欲渡臨晉而伏兵従夏陽以木罌缶度軍襲安邑魏主豹驚引兵迎信信</hi>
<hi>遂虜豹</hi>昔者晉人伏兵於二陵以邀秦而蹇叔巳知之<hi>左僖</hi>
<hi>三十二年秦穆公召孟明西乞白乙使出師於東門之外蹇叔哭之曰孟子吾見師之出而不見其入也蹇叔</hi>
<hi>之子與師哭而送之曰晉人禦師必於殽殽有二陵焉其南陵夏后臯之墓也其北陵文王之所避風雨也必</hi>
<hi>死是間余收兩骨焉秦師遂東</hi>吳楚匿死士於淆澠之間以伺漢而趙<lb/>
渉亦己知之<hi>前周亞夫傳趙涉說亞曰將軍東誅吳楚吳王素富懐輯死士久矣此知将軍且行</hi>
<hi>必置間人於殽澠阸陿之間且兵事上神密將軍何不從此右去走藍田出武闗抵雒陽間不過差一二日直</hi>
<pb n="KR4h0066_WYG_012-6a"/>
<hi>入武庫擊鳴鼔諸侯聞之以為將軍從天而下也太尉如其計至雒陽使吏搜殽澠間果得吳伏兵</hi>兵未<lb/>
有形而二子預料於千里之外必知其潜師之所使其<lb/>
謀人如謀國則夫可入之間可乘之隙豈不盡在掌握<lb/>
間哉然則淮隂之師設虛於臨晉而出其實於安邑亦<lb/>
幸其無蹇叔趙涉而巳魏而有二子者為之計而嚴備<lb/>
於夏陽之間則浮罌之衆可以坐覆故夫以其虚聲壓<lb/>
吾坦然之境而其實出於一隅不警之地者智将可以<lb/>
兩得之何者吾以虚臨虚以實待實彼之所恃者實也<lb/>
<pb n="KR4h0066_WYG_012-6b"/>
吾敗其實則虚者潰矣兹固季良所以謀楚者哉噫是<lb/>
非輕於所戒而重於所玩者不能也<lb/>
　　　備論下<hi>此篇論用兵必乘敵人之所不備</hi>
善用兵者必掩人之所不意夫掩人之所不意者所以<lb/>
乘其所不備也如乘人不備而不知人之乘其不備亦豈<lb/>
長於兵者哉大抵邀虚擊懈之師非惟吾能知之敵亦<lb/>
有能知之者矣恃我之所能而墯於人之所能故曰用<lb/>
兵之道竒為難昔者吳楚之西向也條侯以其三十六<lb/>
<pb n="KR4h0066_WYG_012-7a"/>
將之兵填然而東趙涉以為不可也莫若寂鼔仆旗<lb/>
走藍田出武闗抵洛陽入武庫然後聲而馳之則諸侯<lb/>
愕眙失色以為從天而墯矣<hi>見上篇注</hi>嗟夫孰知吳有田禄<lb/>
伯亘將軍者巳慮及此乎田生之謀盖欲以竒兵循江<lb/>
淮而上先入武闗而亘氏亦欲西據洛陽武庫食敖倉<lb/>
之粟以徐俟漢軍之至則夫趙涉之所以說亞夫以出<lb/>
吳楚之所不料者正田生亘氏之所欲疾馳以先漢兵<lb/>
之所不及者也使二子之計行則亞夫以其堂堂之軍<lb/>
<pb n="KR4h0066_WYG_012-7b"/>
巻甲而趨不虞吳兵之至吳人以其未試之鋒適㑹亞<lb/>
夫於其所貪之境吳楚之師不遇於武闗亦必接刄於<lb/>
洛陽武庫之間以漢不虞之懈當吳未試之全嗚呼兹<lb/>
固鄧都尉之所憂也哉吾觀周侯之功盖出於鄧公<lb/>
之謀委梁以敝吳而深營固壘以坐待其羸乏故得以<lb/>
全制之使吳而聴二臣之言以其死鬬之銳不耗於梁<lb/>
而决戰於漢則夫趙涉之說是乃嫁禍於亞夫也亞夫<lb/>
不危乎哉然則涉之說獨行於漢而二臣之言不售於<lb/>
<pb n="KR4h0066_WYG_012-8a"/>
吳者天之相漢焉耳<hi>前吳王濞傳七國反書聞天子遣周亞夫将三十六将軍往擊吳楚</hi>
<hi>初吳楚反書聞故吳相表盎召入見上問以吳楚之計以盎使吳吳王聞盎來欲刼使将盎夜亡走梁遂歸報</hi>
<hi>條侯云比至淮陽問故父絳侠客鄧都尉曰䇿安出客曰吳楚兵銳甚難與争鋒楚兵輕不能久為将軍計莫</hi>
<hi>若引兵東北壁昌邑以梁委吳吳必盡鋭攻之將軍深溝髙壘使輕兵絶淮泗口饟道使吳楚相敝而糧食竭</hi>
<hi>乃以全制其極破吳必矣條侯曰善從其䇿遂堅壁昌邑南輕兵絶吳饟道吳王之初發也吳臣田禄伯為大</hi>
<hi>将軍田禄伯曰兵屯聚而西旡它竒道難以立功臣願得五萬人别循江淮而上收淮南長沙入武闗與大王</hi>
<hi>㑹此亦一竒也</hi>嗚呼為将者其無愚敵而幸於天之所相哉<lb/>
　　　守論<hi>此篇論守不在險而在人</hi>
<pb n="KR4h0066_WYG_012-8b"/>
天下之言守者則形勢而巳矣形勢者以險為本嗟夫<lb/>
險未足以盡守之說也秦之函谷吳之長江蜀之劒閣<lb/>
天下之言險者無先也而子嬰降漢劉禪孫皓翦為魏<lb/>
晉之俘且夫雍梁之西荆陽之東非有變也金城棧道<lb/>
之固驚波之阻猶無恙也沛公瓦合之卒不繁於曩時<lb/>
六國之衆也鄧艾王濬之徒又非白公曹公司馬懿之<lb/>
敵也而二君束手就擒一地之茅土盡為喪國之社何<lb/>
也非其人也善乎賈生太史公之言曰使嬰有庸主之<lb/>
<pb n="KR4h0066_WYG_012-9a"/>
材僅得中佐山西之地尚可全有<hi>史秦紀賈誼論秦論曰向使嬰有庸主之</hi>
<hi>才僅得中佐山東雖亂秦之地可全而有宗廟之祀未嘗絶也</hi>噫非特秦然也葛亮陸<lb/>
抗而不死吳蜀亦未可以侮矣故曰守以險不若守以<lb/>
人昔者劉項之争衡也楚以拔山之力卒為漢臠議者<lb/>
多咎項氏捐天險之勝形懐區區之故國榮於匹夫晝<lb/>
錦之歸斯以取亡<hi>前項籍傳羽壁垓下軍少食盡漢兵圍之數重羽夜聞漢軍四面皆楚歌</hi>
<hi>乃驚曰漢皆巳得楚乎是何楚人多也乃自歌曰力抜山兮氣盖世時不利兮騅不逝乃自剄又羽屠咸陽殺</hi>
<hi>秦降王子嬰燒其宫室於是韓生説羽曰闗中阻山帯河四塞之地肥饒可都以霸羽又懐思東歸曰冨貴不</hi>
<pb n="KR4h0066_WYG_012-9b"/>
<hi>歸故鄉如衣錦夜行</hi>以愚觀之項氏所以亡者亦或不在是也方<lb/>
羽之霸𤓰分闗中之壤授三叛將其意盖在於障漢軍<lb/>
之東也羽之心自以三秦足以限漢雖髙枕於彭城之地<lb/>
而巴蜀之師亦未敢越境而下也而不知夫僨軍降虜<lb/>
非漢之敵楚之旋斾未巻而劉季巳刼而奪之矣羽不<lb/>
能止徒王鄭昌於韓以為西蔽終亦以伺漢而已矣則<lb/>
夫闗中之不守者羽之失人也<hi>同上羽陽尊懐王為義帝徙之長沙都郴分天</hi>
<hi>下以王諸侯立沛公為漢王王巴蜀漢中而參分闗中王秦降將以距塞漢道乃立章邯為雍王王咸陽以西</hi>
<pb n="KR4h0066_WYG_012-10a"/>
<hi>立司馬欣為塞王王咸陽以東立董翳為翟王時漢王還定三秦羽聞漢并闗中且東齊梁畔之大怒乃以故</hi>
<hi>吳令鄭昌為韓王以距漢令蕭公角等擊彭越越敗</hi>及羽之擊彭越也亦慮夫漢<lb/>
之過成臯也而令樅公守之未幾而樅公破則属之大<lb/>
司馬曹咎堅壁以捍漢甚矣夫羽之愚也且漢之不駕<lb/>
於楚者皆羽之身與之角者也羽引而東雖百海春侯<lb/>
曽何足以礙漢哉不數日而咎斃於圯水之上則夫成<lb/>
臯之不守羽之再失人也<hi>同上羽急圍漢王滎陽漢王従西門出令周苛樅公魏豹守滎</hi>
<hi>陽漢王西入闗時彭越渡睢殺薛公羽乃東擊彭越漢王亦引兵北軍成臯羽巳破走彭越引兵西下滎陽城</hi>
<pb n="KR4h0066_WYG_012-10b"/>
<hi>烹周苛殺樅公虜韓王信進圍成皐漢王跳獨與滕公得出北渡河至修武從張耳韓信楚遂拔成臯漢王得</hi>
<hi>韓信軍留止使盧綰劉賈渡白馬津入楚地佐彭越共擊破楚軍攻下梁地十餘城羽聞之謂海春侯大司馬</hi>
<hi>曹咎曰謹守成臯即漢欲挑戰慎毋與戰勿令得東數而巳我十五日必定梁地復從將軍於是引兵東漢</hi>
<hi>挑楚軍戰楚軍不出使人辱之五六日大司馬怒渡兵汜水卒半渡漢擊大破之大司馬咎長史欣皆自剄汜</hi>
<hi>水上</hi>至於漢髙以一韓信守齊羽巳有腹背之憂武涉之<lb/>
説足以見羽之無聊矣嗚呼漢之獲信豈信之素宦於<lb/>
漢耶羽不能用而弃之漢則信之歸漢實羽之助漢而<lb/>
自孤也使羽而用髙帝雖欲不鬱鬱於西可乎然則項<lb/>
<pb n="KR4h0066_WYG_012-11a"/>
羽之失天下非失險也失人也<hi>韓信傳信属項羽為郎中信數以䇿干羽羽弗</hi>
<hi>用漢王之入蜀信亡楚歸漢未得知名膝公竒之言於漢王漢王未之竒也蕭何曰諸將易得至如信國士無</hi>
<hi>雙王必欲長王漢中無所事信必欲争天下非信無可與計事者顧王䇿安决王曰吾亦欲東耳安能欎欎久</hi>
<hi>居此乎何曰王計必東能用信信即留不能用信終亡耳王以為大将曰將軍何以敎寡人計䇿信遂平齊請</hi>
<hi>自立為假王王曰即為真王何以假為立信為齊王召其兵使擊楚項王恐使武涉往説信曰足下何不反漢</hi>
<hi>與楚楚王與足下有舊故且漢王不可必足下何不與楚連和三分天下而王齊信謝云云</hi>髙帝嘗<lb/>
曰羽有一范増而不能用此所以為我擒<hi>髙祖紀云云</hi>噫豈<lb/>
惟一范増哉<lb/>
<pb n="KR4h0066_WYG_012-11b"/>
　　　屯田論<hi>此篇論不可誘古人美名而忘今世之實患</hi>
圖天下之利者不可誘於古人之美名而忘今世之實<lb/>
患也夫誘於古人之美名而忘今世之實患則見其利<lb/>
而不見其害奮而為之其利之効也未收而害之形己<lb/>
先見矣兹事之所由不濟而忌者得以乗而破之也昔<lb/>
者漢之憂在乎諸侯之偪而唐之深禍亦以歴世之兵<lb/>
拏而未解也則夫鼂錯建削地之䇿於七國方横之時<lb/>
<hi>前鼂錯傳景帝即位錯請諸侯之罪過削其支名郡奏上諸侯讙譁後吳楚七國俱反以誅錯為</hi>蕭俛段<lb/>
<pb n="KR4h0066_WYG_012-12a"/>
文昌之徒開銷兵之議於兩河甫定之日<hi>唐蕭俛傳穆宗初兩河底</hi>
<hi>定俛與段文昌當國謂四方無虞遂議太平事以為武不可黷勸帝偃革尚文乃密詔天下鎮兵十之嵗限</hi>
<hi>一為逃死不補謂之銷兵既而籍卒逋亡無生業嘯聚山林間為盜賊㑹朱克融王廷湊亂燕趙一日悉收用</hi>
<hi>之朝廷調兵不充乃召募市矣人烏合戰輒北遂復失河朔</hi>豈非漢唐之大利也哉況<lb/>
夫强本以固國戢武以安民者三代之所歴行而未盡<lb/>
者也以漢唐之大利而文以三代之美談則其説之易<lb/>
使而其聴也易甘天下之士必疾趨而樂附之矣其誰<lb/>
曰不可嗟夫孰知夫削地之畫一下而吳楚之變幾危劉<lb/>
<pb n="KR4h0066_WYG_012-12b"/>
氏之宗社銷兵之計一行而燕趙之盜復瀦河朔之地<lb/>
而卒無以禁之也哉故夫誘於古人之美名而忘今世<lb/>
之實患者將以利天下適以害天下也雖然是豈真不<lb/>
可為耶士大夫深思而逺慮不為名鉗斯得之矣天下<lb/>
皆以為安吾不遽而安也而猶以為甚危天下皆以為<lb/>
可喜吾不雷同而喜之而獨為之深憂其慮之也過則<lb/>
其備之也豫備之也豫則其應之也亦不跲是故處之<lb/>
而固行之而成雖有樂敗人之功者亦無得為之矣今<lb/>
<pb n="KR4h0066_WYG_012-13a"/>
之屯田巳試之事也而其效莫著於漢之趙充國魏之<lb/>
棗袛嗟乎二子之迹古人之美名也充國以方隆之漢<lb/>
斃垂盡之先零<hi>前趙充國傳充國擊先零羌度其必壊欲罷騎屯田以待其斃奏曰臣謹條不</hi>
<hi>出兵留田便宜十二事</hi>衹以未裂之中原營於無虞之許下<hi>魏太祖建</hi>
<hi>安元年用棗祇韓浩等議始興屯田又任峻傳太祖欲經畧四方苦軍食不足羽林監棗袛建置屯田太祖以</hi>
<hi>峻為典農中郎將募百姓屯田於許下得穀百萬斛郡國例置田官數年中所在積粟倉廩皆滿軍國之饒起</hi>
<hi>於棗袛而成於峻</hi>其從事於此也専其所以害其成者無有則<lb/>
其為之也暇而其責效也亦不亟二子處之奚患哉今<lb/>
<pb n="KR4h0066_WYG_012-13b"/>
日之事未可以是論也秋髙馬肥馳突而蹂禾稼者中<lb/>
行說之所以折漢使正胡虜之心未嘗一日忘我者也<lb/>
然則求其利者其無借趙充國棗衹之美名以籍口而<lb/>
不忍思中行說之實患而緩其備也哉<lb/>
　<lb/>
　<lb/>
　<lb/>
　十先生奥論註前集巻十二<lb/>
</p>
<p>
</p>
  </div>
</body>
</text>
</TEI>
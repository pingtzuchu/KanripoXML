<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註前集巻八</head> <lb/>
    <p>
<pb n="KR4h0066_WYG_008-1a"/>
欽定四庫全書<lb/>
　十先生奥論註前集巻八<lb/>
　　六經論　　　　　　　　　　　楊萬里<lb/>
　　　易<hi>此篇論言不盡意</hi>
聖人之教不離於言而未始不離於言不離於言者言<lb/>
也未始不離於言者非言者也言者道之因也聖人且<lb/>
得而離於言乎非言者道之詣也聖人且得而不離於<lb/>
言乎夫何故傳天下以其道而不示天下以其因天下<lb/>
<pb n="KR4h0066_WYG_008-1b"/>
何從而詣其詣哉詣其詣則不因其因矣雖然詣其詣<lb/>
而不因其因可也未詣其詣而不因其因可乎是故不<lb/>
得離於言不離於言者不廢其道之因也不廢則恃此<lb/>
之道恃彼之愚是故不得不離於言離於言者不恃其<lb/>
道之因也以道之因者可忘而廢言見人之迷於塗而<lb/>
莫之指者也以道之因者不可忘而恃言指人以塗而<lb/>
謂之家者也莫指其塗天下自此絶指塗為家天下自<lb/>
此愚堯之朱舜之均親不親而近不近也<hi>丹朱之不肖舜之子亦不</hi>
<pb n="KR4h0066_WYG_008-2a"/>
<hi>肖</hi>言可以教人而傳道也則朱均乆矣其堯舜也然同<lb/>
室之朱均不堯舜也而異世之洙泗有堯舜焉<hi>記擅弓曽子曰</hi>
<hi>商吾與女事夫子於洙泗之間退而老於西河之上</hi>則夫子之心超然獨詣堯舜<lb/>
之詣也言可恃耶言不可恃耶聖人憂焉欲廢言而天<lb/>
下之人豈人人而心孔子之心詣堯舜之詣也欲恃言<lb/>
也則天下將死於吾言之中而不生乎吾言之外非吾<lb/>
言之死天下也死天下之見也天下之見所以死乎吾<lb/>
言之中而不生乎吾言之外者吾言之盡而天下亦以<lb/>
<pb n="KR4h0066_WYG_008-2b"/>
為聖人之言盡於此也天下以吾言為盡故捐其思捐<lb/>
其思故死其見死其見故貌信乎吾言而心無得於吾<lb/>
道非無得於吾道也不自得其得也嗟乎言也者心之<lb/>
翳也曉天下者暗天下者也易曰書不盡言言不盡意<lb/>
<hi>繫辭上子曰云云然則聖人之意其不可見乎子曰聖人立象以盡意設卦以盡情偽繫辭焉以盡其言</hi>嗟<lb/>
乎聖人之憂天下深矣乎而或者以為聖人之意聖人<lb/>
之不能盡於言聖人之言聖人自不能盡於書也嗟乎<lb/>
聖人天地也今夫天能生物而不能盡生地能載物而<lb/>
<pb n="KR4h0066_WYG_008-3a"/>
不能盡載則天下有不笑其妄者乎聖人之言非不能<lb/>
盡意也能盡意而不盡也聖人之書非不能盡言也能<lb/>
盡言而不盡也曷為不盡也不敢盡也中庸曰有餘不<lb/>
敢盡此易與中庸之妙也然則曷為不敢盡也憂其言<lb/>
之盡而人之愚也漁者之於魚也有小其得者有大其<lb/>
得者小其得者必澗溪者也大其得者必江海者也江<lb/>
海之所以江海夫豈若是澗溪然哉水石鑿然以明而<lb/>
蟲魚歴然以見也淵乎其茫也黝乎其幽也是故求者<lb/>
<pb n="KR4h0066_WYG_008-3b"/>
加深則得者加大也聖人之作易其初有卦而已象烏<lb/>
在其後有象矣辭烏在最後有辭也如未始有辭也杳<lb/>
茫深㣲不可得而近也非不可得而近也不可得而近<lb/>
者所以致人之近也人致於易則近於易矣人之常情<lb/>
近則知逺則疑故易之逺者所以投天下以疑而致天<lb/>
下之思也思則見見則悅悅則研研則詣故聖人作易<lb/>
也不示天下以其道之詣而指天下以其道之因既曰<lb/>
因矣可得而盡哉天下因吾之不盡而求吾之盡則道<lb/>
<pb n="KR4h0066_WYG_008-4a"/>
也者聖人得而秘也耶夢飲酒者覺而言之於童子童<lb/>
子曰奚而醒也彼以為真飲也不悟其夢也或者曰聖<lb/>
人不能盡言盡意也其見與童子異不異也<lb/>
　　　禮<hi>此篇聖人示天下以可踐</hi>
道無所倚有所踐有所倚則天下莫之稽無所踐則天<lb/>
下莫之居莫之稽道之瀆也莫之居道之棄也聖人以<lb/>
道而寄於經以悟於後乃至於瀆與棄瀆則道不神棄<lb/>
則道不行道之經首於易以易而後道不瀆以禮而後<lb/>
<pb n="KR4h0066_WYG_008-4b"/>
道不棄聖人之慮㣲矣盖天人之理性命之源仁義道<lb/>
徳吉凶悔吝紛然齒於卦而形於象卦之中又有卦而<lb/>
象之外又有象焉此所以為无所倚也无所倚則无所<lb/>
窮无所窮者聴天下之人各入其入隨至其至也是以<lb/>
天下仰其神而稽焉雖然道則神矣不瀆矣天下之人<lb/>
聖不數也賢亦不數也而愚不肖則不疎也聖人之經<lb/>
為聖賢而作也不為愚不肖而作也則有易已多矣否<lb/>
也則以不疎之愚不肖而舉責之以不數之聖賢是却<lb/>
<pb n="KR4h0066_WYG_008-5a"/>
天下之進於聖賢而堅天下之心使安於愚不肖也是<lb/>
故聖人本之以不倚而進之以可踐禮也者所以示天<lb/>
下之可踐也圜不以規方不以矩運斤而成風惟匠石<lb/>
可也<hi>莊徐无鬼篇郢人堊漫其鼻使匠石斵之匠石運斤成風聴而斵之盡堊而鼻不傷</hi>欲舉天<lb/>
下之工而皆匠石也皆不規不矩也則天下之工有棄<lb/>
其斧斤而去爾何則無所可踐也易者聖人成風之斤<lb/>
也禮者聖人規矩之器也匠石不以匠石而廢規矩故<lb/>
無匠石而有匠石聖人不以聖人而廢禮法故無聖人<lb/>
<pb n="KR4h0066_WYG_008-5b"/>
而有聖人蓋道有所可踐而後天下有所可居易之言<lb/>
曰神無方也易無體也彼且無方則不可以體見不可<lb/>
以方求則契其方者出乎方者也不可以體見則得其<lb/>
體者遺乎體者也欲天下之人皆出乎方契其方遺乎<lb/>
體得其體嗚呼難哉是故有禮焉如是而君臣父子如<lb/>
是而冠昏喪祭如是而交際辭受如是而出處進退嚴<lb/>
乎灑掃之末以達乎精義之神動容周旋之頃而禮皆<lb/>
至焉其義粲然無所不可知而其地畫然有所必可踐<lb/>
<pb n="KR4h0066_WYG_008-6a"/>
其造也有塗其入也有門則不惟聖賢可踐而居也愚<lb/>
不肖者孰不可以勉而踐踐而居哉有可踐則天下得<lb/>
以不置其足於道之外有可居則天下得以置其身於<lb/>
道之内使天下之人置其身於道之内而不置其足於<lb/>
道之外相敬相愛相安相養以至于今禮之教也而老<lb/>
者曰失道徳仁義而後禮又曰禮者忠信之薄<hi>三十八章失道</hi>
<hi>而後徳失徳而後仁失仁而後義失義而後禮禮者忠信之薄而亂之首也</hi>嗟乎去禮以求<lb/>
忠信是去裘以求襖者之智也且禮亡則道徳仁義其<lb/>
<pb n="KR4h0066_WYG_008-6b"/>
猶有存歟嘗觀老之徒有問乎聃者鴈行避影而後進<lb/>
而聃未輕告也已則一日不可無師弟子之禮而天下<lb/>
獨可一日無君臣父子之禮耶人有一朝三飯於家而<lb/>
教其鄰以避穀之方者此可信也哉<lb/>
　　　樂<hi>此篇論觸天下之機</hi>
天下有同然之機不動於静而不得不動於動不得不<lb/>
動於動者執其機以觸其機也聖人欲天下之趨於道<lb/>
而不得天下同然之機而執之則觸焉而無動也觸焉<lb/>
<pb n="KR4h0066_WYG_008-7a"/>
而無動則能使天下之吾從而不能使天下之自從使<lb/>
天下之吾從者天下從聖人者也使天下之自從者不<lb/>
從聖人者也從聖人者非從聖人之至也不從聖人者<lb/>
從聖人之至也蓋從聖人則亦勉焉以從於人未必得<lb/>
於已勉而往亦必廢而歸是故所從者雖聖人也人耶<lb/>
我耶至於不從聖人而自從者非其心欣然而啟也其<lb/>
何能决然已趨也欣然以啟而後聖人之道有以投决<lb/>
然以趨而後聖人之道有以驅故夫天下之情不病其<lb/>
<pb n="KR4h0066_WYG_008-7b"/>
不决然病其欣然者之不動也欣然之心一動則聖人<lb/>
之道有不勸而行不挽而進不嘘而髙不引而深者矣<lb/>
是故欣然之心者進退之機也歟聖人者得是機而執<lb/>
焉復執是機而觸焉惟其不觸天下也觸則天下之機<lb/>
動矣然則天下之所以决然趨於道者聖人有以動其<lb/>
道之機也其初易之道無所倚而聖人申之以禮之可<lb/>
踐冝亦可以少足矣雖然禮之道可以踐也而踐之者<lb/>
未必决然也豈非欣然者未動而勉焉者獨行歟人之<lb/>
<pb n="KR4h0066_WYG_008-8a"/>
情速於得而禮緩之以遜渇也而百拜乃得飲飢也而<lb/>
日昃未得食<hi>揚脩身篇日昃不食肉肉必乾日昃不飲酒酒必酸賓主百拜而酒三行</hi>夫雍<lb/>
容文雅之化固天下之所不能廢而周旋委曲之節無<lb/>
乃天下亦有所不盡安者耶夫使天下之情有所不盡<lb/>
安則聖人之道其行豈得而逺也道行於暫而不行於<lb/>
逺是未得天下欣然之機也得其欣然之機而道可以<lb/>
逺矣且生者天下之至愛也死者天下之至畏也而兵<lb/>
家者率天下之人以趨其所至畏而捐其所至愛也此<lb/>
<pb n="KR4h0066_WYG_008-8b"/>
亦有所甚難者矣令發而士之坐者涕霑襟卧者涕交<lb/>
頥此宜有所甚不樂者矣然鼓鼙之聲鏜然以鳴則三<lb/>
軍之士躍然以奮悲者喜惰者激至於殺身而不自還<lb/>
則有以動其欣然之機故也故未得天下之機而執之<lb/>
者可以動之而趨於死也聖人之道非如兵家使天下<lb/>
趨於死之危也趨於道者趨於安也聖人者執其機而<lb/>
觸之則天下之趨也孰禦今夫金石絲竹八物之善鳴<lb/>
此其於吾道何與焉而聖人之經繼禮以樂者何也人<lb/>
<pb n="KR4h0066_WYG_008-9a"/>
物幽憂而不樂者散之以嘯歌有所鬱結而不平者銷<lb/>
之以管絃聲之入人心易也然則天下欣然之機不寓<lb/>
於八物之質而寓於八物之聲也聖人得其機之所寓<lb/>
而執之以觸天下之機是故取仁義道徳之意而播之<lb/>
於恬愉平淡之樂使聴之者心悦悦之者心喻必有渙<lb/>
然而解欣然而契者矣樂之功用至此而天下不知也<lb/>
惟其不知乃深於知也歟善乎孟子之言道也曰樂之<lb/>
實樂仁義是也樂則生矣生則烏可已也烏可已則不<lb/>
<pb n="KR4h0066_WYG_008-9b"/>
知手之舞之足之蹈之也夫聖人之樂至於使人手舞<lb/>
足蹈於仁義之中而不自知此化之妙也堯舜禹湯文<lb/>
武周公孔子者不示其機者也孟子者不秘其機者也<lb/>
　　　書<hi>此篇論聖人形道之形</hi>
易者道之聚也禮者道之檢也樂者道之安也聖人之<lb/>
道聚之以易則求者足檢之以禮則肆者約安之以樂<lb/>
則入者豫使天下之於吾道足而約約而豫聖人於此<lb/>
畢矣乎曰未也道之聲固不親於道之形也且夫道未<lb/>
<pb n="KR4h0066_WYG_008-10a"/>
始有聲也而有形也耶道无聲也而聖人聲之以言是<lb/>
謂道之聲雖然可以啟天下之聴而未有以信天下之<lb/>
觀啟天下之聴者聲也信天下之觀者非聲也形也形<lb/>
信而後聲信道果无形耶道猶天也天果无形耶天有<lb/>
是形故有是聲形者非聲之聲也聲者非形之形也風<lb/>
起於虚而颯然霆震於空而轟然此其聲非不足以信<lb/>
於萬物也使無蒼蒼者以麗焉則風霆者自託之無所<lb/>
而何物之信也哉今夫道者道之形言者道之聲形信而<lb/>
<pb n="KR4h0066_WYG_008-10b"/>
後聲信雖然吾非不知道者道之形也而誰其見之見<lb/>
秋毫於千里之外者離婁乎抑衆人乎離婁能喻衆人以<lb/>
已之所見而不能使衆人見其所見聖人者道之離婁<lb/>
也易禮樂者離婁之所以喻衆人者也衆則何敢疑乎<lb/>
離婁而亦豈能信乎離婁也耶何則以已之目傳之天<lb/>
下之目猶非已之目也而况以已之目傳之天下之耳<lb/>
哉然則聖人何以信天下之觀蓋天下之無形莫鬼神<lb/>
若也而聖人能使鬼神之有形况於道乎祭之有尸所<lb/>
<pb n="KR4h0066_WYG_008-11a"/>
以形鬼神之無形也道獨無形耶堯舜禹湯文武周公<lb/>
者其道之尸也歟聖人作經是以有書夫書也者所以立<lb/>
道之尸以形道之形以申夫易禮樂之所未言者易禮<lb/>
樂之作也聖人曰此為易此為禮此為樂天下不可一<lb/>
日而不知不可一日而不行也知而行則聖則賢則君<lb/>
子否則愚則鄙則小人知而行則治則安則存否則亂<lb/>
則危則滅天下則從聖人矣雖然知而行者誰歟嚮之<lb/>
而成者誰歟背之而敗者又誰歟天下不見其事則曰<lb/>
<pb n="KR4h0066_WYG_008-11b"/>
此聖人之私言也聖人於是作書以信其道曰古之人<lb/>
有曰堯者有曰舜者曰禹者曰湯者曰文武者曰周公<lb/>
者此知易禮樂之道而行之者也此得易禮樂之學性<lb/>
而身之者也其成就何如也反是則桀也紂也四凶也<lb/>
而已矣則天下之為君臣父子者前有慕後有儆慕心<lb/>
一生則信道而必行儆心一生則不疑道而不行嗚呼<lb/>
不知易禮樂之可行者毋觀之易禮樂而觀之書則易<lb/>
禮樂豈其欺不知書之已行者毋觀之書而觀之易禮樂<lb/>
<pb n="KR4h0066_WYG_008-12a"/>
則書豈其難不欺故可信不難故可至易禮樂者聲教<lb/>
書者形教嗚呼經至於書備之矣<lb/>
　　　詩<hi>此篇論聖人收天下之律</hi>
天下之善不善聖人視之甚徐而甚迫甚徐而甚迫者<lb/>
導其善者以之於道矯其不善者以復於道宜徐而<lb/>
迫天下之善始惑宜迫而徐天下之不善始逋蓋逋因<lb/>
於莫之矯而惑起於莫之導善而莫之導是謂窒善不<lb/>
善而莫之矯是謂開不善聖人反是徐其所不宜迫而<lb/>
<pb n="KR4h0066_WYG_008-12b"/>
迫其所不宜徐經之自易而書非不備也然皆所以徐<lb/>
天下者也啟其扃聴其入坦其軌縱其馳入也馳也否<lb/>
也聖人油然不之責也非徐矣乎雖然是足以導天下<lb/>
之善也天下皆善乎天下不能皆善則不善亦可導乎<lb/>
聖人之徐於是變而為迫非樂於迫也欲不變而不得<lb/>
也迫之者矯之也是故有詩焉詩也者矯天下之具也<lb/>
而或者曰聖人之道禮嚴而詩寛嗟乎孰知禮之嚴為<lb/>
嚴之寛詩之寛為寬之嚴也歟盖聖人將有以矯天下<lb/>
<pb n="KR4h0066_WYG_008-13a"/>
必先有以鈎天下之至情得其至情而隨以矯夫安得<lb/>
不從盖天下之至情矯生於媿媿生於議議生於衆媿<lb/>
非議則安議非衆則私安則不媿其媿私則反議其議<lb/>
聖人不使天下不媿其媿反議其議也於是舉衆以議<lb/>
之舉議以媿之則天下之不善者不得不媿媿斯矯矯<lb/>
斯復復斯善矣此詩之教也詩果寛乎聳乎其必譏而<lb/>
斷乎其必不恕乎詩果不嚴乎惡莫惡於盜而懦莫懦<lb/>
於童子乎今夫童子誑其西鄰之童而奪之一金不怍<lb/>
<pb n="KR4h0066_WYG_008-13b"/>
也而東鄰之童旁觀而逺見之則怍焉見其奪也而又<lb/>
以告其不見者則怍焉者病焉不惟見也不惟告也見<lb/>
者與不見者朋譏而羣哂焉則不惟怍也不惟病也則<lb/>
啼焉則歸之金焉夫何其不怍於奪而怍於見故曰矯<lb/>
生於愧夫曷不啼於未譏未哂之先而歸其奪於譏與<lb/>
哂之後故曰媿生於議議生於衆夫奪人者汙也奪而<lb/>
歸之者潔也其汙也可擯其潔也可進奪於先而歸於<lb/>
後汙初而潔終君子將不恕其初乎將揜其終乎則譏<lb/>
<pb n="KR4h0066_WYG_008-14a"/>
為譽根哂為徳源矣故曰媿斯矯矯斯復復斯善矣詩<lb/>
人之言至發其君宫闈不修之隱慝<hi>君子偕老刺衛夫人也夫人滛亂失</hi>
<hi>事君子之道鶉之奔奔刺衛宣姜也衛人以為宣姜鶉鵲之不若也</hi>而亦不捨匹夫匹婦<lb/>
復闗溱洧之過<hi>氓詩乘彼垝垣以望復闗不見復闗泣涕漣漣溱洧刺亂也兵革不息男女相</hi>
<hi>棄滛風大行莫之能救焉溱與洧方渙渙兮士與女方乗蕳弓</hi>歌詠文武之遺風餘澤<lb/>
<hi>大雅文王文王受命作周也大明文王有明徳故天復命武王也</hi>而歎息東周列國之<lb/>
亂<hi>王黍離詁訓傳第六黍離閔宗周也君子于役刺平王也楊之水刺平王也兔爰閔周也桓王失信諸侯</hi>
<hi>背叛</hi>哀窮屈而憎貪讒深陳而悉數作非一人詞非一口<lb/>
<pb n="KR4h0066_WYG_008-14b"/>
則議之者寡耶夫人之為不善非不自知也而自赦也<lb/>
自赦而後自肆自赦而天下不赦也則其肆必收聖人<lb/>
引天下之衆以議天下之善不善此詩之所以作也故<lb/>
詩也者收天下之肆者也今夫人之一身暄則倦凛則<lb/>
力十日之暄可無一日之凛耶易禮樂與書暄也詩凛<lb/>
也人情之不喜暄而悲凛者誰也不知夫天之作其倦<lb/>
强其力而壽之也天下之於易禮樂詩書喜其四媿其<lb/>
一孰知聖人以至媿媿之者乃所以以至喜喜之也歟<lb/>
<pb n="KR4h0066_WYG_008-15a"/>
　　　春秋<hi>此篇論夫子之所以政</hi>
聖人之心有所必不肯而有所不得不肯其所必不肯<lb/>
者身焉則優也家焉則戾也天下焉則敗矣聖人獨得<lb/>
遂其所必不肯也耶聖人之心非不欲喜怒之不作湛<lb/>
乎以止而粹乎以和也然嘗試行之家子弟僕妾之善<lb/>
猶不善不善猶善也則其家立而亡也而猶可行之天下乎<lb/>
是故喜善怒惡聖人未必肯也不賞善不罰惡聖人得<lb/>
而肯哉夫子之反自衛也其於經繫焉制焉作焉定焉<lb/>
<pb n="KR4h0066_WYG_008-15b"/>
刪焉<hi>孟序吾自衛反魯然後樂正雅頌各得其所乃刪詩定書繫周易作春秋</hi>勤矣哉而志<lb/>
獨在於春秋<hi>孝經序子曰吾志在春秋行在孝經</hi>葢老而不疲不就則不<lb/>
瞑何也五經者夫子之所以教也春秋者夫子之所以<lb/>
政也徒教而不政堯舜不能以經一世而夫子能以經<lb/>
萬世哉問夫子者曰子奚不為政而夫子答以是亦為<lb/>
政彼見夫子之不見於人也而不知其政於天也彼見<lb/>
夫子之不見於今也而不知其政於後也夫子之教行<lb/>
故天下即其善去其不善夫子之政行故天下畏其不<lb/>
<pb n="KR4h0066_WYG_008-16a"/>
善以利其善畏其不善者夫子有罰政也利其善者夫<lb/>
子有賞政也以王而不天以公而不即位<hi>隱元年春王正月注隱雖</hi>
<hi>不即位然攝君行事</hi>夫子之罰政上亦不恕乎君之惡也以臣而<lb/>
或字之<hi>隱九年春天王使南季來聘注南季天子大夫南氏季字也</hi>以裔而或國之<lb/>
<hi>莊二十三年夏荆人來聘注聘書荆人盖楚之始通未成其禮僖元年秋楚人伐鄭注荆始改號曰楚</hi>夫<lb/>
子之賞政下猶不捐乎小之善也或者曰春秋天子之<lb/>
事也<hi>孟子云知我者其惟春秋乎罪我者其惟春秋乎</hi>夫子匹夫也匹夫而行<lb/>
天子之政吾恐夫子之不自脫於罰也而奚以賞罰人<lb/>
<pb n="KR4h0066_WYG_008-16b"/>
為是不然夫子之身則匹夫也夫子之職則非匹夫也<lb/>
天也文王也周公也以天而視文王則警與譴不在夫<lb/>
子乎以文王而視周公則訓與責不在夫子乎以周公<lb/>
而相天子以令天下則賞與罰不在夫子乎非夫子求其<lb/>
警與譴訓與責賞與罰之柄也天與文王周公以是柄<lb/>
與夫子也然則何以知是柄之非求而天與文王周公<lb/>
與之也曰吾不知也非惟吾不知也而夫子亦或知或<lb/>
不知也夫子曰文不在兹又曰吾不復夢則文王周公<lb/>
<pb n="KR4h0066_WYG_008-17a"/>
以是柄與夫子夫子知之矣至於天以是柄而與夫子<lb/>
則雖夫子亦不自知也知則不可知而隱則不可隱也<lb/>
然則夫子猶不自知而曷為不可隱也天以與夫子而<lb/>
可隱則儀封人者孰告之孰發之耶<hi>儀封人請見曰君子之至於斯也吾</hi>
<hi>未嘗不得見也從者見之出曰二三子何患於喪乎天下之無道也久矣天將以夫子為木鐸</hi>莫之告<lb/>
而告莫之發而發則封人之言者人也其所以言者天<lb/>
也然則天與文王周公與其夫子者如此其急也夫子<lb/>
而緩其急辭其與獨不得罪於天與文王周公也耶故<lb/>
<pb n="KR4h0066_WYG_008-17b"/>
春秋者天子之事也天子無賞罰而夫子有天子之所<lb/>
無者躬乎天與文王之道而塞乎周公之職以佐天子<lb/>
之賞罰也然則夫子之賞罰非孔氏之私政也天下之<lb/>
公政也而夫子何過焉且經曷嘗曰此丘之為哉書元<lb/>
書春者天之臨也書王者天子之臨也書公者魯之臨<lb/>
也<hi>隱元年公及邾儀父盟于蔑二年春公㑹戎于濳</hi>天不得臨周周不得臨諸<lb/>
侯魯不得臨國乎得臨之斯得賞罰之矣罪我者其惟<lb/>
春秋以迹不以情也夫子之思不可謂不審矣嗚呼聖<lb/>
<pb n="KR4h0066_WYG_008-18a"/>
人之於天下後世教詳而政明如此入夫子之教者出<lb/>
夫子之政者也出夫子之教者入夫子之政者也入其<lb/>
賞政猶未逺於教也出其賞政猶得入其教哉入有三<lb/>
而學者能取其二出有二而學者能去其一則夫子之<lb/>
道幾矣<lb/>
　<lb/>
　<lb/>
　<lb/>
<pb n="KR4h0066_WYG_008-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十先生奥論註前集巻八<lb/>
</p>
<p>
</p>
  </div>
</body>
</text>
</TEI>
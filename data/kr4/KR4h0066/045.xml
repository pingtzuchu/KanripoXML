<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>十先生奥論註續集巻十五</head> <lb/>
    <p>
<pb n="KR4h0066_WYG_045-1a"/>
欽定四庫全書<lb/>
　十先生奥論註續集巻十五<lb/>
　　進論　　　　　　　　　　　鄭　湜<lb/>
　　　相體四<hi>此篇論人主大臣皆當虚心不自用</hi>
人主虚心不自用而用大臣大臣虚心不自用而<lb/>
用天下上下虚心俱不自用而天下之理得矣世<lb/>
之大臣有欲為之主而功業不見於當世者問其<lb/>
故則曰人主不能忘已而用我委任不吾盡也施<lb/>
<pb n="KR4h0066_WYG_045-1b"/>
設不吾専也人主幸而忘已用我矣然同列嫉之<lb/>
舉朝齗齗圜視而攻之功業竟無所成就此其故<lb/>
又何也人主能虚心聽我我未能虚心以聽天下<lb/>
天下大物也人主且不敢自任虚心而寄之我我<lb/>
不虚心聼之而挟已以蓋物寜能使天下不我議<lb/>
乎夫所以不能虚心者非不知天下將議已也私意<lb/>
實其中而不能自勝也私意與公理相為消長公理<lb/>
勝則謀雖不已出不忌其成功權雖不已専不懼其<lb/>
<pb n="KR4h0066_WYG_045-2a"/>
害已天下之事使天下之人議之而吾以天下之<lb/>
心聽之賢者才者若已有之賢者才者舍已從之<lb/>
胷中洞然無復有我則天下亦無以致不平之心於<lb/>
我矣惟夫私意既勝於中謀必欲已是也權必欲已歸<lb/>
也合已者援之異已者去之勝已者抑之雖有至善不<lb/>
能入也雖有至蔽不能照也何者先有以拒之於内也<lb/>
古之知道者坐於廟堂之上同列不吾忌朝廷不吾議<lb/>
天下不吾惑者惟以公理勝其私意耳往者杜祁公為<lb/>
<pb n="KR4h0066_WYG_045-2b"/>
相范韓富同在政府<hi>仁宗朝杜衍范仲淹韓琦富弼</hi>此數公者皆平日<lb/>
同於愛君憂國之人也至於議論之際杜公之所欲罪<lb/>
范公則以為不可韓公之所是則又富公之所非其參<lb/>
差不合如此然杜公不以是而疑同列而同列亦不以<lb/>
此自疑時孫甫為諌官蓋杜公所薦二三公所知也甫<lb/>
論保州之變罪樞府不時發則指杜公也非益兵之議<lb/>
牾牴大臣尤切則二三公也甫誠不阿其所好矣而諸<lb/>
公亦不惡其異已<hi>並見言行録</hi>王荆公在政府方得君用事<lb/>
<pb n="KR4h0066_WYG_045-3a"/>
其所與同列者富曽唐趙也<hi>神宗朝王安石富弼曽公亮唐介趙抃</hi>雖舊<lb/>
徳宿望皆以議不合引去臺諌則温公申公范忠宣公<lb/>
吕公誨也皆以詆訾新法罷給舍則范蜀公宋公敏求<lb/>
李公大臨蘇公頌也皆以封繳已行之命斥公方怨言<lb/>
者明道先生也及往議事公厲色待之明道曰天下事<lb/>
非一家私議願公平氣以聽而荆公乃為之媿夫慶厯<lb/>
諸公惟以公理自勝故其心曠然無所適莫爾荆公非<lb/>
不欲與當時賢者共一世之功名也顧私意闗繫於中<lb/>
<pb n="KR4h0066_WYG_045-3b"/>
已無受之之地矣然荆公議事人主前如與朋友争議<lb/>
於私室一語不合必反覆詰難待肯乃已何獨於天下<lb/>
之議使不得盡乎使荆公推我所以欲盡言於人主之<lb/>
意與人主所以虚心聽我之意蕩然與物通懐以參同<lb/>
異則一熙寕之政安有異日之紛紛哉後世此風益滋<lb/>
廟堂之上參裁一事除擬一吏則論議互起一語不契<lb/>
即成私憾操說相異立黨相攻相軋以進相持以競事<lb/>
不問當否隨所主之人而罷行人不問賢愚隨所用之人<lb/>
<pb n="KR4h0066_WYG_045-4a"/>
而進退非特同列如此其齟齬也都司宰相之屬也事<lb/>
有依違不敢以臆見論正給舍所當預聞政事也多顧<lb/>
小嫌難於違覆臺諌所當論得失也語及廟堂則䕶短<lb/>
飾非以為深忌省寺所以分職守也討論故實尋㑹<lb/>
比例皆觀望所主而後報立朝之士欲有所開說者必<lb/>
上不拂人主之㫖意下不迕大臣之主議然後敢出於<lb/>
口夫廟堂之詢謀不務以理相服而以勢相勝朝廷之<lb/>
議論又喜其逢已而惡其異已此所以黜陟不厭於人<lb/>
<pb n="KR4h0066_WYG_045-4b"/>
心舉動乖刺於物聽也曷若捐私意求至公忘已持議<lb/>
論之平於所當守矻然如砥柱不牽於衆而妄隨於所<lb/>
當從曠然如虚舟不以出於已者為是使天下泯然無<lb/>
所議其好惡同異之迹嗚呼非純意於國事者其孰能<lb/>
與於此<lb/>
　　　國體二<hi>此篇論深仁厚澤威徳權制</hi>
為國者雖深仁厚澤足以収天下之心必有威徳權制<lb/>
然後可以繩肅天下之勢有以収天下之心故其民優<lb/>
<pb n="KR4h0066_WYG_045-5a"/>
游而無憾其上有以肅天下之勢故國强立而不入於<lb/>
偷譬之生物也濡之以雨露煖之以日欣然皆生矣然<lb/>
必有揫斂堅凝之然後能成就其質苟為不然則物之<lb/>
脆弱而腐敗朽蠧者相屬也將安用乎周之衰先王之<lb/>
澤猶在也然其勢不足以號召役制天下之諸侯卒廢<lb/>
而不振秦之亡其餘威猶足以抗禦四方之羣盜然人<lb/>
心已去終潰散而不可収故五行家曰周末無寒嵗秦<lb/>
亡無燠年周失之緩而秦失之急也嗚呼秦則過矣周<lb/>
<pb n="KR4h0066_WYG_045-5b"/>
之不振亦可悼也世之君子徒見古人用威之失慘裂<lb/>
而亟亡遂一切欲以温涵容貸為政以為寛厚長者之<lb/>
道當如是名非不美也不知其徒䝉此名而設之不當<lb/>
刑賞不明政令不行百度垢翫駸駸乎入於潰墮委靡<lb/>
之域如痺痿之人四支雖存廢不可舉而論説之士方<lb/>
且以是為出於祖宗相授之治體一定不可易之家法<lb/>
也是特未深究祖宗之治耳昔太祖受命不誅一人而<lb/>
天下定征伐諸國將帥不敢以一毫妄殺戮四方降王<lb/>
<pb n="KR4h0066_WYG_045-6a"/>
皆得保其首領元勲宿將咸以功名終藩侯有不奉法<lb/>
苛虐百姓者曰吾斷不容之<hi>並見通鑑長編</hi>傳之子孫兵不得<lb/>
已而後用刑有所疑則必讞承平百年未嘗殺士雖州<lb/>
縣小吏亦無前世捶楚之辱而用法尤寛於齊民其所<lb/>
謂深仁厚澤涵濡天下使萬世思唫而不釋者蓋在是<lb/>
矣若夫官吏之黷貨貪冐用刑過差㮣量失平侵寃細<lb/>
民者大則棄市小則除籍朝廷近臣養安顧避者隨以<lb/>
貶斥將帥雖有大功小失紀律則奪其節制十年不問<lb/>
<pb n="KR4h0066_WYG_045-6b"/>
撫養士卒不吝賞賜稍有犯法者斬艾誅戮或至百數<lb/>
當是時也朝廷尊嚴官吏畏憚将士用命軍律整肅而<lb/>
至仁之道常行乎其間所以能削平僭偽混一區宇一<lb/>
洗五季積弊之俗而新之者有此具也太宗真宗雖稍<lb/>
寛貸而威令間有出於不測者邊將擅奏事而械之獄<lb/>
執政迎合而還見其疏樞臣不習邊事而下易其位監<lb/>
司部内稍不治而奪賜削籍主糧之吏侵奪漕卒而斬<lb/>
腕以徇大索諸軍之凶猾者而盡鉗其頸此豈固為是<lb/>
<pb n="KR4h0066_WYG_045-7a"/>
褊急哉所以時出而聳天下之媮也自是之後勢漸舒<lb/>
緩循習至於嘉祐内外苟簡政俗刓敝而天下之勢弛<lb/>
矣胥吏讙譁當罪也而逐中書輦官悖緩當誅也而廢<lb/>
退宰相卒伍薄㤙賚至慢也而賞為再行衛士踰宫垣<lb/>
大變也而姦不窮禮官責罰禮生振職也而坐以奪職軍<lb/>
人詈辱三司輕朝廷也而法官以為非犯階級若是數<lb/>
者豈不近姑息之政乎吾仁宗之盛徳所以超絶漢唐<lb/>
之君者以其慈儉好生樂受忠言惡聞人過進退公卿<lb/>
<pb n="KR4h0066_WYG_045-7b"/>
大臣一出於至公涵養天下人才為數世用此萬世子<lb/>
孫所當師法也然當全盛之時民窮國蹙官吏曠惰將<lb/>
士驕脆而不可用夷狄侵侮而莫之禦者以其偏而不舉<lb/>
之處在此故爾慶厯初仁祖亦深厭當世之敝欲振起之<lb/>
而用杜范韓富此四公所以革敝之術不過以立法制<lb/>
嚴按察抑僥倖振紀綱為先者誠以欲起偏舉廢以扶<lb/>
天下之勢當如是耳論者不察祖宗仁徳之所在乃以<lb/>
其一時偏而受患之處以為後世長治之規摹不亦惑<lb/>
<pb n="KR4h0066_WYG_045-8a"/>
乎曰熙豐之間嘗變前世之政而趍於嚴矣然宿弊未<lb/>
去而其患立至何也曰其所以制變者非也嘉祐之敝<lb/>
非法敝也祖宗之法具在而不舉也苟因祖宗之法而<lb/>
行之以强毅吏可肅也兵可制也財可富也法令可信<lb/>
也熙豐大臣欲變嘉祐之敝乃併與祖宗之法而變之<lb/>
一時聚斂鍜錬之吏攘臂紛更以苛刻為精明以生事<lb/>
為風采大兵大獄數起宇内騷然此後世所以尤熙寕<lb/>
之苛急而欲襲嘉祐之寛縱而不深察其原也大抵厲<lb/>
<pb n="KR4h0066_WYG_045-8b"/>
威嚴於習寛之末奮剛强於積弱之餘固俗之所駭而<lb/>
術之所難也哀帝誅斥權戚於元成之後欲則武宣以<lb/>
强主威朝廷翕然以望至治然王嘉鄭崇之死不厭人<lb/>
心而讒邪愈肆徳宗初欲以法制起肅代之敝誅黎幹<lb/>
劉忠翼校中使按贓吏天下莫不震悚其後劉晏崔寜<lb/>
之事過於猜刻而藩鎮遂以讙譁然則二君之嚴初未<lb/>
必非也其所以用嚴者非也今天下之勢嚴固未可廢<lb/>
也毋徒若熙寕爾<lb/>
<pb n="KR4h0066_WYG_045-9a"/>
　　　國體三<hi>此篇論固根本不若求去其害根本</hi>
言治者皆知以固根本為先根本不固誠國之深憂也<lb/>
然不求其所以害根本者安在而謀去之徒曰吾欲固<lb/>
根本云者虚語也猶之論養生者孰不曰先養元氣元<lb/>
氣誠養生者所當先也然今有積病為心腹不治之痼<lb/>
疾日夜消耗冦賊其元氣未有方術可以除之雖使吐<lb/>
故納新葆神錬氣之術畢試元氣終不可得而養也方<lb/>
今無大兵革以戕天下之命無大誅戮以動天下之怨<lb/>
<pb n="KR4h0066_WYG_045-9b"/>
無大興役以勞天下之力其所以戕害天下之根本者<lb/>
果安在乎愚謂在於窮民之財而已嘗攷本朝寛厚之<lb/>
政雖三代無以逺過而理財之浚乃獨甚於秦漢而下<lb/>
者商君之於秦也不過使民務本業耕織以謀富强爾<lb/>
後世猶以功利而羞稱之今耕桑者反困於重斂而不<lb/>
獲安本業矣桑孔之於漢也不過鹽鐡榷酤以佐軍興<lb/>
爾今之鹽鐡榷酤籠取苛宻又大酷於初矣以唐較之<lb/>
兩稅唐之貪法也五代繁重已非唐舊今之兩稅隂増<lb/>
<pb n="KR4h0066_WYG_045-10a"/>
巧取又不知其幾倍於唐唐漕東南米豆闗中嵗不過<lb/>
四十萬石曩時浮江淮入汴者嵗六百五十萬鹽利最<lb/>
盛於劉晏也嵗不過六百萬緡而熙寕以後嵗二千餘<lb/>
萬茶稅始刻於唐也嵗不過四十萬緍景徳初計三嵗<lb/>
之入七百餘萬大率緫一嵗正賦之最幾六倍於唐之<lb/>
數而和買免役經總皆前世所無也而數入倍於正稅<lb/>
然當全盛時天下已困於苦匱不支猶且鈎剥纎末頫<lb/>
拾仰取凡衰陋褊迫之策管商桑孔之所羞鄙而不為<lb/>
<pb n="KR4h0066_WYG_045-10b"/>
者悉為之矣此其故何也曰非有司之罪也勢也勢使<lb/>
之然兵農雖分兵猶出於農也漢之材官蹶張騎士皆郡國<lb/>
之民耳唐長征之兵不過彍騎神策衛兵遇有調發而<lb/>
丁壯之民皆備征伐國家無事時坐而衣食於縣官者<lb/>
常百萬也漢察孝廉大郡嵗不過二人尚亡應書者唐<lb/>
進士最盛嵗不過三十餘人今三嵗一舉士輒至數百<lb/>
漢二千石任職三嵗姑任一子今奏補入官者毎郊數<lb/>
百軍功入流特奏之冗不預焉漢初遺匈奴不過千金<lb/>
<pb n="KR4h0066_WYG_045-11a"/>
唐藉突厥以興故厚為之賂而旋以擒滅國家盛時嵗<lb/>
遺西北繒幣者常以百萬漢之宗子自王降而侯侯降<lb/>
而庶子無復爵土盖有去而為民者國家無親踈皆養<lb/>
於縣官其後復授以環衛於是廩禄之費多於百官又<lb/>
三嵗一郊而大賚中外以差受賜所費萬億帑廪為之<lb/>
一空此數者皆耗財之源而前世所未有所以取財之<lb/>
浚尤盛於前世也嗚呼秦漢何以為國乎今郡縣催科<lb/>
一按舊籍雖無加賦之名而一縑之入不啻於兩縑一<lb/>
<pb n="KR4h0066_WYG_045-11b"/>
斛之輸或贏於三斛民日以削利日以侵此病不治人<lb/>
愁國憊凛凛乎未知所底止欲根本之固其可得耶為<lb/>
今之計將更求豐財之說乎盍亦反而就其所以費財<lb/>
者而圖之乎假令仍今賦斂之政不為之少損以紓斯<lb/>
民亦無以自活矣况未贍無涯之費而更無寛恤之策<lb/>
是東野之御已窮而復鞭其後也今財賦之數極於斯<lb/>
矣惟大立制度以為經久之計凡郊廟乘輿之奉宫禁<lb/>
嬪御之用宗室戚里之澤秩禄賜予之目百官庶府之<lb/>
<pb n="KR4h0066_WYG_045-12a"/>
數入仕遷補之法閹官雜流之秩工技營造之章程戎<lb/>
械馬政之利害兵籍軍功之廋隠降胡荒傖之浮冗一<lb/>
切去其蠧敝之有根穴者而撙節之以趨乎約日撫養<lb/>
戰士儲偫邊計之外不以一毫不急之費而耗生民之<lb/>
膏血凡朝廷財用之權一切歸之有司使推見出入盈<lb/>
縮足以相通而後儲其贏凡省所下於郡縣使於常賦<lb/>
外應辦而州縣因之巧為科歛以應上需之外而又取<lb/>
其羨以供郡縣間妄用而一切峻為之禁使就法度如<lb/>
<pb n="KR4h0066_WYG_045-12b"/>
此庶幾民可少瘳國可以紓乎或曰裁損浮冗嘗試於<lb/>
願治之初而不効矣曰非策之不効行之不力也且以<lb/>
祖宗之事㮣之公主在宫中俸不過月五千其餘後宫<lb/>
大抵皆薄宫人所服但皂綈今度支宫中之俸月幾四<lb/>
百萬矣近侍官不過刺史又其後不過留後而俸有或<lb/>
止於七百者近或一歲超拜四使而此法不行華居厚<lb/>
奉往往極於豪靡矣西北守將與强冦對壘各十餘年<lb/>
位不過防團未嘗有遷官移鎮之寵今諸將平居無汗<lb/>
<pb n="KR4h0066_WYG_045-13a"/>
馬之功而援節建旄者相繼閣職國初不過三五員其<lb/>
後又以七人為限惜此以處勲舊賞戰勇也今權戚之<lb/>
家可以夤縁而得者日以猥多書殿内閣慶厯間不過<lb/>
十員以為除授太廣今執政從臣驟遷驟罷率得美職<lb/>
而去一嵗任子之數千牛齋郎宅貟不過十數宰相執<lb/>
政只賜子一官此建隆法也今之奏䕃猥冗未嘗限也<lb/>
宗室近属初授不過殿直供奉非遇異恩不遷此景祐<lb/>
以前法也今之䟽属冗食非任職者皆計嵗而遷也若<lb/>
<pb n="KR4h0066_WYG_045-13b"/>
此類者縱未如祖宗之舊亦在所當損也向者不過省<lb/>
卿監郎曹數員而止耳外臺官属十百而止耳百司嵗<lb/>
月之賞格而止耳其大若宫掖貴戚者置不敢議也譬<lb/>
啜藥者惡其苦口不能及劑欲已百年之疾者其不効<lb/>
固宜也曰舉一切浮費而削之固便於國矣如咈衆賈<lb/>
怨何曰昔嘉祐減奏補之例治平増磨勘之限熙寧裁<lb/>
宗子受官之法豈不咈世戾俗乎然當時力行之亦莫<lb/>
敢議誠亊極勢既則當反也今民窮矣而上不知國空<lb/>
<pb n="KR4h0066_WYG_045-14a"/>
矣而費不止忽有水旱邊鄙之憂殆將潰裂四出矣寜<lb/>
可避患偷安嵗月而不為之所乎<lb/>
　　　國體四<hi>此篇論天下大利乃大害之所伏</hi>
天下之大利天下大害之所伏也享其利也深則其為<lb/>
害也必毒何者利極而害反也聖人處天下之利而不<lb/>
敢貪其美者懼其反而有甚於此也居寒者利燠之適<lb/>
執熱者利清之快雖甚而不厭也然燠甚則寒伏於内<lb/>
春之日其反也為疫清甚則熱伏於内秋之日其仄也<lb/>
<pb n="KR4h0066_WYG_045-14b"/>
為瘧此利極而反之之勢也和親之利尚矣愚謂享和<lb/>
之利者未有如本朝蹈和之害者亦未有如本朝昔匈<lb/>
奴之盛也漢人折節於和者屢矣孝文雖遣使諭意冠<lb/>
蓋相望然乍和乍叛嫚辱之聲常至於中國竟孝文之<lb/>
世和凡三議矣輒不數嵗邊鄙復聳景徳講解之後南<lb/>
北之盟百年不寒中國雖捐金繒嵗百萬而晏然無北<lb/>
頋之憂被邊之民老死不見兵革其為利豈不大優於<lb/>
前世乎然匈奴之敗約也不過凌轢邊吏敗一守殺一<lb/>
<pb n="KR4h0066_WYG_045-15a"/>
郡尉其甚警也候騎至雍甘泉耳漢遣將軍興數萬之<lb/>
衆驅之出境則罷而歸矣寳元間元昊伺中國久安而<lb/>
竊發舉天下兵革之西敗北不支北方乘之中國震動<lb/>
猝無可禦之策終於屈軆増幣以紓難而天下之力頋<lb/>
困矣及靖康之變轔轢闗河絶江薄海如踐無人之境<lb/>
其為害盖曠古所未有也方其百年締好之歡固足為<lb/>
弭兵息民之盛節矣然使中國驕懦脆弱忘戰而不知<lb/>
兵凡累世涵養生息之生齒一旦令屠於邊地潰爛而<lb/>
<pb n="KR4h0066_WYG_045-15b"/>
莫之救者亦自百年之好也漢人惟未嘗久於和也故<lb/>
不見其利亦不見其害我惟利於久而不察勢變之將<lb/>
返也所以蹈其害而不悟然中世以來賢士大夫謀國<lb/>
往往多守和議者利未極而未覩其害也近世士大夫<lb/>
猶以和為經逺而不懲既往之害者偷取一時之利以<lb/>
自便耳紹興之和欲借慶厯之遺策也向者之和欲祖<lb/>
紹興之遺策也愚謂和莫失於紹興向者之和不足咎<lb/>
也譬之失足於險者肩背半折當是時得良醫乘其血<lb/>
<pb n="KR4h0066_WYG_045-16a"/>
氣未定而亟療之扶其髖髀之揺者<hi>髖古官反髀亦弭反</hi>續其血<lb/>
脉之絶者所忍特一時暝眩之苦耳遂可復為全人有<lb/>
姑息之醫曰姑存其半體之未廢者而捐其廢者以予<lb/>
疾候血氣既平而後為之圖不知血氣一定不復属則<lb/>
半廢之體頑然為異物矣南渡之初南北相距十餘年<lb/>
兵勢方振邊形漸壯吾之健將稍出而收復之機可乘<lb/>
公卿銜不忍事讎之憤將士懐因鋒北向之志兩河之<lb/>
臣屬服降者未堅南北之勢未分而中原之望未絶此<lb/>
<pb n="KR4h0066_WYG_045-16b"/>
猶肩背初失血氣猶未定也謀者不乘其急而療之乃<lb/>
割棄而與之和既盟之後中原衣冠之裔弭首而為之<lb/>
用耳謳吟思歸之民老死而無幾矣山河形勝之地據<lb/>
固而勢堅矣吾士卒皆生長卑薄無復西北之健矣將<lb/>
帥皆後來輕剽無復百戰之餘矣公卿皆安於東南北<lb/>
方之事非所習矣南北之形既成此如半廢之體既頑<lb/>
然為二物後非有神醫挾千金之劑未易療也故曰和<lb/>
莫失於紹興向者之和不足咎也今勇者謀則恥既和<lb/>
<pb n="KR4h0066_WYG_045-17a"/>
之屈欲輕較苛禮以敗和怯者之謀則謂非和無以為<lb/>
安而憂敵之敗和二者皆非也昔孫權駕馭一方之豪<lb/>
傑兵精將勇而嘗屈於魏趙咨曰是其雄畧也今吾果<lb/>
能隠忍以就大事則夫區區之苛禮不足為國輕重者<lb/>
又何用深校以警敵而泄吾機乎晉自渡江之後未嘗<lb/>
一介使北石勒求好焚其幣而却之而晉猶不失為東<lb/>
南自立之勢今吾為國不謀所以自立使敵莫吾窺而<lb/>
長欲恃敵之和以為安可乎向者之和雖不足咎所可<lb/>
<pb n="KR4h0066_WYG_045-17b"/>
咎者尋好餘十年矣謀國者竟未有一定之規模向者<lb/>
守議者曰吾財未豐也吾兵未練也吾將未擇也姑以<lb/>
和為欵敵之謀耳今財視未和之前果加豐乎兵視未<lb/>
和之前果加練乎將視未和之前果加擇乎驟牽於勇<lb/>
者㬰縱之説則决意北向遷移師屯増繕營壘創立敖<lb/>
廥臨遣使介輕挑邊釁中外騷然自以為一師出隴蜀<lb/>
一師出淮甸矣及其牽於怯者顧畏之説則又議論齟<lb/>
齬規畫中棄師屯還矣營壘徹矣敖廥廢矣横使驟至<lb/>
<pb n="KR4h0066_WYG_045-18a"/>
失色相沮去則晏然無所復為若遂以和之利為真足<lb/>
賴矣勇怯不倫如此規模安在哉諺曰射幸數跌不如<lb/>
審發輕舉妄動誠不可然漢賊不兩立王業不偏安此<lb/>
古人之所深憂而不敢寧處也或者懲於妄以為生事<lb/>
僥功遂一切以養患為安静保國之術乃所謂偷一時<lb/>
之利以自安者爾諸葛亮居漢中一年爾所糾合四方<lb/>
之精銳殆減三之一息兵將二十年精銳日消是坐而<lb/>
自破也他日新進之將未試之兵何以應猝耶鳴呼蹈<lb/>
<pb n="KR4h0066_WYG_045-18b"/>
和之害也有甚於前日也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　十先生奥論註續集巻十五<lb/>
</p>
<p>
</p>
  </div>
</body>
</text>
</TEI>
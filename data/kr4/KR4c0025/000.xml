<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0025_SBCK_000-1a"/>
孟浩然集序<lb/>
　　　　　　　　宜城王　士源　撰<lb/>
孟浩然字浩然襄陽人也骨貌淑清風神散朗<lb/>
救患釋紛以立義表灌蔬藝竹以全髙尚交游<lb/>
之中通脫傾蓋機警無匿學不為儒務掇菁藻<lb/>
文不按古匠心獨妙五言詩天下稱其盡羙矣<lb/>
間遊秘省秋月新霽諸英華賦詩作㑹浩然句<lb/>
曰微雲淡河漢踈雨滴梧桐舉坐嗟其清絶咸<lb/>
閣筆不復為繼丞相范陽張九齡侍御史京兆<lb/>
王維尚書侍郎河東裴朏范陽盧僎大理評事<lb/>
<pb n="KR4c0025_SBCK_000-1b"/>
河東裴揔華隂太守鄭倩之守河南獨孤策率<lb/>
與浩然為忘形之交山南採訪使本郡守昌黎<lb/>
韓朝宗謂浩然間代清律寘諸周行必詠穆如<lb/>
之頌因入秦與偕行先楊于朝與期約日引謁<lb/>
及期浩然㑹寮友文酒講好甚適或曰子與韓<lb/>
公預諾而怠之無乃不可乎浩然叱曰僕巳飲<lb/>
矣身行樂耳遑恤其佗遂畢席不赴由是間罷<lb/>
既而浩然亦不之悔也其好樂忘名如此士源<lb/>
佗時嘗筆讃之曰導漾挺靈寔生楚英浩然清<lb/>
發亦其自名開元二十八年王昌齡遊襄陽時<lb/>
<pb n="KR4c0025_SBCK_000-2a"/>
浩然疾疹發背且愈相得歡甚浪情宴謔食鮮<lb/>
疾動終於治城南園年五十有二子曰儀甫浩<lb/>
然文不為仕佇興而作故或遲行不為飾動以<lb/>
求真故佀誕遊不為利期以放性故常貧名不<lb/>
繼於選部聚不盈於擔石雖屢空不給而自若<lb/>
也士源幼好名山行年十八首事陵山踐止恒<lb/>
嶽咨求通玄丈人又過蘇門問道隠者元知運<lb/>
太行採藥經王屋小有洞太白習隠訣終南修<lb/>
亢倉子九篇天寳四載徂夏詔書徵謁京邑與<lb/>
冡臣八座討論山林之士麕至始知浩然物故<lb/>
<pb n="KR4c0025_SBCK_000-2b"/>
嗟哉未禄於代史不必書安可哲蹤妙韻從此<lb/>
而絶故詳問文者隨述所論羙行嘉聞十不紀<lb/>
一浩然凢所屬綴就輙毁弃無復編錄常自歎<lb/>
為文不逮意也流落既多篇章散逸鄉里購採<lb/>
不有其半敷求四方往往而獲既無他事為之<lb/>
傳次遂使海内衣冠搢紳經襄陽思覩其文蓋<lb/>
有不備見而去惜哉今集其詩二百一十八首<lb/>
分為四巻詩或缺逸未成而製思清羙及他人<lb/>
酬贈咸錄次而不弃耳<lb/>
<pb n="KR4c0025_SBCK_000-3a"/>
重序<lb/>
宜城王士源者藻思清逺深鑒文理常遊山水<lb/>
不在人間著亢倉子數篇傳之於代余乆在集<lb/>
賢常與諸學士命此子不可得見天寳中忽獲<lb/>
浩然文集乃士源為之序傳詞理卓絶吟諷忘<lb/>
疲書冩不一紙墨薄弱昔虞坂之上逸駕與駑<lb/>
駘俱疲吴竈之中孤桐與樵蘇共爨遇伯樂與<lb/>
伯喈遂騰聲於千古此詩若不遇王君乃十數<lb/>
張故紙耳然則王君之清鑒豈減孫蔡而巳哉<lb/>
余今繕冩增其條目復貴士源之清才敢重述<lb/>
<pb n="KR4c0025_SBCK_000-3b"/>
於巻首謹將此本送上秘府庶乆而不泯傳芳<lb/>
無窮天寳九載正月初三日特進行太常卿禮<lb/>
儀使集賢院修撰上柱國沛國郡開國公韋滔<lb/>
叙<lb/>
</p>
<p>
</p>
  </div>
</body>
</text>
</TEI>
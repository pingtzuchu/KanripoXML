<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>清正存稿巻一</head>
    <p>
<pb n="KR4d0335_WYG_001-1a"/>
欽定四庫全書<lb/>
　清正存稿巻一　　　　　宋　徐鹿卿　撰<lb/>
　　奏劄<lb/>
　　　四年丁酉六月輪對第一劄<lb/>
臣寒遠孤蹤材能謭薄遭逢明聖擢寘班聨嫠緯至情<lb/>
每恨無因借玉陛方寸地一吐之兹因賜對獲望清光<lb/>
不敢摭拾細微以應故事請以闗於理亂之大者為陛<lb/>
下告臣聞至不可玩者上天之怒心尤不可忽者斯人<lb/>
<pb n="KR4d0335_WYG_001-1b"/>
之疑心知所以解人心之疑則可以息天心之怒矣夫<lb/>
天人相因疑怒相生察諸近而遠者明求諸顯而幽者<lb/>
驗惟有真實一心可以對越可以感動而毫髪之人為<lb/>
不預焉乃五月辛未星文見異壬申回祿延災兩日之<lb/>
間京城煨燼者十之七矣陛下居至尊操勢利莫愛於<lb/>
宗戚而邸第焚莫急於財貨而帑藏竭莫大於都邑而<lb/>
生聚空以其至親至近者猶不能庇而全之則夫疎且<lb/>
遠者將何恃矣方其煙炎張空浩如怒濤疾風之不可<lb/>
<pb n="KR4d0335_WYG_001-2a"/>
禦陛下曾目擊之乎斯人倉皇駭竄斃於熏灼斃於顛<lb/>
踣斃於饑餓者不可勝數其幸而存者呼號之聲憔悴<lb/>
之色可憫可痛陛下曾得所聞乎蒼蒼者天不可推測<lb/>
所可知者人心而已陛下嗣承丕緒十有四年其間災<lb/>
異何所不有而三變為尤大辛卯之災上及宗廟人謂<lb/>
權臣專擅之應也陛下方且念其羽翼之勞潜晦委重<lb/>
於是乎天怒未息而警之以䘮師失地之變焉三京之<lb/>
敗流毒至今人以為諸臣狂易之致也顧乃委曲諱䕶<lb/>
<pb n="KR4d0335_WYG_001-2b"/>
越三年而始下哀痛之詔於是天怒未息而又警之以<lb/>
震雷之威焉明禋之異上下失色人以為燮理非人之<lb/>
咎也陛下雖能逐一宰臣然舛政宿弊大率多仍其故<lb/>
於是天怒不息而鬱攸之警至於再矣天之仁愛國家<lb/>
何其至哉本朝以火徳王今一隂方生而有此大異正<lb/>
由隂盛陽㣲而火失其性故也懐疑者衆陛下亦知乎<lb/>
恭惟寧宗皇帝以恭儉仁厚之徳祈天永命享國久長<lb/>
薄海内外皆得䝉被安靜和平之福火之作也廹於開<lb/>
<pb n="KR4d0335_WYG_001-3a"/>
元陽徳之宫而獨不燬豈非天以此彰我寧考之盛徳<lb/>
以警動陛下之心乎衆心之所疑者此也陛下之大寳<lb/>
位得之於天而受之於寧考天資孝友豈有他哉一宗<lb/>
藩之無祀豈必謂其真能為伯有之厲然故宫遺址火<lb/>
實始焉衆心之所疑者此也椒房之親富顯之可也當<lb/>
四郊多壘之時節鉞之華不以待有功而汲汲及此恩<lb/>
寵先之火亦先之衆心之所重疑者此也近親懿戚人<lb/>
頗議其干請之數其有其無陛下知之臣不知也然火<lb/>
<pb n="KR4d0335_WYG_001-3b"/>
之自西而東越兩河而徑趨之若有所嚮導然衆心之<lb/>
所以愈疑者此也雖然是亦姑舉其迹之最著者爾非<lb/>
獨四疑又有三謗羣臣熟言之陛下熟聞之矣徒以為<lb/>
罷行論建必出外庭未嘗謀之私昵也進退除授必出<lb/>
宰揆未嘗决之他人也機務親覽宵旰忘勞經史講論<lb/>
寒暑不輟未嘗過佚於深宫内廷也是三謗者非獨陛<lb/>
下之心臣則知之而天下未之知也蘇軾有言人言雖<lb/>
未必皆然而疑似則有以致謗臣請畧言其疑似之跡<lb/>
<pb n="KR4d0335_WYG_001-4a"/>
而陛下試察之政令出於外廷是矣然御筆時至於中<lb/>
書宣諭或出於要地事闗封駁不免留中名曰白簡間<lb/>
煩節帖此所以來天下之謗也又聞市巷之言徃時權<lb/>
勢子弟置局行都内以結左右之揄揚外以覘朝廷之<lb/>
動息然猶不過典以輿皂給以私錢今則方面效尤率<lb/>
多置局而以其徒主之名曰通中外之情實以行囑託<lb/>
之計朝廷每有科降不復津發率樁留以供費陛下捐<lb/>
生民膏血以予之所望謂何而忍如此用之乎毋謂已<lb/>
<pb n="KR4d0335_WYG_001-4b"/>
去而無是事也至如飲食藥餌之物出於敵國者相銜<lb/>
而至輦轂陛下以為此安從而得之以吾寳貨易彼糞<lb/>
壤而藉手以行其私更化以來宰執不受餽矣䑓諫不<lb/>
受餽矣此錢此物歸之誰乎朝廷每一舉措令未出而<lb/>
彼已知之每一議論意未决而彼已聞之向使有賂而<lb/>
無效則雖賂亦將不再其應如影響是以方來而無窮<lb/>
况蹊徑一開則他時因微而入縁形以出有不勝其慮<lb/>
者此皆非陛下本意而謗者謂陛下實容之不知何苦<lb/>
<pb n="KR4d0335_WYG_001-5a"/>
為此曹受謗哉臣以為不窒交通之路則天下之謗不<lb/>
解此天之所以怒也除授出於公朝是矣然除目未頒<lb/>
已有謂某為某邸之客某登某人之門既而有脗合者<lb/>
矣除目既下則又曰某出於睿㫖之丁寧某出於御批<lb/>
之訓諭雖卑官小職有不能不然者矣伴食故臣生無<lb/>
錙銖之益殁乃論定策之功先皇與子孰得貪天私家<lb/>
譔述豈能傳信是果出於聖意乎抑有為之地乎潛邸<lb/>
外姻他豈不可以薄加恩數而參錯於邊方守倅之任<lb/>
<pb n="KR4d0335_WYG_001-5b"/>
强敵在境此為何時風寒廹身此為何地是果以才選<lb/>
乎抑姑為人擇官乎利在他人而謗歸君父乃重於絶<lb/>
私謁而輕于受謗讟也頗聞聖意亦厭其煩以杜衍不<lb/>
可告之者正自不少然臣以為不盡杜僥倖之門則天<lb/>
下之謗不解此天之所以怒也佚樂不足以奪憂勤是<lb/>
矣自有識言之葢曰陛下不知濡首之可戒則無旨酒<lb/>
之箴矣不知女徳之無極則不復日近儒生矣自小人<lb/>
言之但見邊風孔棘而増置妃嬪之閣錫宴雖罷而未<lb/>
<pb n="KR4d0335_WYG_001-6a"/>
輟排當之常一二舉動未免有以實人言一實足以證<lb/>
百虛是以觀聽懐疑羣議交集夫操網罟而謂之非漁<lb/>
不如捐網罟而使人自信然則豈無名稱不正之人得<lb/>
以出入宫掖以啟天下之疑者乎臣以為不絶逸慾之<lb/>
媒則天下之謗不解此天之所以怒也夫因疑生謗因<lb/>
謗生怒天之怒即人之怒也姬旦之告成王曰小人或<lb/>
怨汝詈汝則皇自敬徳陛下欲回天意則凡羣言之所<lb/>
止不必校曲直不必論是非必痛自刻勵痛自奮發由<lb/>
<pb n="KR4d0335_WYG_001-6b"/>
自本自根之地以至於宫掖朝廷凡可以絶夫人之疑<lb/>
謗者首圖而速改之而又以發强濟寛容之徳更以篤實<lb/>
充輝光之美以懇忱應文貌之勝尊天命而抑私恩務<lb/>
力行而簡議論論事剴切者必召封駁不回者必留緘<lb/>
黙茍容者必汰闒茸不才者必斥支傾補弊之策必講<lb/>
權冝救急之術必行天下方以此望陛下茍一旦奮然<lb/>
斷自聖志而力行之則孰不歌舞聖徳而忘其憂人心<lb/>
說而天意解矣不然避殿减膳之虛文不足以信天下<lb/>
<pb n="KR4d0335_WYG_001-7a"/>
之心捐金予粟之小恵不足以釋都民之怨賢者相與<lb/>
引去而持禄固位者皆臨事不可倚仗之人也臣觀火<lb/>
勢熾烈之時官吏軍民幾于束手而坐視萬一天怒未<lb/>
息其禍更有甚於此者亦將若是而已臣既憂斯民之<lb/>
無所恃復憂陛下之無所恃矣興言及此疾首痛心惟<lb/>
陛下哀其忠赦其愚而曲留聖心焉不勝四海生民之<lb/>
幸取進止<lb/>
貼黄臣又聞難得者機易失者時轉移天下之大勢者<lb/>
<pb n="KR4d0335_WYG_001-7b"/>
存乎善應之而已陛下即位以來機之至者屡矣權相<lb/>
之淪謝是一機也而不能應明堂之罷相亦一機也而<lb/>
不能應今又一機矣謂冝不終日之間必有大黜陟以<lb/>
謝天戒大更革以慰人心大悔悟以來直言顧乃不能<lb/>
無遲回黽勉之意何哉豈其謂髙髙者真不足畏耶夫<lb/>
機㑹之來斯民莫不傾耳注目以徯作新之政感孚之<lb/>
速惟此時為然一徳意之美可使淄青軍士投戈而效<lb/>
順一詔旨之布可使武夫健將竦動而感泣一舉措之<lb/>
<pb n="KR4d0335_WYG_001-8a"/>
宜可使王承宗斂手而削地一任用之當可使遼人不<lb/>
敢生事而開邊應之少緩則頽墮委靡無復振起之理<lb/>
矣辰去速而求遲機一徃而不返願陛下與二三大臣<lb/>
亟圖之取進止<lb/>
　　　第二劄<lb/>
臣既以天人相因之理控露於前矣而其切於時事者<lb/>
有六請條列而繼言之一日洗凡陋以起事功大抵危<lb/>
急之證非平緩之藥所可救療敗壞之局非尋常之著<lb/>
<pb n="KR4d0335_WYG_001-8b"/>
所能扶持粤自金人傾危强隣熾焰滅國者十數稱兵<lb/>
者㡬年中原遺黎殆無噍類而後駸駸及我蜀敗襄失<lb/>
荆危淮孤而内憂近患又㨗出而乘之臣意此一氣數<lb/>
自北而南非大有以回天心而繫民志是乃禍亂之始<lb/>
也奈之何規模不立於朝廷威命不行於邊圉志氣不<lb/>
一於中外號令不信於軍民處蹙國百里之時而襲累<lb/>
朝全盛之儀文當禍至無日之機而守承平無事之程<lb/>
度以文法相䝉蔽以空言示作新費有限之光隂役無<lb/>
<pb n="KR4d0335_WYG_001-9a"/>
涯之細務平時失於經畫遇事必至張皇臣以為陛下<lb/>
當講求軍國之大政而專意于委任責成大臣當清中<lb/>
書之務而專意於憂邊思職必有以長駕逺撫而收豪<lb/>
傑之用防微杜漸而絶禍亂之原毋以旁出之門户廢<lb/>
紀綱毋以和戰之矛盾妨實政置節用一司以少紓目<lb/>
前之急通救楮之權而勿泥書生之談王畿瓦礫之塲<lb/>
若之何而鎮安上流脊膂之地若之何而葺理皇皇汲<lb/>
汲盡心力而為之用草創之規為救急之術則人心改<lb/>
<pb n="KR4d0335_WYG_001-9b"/>
觀而事功可集矣二曰昭勸懲以收主柄夫人之所以<lb/>
奔走天下者惟賞與罰耳大權在已而不能用何以使<lb/>
天下之聴命哉日者入洛之師縱未忍誅王恢而戮馬<lb/>
謖亦冝投之荒裔俟經赦宥然後議功使過庶㡬名正<lb/>
言順未至全廢勸懲今乃一切不問是司冦始失刑也<lb/>
京襄之失亦宜重加竄殛而宻諭其手足之親責令勉<lb/>
立功名然後抗章自贖猶可少塞公論今乃甫從薄罰<lb/>
無故放還是司㓂冄失刑也去嵗邊騎長驅如入無人<lb/>
<pb n="KR4d0335_WYG_001-10a"/>
之境其視攻鄄而弗救取薛陵而弗知者果何以異縱<lb/>
欲宥過而責後效豈應無功而受厚賞今則例皆增秩<lb/>
進職矣是司勲復濫賞也萬一更舉淮而棄之亦將以<lb/>
是待之乎豈有擅作威作福之權乃惴惴焉待其臣如<lb/>
驕子而可以用吾國也臣願陛下以齊威王之振厲者<lb/>
自勉而毋以唐徳宗之姑息自安也三曰清班署以儲<lb/>
實才夫鴛行鷺序世之所甚重也以臣觀之州縣一命<lb/>
之微其才否無不立見至於登朝則閒曹居半悠悠唯<lb/>
<pb n="KR4d0335_WYG_001-10b"/>
唯皆可累日而序遷其初本欲以儲才其弊亦足以藏<lb/>
拙臣之不肖亦拙者之一也故欲作興人才必自班行<lb/>
始昔太宗皇帝嘗謂多士盈朝欲一材堪轉運使三司<lb/>
判官者了不可得今平居進用則常患于無缺及臨事<lb/>
任使則又苦於乏才非其人而强使之適足以敗吾事<lb/>
臣以為宜於班行中當留若干缺而以堪將帥練邊事<lb/>
理繁劇通財計專立四科命内外之臣公舉所知條其<lb/>
已試之效各以名聞中書置籍登載併記舉主姓名隨<lb/>
<pb n="KR4d0335_WYG_001-11a"/>
其資歴淺深以所留之缺取所舉最多者充之其已立<lb/>
朝而可備此選者亦預焉遇有事任則取因薦而㧞擢<lb/>
者遣之功過之大者舉主同其賞罰前者既去後者復<lb/>
來取之不窮而用之無盡陛下萬幾之暇時索一籍以<lb/>
觀其進退則所儲皆可用之才矣四曰重輔郡以蔽都<lb/>
邑夫千金之家猶知重門複壁以自衞况都邑乎兩浙<lb/>
諸郡都邑之門壁也而兵備單弱春秋教閱操敝竹以<lb/>
為弓掲腐繒以為旗老弱雜陳真同兒戲加之財計空<lb/>
<pb n="KR4d0335_WYG_001-11b"/>
乏莫能疎通臣試以所知者言之聞之大農嘉禾一郡<lb/>
嵗輸之數為緡錢二十五萬既以匱告而寛減三萬矣<lb/>
又請止輸一十九萬使此數登足猶之可也而兩年之<lb/>
間凢虧一十五萬則一嵗之輸不及元額之半今復以<lb/>
麾壘寵舊臣之子不知其能辦集否也縱不為一郡計<lb/>
獨不為都邑計乎頃年盗起三衢常山之豪頗常效力<lb/>
功賞既濫又或不均甚至以土人住本里之闕彼此相<lb/>
形近遂交鬬州郡茍幸平靜豈暇更為逺圖疽根伏藏<lb/>
<pb n="KR4d0335_WYG_001-12a"/>
乆且潰决萬一邊陲警而肘腋之變復生何以待之凡<lb/>
如此類臣以為當妙選賢牧整葺敗壊攝伏姦萌庶㡬<lb/>
手足可以扞頭目而内憂不作矣五曰因閩越之舟師<lb/>
以防海紹興金人之入侵也分兵為三而一由海道然<lb/>
先一嵗已諜知之而命李寳屯江隂矣今賊婦久於海<lb/>
上其為倪詢商簡者甚衆安知不出於昔之故智乎紹<lb/>
興諜而知之知而僃之故能先其未發而伐其謀今既<lb/>
不能知亦不能僃萬一敵以重兵綴江淮以舟師趨兩<lb/>
<pb n="KR4d0335_WYG_001-12b"/>
浙本根震則枝葉不能自立矣竊見福建浙東嵗調畨<lb/>
船分戍顧逕吳江等八處而總之許浦都統司以防海<lb/>
也其錢糧則朝廷科降下平江支散近年糧降不時人<lb/>
不堪命於是調發之始船户率非正名多用小船展拓<lb/>
以應尺度而水手亦皆浮浪之徒非逃即潰問其舟則<lb/>
閣淺矣沒水矣其部轄將校與都統司軍吏通同為欺<lb/>
一遇㸃集則旋僱民船篙手以充之㸃名甫罷旋復星<lb/>
散而軍吏與㳺手之應名而未去者因得竊錢糧而瓜<lb/>
<pb n="KR4d0335_WYG_001-13a"/>
分之戎帥昏庸蔽而不察徒有供億之費而無禦僃之<lb/>
功今宜作急行下兩路應今嵗當次畨船竝要正身管<lb/>
押如敢承襲僱替守令重行鐫降吏胥竝從軍法仍先<lb/>
科降合支之數候兵船之至委本州倅貳按月支散而<lb/>
以郡守察之都統司任總轄之責而錢糧不預焉比之<lb/>
旋行創置者力省而功倍矣又聞紹興樞臣葉義問建<lb/>
言㳂海土豪諳海道之險仰海食之利皆能役使船户<lb/>
請於㳂海要處置寨以土豪為寨主而自統之與官軍<lb/>
<pb n="KR4d0335_WYG_001-13b"/>
相犄角若假以名目激犒而使之亦可行之一策也六<lb/>
曰合東南之全力以守江夫上流重地既已破壞則江<lb/>
面濶逺節節皆合關防羊祜有言勢分形散所備皆急<lb/>
一處傾壊則上下震蕩雖智者不能為謀矣况聞襄江<lb/>
船筏如織邊帥之力豈能一一分布宜思有以助之臣<lb/>
以為當委江廣湖南福建帥臣於内郡禁軍額内十選<lb/>
其三就帥司一處團結訓練委憲臣於郡弓手土兵額<lb/>
内十選其三就憲司一處團結訓練各擇將以統之其<lb/>
<pb n="KR4d0335_WYG_001-14a"/>
月糧文劵皆各州各縣自行措置逐月解發以八月召<lb/>
集至二月散遣警急則從宻院調遣以為托裏之助時<lb/>
事方殷非内外併力而為之使盗闖門庭則堂室無獨<lb/>
全之理矣臣前篇之說其本也後篇所條其事也本立<lb/>
則事立矣夫棟宇將焚而顔色不變者孔斌之所以深<lb/>
憂薪火未燃而安寢自如者賈誼之所為痛哭臣之過<lb/>
計竊比二臣儻沐探其一得之愚天下幸甚<lb/>
　　　都城災應詔上封事<lb/>
<pb n="KR4d0335_WYG_001-14b"/>
竊覩回祿煽災上延宗廟中外臣子莫不痛心臣螻蟻<lb/>
㣲生至為猥賤然有懐不吐實負明時臣聞最易回者<lb/>
天之心最易感者民之心最不可欺者已之心人主欲<lb/>
自知其過惟求諸已心而已己心無愧則天心之怒一<lb/>
旦可囘人心之怨一息可解不然狥虛文應故事心可<lb/>
欺乎天人可欺乎臣恭惟皇帝陛下臨御宇内于今八<lb/>
年踐祚之初天下習聞仁聖之徳翹首企足以為太平<lb/>
之期期月可致信能日加警惕不移初心則積而至於<lb/>
<pb n="KR4d0335_WYG_001-15a"/>
今日縱未大治亦宜小康曾未幾時而羣妖衆異層見<lb/>
疊出是果何自而來哉以臣觀之大抵皆隂氣之應星<lb/>
隕地震疾風甚雨是隂類也丁亥浙西之水已丑浙東<lb/>
之水今嵗江湖兩淮之水城邑為壑生理一空無辜之<lb/>
民葬魚腹者㡬千十百是隂類也寇發江西延及甌閩<lb/>
湖廣刀鋸之慘原野為腥流離之苦過者掩泣環數千<lb/>
里莽為丘墟饑疫乘之㡬無噍類甚至畿輔之近一夫<lb/>
唱亂至煩王旅曠日未平豈所以令衆庶見哉是隂類<lb/>
<pb n="KR4d0335_WYG_001-15b"/>
也綱常名分日以凌遲監司守臣可戕可逐借曰撫馭<lb/>
乖方悉其自取然習慣為常後患未已是無紀綱矣是<lb/>
無朝廷威令矣篳門圭竇之人皆凌其上而為長者常<lb/>
凛焉有不可一朝居之意狂者妄作以速禍謬者沽恩<lb/>
以求全甚至姦盜之徒敢干禁衛果何等氣象乎是隂<lb/>
類也去嵗之秋隕霜殺粟而甌粤之民饑今嵗之夏水<lb/>
潦騰溢而江湖淮浙之民饑來嵗餓殍之多已可預見<lb/>
是隂類也山東强敵本為向者匱吾國力以豢飬之失<lb/>
<pb n="KR4d0335_WYG_001-16a"/>
既在前不必深論至乃揚聲鼓衆侵犯王畧幸其送死<lb/>
所損已多而任事之臣功未就而釁已啟方來之憂伏<lb/>
於意外是隂類也西蜀闗隘目為天險敵兵突如其來<lb/>
猶踐平地守土者竄執制閫者倉皇人情洶洶未知所<lb/>
底是隂類也隂既極矣火不勝矣於是鬱攸之警所至<lb/>
多然至於輦轂其禍尤熾累朝文物化為灰埃官府民<lb/>
居空存瓦礫固已甚可駭矣矧乃廟祏之尊四海所託<lb/>
聼其自燬責必有歸宫庭目擊陛下能自安乎潭府獨<lb/>
<pb n="KR4d0335_WYG_001-16b"/>
存大臣能自安乎百官見之能自安乎士民過之能自<lb/>
安乎臣以為此亦隂氣之致也竊惟本朝盛徳在火今<lb/>
柔隂之氣積鬱散漫火失其性奔迸四出正如虛<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之<lb/>
人元氣不充手足厥冷臟腑宣泄而浮陽上攻氣血妄<lb/>
行庸醫不察復投冷劑則危亡之至將不旋踵可不懼<lb/>
哉人有常言不知其形視其影今自影而觀天妖地妖<lb/>
隂也叛兵悍將隂也夷狄盜賊隂也積隂之沴其極至<lb/>
此臣不敢厚誣君父以為不知所以用心然竊意剛不<lb/>
<pb n="KR4d0335_WYG_001-17a"/>
勝柔理不勝情必有以隂召隂者宫闈之隠風化所闗<lb/>
后妾之分同於冠履邇日所進舉國譁然竝后之端有<lb/>
識過慮使其素無他議猶之可也既嘗有意選求而中<lb/>
止矣揆之人情寜無怏怏今長秋正位命出慈闈播告<lb/>
四方大分已定而素懷怏怏之人乃已黜而復進寵命<lb/>
之驟聖意可占駸駸得志能無求快所欲乎事一至此<lb/>
雖陛下聰明特出亦或難處矣古者内廷之選多良家<lb/>
女盖有深意竊聆日者里巷之賤亦或備數宫掖此等<lb/>
<pb n="KR4d0335_WYG_001-17b"/>
何知禮訓徒務爭妍溺志蕩心無所不至臣是以疑此<lb/>
乃召隂之本也出入起居在於必欽飲食燕樂期於有<lb/>
節道路之言多以為陛下聼覽之勤奪於閒逸之樂道<lb/>
義之味移于遊燕之娛闕庭萬里無由盡知一有似之<lb/>
此亦召隂之本也陛下一念之隂或不自覺而凡隂之<lb/>
屬以類而應䑓諌之職取其能犯不韙而效鷹犬之役<lb/>
世無賢不肖舉以凶徳目之陛下亦槩乎有聞矣然將<lb/>
去復留欲進復退不害其為得志也將帥之臣取其柔<lb/>
<pb n="KR4d0335_WYG_001-18a"/>
懦易與而可以頥指使令盗賊縱横而出者無功邉鄙<lb/>
聳動而戰者無功京城煨燼而守者無功然以敗為勝<lb/>
者反得美官見焚不救者歸過其下不害其為進身也<lb/>
内而公卿侍從外而秉麾持節則大半取其能供苞苴<lb/>
以快耳目之欲一小人之根不去而衆小人之枝葉實<lb/>
繁散布於州縣者多戕賊基本之人黨連於要路者多<lb/>
斵削元氣之輩清議所擊如罔聞知不害其為固位也<lb/>
向使陛下以陽剛為德以正健為心則不應變故之生<lb/>
<pb n="KR4d0335_WYG_001-18b"/>
一至於此今積隂之證徧滿宇内姦雄敵國隂窺潛伺<lb/>
抵掌跳梁幸我之弗儆弗悟以為得志乃復悠悠泛泛<lb/>
不思所以塞其幸禍之心此非投以冷劑乎雖然是可<lb/>
憂也亦不足憂也天下之事非隂即陽一念之失隂之<lb/>
端也轉而善則陽矣一事之非隂之萌也轉而是則陽<lb/>
矣是故處變故之極而悔心生乃修身進徳之機乗憂<lb/>
危之至而勉心生乃轉禍為福之機陛下如求有以勝<lb/>
隂氣素服哭廟未足言也减膳避殿未足言也施舍已<lb/>
<pb n="KR4d0335_WYG_001-19a"/>
責未足言也如其止於此也揆之於心能無歉乎儻以<lb/>
是為未足則當自一心始當自一身始當自一家始天<lb/>
下之所以過疑陛下者謂其惑於寵嬖也謂其溺於燕<lb/>
私也謂其知小人而不去也陛下内省於心果有是乎<lb/>
有而弗改是未悔也是未勉也陛下試靜觀黙察今之<lb/>
時果何如時耶天之仁愛國家昭昭示告者可謂至矣<lb/>
民之厄於下以為可相者舉之取其能負荷艱危而毋<lb/>
取其具員充位陛下不欺於心大臣不欺於君臣荷美<lb/>
<pb n="KR4d0335_WYG_001-19b"/>
名君都顯號此又轉隂為陽之大機亦天之所甚望也<lb/>
不然策免三公徒從漢制營求肖象未契天心則彼進<lb/>
此退政未足為輕重耳臣狂瞽妄言罪當萬坐使臣言<lb/>
用而身危則利在天下罪在一身無所尤怨不然天下<lb/>
皆未知所以託身之所於臣何有哉<lb/>
　　　五月視朝轉對劄子<lb/>
臣聞二三大臣之心協於一而後百官萬民之心定於<lb/>
一上下之心不一而求以濟事無是理也陛下憂時望<lb/>
<pb n="KR4d0335_WYG_001-20a"/>
治竝用二相而命元老大臣總其綱豈不以大厦非一<lb/>
木之支涇舟頼烝徒之楫相之嚴不可無吉之寛房之<lb/>
謀不可無杜之斷療急證扶敗局法當如是也然同寅<lb/>
恊恭則雖十六相而不害其衆召奭微不悦則周公旦<lb/>
深病之何則此心茍恊則守一等規模行一等議論立<lb/>
一等政事用一等人才事之合於理者無徃而不獲其<lb/>
志也事之乖於理者無徃而得遂其私也人心其有不<lb/>
定乎否則乖離暌隔不合不公弗得逞於東者必趨於<lb/>
<pb n="KR4d0335_WYG_001-20b"/>
西無所投於甲者必赴於乙彼罷而此行之彼用而此<lb/>
舍之彼信而此疑之在上者莫適任患在下者莫知適<lb/>
從祗見其紛紛爾今大臣皆天下之選必將同心同徳<lb/>
以仰副陛下責望之意而臣於是時顧以非才冒兼宰<lb/>
旅爱助之切其能已于言乎臣之所欲言者三一曰定<lb/>
意嚮以立規模今世之患莫大於疲精力於無益之常<lb/>
程而不明軍國之大計壊紀綱於因循之弊例而不守<lb/>
祖宗之成法無不測之賞罰以聳動衆聴無堅凝之力<lb/>
<pb n="KR4d0335_WYG_001-21a"/>
量以消沮羣疑隨事酬應而已未聞思所以待事變之<lb/>
來數日支持而已未嘗思所以惜日力之去由今之道<lb/>
無變今之俗雖稷契臯陶竝生於世臣知其不能轉危<lb/>
而安也今莫若昭示意嚮改易塗轍去繁重而就簡便<lb/>
破拘攣而事軒豁協心一力取其大且急者汲汲而共<lb/>
圖之兵胡為而可强財胡為而可裕民胡為而可安進<lb/>
而訏謨者此一心退而推行者亦此一心如推車焉志<lb/>
于車之可行足矣如和羮焉志於鹽梅相成足矣曹掾<lb/>
<pb n="KR4d0335_WYG_001-21b"/>
當房之事毋使互有侵越而後可以貫始末已經判决<lb/>
之事毋得轉而之他而後可以免異同按而行之國事<lb/>
其有濟乎二曰明好惡以儲才望夫時事艱危非人莫<lb/>
濟而今之人物𦕈然矣宿老耆儒星稀雲散僅有一袁<lb/>
甫而天復奪之昔張商英卒陳瓘歎傷以為人望已絶<lb/>
以今揆昔能勿懼乎邇日以來班著蕭索稍負清望者<lb/>
多納履引去之意名為有志者無彈冠願仕之心中外<lb/>
之情暌異若此外夷敵國其謂何哉夫端臣良士譬諸<lb/>
<pb n="KR4d0335_WYG_001-22a"/>
麒麟鳳凰雖若不切於用一旦出而鳴朝陽遊郊藪則<lb/>
藹然為太平之嘉瑞不然則狐狸夜號鴟鴞書舞果何<lb/>
等景象乎臣嘗以為班行之額當以其半待清修恵讜<lb/>
之彥以强吾國之精神而勿疑其迂復以其半處卓犖<lb/>
才智之士以效奔走之筋力而毋責其細公權度去町<lb/>
畦茍賢矣不必以為某之黨與而疎之茍不才矣不必<lb/>
以為已之親故而私之如此則真才聚於本朝而緩急<lb/>
無乏使之憂矣三曰謹操柄以尊朝廷夫惟辟作福惟<lb/>
<pb n="KR4d0335_WYG_001-22b"/>
辟作威人主之所以鼓舞天下者恃有此爾故豆區釡<lb/>
鍾之舉惡其市恩於私室禮樂征伐之權病其軼出於<lb/>
諸侯而近時太阿倒持朝綱不振舉髙官美職以予人<lb/>
而方且搖手而不顧恃鹽鈔茶引以為命而奪於私販<lb/>
之盛行臣不敢縷凟姑舉辟差一事言之上自臺閫下<lb/>
至偏州不拘可辟之地不問合辟之缺例多選辟有諸<lb/>
郡守倅前政未上而已辟後政者矣有本無員額而請<lb/>
置添差以充辟缺者矣銓曹之差注多逺次而受辟者<lb/>
<pb n="KR4d0335_WYG_001-23a"/>
率先期而赴朝廷之除擢多終滿而得辟者止嵗月之<lb/>
間從仕四方之人但見其長之足以軒輊乎我也徃徃<lb/>
皆有輕視王朝之心非所以安衆志而隆主威也陛下<lb/>
嘗思周末陪臣所以效死於私家者乎嘗思六國豪傑<lb/>
所以聚㑹于四公子之門者乎威權下移浸不可長而<lb/>
其從違可否之權則在上而不在下臣請除三邊外其<lb/>
餘州郡宜下吏部刷其合辟之缺上之中書凡以辟書<lb/>
來上者先與批注係與不係辟缺方可為之啟擬其近<lb/>
<pb n="KR4d0335_WYG_001-23b"/>
年創缺而辟者候見任人滿竝行罷廢大臣同守公法<lb/>
毋狥私情則名噐重而王室尊矣夫規模不立則無以<lb/>
為依據之地人才不富則無以備緩急之用朝廷不尊<lb/>
則無以成運掉之勢此三者真中書之務也古語有之<lb/>
同舟而遇風波則胡越可使如左右手今之風濤惡矣<lb/>
輔弼大臣之心一而後天下之心莫敢不一理亂存亡<lb/>
之機視此而已可不共思所以體承君父之意乎不然<lb/>
一國三公詩人所刺政出多門君子所譏豈陛下之望<lb/>
<pb n="KR4d0335_WYG_001-24a"/>
哉亦豈四海臣民之望哉惟陛下深詔大臣而亟圖之<lb/>
　　　奏乞科撥糴本賑濟饑民劄<lb/>
臣聞孟軻之言曰今有受人之牛羊而為之牧之者則<lb/>
必為之求牧與芻矣求牧與芻而不得則反諸其人乎<lb/>
抑亦立而視其死與臣謬以匪才䝉恩將漕其為牧也<lb/>
大矣忍於視其死而不求其所當求是為負民未嘗求<lb/>
焉而逆料其不得是為負國臣職守所在敢冒昧而一<lb/>
言之臣入境以來仰體聖朝任使之意周行原隰自南<lb/>
<pb n="KR4d0335_WYG_001-24b"/>
康池陽太平以達于建康凢歴四郡所至延見士民咨<lb/>
詢利害而足跡之所未及者亦博加採聴其病民之事<lb/>
固非一端然最以嵗事不登粒直翔踴為大苦嵗入既<lb/>
虧而淮民又聚食於江南加之剽掠焚蕩時時竊發目<lb/>
下米一斛亷者六七十千髙者至百餘千流離殍死氣<lb/>
象蕭然客販不通而常平義倉之積無㡬等第人户皆<lb/>
已應令和糴贏羡不多雖見行勸分未有可恃所至勸<lb/>
令種麥亦且未保收成此去來嵗早熟尚是半年中户<lb/>
<pb n="KR4d0335_WYG_001-25a"/>
已皆有轉壑之慮下户可知矣臣昨以充員宰旅僃知<lb/>
國力有限然誤當陛下委寄芻牧之求責實在臣竊照<lb/>
嘉定八年民之憔悴未如今日之甚朝廷為捐建康府<lb/>
轉般倉平江府百萬倉米三十二萬石及度牒一百道<lb/>
㑹子十萬貫凖糴二十萬石通為五十萬石又為之蠲<lb/>
租已責變糴為濟凡可以救民命者無不為也今固不<lb/>
敢以此望之朝廷譬猶父母之於子雖旦旦焉饔粥不<lb/>
給之慮然慈愛之情忍食而遺其子乎臣按本路九州<lb/>
<pb n="KR4d0335_WYG_001-25b"/>
四十三縣大體皆歉而輕重亦自不同有早禾及分而<lb/>
晩稻不收者有髙田甚旱而圩田就熟者今縱未能槩<lb/>
行賑恤亦當擇其甚者略思所以接濟之策以示聖朝<lb/>
當財計窘促之日猶未忍頃刻而忘吾民浙西兩淮湖<lb/>
南北之米既無可仰惟江西一路差稔雖朝廷和糴數<lb/>
多豈無尚可通融臣愚欲乞聖慈軫念一方之民特賜<lb/>
睿旨下封樁庫科撥十八界新㑹一百萬貫下本路為<lb/>
糴本令臣與諸司公共商議一路合濟者㡬郡而郡之<lb/>
<pb n="KR4d0335_WYG_001-26a"/>
合濟者幾縣一縣合濟者幾鄉而鄉之合濟者㡬户其<lb/>
旱勢稍輕者不與焉却以本錢分撥下各郡委官徃江<lb/>
西路照時價收糴米斛候到减原價三分之一專一分<lb/>
場糶與下户將來除豁船脚等費及所减一分價錢外<lb/>
却將糴到錢據實數拘收樁還朝廷如此則所損不多<lb/>
可以助勸分之所不及投醪割炙恩雖㣲而用意則厚<lb/>
是亦維繫人心之一端也如䝉特賜俞允即乞速降指<lb/>
揮施行仍降付尚書省劄下本路諸司公共相度依嘉<lb/>
<pb n="KR4d0335_WYG_001-26b"/>
定八年例分州措置及劄江西安撫轉運司行下所屬<lb/>
州縣照應收糴通放仍免所過商税湏至奏聞者<lb/>
　　　壬子聚講癸丑論政府制國用并乞釐正檢正<lb/>
　　　　官名劄<lb/>
臣恭覩皇帝陛下宵旰圖回奎壁絢爛特以兵財二事<lb/>
分委執事專任其責王言惟作命始而絲繼而綸繼而<lb/>
綍其孰敢以為不然哉然事未有全利而無害者惟當<lb/>
公聼竝觀去非取是求歸於至當而力行之何至似作<lb/>
<pb n="KR4d0335_WYG_001-27a"/>
似輟似疑似信日復一日而徒浮議之䘏哉兵者臣之<lb/>
所未學固不敢言至於財用臣雖不知斡旋變通之術<lb/>
若夫成憲所存大體所關則考之經史得之師友亦嘗<lb/>
聞其略矣請試言之而明主擇焉祖宗盛時掌財特有<lb/>
司之事曰鹽鐵曰户部曰度支是為三司為三司使有<lb/>
聲績然後登之政府今之版曹葢三司之職也特茶鹽<lb/>
𨽻之尚省而已建炎雖嘗以副樞兼領户部財賦乾道<lb/>
亦以執政同知國用事然體統之在宰臣自若也今以<lb/>
<pb n="KR4d0335_WYG_001-27b"/>
版曹提領亦三司之遺法然以户掌財其來已久源流<lb/>
於周之六典分列於今之六部總而為省之六房嚴而<lb/>
為台之六察而户房所掌特科撥和糴及拘覈出入之<lb/>
事於生財乎無預以為奪都司之權者非也昔者以三<lb/>
司總國計則户房自屬於尚省今若併尚户而入專局<lb/>
則尚省止存於五房揆之舊制微有牴牾臣愚以為封<lb/>
樁庫如激賞庫如安邊庫如豐儲倉如務塲如鹽窠皆<lb/>
可以總其事而歸專局惟户房不當出省此妄議之一<lb/>
<pb n="KR4d0335_WYG_001-28a"/>
也不置局是也然既增參詳又增檢閱三省清嚴之地<lb/>
而輿卒皂𨽻紛雜其間恐非所以重朝著故不置局則<lb/>
責任不專置局而不公於朝堂則體統不順且法有改<lb/>
更利有取予若議論區處於本局而後請筆於宰臣萬<lb/>
一宰臣以為不可而又議焉豈成鄭重臣愚以為欲其專<lb/>
一則置局以處官吏亦未為害凡拘催財賦常行文書<lb/>
自從各司各局分治其目擬審請筆一如執政之所條<lb/>
奏至於更革廢置則提領官時一至都省白其所以然<lb/>
<pb n="KR4d0335_WYG_001-28b"/>
而宰臣執政公議之盖宰相不當屑預者其繁而無不<lb/>
當問者其要如是而後體統不分事冝適當此妄議之<lb/>
二也乃若官屬一事則版曹自有版曹之属庫務自有<lb/>
庫務之官而宰司則惟書擬户房之屬一員爾因版曹<lb/>
郎官五員以掌版曹之財因書擬户房之官一員以掌<lb/>
朝廷之財去其不善言利者而擇善言利者易置之各<lb/>
立限界不相侵越提領通治之執政審處之而宰相裁<lb/>
其當如是足矣惟茶鹽一窠當命專檢閱之員更合増<lb/>
<pb n="KR4d0335_WYG_001-29a"/>
置無可疑者此妄議之三也大抵臣之為說初不悖於<lb/>
執政之説特欲大議公於都省而不徒請筆於専局擬<lb/>
審置之後置局以專行移而不使人徒雜處於朝廷之<lb/>
間因省部之官屬以分治省部之財賦而不必多增員<lb/>
數提舉官通領三司之事而不害時至都省户房還歸<lb/>
左右司而吏不入專局茶鹽别委專官而宰掾不必兼<lb/>
領朝廷户房各任其事而財賦毋得交混三者其綱領<lb/>
而七者其條目也如是則體統合職任專然後以出入<lb/>
<pb n="KR4d0335_WYG_001-29b"/>
之大數較每嵗之盈虧以為各司之殿最而賞罰行焉<lb/>
聖君有命雷動風行决無反汗之理彼泛然之議何足<lb/>
問哉臣猥以菲才䝉恩兼組右選雖不當自附於論思<lb/>
獻納之列然使有懐不盡非臣所以忠於君父之意也<lb/>
書生之見何足仰裨聰明可則行之否則舍之是關國<lb/>
體臣何形迹之嫌哉冒凟天威惟聖明裁赦<lb/>
貼黄臣又聞中書造命之地熈寧間始置檢正五房公<lb/>
事一員欲以檢柅稽違糾正闕失審重於出令之初而<lb/>
<pb n="KR4d0335_WYG_001-30a"/>
無待乎給舍之封駁臺諫之論列也至於近年不行本<lb/>
職凡中書之事自勑庫斷案稽考奏鈔之外餘皆不得<lb/>
而問問其官則曰中書後省之屬也問其職則曰書擬<lb/>
尚户財賦也名與實乖官與事異名不正則言不順無<lb/>
甚於此竊嘗深求其故良由中間柄臣志在獨運自任<lb/>
胸臆不使掾屬得議其是非檢正既無職守因分尚户<lb/>
以寄之然名在中書門下而職在尚省可乎且尚省有<lb/>
六房所以絜六部之綱也移其一而他屬可乎今左右<lb/>
<pb n="KR4d0335_WYG_001-30b"/>
司共為三員分領諸房臣竊以為户上房書擬亦當併<lb/>
歸尚省却於左右司中擇通於財計者一人領之而檢<lb/>
正専總中書六房之事以正命令之源以考違滯之失<lb/>
與給舍相為表裏叶神祖建官之初意正名責實於體<lb/>
為順兼臣待罪宰掾又攝銓曹不幸而有犬馬之疾自<lb/>
揆一身不足兼兩劇欲乞睿慈先正檢正之名使行檢<lb/>
正之職别擇材俊共扶紀綱仍令臣免兼檢正職事庶<lb/>
得専意銓衡以報陛下㧞擢任使之恩伏乞睿照<lb/>
<pb n="KR4d0335_WYG_001-31a"/>
　　　九月朔有旨令伺候内引壬子入國門是日内<lb/>
　　　　引奏劄<lb/>
臣窳質不靈天分素薄頃由班綴出守吳門病不敢前<lb/>
控辭冄四忽䝉陛下親灑宸翰命宰臣諭旨勉督使行<lb/>
臣感激異恩期以死報踰年支拄幸勉曠瘝聖度如天<lb/>
復加召擢丐歸不遂再得入覲清光臣之幸也粤自言<lb/>
路宏開一時忠臣良士鏘然競振朝陽之響昇平氣象<lb/>
指日可俟臣尚何言謹摭其關於大計之最切者為陛<lb/>
<pb n="KR4d0335_WYG_001-31b"/>
下告臣聞天下有暌心人主當主之以一天下有動勢<lb/>
人主當鎮之以靜盖人心國勢相為表裏暌則必動動<lb/>
則愈暌凡欲動人之國者必先有以暌其心而搖之使<lb/>
上下擾焉不寕然後吾之計行而徐制於其後此安危<lb/>
之㡬不可忽也古之聖王所以先萬物而立於獨斡千<lb/>
變而執其樞者惟静惟一而已故能因其未暌而使之<lb/>
合察其將動而使之定事變之紛來者無窮而吾心之<lb/>
靜一者自若此通變使民之妙窮神知化之本也不然<lb/>
<pb n="KR4d0335_WYG_001-32a"/>
天下有暌心吾又從而摇之天下有動勢吾又從而激<lb/>
之以暌心而乘動勢國其殆哉恭惟皇帝陛下聰明睿<lb/>
智髙出古昔道徳學問比隆帝王臨御二十四年事之<lb/>
㡬微無不燭人之情偽無不知靜一之天存於中者逺<lb/>
矣然臣不知隱諸聖心以今為何如時耶人常言聚則<lb/>
為君民散則為仇讐今天下之心暌已乆矣陛下所自<lb/>
當兢惕而恐懼者矣古人立國之道非徒旦旦焉號於<lb/>
人曰吾以此為局面而已譬諸一枰之上有是局必有<lb/>
<pb n="KR4d0335_WYG_001-32b"/>
是著路路有生殺著著有成敗茍專執成敗之虛言而<lb/>
急政要務元無定算大綱小紀務詳法畧則凡古人所<lb/>
以竭其心思而為不搖不㧞之本者皆廢不講又取已<lb/>
成之法而壊之㡬於蕩然無綱紀文章矣空枰僅存實<lb/>
莫知所以下著之處乃指此為可以久而不變之道無<lb/>
是理也是必以靜一立基本以著數實局面使暌者自<lb/>
合動者自定則斡世變之用在我矣端熈以前不必深<lb/>
論試以淳祐數年間觀之甲辰改紀之初陛下獨觀昭<lb/>
<pb n="KR4d0335_WYG_001-33a"/>
曠與神為謀振起墜地之綱常散壞盤固之黨與積二<lb/>
十年靜一之功而見諸用上對天心下符人望此所謂<lb/>
動以天而無妄者也夫是以人無暌心國無動勢精神<lb/>
奮發脉絡翕合曾未一年生事之徒迎其暌而摇動之<lb/>
陛下茍有以主而鎮之則暌者合動者息矣而陛下之<lb/>
心似亦不免與之俱動是以紛紛至於此也且夫宰執<lb/>
臺諫乃人主所與綱維世道以共成凝合鎮定之功者<lb/>
也一旦變宗祖成制創為二府分主兵財之說以奪宰<lb/>
<pb n="KR4d0335_WYG_001-33b"/>
相之權而速其暌衆君子不察亦合從而和之不思宰<lb/>
相動則局靣摇此不過為傾宰相計非為公家忠計也<lb/>
今其效可觀矣使當是時宰相納履而去豈不偉然大<lb/>
臣之體哉宜去不去卒至於逐一動不已以至屢動動<lb/>
則生暌於是二三大臣之心俱暌同堂乏濟濟之風舉<lb/>
朝有黨比之疑甲辰乙巳之局至是幾散此固旁觀竊<lb/>
睨者之所甚幸也愈暌愈動至於今而未已茍有猝然<lb/>
之急則將有起而乗之者是誰誤陛下使致然哉此聖<lb/>
<pb n="KR4d0335_WYG_001-34a"/>
心所當密察也且作威作福乃人主不測之神非可以<lb/>
嘗試而䙝用齊威王屛然不動者㡬年一烹一封而天<lb/>
下服未聞今日未烹一人明日又封一人也自臣鍾罷<lb/>
未一年同日而逐兩臺諫雖其議論太激不以為過然<lb/>
亦豈無激而成之者乎此又聖心所當宻察也至今年<lb/>
四月宰臣罷二府出七月樞臣又罷陛下廢置大臣之<lb/>
手似亦太滑矣天下之勢本易動當局者又從而動之<lb/>
能毋傷靜一之體乎不獨此也自創例行泛免之恩而<lb/>
<pb n="KR4d0335_WYG_001-34b"/>
多士之心動自違禮侈道宫之祠而都民之心動自無<lb/>
故受西夷之誘而邊民之心動自赤旱千里而居民之<lb/>
心動是舉内外之心胥動矣聖人繫易曰吉㓙悔吝生<lb/>
乎動吉居其一而凶悔吝居其三甚矣動之可畏也天<lb/>
下之患無不始於暌而成于動閭左之戍不發則秦不<lb/>
亡髙麗之役不興則隋不亡彼動人之國者其端甚微<lb/>
然至於動而不可止則彼亦末如之何矣初豈料其至<lb/>
此哉勢始然也今强敵在境姦邪生心豈無乗時投隙<lb/>
<pb n="KR4d0335_WYG_001-35a"/>
者之可慮哉夫暌不足以合暌而合之者一動不足以<lb/>
制動而制之者静世變雖百暌百動而聖人之心常静<lb/>
常一何者鎮静之道當如是也臣竊窺陛下靜一之天<lb/>
未嘗不卓然於酬酢世故之頃近年之失雖不免於屢<lb/>
動而隨動隨復不終日而失者還凡前之怒且逐者今<lb/>
彬彬然而起矣忠賢之路榛塞者盡通弓旌之禮聘召<lb/>
者交至大聖人之所為衆人固不識也甲辰之局得不<lb/>
遂散豈非天哉然與其頻動頻復要不若不待復之為<lb/>
<pb n="KR4d0335_WYG_001-35b"/>
善也繼今以徃惟陛下謹之重之使靜一者常存可也<lb/>
雖然臣之所謂静一豈泊然無所營弛然無所立之謂<lb/>
哉前所謂以著數實局面是也今人心疑而國本久未<lb/>
正軍心驕而武備多不立供億繁而糴本無從辦見緡<lb/>
空而虗楮將不行此皆今日必至之大患也然則國手<lb/>
所以合暌制動之第一著其將奚先曰釋羣疑鎮羣動<lb/>
必自國本始而其餘當下之著如急政要務如紀綱法<lb/>
則莫不次第而及之則滿枰皆實著是乃萬世開太平<lb/>
<pb n="KR4d0335_WYG_001-36a"/>
之局非前日久不下著之虛局也臣學識疎智慮淺昔<lb/>
者局巳立而臣始來中間將暌而臣己病區區之愚每<lb/>
以有局無著為深恨今局再整而臣適再來不勝忠憤<lb/>
冒昧一吐之謹以甲辰丁未列為二局蓋先後同以用<lb/>
君子去小人為局面但自甲辰之秋至丙午之秋則局<lb/>
面雖立而著未下自丙午之冬至丁未之夏則局面己<lb/>
摇而勢漸傾今局面復正矣茍能下著使滿盤皆實則<lb/>
斯為萬世開太平之局矣安危所關不同常事惟陛下<lb/>
<pb n="KR4d0335_WYG_001-36b"/>
重留聖慮焉<lb/>
　　　第二劄<lb/>
臣前謹以安危大計為陛下獻矣竊自念臣出使無狀<lb/>
守郡無功其有闗於職事之當言者敢併以聞夫金玉<lb/>
珠貝寒不可衣饑不可食惟儲粟為最急古之制國用<lb/>
者必以三十年之通計其餘然後為足世無賢不肖皆<lb/>
知之矣然朝廷方窘於糴本而今嵗又苦於旱乾豐儲<lb/>
百萬之積似不為少則權宜通變亦體國爱民之所當<lb/>
<pb n="KR4d0335_WYG_001-37a"/>
講也蓋多糴於歉嵗則民食必艱糴價必踴民食艱則<lb/>
流離愈衆糴價踴則本錢不充國與民交病矣臣頃待<lb/>
罪宰屬私嘗㑹計豐儲之積約五百萬石多為備荒之<lb/>
用而大農每歳廪給止合用米一百萬石通計可支五<lb/>
年其大農合催之額歳為一百三十萬石豁三十萬石<lb/>
以為抛江落河之數則一嵗之入自足當一歳之支假<lb/>
令凶荒不齊兩浙州郡更蠲五十萬石以惠百姓則朝<lb/>
廷不過貼支此五十萬以助大農而已其餘尚可以支<lb/>
<pb n="KR4d0335_WYG_001-37b"/>
四年有半天下豈有年年荒歉處處不熟者哉百萬倉<lb/>
之積約二百萬石専為淮郡軍餉之用而淮浙發運司<lb/>
逓年所糴率不過一百萬石通計可支二年此儲蓄之<lb/>
大凡也夫倉庾之弊紛如蝟毛糴愈多則弊愈甚年辰<lb/>
資次之間既不可易此曹逆料支發之期尚賖他日之<lb/>
責未必在我于是肆為姦蠧而無所憚當此凶險之餘<lb/>
糴本未有所措若權與輟糴一年或姑糴一半既可以<lb/>
為民食之助亦可以寛糴本之憂却嚴責有司照免糴<lb/>
<pb n="KR4d0335_WYG_001-38a"/>
之數而樁辦本錢以待來年<hi>如免糴一百萬石則照時價樁一百萬石本錢</hi>設<lb/>
遇歲豐則於常數之外增數而糴<hi>如去歳免糴一百萬石則今歳增糴作一</hi>
<hi>百五十萬石</hi>如此則上下可以共寛一分此歉嵗免糴之説<lb/>
也浙西號為畿内沃壤每歳豐儲及百萬倉所糴似不<lb/>
啻三數百萬石若以諸總司計之在吳門者已不下二<lb/>
百萬石而私販滲漏者不與焉則吳門實為吾國儲蓄<lb/>
之根本所當愛䕶培飬不可一毫傷動之也然自古和<lb/>
糴本有二説方今邊事不解兩浙軍儲自不容闕豐歳<lb/>
<pb n="KR4d0335_WYG_001-38b"/>
易糴則百姓可以泛招歉歳難糴則巨室可以略敷然<lb/>
浙右之俗大家率聴命於强幹雖積粟如山而一毫不<lb/>
㧞寧傾貲以求勝於官府勸之不可令之不從自清冊<lb/>
之令罷頃年雖曰招糴然半是出等之家以禮勸糴官<lb/>
茍無擾民亦安之臣昨在朝已嘗建减糴之議故去年<lb/>
之秋初止糴五十萬石臣之意不在希賞止欲相安故<lb/>
亦止為五十萬之規模糴數既減其半凡舊招於巨室<lb/>
之數亦减其半施行已定忽凖朝旨增糴五十萬石時<lb/>
<pb n="KR4d0335_WYG_001-39a"/>
節已晩米直已窮而本錢逼嵗方下臣逆料不可遂於<lb/>
發運司平江府借撥諸色官錢别委官屬招糴一毫不<lb/>
敢敷及上户然後得以及事今兊支過運司平江府錢<lb/>
共二十三萬貫累申未䝉科還故去年之糴比常年不<lb/>
同每年是同時抛數同時降本同時定價故價數亦止<lb/>
一等去年先糴五十萬石循例於百萬倉交納後增糴<lb/>
五十萬石今運至轉般倉交納是兩次抛數兩次降本<lb/>
故定價亦分兩等此皆臣意權冝行之非可茍為定例<lb/>
<pb n="KR4d0335_WYG_001-39b"/>
也兼值秋冬亢旱勞費倍難而本錢不科何以為日後<lb/>
之地臣竊謂糴事大要專在降本抛數之早若秋成便<lb/>
糴民田有米自易辦集才一交冬則非獨價踴而大家<lb/>
藏粟不出數無由登如臣前說則今嵗免糴一年未為<lb/>
不可若猶不免於糴則乞減糴數之半日下降發本錢<lb/>
選委官吏限在冬前了足價既温平結局亦早官與民<lb/>
不至交弊矣此降本在早之説也凡此二條臣非敢獨<lb/>
為異説但身歴其事志在體國便民不容守循常襲故<lb/>
<pb n="KR4d0335_WYG_001-40a"/>
之見其餘利害尚衆未能盡言惟聖慈申諭大臣速賜<lb/>
裁酌而審行之臣不勝幸甚取進止<lb/>
　　　第三劄<lb/>
臣聞古人為邦自有常法如曰可使足民可使有勇知<lb/>
方之類規畫井井猶畫宫於堵課功計日必底於成非<lb/>
泛然率意而為之也凡用財所入多則桀少則貉有餘<lb/>
不足猶相通融不足則思為補助之圖有餘則以待不<lb/>
測之備何嘗於定法之外别有巧計不取於民而能辦<lb/>
<pb n="KR4d0335_WYG_001-40b"/>
集者哉所謂承流宣化所謂奉法循理自然黙寓於其<lb/>
中矣數十年來法度盡廢茍有尺寸之權者皆可以人<lb/>
自為政不恤者至於咈民從欲好名者至於違道干譽<lb/>
其意雖不同其為他日之弊則一也吳門為三輔大郡<lb/>
萬家之聚日食㡬何縱不能為一年三年之蓄然使嵗<lb/>
計之外略有寛餘亦古人為邦之意也今乃盻盻然有<lb/>
不足之憂脫值凶荒直立而視斯民之死爾姑以本郡<lb/>
苗米言之所催之數常不及而所支之數常溢額頃年<lb/>
<pb n="KR4d0335_WYG_001-41a"/>
每石之耗多至七八斗又或過之中間定為四斗之耗<lb/>
比之他郡不為加多所取得中僅免窘急然猶逐日䟎<lb/>
樁錢楮補糴軍糧淳祐三年始減耗一斗為一石三斗<lb/>
四年又減一斗為一石二斗内有一斗係運司耗米及<lb/>
義倉米寔止一石一斗前是縣自催苗而許浦軍糧亦<lb/>
縣自給縣取贏斛面以供乏用而水軍之糧遞疊積壓<lb/>
軍人詞訴無日無之守臣病焉遂令民户之苗縣催郡<lb/>
納自行給餉仍舊石取耗四斗民户得一分之寛水軍<lb/>
<pb n="KR4d0335_WYG_001-41b"/>
得按月之請無不便之而諸縣皆謂自苗歸郡縣不可<lb/>
為向使縣自受苗縣自供軍不致欠闕則縱取贏斛面<lb/>
勿問可也今苛取於縣不足於軍其勢不得不變變之<lb/>
善矣然舊來拖下水軍之糧問之郡則曰各縣積壓非<lb/>
郡責也問之縣則曰苗已歸郡無可償也軍帥挾勢徑<lb/>
申密院臣時辭行不可遂白樞臣容臣至官措置帶補<lb/>
已許諾矣而監司徑責權郡併月支給又添軍額七百<lb/>
餘人盖守臣將去之時已是掯定一年米數其餘以示<lb/>
<pb n="KR4d0335_WYG_001-42a"/>
再减一斗之寛矣交割之日尚計米一十三萬餘石猶<lb/>
可支至秋成比臣之至止隔三十五日爾乃止交割米<lb/>
七萬餘石是年六月即欠軍糧問之有司僅有平糴倉<lb/>
米可以借支至十月新苗起催共借過三萬七千餘石<lb/>
此虧欠之由也然前守初年尚是取耗四斗次年方減<lb/>
為二斗通融乘除猶可補助臣在任一年四月皆是取<lb/>
耗之時臣不言利亦不求贏前政既受寛減之名而臣<lb/>
增之臣之恥也止得苦節儉用以補不足兼前時雖曰<lb/>
<pb n="KR4d0335_WYG_001-42b"/>
減耗然每石斛面猶帶二升當取者以減言而不當取<lb/>
者增暗耗是欺百姓以為名爾臣親下倉較定自五年<lb/>
開場每斛竝削耗二升總二十萬石言之又虧失僅一<lb/>
萬石矣臣非好名不敢欺心故也今約至催新東移西<lb/>
補粗可支吾但朝廷有當科還之數累申未下來年處<lb/>
荒旱之後必復欠闕實為可憂臣已於交承數外將本<lb/>
任樽節到錢照平糴倉糴米元價共為九十四萬三千<lb/>
有餘貫發下平江府俾候秋成糴米仍舊樁管抵還平<lb/>
<pb n="KR4d0335_WYG_001-43a"/>
糴倉元數己申朝廷照㑹然以輔郡繁庻之區而積貯<lb/>
乃如此可謂寒心臣既不敢循舊取耗於在職之時又<lb/>
豈敢更請通便於去官之後區區愚忠正願九重之上<lb/>
周知郡縣利病而凡不守經常之利收名於一時而貽<lb/>
害于久遠者皆不可以為法及其窮匱方且醫瘡剜肉<lb/>
以為竒策恐非仁人之所忍為也儻沐聖慈申飭州郡<lb/>
恪守成憲庶㡬軍儲民食稍有所仰不至于覆出病民<lb/>
天下幸甚取進止<lb/>
<pb n="KR4d0335_WYG_001-43b"/>
　　　第四劄<lb/>
臣不度狂妄謹三薰三沐起敬起爱僭瀝愚悃上凟天<lb/>
威惟聖明垂聽臣昨得心疾身幾不保歸心飛動他不<lb/>
敢知解印將還忽聞㕘政臣别之傑除命一下物論譁<lb/>
然且謂與臣有隙臣自念進退未决之間萬一因臣之<lb/>
來諸臣進退適有邂逅人言可畏恐難自明敢恃寛仁<lb/>
略陳本末臣頃將漕江左時之傑為制閫適值荒歉道<lb/>
殣相望臣方心壯氣鋭不量么麽强欲舉職意謂百姓<lb/>
<pb n="KR4d0335_WYG_001-44a"/>
可以手援貪贓可以法繩施行之間或失回䕶然皆為<lb/>
公事耳臣何心哉時城外十餘里間有㓙徒嘯聚巖谷<lb/>
密伺行人單弱即掩殺為糧訛言相驚道路洶洶臣實<lb/>
痛之嘗面告制臣請行禁戢退聽連日久未施行臣不<lb/>
能少忍峻責廵尉督以收捕一夕捕到徒黨器具肝臟<lb/>
血肉色色俱全臣置之獄一問具服臣既書判移文制<lb/>
司照條處斷遂將各人梟馘仍加警邏此風遂息臣職<lb/>
在觀風不為越職竊度制臣必不罪臣之救民命也夫<lb/>
<pb n="KR4d0335_WYG_001-44b"/>
何嫌未㡬陛下命臣兼提領江東茶鹽給降黄牓嚴戢<lb/>
私鹽臣奉詔惟謹有趙彦滿者載鹽六巨艘越采石徑<lb/>
過津吏方欲誰何彥滿即以竹鎗戳傷軍人幾死臣督<lb/>
官吏追逐明日捕到彦滿持制司㳂途並免收税之文<lb/>
以刼臣臣書判云制司號令不大於朝廷彦滿明月之<lb/>
舟何用乎六艘遂行按劾鐫降罷其改官指揮臣職為<lb/>
提領竊度制臣必不罪臣之舉職也又何嫌臣平生素<lb/>
心不樂言利再三乞去久之始䝉易節浙東臣反覆以<lb/>
<pb n="KR4d0335_WYG_001-45a"/>
思除二事外别無纎芥相失及臣既被新命或謂以計<lb/>
傾臣臣笑語人曰罷節得節何傾之有處之泰然時總<lb/>
臣尤焴親見之後臣至越自以和詩獲罪嘗引范純仁<lb/>
之説謂子弟曰此亦章惇為之耶自是退處山林者三<lb/>
年已甘老死甲辰更化臣首被收召冄掾都曹之傑適<lb/>
帥湘南書問徃來相與如故此衆所知也臣去春扶病<lb/>
守郡方閒居臣於交舊例不能書非獨於之傑為然及<lb/>
其進登政府臣以將去之守事新執政禮有故常例致<lb/>
<pb n="KR4d0335_WYG_001-45b"/>
一書以此觀之亦必諒臣之心矣又何嫌臣之所言者<lb/>
皆不在是竊自嘆恨此為何時而舉朝洶洶費有限之<lb/>
光隂用紛紛之議論是非得失自當明白以釋衆疑陛<lb/>
下務兼容大臣不即贊决非獨賤𨽻小夫侮訕朝論之<lb/>
含糊而外夷敵國且覘吾國之無人矣陛下既以論思<lb/>
之職命臣臣何敢不以論思之職事陛下夫之傑之事<lb/>
臣不能知徒以不俟成命而安坐政事堂此所以適重<lb/>
人言之紛紛也或謂邊庭事重無人可任奈何臣應之<lb/>
<pb n="KR4d0335_WYG_001-46a"/>
曰但使江淮草木皆知威名而宦官宫妾不知姓名者<lb/>
居之則一舉而天下服矣今浮論不根有若上誣聖徳<lb/>
者吾君可與為堯舜臣亦有恥君不及堯舜之心請獻<lb/>
一言仰助英㫁蓋事體明白然後謗議自息臣不歴邊<lb/>
任不能深知之傑本末陛下待之傑如此其重任之傑<lb/>
如此其専其戰功邊籌最大且著者簡在聖心久矣欲<lb/>
乞出自聖裁明詔二三大臣取其顯然而天下信服者<lb/>
明示内外然後宣諭給舍詞臣曰功臣如此口語難憑<lb/>
<pb n="KR4d0335_WYG_001-46b"/>
卿等合速與書行即其功實著之訓詞以曉天下庶幾<lb/>
諸臣無疑便可安職不然模稜不决則是朝廷以疑似<lb/>
之迹壞一叅政又以不得其職之故壞給舍詞臣矣况<lb/>
同時遷除本出聖意茍使之失職而强受或者又將以<lb/>
調停之謗重誣君父矣官爵易得名節難保國有四維<lb/>
不容廢一可不謹哉臣職在論思初沐恩榮竭忠報國<lb/>
無大於是臣非獨愛吾君亦所以愛諸臣也若以微嫌<lb/>
廢公議則是臣亦不知自愛以負陛下矣如或功狀未<lb/>
<pb n="KR4d0335_WYG_001-47a"/>
顯羣情不孚則乞且勉諭别付重任責以後效然後入<lb/>
叅大政夫誰得而議之臣愚直無他膓罪當萬死屏息<lb/>
以俟誅斥<lb/>
　　　丁丑上殿奏事第一劄<lb/>
臣嘗觀滕之文公恐懼於齊人之築薛而求策於孟軻<lb/>
軻之對不過曰强為善而已矣夫滕之勢甚急而軻之<lb/>
説甚緩甚矣其迂也然若緩而切若無策而實策之至<lb/>
可以囘天心可以感人心可以服强鄰盜賊之心未有<lb/>
<pb n="KR4d0335_WYG_001-47b"/>
過於此今者堂堂天朝非可以滕為比而事勢之危廹<lb/>
則有甚於滕何則薛滕之隣而蜀吾境也金人之亡薛<lb/>
已築矣今又犯蜀是將築滕也其何恃不恐且滕之患<lb/>
者齊耳若今日則敵一患流民一患楮又一患滕之大<lb/>
患一而吾之大患三又何恃而不恐然靜而察之則統<lb/>
體渙散法令殆玩牽制文義循習姑息專國秉者未有<lb/>
出力負荷之勇操尺寸者動有卑視朝廷之心名曰任<lb/>
中書而未免多門名曰開正塗而尚多蹊隧古人以兢<lb/>
<pb n="KR4d0335_WYG_001-48a"/>
業保至治而今日以偷惰濟艱危火已然矣而安寢如<lb/>
故是未恐也雖然不可以不恐亦不可以徒恐惟有强<lb/>
於為善有可容吾力爾楮輕之弊羣臣講之悉矣臣未<lb/>
敢輕言請言敵與流民之故東南立國倚蜀為重而今<lb/>
之蜀則僅存其名而已日者上流一警䕫峽以東蕩無<lb/>
限隔湖湘之間為之震動始焉小入以開道路終必大<lb/>
至而闖門户此必至之理也吾之所恃者清野爾使彼<lb/>
得而終據之因蜀之資耕田積粟練兵造艦一旦載兵<lb/>
<pb n="KR4d0335_WYG_001-48b"/>
與糧順流而下則吾之策窮矣而施黔間道未暇問也<lb/>
臣書生不知邊事妄謂欲保蜀者必須得一大項軍馬<lb/>
少亦萬人而又得一大將如張韓劉岳者統之以雄據<lb/>
要㑹然後驕兵可御州縣可復竊覩近日宣閫之除廟<lb/>
算當亦出此使其慷慨任責容可少寛憂顧萬一未然<lb/>
則冝除䕫門一路外餘悉倣古者分封之制使之世襲<lb/>
僚屬許其辟置賦入聽其自専庶家自為謀人自為戰<lb/>
俟敵患可戢然後徐議區處不猶愈於棄之戎索以貽<lb/>
<pb n="KR4d0335_WYG_001-49a"/>
無涯之憂乎不務出此而漫焉寄之非所當寄之人逆<lb/>
知其必敗必竄而付之無可奈何之域此非棄蜀乃棄<lb/>
東南也或謂鼎當城築而倉憲守臣中㕘用一武臣知<lb/>
兵者外以聨施黔之脈絡内以植湘潭之屏蔽疑亦可<lb/>
行之策也流民之患其類不一有自天而産禍者有因<lb/>
人而産禍者内地之民偶因旱歉而逐食于粒米狼戾<lb/>
之地者此值時之艱未有怨也江閩之間頃因冦擾曠<lb/>
土尚多若誘勸上户資之使耕給以閒田許之自耕僥<lb/>
<pb n="KR4d0335_WYG_001-49b"/>
倖一稔尚有歸期至若湖外之民困於軍須科夫之擾<lb/>
剝床及膚膏血且盡下户空矣而中户去中户散矣而<lb/>
上户亦不得而不去此出於不獲已而已雖不能無怨<lb/>
怨猶淺也邊淮之民則無論貧富無問强弱自清野之<lb/>
策行屋廬燬矣生業空矣雖有懐土之情已無託跡之<lb/>
所其怨入骨髓矣甚者帶刀挾矢在在布滿賣妻鬻子<lb/>
以茍目前所至跳梁官司不過隨冝賑給名曰撫定然<lb/>
賑給有限而來日無窮此去青黄未接粒食愈難廹之<lb/>
<pb n="KR4d0335_WYG_001-50a"/>
以虛腹激之以怨心發之以長技意外之憂其有既乎<lb/>
加以江閩湖廣曩時逋誅之冦盤據充斥掲竿負挺習<lb/>
以為常猶幸其無馳射之長無攻城之具使與此輩附<lb/>
和為一所憂不愈大乎謂宜行下諸路密與稽考見在<lb/>
流寓之數多方區處今在外諸屯虗額不少耗費衣糧<lb/>
無從考核陛下胡不札諭制閫為國分憂招刺强壯以<lb/>
補虛籍其内郡廂禁寨卒亦豈無逃死之數且以元額<lb/>
十人收刺一人為率則有千人之額者可以刺百人矣<lb/>
<pb n="KR4d0335_WYG_001-50b"/>
縱未有闕額亦且依此施行俟闕却别補若闕額多者<lb/>
即合照額填刺等而上之為數不少將來㳂江諸軍有<lb/>
闕却又漸次移之近外仍立考察之法招刺數多及區<lb/>
處有方者必賞否者必罰但見强壯有歸大勢稍殺其<lb/>
餘亦可以内地饑民之法處之縱有不逞為禍必輕其<lb/>
在㳂江者若資之過江耕墾俟復來是亦一説此非獨<lb/>
可以寛朝廷之憂亦所以寛監司州縣之憂也嗟夫祖<lb/>
宗金甌無闕之基業付之陛下而半為邱墟百姓以赤<lb/>
<pb n="KR4d0335_WYG_001-51a"/>
子乳哺之望屬之陛下而淪為魚肉危機至此得不恐<lb/>
懼而强于為善乎何謂善曰善衆矣而其大者畏天愛<lb/>
民聽言求賢而已邇者上天垂戒變異洊臻京都何地<lb/>
而潮廹之霜降水落是理勢之常未可以左道為驗也<lb/>
日君象而妖氣貫之分野之限是星史之諛未容以衛<lb/>
并為解也彗有除舊布新之占津橋不通是遷就之説<lb/>
未容以犯王良自恕也天難諶斯何以至斯極邪蘇軾<lb/>
有言人無所不至惟天不容偽崇寧以後彗竟天日有<lb/>
<pb n="KR4d0335_WYG_001-51b"/>
眚而大水犯都城實在己亥之夏當時姦臣飾詞誤國<lb/>
言之痛心臣願陛下奮勵精神深鑑徃轍内朝與外朝<lb/>
同一致斯須與悠久同一心毋使文貌勝而篤實不孚<lb/>
毋使議論多而施行不力盡掃拘攣之見亟為支拄之<lb/>
圖此為善之一也陛下臨御十有七年民之死於兵死<lb/>
於饑疫者不知其幾逋負非不蠲放而詔旨為虛文水<lb/>
旱非不賑䘏而州縣無餘蓄因之以敷糴重之以横征<lb/>
粟如玉而捐瘠多楮如土而民旅病蓋不獨流離道路<lb/>
<pb n="KR4d0335_WYG_001-52a"/>
者為然也今無他策惟有痛自節抑嚴戢貪暴猶庶幾<lb/>
一分之寛此亦為善之一也陛下虛心無我未嘗以言<lb/>
罪人然登對祖宗之良法而閤門至為説以限之台諌<lb/>
紀綱之所寄而韋布至昌言以撼之此必有所窺測而<lb/>
後動也今之言者未必皆無一得之慮然見之施行者<lb/>
幾條行而見效者幾事雖有張良之智臣恐未能立决<lb/>
於借籌躡足之頃也臣願悦而必繹從而必改當行者<lb/>
應時而付出宜去者毋費於調停此亦為善之一也臣<lb/>
<pb n="KR4d0335_WYG_001-52b"/>
頃因輪對妄論儲才之法仰䝉玉音嘉奬許其可行今<lb/>
三年矣所儲宜不勝用矣然從槖如晨星藩方同傳舍<lb/>
邊風澒洞而樞屬無知兵之士國事搶攘而省闥少練<lb/>
習之人如臣等輩碌碌州縣之常流瑣瑣文墨之懦夫<lb/>
爾何益于成敗之數加之士風淪靡氣節衰頽近臣以<lb/>
涕泣而乞留言路以交通而被劾陛下所儲人才至於<lb/>
如此寧不啓外夷敵國説𢎞若發䝉之誚乎此國之恥<lb/>
亦士之恥也吳蕞爾國然瑜之後有肅肅之後有䝉䝉<lb/>
<pb n="KR4d0335_WYG_001-53a"/>
之後有遜人才如此其富也豈盛於昔而嗇於今乎宜<lb/>
深詔二三大臣亟將班行之彦彚而分之某可守邊某<lb/>
可平寇某可理財某可治劇江淮荆湘某可為閫外之<lb/>
寄禁衛邊屯某可當將帥之儲疏其姓名寘之夾袋而<lb/>
又博採賢俊及在外之已試者以增益之經綸之暇則<lb/>
登進而審之察其所言探其所藴因事而用如取諸懐<lb/>
毋徒使入閤者媒進銜袖者乞憐弄印徘徊每憂乏使<lb/>
此亦為善之一也如是則兵可强財可裕三患猶有可<lb/>
<pb n="KR4d0335_WYG_001-53b"/>
弭之理不然憂患之來在旦夕矣陛下誰與共濟此乎<lb/>
臣伏念頃嵗水災求言臣適當對陛下容之而言者不<lb/>
容臣之分也今星變求言臣又當對陛下許之而臣黙<lb/>
不言臣之罪也食芹思獻臣之本心懲羮逺害臣則不<lb/>
敢惟聖明裁赦取進止<lb/>
　　　第二劄<lb/>
臣觀今天下之勢頽圮壊爛幾於不可振起所恃者祖<lb/>
宗三百年忠厚之意未遂墜地如人之身五脉俱病而<lb/>
<pb n="KR4d0335_WYG_001-54a"/>
命脉僅存是以國勢雖危而人心猶未可動奈之何旦<lb/>
旦焉斵而伐之今命脈又病矣豈不殆哉且財用之窘<lb/>
上下之通患也而今世所謂理財者多戕吾命脈者爾<lb/>
夫君民本一體朝廷監司州縣本一家不知奉上之義<lb/>
不足以為人臣不知取民之義不足以為人長臣庶兼<lb/>
收叨恩入奏豈非陛下欲知逺民疾苦而無間於疎賤<lb/>
乎臣所領郡在江西窮處屬邑凡四而三隣贑汀邵之<lb/>
境山深谷險莽為盗區餘習薰蒸深入骨髓外邑之版<lb/>
<pb n="KR4d0335_WYG_001-54b"/>
籍燬於寇火軍城附邑之版籍燬於兵火財計失陷利<lb/>
孔湮塞端平以前方藉朝廷科降而何有於綱解其後<lb/>
稍稍寧輯則官自鬻鹽以給之解發之多少版曹未暇<lb/>
問諸司不敢廹今荒墟未復而官鹽又罷矣本年之解<lb/>
發不敢違而積年之久欠又復出諸邑皆行預借豈有<lb/>
餘賦在民交承數目可考豈有餘積在官所謂催欠非<lb/>
催欠也貪官猾吏假上令而廹之縣縣假郡令而廹之<lb/>
民民納賄於縣胥縣胥納賄於郡胥郡胥又納之以上<lb/>
<pb n="KR4d0335_WYG_001-55a"/>
官府之胥賄不至則專人矣差官矣以赦書蠲放為空<lb/>
言以祖宗成法為具文然則積欠之督非徒惠姦乃戕<lb/>
命脈之最大者夫諸邑諸郡自有當催之數各官各任<lb/>
自有當解之數朝廷諸司宜責之以力之可為郡縣宜<lb/>
盡其職之當為毋論催數之多少而論到數之多寡少<lb/>
則利不在胥而在官民受一分之賜矣臣從事州縣稍<lb/>
見本末請為陛下言其畧謂如某郡合解銀十萬兩絹<lb/>
一十萬匹錢一十萬貫此正額也某項常嵗及數則依<lb/>
<pb n="KR4d0335_WYG_001-55b"/>
正額催解某項從來不得及數則須與之通融姑以三<lb/>
年解錢為率有解九萬貫者髙數也有八萬貫者中數<lb/>
也有七萬貫者低數也過髙則病民過少則虧官吾惟<lb/>
責之以九萬貫之中數不必過取亦不許不及分上下<lb/>
半年與之稽考以解數之多少為期限之緩急若銀若<lb/>
絹莫不如之如此則一絲一孔實歸公上矣不然但喜<lb/>
催數之多而不知入數之少是乃胥吏之所欲而非公<lb/>
家之實利建昌小壘除月樁上供折帛錢係總解所外<lb/>
<pb n="KR4d0335_WYG_001-56a"/>
其解朝廷者每嵗聖節銀三千兩内代提刑司解一<lb/>
千兩福衣銀一千九百兩係用寳慶二年髙數為額紬<lb/>
絹一萬九千五百九十匹遇大禮年分則又增解銀一<lb/>
千二百兩内一千兩代提刑司解絹二百匹其總所之<lb/>
錢左帑之紬絹大抵未嘗有欠惟銀一項數最多而價<lb/>
日踴常年合解四千九百兩大禮年分則合解六千一<lb/>
百兩今以要法言之不必論年分不必論新舊但通計<lb/>
每年到庫之數不虧於本額可也設使本年不能無欠<lb/>
<pb n="KR4d0335_WYG_001-56b"/>
而新舊相為乘除已足當一年合解之數矣何則使居<lb/>
官者人人所解之數及則州縣無縁更有欠籍國計無<lb/>
復更有不足惟其不及數也是以前後相承不能無欠<lb/>
今不問所解之多少動以欠言將積年之虧數同行下<lb/>
蓋虧數不多賄賂之蹊塞矣其實未嘗分毫有益於官<lb/>
假令解得舊錢二百緡則必虧欠新錢三百緡移東補<lb/>
西展轉為欺而已當官者識不足以及此此財計所以<lb/>
不裕而命脈所以受病也臣比試郡適當大禮年分除<lb/>
<pb n="KR4d0335_WYG_001-57a"/>
紬絹依額解足外以本年銀額言之合解六千六百兩<lb/>
而去年通新舊發六千五百七十六兩内有臣任内已<lb/>
支解四年提刑司聖節銀一千兩本軍五百兩取㑹尚<lb/>
未到庫合行催促非獨足以當本年之正額又溢數矣<lb/>
己丑庚寅以來寇盗方擾不足為比姑以近三年解發<lb/>
之數較之其最髙者不過二千九百餘兩而止端平三<lb/>
年共解二千九百八十五兩嘉熈元年共解二千五百<lb/>
五十五兩二年共解二千六百六十六兩未有能及額<lb/>
<pb n="KR4d0335_WYG_001-57b"/>
者臣所解不趐過倍矣而有司不論赦放不復通比今<lb/>
日移牒明日專人臣雖欲奉寛大之令不可得已陛下<lb/>
如以臣言為可採請自建昌一郡始然古人立制務在<lb/>
適中臣之所為不足為法兼以一胥交通縣吏失催銀<lb/>
錢臣簿録其貲可得銀一千兩一毫以上悉歸公家是<lb/>
以比之常年稍能増解若以此額為則民窮至骨將來<lb/>
必不可繼欲乞下之省部更與㸃勘逐項元額及逐年<lb/>
解到之數將已經赦放者盡與蠲免自嘉熈四年為始<lb/>
<pb n="KR4d0335_WYG_001-58a"/>
每嵗紬絹一萬九千六百匹聖節銀三千兩三年一次<lb/>
大禮銀一千二百兩絹二百匹並依正額外其諸色銀<lb/>
一項每年與裁減三百兩給歴行下但取及數毋問新<lb/>
舊于一年内分限解發守臣書考則載之批書去官則<lb/>
繳納元歴版曹得以稽考之申諸朝而議其功過如此<lb/>
則常年合解四千六百兩大禮年分共合解五千八百<lb/>
兩雖不及臣所解之數然比之前政遞年止解及二千<lb/>
九百餘兩者亦過倍矣俟一郡有定式然後推之諸郡<lb/>
<pb n="KR4d0335_WYG_001-58b"/>
總天下所入計之其數㡬何此皆到庫實數而非用積<lb/>
欠為催頭以欺上下而取賂者比使臣所言有虧公上<lb/>
則勿行可也所取過刻而難於奉承則勿行亦可也今<lb/>
不過與之洗滌積欠而專意以辦本任合解之數而已<lb/>
朝廷諸司不以此撓諸郡則郡不得以撓諸縣縣亦不<lb/>
至重困吾民矣扶持命脈莫急於此惟陛下畱神取進<lb/>
止<lb/>
　　　上殿奏事第一劄<lb/>
<pb n="KR4d0335_WYG_001-59a"/>
恭惟皇帝陛下獨奮乾綱再立人極並建宰輔收攬威<lb/>
權弓旌幣帛之禮紛若四馳毛髪絲粟之才翕然並起<lb/>
一時氣象凛凛乎元祐之盛矣臣寒逺疎庸最無足數<lb/>
不圖瑣瑣名姓猶軫淵𠂻宸奎陸離首加收召溫綸渙<lb/>
發繼授節麾臣少年苦力燈窻不幸而有目眚量時度<lb/>
力分老丘園感激聖恩强顔祇役仰承三命復汙班聨<lb/>
寵數便蕃若為稱塞惟有罄竭愚慮上報萬分臣嘗蠡<lb/>
測管窺竊謂陛下有帝王之徳四天性仁恕視民如傷<lb/>
<pb n="KR4d0335_WYG_001-59b"/>
未嘗行一暴政出一虐令可謂有帝王之仁大昕視朝<lb/>
聴覧不倦無日不講論經理無時不親近儒生可謂有<lb/>
帝王之勤開納直言假以詞色廷臣奏對未嘗不示優<lb/>
容草茅抗論未嘗少加譴責可謂有帝王之度内外臣<lb/>
子才器無不周知四方利病纎悉無不洞照可謂有帝<lb/>
王之明自古人君於是數者茍得其一皆足致治今陛<lb/>
下兼而有之髙矣美矣然望治如此之勤而成效如此<lb/>
之邈何哉無乃志氣不强乍鋭乍沮是以大計不預定<lb/>
<pb n="KR4d0335_WYG_001-60a"/>
紀綱不素正規模不先立虚擲嵗月坐失事機臣竊為<lb/>
陛下惜之夫東南金甌之業傳之四聖無一傷缺而十<lb/>
餘年間京襄蜀漢浸淫以及于湖之北淮之東西丘墟<lb/>
者幾縣寄治者幾州境外有蠶食之憂境内有病瘇之<lb/>
勢譬諸一枰之上半為敗局一著少誤全局嶔崎夫春<lb/>
秋戰國之人至不足道猶毅然曰不可以當吾世而失<lb/>
諸侯今陛下英明如此以東南猶可為之天下顧乃已<lb/>
壞者不修己失者未復天下後世其謂何哉陛下一旦<lb/>
<pb n="KR4d0335_WYG_001-60b"/>
奮發睿明轉移闔闢有如反掌風飛雷厲羣聴一新充<lb/>
是以徃非大有為之機乎然所謂更化者非徒轉换局<lb/>
面易置人才之謂也非徒茍悦人情取便一時之謂也<lb/>
盍先克厲奮發而自强其志如勾踐之必報吳不報不<lb/>
出也如光武之披輿地不復不止也志既立矣而後大<lb/>
計可定紀綱可正規模可立茍無其志雖屢試屢更終<lb/>
於無成而已今天下之事闗係安危之最大者果安在<lb/>
哉當内外多事之時宗廟神靈之所屬望薄海臣民之<lb/>
<pb n="KR4d0335_WYG_001-61a"/>
所係心惟國本而已此更化第一事也木有本雖有震<lb/>
風凌雨之變不搖也水有本雖值流金爍石之烖不竭<lb/>
也陛下臨御二十有二年而皇嗣未立號曰更化而於<lb/>
最大且急者且遲焉而不决乃瑣瑣於事為之纎悉何<lb/>
以慰祖宗在天之靈而聳夷夏臣庶之觀聴乎昔文王<lb/>
十五年有聖子而享國至於百年武王膺耆頥之福而<lb/>
成王猶襁褓終致太平之治以是觀之立子雖甚早<lb/>
無嫌也育子雖若遲無害也陛下聖徳如天子孫千億<lb/>
<pb n="KR4d0335_WYG_001-61b"/>
斷可預卜要思所以順天心人心顒顒耳比聞育宗子<lb/>
於宫中天下固仰知聖慮之及此矣仁宗髙宗皆用此<lb/>
道一則决可否於慧與不慧之間一則觀器識於有過無<lb/>
過之頃陛下皇明昭徹豈無有得於静觀黙察之久乎<lb/>
明禋在近臣願斷自聖心預正名號若他時皇儲毓慶<lb/>
則退歸藩邸先朝自有故事使累年未斷之大事赫然<lb/>
定於不言之頃則近者改觀逺者聳聞根本既强窺覦<lb/>
自杜凡有所為沛然如建瓴髙屋矣如是而鬼神不顧<lb/>
<pb n="KR4d0335_WYG_001-62a"/>
歆休祉不降格中外不順服臣請伏妄言之誅臣所謂<lb/>
定大計者此也古先帝王之為治未有不自端本澄源<lb/>
始漢唐以來事權散逸不在同姓則在外戚不在宫闈<lb/>
則在宦寺我朝深鑑前弊大權悉歸中書旁蹊曲徑一<lb/>
切杜絶故三百年間無同姓外戚之禍無宫闈寺宦之<lb/>
禍朝廷導安國勢鞏固凡以此耳陛下懲臣下之専收<lb/>
大權而自攬之是也然權病乎專亦病乎分善攬權者<lb/>
非必萬事萬物盡出於我而後謂之攬權也權之在中<lb/>
<pb n="KR4d0335_WYG_001-62b"/>
者即其在人主也如必一一而身任之則聰明必有所<lb/>
遺威福必有所寄將以攬權而權愈散能防之於外庭<lb/>
而不能不失之於旁出祖宗未嘗不以事權付中書而<lb/>
能使臣下無專制之私者以有臺諫封駁之司也彼以<lb/>
天子耳目之寄而盡為宰相私人其罪固滔天矣陛下<lb/>
嚴親擢罷薦引真我宋家法也然使其所謂親擢者果<lb/>
皆得於平時審察之精而一出於聖心之獨見夫豈不<lb/>
善若猶未免採聽一二人之毁譽則權之移于㝠㝠之<lb/>
<pb n="KR4d0335_WYG_001-63a"/>
中者將又有甚於大臣之專矣是故事權必盡出于中<lb/>
書臺諫給舍之擢必真出於聖意而後人主專朝廷尊<lb/>
而無散逸之弊願陛下審之重之臣所謂正紀綱者此<lb/>
也前宰臣以憂去位同時政府相繼罷去陛下注意老<lb/>
臣眷留再三爰立而置諸左右起碩望於散地即家而<lb/>
拜使驛相沿于道幾有見晚之恨揚庭之日人以為復<lb/>
見文富並命之時也今更化數月矣改視易聽惟此時<lb/>
為然一失其機則日入頽弛而愈難扶植矣蘇軾有言<lb/>
<pb n="KR4d0335_WYG_001-63b"/>
曰天下之事其始不立其終不成惟其無成是以厭之<lb/>
而愈不立端平更化之初衆賢聚朝聲生氣長當時議<lb/>
論施行豈無一是邊事既開一廢百廢于是而有嘉熈<lb/>
事變紛如撑持度日方臣之始立朝也國用猶以嵗計<lb/>
及臣之再立朝也國用以月計矣日降日下于是而有<lb/>
淳祐雖把握運用之機深而明白正大之味淺然事無<lb/>
全是亦無全非是者因之非者革之而已今更化至於<lb/>
三矣前者正以持論不堅用心不一故屢更而屢不效<lb/>
<pb n="KR4d0335_WYG_001-64a"/>
如將為必效之計可復悠悠泛泛而已乎其植立有本<lb/>
原其施行有次第廟堂之上要當先為定畫如梓人之<lb/>
畫宫於堵俾羣工百職奉而行之以血誠自許而不梏<lb/>
於形迹之私以天下自任而不域於彼已之異人才可<lb/>
用用之不必問其出於誰之門也議論可行行之不必<lb/>
問其出於誰之意也凡軍國重事慮而後動審而後發<lb/>
其有未盡適宜者則必相與徃復而求其當至若常程<lb/>
細故常調差除茍大體之無闗毋日力之徒費推慶厯<lb/>
<pb n="KR4d0335_WYG_001-64b"/>
之車志于行而已操元祐之舟勿使偏而已豈必銖銖<lb/>
計較屑屑遜避而後謂之同心同徳哉臣所謂立規模<lb/>
者此也夫志者為治之本所以定大計者此志也所以<lb/>
正紀綱立規模者亦此志也茍外為振起之形而内無<lb/>
發强之實則進者益退鋭者益消日復一日臣恐非惟<lb/>
天下厭之陛下亦且厭之矣乗既厭之心而屢為嘗試<lb/>
之舉將有甚於今之視昔者事㑹無常時機易失天下<lb/>
之化堪幾弊而㡬更哉臣來自逺方不識朝廷事體獨<lb/>
<pb n="KR4d0335_WYG_001-65a"/>
有食芹炙背之心不敢不為君父盡位卑言髙退甘鈇<lb/>
鉞惟聖明裁幸<lb/>
　　　第二劄<lb/>
臣前篇所陳為治之綱領也其事之最急者一曰和糴<lb/>
二曰鹽運三曰楮幣目雖有三而所以權衡之者一而<lb/>
已臣請得而申言之陛下甫更大化知糴事之病民御<lb/>
札丁寧首罷敷糴而行官糴知鹽鈔之不售而斯民有<lb/>
食淡之苦將糴本鹽名色罷去又從而殺其價一念<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
<pb n="KR4d0335_WYG_001-65b"/>
惻上通於天農碩耕於野商願出於塗莫不以懽以呼<lb/>
以舞以忭咸踴躍爭趨作感恩道塲總總如也嗚呼仁<lb/>
矣哉臣既喜之亦有憂焉何者邊事少息而陛下切切<lb/>
然興念及此孰不知前日之為敷糴為糴本鹽者非得<lb/>
已也以國用之所仰也然而糧也楮也皆視鹽以為重<lb/>
輕者一二年之糴本粗足者以鹽也一二年之造楮粗<lb/>
省者以鹽也其失也在乎壅滯不售私價日窮而不能<lb/>
弛已張之弓爾今所樁未賣之數尚多秋防糴本之費<lb/>
<pb n="KR4d0335_WYG_001-66a"/>
意猶足以支吾而後來之計又何如哉雖曰糴本鹽既<lb/>
罷則正額必羡客販必通然正額雖羡而視今所賣見<lb/>
樁之價損矣客販雖通而知吾後日之鹽未必能繼亦<lb/>
有時而不通矣况又有病吾法者諸閫諸郡争為苛征<lb/>
臣姑以所親見者言之近年客鹽之至江西者大約為<lb/>
錢一千貫而又有長江之盜賊又有場務之淹留幸而<lb/>
至於住賣之郡則居官者又令之曰朝廷鹽未賣客鹽<lb/>
不許發也如是者又積日累月而後可是以所在苛征<lb/>
<pb n="KR4d0335_WYG_001-66b"/>
不能禁長江盜賊不能戢朝廷總無官賣而諸司抑價<lb/>
于州縣者不能遏臣恐客販終未大通此商賈之病也<lb/>
抑又有甚焉者臣居山林痛之久矣鹽價既髙官司無<lb/>
從發泄於是分之屬官各若干袋官屬又派之牙儈散<lb/>
之市井鄉村無頼之徒鹽一入手則若吏若牙儈若包<lb/>
賣之家醉醲飽鮮乗肥衣輕者大抵皆鹽也有一人領<lb/>
攬而父子兄弟十數其名者有偽為善良姓名而紿鹽<lb/>
入已者有第相保識而莫知其為何顔面者其始也朝<lb/>
<pb n="KR4d0335_WYG_001-67a"/>
廷鹽價當償則或移制司和糴錢以應之今官鹽住賣<lb/>
遂成築底大抵牙儈領攬之家皆破矣以至遞相保識<lb/>
之徒絡繹于鄉村無辜被攤之人魚貫于縲紲而平民<lb/>
之家又破矣終始受其利者惟胥吏耳九重深逺何由<lb/>
得知此民間之病也臣欲為當官者言之察其用意勇<lb/>
于奉權勢而不知有朝廷敢于犯民怨而不敢于犯諸<lb/>
司惟在取足官錢而已臣亦未免自同寒蟬噤不敢發<lb/>
臣愚欲乞聖慈以臣此章下之江東西湖南北監司之<lb/>
<pb n="KR4d0335_WYG_001-67b"/>
有風力者令督所部州郡各任責嚴捕江湖刼掠之盜<lb/>
應於鹽船經過場務不許苛征州郡不許苛留給以行<lb/>
程明注經過月日仍不得輒受諸司官鹽抑配人户阻<lb/>
遏客鹽稍有違戾許客人經朝省陳訴將官吏一等重<lb/>
罰以便商旅凡有朝廷見樁鹽去處並照今來已減之<lb/>
價置場變賣毋得夾雜沙土減尅斤兩仍不許分配牙<lb/>
攬終貽攤頼之害以安平民糴本鹽既罷諸司之買浮<lb/>
鹽亦罷則淮淛諸場之鹽各當大増合責提舉司究心<lb/>
<pb n="KR4d0335_WYG_001-68a"/>
措置必復舊額至嵗終比較増羡者必賞虧減者必罰<lb/>
以裕國用如徒以寛弛為惠而止萬一邊事未息糧運<lb/>
不繼糴本不充而乃欲以倚辦于造楮則天下事凛乎<lb/>
其危矣臣故曰目雖有三而所以權衡之者一也臣煩<lb/>
凟天聽當萬坐取進止<lb/>
貼黄臣既論鹽事之病民矣抑又有未盡者剽聞近委<lb/>
官體訪淮東糴鹽見得以嵗額拘樁四分合為二十六<lb/>
萬袋而先來官運止計一十七萬七千餘袋亦有發賣<lb/>
<pb n="KR4d0335_WYG_001-68b"/>
未盡而散樁諸處者自搭賣之令行全年對搭所發僅<lb/>
四萬袋則是鹽非不足而商販不通朝廷既減價矣宜<lb/>
通而復不通何哉正鹽私鹽勢不兩立今有軍中之販<lb/>
私有大家之販私有達官之販私縱停罷糴鹽而私鹽<lb/>
之舳艫相銜者莫之禁商販豈能勝之哉以淮東推之<lb/>
兩淛可見矣以糴本鹽推之正鹽可知矣非獨威權下<lb/>
移利權亦且下移人主所得専者惟進退黜陟之權爾<lb/>
臣謂宜嚴責江東提領所考覈浮正正鹽毋得留滯浮<lb/>
<pb n="KR4d0335_WYG_001-69a"/>
鹽悉行拘没庶稍有限制利權威權事有相關臣之所<lb/>
慮豈在錐刀之末哉願陛下深思之亟圖之心之憂矣<lb/>
不遑假寐臣不勝惓惓<lb/>
　　　正月丙寅直前奏事劄子<lb/>
臣膚識謭才起於篳門圭竇之賤無宗黨羽翼之助無<lb/>
姻戚梯級之媒隻身班朝獨恃明主以為知己恭䝉陛<lb/>
下擢之列卿任之宰旅進之書帷乃正月元日宸奎煥<lb/>
垂復命臣兼攝銓部臣之榮遇可謂侈矣臣伏覩陛下<lb/>
<pb n="KR4d0335_WYG_001-69b"/>
慨懐時事之艱分寄兵財之重臣不學軍旅既不能披<lb/>
堅執鋭以守邊不通貨財又不能鞭算笏計以富國陛<lb/>
下何頼于臣而臣亦將何以上報聖恩哉惟有一寸孤<lb/>
忠對越天日天下之事不可勝言臣姑即其顯然易知<lb/>
易行者借玉階一吐之臣聞孟軻有言入則無法家拂<lb/>
士出則無敵國外患者國常亡非謂夫敵國外患不能<lb/>
亡人之國也以其操心危而慮患深則能生於憂患而<lb/>
敵無足畏也亦既知有敵國外患矣操心危而不見於<lb/>
<pb n="KR4d0335_WYG_001-70a"/>
行慮患深而不達於政其視無敵國外患也何異此臣<lb/>
之所深懼夫自古及今事無兩立此有所損則彼有所<lb/>
益此有所不為則彼有所可為故曰禹菲飲食而致孝<lb/>
乎鬼神惡衣服而致美乎黻冕卑宫室而盡力乎溝洫<lb/>
亦惟先其所當先焉可也既欲前羅八珍又欲祭祀盡<lb/>
禮既欲楚楚衣裳又欲隆飾冕服既欲丹楹刻桷又欲<lb/>
决川濬畎則雖重熈累洽之世不能給也戰國之君本<lb/>
無足道然處强鄰勁敵之間亦皆能權緩急而為之所<lb/>
<pb n="KR4d0335_WYG_001-70b"/>
故安於布衣帛冠之陋者衛人將以富革車也捐不急<lb/>
之官者楚人將以養戰士也奪無任之禄者魏人將以<lb/>
賜有功也我藝祖皇帝嘗謂朕雖減後宫之數極於儉<lb/>
約以僃邊費亦無所惜仁宗皇帝罷綾錦羅綺之貢易<lb/>
為紬絹以供軍需皆欲以緩其所可緩而為不可緩之<lb/>
僃也今强敵之為患昭昭矣乃一切襲用安平無事之<lb/>
軌轍以為是當然而不可損益者革車不得不僃而文<lb/>
為之費不減戰士不得不補而不急之官尚衆有功不<lb/>
<pb n="KR4d0335_WYG_001-71a"/>
得不賞而無任之禄愈多利入之源不増而内外之用<lb/>
並起較其支費大抵一年多於一年以今嵗終之數言<lb/>
之其加多至於六七千萬緡矣天下之財止有此數國<lb/>
力將何以堪之况其増且未巳乎臣是以疑其與無敵<lb/>
國外患者無以異也前世人君享國日久百費交作而<lb/>
無限極者惟漢武帝唐𤣥宗而已内則窮奢極侈以自<lb/>
娛樂陛下有之乎外則開邊啟釁以自夸耀陛下有之<lb/>
乎彼窮天下之力以自奉而陛下推寛大之恩以及人<lb/>
<pb n="KR4d0335_WYG_001-71b"/>
彼以好勝之心而加兵而陛下以不得已之心而應敵<lb/>
國史書之人心記之不可誣也然陛下所遇之時則不<lb/>
容以漢唐混一全盛之世而例論國家取民有制則不<lb/>
容以漢唐掊尅聚斂之政而並言邊費不容縮矣内之<lb/>
浮費可不縮乎戰士不容廢矣内之官爵可不重乎臣<lb/>
妄意窺測竊以為陛下聖徳溥博如天凡天下之所謂<lb/>
好事惟恐其行之不力凡羣心之所願欲惟恐其愛之<lb/>
不徧故事寕寛毋窄賞寕重毋輕賜予寧過毋不及雖<lb/>
<pb n="KR4d0335_WYG_001-72a"/>
非有泥沙之妄用而終不免隙穴之漸開此所以内外<lb/>
之費日増而日廣也陛下盛徳若此臣豈願陛下之為<lb/>
薄且陋哉蓋君徳以仁為本而所以節適而歸於中則<lb/>
有祖宗之法度在焉故郊祀遷轉不可廢而有孫何之<lb/>
裁抑禁中恩倖不能絶而有杜衍之不可奉宸庫之珠<lb/>
可宣索而有范祖禹之論陳乗輿宫掖之費不可減而<lb/>
有韓琦之論列始從其厚者所以見君徳之仁卒歸於<lb/>
中者所以行有司之法寛厚在人主公法在朝廷法行<lb/>
<pb n="KR4d0335_WYG_001-72b"/>
仁亦行也三數年來粉飾太平之禮可已而不已者至<lb/>
再至三矣有常之支賜既増而復増者漸為永例矣官<lb/>
爵之重當留以待有功者或曲為之説而輕借以予人<lb/>
矣良田沃壤稍藉以紓國用者時以私恩而撥賜矣忠<lb/>
賢滿朝豈不知此然每有渉於私悖於法者必曰此上<lb/>
意也否則上意不可囘也臣下不知果嘗言之争之而<lb/>
陛下必不見聽乎抑恐上拂隆㫖而姑假是以自恕乎<lb/>
且所頼乎忠臣良士者正謂其有囘天之力責難之恭<lb/>
<pb n="KR4d0335_WYG_001-73a"/>
也今若此何哉雖未必逢君而已啟逢君之漸雖未必<lb/>
阿意而實有阿君之形至使道路相傳以為論事者揣<lb/>
摩指意以為作止任事者觀望顔色以為進退苦言不<lb/>
入于耳而軟語浸熟於心積而不已必有羣臣附和如<lb/>
出一口之風矣此今日諸臣所當自任而陛下亦當少<lb/>
抑厚恩而曲從法制也臣區區之念豈獨為財計哉自<lb/>
今以始願陛下念狄難之方殷毋憂慮之徒過奮發英<lb/>
斷申命二三大臣截然為縮内補外之規模凡近年創<lb/>
<pb n="KR4d0335_WYG_001-73b"/>
行之例必釐正凡前此所無之例必勿開邊功不可以<lb/>
不賞而非常錫賚必不行軍額不可以不補而髙官厚<lb/>
爵勿輕予城池不可以不修而不急之營繕必當罷僃<lb/>
禦不可以不預而非時之燕樂必當絶省於宫掖而用<lb/>
於僃邊省于朝廷而用于强兵省於王侯邸第而用於<lb/>
待敵既以日計之又以月計之又以嵗㑹之要使浮泛<lb/>
之支漸損於前時而積其贏以僃疆塲之需閒官之禄<lb/>
漸減於承平而重其名以待折衝之士其有不然者給<lb/>
<pb n="KR4d0335_WYG_001-74a"/>
舍得以駁正臺諫得以救止大臣得以執奏使恩常出<lb/>
於陛下而法不廢於有司庶乎所謂操心危慮患深者<lb/>
不至淪於虛也<lb/>
　　　劾知太平州岳珂在任不法疏<lb/>
竊聞驅狼牧羊豈聖主所期於法從呼鷹逐雀非微臣<lb/>
敢傲於大藩與其流毒于生靈孰若盡言其梗槩兹縁<lb/>
周度敢以上聞某竊見通議大夫兼知太平州岳珂生<lb/>
自名門負其才具以滂沛之筆力而商市道以豪俠之<lb/>
<pb n="KR4d0335_WYG_001-74b"/>
習氣而詭事功公私正交急而莫支朝廷姑試可而乃<lb/>
已出専使領兼畀州符顧乃日飲無何天奪其魄立視<lb/>
斯民之死不通厚下之情放利而行惟貨其急以逢迎<lb/>
為稱意以乾没為生財六七少年之經營三四狙公之<lb/>
筭計大抵争錐刀之末無非戕根本之謀去歳旱傷當<lb/>
塗差稔稍加區處自可流通而荒政不行勸分無策廣<lb/>
開告訐專事網羅薄有儲藏盡行封閉不獨匹夫有懐<lb/>
璧之罪遂使百姓窘炊玉之艱家無宿舂米不入市某<lb/>
<pb n="KR4d0335_WYG_001-75a"/>
近因行部目擊乖方偶以學校錢糧支用浮泛遂㑹廪<lb/>
之贏撥一千石及於本祠那五百石減價出糶有闗元<lb/>
吉李大賢等十户稱米皆係本州封樁惟元吉有閨門<lb/>
之訟餘皆以單辭羅致有自去秋枷禁至今者夫産税<lb/>
之家既有朝廷之糴又有總所之糴又有稻屯田種之<lb/>
糴本州又自有一項科糴供官之外亦欲贍給起耕接<lb/>
濟鄰里如李大賢者雖有稻二千餘石其家却有八十<lb/>
餘口二十二房封藉無餘日食不給某因令人將一半<lb/>
<pb n="KR4d0335_WYG_001-75b"/>
平糴一半給還雖勉强奉承復以雄江軍口劵為解且<lb/>
軍人糧米自合多方預期計置豈應肆行不恤之令動<lb/>
萌扼奪之心况非真出於此耶妖民夏令覺託言神姦<lb/>
率斂民財若果出於正則引法鋤治未為不可乃因一<lb/>
人而破一族凡牽聨而多貲無不歸於一網其見於案<lb/>
牘者為錢五萬緡物議喧騰謂其數倍名為賑䘏淮民<lb/>
實則歸於烏有蹊田奪牛一何其忍酒醪靡穀之禁歉<lb/>
嵗所當申嚴方且盡假制司之名大興𣙜酤之政悍卒<lb/>
<pb n="KR4d0335_WYG_001-76a"/>
黠吏皆為措置提督水軍寨卒並預促辦追呼斗増其<lb/>
錢月倍其額於是敷納糯米麴蘖抑買袋瓮柴薪勒脩<lb/>
坊場屋宇沿門海行鮮有獲免有據釀户舊坊併酒料<lb/>
醖具而揜之者有全不給酒而日納乾酒錢者有細民<lb/>
因年節娶婦兩次拍酒并兵吏取乞通計一百一十六<lb/>
千者酒息之入盡責中半而掌庫者乃以舊㑹低價折<lb/>
納見錢訴詞紛然具有實狀當餓殍載塗之日復於國<lb/>
中為此機穽未必盡岳尚書之本意恐亦官吏有以誤<lb/>
<pb n="KR4d0335_WYG_001-76b"/>
之也加之狴犴充斥刑獄絲棼某為見天久不雨遂照<lb/>
條規親到三獄審問聞某之來除逐旋知責出院司理<lb/>
院并當塗縣獄尚各五六十人州院亦二十餘人某擇<lb/>
其事狀明白者量與决遣過四十三人自餘責獄官速<lb/>
與勘結夫以簪槖之聨任芻牧之寄不惟不能全活之<lb/>
又從而摧殘之臨遣初心夫豈若此載惟漢刺史以六<lb/>
百石察州正欲使千里宅生萬物吐氣某職所當問惟<lb/>
在守臣謹摭其治郡無狀之大者為一州生靈請命若<lb/>
<pb n="KR4d0335_WYG_001-77a"/>
夫茶鹽之置司有非么麽之所敢議某近雖承命考核<lb/>
不過以禮行移尚慮國計所闗無與領此欲乞朝廷特<lb/>
賜敷奏姑令專意使事以責其成别選循良以重郡寄<lb/>
　　　奏己見劄子<lb/>
臣聞國家之患兵為大有大規模而後可以弭天下之<lb/>
大患也夫興師十萬日費千金自古兵革不休鮮有不<lb/>
耗蠧根本者以文景累世富庶之餘武帝一開兵端户<lb/>
口為之減半至於告緡錢筭舟車猶不足以當之今外<lb/>
<pb n="KR4d0335_WYG_001-77b"/>
有遊魂之敵邊無解甲之期民力竭於養兵國計空於<lb/>
科降而吾國所以為規模者略無足恃不過敵哨未至<lb/>
則清野邊塵才動則閉闗此二説者固兵法之所不廢<lb/>
然古之所以為此者將有為也盖客軍逺來利於速戰<lb/>
則堅壁以挫之俟其氣衰而去則邀擊随之矣乗軍深<lb/>
入糧道不繼則清野以困之俟其不得逞而退則追躡<lb/>
繼之矣非如今日公奪民利塊坐孤城以為上䇿使吾<lb/>
列城之中偶被攻圍亦立而觀之而已使吾人民牛馬<lb/>
<pb n="KR4d0335_WYG_001-78a"/>
偶被驅虜亦縱其從容出境而已推是以徃則雖飲馬<lb/>
長江亦無有能齟齬之者守淮所以守江也曽是可以<lb/>
守淮乎淮既不守江於何有窮事力以養坐食之兵使<lb/>
深入之寇如蹈無人之境今日暫退明日復來以有限<lb/>
之力當無窮之憂坐與行費等爾費而無益孰與有益<lb/>
而費乎臣是以妄疑邊境之規模不立也或謂敵騎飄<lb/>
忽非吾步騎所可當輕出嘗試此以肉餧虎也是固然<lb/>
矣臣觀晉太元間苻堅大舉入寇騎兵二十八萬戍卒<lb/>
<pb n="KR4d0335_WYG_001-78b"/>
又不與焉而劉牢之以五千之兵猶能渡洛澗急擊之<lb/>
謝𤣥亦毅然請渡水决勝負曷嘗以步不足以當騎而<lb/>
束手坐待邪雖曰一麾之頃適有天幸然方其奮然起<lb/>
而與之角堅已有此亦勍敵之驚當是時魄先褫矣何<lb/>
待風聲鶴唳而後為敗哉今敵雖强而投拜烏合其不<lb/>
及苻堅亦明矣而邊閫之規模若此何哉且彼能擾我<lb/>
養種我獨不思擾彼養種邪彼能掠我人畜我獨不思<lb/>
取彼人畜邪聞之道路三汊河已築四城近又築三城<lb/>
<pb n="KR4d0335_WYG_001-79a"/>
矣且廹吾境而築正陽矣對境田疇皆收拾流離而耕<lb/>
之矣又多造舟楫以抗吾之長技矣而吾境有民不得<lb/>
歸有田不得種彼之謀日深而吾之計日窘是猶可謂<lb/>
規模乎臣書生不嫻軍旅非謂戰之可以易言也竊以<lb/>
為縱未能與之争雄兩陳之間亦須帥閫密為運掉使<lb/>
諸屯脉絡貫通為一各留守城之卒而盡括其餘以為<lb/>
上下遊擊之師精間諜明斥候凡哨騎之人察其衆寡<lb/>
伺其進退稍有機便則或邀其前或擊其後一城受敵<lb/>
<pb n="KR4d0335_WYG_001-79b"/>
則協力而應援之必使之有所懲創不至於倀倀然縱<lb/>
横馳騖肆無忌憚則養兵不為徒費而閉闗清野者固<lb/>
所以為困敵之計而徐圖其後也猘犬之噬人愈退而<lb/>
愈悍一童子横尺箠而叱之犬亦為之辟易誰謂三邊<lb/>
介胄之士而慮不及於童子乎他如方田之説似亦限<lb/>
制戎馬之良策也凡若是之類皆當講求而漸行之故<lb/>
相臣範嘗畫䇿謂當於淮東西分置兩閫而於金陵置<lb/>
大閫以統之庶乎體統歸一易於斡旋若就範之規模<lb/>
<pb n="KR4d0335_WYG_001-80a"/>
而商確之江淮臂指之勢尚可圖也陛下收召威望之<lb/>
臣萃在朝廷非徒以華國而已蓋將長慮逺謀以共圖<lb/>
安邊固圉之策秋防事畢即是大作規模之時時不可<lb/>
失願陛下虛心博訪預定大計天下幸甚<lb/>
　　　第二劄<lb/>
臣聞國之有財用猶人之有氣血氣血耗竭何以保身<lb/>
財用空匱何以立國版曹大計臣不得而知也以其關<lb/>
於朝廷者言之一歳之出常多於所入善理財者理其<lb/>
<pb n="KR4d0335_WYG_001-80b"/>
入必理其出今入固未易言而出亦未嘗理也和糴最<lb/>
為重費而連年所糴大抵以行賞為結局而錢米之收<lb/>
支未有見底者以臣所見上江所貯固有朽腐而不及<lb/>
運者矣近畿所糴固有越三數年而猶未足者矣省司<lb/>
截撥農寺之米以餉邊米之至邊州者其數常虧而農<lb/>
寺之取償於朝廷者其數常溢行在諸倉之收糴官吏<lb/>
牙儈每為虛入之數取其直而瓜分之諸庫之入納吏<lb/>
胥有全綱掩匿者有竊取大項綱解而移别項續到之<lb/>
<pb n="KR4d0335_WYG_001-81a"/>
錢流水凑補者有以已支之干照而影射盜用者其數<lb/>
多者或一二百萬少者亦十數萬臣固曰入固未易言<lb/>
而出亦未嘗理也入多而出多已病其不可繼而隂消<lb/>
潛蠧於㝠㝠之中者復若此尾閭之泄疇能當之今大<lb/>
利之入惟鹽筴耳挾商賈之術以籠利既以傷仁害義<lb/>
而不忍行操公正之權以通利又以無人責任而不能<lb/>
行利源其遂窒乎淮浙鹽額一嵗合九十萬袋而今才<lb/>
及六十萬袋使以六十萬袋之收而盡泄之夫豈無補<lb/>
<pb n="KR4d0335_WYG_001-81b"/>
夷考近年支發之數率不過數十萬袋而止然則雖能<lb/>
辦及租額亦未有支發之䇿也其故何哉一則境土日<lb/>
縮食鹽者少二則淮浙之人家有私鹽三則場務苛征<lb/>
客旅困滯而其為害之尤大者莫甚於諸司軍人之私<lb/>
販臣引見之初嘗請申嚴江東茶鹽所檢柅私鹽之法<lb/>
朝廷亦既從之矣軍將䕶私彎弓而斃拘船之卒非細<lb/>
事也而藏匿覆䕶迄不得問誰復知有法哉繼有以其<lb/>
事併委之制臣然諸閫事體相關雖欲奉行朝廷之令<lb/>
<pb n="KR4d0335_WYG_001-82a"/>
有不可得則是禁私之令終為文具而已鹽何自而通<lb/>
哉今上流前日久積未發之官鹽才萬餘袋亦既損其<lb/>
直而變通之諸場之價殺之又殺其為招來商賈之道<lb/>
亦至矣然數者之弊不盡去則積滯之鹽不盡通其勢<lb/>
然也向也僃三邊今又増廣西一路矣向也餉舊軍今<lb/>
又増新軍數萬矣出者日廣而入者日狹臣直為此凛<lb/>
凛也然則如之何曰省嗇浮費自宫掖始檢柅滲漏自<lb/>
朝廷始擇强毅有力者提領江淮茶鹽以禁苛征以戢<lb/>
<pb n="KR4d0335_WYG_001-82b"/>
私販而行法自强有力者始庶幾氣血流通楮可扶糴<lb/>
可辦而均節出入之道得矣<lb/>
　<lb/>
　<lb/>
　<lb/>
　<lb/>
　<lb/>
　清正存稿巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>清正存稿巻二</head>
    <p>
<pb n="KR4d0335_WYG_002-1a"/>
欽定四庫全書<lb/>
　清正存稿巻二　　　　　宋　徐鹿卿　撰<lb/>
　　奏劄<lb/>
　　　經筵奏己見<lb/>
恭覩皇帝陛下收召耆英登庸儒俊薄海内外觀聽一<lb/>
新甚盛舉也如臣迂愚最為無用適值瑣闥虛員誤䝉<lb/>
聖恩承乏兼攝懇祈寢免竟閟俞旨臣不敢稽留威命<lb/>
巳於十五日赴省供職然責任重大晨夕憂危入仕三<lb/>
<pb n="KR4d0335_WYG_002-1b"/>
十年無他才能學術亦不識所謂傍蹊曲徑惟有不流<lb/>
不倚一説平生聞於師友者終始自信此臣立身居官<lb/>
事君之本也天光下照請畧陳之夫天下萬事如雲如<lb/>
輪登進人才自有宜稱或加之寵光以示優禮或資其<lb/>
望實以重本朝故先儒之論每以隨時取中為凖的蓋<lb/>
中即理也合於中與否惟視理之可與否一失其中則<lb/>
不合於理矣固有行之今日則可而明日則不可者因<lb/>
事度宜一聽於理而止人主何容心哉封駁者何容心<lb/>
<pb n="KR4d0335_WYG_002-2a"/>
哉臣非敢藉是説以為姦夫憸人出入可否之媒而假<lb/>
之以舞文弄法之資也不流不倚權度先定於此心而<lb/>
可否輕重終始對越於天理舍是則為僥利達負天恩<lb/>
犯公議無忌憚之小人矣臣非為今日慮乃為他日慮<lb/>
故因入謝之次先陳梗槩願陛下凡他日之必不可者<lb/>
每深思而謹守之則善矣臣愚直天賦儻陛下察臣必<lb/>
不勝任則願妙選端士代臣之職容臣退守儀曹盡蠲<lb/>
其他職任使得清心省事以俟進退臣之願也聖君之<lb/>
<pb n="KR4d0335_WYG_002-2b"/>
賜也<lb/>
　　　經筵奏己見<lb/>
臣聞自古為國家者夷狄强盛不足患貨財空匱不足<lb/>
患惟人才衰少為最大患今人才衰少極矣每一授任<lb/>
徃徃相視嘆息求諸朝曰無人求諸野曰無人陛下亦<lb/>
嘗深思其故乎成周盛時所以長飬培植以為他日不<lb/>
窮之用者果何如哉豐芑之仁臺萊之澤非偶然也慶<lb/>
元以前姑不必論近世以來不惟無復長育之志且旦<lb/>
<pb n="KR4d0335_WYG_002-3a"/>
旦而伐之者衆矣始以上下交賄斵䘮中以邊閫交結<lb/>
買譽斵䘮繼以權任専制軒輊斵䘮及其久也又以議<lb/>
論過激希名立異斵䘮天之生才止於如此極力保飬<lb/>
之猶恐不繼數變之餘不入於此則入於彼一墮其中<lb/>
即不復為全人矣無怪人才之少也夫世固有下愚不<lb/>
移者然遷善逺罪趨利避害亦人之常今歴時累月向<lb/>
之少而壯者首且皓矣而凡涉纎芥之疑則動以前事<lb/>
為口實無怪乎人才之益少也齊威王列國之君爾其<lb/>
<pb n="KR4d0335_WYG_002-3b"/>
夸示隣國者曰吾臣有若檀子有若肸子有若黔夫有<lb/>
若種首皆可以照千里而制强敵是固非空言以為大<lb/>
者豈陛下以萬乘之主乃無一人可以稱於天下乎蓋<lb/>
人才不能無所偏執偏以議偏則其衰少也奚怪孔氏<lb/>
之門有好勇者有貨殖者有好方人者有亷而病於貧<lb/>
者有愿而至於懦者聖人以一身造化為大爐鞲均調<lb/>
消息成小成大使之囿於無迹之中而人人皆可用之才<lb/>
故周雖不競而猶足以扶持於千百年而不墜者聖人<lb/>
<pb n="KR4d0335_WYG_002-4a"/>
之力也陛下以天下之大用天下其可以天下無才自<lb/>
諉而已乎孟軻有云猶七年之病求三年之艾茍為不<lb/>
蓄終身不得今病亟而艾不蓄顧旦旦然號於人曰天<lb/>
下無良馬臣恐徒以發韓愈之笑也天地生生之理熄<lb/>
則指為無才可也今於執政中求執政於侍從中求侍<lb/>
從於卿監中求卿監於大夫中求大夫於有偏有過之<lb/>
中而疑其偏且過正恐吾之量未大爾豈真人才之果<lb/>
少哉臣今春薦士已嘗略陳此意惟陛下以造化之心<lb/>
<pb n="KR4d0335_WYG_002-4b"/>
大其量而翕受之則衰少將為衆多矣臣不勝拳拳取<lb/>
進止<lb/>
貼黄云臣僃員胄監竊覩今世非獨周行人物希少雖<lb/>
學校之士求其文學俱稱端實有守者亦不多得敢併<lb/>
以為君父告太學上舍生黄時若家世積學祖孫昆弟<lb/>
累世以科第發身號稱儒家嘉定尚書疇若亦其堂兄<lb/>
時若讀書窮理居鄉處學未嘗有一毫過行前後所試<lb/>
程文諸生至今傳誦以為楷式累經恩霈朋儕莫不由<lb/>
<pb n="KR4d0335_WYG_002-5a"/>
是進身入仕時若志在世科獨不肯俯首就恩臣去冬<lb/>
供職之後訪求徳履可為表率者衆合辭致書舉充直<lb/>
學再三勉諭始肯俯就縁時若係是登極以前住學之<lb/>
人住學已四十一年今年踰六十㡬絶榮望更無一人<lb/>
似此可以援例者臣職敎飬而不以名聞是臣責也陽<lb/>
城何人哉欲望聖慈憫其困滯最甚特賜俞旨令時若<lb/>
赴淳祐十年殿試留之監學以勸多士其與徒操一旦<lb/>
偶然之文以希榮寵者萬萬有間取進止<lb/>
<pb n="KR4d0335_WYG_002-5b"/>
　　　己巳進故事<lb/>
進通鑑唐貞元五年李泌告徳宗君相不言命故事云<lb/>
臣聞造化之妙在人主之一心故曰作善降之百祥作<lb/>
不善降之百殃善即祥也不善即殃也非善不善之外<lb/>
復有所謂祥與殃也曰徳惟一動罔不吉徳二三動罔<lb/>
不㓙一即吉也二三即㓙也非是徳之外復有所謂吉<lb/>
與㓙也夫是之謂造命舍是而言數在君子則有警懼<lb/>
之心在小人則有危疑之心不知造命於我而一切聽<lb/>
<pb n="KR4d0335_WYG_002-6a"/>
命於天豈所以安人心而息邪説哉唐徳宗之世禍亂<lb/>
紛紜其有以致之乎使其無之則必修禮樂必明政刑<lb/>
必不猜忌必不聚斂必不黜忠良而任姦邪而命在戒<lb/>
矣不知出此而委之命此李泌之所以為諄諄也今夫<lb/>
日月之薄蝕期運之屯否數也而聖人不曰數而曰徳<lb/>
故雖值變異而人心不搖我宋南渡甲子再周歳辰適<lb/>
至於丙午丁未而嗣嵗三朝太史有日蝕之占臣子之<lb/>
愛君者曰是不可不戒也而愚夫小人誕謾和附併為<lb/>
<pb n="KR4d0335_WYG_002-6b"/>
一説曰是循環之數不可易者日食為之兆矣吁民言<lb/>
之可畏如此哉蓋國家不幸而有靖康之事溺竒好異<lb/>
者牽合附㑹以為某丙午丁未有某事為應似矣然非<lb/>
丙午丁未而有是事者豈少哉至於景徳淳熈皆我朝<lb/>
極盛之際亦從而為之説是皆不根之論也自非聖明<lb/>
卓然奮發致謹於靈明虚一之境自作元命何以破千<lb/>
載之惑哉且自建隆而至嘉康一百八十八年日食於<lb/>
正月者四其三在仁祖之時<hi>皇祐元年至和元年嘉祐四年</hi>自建炎而<lb/>
<pb n="KR4d0335_WYG_002-7a"/>
至淳熈六十有三年日食於正月者三皆在髙宗之時<lb/>
<hi>紹興五年三十一年三十二年</hi>然無損於太平中興之盛者以徳勝也<lb/>
乃若政和以後姦臣竊柄今日曰隂雲不見明日曰當<lb/>
食不虧亦何救於危亡之數也是知在天者不必問在<lb/>
人者所當勉茍以天變為可懼人言為可畏則必自今<lb/>
伊始兢兢業業對越在天夕而思曰國本虛歟宫室營<lb/>
歟女謁行歟燕飲數歟朝而省曰忠賢伏歟流離衆歟<lb/>
浮費夥歟備禦疎歟凡一事之善無不為凡一念之非<lb/>
<pb n="KR4d0335_WYG_002-7b"/>
無不戒是乃李泌所謂造命也天意一回羣疑盡釋景<lb/>
徳淳熈之盛將復見於今日矣<lb/>
　　　三月壬辰進故事<lb/>
進杜衍抑内降故事云臣聞至厚者人主之恩至公者<lb/>
朝廷之法仁祖之治天下不以恩而勝義不屈法以狗<lb/>
情公法既明恩意亦著真可以為子孫萬世之龜鑑矣<lb/>
夫君徳以寛大為本匹夫庶人猶不忘親故之愛矧人<lb/>
主富有天下獨無親親以睦友賢不棄之情乎是所謂<lb/>
<pb n="KR4d0335_WYG_002-8a"/>
恩也然爵䘵者天下之公器豈一人之私哉吾之心未<lb/>
嘗不欲厚於其厚也蹈湯赴火者有望焉懐材抱藝者<lb/>
有待焉茍私以予人則彼將曰盡瘁事國不如偃息而<lb/>
在牀儒冠誤身不如豢飬於襦袴使凡皆若是其誰將<lb/>
與共功乎是故禁中之請祈不能絶而審覆終歸之有<lb/>
司内降之恩澤不能無而可否悉聴之公論是所謂法<lb/>
也我仁祖痛塞倖門屈意公論自常情觀之疑於狹矣<lb/>
而天下後世終不敢以為少恩者盖仁祖之用心未嘗<lb/>
<pb n="KR4d0335_WYG_002-8b"/>
不篤親愛之誼而朝廷之守法終不能掩仁祖之心臣<lb/>
故曰公法既明而恩意亦著也昔唐景龍間不勝宫掖<lb/>
之私始有斜封墨勅之濫朝紳之無耻者徃徃因之以<lb/>
求進達左拾遺辛替否上疏切諫以為百倍行賞十倍<lb/>
増官使府庫空竭流品混淆戰士不盡力朝士不盡忠<lb/>
人既散矣獨恃所愛何所歸乎可謂至忠至切至直至<lb/>
當之論陛下聖恩寛厚不愧仁祖而守法隳廢頗類有<lb/>
唐近日以來横恩捷出宗姻雜遝於班聨私昵幾叨於<lb/>
<pb n="KR4d0335_WYG_002-9a"/>
僕御或換授之際一旦而超數十載之辛勞或選調之<lb/>
微躐進而欲取京官之職任禁掖索無名之封告星史<lb/>
干非分之陞差此手浸滑如川方來凡陛下前之所欲<lb/>
未遂者亦小快矣然今時果何時哉激昂人心惟有名<lb/>
器上不愛重人將有辭執奏不力是大臣不以杜衍自<lb/>
期也切諫不聞是廷臣不以辛替否自勉也若謂貴為<lb/>
天子不得自由此乃小人誤國欺君之説幾於一言䘮<lb/>
邦者豈足上惑聖聴哉書曰天命有徳又曰天工人其<lb/>
<pb n="KR4d0335_WYG_002-9b"/>
代之臣惓惓寸𠂻不敢望陛下求諸法尚願陛下求諸<lb/>
天法天即法仁祖也臣言雖狂愚意主忠愛若徒以故<lb/>
事應故事則又非臣事君之意亦非陛下用臣意也<lb/>
　　　己卯進故事<lb/>
進賈誼積貯故事云臣觀賈誼可謂通達國體之才矣<lb/>
當干戈甫息之餘他未暇及而首以天下大命係於積<lb/>
貯既憂水旱之無以相恤又慮邊境之無以供餽食一<lb/>
不繼則姦雄盜賊將環而起何其憂之深慮之逺邪今<lb/>
<pb n="KR4d0335_WYG_002-10a"/>
世事變方殷積貯尤當加意然事力有限就其先後論<lb/>
之則三總論之則淮西為急今近甸之積約可支數五<lb/>
年乃累年之所不及縱有豐㓙之不齊未足深慮所當<lb/>
區處者邊儲而已糴本之降揆之事例今惟其時雖嵗<lb/>
事髙下未可預定以臣愚計竊以為宜緩在京之糴而<lb/>
移其費以糴諸江浙蓋去嵗諸路皆糴而江東西以舊<lb/>
糴之數䧟失不明遂行住糴其日前所糴支撥悉已盡<lb/>
矣而地多旱田收成不出六七月故臣謂江東西當糴<lb/>
<pb n="KR4d0335_WYG_002-10b"/>
浙西素號饒沃比年告稔而京口金陵近江而舟便不<lb/>
徒可省漕運之重費亦可以見舊儲之虛實故臣謂浙<lb/>
西當廣糴若湖之南北亦各隨宜而行之夫江湖之糴<lb/>
既辦則湖廣西淮不至於匱浙西之糴既富則京口東<lb/>
淮不至於匱而又可使畿内之積無陳陳紅腐之虞近<lb/>
京之地無糴本交急之患一舉而數利兼特在乎審先<lb/>
後緩急之宜爾天下大命既有所係則兵旱相乗之憂<lb/>
可以無恐至於召和氣以格豐年則又在聖明一念間<lb/>
<pb n="KR4d0335_WYG_002-11a"/>
爾臣敢因賈誼之所已言而推其未言惟陛下留神裁<lb/>
擇<lb/>
　　　壬寅進故事<lb/>
進漢書李尋對災異故事云臣聞事有安於尋常之玩<lb/>
忽而關於世道之消長者不可不察也夫天一生水而<lb/>
木火土金由是相生而不窮此造化之妙常與理亂相<lb/>
為流通觀於水則可以知王道矣夫天傾西北地不滿<lb/>
東南故水曰潤下又曰水無有不下此勢之順理之正<lb/>
<pb n="KR4d0335_WYG_002-11b"/>
也否則反常矣昔在帝堯雖有洚水之災然特以水未<lb/>
有所歸之故爾一疏導之則其勢未嘗不順也今浙江<lb/>
之水由衢嚴婺杭而下至於湖秀吳門以達於海朝宗<lb/>
之勢滔滔汩汩不知其千百年矣六飛南渡駐驆錢塘<lb/>
雄㨿百川之㑹比者畿甸旱暵赤地千里不惟河流斷<lb/>
絶而井泉且枯矣考之五行志如伊洛竭川竭河竭皆<lb/>
大變也得無有類此者乎是可懼也不特此爾黄河之<lb/>
濁黑水之黑乃其本也若江水則清矣今都城積水汙<lb/>
<pb n="KR4d0335_WYG_002-12a"/>
穢壅滯以不雨之故而變亦大矣乂大可懼也今秋之<lb/>
杪清龍江而上海水忽漸漲溢由吳松江以溢於太湖<lb/>
由霅川以溢於行都宜下而髙其勢未已其反常尤甚<lb/>
焉百川之不得其理則王道之不能公正脩明從可知<lb/>
矣夫無一念之私然後謂之公無一毫之偽然後謂之<lb/>
正無一物之不理然後謂之修無一事之不顯然後謂<lb/>
之明是故以君道臨下者常也而優游牽制則反常矣<lb/>
以君子勝小人者常也而薫猶雜處則反常矣以中國<lb/>
<pb n="KR4d0335_WYG_002-12b"/>
制夷狄者常也而分限不嚴則反常矣以府中統宫中<lb/>
者常也而因縁窺伺則反常矣一事反常則事事失其<lb/>
常一事不理則事事非其理水者生物之始水失其性<lb/>
則生生之道幾乎熄矣使桑田不至易處陵谷不至變<lb/>
遷斡旋造化整飭經常特在聖明警懼一念間爾惟陛<lb/>
下留神<lb/>
　　　丁酉進故事<lb/>
進朱熹論君子小人故事臣聞人主無他職惟辨君子<lb/>
<pb n="KR4d0335_WYG_002-13a"/>
小人而已然本以辨之而卒至於不能辨者多矣正以<lb/>
疑於所不當疑而真可疑者或不察故也陛下天性髙<lb/>
明聖學淵粹乃者親御翰墨製忠邪辨以示羣臣首致<lb/>
嚴於形似之際凡為臣子者惟當精白一心仰承休徳<lb/>
安能復贊一詞然臣尚因先儒朱熹之論而有感也夫<lb/>
忠邪之不兩立久矣熹乃謂君子不難知小人則難測<lb/>
蓋君子為陽陽則光明正大疏通洞達望而知其為忠<lb/>
也小人為隂隂則依阿淟涊回互隱伏雖極意精察猶<lb/>
<pb n="KR4d0335_WYG_002-13b"/>
或不悟其為邪也疑似之間乃忠邪之界限人主所當<lb/>
辨者辨此而已一或不明則似賢似佞似直似枉似有<lb/>
才似頑頓或至因小人而疑君子矣此臣熹之所以深<lb/>
懼也臣敢推其㣲意而即其大且顯者證之夫忠肅共<lb/>
懿明允篤誠者元凱也勤勞王家赤舄儿儿者周公也<lb/>
田野辟人民治者即墨大夫也精忠自許同心救正者<lb/>
劉向蕭望之也事無巨細奮言力争者張九齡也論諫<lb/>
數百炳炳如丹者陸䞇也是乃光明正大疏通洞達陽<lb/>
<pb n="KR4d0335_WYG_002-14a"/>
則君子易知而不足疑者也頑嚚比周庸回傲狠者四<lb/>
凶也流言四國惑衆欺世者管蔡也善事左右以求譽<lb/>
者阿大夫也智慧習事能得人主微指者恭顯也柔佞<lb/>
多狡深結近倖候上動静無不知者李林甫也以服䜛<lb/>
為盡節以詭妄為深謀者裴延齡也是乃依阿淟涊回<lb/>
互隠伏隂柔狙詐而深不可測者也如此則為忠如彼<lb/>
則為邪其理不可易也陛下臨御二十有四年事之精<lb/>
㣲無不察人之情偽無不知其閱羣臣衆矣隠之聖心<lb/>
<pb n="KR4d0335_WYG_002-14b"/>
昔者所進得無諒其忠如元凱諸臣之易知者乎得無<lb/>
有嘗意其邪如四凶諸臣之不可測者乎茍易知矣則<lb/>
信之任之可也又何疑明辨之道無大於此不然意向<lb/>
不明真偽不分衆以為賢者容之衆以為否者亦容之<lb/>
意其為不肖者受之意其為賢者亦受之為含糊為模<lb/>
稜為包荒為無所可否薰蕕同器涇渭同流兹可以為<lb/>
辨乎辨則忠邪各安其分而不相亂否則忠邪雜揉而<lb/>
其終必至於不可辨矣黨錮之禍足以危漢牛李之禍<lb/>
<pb n="KR4d0335_WYG_002-15a"/>
足以亡唐非獨辨之不早亦以辨之不得其道故也傳<lb/>
有之君人者昭徳塞違以照臨百官百官於是乎戒懼<lb/>
而不敢易紀律此又明辨之本也臣願陛下採熹之言<lb/>
以致其辨取左傳之言以正其本臣不佞敢以此推明<lb/>
聖製以效忠愛之萬一惟陛下裁赦<lb/>
　　　丙辰進故事<lb/>
進孝宗宣諭水旱故事臣觀孝宗皇帝之用心可謂不<lb/>
以天位為樂而常以天下為憂者矣方淳乾之間天下<lb/>
<pb n="KR4d0335_WYG_002-15b"/>
盛强國勢盤固宜無足慮者而一念勤<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切切以水旱<lb/>
為憂用心如此則必不致奪民時必不致妨民事必不<lb/>
致窮民力必不致拂民心此念所存豐穰自致有年之<lb/>
瑞不在天而在此心矣故誠齋楊萬里之詩曰二十八<lb/>
年臨玉座太平光隂愁裏過嗚呼此心之憂乃天下之<lb/>
樂乎必大可謂善識孝宗之心萬里可謂善發明孝宗<lb/>
之心矣今兵不加强財不加裕土地不加闢回視孝宗<lb/>
不可同年而語矣加以去歳常暘為沴陂池燥而不溢<lb/>
<pb n="KR4d0335_WYG_002-16a"/>
水脉閉而不通泉枯川竭乃百年父老之所未見陛下<lb/>
瀝忱精禱甘霖隨應感通之機如嚮斯答然真心病其<lb/>
不續忱意患其易移即孝宗皇帝之心觀之仲春農事<lb/>
方興即憂水旱則未畢事之前無非可憂之時也米穀<lb/>
上倉然後放心則未上倉之前皆不容放心之日也今<lb/>
嵗之憂既寛來嵗之憂復始是為人主者無一日可以<lb/>
自娛樂無一時可以自暇逸也况近嵗以來民饑而流<lb/>
軍貧而怨輦轂之下氣象蕭條畿甸之間冦攘充斥近<lb/>
<pb n="KR4d0335_WYG_002-16b"/>
傳邊風又沸斂戍無期亂根禍本觸目寒心公家無餘<lb/>
帑巨室無宿藏招糴不可復行勸分不可復議一線命<lb/>
脉全在嵗事陛下體孝宗之心為心要當以厄運方來<lb/>
為懼未宜以厄運將消自賀也憂之如何惟力行好事<lb/>
以格天心以召和氣而已夫生育長飬天之心也人事<lb/>
盡處即是天理自今以徃以禮制心毋以物慾累天徳<lb/>
以義制事毋以權倖隳紀綱一政本以杜旁出之蹊愛<lb/>
國力以絶浮淫之蠧任賢去邪之界限必明白而堅决<lb/>
<pb n="KR4d0335_WYG_002-17a"/>
興滯補弊之光隂必威厲而奮發破諱䕶之私以來忠<lb/>
言宣惻怛之意以蘇愁嘆一念轉移天必鑑之有淳乾<lb/>
之心則有淳乾之治將見一登再登三登之盛上遡淳<lb/>
祐而至於千百年永永未艾也<lb/>
　　　己亥進故事<lb/>
臣聞天下無偶然幸成之功人主有必當自盡之責舍<lb/>
己責而萌幸心此喜功生事者嘗試之淺謀非聖君良<lb/>
臣持重之忠計也晉自穆宗以來政令不綱亡形已具<lb/>
<pb n="KR4d0335_WYG_002-17b"/>
内則羌胡鮮氐種類蜂起外則强臣悍將恣睢難令回<lb/>
視却顧此為何時不此之慮乃欲恃虛名無實之殷浩<lb/>
以抗反覆不臣之桓温豈不殆哉古之聖人惟思在我<lb/>
所當自任之實而未嘗萌一毫僥覬之心者正將以立<lb/>
其本也今晉之為晉勢已可占其間事㑹捷出豈無可<lb/>
乘之機而大勢傾欹實無自固之策蜀漢雖亡蜀漢自<lb/>
亡爾石虎雖敗石虎自敗爾於晉之興亡得失曾何毫<lb/>
末之加損哉乃方輕舉妄動以求非分之福家國至重<lb/>
<pb n="KR4d0335_WYG_002-18a"/>
詎容輕付於一擲乎此北伐之舉羲之所以懇懇言之<lb/>
而不置也其與㑹稽王昱牋曰今雖有可喜之㑹内求<lb/>
諸已則所憂反重於所喜蓋實論也始温將經營北方<lb/>
禇裒亦請伐趙蔡謨特以度徳量力為言且謂今日之<lb/>
事殆非時賢所及必將經營分表疲民以逞既而材畧<lb/>
疎短不能副心財殫力竭智勇俱困安得不憂及朝廷<lb/>
乎其言殆與羲之同意故自北方士民降附日以千計<lb/>
者觀之則蔡謨羲之為怯懦為無勇自河北遺民二十<lb/>
<pb n="KR4d0335_WYG_002-18b"/>
餘萬口不能自拔者觀之則雖廢徙殷浩尚何㿽哉是<lb/>
非利害之間可以觀矣近年以來敵為不道其禍烈矣<lb/>
京襄形勢之區荆棘可痛河南膏沃之野降附屬心天<lb/>
意悔禍醜類殲夷累年久鬱之氣數一旦漸回淮襄塗<lb/>
炭之生靈浸安生聚忠臣義士誓不戴天惟天惟祖宗<lb/>
所以畀付我後人者庻其在此寧忍棄之如土梗乎此<lb/>
稍知大義者所當惕然動心也然亦嘗反思羲之所謂<lb/>
自立果何如哉或謂彼已殺其徒黨自拔而歸其勢不<lb/>
<pb n="KR4d0335_WYG_002-19a"/>
容中止或謂至者無幾固可藉其强勇收以為用夫醜<lb/>
類相戕其俗固然而非我族類其心必異内夏外夷界<lb/>
限截不可越使來者希少則不足為吾輕重自當痛絶<lb/>
儻或招之入室及其蔓而後圖之則恐季孫之憂不在<lb/>
顓臾矣容有著手之地乎雖道路傳言莫測虛實邊防<lb/>
機密難以臆知然軍國所關最當精審使無而過慮不<lb/>
失為憂深思逺之至懐茍有而不言正恐非嫠不恤緯<lb/>
之本意誠以晉事而揆之今日則蔡謨羲之之憂有不<lb/>
<pb n="KR4d0335_WYG_002-19b"/>
容不上關聖慮者况今楮賤如土而上下皆委於忘言<lb/>
糴本未充而議論尚歸於悠泛闔門之内所當自盡其<lb/>
責者徃徃類此而暇及經畧宇外之計乎古人有言寧<lb/>
悔不徃不可悔不止伏惟聖明遐觀逺覽謹之重之於<lb/>
其微且隠之際亟留深長之思焉實宗社之福神人之<lb/>
幸也<lb/>
　　　同日進故事<lb/>
進長編建隆二年上擢用臣下故事云臣聞人主有收<lb/>
<pb n="KR4d0335_WYG_002-20a"/>
拾人才之心斯可以盡任使人才之道蓋將以用之必<lb/>
先聚之良醫之治疾也有參术焉有桂苓焉一旦探囊<lb/>
而施皆竒藥也工師之作室也有梁棟焉有榱桷焉一<lb/>
旦運斤而取皆良材也羣材之在天下常視人主之意<lb/>
向為盛衰茍平時不廣於蒐羅則臨事必至於乏使善<lb/>
用天下者果如是乎五代之季士之有聞者亦太寂歴<lb/>
矣及藝祖一出則龍興雲翔虎嘯風烈南征北伐莫非<lb/>
才也建制立度莫非賢也豈有他哉亦惟兼收並蓄有<lb/>
<pb n="KR4d0335_WYG_002-20b"/>
籍記之法而已因其才器品列彚分一有任使則披籍<lb/>
輒得如取諸懐故能用無遺才功烈炳煥今士之登名<lb/>
銓選者員日增而闕日不足矣而當饋太息每有乏才<lb/>
之憂則以求才之太過而儲蓄之不素也夫惟極天下<lb/>
之全者乃能受天下之偏若公清若才幹若文學若政<lb/>
事某可以重朝廷某可以任牧守某可以分閫寄某可<lb/>
以理邦財某可以平寇盜某可以剸繁劇短長小大各<lb/>
有宜施謂宜倣建隆之制廣詢博訪精擇其人置籍中<lb/>
<pb n="KR4d0335_WYG_002-21a"/>
禁類而記之班行有闕則隨其才之所宜與其資歴之<lb/>
淺深進而儲之凡有事任則因其能而試用之有功有<lb/>
過各疏其下徐考其實而賞罰之前者既用後者復進<lb/>
隨用隨補次第不窮毋責小疵毋記細過積以歳月人<lb/>
才將不勝用矣盖有堯舜則必有禹稷臯䕫有成康則<lb/>
必有周召毛畢收拾之未至而諉曰有君無臣不信也<lb/>
孟軻有言茍為不畜終身不得故臣願以藝祖為法<lb/>
　　　八月朔視朝轉對狀<lb/>
<pb n="KR4d0335_WYG_002-21b"/>
臣聞人主之職論一相論相之道非取諸一旦之暫决<lb/>
於一人之私也蘇軾有言民自擇相我與受之厥後楊<lb/>
萬里惟演其説曰人主不能為天下擇宰相能為天下<lb/>
受宰相蓋天下以為可相者吾相之而已不與焉謝安<lb/>
之在東山王導之在江左裴度之在緑野文彦博富弼<lb/>
司馬光之在洛世無賢不肖皆信其為可相也故未相<lb/>
而人望之既相而人服之其為治易矣陛下臨御二十<lb/>
有二年徃徃當饋嘆息恨無蕭曹而天下亦且以為無<lb/>
<pb n="KR4d0335_WYG_002-22a"/>
相之可擇嗚呼苻秦何世猶有王猛石晉何時猶有桑<lb/>
維翰祖宗三百年涵飬之天下而人物凋䘮若此陛下<lb/>
亦嘗思其故乎士大夫徳望之偉特非一日而成而氣<lb/>
節之衰頽亦非一日而壊端平之初天下以為可相者<lb/>
在真徳秀徳秀之得此聲於天下也豈偶然哉其脩身<lb/>
其立言其為政積數十年然後實立而名隨之陛下起<lb/>
而受之且鄉用矣不幸而天弗假之年則是聖意之一<lb/>
孤也其後行簡宗勉相繼淪謝陛下嘗自以為得相矣<lb/>
<pb n="KR4d0335_WYG_002-22b"/>
而天下疑焉化絃更張在列者衆陛下與神為謀獨注<lb/>
意於臣鍾臣範當是時天下以為可相者未有出於二<lb/>
臣之右也亦必其素履有以大信乎人矣曾未三月而<lb/>
範又止此則是聖意之再孤也今老臣當國志行正㓗<lb/>
户庭肅清名器無私授法度無輕易持心本忠厚遇事<lb/>
有權衡陛下真能為天下受宰相矣而又以疾告事變<lb/>
如雲方來未已諸葛亮食少事多識者過為之慮是非<lb/>
特臣私憂之天下實共憂之大臣亦自憂之陛下縱不<lb/>
<pb n="KR4d0335_WYG_002-23a"/>
輕於並相亦安可以不儲相而或者竊窺聖情疑無定<lb/>
主天下妄以為無相可擇而陛下亦且以為無相可受<lb/>
是非一日之敝矣夫侍從者執政之儲也執政者宰相<lb/>
之儲也茍平日之侍從不取其可以為執政平日之執<lb/>
政不取其可以為宰相一旦揆席偶虛方乃彷徨四顧<lb/>
而厚誣天下之無相是固陛下之所當回思而深省者<lb/>
自開禧嘉定斵䘮之餘士氣之不振久矣三數年間以<lb/>
文待清修志行之士而實用從諛承意之人凡積而至<lb/>
<pb n="KR4d0335_WYG_002-23b"/>
於政府至於禁從者多非國人之所可而清脩志行之<lb/>
士始進而終退暫内而久外士之不自愛重者又未免<lb/>
舍所學而從彼天下以為無相之可擇是固無怪也雖<lb/>
然取人於夢卜今不容以驟行矣則凡嘗預鈞樞之選<lb/>
居禁近之地者其徳量才器已在淵鑒之中察於衆望<lb/>
之所同而决於宸斷之所獨固不害其為儲相之地也<lb/>
豈必借臯伊周召於古昔而後用之哉自古論相之法<lb/>
一曰學力二曰才力三曰心力而福力又不與焉學欲<lb/>
<pb n="KR4d0335_WYG_002-24a"/>
其正而通才欲其宏而毅心欲其公而大既然矣又於<lb/>
其力量觀之投之以轇擾而不亂試之以事變臨之以<lb/>
利害而不奪夫是之謂力昔魏文侯一聞李克之言以<lb/>
為吾之相定矣陛下茍致察於此將曰吾之相定矣然<lb/>
知所以儲今日之相又必知所以儲他日之相今文昌<lb/>
侍從稀若曉星兩省樞下率多並組都曹樞掾去如飛<lb/>
鴻今日艱於得可用之才則他日艱於得可相之才亦<lb/>
其勢之必至也儲才之道無他在養之而已飬之所以<lb/>
<pb n="KR4d0335_WYG_002-24b"/>
儲之也試之職任飬其才也示之容奬養其氣也責之<lb/>
事功養其望也飬而儲之則相才出乎其中將不勝其<lb/>
用矣雖然此儲相之道也又有為相之道焉陛下更化<lb/>
以來登用俊良未嘗自决於一已而每每取信於國人<lb/>
無一不當其選矣然使大臣每日一入政事堂如此圖<lb/>
畫言語侍從之臣間日至清禁如此獻納儒生學士時<lb/>
一趨經幄如此講論臣等百執事逐日一入局如此分<lb/>
治謂之不為不善可也以之扶衰救敗則未也何則志<lb/>
<pb n="KR4d0335_WYG_002-25a"/>
氣不强而規模不立也然則如之何曰盡屏私意盡掃<lb/>
弊例盡任官而不任吏宫中府中為一體通國上下同<lb/>
一志今日之志氣規模斷斷乎當出諸此也茍得如臣<lb/>
前所謂三力之全者而負荷之則陛下之能事畢矣臣<lb/>
蟻虱小臣共二宰屬宰府有大議而不敢及乃顧而言<lb/>
他臣之恥也惟聖神裁赦<lb/>
　　　有旨令赴行在奏事辭免不允狀<lb/>
某叨恩隆渥聞命震驚伏念某奮自孤寒本無才伎三<lb/>
<pb n="KR4d0335_WYG_002-25b"/>
官州縣粗守拙勤四轉班行曾何稱塞俄起家而予郡<lb/>
偶縮戍以之官施重報輕心勞政拙值强獷披猖之際<lb/>
幸就調娛承凋殘蠧敝之餘僅供常賦每恐貽九重之<lb/>
憂顧莫能辦一切之征需愧已溢於面顔病更纒于肺<lb/>
腑量時度力累疏祈閒期少遂於便安乃反叨乎收召<lb/>
固知小臣無辭免之理當體大造不遐遺之心實縁病<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之餘難任馳驅之役况求退而進不情若啟乎偽風<lb/>
兼未滿而遷數易復違于近制眷知雖厚觀聴謂何伏<lb/>
<pb n="KR4d0335_WYG_002-26a"/>
望特賜敷奏速回成渙暫俾退休或供散職以祝釐或<lb/>
畀小州而需次事君義重非無戀闕之懐圖報日長嗣<lb/>
畢捐軀之願<lb/>
　　　除江東運判辭免狀<lb/>
　㫖曰江東發軵刓印日久寧虛位而未有所授蓋艱<lb/>
　其選也爾頃持民庸言歸班列郎曹宰旅更踐幾何<lb/>
　時遽以言去祝釐真館恬靜自如大臣惜其抱器能<lb/>
　而未能施也匄以節傳畀汝大江之東唇齒淮甸雲<lb/>
<pb n="KR4d0335_WYG_002-26b"/>
　屯萬竈供峙匪輕矧嵗大歉流冗四集撫綏保恵得<lb/>
　明决者以臨之郡縣吏知教條之不可忽而民隠有<lb/>
　所訴矣嗚呼其懋敬之<lb/>
某奮由寒素本乏才能為縣為州粗逃瘝曠若民若士<lb/>
未忍推擠寸長每荷於甄收五載兩塵於班列一籌莫<lb/>
展百謫易盈甫沙汰以使歸忽恩除之亟下自念出身<lb/>
從仕本期尺寸之垂名委䞇為臣敢不東西之惟命然<lb/>
邊計正嚴於飛輓時艱猶急於馳驅而某素履未明曷<lb/>
<pb n="KR4d0335_WYG_002-27a"/>
任觀風之寄微軀久病俯虞盡瘁之難茍徒知冒寵而<lb/>
前必重累知人之鑒豈堪再辱祇合投閒欲望朝廷特<lb/>
賜敷奏速回成命仍畀祠官儻溝壑之未填尚涓埃之<lb/>
自效伏候指揮<lb/>
　　　九月改知贛州省申狀<lb/>
一麾起廢方切循牆再命洊加又叨易地敢貪榮而忘<lb/>
懼輒冒死以投忱伏念某自㓜讀書粗嘗有志惟受才<lb/>
之不穎毎遇事以乖方自合投閒遽膺起廢感君恩而<lb/>
<pb n="KR4d0335_WYG_002-27b"/>
至泣揆愚分以難安實縁多病以早衰非敢飾詞而偽<lb/>
遜心猶可勉目以浸昏使尚能少效于驅馳則受任何<lb/>
拘于逺近雖便家之可樂奈陳力之不能辭州予州官<lb/>
豈為人而擇刻印銷印令無反汗之嫌欲望公朝特賜<lb/>
敷奏或改畀待次小壘或姑令仍舊祠官别選通敏之<lb/>
才以重蕃宣之寄稍寛嵗月誓答鴻私<lb/>
　　　秋七月除浙東提刑辭免狀<lb/>
　㫖曰朕欲省刑甚而歳報重辟數㿽以夥豈法網尚<lb/>
<pb n="KR4d0335_WYG_002-28a"/>
　密使民難避而易犯歟抑吏或不良猶有訖威富而<lb/>
　舞文者歟故臨遣使臣至詳且謹爾練逹世故志不<lb/>
　茍同將漕江左朕方頼之然念東浙七州屢當無年<lb/>
　吏又有撓法黷貨以害吾民者一節平反特以命汝<lb/>
　惟不忍殘虐之傷民生故能簡節疎目惟僃見貪縱<lb/>
　之耗國脉故能激濁揚清使吏無苛征而民知逺罪<lb/>
　朕省刑之意其殆庶幾<lb/>
某叨恩隆渥聞命震驚某竊惟人臣之事君有實而無<lb/>
<pb n="KR4d0335_WYG_002-28b"/>
偽力所不能者則辭之力所可為者則為之某漕輓非<lb/>
才已虞非據昨者誤䝉使令驅磨文帳交割錢物朝聞<lb/>
命而夕就道者此某之所能也繼而洊膺隆委俾之攝<lb/>
州又兼領茶鹽事凡四閱月偶無曠敗然某私自揆度<lb/>
亦有所不然者矣蓋州可能也而軍旅之事則未之學<lb/>
財賦可能也而回斡之術則甚疎是以累嘗祈懇改畀<lb/>
時髦不圖上恩寛大未加斥逐更寵以祥刑之寄以事<lb/>
而論則民命為尤重以地而言則近輔為不輕然體欽<lb/>
<pb n="KR4d0335_WYG_002-29a"/>
恤之懐盡明允之義某雖至愚極陋猶或可勉而至焉<lb/>
豈當稽違上命再有控辭實縁中間一病危甚雖幸遂<lb/>
更生而目視昏花心力凋敝恐將且遂為廢人於世用<lb/>
敢不避煩凟披露情實欲望公朝特賜敷奏收回恩命<lb/>
改畀祠祿差遣一次使稍得飬疴年嵗圖報恩紀尚在<lb/>
他時伏候指揮<lb/>
　　　御筆召赴行在辭免狀<hi>時公以郎官膺御札召</hi>
叨恩隆重聞命震驚伏念某學問空疎才識庸陋由白<lb/>
<pb n="KR4d0335_WYG_002-29b"/>
屋竊取科第歴仕州縣惟盡拙勤雖一毫無補於事功<lb/>
而亦未嘗一毫得罪於百姓公朝取長棄短内則為掾<lb/>
二府僃數郎官外則分憂千里濫持庾節反自揆度可<lb/>
謂倖踰頃在東畿觸事妄發違忤當路一斥奚辭三載<lb/>
山林分將終老既不能為忍耻乞憐之態尚何敢為干<lb/>
時媒進之圖敢意天日清明洞燭微隠以退閒疎逺之<lb/>
臣乃上汙御札之召遭逢特異感激涕零粉骨碎身惟<lb/>
當自勉苐縁某早歳燈窓耗損精力近縁左目不疾而<lb/>
<pb n="KR4d0335_WYG_002-30a"/>
昏方英俊盈朝之時如某等輩詎宜厠列雖小臣報國<lb/>
其志念靡有終窮而造物賦分其限量固有所止是敢<lb/>
敷露情實控告朝廷欲乞特賜敷奏速與收回成渙<lb/>
令某仍前祠祿倘他時目力全復應有差使誓當勉竭<lb/>
仰報萬分<lb/>
　　　除寳章閣知寧國府兼江東提舉辭免狀<lb/>
　誥云江左大州比年賦籍混淆郡以匱告豈吏茍且<lb/>
　歲月而志不力歟抑其才不逮歟何公私之交病也<lb/>
<pb n="KR4d0335_WYG_002-30b"/>
　以爾介特通練屢更麾節輒從命召徃殿此邦晉直<lb/>
　奎章兼榮使事重兹行也其為吾民利圖之毋但曰<lb/>
　溪山之郡可以訪古而已<lb/>
再命洊加下情皇灼伏念某至愚極陋何補明時恭遇<lb/>
舜日當天無㣲不燭尺長寸技悉被甄收五日之間恩<lb/>
言叠至宸奎進直麾節兼榮自顧疎逺孤踪將何稱塞<lb/>
東西惟命尚復奚辭苐某愚樸自許不敢誑欺比遭罷<lb/>
斥所以屏然退聽者非獨以違忤時賢畏罪逃謗實縁<lb/>
<pb n="KR4d0335_WYG_002-31a"/>
生平信天任分一無過望凡所居官自公事之外他無<lb/>
所為若使見姓書名養安自便則非惟上負朝廷亦負<lb/>
此心聖人有云陳力就列不能者止此某素服膺而不<lb/>
敢違背者也今左目之明已損其半委是不任治郡俾<lb/>
之兼領尤所不堪一身之寵榮則多而千里之休戚誰<lb/>
任區區之情槩具前申欲乞公朝併賜檢照令某仍前<lb/>
奉祠倘或未忍棄捐即乞賜敷奏收回直寳章閣恩命<lb/>
改畀某便家一等差遣誓當自勉以答鴻私<lb/>
<pb n="KR4d0335_WYG_002-31b"/>
　　　五年乙巳春二月除右司辭免狀<lb/>
　誥詞云都司天下之劇曹非明敏練達之士不輕畀<lb/>
　爾抱負偉逹才識疎通麾節賢勞羽儀班著孚於衆<lb/>
　望久矣見幾而作養髙裕如朕既曲成爾志今當改<lb/>
　絃易聴盍歸乎來宰旅舊氊日參廟論豈特吏刑戸<lb/>
　版疎滌其弊而已尚服厥職勉賛經綸欽哉其無斁<lb/>
恩命洊頒危衷驚惕伏念某人品凡陋學術荒疎遭際<lb/>
特殊洊膺任使平生不敢干進惟懼才力之不勝而所至<lb/>
<pb n="KR4d0335_WYG_002-32a"/>
未嘗生財惟取公家之粗足天日在上僅有此心而比<lb/>
年招致人言何所不至因念區區才力既不足以為時<lb/>
損㿽加之少年燈窻用力過苦左目日㿽昏眩于是屏<lb/>
焉退處絶意驅馳不圖泰道宏開顧以疎賤微悰上汙<lb/>
御札繼叨恩命併畀節麾控免弗俞黽勉祇拜離家甫<lb/>
爾又沗恩除寵光便蕃踰溢涯分方大化更新之日羣<lb/>
才畢奮之秋某雖至愚極陋豈不願鞭策駑鈍少效分<lb/>
毫然病<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>餘生自度如外方小節職専事省猶可奉宣<lb/>
<pb n="KR4d0335_WYG_002-32b"/>
寛大牧飬小民若省闥紀綱之地正當博求英異禆贊<lb/>
新化豈容已試罔功之人充員其間非惟自速顛隮亦<lb/>
恐有累造化所有上件省劄某未敢祇受除已權封寄<lb/>
所居豐城縣庫外欲望朝廷特賜敷奏改畀時髦别與<lb/>
某陶鑄便家一等差遣庶幾愚分稍安<lb/>
　　　孟享除太府少卿兼權右司郎中辭免狀<lb/>
　旨曰外府為邦計出納之司卿士惟月長貳一也歴<lb/>
　代之制莫非髙選故吏不畏侯杖而畏尹筆謹簡儒<lb/>
<pb n="KR4d0335_WYG_002-33a"/>
　臣以畀之宜矣爾通達古今敭歴中外所至以才徳<lb/>
　稱省闥彌綸方藉婉畫兹擢卿亞而領三尚見謂得<lb/>
　其人焉徃欽厥官嗣有褒寵<lb/>
宰司列屬躐處至三外府陞卿詎堪為貳叨恩隆渥聞<lb/>
命戰兢伏念某學術荒疎才猷謭薄起家為郡更兼禮<lb/>
樂之華有詔予環復綴班聨之舊俯循涯分允謂倖覦<lb/>
任省闥之彌綸曽微薄效掌邦布之出入敢冒榮除憂<lb/>
時雖切於寸心度力難勝夫兩劇匪獨寵光之太過亦<lb/>
<pb n="KR4d0335_WYG_002-33b"/>
縁疾病之交攻是敢敷瀝愚忱仰干大造欲望公朝特<lb/>
賜敷奏俾某且專一職少竭萬分倘他時敗闕之偶逃<lb/>
則别命陞遷而未晩所有上件恩命某未敢祇拜伏候<lb/>
指揮<lb/>
　　　秋七月除兼崇政殿説書辭免不允狀<lb/>
綸綍初傳淵冰是懼某仰惟聖祖神宗以尊儒重道為<lb/>
家法既置講讀之官又置説書之員自侍從兩省臺諫<lb/>
卿監郎曹館職凡有經術行義者必預焉而隠逸之賢<lb/>
<pb n="KR4d0335_WYG_002-34a"/>
者亦預焉厥後宰掾亦預焉所以僃顧問訪民情其選<lb/>
至不輕也聖上天臨經幄親擢儒臣率循十三聖之軌<lb/>
則宜得英俊宻侍燕閒某寒逺陋儒學殖荒落化絃改<lb/>
紀再玷班聨大懼無以稱塞一札自天復令執經入侍<lb/>
此非書生之至榮乎然某反自揆量不敢冐昧者其説<lb/>
有三某自從仕以來所至徒以區區職事自見前之所<lb/>
學半已遺忘空中之質决不足以仰承清問一也某非<lb/>
才共二宰士其職視都曹為最劇必不能潛思積忱以<lb/>
<pb n="KR4d0335_WYG_002-34b"/>
感動聖意二也又某少而苦心於塲屋無用之文壯而<lb/>
疲精於簿書期㑹之冗比年左目昏眩深恐閱視之間<lb/>
或致疎失雖萬死不足塞責三也欲望公朝特賜敷奏<lb/>
收回成渙改畀時髦庻幾上有以助聖學之髙明下有<lb/>
以安小臣之職分所有前件恩命某未敢祇受伏候指<lb/>
揮<lb/>
　　　乙巳乞祠不允狀<lb/>
山林枯槁之姿於世寡與屬䝉天朝收採叠被恩除簉<lb/>
<pb n="KR4d0335_WYG_002-35a"/>
卿聨兼省闥攝選部侍經帷凡所居官皆溢其分自揆<lb/>
謭才陋識不足使令竭力劌心勤不勝拙受恩未報曷<lb/>
敢遽陳廼今月四日方與同僚詣政事堂白事忽覺精<lb/>
神戃恍志意怔忡口呿而不能言心悸而不自定亟禀<lb/>
白而退驟成竒疾遇事健忘輒不記省意象憒憒旬日<lb/>
方覺稍定良由僥踰太甚福過災生見䝉予告將理自<lb/>
覺疾證異甚必非湯藥針砭所能攻治久兹廢職罪戾<lb/>
愈深上孤聖主之恩下負公朝之寄惟當攄瀝情實控<lb/>
<pb n="KR4d0335_WYG_002-35b"/>
干造化欲乞特賜敷奏令亟畀祠庭使得歸安林樊専<lb/>
意醫藥儻未填於溝壑尚圖報於乾坤仍乞日下令交<lb/>
管印記職事<lb/>
　　　己酉再乞祠不允狀<lb/>
竊惟朝廷之待士有優假之恩臣子之事君有進退之<lb/>
節某昨因暴病嘗䝉給告繼因病勢未痊乞畀祠廩以<lb/>
便醫藥上恩寛大未賜俞允螻蟻至情生死銜荷但念<lb/>
某已成竒疾决非朝夕所能遽療既難以飬疴而自便<lb/>
<pb n="KR4d0335_WYG_002-36a"/>
亦豈容僥倖以求安欲乞公朝特賜敷奏使某早伸前<lb/>
請速返邱園儻他時未填溝壑尚當勉竭仰答生成之<lb/>
造三月二十一日依已降指揮不允<lb/>
　　　丙子三乞祠不允狀<lb/>
昨因乆病二十餘日仰䝉給告至於再三兩乞畀以祠禄<lb/>
使安山林未䝉特賜俞允上恩如天感深至骨仰測公<lb/>
朝之意非徒使之委曲以全進退之義亦庻㡬萬一尚<lb/>
有可生之理或責其少效分寸之報也但念某病證已<lb/>
<pb n="KR4d0335_WYG_002-36b"/>
深臨事健忘幾如隔世臣子之義豈容虛時曠日自知<lb/>
未必可愈乃頑然覬其一旦之或安以貪君上之施哉<lb/>
且朝廷所以附存小臣之意其恩禮亦已極矣某疾不<lb/>
愈而乞去豈其情哉亦甚不得已也雙鳬乗鴈本不係<lb/>
於去留用敢盡布其腹心乞照某今係第三次乞祠賜<lb/>
敷奏早降指揮放歸田里但得舊疾稍甦他日應有使<lb/>
令惟命是視毋敢不力<lb/>
　　　除右文殿修撰知平江府兼淮浙發運副使辭<lb/>
<pb n="KR4d0335_WYG_002-37a"/>
　　　　免狀四章<lb/>
　誥詞云天下萬幾之務彌綸允頼於宰司王畿千里<lb/>
　之間宅牧尤嚴於侯社中外之勢雖異委任之意則<lb/>
　均謂演明緡式彰殊眷以爾刻志尚行學古通今信<lb/>
　已而不疑臨事而有守敭歴既久風望罙髙頃者化<lb/>
　絃之更張起之家食之容與贊治省闥肅清紀綱以<lb/>
　外府卿執銓吏之權攝少常伯有為真之漸胡求去<lb/>
　之甚勇而秉誼之不囘朕審知為可用之才忍曲狥<lb/>
<pb n="KR4d0335_WYG_002-37b"/>
　其胸間之志惟姑蘇之共理兼淮浙之轉輸虛席而<lb/>
　艱於得人刓印而無以易汝衍沃為今樂土屏翰猶<lb/>
　古右扶爾其撫我嘉師有同赤子條敎簡而嚴則人<lb/>
　自不敢犯期㑹寛而信則吏亦何忍違茍能以平易<lb/>
　而策勲尚可俟簡求於他日<lb/>
絲綸一播榮懼交懐伏念某少賤且貧才能謭薄自更<lb/>
麾節復玷班行歴宰旅而登列卿侍經幄而攝銓選遭<lb/>
逢特異可謂至榮庀職逾年了無絲髪可以報效近因<lb/>
<pb n="KR4d0335_WYG_002-38a"/>
卧病連月力乞投閒上命弗俞且䝉憐其衰朽不堪任<lb/>
劇許令免兼省闥以示優假方欲嗣陳懇悃懼成煩凟<lb/>
未敢驟進忽覩除目渙寵自天衆目駭觀羣情爭羡夫<lb/>
吳門要地密拱畿甸淮浙發軵兵餉所關其任至重素<lb/>
不輕付矧書殿論譔之職尤號髙華之選顧某何人可<lb/>
稱掄拔然竊自揆量生平他無所解惟於民事粗嘗究<lb/>
心若使之講求民隠奉行糴事使田里得以相安官民<lb/>
不至相病某雖至愚極陋猶可自勉但實緣一病之後<lb/>
<pb n="KR4d0335_WYG_002-38b"/>
心志凋落形體支離雖勉强支持而蕞然困<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>今經五<lb/>
十餘日醫不出門藥不離口自度非假年嵗休飬之暇<lb/>
决無十全之望使其不揣病力冒承恩寵徒費將迎既<lb/>
累其身亦且誤國是皆衆所共見毫髪不敢欺隠不然<lb/>
大藩要職人所願為且聞前守臣凡事整辦具有成畫<lb/>
某自當聞命就道何苦為是不情之辭自取罪戾哉欲<lb/>
望公朝察某不得已之情亟賜敷奏收囘成命别選賢<lb/>
徳以壯藩屏令某尋盟香火專意醫藥若他日舊疾頓<lb/>
<pb n="KR4d0335_WYG_002-39a"/>
除應有一切任使不敢辭避伏候指揮<lb/>
　　　第二章<lb/>
淵聽未囘愚衷愈廹某竊惟人臣之事君度其力之不<lb/>
足而不敢為者謂之違命知其力之不能而冒為之者<lb/>
謂之盜恩違命之罪輕盜恩之罪重照得某昨以久病<lb/>
祈閒未敢再凟忽䝉誤恩假以麾節寵以職名在某愚<lb/>
分可謂榮矣除目之下一時應酬過當日午未食天氣<lb/>
驟寒忽覺半體不仁急命醫問藥連日未效方神氣蕞<lb/>
<pb n="KR4d0335_WYG_002-39b"/>
然之餘一證未除一證忽起骨寒命薄無以仰稱上意<lb/>
雖違命有罪實非本心重念某兩紀從仕三歴班行兼<lb/>
組都曹周旋軒陛者復踰一載大恩未報豈無螻蟻之<lb/>
情而疾勢纒綿不容强勉若使不度事勢貪榮冒寵非<lb/>
惟必不勝任深恐自速譏誚重為晚節之羞是敢再瀝<lb/>
寸忱上告君父儻有一毫欺偽甘從誅斥欲望公朝察<lb/>
某區區至情檢㑹元申速賜敷奏令某歸安田里退奉<lb/>
祠庭圖報生成尚在他日伏惟指揮<lb/>
<pb n="KR4d0335_WYG_002-40a"/>
　　　第三章<lb/>
某竊聞無故而敢於違君命當誅有故而不能承君命<lb/>
當察某近以病<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>餘生匄歸未獲一旦自天有命職名<lb/>
麾節聨翩而下榮恩僃至出於望外已嘗再具辭免未<lb/>
拜俞音然某區區之情終於未能自已者縁某中間一<lb/>
病兩月氣體未復精神未全聞命之初適因天寒又得<lb/>
麻木之證投以雄附等藥七日不愈心實懼焉支離如<lb/>
此一身且不理豈能更當郡事使某明知力不能任而<lb/>
<pb n="KR4d0335_WYG_002-40b"/>
冒寵以為榮邪將姑試之官俟其不可而後求去耶或<lb/>
且遲回數月必俟痊愈而後拜命耶抑欲别希更有美<lb/>
郡而懇祈易闕耶是數者無一而可則惟有上告公朝<lb/>
察某實是乆病他無絲毫嫌疑慨然興念放還故山庶<lb/>
幾沉痼之疾可痊進退之義可明且某此行决意歸老<lb/>
若使日復展轉或有不察其情而議其後某一歸固不<lb/>
暇恤而平生心事無以自明必且重孤公朝愛念之意<lb/>
情廹辭切誅之察之悉在造化某下情無任震惕俟命<lb/>
<pb n="KR4d0335_WYG_002-41a"/>
之至<lb/>
　　　第四章<lb/>
照得某生平别無寸長惟有樸實一念不敢自昧某䝉<lb/>
恩予郡控辭至三自知罪在不赦無以自容然吳門既<lb/>
非難為之地又非他有難任之責茍非病力摧頽甚不<lb/>
得已何敢不恭敬上命緣某春夏以來病而復病稍輟<lb/>
和平之劑易以瞑眩之藥遂覺元氣復敗目視昏花非<lb/>
不貪榮情實不敢若使承命之後支吾不前方有陳凟<lb/>
<pb n="KR4d0335_WYG_002-41b"/>
則為罪愈大欲望公朝痛察其真實之悃即非他有規<lb/>
避特賜敷奏令某歸安山林休飬年嵗若稍有生全之<lb/>
望則别有一等任使悉惟朝廷之命萬死不辭伏候指<lb/>
揮<lb/>
　　　十一月乞歸老不允狀<lb/>
照㑹某庸謬菲才待罪省闥今春忽得竒疾踰月之後<lb/>
甫能支持復叨誤恩出守吳門仍兼發軵命下之日適<lb/>
為寒氣所中半體不仁瀝情控避至於再四緣病力不<lb/>
<pb n="KR4d0335_WYG_002-42a"/>
勝任非姑為是辭避之虛文而已忽䝉廟堂傳奉御札<lb/>
宣諭遣行退自惟念君命如天螻蟻微生偶未即死敢<lb/>
違天乎扶曵病軀强顔祇役謁學之始幾至顛仆及至<lb/>
六月當暑被風兩足為之不隨兼旬乃愈今雖勉强奉<lb/>
職然神不守舍力不稱心自視前日已如二人舉東則<lb/>
遺西記前則遺後久欲陳情懼孤聖恩未敢驟發近者<lb/>
糴事一興應酬日夥沉痼滋深思慮稍過即覺心痛最<lb/>
是左目既昏右目復翳尋丈之外便如煙霧中某自量<lb/>
<pb n="KR4d0335_WYG_002-42b"/>
衰朽如此已為聖世棄人是敢忘其冒昧控告公朝欲<lb/>
乞特賜敷奏令某掛冠納禄歸老邱園别選賢才以重<lb/>
麾節實拜生成之造伏候指揮<lb/>
　　　七年丁未春正月乞歸田里狀<lb/>
凖省劄為某去年因病乞掛冠納禄十二月十七日三<lb/>
省同奉聖㫖不允不得再有陳請者懇祈至再天聽愈<lb/>
髙良由某詞旨未明精忱未白用敢不懼煩凟至於再<lb/>
三某聞陳力就列不能者止乃人臣進退之大節也夫<lb/>
<pb n="KR4d0335_WYG_002-43a"/>
策名委贄憂國忘身凡職分之當為必鞠躬而盡力一<lb/>
毫未至是謂不忠某雖至蠢愚粗嘗知勉至若持是心<lb/>
而才不逮有其志而力不隨乃猶竊祿貪榮不知奉身<lb/>
而退既虧晩節必速官箴伏念某去歳之春驟攖危疾<lb/>
累章乞去力竭詞殫儻䝉朝廷於此時放歸山林使得<lb/>
問醫飬疾年嵗之内或可圖全未幾麾節並頒恭奉宣<lb/>
諭勉趨天威咫尺不敢固辭扶曵之官實出勉强日復<lb/>
一日疾證滋深雖起居無異于尋常而心目愈加乎耗<lb/>
<pb n="KR4d0335_WYG_002-43b"/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>緣某官年雖四十有九實年乃五十有九早衰多病<lb/>
健忘乗之遂至人事書牘悉皆曠廢至此而不以實告<lb/>
則素餐誤國罪孰甚焉且朝廷設官爵以勵世惟患臣<lb/>
子之不好進爾第力不勝任而冒進則不可也近年以<lb/>
來纔一語及閒退即例以希進疑之於是下以陳請為<lb/>
虛言上以不允為故事雖實至沉痼者徃徃非罷不退<lb/>
非死不退矣若某之心本非無意榮進亦非以退為髙<lb/>
不過為病而已雖君恩未報抱愧則深然一念不欺情<lb/>
<pb n="KR4d0335_WYG_002-44a"/>
亦可諒凡人之情疾痛則呼父母大君父母也子有疾<lb/>
父母忍聞其大呼而不省乎真切之情已盡於此欲乞<lb/>
公朝察其委實久病檢照前後所陳特賜敷奏容某退<lb/>
休林壑亟選賢才以重藩輔免致屢凟不已庶㡬真病<lb/>
者皆思量力而當退求退者不敢文具而為欺非獨病<lb/>
軀之可全實亦士風之一助伏候指揮<lb/>
　　　三月再乞歸田里狀<lb/>
臣昨以抱痛期年恐孤隆委自冬入春凡三具奏申乞<lb/>
<pb n="KR4d0335_WYG_002-44b"/>
賜放歸田里天聽未回適以邊警交馳淮浙相望僅隔<lb/>
一水臣職在守土只得隨力防托未敢再凟今幸皇靈<lb/>
震耀四鄙肅清若不於此時上告君父則非獨臣身不<lb/>
保亦恐國事有妨空臆披陳仰祈淵鑑伏念臣之所患<lb/>
已非一日自去眷得健忘之證怔忡戃怳㡬不能自為<lb/>
主宰扶持畧定復苦風痺半體不仁踰月乃愈雖天憐<lb/>
竒蹇偶未顛隮而庸醫不察投以瞑眩元氣所以不固<lb/>
而根本傷動騷然不寧手足所以運掉而脈絡不通幾<lb/>
<pb n="KR4d0335_WYG_002-45a"/>
成扞格外邪當逐乃浸淫而入榮衞風寒當䕶反散漫<lb/>
而徧四支九竅百骸處處受病人見其衣冠飲食無異<lb/>
常人而不知此心之失其守久矣臣顧影彷徨深恐螻<lb/>
蟻㣲生將無足恃若非辭榮安分歸訪醫藥將無更生<lb/>
之望此臣之所以不容不去也况吳門為今輔郡上下<lb/>
豢飬習為恬嬉此去秋風不逺正當厲兵秣馬日討諸<lb/>
國人而申儆之為固圉計臣素不習兵使平時無病猶<lb/>
懼不足勝任今衰朽薾然而乃叨竊寵榮玩愒嵗月上<lb/>
<pb n="KR4d0335_WYG_002-45b"/>
誤大計使至此而後有言雖萬死不足贖罪此臣所以<lb/>
不敢不去也欲望聖慈察臣真切特令歸老休飬病軀<lb/>
亟擇賢才以壯畿甸夫聖君視臣本同一體微臣憂國<lb/>
寧有遐心某興言及此非獨為一身計正所以為國家<lb/>
計也儻沐垂憐死且不朽伏候指揮<lb/>
　　　乙巳召赴行在辭免狀<lb/>
臣叨恩至渥聞命若驚臣嘗觀韓琦論為臣之義曰保<lb/>
初節易保晚節難臣嘗服膺斯言未敢不慨然興感也<lb/>
<pb n="KR4d0335_WYG_002-46a"/>
伏念臣疎逺寒踪崛起於蓬户甕牖之下非有親戚朋<lb/>
友之助以相梯級第自竊科二十有五年信縁任分隨<lb/>
寓而安凡所歴官一無足紀惟有區區進退之節粗能<lb/>
自信少在塲屋去秋試纔十日適罹外艱或囑臣假手畢<lb/>
試臣不敢也後為邑泉南䝉恩審察繼丁内艱公朝不<lb/>
以其微瑣許其奪情趣其禀議臣不敢也臣於是時實<lb/>
無毫髪分外之想不意自遭逢明聖忝竊踰涯中罹罷<lb/>
斥已絶榮望淳祐改紀羣賢彚征如見元祐之盛而臣<lb/>
<pb n="KR4d0335_WYG_002-46b"/>
以不肖之身首被收召感激而起庶幾三黜餘生因此<lb/>
得以心事自白然後歸見先臣於地下此臣之本志也<lb/>
而去歲春夏忽攖竒疾遇事健忘有如隔世僅克支持<lb/>
風痺復作期年麾節偶未顛隮然臣於此愈知其無能<lb/>
為役矣懇祈至四悉出真忱未拜允俞誤膺召命宜退<lb/>
而進人其謂何或冒寵貪榮是僅有平生自信之小節<lb/>
至衰晩而併失之乃韓琦之罪人也有臣若斯其將焉<lb/>
用是敢披心瀝膽仰凟皇明欲望聖慈曲垂軫側察臣<lb/>
<pb n="KR4d0335_WYG_002-47a"/>
聰明不逮膂力既愆檢照前後所陳收囘成命令臣納<lb/>
禄歸老邱園則臣之始終猶可表見亦使量力知退者<lb/>
知所風勵實拜生成之造<lb/>
　　　五月戊午除權兵部侍郎辭狀三章<lb/>
　勅曰天生五材固無去兵之理國有六職亦重貳卿<lb/>
　之官肆擇名流俾明政典某籍甚時望蕭然儒紳依<lb/>
　山結廬樂在味書之閣拂袖徑去恥登偃月之堂逮<lb/>
　予改絃爰出召節既奏技從官之内且峩冠廣厦之<lb/>
<pb n="KR4d0335_WYG_002-47b"/>
　中俄自請於民庸乃徃臨於藩輔循良之最久矣徹<lb/>
　聞閒退之言屢焉來諗豈有遐心于虛谷而無雅意<lb/>
　于本朝趨還持槖之班來慰側席之想邊方多事冝<lb/>
　留意于簡稽朕亦虛懐尚竭忠而論納勉攄素藴丕<lb/>
　對寵光中書舍人應㒡行<lb/>
抱病踰年難當劇任匄歸累疏誤玷恩除聞命若驚拊<lb/>
躬知懼伏念某寒跡孤逺學殖荒疎方少年時不過欲<lb/>
僥倖一第為竊禄飬親計及塵仕版懵不識榮進為何<lb/>
<pb n="KR4d0335_WYG_002-48a"/>
事一時諸老諒其拙勤更相延譽遂由宰縣進登朝列<lb/>
出則洊叨麾節入則三掾宰司人力不至於此頂踵皆<lb/>
君賜也去歲之春偶膺竒疾心為身之主宰方寸不守<lb/>
何以為人此固臣之所懼也君命有嚴扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而起意謂<lb/>
茍及年歳便當乞身人見其勉强支撑未盡廢曠舉動<lb/>
飲食粗如常時徃徃過疑謂臣無疾而不知臣之志荒<lb/>
矣自冬至今四申前請適值邊塵澒洞未欲洊陳恭覩<lb/>
聖治一新羣賢竝奮臣于此時首䝉召擢可謂榮矣然<lb/>
<pb n="KR4d0335_WYG_002-48b"/>
臣區區之心欲言者二蓋臣自揆心目俱耗已成沉錮<lb/>
本退而進人其謂何茍忘在得之戒徒有貪榮之心晚<lb/>
節一虧公義難掩一也况法從華途非謭材所當濫厠<lb/>
夏官要選非病力所可謬承一旦處非其㨿則顧問之<lb/>
頃必無以上稱明旨議論之際必不能殫竭寸忠將以<lb/>
為榮適以為罪二也臣所領郡頗為劇繁期年之間幸<lb/>
無闕悞百萬之糴幸以登足雖未能大有益於公家亦<lb/>
未至重得罪於百姓此正臣保病軀全終始之日也欲<lb/>
<pb n="KR4d0335_WYG_002-49a"/>
望聖慈矜臣忱切特賜睿旨收回成命容臣退安邱園<lb/>
恪守初志<lb/>
　　　第二狀<lb/>
丐歸正切誤膺持槖之除久病難任式謹循牆之禮未<lb/>
囘淵聽愈惕危衷伏念臣才業俱荒麾軺忝竊勉行有<lb/>
詔敢違咫尺之威扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>居官終蔑絲毫之補持論率平<lb/>
平之䇿所至無赫赫之名天下事庸人擾之恪守象<lb/>
先之見吾徒得卿卧治耳慚非汲黯之賢本朝年歲<lb/>
<pb n="KR4d0335_WYG_002-49b"/>
之間即决山林之計幸湟中之糴已足且海瀕之盜不<lb/>
驚忘三凟之為嫌冀一辭而遂退趨河東之召豈逃毁<lb/>
譽之公近甘泉之班曷稱論思之選不能者止乃分之<lb/>
宜茍求去而反遷是貪榮而冒進既乖素守徒玷親除<lb/>
欲乞睿慈俯矜忱悃收囘渙汗改畀時髦大節難全願<lb/>
保桑榆之晩聖恩未報但傾葵藿之心<lb/>
　　　第三狀<lb/>
凖省劄為某再辭免新除權兵部侍郎恩命事六月二<lb/>
<pb n="KR4d0335_WYG_002-50a"/>
十三日奉聖旨不允依已降指揮不得再有陳請仰見<lb/>
聖朝寛大寸長片善不忍遺棄然某竊聞之進退有分<lb/>
辭受有義某自去春得心志之疾䝉恩守吳累辭不敢<lb/>
受者豈獨無寸進之望哉安於分也君命下臨扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而<lb/>
起雖明知其必不勝任而有不得已而已者畏於義也<lb/>
在官踰期偶未顛越然心不統形神不守舍一值事劇<lb/>
則恍然不知所主故於職事之外人事書問一切盡廢<lb/>
不知者以為某為此不近人情之事而不知某身且不<lb/>
<pb n="KR4d0335_WYG_002-50b"/>
保奚暇乎他自冬入春丐歸至於再四天日在上實無<lb/>
絲髪僥冀之心且召且除揆分過矣三華簪槖豈不甚<lb/>
榮然見得思義决難冐昧且昔疾而今愈是欺也求退<lb/>
而復進是欺也名去而實留是欺也幸一進而成三欺<lb/>
安分而守義者肯為之乎用是不避煩凟盡布其忠欲<lb/>
望公朝俯垂矜察使某此心此意得以自白其求退也<lb/>
非以為髙其辭榮也非以立異凡以為病而已朝廷厚<lb/>
祿不可畀衰<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>無用之人亷恥大端不必奪人臣當守<lb/>
<pb n="KR4d0335_WYG_002-51a"/>
之節特賜敷奏曲囘造化毋以尋常僃禮辭免者例觀<lb/>
或令歸休以全晩節或姑畀祠廩以遂休飬或假之待<lb/>
次州郡以就醫藥庶幾上有以示聖朝優飬臣子之厚<lb/>
恩下有以逭微臣貪冒忘恥之清議則凡在王官者莫<lb/>
不知分義之不可違矣伏候指揮<lb/>
　　　乞給告歸里狀<lb/>
某洊有悃忱仰干鈞聴昨䝉恩除權兵部侍郎三具辭<lb/>
未拜俞旨遂乞給告五月以便醫又未䝉開允退深踧<lb/>
<pb n="KR4d0335_WYG_002-51b"/>
踖某竊惟臣子事君東西惟命某雖甚不肖然亦習聞<lb/>
其義於師友矣某白屋寒晩仰禄代耕初非以不仕為<lb/>
髙者今學而仕仕而至于贅員從臣亦已榮矣但縁去<lb/>
春偶得心疾守吳之命死不敢拜懼辱命也忽䝉聖恩<lb/>
親灑宸翰俾宰臣諭旨責以必行某奉詔感泣以為此<lb/>
身未隕則君臣之義不可一日忘扶<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>而前以九隕而<lb/>
後已到官以來惟執事勉强支持毁譽不暇計禮文不<lb/>
暇講自始至終獨招糴數月間不敢求退餘皆乞閒祈<lb/>
<pb n="KR4d0335_WYG_002-52a"/>
去之日蓋嘗恭跋宸翰刻之堅珉僭以淮陽守自况以<lb/>
為某不以黯所以治民者治民則為負其民不以黯所<lb/>
以事君者事君則為負吾君每自為念未去之前少有<lb/>
曠敗則將何以對越前日勉行之訓而歸見吳中父老<lb/>
哉凡一年閱四月方獲受代憑藉國靈風俗雖獷似亦<lb/>
相安賦斂雖寛似亦粗足羣境雖旱似亦粗收則聖主<lb/>
所以眷顧之殊恩庶無甚愧至於爭訟未盡革漕運未<lb/>
盡通軍政未盡肅則是守臣之不職無所逃罪不能者<lb/>
<pb n="KR4d0335_WYG_002-52b"/>
止古有格言若䝉朝廷察其至情姑與賜告使稍得休<lb/>
飬某亦何敢為遺世絶俗之舉哉近緣交承事殷精神<lb/>
愈耗目力愈昏告諸君父而天髙不聞告諸朋友而情<lb/>
隔不信使某冒昧而去則有無君之誅匿疾而進則有<lb/>
欺君之罪彷徨道路進退維谷無君之與欺君二者必<lb/>
居一於此矣公朝不念保全臣子之節欲使之自虧其<lb/>
節乎忠厚之朝詎忍至是某每謂士大夫惟不能堅白<lb/>
一意以告君故朝廷亦不免囘互其説以待下若某之<lb/>
<pb n="KR4d0335_WYG_002-53a"/>
愚懵乞歸則真願放歸乞告則真願予告用敢刳心為<lb/>
紙瀝膽書詞盡布其私乞檢照某前申亟賜朝假五月<lb/>
容某暫得歸省邱園訪問醫藥即便前來供職干犯嚴<lb/>
誅某下情無任皇恐俟命之至<lb/>
　　　丙辰除兼國子祭酒辭免狀<lb/>
某叨恩稠疊聞命震驚伏念某才品凡庸學識膚陋自<lb/>
頃扶病出守吳門地大事繁異於他郡日虞曠敗上負<lb/>
隆知勉强支持雖幸善罷而精力衰耗目視多昏加以<lb/>
<pb n="KR4d0335_WYG_002-53b"/>
心志怔忡遇事健忘量時度力不敢貪冒寵榮前後乞<lb/>
歸乞祠至於六七中叨召除控免不獲嘗乞給告暫歸<lb/>
訪問醫藥俞音既閟且䝉恩先賜内引既得吐露愚忠<lb/>
意謂遂可從欲忽又沐攝長成均之命夫帝學清選師<lb/>
儒清職非徳望卓偉不足以表儀多士非學問該洽不<lb/>
足以啓迪羣心某既非其人又本以鄉舉進身素不諳<lb/>
知學館事體此固人共知其為不可者也然以塵埃汩<lb/>
沒之踪夢寐不到之地一旦脱塵役而入清流超然遂<lb/>
<pb n="KR4d0335_WYG_002-54a"/>
起登仙之想第某久病餘生實是不堪從仕徒以君恩<lb/>
至重朝命難違道出皇畿祇畏簡書不敢不俟命而遂<lb/>
去今連日未敢供職者正欲力申謁告之情以為醫藥<lb/>
之地若又令兼攝委實難任除已一靣擇初十日供兵<lb/>
部職事外所有兼國子祭酒恩命欲乞公朝特賜敷奏<lb/>
改畀名儒以副聖主樂育人才之盛心容某且専本職<lb/>
少遂休養庶㡬病軀可全或徑與檢㑹元申改畀祠廪<lb/>
及待闕州郡差遣實出更生之造上件省劄某未敢祇<lb/>
<pb n="KR4d0335_WYG_002-54b"/>
拜除已封國子監庫外伏候指揮<lb/>
　　　第二狀<lb/>
照㑹某昨䝉恩兼國子祭酒尋具辭免囘凖省劄九月<lb/>
十日奉聖旨不允伏念某心目俱病自解郡組以來只<lb/>
願歸老山林昨叨召除屢辭不獲不敢固違上命今請<lb/>
告未遂又令兼長成均是乃平生所願而不可得者豈<lb/>
不甚榮第某自量病力衰憊學殖荒落委實不堪任使<lb/>
朝廷既未有可差之官某豈敢固執方命除已一面謝<lb/>
<pb n="KR4d0335_WYG_002-55a"/>
恩祗受外欲乞公朝察某病根深痼委難承乏速賜妙<lb/>
選名儒以充大小司成之任容某早歸故山庶幾多士<lb/>
得師微軀獲全不勝望賜之至伏候指揮<lb/>
　　　冬十月除權禮部侍郎辭免狀<lb/>
　旨曰虞朝之命秩宗復繼以教胄子之事周官之掌<lb/>
　邦禮實嚴乎建學政之規幸古意之猶存匪儒宗其<lb/>
　誰屬具官某抱氣節而特立得文章之正傳入從甘<lb/>
　泉嘗殚乎忠告出守馮翊僃極乎賢勞賜朝京師攝<lb/>
<pb n="KR4d0335_WYG_002-55b"/>
　貳戎部卿曷尚遲其行也朕益思所以處之以大司<lb/>
　成之席虚爰有兼官之命以小宗伯之職稱乃陞換<lb/>
　部之華重我斯文清哉此選噫皇極建而彝倫序其<lb/>
　丕闡于天常師道立則善人多尚力扶於世教以副<lb/>
　朕意則惟汝能<lb/>
擢貳五兵已逾涯分易司三禮駭聽綸音異渥洊頒危<lb/>
衷増惕伏念臣守藩無狀誤寵造朝當諸臣去就之交<lb/>
正公論是非之决時難於進而冒進懼干傲上之誅兆<lb/>
<pb n="KR4d0335_WYG_002-56a"/>
足以行而未行姑欲俟時之定羣疑甫釋再命遽加雖<lb/>
均列於亞卿乃躐居於髙選載念寅清之寄最為華要<lb/>
之途熈朝有如必大之博洽盛世亦推度正之老成皆<lb/>
居小宗伯之班蔚為名侍從之選而臣踰年抱病累疏<lb/>
乞歸自笑支離難固筋骸之束雖懐恭敬豈徒玉帛之<lb/>
云强留非所以全身貪進亦幾於辱國矧令兼組猶覺<lb/>
厚顔伏望聖慈特垂淵鑒速囘成命改畀時髦罔俾妄<lb/>
庸久汙論思之地稍全進退以張亷恥之維是謂禮經<lb/>
<pb n="KR4d0335_WYG_002-56b"/>
請從臣始<lb/>
　　　再辭狀<lb/>
竊惟上命有嚴豈應再凟然臣子之義莫大於事君盡<lb/>
禮公朝將畀某以典禮之職而辭受不審先自違禮其<lb/>
能奉職而無愧乎伏念某久病告歸人皆知之矣既叨<lb/>
召除控辭不獲亦庶幾一覲清光敷陳愚悃而後退休<lb/>
林壑則進退之間從容合禮此區區之本心也今成均<lb/>
禮樂之司相繼被命凡世之鴻儒碩學願居是官而不<lb/>
<pb n="KR4d0335_WYG_002-57a"/>
遂者乃俾學問荒落意氣衰颯之人併得之其為身計<lb/>
榮矣如禮何且難進易退禮也某解郡甫兼旬而共二<lb/>
事謂之難進可乎辭尊居卑禮也由夏官而易春官謂<lb/>
之辭尊可乎縁某實是沉疴未瘳若非䝉寛恩許令歸<lb/>
訪醫藥則决無十全之望此身未隕猶有報國之期徃<lb/>
命不全將無效忠之日其為利害昭然甚明是敢披露<lb/>
情愫上告公朝欲乞特賜敷奏别選時望以典春官仍<lb/>
乞檢㑹累陳與某給告三月暫歸鄉里略加休養俟告<lb/>
<pb n="KR4d0335_WYG_002-57b"/>
滿别畀一等差遣容某前來供職决不敢稽違上命自<lb/>
取譴訶伏候指揮<lb/>
　　　六月乞補外<lb/>
白屋書生遭值明時外則叨榮麾節内則躐處清華平<lb/>
生所望殆不及此昨自吳門以病乆不痊丐歸累疏聖<lb/>
恩深厚復命歸班武部儀曹繼䝉抜擢成均妙選仍許<lb/>
兼華行且期年了無補報重以今春再膺危病心志愈<lb/>
荒揆分量才若不亟自引退非獨貪榮冒寵自負初心<lb/>
<pb n="KR4d0335_WYG_002-58a"/>
亦恐福過生災必有竒禍今幸時序叶調一稔可卜廟<lb/>
謨深逺邊鄙不驚豈容衰<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>之人久汙班列兼内外更<lb/>
迭彛制可稽竊見建寜府守臣尚未除人某雖無能為<lb/>
役然向在三山帥幕徃來兩司首末三載稍知事體若<lb/>
使牧飬小民扶持國脉猶或可以自圖勉竭是用控告<lb/>
公朝欲乞特賜敷奏令某充上件差遣伏候指揮<lb/>
　　　秋七月除兼權給事中辭免狀<lb/>
渙渥自天措躬無地臣竊惟國家命令之出實闗天下<lb/>
<pb n="KR4d0335_WYG_002-58b"/>
理亂之原施行之間偶未允愜則中書得以封還門下<lb/>
得以審駁臺諌得以論奏三者權任之尊非他官比皆<lb/>
所以振肅朝綱扶持公論而相與致君於無過之地也<lb/>
必識慮平允而後可以公批勅之權必議論正大而後<lb/>
可以抗回天之力茍非其選是謂曠官伏念臣本寒賤<lb/>
書生素無榮望粤自端平初政淳祐改紀十五年間時<lb/>
事更易故有不同而樸實一心終始惟一任分信縁㒺<lb/>
敢容心誤䝉陛下察其無他前後三次收召出之冗散<lb/>
<pb n="KR4d0335_WYG_002-59a"/>
置之清華遭逢之異可謂極矣而臣分量易盈疾疢屢<lb/>
作進不足為明時之輕重退不能决一身之去留反自<lb/>
省循實深愧惕比方請循更迭以便醫藥聖恩寛大未<lb/>
忍棄捐執經金華清氊重畀攝承夕拜明綍亟頒浹辰<lb/>
之間異數狎至非獨求退而進甚非素心而度力不任<lb/>
尤難冒寵兼儀曹胄監皆號清選凡老師宿儒平生<lb/>
所願而不可得者臣顧得之可謂逾分若更兼熊魚之<lb/>
取將益重鶉特之譏况久病支離豈足以振揚風采精<lb/>
<pb n="KR4d0335_WYG_002-59b"/>
力衰耗豈容以檢核稽違臣自知甚明决難虛受一言<lb/>
涉偽斯謂欺君欲乞睿慈察臣悉出真忱憐臣委實衰<lb/>
<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>别選剛明之彦以司糾駁之權姑俾臣儀曹專守使<lb/>
得清心省事續圖報稱萬一沉疴頓愈則自今以徃無<lb/>
非微臣碎身粉骨効忠君父之日誓不敢辭<lb/>
　　　辭免并乞休致狀<lb/>
某昨者累上封章乞守本官致仕十一月一日准省劄<lb/>
十月四日備奉聖旨徐某别與州郡差遣者臣辭已竭<lb/>
<pb n="KR4d0335_WYG_002-60a"/>
淵聽必囘某聞咸平近臣未五十而致仕國初舊制皆<lb/>
再請而即從若歐文忠六十已謂衰年若趙康靖三請<lb/>
已為曠典某之疏固多於康靖某之年不下于文忠雖<lb/>
䝉别畀於州麾尚冀早還於官政無嫌聒聒庶動髙髙<lb/>
伏念某夙䝉特達之知亦有馳驅之志中年以後多病<lb/>
所傷戊戌病於私家辛丑復病於姑熟丙午更病於京<lb/>
國丁未又病於吳門彼時目力昏花心志凋落而元氣<lb/>
尚未衰竭遇事猶可支吾盖自戊申至于己酉凡所感<lb/>
<pb n="KR4d0335_WYG_002-60b"/>
病悉非前日加之抵家感冒風證纒綿心欲言而口瘖<lb/>
身欲動而足蹇跬步之内非人不能俯仰之間隔世無<lb/>
異朝廷若欲待之以事任則某之力有不能朝廷若欲<lb/>
假之以寵榮則某之分為已過食非其力則某䝉其恥<lb/>
福過其分則某任其灾是用再瀝愚衷仰干大造欲望<lb/>
公朝察其詞情懇切念其疾病顛隮毋煩易地之除徑<lb/>
遂乞身之請戀軒之馬空懐死報之心曵尾之龜亦有<lb/>
生全之望臣今乞守本官致仕<lb/>
<pb n="KR4d0335_WYG_002-61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0335_WYG_002-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　清正存稿巻二<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>運甓漫稿巻一</head> <lb/>
    <p>
<pb n="KR4e0096_WYG_001-1a"/>
欽定四庫全書<lb/>
　運甓漫稿巻一<lb/>
　　　　　　　　　　　　明　李昌祺　撰<lb/>
　　五言古體<lb/>
　　　擬影贈形<lb/>
太極生萬彚繄人最為靈云胡浪自苦馳騖跡靡寧化<lb/>
機有恒運疾急弗暫停適見方紅顔髩髮忽已星人身<lb/>
非金石終當歸沉冥不如學神仙服食煉爾形君我兩<lb/>
<pb n="KR4e0096_WYG_001-1b"/>
無壞永共天地齡願君取吾語日進參與苓<lb/>
　　　形答影<lb/>
有形斯有影物理固其常我行爾必偕我息爾乃藏豈<lb/>
但相依附實此同存亡學仙非無術却老亦有方古稱<lb/>
彭聃輩其壽邈難量於今竟安在孰是長生鄉多君為<lb/>
余勸兹道終杳茫參苓且當止莫若啣杯觴<lb/>
　　　神釋<lb/>
人生斯世間於物亦豈殊二儀妙參贊政由我中居與<lb/>
<pb n="KR4e0096_WYG_001-2a"/>
子雖三名其實本一軀出處既弗異如何乖所趨老氏<lb/>
貴不死長生出貪愚神仙果何物天地尚或渝飲酒固<lb/>
所好悲愁賴其驅從古戒沈湎先王有遺書學仙非吾<lb/>
事痛飲豈我圖但當委大運俟命寧憂虞既來諒必去<lb/>
此理端不誣逍遥以乘化荷鍤徒區區<lb/>
　　　甲戌九日陪瀧岡先生暨諸友登髙旌陽宫分<lb/>
　　　韻得影字<lb/>
蛩鳴霜清候葉飛秋盡景萸菊方交秀琴册亦蹔屏逡<lb/>
<pb n="KR4e0096_WYG_001-2b"/>
巡出芹泮次第陟松嶺涉隘齒或亂升曠序還整登降<lb/>
屢斷續賡酬互馳騁檉林逓陰森蘚逕極修永席地藉<lb/>
山雲臨流潄石井欲投岩棲人拂衣世外境寄情園兼<lb/>
綺洗心箕與潁縫掖既身被逸致只神領偶此諧一醉<lb/>
已見夕月影<lb/>
　　　淵明酌酒圖<lb/>
耕耨有餘暇蔭此榆柳陰燕坐對佳菊解襟獨長吟老<lb/>
農得羙酒負榼逺見尋呼兒滌塵爵相與聊共斟終觴<lb/>
<pb n="KR4e0096_WYG_001-3a"/>
兀然醉富貴非所欽吾生詎能㡬為樂當自今<lb/>
　　　洞章一首送彭道士<lb/>
赤明肇無始玉京聳神霄真人遏死路五老御靈颷𤣥<lb/>
梵超溟涬豁落開幽寥中有浩刦尊絳節諸天朝丹光<lb/>
耀明景春華凌翠條欲結無窮遊飛神躡璇杓稽首拜<lb/>
太上髙舉同逍遥<lb/>
　　　題松菊堂巻<lb/>
乆矣厭流俗稍與世背馳癖性愛松菊並植當軒墀幽<lb/>
<pb n="KR4e0096_WYG_001-3b"/>
居無他玩雅好良在兹清風忽然至天籟鳴參差凉露<lb/>
曉厭浥衆蕋含華滋顧渠歲寒物自與靜者宜不形丁<lb/>
生夢聊詠陶翁詩養拙茅簷下過此非所期<lb/>
　　　松石間意軒<lb/>
夙有山水癖已忘天路遊屏跡衡門下愛此松石幽青<lb/>
松蔭我屋白石臨溪流逍遥曳藜杖撫玩舒煩憂老農<lb/>
解吾意負榼逺見投忻然笑相命且共飲數甌倦即憇<lb/>
石坐時還撫松謳盡此一日樂明日非吾謀醉眠松下<lb/>
<pb n="KR4e0096_WYG_001-4a"/>
石孰謂此生浮<lb/>
　　　送友人故鄉訪族<lb/>
秋雨浹旬月積潦連平津慨然理舟楫訪我族中人相<lb/>
去實緬邈悠悠隔冬春同源既分流萬世本一身駕言<lb/>
逺相唁詎敢辭艱勤丘壟得灑掃尊酌且復親雖未獲<lb/>
乆處蹔來亦所欣感此遲莫年再至恐無因各願愛體<lb/>
素令徳期日新<lb/>
　　　題晩香堂二首<lb/>
<pb n="KR4e0096_WYG_001-4b"/>
弱志弗茍尚遂與世好殊性本愛閑逸種菊繞蓬廬時<lb/>
當雪霜厲羣卉悴無餘斯花獨敷榮為我莫景娯掇英<lb/>
泛美酒燕坐當前除菊可制頽齡酒能解饑劬陶然有<lb/>
真樂此外奚所需俯仰天地間百年復何如寄語達生<lb/>
者浮名豈能拘<lb/>
靡靡秋日晏凄凄霜露零紛紛衆卉悴粲粲佳菊榮我<lb/>
實幽居士適此隱遁情園林無來躅牕户有餘清床前<lb/>
一壺酒滿泛黃金英長歌散襟顔歌竟時自傾頽然既<lb/>
<pb n="KR4e0096_WYG_001-5a"/>
就醉此樂將不勝微願良易足多技豈吾營余生後彭<lb/>
澤千載仰德馨<lb/>
　　　送何教授奉母還臨川且省其父<lb/>
秋日凄以白遊子念歸還奉母載官舫駕言還臨川王<lb/>
門豈不樂所惜慈侍偏况兹嚴親在家居垂莫年温涼<lb/>
謹問候子職媿乆諐今我幸具慶而可各一天故山有<lb/>
髙堂二老心所便豈無一觴酒跪勸當几前敢謂美晝<lb/>
繡庶用怡華顛依依戀膝下眷眷懷日邊重來勉盡瘁<lb/>
<pb n="KR4e0096_WYG_001-5b"/>
移孝乃為賢<lb/>
　　　乘化室<lb/>
素髮被秋髩筋力與昔殊人身非金石歲月苦易徂麟<lb/>
原有青山眞宅預可圖穿雲斵隧穴宻甃圓且虚石獸<lb/>
既外列瓦棺亦中儲前立兩翁仲傍蹲一龜趺地靈暨<lb/>
木伯呵護衞以驅四序自更迭大運誠須㬰千秋百歲<lb/>
後瞑目歸斯廬油然委蜕去此外復何虞<lb/>
　　　題愛日堂<lb/>
<pb n="KR4e0096_WYG_001-6a"/>
逝景如奔流晝夜東向馳歳月諒難盡人生信有涯所<lb/>
以孝子心惄焉抱深悲舉頭視慈顔已覺非昔時適見<lb/>
雙髩𤣥于今成素絲念之益増感何由報恩私晨興啟<lb/>
髙堂甘㫖具在兹奉觴祝親壽願共春暉遲以斯菽水<lb/>
歡為彼衰莫怡去日莫能挽遐筭或可期庶㡬崦嵫照<lb/>
不異扶桑曦<lb/>
　　　題山水小景<lb/>
野外少人躅值此佳日遲偶與二三友遊觀賦新詩青<lb/>
<pb n="KR4e0096_WYG_001-6b"/>
松藹繁蔭碧草含華滋逍遥恣言笑童稚亦娯嬉濟濟<lb/>
炫春服悠悠詠清沂兹歡恐難再興盡以為期<lb/>
　　　題湖山佳趣巻<lb/>
宦遊愜深好乃在名勝區山水自足適况兹職文儒横<lb/>
經有餘閑逍遥出通衢春服各已成遂與童冠俱徘徊<lb/>
恣言笑登陟忘饑劬晴鳶戾層空弱藻翻文魚至理與<lb/>
景會天機獨吾娛悠悠仰川上眷眷懷舞雩詠歌返黌<lb/>
舍髙興誰能諭<lb/>
<pb n="KR4e0096_WYG_001-7a"/>
　　　梁處士挽詩一首<lb/>
涼颷振庭樹殞星當前除伊人此遐逝歛衽歸𤣥廬翩<lb/>
翩丹旐揚祖行在須㬰衣冠閟重泉體魄寄荒墟浮生<lb/>
雖有盡令德諒不渝沒世茍無述百年復何如梁鴻凛<lb/>
遺烈千載與之俱<lb/>
　　　容膝軒<lb/>
一室厪如斗堆床置琴書耕讀得閑暇危坐心自娛天<lb/>
光在甕牖席門掛繩樞已忘朝市榮聊依野人居環堵<lb/>
<pb n="KR4e0096_WYG_001-7b"/>
本隘陋於我信有餘陶然俯仰間八荒在庭除豈但一<lb/>
榻外六合真吾廬即此自寛裕廣厦空渠渠<lb/>
　　　春日與髙逸人行秦淮河上作<lb/>
端居苦無悰今旦得良契逍遥出近郭散筞淮水際草<lb/>
軟倦堪眠林香醉宜憩鳥哢晴始和川容晩逾媚篠深<lb/>
風葦宻沙没夕潮至野鷺渾忘機似識靜者意幽懷頗<lb/>
得愜逝景苦難繫候卒晡欲還春城暝將閉因知市朝<lb/>
隱兼有林壑致永言終此生涵泳太平世<lb/>
<pb n="KR4e0096_WYG_001-8a"/>
　　　金谿鄧處士挽詩<lb/>
永夕少微墜伊人亦長捐蕭條薤露歌祖行出荒阡遺<lb/>
骸寄空木逝魄歸窮泉有生諒必死自古莫不然矧兹<lb/>
得髙壽况乃歸其全瞑目可無憾茍生真足憐鄙哉學<lb/>
仙子服食希遐年<lb/>
　　　具慶堂<lb/>
髙門多積慶父母喜俱完兄弟亦無故妻子復團欒况<lb/>
兹值明時懷紱為縣官民淳衆務簡日夕閑且安命婦<lb/>
<pb n="KR4e0096_WYG_001-8b"/>
出中房具彼飡與盤怡然一室内骨肉恒相看至養在<lb/>
承順菽水有餘歡簡書諒足畏憂患何能干<lb/>
　　　徐道士安處軒<lb/>
塵氛既屏絶氣宇亦澄鮮心恬境逾寂慮遣情自捐結<lb/>
宇依層岩開軒俯重淵遥林含宿雨古樹帶秋烟落花<lb/>
晩成積歸鳥夕知還習靜泯衆累守黙息萬緣清虚固<lb/>
其性聲利豈所便智黜道乃得朴返真斯全將隨鳯鸞<lb/>
侣以引龜鶴年<lb/>
<pb n="KR4e0096_WYG_001-9a"/>
　　　淵明圖<lb/>
閒居寡人事逍遥歩里中風霜凋衆卉獨榮見孤松南<lb/>
山忽在眼佳菊亦成叢欣然縱遊眺况兹年歲豐幸有<lb/>
盈瓶酒酬勸偕老農醉來多竒趣豈必絲與桐<lb/>
　　　冶城懷古<lb/>
趍朝退北闕弔古來西州忠貞結纓處松栢餘荒丘蕭<lb/>
條伯氣歇慘澹寒雲浮嗟哉晉多士孰奮匡君謀壼也<lb/>
眞丈夫毅然無匹儔父子著偉烈奸諛讋芳猷英姿儼<lb/>
<pb n="KR4e0096_WYG_001-9b"/>
遺祠信史芬餘休疎鐘冶城晩落木秦淮秋我來事蒐<lb/>
訪往迹猶可求如何忠孝名不在曠達流誠知清談髙<lb/>
寧執鄙吝優同朝江左賢顙泚徒懷羞徘徊凝望乆日<lb/>
落長烟收<lb/>
　　　題亡羊圖<lb/>
澹無組紱累夙志愛林泉挾册驅羝羣箕踞叢篠邊玩<lb/>
繹造芒芴超遥謝蹄筌㣲風延衆籟落日明長川心景<lb/>
適相契物我遽兩捐爾羊本非<hi>闕</hi>我書亦空詮不寫穀<lb/>
<pb n="KR4e0096_WYG_001-10a"/>
生博畫師無乃偏執業雖各途亡羊奚異旃固知東陵<lb/>
愚豈及西山賢徇名與徇利均死何後先棄置且勿較<lb/>
呼兒進杯棬<lb/>
　　　哀蕭教授引之<lb/>
銜哀讀銘誄悲淚若河懸念我同門友于今在九泉契<lb/>
濶雖云逺情好乃逾堅都門送别時何意遽長捐達宦<lb/>
每在晚朝露竟溘先一夕成長往二𦙍仍各天枯骼委<lb/>
烈熖餘燼藏墓田人生孰無死禮葬固所賢等為歸腐<lb/>
<pb n="KR4e0096_WYG_001-10b"/>
朽終當隨化遷所以曠達士形骸豈復憐佳名苟不没<lb/>
詎必分烏鳶<lb/>
　　　題王司直所藏米南宫畫<lb/>
幽壑霽殘雨飛雲晝濛濛大江瀉練遥上與銀漢通村<lb/>
墟極平壙島嶼迷西東長林隱空舍衆籟吟天風懸崖<lb/>
忽焉斷浩蕩烟濤雄夕嵐落霞外把釣何老翁流水共<lb/>
情性沙鳥知心胸浩然滄浪歌濯足清潭中始知簪紱<lb/>
華不與漁樵同興適隨去留身閒忘達窮我生夲放浪<lb/>
<pb n="KR4e0096_WYG_001-11a"/>
中年抗塵容觀圖思初服脱屣期息躬長揖鳳鸞侣永<lb/>
投鷗鷺蹤自此卸銜勒郊原春草豐<lb/>
　　　題十八學士圖<lb/>
慨觀瀛洲畫經濟懷羣公唐宫委蔓草寂寞昭陵空天<lb/>
策舊多士猶餘圖巻中乘時翊昌運磊落皆豪雄論思<lb/>
過丙夜魚水欣遭逢輝光驚時人文翰動九重粉繪勞<lb/>
相臣褒詞煩褚翁白雲鶴笙逺即此真方蓬勛業豈弗<lb/>
髙聲華亦云崇終然太平治所媿乃國風謀謨匪無材<lb/>
<pb n="KR4e0096_WYG_001-11b"/>
王佐自不同邈哉䕫契輩誰能寫其容<lb/>
　　　獨酌有述<lb/>
沉憂如積痾紆鬱劇焚燎深在膏肓間異鏡諒難照往<lb/>
聖垂方書萬病皆有療獨兹莫措手渾沌無朕兆嘗聞<lb/>
達人言掃滌酒其要呼妻倒空罍數斟飲輙釂頓覺胸<lb/>
次豁豈懷酗酣誚頽然百慮忘濁醪信為妙<lb/>
　　　秋日寄鄉中親愛<lb/>
秋氣慘以慄涼露日凄其感時憶親愛惻愴増遐思迢<lb/>
<pb n="KR4e0096_WYG_001-12a"/>
遞隔山澤悠悠各天涯念昔為舅甥于今成路岐逝者<lb/>
間存殁生者傷違離奈何綢繆意中道失所期復兹邈<lb/>
千里㑹合知㡬時撫事但心折懷舊空神馳願言垂暮<lb/>
景黄髮臻期頤<lb/>
　　　翠爽樓<lb/>
幽居逺城邑山水有餘清層樓據其勝登臨怡我情曲<lb/>
䦨無人來卧起時獨凭空青襲琴書濕霧飄軒楹薰風<lb/>
滌煩襟好鳥相和鳴景物能解顔濁酒聊一傾油然既<lb/>
<pb n="KR4e0096_WYG_001-12b"/>
就醉意適心自平多財信為累達宦真虚名且盡今旦<lb/>
樂明日非吾營願言在槃澗養素安餘齡<lb/>
　　　秋暑述懷<lb/>
局促過長夏荏苒届秋期初謂火既流涼颷掃炎曦豈<lb/>
料殘暑酷乃爾不可支我膺徽纆纒下共卒伍馳弱骨<lb/>
苦汗漬弊衣歎塵淄一身方在公寧復顧爾私雖無案<lb/>
牘勞莫任奔走疲幸兹城南厰頗與靜者宜時來解襟<lb/>
坐偃仰暫得怡我家文江上先廬有遺基何當乞骸去<lb/>
<pb n="KR4e0096_WYG_001-13a"/>
結茅樹桐椅期與世塵絶永隨樵牧嬉懷哉果何日浩<lb/>
歎徒歔欷<lb/>
　　　甲午九日病中作<lb/>
謫官乆于役俯仰成陸沈豈顧歳時邁但憂才弗任如<lb/>
何孱弱質兹復病見尋蕭條卧空宇四壁但蛩吟山妻<lb/>
忽相謂重九今旦臨欲沽東隣酒垂嚢乆無金而我聽<lb/>
此語浪然淚沾襟婦云奚所為感慨亦何深拭淚向婦<lb/>
道爾豈知余忱老親隔千里兩髩呉霜侵十年違菽水<lb/>
<pb n="KR4e0096_WYG_001-13b"/>
慚彼返哺禽縱匪在憂患有酒寧獨斟妻亦重灑泣悲<lb/>
感不自禁婦人亦人子豈獨丈夫心<lb/>
　　　秋日登雨花臺<lb/>
兹臺創何代遺址對逺川雨花不復見蔓草空翳然今<lb/>
晨逐徒侶偶爾凌其巓一眄周四顧梵宇相蟬聯黄金<lb/>
佛鑄像玉麈僧談禪側聞身毒教本自哀顛連誰哉繼<lb/>
虞愿浩嘆秋風前<lb/>
　　　遊朝天宫示同行道者<lb/>
<pb n="KR4e0096_WYG_001-14a"/>
琳宫啟森爽蕩蕩寥陽天神君司雷霆見者皆肅然翊<lb/>
衞儼六丁陟降來羣仙空歌發遥唱秘笈開洞𤣥鳯扶<lb/>
五老駕龍驂列帝軿造化非形求道妙豈言傳希夷有<lb/>
像外溟涬無始先願隨鬱羅翹稽首太上前<lb/>
　　　蔣節婦<lb/>
蕭蕭斜日夕肅肅悲風寒涓涓苦淚滴寂寂孤燈殘昔<lb/>
為比目魚今作獨宿鸞捐生下相從一死諒非難妾身<lb/>
豈足惜老稚誰為看節義古所重貧寠敢不安庶㡬泉<lb/>
<pb n="KR4e0096_WYG_001-14b"/>
路魂瞑目少自寛泰山或可移海水亦有乾惟應天上<lb/>
月長照妾心肝<lb/>
　　　謁卞忠貞祠<lb/>
粉署得休暇偶登冶城巔令公有墓道灌莽浮荒烟遺<lb/>
容儼鸞鵠盛服嚴貂蟬褒贈䘏典重報祀時薦蠲緬懷<lb/>
臨難日力戰操戈鋋君臣義所重父子軀同捐豈伊一<lb/>
門間卓爾忠孝全晉士輕節槩放曠尚虚𤣥宜含瓦石<lb/>
者視死猶生年炳煥留盛名上與星日懸豈特式臣庶<lb/>
<pb n="KR4e0096_WYG_001-15a"/>
端足扶坤乾嗟彼負國徒亦拜祠堂前後来建康倅允<lb/>
矣希其賢<lb/>
　　　題靜觀堂巻<lb/>
嘿處在林居沈冥遺世榮大哉靈臺妙止水湛澄凝括<lb/>
嚢視羣動擾擾紛自營細草沿虚砌佳木蔭前庭慮空<lb/>
念乃息欲淨理益明如何驅馳子終日沽其名清尊有<lb/>
醇醪幽居無俗情醉來澹忘言養晦樂餘生<lb/>
　　　望方山有懷<lb/>
<pb n="KR4e0096_WYG_001-15b"/>
兹山如匣印整特臨都門傍顧衆峯少遥依鍾阜尊烟<lb/>
嵐結空翠泉石生清芬木秀澤時雨鶴歸投暝雲幽棲<lb/>
絶俗士游衍皆仙羣不見謝康樂我懷誰與論<lb/>
　　　讀道書作<lb/>
疎林過微雨綠葉當窻垂緬彼古仙者秘言良難窺晝<lb/>
觀探其賾中夜夣見之玉色龍鳯質金章鸞鶴姿稱云<lb/>
瑕丘仲亹亹示端倪𤣥理貫而徹素心欣以怡伊余烟<lb/>
霞性早歳慕無為驚悟但虚室颷輪那可追<lb/>
<pb n="KR4e0096_WYG_001-16a"/>
　　　謁趙文節公祠堂<lb/>
烈熖不容熄玉石俱凋傷宗社震蕩中大地多傍徨國<lb/>
祚倐云移成命真靡常興替雖有數節槩焉可忘明公<lb/>
倅大郡派系分天潢英氣凌雲霄髙操横秋霜爼豆固<lb/>
所聞軍旅非所長守土職攸重固當死封疆小君賢伉<lb/>
儷秉志與頡頏豈伊粉黛姿乃有鐵石腸所以顛危際<lb/>
賴之植三綱精忠嫓卞壼廟貎儼相望義比華嵩峻名<lb/>
齊日月光英魂在帝傍時復臨舊鄉何代烈士無豈獨<lb/>
<pb n="KR4e0096_WYG_001-16b"/>
張睢陽<lb/>
　　　曾氏三貞堂<lb/>
客行蘭溪上有屋甚煒煌借問誰所居云是世節堂世<lb/>
節果何為一門凛三孀三孀本一姓婉娩金玉相父兄<lb/>
實佳士夫子各才良于歸期白首中道俱淪亡韶華豈<lb/>
弗念夙昔佩禮章捐生以相從之死庸何傷此身寧足<lb/>
顧老稚誰扶匡節義古所重焉敢違綱常無貽九京羞<lb/>
旌表非所望一孀逝已乆二孀政康强存者膺孝養没<lb/>
<pb n="KR4e0096_WYG_001-17a"/>
者留芬芳而客聞此語流涕忽沾裳寄言觀風使采之<lb/>
獻明光<lb/>
　　　經浯溪讀元結大唐中興頌<lb/>
平生念浯溪鐫鑱有遺跡揚舲泝湘水登臨蹔來即穹<lb/>
崖倚層雲竒險自天闢漫叟詞既嚴顔公筆無敵鬼神<lb/>
屢呵護風雨長洗滌忠㮣儼尚存氷䘖猶可識端容歛<lb/>
襟讀感慨重心戚誰畫靈武謀大物取何亟唏嗟中興<lb/>
業諒重君子惜逡巡解舟去回顧三歎息<lb/>
<pb n="KR4e0096_WYG_001-17b"/>
　　　曲江拜張文獻公祠<lb/>
嶺海號多士開先始興公大名照宇宙信史書勲庸遂<lb/>
令曲江重嫓美中州崇精誠日星貫爼豆春秋隆緬懷<lb/>
廊廟上蹇蹇王臣躬指兹逆豎首碎此干將鋒天髙聽<lb/>
雖卑竟莫回九重薊野鼙鼔動蜀道埃塵蒙範金肖遺<lb/>
像褒贈勞淵衷顧瞻祠堂間尚識風度雄白羽寓㣲意<lb/>
金鏡懸孤忠先覺百世師景仰無終窮懷哉秉鈞者孰<lb/>
與公心同<lb/>
<pb n="KR4e0096_WYG_001-18a"/>
　　　遊柳山書院<lb/>
休政違炎方返棹及清湘考圖訪前跡懷古陟逺岡禮<lb/>
殿丹堊陊雩亭棘榛荒既感時代異亦憐爼豆亡蘚深<lb/>
碧侵堦蘿宻青蔓墻雉鵙有翔集衿佩無趨蹡陰菌依<lb/>
座秀晴蕤沿澗芳豈伊誦絃地而為樵牧塲撫俗思賢<lb/>
哲繼軌念循良視廢余誠怍舉墜職所當南藩如重踐<lb/>
庶或夙心償<lb/>
　　　張節婦<lb/>
<pb n="KR4e0096_WYG_001-18b"/>
昔與君結髪綢繆百年期奈何届中道而有死别離相<lb/>
從固云易九殞分所宜殘喘匪自惜<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>呱誰抱持姆氏<lb/>
夙有訓敢或違天彛明明夫子魂泉下諒有知少為張<lb/>
家婦老作張家嫠先姑炳遺烈誓欲與等夷他年樹雙<lb/>
表大字旌門楣<lb/>
　　　重涖汴藩示流民<lb/>
汴藩控西北水陸咸此㑹太行如長城嶻嶪壯藩衞黄<lb/>
流自天來蕩潏勢何鋭土壤多肥美風俗寡浮偽云胡<lb/>
<pb n="KR4e0096_WYG_001-19a"/>
遽凋弊徵調靡寧嵗富者化貧窘窶者塡溝澮十室數口<lb/>
存一户百徭萃婦人廢蠶績杼軸悉空匱丁男應夫匠累<lb/>
載負租税偷生既難期逃竄非所畏嗟我忝旬宣重臨益<lb/>
驚悸勞來固迺職夙夕思盡瘁庶幾解倒懸疲瘵少甦遂<lb/>
矧兹聖明朝屢下寛䘏惠苦語示羣氓歸哉理荒穢<lb/>
　　　九日郟縣小蛾眉山拜二蘇先生墓<lb/>
風厲羣木落菊萸涵露清令辰届重九促駕仍遐征逡<lb/>
巡及僧舍整拂塵冠纓懷哉宋二蘇此地餘荒塋石人<lb/>
<pb n="KR4e0096_WYG_001-19b"/>
俱摧仆壟土相將平趨祠拜遺像祇薦陳芳馨緬彼蛾<lb/>
眉山西望千里程兹丘亦何謂云胡冒其名徘徊盻林<lb/>
壑恍若聞金聲感彼詞垣仙托此舍衞城文章白日麗<lb/>
忠槩秋霜明徒令後來士仰止生深情<lb/>
　　　蝻塜<lb/>
七月月生魄蝻出溱洧傍始焉學躍跳倐忽羽翅長所<lb/>
過赭郊埛矧復遺稻粱坐令飫飽腹立化饑餒膓督民<lb/>
殄斯類晨夕紛遑遑隳突踐壟畆炬火明山岡燎焚弱<lb/>
<pb n="KR4e0096_WYG_001-20a"/>
質燼撲擊微骸僵卒夫載朽胔絡繹持筥筐穿穴掩腥<lb/>
穢作塜官道傍罪浮彼破鏡雖死安能償蝮蛇實揺毒<lb/>
已疾傳醫方蜜蜂誠小物亦解奉其王畜蠶必吐縷世<lb/>
賴充衣裳畏蚊恐噆體幬幕席與床青蠅奚足憎赤蠆<lb/>
應可防編竹蟻知報勤誦螢聚光致雨<graphic n="KR1340" url="https://raw.githubusercontent.com/kanripo/KR-Gaiji/master/images/KR1340.png" mimeType="image/png"/>蜴驗起痺全<lb/>
蝎良原性殊善惡稼穡咸無傷惟兹口吻酷黍稷爭先<lb/>
戕乾坤百虫夥去爾庸何妨吾將告宰造投畀魑魅鄉<lb/>
從今樂耕鑿歲歲歌豐穰<lb/>
<pb n="KR4e0096_WYG_001-20b"/>
　　　崇福宫禱雨<lb/>
清曉戒徒御禱雨謁道宫焚香古帝前拜跽肅以恭因<lb/>
之感興亡華構乆已空尚有勅賜碑狼藉蔓草中慨想<lb/>
宋全盛鑾輿屢遊從名臣領祠職列辟儼睟容運往物<lb/>
隨改偉觀難再逢登臨睇烟霞頗惬眺望悰遲回不能<lb/>
去樹杪來長風<lb/>
　　　觀啟母石<lb/>
夙負山水癖苦乏幽討緣幸兹崧與少秀色當眼前公<lb/>
<pb n="KR4e0096_WYG_001-21a"/>
餘陟峻岡忽覩石一巻特立四無隣觚稜不相聯云是<lb/>
啟母身化在郊墟壖呼之乃擘裂啟出仍完全幻語本<lb/>
荒唐昉見淮南篇遐想覆載間滄桑屢更遷安知運代<lb/>
移墜彼千仭巓厥理誠可推賢達固釋然矢詩正妖訛<lb/>
昧者庶或悛後世有豪傑為我焚其篇<lb/>
　　　端午日遊少林寺<lb/>
少林聳岧嶤有路達蔥嶺半生懷勝槩老乃賤真境緇<lb/>
流逺見迓偏袒仍露頂升髙縱遐觀頗覺癡緣屏蒲風<lb/>
<pb n="KR4e0096_WYG_001-21b"/>
翻巻帙艾色侵衣領掇蔬僧具供飲騎童汲井自拈清<lb/>
淨香作禮爇古鼎超超昔神師順寂同溟涬而於片石<lb/>
上留此不㓕影竺夏雖異轍皆貴能猛省寒岩許分坐<lb/>
禪定畢餘景<lb/>
　　　題王生巻<lb/>
王生事衆藝厥藝非庸常字格既超俗醫名將擅塲揮<lb/>
翰縉紳前懸壺闤闠傍時時拂華箋流麗兩三行勁健<lb/>
束筋骨端圓歛鋒鋩硯池墨波翻藥䦨杏陰凉家藏總<lb/>
<pb n="KR4e0096_WYG_001-22a"/>
秘帖囊貯皆竒方勉力當師承蜚英期頡頏誠心見焚<lb/>
劵清致歸文房八法右軍最諸科思邈良籠鵝與伏虎<lb/>
萬古同垂芳<lb/>
　　　題雙燕圖寄表弟陳安行<lb/>
君家唫溪北我家郡城西君家梁間燕我家梁間棲我<lb/>
從出鎮來寒暑又三變不見故鄉春惟見故鄉燕挈家<lb/>
吉城邊寓家汴河湄燕識主人心相隨不相離念君千<lb/>
里隔見君㡬時得欲令燕啣書飛歸到君側君能弗吾<lb/>
<pb n="KR4e0096_WYG_001-22b"/>
棄為理白雲莊願言共君老看燕雙飛翔<lb/>
　　　雪中偶至相國僧舍<lb/>
精藍創何朝規制極殊勝閻浮罹刼火無復莊嚴盛惟<lb/>
餘白足僧短褐露兩脛我於大雪中獨立偶乘興難尋<lb/>
金布地頗訝玉為徑娑婆絶塵翳似得天眼淨冷冷梵<lb/>
唄音細雜鐃與磬欣然遂忘返宿留逮昏暝乃知向上<lb/>
機無臺亦無鏡徒勞費辭說妙在悟自性世無毘耶翁<lb/>
孰拯衆生病願言投空門跏趺事禪定<lb/>
<pb n="KR4e0096_WYG_001-23a"/>
　　　夢萱堂<lb/>
憶昔種丹棘期以怡親衷親亡故物在徒使増悲悰朝<lb/>
觀夕仍對詎料精誠通忽從枕上見宛與生存同欣然<lb/>
載言笑睇彼堦下樷森森鵠觜英相映慈顔紅芳莖挺<lb/>
清脩嫩葉紛葱蘢斕斒五采服煜比花色濃宜男既非<lb/>
望且遂忘憂忡驚寤忽無覩寥寥書室空想像抱沈痛<lb/>
淚落如流淙起視北堂植青青凉露中<lb/>
　　　青城懷古<lb/>
<pb n="KR4e0096_WYG_001-23b"/>
炎宋尚簡質郊丘布為墻九門謹闔闢萬卒嚴周防暫<lb/>
置弗勞杵權施豈須隍綿延逮宣政驕盈更典章版築<lb/>
易縷製墉壕固金湯衮龍狩沙磧泥馬奔錢塘奢侈諒<lb/>
宜戒播辱尤所傷陶匏薦明水維馨仰前王<lb/>
　　　林亭逺眺巻<lb/>
雙親乆淪逝遺櫬空山藏歲月諒已逺撫昔増感傷儀<lb/>
刑渺何之想像空徬徨悠悠人子心沈痛何時忘虛亭<lb/>
縱遥覽竹樹森微茫輕雲歛還舒列岫紛低昂岩松布<lb/>
<pb n="KR4e0096_WYG_001-24a"/>
清陰溪艇浮滄浪騁望極遐曠白首在異鄉邈兹九京<lb/>
隔慨歎徒深長行行更回顧淚下沾衣裳<lb/>
老大心易感鞠育恩難酬顧瞻青青山髙塜山西頭憇<lb/>
兹灌木陰盻睐馳雙眸含悲睇天末若見墳與丘茅亭<lb/>
依水石屢至成淹留蕭蕭風樹枝欲靜不自由哀哀烏<lb/>
鳥情纒綿終靡休焉用徒耳為顯揚愼所修移忠古攸<lb/>
貴往哲有令猷<lb/>
先壟違别乆蔓草迷荒墟豈不念灑掃道路頻馳驅獨<lb/>
<pb n="KR4e0096_WYG_001-24b"/>
懸一寸心怵惕霜露餘王門固可樂窈窕曵長裾㫖甘<lb/>
亦云足弗逮將何如孤懷倍惻愴引睇西城隅洪濤曷<lb/>
能度疊嶂諒難踰歸飛乏羽翼注目空踟躇中和葢代<lb/>
英玉質神仙癯詩畫兩精妙風韻天然殊熈春富詞藻<lb/>
字字皆璠璵允為世三絶朂爾當珍儲<lb/>
　　　重慶堂為錢儀賔賦<lb/>
客行大梁道華屋枕道傍借問誰所止閥閲何煒煌居<lb/>
人笑答言此謂重慶堂就中兩遺婺同志如雪霜賢孫<lb/>
<pb n="KR4e0096_WYG_001-25a"/>
英俊姿遴選賔天潢膳調三鼎珍樂奏絲與簧笄珈儼<lb/>
成列冠珮肅分行趍蹌二親側次第進杯觴百務弗相<lb/>
干暮齒彌康强家和福乃臻四序來禎祥玩匪宜男花<lb/>
心怡自憂忘姑耆婦仍壽鈞享百歲長客聞遽前拜重<lb/>
是雙貞良豈徒垂閫則庶以敦綱常<lb/>
　　　送楊郎中催馬草還京<lb/>
大梁據中土自昔風氣旺北邙殊蜿蜒太室極雄壯黄<lb/>
河貫其間浩浩恣奔放四野開平衍桑柘綠相鄉丁男<lb/>
<pb n="KR4e0096_WYG_001-25b"/>
事耕耨姑婦治絲纊菽麥盈倉庾醑醴溢盆盎近歲頗<lb/>
凶屯旱暵觖農望念兹饑餒餘十室九鰥曠長貧負租<lb/>
税逺役困夫匠督蒭實賴公區畫咸適當深體堯舜心<lb/>
推仁憫凋䘮叱咤尚弗忍矧肯施鞭杖愧余謭劣才旬<lb/>
宣乏善狀竭力奉寛條庶减疲癃恙贈别陳民囏冀君<lb/>
徹卿相<lb/>
　　　擬古<lb/>
𤣥穹惟湛寂元氣斗斡旋時序相禪續陰陽無忒愆乾<lb/>
<pb n="KR4e0096_WYG_001-26a"/>
綱后攸則庶政相斯專明良職其職四海自熙然<lb/>
吾觀日與月乃是陰陽精彼升此攸降循環有常經萬<lb/>
方仰臨照元良則其明離躔遂晦蝕惟辟修徳刑𤣥象<lb/>
雖緬邈人當思戒懲<lb/>
園綺遺世賢逍遥商顔巔安漢笑談頃視之何易然拂<lb/>
袖謝隆準採芝茹芳鮮今復有斯士吾將為執鞭<lb/>
黔婁貧賤士懷道棲衡門布被斜可殮曾西徒失言終<lb/>
焉諡康子萬古播清芬云胡有千駟殁世寂無聞<lb/>
<pb n="KR4e0096_WYG_001-26b"/>
吾觀古顔孟生民之先覺已克禮斯復陋巷亦云樂氣<lb/>
由養而充浩然塞寥廓其歿餘千年載籍猶昭灼天爵<lb/>
良可珍簞瓢未為惡<lb/>
方寸湛明鑑賢愚罔弗然浸滛汨私欲沈溺䧟危顛善<lb/>
性寧終昧清光應暫捐勉旃力磨治皎潔當如前<lb/>
芙蕖開清池花葉相掩映粲然薰風中容色自娟靜瑩<lb/>
同淑女姿直類君子性豈不念春華榮悴分攸定奈何<lb/>
徒征馳竟日事奔競<lb/>
<pb n="KR4e0096_WYG_001-27a"/>
蹁躚一黄鶴飛止弱水宫青鳥戴勝使側目不相容遂<lb/>
遺瑶池跡逺寄滄海蹤無心隨鴻鵠任爾摩層穹<lb/>
聞昔有逸民風標何峻拔超然凌雲霓遐視九垓狭跡<lb/>
雖戾中道心則忘窮達其人諒可希前進脂吾牽<lb/>
索居人事寡窮探墳與丘多謝東鄰客頻来為我謀乃<lb/>
為儒冠誤富貴别可求首干中常侍次謁北平侯㨗哉<lb/>
仕宦徑貿貿不知由讀書果奚益辛苦被時羞我笑而<lb/>
相答志殊各自求蕭條老布褐道在復何尤<lb/>
<pb n="KR4e0096_WYG_001-27b"/>
憶昔中園裏樟楠柯葉深芳葵種其下幽鬱冒繁陰靡<lb/>
瞻朝暾出鮮覿夕景沈縱昧昏旦候寧殊傾附忱小草<lb/>
本非異懷忠性所任誰當抑蒙翳庶遂向陽心<lb/>
森森鄧林木四序恒青蒼隨材就掄擇規矩因圓方其<lb/>
中有孤檜膚理尤堅剛挺特寡附麗辛苦受雪霜含章<lb/>
少外飾莫厠棟與梁美哉連抱姿而弗登明堂永惟松<lb/>
楠侣恥在槐樗行志士不茍屈撫樹空徬徨<lb/>
我本賤貧者棲棲在蓬茨蓬茨何所樂吾心自孳孳人<lb/>
<pb n="KR4e0096_WYG_001-28a"/>
言青山巔玉髓閟在斯服食仙立成深慚禀凡姿何如<lb/>
任其性雋味古文辭仰止曲肱叟舍此吾誰師<lb/>
荒哉煬天子縱侈樂無涯彛紀胡可瀆同心賜宣華獨<lb/>
孤雖云誤勇才亦非佳楊梅枯已乆撫事令人嗟<lb/>
　　　題<hi>闕</hi>
先生篤行士小隱南麓邊芥視功與名遺棄如浮烟造<lb/>
門非俗流問字皆英賢室空長物無匡床但青氊世受<lb/>
靜春學潛心最精専所以絶外慕昕夕勞鑚研斯文誠<lb/>
<pb n="KR4e0096_WYG_001-28b"/>
在兹樂矣卒歲年海㝢忽鼎沸羣氓弄戈鋋渠魁何狂<lb/>
愚馳書敢相延奮袂拂然起仰首呼青天誰為奪我志<lb/>
清白世所傳洒然擕琴劍樂道鍳魚鳶從此勿相逼清<lb/>
風激寒泉當此喪亂際三綱賴公全磊落貞松姿霜雪<lb/>
愈挺然九京不可作星日芳名懸因詩寄深衷歎息頽<lb/>
陽前<lb/>
　　　題方方壺枯木竹石圖<lb/>
空山百尺樹質性何貞堅夭矯修篁側寂寞磐石邊亭<lb/>
<pb n="KR4e0096_WYG_001-29a"/>
亭任重姿屹立思擎天造化偶遺棄值彼蓬萊仙寫之<lb/>
若憐才崢嶸老龍騫朔風振羣木節操欣獨全寄言玩<lb/>
物者毋貴春花妍<lb/>
　　　顔用正挽詩<lb/>
幽棲忘聲利抗志惟雲泉澄神以内照白首甘草𤣥既<lb/>
混釣耕侣詎希冠葢賢魄化名未泯塵凝榻尚懸服膺<lb/>
先民訓委順安其天誄文太史述遺經門人傳息䕃樹<lb/>
繞屋資生𤓰在田掩棺諒靡憾况乃獲歸全孔曾皆一<lb/>
<pb n="KR4e0096_WYG_001-29b"/>
轍此理豈今然<lb/>
　　　哭子<lb/>
余齡及中歲有子生六年疾痛母心惴寒饑我懷煎鞠<lb/>
育愛雖切薰陶教宜先數日近方解誦詩未能全賦齡<lb/>
亦何短夭閼輙棄捐觸目恨山積沾衣淚河懸世澤懼<lb/>
斯斬書香賴誰傳嗣續人所重念之増惕然修已安義<lb/>
命昊穹諒無偏明喪笑商鄙情鍾慚衍賢螟蛉信么麽<lb/>
在物亦堪憐<lb/>
<pb n="KR4e0096_WYG_001-30a"/>
　　　夏末偶尋洞惠道院<lb/>
曉起涼月淡絺衣坐肩輿灑然塵慮豁遂即道者廬蕭<lb/>
條殿廊存亭軒化荒墟山門憇樵農蘚砌鹿豕趍霤傾<lb/>
有墮瓦樹伐無遺株仙家尚消沉况乃俗士居蓬萊屢<lb/>
清淺此事諒弗虚吾聞至人言一氣運化樞莫窺機緘<lb/>
㣲孰外定數拘通由饑亡命載以賄䘮軀榮華豈乆在<lb/>
役智悲羣愚<lb/>
　　　洞章二首<lb/>
<pb n="KR4e0096_WYG_001-30b"/>
縹緲大梵境玉京何寥寥空洞無色根泛兮若浮飄陽<lb/>
精鎮朗耀豈復知昕宵熣燦丹霞中浩歌白雲謡一聽<lb/>
衆緣息再聆羣累銷刼運自兹度稽首登神霄<lb/>
浮黎始上青浩氣長空濛溟涬窈無朕端倪那可窮梵<lb/>
川玉虛界不與諸天同羣仙時遨逰翳鳳駕赤龍年壽<lb/>
罔有極莫能測其終泛詠黄雲裏肅侍彌羅宫<lb/>
　　　題翎毛畵贈葉太守<lb/>
名郡太行北水陸當要衝舟車日旁午来往無停蹤民<lb/>
<pb n="KR4e0096_WYG_001-31a"/>
貧困迎送矧值歲罕豐繿縷衣百結藜藿恒弗充前年<lb/>
太守来遴選出聖衷下車亟摩撫昕夕勞其躬還珠及<lb/>
渡虎有待臻全功我昔因入覲道經淇水東解鞍憇驛<lb/>
舍桂樹空庭中有鳥鳴樹間其雌和其雄物既適至性<lb/>
人猶含苦悰尚期盡生遂和輯比鳥同庶令盛明代再<lb/>
見黃與龔托畵表深意寧論描寫工<lb/>
　　　丙寅端陽述懷<lb/>
歲月易流邁佳辰届端陽閑居昧時序節日如平常空<lb/>
<pb n="KR4e0096_WYG_001-31b"/>
園積雨霽蒿艾如人長蕭條掩關卧蝶夣方悠揚老妻<lb/>
喚我起盤飣勸我嘗小孫頗慧黠學語聲琅琅舉目見<lb/>
之喜欣然揮一觴儉約固予分泰侈非所望冥觀陰陽<lb/>
運隆替乃其常吾生幸休退用舍安行藏前修有善訓<lb/>
岐路多亡羊且復醉蒲醑毋將憂自戕<lb/>
　　　丙寅初度作<lb/>
余生如稚松由寸望百尺既承雨露滋亦受霜雪積蹉<lb/>
跎踰七十勤苦曾備厯誤蒙明聖知謬忝中外職顧已<lb/>
<pb n="KR4e0096_WYG_001-32a"/>
慚菲薄於時乏禆益處盈虧必隨履泰否斯即至理諒<lb/>
在兹昧者固弗識叩閽乞殘骸休退恩㫖錫遂令犬馬<lb/>
軀獲返田野跡長揖畵省僚重負從此釋今辰届初度<lb/>
厨傳仍岑寂傍人競嗤笑窮約猶曩昔妻孥頗愧赧而<lb/>
我固悦懌平生守儒素晚節敢變易回思永樂初歲月<lb/>
類梭擲同年四百餘多已在鬼域存者纔十輩猶被利<lb/>
名役迂踈獨何幸林下得偃息遺榮遂安閑養靜忘跛<lb/>
躄游鱗泳清波覊鳥歛倦翼貧非吾所憂病豈吾所戚<lb/>
<pb n="KR4e0096_WYG_001-32b"/>
寵辱與升沉寧復置胸臆忘機侣鷗鷺植杖隨沮溺浩<lb/>
然天壤間俯仰惟意適長歌自為夀坐對逺山碧<lb/>
　　　亡友舒州通判張君哀挽詩<lb/>
我昔遊禾州英俊森跌宕衆中昉識君彼此年盛壯定<lb/>
交文字間傾倒已見諒推能實居先論齒仍在上既欣<lb/>
氣味同復喜懷抱曠温温璞玉姿浩浩江海量豈惟邑<lb/>
校雄允謂士林望及門師易菴卒業侍凾丈大哉四聖<lb/>
經研究彖與象褎然西江魁足繼宋陳亮諸生老塲屋<lb/>
<pb n="KR4e0096_WYG_001-33a"/>
顙泚羞倔强詞垣七八年葭玉得倚傍編摩互論討疑<lb/>
惑共咨訪但期荅君親未省謁卿相佞色從古鄙直躬<lb/>
豈今尚始屈倅邦畿翻能拯民恙公平村有謡苦澹宦<lb/>
無况何期寒窶家忽被仁惠貺云胡去郡亟遂使失保<lb/>
障一官滯房山連歲董夫匠令名諸公推敏識多士譲<lb/>
政須峻陞遷溘爾遽凋喪呼天邈不聞為善匪可仗縉<lb/>
紳競悼傷輿𨽻亦惆悵而我忝深知肝膽兩相向切偲<lb/>
失箴規磨琢廢鑪盪情捐骨肉親序缺兄弟行前修不<lb/>
<pb n="KR4e0096_WYG_001-33b"/>
可作後進日流蕩哀哉若人亡士習趍謬妄紛紛夸毗<lb/>
子翻覆千萬狀譬猶蟻附腥繚繞沿甕盎疇能遏頽波<lb/>
奚忍鼔其浪孰知余心悲孤立誰我相令儀隔幽明清<lb/>
夢勞想像作詩述初終老淚恣横放<lb/>
　　　春湖黃處士挽詩<lb/>
富順山水好春湖更無雙波瀾勢浩蕩昕夕聲淙淙黄<lb/>
公英特士竒氣未易降揭兹以自號傳呼遍鄉邦雅懷<lb/>
樂幽勝臨流闢軒窻課兒夜讀書短檠燦銀缸六經窺<lb/>
<pb n="KR4e0096_WYG_001-34a"/>
窔奥百氏刪紛哤魚龍每来聽出沒相舂撞有時岸綸<lb/>
巾隴頭看飛龍有時狎鷗鷺沿洄棹輕艭彷彿盤谷李<lb/>
依稀鹿門龎㡬年厭世去髙墳屹崆㟅苔蘚翳翁仲松<lb/>
筠列旌幢芳名嫓九鼎千夫莫能扛遺澤豈終竭深長<lb/>
配岷江伊人逝已乆挽歌富新腔豐碑著潛耀尚待筆<lb/>
如杠<lb/>
　　　題感螺詩巻<lb/>
敘州富順縣孝孫有黃璿弱齡方及紀至性出自然祖<lb/>
<pb n="KR4e0096_WYG_001-34b"/>
母乆遘疾伏枕嗟沈綿絳宫鼎沸溢榮衞熱相煎飲藥<lb/>
如飲水終劑弗少痊頗思泥淖螺煑食或可蠲時當十<lb/>
月末凛如沍寒天陂澤各已凍此物求無緣孝孫黙致<lb/>
禱徑走南塘邊南塘路迢逓心急足不前匍匐至其處<lb/>
解衣漉清漣果獲四十餘紺若佛髻圓持歸更滌濯爇<lb/>
火烹甘泉調以醯與醬芬香絶腥羶病者見之喜飲啜<lb/>
隨下咽燥煩遽脫體阽危遂安全乃知一念誠可以格<lb/>
上𤣥造化宰報施錙銖寧使偏孫今陟顯位實秉郡守權<lb/>
<pb n="KR4e0096_WYG_001-35a"/>
兹事諒非妄詞林鉅公傳矧伊職師帥表率宜身先永<lb/>
言錫爾類詠歌繼朝賢<lb/>
　　　題張教授居易軒<lb/>
行已素其位彰彰先訓明美哉留侯裔守分息營營執<lb/>
經侍彤邸講讀傾忠誠一室無贏積四序有餘清孰云<lb/>
禄秩薄豈受吏事嬰財豐真為累官達仍貽驚惟當樂<lb/>
夫天優㳺心自寧永言慎終始俟命歌隆平<lb/>
　　　别子欽劉同年<lb/>
<pb n="KR4e0096_WYG_001-35b"/>
廬陵漢名縣黌舍當城南粤從宋慶厯傑構何潭潭穹<lb/>
碑泐學記歐子親題銜所以富才彦挺然皆梓杉游歌<lb/>
我昔忝遺經事窮探英俊非不多畏敬踰四三子謨與<lb/>
德讓奮起師易菴晨夕乆薰炙化雨深濡涵王門職輔<lb/>
𨗳胄監峩弁簪引之絶温潤欽止精研覃之宜暨仲舉<lb/>
問學青於藍惜未及貴夀早終四子咸篤實若陳李磊<lb/>
落俱竒男雄藩佐邦伯經筵進封函就中最傑特子欽<lb/>
文不凡壁經世授受道腴恣沉酣聱牙古盤誥同異互<lb/>
<pb n="KR4e0096_WYG_001-36a"/>
訂叅他人悉窘歩君獨行眈眈翰林俊聲著粉署刑名<lb/>
諳氷蘗豈論苦澹泊夙能甘擿奸若風厲讞獄同春含<lb/>
譬之龍泉劍光熖不可緘契濶五六載相思隔烟嵐追<lb/>
懷舊遊地㡬度聫歸驂兹焉幸一㑹壯志仍巖巖胸襟<lb/>
豁湖海論議森戈錟藩臬諸鉅公招<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>列罌壜肥牲刺<lb/>
羊豕佳味羅蛤蚶鱠鮮旋烹鯽醢美細臠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>玉棋圓疊<lb/>
蔗金丸滿堆柑蔬茹剪霜韭竹萌掘冬䈄酒渴潄茗飲<lb/>
齒寒嚼葅蘫叨陪接几席答問吐鄉談清言霏玉雪傾<lb/>
<pb n="KR4e0096_WYG_001-36b"/>
聽我所貪亹亹續弗絶有如吐絲蠶握手萬里外綢繆<lb/>
樂且湛胡為又分袂行李僮僕擔于時一陽復兩鬂風<lb/>
毶毶東坡昔䟦渉渡海再遷儋未乆即見召還朝貌逾<lb/>
傪寂寥數百載繼武惟子堪歲寒見松栢大厦待楩楠<lb/>
賦詩寫繾綣空言只増慙情深覺詞贅此意諒余監<lb/>
　　　枇杷晚翠<lb/>
江南有佳植名列果品中仙郎乃獨好官舍親培封亭<lb/>
亭異衆卉秀茂當嚴冬深綠冷逾茂繁青寒更濃滿樹<lb/>
<pb n="KR4e0096_WYG_001-37a"/>
葉葱蒨陰森宻成樷歲晏不改色傲睨雪與風所以玩<lb/>
物者愛比松柏同灌溉役輿𨽻賦詠勞羣公人物兩竒<lb/>
特永言播無窮<lb/>
　　　即事<lb/>
功名事恬退求志在雲泉性本寡諧俗遂此遺世緣瘠<lb/>
壤百餘畆草屋數十椽耕耨有閒暇北窻髙枕眠人生<lb/>
慕富貴方寸徒憂煎百年諒能㡬倐忽成華顚種秫釀<lb/>
美酒庶以醉自全<lb/>
<pb n="KR4e0096_WYG_001-37b"/>
　　　題商山四皓圖為陳徵士致廣題<lb/>
昵昵戚姬寵膠膠如意憐壯哉盤石基凛將殞而顚睿<lb/>
志慝深惑嘉猷忌讜言輔臣謀已拙壼閾憂徒懸遐飛<lb/>
四威鳳千仞來翩翩賴以為羽翼大本安且全翻然振<lb/>
歸翮遥想商山還兹事已云逺髙風圖畵傳<lb/>
　<lb/>
　<lb/>
　運甓漫稿巻一<lb/>
</p>
<p>
</p>
  </div>
<div>
<head>運甓漫稿巻二</head> <lb/>
    <p>
<pb n="KR4e0096_WYG_002-1a"/>
欽定四庫全書<lb/>
　運甓漫稿巻二<lb/>
　　　　　　　　　　　　明　李昌祺　撰<lb/>
　　七言古體<lb/>
　　　郡庠古柏行<lb/>
泮宫翠栢真奇特溜雨霜皮古銅色共傳賢守李侯栽<lb/>
年數于今過三百㡬經刼火幸仍存草木猶依聖教尊<lb/>
清覆講堂閑永晝宻籠禮殿翳香雲芳根長托絃歌地<lb/>
<pb n="KR4e0096_WYG_002-1b"/>
壇杏庭槐共生意春風搖影漾宫墻午日流隂上庭砌<lb/>
博士鳴鼙散學徒競來樹底縱歌呼喬柯寧集接輿鳯<lb/>
細葉爭巢朱博烏却憐種者今何在留得青青表遺愛<lb/>
文風化雨沾濡深從宋厯元逢盛代上摩北斗凌中台<lb/>
時有佳氣相徘徊大哉宣尼後凋訓珍重明堂梁棟材<lb/>
　　　潢溪釣者逸閑軒<lb/>
白髮潢溪釣游者半生浪迹棲林野已慣為農夜飯牛<lb/>
寧能執䇿朝馳馬只知物外無喧囂飬花種樹東津橋<lb/>
<pb n="KR4e0096_WYG_002-2a"/>
縱横坐席雜樵牧傾倒甕盎忘晡朝醉來就床且髙卧<lb/>
一枕從教日西墮葢世功名逝水流薰天富貴飄風過<lb/>
烟霞泉石聊徜徉青雲要路非所望乃知静處有真樂<lb/>
却笑時人何太忙<lb/>
　　　陳上舍所藏蔡主事墨竹<lb/>
粉署政閑聊自怡運毫濡墨寫竹枝宋時二子誰最好<lb/>
今日諸公君獨奇露梢風葉新圖裏藂色翛翛紫鸞尾<lb/>
郎官醉筆掃將成上舍髙情得之喜明窓净几絶纎埃<lb/>
<pb n="KR4e0096_WYG_002-2b"/>
嫋嫋長竿若可裁白晝閑將堂上掛丹山定有鳯飛來<lb/>
　　　髙道士所畫山水<lb/>
伊誰丹青擅能事畫出羣山與山似樹杪如聞雪瀑泉<lb/>
林間疑有雲門寺杖藜橋上知何人抱琴可望不可親<lb/>
髙師指㸃笑相語我昨圖成殊逼真<lb/>
　　　賦得小孤絶壁送人還鄉<lb/>
海門砥柱長江滸東南羣流皆下經蕩摩霄漢壓溟渤<lb/>
鎮控吳楚資神靈百丈懸崖寔奇壯銀濤雪浪相舂撞<lb/>
<pb n="KR4e0096_WYG_002-3a"/>
層顛俯視飛鳥背曲徑斜通白雲上中有重淵龍伯都<lb/>
瓊宫貝樓如玉壺天晴蜃氣秋成市月冷鮫人夜泣珠<lb/>
羨君歸去過其地政好登臨騁遐睇賈客爭祈天姥祠<lb/>
妖巫謾設彭郎祭解纜開舟肯暫停乘風破浪如流星<lb/>
明日思君不可即天涯惟見此山青<lb/>
　　　送周大尹復任清河<lb/>
分陽令尹宜峻遷銅章墨綬却仍前東風上林白鼻馬<lb/>
細雨韓橋畫鷁船桃源過來是花縣聞道吏民懷宓賤<lb/>
<pb n="KR4e0096_WYG_002-3b"/>
別處城下草生初到時邑中栁舒遍奔流忽見濁清痕<lb/>
岸上人家是郭門鬱葱王氣濠梁近迢逓官程淮汴分<lb/>
羨君佳政人不如兩臨百里馳芳譽剩將此際循良蹟<lb/>
留待他年史館書<lb/>
　　　送張教授改任鳯翔<lb/>
客舍暄愛日旗亭冽霜風故人有逺宦䇿馬之闗中識<lb/>
君今餘十五載㡬度思君夢華采别後音徽煩屢寄交<lb/>
誼重逢不曾改似君才調世豈多手援徤筆如揮戈門<lb/>
<pb n="KR4e0096_WYG_002-4a"/>
生問字每載酒道士寫經頻送鵝九年作官南海上文<lb/>
與波瀾相浩蕩今為冷椽向鳯翔岐山渭水周故疆隴<lb/>
雲秦樹真可畫絳帳横經復閑暇座上青氊自足娛眼<lb/>
前白髮何須怕我本踈狂跡不羈與君情好最相知殷<lb/>
勤不勸盃中酒寂寞徒吟巻裏詩<lb/>
　　　琴清軒<lb/>
野客本冲素瑤琴何静淵層軒久絶俗士跡綠綺自上<lb/>
朱絲絃初彈徵調聲古淡澤國葦寒鳴旅雁再彈宫音<lb/>
<pb n="KR4e0096_WYG_002-4b"/>
如逆泉氷盤亂走珠璣圓斯須改調羽仍角灑灑明珠<lb/>
相續落秋冷瀟湘見斷雲春和鸞鳯鳴阿閣吾聞伯牙<lb/>
昔善琴後來不復傳遺音如何到處聽者少悠悠山水<lb/>
空髙深銀筝錦瑟人同喜流蕩娃淫悅俗耳衛國誰知<lb/>
擊磬心齊門孰識吹竽恥三尺焦桐只獨怡希聲大雅<lb/>
世豈知但令妙解徽絃趣不必黄金鑄子期<lb/>
　　　送劉博士從征交趾并貽梁御史鄧主簿<lb/>
沛中才子容臺客半世經行遍南北去年隨駕獵長楊<lb/>
<pb n="KR4e0096_WYG_002-5a"/>
今嵗從征破殘賊從征還得侍青油中軍帳前㕘宻謀<lb/>
盾上頻㸔草文<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>軍前屢見獲俘酋梁侯鄧簿皆同調<lb/>
對酒筵開能謔笑綵筆宵成露布辭紫泥曉下班師詔<lb/>
論功大將畫麒麟先數風流幕下賔豸冠行拜勞還寵<lb/>
烏府仍稱獻納臣<lb/>
　　　湖山佳趣歌<lb/>
半生甘作隠者流兩屐不到侯門遊老去髙情付林壑<lb/>
閑來樂事只漁舟春水泛花漾孤嶼杜衡蘼蕪滿脩渚<lb/>
<pb n="KR4e0096_WYG_002-5b"/>
晴樹逺連江上村晩雲忽作溪南雨自憐身世兩悠悠<lb/>
濯纓濯足忘吾憂萬鍾懸爵本非志一竿在手何所求<lb/>
門前學種五株栁逸興雅懷到處有對客石床撫古琴<lb/>
留客山瓢斟濁酒年年嵗嵗適閑情皞皞熙熙度此生<lb/>
已無天上鵷鸞夢且結湖邊鷗鷺盟<lb/>
　　　蘭秀軒<lb/>
聞種幽蘭在庭際爭秀競芳如謝砌客來談詩坐髙堂<lb/>
入簾飄席但聞香宣尼綠綺寄三㺯屈子離騷歌九章<lb/>
<pb n="KR4e0096_WYG_002-6a"/>
嵗寒不凋復不悴夏芷冬蓀寧足貴此花芬馥淡且清<lb/>
願爾諸郎同德馨善人比潔真無媿燕姞為祥良有徵<lb/>
風輕露冷美閑夜更愛國香長遶舍軒中有蘭人好㸔<lb/>
圖上㸔蘭空是畫<lb/>
　　　送缺生還鄉<lb/>
羨子翩翩世莫測三十今猶隠鄉國陳平非是困長貧<lb/>
賈誼終當射奇䇿于今應暫賦閑居釣水樵山心自娛<lb/>
甘㫖時供二親養燈窓夜對一床書昨日公車召尊府<lb/>
<pb n="KR4e0096_WYG_002-6b"/>
青雲有官未曾補天涯豈但鞅掌勞膝下惟知别離苦<lb/>
嵗月蹉跎㑹面違回頭又復念重闈柴門落照迎歸客<lb/>
童稚升堂競挽衣有才勿向山林老功名在人須及早<lb/>
胡為寂寞環堵中窮巷年年長秋草<lb/>
　　　題徐太守所畫掀蓬梅花圖<lb/>
紛紛卉木凋零早獨有江梅冬更好天寒嵗晏風泠泠<lb/>
野橋無人流斷氷南枝爛漫北枝少恍如玉貌千娉婷<lb/>
酷憐隨月印沙影更愛臨崖近水形當塗太守今黄覇<lb/>
<pb n="KR4e0096_WYG_002-7a"/>
名重華光補之亞酒酣自寫復自題餘子持縑終不畫<lb/>
初開盛吐俱含態將飄乍落皆有情玲瓏輕霰簇鏤玉<lb/>
蕩漾明珠疊碎瓊昨來盧君新巻裏寫得長梢冣妍美<lb/>
疎蕋凌寒似得春暗香撲鼻疑生紙世間畫手多凡流<lb/>
惟數徐君筆最優不必掀篷棹飛雪觀圖何異在扁舟<lb/>
　　　送周生還文江<lb/>
周生磊落志不羣餘子紛紛那足論書香道國先賢裔<lb/>
宦譜平園丞相孫少小聰明已堪惜烱烱䨇瞳剪秋碧<lb/>
<pb n="KR4e0096_WYG_002-7b"/>
當代諸兄固罕儔往時嚴父真勍敵江鄉屈指擅聲稱<lb/>
青雲歩武宜相承致身要展胸中畧閉户宜窮窓下經<lb/>
男兒猷為貴聞早萬事無如盛年好佇㸔唾手取功名<lb/>
莫遣低頭嘆衰老兹行賦歸何時來元方遲爾黄金臺<lb/>
勿隨斥鷃藩籬下枉却驊騮泛駕材<lb/>
　　　送陶給事陞閩憲僉事<lb/>
江上草新綠都城春雪晴玉缸擕酒共君飲紅亭醉醒<lb/>
空離情問君此行何慷慨攬轡超超渡閩海青瑣多年<lb/>
<pb n="KR4e0096_WYG_002-8a"/>
舊有聲赤心一片終難改玉節觀風八郡傾人人同仰<lb/>
范滂名陶潛解印身雖逸桓典乘騘衆所榮判袂相望<lb/>
不知久𣺌𣺌青山重回首別後含情空憶君謾對蕭條<lb/>
白門栁<lb/>
　　　賦得海門潮信送黎眘之還鄉<lb/>
海門蕩潏深千丈潮去潮來如有期夕陽欲沒退偏早<lb/>
晚月乍升生太遲退早生遲自無爽行人到處占消長<lb/>
終年空打崩浪磯半夜遙通女兒港清淮不泛鴟革魂<lb/>
<pb n="KR4e0096_WYG_002-8b"/>
潜來黙去朝復昏汀洲但見沙禽跡島嶼惟餘石蘚痕<lb/>
黎君晏嵗乘潮去路指海門奇絶處覽勝應知造化工<lb/>
吟清信得江山助觧䌫開帆舉畫橈泝流激浪隨風飈<lb/>
回首行人不可見徃來惟見海門潮<lb/>
　　　題施生吳山圖<lb/>
伯鸞自安田野性季鷹謾有蓴鱸興何似施生住日邊<lb/>
吳中山水壁間懸山水蒼蒼絶垢氛㸔圖不異在吳門<lb/>
亭間一叟書長把樹杪飛流響不聞蒼苔白石菰蒲綠<lb/>
<pb n="KR4e0096_WYG_002-9a"/>
溪上誰人補蘿屋數拳晴雪見棲鷗十畆凉隂翳髙<lb/>
木我昔巢棲五老顛松風桂月伴雲泉朅來委質事明<lb/>
主敢念池魚思故淵瑤枰謾想溪邊奕碧草空懷洞裏<lb/>
眠緘情劃爾發長笑清宵夢繞香爐烟<lb/>
　　　題意上人巻<lb/>
意公優游樂禪寂獨鶴片雲比蹤跡半世辭家念已忘<lb/>
諸方乞食人皆識水月觀心無减增曾叅達磨禮盧能<lb/>
手持解脫千年錫口誦楞伽萬變經風旛不動空緣業<lb/>
<pb n="KR4e0096_WYG_002-9b"/>
深悟菩提賴言説慈性圓融任去留幻身聚散輕生滅<lb/>
我欲歸投選佛場蒲團貝葉共禪床金螺山下尋蓮社<lb/>
白鷺洲前結草堂<lb/>
　　　送張生遊金臺<lb/>
幸遇太平日觀光快嬉敖春衣白鳩舞煖帽青貂袍都<lb/>
城列雉森崇墉榮光喜氣何葱葱風雲觀闕異人世皞<lb/>
熈自與華胥同張郎英年頻此遊憑髙弔古窮㝠搜盧<lb/>
溝曉月帶氷渡昜水秋風終嵗留豪來得意金不惜秦<lb/>
<pb n="KR4e0096_WYG_002-10a"/>
樓楚館皆相識飛觴醉殺青蛾眉紅錦纒頭恣抛擲詞<lb/>
垣鑾坡總鉅公古文奇字比揚雄填門請謁不輕予揮<lb/>
灑淋漓盈巻中巻中題詠真奇絶珠貝晶熒玉重疊夜<lb/>
郎誰數李青蓮湖海詩聲久消歇南來北去屢徃還半<lb/>
生多在江淮間經行到處且歌笑莫敎辛苦愁朱顔愁<lb/>
朱顔易蕭索大夫慎勿念功名紫馬䭾錢買歡樂<lb/>
　　　題三友巻<lb/>
世人結友結貨利知君結友與人異半生締交只三物<lb/>
<pb n="KR4e0096_WYG_002-10b"/>
對之不言心已契偃蹇虯龍當檻蟠氷魂翠袖静相㸔<lb/>
因悲薄俗隨冷煖聊托幽芳共嵗寒願君終身勿相棄<lb/>
豈必彈冠復聫袂苦口雖無藥石言同心實有金蘭義<lb/>
君不見紛紛輕薄流朝作刎頸暮作仇人情真似飜覆<lb/>
手三友貞姿寧易求<lb/>
　　　朱紀善夢草軒<hi>朱從軍伍間其弟逺省竟沒于彼</hi>
夢春草春草滿池塘謝子空含淚王孫㡬斷腸夢春草<lb/>
春草池塘滿麗日友于情悲風死生感夢草轉堪哀繁<lb/>
<pb n="KR4e0096_WYG_002-11a"/>
霜一夕來凋零餘片葉憔悴只枯荄他人夢草得好句<lb/>
我夢草悲紫荆樹少年夢草已傷情老來夢草骨亦驚<lb/>
幾回枕上睡初覺殘夜孤鴻不忍聼<lb/>
　　　栢室<lb/>
楊家住在南山側不種棠梨惟種栢棠梨開落易衰榮<lb/>
栢也亭亭色鎮青屈曲靈根蟠厚地崔嵬鉅榦拂髙㝠<lb/>
天風乍起生竽籟撼屋驚濤忽澎湃雷霆白晝走蛟鼉<lb/>
雲霧中宵見光恠良材自有神明扶下視凡木皆庸奴<lb/>
<pb n="KR4e0096_WYG_002-11b"/>
狄門桃李敢争艶田氏荆花差可徒楊郎愛之如愛寳<lb/>
四季俱宜夏尤好赤日行天暑不知清陰覆地凉偏早<lb/>
孔明廟前根久枯御史臺中樹亦無何似君家書屋外<lb/>
蕭蕭寒翠兩三株<lb/>
　　　羅郎生子歌<lb/>
羅郎通家良子弟長在豪門偏意氣衣紉藕絲績縷輕<lb/>
扇寫蠅頭字形細才華磊落識時宜早有芳名閭里知<lb/>
不學寒酸腐儒輩肯隨浮薄市㕓兒仗義䟽財邁流俗<lb/>
<pb n="KR4e0096_WYG_002-12a"/>
終年只把遺編讀問學淵源推豫章一脈書香要令續<lb/>
昨日驚聞忽捧珠天上麒麟骨格殊美錦斕斒裁襁褓<lb/>
髙閎窈窕掛桑弧桑弧由來表奇瑞清尊綺席犀錢㑹<lb/>
何人還解聽啼聲先卜異時兒富貴<lb/>
　　　胡子壯遊歌<lb/>
識子壯遊日才華杜樊川揚眉吐英槩逺泛江湖船江<lb/>
湖少俊非凡儔青羅束帶烏貂裘揮金買笑縱歡賞等<lb/>
閑到處成淹留淹留從敎秋復春身輕富貴若浮雲璚<lb/>
<pb n="KR4e0096_WYG_002-12b"/>
簫度曲對花聽翠被籠香和醉薰家聲意氣誰可及喧<lb/>
呼劇飲争豪逸飛觴百罰雙妖嬈豈惜纒頭錦盈匹光<lb/>
隂悠悠逝水忙忽㸔𤣥鬂㸃吳霜嬌歌慢舞志終極長<lb/>
揖相知歸故鄉歸來舊態都忘却貌得髙情在林壑獨<lb/>
行只挾琴書隨好境登臨有真樂風流一去散如萍天<lb/>
涯無復尋芳盟鴈門學士妙文翰揮毫莫寫平生情平<lb/>
生情良未足九京若更逢何戡重唱當年渭城曲<lb/>
　　　竹軒歌<lb/>
<pb n="KR4e0096_WYG_002-13a"/>
挺挺餘萬竿亭亭最耐㸔四時不改青攢攢鳯凰翎綴<lb/>
碧琅玕搖落窮冬木皆墜叢色依然獨蒼翠節上長留<lb/>
六逸詩葉底猶懸七賢珮時人種花媚春暄皷簫酣賞<lb/>
集華軒高榦凌雲豈解識芳筒叶律詎曾聞憐生瀟灑<lb/>
啚盈巻笑我參差種滿園莫謾學他桃與李開花着子<lb/>
狄公門<lb/>
　　　寄定岩戒上人<lb/>
鍾山老禪精律戒少小為僧今老大菩提非樹鏡非臺<lb/>
<pb n="KR4e0096_WYG_002-13b"/>
比却盧能更超邁諸緣泯絶七情空萬念消磨一性融<lb/>
澗水原同清浄想隴雲渾似去來蹤自言真能忘色相<lb/>
壞帛紉衣枯竹杖飄如海鶴輕如萍遍遊五嶽稀定向<lb/>
片月翛然物外懷行藏不許世人猜布金應隨長者園<lb/>
持鉢或赴龍宫齋知師無求復無着眼前衲子那可學<lb/>
浮生若未斷六根幻軀豈得揮五濁我時雖見宰官身<lb/>
意馬心猿久已馴擬撥懶殘煨芋火蒲團分座話聲塵<lb/>
　　　鍾山樵隠歌為陳徵士致廣作<lb/>
<pb n="KR4e0096_WYG_002-14a"/>
金鏞墜簴知何日化作圓峯翠堪挹就中聞有束薪人<lb/>
絶似飄飄晉王質行歌伐木窺雲泉遇着圍棋世外仙<lb/>
倚樹傍觀未終局斧柯腰下爛多年劃然更作蘇門嘯<lb/>
竒響鏗轟生衆竅恍疑霜夜泊楓橋百八鯨音震岩嶠<lb/>
不識人間利與名優游勝處樂餘生烟霞放浪忘情乆<lb/>
笑殺驕妻㑹稽守<lb/>
　　　題王母圖<lb/>
御風八駿歸來後世上徒傳白雲調承華秘殿九光燈<lb/>
<pb n="KR4e0096_WYG_002-14b"/>
茂陵五夜清齋候紫氣紅光爛燭天青鳥先將消息傳<lb/>
層霄頃刻阿環降龍顔不及蛾眉鮮初人自與時人異<lb/>
長生之術非難致金盤空食五枚桃笑殺劉郎匪仙器<lb/>
　　　題董生巻<lb/>
董生行年過三八早攻醫術兼筆札扁倉遺緒屢探尋<lb/>
晉唐妙蹟頻摹搨鬭雞走狗非爾宜難經書法稍通知<lb/>
揮毫切胍名並馳抄方學帖少暇時潛心積乆鎮臨池<lb/>
池波染墨𤣥凝脂堦前未作鐵門限圃中惟種仙靈脾<lb/>
<pb n="KR4e0096_WYG_002-15a"/>
近來小楷甚遒媚一戈一畫不容易韻度㣲窺洛神蹤<lb/>
規模剩得蘭亭意杏林子弟誰如汝四人請療三人愈<lb/>
持箋覔劑争造庭真行丸散欣然與巙學士劉河間各<lb/>
專一技未是難董生二者寔可取字攻藥效衆推許若<lb/>
教更下苦功夫便足繼韓公茂并詹孟舉<lb/>
　　　題周㕘政所藏山水小景<lb/>
天壤有異境描摹付良工佳山與秀水幻置軒窓中村<lb/>
村陌陌皆勝處花竹園林饒雅趣過鳥疑飛却不飛行<lb/>
<pb n="KR4e0096_WYG_002-15b"/>
人欲去何曾去松坡竹塢疊更重雪瀑倒瀉青芙蓉岡<lb/>
巒島洞盡在眼樵牧耕釣俱可容九曲溪流漾清泚荒<lb/>
渡斜陽見舟尾石上吟翁鎮日留欄前眺客經年倚我<lb/>
觀風物似杭州樹木雲霞分外幽豈必西湖有奇勝展<lb/>
圖髙興亦悠悠<lb/>
　　　題嚴灘獨釣圖<lb/>
桐江連天兮秋水長富春摩空兮烟樹蒼客星兮寒芒<lb/>
漢宫兮苔荒彼争攀龍鱗兮銘勛旂常此寧着羊裘兮<lb/>
<pb n="KR4e0096_WYG_002-16a"/>
垂綸滄浪以足加腹兮忱故態之猶狂亷貪立懦兮掲<lb/>
世之防雲臺釣臺兮其髙頡頏二十八人兮圖像已忘<lb/>
先生萬古兮巋祠堂<lb/>
　　　題猗蘭圖<lb/>
莽平原兮豐茸傷極目兮棘叢棘叢兮匪菅則蓬彼美<lb/>
君子兮玉雪其容湘之水兮幽且雄騰蛟螭兮舞虬龍<lb/>
晝黯黯兮雨溟濛𣺌音塵兮何由通徒結鬱兮寸𠂻川<lb/>
迢遥兮路不窮些招魂兮托予悲攬芳菲以佩服兮聊<lb/>
<pb n="KR4e0096_WYG_002-16b"/>
飾夫厥躬色之泛兮光風芬之播兮谷中㣲佳人兮我<lb/>
誰從思重華兮莫逢羌獨懷古兮寄絲桐<lb/>
　　　題道士陳致静棲霞亭<lb/>
黄冠棲霞若棲木朝與霞居暮霞宿閴無几榻只依霞<lb/>
千頃霞光炫人目謂霞可棲仍可飡謳吟嚥𠻳霞中間<lb/>
霞東煌鋩上初旭洞照肺腑如霞丹人疑爾真在霞上<lb/>
爾托霞名聊自誑或疑或誑霞不知霞爾是非皆幻妄<lb/>
嗟予久愛烟霞好擬衣霞綃拾瑤草還尋鍾吕躡飛霞<lb/>
<pb n="KR4e0096_WYG_002-17a"/>
同飲霞漿後天老<lb/>
　　　題秋塘鶺鴒圖<lb/>
秋風淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>秋塘净菰米沈波荷折柄翻藻魚跳水氣腥<lb/>
採菱人散歌聲定蓮莖嫋嫋綴枯房上有雍渠立晚凉<lb/>
翠葢裂殘渾改色紅衣落盡尚餘香圖中頗得周詩義<lb/>
未論工拙先觀意不寫和鳴寫急難人間誰獨無兄弟<lb/>
嗟我龍鍾命弗齊今年同氣委黄泥白頭徒重鴒原感<lb/>
展巻他鄉忍涙題<lb/>
<pb n="KR4e0096_WYG_002-17b"/>
　　　題夏良醫復真巻<lb/>
復真先生泯世緣耳聰目烱髪鬂𤣥熈恬淡泊得所養<lb/>
元氣不耗精神全梁園曩嵗始識面問荅喜聽吳音圓<lb/>
醫師誰最擅髙手只數夏氏尤攻專初疑傲兀態蕳抗<lb/>
漸久漸覺逾恭䖍夸毗縱恣逐物欲妄認<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>偽戕其天<lb/>
黏花綴葉厭靡麗獨尚質素操益堅我慙老至百念冷<lb/>
但願古道今重還澆漓盡除淳朴返巧詐悉屏輕浮悛<lb/>
先生謂與已意合屢接談論陪周旋去秋遘疾勢頗怠<lb/>
<pb n="KR4e0096_WYG_002-18a"/>
喘息厪續加沉緜危如泛海駕鉅浪孰能力挽風中船<lb/>
先生製藥親為煮服未終劑病已蠲體胖心廣真性復<lb/>
坐卧自在行輕便觀形察色奪造化亶有起死囬生權<lb/>
梏之則夭保則壽具載文記非虚傳由茲致謹敢暫忽<lb/>
夙夜兢惕如臨淵方知根本在握固觧使短促翻長延<lb/>
先生頷首向我語復真此外無餘詮仙方奇秘諒難學<lb/>
金丹辟穀皆徒然何如曠懷飲美酒麯蘖可引松椿年<lb/>
瞢騰一枕醉眠裏夢到太古羲農前<lb/>
<pb n="KR4e0096_WYG_002-18b"/>
　　　石泉茅屋歌為致仕趙尚書作<lb/>
艮嶽暮雲表夷山芳草邊河流浩蕩向東注緣樹逺近<lb/>
皆平川梁園空曠萃森爽桑畦麥壟相接連那知城闉<lb/>
别有最佳處泉甘石潤殊幽偏是誰心賞得真趣柴門<lb/>
茇舍臨漪漣其中之人情髙列仙坐對<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒卧聽潺湲<lb/>
聲疑珮環振勢若虎兕騫荆薪夜煮代粮糗椰甖曉汲<lb/>
烹蘭荃初平徒勞牧紫烟此地亦復如羊眠或瀦或泛<lb/>
長涓涓絶勝廬阜千丈懸拾遺偪側朴陋只數椽豈似<lb/>
<pb n="KR4e0096_WYG_002-19a"/>
兹室花竹妍憶從垂紳正笏位八座經濟詎敢思歸田<lb/>
功成掛冠抛世緣却尋舊隱蘿自牽一泓任教春雨漲<lb/>
三重未怕秋風掀已欣懇玉皇案何妨笑拍洪崖肩展<lb/>
公錦嚢巻寫我瑶華篇擬陪杖屨弄雲月洗耳清泠聞<lb/>
舜絃<lb/>
　　　題夾竹桃花圖<lb/>
修竹傲冬雪崇桃媚春陽剛柔既殊性艶冶寧聫芳畫<lb/>
工未必知物理强寫清標伴妍美氣味原來自不同枝柯<lb/>
<pb n="KR4e0096_WYG_002-19b"/>
詎肯輕相倚翛然鳯尾靜且幽下視靡蔓皆庸流貞姿豈<lb/>
作俗花友直節終非凡卉儔回首韶華易枯槁雨折風<lb/>
飄委泥潦憔悴空憐曩日榮妖嬈寧復前時好此君依<lb/>
舊挺長竿四季皆宜夏更寒萬紫千紅零落盡青青還<lb/>
與報平安<lb/>
　　　送朱逸樂還鄉<lb/>
鵑啼燕乳催春色練蕚飄香不堪摘豳岐駿馬越羅衫<lb/>
汴碭遊人故園客君家前代多簪纓宋元詩禮留芳馨<lb/>
<pb n="KR4e0096_WYG_002-20a"/>
約山煌煌郡倅貴架閣侃侃儒林英慶門積善天所祐<lb/>
百年煒燁科名舊乘軒要路總豪雄考槃絶澗都耆壽<lb/>
我朝泰運開隆平阿翁屢被賢書徵遺榮懇辭民社寄<lb/>
養晦惟結鷗鷺盟承傳復得難兄弟就中逸樂尤瓌異<lb/>
銅臺豈憚登眺勞梁園共詫歌詞麗蹇予垂老臨大籓<lb/>
撫綏緝理稀曾閑薇花深署到者少幾回談笑生歡顔<lb/>
况又相知且相契魚水親情篤髙誼數載頻䝉慰藉勤<lb/>
一旦寧云别離易君家奕世居烏江石潭孤塔街市長<lb/>
<pb n="KR4e0096_WYG_002-20b"/>
雖無紅杏照顏色尚有青松環草堂鵬坊西行亦咫尺<lb/>
竹林羣彥多能識㑹間倘或詢何如貧是為官好消息<lb/>
　　　題白海青圖<lb/>
有鳥有鳥海東青羽儀戍削心性靈奮身晴滚半空雪<lb/>
舉翮秋摩層漢星皇仁誕敷被氷壑物類隨應踰滄溟<lb/>
九霄振翼逐流電千里轉瞬追奔霆飢來那暇闖林藪<lb/>
宿處正欲投岩扃神恬意定色鮮潔麾之不去亦不驚<lb/>
初疑稍廹必翔翥徐呼亟下尤安寧野夫耕耨豈庸此<lb/>
<pb n="KR4e0096_WYG_002-21a"/>
時將奉餽親藩庭王雖甚愛弗敢蓄薦諸丹扆輸忱誠<lb/>
想當胚腪潛孕秀氤氲翕聚川原精隂升陽降亭毒運<lb/>
鉛旋汞轉英華凝山都護巢霧氣滃木恠守樹風威停<lb/>
瓊丸迸裂皬然出月光灝采同晶熒銀河晃瀁濯奇質<lb/>
玉露厭浥溥脩翎堅剛勁爪鐵銛利䝉茸淺毳霜輕盈<lb/>
體排踈花墨痕淡目燦懸鏡金睛明皂鵰固當遜豪逸<lb/>
蒼隼孰與争憑陵恥擒狐兎獵梁苑榮厠鸞鵠朝神京<lb/>
絨絛縶足錦鞲臂韋籠冒首朱衣擎三司寅送擁冠葢<lb/>
<pb n="KR4e0096_WYG_002-21b"/>
百騎肅導揚旃旌嶽祇袪塵歛氛祲瀆鬼挽舫浮清泠<lb/>
在途擾馴態閑暇入覲竦惕心屏營窺覘未許貴官覩<lb/>
哺飼先得虞人矜至尊含笑錫盼顧詞臣獻頌歌祥禎<lb/>
上稀游畋既罕用爾縱猛鷙何由呈惟叨豢養畢㣲命<lb/>
更辱巻軸留遺形老拳謾誇潏水鶻真骨徒詫綿州鷹<lb/>
作詩紀瑞拜且祝天子萬壽王千齡<lb/>
　　　昔年謠示七郡父老<lb/>
昔年我來徵需重爾有田園何暇種今年我來民差好<lb/>
<pb n="KR4e0096_WYG_002-22a"/>
諸般免却無煩惱昔年逃夫今不追昔年逋租今不陪<lb/>
今年頻赦昔年罪昔年流移仍撫綏白頭父老來汝告<lb/>
朝廷厚恩要補報便應差徭莫欠粮休賭錢鈔勿為盜<lb/>
勿為盜休賭錢男子務稼穯女子治絲綿俗皆淳美人<lb/>
晏然我亦思如召伯賢<lb/>
　　　陌上桑<lb/>
曈曨曉日艶陽天此時秦家蠶正眠春深桑葉嫩芊緜<lb/>
羅敷採摘出城邊東條西條相紏纒滿目淑景麗且妍<lb/>
<pb n="KR4e0096_WYG_002-22b"/>
繁紅芳紫萬仍千煇煌宫錦絢晴川照見羅敷貌嬋娟<lb/>
鬂雲倭墮鴉色𤣥歩揺斜挿釵鳳偏素姿何曾屑丹鉛<lb/>
香齦皓齒疑貝編眉横青山黛綠填杏臉細膩霞暈鮮<lb/>
項如蝤蠐搓玉圓額角斜貼翠花鈿寳璫耀耳瑪瑙懸<lb/>
裙拖秋水籠歩蓮月鈎窄小進難前盤囊錦帶綴珠璇<lb/>
同心綰結一雙聫暖風披拂飄蘭荃從傍過者驚復憐<lb/>
盡道羅敷是神仙使君駿馬來翩翩下馬揖贈黄金錢<lb/>
欲同擕手共周旋羅敷低頭久黙然逡廵微聽細聲傳<lb/>
<pb n="KR4e0096_WYG_002-23a"/>
自陳未笄窺簡篇頗知禮訓守貞堅閨房節操雪霜蠲<lb/>
瑩比明蟾照清淵夫君豪俠稱英賢才兼文武寔兩全<lb/>
驊騮絲轡象牙鞭麒麟鎖甲劒龍泉揚麾分符領兵權<lb/>
雕戈畫㦸擁旌旃流蘇複帳駝絨氊博山亂噴沈水烟<lb/>
侍兒濃粧森後先霞綃長裾舞褊<graphic n="KR1862" url="https://raw.githubusercontent.com/kanripo/KR-Gaiji/master/images/KR1862.png" mimeType="image/png"/>左廽右轉何輕便<lb/>
舞罷巧按鵾鷄絃烹羔刺豹開瓊筵蒲萄名酒滿觥船<lb/>
犀筯不下飫腥羶夫君歡娛無與肩羅敷嘉言皆陳宣<lb/>
陳竟歛袵擕筐還人生妃匹本定緣使君有妻諒盛年<lb/>
<pb n="KR4e0096_WYG_002-23b"/>
丁寧疾驅歸去遄結髮義重勿棄捐<lb/>
　　　題西湖景畫<lb/>
平生夢寐想西湖老大纔能閱畫圖繞村幽徑不堪歩<lb/>
横渡扁舟若可呼天竺鐘聲出雲裏雷峰塔影沉波底<lb/>
花間緣綺蒼童抱栁下朱闌翠鬟倚汀鷺聫拳雪羽毛<lb/>
淵魚撥剌金鱗尾遊人競泛總宜船三三兩兩六橋邊<lb/>
細文輕絹新裁扇淺色香羅初換綿廻橈别自尋佳處<lb/>
直向菱荷盡頭去風蒲烟葦接連洲露葉晴梢高下樹<lb/>
<pb n="KR4e0096_WYG_002-24a"/>
曾聞此地最繁華試訪錢家與宋家故趾春深走麋鹿<lb/>
古城秋暝啼鴟鴉事殊時改空陳跡射潮有箭留砂磧<lb/>
墜井銀缻許世傳渡江泥馬知誰識葛嶺妖桃照眼紅<lb/>
蘇堤芳草傷心碧華堂永日玩丹青逍遙絶似武林行<lb/>
憑君莫說杭州景惹起登臨無限情<lb/>
　　　薛將軍具慶歌<lb/>
薛將軍驍且雄鼻端出火耳生風身名挺特萬衆中守<lb/>
邊從征西復東搴旗斬級頻立功曾掃勍敵平諸戎傾<lb/>
<pb n="KR4e0096_WYG_002-24b"/>
心盡誠事太宗振威揚武比虎熊腰懸秋水雙芙蓉勇<lb/>
字題盔明月弓擣虚敵堅當前鋒勳髙報厚爵秩崇光<lb/>
華富貴夫婦同十子英俊氣吐虹定省早暮齊婉容綵<lb/>
衣新染鮮且濃膝傍笑嬉色和雍焚香酹酒拜上穹願<lb/>
祝庭闈壽如嵩福祥競集二親躬共享祿養樂無窮蟠<lb/>
桃結實屢春冬燦若暘谷曉日紅帝令栽在王母宫世<lb/>
得食者升太空瀛洲羽客號赤松應能憫念將軍忠玉<lb/>
手自摘丹霞封兩枚下賜媪與翁我聞此果不易逢味<lb/>
<pb n="KR4e0096_WYG_002-25a"/>
纔入口顔還童具慶天長共始終<lb/>
　　　騶虞歌命補作<lb/>
鈞州有獸馴且仁身如白虎性如麟雪月英華為骨格<lb/>
陰陽秀淑作精神雙瞳每訝常懸鏡四足何曾暫躡塵<lb/>
墨縷縈膚濃染黛霜茸剪毳巧絲銀絲銀鏤璧相鮮麗<lb/>
禀性慈良不搏噬盼顧生草忍踐傷逢着生蟲恒引避<lb/>
熊貙屏息既欽服獬犴聞風慚猛厲山融川結自應殊<lb/>
鬼護靈呵疇敢易衛士窺覘敬啟王王言此物異尋常<lb/>
<pb n="KR4e0096_WYG_002-25b"/>
命披爾雅深論討使閱周詩細考詳爾雅周詩同一義<lb/>
名曰騶虞端的是皇家恩澤久涵濡海㝢休禎聿來至<lb/>
來至爰從汴水隅清齋晨迓即郊墟藹藹芳花映氷質<lb/>
瀼瀼繁露濕文軀文軀寔匪蒐田得純忠純孝能敷格<lb/>
雖云地産壯親藩忱乃天教彰聖德隊仗戒嚴軒檻盛<lb/>
軍校舁隨帳幕行窈窕腰間披繡芾玲瓏頷下繫珠纓<lb/>
萬斛樓船連夜發千聲笳皷一時鳴遙辭艮嶽梁園境<lb/>
逺貢蓬萊建鄴城蓬萊咫尺五雲間王躬進獻悦龍顔<lb/>
<pb n="KR4e0096_WYG_002-26a"/>
側身拜舞趍蹌巧垂首盤旋氣象閒垂首側身仍側耳<lb/>
妥尾徐前復徐止夕卧香茵禁苑中朝濯甘泉御河裏<lb/>
得侍金堦兼玉墀屢啖黄流并紫芝廷臣稽顙盡稱慶<lb/>
儒官伏闕競陳詩賜出京城民快覩老壯奔馳日旁午<lb/>
擁道爭㸔雜女男填街隊仗喧簫鼓填街擁道共嗟稱<lb/>
穹祇薦此瑞朝廷底須想象空摹影幸遇昇平真見形<lb/>
共詫奇祥冠今昔誰知宵旰存謙抑所重年豐所寳賢<lb/>
洛龜宛馬誠何益蕩蕩巍巍昌運開熙熙皡皡似春臺<lb/>
<pb n="KR4e0096_WYG_002-26b"/>
永沐周南召南化為歌為頌愧非才<lb/>
　　　賞牡丹聽琵琶歌<lb/>
槽圓項細中空洞翠索金環妥肩重泛商流徵斷仍連<lb/>
愁怨歡娛雜悲痛彈來彈去音和平滿座回顔帶笑聽<lb/>
轉到天香牡丹品玉笙寳瑟一時停小鶯學語泉出竇<lb/>
湖面跳珠飛雨驟兩絃剛勁兩絃柔促急舒徐自先後<lb/>
謾説開元賀老名梁園别有擅場聲花前衆樂纔收響<lb/>
一匹纒頭錦先賞<lb/>
<pb n="KR4e0096_WYG_002-27a"/>
　　　梅隠歌為蕭醫士作<lb/>
曾隨羅浮仙夜訪蕭史臺臺前幾株樹粲若瓊瑤開粉<lb/>
面娉婷淡梳洗娟娟綠蕚嬌相倚龍宫舞女白霓裳解<lb/>
珮招邀明月裏須㬰晴雪灑石䦨長風不惜輕吹殘搴<lb/>
芳忽遇蕭史裔幽情雅致真難攀筍皮裁冠紙裁帳惟<lb/>
耽嘉遯無官况飲氷寄傲寒香中憂患何緣到心上廵<lb/>
簷行歌貪㸔花尋常毎至參横斜軒裳夢斷任身懶山<lb/>
水情多從鬂華縱令對酒吟東閣争似扶笻探西郭第<lb/>
<pb n="KR4e0096_WYG_002-27b"/>
能曾並濟川舟效用終慚活人藥活人應多功已深年<lb/>
年着子滿髙林陽回一氣得春信生生孰識堪輿心調<lb/>
羮事非成契濶回思故園𣺌天未獨餘酸味今尚存謾<lb/>
道能除世間渇<lb/>
　　　題祖來上人羅漢圖<lb/>
佛法無外無中邊無起無滅無斜偏閻浮衆生泡影然<lb/>
聚散倐忽非牢堅業風播蕩苦海掀流轉沉溺疇能援<lb/>
大雄世尊興憫憐慈悲為棹波心船拯拔羣類出葢纒<lb/>
<pb n="KR4e0096_WYG_002-28a"/>
伊誰奉命司化權三六開士相蟬聫湼槃不入住大千<lb/>
人人變幻神通全導迷誘昧息妄緣白雲枯木空岩前<lb/>
蒲團宴坐禪宗禪金環杖錫樹杪懸有時羅齋入九淵<lb/>
珠宫貝闕長周旋摩竭迎送惟擎拳有時松下談真詮<lb/>
猿聽虎侍紛後先袈裟半着袒右肩有時赤脚臨奔川<lb/>
所乘之筏汀蘆編萬頃徑度輕翩翩我曾夢訪石橋仙<lb/>
賔頭盧與論三𤣥若飡沆瀣飲醴泉百花茶香親手煎<lb/>
鉢盂水滿騰蜿蜒覺來一室空雲烟只今回首知㡬年<lb/>
<pb n="KR4e0096_WYG_002-28b"/>
虚名羈絆世事牽也知維摩疾未痊螺山上人絶葷羶<lb/>
持畫請施羅漢篇展圖諦視峯巒巔十八尊内見兩賢<lb/>
雙瞳深碧綠髮鬈項光閃爍頂相圓細民舉首仰視天<lb/>
再拜求救甦顛連上人戒律確且蠲根塵識想俱泯捐<lb/>
早成正覺坐青蓮梵釋圍繞龍象筵應真此時恭執鞭<lb/>
我言豈異佛口宣亘億萬刼長流傳<lb/>
　　　禱雨中嶽有應賦此以答神貺<lb/>
剖開洪䝉奠清濁匯為湖江峙為嶽四方環列獨崧尊<lb/>
<pb n="KR4e0096_WYG_002-29a"/>
氣壓中州勢磅礴衆峯摩雲排玉筍曉翠夕霏紛錯落<lb/>
儲祥藴秀産英賢捍患禦灾司善惡累朝褒崇載祀典<lb/>
寳旛天香照林壑重門秘殿儼深邃孔葢長旂下寥廓<lb/>
憐斯縣小壤田瘠加以旱乾溝澮涸我齋致禱竭寸忱<lb/>
詎意昭孚類期約飛亷霹靂咸聽命甘澍既傾炎暑郤<lb/>
頓令凶荒轉豐稔復使愁憂成笑樂微衷曷以答神貺<lb/>
跽薦溪泉羞杜若宇宙昇平廟貌新萬古千秋鎮伊洛<lb/>
　　　耕讀軒<lb/>
<pb n="KR4e0096_WYG_002-29b"/>
男兒志氣固叵量恥學術藝羞為商屈指只今踰二十<lb/>
廣額秀眉瞳子光生來本是愛閑者乍可騎牛懶騎馬<lb/>
數畆腴田手自鋤幾聫佳句人争寫庸流豈能知丈夫<lb/>
笑爾把耒仍讀書古之豪傑寧茍出富貴縦得徒區區<lb/>
且適林泉隐居樂漢史何勞將掛角逺壟秋風稻穗齊<lb/>
短檠夜雨燈花落不見南陽諸葛公油然髙卧草廬中<lb/>
殷勤不有三畨顧磊落應無千載功<lb/>
　　　漢武帝將軍栢歌<lb/>
<pb n="KR4e0096_WYG_002-30a"/>
茂陵求仙期得仙思驂𤣥龍飛上天宻函祕檢事封禪<lb/>
宛馬馳來崧嶽前崧前獨愛三樹栢錫以官名表殊特<lb/>
至今猶説是將軍香葉屯雲凝翠色當時立心隘八埏<lb/>
一舉欲息崑崙顛窮兵瀆武事逺畧此豈解有冲昇緣<lb/>
秋風辭哀萌晦早王母桃花幾回老金莖瑞露成清淚<lb/>
珠襦玉匣埋荒草羨渠老壽在名山駐齡弗藉文成丹<lb/>
詼諧獲聽方朔論侍從曾識枚皋顔秃枝銳榦如銅鐡<lb/>
傲雨凌霜古皮裂地籟朝驚萬壑風精靈夜泣三更月<lb/>
<pb n="KR4e0096_WYG_002-30b"/>
武皇不歸時代遷遺爾臃腫烟霞邊固疑孔檜頗相妬<lb/>
且喜社櫟能忘年武侯廟廢摧千丈新甫之材聞斵喪<lb/>
若論秦皇避雨松雨松亦是平交行<lb/>
　　　題並頭牡丹圖<lb/>
誠齋天潢尊游藝妙通𤣥名花擅國色盡向毫端傳瑩<lb/>
其氷玉潔粲若雲錦鮮朶重榦不弱蒂比葩相聫紅嫣<lb/>
白嫩孰可擬二喬初嫁争芳妍娉婷窈窕俱有傾世貌<lb/>
淺顰輕笑並立偎香肩含情含嬌深自憐絳杏緋桃總<lb/>
<pb n="KR4e0096_WYG_002-31a"/>
麄俗掩面却走羞嬋娟始信摹寫精筆底造化全能令<lb/>
欲拆未拆蕋頃刻爛熳軒窓前抽萌固弗藉雨露賦質<lb/>
政爾煩丹鉛狂蜂窺圖屢徃返痴蝶側目頻留連從爾<lb/>
四序更迭開依然寫成便帶長生緣榮悴不許覆載專<lb/>
伊誰承恩得之戚畹錢焚香正冠再拜展向素壁懸方<lb/>
知運思巧直奪真宰權永為寳玩垂千年<lb/>
　　　題蘭蕙同芳圖<lb/>
少年遨嬉楚山麓蘭蕙苗深宻如簇推篷政愛江雨晴<lb/>
<pb n="KR4e0096_WYG_002-31b"/>
沙觜崖根相映緣芒鞋苧服偶徐歩隨處搴芳清興足<lb/>
叢叢葉似剪春羅箇箇花疑刻寒玉新莖窈窕凝嫩紫<lb/>
疎蕋參差飄逺馥燕姞曾徵夢裏祥宣尼屢操琴中曲<lb/>
于今老作汴梁客採掇無由到空谷生綃忽覩精妙畫<lb/>
况有珠璣動盈幅吳興王孫差可擬茂苑禪僧難並躅<lb/>
狂塵曠野蕭艾繁驚見聫芳開病目蘚沿恠石傍荆棘<lb/>
芣苡湘筠伴幽獨寳之不啻徑尺璧藏以髹函惟恐瀆<lb/>
龍眠底用寫九歌掩郤離騷觀此軸<lb/>
<pb n="KR4e0096_WYG_002-32a"/>
　　　送嚴良醫回嘉興迎母<lb/>
先生意氣凌青蒼兩臉渥潤雙瞳光無心求伏思邈虎<lb/>
有術解叱初平羊門前種橘懶種杏橘葉墜井泉浮香<lb/>
春餘着花雪羞白霜後結實金争黄嘉禾世業數誰最<lb/>
公論共說先生良針茅屢試療鬼訣續栁每騐回骸方<lb/>
經窺素難法岐扁科究内外兼劉張徵書一日賁林藪<lb/>
布衣萬里覲帝鄉庸醫歎羨國醫駭妙奪造化通隂陽<lb/>
仰瞻驟近日月表陟降不離參苓傍親藩授職喜閑逸<lb/>
<pb n="KR4e0096_WYG_002-32b"/>
况乃仁厚逢賢王憐渠契濶曠定省代爾懇惻陳封章<lb/>
宫臣走馬捧勅至特許謁告榮非常時當六月政三伏<lb/>
敢憚觸熱川途長到家拜慶上塚畢魚軒亟奉登舟航<lb/>
江湖濶深富蝦蠏嫩菱鮮藕俱堪嘗船寛物賤固可樂<lb/>
縱遇好境休徜徉嗟予目昏牙齒豁富貴念冷功名忘<lb/>
但存詩魔與傳癖惟此二豎留膏肓願言就君乞砭治<lb/>
無使久別勞中腸汀洲鴈下寒水落堦除菊綻秋風凉<lb/>
河滣竚候木蘭棹壚頭爛醉茱茰觴<lb/>
<pb n="KR4e0096_WYG_002-33a"/>
　　　續海棠吟奉教作<lb/>
覃懷之山内谽谺小徑逗入如縈蛇其間海棠迨千樹<lb/>
屈曲枝榦相交加清明節近蕋將放澗壑照耀皆丹霞<lb/>
曉風夜雨恣吹灑黙無語言尤可嘉從春復秋迭秀悴<lb/>
幾度空谷悲年華恣態娉婷孰憐惜詎解知爾為名花<lb/>
白頭樵夫束成擔赤脚餉婦簮盈髽憑誰報與好事者<lb/>
凌犯危險來幽遐竹籃帶土兩肩荷數里方上移春車<lb/>
剔除莓苔細剪拂置彼樂善東平家地漿滋培養根本<lb/>
<pb n="KR4e0096_WYG_002-33b"/>
轆轤灌溉樊籬遮逡廵青回舊着葉次第綠茁新生芽<lb/>
綺窓朝玩霧露濕絳燭夜照星河斜臙脂濃染未盡吐<lb/>
撩亂萬㸃紅鬖髿天孫織就機上錦仙人鍊出壚中砂<lb/>
玳筵逐朝逓歡賞富貴素位非豪奢汝今邂逅得奇遇<lb/>
名園列植䝉矜誇西川還有奇絶品無由自達淪泥沙<lb/>
我因稽首問造化如何予奪令偏差蒼穹髙逺莫予答<lb/>
撫圖痛悼長咨嗟<lb/>
　　　續冬青行<lb/>
<pb n="KR4e0096_WYG_002-34a"/>
冬青枝憶昔南渡昇平時瑤堦左右兩行植信是閬苑<lb/>
仙宫移亭亭碧玉作柯榦雨霧風晴總宜玩朝退旌旗<lb/>
拂葉低細蘂輕飄雪零亂豈知事變大可哀湖山歌舞<lb/>
盡荒苔王氣氷銷兵氣盛𤣥扃不固六陵開六陵隧中<lb/>
龍鳯骼義士夜深偷拾得親製衾裯裹碎瓊恭題謚號<lb/>
揮濃墨捧向幽閑僻静岡愁雲慘淡月㣲茫神靈翕歘<lb/>
潜呵護竁穴深沉謹瘞藏復恐後人迷此處識以常朝<lb/>
殿前樹翠葢隂籠土一抔萬年枝在人亡遽屈指于今<lb/>
<pb n="KR4e0096_WYG_002-34b"/>
二百秋盛衰暗逐水東流皇朝既監元朝失青史曾如<lb/>
野史収空餘孤塔錢塘滸白髮遺民忍瞻覩天上威神<lb/>
固儼然人間俯仰徒凄楚弗獨欷歔歎宋亡滄桑遞閲<lb/>
俱堪傷阿瞞奸計為疑塚身死還將智力防浮世寧云<lb/>
葢棺定十二重瞳猶未瞑大招酹酒續悲歌唐公灑涙<lb/>
應來聽<lb/>
　　　汴城閱武歌<lb/>
南薰門外春光老絮雪晴飄教場草三衛精兵㸃得齊<lb/>
<pb n="KR4e0096_WYG_002-35a"/>
練習今朝比常早長竿鉅旗懸將臺四面辟易行人開<lb/>
前驅虎旅駿奔走太監乘馬當街來逡廵過去纔都督<lb/>
侍郎㕘行轡聫属繡衣御史并三司冠葢低昻宻相簇<lb/>
繩床列坐閱武亭城外擊皷城中聽周遭栁圍地寛廣<lb/>
陣勢任擺方圓形内分横直開長道火炮冲天隊初到<lb/>
弰盡雕弓氷作弦通題勇字金塗帽急皷争喧騎士馳<lb/>
驍捷不數幽并兒掄鎗奪矟左右射互騁才藝誇神奇<lb/>
一聲遙聽敲鉦響輸者鞭笞贏者賞荷戈束甲捲旌旃<lb/>
<pb n="KR4e0096_WYG_002-35b"/>
沿路飛塵撲歸鞅風傳<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥逺近鳴紛紜部伍各返營<lb/>
太平方信從軍樂惟請衣粮不出征<lb/>
　　　江湖清遊歌<lb/>
何郎落魄非頑癡氣豪志雄才不羈一從束髮厭雌伏<lb/>
齷齪羞效東家兒躬耕把鋤既云苦閉門佔畢亦奚補<lb/>
浩蕩大鵬希有心四方上下如鄉土長揖里閭親笑別<lb/>
閨中人擬船待明發呼酒釃江神雙櫓齊鳴片帆掛脫<lb/>
巾髙眠篛篷下但聞佳境即停橈客裏尋常過冬夏屢<lb/>
<pb n="KR4e0096_WYG_002-36a"/>
擕姑蘇娃數試宜興茶瓊花已枯槁玉樹空繁華鳳臺<lb/>
鐡塔頻登眺只將樂事酬年少青山曾訪謝公墩綵筆<lb/>
留題蔣侯廟懶向秦淮終嵗留逡廵遙泛武昌舟寒波<lb/>
赤壁三更月斜日黄岡萬頃秋鶴樓鸚鵡㝠搜倦跨馬<lb/>
着鞭仍適汴河嶽風雲豁壯懷宋金舊跡觀皆遍孔方<lb/>
通靈衆所趍那知阿堵能亡軀爾雖好遊非利驅頗出<lb/>
俗流情獨殊都抛蠅頭棄蝸角遊固可嘉居亦樂長歌<lb/>
痛飲醉復醒慎勿閑分清與濁我今老矣雪鬂垂毿毿<lb/>
<pb n="KR4e0096_WYG_002-36b"/>
奇勝負却窮幽探無緣行覧惟坐談吟成揮毫題氷銜<lb/>
願子細讀精研覃<lb/>
　　　題竹為精㣲陳徵士作<lb/>
郭侯寫竹真有名平生少寫風烟晴興來只愛春雨態<lb/>
毫端幻出如生成一竿亭亭儼中立兩竿垂垂梢葉濕<lb/>
月暗蒼梧鬼魅愁波驚渤澥蛟龍泣精㣲齋裏客來稀<lb/>
坐對新圖静掩扉丁寧莫向青雲掛只恐隨梭破壁飛<lb/>
　　　送葛維彰人材還鄉兼寄聲精微陳徵士<lb/>
<pb n="KR4e0096_WYG_002-37a"/>
銅龍水乾漏聲小魚鑰金寒霜月曉警蹕初鳴雉扇開<lb/>
紅雲半露天人表布衣小臣衰朽餘來朝乞得垂老軀<lb/>
龍鍾何以展報效但願擊壤歌康衢秦淮北風疾於箭<lb/>
扁舟到早如乘傳天上人歸鵲預知甕頭酒熟孫能勸<lb/>
忘機笑傲林泉間髙情長與雲同閒時人莫訝鬂成雪<lb/>
承恩兩度瞻龍顔蹇予久作詞垣客謾寫新題壯行色<lb/>
同是青原白鷺人我獨胡為歸未得送君不盡思君情<lb/>
臨分忍聽驪駒聲憑將千里故人意寄謝精㣲賢弟兄<lb/>
<pb n="KR4e0096_WYG_002-37b"/>
　　　題趙敬重遊錢塘巻<lb/>
詔南有客三十强壯心鋭欲窮逺方轡按追風俊叱撥<lb/>
舟乘破浪輕艅艎絶倫帽頂猫睛嵌異様絛環瑪瑙裝<lb/>
資生有利隨時逐遇景無妨判醉償充盈貨貝傾同侣<lb/>
磊落情懷超衆商半生浙水久留戀覧勝探奇渾未倦<lb/>
楮塘芝塢幽尋數篁嶺蘇堤冶遊遍煮茶頻汲白公泉<lb/>
沉沙屢訪錢王箭香羅細葛良工裁嫩藕鮮菱老翁獻<lb/>
恨無磨勒盜紅綃喜有芳華侍紈扇段橋西畔總宜船<lb/>
<pb n="KR4e0096_WYG_002-38a"/>
萬傾湖波綠浸天兩岸髙峯擁禪刹四時妙樂沸歌絃<lb/>
保叔塔存僧已去秦皇䌫朽石猶傳且向人間作財主<lb/>
豈須世外為神仙莫辜汗漫江湖好千金買笑度流年<lb/>
　　　蟠桃歌壽辛太安人八十<lb/>
吾聞蓬萊山其上玉為宫蟠桃九千丈特種瑤池東萬<lb/>
年柯長翠累䙫花始紅夜守命列缺晝衛驅豐霳仍經<lb/>
厯刼實乃熟爛然膚色丹硃紅龜臺阿母持啖漢武帝<lb/>
此後曠世想像何曾逢辛侯前身疑赤松清宵神遊謁<lb/>
<pb n="KR4e0096_WYG_002-38b"/>
真境拜乞擬駐慈親容不學方朔偷誠懇亦見從果䝉<lb/>
仙賜遽驚悟起視已在髙堂中鮮凝霞漿湛曉露新絢<lb/>
雲彩輝晴虹焚香跪擎奉母食食之靈液流心胸形質<lb/>
肉骨都换精華融髮如黑漆顔如童雙目烱兩耳聰徒<lb/>
誇延齡九還七返功纔登八旬直至百嵗壽未窮榮膺<lb/>
恩命更進夫人封後天而老乘飛龍<lb/>
　　　壽朱君立則夫婦初度<lb/>
蟠桃樹在瑤池東樹上之實丹砂濃雷霆守衛雲霧封<lb/>
<pb n="KR4e0096_WYG_002-39a"/>
有得食者升太空朱家令子學泮宫祝親壽考感上穹<lb/>
帝勅金母並木公兩枚下賜嘉孝恭清宵墜向髙堂中<lb/>
明晨捧獻媪與翁味纔入口腸已充白髪返黑增顔紅<lb/>
耳聰目明肌肉豐循環花甲無終窮萬八千嵗方孩童<lb/>
　　　題張憲副山水<lb/>
何郎畫法咸稱工層巒複嶂生筆峰晝陰作寒雲霧宻<lb/>
樹色凝黛嵐烟濃千崖萬壑驟雨歇洗出重疊金芙蓉<lb/>
超騰猶奔馬奮迅若蟄龍忽偃遽竦森嵸巃瑤簮瓊筍<lb/>
<pb n="KR4e0096_WYG_002-39b"/>
杳靄磨髙穹淋漓墨瀋奪天巧能令造化無全功恍驚<lb/>
攝提初宇宙開洪濛結就仙岩之峻琵琶之雄玉氣夜<lb/>
白丹光紅參苓芷术飄香風留侯奕葉逺孫子卜築講<lb/>
學棲其中毎將林泉芳潤嚥𠻳怡心胸辭家入仕三十<lb/>
載舊隠蘿逕屐跡莓苔封地寛壤沃景寥閴絶勝海上<lb/>
人罕得到蓬萊宫虚亭臨泓細路遶小橋横岸新流通<lb/>
籜冠苧服物外叟尋幽覧勝棹輕舫兩眼飽㸔船頭峯<lb/>
耆山鬼谷貴溪水秀淑代有賢才鍾嗟予本是釣耕者<lb/>
<pb n="KR4e0096_WYG_002-40a"/>
宦途浪寄浮萍蹤老至百念都成空惟存傳癖兼詩窮<lb/>
可憐觸處隨病翁寧思棗如𤓰弗羨印似斗但願引退<lb/>
休㣲躬廟堂長揖別卿相疃畦徐步偕樵農體倦䕃雙<lb/>
松神閒撫孤桐窓間故笈父書在掩闗坐讀歌時雍身<lb/>
雖未行夢先徃浩然興落盤洲東還君此軸匣琴劍懸<lb/>
車不待今年冬<lb/>
　　　題嚴良醫山水小景<lb/>
鰲簮聳滄海芙蓉飄紫烟畫工運思極精妙毫端巧奪<lb/>
<pb n="KR4e0096_WYG_002-40b"/>
造化權連峯特巘各殊態一一幻出皆天然恍疑嶙峋<lb/>
絶頂最髙處參术錯落根如拳氣凡肉重莫能即何由<lb/>
飛歩凌其巔山中之人紉蘭佩荃濯足澗底振衣風前<lb/>
晨興霞療饑宵寢雲伴眠遨遊不入五侯宅偃蹇只聽<lb/>
雙崖泉清流曲折相洄沿種得杏成花滿川亂紅繽紛<lb/>
墜漪漣鳥啼魚躍春景妍是誰閑泛溪上船盡日獨玩<lb/>
芳樹邊豈若茅亭老叟抱膝坐語笑簡黙精神全小奚<lb/>
捧杖心静專新梳綠髮雙髽聫林収霧靄寺<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>兀橋横<lb/>
<pb n="KR4e0096_WYG_002-41a"/>
木石湍潺湲異哉世上有此境便思問舎仍求田酌君<lb/>
橘葉井洗我腸胃羶聊依松栢嵗寒社庶引桑榆衰暮<lb/>
年<lb/>
　　　題山水<lb/>
壯年飄飄意氣豪羞隨斥鷃飛蓬蒿蒼梧之山洞庭水<lb/>
常覔勝處閑遊遨招邀知已二三友談笑每日乘輕艘<lb/>
汀蘅渚杜俱逸興澧蘭沅芷皆離騷並櫳船頭恣吟眺<lb/>
底用傲兀披宫袍鷗邊鶩畔徃仍返下上湍瀨不憚勞<lb/>
<pb n="KR4e0096_WYG_002-41b"/>
蓮房旋摘魚旋膾滿吸鉅斚持霜螯酒酣移船林外泊<lb/>
脫葉亂墜驚猿猱細風吹樹響颯颯迸水觸石聲嘈嘈<lb/>
狂歌縱飲儘放浪清醒却少多酕醄于今垂老尚逺宦<lb/>
白首黽勉追英髦客窓因見畫中景恍若重泛湘江濤<lb/>
　　　贈宫監<lb/>
王門内臣白且晳三十年齡承奉軄緋袍胸背粲鸚桃<lb/>
小帶圍腰瑪瑙赤性資敏慧才俊良眉宇秀整言安詳<lb/>
爰從散地初陞秩旋蒙委任嘉忠實應接區分諸務繁<lb/>
<pb n="KR4e0096_WYG_002-42a"/>
四序何曾有閒日遭逢端的是前緣富貴榮華豈偶然<lb/>
受用人間好快活服事世上真神仙仙境傳聞孰能至<lb/>
蓬萊祖洲此間是底須雙翼恣飛翔且竭寸心謹隨侍<lb/>
勤勞暮暮復朝朝靴帽衣衫頒賞饒豪鷹雄徤常令臂<lb/>
生馬驍騰仍命調一般宫官百十輩惟爾衆中受知最<lb/>
案邊不敢離須㬰黄昏月上猶未退金龍蠟箋新墨光<lb/>
氷紈象管描春芳畫既精奇詩麗美叩頭拜賜偏懽喜<lb/>
巧匠裝潢錦與綾一時恭玩一回驚洛川花卉相争媚<lb/>
<pb n="KR4e0096_WYG_002-42b"/>
不信丹青筆寫成筆寫成疑可摘妙奪造化渾莫測絳<lb/>
羅重重包繡囊清夜丁寧要慎防神物由來鬼神惜只<lb/>
愁取去洞天藏<lb/>
　　　題一榦三蕚芍藥畫<lb/>
菡蓞秀夏暑芙蓉傲秋霜炎凉各異趣習見皆尋常東<lb/>
風別有花富貴孤榦髙擎三蕚綴窈窕含嬌却是嬌依<lb/>
稀似醉元非醉嫣然開向繡閣前中純雅淡傍清妍陰<lb/>
晴月露總足愛欹側偏正皆足憐鵲巢小星夲誠敬天<lb/>
<pb n="KR4e0096_WYG_002-43a"/>
遣靈苗示嘉應豈特祥鍾草木蕃行㸔慶衍螽斯盛妙<lb/>
哉妙筆妙通神貌出芳容巧奪真顔色長鮮態長好珎<lb/>
圖寳算共千春<lb/>
　　　松菊堂為祝叅議作<lb/>
鉛山山間紫溪邊違松别菊㡬十年只今解組賦歸去<lb/>
載尋二物同周旋從教蘚蔓荒三徑喬木芳苗尚繁盛<lb/>
盤桓樹底仰髙標傲睨軒中諧逸興平生於爾頗有情<lb/>
寓目便覺襟懷清根跑茯苓斸雪塊蘂茁蓓蕾攢金英<lb/>
<pb n="KR4e0096_WYG_002-43b"/>
俗塵到少柴門閉宻葉屯雲花繞砌翠聳端宜太白巢<lb/>
黄舒最適淵明意非徒撫玩憂暫忘更憐也解凌氷霜<lb/>
夢回半夜生秋籟節過重陽餘晚香朝觀夕對當窓牖<lb/>
心交弗渝還耐久懶伴孤山處士梅惟依彭澤先生栁<lb/>
鉅榦低藂總足怡時飄蒼雪墜東籬掄材不願為梁棟<lb/>
介壽何妨泛酒巵<lb/>
　　　著存堂歌效樂天體<lb/>
馮公子身是儀賔福如此福如此厚人罕儔只歎二親<lb/>
<pb n="KR4e0096_WYG_002-44a"/>
成土丘成土丘頻聞風木徒凄惻重茵列鼎真謾榮調<lb/>
膳稱觴難再得憶昔金閨中雀屏髙堂具慶喜康寧侍<lb/>
宴長思績懷橘朝回猶學鯉趨庭𤣥宫一閟經年嵗想<lb/>
像痛心㡬揮淚升堂儼似覿形容入門宛訝瞻冠帨升<lb/>
堂入門皆見之渾疑身在膝邊時白頭尚展遺編授素<lb/>
手仍將慈線持授書持線如當日諦觀依舊惟空室入<lb/>
夢精神或可期終天戀慕何由畢愁聽夜啼返哺烏雌<lb/>
雄不逮竟先殂念爾㣲禽有至性嗟哉感此涕盈裙感<lb/>
<pb n="KR4e0096_WYG_002-44b"/>
此奚須徒自苦但應蠲㓗奉蒸嘗一祭一回真若覩<lb/>
　　　傳奇美人才貎歌<lb/>
俊儀美女名靈芝綠雲為鬂氷為肌心聰手巧性温婉<lb/>
喜嗔語黙皆相宜芙蓉娉婷海棠豔百媚千嬌一身占<lb/>
非但天生絶世姿填詞和曲尤華贍或吹或拍或彈絃<lb/>
般般自小都學全臂繫紅綃入彤邸應知命合夙因緣<lb/>
牡丹作花三月半日日教來花側畔金縷悠揚歛笑謳<lb/>
霓裳轉折低鬟按侍奉追陪不暫離逡廵又及暮秋時<lb/>
<pb n="KR4e0096_WYG_002-45a"/>
安排閙熱濃粧扮演習新鮮妙傳奇府裏偏矜重九節<lb/>
賞菊芳筵早鋪設淡掃蛾眉捧玉觴一時粉黛空羅列<lb/>
二八年齡歡樂多好風好景酒消磨中和亭上清平調<lb/>
㑹耍菴前宛轉歌通音曉律諳文墨納令聫麻俱解得<lb/>
珍翰過蒙賜詠篇香紈更荷圖顔色蓮歩輕移拜案傍<lb/>
氣飄蘭麝啟鶯吭寵恩隆厚何由報惟祝綿延寳算長<lb/>
崔徽徒聞擅才藝枉寫形容緘恨寄光榮詎敢比靈芝<lb/>
佳章佳畫褒佳麗<lb/>
<pb n="KR4e0096_WYG_002-45b"/>
　　　題雪梅倚竹圖<lb/>
旬宣曾過羅浮洞萬里藂深駐吟鞚馮夷剪水為飛霙<lb/>
脩篁葉冷擎偏重撒鹽飄絮紛輕盈六出五出俱鮮明<lb/>
空中樹上兩争白月下風前都賽清乾坤一色纎塵絶<lb/>
雪喜遇花花喜雪險徑雖平少客行繁枝縱好無人折<lb/>
氷姿綽約真自憐髙情只倚蒼筤邊先開後落得春早<lb/>
易積難晞因地偏憶從移節臨他壤良夜幾回勞夢想<lb/>
世間奇絶在遐陬廣平去後知誰賞老眼觀圖重歎嗟<lb/>
<pb n="KR4e0096_WYG_002-46a"/>
舊遊迢逓隔天涯瓊葩綠蕚應如昨惟笑衰翁雙鬂華<lb/>
　　　題東坡遊赤壁圖<lb/>
東坡先生人中龍才髙屢被羣小攻遭讒近謫齊安東<lb/>
漁樵混跡忘顯融豈以得喪留心胸弔古惟訪前代蹤<lb/>
兩遊赤壁當秋冬扁舟泛泛波溶溶東山月出來清風<lb/>
舉酒屬客談從容緬懷公瑾真英雄破敵於此成奇功<lb/>
老瞞膽落摧兵鋒烟塵漲天烈火紅樓㯭灰滅須臾中<lb/>
故壘回首生蒿蓬運去物改世不同沉沙遺㦸埋榛藂<lb/>
<pb n="KR4e0096_WYG_002-46b"/>
臨流但見雙崖穹崖根下俯馮夷宫滔滔江漢仍朝宗<lb/>
孫曹意氣寧重逢千年徃事付畫工興亡割據俱已空<lb/>
惟有兩賦傳無窮<lb/>
　　　題鸂鶒圖為陳則裕賦<lb/>
綠筠低映桃花紅金沙灘暖波溶溶一雙鸂鶒好毛羽<lb/>
相依相顧雌隨雄却憐鸚鵡與鸜鵒鎖閉樊籠傷局促<lb/>
飲啄雖云豢養豐何如自在林間宿褵褷錦翼文采新<lb/>
照影且在清溪濵丁寧莫去春江上江上鴛鴦妬殺人<lb/>
<pb n="KR4e0096_WYG_002-47a"/>
　　　題梅圖<lb/>
補之華光本同調王冕專門獨臻妙當時叔雅亦知名<lb/>
瓌奇總讓吳興趙吳興兄弟宋王孫玉雪為骨氷為魂<lb/>
只將翰墨自遊戯持縑請者空紛紜此圖先辨是誰畫<lb/>
不寫霜晨寫寒夜片月疑明又未明殘英欲謝何曾謝<lb/>
仙郎風度真獨雄乾坤氣象蟠心胸花開不用雪中探<lb/>
坐對瓊姿幽興濃<lb/>
　　　葵軒<lb/>
<pb n="KR4e0096_WYG_002-47b"/>
春光䦨珊羣卉空別有佳植開庭中堪憐朶朶知向日<lb/>
晨瞻夕仰隨西東從根著葉庇炎景逐節茁蕋承薰風<lb/>
苞迎朝旭盞欹側蕚媚夕照盃玲瓏大哉化工運亭毒<lb/>
胚腪秀淑歸芳藂名雖不離庶草類性却解與純臣同<lb/>
種之固已寓㣲意人心亦似傾陽恭非徒玩物實自勵<lb/>
親當致孝君當忠一身兩盡家國事且復托此明深𠂻<lb/>
為詢世上簪紱者若箇㸔花無愧容<lb/>
　　　題張僉憲琦公餘行樂巻<lb/>
<pb n="KR4e0096_WYG_002-48a"/>
河東壤土鄰河南太行峻拔仍尖巉雄藩富盛說全晉<lb/>
放勛萬古遺風覃棗榆連林晚卧犢桑柘繞屋春供蠶<lb/>
素敦勤儉戒奢靡<hi>闕</hi>　　　鄒與郯苗薅荑稗禾覆隴<lb/>
塾列衿佩書盈函乾坤秀淑罕鍾物産士磊落皆奇男<lb/>
張侯挺生古并郡蚤擅才學青於藍曩為御史跨驄馬<lb/>
名山到處曾遊探晴雲出岫不作雨濕翠飄空都是嵐<lb/>
前年秩滿拜特命持憲江右袪貪婪田間鰥㷀失愁嘆<lb/>
廬左桀黠增憂慚發奸擿伏振綱紀明比皎月澄寒潭<lb/>
<pb n="KR4e0096_WYG_002-48b"/>
公餘問俗閑出郭屏退軒葢穿松楠擕琴奚奴俊堪愛<lb/>
髻綰兩髽餘髪毿豺狼望見驚破膽遯跡逺去藏深岩<lb/>
喧啁皷笛野翁社雜亂語話村農談民情習俗總詢遍<lb/>
老鶴昂首迎歸驂栢庭稚子候門久喜笑競走牽衣衫<lb/>
吾知侯心自有樂惟許㸃也真非凡咄哉畫手豈解此<lb/>
我亦愧吐辭喃喃<lb/>
　　　聽鶴軒<lb/>
皋禽清唳清無比不入尋常俗流耳虚窓夜讀浮丘經<lb/>
<pb n="KR4e0096_WYG_002-49a"/>
展巻乍聞必為喜一聲兩聲落層霄石頭迸裂空山椒<lb/>
三聲四聲風滿林邃岩幽壑留遺音夢醒松巢忽飛起<lb/>
𤣥袂生寒露如洗引吭再作五六聲氷拆崖崩月明裏<lb/>
媺哉雅懷逍遥兩間即物窮理遺榮尚閒所以惟愛戞然<lb/>
仙驥之長鳴聆之弗厭危坐到更䦨絶勝琴操寫入徽<lb/>
絃彈<lb/>
　　　周孟璉六十壽詩<lb/>
璉翁逍遙静養恬長身玉立仍脩髯平生雅好在泉石<lb/>
<pb n="KR4e0096_WYG_002-49b"/>
標格灑落心清亷優閒惟許一人獨榮進却讓諸郎兼<lb/>
鳩形刻杖圓類鐡鶴翎製氅輕於縑世上功名久無夢<lb/>
但遇佳境頻留淹追隨老鹿最馴擾見者疑是白玉蟾<lb/>
風杉雪檜隂蔽日滿袖翠濕晴嵐霑笑渠營營行路子<lb/>
赤脚抗走徒趨炎嵗周花甲值初度畫手戱取宣毫拈<lb/>
逡廵忽見壽者相驚駭賀客争觀瞻椿齡桂算各三百<lb/>
不須更問君平占㸔教弱水十回淺海屋方把籌重添<lb/>
　　　題石廉使所藏墨梅<lb/>
<pb n="KR4e0096_WYG_002-50a"/>
飛雪送臈盡孤根得春先如何一圖裏見此雙清妍氷<lb/>
資玉質神仙格誰運天機描貌得冉冉寒香似可聞疎<lb/>
疎冷蕋疑堪摘封柯積榦凍未消五出六出皆瓊瑤傍<lb/>
開正吐總絶似厯嵗經時渾不凋何用廵簷索花笑横<lb/>
幅髙懸恣瞻眺酷好原欣節操同深藏頗惜臨摹妙道<lb/>
傍人暍困塵埃畫就終非療渴材别有真梅着佳實明<lb/>
年調鼎待公來<lb/>
　　　題㑹乩鄧宗經先生頥老莊<lb/>
<pb n="KR4e0096_WYG_002-50b"/>
灊郊畮畮皆稻田大畦小疃相接連先生豫為休退計<lb/>
剩買百畆荒城邊仍將數畆搆書屋扁以頥老争誇傳<lb/>
罷官拂袖便居此骯髒肯受虚名纒桃冠芒鞋紫竹杖<lb/>
手版納却軒車懸青衿問奇定載酒白足結社非逃禪<lb/>
寧甘食力事耕耨敢厭誨人抛簡編乘閑偶出值野叟<lb/>
稼穯話久因忘還向晚歸家窓户暝酒漿旋設燈初燃<lb/>
芹羮炊香雜薯芋絮被卧暖兼繒綿方知隨處有佳境<lb/>
奚必鏡水稽山妍親朋凋零故鄉逺茲地卜築應前緣<lb/>
<pb n="KR4e0096_WYG_002-51a"/>
相期與君慎終始恐是晚節稀能全叩門昏夜得富貴<lb/>
吁嗟有若乞丐然但當益勵固窮志居易俟命從華顛<lb/>
　　　美人蹴圓圖<lb/>
暑退凉初生秋容净如洗娉婷事蹋踘笑出深閨裏蹋<lb/>
踘風流堪適情錦瑟瑤笙教暫停逡廵嚲袖側肩立低<lb/>
昂進退都分明豈無落花泛流水亦有白打分輸贏龍<lb/>
兒擺尾原曾學鳳子搖頭舊已精兩娃嬌並銀盤面傍<lb/>
觀手㺯鮫綃扇三娃正蹴小官場汗濕酥胸渾未倦圓<lb/>
<pb n="KR4e0096_WYG_002-51b"/>
社從來非等閒作家取巧憑雙彎眼親歩活轉移速解<lb/>
數般般誰道難雕䦨十二相繚繞日下芙蓉猶未了髮<lb/>
亂青絲寳髻偏塵生羅襪金蓮小秀色誠可悅清時愼<lb/>
勿辜桂枝香滿榴結子繁華况在神仙都氷紈何用空<lb/>
描寫别有人間真畫圖<lb/>
　　　富溪八景<lb/>
富溪八景何瓌奇王家住此知㡬時自從開闢巧排列<lb/>
每一出門皆見之南山雨餘翠䓗蒨黛髻烟鬟照人面<lb/>
<pb n="KR4e0096_WYG_002-52a"/>
萬斛凝嵐結晝隂千尋懸瀑垂晴練西符聳拔如爭雄<lb/>
落日倒掛金盆紅參差樹影互搖動倐忽暝色深遮籠<lb/>
澄潭浸月凉波瑩恍似姮娥對粧鏡驪頷珠輝似可捫<lb/>
鮫機杼響疑堪聽層巔恠石屹不欹上有雲氣長相依<lb/>
晨霞迎旭或為伴曉霧飄空仍共飛三峯五嶺多佳態<lb/>
松顫狂飈乍澎湃旁礡氤氲毓俊才鏦錚蕭颯生靈籟<lb/>
文江暖泛緑半篙潜通墨沼添波濤游魚喜化金鱗鬛<lb/>
浴鷺嫌緇雪羽毛閑居已喜專幽處况乃周遭皆雅趣<lb/>
<pb n="KR4e0096_WYG_002-52b"/>
翰苑名公為著文經筵大老能留句先廬亦在折桂鄉<lb/>
白頭未得還耕桑題詩謾重季鷹感鱸鱠秋風歸興長<lb/>
　　　題性靈空巻<lb/>
靈師妙年慧且聰秀眉紺頂氷雪容僰山滇水厯幾重<lb/>
禀法京刹春又冬有大開士幻覺公出世𢎞振臨濟宗<lb/>
千<hi>闕</hi>楚楚皆象龍鉗錘惡辣加磨礲靈也上首才調豐<lb/>
孤雲野鶴少定蹤遊方翩然西復東笠裁筍皮鞋織棕<lb/>
石頭路滑莓苔封三衣濕透秋露濃行住坐卧伊誰同<lb/>
<pb n="KR4e0096_WYG_002-53a"/>
笑擕明月邀清風寳坊到處多留蹤尊宿乍見驚罕逢<lb/>
不發言句藏機鋒驀地一喝雙耳聾恍若刮翳開昏矇<lb/>
精進幢竪髙崇崇聲聞頓悟性地融安稳自在超凡庸<lb/>
蒲團謾說禪定功輸爾根器僧中雄我慚白髪成衰慵<lb/>
頗似示疾維摩翁勤勤問訊勞過從無座無飯文室空<lb/>
逡廵告别還舊峯聊為說偈明深𠂻天涯目送南飛鴻<lb/>
　　　題山水小景<lb/>
良工寫幽景運思頗不凡髙崖掛懸瀑迥野生輕嵐林<lb/>
<pb n="KR4e0096_WYG_002-53b"/>
昏日欲墜天暝雲初覃逺岸少去舫長途乏來驂摩挲<lb/>
老眼着意㸔彷彿還似湖湘南憶曾之官屢經此孤舟<lb/>
晚泊浯溪潭葉凋老樹曲偃蹇泉觸亂石森巉岩衆禽<lb/>
歸飛宿且食雄鳴雌應相喃喃平沙鉅跡虎新過淺瀬<lb/>
纎鱗鷗競銜荒村無人但猿鳥古嶠有樹皆楓柟空青<lb/>
冥濛翳島嶼濕翠杳靄沾衣衫誰藏一匣在絶壁云是<lb/>
諸葛兵書函雨催風撼只如故欲墮未墮何由探山川<lb/>
奇勝恠仍險况我愛玩性所躭低回但恨弗學畫辜負<lb/>
<pb n="KR4e0096_WYG_002-54a"/>
佳境心徒慚每逢好事輙為說恍若親覩非虚談于今<lb/>
衰老返耕釣鬅鬙兩鬂霜毿毿觀圖忽起舊遊想浩然<lb/>
清興莫可緘題詩巻軸坐歎息中宵夢逐滄江㠶<lb/>
　　　題孟浩然踏雪尋梅圖<lb/>
浩然先生生盛唐錦心秀口氷肝腸詞追風雅諧宫商<lb/>
清如環珮鏘珩璜幼鄰摩詰相頡頏子美太白叅翺翔<lb/>
私入禁署逢明皇誦詩却誦南山章忤意拂袖還襄陽<lb/>
嬉遊只在雲水鄉閑身到處頻徜徉溪山晏嵗梅吐香<lb/>
<pb n="KR4e0096_WYG_002-54b"/>
跨蹇獨出尋孤芳六花亂落紛悠揚老樹翯翯虬龍驤<lb/>
癡童前引凍欲僵回顧似促歸去忙鹿門尚有十里强<lb/>
先生驢背寒都忘吟哦未覺天昏黄開元治世文運昌<lb/>
同時諸子皆俊良惟公製作尤擅塲篇篇首首興趣長<lb/>
字字句句金玉相明珠白璧争焜煌千載不朽垂休光<lb/>
　　　題貳守費翎毛圖<lb/>
紫髯别駕才氣雄好詩好畫明且公何人運思寫動植<lb/>
却使造化無全功琅玕欹斜竹交翠錦綺爛熳桃争紅<lb/>
<pb n="KR4e0096_WYG_002-55a"/>
聫翩羽族競來集機忘意適雌兼雄不聞清香哢啁唽<lb/>
惟見細毳紛䝉茸疾歸奮翅鬬輕快閑宿歛翮俱從容<lb/>
艶葩可折禽可籠韶光都在圖畫中飛鳴宿食總人力<lb/>
榮悴開落非天工方知世上有好手筆端所至生春風<lb/>
諦觀此景似何處髙峯南北湖西東買花載酒聽啼鳥<lb/>
老矣未得來相從<lb/>
　　　悅親行<lb/>
楊家矍鑠雙翁媪平生快活無煩惱中男頗解盡歡娛<lb/>
<pb n="KR4e0096_WYG_002-55b"/>
拜跪膝邊顔色好開封百物價直低尋常剩有豚與鷄<lb/>
鮮鱗嫩菜好柿栗販來都聚隅頭西買歸為具羅盤飣<lb/>
藥室香凝春晝静滿斟政喜甕方深迭勸豈愁缾屢罄<lb/>
况逢禾麥豐登年飯炊稻米衣裝綿頥老惟知足嬉笑<lb/>
安居但願忘憂煎隨緣供養竭醫貲且樂清貧慎勿辭<lb/>
不見巷南富豪子禍罪貽親異鄉死<lb/>
　　　贈某將軍<lb/>
少日隨飛龍風雲際良㑹方今脩文治父子功勛遂惟<lb/>
<pb n="KR4e0096_WYG_002-56a"/>
說先君驍且雄雁翎長刀角胎弓單車直驅沙漠外片<lb/>
帆徑渡滄溟東東征西討無不預肯令敵騎留遺蹤馬<lb/>
鞍壓雪耀金甲羽箭流星貫敵胸小河鏖戰河流赤將<lb/>
軍身命那敢惜一死博得千年名象賢有兒承父職皇<lb/>
家褒忠恩禮殊貔貅坐擁專城居將門出將傳奕葉此<lb/>
語由來誠匪虚重珪疊組争照耀韜鈐更兾曾𤣥紹閑<lb/>
暇投壺復雅歌髙情祭老堪同調莫匣三尺劍還磨丈<lb/>
二矛將軍壯氣死不休吾知燕頷當封侯他時倘建凌<lb/>
<pb n="KR4e0096_WYG_002-56b"/>
烟閣畫像期公登上頭<lb/>
　　　再贈<lb/>
下邳壯節伊誰如談兵早讀孫吳書夜廬母塜輙流血<lb/>
曉陷敵陣隨捐軀西江都帥誇賢子為子為臣亦如此<lb/>
承歡敵愾嗣前人豈直相傳襲金紫大廷寵贈祖父功<lb/>
明威昭勇官資崇碑煩史筆製詞美誥錫奎章題字濃<lb/>
怙恃九原嗟不作想像音容空涙落致養無由奉筍鮭<lb/>
竭誠但願傾葵藿禆校同推智畧深親恩國事兩闗心<lb/>
<pb n="KR4e0096_WYG_002-57a"/>
吾知燕頷封侯相漢代將軍重見今<lb/>
　　　題梅<lb/>
吳山繞舎栽奇卉幾樹凌寒綻繁蕋同雲黯黯天茫茫<lb/>
朝來素蕚添粉粧繽紛六出亂飛舞似與五出争妍芳<lb/>
水邊沙際失踈影野外風前飄暗香徐君想是羅浮客<lb/>
慣貎花容染花色酒酣興適弗自珎貴士幽人皆覔得<lb/>
兹圖所寫尤精神正開側吐俱逼真氷肌清瘦最耐冷<lb/>
玉質輕盈不受塵費侯吾知聊托意展玩追懷舊遊地<lb/>
<pb n="KR4e0096_WYG_002-57b"/>
遙憶逋仙莫可招雖逢驛使那堪寄眼中畫手多凡庸<lb/>
八十之年老更工豈必西湖船裏㸔閑齋坐對勝推篷<lb/>
　　　題南溪蕭氏山水小景<lb/>
西昌有士生名宗孤髙格調氷雪容性惟愛山復愛畫<lb/>
畫裏坐對青芙蓉乍觀尺素杳難辨野色川氣相溟濛初<lb/>
疑為巫峽列此十二峯雨餘輕黛增鮮濃陽臺神女彷<lb/>
彿精靈通楚襄之夢恍惚當誰窮沐猿澗鹿悄無跡千<lb/>
岩萬壑烟霏籠又疑是匡廬五老排層穹乃在彭蠡之<lb/>
<pb n="KR4e0096_WYG_002-58a"/>
北盆江之東凉影倒浸波溶溶飛英亂舞垂蘿風吾家<lb/>
翰苑老供奉攬秀絶頂巢雲松錦袍騎鯨乘月徑返蓬<lb/>
萊宫開元諸子莫追逐吐句盡如仙語真孤雄仍聞夙<lb/>
昔讀書處氤氲竟日丹霞封胡君特來索我賦笑迎起<lb/>
抑揩昏瞳便令掛壁着意㸔其間景象既弗類運思落<lb/>
筆俱凡庸僧繇久逝范寛沒海岳亦徃菴居空南溪别<lb/>
有奇絶地春深緑與耶溪同傑構隠映蒼檜中二三好<lb/>
客勞過從酒醅旋壓黄粱舂幽非桃花源邃異子午谷<lb/>
<pb n="KR4e0096_WYG_002-58b"/>
土美俗朴堪耕農罕曾袖刺謁時貴屢嘗含哺歌年豐<lb/>
我欲擕焦桐飄然謝塵蹤汲泉採蕨療飢渴净掃白石<lb/>
彈秋鴻如何病兀縶雙足謾令清興蟠心胸揮毫寫罷<lb/>
付君去殷勤寄示蘭陵翁<lb/>
　　　題吳山書舍<lb/>
虎林勝槩聞天下城外城中總堪畫一峯最近是吳山<lb/>
傳道渠家好臺榭其間非藏玉與珠剩有萬巻牙籖儲<lb/>
短檠静夜樂諷詠小軒永日忘飢劬寸隂那肯輕抛擲<lb/>
<pb n="KR4e0096_WYG_002-59a"/>
及此少年勤致力無暇豈窺董子園不貧寧鑿匡衡壁<lb/>
逢疑必辨理必窮務使曲暢仍旁通知行兼該造成德<lb/>
到此始克収全功古杭人物冠江浙况乃才華邁同列<lb/>
五䇿風簷厯厯陳一枝月桂髙髙折守令為坊立宅邊<lb/>
新題鉅扁筆如椽比隣多少連居者若箇生男似爾賢<lb/>
　　　題雪窓蘭為濟潤上人<lb/>
雪窓前元住虎丘清致彷彿支逺流解將翰墨作遊戱<lb/>
寫成蘭石人争求露花風葉含生色楚畹移來屏几側<lb/>
<pb n="KR4e0096_WYG_002-59b"/>
乍見頻㸔若可紉初開半吐疑堪摘潤師戒行如秋霜<lb/>
蒲團趺坐十笏房根塵識想已云泯色香聲味都宜忘<lb/>
兹圖謾爾時時對外物豈能為已累畢竟閻浮世界空<lb/>
直須悟逗真三昧寒灰心地槁木形妄緣幻質難纒縈<lb/>
無蘭無石亦無畫此是菩提最上乘<lb/>
　　　送劉教諭裔關西考試採玉之行<lb/>
徃年採玉于闐東今年採玉崑山中近來苦難得白璧<lb/>
荆珉燕石常相逢世無明眼非無玉水蒼𤣥英委空谷<lb/>
<pb n="KR4e0096_WYG_002-60a"/>
何限瑰奇不見知豈獨驪珠混魚目君不見琥璜在璞<lb/>
未琢磨云誰識之古卞和<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0096_WYG_002-60b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　運甓漫稿巻二<lb/>
</p>
<p>
</p>
  </div>
<div>
<head>運甓漫稿巻三</head> <lb/>
    <p>
<pb n="KR4e0096_WYG_003-1a"/>
欽定四庫全書<lb/>
　運甓漫稿巻三<lb/>
　　　　　　　　　　　明　李昌祺　撰<lb/>
　　五言律詩<lb/>
　　　登天華觀<lb/>
玉洞開仙館丹梯軼世氛天書餘鳥篆雲笈䕶龍文靈<lb/>
境蕭臺近空歌下界聞俗人如可避不必問桃源<lb/>
　　　春日山中尋泉<lb/>
<pb n="KR4e0096_WYG_003-1b"/>
春泉試獨尋度壑復穿林忽見流紅逺方知入翠深色<lb/>
渾因悟雨聲淡只宜琴盥弄忘歸去窮源空有心<lb/>
　　　擬唐塞下曲八首<lb/>
沙塵漲北天衛霍出居延苦霧埋沙磧窮荒乏水泉戰<lb/>
酣鼙鼔壯戍乆鐵衣穿試上長城望中原若箇邊<lb/>
羽箭鴈翎刀風沙北地豪弓開闗月滿鵰没陣雲高勁<lb/>
騎三邊出匈奴一夕逃將軍方得意新拜璽書褒<lb/>
鐵騎蹴交河銜枚半夜過雪花凝鎻甲月色冷雕戈小<lb/>
<pb n="KR4e0096_WYG_003-2a"/>
醜俱亡命連營盡凱歌至今青塜骨猶恨與通和<lb/>
十五去防秋于今已白頭一身猶是卒諸將乆封侯部<lb/>
伍嫌羸病親知識壯遊寒燈孤戍裏揮淚看吳鈎<lb/>
乆在邊城裏風霜不可論六親皆骨朽百戰偶身存烽<lb/>
燧連天暗沙塵憚日昏征人家萬里誰弔國殤魂<lb/>
犬戎窺近塞羽檄發精兵不識沙塲苦焉知性命輕饑<lb/>
鷹投古壘疲卒卧空營日暮轅門裏愁聽鼔角聲<lb/>
塞馬嘯悲風旌旗惨澹中衛青持左鉞李廣在前鋒壯<lb/>
<pb n="KR4e0096_WYG_003-2b"/>
士俱亡命朝廷重論功將軍承寵詔天子錫新封<lb/>
秋霜劍在腰曾事霍嫖姚諸將威無敵全軍氣不驕弓<lb/>
鳴驚過鴈砲響走棲貂敢憚窮邊苦天家雨露饒<lb/>
大漠隂山外霜天氣候殊隂沙明逺燐寒日惨窮廬北<lb/>
闕無來使中原少得書凱歌今未奏壯士誓捐軀<lb/>
　　　病起遣興<lb/>
羸弱怯衣單徐行覺尚難平和欣脉復疎懶喜身閒古<lb/>
硯從教洗孤琴乆未彈朝衣如可解歸去卧秋山<lb/>
<pb n="KR4e0096_WYG_003-3a"/>
　　　送人南歸四首<lb/>
離絃兼楚調忍向醉時聞連嵗長爲客他鄉更别君鷗<lb/>
波明夕照鴈字寫秋雲迢遞還鄉夢相隨過海門<lb/>
百年同旅寓大半在殊方白髪羞明鏡青山問故鄉落<lb/>
霞秋水濶新鴈暮天長安得隨君往溪南訪草堂<lb/>
候館停杯處扁舟欲發時歸㠶投逺浦斜日隠層陴暑<lb/>
退秋來早潮生月上遲經行逢勝槩都付酒兼詩<lb/>
年年長在客北薊復南京秋雨滄洲鴈春風采石鶯好<lb/>
<pb n="KR4e0096_WYG_003-3b"/>
山環故里流水背孤城去住無拘繫閒身到處輕<lb/>
　　　夜坐彭贊禮竹塢二首<lb/>
獨坐依修竹秋聲近户多疎鍾清紫禁凉露濕銀河野<lb/>
飯思薇蕨儒衣想芟荷小山招隠意藂桂有遺歌<lb/>
静夜凉風動林疎宿鳥驚玉繩低萬户銀漢轉三更露<lb/>
重絺衣薄香浮茗碗清班姬紈扇曲此際最闗情<lb/>
　　　送沈太守之雲南<lb/>
滇陽南望逈五馬引雙旌鳥道雲邊斷猿聲月下清黔<lb/>
<pb n="KR4e0096_WYG_003-4a"/>
江通逺海僰樹擁孤城已是諸侯貴毋論萬里行<lb/>
　　　送謝明府之桃源<lb/>
楚地佳山水桃源境更幽汀蘭行處採湘水抱村流門<lb/>
掩山城暮蟬鳴驛樹秋昔人遺洞在騎馬一來遊<lb/>
　　　紅葉<lb/>
染樹初凝茜連林漸積丹露藂消黛色霜片妬朱顔菊<lb/>
避重陽艶花羞二月殷娥眉争拾取題字寄人間<lb/>
　　　送周編修姪還文江<lb/>
<pb n="KR4e0096_WYG_003-4b"/>
落景照離筵華音促别絃老親長日念遊子幾時還玉<lb/>
雪中郎貴青春小阮賢重來拾瑶草遲爾五雲邊<lb/>
　　　送王僉事之湖廣<lb/>
江漢維南紀星辰近太㣲地分方嶽重官到憲臺稀逺<lb/>
水連秋濶輕帆徹夜飛人生驄馬貴好是繡爲衣<lb/>
　　　寄劉三髦五首<lb/>
劉子窮經處柴門野水濱俗人那可到往哲自相親道<lb/>
在寧論命家空不歎貧幽棲如可遂遲子結南隣<lb/>
<pb n="KR4e0096_WYG_003-5a"/>
吾愛劉公子渾如漢士風古心真自得髙操更誰同緑<lb/>
水溪邊舫朱絃膝上桐我慚簪組累不得逺相從<lb/>
濯足清潭裏移家碧澗邊非闗傲軒冕自是愛林泉野<lb/>
鶴閒同往溪雲静與還東山謝安石何日起髙眠<lb/>
才俊青雲早嗟君獨出遲寧甘身未達不與世相知霜<lb/>
月隣僧磬凉風野客棋懐人在天末無地寫幽思<lb/>
剡書多日下猶卧碧山隈只歎相如病空淹賈誼才窓<lb/>
虛雲自宿門掩鶴初囘好在禾川上應愁驛騎催<lb/>
<pb n="KR4e0096_WYG_003-5b"/>
　　　題世德樓<lb/>
髙樓無四隣䦨檻逼秋旻創造懐先代登臨屬後人水<lb/>
雲供逺眺山月共清貧羡爾丘中士雲霄寄此身<lb/>
　　　送王知州赴禄勸<lb/>
行盡天涯路黔南尚幾州孤城藏萬壑殘月在扁舟劍<lb/>
閣雲邊斷巴江樹杪流兩囘經鳥道應記舊曽遊<lb/>
　　　送梁僉事還蜀二首<lb/>
臘盡催行色天涯起别愁暮雲遮雨濕寒水帶氷流鳥<lb/>
<pb n="KR4e0096_WYG_003-6a"/>
道青驄馬烏臺紫豸裘漢廷諸俊彦風裁范滂優<lb/>
行人冒曉霜白簡繡衣裳復任辭三殿觀風動一方秋<lb/>
林黄葉暗春水碧芹香杜子留遺跡煩君訪草堂<lb/>
　　　送劉教諭還沛縣<lb/>
相望渾未逺相㑹竟難常交態貧如故離情醉蹔忘淮<lb/>
流通海近豐樹入雲長羡爾官非賤横經漢祖鄉<lb/>
　　　送人還永豐二首<lb/>
迢遞京華道蕭條嵗晏時江風寒釀雪淮水夜流澌逺<lb/>
<pb n="KR4e0096_WYG_003-6b"/>
浦帆來小殘鍾烏去遲瀧岡天下重歐子有穹碑<lb/>
臘盡促歸橈離魂黯欲消故園頻在望知己邈難招燈<lb/>
火江村市梅花野岸橋行邊憐寂寞况值雨蕭蕭<lb/>
　　　送鄧宗經還永新訓導二首<lb/>
相逢疑是夢乍見總堪憐良㑹來天上長貧在客邊青<lb/>
雲違故舊華髪感流年明發征帆去依然各一天<lb/>
十載留京國三年别故人賈生猶未達鄭老尚居貧燈<lb/>
火黌宫夕菰蒲野水春誰知他域别凄斷更傷神<lb/>
<pb n="KR4e0096_WYG_003-7a"/>
　　　寄蕭教諭三首<lb/>
見説崑山縣孤城在水鄉汐潮通海近雲樹接吳長夏<lb/>
暑圩田<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>秋隂學舍凉年年春色裏桃杏爛宫墻<lb/>
縣齋蒲葦裏鷗鷺與相親衆水春環舍孤峰晚對人海<lb/>
鮮便乆客儒服稱閒身肯念同袍者緘書莫厭頻<lb/>
身名俱未達朋舊故應疎多病惟髙枕何人慰索居縱<lb/>
鱗思曠野疲馬倦長途誰似儒官好優游翰與觚<lb/>
　　　耕樂亭二首<lb/>
<pb n="KR4e0096_WYG_003-7b"/>
孤亭臨夐野空濶四無隣車馬來遊少農夫就餉頻晴<lb/>
簷鳩喚雨社甕鳥啼春竊禄真何補投簪媿野人<lb/>
苔痕臨水潤樹葉近秋稀細雨羣農集殘陽一鳥歸村<lb/>
童收滯穗野老候空扉亦有躬耕意青莎擬製衣<lb/>
　　　送人還永豐三首<lb/>
君家簪紱裔羣從玉連枝遊子龍頭貴中郎燕頷姿雙<lb/>
尊論乆别千里慰遐思六一遺風在懐哉百世師<lb/>
行李歸期促山川去路遥疾風狂入夜淫雨晦連朝㠶<lb/>
<pb n="KR4e0096_WYG_003-8a"/>
逐孤飛鳥江通逆上潮慿將棲遁意鄉國寄漁樵<lb/>
候館促離杯愁顔且强開砌蛩驚露泣巢燕避秋囘菊<lb/>
徑深黄葉衡門掩緑苔緬懷西漢士據地獨竒才<lb/>
　　　郊祀齋宿彭太常永年公署二首<lb/>
寂厯容臺署髙吟逸興生泉香春井溢鐘斷夜堂扄清<lb/>
漏隨風度流雲傍月行蹔來猶愛此住久轉忘情<lb/>
竹静風停後瓶香茗熟時燈寒人未寢露冷鶴偏知頗<lb/>
愛良宵静飜嫌白日遲年年此齋宿載誦我將詩<lb/>
<pb n="KR4e0096_WYG_003-8b"/>
　　　太廟孟秋時享同陸員外齋宿<lb/>
槐露滴新秋齋房夜色幽罷琴期月上捲幔見星流池<lb/>
冷菰蒲静窓寒竹樹稠清宵容易盡香茗且淹留<lb/>
　　　喜張進士叔豫見宿旅舍<lb/>
窮巷寂無隣青燈共故人逺聲霜下磬孤影客邊身露<lb/>
冷蛩相弔庭寒月自親殷勤一瓢酒更與話酸辛<lb/>
　　　碧峰寺慎公房<lb/>
碧嶂屏風秀清流束帶圓烟霞醒醉夢鐘梵寤僧禪亂<lb/>
<pb n="KR4e0096_WYG_003-9a"/>
葉當人落孤雲引鶴還聲聞如可契應此息塵縁<lb/>
　　　謝賜西洋布<lb/>
異縷何纎細輕盈玉雪紑鮫宫初織罷海國逺輸來捧<lb/>
拜榮恩賜紉縫稱體裁㣲軀増照耀被服媿非才<lb/>
　　　竹所二首<lb/>
何地偏多竹翛翛庭院幽夜凉難得月雨過易成秋不<lb/>
厭貧家看那妨好客留緑隂多處坐疑泛渭川舟<lb/>
王子幽棲地蕭森修竹林好風催布席疎雨罷鳴琴天<lb/>
<pb n="KR4e0096_WYG_003-9b"/>
籟醒塵夢凉隂伴醉吟幾竿渾不俗賴爾悦閒心<lb/>
　　　送曹判官蘇州治水二首<lb/>
别駕之官日都城欲夏過一篷畿甸雨雙槳石湖波郭<lb/>
外青山少城邊白水多三吳民墊久拯援術如何<lb/>
聞道姑蘇郡東南近海潮圩田多夏潦塲圃减秋苖平<lb/>
易遵前訓煩苛革舊條更應持㓗慎玉帛此鄉饒<lb/>
　　　詠蝶<lb/>
栩栩戲晴光留連媚露香舞隨花片白棲共柳絲黄樹<lb/>
<pb n="KR4e0096_WYG_003-10a"/>
杪鶯捎急簾間扇樸忙南園芳草地撩亂逐蜂狂<lb/>
　　　寓舍梅一株翳榛莾中詩以唁之<lb/>
篠蔓翳頺垣娟然玉雪痕寒香偏晩節春色自名園鳥<lb/>
啄梢頭蕋苔沿砌下根猶能異桃李不在狄公門<lb/>
　　　席上贈妓<lb/>
綰霧纎纎指凌波小小蓮春山銀燭下秋水玉尊前舞<lb/>
袖鴛鴦錦歌珠玳瑁筵座間俱狎客惟屬杜樊川<lb/>
　　　送陳生歸吉水赤岸二首<lb/>
<pb n="KR4e0096_WYG_003-10b"/>
清砧兼落葉總是别離情去路千程逺歸舟一葉輕秋<lb/>
雲連樹暗寒日映川明亦有滄浪興何時共濯纓<lb/>
歸心無日夜孤舫不停牽沙蠏寒縁草江豚暝觸船銀<lb/>
河通赤岸翠壁瀉紅泉莫戀幽居好功名貴壯年<lb/>
　　　送周秀才遊長沙<lb/>
迢遞長沙道蕭條晏嵗遊亂山黄葉寺孤棹白蘋洲夕<lb/>
鳥衝船過寒波背郭流毋論卑濕地賈傅昔曽留<lb/>
　　　送周布政還河南<lb/>
<pb n="KR4e0096_WYG_003-11a"/>
出鎮名藩重來朝異眷隆殘年將欲盡知已忽相逢泥<lb/>
淖梁園雨埃塵艮嶽風旬宣如有暇煩弔宋遺宫<lb/>
　　　靈谷寺<lb/>
一徑入青松樓臺峙化宫雨深山果落雲去石床空樹<lb/>
老多巢鶴潭清或見龍上方禪寂地蹔得寄塵蹤<lb/>
　　　南溪書屋<lb/>
松竹連村暗軒窓面水清蘚痕留屐齒灘響雜書聲行<lb/>
藥因過寺輸租蹔到城静觀簪紱累還喜布衣輕<lb/>
<pb n="KR4e0096_WYG_003-11b"/>
　　　周原幽居<lb/>
山色蛾眉秀江流燕尾分亂蟬吟落葉獨鶴引歸雲黄<lb/>
葉溪邊樹青帘雨外村興來留客坐隨意倒芳樽<lb/>
　　　送戴教授北行<lb/>
别路三春雨行舟五两風花香隨路減柳色上衣濃共<lb/>
是青雲客先成白髪翁離情如逝水萬折亦朝東<lb/>
　　　送張廵檢之雲南<lb/>
弓劍廵荒徼衣冠别上林路經三峽險人到百蠻深枸<lb/>
<pb n="KR4e0096_WYG_003-12a"/>
醬諳夷俗兒童解僰音㸃蒼山色古道便一登臨<lb/>
　　　送人之京<lb/>
上已風光好新晴物色妍青山林下屋緑水鏡中船節<lb/>
換榆烟火花殘穀雨天壯遊逢勝景况覲五雲邊<lb/>
　　　送陳郎中重使西域十首<lb/>
九重辭鳯闕千騎度龍荒寳劍懸秋水珠袍照雪霜泉<lb/>
源隨地少沙磧亘天長人羡皇華使誰知粉署郎<lb/>
天使下邊州青絲控紫騮風雲隨節斾雨露到氊裘斜<lb/>
<pb n="KR4e0096_WYG_003-12b"/>
日羌城晩㣲風塞草秋壯心知未已萬里快重遊<lb/>
逐水安營晩鳴笳渡磧遲穹廬無舊館行巻有新詩駿<lb/>
骨天生馬竒毛地産獅蕃酋迎候處一曲漢歌詞<lb/>
疊鼔雜鳴笳天風送使槎内臣金鏤帶壯士鐵爲檛去<lb/>
路縁青海行營駐白沙單于爭慕義不用李輕車<lb/>
驪馬紫金環行行出玉闗懸河三寸舌積雪萬重山旗<lb/>
影連雲巻弓弦向月彎封侯儒者事天子待君還<lb/>
大漠連川逺行人去國遥烏孫遺種在狼望舊名消夜<lb/>
<pb n="KR4e0096_WYG_003-13a"/>
雪戎王帳秋風使者軺懸知専對好談笑欵天驕<lb/>
寳帶懸魚服雕弧掛馬韀皇恩覃萬國兵氣静三邊瀚<lb/>
海寒生月崖城暮鎻烟欲窮西域事班史有遺編<lb/>
地勢三城逺河源二水分火山稀好雨鹽澤足寒雲鵰<lb/>
没平沙外駝鳴古澗濆慿髙時引睇何處是中原<lb/>
出塞春乘傳投鞭晩下營旋風邊馬疾掣電皂鵰輕浩<lb/>
蕩窮源志迢遥奉使程支機如得石持往問君平<lb/>
行盡伊吾道遥天氣候殊神僧留白骨毒草隠𤣥蛛近<lb/>
<pb n="KR4e0096_WYG_003-13b"/>
水多行帳窮荒絶逺書竚看歸覲日玉勒控宛駒<lb/>
　　　送李生還安城<lb/>
北薊辭嚴父南京别故人一身勤逺道千里念慈親柳<lb/>
暗江城曉萍香野岸春燈花先報喜應更倚門頻<lb/>
　　　南京送髙教授赴選<lb/>
卿家本同郡客路又離羣夜柝敲寒月霜鐘度暝雲征<lb/>
袍迷草色古嶼帶潮痕寥落分携處秋鴻不可聞<lb/>
共是浮萍跡偏憐髩易新江湖留滯久朋舊别離頻試<lb/>
<pb n="KR4e0096_WYG_003-14a"/>
數中朝士應多故里親莫嫌氊獨冷年紀政青春<lb/>
　　　鷺渚輕鷗<lb/>
芳洲白鷺名無數白鷗輕暖戲桃花水晴依柳絮萍飛<lb/>
來兼早鴈散去避秋鷹何處忘機客時於此濯纓<lb/>
　　　寄劉孟熈隠者<lb/>
嵓壑幽棲者閒情老不衰露葵縁客折晩稻約僧炊苔<lb/>
徑林風掃松窓嶺月窺詩名兼逸興湖海萬人推<lb/>
　　　次衡州<lb/>
<pb n="KR4e0096_WYG_003-14b"/>
征棹艤衡陽孤城堞雉荒流雲時翳日㣲雨暝生凉江<lb/>
濶鷗波逺天空鴈字長採蘋無限興烟水晩蒼茫<lb/>
　　　已亥房山除夕營中作<lb/>
殘臘中宵盡孤懐百感深已慚先哲訓徒抱古人心偃<lb/>
息何由得勤勞敢不任寒燈照空榻擁褐謾愁吟<lb/>
患難仍連嵗蹉跎獨此身風塵雙短髩宇宙一窮人向<lb/>
曙繁星没凝寒積雪新椒花今夕酒誰壽白頭親<lb/>
稚子捐深愛酸辛痛莫支坐愁侵骨髓行樂負心期風<lb/>
<pb n="KR4e0096_WYG_003-15a"/>
俗殊方異人情近老悲前程駑馬足敢不慎驅馳<lb/>
風雪當除夕空營一榻孤天涯悲䑛犢地下憶童烏寧<lb/>
復衰顔壯惟應淚眼枯大靈如不妄再拜謝𤣥夫<lb/>
今夕猶常夕如何倍憶家二三千里道四十五年華貧<lb/>
有文章在官無品秩加遥知妻共女愁坐卜燈花<lb/>
警柝嚴廵邏寒更獨坐聽凄其孤影瘦邪許萬聲停敗<lb/>
壁風穿葦空庖凌在缾茫茫天壤内么麽一螟蛉<lb/>
　　　五峰菴住上人房<lb/>
<pb n="KR4e0096_WYG_003-15b"/>
住公棲遯處重到只空臺竹榻無僧掃松闗有客來夕<lb/>
陽寒鳥集凉露候䖝哀祗苑猶如此何方免刼灰<lb/>
　　　雨中桃花<lb/>
霡霂過芳園枝枝積涙痕色憐開處淡香愛墜時聞採<lb/>
倦蜂鬚濕銜多鳥咮芬東風解人意吹片到衡門<lb/>
　　　蕭芳桂挽詩四首<lb/>
芳桂殞清秋無人不淚流通才今日少遺恨幾時休苔<lb/>
蘚碑三尺楸梧土一坵鴈門前學士地下與嬉游<lb/>
<pb n="KR4e0096_WYG_003-16a"/>
卜宅瀘江曲逢迎意最真竹軒觀奕倦花嶼放舟頻莫<lb/>
究平生志先捐未老身最憐黄壤魄長夢緑窓人<lb/>
豪傑空餘子尊賢眼倍青揮金資客醉闢館教兒經天<lb/>
道幽難測親情痛不勝山陽懐舊笛幾度斷腸聽<lb/>
有志惜無年香名逺近傳客情千斛酒嵗計幾莊田吐<lb/>
論常傾坐收書不吝錢善祥鍾令子酷似乃翁賢<lb/>
　　　庚戌三月三日服闋之京舟次吉水<lb/>
漸老怯離鄉那堪道路長病身愁北去倦翮戀南翔旅<lb/>
<pb n="KR4e0096_WYG_003-16b"/>
夢縁鐘斷憂懐藉酒忘低回愧江叟白首釣魚航<lb/>
　　　過清江<lb/>
浦逈路迢迢汀花帶雨飄殘燈江上廟新水屋邊橋鷺<lb/>
宿争投石鷗驚或避橈無因謝軒冕老作白雲樵<lb/>
　　　次洪都<lb/>
春波拍岸平雙槳一舟輕燕麥偏傷雨鶯花已負晴荒<lb/>
亭徐孺宅遺堞灌嬰城北去南來客都縁利與名<lb/>
　　　彭澤縣石崖僧房<lb/>
<pb n="KR4e0096_WYG_003-17a"/>
窓户俯澄潭龍宫似可探藤蘿棲鶻樹缻錫定僧岩斜<lb/>
日疎疎磬長風去去帆只應輸野衲長此卧烟嵐<lb/>
　　　早發小孤山遇風<lb/>
湖盡江逾濶舟行路若迷垂楊春寂寂芳草雨凄凄漩<lb/>
水黿鼉窟平沙鴈鶩堤風波隨地有何處可幽棲<lb/>
　　　舟過南京<lb/>
鍾阜白雲邊橋陵鎻暮烟聖謨真逺矣王氣故依然玉<lb/>
帛諸番㑹金湯萬世傳誰陳根本計有力可回天<lb/>
<pb n="KR4e0096_WYG_003-17b"/>
　　　尉氏縣<lb/>
縣舍隣溱洧門當緑野開禽巢堦下樹蝸篆壁間苔俗<lb/>
質稀絃誦田荒剰草萊宋金酣戰處武穆獨竒才<lb/>
　　　宿興國寺<lb/>
人静鐘初斷肩輿到寺門風簷寒犬吠露井候蟲喧弱<lb/>
蔓低垂樹枯蓬宻覆垣蒲團分半席蹔憇給孤園<lb/>
　　　宿端壁寺<lb/>
遺構象王宫荒凉小邑東一燈秋殿閉孤榻夜窓空飢<lb/>
<pb n="KR4e0096_WYG_003-18a"/>
嚙床頭䑕愁吟砌下蛩蕭蕭黄葉墜庭樹顫西風<lb/>
　　　長葛道中<lb/>
郊原殊蒼莽禾黍未全收桑柘千村晩枌榆四野秋空<lb/>
林投倦鳥枯草齕疲牛淡靄輕烟外㣲茫見許州<lb/>
　　　次襄城<lb/>
晨鐸語西風衣單怯露濃豆苖遮地黑柿實照園紅曉<lb/>
色蒼茫裏秋光惨淡中永懐東漢士風裁李膺雄<lb/>
　　　晩至葉縣<lb/>
<pb n="KR4e0096_WYG_003-18b"/>
擾擾道途間埃塵两髩斑清風牛背笛斜日馬頭山荷<lb/>
葢擎殘緑榴房破嫩殷蘋花秋水岸空羡白鷗閒<lb/>
　　　王喬觀<lb/>
王子飛鳬處仙遥跡尚存城荒生暮靄殿古鎻秋雲壊<lb/>
壁燈烟暗閒堦草氣薫古今爲縣者神異獨稱君<lb/>
　　　留魯山縣<lb/>
黎庶凋殘甚惟餘樸儉風名因元子重地本魯王封撫<lb/>
䘏無賢令流移有惰農誰將于蔿曲歌向五雲中<lb/>
<pb n="KR4e0096_WYG_003-19a"/>
　　　宿廢普濟寺<lb/>
青山行欲盡深樹見僧房雲氣千峰暝秋聲一院凉長<lb/>
藤懸破衲脱葉覆空廊龍象黄金地蕭蕭蔓草長<lb/>
　　　山中曉發<lb/>
雲氣曉㝠濛人行萬木中菊乾偏喜雨柳弱自愁風緑<lb/>
髩流年改丹心往日同明時叨重寄無補愧諸公<lb/>
　　　懐黄州滕太守<lb/>
昔在南宫日仙郎總俊髦分符榮出牧載筆憶聨曹身<lb/>
<pb n="KR4e0096_WYG_003-19b"/>
已朱旛貴名猶粉署髙公餘頻弔古艤棹訪臨臯<lb/>
　　　逢索員外話舊<lb/>
相見仍青盻相悲總白顛功名憐蹭蹬患難喜生全小<lb/>
市三楹屋荒村數畆田南交同宦者若箇在林泉<lb/>
　　　内鄉縣<lb/>
巖邑千山裏荒村户半逃曉飡炊橡栗寒火爇蓬蒿深<lb/>
秀非盤谷凋零類石壕自傷無善政撫問敢辭勞<lb/>
　　　新野即景<lb/>
<pb n="KR4e0096_WYG_003-20a"/>
村暗濛濛雨清流淺淺溪菊花長帶濕豆莢半沾泥野<lb/>
逈居民少林昏去路迷自投新野界蒿草與人齊<lb/>
　　　雨中赴唐縣<lb/>
冒雨趍唐縣蓬蒿已厭看長途泥滑滑平地水漫漫枵<lb/>
腹流民餒單衣稚子寒撫廵兼勞徠衰病敢求安<lb/>
　　　宿泌陽縣田舍<lb/>
民家深樹裏下馬㸃燈時風雨闗門早衣裳拜客遲艱<lb/>
難逢歉嵗逼廹後租期説到傷心處澘然淚滿頥<lb/>
<pb n="KR4e0096_WYG_003-20b"/>
　　　過光州望馬中丞墓<lb/>
元運方全盛公文擅大家謹嚴真有法悃愊信無華故<lb/>
里祠堂廢荒阡墓碣斜欲羞蘋藻薦不敢駐行車<lb/>
　　　懐元進士龔友孚<lb/>
世運滄桑改公名汗簡留六軍憐駭散四海竟横流徒<lb/>
屈英雄策空遺社稷憂浮光垂白叟仍解説才猷<lb/>
　　　晩赴西平<lb/>
晩渉西平境荒郊望欲迷暝烟村逺近寒樹塜髙低驛<lb/>
<pb n="KR4e0096_WYG_003-21a"/>
路通淮甸僧房隔汝溪栢亭何處是極目草萋萋<lb/>
　　　王侍讀汝嘉挽詩<lb/>
識面嗟誠晩論交覺獨深麟經三世業蠧簡一生心諸<lb/>
老憐將盡孤懐痛不禁遺絃空自絶無處覔知音<lb/>
閥閱衣冠盛才名伯仲齊宫袍裁賜錦御酒拆封泥屢<lb/>
握脩書筆頻分應制題只今文燄在猶自燭雲霓<lb/>
少日邊庭戍曽馳草檄名談兵諸將屈較藝衆人驚已<lb/>
並青城譽仍兼玉署榮九京那可作惻愴起深情<lb/>
<pb n="KR4e0096_WYG_003-21b"/>
玉堂陪末議荏苒七年餘夜漏秋同聽春潮曉共趍仲<lb/>
淹空有策和靖却無書垂老交游盡臨風淚滿裾<lb/>
　　　宿舞陽開元寺<lb/>
驅車廵郡邑夜夜宿僧房窓掩芭焦雨鐘敲薜荔霜一<lb/>
燈千慮集孤枕五更長無補惟宜退先塋有草堂<lb/>
　　　歸自南陽<lb/>
去日猶秋暑歸時已冷霜江山非故里人物是他鄉老<lb/>
態隨年出離愁共路長埃塵如見戀到處撲衣裳<lb/>
<pb n="KR4e0096_WYG_003-22a"/>
　　　經息縣<lb/>
嵗晏經新息晨征念路遥輕氷方盡合殘雪未全消行<lb/>
客歸心切居民餒腹枵停車徒自感只合返漁樵<lb/>
　　　除日早飯田家<lb/>
田家無節序除日亦尋常破釡初炊黍空槽旋壓漿甕<lb/>
寒虀結凌窓濕紙粘霜逺役如堪免長貧不敢傷<lb/>
　　　除夕宿汝寧僧舍聞停止夫役喜而有作<lb/>
除夕留僧寺焚香對老禪青燈伴今夜黄厯換明年宵<lb/>
<pb n="KR4e0096_WYG_003-22b"/>
旰憂誠切瘡痍痛暫蠲明晨呼萬嵗頓首玉堦前<lb/>
　　　過殽陵闗<lb/>
春盡殽陵道千山萬木中水聲泉聒聒雲氣雨濛濛嫩<lb/>
草溪邊石幽禽樹杪風抱闗黄髪吏寧解識終童<lb/>
　　　永思堂三首<lb/>
一自雙親逝孤懐每自傷恍疑聞謦欬猶似見羮墻厚<lb/>
禄嗟何及遺言敢暫忘番湖東去水不似此情長<lb/>
人子思親意悠悠鎮不窮常時瞻畫像每日想音容幽<lb/>
<pb n="KR4e0096_WYG_003-23a"/>
顯雖云異精誠或可通哀悰真罔極長繫寸心中<lb/>
憶昔承歡日沉思痛倍饒夢魂勞夜夜淚眼濕朝朝兒<lb/>
髩霜頻積親塋樹幾凋山夷河可塞此恨未應銷<lb/>
　　　賦得驄馬送别<lb/>
驄馬玉爲蹄行行過柳堤雲隨金絡轡花映錦障泥流<lb/>
電雙瞳炯揺風一尾齊似知離别意欲去更頻嘶<lb/>
　　　題陳道士處静軒<lb/>
素性便孤寂無營晝掩闗卧聞清露墜坐見白雲還鶴<lb/>
<pb n="KR4e0096_WYG_003-23b"/>
夢棋敲醒蝸墻蘚蝕殘仙瓢休掛樹風起厭喧煩<lb/>
結宇汴城闉開門見市人輪蹄連旦暮烟火雜軍民向<lb/>
閙尋閒處隨縁寄幻身凡心如未泯林壑亦埃塵<lb/>
虛室原生白寥寥一榻清石壇雲影度金掌露光凝叩<lb/>
齒宫神集齋心道氣澄三尸能斬却鉛汞自然成<lb/>
軒車從擾擾窓户自幽幽藥徑人蹤絶苔堦鶴跡留平<lb/>
生雙短屐浮世一虛舟即此堪棲隠何須物外遊<lb/>
　　　春草二首<lb/>
<pb n="KR4e0096_WYG_003-24a"/>
苒苒復萋萋征袍映欲迷暖烟秦苑北寒食杜陵西緑<lb/>
嫩羞鸚羽青柔襯馬蹄南園新雨過畦菜曉争齊<lb/>
秀色逺相連柔香雨霽天嫩兼蒲葉細濃奪柳條鮮莫<lb/>
把征輪碾留教醉客眠王孫行未返芳意自年年<lb/>
　　　晩登汴城<lb/>
休騎上荒城斜陽萬感并嵗憐頻有旱雷恠久無聲芳<lb/>
樹鳩巢廢香泥燕壘成緬懐前宋士人艶道鄉名<lb/>
　　　郭外野寺<lb/>
<pb n="KR4e0096_WYG_003-24b"/>
野寺逺人烟觚稜殿兀然瓦罏雙足折土偶半身全鳥<lb/>
去堦留篆蝸藏壁帶涎閻浮俱苦海何處可安禪<lb/>
　　　立春日作<lb/>
殘厯惟餘晦殊鄉又遇春壯懐灰共冷衰髩雪争新頗<lb/>
覺逢迎懶徒思引退頻自縁忘物我何用辨玒珉<lb/>
　　　聞舍弟昌復訃<lb/>
聞訃心先折開緘淚若傾異鄉離别恨同氣死生情哽<lb/>
咽悲何已呻吟痛曷平九京知有憾弱子尚孩嬰<lb/>
<pb n="KR4e0096_WYG_003-25a"/>
曽共過庭前雙親獨爾憐亢宗徒齎志閲世竟慳年忍<lb/>
割今生愛難期再世縁永懐諸弟妺三已在重泉<lb/>
五十年相聚俄驚一夢餘酸辛身後事愁苦病中書苔<lb/>
蘚沙塲骨羅紈肉食軀何如終牖下隨分塟郊墟<lb/>
未病猶躭飲方强遽解紳短脩元有定聚散本非真蘚<lb/>
碣標荒壟桐棺掩幻身達人曽祼塟那用更傷神<lb/>
　　　春祭陪祀東書堂賜茶退歸作<lb/>
香篆半成灰齋宫賜坐回苑花紅未拆堦草緑先催棋<lb/>
<pb n="KR4e0096_WYG_003-25b"/>
布星羅局茶傾雪泛杯非才叨岳牧明祀幾畨陪<lb/>
　　　偶然作<lb/>
謬忝藩維寄空慚老病身髩髭愁裏雪花柳客邊春直<lb/>
道乖流俗餘生任化鈞時無鄒孟氏枉直向誰詢<lb/>
　　　三月四日即景<lb/>
忽忽春將暮俄過三月三草誰憐益母花自媚宜男乍<lb/>
到尋巢燕初眠上箔蚕新茶與新筍鄉味憶江南<lb/>
　　　合歡牡丹三首應教作<lb/>
<pb n="KR4e0096_WYG_003-26a"/>
爛熳絢晴朝容華若賽嬌瓣多愁露浥幹弱怯風揺共<lb/>
訝晨粧淡都縁宿酒消更期千嵗壽嵗嵗賞妖嬈<lb/>
花艶奪霞紅葩分嫵媚同鬬妍雲錦幄競秀綺羅藂淑<lb/>
質俱傾國凡英盡歛容内庭和氣盛卉草最先鍾<lb/>
曉露濕芳英駢開耻獨榮仙姿雙弄玉道韻两飛瓊人<lb/>
羡長偎倚天令巧合并鵲巢風化美佳植固堪徴<lb/>
　　　合歡芍藥二首奉教作<lb/>
名品擅維揚嫣然共頡頏總專傾國艶難辨是誰香窈<lb/>
<pb n="KR4e0096_WYG_003-26b"/>
窕千般態娉婷一種粧螽斯端有兆宜爾預呈祥<lb/>
樓子花王副根同蔕亦連固知皆雅淡孰敢别蚩妍繡<lb/>
閣雲鬟並粧臺月貎聨暖風香霧裏向背總堪憐<lb/>
　　　題小景四首<lb/>
南北两峰前逢春物物妍露桃臨水岸烟柳隔江船古<lb/>
廟尋嘉澤幽亭訪冷泉遊人都載酒來往六橋邊<lb/>
芳樹垂巖暗藂篁傍石低虹流雙澗逺笏卓數峰齊棋<lb/>
許髙人對琴教小豎携湖山皆秀麗無處不堪題<lb/>
<pb n="KR4e0096_WYG_003-27a"/>
窈窕洞無門寥寥隔世氛板橋穿竹篠苔壁綴松根孤<lb/>
嶂摩雲秀飛泉觸石喧不知何道士收露㸃𤣥文<lb/>
積素晃溪山人家盡掩闗客舟寒尚挽漁槳暝初還老<lb/>
樹髙低岸殘蘆曲折灣欲投峰頂寺氷滑路難攀<lb/>
　　　和友人韻<lb/>
山暗雲霾樹潮生水到門野航乗一葦村釀醉孤尊夜<lb/>
火燃松節晨餐煑芋根自諳棲遯志富貴不須論<lb/>
荷衣蘭作佩葯檻席爲門淡泊幽情逺真淳古道尊花<lb/>
<pb n="KR4e0096_WYG_003-27b"/>
飄仁在核葉落液歸根消息盈虛理當從達者論<lb/>
地險過牛渚林幽類鹿門戀兹耕釣樂忘却縉紳尊掃<lb/>
石安茶竈携書坐竹根衰榮相倚伏天道妙難論<lb/>
　　　寄南昌沈大尹<lb/>
杖屨歸田日山林養病時缻無陶令粟笈有杜陵詩蒲<lb/>
柳身空老松筠性不移何由重㑹面相與話襟期<lb/>
終日惟枯坐衡門掩薜蘿自縁知已少謾道識人多往<lb/>
事心徒赤浮生髩已皤久思飡杞菊作賦續東坡<lb/>
<pb n="KR4e0096_WYG_003-28a"/>
昔出别鄉親今還少四隣天留雙眼在人笑一身貧勇<lb/>
退慚先哲相知感故人平生堅白意未肯湼緇塵<lb/>
　　　題終慕堂<lb/>
舊隠金鰲下榕蕉間橘林他鄉頻引睇先壟鎮縈心世<lb/>
澤溪流逺哀情海水深楹間懸鉅榜一顧一沾襟<lb/>
自憐成永感那得再晨昏掛壁遺容在紉衣宻綫存秋<lb/>
霜心易愴春雨恨難論一脉書香逺相傳子又孫<lb/>
燎黄褒典重純素此生孤長抱窮天痛仍懐永世圖禄<lb/>
<pb n="KR4e0096_WYG_003-28b"/>
豐親不逮泣盡眼將枯子職知能勉移忠仰聖謨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　運甓漫稿巻三<lb/>
</p>
<p>
</p>
  </div>
<div>
<head>運甓漫稿巻四</head> <lb/>
    <p>
<pb n="KR4e0096_WYG_004-1a"/>
欽定四庫全書<lb/>
　運甓漫稿巻四<lb/>
　　　　　　　　　　　　明　李昌祺　著<lb/>
　　五言排律<lb/>
　　　送張㕘政考績之京<lb/>
瑣闥才名著藩垣位望隆三年㕘省政千里獻民庸寮<lb/>
寀勤勞共兵氓愛慕同柳亭張餞席桃浪送征篷天上<lb/>
乘槎客江邊卧轍翁櫓聲揺落月帆勢快長風浩蕩淮<lb/>
<pb n="KR4e0096_WYG_004-1b"/>
流壯嶙峋岱嶽雄金臺紅日下貝闕綵雲中清慎聞羣<lb/>
辟廉能徹九重陛陳嘉績最階授散官崇復職紆新眷<lb/>
辭朝返舊封桓桓方叔烈戀戀子牟忠甦息憐諸郡旬<lb/>
宣仗數公追呼鞭朴少飽暖嵗時豐去路應逢夏回程<lb/>
莫待冬詩欣千首富錢笑一文空但覺烟霄逈惟知雨<lb/>
露濃棠隂城下路歌詠走兒童<lb/>
　　　幽居<lb/>
華亭當巽位匪北與東南新月<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>懸夕斜陽暝翳嵐秋<lb/>
<pb n="KR4e0096_WYG_004-2a"/>
聲連地起雲影半空曇紅葉凋園柿青林秀石楠到門<lb/>
無吏跡雜坐有農談茗椀惟孤啜橙杯不獨銜芙蓉霜<lb/>
肅肅楊柳露毿毿晴雪鷗棲渚腥風虎卧岩耕夫朝就<lb/>
餉過客暮停驂孤夐天疑近清高境不凡谷深寒鎖翠<lb/>
溪濶暖浮藍養靜閑情愜居安逸興耽康强身懶杖蕭<lb/>
散髮慵簮暑退嫌藤簟涼生怯葛衫好書常在案雄劍<lb/>
鎮藏函榮任他人取幽宜我輩探溪山聊寄傲簡牘貴<lb/>
研覃名教真堪樂禪機弗用㕘虚心千箇竹直節數株<lb/>
<pb n="KR4e0096_WYG_004-2b"/>
杉永夜長庚對煌芒不可緘<lb/>
　　　挽族兄<lb/>
布被當年友嗟君更可憐父兄嘉篤志朋輩羨英年早<lb/>
負穿楊譽終酬折桂縁學成寧落後榜揭果居先未對<lb/>
劉蕡策旋揮祖逖鞭裾從彤邸曳書向石渠編仕路方<lb/>
榮進蠻邦遽斥遷瘴生雲滃墨颶起浪掀船地僻夷風<lb/>
陋天遥氣候偏毒淫那易辟性命竟難全忍死留遺語<lb/>
含寃入下泉行囊題詠在謫籍姓名蠲弱子擕家返輕<lb/>
<pb n="KR4e0096_WYG_004-3a"/>
函載骨還九京雖莫作百韻或堪傳勿訝淪殊域猶能<lb/>
返故阡試觀同譴者亦有𦵏烏鳶<lb/>
　　　挽友人<lb/>
舊説盤中隠今為物外仙識韓空有夢交藺竟無縁未<lb/>
論宗支異還叨閥閲聨學精多士許孝篤衆人憐恬退<lb/>
忘軒冕沉潛嗜簡編衣冠推典則詞賦擅清妍世厯滄<lb/>
桑改家臻福慶全遺榮身自在占勝地幽偏久悟浮生<lb/>
幻俄隨大化遷歛裳真逝矣易簀靜蕭然漫詫騎鯨去<lb/>
<pb n="KR4e0096_WYG_004-3b"/>
那因化鶴還菊軒棋已罷竹館榻仍懸簾捲風翻帙忩<lb/>
虗雨慢絃遊山雙屐在釣瀬一竿捐雅操超今士高標<lb/>
慕昔賢新祠應得侑遺稿或堪傳五桂凌霜秀藂蘭浥<lb/>
露鮮年年寒食節釃酒拜荒阡<lb/>
　　　壽某翁<lb/>
聖代功勛著天倫樂事專位躋三品峻義篤一門全致<lb/>
養惟殫禄通財不計錢永懐烏鳥哺仍感鶺鴒篇萱草<lb/>
幽藂秀棠花舊蒂連氷盤魚味美綵服鴈行聨祥柰寧<lb/>
<pb n="KR4e0096_WYG_004-4a"/>
煩守肱衾且用眠老親欣未耄難弟愛彌堅茵褥重重<lb/>
榻塤篪秩秩筵夀觴更跪勸獵騎並驅還橘墮猶懐陸<lb/>
荆分謾笑田侯封應有待輿論諒無偏遐算慈闈健同<lb/>
心貴介賢雄文書盛美燕許筆如椽<lb/>
　　　題山水圖<lb/>
别業在圓塘無鄰傍草堂瀰漫新水濶逺近好山蒼樹<lb/>
宻松依檜林幽柘混桑頗同嚴子瀬仍似杜陵荘橋峻<lb/>
妨遊屐溪迴隠釣航鳥聲春晝永花氣午風涼把巻潛<lb/>
<pb n="KR4e0096_WYG_004-4b"/>
心玩逢疑著意詳詎容便水石未可薄軒裳愧我身空<lb/>
老憐生力致强閑情雖足適壯志㑹須償尊府當朝貴<lb/>
佳兒嗣世良奪魁期接武澗壑有輝光<lb/>
　<lb/>
　<lb/>
　<lb/>
　<lb/>
　運甓漫稿巻四<lb/>
</p>
<p>
</p>
  </div>
<div>
<head>運甓漫稿巻五</head> <lb/>
    <p>
<pb n="KR4e0096_WYG_005-1a"/>
欽定四庫全書<lb/>
　運甓漫稿巻五<lb/>
　　　　　　　　　　　明　李昌祺　著<lb/>
　　七言律詩<lb/>
　　　遐齡十景<lb/>
　　　　遐齡仙境<lb/>
西山秀矗碧芙蓉浩刼天真宅此中飛瀑倒懸清灑雪<lb/>
層巒逺聳翠摩空珠林有樹皆棲鶴玉澗無泓不蟄龍<lb/>
<pb n="KR4e0096_WYG_005-1b"/>
列缺蜚廉皆擁衛綵雲長繞萬株松<lb/>
　　　　玉隆仙府<lb/>
淨明宫觀軼浮埃紫氣丹光接上台地夐難尋茅落處<lb/>
天空猶想錦飛來江湖孽去沈淪拯沙井源通障遏開<lb/>
鍊質仙岩應在此不須東海訪蓬萊<lb/>
　　　　石泉靈瀬<lb/>
跨鳳仙人杖有靈卓開岩竇見清泠絶勝猛虎跑來潔<lb/>
不帶潛蛟鎮處腥春漲暖添三日雨秋澄涼浸一天星<lb/>
<pb n="KR4e0096_WYG_005-2a"/>
風瓢㡬度穿雲汲坐愛潺湲洗耳聴<lb/>
　　　　天寳雲深<lb/>
洞天原自異人寰可惜梅生分太慳參杞熟來俱不食<lb/>
神仙遇後竟空還靈呵鬼䕶金床隠電掣雷轟石室關<lb/>
蒼狗白雲長靉靆恍疑移下玉京山<lb/>
　　　　紅崖疊翠<lb/>
曾聞千仭岧嶤頂上有仙翁隠碧雲蕉葉懶揮塵自逺<lb/>
楓枝不悴景長温丹光迸井清宵煥霧氣埋山白晝昏<lb/>
<pb n="KR4e0096_WYG_005-2b"/>
積黛凝嵐轇轕處藥爐茶臼至今存<lb/>
　　　　緱嶺朝霞<lb/>
晨暾乍出上榑桑散作竒文五色章暘谷影高爭煥爛<lb/>
赤城標建逺微茫曾為燒佛禪師號復作修仙道士粮<lb/>
若使有縁逢子晉便求嚥嗽上升方<lb/>
　　　　蕭臺積雪<lb/>
六出花飛尺許深吹笙臺榭盡瓊林長空鶴下巢難認<lb/>
薄暮樵歸路莫尋玉壘更添仙境勝氷崖不受世塵侵<lb/>
<pb n="KR4e0096_WYG_005-3a"/>
匏簧冷澁無遺韻贏得琴留折竹音<lb/>
　　　　龍岡雨霽<lb/>
何年神物此中蟠化作竒峰紫翠攅水落樹根猶半濕<lb/>
泥沾花片未全乾天東初日一輪近隴上閑雲萬畝寛<lb/>
最好連山皆白石霶𩃱洗出玉鱗寒<lb/>
　　　　鸞岡秋月<lb/>
銀盤端正掛瑶天灝氣寒光兩鬬妍白鶴儀鸞成恍惚<lb/>
黄塵清水嘆更遷五行秀淑兹山聚百種禎祥此地全<lb/>
<pb n="KR4e0096_WYG_005-3b"/>
應與三仙同不老坐㸔兔魄謾虧圓<lb/>
　　　　鳳岡夕照<lb/>
綵翮高飛去不留斜陽長自射岩幽織烏沈處晴霞斂<lb/>
巢鵲歸時暮靄收翠鎖雲蘿千嶂暝紅堆霜樹一林秋<lb/>
人間此是通天竅未必丹丘勝藥丘<lb/>
　　　送王處士益安之京<lb/>
亭亭别舸艤江干緩唱離歌勸酒乾老驥尚馳千里足<lb/>
㝠鴻已鎩九霄翰江雲盡日低連水淮雨兼旬悄釀寒<lb/>
<pb n="KR4e0096_WYG_005-4a"/>
多病子牟心獨苦遥瞻魏闕五雲端<lb/>
蒲帆穏掛一舟輕珍重高年事逺征飛絮遊絲縈别恨<lb/>
落花芳草黯離情山中暫輟幽人社輦下爭傳處士名<lb/>
回望南雲鄉邑近秋風江上笑相迎<lb/>
閒身應暫别林丘垂老觀光帝里遊地控幽并通絶漠<lb/>
山連恒華拱中州辭家去日逢初夏買棹歸時及早秋<lb/>
南北兩京饒故舊相過慰藉少淹留<lb/>
自笑龍鍾雪鬢毿十年因病解朝衫清時引退憐身老<lb/>
<pb n="KR4e0096_WYG_005-4b"/>
白日冲昇愧骨凡漠漠平蕪連薊北依依逺樹隔江南<lb/>
經行定過淮陽郡歸計煩君促阿咸<lb/>
　　　送曾行人還京<lb/>
專對多才列顯融十三藩翰有行蹤官寮盡識荀鳴鶴<lb/>
郡邑爭㸔陸士龍江上曉霜凋杜若城邊秋水映芙蓉<lb/>
經行處處饒佳景總入高情賦詠中<lb/>
四牡騑騑聳衆觀梁園邂逅暫相歡襟懐磊落真佳士<lb/>
職任清閑最好官楊柳不禁秋後折茱茰且向醉中看<lb/>
<pb n="KR4e0096_WYG_005-5a"/>
懸知歸獻王褒頌三峽詞源在筆端<lb/>
乍見何堪又别離蕭條况值暮秋時無才報國慚空老<lb/>
有約歸田嘆已遲風悴井邉梧樹葉雨乾籬下菊花枝<lb/>
空緘徒有寒温問不敢煩君寄故知<lb/>
官亭且暫駐行装更盡臨分酒一觴同榜故人皆要路<lb/>
離羣倦客尚他鄉涼風嫋嫋蘋花白夕露淒淒杏葉黄<lb/>
後夜夷山高處望析津惟覩使星光<lb/>
　　　留别王教諭士敬<lb/>
<pb n="KR4e0096_WYG_005-5b"/>
汴省分携又四年他鄉一見倍堪憐白頭納禄慚予晚<lb/>
綘帳横經羡子賢燈影颭風臨水店櫓聲揺月下河船<lb/>
匆匆㑹面匆匆别回首長淮一慨然<lb/>
磊落才華邁後英鄉闈早占甲科名持衡西陜端無忝<lb/>
分教中都倍有榮畫鼓升堂黌舎曉青山繞郭縣樓晴<lb/>
丁寧勿嘆淹閑散早晚吳公薦賈生<lb/>
黄河㡬曲繞荆山楊柳隂中帶暝灣老子得歸全出處<lb/>
故人相見雜悲歡從教健翮縱横上且喜閑身自在還<lb/>
<pb n="KR4e0096_WYG_005-6a"/>
莫負明時勤造士坐聴絃誦到更闌<lb/>
　　　寄石潭劉先生并李鍊師<lb/>
偶因衰病返丘園白首依然混俗氛寧復嬉遊來勝境<lb/>
徒令夢寐想清芬秋山秀色終年對天路空歌每夜聞<lb/>
宴坐萬松蒼雪裏不知塵世有囂喧<lb/>
久不班荆話夙心逺勞封茗寄雲林殷勤諫議情偏厚<lb/>
憔悴文園渴正深十載鄉音憐斷絶㡬人交誼篤升沈<lb/>
看雲倍切懐君意離恨悠悠可自禁<lb/>
<pb n="KR4e0096_WYG_005-6b"/>
相鄉朋舊總英賢久乏鱗鴻寄尺箋令子俱為天上客<lb/>
阿翁都作酒中仙堅持苦節共先訓順受微疴了宿縁<lb/>
社櫟任他松柏笑支離却得保餘年<lb/>
　　　挽某孺人<lb/>
婉娩雍和著令儀如賓相敬世應稀遺衣尚有親縫線<lb/>
殘綜猶餘手斷機零落堂萱霜已悴蕭條園薤露初晞<lb/>
兒孫拜掃蕭坊塜梧檟西風葉亂飛<lb/>
　　　題蕭于京巻<lb/>
<pb n="KR4e0096_WYG_005-7a"/>
吾邦自昔産才英畫手如君藝更精柱國少師題舊隠<lb/>
經筵學士表新塋優閑有興詩兼酒落魄無心利與名<lb/>
猶記京華曾識面白頭回首故人情<lb/>
　　　寄龔廉使并虚谷僉憲<lb/>
秋鴻春燕各西東回首天涯一病翁晚嵗懸車應愧我<lb/>
明時攬轡最推公才名未許張綱擅清徳惟期趙抃同<lb/>
從此雪山知更重羣賢風裁兩爭雄<lb/>
　　　雨中發洪都<lb/>
<pb n="KR4e0096_WYG_005-7b"/>
豫章城下水如苔風雨官河一棹開山色遥連蕭寺暝<lb/>
雁聲遥度楚雲哀霜凋逺樹寒燈見鳥背孤帆極浦回<lb/>
畫棟朱簾遺閣廢荒基嵗嵗長蒿萊<lb/>
　　　訪鷺洲書院遺址<lb/>
宋家書院但空名二水中分草樹平陵谷變來基亦廢<lb/>
野人耕處草還生落花細雨文魚上殘柳西風白鴈鳴<lb/>
臨眺不堪懐徃事城頭畫角更淒清<lb/>
　　　舟次安慶<lb/>
<pb n="KR4e0096_WYG_005-8a"/>
層層雉堞石崔嵬小市參差野岸隈賈客㠶檣沙際落<lb/>
人家樓閣水邉開英雄埋没成塵土墳塜荒凉翳草萊<lb/>
莫上高城重弔古東風斜日使人哀<lb/>
　　　春坊黄學士索賦劉縉草堂二首<lb/>
靜者茅堂近翠微蓽門松徑往還稀水生南垞鴈初下<lb/>
月出西巖人未歸迸筍亂穿苔蘚破殘花故傍薜蘿飛<lb/>
清泉繞屋雲林宻縱有淄塵得染衣<lb/>
石角藤枝似瀼西懸蘿引蔓覆簷低雲來高樹虚窗暗<lb/>
<pb n="KR4e0096_WYG_005-8b"/>
春去深林好鳥啼蛛網靜粘飛絮雪燕巢新補落花泥<lb/>
碧山學士能相過咫尺滄浪是浣溪<lb/>
　　　喜陳七表弟至<lb/>
客舎蕭條忘却官愁顔暫解强為歡相逢尚憶兒時事<lb/>
乍見渾疑夢裏㸔故國有田供嵗計他鄉無絮耐冬寒<lb/>
明朝又作天涯别且對青燈共夜闌<lb/>
　　　秋夜聞砧<lb/>
萬遍千回擣未休踈星涼月夜悠悠酒醒空館聞偏苦<lb/>
<pb n="KR4e0096_WYG_005-9a"/>
老厭他鄉聴更愁綃帳銀屏霜氣早黄雲白草塞垣秋<lb/>
妾心已逐寒聲碎憑仗風吹到海頭<lb/>
　　　送孫吉士省親還浙<lb/>
勞勞亭畔送將歸莫惜離尊醉落暉霜葉暝随淮水下<lb/>
風帆晴向練湖飛還家只喜庭闈健到處仍憐故舊稀<lb/>
綵服寧親兼晝繡人生得意似君希<lb/>
　　　賦落花<lb/>
愁紅怨粉各依依樹下偏多樹上稀總為春光爭艷冶<lb/>
<pb n="KR4e0096_WYG_005-9b"/>
却教夜雨妬芳菲數枝浸水魚吹去㡬片縈林蝶趂飛<lb/>
莫怪東風成薄倖猶能收拾㸃人衣<lb/>
　　　送同年曾侍講扈從北行二首<lb/>
長樂踈鐘曙色催千官扈蹕出蓬萊香飄輦路鸞輿至<lb/>
日射天袍雉扇開九域車書同盛典兩京詞賦屬雄才<lb/>
從容得侍清閑宴更捧南山萬夀杯<lb/>
天子宸遊幸北京從官誰是最知名青鸞紫鳳隨行在<lb/>
玉碗金盤出内庭芳草細承宫珮軟飛花故落御衣輕<lb/>
<pb n="KR4e0096_WYG_005-10a"/>
𢋫歌何限鄒枚匹獨説相如賦有聲<lb/>
　　　寄彭修撰李吉士二同年<lb/>
千里迢迢隔兩都雁歸不寄半行書只縁久别交情薄<lb/>
自是長貧行輩踈細雨落花朝退後游絲飛絮燕來初<lb/>
故人寂寞芸忩裏遲爾封緘慰索居<lb/>
　　　書館即景二首<lb/>
十里金河繞内城城邊闌檻逼人清池萍過雨馴鷗下<lb/>
苑樹呈隂好鳥鳴入座水風翻帙亂隔忩簷日漾波明<lb/>
<pb n="KR4e0096_WYG_005-10b"/>
萬年枝拂宫墻翠時見雙飛粉蝶輕<lb/>
溝水斜通宫苑近回廊遥接禁垣長千層雉堞圍黄屋<lb/>
百囀鶯聲在緑揚曉霧暖浮空翠色春流晴泛落紅香<lb/>
無端景物皆佳興更愛鍾山樹欝蒼<lb/>
　　　車駕南還江東驛拜迎有作<lb/>
鳴笳疊鼔震淮山共喜時巡大駕還畫㦸雕戈羅萬騎<lb/>
紫駝白象列諸蕃讙聲逺度旌旂外香霧長浮罕畢間<lb/>
雜遝都人多似蟻一時拜舞望龍顔<lb/>
<pb n="KR4e0096_WYG_005-11a"/>
　　　送鮑琮之吉安教授<lb/>
送别因君憶舊鄉郡城南面好徜徉青山秀落屛風裏<lb/>
粉堞高環學舎傍佳句欲成仍對酒春衣初試更焚香<lb/>
老親林下知相見華髪應添别後霜<lb/>
　　　元日早朝<lb/>
熹微曙色半氤氲閶闔初開鹵簿陳雲表露凝仙掌重<lb/>
仗前風細珮聲勻雪消鳷鵲千門曉花映鴛鴦合殿春<lb/>
久侍朝班無寸補年年此日沐恩新<lb/>
<pb n="KR4e0096_WYG_005-11b"/>
　　　病中酬周吉士忱見贈二首<lb/>
自嗟淺薄負明時更嘆長貧少故知書巻病來荒舊學<lb/>
柴門客去重深思花容有態隨春老藥力無功得效遲<lb/>
擬學無生消世念惟應禪寂共襟期<lb/>
為客何堪倍憶家還悲伏枕度年華病魔不逐青春去<lb/>
醒眼惟愁白日斜已覺尫羸踈酒盞更憐憔悴負鶯花<lb/>
方書藥性偏多忌猶説逢人擬斷茶<lb/>
　　　送劉生還鄉<lb/>
<pb n="KR4e0096_WYG_005-12a"/>
不辭千里問庭闈綵服如何又逺違新鴈近隨秋共至<lb/>
故園遥喜客初歸空林向晚鴉爭集衰柳驚風葉亂飛<lb/>
應愧殊方飄泊久㸔雲送别總沾衣<lb/>
　　　春日南宫對雪<lb/>
退食南宫㸔雪飛塵埃頓覺一時稀千門曉色連青瑣<lb/>
雙闕寒光照粉闈倦逐梨雲飄舞袖閑隨柳絮上朝衣<lb/>
高才莫續梁園賦却憶盤洲獨釣歸<lb/>
　　　孝陵春日陪祀二首<lb/>
<pb n="KR4e0096_WYG_005-12b"/>
鶴駕乘春謁寢園日華浮動<hi>原闕</hi>
<pb n="KR4e0096_WYG_005-13a"/>
黄鶴翩翩不可招玉棺夜墮𦵏王喬已知妙行書仙籍<lb/>
又見褒封下聖朝俗眼謾揮蒿里淚清風閑却竹宫簫<lb/>
真人道業憑誰傳虎觀鑾坡盡久要<lb/>
　　　送人之淮安税使<lb/>
花雨消塵草色新金川門外是通津江雲片片低連水<lb/>
穡燕飛飛近掠人畫燭牙籌官舎夕緑蒲翠柳郡城春<lb/>
懸知公退多幽賞淮水淮山賦詠頻<lb/>
　　　南郊分獻禮成有作<lb/>
<pb n="KR4e0096_WYG_005-13b"/>
鳳盖鸞旂下九關豐隆列缺䕶郊壇星臨行殿鐘初動<lb/>
月射齋宫夜未闌佳氣直浮雙闕外祠光遥在萬松間<lb/>
相如未覺才踈薄誰道明朝獻頌難<lb/>
　　　寄劉貢士孟恂二首<lb/>
河橋雨過柳條新野岸氷消草色勻㡬處秦樓春自好<lb/>
一瓢顔巷客長貧流年不用悲明鏡高誼惟應愧故人<lb/>
翹首石潭潭上路東風那得有車塵<lb/>
竹屋無人靜掩扉病身坐愛暖風微悠揚甕底醯鷄舞<lb/>
<pb n="KR4e0096_WYG_005-14a"/>
撩亂忩間野馬飛家在江南田地少年來海内友朋稀<lb/>
登山臨水情何極惆悵高懐與願違<lb/>
　　　寄同年曾學士子棨<lb/>
青春載酒立鰲峯兩扈宸遊㸔㑹同日暖雲旂翻白<graphic n="KR3090" url="https://raw.githubusercontent.com/kanripo/KR-Gaiji/master/images/KR3090.png" mimeType="image/png"/>
月寒天闕倚蒼龍閑庭幽草芊綿緑别苑飛花淡蕩紅<lb/>
侍從詞臣多似雨長卿作賦獨能工<lb/>
　　　早朝<lb/>
金河秋早水生涼清漏沈沈夜未央闕對鍾山通御氣<lb/>
<pb n="KR4e0096_WYG_005-14b"/>
露摶仙掌溢寒光天垂複道星辰近月隠重城睥睨長<lb/>
粉署由來多俊彦獨慚題柱漢仙郎<lb/>
　　　孝陵秋日陪祀柬彭贊禮永年<lb/>
鍾山欲曉色蒼蒼小輦輕輿出建章苑鹿不驚仙仗過<lb/>
潭龍故噴御泉香重城隠霧留殘月高樹含風送早涼<lb/>
惟有祠官最清貴時來導駕沐恩光<lb/>
　　　悼貴人<lb/>
百戰功成初拜侯貂蟬雉尾換兠鍪丹青擬上麒麟閣<lb/>
<pb n="KR4e0096_WYG_005-15a"/>
紅粉空餘燕子樓郿塢有金僧施得平津無客妓來遊<lb/>
若教富貴兼難老江水應須北向流<lb/>
　　　太廟臘享同吏部王郎中吏部丁員外刑部蕭<lb/>
　　　員外陪祀有作<lb/>
寳砌瑤堦積雪稀齊開金鎖敞朱扉五雲光裏來華盖<lb/>
萬樂聲中拜衮衣鳳輦乍移清廟闔龍旂輕拂上林飛<lb/>
禮成冠珮參差出佳氣祥煙繞禁闈<lb/>
　　　秋日獨遊黄鹿山望𡺸策寺二首<lb/>
<pb n="KR4e0096_WYG_005-15b"/>
梵宫遥對鳳凰臺此日乘閑偶獨來古墓石麟空蔓草<lb/>
空祠土像翳塵埃溪光淡淡秋鴻下野色蒼蒼夕鳥回<lb/>
不用咸陽原上望西風臨眺亦堪哀<lb/>
青龍山下人煙少黄鹿庵前日影斜隔塢寒松遥見寺<lb/>
平田晚稻正垂花芰荷蕭瑟鳬鷗水莎草棲迷雁鶩沙<lb/>
弔古自應增感慨非關久客在天涯<lb/>
　　　挽張楫川處士二首<lb/>
寂寞秋山落日邉草堂人去鎖寒煙移家北里無華館<lb/>
<pb n="KR4e0096_WYG_005-16a"/>
供祭南山有薄田零落幽蘭餘澗底蕭條寒菊對門前<lb/>
天涯莫致生芻奠灑淚西風一慨然<lb/>
華屋山丘事已非先朝遺老近來稀徒令過客題新塜<lb/>
猶有行人欵舊扉衰柳謾餘陶令宅荒苔空没子陵磯<lb/>
故園朋好凋零盡暮雨寒雲弔鶴飛<lb/>
　　　挽集方陳處士<lb/>
寂寂空林長薜蘿集芳園裏落花多幽堂有石銘先泐<lb/>
舊宅無人客獨過海内生芻慚古道淮南藂桂想遺歌<lb/>
<pb n="KR4e0096_WYG_005-16b"/>
山陽回首悲鄰笛欲賦招魂奈爾何<lb/>
　　　九日獨登雨花臺追用杜牧韻<lb/>
客裏登高思欲飛乾坤但覺此生微關河迢遞親垂老<lb/>
松菊荒涼人未歸六代空臺餘古塔㡬家新塜對斜暉<lb/>
寒煙蔓草西風外惟有秋荷好製衣<lb/>
　　　題求志山房巻<lb/>
久忘軒蓋身將老高卧雲林事總抛酒熟只知留客醉<lb/>
家貧惟喜借書抄雲迷高樹猿窺果葉墜空林鶴緝巢<lb/>
<pb n="KR4e0096_WYG_005-17a"/>
試問白駒空谷裏㡬人黄髪在衡茅<lb/>
　　　送劉僉事還浙兼寄陳御史<lb/>
都門秋樹葉紛紛惆悵西風袂忍分頭戴鐵冠辭魏闕<lb/>
手持玉斧過吳門孤村逺磬㪣殘月極浦歸帆没斷雲<lb/>
為報霜臺驄馬使南宫倦客久離羣<lb/>
　　　送陽生之北京聴選<lb/>
白下相逢政早秋異鄉還喜暫淹留關河逺道同為客<lb/>
風雪殘年獨宦遊冒雨歸鴻投極浦經霜落葉在扁舟<lb/>
<pb n="KR4e0096_WYG_005-17b"/>
尊前謾遣離情散醉後翻成别淚流<lb/>
　　　送錢秀才歸文江<lb/>
勞歌一曲黯離憂酒盡人分不可留獨樹斜陽回夕鳥<lb/>
孤舟殘雪泝寒流行臨湍水瀟瀧險家在圓塘别業幽<lb/>
欲折疏麻採衡杜秋風零落滿滄洲<lb/>
　　　送李生赴㑹試<lb/>
明時自笑離羣久中嵗仍傷送别頻暮雪梅花殘臈酒<lb/>
東風楊柳上京人仲容年少青雲早杜牧才衰白髮新<lb/>
<pb n="KR4e0096_WYG_005-18a"/>
西抹東塗成昨夢天涯空憶杏園春<lb/>
　　　謫官後崇上人房話禪<lb/>
下方無計避浮名且向空門話道情久廢琴書縁性懶<lb/>
乍抛章綬覺身輕山僧臘共雙松古野客心同片月清<lb/>
亦欲斷縁依法住經函茗椀了餘生<lb/>
　　　東溪釣隠<lb/>
東溪不减浣溪名竹逕柴門事事清只與漁樵長混迹<lb/>
自縁軒冕久忘情夕陽曬翅鸕鷀飽秋水浮灘舴艋輕<lb/>
<pb n="KR4e0096_WYG_005-18b"/>
肯使身名入城府滄浪日日濯塵纓<lb/>
　　　送太學王生省親<lb/>
送客行歌出鳳臺離情鄉思醉難裁故園舊友三年别<lb/>
晏嵗長淮一棹回鷺渚别來頻入夢鷗江歸去且銜杯<lb/>
囊空無物堪持贈聊折寒香雪後梅<lb/>
　　　東華春望次周編修韻<lb/>
濛濛香霧散輕寒翠瓦光凝漸欲乾乍暖鶯聲偏好聴<lb/>
初晴樹色最宜看鍾山雲近浮雙闕金水波明照百官<lb/>
<pb n="KR4e0096_WYG_005-19a"/>
猶記粉闈通籍日文華㡬度候鳴鑾<lb/>
　　　西掖書懐次周編修韻<lb/>
清禁遥當輦路開長廊斜抱御溝回鐘聲欲動龍樓啓<lb/>
扇影初移鶴駕來十載中朝多制作一時東觀盛人才<lb/>
掖垣梧竹凌霄漢盡是高皇舊日栽<lb/>
　　　左掖聞鶯次前人韻<lb/>
萬年枝上雨新晴朝退初聞禁苑鶯隔葉好音偏入聴<lb/>
傍花嬌語更多情悠揚巧入龜年笛縹緲清諧子晉笙<lb/>
<pb n="KR4e0096_WYG_005-19b"/>
惟有詞臣最閑暇輕揺玉珮讓和鳴<lb/>
　　　寄胡學士光太二首<lb/>
薊門五月似新秋易水金臺王氣浮行在星辰環帝座<lb/>
故人霄漢扈宸遊林桑葉盡春蠶老庭樹條空夏果收<lb/>
良㑹未期成濶别㡬回飛夢到瀛洲<lb/>
逺别悠悠各一方思君空有九回腸掖垣梧竹秋生草<lb/>
官舎琴尊暑退涼白髮庭闈頻積念青雲故舊未相忘<lb/>
灤京今夜雲霄月肯把清光照草堂<lb/>
<pb n="KR4e0096_WYG_005-20a"/>
　　　寄同安張忍庵通守<lb/>
東風催雨過淮淝萬户千門曙色微漸老只愁朋舊少<lb/>
逢春不放酒杯稀長江繞郡商帆集逺火沿山獵騎歸<lb/>
惟有忍庵忩外雪比君高操更清輝<lb/>
　　　感舊游二首<lb/>
深户長廊對面開東風楊柳舊章臺芳心暗托秋波訴<lb/>
幽夢空成暮雨來燕娩鶯嬌徒有態花飛蝶駭只堪哀<lb/>
風流想像高唐賦千載人憐宋玉才<lb/>
<pb n="KR4e0096_WYG_005-20b"/>
長干東畔是秦淮葉自隨流信自乖花底玉纎崔䕶水<lb/>
月中珠淚郭華鞋晚峰尚學青螺黛氷筯猶疑白燕釵<lb/>
四海遨遊空有意忍彈歸鳳獨傷懐<lb/>
　　　送倪主事還北京二首<lb/>
江亭夕鳥背人飛愁對芳尊話逺違霜後長林餘敗葉<lb/>
道旁荒店掩空扉薊門草色青連野灤水春香緑染衣<lb/>
我有離心何處冩寒雲遠樹共依依<lb/>
秦淮晏嵗見孤鴻疋馬蕭蕭趂朔風淺薄豈堪當路薦<lb/>
<pb n="KR4e0096_WYG_005-21a"/>
光華難與故人同微茫逺見盧溝樹縹緲遥聞魏闕鐘<lb/>
無補涓埃貧病久偏承雨露羨羣公<lb/>
　　　春日憶諸弟<lb/>
不為長貧謾自悲年來鏡裏覺顔衰殊方失路逢今日<lb/>
故國投簪定㡬時池草謾成清夜夢庭花空見紫荆枝<lb/>
凌雲壯氣消磨盡只有丹心似露葵<lb/>
　　　送龍生嵗貢之北京<lb/>
淡雲踈雨弄微和北去金臺路㡬多地控中州連朔漠<lb/>
<pb n="KR4e0096_WYG_005-21b"/>
天回北極拱星河陶山過雨青浮黛沂水驚風白湧波<lb/>
年少未應憐逺别臨分不用唱離歌<lb/>
　　　送太常高賛禮考滿赴京<lb/>
慣聴雲門大夏音兩京聲譽重南金天開行在關河壯<lb/>
山隠長林樹木深逺戍數星寒夜火孤村一片夕陽砧<lb/>
自慚無計陪簮紱千里空懸戀闕心<lb/>
　　　送劉生赴㑹試兼寄曾學士子棨<lb/>
朝來朔鴈帶離聲臘盡洸河走濁氷飛舞雲山環近甸<lb/>
<pb n="KR4e0096_WYG_005-22a"/>
微茫煙樹見長陵新傳虎榜題劉晏舊説龍門愧李膺<lb/>
惟有相如才調美每將詞賦擅聲稱<lb/>
　　　送艾秀才還文江三首<lb/>
楊柳隂隂虎踞關離亭把酒送君還到來建鄴春將盡<lb/>
歸去文陽夏已殘客裏有書惟寄雁山中無樹可棲鸞<lb/>
分携已自傷懐抱回首他鄉别更難<lb/>
踈踈蘆葦野鷗飛逺水茫茫一掉歸雨過山田收早稻<lb/>
涼生客舎感秋衣江村露冷蛩聲急楚澤天清鴈影微<lb/>
<pb n="KR4e0096_WYG_005-22b"/>
白髪難兄如見問為言空憶故山薇<lb/>
白門涼露滴官槐一葉扁舟候曉開家住秋山松桂老<lb/>
門臨春水鷺鷗來夕陽蕭寺踈鐘斷晚月滄江旅棹回<lb/>
到日高堂調膳罷平安先寄鳳凰臺<lb/>
　　　送周編修考滿赴北二首<lb/>
勞歌一曲黯離情鄉夢中霄戀去程北闕故交成久别<lb/>
南官倦客已除名山城奏角人初寢野岸維舟月乍生<lb/>
良㑹㡬時如可卜早憑歸鴈寄新聲<lb/>
<pb n="KR4e0096_WYG_005-23a"/>
垂楊夾道晝隂長五兩南風送去航政羨諸公當要路<lb/>
獨憐十口在他鄉風生平野春苗緑雨歇高林夏果黄<lb/>
行在倘逢知已問别來潘鬢易滄浪<lb/>
　　　送胡御史遷評事考滿赴北<lb/>
雪中歸鴈帶離聲且共清尊慰别情周室羣僚尊柱史<lb/>
漢家多士重廷評洸河凍解流澌下薊野春回細草生<lb/>
此去定應司獻納丹心長向北辰傾<lb/>
　　　大祀雪霽之作次周編修韻二首<lb/>
<pb n="KR4e0096_WYG_005-23b"/>
羽林千騎擁旌旄六出飛花㸃繡袍𤣥武旂翻香霧暖<lb/>
蒼龍闕倚卿雲高蓬萊御氣浮春樹泰畤祠光絢露桃<lb/>
天陛兩曾分祼獻獨慚無頌擬王褒<lb/>
月冷瑶堦燭影微爐煙遥傍侍臣衣鍾山政對齋宫近<lb/>
瑞雪先迎御輦飛環珮聲來天步近衣冠身到泰壇稀<lb/>
何人屢得陪宣室賈誼承恩在禁闈<lb/>
　　　元夕觀燈次前人韻<lb/>
解凍風輕暖尚微天街夜色散清輝香飄綺席回歌袖<lb/>
<pb n="KR4e0096_WYG_005-24a"/>
燭射珠簾晃妓衣星斗漸隨華月落笙歌緩送醉人歸<lb/>
仙郎自笑才情減謾憶傳柑出粉闈<lb/>
　　　陳處士挽詩<lb/>
一枕翛然靜解神鶯花零落草堂春山中結社無遺老<lb/>
地下埋銘有故人不向塵埃留半跡獨從丘壑寄閒身<lb/>
蠨蛸在户懸空榻徐孺重來淚滿襟<lb/>
　　　送人還安城<lb/>
客裏那堪送客歸臨分相對各依依離亭酒盡人皆醉<lb/>
<pb n="KR4e0096_WYG_005-24b"/>
故國書遥雁亦稀斜日驛樓秋樹暗孤村僧舎暝鐘微<lb/>
武功秀色青如染只好閒看靜掩扉<lb/>
　　　送人還文江二首<lb/>
客中寥落畏秋來况是逢秋送客回家在鄉園惟夢到<lb/>
身兼貧病復年催衣沾殘雨衝寒去鳥背孤帆帶暝開<lb/>
良㑹㡬時仍話别臨岐分手重徘徊<lb/>
帝城相見總相憐忘却飄蓬謫宦邊官舎蕭條秋雨裏<lb/>
鄉音厯落夜燈前數株衰柳門常掩㡬杵殘鐘客未眠<lb/>
<pb n="KR4e0096_WYG_005-25a"/>
惟有多情天上月清光遲爾到家圓<lb/>
　　　送蕭知縣復任臨淮<lb/>
石城臘盡覺寒微百里重臨願不違潮落斷冰隨水去<lb/>
林踈敗葉著霜飛長江白浪帆來逺細雨黄蘆雁下稀<lb/>
相見未㡬還又别離情鄉思兩依依<lb/>
　　　復職再至南官舊署<lb/>
三年流落别南宫舊事新來總不同清世未容辭組綬<lb/>
病身寧想到方蓬趨朝又註金門籍待漏初聞紫禁鐘<lb/>
<pb n="KR4e0096_WYG_005-25b"/>
自幸為郎叨載筆却憐執㦸漢揚雄<lb/>
　　　舎弟客錢塘索家書冩此示之<lb/>
故園書信久荒涼愁對西風見雁行身在京華依魏闕<lb/>
夢隨潮信到錢塘乍添老態經憂患漸入中年易感傷<lb/>
閒㸔白雲惆悵久不知清淚已沾裳<lb/>
　　　郭處士挽詩<lb/>
嗟君久隠白雲間地下修文竟不還謾有琴書閑别墅<lb/>
獨留墳墓在荒山春風自種陶莊柳暮雨誰紉楚苑蘭<lb/>
<pb n="KR4e0096_WYG_005-26a"/>
忍向江鄉詢故舊百年遺老半凋殘<lb/>
　　　喜錢進士習禮除翰林檢討賦此寄之<lb/>
清才玉署正相宜錦字華椷慰所思霄漢㡬回勞夢想<lb/>
酒杯何許共襟期小忩殘燭懐人夜斜月踈鐘聴漏時<lb/>
知在詞垣吟更好便鴻莫遣寄來遲<lb/>
　　　寄曾學士子棨<lb/>
白門離别已三秋閒對停雲憶唱酬心共星辰常北拱<lb/>
夢隨江水亦東流千門曉色春初動萬瓦寒光雪未收<lb/>
<pb n="KR4e0096_WYG_005-26b"/>
獨有龍頭金榜客解將詞賦扈宸遊<lb/>
　　　寄刑部李主事時勉周主事恂如<lb/>
二妙翩翩最好辭拜官同在白雲司一身多難憑誰問<lb/>
三載離羣獨爾思紫陌香塵聨轡處絳紗銀燭候朝時<lb/>
才名獨數枚臯盛肯把新題寄所知<lb/>
　　　冬日與彭贊禮永年登冶亭<lb/>
吳人冶處有遺亭與客尋幽暫一登東下江流通海白<lb/>
南來山色入淮青踈鐘晚送歸巢鶴落葉寒敲近樹扃<lb/>
<pb n="KR4e0096_WYG_005-27a"/>
最愛孤高䦨檻好㡬時更共故人憑<lb/>
　　　再用前韻柬前人二首<lb/>
東南形勝壯兹亭閒共孤雲野鶴登淮水寒光天混碧<lb/>
鍾山秀色樹浮青空林槭槭人初去落葉蕭蕭户半扃<lb/>
六代衣冠埋草莽由來富貴信難憑<lb/>
金陵無數好臺亭臨眺偏宜此處登江滙海門諸水黑<lb/>
天連秋浦九華青雲旂晝下瑶壇靜石髓春香玉洞扃<lb/>
鳳想鸞情霄漢表不妨暫借赤欄憑<lb/>
<pb n="KR4e0096_WYG_005-27b"/>
　　　孫處士挽詩<lb/>
彈冠不遣世相知明月清風每自怡山水半生資雅趣<lb/>
江湖㡬度滯歸期白雲長伴蘇門嘯宿草空餘薤露悲<lb/>
何限丘園棲遯者誰人身後有銘碑<lb/>
　　　段處士挽詩<lb/>
不將名姓達時賢長在蘭陵野水邉數畝薄田手自種<lb/>
㡬聨佳句客爭傳清談久廢圍棋局問字空回載酒船<lb/>
惟有孤墳鄰季子東風無處薦芳荃<lb/>
<pb n="KR4e0096_WYG_005-28a"/>
　　　宋處士挽詩<lb/>
漫浪江湖酒與詩玉簫明月好襟期老逢昭代承平日<lb/>
生在元朝喪亂時健翮不隨黄鵠舉閑心惟有白鷗知<lb/>
全歸地下如公少迢逓南州重我思<lb/>
　　　送人之北京<lb/>
水緑蘋香鳥亂啼汀洲芳草更萋萋人分殘雨雪亭外<lb/>
鴉背斜陽極浦西江柳受風偏舞困林花經社競開齊<lb/>
天涯春色傷離思莫惜臨分醉似泥<lb/>
<pb n="KR4e0096_WYG_005-28b"/>
　　　柳<lb/>
含煙裊霧自青青愛近官橋與驛亭春滿章臺偏婀娜<lb/>
秋深隋岸最凋零長從蘇小門前折㡬向龜年笛裏聴<lb/>
絶勝東風桃李樹飛花猶解化浮萍<lb/>
　　　送陳郎中重使西域次曾學士子棨韻六首<lb/>
纔持玉節出咸京策馬仍為絶塞行北闕風雲冲劍氣<lb/>
西河將校仰威名懸崖古塞千尋險衰草荒原一望平<lb/>
多少羌戎爭出迓使星昨夜到邊城<lb/>
<pb n="KR4e0096_WYG_005-29a"/>
歸朝重㸔拜司封又出陽關第㡬重路入伊吾沙<hi>闕</hi>
<pb n="KR4e0096_WYG_005-30a"/>
齋磬山鳥銜花落石床澗底風回喧地籟岩前日出散<lb/>
天光俗塵不染祇園士坐學無生與世忘<lb/>
　　　駕幸朝天宫祭星之作<lb/>
上帝蕭臺衛百靈儲皇拂曙醮羣星清都秘籙開雲篆<lb/>
白晝神雷擲火鈴曉露未乾珠樹濕天風微動寳花零<lb/>
叨恩久在南宫裏長從鑾輿幸冶亭<lb/>
　　　四月十八日鶴駕再幸鍾山余與大理寺丞鄒<lb/>
　　　公師顔户部郎中林公和楊公端員外郎張公<lb/>
<pb n="KR4e0096_WYG_005-30b"/>
　　　賓暘石公堅聨騎從小徑行憩松隂候駕有作<lb/>
萬畝松隂一徑開象王此地有樓臺春殘好樹驚花盡<lb/>
風度和鑾識駕來香篆半銷僧定久鐘聲欲斷鶴飛回<lb/>
空門景物多清賞未解朝衣愧不才<lb/>
　　　送彭贊禮之北京<lb/>
五月驅車過薊門黄金臺下駐行轅千林果熟新經雨<lb/>
雙闕踈鐘逺度雲星斗芒寒環北極山川形勢壯中原<lb/>
情深不忍輕分别更上高樓一望君<lb/>
<pb n="KR4e0096_WYG_005-31a"/>
　　　送人還南康<lb/>
梧桐葉落火西流楚客驚時問故丘百畝腴田環舊宅<lb/>
㡬人白髮在滄洲二賢祠下蟬聲晚五老峰前鴈影秋<lb/>
見説匡廬多勝處何因來共赤松遊<lb/>
　　　送于生還鄉<lb/>
紅槿花稀夜合殘行人千里問鄉關客情偏在初秋裏<lb/>
旅夢頻生半醉間細雨帆檣投極浦孤村燈火隔前山<lb/>
西風無限滄洲意欲採芙蓉愧未閑<lb/>
<pb n="KR4e0096_WYG_005-31b"/>
　　　送上舎之北京<lb/>
官槐涼露曉來收之子含情解去舟閣道千門開北闕<lb/>
關河萬里壯中州月低高樹重城曉風漾微波太液秋<lb/>
此去彈冠問知己故人天上扈宸遊<lb/>
　　　送熊生還鄉<lb/>
石頭城下柳蕭踈久客懐歸念逺途鄉夢每生鐘斷後<lb/>
客愁政在酒醒初扁舟暮雨青衫薄折葦涼風白鳥孤<lb/>
擬共丘園尋别業臨岐相送獨踟蹰<lb/>
<pb n="KR4e0096_WYG_005-32a"/>
<hi>原闕</hi>
　　　　　　　　　　　　　　　　鴈憶鄉書<lb/>
西風嫋嫋蘋花老欲續離騷賦卜居<lb/>
　　　酬曾學士子棨見贈復職之作<lb/>
放逐仍居患難中三年執役梵王宫病來短髮逢秋白<lb/>
老去衰顔借酒紅心似葵花傾曉日身同樹葉感霜風<lb/>
杜陵花竹頻生夢但覺陽春處處融<lb/>
　　　讀元進士李祁雲陽集<lb/>
<pb n="KR4e0096_WYG_005-32b"/>
神情秋水態春雲菽粟甘腴布帛温菊徑秋風陶栗里<lb/>
柴門落日杜羌村鸞歌鳳吹排空逺蚓竅蠅聲到處喧<lb/>
縱有黄金那可鑄寥寥騷雅向誰論<lb/>
　　　張舒州家觀元承㫖危素畫像<lb/>
虞揭凋零玉署空堂堂至正獨推公氣全河岳英靈秀<lb/>
手抉雲霞制作工江總歸陳翻恨老賈生鳴漢早稱雄<lb/>
丹青似有無窮意却冩南冠入畫中<lb/>
　　　擬唐宫人入道<lb/>
<pb n="KR4e0096_WYG_005-33a"/>
笑著黄冠脱翠鈿改粧風韻更天然元君便授中堦籙<lb/>
阿母新留大洞篇雲雨已無當日夢煙霞或有夙生縁<lb/>
清齋夜禮羣星罷學鍊丹砂繡閣前<lb/>
　　　詠燈花<lb/>
羞向明開向暗開芳藂暖燄照銀臺須㬰爛漫都成蕋<lb/>
頃刻凋零半是煤綉幌不愁踈雨至紗忩只怕猛風來<lb/>
歌闌舞罷人歸寢一寸丹心未肯灰<lb/>
　　　懐劉貢士孟恂<lb/>
<pb n="KR4e0096_WYG_005-33b"/>
學館相逢意有餘青燈緑酒夜忩虗眼㸔世事宜高枕<lb/>
身在他鄉念逺書落日暝歸投樹鳥清潭時見避鈎魚<lb/>
秋山若有蘇樵地擬結茅堂傍隠居<lb/>
　　　春日遊池州梁昭明太子廟<lb/>
池陽山水郭西雄華構蕭條一半空野蘚春沿香案緑<lb/>
岩花晴照衮衣紅千年此地留遺跡六代何人有故宫<lb/>
𤣥圃已荒文選在令人終古仰高風<lb/>
　　　登齊山翠微亭<lb/>
<pb n="KR4e0096_WYG_005-34a"/>
傷春惜别總關心愁對鶯花思不禁外地逢人偏感慨<lb/>
他鄉弔古强登臨天連秋浦帆穡逺日射晴波島嶼深<lb/>
猶有翠微遺趾在樊川佳句重南金<lb/>
　　　遊揚州繁禧觀<lb/>
廣陵城下暫維舟謾向繁禧觀裏遊春日長林啼好鳥<lb/>
暖煙芳草載驊騮柳空隋樹堤仍在花落雷塘水自流<lb/>
弔古不煩頻感慨瓊花芍藥總荒丘<lb/>
　　　濟寧州學觀漢碑<lb/>
<pb n="KR4e0096_WYG_005-34b"/>
崔嵬雉堞啓重關學舎荒涼禮殿閑孔壁已傾塵半掩<lb/>
漢碑猶在字將殘庭槐入夏當忩緑野蘚經春上砌斑<lb/>
鎸泐至今餘古意摩挲竟日不知還<lb/>
　　　送林推官復任吉安二首<lb/>
薊門秋早雨潺潺苧服涼生暑氣闌眼底貧交如我老<lb/>
郡中廉吏似君難偶因論舊懐幽處何敢投閑戀故山<lb/>
遥想軒車重下日芙蓉開遍菊開殘<lb/>
黄金臺下見歸鴻送别因君思不窮白髪庭闈千里隔<lb/>
<pb n="KR4e0096_WYG_005-35a"/>
青雲冠盖㡬時同政憐出牧難為守猶喜平反獨得公<lb/>
鄉郡近來非夙昔豈無凋弊待春風<lb/>
　　　召赴北京留别靈谷定岩戒上人<lb/>
長憶煙霞水石邉高僧於我最忘年栴檀樹底焚香坐<lb/>
優鉢花間掃榻眠了幻未能辭五濁觀空自可斷諸縁<lb/>
無衣無帶堪留别林下分攜一慨然<lb/>
　　　送周知縣復任句容<lb/>
月淡霜清禁漏殘朝回初退紫宸班來飛葉令雲中舄<lb/>
<pb n="KR4e0096_WYG_005-35b"/>
歸㸔茅盈隠處山城邉棠樹應多種壁上蒲鞭只是閒<lb/>
列宿垂輝皆拱北郎星獨近太微間<lb/>
　　　送王㕘政之江西<lb/>
東南形勝大藩雄襟帶江湖百粤通紫氣虹光牛斗上<lb/>
落霞秋水畫圖中㡬年凋弊憐諸郡今日旬宣賴數公<lb/>
送别因之重懐土浦雲山雨思無窮<lb/>
　　　讀元楊仲𢎞詩<lb/>
才名卓犖四賢同進士詩人兩萃公周鼎殷彞推范古<lb/>
<pb n="KR4e0096_WYG_005-36a"/>
天機雲錦讓虞工江湖汗漫遺編在風雅蕭條大筆空<lb/>
玉樹瓊枝那可見閒花野草自青紅<lb/>
　　　送毛生還鄉<lb/>
積雨初乾露欲霜儒衣秋半不禁涼離離墜蔓敦𤓰秀<lb/>
纂纂垂林小棗香薇省久抛邦伯印柴門最憶野人莊<lb/>
盤洲水與環洲接投老歸來掉釣航<lb/>
　　　清明日憶先妻<lb/>
客裏淒涼感慨頻禁煙時節更酸辛鶯花謾濺中年淚<lb/>
<pb n="KR4e0096_WYG_005-36b"/>
燕麥空揺異縣春徳耀獨憐成薄命黔婁誰與共長貧<lb/>
難將杯酒澆荒塜腸斷東風倍愴神<lb/>
　　　庚子元日<lb/>
旭日熹微散曙光忽逢元日倍沾裳久隨塵土房山卒<lb/>
曾厠煙霄粉署郎蒲柳豈知渾易老屠蘇猶憶最先嘗<lb/>
惟餘一寸丹心在絶似葵花只向陽<lb/>
　　　慶成侍燕<hi>時署禮部事</hi>
輕霞殘雪絢朝晴又慶南郊大禮成鶴禁𢎞開排列仗<lb/>
<pb n="KR4e0096_WYG_005-37a"/>
鸞笙低奏度新聲金花只覺簮來重寳篆頻㸔裊處輕<lb/>
立近紅雲清切地叨恩更比去年榮<lb/>
　　　二月二十六日欽頒天花祥雲瑞光圖至自北<lb/>
　　　京并秦中所獻𤣥兔余忝署禮部事陪百官致<lb/>
　　　辭稱賀退而有作<lb/>
柳暗花明禁禦春寳圖頒瑞示廷臣雲霞燁煜天光近<lb/>
河漢昭囬御墨新秦甸已㸔來異兔周郊又見出祥麟<lb/>
太平嘉應多如雨獻頌何人筆有神<lb/>
<pb n="KR4e0096_WYG_005-37b"/>
　　　送羅司訓考滿便道回家<lb/>
嬌鶯百囀柳三眠忍向青春别客氊芳樹暖風來燕候<lb/>
柔桑麗日浴蠶天路經山驛逢人少家住鐔津喜地偏<lb/>
若向他鄉持教鐸封書好倩鯉魚傳<lb/>
　　　遊龍濟寺<lb/>
暫息塵蹤泯世縁且留金地禮金仙三生石濕垂蘿雨<lb/>
百衲衣薰煑茗煙猛虎跑泉松户外馴猿投果石龕前<lb/>
春深絶頂人稀到花落閑忩僧自禪<lb/>
<pb n="KR4e0096_WYG_005-38a"/>
　　　熊翁挽詩<lb/>
㸔山釣水逺辭氛榮辱升沈寂不聞濁酒一瓢留客醉<lb/>
芳花㡬樹許人分竹林羣從多能賦芹泮諸儒每過門<lb/>
膝下有兒今白髪猶將老淚灑孤墳<lb/>
　　　次儀真入廣陵<lb/>
細草新蒲緑滿洲人家多住水邉頭淮雲過雨晴猶濕<lb/>
江霧凝寒曉未收老樹數枝依野廟飛花㡬片在漁舟<lb/>
誰知客子思親苦謾道青霄萬里游<lb/>
<pb n="KR4e0096_WYG_005-38b"/>
　　　徐州<lb/>
膴膴平原四望通周遭官樹覆崇墉浮橋小市東西岸<lb/>
亂石奔流上下洪白鳥微茫踈雨外青山明滅斷雲中<lb/>
黄樓制作皆名筆惟有灤城賦最工<lb/>
　　　徳州<lb/>
江上南風起浪花江頭新柳集鳴鴉長懸雙轂牛車穏<lb/>
流水孤城雉堞斜沙燕穴巢穿斷岸汀鷗伺食立枯槎<lb/>
平原更比青原好何事行人只憶家<lb/>
<pb n="KR4e0096_WYG_005-39a"/>
　　　四月二十七日拜廣西之除賦此志喜<lb/>
紫殿沈沈禁漏稀金鋪齊啓掖垣扉已知側席求賢俊<lb/>
詎料掄才到賤微選榜乍題香墨濕朝官初退軟塵飛<lb/>
南藩此去中州逺敢憚驅馳駟牡騑<lb/>
　　　泊祁陽縣<lb/>
峭壁懸崖百轉灘奔流砥石響潺湲驛征遥指天邉樹<lb/>
詩境頻㸔雨後山香稻垂花當夏熟芰荷折柄近秋殘<lb/>
自憐不及澄潭水靜照孤雲野鶴還<lb/>
<pb n="KR4e0096_WYG_005-39b"/>
　　　石期驛獨宿懐鄉<lb/>
萬里驅馳負簡書桂花開遍雨晴初忩敲落葉空庭靜<lb/>
門掩殘燈古驛虚露冷踈林驚宿鳥江清逺火見歸漁<lb/>
天涯回首懐親舎欹枕無言意有餘<lb/>
　　　桂籓城樓<lb/>
桂林繞郡皆竒觀勝槩登臨此更多五筦雲山連越巂<lb/>
百蠻溪水滙牂牁籓垣愧乏涓埃補嵗月真成漫浪過<lb/>
只把新詩當遺愛他年留與野人歌<lb/>
<pb n="KR4e0096_WYG_005-40a"/>
　　　峽山寺<lb/>
峽山竒處飛來寺門俯澄江落木邊猿解賦詩悲往事<lb/>
松能托夢保餘年曇花貝葉高僧榻瘴雨蠻煙過客船<lb/>
安得此身無繫累蒲團共坐閲空詮<lb/>
　　　庾嶺<lb/>
筍輿度盡嶺西東不見梅花只見松華扁空堂丞相廟<lb/>
寒泉枯木梵王宫雲連瘴影峰峰别水帶春聲澗澗同<lb/>
無賴山桃并野杏芳菲到處競新紅<lb/>
<pb n="KR4e0096_WYG_005-40b"/>
　　　重過全州湘山寺<lb/>
野殿荒涼户半開昔人題字已侵苔却憐蘭若成塵土<lb/>
那得閣浮免刼灰蜕骨龕中僧久寂留衣海上客重來<lb/>
忘情不為耽禪悦貪㸔青山日落回<lb/>
　　　送人之廣西<lb/>
雕甍畫省晝沈沈我昔旬宣此暫臨五嶺地連諸郡逺<lb/>
兩江路入百蠻深薇花舊種應爭秀棠樹新栽未布隂<lb/>
父老不嫌無恵愛逢人猶寄别來音<lb/>
<pb n="KR4e0096_WYG_005-41a"/>
　　　寄同寅周布政<lb/>
名藩共説廣西東比却中州勢更雄署列三司尊省憲<lb/>
疆連五筦壯提封承流宣化空慚我易俗移風政賴公<lb/>
無限相思山水隔㡬時冠盖可相從<lb/>
　　　解空寺<lb/>
鷲嶺駝峰似削成下方雷雨上方晴傍岩高樹巢溪鶴<lb/>
隔塢踈鐘震海鯨花氣濃薰僧衲潤茶香遥沁客懐清<lb/>
幽尋未有重來日且挹風泉聴梵聲<lb/>
<pb n="KR4e0096_WYG_005-41b"/>
　　　贈商人<lb/>
浩蕩江湖徃復回春光秋月任徘徊翠眉歛笑歌金縷<lb/>
紅袖籠香捧玉杯贏得閑身渾未老莫教歸思苦相催<lb/>
人生行樂知能㡬莫把芳心變冷灰<lb/>
　　　寄致政彭太常永年三首<lb/>
長避時人友鶴羣秦淮明月蒋山雲欣逢有道辭簪紱<lb/>
贏得無家念子孫湖海詩名今已著煙霞癖性老仍存<lb/>
忘年不是朋游少知已惟應獨有君<lb/>
<pb n="KR4e0096_WYG_005-42a"/>
久住天丘號羽人萬株松柏一吟身秋林掃葉安茶竈<lb/>
雨逕留苔當坐茵仙境道心同寂靜詩情字體兩清新<lb/>
相從擬學還丹訣尚恐縁應隔兩塵<lb/>
未解天<graphic n="KR0758" url="https://raw.githubusercontent.com/kanripo/KR-Gaiji/master/images/KR0758.png" mimeType="image/png"/>解世縁心情長寄海鷗邉松風石瀨輸孤聴<lb/>
梅月山忩憶共眠未信留侯真辟穀也知郭子託遊仙<lb/>
憑誰為起青牛老共究希夷象帝先<lb/>
　　　愛梅軒<lb/>
兩株低亞小忩邉冷淡姿容夜更妍露挹清香來枕上<lb/>
<pb n="KR4e0096_WYG_005-42b"/>
月分踈影到簾前郎官東閣應無夢處士西湖景有縁<lb/>
偏是年年氷雪裏孤根長自得春先<lb/>
　　　寄高道士<lb/>
髭鬚長黑髩長青椿比年齡鶴比形爇盡名香朝碧落<lb/>
坐穿孤榻鍊黄寧松高却礙秋㸔月草軟偏宜夜禮星<lb/>
難挹風標徒悵望海天空濶鴈㝠㝠<lb/>
　　　庚戌花朝<lb/>
愛閑長日掩衡門懶步芳堦惜蘚痕百嵗光隂將大半<lb/>
<pb n="KR4e0096_WYG_005-43a"/>
一年春色又平分梨花開到簷前蕋蒲草青回石上根<lb/>
永樂初科逢此日三塲正試禮闈文<lb/>
　　　晚春郊外七首<lb/>
春雲春霧朝朝雨煙壟煙畬處處泥隨水落花千片去<lb/>
隔林好鳥一雙啼筍穿苔蘚青痕破草混薰蕕翠色齊<lb/>
安得更如年少日尋芳買酒郡城西<lb/>
柳外輕風拂面來春忙半是杜鵑催多般野菜參差老<lb/>
㡬様林花接續開竹為近堦難迸筍松因臨水易生苔<lb/>
<pb n="KR4e0096_WYG_005-43b"/>
追思徃日嬉游伴聚散如雲倍可哀<lb/>
九十光隂大半空減衣時候又相逢柳濃偏妬羅裙緑<lb/>
花淡還欺茜袖紅酒興已隨詩興減老懐爭及壯懐雄<lb/>
誰能不動傷春感况在千愁百病中<lb/>
楝花將綻艻花稀蒲筍初生竹筍肥山鳥喚晴相對語<lb/>
園蜂趂暖作羣飛羞將艷蕋簮烏帽笑指垂楊妬緑衣<lb/>
兩兩牧童殘照裏齊吹短笛跨牛歸<lb/>
青鞋布襪踏斜陽枳殻山樊撲鼻香宿草驚鷗相對白<lb/>
<pb n="KR4e0096_WYG_005-44a"/>
採花蜂蝶欲爭黄圓浮水面荷錢小細裊波心荇帶長<lb/>
猶記秦淮西畔路秋千競出柳隂墻<lb/>
雨外林鳩不住啼落紅狼籍半沾泥秧苗帶穀根猶淺<lb/>
麥榦垂花穗已齊鷗下只投荷葉嶼蝶飛多傍菜花畦<lb/>
青水緑山饒詩景歸路扶筇醉懶題<lb/>
筆硯圖書且暫停尋芳聊傍水邉行禁煙巷陌偏傷雨<lb/>
修禊天時不厭晴堤柳折來憐色嫩野棠開處愛香清<lb/>
南朝舊日歌鐘地煙草萋迷晚照明<lb/>
<pb n="KR4e0096_WYG_005-44b"/>
　　　雲溪清趣巻<lb/>
層層片片舒還巻漾漾溶溶長復消濕掛松梢晴訝雪<lb/>
曉漫沙際暖生潮孤飛出岫為霖早百折朝宗赴海遥<lb/>
光影徘徊竒絶處徽絃時向靜中調<lb/>
　　　題楊子恭先生所蔵畫巻<lb/>
懶尋捷徑問通津高卧南州樂隠淪姪可承祧勝有子<lb/>
田堪供祭不干人江風山月諧清興野竹溪梅作近鄰<lb/>
除却賦詩觀畫外更將何事累閑身<lb/>
<pb n="KR4e0096_WYG_005-45a"/>
萬壑千岩路欲迷幽居更在亂峰西野人茅屋秋臨水<lb/>
農父村舂夜隔溪霧雨山中同豹隠煙波海上共鷗棲<lb/>
續貂忝厠先親後展巻風前灑淚題<lb/>
　　　辛亥七月廿日晚出汴城南門<lb/>
高槐細柳晚生涼緑蔓青蒿宻覆墻菶菶敦𤓰長引蔓<lb/>
離離新黍未登塲千聲到耳蛩吟切㡬陣横空鴈字長<lb/>
衰憊若容辭享禄買牛歸去種山莊<lb/>
　　　夜趨尉氏縣倦憩新倉鋪<lb/>
<pb n="KR4e0096_WYG_005-45b"/>
肩輿頓撼似乘車暫憩郵亭息病軀清露清風三伏末<lb/>
殘星殘月五更初農家圃廢蓬科宻野店燈明葦箔踈<lb/>
縱是黄埃兼赫日尫羸何敢憚馳驅<lb/>
　　　雨中督民捕蝗<lb/>
西風吹冷雨蕭蕭駭蝻驚蝗亂擲跳高壟低原泥没脛<lb/>
長坡漫地草齊腰黧形餉婦鶉衣濕赤脚田翁鶴髪飄<lb/>
安得縣官皆卓茂野無螟螣稼豐饒<lb/>
　　　洧川田家<lb/>
<pb n="KR4e0096_WYG_005-46a"/>
榆繞村莊柳繞垣緑隂深處啓柴門平蕪滿野牛羊卧<lb/>
落穗盈堦鳥雀喧蓑笠雨晴當户掛機梭夜靜隔鄰聞<lb/>
餘年深覺為農好望斷南雲想故園<lb/>
　　　首山乾明寺<lb/>
梵王樓殿首山隂布地銷殘刼後金香閣晝昏槐柏暗<lb/>
衲衣秋冷薜蘿深浮雲靜似高僧意流水清同長者心<lb/>
佳境獨憐難久駐暫停征騎一登臨<lb/>
　　　裕州山中即景<lb/>
<pb n="KR4e0096_WYG_005-46b"/>
曉露凝寒未結霜農家禾黍喜登塲千林紅葉兼黄葉<lb/>
㡬樹青楊間白楊疊嶂層峰雲氣宻奔流亂石澗聲長<lb/>
山深盡日行人少野菊花開著處香<lb/>
　　　光州道中<lb/>
陂陀丘阜間平岡相望人家隴阪長野水陂塘來雁鶩<lb/>
村莊籬落散牛羊茨菇葉爛冬前雨枸杞苗枯露後霜<lb/>
行郡計程餘兩月冷風寒雨過浮光<lb/>
　　　途中有懐寄内<lb/>
<pb n="KR4e0096_WYG_005-47a"/>
浪逐虗名鎮别離憑君莫怪乞身遲欲投組綬優游日<lb/>
須及兒童長大時世事已知閒是好病軀况與懶相宜<lb/>
黔婁已決歸田計白首耕鋤定可期<lb/>
　　　宿汝南田舎<lb/>
荒原漠漠一茅茨野老相迎半白髭道上塵埃埋馬足<lb/>
簷間忩牖翳蛛絲平坡莫辨袁安塜老樹空傳李愬祠<lb/>
極目黄蒿兼白葦令人慷慨起遐思<lb/>
　　　光州公館<lb/>
<pb n="KR4e0096_WYG_005-47b"/>
半消殘雪濕苔磚過客來稀路自偏木榻有塵皆䑕跡<lb/>
土墻無篆不蝸涎隔年春意梅知早大地風光柳得先<lb/>
欲訊山川與民俗圖經殘缺欠重編<lb/>
　　　辛亥花朝<lb/>
平分春色恰相停處處秋千日日晴柳為迎風偏婀娜<lb/>
花因臨水更分明尋芳已負嬉游興對景徒添感嘆情<lb/>
猶記南官曾獻藝白頭無補負恩榮<lb/>
　　　滄洲程隠君挽詩<lb/>
<pb n="KR4e0096_WYG_005-48a"/>
翛然萬事不關心日日尋僧傍竹林雨後幽泉隨鶴汲<lb/>
座中芳醑對花斟秋風老圃千株橘夜月虗忩一曲琴<lb/>
惆悵閩南空谷裏何人還解嗣遺音<lb/>
　　　題鳬繹歸耕巻<lb/>
遺榮老去喜懸車鳬嶧山中問故廬數畝腴田皆種秫<lb/>
一生清俸只收書露畦麥穗童爭拾煙壟𤓰苗手自鋤<lb/>
好共鄰翁濃作社不妨沈醉有孫扶<lb/>
　　　和秋景韻<lb/>
<pb n="KR4e0096_WYG_005-48b"/>
　　　　秋風<lb/>
刁騷淅颯驟添涼催得朝西緑橘黄萍藻約開渾有力<lb/>
芙蓉吹綻竟無香未飄吳苑楓千樹先隕隋堤柳數行<lb/>
送得漁舟湖面去釣絲撩亂颺波光<lb/>
　　　　秋天<lb/>
玉宇寥寥覆八垠琉璃滑處不生塵一痕新月梳浮黛<lb/>
五色晴霞繡展茵靈鵲有橋横碧落仙槎無路泛青旻<lb/>
夜深濃露多如雨洗出銀河一𣲖新<lb/>
<pb n="KR4e0096_WYG_005-49a"/>
　　　　秋雲<lb/>
纔逐商飇濕客襟又過蕭寺䕶松隂清江亂渡低連水<lb/>
紅樹輕籠懶作霖掃葉僧驚迷去路倚樓人訝失遥岑<lb/>
晚來忽起長天外頃刻濃遮日影沈<lb/>
　　　　秋光<lb/>
離離霜樹葉初乾野色川容總帶寒獵馬競嘶騰逸足<lb/>
鞲鷹快奮展修翰黄蘆洲外斜陽渡紅蓼灣頭亂石灘<lb/>
極目園林蕭瑟甚桂花飄盡菊花殘<lb/>
<pb n="KR4e0096_WYG_005-49b"/>
　　　　秋峰<lb/>
黛髻螺鬟聳晚涼層巔暑退似經霜金梯近倚丹霞影<lb/>
玉洞長含紫霧香解夏林僧歸寺早趂晴樵叟入山忙<lb/>
松巢擬結高高頂靜閲人間海與桑<lb/>
　　　　秋意<lb/>
庚金應候雨收初一葉飄飄墜井梧苧服不宜臨水坐<lb/>
藤床已愛背風鋪衰容未入溪頭柳爽氣偏凝石眼蒲<lb/>
頗覺今朝非昨日炎涼何苦自相驅<lb/>
<pb n="KR4e0096_WYG_005-50a"/>
　　　　秋聲<lb/>
只訝潮音海上來那知風雨在高槐號呼奮發悲兼怒<lb/>
曲調低昂去復迴豈待胡笳清淚落寧須畫角壯心摧<lb/>
北忩況有翛翛竹一夜聴殘白髪催<lb/>
　　　　秋色<lb/>
寒鴉候雁滿晴川㸃綴郊原罨畫天老葉著霜渾似染<lb/>
殘荷出水不成錢纍纍橘柚斜陽裏嫋嫋芙蓉淺渚邊<lb/>
門外晚晴詩景富吳歌一曲採菱船<lb/>
<pb n="KR4e0096_WYG_005-50b"/>
　　　　秋氣<lb/>
蘋末風來拂樹林砭人肌骨冷森森銀釭向夜侵燈影<lb/>
玉塞連朝結野隂紈扇淒涼先入匣琵琶哀怨漫沾襟<lb/>
何須慷慨悲揺落呼酒香橙樹下斟<lb/>
　　　　秋懐<lb/>
自憐詩酒半生耽痛飲狂吟老尚堪知己更誰如鮑叔<lb/>
懐人惟我似羊曇菱花羞向燈前照菊蕋慵將客裏簮<lb/>
强欲登高望丘壟白雲迢遞隔天南<lb/>
<pb n="KR4e0096_WYG_005-51a"/>
　　　　秋波<lb/>
茫茫淼淼渡無舟逺浸煙莎没盡頭緑葦叢邊拳一鷺<lb/>
白蘋花外戯雙鷗斜陽曬翅鸕鷀飽新漲漫天舴艋浮<lb/>
漁父不知魚不食尚乘涼月坐垂鈎<lb/>
　　　　秋思<lb/>
雙蛾長蹙怨離居不見銀箋寄到書清淚清愁孤枕上<lb/>
殘鐘殘夢五更初已無佳句題紅葉謾有餘香在繡袽<lb/>
怕近黄昏聴絡緯更堪雙杵動村墟<lb/>
<pb n="KR4e0096_WYG_005-51b"/>
　　　　秋隂<lb/>
拂地連天障翠微吹開渾不怕風威梧桐失影空金井<lb/>
茰菊籠香艷綺闈清晝每疑涼雨至長時只訝濕雲飛<lb/>
自從過却重陽節少見曈曈日色輝<lb/>
　　　　秋雨<lb/>
滴瀝空堦不斷鳴淋漓徹夜到天明殘荷只送蕭蕭韻<lb/>
落木仍兼颯颯聲竹榻寒驚僧夢醒松忩涼助客吟清<lb/>
杜陵屋漏無乾處喜見晨霜早放晴<lb/>
<pb n="KR4e0096_WYG_005-52a"/>
　　　　秋晴<lb/>
九月江湖潦水清木綿花吐雪爭明寒來處處催砧響<lb/>
社酒村村沸鼓聲禾黍郊原肥雉兔菰蒲洲渚聚鷗鶄<lb/>
遥天似鏡無纎翳只有聨翩雁影横<lb/>
　　　　秋月<lb/>
白波浮出碧波晴上到天心覺倍明香霧雲鬟人搗練<lb/>
涼風露榭客調笙劉琨塞外憑欄嘯張渭湖中載酒行<lb/>
曾是廣寒攀桂手龍鍾猶想賦登瀛<lb/>
<pb n="KR4e0096_WYG_005-52b"/>
　　　　秋涼<lb/>
氣候蕭條漸欲霜家家整頓夾衣裳鷹爭刷翮超雲海<lb/>
鳥怯浮波立石梁濃露一宵催茉莉長風㡬日悴桄榔<lb/>
吳儂只憶江南好紫蠏初肥白酒香<lb/>
　　　　秋蟬<lb/>
山蜩渾未覺涼生猶韻金風咽復鳴總為螳螂能愛惜<lb/>
却教蟋蟀讓淒清難諧趙瑟秦箏調慣和樵歌牧笛聲<lb/>
按盡宫商黄葉裏那能不遣客心驚<lb/>
<pb n="KR4e0096_WYG_005-53a"/>
　　　　秋信<lb/>
梧桐新月照空床紈扇西風淚數行好夢只隨鐘共斷<lb/>
閒愁偏與夜爭長最憐牛女同今夕却恨參商各異方<lb/>
薄命盻盻并小小料應不似我淒涼<lb/>
　　　　秋鴈<lb/>
㡬陣參差度驛樓嗈嗈肅肅下滄洲涼波挽共鴛鴦浴<lb/>
煙渚晴隨鵠鷺遊逺去解傳邉使信㝠飛恐堕弋人謀<lb/>
蓼花菰米瀟湘岸飽食何妨伴野鷗<lb/>
<pb n="KR4e0096_WYG_005-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　運甓漫稿巻五<lb/>
</p>
<p>
</p>
  </div>
<div>
<head>運甓漫稿巻六</head> <lb/>
    <p>
<pb n="KR4e0096_WYG_006-1a"/>
欽定四庫全書<lb/>
　運甓漫稿巻六<lb/>
　　　　　　　　　　　　明　李昌祺　撰<lb/>
　　五言絶句<lb/>
　　　葵花<lb/>
葉露曉瀼瀼高藂繞砌傍孤吟㸔不厭只為解傾陽<lb/>
　　　榴花<lb/>
花蹙紅巾艶枝攢緑葉深開軒閑玩久聊悦病來心<lb/>
<pb n="KR4e0096_WYG_006-1b"/>
　　　獨坐<lb/>
病來成懶惰兀兀惟孤坐火冷篆煙消風簾柳花堕<lb/>
　　　官舎<lb/>
門巷少人來閑堦長緑苔石榴三五樹樹樹手親栽<lb/>
　　　鶯<lb/>
溜亮語交交閑枝且托巢鷹鸇尚黄口側目在高梢<lb/>
　　　燕<lb/>
葺壘去來忙嘍嘍語夕陽茅簷最安穏莫戀杏為梁<lb/>
<pb n="KR4e0096_WYG_006-2a"/>
　　　詠小室前孤樹<lb/>
髙枝已出墻新葉方舒翠賴爾豁憂懐朝朝坐相對<lb/>
　　七言絶句<lb/>
　　　題道士黄宇中小景<lb/>
赤鯉洲前紫極宫盡無桃樹只青松風光不似𤣥都觀<lb/>
也有遊人到此中<lb/>
滿地涼隂滿徑苔梨花開遍橘花開山門竟日無雲鎻<lb/>
挈榼擕壺任客來<lb/>
<pb n="KR4e0096_WYG_006-2b"/>
飲罷庭前樹影移城南城北路多岐丁寧少長忙歸去<lb/>
莫待雲深日暝時<lb/>
竹樹蕭森白晝清人間此是小蓬瀛黄冠只説修行好<lb/>
争奈浮生戀世情<lb/>
天壇職籙本清高戒行寧容失一毫為謝門前相過客<lb/>
若還要學恐徒勞<lb/>
六根變幻苦縈纒道長魔高自昔然倘使飛昇容易得<lb/>
世間誰不是神仙<lb/>
<pb n="KR4e0096_WYG_006-3a"/>
微雨行秋送嫩涼蕋珠誦罷禮虚皇齁齁一枕蒲圑睡<lb/>
便是長生不死鄉<lb/>
多少全真去坐圜原來與已不相闗若非親見張平叔<lb/>
四百金丹也是閒<lb/>
　　　重之京舟中夢覺作<lb/>
數行清淚不禁揮北去南來計總違夢裏不知今又别<lb/>
對人猶自説初歸<lb/>
　　　茶陵夜泊<lb/>
<pb n="KR4e0096_WYG_006-3b"/>
山抱荒村水背城篛篷藤簟聽灘聲秋風淅瀝秋江冷<lb/>
人自思家月自明<lb/>
　　　廣西公廨夜宿<lb/>
白月紛紛照屋梁羈懐無寐對清光浮雲不掩團團影<lb/>
只與離人照夜長<lb/>
　　　贈太常張丞山水圖十三首<lb/>
瀟灑茅堂水石邊青青草色滿簾前經旬不出縁何事<lb/>
冩就黄庭内景篇<lb/>
<pb n="KR4e0096_WYG_006-4a"/>
千峰萬壑翠嵯峨車馬長年少見過泉可濯兮田可稼<lb/>
比儂盤谷不爭多<lb/>
秦中本自好溪山况在終南鄠杜間占得林泉清勝處<lb/>
投簮莫待老方還<lb/>
楝花風過水平堤兩兩林鳩屋上啼因㸔青山門忘掩<lb/>
浮雲直到榻前棲<lb/>
白石蒼苔一徑通軒忩涼逗煑茶風時時吹落林花片<lb/>
滿地深紅間淺紅<lb/>
<pb n="KR4e0096_WYG_006-4b"/>
隔塢炊煙半有無東鄰西舎往還踈蒼蒼茂樹娟娟竹<lb/>
何處人家似此圖<lb/>
山深地僻夏如秋門巷蕭條竹樹幽步過溪南㸔晚景<lb/>
牧童吹笛倒騎牛<lb/>
荷繞清溪柳繞莊時時濯足向滄浪不知水鳥縁何事<lb/>
飛去飛來自底忙<lb/>
樹樹榴花爛漫開堦前鶴跡印蒼苔銜泥燕子歸飛急<lb/>
風送前山驟雨來<lb/>
<pb n="KR4e0096_WYG_006-5a"/>
雲屛四面翠周遭松桂隂濃野竹高比似武陵應更好<lb/>
溪邉只欠㡬株桃<lb/>
墻頭柳嫩緑毿毿橋下新流色勝藍扶杖出門縁送客<lb/>
飛花㡬片㸃春衫<lb/>
閒心只與靜相宜醉似踈狂醒似痴除却㸔山㸔水外<lb/>
是非榮辱不曾知<lb/>
年來兩鬢雪蕭蕭懶把黄金帶繫腰擬向江南尋舊隠<lb/>
白雲莊上狎漁樵<lb/>
<pb n="KR4e0096_WYG_006-5b"/>
　　　楊柳枝<lb/>
春來婀娜裊煙青花落春江化作萍隨水東流飄泊去<lb/>
比郎蹤跡更無憑<lb/>
參差㡬樹瞰長河樹樹垂金拂緑波不是秋來易零落<lb/>
自縁人世别離多<lb/>
細葉如眉緑未勻修眉渾似帶愁顰輸他桃杏東風裏<lb/>
不管南遊北去人<lb/>
揺青曳緑汴河邊濃比征袍色更鮮謾有柔條千萬縷<lb/>
<pb n="KR4e0096_WYG_006-6a"/>
如何不解繫郎船<lb/>
　　　題喜鵲圖二首<lb/>
一雙飛下立斜暉特地查查近繡幃笑倚緑忩聴未了<lb/>
小鬟低語報郎歸<lb/>
對立梅梢似欲鳴含情傾聴却無聲摩挲醉眼行前㸔<lb/>
不是生成是畫成<lb/>
　　　送人還鄉<lb/>
淮水寒潮起暮雲紛紛離思不堪論都門不閉還鄉夢<lb/>
<pb n="KR4e0096_WYG_006-6b"/>
昨夜分明到故園<lb/>
　　　經鳳臺門<lb/>
鳳凰岡上閒原少舊塜新墳次第排黄壤豈能分貴賤<lb/>
輿臺將相一般埋<lb/>
　　　醉中遣興<lb/>
眼前無物不關情濁酒從教醉復醒醉裏不知為客久<lb/>
金陵却道是廬陵<lb/>
　　　秋日對菊<lb/>
<pb n="KR4e0096_WYG_006-7a"/>
席有塵埃徑有苔舊時知己少曾來多情獨愛庭前菊<lb/>
肯不羞貧嵗嵗開<lb/>
　　　遊靈谷寺<lb/>
十丈浮屠萬疊山誰移兠率下人寰非因酷愛僧房好<lb/>
貪㸔青松忘却還<lb/>
　　　送别<lb/>
壺傾酒盡棹歌催日影平西送騎回最是秋風憐客别<lb/>
沙頭緩送布帆開<lb/>
<pb n="KR4e0096_WYG_006-7b"/>
　　　江上作<lb/>
野水浮雲任所之渚鷗汀鷺識心期閑身到處貧無物<lb/>
只有唐人㡬巻詩<lb/>
　　　題五峰僧寺悼住此庵上人<lb/>
旅食京華七度秋重來無處覔湯休萬株松樹千竿竹<lb/>
夢寐平生舊此遊<lb/>
　　　悼王翁二首<lb/>
隨分棺衾足掩身不勞弔客嘆家貧白頭贏得青山葬<lb/>
<pb n="KR4e0096_WYG_006-8a"/>
多少寒沙暴骨人<lb/>
海上歸來牖下終去時同伴葬遼東重泉莫嘆桐棺薄<lb/>
玉匣籧篨等是空<lb/>
　　　重遊龍濟寺悼無為能上人<lb/>
北涉南遊二十霜幻身重到贊公房苔侵素壁松枝偃<lb/>
獨自焚香拜影堂<lb/>
　　　小忩夏日即景<lb/>
樹影輪囷日影微槿花爛漫芷花稀青蠅不畏儒衡扇<lb/>
<pb n="KR4e0096_WYG_006-8b"/>
何處爭來撩亂飛<lb/>
　　　朱給事自南中回相過<lb/>
瘴海歸來話舊遊低頭長揖淚交流傷心忍説來時事<lb/>
半里盤灘萬髑髏<lb/>
　　　灊峰老僧<lb/>
南禮曹溪北五臺雙眉覆面眼慵開不知僧臘今多少<lb/>
庭檜參天手自栽<lb/>
　　　宿正覺寺僧房<lb/>
<pb n="KR4e0096_WYG_006-9a"/>
露鶴寒猿永夜清山僧入定泯羣情幽人獨向堦前坐<lb/>
為惜千峰好月明<lb/>
　　　北京送人南歸二首<lb/>
衣染緇塵鬢欲華病身飄泊在天涯角聲吹斷還鄉夢<lb/>
只到金陵不到家<lb/>
宦況鄉心共寂寥秋蓬涼葦總蕭蕭西風似欲留人住<lb/>
吹得垂楊挽去橈<lb/>
　　　客夜聞砧<lb/>
<pb n="KR4e0096_WYG_006-9b"/>
荒草蕭蕭郭隗臺清砧明月兩堪哀千愁百感多如雨<lb/>
今夜燈前一併來<lb/>
　　　房山旅舎<lb/>
枕寒衾冷對孤燈室似郵亭榻似僧清淚㡬行揩又落<lb/>
斜風細雨送殘更<lb/>
　　　歸次吕梁洪<lb/>
吕梁洪水激衝波桂楫蘭橈此處多去日少年歸日老<lb/>
人生能得㡬回過<lb/>
<pb n="KR4e0096_WYG_006-10a"/>
　　　泊龍潭<lb/>
南轅北轍盡何求鬢不如霜不肯休輸却江天漁婦火<lb/>
尋常夜夜照扁舟<lb/>
　　　西園精舎<lb/>
社近芳花爛漫開不關風雨自沾苔幽禽驚避蒼鷹逐<lb/>
亂入香紅颭下來<lb/>
　　　村舎燕<lb/>
壘破頻頻旋補泥雙飛雙語更雙棲雕梁雖貴茅簷穏<lb/>
<pb n="KR4e0096_WYG_006-10b"/>
暮去朝來莫怨低<lb/>
　　　洧川田翁<lb/>
辛勤雨壟復煙疇醉卧槐隂石枕頭少小為農今老大<lb/>
不曾騎馬只騎牛<lb/>
　　　田婦<lb/>
諳盡條桑與藝麻豈知城市有繁華年年㸔得蠶絲熟<lb/>
不入貧家入富家<lb/>
　　　宿金鄉鋪<lb/>
<pb n="KR4e0096_WYG_006-11a"/>
寂寞郵亭户半扃茅茨破處見踈星四無鄰舎輿臺睡<lb/>
露自成霜水自氷<lb/>
　　　興國寺與僧話禪<lb/>
僻性長嫌驛舎喧蒲團到處宿祗園機鋒已被曼殊逗<lb/>
可是毘耶更有言<lb/>
　　　許州城外<lb/>
蓼折荷枯柳葉空荒畬斷壟見羣農登龍門館今何處<lb/>
古木棲鴉夕照紅<lb/>
<pb n="KR4e0096_WYG_006-11b"/>
　　　曉行<lb/>
月華清淡露華零喔喔雞聲轎上聴爭似釣魚船底睡<lb/>
蘆花被暖酒初醒<lb/>
　　　江渚見鴛鴦<lb/>
相隨相顧復相親端的韓憑是汝身莫向汀洲交頸宿<lb/>
江邉方有獨行人<lb/>
　　　舞陽留侯廟二首<lb/>
信族豨夷越醢躬太平無復用英雄高皇却堕先生計<lb/>
<pb n="KR4e0096_WYG_006-12a"/>
世上何曾有赤松<lb/>
人心變幻㡬千般帶礪盟深亦易寒秦網逃來逃漢網<lb/>
誰將此意語蕭韓<lb/>
　　　重宿僧寺三首<lb/>
人稀院靜户長扃清磬泠泠已厭聴欲滌平生塵土念<lb/>
半函圓覺貝多經<lb/>
荒城晏嵗野僧房迢遞他鄉憶故鄉病骨不禁風雪冷<lb/>
一更渾似一旬長<lb/>
<pb n="KR4e0096_WYG_006-12b"/>
空房不見欵冬花簷鐸㪣風日影斜隨意看來隨意脱<lb/>
緋袍那似佛袈裟<lb/>
　　　鵞鴨池<lb/>
水面殘氷漾淺漪臨流駐馬立多時不因常侍成竒蹟<lb/>
千載誰知有此池<lb/>
　　　滎陽懐古<lb/>
廣武城邉古戰塲漢高曾此割封疆若無紀信乘黄屋<lb/>
縱有蕭韓事叵量<lb/>
<pb n="KR4e0096_WYG_006-13a"/>
　　　新安謠三首<lb/>
新安野老髪垂肩説著先朝淚泫然洪武初年真少事<lb/>
㡬曾輕到縣衙前<lb/>
垂老頻逢嵗薄收秋租多欠賣耕牛縣官不暇憐飢餒<lb/>
喚拽官車上陜州<lb/>
當夫當匠子孫亡田地荒蕪户有糧昨日迤西蕃使過<lb/>
盡驅婦女趕牛羊<lb/>
　　　山路謔花<lb/>
<pb n="KR4e0096_WYG_006-13b"/>
枝頭地上摠猩紅㡬樹繁開㡬樹空顔色一般榮悴異<lb/>
誰將此意問東風<lb/>
　　　花答<lb/>
多謝天公著意栽不教粧㸃艶亭臺無人剪折無人賞<lb/>
贏得年年自在開<lb/>
　　　題怪石牡丹孔雀圖<lb/>
不上屏風不用憐鈿毫金縷爛相鮮雙瞳贏得無人射<lb/>
翹立花妃石丈前<lb/>
<pb n="KR4e0096_WYG_006-14a"/>
　　　山中見牡丹<lb/>
不嫌惡雨并乖風且共山花作伴紅縱在五侯池館裏<lb/>
可能春去不成空<lb/>
　　　重唁山中牡丹<lb/>
不煩澆灌不煩栽長過清明穀雨開為問洛陽豪貴客<lb/>
㡬家還有舊亭臺<lb/>
　　　過張茅鎮見飢民<lb/>
土洞深沈土坑欹田園枯旱廢耕犁一身餒困渾無力<lb/>
<pb n="KR4e0096_WYG_006-14b"/>
猶上高梯剥樹皮<lb/>
　　　宜陽山中<lb/>
緑隂重疊鳥間關野棗花香宿雨殘天遣浮雲都捲盡<lb/>
教人一路看青山<lb/>
　　　嵩陽道中<lb/>
度盡青山㡬百重垂蘿翳日鳥啼風不嫌幽獨無人伴<lb/>
長在花香樹色中<lb/>
　　　四月八日寓陜州僧舎<lb/>
<pb n="KR4e0096_WYG_006-15a"/>
白楊新葉嫩蕭蕭野寺春歸更寂寥曉殿敲鐘僧俗佛<lb/>
鶻崙柏子滿爐燒<lb/>
　　　小滿日口號<lb/>
久晴泥路足風沙杏子生仁楝謝花長是江南逢此日<lb/>
滿林煙雨熟枇杷<lb/>
　　　宿襟山寺<lb/>
竹樹隂隂覆化城白蓮池水照人清明朝又向紅塵去<lb/>
辜負垂楊百囀鶯<lb/>
<pb n="KR4e0096_WYG_006-15b"/>
　　　嵩縣過端午<lb/>
老大偏多故里心一逢佳節一沾襟誰知此日菖蒲酒<lb/>
又在山城獨自斟<lb/>
　　　題老馬圖<lb/>
生來骨相本拳竒無復騰驤似昔時太僕憐才如見惜<lb/>
只教閑放莫教騎<lb/>
　　　光州公館夜宿<lb/>
病身堪嘆復堪憐一盞寒燈照客眠雨滴芭蕉風撼竹<lb/>
<pb n="KR4e0096_WYG_006-16a"/>
蕭蕭瑟瑟破忩前<lb/>
　　　題風柳喜鵲圖贈人二首<lb/>
春光淡蕩景遲遲特地飛來噪柳枝應是高門多喜事<lb/>
殷勤先報主人知<lb/>
宿雨朝來乍放晴游絲裊處暖風輕緑楊深院人初起<lb/>
笑聴喳喳第一聲<lb/>
　　　梨花錦鳩圖二首<lb/>
參差雪蕋漸開齊山鳥梳翎自在棲絶似江南春二月<lb/>
<pb n="KR4e0096_WYG_006-16b"/>
杏花踈雨一雙啼<lb/>
能言鸚鵡閉金籠爭似鉤輈野樹中贏得人嫌生性拙<lb/>
梨雲影裏立東風<lb/>
　　　秋塘鶺鴒圖二首<lb/>
斜日輕煙水渺茫鶺鴒相對立蓮房吳儂只愛吳中好<lb/>
彭越蝤蛑使斗量<lb/>
波漂菰米滿滄洲菱葉蕭踈藕葉秋日暮採蓮人散後<lb/>
雍渠飛下水悠悠<lb/>
<pb n="KR4e0096_WYG_006-17a"/>
　　　梔子畫眉圖二首<lb/>
薝蔔初開雪亞枝枝頭好鳥立成痴少年京兆風流處<lb/>
似汝花間對語時<lb/>
昔年曾伴董嬌嬈長把春山笑倩描今日梁園空見畫<lb/>
鳥啼花落鬢蕭蕭<lb/>
　　　桃花鸂鶒圖二首<lb/>
南湖二月雨晴天兩兩相隨錦翼鮮記得曾於何處見<lb/>
桃花浪裏釣船邉<lb/>
<pb n="KR4e0096_WYG_006-17b"/>
杜若靡蕪緑滿洲東風春水拍天流雙禽不受人拘束<lb/>
宿食飛鳴得自由<lb/>
　　　紫薇堂獨坐二首<lb/>
游絲落絮墜空堦黄鳥交交在緑槐獨對薇花清坐久<lb/>
衙前初換午時牌<lb/>
兩行官樹晝隂濃吏散長廊退食鐘忽見飛來楊柳絮<lb/>
始知春色八分空<lb/>
　　　秋雨夜聞鄉中近事殊可感<lb/>
<pb n="KR4e0096_WYG_006-18a"/>
得失無心總不驚秋來偏動故鄉情尋常忩外梧桐雨<lb/>
不似今宵不耐聴<lb/>
　　　盧翁挽詩二首<lb/>
老向夷門受一㕓閒身自在水雲邉大梁城裏人無數<lb/>
若箇如翁八十年<lb/>
名利無心任鬢皤天留兩眼閲人多懸知地下應含笑<lb/>
得見兒登進士科<lb/>
　　　宣徳堂前種桃二株戯作<lb/>
<pb n="KR4e0096_WYG_006-18b"/>
緋桃兩樹逺移來親向堦前著意栽自是不如棠蔽芾<lb/>
謾留春色艶亭臺<lb/>
　　　謝惠牡丹<lb/>
不將華屋薦金盤鈿合盛來露未乾麗色穠香都負却<lb/>
空齋鎮日寂寥看<lb/>
　　　客夜聞雨<lb/>
蕭蕭颯颯五更頭滴碎寒聲落瓦溝縱是客懐寛似海<lb/>
也應難著許多愁<lb/>
<pb n="KR4e0096_WYG_006-19a"/>
　　　鄉人至夜話<lb/>
形容不識識鄉音挑盡寒燈到夜深故舊憑君休更説<lb/>
老懐容易便沾襟<lb/>
　　　憶故園山荘<lb/>
病身長是戀家鄉短髪那堪著六梁只憶山荘松樹下<lb/>
鳥啼清晝午隂涼<lb/>
　　　題竹<lb/>
兩竿蕭灑墨淋漓師法東淮顧定之却憶紫薇堂後坐<lb/>
<pb n="KR4e0096_WYG_006-19b"/>
翠隂搖曳午晴時<lb/>
解籜新梢緑未全一枝斜出更娟娟錢塘太史春風筆<lb/>
移得瀟湘到几前<lb/>
　　　題蘭<lb/>
垂垂一簇石崖旁雅韻幽姿冠楚芳天不遣生平地上<lb/>
可憐分付許多香<lb/>
隂崖石髄養根芽半吐全開總是花謾有國香誰見採<lb/>
美人迢逓在天涯<lb/>
<pb n="KR4e0096_WYG_006-20a"/>
沅湘三月雨嘈嘈長得新苗尺許高惟有江潭憔悴叟<lb/>
行吟收拾入離騷<lb/>
懶共江籬杜若榮聊依蘚石寄幽情試觀種在堦庭者<lb/>
未必天然似此清<lb/>
寂寞孤藂棘石邉自榮自悴自清妍空山零落知多少<lb/>
垂老㸔圖一慨然<lb/>
湘女祠前半夕暉採芳紉佩志空違年年緑遍東風裏<lb/>
腸斷王孫去不歸<lb/>
<pb n="KR4e0096_WYG_006-20b"/>
　　　題牡丹<lb/>
清平新調緩聲歌醉眼懵騰㸔錦窠今日江南林下見<lb/>
滿頭白髪淚流多<lb/>
海霞紅吐散天香艶態嬌恣壓衆芳嵗嵗殷勤分百朶<lb/>
東風回首斷人腸<lb/>
玉盤盂帶露華輕别是風流一様清可惜種花人已去<lb/>
觀圖惆悵不勝情<lb/>
平生同有愛花心每到開時輒共吟垂老凄凉空見畫<lb/>
<pb n="KR4e0096_WYG_006-21a"/>
人間何處覓知音<lb/>
　　　濟寧夜泊<lb/>
踈星斜月在扁舟寒鼔鼕鼕出郡樓最憶往年何處聽<lb/>
長安門外五更頭<lb/>
　　　獻陵挽歌<lb/>
臨朝甫及半年餘恵化仁恩遍九區鑾輅仙遊驚太早<lb/>
普天臣妾痛何如<lb/>
宵衣纔見坐明堂忽報承雲返帝鄉父老白頭相對泣<lb/>
<pb n="KR4e0096_WYG_006-21b"/>
餘生垂死待成康<lb/>
四海謳歌仰戴深驚聞厭代盡沾襟惟餘蜂螘偏愁苦<lb/>
無路攀髯痛不禁<lb/>
萬姓空銜喪考哀宫車不見六龍回金河河水都成血<lb/>
盡是臣民淚灑來<lb/>
去國多年别九重草茅名姓簡宸衷此生何處瞻天表<lb/>
惟有清宵夢寐中<lb/>
天語褒嘉百辟聞升沈回首一時分憐才誤到芻蕘質<lb/>
<pb n="KR4e0096_WYG_006-22a"/>
萬死難酬不世恩<lb/>
宵旰憂勤日萬㡬豈知猶不忘寒微恩榮尚在鑾輿逺<lb/>
忍抱遺弓淚滿衣<lb/>
　　　别周布政<lb/>
兩歳勤勞曉夕同忍將别淚灑東風伏波門外還珠洞<lb/>
載酒登臨盡屬公<lb/>
　<lb/>
　<lb/>
<pb n="KR4e0096_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　運甓漫稿巻六<lb/>
</p>
<p>
</p>
  </div>
<div>
<head>運甓漫稿巻七</head> <lb/>
    <p>
<pb n="KR4e0096_WYG_007-1a"/>
欽定四庫全書<lb/>
　運甓漫稿巻七<lb/>
　　　　　　　　　　　明　李昌祺　撰<lb/>
　　詩餘<lb/>
　　　柳梢青<hi>題具慶堂</hi>
素髪嚴親酡顔慈母眉夀雙全屋潤家肥兒恭婦順孫<lb/>
更能賢　夫妻快活團圓這想是前生福縁更積隂功<lb/>
仍行好事長享耆年<lb/>
<pb n="KR4e0096_WYG_007-1b"/>
　　　天仙子<hi>題趙仲穆圖</hi>
憶昔維舟湘水曲露浥芳蕤飄逺馥褰裳徐步踏晴沙<lb/>
東一簇西一簇盡日徘徊㸔不足　嘆息光隂如轉轂<lb/>
老去觀圖揩病目花絶俗葉絶俗想像王孫清似玉<lb/>
公子才華偏藴藉九畹春光生筆下幻成花葉恰如真<lb/>
他看罷咱看罷不信根苗原是畫　醉眼摩挲驚復訝<lb/>
端的人能移造化風不謝雨不謝一任巻將堂上掛<lb/>
　　　玉漏遲<hi>慶表兄陳安行初度</hi>
<pb n="KR4e0096_WYG_007-2a"/>
水風萍末起三庚乍退新涼堪喜玩竹吟翁此日瑞呈<lb/>
弧矢阿母親來慶夀賜玉液清香滑美端的延年却疾<lb/>
頥神健體　快飲不敢推辭試跪啜纔吞六塵如洗換<lb/>
骨更形只消數甌而已自是長生有分便可在地仙班<lb/>
裏却説道人中再誰如你<lb/>
　　　歸朝歡<hi>題送陳知府考滿</hi>
灝氣漸消三伏暑商吹送涼侵白苧驛亭張宴餞邦侯<lb/>
管絃低處聞金縷明月映鶴渚殷勤頻勸杯中醑這九<lb/>
<pb n="KR4e0096_WYG_007-2b"/>
年用心撫䘏百姓似兒女　青雲萬里期髙舉第一功<lb/>
名端的取曾覃惠澤及疲民仍將忠愛酬明主臨别聽<lb/>
我語巖廊接武夔臯侣把仙瓢好教㵼盡天下望霖雨<lb/>
　　　臨江仙<hi>題墨菊送陳知府行</hi>
一段秋光新寫就盛開不待重陽枝梢花葉互低昂巧<lb/>
將籬下艶幻作畫中芳　為問淵明何獨愛愛他晚節<lb/>
寒香從今移種上林旁時時承雨露嵗嵗傲風霜<lb/>
　　　摸魚兒<hi>辛丑生朝自夀</hi>
<pb n="KR4e0096_WYG_007-3a"/>
笑吾生為縁凡骨神仙親遇難度隨羣逐隊<hi>一作倒來顛去</hi>埃<lb/>
塵裏年少遽成衰暮忙退步這鳳翼龍鱗老拙難攀附<lb/>
况當末路亟納禄投閑養疴延夀隨意做詩賦　懸弧<lb/>
旦罔極親恩已負持身惟謹清素繁華易歇同朝露嘆<lb/>
㡬箇人能悟非義富非義貴石崇元載何須慕乘除有<lb/>
數全晚節尤難粗衣淡飯天自管分付<lb/>
　　　沁園春<hi>山荘即事</hi>
山是何名族為甚姓地本荒涼水逺土磽田狹衆人棄<lb/>
<pb n="KR4e0096_WYG_007-3b"/>
置天教與我卜築成莊嶺月為朋溪雲當客更有林風<lb/>
時送涼養衰病惟靜窺周孔黙契程張　升沈寵辱都<lb/>
忘且懵懵騰騰醉㡬塲到東門嘆犬華亭嘆鶴悔之晚<lb/>
矣徒自悲傷幻夢軒裳生涯筆硯陵谷從他海復桑幽<lb/>
閑處謝天留老眼坐閲興亡<lb/>
　　　玉漏遲<hi>送費同知考滿之京</hi>
螺川清徹底地靈人傑俗敦廉恥闔郡民家十有九家<lb/>
詩禮幸得循良二守共撫字政平訟理多少貧窮感戴<lb/>
<pb n="KR4e0096_WYG_007-4a"/>
章逢稱美　倐忽樂及𤓰期㸔課最天官上聞丹扆不<lb/>
次超遷位聨六卿班裏此際同寅北望比别箇倍增歡<lb/>
喜端的是人生似公有㡬<lb/>
　　　滿庭芳<hi>賀人生日四月年六十</hi>
梅彈垂金柳綿飄雪緑隂清晝偏長畫堂初曉慶夀沸<lb/>
笙簧花甲從頭再起任教他烏兔奔忙懸弧旦纔登耳<lb/>
順痛飲又何妨　年年逢此日新茶新筍件件堪嘗喜<lb/>
子能幹蠱孫戰文塲那更閑身自在且休論紫綬金章<lb/>
<pb n="KR4e0096_WYG_007-4b"/>
人都道天留老眼安坐閲滄桑<lb/>
　　　玉燭新<hi>夀舎弟昌明初度</hi>
春光忙似箭又三月初三牡丹開遍卯君初度當今日<lb/>
祝夀惟深繾綣八人同氣但只覩五人顔面我一箇分<lb/>
外龍鍾難似四人强健　如今骨肉無多但有興能來<lb/>
且休辭倦更教兒姪願箇箇努力聖經賢傳空詞一闋<lb/>
笑寫當袖中鵞麵期嵗嵗生朝持杯乾勸<lb/>
　　　摸魚兒<hi>懐舊</hi>
<pb n="KR4e0096_WYG_007-5a"/>
記昔年十分輕健秦淮白下遊遍結交盡是高懐侣多<lb/>
伴舞衫歌扇心眷戀縱雨阻泥妨幽興何曾倦曲房小<lb/>
院有鯽鱠銀絲蟻浮緑醖暢飲醉仍勸　分離也恰似<lb/>
雲鴻海燕音書特寄無便風流杜牧今憔悴謾想柳眉<lb/>
花面江萬轉山萬疊怎生能勾重相見光隂似箭回首<lb/>
是衰翁思量前事清淚落如霰<lb/>
　　　鵲橋仙<hi>自述</hi>
儒冠相誤虚名相誤衰病又還相誤自憐身世總無成<lb/>
<pb n="KR4e0096_WYG_007-5b"/>
乾枉了青春虚度　書生曾做京官曾做方面也曾親<lb/>
做顛來倒去竟如何只落得一貧如故<lb/>
　　　長相思<hi>春雨</hi>
朝淋漓暮淋漓到處墻傾土屋欹放晴知㡬時　濕花<lb/>
枝洗花枝平地瀰漫浸作池簔衣終日披<lb/>
怕傾盆要傾盆傘笠都無强出門滿身泥水痕　行厭<lb/>
聞坐厭聞溜響從朝達夜分聒聾雙耳根<lb/>
　　　南鄉子<hi>送人之京</hi>
<pb n="KR4e0096_WYG_007-6a"/>
北上别家山韋布趨朝識聖顔水路七千端的逺艱難<lb/>
了却公家事早還　暑退夏初殘拜别紅雲虎豹關歸<lb/>
日正逢秔稻熟加餐受用鄉園暮景閑<lb/>
　　　石州慢<hi>詠青娥眉淡竹草</hi>
異草從來花别另一般様顔色藂間開遍既非紅紫又<lb/>
非黄白閑園曠野多少黛嫩螺嬌氷盤帶露侵晨摘磁<lb/>
鉢放輕研翠脂凝光澤　竒特最風流處寳鏡臺前繡<lb/>
香奩側想未惞勻面慵將填額懶施粉餙且付描扇描<lb/>
<pb n="KR4e0096_WYG_007-6b"/>
圖底須去問倭夷國誰製與佳名也端然消得<lb/>
　　　水龍吟<hi>題都帥馮侯乃子二樂堂</hi>
豫章徐孺湖邉粉墻畫㦸元戎第高閎晝靜踈簾風淡<lb/>
博山香細椿樹長榮萱藂鎮茂荆花連蒂有珍殽脆滑<lb/>
純綿輕暖凡奉養都加意　先祖竭忠帝室到如令子<lb/>
孫承繼將門有將非徒英勇仍能孝義百戰成功萬鍾<lb/>
為養也知容易願斯堂八柱堅如鐵拄永留人世<lb/>
　　　木蘭花慢<hi>慶夀</hi>
<pb n="KR4e0096_WYG_007-7a"/>
過元宵五日燈山罷夀筵張喜盛集親朋爭喧鼓吹滿<lb/>
泛壺觴八仙共教童子送蟠桃封寄與翁嘗甘比玉杯<lb/>
雲液冷如金碗氷漿　佳兒拜捧上高堂擘破散竒香<lb/>
恰半枚入口身田温暖腑臟清涼管取延年却老轉顔<lb/>
紅髪黒更瞳方此去纔周花甲從頭再數何妨<lb/>
　　　賀新郎<hi>新婚</hi>
冬暖天晴霽燦三星居然在户煥輝庭砌照見堂前荆<lb/>
花樹一朶忽成雙蒂聴花底笙歌聲沸傳道仙娥辭洞<lb/>
<pb n="KR4e0096_WYG_007-7b"/>
府跨青鸞喜㑹文章壻態窈窕容端麗　知郎早有凌<lb/>
雲志小科塲探花手段好教先試仍把風流京兆筆巧<lb/>
畫翠眉纎細却慢慢大登科第况是妙年諧燕爾且親<lb/>
前齊著斕斒戯衆喝采好兄弟<lb/>
　　　一半兒<lb/>
長河新漲漫平沙古塚斷碑横曠野日晚牧童争望家<lb/>
笑喧嘩一半兒騎牛一半兒馬<lb/>
臨流農圃蔓𤓰苗拍岸客船依葦篠月落五更風露饒<lb/>
<pb n="KR4e0096_WYG_007-8a"/>
櫓雙揺一半兒猶昏一半兒曉<lb/>
　　　風流子<hi>題周㕘政南峰</hi>書舍巻<lb/>
錢塘最勝處龍井畔此地是君家有垂桞引鶯古松巢<lb/>
鶴石栽蒲草池種荷花客來訪緑衣鋪座席紅袖過湯<lb/>
茶評史講經賦詩觀帖竹間棊局忩下琵琶　况湖山<lb/>
清雅僧房占不盡水竹烟霞贏得老辭畫省榮賜烏紗<lb/>
便重尋舊隠歌當細聽酒當滿泛休問其他人道昔時<lb/>
書屋今更光華<lb/>
<pb n="KR4e0096_WYG_007-8b"/>
　　　水龍吟<hi>題鎸蘭亭石工陳福巻</hi>
右軍真蹟蘭亭秘藏玉匣昭陵久驀然驚見夜光明月<lb/>
煥輝忩牖穆穆誠齋濡毫臨出逺過顔柳把瓊鈎寳畫<lb/>
比方古本此本斷應居首　冩在金箋紙上競傳觀怎<lb/>
禁磨揉故教鐵筆連圖入石要令難朽羨爾良工藝能<lb/>
巧妙于今稀有細㸔來恰似生成喝采那雕鎸手<lb/>
　　　醉春風<hi>書所見</hi>
雅淡嫌華麗嬌容原自媚如何驀地忽相逢記記記眉<lb/>
<pb n="KR4e0096_WYG_007-9a"/>
掃春山裙拖秋水柳腰纎細　黙逗文園意錦字憑誰<lb/>
寄雨雲幽㑹甚時諧未未未知共何人翠幃深處鎮偎<lb/>
鴛被<lb/>
　　　長相思<hi>春日郊外</hi>
桃未紅杏未紅近社郊原尚似冬連朝頻刮風　麥茸<lb/>
茸草茸茸菜吐黄花三兩藂春光何處濃<lb/>
　　　柳梢青<hi>題秋塘圖</hi>
落盡芙蓉收殘菱芡晚色凄迷斷荇隨流枯荷折柄秋<lb/>
<pb n="KR4e0096_WYG_007-9b"/>
老蘇堤　沙禽自在幽棲極浦外天連水低粉墜蓮房<lb/>
波漂菰米煙暝湖西<lb/>
　　　㸃絳唇<hi>新柳</hi>
東面風來旋吹輕緑回梢上眼兒纔放便做嬌模様<lb/>
到得成隂早又花飄蕩隋堤望和煙搖颺人去愁相向<lb/>
　　　念奴嬌<hi>寄致政朱紀善先生</hi>
柳綿飛處政和風淡蕩輕飄晴雪憶殺故人千里外客<lb/>
館怕聴啼鴂桂水危亭虞山古廟㡬度同登謁君歸吾<lb/>
<pb n="KR4e0096_WYG_007-10a"/>
去可憐辜負竒絶　長是夢見風標晨鐘㪣醒無奈依<lb/>
然别去嵗魚箋蒙逺寄惟冩相思情切乞得閑身㸔山<lb/>
玩水著甚酬風月只應詩酒興來還自怡悦<lb/>
　　　蘇幕遮<hi>題清溪漁隠</hi>
浦雲收山月放紅蓼灣頭秋水生新漲一箇輕舟雙槳<lb/>
蕩蕭散江湖富貴非吾望　擊空明浮滉瀁汀鷺渚鷗<lb/>
處處長相傍馬首紅塵三百丈風吹不到蓑衣上<lb/>
　　　滿江紅<hi>送陳僉事兄還鄉</hi>
<pb n="KR4e0096_WYG_007-10b"/>
春滿梁園韶光媚盛開桃李清明過數他花信只今餘<lb/>
㡬有客携書還故里畫船且向沙頭艤問此行歸去甚<lb/>
時來明年裏　征帆挂離歌起杯易盡情難己羨君家<lb/>
賢弟列官風紀更道翁能敦友愛連枝同氣稱雙美想<lb/>
細君笑聴鵲聲喧門頻倚<lb/>
　　　一半兒<lb/>
風髙飛鴈斷還連野迥宿雲舒復巻箇箇緑楊堪繫船<lb/>
水連天一半兒原深一半兒淺<lb/>
<pb n="KR4e0096_WYG_007-11a"/>
　　　天淨沙<lb/>
藥竈時燒榾柮松庖日饌伊蒲寧用雕盤鏤俎天寒嵗<lb/>
暮村村風雪黄蘆<lb/>
枯松倒挂懸崖寒梅正對空齋慣見山光水色不求身<lb/>
外黄金任築高臺<lb/>
　　　滿庭芳<hi>自述</hi>
年衰病攻旬宣任重仕進心慵縱令勉强成何用齒豁<lb/>
頭童急退步離他閙叢便隨意學做荘農辭官俸勤耕<lb/>
<pb n="KR4e0096_WYG_007-11b"/>
苦種嵗計不愁空<lb/>
橋庵野夫文章本少事業全無半生苦被虚名誤早乞<lb/>
微軀納印綬辭歸里閭買田園教繞村居忘形處麻衣<lb/>
草屨放浪狎樵漁<lb/>
閑中自憐人心不足世事難全算惟引退真長便過活<lb/>
隨縁嘆老矣非徒此日賦歸歟且待明年思量遍心闌<lb/>
意倦極品也徒然<lb/>
榮枯吉凶都由自己不屬天公得時莾把聰明弄逞盡<lb/>
<pb n="KR4e0096_WYG_007-12a"/>
英雄怎知道禍因惡積錯埋寃命與灾逢床頭甕香濃<lb/>
味重引到醉鄉中<lb/>
江南故鄉山青水緑竹翠松蒼年來旋把幽居創菜圃<lb/>
禾塲㸔花訪黄家四娘挿秧倩許宅三郎忘官况狂吟<lb/>
醉唱退老白雲莊<lb/>
追思舊游芳年豈再勝事都休㡬回暗數當時友半在<lb/>
荒丘將馬上風霜弊裘換鷗邉野水輕舟天成就忘懐<lb/>
宇宙無喜亦無憂<lb/>
<pb n="KR4e0096_WYG_007-12b"/>
天涯自傷叨恩禄厚永恩心長故園遥在西江上㡬度<lb/>
斜陽好弟妹相抛殞亡老情懐只抱悽惶那堪望雲山<lb/>
煙浪真是斷人腸<lb/>
歸田興饒官登二品世閲三朝粉闈畫省皆清要誤玷<lb/>
元僚愛隠逸煙霞海嶠戀恩榮雨露雲霄量才調休閑<lb/>
最妙偃息伴鷦鷯<lb/>
蹣跚病軀人憐顯宦我笑貧儒烏飛兔走何曾駐白盡<lb/>
髭鬚有斷簡殘編可娛無贏金剰帛堪儲清幽趣爐香<lb/>
<pb n="KR4e0096_WYG_007-13a"/>
一炷坐愛小忩虛<lb/>
光隂易遒諸般勘破萬事宜休抗塵走俗乾生受著甚<lb/>
來由賣了帶安排買牛綴成簔准備划舟招朋舊晴忩<lb/>
永晝濁酒且淹留<lb/>
盈虛往來亡身為色喪命因財乖的罷了愚的在莫笑<lb/>
痴騃種地畝動薅草萊啓軒忩淨掃塵埃心無累逍遥<lb/>
物外且放好懐開<lb/>
　　　金字經<hi>喜舎弟昌明至</hi>
<pb n="KR4e0096_WYG_007-13b"/>
雨意斑鳩喚春光杜宇催剛得相逢怎便回陪旋蒭新<lb/>
釀醅同歡㑹飲乾休厮催<lb/>
門掩斜陽暝簾垂靜夜長兒女燈前笑捧觴嘗滿杯清<lb/>
更香懐宜放醉呵能㡬塲<lb/>
瓦釡芹羮美磁甌茗飲清垂老天倫喜合并聴兩三歸<lb/>
鴈聲鳴相應感咱同氣情<lb/>
白丁留跡少紅甲迸畦稠淡泊相㸔不强求休老身今<lb/>
自由心無疚隨意度春秋<lb/>
<pb n="KR4e0096_WYG_007-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0096_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　運甓漫稿巻七<lb/>
</p>
<p>
</p>
  </div></body>
</text>\m</TEI>
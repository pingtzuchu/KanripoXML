<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻六</head>
    <p>
<pb n="KR4d0290_WYG_006-1a"/>
欽定四庫全書<lb/>
　後樂集巻六　　　　　　宋　衞涇　撰<lb/>
　　表狀<lb/>
　　　賜進士及第謝皇帝表<lb/>
臣某等言伏蒙聖恩賜臣等進士及第者參綱條而上<lb/>
對僅畢奏篇侈命服以中朌濫階士版名傳臚句聲籍<lb/>
士林雖為祖宗之成模乃有臣子之深懼中謝竊以科目<lb/>
取士雖勢使然言語求人其難久矣矧臨軒之舊典有<lb/>
<pb n="KR4d0290_WYG_006-1b"/>
操牘之常程泛獵陳言用塞明詔學固不躋於奥閫責<lb/>
豈専在於有司嘗繹幼聞粗知深㫖惟賈誼之疏於漢<lb/>
雖曰通逹而未諳諸老持重之謀而劉蕡之策於唐雖<lb/>
號讜忠而尚貽史臣疏直之歎夫豈賢者之過抑知時<lb/>
論之難辱在選中施及臣等永懐先哲如景髙山雖釋<lb/>
褐命官曽不間於楚粤閩蜀之畯然探端知緒豈盡逹<lb/>
於虞夏商周之宜俯愧淺聞仰辜清問兹蓋恭遇皇帝<lb/>
陛下至誠贊化皇極敷言體柔克以居髙以剛中而行<lb/>
<pb n="KR4d0290_WYG_006-2a"/>
健扶攜直諒諏訪謀猷要使芻蕘之作興必先尺度之<lb/>
疏濶致兹孱陋有此遭逢鳬鶴短長盡出隂陽之開闔<lb/>
鯤鵬變化可占江海之閎深上以名求下以實稱臣等<lb/>
誓堅素節勉效前修拜敕在廷方被采葑之寵捐軀報<lb/>
國終存横草之忠臣等無任<lb/>
　　　賜進士及第謝太上皇帝表<lb/>
臣某等言云云總章晝訪俯逮芻蕘廣陛臚傳寵加韋<lb/>
布侈千載遭逢之幸拜兩宫涵養之恩進冒光榮退懐<lb/>
<pb n="KR4d0290_WYG_006-2b"/>
兢灼臣等中謝竊考人材之盛欽聞治古之隆清問博詢<lb/>
疇咨精選既自為股肱之用勵翼而致時雍復留如元<lb/>
愷之才封殖以待帝舉惟今日勲華之懿來衆言稷契<lb/>
之忠俾無諱於有司咸展盡於底蘊儻非崇論曷副詳<lb/>
延如臣等問學迂疎器資凡陋親逢盛旦徒有樸忠草<lb/>
芥荒蕪安識朝廷之典故簡編陳腐不知言語之精粗<lb/>
誤塵中御之觀敷錫太常之第載循其本必有可遵兹<lb/>
蓋恭遇尊號太上皇帝陛下與天為徒順帝之則崇詩<lb/>
<pb n="KR4d0290_WYG_006-3a"/>
書禮樂以造士設庠序學校以明倫陶教育於三紀之<lb/>
餘煥文章於百王之上聖作明述遹觀潤色之傳徳進<lb/>
言揚罔俾忠嘉之伏特旌後學往繼前修臣等謹當尊<lb/>
其所聞期以不負敬修可願敢懐人爵之縻増益未能<lb/>
終冀天工之亮臣等無任<lb/>
　　　謝賜聞喜宴表<lb/>
臣等言伏蒙聖恩賜臣等聞喜宴者據經上對甫趨廣<lb/>
殿之廬式宴示慈重拜大官之品仰霑膏飫俯極感藏<lb/>
<pb n="KR4d0290_WYG_006-3b"/>
臣等中謝伏念臣等猥以寒生適逢熙運業僅専於鉛槧<lb/>
樂不改於簞瓢黼座雍容特垂清問巵言猥并各罄丹<lb/>
衷懐野人願獻之芹遇治世求箴之木匪獨就班於科<lb/>
級繼蒙均賜於賔筵簮㑹曲江不數唐人之故事樂諧<lb/>
韶箾獲聞虞氏之餘音肴核踐嘉豆觴交錯洽醴醪而<lb/>
自愧誇里巷之為榮兹蓋恭遇皇帝陛下廣運聖神旁<lb/>
招俊乂需雲渥采衣被草茅湛露靈光發輝葵藿俾知<lb/>
燕喜之盛獨在賢材之多臣等敢不祗佩殊恩答揚異<lb/>
<pb n="KR4d0290_WYG_006-4a"/>
數加籩有秩既歌飽徳之詩覆餗是羞彌篤食功之訓<lb/>
臣等無任<lb/>
　　　謝賜花表<lb/>
臣等言伏䝉聖恩賜臣等聞喜宴花者燕錫公堂甫拜<lb/>
需雲之澤花頒禁籞仍沾湑露之恩香風徧襲於衣冠<lb/>
淑景頓移於尊爼事維循舊寵實更新臣等中謝伏念臣<lb/>
等蕭艾凡姿草茅鄙習秀發尚慙於儒藻竒芳未吐於<lb/>
天葩追攀杏苑之英游濫陪式衎緬想鶴林之佳致忽<lb/>
<pb n="KR4d0290_WYG_006-4b"/>
覩仙標叨被恩榮益増愧懼兹蓋伏遇皇帝陛下作人<lb/>
有績與物為春宻移造化之功大肆乾坤之渥臣等敢<lb/>
不祗承帝賚榮戴龍光追琢其章謹拜生成之賜英華<lb/>
發外願宏充實之輝臣等無任<lb/>
　　　謝頒氷表<lb/>
臣某等言伏蒙聖恩賜臣等聞喜宴頒氷者蓊若需雲<lb/>
方啟初筵之秩霈然湛露遽叨凌室之頒盡滌煩囂頓<lb/>
忘炎燠臣等中謝竊以夏頒秋刷雖常誦周官之文陽出<lb/>
<pb n="KR4d0290_WYG_006-5a"/>
隂藏亦竊窺魯史之㫖顧方安藜藿之陋奚暇為饔飱<lb/>
之謀不圖寒士之幸逢亦預夏時之蕃錫惟其疵賤敢<lb/>
自意於屬饜故此戰兢凛莫勝其履薄兹蓋伏遇皇帝<lb/>
陛下功參化育義篤臣工大烹不吝於養賢菲飲惟専<lb/>
於挹已燭知悃愊懐憂時若渴之心澡雪肺腸過推食<lb/>
解衣之惠臣等敢不益思修潔仰對恩榮厚澤所加方<lb/>
詠春開之雅躁心一洗先逃夕飲之譏<lb/>
　　　淮東提舉到任謝表<lb/>
<pb n="KR4d0290_WYG_006-5b"/>
班行寓趾積愧空餐淮壤觀風猥叨隆委方退嚴於親<lb/>
養俄趨奉於戌期入境載驅視章惟謹中謝臣起身寒逺<lb/>
逢世休明誤當慈極之詳延擢以太常之首選頃從幕<lb/>
府詔詣公車藏室蓬萊多愧並游之俊縹囊緗素獲觀<lb/>
未見之書嗣際興王游塵清貫約麟編而抱槧森皇屬<lb/>
以横經承攝郎闈倏周嵗籥義當引去初自詭於偏城<lb/>
恩許便私遹榮分於一節惟時楚甸實屏吳都號稱財<lb/>
賦之淵允資鹺荈之利姦蠧殆成於積習源流盍審於<lb/>
<pb n="KR4d0290_WYG_006-6a"/>
隄防矧復偽錢之行重為艱食之害幸今畧定善後伊<lb/>
何宜妙簡於髦英往具宣於徳意如臣素乏可稱之望<lb/>
讙言所與之輕兹蓋伏遇皇帝陛下愛䕶羣生照臨百<lb/>
辟豈特適均中外示以微權抑將詳試才能儲之有用<lb/>
責任綦重戰兢靡寧臣敢不祗服訓詞益修職業裕民<lb/>
足國必明取予之方攬轡登車尚厲澄清之志<lb/>
　　　浙東提舉到任謝表<lb/>
祗奉恩言載馳軺傳顧罔堪於巳試曽敢冀於後圖中謝<lb/>
<pb n="KR4d0290_WYG_006-6b"/>
伏念臣頃以辭藝得官本無材術濟世遵故事而登册<lb/>
府累數載而並英游學力單微覺嵗年之尚早誠衷膚<lb/>
薄繇志氣之未充所願溫故習於私庭庶或展寸長於<lb/>
異日昨䝉誤寵遽俾觀風服勞敢憚於咨詢守拙每忘<lb/>
其寡陋攷言弗績尸禄奚為豈期易地之除靡及循墻<lb/>
之避惟人情退怯於隠約之後而物論難容於瘝曠之<lb/>
餘顧是洪私凄其小巳矧内甸不輕置使盖若時屢選得<lb/>
人殆覺庸虚愈難稱塞兹蓋伏遇皇帝陛下以積久而<lb/>
<pb n="KR4d0290_WYG_006-7a"/>
改察庶政以更試而審驗羣工賜以曲成責其求效臣<lb/>
惟當黽勉寧恤悔尤知王事之為難抑君門之甚邇簿<lb/>
書繁宻雖非素習之長閭巷隠微終幸徹聞之速冀甦<lb/>
民力少答主知<lb/>
　　　謝授衣節物劄<lb/>
山川䝉露感嘉節以旋歸分野占星來湛恩於錫予涵<lb/>
濡厚澤衣被榮光酌天序之推移慮使將之匽薄乃稽<lb/>
令典有赫賜儀消息與時尚識授衣之㫖動容中禮敢<lb/>
<pb n="KR4d0290_WYG_006-7b"/>
窮吹帽之歡<lb/>
　　　辭免正除中書舎人奏劄<lb/>
臣竊以中書與聞幾事内史職贊命書使之播告有孚<lb/>
之惠心杜防未形之闕政是為禁筦之地必登洪碩之<lb/>
儒分押六曹號稱三字熙朝尤重作誥是官不輕畀人<lb/>
當時才豈為難猶或試而後授矧惟立事建功之意繫<lb/>
於發號施令之間欲效涓塵之愚豈特詞采之末伏念<lb/>
臣流落江湖之久更嘗憂患之餘乏文字之芳鮮視筆<lb/>
<pb n="KR4d0290_WYG_006-8a"/>
研為鹵莽不堪承攝敢冒躐除欲望皇帝陛下收還誤<lb/>
恩改畀廷彦庶全愚分免速人言<lb/>
　　　謝正除中書舎人表<lb/>
議禮奉常攝官詞掖深慙假寵更忝真除中謝竊以西臺<lb/>
機務之原實陪國論内史贊書之職廼代王言若昔盛<lb/>
時有嚴此選歐陽修擢陞於慶厯之始尚云發揮之難<lb/>
王安石㧞用於嘉祐之間亦謂討論之重蓋以凡庸之<lb/>
筆擬為聖哲之辭凡號發而令施欲言約而體備所謂<lb/>
<pb n="KR4d0290_WYG_006-8b"/>
有制有詔皆欲見心見情苟非語中經綸學通今古文<lb/>
掞河漢氣侔芝蘭則何以裁成帝謨誕告羣聽是以一<lb/>
世數人之傑無愧前修求復三代兩漢之風猶有遺恨<lb/>
矧今潤色鴻業恢張皇猷出言如綸道難明之法意若<lb/>
古有訓勵丕作之庶工苟非降才之爾殊誠恐動人之<lb/>
效淺如臣底滯何所發揮一違螭陛之班久斷鈞天之<lb/>
夢自慙鉛槧甘永墮於塵蕪長分桑榆難重收於翰墨<lb/>
敢謂漁樵之散跡復堪黼藻於斯文望鳳闕之深嚴負<lb/>
<pb n="KR4d0290_WYG_006-9a"/>
鵜梁而悚恧兹蓋伏遇皇帝陛下追還朴質剗革琱華<lb/>
起之江湖之中付以禮樂之事騏驥一躍期十駕之與<lb/>
齊洪鍾千鈞付寸莛而發響臣敢不勉殫末技仰答殊<lb/>
私日月麗天莫效昭明之助雷霆驅令誓彰鼓舞之神<lb/>
臣無任<lb/>
　　　辭免左侍郎兼侍讀奏劄<lb/>
臣竊以三銓任劇亞旅班清稽近比以具存在真除而<lb/>
尤重蓋以選部抑揚之柄實關人才通塞之機匪徒拘<lb/>
<pb n="KR4d0290_WYG_006-9b"/>
資格之微文必欲稱權衡之公選如臣器能譾薄識趣<lb/>
迂凡荐罹憂患之餘寖隔雲霄之夢冗散再收於孤蹟<lb/>
踐敭疊冒於殊私方汙兩制之華俄畀六卿之貳使年<lb/>
歴嵗遷而后至猶位尊徳薄之是慙矧涉日之未幾而<lb/>
叨榮之已甚至若邇英之席尤髙執讀之聨昔聞疇政<lb/>
路之舊臣今以處禁塗之宿望雖云暫攝詎可冒居伏<lb/>
望皇帝陛下察父垂慈隆天徧燾並回誤渥改授時髦<lb/>
庶禆聖世之審官亦助宸襟之典學<lb/>
<pb n="KR4d0290_WYG_006-10a"/>
　　　辭免兼侍讀奏劄<lb/>
臣祗聞寵渥倍切戰兢臣竊惟勸誦名官邇英髙選開<lb/>
元之擇耆學實賴於質疑興國之擢名儒允資於顧問<lb/>
皆參處故老舊臣之重或詳求洽聞博物之流斯能發<lb/>
揮於聖謨所以開廣於上意如臣淺陋暫此攝承每懐<lb/>
越爼之慙安有執經之益方念不當於久假豈宜更玷<lb/>
於為真非比他官更容序進伏望皇帝陛下亟收成渙<lb/>
俯察由衷别延鴻碩之儔用效緝熙之助毋使妨賢而<lb/>
<pb n="KR4d0290_WYG_006-10b"/>
積愧庶幾量分以少安<lb/>
　　　謝兼侍讀表<lb/>
勸誦在後方懐承乏之慙積薪居前驟玷為真之寵惟<lb/>
學術處衆人之底而班聨躐三侍之先非分所安以榮<lb/>
為懼中謝竊惟金華列職均以論說名官麗正置員尤以<lb/>
顧問擇士蓋敷繹經誼拘以分章摘句而周覽史籍得<lb/>
以隨事獻言豈獨閱塵編而夸稽古之榮所欲監成憲<lb/>
以明捄時之務故司馬據漢紀而陳法度變更之病蘇<lb/>
<pb n="KR4d0290_WYG_006-11a"/>
軾因寳訓而述賞罰善惡之規儻非儒紳宿望之流曷<lb/>
副帝幙上游之選伏念臣見聞單淺渉獵迂疎蚤事槧<lb/>
鉛不過書生之陳腐晚汚筆槖莫殫禁從之論思入閤<lb/>
未補於萬分代庖甫逾於累月誤蒙序陟實愧前修兹<lb/>
蓋伏遇皇帝陛下清明在躬緝熙典學無他嗜好惟留<lb/>
神載籍之文當此修攘猶不廢儒書之務尚取材於末<lb/>
藝俾陪論於細旃臣敢不俯罄微忠仰酬殊遇求歴代<lb/>
之訓寧敢希倚相能讀之才進堂下之言或能效輪扁<lb/>
<pb n="KR4d0290_WYG_006-11b"/>
至愚之慮臣無任<lb/>
　　　謝賜生餼表<lb/>
紀桑蓬而興感俯念親恩捧綸綍以知榮仰勤君賜出<lb/>
大官之蕃渥為私室之寵光臣某中謝伏念臣憂患餘生<lb/>
遭逢昭代因心盡孝莫酬父母之劬勞委質移忠懼負<lb/>
聖明之任使自塵邇列適踵多虞體旰食之懐方務裨<lb/>
於撙節積素飱之愧敢更冒於匪頒寧謂微踪亦闗睿<lb/>
聽賁詔㫖之溫潤萃賚典之豐腴酏醴孔嘉廪庖有繼<lb/>
<pb n="KR4d0290_WYG_006-12a"/>
秪載殊私之厚豈云故實之常兹蓋伏遇皇帝陛下禄<lb/>
謹詔功錫先予善斂敷五福均符欲壽之情體貌羣工<lb/>
優示共賢之意臣謹當職思歸美食戒過浮覆餗預憂<lb/>
曷辱大亨之禮投醪圖報期臻既醉之詩臣無任<lb/>
　　　謝牲餼狀<lb/>
餉餽相望府無虚日餼牢甚腆官用彝章行慕有羶禮<lb/>
循考牧致大亨於鼎象侈備物於魚麗割肉以歸奚取<lb/>
詼諧之辯賜生必畜敢隳鄉黨之儀<lb/>
<pb n="KR4d0290_WYG_006-12b"/>
　　　明堂大禮畢皇后賀皇帝表<lb/>
禋祀合宫邦儀維穆霈恩端闕民福攸同慶洽天人歡<lb/>
均家國恭惟皇帝陛下遹承寳命寅御珍圖闡列聖之<lb/>
彌文恢九筵之宏制灌玉清廟聿嚴孝饗之誠升烟太<lb/>
虚丕格嵗成之報靈心歆顧協氣旁流臣妾叨正坤闈<lb/>
助修隂教迄成熙事幸際休期瞻宣室之受釐率掖庭<lb/>
而稱抃<lb/>
　　　辭免權禮部尚書奏劄<lb/>
<pb n="KR4d0290_WYG_006-13a"/>
銓筦劇曹久慙充位春卿髙選忽俾攝官聞命若驚拊<lb/>
躬增惕竊惟古三后之典禮固異有司今六職之分聨<lb/>
均為率屬必得老成之彦與夫鴻碩之英克踐前修始<lb/>
符妙簡伏念臣迂踈末學憂患餘生九載丘園退安於<lb/>
閒散兩年班列驟玷於清華在小臣已極超躐之逾於<lb/>
公朝曽無毫髪之補深虞幽黜乃辱褒遷方國家激厲<lb/>
人才之秋正陛下愛惜名器之日况復職司於獻納尤<lb/>
難身冒於寵榮自揣甚明人言可畏伏望皇帝陛下廣<lb/>
<pb n="KR4d0290_WYG_006-13b"/>
隆天之覆垂察父之慈曲鑒由衷追還成渙非特安臣<lb/>
子愚戅之分亦以裨明時綜核之心<lb/>
　　　辭免除御史中丞奏劄<lb/>
竊以國家之弊實由官邪法令之行必先近始自昔中<lb/>
司之建號稱獨坐之雄本朝多虚位而不充累聖必得<lb/>
人而後畀竊觀近事寖異昔時上下之情隔塞而弗通<lb/>
縉紳之氣萎苶而不振久矣紀綱之弛玩幾於邪正之<lb/>
混殽天誘宸衷躬發英斷當庶政更新之始乃羣心聳<lb/>
<pb n="KR4d0290_WYG_006-14a"/>
聽之時必得不畏彊禦深明國體之人庶幾大有振作<lb/>
以慰天下之望如臣弱植惟抱樸忠積年流落之餘絶<lb/>
意清華之夢雖塵禁列常負隠憂身玷論思猶乏秋毫<lb/>
之益職當彈劾難求風采之强伏望皇帝陛下睿鑒博<lb/>
臨乾剛獨運矧屬萬幾之親攬尤須百辟之肅清願别<lb/>
柬於儒英以增重於天憲庸副厲精之治免累知人之<lb/>
明<lb/>
　　　辭免除端明殿學士簽書樞宻院表<lb/>
<pb n="KR4d0290_WYG_006-14b"/>
臣聞命震驚拊躬跼蹐竊以事樞之重兵本所關僉預<lb/>
籌帷體鄰丞弼用人得失繫國重輕矧今内當更化之<lb/>
初外飭禦戎之務尤宜精選宿彦允合衆心而後朝廷<lb/>
繇輔相而尊天下受仁賢之福豈應親擢首及凡材如<lb/>
臣識淺學迂質微能薄久安田里與世闊疎自玷班行<lb/>
畧無補報廼者乾剛奮發元惡殄除徒以微臣孤立之<lb/>
蹤置之絶席敢言之地片忠未吐誤寵驟攽旬浹之間<lb/>
恩華狎至不惟濫陪宥宻難稱隆知至於多取器名殊<lb/>
<pb n="KR4d0290_WYG_006-15a"/>
非素志况收召諸老人望方歸布列羣工儒猷不乏如<lb/>
臣極陋焉敢冒居伏望皇帝陛下察臣非據之危鑒臣<lb/>
由衷之請許其懇辭成命克保廉隅使之姑處舊官少<lb/>
殫綿薄臣無任<lb/>
　　　第二表<lb/>
封章上逹懇辭樞筦之嚴淵聽未回仍拜宸綸之渥敢<lb/>
申再凟終覬曲從竊以當平世而本兵猶非易事以儒<lb/>
臣而經武必屬全才矧邊徼未底於求成而貔虎尚勞於<lb/>
<pb n="KR4d0290_WYG_006-15b"/>
逺戍方改絃而易轍圖繼好以安民中謝伏念臣資本凡<lb/>
庸學非淹貫自還班列未效涓埃比濫長於霜臺惟恐<lb/>
辜於風憲為陛下息邪而扶正或可輸忠助陛下厭難<lb/>
而折衝若為稱職雖二府班聨之暫闕然四方耆舊之<lb/>
鼎來豈容未淹旬浹之間遽俾晉冒樞機之任伏望皇<lb/>
帝陛下旁蒐逺攬公聽並觀念兹多事之秋宜得殊常<lb/>
之彦不遐有佐俾運籌帷幄之中無競維人庶消患廟<lb/>
堂之上姑安舊次免速煩言<lb/>
<pb n="KR4d0290_WYG_006-16a"/>
　　　謝除端明殿學士簽書樞宻院表<lb/>
持綱憲府甫叨耳目之司渉筆幾庭驟玷腹心之地更<lb/>
化方新於庶政用人首及於孤蹤居帷幄以知慙捧絲<lb/>
綸而增懼中謝竊以萬兵之柄在於彊本而折衝四輔之<lb/>
官難以具臣而充位矧太阿倒持之久當神樞獨斡之<lb/>
初外欲銷戎冦之祲氛内欲肅朝廷之綱紀必得壯猶<lb/>
之老始參基命之嚴伏念臣學淺而識迂材綿而器薄<lb/>
頃觸危機而去國久絶榮望之萌心十年畎畝之忠無<lb/>
<pb n="KR4d0290_WYG_006-16b"/>
階自逹兩載班行之蹟欲去未能幸日月之昭明適雲<lb/>
霾之屏息豈期簡㧞誤取戅愚獨俾霜簡之抨彈少吐<lb/>
丹誠之激烈忽驟縁於人乏俾晉預於廟謨自惟周旋<lb/>
一職之常材何以參典萬幾之丕務瀝懇辭而惕若思<lb/>
報效以茫然兹蓋恭遇皇帝陛下徳照百官治嚴八柄<lb/>
厲精更始大明兩觀之誅公聽並觀載廣四門之闢遂<lb/>
令疎逺廼冒延登臣敢不蹇蹇匪躬孜孜盡瘁愛君體<lb/>
國惟務竭於小心繼好息民思勉裨於大計臣無任<lb/>
<pb n="KR4d0290_WYG_006-17a"/>
　　　謝賜對衣金帶鞍馬狀<lb/>
書殿幾廷方冒殊常之寵天閑御府併叨蕃錫之加徳<lb/>
不稱以懐慙眷愈隆而增懼伏念臣起家韋布比質駑<lb/>
駘子路縕袍安有輕肥之念塞翁失馬久諳禍福之心<lb/>
值聖明濬發於乾剛俾孤逺濫顓於風憲未踰旬浹何<lb/>
補秋毫俄晉斡於鴻樞更鼎來於異渥曵婁且燠煥珍<lb/>
帶以紆華磬控生榮騋文韀而騖駿特循舊比增賁孱<lb/>
軀兹蓋伏遇皇帝陛下駕馭羣工衣被萬物敝思予改<lb/>
<pb n="KR4d0290_WYG_006-17b"/>
有如好善之誠既閑且馳庸示求賢之篤而臣折腰有<lb/>
愧顧影自憐拾芥取青敢詫明經之效陳廷拜賜終慙<lb/>
稽古之功<lb/>
　　　辭免再賜對衣金帶與鞍馬奏狀<lb/>
被命之初已經宣賜安有浹旬之近洊膺蕃錫之加稽<lb/>
首雖榮拊躬若厲伏望皇帝陛下察臣驟䝉奬㧞未有<lb/>
補於秋毫憐臣深畏滿盈實難勝於天寵特頒睿㫖追<lb/>
寢誤恩庶寛淵谷之虞彌載乾坤之造<lb/>
<pb n="KR4d0290_WYG_006-18a"/>
　　　辭免兼權參知政事奏劄<lb/>
一介戅愚誤䝉㧞擢承乏幾庭力輕任重方慙非據見<lb/>
具控免洊攽隆㫖俾攝政塗與聞國論如臣初無材術<lb/>
徒有樸忠使之渉筆本兵猶難冒處若復共二諧弼必<lb/>
致顛隮矧僉典樞務稽之舊比任亞疑丞上兼參預尤<lb/>
為超躐恩榮狎至震懼罙深夫量材受任弗輕以假人<lb/>
者君父之明陳力就列不能而知止者臣子之誼伏望<lb/>
皇帝陛下曲垂睿照俯諒衷誠毋反汗以為嫌必得賢<lb/>
<pb n="KR4d0290_WYG_006-18b"/>
而共政<lb/>
　　　辭免除參知政事奏劄<lb/>
成命初頒師言未穆微臣自揣倍切兢惶臣聞褒陟有<lb/>
序則上既可以正國體而尊朝廷遷進太數則下或無<lb/>
以厲廉隅而壓物望伏念臣遭值陛下更化之始親蒙<lb/>
眷簡擢長風憲凡弊政之當革官邪之當糾猶能為陛<lb/>
下一一疏舉甫及旬浹而拜僉樞之命曽未信宿又俾<lb/>
暫陪國論是時巨蠧雖除庶事未定内而政地適多虚<lb/>
<pb n="KR4d0290_WYG_006-19a"/>
員外而諸老驛召未至是以不敢崇飾虚遜黽勉共職<lb/>
逮今僅踰一月而臣智識短淺材力綿薄其於邊條之<lb/>
科瑣有司之程度且未暇究見顛末况修明綱紀選㧞<lb/>
人材豈有涓埃小裨海嶽忽蒙聖恩躐置東府在臣進<lb/>
退誠不遑安矧今衆正旁開耆英就列器能既出臣之<lb/>
右年徳又於臣為髙詎應以一介孤逺之蹤乃獨先白<lb/>
首魁壘之彦臣用敢披瀝忱悃仰干洪造伏望皇帝陛<lb/>
下憐臣粗明於分義察臣深畏於滿盈畧反汗之小嫌<lb/>
<pb n="KR4d0290_WYG_006-19b"/>
還出綸之誤渥儻陛下未忍捐棄或尚容備數舊官免<lb/>
速顛隮實為全覆所有恩命未敢祗受<lb/>
　　　辭免除參知政事表<lb/>
右府充員罔功是懼東臺共政懇避弗俞顧自揣之甚<lb/>
明必終辭而廼巳中謝竊以二三大臣之遷進異乎凡百<lb/>
有司之選除雖日月至焉尚欲熟觀其器識使名稱籍<lb/>
甚尤當詳試以事為矧平時望實之未孚而一旦超踰<lb/>
之太驟甫四更於旬浹俄三冒於恩綸伏念臣孤立班<lb/>
<pb n="KR4d0290_WYG_006-20a"/>
行遇知明聖天威濬發首擢長於霜臺風憲未張復晉<lb/>
陪於斗幄幾務叢積則謀謨之安取文書繁劇則省閱<lb/>
之靡皇遽因承乏之官徑畀為真之寵惟昔者濫施於<lb/>
名器繇權臣久擅於福威每假邦彝私植恩地既曰更<lb/>
新於聖化詎宜循襲於陋規覆轍在前改絃恐後方今<lb/>
環布列序者甄收或未徧陸沉逺外者招徠尚有遺苟<lb/>
大僚拜徙之日聞實公論譏評之可畏伏望皇帝陛下<lb/>
深圖實政無取美觀周大老歸首起耆英之望范宣子<lb/>
<pb n="KR4d0290_WYG_006-20b"/>
遜尤髙廉退之風俾愚臣姑即於故官庶積久漸收於<lb/>
微效下人輕上爵當澄徼幸之源髙位實疾顛亦免滿<lb/>
盈之咎臣無任<lb/>
　　　謝除參知政事表<lb/>
渉筆紫樞未究萬兵之本聨班黄閣驟叨兩社之崇責<lb/>
重望輕身微恩大臣某中謝竊以立政造事必資碩徳之<lb/>
臣前疑後丞夫豈叙遷之位名副其實則有折衝銷萌<lb/>
之效用非真材則招括囊尸素之譏歴考前猷悉繇博<lb/>
<pb n="KR4d0290_WYG_006-21a"/>
選范仲淹累更劇任而後參預於慶厯之際歐陽修久<lb/>
養雅譽而方弼諧於嘉祐之初皆推衆正之宗廼在同<lb/>
寅之列矧當攬權而更始莫若籲俊以為先綱紀欲修<lb/>
弊蠧將革一相聿新於總職四鄰尤賴於得人如臣者<lb/>
惟有樸忠本無智畧生平所學獨懐尊主之誠粤自立<lb/>
朝期踐為臣之誼夷險悉安於愚分榮貴固非其初心<lb/>
敢謂殊知荐䝉顯擢長南臺之風憲坐席靡溫陪右府<lb/>
之訏謨除書猶濕偶縁人乏疊被寵光矧日月之未淹<lb/>
<pb n="KR4d0290_WYG_006-21b"/>
曽涓埃之莫報三垂徂定曷裨前箸之籌諸老鼎來每<lb/>
愧後薪之積甫冒柄除之暫攝復驚宸命之為真沐雨<lb/>
露以滋深履淵氷而益懼懇辭弗獲躐處非宜兹蓋伏<lb/>
遇皇帝陛下秉哲在躬推誠任下去凶而舉元愷咸服<lb/>
大舜之公分職而責孤卿方董成王之治肆令微蹟上<lb/>
弼清衷凛然稱塞之難誤此延登之異臣敢不恪堅素<lb/>
節勉翼熙圖輔周典以靖四方汔思來效述臯謨而贊<lb/>
百揆惟務協心臣無任<lb/>
<pb n="KR4d0290_WYG_006-22a"/>
　　　辭免提舉修史等兼職奏劄<hi>提舉國史院權提舉實録院權提舉</hi>
　　　<hi>編修國朝㑹要同提舉編修勑令</hi>
竊以幾庭預政方膺共二之求史觀提綱參預約三之<lb/>
法忝冒僅踰於旬浹寵榮疊拜於宸綸揣分難勝鞠躬<lb/>
以避伏念臣性資滯固學殖荒蕪寡謏見聞觕記右尹<lb/>
祈招之什拘牽文義安識司空城旦之書惟聲明莫盛<lb/>
於累朝而述作若稽於前代華簡編於翰墨炳金玉於<lb/>
科條必求殫洽之英始稱纂修之任矧是本兵之寄適<lb/>
<pb n="KR4d0290_WYG_006-22b"/>
當經武之秋使専意於憂邊猶虞曠戾暫與聞於出命<lb/>
實負凌兢儻更兼潤色之工將必速顛隮之悔伏望皇<lb/>
帝陛下大明委照全度包荒察所控之由衷亟收還於<lb/>
成渙文謨武烈既允屬於三長蕭規曹隨宜併顓於一<lb/>
老庶安愚分免累洪私<lb/>
　　　政府縁以旱蝗同執政乞去奏劄<lb/>
臣等仰惟陛下寅畏天命法商宗之秪懼昭事上帝如<lb/>
文后之小心恭儉寡欲無逸徳過行以干隂陽之和寛<lb/>
<pb n="KR4d0290_WYG_006-23a"/>
仁愛人無嚴刑峻罰以召乖盭之氣不幸權臣弄兵三<lb/>
邊百姓横罹鋒鏑輓輸科斂海㝢繹騷陛下引咎責躬<lb/>
怨艾深切屈已就和凡以為民是宜天意悔禍庶徵時<lb/>
若三辰順軌而自春徂夏時澤又愆兼旬以來螟蝗大<lb/>
作白晝過都羣飛蔽天乃甲子之日星文變異衆目共<lb/>
睹推原灾咎實在臣等夫以陛下天姿明聖而臣等不<lb/>
能究宣職業以贊維新之政陛下宸衷惻怛而臣等不<lb/>
能推廣恩澤以慰更生之民賞罰過差刑獄淹滯積成<lb/>
<pb n="KR4d0290_WYG_006-23b"/>
愆繆感動穹旻致使陛下展轉焦勞獨任其咎一人慊<lb/>
然抑畏於上而諸臣偃然尸素於下事為倒置誼豈遑<lb/>
安伏望皇帝陛下亟奮威斷並從黜免庶少寛於聖意<lb/>
亦漸格於天心臣等謹已出郊待罪伏乞睿㫖即賜處<lb/>
分臣等無任<lb/>
　　　丐祠劄子<lb/>
臣一介鯫生至愚極陋惟知渉獵章句以為應舉覔官<lb/>
之資遭值孝廟臨軒策士誤蒙親擢遂竊虚名徧塵三<lb/>
<pb n="KR4d0290_WYG_006-24a"/>
館兩持使節遽丁内艱甫及終䘮復叨收召旋自都司<lb/>
濫躋柱史將聘鄰壤甫竣使事即伸更迭之請巳䝉陛<lb/>
下除職與郡竟以罪行臣向來區區出處本末如此人<lb/>
或知之不復辨數自是纒綿憂患屏息田里首尾九年<lb/>
絶意榮望中間國論鄉評善類復用陛下記憐孤逺畀<lb/>
以郡寄偶因入奏再玷班行遂繇奉常寖陞從列冒兼<lb/>
兩制猥厠六聨屬大正於朝綱俾晉顓於風憲蔑聞勞<lb/>
效忽預樞機曽不踰時又參大政陛下用臣既傷於太<lb/>
<pb n="KR4d0290_WYG_006-24b"/>
驟微臣揣分自愧於非才然方是時外之耆老檄召未<lb/>
來内之宰輔虚位實衆臣冒昧承乏不容終避加之和<lb/>
使雖遣尚未堅决苟求去位殆謂辭難今揆度機廷無<lb/>
非妙選明儒宿望並集本朝張旜渡淮更成可必若復<lb/>
貪戀榮禄則必上負誤國之罪下獲妨賢之譏兼臣積<lb/>
憂薰心早衰多病狀似彊健中實疲羸一有煩言重罹<lb/>
大譴陛下雖欲保全亦無及矣仰冀陛下鑒臣懇懇之<lb/>
危衷全臣區區之晚節許解機政改授外祠凡未委溝<lb/>
<pb n="KR4d0290_WYG_006-25a"/>
壑之前皆圖報君親之日臣即已出郊待命伏望聖慈<lb/>
即賜處分臣無任<lb/>
　　　第二次丐祠表<lb/>
臣某言早來具劄子面奏乞解罷機政畀以外祠出郊<lb/>
待命伏䝉聖恩特降中使宣押赴都堂治事者危衷亟<lb/>
吐溫㫖未俞誼既難安理須再凟中謝伏念臣無軻雄之<lb/>
學竊晁董之科流俗既譁其虚名清朝亦待以異數粗<lb/>
嘗有志矧當勵精更治之時自審非才終匪扶顛持危<lb/>
<pb n="KR4d0290_WYG_006-25b"/>
之手下有譏評之交至上而譴告之相仍久合丐於免<lb/>
歸迹恐隣於規避今則信使通而無壅敵兵撤以盡還<lb/>
百萬生靈行有息肩之漸二三宰輔又皆同徳之良何<lb/>
取臣愚尚妨賢路竊考祖宗之盛際最為體貌於近臣<lb/>
或自詭於投閒率從容而去國孝皇晚嵗自黄洽蕭燧<lb/>
之外比比有人陛下初年由鄭僑何澹而後寥寥罕見<lb/>
得非貪戀不明去就之幾是致傾揺終費保全之力臣<lb/>
之當去今也其時苟必待公言彈劾而后歸亦豈是聖<lb/>
<pb n="KR4d0290_WYG_006-26a"/>
主延登之初意伏望皇帝陛下矜其悃欵惠以始終許<lb/>
退處於田廬俾夤修於香火珍臺閒館倘舊觀之復還<lb/>
墜履遺簮亦後來之知勸臣無任<lb/>
　　　第三次丐祠劄子<lb/>
臣昨以輔政亡狀連具封章仰干旒扆乞從免歸豈謂<lb/>
天聽崇髙臣言拙訥未能感動尚示眷留一日之間兩<lb/>
勤中使宣押此所以待元勲茂徳顧臣何人乃敢當此<lb/>
然體貌之禮在陛下既極於優隆去就之誼在愚臣難<lb/>
<pb n="KR4d0290_WYG_006-26b"/>
避於煩凟伏念臣本無材術徒抱樸忠方其壯年彊健<lb/>
之時粗可盡力州縣簿書之務誠不自意屏息八年遭<lb/>
逢一旦夤緣兩地倏已半期勞效蔑聞罪戾崇積自叨<lb/>
簡㧞物望不孚街譚巷議公肆詆毁矧陛下躬親萬幾<lb/>
新美庶政和議既成根本尤當自治流民雖復經理尚<lb/>
須良謀圖事揆策合屬耆俊今内有白首魁壘朝夕論<lb/>
思之故老外有勤施四方獨當一面之重臣至於舊學<lb/>
鴻儒幾廷宿望或尚辭命召或久處燕閒年徳既居臣<lb/>
<pb n="KR4d0290_WYG_006-27a"/>
之前績效又出臣之右豈容後先倒置逸勞絶殊揣分<lb/>
度時宜去决矣區區危悃竭盡於斯臣恐勤宣押未敢<lb/>
再出郊外見居家待命伏望睿明亟賜處分臣無任<lb/>
　　　第四次丐祠劄子<lb/>
臣近三具表劄祈解機政伏䝉陛下禮貌優渥申攽詔<lb/>
㫖又䝉兩遣中使至臣私第賜臣批答不允仍斷來章<lb/>
及宣諭令赴堂治事臣一介孱陋心非木石感激恩遇<lb/>
退深戰慄豈不貪戀明聖固欲輕違軒陛自干方命之<lb/>
<pb n="KR4d0290_WYG_006-27b"/>
誅實縁私計怵迫誼不容留須至煩凟天聽臣聞人臣<lb/>
事君之誼不以苟去為髙人君待臣之禮不以苟留為<lb/>
恩蓋才術駑下謀謨淺拙自知無補求去已晚何足為<lb/>
髙委任既隆課效蔑聞人言籍籍雖留何用未可為恩<lb/>
臣於二者可謂兼之若復遷延顧望遲疑不决國有清<lb/>
議朝有憲章亦非陛下所得而私雖欲不加汰斥不可得<lb/>
已臣晝度夜思計之甚審瀝血刳心呼天號父惟有拙<lb/>
誠更無他說陛下與其留臣以及於物論沸騰之際孰<lb/>
<pb n="KR4d0290_WYG_006-28a"/>
若聽臣引去於罪戾尚輕之時非特陛下有以保惠微<lb/>
臣微臣亦得以自全晚節更生之賜孰大於斯臣昨日<lb/>
嘗奏劄子乞尚書省繳進未䝉處分今再附勅使申奏<lb/>
欲乞聖慈檢㑹前劄併賜降出除臣一在外宮觀臣凟<lb/>
犯天威下情無任<lb/>
　　　第五次丐祠劄子<lb/>
臣自前月二十九日以後兩嘗面奏五上封章乞解罷<lb/>
機政伏䝉聖慈特飭中使宣押者三宣諭者再早來又<lb/>
<pb n="KR4d0290_WYG_006-28b"/>
降御筆備行嘉奬曲示眷留陛下恩遇微臣至矣盡矣<lb/>
顧臣草芥微生迂疎末學何以仰承體貌之重感恩至<lb/>
骨流涕何言儻於誼可以少安臣豈敢固執愚見惟是<lb/>
輔政半朞績狀蔑著欲去之心雖因今日而有請宜去<lb/>
之罪不待今日而始彰何俟人言自知甚審臣自還卿<lb/>
列繼沗從班職在論思事之利害無不當言者方權臣<lb/>
横挑兵端雖不謀之在廷然命使調兵豈無眹兆臣不<lb/>
能先事救正逆折其萌坐見師徒撓敗糧械䘮亡三邊<lb/>
<pb n="KR4d0290_WYG_006-29a"/>
繹騷赤子塗炭臣宜去之罪一也侂胄擅朝威福由已<lb/>
兵敗國危人怨神怒臣又不能蚤白其姦使禍稔惡積<lb/>
意將罔測致陛下親發威斷僅克翦除臣言固已晚矣<lb/>
臣宜去之罪二也復讐本為大誼而權臣規畫無素輕<lb/>
易寡謀兵連禍結敵得歸曲於我首禍雖誅猶肆彊横<lb/>
邀索無厭臣時以備員二府又無深謀至計以折衝銷<lb/>
難陛下為之屈已就成歸俘増幣雖幸疆埸稍定信使<lb/>
巳通然耗竭事力虧傷國體有過無功人言籍籍臣首<lb/>
<pb n="KR4d0290_WYG_006-29b"/>
居參預豈容委諸人以自解臣宜去之罪三也自春徂<lb/>
夏雨澤愆期兼旬以來飛蝗蔽野漸害苗稼星文亦變<lb/>
災異稠重咎證不虚天意可畏臣之尸素衆責交歸臣<lb/>
宜去之罪四也罪之大者有此四事其他過謬未易悉<lb/>
數容其自效已是寛恩是尚得為無名乎况又有大不<lb/>
可者臣賦性褊介遇事輕率常是少所回䕶且復拙於<lb/>
關防或因形似易致猜嫌積疑成間積間成隙非特不<lb/>
免身危亦將上誤國事目前難以力辨他日終當自明<lb/>
<pb n="KR4d0290_WYG_006-30a"/>
加之賦分凉薄福過災生五十之年蒲栁早衰目視昏<lb/>
花精神眩瞀省閱文書尚且費力況望其建明大議論<lb/>
經畫大政事乎臣非不知數犯天威當膺方命之戮然<lb/>
區區拙誠竊謂與其以不去獲罪於公言不若因求去<lb/>
而獲罪於君父之猶為可解也欲望天慈特回宸慮亟<lb/>
賜俞允免速顛隮臣不勝幸甚<lb/>
　　　辭免除職與郡奏劄<lb/>
欽聞威命罙震懦衷竊以通籍殿中示優賢之禮分符<lb/>
<pb n="KR4d0290_WYG_006-30b"/>
閫外資御衆之才雖累朝以華輔弼之歸然近世尤吝<lb/>
器名之假如臣者謀非經逺功不蓋愆内懼滿盈而挻<lb/>
灾外虞曠戾而招謗疊封章而丐去紆宸眷以曲留至<lb/>
於再遣王人親形詔札臣之得此抑有榮焉惟是殊恩<lb/>
久無前比豈容駑下併冒寵光苟控避之弗堅將顛隮<lb/>
之愈甚伏望收還成渙改畀叢祠不惟自計之甚明抑<lb/>
亦人言之少塞<lb/>
　　　辭免皇太子受册轉官奏劄<lb/>
<pb n="KR4d0290_WYG_006-31a"/>
聞命震惶靡知所措伏念臣病悴餘生迂愚末學頃者<lb/>
承乏政地備數宮僚亡補涓埃旋即罷斥屏居田里望<lb/>
絶雲霄兹以册寳告成例攽賞典邦家大慶臣子至榮<lb/>
而臣席寵已多逾涯是懼矧廼無功而受禄尤慙不稼<lb/>
而取禾更冒穹階難安私誼伏望皇帝陛下曲垂淵鑒<lb/>
俯亮愚衷追寢誤恩庶全微分所有恩命臣未敢秪受<lb/>
　　　再辭免除端明學士宫觀表<lb/>
奏牘上聞冀趣收於誤渥詔函中錫未濬發於俞音輒<lb/>
<pb n="KR4d0290_WYG_006-31b"/>
攄怵迫之誠疊冒穹窿之聽臣某中謝臣竊惟班髙䆳殿<lb/>
蓋體貌於勲賢禄厚真祠本優崇於耆老顧方從於廢<lb/>
黜曷并竊於寵靈伏念臣狷介不移戅愚自信棲棲寒<lb/>
蹟山林之日居多耿耿寸心畎畝之忠徒在偶遭親㧞<lb/>
猥預繁機欲裨更化之清明固知陳力之短淺器小任<lb/>
重果速顛隮咎大責輕訖䝉恩宥自屏居於田里久安<lb/>
分於漁樵憂患相挻弟昆凋落疾痾不貸齒髮衰頽靜<lb/>
惟坎壈之餘殆絶榮華之望豈圖眷軫未忍棄捐肆頒<lb/>
<pb n="KR4d0290_WYG_006-32a"/>
渙號於崇朝盡復政塗之異數叨踰過甚跼蹐難勝恐<lb/>
益重於悔尤敢洊伸於控免伏望皇帝陛下廣惠慈而<lb/>
待下惜名器以馭臣念臣孤蹤兢惕之深察臣平日循<lb/>
守之素貰其煩黷許以懇辭或追寢於隆名俾祝釐於<lb/>
閒館一俯再傴願垂鑒於由衷曲謹小廉庶獲全於末<lb/>
路臣無任<lb/>
　　　謝端明學士宮觀表<lb/>
班聨秘殿仰依龍扆之光官庀祠庭俯遂燕居之佚省<lb/>
<pb n="KR4d0290_WYG_006-32b"/>
循莫稱慙懼弗遑中謝伏念臣初乏片長素忘求進當睿<lb/>
斷更張之始丕振朝綱㧞微臣孤陋之中俾専憲席未<lb/>
閲兼旬之久晉參兩地之華憂思徒罄於乃心何裨廟<lb/>
論望實不孚於衆聽遽費嘖言凛危蹟之疾顛戴洪私<lb/>
之全宥身棲農圃紛白髮之寖生夢繞觚稜耿丹衷之<lb/>
獨在詎期軫録驟賁寵靈還舊觀於隆名沛新恩於閒<lb/>
禄顧兹起廢豈曰勸功瀝伸懇欵之誠覬安私誼洊奉<lb/>
溫純之詔迄閟俞音兹蓋伏遇皇帝陛下覆幬如天照<lb/>
<pb n="KR4d0290_WYG_006-33a"/>
臨若日務全體貌將加厲於臣鄰靡間瑜瑕示昭明於<lb/>
公道特憐寒蹟嘗誤深知曲推抆拭之仁庸錫便蕃之<lb/>
渥臣敢不益堅晚節罔替初心修香火之勝縁敬祈曼夀<lb/>
答乾坤之大造誓畢餘生臣無任<lb/>
</p>
<p>
</p>
  </div>
</body>
</text>
</TEI>
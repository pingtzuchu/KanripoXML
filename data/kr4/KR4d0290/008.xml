<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻八</head>
    <p>
<pb n="KR4d0290_WYG_008-1a"/>
欽定四庫全書<lb/>
　後樂集巻八　　　　　　宋　衛涇　撰<lb/>
　　表狀<lb/>
　　　辭免知福州奏劄<lb/>
聞命震恐無地措躬伏念臣材術迂踈齒髮頽暮仰䝉<lb/>
陛下曲軫遺簮之舊屢叨出綍之榮再領州麾四閲年<lb/>
序雖知殫竭何補毫分爰自去秋迫於疢病願投散閑<lb/>
少冀休養詔諭未允退省惶懼屬時凶歉職在拊綏洊<lb/>
<pb n="KR4d0290_WYG_008-1b"/>
有申陳慮成規避敬宣德意勉䇿疲駑民物稍甦里閭<lb/>
按堵方圖嗣嵗力控歸田之請敢謂聖恩逾厚改畀南<lb/>
邦縁臣衰病交侵心知凋耗龍潜重鎮已愧罔功閩嶠<lb/>
名區曷勝隆委儻昧於知止强所不能豈特私誼難安<lb/>
抑亦人言可畏敢瀝忱悃上凟睿明伏望聖慈察臣粗<lb/>
謹亷隅素安分守收還成渙姑俾祝釐庶遂初心獲全<lb/>
晚節實出天地生成之大造<lb/>
　　　再辭免知福州表<lb/>
<pb n="KR4d0290_WYG_008-2a"/>
易地非材輒控告歸之請自天而命備宣均逸之恩惟<lb/>
當祗誦於堯言猶冀趣銷於漢印臣中謝伏念臣强顔<lb/>
分閫屈指五年頃守湘中既無善狀迨移江右亦愧空<lb/>
餐洊嘗匄祠未䝉賜可十事九律之是守姦猾忌之再<lb/>
衰三竭而不休顛隮必矣誠知樂土今在全閩至因元<lb/>
㑹以選侯尤見清朝之重典然臣欲遂養疴之願何心<lb/>
復希坐嘯之榮環轍而卒老于行敢辭王事御馬者不<lb/>
窮其力是效君慈伏望皇帝陛下俯鑒忱辭收還成渙<lb/>
<pb n="KR4d0290_WYG_008-2b"/>
别求良吏俾之表東海之民姑使病軀退而祝南山之<lb/>
夀<lb/>
　　　新知福州府到任謝表<lb/>
江右承流乆慙玩愒閩中謀帥猥玷推遷地愈重而難<lb/>
勝天葢高而莫測恪共三命入撫四封臣某中謝伏念<lb/>
臣逮事累朝曾微他技解裘釋布䝉孝廟之隆知襆被<lb/>
乗軺辱光宗之親遣暨聖王之御極由郎吏以記言孤<lb/>
蹤既恥於倚冰㣲笑竟生於偃月十年退屏百念俱忘<lb/>
<pb n="KR4d0290_WYG_008-3a"/>
㑹逢琴瑟之更張參預樞機之典領自玷物議旋反里<lb/>
門侵尋再閏之餘忝冒專城之寄左洞庭右彭蠡險阻<lb/>
備嘗引甌粤控蠻荆勲庸何有視䕃願休於一壑引船<lb/>
敢望於三山矧是合沙重於他鎮向來七聚今分為八<lb/>
郡之雄前此十連多以均三事之逸豈容衰病復强蕃<lb/>
宣兹葢恭遇皇帝陛下視邦選侯量能授職正月上日<lb/>
方修肆覲之儀价人維藩首被改除之寵至攽重申之<lb/>
命勉令共理之行遵海而南知風之自臣敢不將明德<lb/>
<pb n="KR4d0290_WYG_008-3b"/>
意謹固邊陲民通文書已不待常衮之教身為障蔽當<lb/>
少効劉安之忠更祈從欲之仁早遂投閑之願<lb/>
　　　瑞慶節賀表<lb/>
天開九陛共瞻甲觀之祥日近三山敬效華封之祝望<lb/>
昕朝而稽首託露奏以輸誠臣某中賀恭惟皇帝陛下<lb/>
道契兩儀功高八極掩井鉞參旗之耀調箕風畢雨之<lb/>
和命哲命吉命歴年實厚皇穹之眷得位得名得其夀<lb/>
聿昭大德之符風露戒寒星虹紀節臣忻逢穀旦倍激<lb/>
<pb n="KR4d0290_WYG_008-4a"/>
葵心郡竹剖符尚阻八百國冠裳之覲海桃成顆願羞<lb/>
三千年花實之珍<lb/>
　　　瑞慶節進貢銀表<lb/>
旒冕視朝共慶千秋之節梯航效貢聿來萬國之琛矧<lb/>
叨符竹之分敢後野芹之獻上件銀坤珍所效邦用攸<lb/>
資旅薦于庭寧復褭蹄之詫物將其意願同金鑑之藏<lb/>
　　　又<lb/>
十月為陽適際虹流之旦九州任土敢輸琛貢之誠前<lb/>
<pb n="KR4d0290_WYG_008-4b"/>
項銀山澤所鍾實為可寳租賦之外非取諸民顧無惟<lb/>
品之三願效充庭之一<lb/>
　　　謝賜臘藥表<lb/>
芝檢朌綸寳奩實劑屬當凝沍頓起疲癃臣某中謝伏<lb/>
念臣已負典藩更叨易地雖粗閑於職業曽未滌於痒<lb/>
痾敢意隆私誕稽彛式輟太醫之製品極精良鏤内府<lb/>
之珍櫝加絢飾恩光逮下寒屋生春兹葢恭遇皇帝陛<lb/>
下曲軫臣鄰肆覃逺外慮節宣之或失俾調適之具宜<lb/>
<pb n="KR4d0290_WYG_008-5a"/>
拜手知榮銘心圖報臣謹當規思藥石體念閭閻雖南<lb/>
土稍温更收功於芝术俾小民均惠庶興詠於袴襦<lb/>
　　　謝賜夏藥表<lb/>
炎赫流金念南方之癉熱雲章封璽分内府之珍良佩<lb/>
服寵光冞深兢惕臣某中謝伏念臣乆違軒陛屢玷翰<lb/>
藩顧蒲桞之衰殘浸踰暮景問閭閻之疾苦罔替初心<lb/>
荷睿眷之弗遺舉彛章之加賁錫以上池之液燦然白<lb/>
鋈之奩兹葢伏遇皇帝陛下端已嚮明施仁及物俾滌<lb/>
<pb n="KR4d0290_WYG_008-5b"/>
除於痟痒咸順保於和平臣敢不恪謹攸司推行此意<lb/>
九頓首而后拜敢獨侈於君恩三折肱而知醫期盡蠲<lb/>
於民瘼臣無任<lb/>
　　　丐祠劄子<lb/>
臣某一介庸陋伏自壬申之春䝉恩起家三膺閫寄行<lb/>
渉六載叨榮已甚課效蔑如頃在江湖屢祈閑退每勤<lb/>
詔諭未賜俞允復於元日易鎮全閩天地恩深糜捐莫<lb/>
報辭不獲命黽勉入南領事以來九踰晦朔戢吏奉法<lb/>
<pb n="KR4d0290_WYG_008-6a"/>
愛人節用粗知殫竭始終弗渝惟是地大事叢力小材<lb/>
薄憂責尤重風波易生蕞爾孤蹤凛然朝夕所幸田里<lb/>
粗安拙政軍民綏靖盜賊屏息所屬州縣間被水傷絶<lb/>
長補短猶得中熟凡百郡計足了目前其他别無規避<lb/>
實以蚤歴憂患復苦多病心志凋耗齒髮衰殘加之禀<lb/>
性愚戅不能詭隨直性徑行寧免忤物内懷曠弛之懼<lb/>
外有怨憎之虞若不控告君父必將自速罪戾欲望聖<lb/>
慈姑畀祠禄庶㡬保全末路休養餘齡悉出覆燾生成<lb/>
<pb n="KR4d0290_WYG_008-6b"/>
之賜臣無任<lb/>
　　　第二次丐祠劄子<lb/>
臣某輒瀝悃誠再干慈造臣昨具奏乞罷就祠禄休養<lb/>
餘齡恭奉詔書未賜俞允聖恩深厚加惠舊臣不忍棄<lb/>
捐曲全體貌祗服明訓感極涕零而臣退自省循叨竊<lb/>
過分位居方伯榮寵已極矧復洊更三鎮之雄禄二千<lb/>
石貪冒已多豈宜蠧食六載之乆空坐縻於嵗月實何<lb/>
補於毫分臣猶自知而况公議兼臣暮齒寖薄桑榆疾<lb/>
<pb n="KR4d0290_WYG_008-7a"/>
病交侵衰殘具見心思凋耗筋力弗彊目視昏花省閲<lb/>
良苦七閩地大物夥全藉精神折衝以衰病日加之身<lb/>
當八郡浩穰之寄脱有曠敗上累生成是用祈哀歸投<lb/>
君父欲望睿慈檢㑹臣前奏特降指揮與臣在外宫觀<lb/>
或得保全晩莭休息病軀儻未委溝壑之間終圖報乾<lb/>
坤之施至仁從欲得請為期臣冒犯天威臣無任<lb/>
　　　瑞慶節賀表<lb/>
統接千嵗聿開良月之祥夀介萬年爰罄後天之祝嵩<lb/>
<pb n="KR4d0290_WYG_008-7b"/>
呼聲震星拱心同臣某中賀恭惟皇帝陛下濬哲文明<lb/>
剛健中正法大舜無為之治紀已載周符三代有道之<lb/>
長世何勤卜乆斂錫民之福共殫報上之誠臣猥以近<lb/>
臣幸逢盛旦彤墀九級雖莫陪舞蹈之班金鑑一書所<lb/>
願述發揚之志<lb/>
　　　辭免轉官宫觀奏劄子<lb/>
乾坤施厚螻蟻命輕既推從欲之仁復被進官之寵感<lb/>
深隕涕愧極汗顔惟是恩禮過優須至再干天聽伏念<lb/>
<pb n="KR4d0290_WYG_008-8a"/>
臣賦分涼薄逢時盛明内備位于疑丞外迭居于方伯<lb/>
負乗致宼溢滿為災故於暮景之餘年而得風淫之末<lb/>
疾所以力求祠禄不惟休養病軀亦慮榮寵過多咎釁<lb/>
所積若復無功而増秩是為求退而得遷於國豈無濫<lb/>
賞之譏在臣寔有滿盈之懼雖獲閑退愈速禍災伏望<lb/>
睿慈收還渙汗許臣以本官職歸奉香火下獲安于愚<lb/>
分上不累于公朝<lb/>
　　　辭免再知隆興府奏劄<lb/>
<pb n="KR4d0290_WYG_008-8b"/>
自天有命無地措躬伏念臣衰朽餘生侵尋暮景竊殊<lb/>
庭之廪稍每愧空餐掛神武之衣冠未諧夙願方須嵗<lb/>
月力悾悃忱豈期誤渥之頒復畀潜藩之寄雖牧人御<lb/>
衆粗殫愚慮而課功計效曾蔑前聞苐慚粃政之居多<lb/>
敢謂棠隂之未改矧氣血寖銷於宿疢而精神弗逮於<lb/>
曩時攷之先朝熈寧元祐閒再守是邦者僅二人想其<lb/>
才望之優治行之著如臣迂拙曷稱使令冒昧而前顛<lb/>
隮必矣欲望皇帝陛下至仁念舊盛德包荒憐臣之器<lb/>
<pb n="KR4d0290_WYG_008-9a"/>
易盈察臣之心知止收還成渙仍領祠官庶免累于公<lb/>
言亦獲全於末路<lb/>
　　　再辭免再知隆興府表<lb/>
申豫章之命仰戴鴻私上需奏之辭俯勤温詔聽未回<lb/>
于當宁躬敢憚于循墻臣某誠惶誠懼頓首頓首臣頃<lb/>
自甌閩嘗嬰疢疾荷雲天之大施畀田里之遄歸暮齒<lb/>
寖高餘生能㡬豈謂録名于丹扆乃令竊寵于青氊顧<lb/>
治效無聞微去思之可紀况人情易玩慮隆委之難勝<lb/>
<pb n="KR4d0290_WYG_008-9b"/>
若韋武陽功被于八州若王仲舒令孚于千里誤叨殊<lb/>
奬曷跂前修伏望皇帝陛下寛再凟之誅廣重明之照<lb/>
念臣素嚴王事敢即家居察臣未報國恩靡遑身計今<lb/>
兹控避實出誠忱願姑置於陳人用别謀于良帥君制<lb/>
命為義奚拘反汗之嫌牧以地得民試副虚懷之切臣<lb/>
無任<lb/>
　　　知隆興府到任謝表<lb/>
祗奉真祠粗安愚守欽承親渥特畀舊封顧懇避之弗<lb/>
<pb n="KR4d0290_WYG_008-10a"/>
俞已凌兢而就次臣某中謝伏念臣遭逢盛際積荷殊<lb/>
私曩者付以三州曾無勞効今歸又復五稔尚竊廪頒<lb/>
驚齒髮之寖衰念涓埃之未報凄其素履藐是丹心忽<lb/>
䝉狎至之恩言俾獲再分於閫寄江山見熟入境如歸<lb/>
父老來迎與臣相問竊攷南昌之俗殆非數載之前當<lb/>
精鋭消散之餘乘財粟殫亡之後若嚴期㑹或者謂之<lb/>
煩苛苟墮因循恐難逃於曠戾退軫淵氷之懼仰慿覆<lb/>
幬之隆兹葢伏遇皇帝陛下恭儉保邦寛仁御極四垂<lb/>
<pb n="KR4d0290_WYG_008-10b"/>
寧謐無改容動色之虞比嵗豐登有薄賦輕徭之令尤<lb/>
資牧守之任必重循良之求敢謂孤蹤復叨共理臣所<lb/>
當激昂視政黽勉簿書竊就短以求長庶將勤而補拙<lb/>
材謀弗給敢圖加䇿於事功法令具存但務恪修於職<lb/>
守少須嵗月終遂丘園<lb/>
　　　謝賜臘藥表<lb/>
臣某嵗晚奔程甫臨舊鎮恩醲尚藥猥及微臣拜温詔<lb/>
之丁寧忘寒威之凛冽臣某中謝伏念臣抱痾里社叨<lb/>
<pb n="KR4d0290_WYG_008-11a"/>
命麾旄見吳頭楚尾之氓正相勞苦味堯漿禹糧之賜<lb/>
頓愈伶俜敢曰彛章亶為異渥兹葢伏遇皇帝陛下疇<lb/>
咨作牧軫念宅生九還出金鼎之餘三錫煥銀罌之寵<lb/>
臣謹當堅氷霜之節廣天地之仁皇䘏孱軀要先求於<lb/>
民瘼願開夀域庸茂對於王休臣無任<lb/>
　　　謝賜對衣金帶馬表<lb/>
宫笥頒衣粲精鏐于束帶帝閑錫馬耀錯采于據鞍醲<lb/>
厚拜恩回皇撫已臣某中謝伏念臣江湖衣褐田里扶<lb/>
<pb n="KR4d0290_WYG_008-11b"/>
笻摩拊編氓既乏蕃宣之績驅馳王事又無疆埸之勞<lb/>
豈謂隆私垂憐舊物重以巽申之命假之復鎮之榮藻<lb/>
飾身章光華客路兹葢恭遇皇帝陛下寵綏群庶奬厲<lb/>
臣工敷賁聿隆將託一方之寄便蕃有渥亶膺備物之<lb/>
華臣敢不飭厲支離鞭䇿遲鈍慰安牧養敢希循吏之<lb/>
聲衣被服乘難答聖君之貺<lb/>
　　　丐祠劄子<lb/>
臣某樗櫟非材桑榆暮景乆叨閑廪每負素飱比沐誤<lb/>
<pb n="KR4d0290_WYG_008-12a"/>
恩再畀南郡控辭弗獲冒昧重來已試罔功愧見父老<lb/>
領事甫踰月忽值金人内入衝破五關直抵江岸懲創<lb/>
往事人情震恐紛紜論議未免張皇臣見得備禦無素<lb/>
積習滋乆倉卒枚舉徒駭聽聞循例調兵委官提督捍<lb/>
禦之外一切鎮静務安民心仰賴宗社有靈天心眷顧<lb/>
陛下聖略宏逺大臣廟算無遺制帥得人諸將用命歸<lb/>
寇就戮奔竄亡㡬日騰凱奏淮壤肅清臣因得以逃責<lb/>
實有天幸然寇賊雖遁防秋在邇保䕶江面正當汲汲<lb/>
<pb n="KR4d0290_WYG_008-12b"/>
有為之時而臣衰朽多病心力凋耗私竊揣度無能為<lb/>
役自惟䝉被國恩深厚毫髮未報餘年誠不足惜所慮<lb/>
上誤國事欲望聖慈改授祠禄俾得歸休田里少全止<lb/>
足之誼别選賢牧共圖雋功實出天地父母生全之賜<lb/>
臣干冒天威下情無任<lb/>
　　　第二次丐祠表<lb/>
臣某進貢需章僣干閒禄旋頒温詔尚閟俞音意有未<lb/>
孚理容再凟伏念臣衰年多病短技易窮慚冒昧以重<lb/>
<pb n="KR4d0290_WYG_008-13a"/>
來曽涓塵之未效閭里粗諳其習俗吏民頗熟于教條<lb/>
勉布中和覬寛憂顧初稍愆於雨澤喜未失於農時穀<lb/>
價就平秋成有望雖無善狀儘可偷安而臣材弗應於<lb/>
時須老將至於耄及平居牧養或竭寸誠一旦折衝素<lb/>
乏良算今邊虞甫靖幸無避事之嫌而自揆不能敢言<lb/>
陳力之誼伏望皇帝陛下至仁念舊明照無私察臣言<lb/>
實由中知臣情非飾詐仍俾退休於真舘庶㡬少佚於<lb/>
餘齡臣無任<lb/>
<pb n="KR4d0290_WYG_008-13b"/>
　　　明堂禮成賀表<lb/>
星動房心肇舉明禋之盛禮行丙巳聿昭熈事之成臣<lb/>
聞嚴父而配天不但為民而祈福汶上洛中之意積和<lb/>
可接於萬靈皇祐紹興之彛揆事再行於三嵗率履不<lb/>
越思戢用光臣某恭惟皇帝陛下丕闡鴻猷誕凝駿命<lb/>
濳伏孔昭簡在上帝之心明發有懷克篤前人之烈謂<lb/>
祭主於敬而必簡念禮起於義而不拘屬當泰畤之祠<lb/>
載飭合宫之享時和嵗美薦德馨於粢盛武偃刑清逹<lb/>
<pb n="KR4d0290_WYG_008-14a"/>
治音於金石月星明粲風馬宴娭惠我無疆遍於率土<lb/>
臣邈居外服逖侍中嚴旅舊弼以相儀莫與駿奔之數<lb/>
以祠官而歸福但深忭頌之誠<lb/>
　　　明堂加恩謝表<lb/>
宗祀告成普覃異渥井腴衍賦猥及㣲臣顧惟何勞獲<lb/>
冒斯寵臣某中謝伏念臣罔功郡寄得請祠庭爼豆之<lb/>
事嘗聞莫進陪于多士天人之際相與幸親見于明時<lb/>
既無諸侯助祭之勤曷被皇極錫民之福昔焉食采取<lb/>
<pb n="KR4d0290_WYG_008-14b"/>
數已多今斯加封為恩太侈莫知報塞苐切戰兢兹葢<lb/>
伏遇皇帝陛下誠格上天道躋邃古宏開九室悉均祼<lb/>
瓚之休大賚四方盡省酎金之罰誤令臣等亦竊皇休<lb/>
茅土䟽恩如拜威顔之咫尺竹宮無事惟祈天子之萬<lb/>
年<lb/>
　　　辭免轉官宫觀奏狀<lb/>
臣衛某狀伏准十月九日省劄備奉聖㫖特轉一官依<lb/>
所乞差提舉臨安府洞霄宫者仰戴鴻私不知論報已<lb/>
<pb n="KR4d0290_WYG_008-15a"/>
望闕祗拜苐于臣子辭受之義尚合控陳伏念臣膂力<lb/>
既愆治郡弗績有辜任使常恐罪行屢丐真祠休養羸<lb/>
疾聖恩從欲已不勝愚庸之幸至于加畀崇階優寵太<lb/>
過漢世增秩之典所以施於二千石有治理者如臣無<lb/>
狀宜黜而遷若復貪冒必煩清議欲望朝廷俯鑒忱悃<lb/>
將特轉一官指揮與之寢免止令備數祠官祗奉香火<lb/>
區區至願伏乞指揮<lb/>
　　　再辭免轉官宫觀奏狀<lb/>
<pb n="KR4d0290_WYG_008-15b"/>
臣衛某狀近具奏申辭免特轉一官伏準省劄十月二<lb/>
十五日奉聖㫖不允令學士院降詔者仰見聖恩隆厚<lb/>
假寵㣲臣感極涕零九殞莫報惟是材能謭薄叨竊踰<lb/>
分蕃宣未乆疾疢交攻曾無絲粟勞効可以自見再尋<lb/>
香火之盟已叨閑廪遷官隆渥拜賜無名於誼未安公<lb/>
言可畏實難冒昧祗受不敢再具劄子煩凟天庭欲望<lb/>
朝廷特賜敷奏收還特轉一官指揮姑俾悉仍其舊庶<lb/>
㡬名器不至濫予亦所以曲全臣下辭受之宜伏候指<lb/>
<pb n="KR4d0290_WYG_008-16a"/>
揮<lb/>
　　　受寳璽賀表<lb/>
元㑹蕆儀受三朝之圖籍神章協瑞襲累聖之緝熈帝<lb/>
眷益隆人心丕應臣某中賀竊惟自古興王之運必有<lb/>
上天受命之符如江表玉麟謾侈當時之證若汾隂寳<lb/>
鼎徒崇異代之文未聞三光五嶽之乆分復見一祖六<lb/>
宗之盛觀去珠獲返全璧來歸兹成功無得名焉非上<lb/>
聖孰能與此恭惟皇帝陛下嚴恭自度勤儉不矜握乾<lb/>
<pb n="KR4d0290_WYG_008-16b"/>
闡坤道高莫及畫羲畀姒邦舊維新瑤琨之故物皆陳<lb/>
輿地之侵疆亦復四七際而為主正同赤伏之祥億萬<lb/>
年而敬休永保蒼姬之籙臣欣聞曠典屬奉叢祠莫簉<lb/>
鵷行瞻威顔之有喜苐深鼇抃慶景命之無窮<lb/>
　　　受玉璽賀皇后表<lb/>
内政惟修輿圖寖復外戎底貢寳玉來歸事光宗社之<lb/>
傳喜溢宫闈之邃臣中賀恭惟皇后殿下道隆周姒德<lb/>
配虞嬪家于國以先齊動循家法坤承乾而順治坐闡<lb/>
<pb n="KR4d0290_WYG_008-17a"/>
坤珍於皇受命之符旅集㑹期之旦鴻威逺暢隂教肅<lb/>
成臣叨寵祠閑欣聞綸布莫趨魏闕對揚天子之休偕<lb/>
與華封上祝聖人之夀<lb/>
　　　玉璽恩轉官謝表<lb/>
璿穹昭假誕申受命之符玉璽來歸咸被霈天之澤遂<lb/>
容閑散叨與褒升臣某中謝伏念臣積冒恩私寖踰分<lb/>
制荷皇慈之念舊安祠廩之空餐戎兵振而復版輿曾<lb/>
莫宣勞於王事寳璧還而告宗廟又非參論於朝儀何<lb/>
<pb n="KR4d0290_WYG_008-17b"/>
有㣲功坐膺殊渥此葢伏遇皇帝陛下以上聖之質啟<lb/>
中興之圖恭儉格天寛仁育物謂慶均寰宇矧嘗擢貳<lb/>
於政塗雖身逺觚稜亦俾序遷於品秩訓詞温厚服佩<lb/>
寵榮迹混漁樵顧隆恩之難報誠存畎畆願休運之彌<lb/>
昌臣無任<lb/>
　　　瑞慶節賀表<lb/>
運際昌期辰㑹蒼龍之尾帝隆景命星流華渚之光罄<lb/>
寰宇以均驩效祠官而歸福臣某中賀恭惟皇帝陛下<lb/>
<pb n="KR4d0290_WYG_008-18a"/>
化凝清靜道揖登閎垂拱無為廣虞舜合民之德嚴恭<lb/>
自度邁中宗享國之年儉修而農扈屢豐順助而邊烽<lb/>
寖息於皇瑞慶永迓熈平臣迹逺松江心傾葵日夀觴<lb/>
旅賀莫陪十月之朝寳鑑前陳願紀千秋之節<lb/>
　　　又<lb/>
嵩呼萬嵗方承陽館之釐花覆千官更紀露囊之節天<lb/>
保定爾我應受之臣某中賀恭惟皇帝陛下在躬清明<lb/>
躋民仁夀太平有象時無一物之疵無逸元龜坐底三<lb/>
<pb n="KR4d0290_WYG_008-18b"/>
垂之靖誕彌厥月長發其祥凡康寧好德之疇皆垂拱<lb/>
成功之治臣閒農已老進旅無階析玉祈年尚想猗蘭<lb/>
之茂範金作鑑不勝葵藿之傾<lb/>
　　　又<lb/>
十月為陽虹流紀瑞四方來賀鼇抃均驩夙塵輔贊之<lb/>
司敢露祝延之奏臣某中賀恭惟皇帝陛下克勤克儉<lb/>
益聖益明建内修之政則逐日以新恢逺御之方則因<lb/>
時而惕歴年溥於施澤享福由於任賢令節載臨休符<lb/>
<pb n="KR4d0290_WYG_008-19a"/>
畢萃帝錫與齡之夢民懷躋夀之仁臣席寵嚴宸偷安<lb/>
閒館乃身在外莫遑虎拜之躬我武惟揚㑹見龍光之<lb/>
格<lb/>
　　　又<lb/>
虹流電繞有開必先嶽貢川珍無逺弗届允極後天之<lb/>
慶驩均率土之濵臣某中賀恭惟皇帝陛下體舜無為<lb/>
躬禹克儉申休命以事上帝斂時福而錫庶民同軌同<lb/>
文茂建平戎之業卜年卜世益延過厯之期臣屬逺龍<lb/>
<pb n="KR4d0290_WYG_008-19b"/>
光阻陪鵷綴想漢庭之上夀且舉儀文冀唐室之中興<lb/>
願陳歌頌<lb/>
　　　丐致仕劄子<lb/>
臣某輒瀝危衷上干天聽伏念臣桑榆向晚蒲桞易衰<lb/>
叨竊廪祠溢逾涯分粤從壬午衆疾交攻荏苒嵗華無<lb/>
繇痊愈忽自夏杪病勢轉增肢體腫浮吐痢併作百藥<lb/>
俱試有加無瘳危在膏肓奄奄氣息羣醫環視鍼砭莫<lb/>
施福過災生理容有此黙然自省知止為宜唯有掛冠<lb/>
<pb n="KR4d0290_WYG_008-20a"/>
恐可銷咎頽齡殘喘庶或小延伏望皇帝陛下念臣先<lb/>
朝之舊輔憐臣暮景之餘生仍前守本官職致仕忍死<lb/>
以待得請為期觸冒天威臣無任<lb/>
　　　皇帝登極恩轉官謝表<lb/>
接千嵗之統帝大賚以惟均正三品之階臣罔功而曷<lb/>
稱臣某中謝伏念臣苟安野處未報國恩方飛龍在天<lb/>
咸仰乘時之造而老驥伏櫪阻陪立仗之班衰遲自隔<lb/>
於景光叨昧廼膺於寵秩兹盖伏遇皇帝陛下離明繼<lb/>
<pb n="KR4d0290_WYG_008-20b"/>
照解澤旁流故當品物之咸亨罔俾匹夫之弗被桑榆<lb/>
薄晚吁嗟陳力之艱葵藿向陽莫喻傾心之至臣無任<lb/>
　　　皇帝登極轉官謝皇太后表<lb/>
真人有作咸與為春散吏何功預叨進律臣某中謝伏<lb/>
念臣竊名一第被遇四朝身佚里居乆承於覆露食浮<lb/>
祠廩未報於涓埃敢期解澤之流又拜升階之寵兹葢<lb/>
伏遇皇太后陛下母儀萬國子視羣臣謂亨嘉之㑹罔<lb/>
不向榮故慶賜之行亦惟求舊雲天顥顥靡容摧謝之<lb/>
<pb n="KR4d0290_WYG_008-21a"/>
躬畎畆惓惓苐切糜捐之誓臣無任<lb/>
　　　賀皇太后垂簾聽政表<lb/>
崇徽中壼稱制内朝三后在天益光于景鑠四方來賀<lb/>
咸沐於湛恩臣某中賀竊稽垂帷之規實輔承祧之寄<lb/>
明穆康獻紹隆于西晉和熹順烈儷美於東都率總權<lb/>
綱祗寕基祚然自昔習聞之久豈於今親見之榮恭惟<lb/>
皇太后陛下化恊闗雎德符坤象當先帝膺圖之日允<lb/>
賴弼成肆嗣王求助之時尤資保祐禮從宜而有典邦<lb/>
<pb n="KR4d0290_WYG_008-21b"/>
雖舊以維新臣屬守祠宫阻趨文陛著長樂之頌曾莫<lb/>
擬于形容詠思齊之詩苐不知其舞蹈<lb/>
　　　明堂禮成賀表<lb/>
聖統維新彌文具舉明禋由舊鉅典告成聿懷歸美之<lb/>
私敢進受釐之慶臣某恭惟皇帝陛下位居得致道本<lb/>
執中當宇宅憂雖謹亮隂之訓越紼行事靡忘古昔之<lb/>
稽天地合祛而必敬必莊祖宗並侑而來格來享以教<lb/>
諸侯之孝故得萬國之歡臣屬逺清光莫躬顯相禮儀<lb/>
<pb n="KR4d0290_WYG_008-22a"/>
既備無庸考月令之書功德可歌竊欲獻我將之頌<lb/>
　　　賀皇太后表<lb/>
宗祈謹始百辟駿奔釐事告成四方鼇抃臣某恭惟皇<lb/>
太后陛下體存恭肅志切憂勤徽稱甫正於東朝大享<lb/>
聿嚴於秋月上參周典有光清廟之容下陋唐文徒侈<lb/>
神宫之制禮儀既備福禄攸崇臣屬守外祠莫瞻肆祀<lb/>
教民以孝咸知母道之隆自天降康益慶皇圖之永<lb/>
　　　明堂加恩謝表<lb/>
<pb n="KR4d0290_WYG_008-22b"/>
嗣聖親祠誕布熈成之慶老臣退屏猥叨蕃錫之恩侈<lb/>
矣僥踰惕焉登拜臣某中謝伏念臣崦嵫餘景江海孤<lb/>
蹤積糜粟以偷安凛伐檀而知愧方禮行重屋罔不肅<lb/>
雍而身逺嚴宸莫遑奔走及旁流於大澤乃均衍於真<lb/>
租兹葢伏遇皇帝陛下仁以長人孝惟繼志謂服采實<lb/>
先朝之舊故䟽榮無在野之遺敢效請纓或倖器名之<lb/>
假苐思扶杖以觀徳化之成臣無任<lb/>
　　　明堂加恩謝皇太后表<lb/>
<pb n="KR4d0290_WYG_008-23a"/>
合宫成享肇布湛恩閒館偷安乃叨慶賜臣某中謝伏<lb/>
念臣蚤汙華近晚迫衰殘當九重肆祀之秋實多士駿<lb/>
奔之日猥居郊野阻侍壇垓既㣲塵露之勞曷稱井畬<lb/>
之錫兹葢伏遇皇太后陛下功高佑聖禮厚遇臣方誕<lb/>
受於蕃釐亦俯矜於舊物多與之邑顧下拜以奚勝得<lb/>
盡其心苐退循而惟謹臣無任<lb/>
　　　改寳慶賀皇帝表<lb/>
運啟皇圖撫有舜封之舊嵗更洪號喜逢堯歴之新誕<lb/>
<pb n="KR4d0290_WYG_008-23b"/>
播王言式孚民聽臣某中賀恭惟皇帝陛下躬全明哲<lb/>
性禀温恭龍德居中綿厯聖相傳之統麟編書正嚴一<lb/>
王謹始之規揭寳慶以紀元見璿流之衍祉臣閑叨祠<lb/>
禄阻簉廷班象魏頒時榮睹授民之政魚占有嵗願符<lb/>
憂國之忠<lb/>
　　　賀皇太后表<lb/>
尊推坤德當一王纂緒之初正體乾元標億載紀年之<lb/>
號綸音胥布綿宇增忻臣某中賀恭惟皇太后陛下兼<lb/>
<pb n="KR4d0290_WYG_008-24a"/>
總政權聿修邦典順璿璣之宻運頒玉歴以更新益固<lb/>
蘿圖逺踰椿嵗臣祠叨奉禄時慶改元三徑閑投與睹<lb/>
皇朝之盛事兩宫歡意願同帝統之垂休<lb/>
　　　寧宗皇帝祔廟慰皇帝表<lb/>
弓劔既藏敬舉九虞之祭豆籩有秩祔升七廟之靈臣<lb/>
中慰恭惟皇帝陛下德性純明孝思昭格奉寢園而鳩<lb/>
事嚴翼室以燕神雖蒼生冞切于慕思願丹扆勉從于<lb/>
寛抑臣退休方幸進旅莫陪<lb/>
<pb n="KR4d0290_WYG_008-24b"/>
　　　慰皇太后表<lb/>
欽奉堯陵已陳虞祭聿嚴文廟載舉祔儀臣中慰恭惟<lb/>
皇太后陛下孝格神明功扶基祚爰潔蠲於清鬯用安<lb/>
妥於皇靈兹畢送終願寛追逺<hi>臣</hi>乆竊祠釐之奉阻陪<lb/>
廷綴之趨<lb/>
　　　夀慶莭賀表<lb/>
離明正序千齡際堯母之生坤極尊居萬載輔陶唐之治<lb/>
後天申祝率土増歡<hi>臣某中賀</hi>恭惟皇太后陛下性禀<lb/>
<pb n="KR4d0290_WYG_008-25a"/>
慈仁德推淵懿方熈朝啟中興之運屬華旦開初度之<lb/>
祥夀衍莊椿慶延豐芑臣琳館乆叨於閑禄玉巵莫贊<lb/>
于温顔<hi>闕</hi>
　　　又<lb/>
聖先堯母千齡開震長之圖徽嗣周姜萬國仰坤元之<lb/>
極歡騰華夏慶洽宫庭臣某中賀恭惟皇太后陛下性<lb/>
本大慈徳符厚載輔先帝中興之運保嗣君繼明之資挾<lb/>
日以升均照臨于南面如天之乆增炳耀於東朝爰届<lb/>
<pb n="KR4d0290_WYG_008-25b"/>
誕彌普伸善頌臣遥瞻彤管阻奉玉巵欵欵一誠敬效<lb/>
華封之祝綿綿萬夀永居長樂之尊<lb/>
　　　天基節賀表<lb/>
天子垂萬世之基照臨有赫帝厯邁千秋之節悠乆無<lb/>
疆昔濫綴于邇聨今敢陳于善頌臣某中賀恭惟皇帝<lb/>
陛下龍姿特起駿命誕膺作者聖述者明于斯為盛得<lb/>
其名得其位以莫不興載夙在辰三呼隱地臣迹棲郊<lb/>
藪神鶩闕廷如日重光匪直上兒寛之奏與天齊夀當<lb/>
<pb n="KR4d0290_WYG_008-26a"/>
永歌韓愈之詩<lb/>
　　　又<lb/>
長發其祥次開基之一日崧高維嶽符率土之三呼方<lb/>
竊廩于祠官敢贊辭于祝史臣某中賀恭惟皇帝陛下<lb/>
智由天錫善與人同生民而立之君克明克類大德而<lb/>
得其位丕顯丕承羲爻甫玩於泰亨周雅遂歌于震夙<lb/>
四方來賀萬夀無疆臣何幸暮年與逢慶莭身在畎畆<lb/>
莫伸虎拜之恭目極雲霄第仰虹流之瑞<lb/>
<pb n="KR4d0290_WYG_008-26b"/>
　　　賀皇太后上尊號表<lb/>
化美關雎夙昭於后德位尊長樂肇正於母儀萬福來<lb/>
同彛倫攸叙臣某中賀恭惟皇太后陛下象參博厚躬<lb/>
服儉勤隂禮教六宫脗合周官之制利澤施四海宻扶<lb/>
漢道之登齊家治國茂著于宏規備物顯冊宜崇於徽<lb/>
號臣棲遲野處聳動郵傳思日贊襄莫相彌文之舉願<lb/>
言保佑益綿丕祚之興<lb/>
　　　皇太后上尊號賀皇帝表<lb/>
<pb n="KR4d0290_WYG_008-27a"/>
聖而有<hi>原缺</hi>聿新南面之儀禮所宜尊爰正東朝之號孝<lb/>
形海宇和應天心臣某中賀恭惟皇帝陛下運啟興成<lb/>
時乘信順大禹敷文命方謹祗承太姒嗣徽音率先歸<lb/>
美欽乃慈顔之奉煥乎顯冊之彰臣逖逺昕朝聳聞鉅<lb/>
典江湖養拙莫陪百辟之趨香火祝釐第贊兩宫之慶<lb/>
　　　代吳侍郎謝除次對表<lb/>
憲部攝官乆玷貳卿之列祠庭詔禄躐陞次對之聨榮<lb/>
不蓋慙感因至泣伏念臣性資戅拙緒系單平驅馳州<lb/>
<pb n="KR4d0290_WYG_008-27b"/>
縣之勞荏苒嵗年之晚䝉夀皇之柬㧞自計吏而為臺<lb/>
臣㑹聖上之嗣興由宫僚而綴法從凡遭逢之若此豈<lb/>
意望之敢然雨露恩深雖驟加於長養桞蒲質弱已遽<lb/>
迫於衰殘退莫補於事為進何裨於獻納洊貢投閑之<lb/>
請卒䝉從欲之仁豈謂隆私更攽異數越漢家之故事<lb/>
俾視真除假堯閣之崇名增賁行色兹葢恭遇皇帝陛<lb/>
下德並乾坤之普惠加簮履之㣲憐臣願保於餘年聽<lb/>
其善去察臣粗堅於素守借以寵光臣敢不詔子及孫<lb/>
<pb n="KR4d0290_WYG_008-28a"/>
惟忠與孝奉琳宫之香火願上祝於遐齡掛神武之衣<lb/>
冠冀終全於晩節免貽譏於清議亦少報於天恩<lb/>
　　　代辭免權監修國史劄子<lb/>
中大夫參知政事臣李某伏准尚書省劄子備奉聖㫖<lb/>
李某權監修國史日厯同提舉編修勑令者竊以石室<lb/>
紬書遽叨曲領金科埀範併預纂修自驚忝竊之餘疊<lb/>
拜殊常之寵伏念臣見聞單寡資禀鈍遲讀左史之九<lb/>
丘猥續先臣之緒業考成周之八法莫諳盛世之彛章<lb/>
<pb n="KR4d0290_WYG_008-28b"/>
矧當經理之秋獲備賡歌之後寸隂是競用志戒分服<lb/>
勤雖嗜於簡編量力或妨於機務况筆削之嚴將昭垂<lb/>
於萬祀而憲修之設實品制於百為一有舛差殆關治<lb/>
忽必潤色討論之素習與德意志慮之備知庶㡬得人<lb/>
于以任職儻容昧陋懼速顛隮伏望皇帝陛下鑒察愚<lb/>
衷収還悞寵緝登三之典願仍畀於鴻儒謀畫一之規<lb/>
冀專歸於哲輔勿俾非才之冒處且令孤迹之少安所<lb/>
有恩命臣未敢祗受取進止<hi>奉御筆降詔不允</hi>
<pb n="KR4d0290_WYG_008-29a"/>
　　　代進聖政表<lb/>
皇家盛際紹開揖遜之期聖政成書茂對光華之旦悉<lb/>
上篇章之富仰干旒冕之嚴文明一時休烈千載臣某<lb/>
中謝若昔治功之盛具存簡冊之垂列宿森羅於燦圖<lb/>
書之府羣經錯綜斯昭天地之心况莫大於親傳詎可<lb/>
稽於史載禹躬承乎舜命雖不過於一言虞書述乎夏<lb/>
時並用稱乎二典欲示無窮之法必先有永之傳恭以尊號<lb/>
皇帝陛下躬睿智之資履昇平之運天縱之將聖而輔<lb/>
<pb n="KR4d0290_WYG_008-29b"/>
之以學日新之盛德而本之於誠凡舉而錯之事功與<lb/>
出而加乎民庶制度成一王之法文章有三代之風魚<lb/>
躍鳶飛陶成多士雲行雨施澤被萬方同躋夀域之中<lb/>
孰越化鈞之外恭惟皇帝陛下聰明時憲精一執中見<lb/>
聖人而師之豈逺求於準式以天下而養者宜莫尚於<lb/>
繼承爰敕庶工崇成鉅典史編載筆稽諸日厯之詳聖<lb/>
制冠篇倬爾雲章之美臣等取材何有奉詔惟嚴雖欲<lb/>
盡於形容恐徒勞於摹冩撮機要示軌範眎古庶㡬有<lb/>
<pb n="KR4d0290_WYG_008-30a"/>
典則貽子孫自今以始<lb/>
　　　代進㑹要表<lb/>
舉綱撮要近叨五載之餘踵事增華仰續一朝之典昔<lb/>
嘗經于再上今乃集於大成臣某等中謝竊以熈寧廣<lb/>
慶歴之編乾道次政和之作皆相祖述具有章程欲示<lb/>
纘承可無裒彚恭以至尊夀皇聖帝陛下聰明履位剛<lb/>
健繼天躬盡道以事親永懷舜慕統得傳而與子黙體<lb/>
禹功凡而設施因革之間見于號令文為之末有條不<lb/>
<pb n="KR4d0290_WYG_008-30b"/>
紊可舉而行宜侈鋪張以光乆逺述太初之前事雖已<lb/>
屢書考大歴之後來尚多闕録緒成巻帙繄俟聖明恭<lb/>
惟皇帝陛下令聞廣聲淵謨承志謂危㣲親授何資記<lb/>
注之詳而典則所貽或待簡編而信爰諏往實俾嗣宏<lb/>
摹顧游夏之措辭若為稱賛然禹臯之見聖則異傳聞<lb/>
臣等繆與討論幸終譔集作春秋之一藝慙非襲舊之<lb/>
能寳訓誥之百篇庸闡藏書之盛<lb/>
</p>
<p>
</p>
  </div>
</body>
</text>
</TEI>
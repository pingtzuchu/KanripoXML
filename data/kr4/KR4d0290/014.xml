<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻十四</head>
    <p>
<pb n="KR4d0290_WYG_014-1a"/>
欽定四庫全書<lb/>
　後樂集巻十四　　　　　　宋　衛涇　撰<lb/>
　　申狀　牋　書<lb/>
　　　初任辭免添差差遣申省劄子<lb/>
某伏覩四月七日三省同奉聖㫖殿試上三名朕既試<lb/>
以文藝亟欲觀其政事可特與添差差遣仍釐務者竊<lb/>
惟添差之設朝廷所以優賢今自舉行之初宜得碩材<lb/>
以為時用如某一介草茅問學荒淺何以稱塞况在某<lb/>
<pb n="KR4d0290_WYG_014-1b"/>
尤有所未安者比以諸生獲奉大對不自揣其狂僣嘗<lb/>
言當今節用之䇿有及于添差妄授之弊今某偶玷兹<lb/>
選儻或不知辭避冒受非常之寵是某躬自言之而躬<lb/>
自蹈之也非惟有愧于私心誠恐得罪于公議欲望鈞<lb/>
慈特為敷奏將某所合該前件指揮權賜寢罷仍舊設<lb/>
一合入待闕差遣庶幾少安愚分冒犯鈞嚴某下情戰<lb/>
栗竢命之至<lb/>
　　　第二劄<lb/>
<pb n="KR4d0290_WYG_014-2a"/>
某伏凖省劄以某控免添差恩命聖恩隆厚未賜俞允<lb/>
跼蹐兢凌若無所容竊惟添差指揮朝廷所以昭示至<lb/>
公寵遇寒畯徳意優渥某一介㣲賤苟義所當受何敢<lb/>
喋喋更為矯飾之言徒以晩學嘗聞父師之訓每謂士<lb/>
之大節莫嚴于始進人臣之獻言必期于可行某比于<lb/>
廷對貢草茅之愚僣議及此誤䝉㧞擢豈以其言或有<lb/>
可採今若輒冒榮寵身違其言筮仕之初無以自信他<lb/>
日將何以事君區區此心實不遑安期于得請欲望朝<lb/>
<pb n="KR4d0290_WYG_014-2b"/>
廷力為敷奏權依累舉體例授一合入待闕差遣使某<lb/>
獲全辭受之義所有前件恩命朝廷異時舉行亦未為<lb/>
晚疊冒鈞嚴退竢斧鉞<lb/>
　　　第三劄<lb/>
某昨具劄子控免添差差遣迄賜敷奏五月五日凖省<lb/>
劄備奉聖㫖依已降指揮不得再有辭免者某竊惟辭<lb/>
免恩命其禮有差一命而上辭不容以至再再則從列<lb/>
之臣乃可然亦不敢過是惟執政大臣始許至三即止<lb/>
<pb n="KR4d0290_WYG_014-3a"/>
躐等則僭矧某一介踈逺驟䝉朝廷㧞擢何敢干犯名<lb/>
分輒言辭免區區愚懇徒以義廹於中布露情愫望相<lb/>
公以成就後進而已且朝廷䇿士豈徒專尚虚文臣子<lb/>
獻言亦豈志在一第取之空言將以施之實用而言之<lb/>
可採亦庻幾少裨於國政也某於奏篇之首嘗言陛下<lb/>
即位以來六䇿多士亦嘗採其所言而見之施行者乎<lb/>
豈科舉之士華文少實而不足於用歟抑臨軒賜問特<lb/>
循祖宗之故實而僅不廢歟皇上過聽擢寘首選方竊<lb/>
<pb n="KR4d0290_WYG_014-3b"/>
自幸以為一得之愚或有可用而公朝取士將不至于<lb/>
應故事而已也今其言縱未䝉朝廷行之天下豈不能<lb/>
行於某之一身耶近時添差之員非不為多添差之官<lb/>
非不為州縣之蠧先儒有言天下之官豈以徇故冗耶<lb/>
前日之命在朝廷誠為異數在某亦不敢多辭向非對<lb/>
䇿僭言及此則某即已祗受何敢求異於人恭覩詔㫖<lb/>
亟欲觀其政事乃君父使令之意人非木石孰不激昂<lb/>
奮勵思以寸長稍自表見而某所以力辭而不知止者<lb/>
<pb n="KR4d0290_WYG_014-4a"/>
誠以筮仕之初不可不謹一言之出猶與行違異時有<lb/>
大利害孰數於前豈惟搢紳鄙辱朋友訾笑其亦何以自<lb/>
信於心則是一旦自棄于言行不相顧之地而為小人<lb/>
之歸也夫既為小人之歸後日聖君賢相雖欲湔袚録<lb/>
用事勢有所不可公論有所不容寧不上負作成之恩<lb/>
下辜期望之素則今日之亟用適所以為某終身之屏<lb/>
絶也仰惟朝廷清明陶成天下之化所以砥礪人材振<lb/>
起頹俗實惟相公之任而使一士之初歩冒居其所不<lb/>
<pb n="KR4d0290_WYG_014-4b"/>
安内懐欺名之愧外貽識者之譏貪竊寵榮不顧名義<lb/>
自今日始豈吾君吾相之心哉是敢不避呵譴披瀝肝<lb/>
膽上干洪造伏望鈞慈察其何人而敢甘冒僭越之誅<lb/>
固拒君父之命是豈過為沽激自取好名之誚隠之于<lb/>
心實有不能自已者司馬温公與吕申公辭起居注章<lb/>
凡數十上温公始辭而復受之申公以同辭獲命温公<lb/>
聞之曰前日非朝廷不能從但辭之不力耳章再上竟<lb/>
不果受某之不肖非敢自附于先哲之萬一然賢愚之<lb/>
<pb n="KR4d0290_WYG_014-5a"/>
分雖異辭受之義則同炳然此心猶如皦日終冀相公<lb/>
垂聽鑒其出于中心之誠從容一語開陳於黼座之前<lb/>
俾如所請授一合入待闕差遣不惟得以全㣲臣始進<lb/>
之節抑足以見公朝待士之禮亷恥之維益張辭受之<lb/>
義益著豈獨小已之幸抵觸威嚴無任戰慄俟命之至<lb/>
　　　祕省乞補外申省劄<lb/>
某一介疎逺問學荒拙濫塵冊府已踰三年每懼無所<lb/>
補報亦欲更歴民事勉効綿薄兼以私計不便欲望朝<lb/>
<pb n="KR4d0290_WYG_014-5b"/>
廷檢照更迭指揮特賜敷奏陶鑄在外差遣一次某干<lb/>
冒鈞嚴下情無任<lb/>
　　　又<lb/>
某晩學空疎昨䝉收召周旋冊府首尾五年叨竊已多<lb/>
毫髮亡補去嵗九月嘗以更迭為請欲勉効綿薄更歴<lb/>
民事䝉降指揮不允官卑人㣲不敢繼陳因循至今每<lb/>
切慚懼伏望鈞慈特賜敷奏陶鑄在外合入待闕差遣<lb/>
庻安愚分亦便私計<lb/>
<pb n="KR4d0290_WYG_014-6a"/>
　紹熙二年八月十四日三省同奉聖㫖除提舉江南<lb/>
　東路常平茶鹽公事替黄黼成資闕<lb/>
　　　乞外申省劄<lb/>
某疎賤一介行能淺薄昨䝉收召擢寘郎闈旋陞宰掾<lb/>
叨竊已多毫髮亡補日虞曠敗方清朝綜核名實更治<lb/>
考功某向雖持節兩路僅踰嵗年渉歴未久欲望朝廷<lb/>
檢照更迭指揮特賜敷奏除一在外合入差遣敢不究<lb/>
心民事少圖報効亦便親養尤為人子幸願<lb/>
<pb n="KR4d0290_WYG_014-6b"/>
　　　辭免除右史申省劄<lb/>
某聞命震驚罔知所措竊惟右史分侍殿㘭夙號清選<lb/>
必簡求於雋彦或參用於老成如某者器資至凡學識<lb/>
殊淺再塵班列亡補事功比嘗控於愚衷祈更試以民<lb/>
事敢圖親擢猥及鯫生矧方求去而得遷是曰徼榮而<lb/>
飾行自知甚審人言謂何欲望朝廷特賜敷奏追還誤<lb/>
寵改畀真才仍檢㑹某劄子除一在外合入差遣庻幾<lb/>
小已全進退之義公朝協選授之宜所有恩命某未敢<lb/>
<pb n="KR4d0290_WYG_014-7a"/>
祗受<lb/>
　　　再乞外申省劄<lb/>
某晩學荒陋再塵班列行及二年每懼無以補報今春<lb/>
嘗乞補外更試民事忽冒恩除控辭不獲黾勉就職期<lb/>
以秋凉復申前請繼有出疆之役兹幸訖事兼親老守<lb/>
官京口昨苦臟腑之疾雖已安愈人子之心日夕係念<lb/>
若得少需官次庶幾往來侍旁便於省問欲望朝廷特<lb/>
賜敷奏除一在外待闕差遣實便私計<lb/>
<pb n="KR4d0290_WYG_014-7b"/>
　十一月十八日奉聖㫖除直煥章閤知慶元府填見<lb/>
　闕<lb/>
　　　辭免被召申省劄<lb/>
某輒有誠懇上千鈞聽昨凖尚書省劄子七月二十四<lb/>
日三省同奉聖㫖衛某召赴行在某聞命震惕莫知所<lb/>
措某竊惟朝制申嚴庶官不許辭免某位卑人㣲非敢<lb/>
犯分有辭仰恃聖朝隆寛盡下迫於私義輒敢控陳伏<lb/>
念某性資凡窳學業淺薄頃繇儒館濫將使指雖知罄<lb/>
<pb n="KR4d0290_WYG_014-8a"/>
竭迄無裨補轉徙未幾遽罹内艱豈意罪逆餘生尚䝉<lb/>
齒録甫臨吉月猥頒詔㫖仰戴恩私非某隕首所能報<lb/>
稱縁某憂患以來疾病交攻心志摧落加以偏親夏中<lb/>
卧病召醫治藥方幸稍瘳而某渉秋復苦瘧疾形體支<lb/>
離坐是恭拜成命忽已幾月未能犇走就途深慮稽違<lb/>
自干典憲敢具情實控告朝廷欲望矜容特與敷奏姑<lb/>
寢召命改授祠禄或在外待闕合入差遣假以嵗年使<lb/>
得休養且便私計異時或可上備驅使某不敢辭<lb/>
<pb n="KR4d0290_WYG_014-8b"/>
　　　辭免知贛州申省劄<lb/>
某聞命之初不勝震懼伏念某學業迂踈性資愚戅徒<lb/>
繇末第獲並英游頃自宰僚擢陞柱史屬親老多病力<lb/>
祈外補所冀便私繼以叨塵非據遂致煩言杜門省愆<lb/>
不敢毫髮覬倖而某罪釁崇積竟罹家艱零丁孤苦偶<lb/>
爾不死自念賦分凉薄憂患相仍加之弱質蚤衰志氣<lb/>
頽墮益無榮進之望敢圖誤恩抆拭試郡自非公朝收<lb/>
拾士類不遺葑菲某何以得此惟是章貢名邦責任尤<lb/>
<pb n="KR4d0290_WYG_014-9a"/>
重雖尚需闕次未應控辭某退揆非才稽之舊比起於<lb/>
閑廢止當奉祠儻或冒居切慮重干清議伏望朝廷特<lb/>
賜敷奏姑寢成命改畀祠禄庶安愚分<lb/>
　　　辭免兼中書舍人申省劄子<lb/>
某驟聞寵命載愓危衷伏念某素乏才能重罹憂患比<lb/>
起家而為郡俄奉詔以趨朝留寘頌臺躐塵清貫曽未<lb/>
淹于嵗月顧奚補于㳙埃乃玷恩綸俾兼詞掖惟中書<lb/>
出令之地實天子代言之司識匪蓍龜恐幾㣲之或昧<lb/>
<pb n="KR4d0290_WYG_014-9b"/>
文慚斧藻于潤色以難工雖號攝承詎應忝竊儻稽控<lb/>
避必速顛隮伏望朝廷特為敷奏許收還于新渥姑専<lb/>
領于舊官既穆師虞亦安愚分<lb/>
　　　辭免加食邑申状<lb/>
某近再上表辭免轉官恩命伏䝉聖恩降詔不允不得<lb/>
再有陳請除已祗拜詔書外凖閤門降到轉官告一通<lb/>
内帶行加食邑四百戸食實封一百戸照某該遇去年<lb/>
十一月二十日郊祀大禮赦書依例加恩近已凖告加<lb/>
<pb n="KR4d0290_WYG_014-10a"/>
食邑三百戸今來轉官告内帶行加食邑實封事某自<lb/>
揆疎外疊冒恩華若不控辭恐貽物議不敢别有奏陳<lb/>
欲望朝廷特賜敷奏許免帶加恩庻安愚分<lb/>
　　　第三次丐祠申省劄<lb/>
某昨以疾疢交攻不任閫寄累嘗具奏陳乞投閑仰䝉<lb/>
公朝未賜從欲感激隆天厚地之恩非不願勉竭駑鈍<lb/>
圖報萬分近自秋晩故疾復作目視昏花心神怔憒問<lb/>
醫視藥略無少效日省案牘隨輒遺忘若非早得歸休<lb/>
<pb n="KR4d0290_WYG_014-10b"/>
立致狼狽欲望朝廷俯念由𠂻之請實廹衰盡初非矯<lb/>
情亦非避事特與檢㑹前後所乞宫觀文狀亟賜敷奏<lb/>
俾得以桑榆暮景終老林壑實出造化終始生成之賜<lb/>
伏候指揮<lb/>
　　　進士及第謝皇太子牋<lb/>
某等言伏䝉聖恩賜某等進士及第者旒冕臨軒垂聽<lb/>
而問布韋造闕悉意以陳戴聖度之優容湛恩光而下<lb/>
被榮逾褒衮惕甚履氷竊惟勤學為太平之原流化自<lb/>
<pb n="KR4d0290_WYG_014-11a"/>
京師以始周之王世子而與俊造齒示不廢善良之求<lb/>
漢之子大夫而有孝悌聞必使居輔翼之任盖玉質之<lb/>
既粹則金聲之迺彰凡以言揚繇其教染故郡國舉茂<lb/>
異之等而鄉閭獻賢能之書多士以寧得人為盛允賴<lb/>
元良之正聿來黎獻之臣兹錫第於彤墀冝貢誠於青<lb/>
禁伏念某等材奚足算技亦無他徒知畎畆之愛君遂<lb/>
欲草茅而言事漸兩朝之率育丁三嵗之比興輒妄試<lb/>
于有司不自量其無學見聞甚陋烏識朝廷之冝悃愊<lb/>
<pb n="KR4d0290_WYG_014-11b"/>
則忠庶盡臣子之義方懼猥塵於乙覽豈期僉預於臚<lb/>
傳冒寵實多拜嘉敢後兹盖伏遇皇太子殿下雅崇經<lb/>
術敬接儒宗講就將於閒燕之清賛涵泳於雍熈之洽<lb/>
振洊雷之隆響有鳶皆飛揚少海之餘波何鯤不化遂<lb/>
令庸品亦玷賢科某等謹當允蹈初言篤持晩節射天<lb/>
門之䇿得之若驚望甲觀之光敢不再拜某等無任<lb/>
　　　除宻院謝皇太子牋<lb/>
執法南臺曽未裨于風憲本兵右府忽躐預于事樞叨<lb/>
<pb n="KR4d0290_WYG_014-12a"/>
再命于浹辰繇九重之親擢恩深感極責重力㣲中謝<lb/>
伏念某自守戅愚初無學術久安田里已絶望于華涂<lb/>
孤立班行每願殫于忠悃當天地清明之始䝉君父特<lb/>
達之知責以盡言寘之絶席埋輪而辨梁冀之逆夙懐<lb/>
嫉惡之心騰章而白霍雲之奸仰助去凶之政囊封尚<lb/>
濕綸詔復攽驚帝渥之殊常俾廟謨之參預方未寢甲<lb/>
兵之問媿難裨帷幄之籌望鶴禁以知歸念鴻私之曷<lb/>
報兹盖復遇皇太子殿下徳充三善本繫萬邦傳東序<lb/>
<pb n="KR4d0290_WYG_014-12b"/>
之經蚤富多聞之學辨南陽之牘克除羣慝之根于問<lb/>
安視膳之餘見樂善好賢之至肆令淺陋首被柬求某<lb/>
謹當思盡其忠不負所學重暉重潤幸瞻主鬯之儀惟<lb/>
時惟㡬勉賛折衝之畫某無任<lb/>
　　　除參知政事謝皇太子牋<lb/>
幾廷陪議蔑裨宥宻之謨政地掄材誤玷疑丞之選褒<lb/>
揚大亟懇避弗俞聫黄闥以懐慚望青宫而知感中謝<lb/>
竊以柄分二府均欲得人任重四隣豈容充位必擇爽<lb/>
<pb n="KR4d0290_WYG_014-13a"/>
邦之哲艾始副更化之清明如某者賦性戅愚奮身寒<lb/>
逺周旋中外㣲它技之可稱踐歴險夷惟此心之自信<lb/>
徒以班行之孤立遂䝉君父之異知方畀之南司長憲<lb/>
之官驟付以西樞本兵之柄豈謂攝承之暫徑叨參預<lb/>
之崇再月屢升攷前聞而希有小材大受揆弱植以難<lb/>
安矧内而百度之欲修與外而三邊之未定念曷當於<lb/>
委寄恐虚負於延登兹盖伏遇皇太子殿下學廣多能<lb/>
徳充三善龍樓日侍助成乾斷之剛鶴禁肇開允繫震<lb/>
<pb n="KR4d0290_WYG_014-13b"/>
維之望念慮靡忘於國體薦敭時達於宸聰迺使㣲臣<lb/>
與聞廟論某敢不勉攄丹悃圖報鴻恩綴虞室之股肱<lb/>
願繼明良之盛瞻漢庭之羽翼喜依暉潤之新某無任<lb/>
　　　賀皇太子元正牋<lb/>
三朝之㑹四海月吉始和一人之正萬邦天休滋至誕<lb/>
裒蕃祉茂對端辰某中賀恭惟皇太子殿下明繼黄離<lb/>
剛潜蒼震星暉海潤徳已達於九圍玉裕金聲學更宗<lb/>
於三善履端於始與物為春某濫守虎符阻瞻象輅心<lb/>
<pb n="KR4d0290_WYG_014-14a"/>
馳魏闕莫隨諸侯北面之朝口誦楚詞惟祝太一東皇<lb/>
之夀<lb/>
　　　又<lb/>
端月御辰嵗稱獻嵗前星垂耀宫曰春宫一人元良萬<lb/>
邦和悦某中賀恭惟皇太子殿下剛潜洊震明炳重離<lb/>
左右之皆正人誠身有道朝夕之視君膳立愛惟親茂<lb/>
對三陽永膺百福某久違金馬假守銀菟濯足升泉曉<lb/>
尚行於湘水舉頭見日身未近於長安<lb/>
<pb n="KR4d0290_WYG_014-14b"/>
　　　又<lb/>
帝從震出實闗一索之祥元自乾亨久積初潜之慶和<lb/>
薫四海喜入兩宫某中賀恭惟皇太子殿下徳盛温文<lb/>
幾參兢業龍樓曉駕祥開曉日之重鳯律囘春大襲春<lb/>
闈之慶肅視九重之旒冕光膺萬國之貢珍某屬守洪<lb/>
都逖違青禁陪位太極殿阻觀獻夀之儀衣服外寢門<lb/>
遥想問安之始<lb/>
　　　又<lb/>
<pb n="KR4d0290_WYG_014-15a"/>
堯年起丙載新鳯歴之頒夏正建寅仰協龍杓之指萬<lb/>
邦以正百禄是遒某中賀恭惟皇太子殿下賢智夙成<lb/>
温文天稟春囬嶰谷剛潜蒼震之亨日出嵎夷柔麗黄<lb/>
離之吉履端於始長發其祥某舊忝儲寮今叨藩牧後<lb/>
天下之樂濫假寵於虎闈布正月之和逺馳神於象魏<lb/>
　　　賀皇太子生日牋<lb/>
瑞鍾彌月式臨十四月之期候正中秋允兆八千秋之<lb/>
夀臣民胥慶宗社増輝某中賀恭惟皇太子殿下天錫<lb/>
<pb n="KR4d0290_WYG_014-15b"/>
聰明日新問學心懐兢業賛成堯舜之無為徳盛元良<lb/>
坐致殷周之有道聿來長發茂介延洪某席䕃東皇殿<lb/>
藩南服儲闈有慶莫陪拜手于鵷聨帥閫攸拘惟劇馳<lb/>
心之燕賀<lb/>
　　　又<lb/>
祥光赫奕前星符千載之占瑞氣鬱䓤初度應九秋之<lb/>
正慶綿宗社歡浹華夷某中賀恭惟皇太子殿下道本<lb/>
聖傳徳由天縱龍樓問寢無非怡悦之心鶴禁崇儒益<lb/>
<pb n="KR4d0290_WYG_014-16a"/>
富緝熈之學兹臨震夙彌介熾昌某嘗侍賔筵久共侯<lb/>
度衣冠甚偉莫陪羽翼之聫福禄無疆請祝岡陵之夀<lb/>
　　　賀皇太子冬至牋<lb/>
黄鍾協律一日驗於復來青輅發祥萬物由乎震出裒<lb/>
時蕃祉茂對初陽某中賀恭惟皇太子殿下海潤星輝<lb/>
金聲玉裕行一物而得三善儲徳克岐舞六佾而建九<lb/>
旗禮容有變履此迎長之候昭哉滋至之休某假守熊<lb/>
湘阻趨鶴禁合八能於漢殿莫陪北闕之朝啓九辯於<lb/>
<pb n="KR4d0290_WYG_014-16b"/>
楚歌請祝東皇之夀<lb/>
　　　又<lb/>
堯雲在望又新五物之書漢日既長丕顯重輝之慶歡<lb/>
騰赤縣喜繞青宫某中賀恭惟皇太子殿下明炳繼離<lb/>
剛潜洊震虎闈獻頌豈徒履襪之供鶴駕通霄永使甲<lb/>
兵之洗萬邦以正百禄是遒某昔𨽻宫僚今叨藩牧珠<lb/>
躔連五莫瞻太極之朝圭景丈三彌望長安之近<lb/>
　　　又<lb/>
<pb n="KR4d0290_WYG_014-17a"/>
鳯筩制律潜陽方動於黄鍾鶴駕通霄問寢式嚴於紫<lb/>
禁歡均寰宇慶溢儲闈某中賀恭惟皇太子殿下恭敬<lb/>
温文聰明淵懿一日二日兢兢參萬事之㡬再朝三朝<lb/>
業業致兩宫之孝適觀道長益届休滋某昔忝宫僚今<lb/>
叨閫寄象雷之復共欣出震之期迎日之長永仰重離<lb/>
之照<lb/>
　　　又<lb/>
璿璣觀象一陽當來復之辰鍾律導和萬國共履長之<lb/>
<pb n="KR4d0290_WYG_014-17b"/>
慶丕膺純嘏允屬元良中賀恭惟皇太子殿下淵懿在<lb/>
躬聰明冠古親賢鶴禁不忘亹亹之心問寢龍樓常有<lb/>
怡怡之色兹與剛而寖盛宜受福以無疆某雖逺承華<lb/>
可無善頌休祥滋至當觀乾健之潜藏徳業彌新更玩<lb/>
震亨之修省<lb/>
　　　隆興府到任謝皇太子牋<lb/>
某抗章求免甫離翼軫之墟被詔促行俶抵斗牛之分<lb/>
己望龍墀而拜寵載瞻鶴禁以輸誠某中謝某竊惟洪<lb/>
<pb n="KR4d0290_WYG_014-18a"/>
井之奥區實號阜陵之潜邸自隆興升府之後地望愈<lb/>
雄由乾道擇牧以來民生益厚屬近嵗偶鳴於桴鼓致<lb/>
清朝重遣於油幢久弄印以疇咨期植旄之僉允而某<lb/>
就衰景廹己試技窮任棠水薤之規粗知佩服黄霸米<lb/>
鹽之政敢怠奉行每懐一日必葺之心居乏三年有成<lb/>
之績賴褒揚於黼扆遂改畀於藩垣當黜蒙遷莫副大<lb/>
稱之職祈閑得劇仍専盡䕶之權雖還鄉足以為榮然<lb/>
負乘豈能無懼既宣上指敢昧殊知兹盖伏遇皇太子<lb/>
<pb n="KR4d0290_WYG_014-18b"/>
殿下功妙參乾道明出震朝日夕月光輪重被於賡歌<lb/>
學禮讀書申閲助求於謀帥肆令朽鈍猥與甄鎔某敢<lb/>
不厚自激昻期於報稱當使政平郡國無勞辨牘之明<lb/>
更令盜息潢池庸賛撫軍之略<lb/>
　　　福州到任謝皇太子牋<lb/>
江湖襟帶之區久孤委寄閩粤衣冠之㑹又玷蕃宣申<lb/>
巽命以維新望震宫而知自某中謝伏念某壯猶祈退<lb/>
晩豈貪榮聽元戎之五更喚醒松江之夢安故山之一<lb/>
<pb n="KR4d0290_WYG_014-19a"/>
壑頗懐菊徑之荒第以當宁簡知累朝恩遇託股肱之<lb/>
親信畢筋力以馳驅南北東西惟上意之所用禮義㢘<lb/>
恥則中心之不忘柰已試之罔功乃求閑而得劇督府<lb/>
尊雄於它鎮儲潜炳煥於神光曽是非材若為勝任兹<lb/>
盖伏遇皇太子殿下動無過舉居必正人夙成稟玉質<lb/>
之温宻啓賛淵謀之决遂使賔僚之舊洊叨閫鉞之榮<lb/>
某敢不歸仰元良布宣寛大於天文為星紀重暉有爛<lb/>
於前星以聖化冒海隅増潤更資於少海<lb/>
<pb n="KR4d0290_WYG_014-19b"/>
　　　謝寳翰後樂二字牋<lb/>
臣某言伏䝉令慈親灑寳翰頒某後樂二字者衡宇偷<lb/>
安竊㣲言而佚老儲宫念舊飛妙墨以標名榮光燭天<lb/>
愧汗流地某中謝伏念某才疎意廣實淺名浮然生長<lb/>
呉王闔閭之城嘗習聞范公仲淹之語謂不以物喜此<lb/>
乃古仁人之心故雖在里居皆當後天下而樂尚友一<lb/>
鄉之善輒營環堵之居冒假寵於黄麾辱垂光於緑字<lb/>
閒鷗渴驥潤涵少海之波翥鳯盤龍輝粲瑶山之彩假<lb/>
<pb n="KR4d0290_WYG_014-20a"/>
大書特書之賜擇獨樂衆樂之安拜手知榮拊躬曷稱<lb/>
兹盖伏遇皇太子殿下日新盛徳天縱多能先物沈幾<lb/>
夙辨南陽之牘褒功記徳躬題東渭之碑謂某嘗陪羽<lb/>
翼之聫欲竊桑榆之煖憐某屢守股肱之郡願全樗櫟<lb/>
之天丕加鴻藻之摛庸作菟裘之寵某敢不寳兹大訓<lb/>
銘在懦衷松栢嵗寒益厲後凋之節簞瓢陋巷永堅樂<lb/>
内之誠<lb/>
　　　上留丞相劄子<lb/>
<pb n="KR4d0290_WYG_014-20b"/>
某所陳交子之弊前牘粗見一二某竊體朝廷本意惟<lb/>
務便民但逺方事情纎悉曲折一一非親渉歴有不可<lb/>
隃度逆料者某既見公私不以為便日夕講求亦參攷<lb/>
乾道間己行始末乃知議者始謀殊不審今日之弊盖<lb/>
所必至朝廷剏法便民民苟不便必不憚於改法苐恐<lb/>
首議之臣業己誕謾展轉遮䕶以風㫖動揺屬部俾淮<lb/>
民實情兩路通弊壅於上聞此則清明之朝所當察也<lb/>
某昨所申審竊念入納分數於嵗課増虧誠有闗繫然<lb/>
<pb n="KR4d0290_WYG_014-21a"/>
目下不過鹽商少優官司少損其興販折閲及行使阻<lb/>
礙等弊未能盡見至若因交子不可通行遂致官㑹艱<lb/>
得客旅不至物貨稀少市井蕭條淮民無以為生行者<lb/>
居者均受其弊利害尤切盖官㑹流轉必資客旅客旅<lb/>
既少官㑹亦無官㑹既無價直必貴價直既貴客旅益<lb/>
不來勢實相為消長斷無可疑某非不知竊禄偷安可<lb/>
以苟延嵗月向來辨析私錢己觸憎怨今交子為患雖<lb/>
不一度其勢逮某僥倖終更猶未至於極敗而不可支<lb/>
<pb n="KR4d0290_WYG_014-21b"/>
然念一介無似誤䝉委使民間利病職在咨詢惟恐弗<lb/>
及聞知若知而不言盡為身計則善如負朝廷何如負<lb/>
百姓何由是隠之於心反覆紬繹屢作復輟懐不能己<lb/>
卒以吐露因到任半年合條具事件併録奏聞更乞察<lb/>
其區區懇惻願欲裨補公朝之萬一詳賜觀覽博詢在<lb/>
廷參酌施行庶㡬兩淮獲霑實惠少革故吏奉行欺誕<lb/>
之習某至㣲極陋賦性介拙自頃濫綴朝行孤立自守<lb/>
矧方居逺外誰復助之仰恃大丞相至公樂育謙虚無<lb/>
<pb n="KR4d0290_WYG_014-22a"/>
我有以照臨容䕶之耳如一毫渉私是為欺罔固不敢<lb/>
屈邦典以累大造也亦惟廟堂有以矜念之幸甚<lb/>
　　　上沈運使作賔書<lb/>
某近以部胥隨使客行草率修狀繼淮隂陳監税及魏<lb/>
知丞行各具幅紙當次第塵崇聽不以煩瀆為罪否山<lb/>
陽攝事諒勞神用葉守已有趣行之㫖第須入奏未免<lb/>
小濡滯爾和糴未得台翰之先嘗聞一二昭文亦言已<lb/>
作書宻諭少緩之意日來諸處皆告病己一切弛之矣<lb/>
<pb n="KR4d0290_WYG_014-22b"/>
平糴本良法但先後失時反為弊政要是八九月之交<lb/>
農人有米質債方急富室邀以低價之時有司出此則<lb/>
可以持平公私俱利十月以後場圃一空小民所有悉<lb/>
折而歸大家民間既無米而所在和糴是徒為富室増<lb/>
價牟利農人反食貴米不如凶年所諭未見儲蓄之利<lb/>
先致科抑之擾誠是也某竊稍毫髮亡所補日虞譴何<lb/>
此一司専治獄案四方奏報日至窮日之力不暇給往<lb/>
往州縣之獄凡死囚必作情節奏讞幾無復有詳覆者<lb/>
<pb n="KR4d0290_WYG_014-23a"/>
累朝好生之徳固當從寛然殺人者率不死亦何以為<lb/>
政此又姑息之一弊也尊契丈向嘗渉歴亦以為然否<lb/>
因筆謾及之廹冗篝火布此莫究所情萬一餘惟為眷<lb/>
注方厚崇䕶茵慿即奏詔歸之渥拳拳真禱<lb/>
　　　上淮西張運使書<lb/>
某自承玉節建臺未得専修慶牘比兩辱真翰亦久稽<lb/>
作報兹又領近帖展玩冞劇愧感所論荆襄利害極為<lb/>
詳盡且曲當事情賞罰之説尤切中時病平甫作略不<lb/>
<pb n="KR4d0290_WYG_014-23b"/>
凡廟堂深知之近因除授頗云云遂惹物議然其才决<lb/>
不容久閑也但謂彼使之來即誅之竊有疑焉倘見得<lb/>
彼已分明有何不可若彊弱衆寡之不敵恐未可輕言<lb/>
至于備禦誠不可不嚴可戰可守而后可和此不易之<lb/>
理所遣使輕脱誤事賊情叵測且明告以師期邊頭亦<lb/>
整宻否比聞分遣幙屬招集忠義想施行必有次第以<lb/>
往事驗之恐不可與大軍襍用須就其間推擇頭目人<lb/>
為之統率萬一可用以出竒牽制不知髙明以為如何<lb/>
<pb n="KR4d0290_WYG_014-24a"/>
最是此間動息彼無不知而此絶無間探何以禦敵耶<lb/>
因筆一一垂教幸甚兹因便介姑此少謝謙施未既所<lb/>
欲言餘遲嗣布<lb/>
　　　上京知院劄<lb/>
某恭以某官天與駿明之才夙負經濟之學器博量閎<lb/>
識周慮逺參之本朝名輔當在歐富韓范諸老之間故<lb/>
其坐廟堂華戎震疊宗社光榮天人之意盖可見矣惟<lb/>
天下方來之變何窮人主悠久之意難持大臣之責任<lb/>
<pb n="KR4d0290_WYG_014-24b"/>
彌重相公燕居深念必有以處此某心乏精㣲言其梗<lb/>
槩伏冀鈞照某伏惟朝廷清明號召四方之賢俊共起<lb/>
治功某一介晩後藝學無以踰人材術不足經世何以<lb/>
上貽簡記猥䝉召㫖此知院相公垂意人物不間逺邇<lb/>
有如鈍頑亦在齒録欽惟大公樂育之度非為私徳顧<lb/>
某宜何以報惟當勉勵初心益堅素守期不辱于知遇<lb/>
拳拳之誠有如皎日<lb/>
　　　與四川制置丘侍郎崈劄<lb/>
<pb n="KR4d0290_WYG_014-25a"/>
某恭承以西清秘職總梁益劇任詔下之日公論翕然<lb/>
謂宜盖疇咨在廷徳望威名無出公右者然振代儒英<lb/>
踐揚中外且領計使已再期便應真居三事星峩一面<lb/>
猶煩坐鎮豈天意益飪具瞻公衮台路固若時登用耶<lb/>
執事是行不特為西人賀抑為天下賀也某誠切某惟<lb/>
今全蜀之寄事任雄劇孰不謂然有如識者之慮民困<lb/>
於重征兵習於世將培根本於閒暇察事機於隠㣲異<lb/>
時規恢逺圖亦必基於此本末先後之序執事胷中所<lb/>
<pb n="KR4d0290_WYG_014-25b"/>
固有不待講而明至若百州生人翹首俟惠必有以慰<lb/>
荅其望嵗來莫之意矣某恃眷無外僣越慚恐<lb/>
　　　留守制置丘侍郎崈劄<lb/>
某杜門野處逺竊宏覆寧不知幸謹熏祓拜狀上詗記<lb/>
曹瞻睇髙牙邈在雲景未辰趨覲敢乞為宗社倍重練<lb/>
輔粹冲佇聽廷揚進持魁枋式慰中外善類之望某區<lb/>
區䖍禱某嵗在戊午嘗僣列私記旋䝉誨報甚寵爾後<lb/>
屏居田里繼罹艱棘孤苦萬狀不自意□全比及免䘮<lb/>
<pb n="KR4d0290_WYG_014-26a"/>
復纒於多病餘息僅屬人事益廢坐是湮晦姓名久不<lb/>
塵几格跡若闊䟽然平生師仰之地其歸鄉依慕實不<lb/>
以書疏有無為間也未審尚沐矜宥否侍郎三朝舊徳<lb/>
巻戢大猷退處不競之津且十年上心清明洞燭羣枉<lb/>
近者鋒車趣還延和錫對論議剴切聞者興起謂宜直<lb/>
總三事蹔煩䕶鑰北門傳聞道路朝家力欲規恢今敵<lb/>
勢若可乘國恥固當雪獨不計在我者何如傳云盍姑<lb/>
内省徳乎無闕而後動晉武將平呉羊祜言既平之後<lb/>
<pb n="KR4d0290_WYG_014-26b"/>
當勞聖慮矧事緒不止一端成敗未易隃度先生為國<lb/>
元老休戚同之燕居深念必有以處此矣某一介晩陋<lb/>
憂患摧傷之餘學業荒落志念頽墮益不堪時用偏城<lb/>
逺次上恩已厚未知所以稱塞它何足言者兹因修敬<lb/>
并叙悃欵且仰恃知予素深輒復僣及亦區區嫠不恤<lb/>
緯之憂切乞有以警訓存全之某幸甚至望<lb/>
　　　與鎮江宇文侍郎劄子<lb/>
某託契門墻蓋有年矣晩綴班行䝉一見之初顧與特<lb/>
<pb n="KR4d0290_WYG_014-27a"/>
異意氣傾冩平生得此於人殊寡區區銘戢未易名言<lb/>
拜違顔誨倐踰半載無日不勤尊慕尋常於書䟽懶拙<lb/>
復困多事跡成疎闊中間辱賜翰之先亦稽修謝朝夕<lb/>
負愧無以自文尚冀海嶽宏度未譴斥耳侍郎鎮護北<lb/>
門兵民按堵方三邊繹騷長江増九鼎之重且號令精<lb/>
眀區畫曲當物論翕然所以儲天意飪民瞻端在是矣<lb/>
某晩陋亡取濫塵朝蹟嵗月推遷叨竊踰分無非門墻<lb/>
吹噓教誘之賜寧不知感惟是知慮短淺無一毫髮可<lb/>
<pb n="KR4d0290_WYG_014-27b"/>
以裨補未知免戾之䇿日徯來歸庶再得所親依也督<lb/>
視臨行言相與素厚凡百想通情和議竟可成否賊騎<lb/>
去來不常閒探亦得其端緒乎因筆切乞寵報一二不<lb/>
敢廣也撥置姑此摧謝萬一未即侍對敢乞為宗社崇<lb/>
重即前虚左之拜<lb/>
　　　與江淮宣撫丘尚書劄<lb/>
某一去門墻浸更年所鄉者掃軌田廬嘗得時貢㳙史<lb/>
之敬朅來班行久安媮墮驟困醻應節春秋承興寢越<lb/>
<pb n="KR4d0290_WYG_014-28a"/>
至於今竟成曠弛獨有此心尊慕道徳炯然不誣兹審<lb/>
疇咨大計僉屬真儒晉陞常伯之聨増重中權之寄成<lb/>
命一出人心翕然易危為安端在此舉尚書四朝耆徳<lb/>
宜端委廟堂以穆王路屬時多虞迺煩經理實惟尚書<lb/>
生平抱負必將措之事業天意固有待耶側聞行臺所<lb/>
下教命切中機要愜滿物情防秋非逺疑慮多端萬全<lb/>
成算計己先定中外益恃以無恐矣某冒昧此來初不<lb/>
過為之郡計誤恩復留宿數月遂爾徼踰非教誨成就<lb/>
<pb n="KR4d0290_WYG_014-28b"/>
有素何以得此哉自惟學殖荒落文字蕪纇處非其據<lb/>
重以時事方殷瑟縮就懦無補毫髮日懐尸素之懼惟<lb/>
尚書先生不吝警告深所願望邇來邊報無它否北土<lb/>
早凉自來敵常用衆或言入㓂必自安豐鍾離歴陽徑<lb/>
趨江面彼懲覆轍未必盡然要是彼情難測且蓄全力<lb/>
以伺我想區處略盡正不贅言耳數月以來當路大明<lb/>
黜罰觀聽為之一新都人争傳以為端有所自三軍聞<lb/>
之當亦吐氣此亦折衝之一助也因筆僣及自餘心曲<lb/>
<pb n="KR4d0290_WYG_014-29a"/>
非筆舌可究姑此少見賀厦萬一併叙謝悃未即侍拜<lb/>
敢乞為宗社生靈保輔冲粹佇凝茂勛丕對顯册式副<lb/>
具瞻某不勝歸依頌願之至<lb/>
　　　與倪侍郎思劄<lb/>
某拜違誨範十閲寒暑拳拳此心每知尊慕頃嵗若節<lb/>
春秋往來苕霅間念一造門墻憚於人事趣不果昨拜<lb/>
建寧所賜真翰仰認撫存之眷時適留先塋失於即稟<lb/>
報揭來京塵擾㡬旬月欲拜尺書叙此梗槩久閑驟爾<lb/>
<pb n="KR4d0290_WYG_014-29b"/>
酬應誠出黽勉復墮因循倘以踪跡之闊疎擢髮不足<lb/>
數其罪尚恃平素知照有以諒其中曲否兹審上眷舊<lb/>
徳召還故官仰知一世望實之尊當徑總三事乃慰物<lb/>
論此特登庸之階未足多賀也某晩陋亡似憂患摧傷<lb/>
之餘無復榮想故冬以章貢及𤓰被㫖白事忽沐誤恩<lb/>
留寘班行宿留推遷遂爾忝竊實踰涯分疇非侍郎夙<lb/>
昔吹嘘之賜寧不歸感惟是賦資鈍懶加之多病廢學<lb/>
謬當文字之選自揆荒拙日虞曠敗且負鵜梁之愧兹<lb/>
<pb n="KR4d0290_WYG_014-30a"/>
幸大匠來歸朝夕遂獲親近必䝉有以訓警存全之其<lb/>
忻幸不啻百倍它人也囬首道山陪侍之日已二十年<lb/>
人生聚散固有時耶但屈指同舍所存無幾尤可太息<lb/>
自餘所懐即容面既<lb/>
　　　留守制置丘樞宻崈劄<lb/>
某拜違誨範屈指十有六年拳拳尊慕有如一日故嵗<lb/>
夏中嘗得貢尺書旋拜真翰為報爾後汨於多事坐成<lb/>
曠弛雖此心炯然亦何以自見尚賴寛明矜宥幸甚權<lb/>
<pb n="KR4d0290_WYG_014-30b"/>
臣誤國妄啓兵端不特南北生靈肝腦塗地且耗竭國<lb/>
家五十年儲蓄國力殆不可支神怒人怨禍將罔測宗<lb/>
社有靈儲宫宻言於上奮發英斷一朝誅斥曽無留難<lb/>
天日清明中外幸慰相公以累朝耆徳宜即歸廟堂以<lb/>
副厲精更化之意主上以敵情叵測和議未定欲少借<lb/>
威名徳望為諸將素所歸屬者鎮拊之姑畀留鑰以須<lb/>
委任使敵人聞風震疊坐銷氛祲亟臻綏靖盖虚揆席<lb/>
以待也某晩學荒陋加以憂患摧挫多病早衰無復有<lb/>
<pb n="KR4d0290_WYG_014-31a"/>
為之意再玷班行强顔二載遂叨從列職在論納不能<lb/>
先事有言致上勤獨斷宜䝉罪斥聖恩猶以為孤立擢<lb/>
長憲府甫及旬浹未有毫髮裨補遽俾晉貳㡬廷兼攝<lb/>
政地真是承人之乏辭不獲命冒處非據食息惴恐且<lb/>
事權散失之久巨姦専擅老貪同惡一意順從執政於<lb/>
所施行事至有絶不與聞而耿史之徒實専之者今方<lb/>
稍稍收拾猶未盡見首尾事隨日生文書山積疲精神<lb/>
於期㑹簿書之末勢當少清之且伺隙乘問寧無其人<lb/>
<pb n="KR4d0290_WYG_014-31b"/>
所繫尤大非筆舌所可道自量綿薄决不勝堪日徯衮<lb/>
衣之歸正位鼎席儻辱加惠門墻之舊使得佐下風庶<lb/>
少寛罪戾某夙䝉知遇不薄不敢於此時為鬲上語也<lb/>
某已拜書至此忽令子宣機見訪出示所賜鈞翰再拜<lb/>
捧讀慰感千萬但日來邉頭雖無甚警報而權臣輕信<lb/>
妄作呼吸羣小忽遣數軰往兩淮招集雄淮一軍目前<lb/>
惟恐所招不多全不揀擇淮西至踰七萬皆用効士廩<lb/>
給所得多羸弱饑民不涅手面無營柵無統率己多有<lb/>
<pb n="KR4d0290_WYG_014-32a"/>
散而為盜者顒望相公開府此等事皆可隨宜處分己<lb/>
一面議遣常寺丞叔度及林拱辰分𨽻揀汰縁日費浩<lb/>
瀚己有乏興之憂事緒非止一端相公早出一日則江<lb/>
淮一日受賜昨日已再有趣行之㫖相公必深體上意<lb/>
且有以稱孝宗知人之明於四十年之先也撥置略此<lb/>
拜覆未究欲言霜寒次舍間益加保䕶行膺顯册<lb/>
　　　與陸待制㳺劄子<lb/>
某故嵗以謁陵之役獲扁舟造門䝉飲食教載之意甚<lb/>
<pb n="KR4d0290_WYG_014-32b"/>
厚至今猶落夢寐間也拜違恰一嵗周日困塵事不獲<lb/>
以尺書至几格便中兩辱誨翰欽認尊謙申玩慰感亡<lb/>
以借諭某伏䝉垂戒先國太夫人贈典尤荷不鄙即以<lb/>
轉達毛紫㣲仍取誥命附來使申納敢乞眎知某憂患<lb/>
餘生無復榮想偶沐誤恩留寘班行馴至叨竊己踰涯<lb/>
分且時事如此自揆晩學荒拙亡毫髮裨補日夕惴懼<lb/>
未知免戾之所儻眷念不替因風更有以警訓之某深<lb/>
切願望匆草稟謝所懐莫既伏祈鑒察<lb/>
<pb n="KR4d0290_WYG_014-33a"/>
　　　與黄正言劄<lb/>
某拜違顔範不記嵗月之流駛雖音訊曠絶而尊慕徳<lb/>
誼炯然此心當求於形迹之外嘗蒙寵賜真帖亦失於<lb/>
修謝尚幸寛宏未督過耳比審側席思賢趣頒召節諒<lb/>
深驩慶方元惡竊弄威福之初正言抗奏逆折姦萌使<lb/>
曲突徙薪於是時貽禍稔惡何至此極耶益知先見之<lb/>
明非衆人所可企及也某晩陋亡取再玷班行久欲引<lb/>
去忽值主上更化擢寘中司遽叨近列控辭弗獲冒處<lb/>
<pb n="KR4d0290_WYG_014-33b"/>
非據日負憂責凜若淵氷未知攸濟所幸自是親炙誨<lb/>
論庶有以警策其不及少寛罪戾想必䝉矜念也匆匆<lb/>
姑此布露萬一自餘悃欵須面待以既<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻四</head>
    <p>
<pb n="KR4d0290_WYG_004-1a"/>
欽定四庫全書<lb/>
　後樂集巻四　　　　　　　宋　衛涇　撰<lb/>
　　内制<lb/>
　　　丘崈辭免端明殿學士侍讀依舊江淮宣撫使<lb/>
　　　再除簽書樞密院事督視江淮軍馬不允詔<lb/>
勑具悉朕惟烈祖之朝舊德夙望今焉幾人而卿魁壘<lb/>
耆艾為國夀雋巋然獨存豈天將啓我家中興之業畱<lb/>
以遺朕意有在耶矧如才畧之雄足以當重任威名之<lb/>
<pb n="KR4d0290_WYG_004-1b"/>
著足以成大功近者有事中原將指非人輕信妄動是<lb/>
用輟卿筦鑰之寄盡䕶江淮之師而志念深長綜理詳<lb/>
密按屯飭備厥績用茂屬邉烽之多警在憂顧以未寛<lb/>
爰晉陟於機廷仍肇開於督府信任專則呼吸惟意風<lb/>
采振則觀聽益新高皇遺平城之憂朕非獲已武侯追<lb/>
先帝之遇茲廼其時注倚方隆勞謙宜畧所辭宜不允<lb/>
　　　薛叔似為棗陽神馬坡兵敗乞行遣不允詔<lb/>
勑具悉卿以言論風㫖受知烈祖為時名儒圖囬經濟<lb/>
<pb n="KR4d0290_WYG_004-2a"/>
之業夙所抱負輟繇近列徃撫成師受任以來亦既累<lb/>
月凡所規畫當巳素定比頒命數增重事權北騎窺窬<lb/>
指授諸將摧鋒挫敵今其時矣上章引咎豈朕所聞矧<lb/>
事幾戒毫釐之差利害存呼吸之頃元戎一動衆心易<lb/>
揺選命餉臣就為卿副合謀幷智力控上流勉思報國<lb/>
之忠勿徇潔身之計無罪可待所請宜不允<lb/>
　　　程松乞待罪不允詔<lb/>
勑具悉朕惟西蜀邈在萬里之外未嘗一念或忘於中<lb/>
<pb n="KR4d0290_WYG_004-2b"/>
矧時多虞謀帥尤重卿樞機夙望柱石全材比煩制閫<lb/>
之行就畀宣威之任惟文武兼資之有素故安危注意<lb/>
之靡殊屬北騎之犯邉致師徒之失律載披來奏良惻<lb/>
予懷雖長慮逺謀備述修攘之序然折衝厭難允資帷<lb/>
幄之籌兵將惰驕當裁之以法財力虚匱姑濟之以權<lb/>
卿固得以便宜朕弗從於中御亟展圖囬之畧迄成耆<lb/>
定之功庶不負於深知亦有辭於永世上章引咎非所<lb/>
欲聞無罪可待所請宜不允<lb/>
<pb n="KR4d0290_WYG_004-3a"/>
　　　程松乞祠禄不允詔<lb/>
勑具悉朕顧瞻巴蜀在天一隅控制秦闗綿地千里方<lb/>
時無事謀帥孔艱矧今多虞擇才豈易以卿資兼文武<lb/>
識達經權昔嘗參筦於斗樞茲命宣威於井絡發蹤指<lb/>
示允嘉辟國之謀厭難銷盟顯著折衝之畧政徯勲名之<lb/>
究式觀忠孝之全廼繇念親遽欲諗疾夫王尊叱馭豈<lb/>
以家辭羊祜在軍何妨卧䕶中道而畫匪朕所期所請<lb/>
宜不允<lb/>
<pb n="KR4d0290_WYG_004-3b"/>
　　　張巖辭免督視江淮軍馬不允詔<lb/>
勑具悉捷書屢奏敵衆潜奔情偽叵量事幾貴審雖權<lb/>
宜之可用念國體之當全卿望冠廷紳任顓樞筦料敵<lb/>
之智臨事之勇威足以行號令明足以公賞罰朕固知<lb/>
之熟矣爰因宥密之地徃提總督之權朕非務於佳兵<lb/>
卿具將於隆指揆萬全之長策成七德之雋功其在此<lb/>
行毋庸多遜所辭宜不允<lb/>
　　　宇文紹節辭免兼同修國史兼實録院同修撰<lb/>
<pb n="KR4d0290_WYG_004-4a"/>
　　　不允詔<lb/>
勑具悉朕惟信史之傳將垂永世之法雖廼圖囘於多<lb/>
事不忘敷述於先猷必得鴻儒徃資潤色卿學輳閫奥<lb/>
識洞幾微世參弼近之聨居稱文獻之美矧編摩之維<lb/>
舊俾論譔以是宜茲峻陟於中臺爰兼華於直筆式符<lb/>
妙選其畧謙辭所辭宜不允<lb/>
　　　四川宣撫使知成都府楊輔辭免不允詔<lb/>
勑具悉朕惟妖孽就誅西陲甫定思得重臣以撫綏之<lb/>
<pb n="KR4d0290_WYG_004-4b"/>
念非聲實素著無以鎭壓羣動非識度寛明無以幷合<lb/>
衆謀以卿德懋材全望高諸老故就分閫之寄申以宣<lb/>
威之命朕又念賢者在朝何憂外郡之治直諫居内足<lb/>
寢淮南之謀是用蔽之僉言趣其來覲屬方側席以竚<lb/>
辰猶茲覽來章尚形謙避何也命召而不俟駕宜勉忠<lb/>
誠木彊而可折衝冀收儒效所辭宜不允<lb/>
　　　安丙辭免轉中大夫端明殿學士知興州充利<lb/>
　　　州西路安撫使兼四川宣撫副使不允詔<lb/>
<pb n="KR4d0290_WYG_004-5a"/>
勑具悉報非常之功者當隆於寵數撫新定之俗者難<lb/>
徇於彛章卿力奮精忠手鋤元惡易危為安而在譚笑<lb/>
固智畧之無前輟作傾耳以聽風聲諒人情之驩動乘<lb/>
衆心之共憤復故壤以如携露布朝聞褒綸夕下陞華<lb/>
書殿眎秩政塗豈惟彰體貎之優崇盖亟藉威名之靜<lb/>
鎮胡為剡牘尚爾控辭夫成功不矜已嘉任重之器先<lb/>
事而慮勿忘善後之圖副予眷倚之深昭爾勲庸之茂<lb/>
所辭宜不允<lb/>
<pb n="KR4d0290_WYG_004-5b"/>
　　　安丙再辭免端明殿學士中大夫知沔州充利<lb/>
　　　州西路安撫使兼四川宣撫使不允詔<lb/>
勑具悉朕惟定功行封以不踰時為貴任重致逺以能<lb/>
鎮物為先卿夙負竒才適遭多故率熊羆不二之士殄<lb/>
鯨鯢必戮之兇挺然忠誠皎若霜日談笑復秦闗之險<lb/>
從容奠坤壤之安爰稽盟府之藏亟舉司勲之典坐閱<lb/>
一時之久猶勤再命之恭夫視秩政塗朕既親以心膂<lb/>
宣威閫外朕方寄以股肱宜思體貎之隆勿存形迹之<lb/>
<pb n="KR4d0290_WYG_004-6a"/>
間亟祗茂渥益展壯猶所辭宜不允不得再有陳請<lb/>
　　　楊輔乞還田里不允詔<lb/>
勑具悉朕惟國家平時儲養賢望正為一旦緩急之備<lb/>
卿高風立懦厚德鎭浮踐敭三朝華皓一節留以遺朕<lb/>
殆不偶然廼者孽臣敢圖不軌四隣震動西土繹騷惟<lb/>
卿截然中居倡率諸道詞氣慷慨意度安閒誕揚先聲<lb/>
與被密詔果兇渠之克殄迄井絡之載寧砥柱之屹中<lb/>
流昔固嘉於素守疾風之知勁草今愈諒於純誠俾宣<lb/>
<pb n="KR4d0290_WYG_004-6b"/>
外閫之威全䕶坤維之重封圻畧定尤藉撫綏豈徒寛<lb/>
西顧之憂抑俯徇蜀人之意抗章勇退非朕樂聞所請<lb/>
宜不允<lb/>
　　　太皇太后遺誥<lb/>
夀成恵聖慈祐太皇太后誥内外文武臣寮等予猥以<lb/>
菲薄儷極阜陵獲執婦道以事高廟久承憲聖慈烈之<lb/>
明訓親見聖子神孫之相授饗東朝之奉垂二十年皇<lb/>
帝遹繩祖武仁孝彌昭屬者就安内庭昏定晨省率禮<lb/>
<pb n="KR4d0290_WYG_004-7a"/>
無闕頼天眷顧基祚方隆嘉與海内共底丕平永饗至<lb/>
養而春秋逾邁疾疢乘衰皇帝衣不解帶憂形於色禱<lb/>
祈醫療罔不疚懷定命有終莫施人力予年登七袠母<lb/>
儀三朝深明夜旦之常尚何死生之憾皇帝宜念宗廟<lb/>
之重勿過哀傷更頼二三大臣共為寛釋皇帝成服三<lb/>
日聽政䘮紀以日易月一依舊制行在文武臣寮十三<lb/>
日而除百官入臨隨地之宜諸道州府長吏以下三日<lb/>
釋服軍民不用縞素沿邉不得舉哀釋服之後勿禁作<lb/>
<pb n="KR4d0290_WYG_004-7b"/>
樂嫁娶應營奉等費並以夀慈宮錢物支給陵寢制度<lb/>
務從儉省毋事煩勞餘依憲聖慈烈皇后故事施行故<lb/>
茲遺誥想宜知悉<lb/>
　　　擬不儔建節襲封嗣濮王制<lb/>
朕承詒燕之謀嗣延鴻之緒有懷英祖實基慶於濮園<lb/>
爰暨熙寧俶疏封於王社眷言族老卓冠宗盟稽世襲<lb/>
之閎規峻戎昭之異數誕敭制綍亶告廷紳具官某屬<lb/>
近而行尊身端而行飭出神明之冑小九宗五正之傳<lb/>
<pb n="KR4d0290_WYG_004-8a"/>
被儒雅之風躬兩獻二南之懿典刑前哲領袖洪支雖<lb/>
當武公耄耋之年居靡忘於箴儆常持老子止足之計<lb/>
動每戒於滿盈人知信厚之可師世謂康寧之未艾尚<lb/>
綴廉車之秩久從間館之游朕惟源之深者流必長施<lb/>
之豐者報亦厚歴考安懿百年之澤實開我家萬代之<lb/>
祥幣玉牲牷奉寢廟四時之祭山川土宇恢鄄城千里<lb/>
之疆爾惟聞孫舊有令望宜踵承祧之典聿循賜履之<lb/>
彛盭綬垂金賁苴茅之物采騂旌導節新授鉞之威儀<lb/>
<pb n="KR4d0290_WYG_004-8b"/>
申衍戶租陪輸井賦以固維城之勢以侈前寧之休於<lb/>
戱周尊同姓之盟以為之長漢列二等之爵其大者王<lb/>
惟忠孝可以踵令猷惟謙恭可以永終譽祗承茂命益<lb/>
介夀祺可<lb/>
　　　宇文紹節辭免兵部尚書不允詔<lb/>
勑具悉古者六官之長皆取民譽盖欲敭歴事任經營<lb/>
四方使其名實孚於外而後選用重於朝朕以此意待<lb/>
士夫至不薄也卿學輳閫奥才裕經綸體國憂時蚤登<lb/>
<pb n="KR4d0290_WYG_004-9a"/>
禁列榦方盡瘁時號良翰久煩牧御之籌載錫召還之<lb/>
節惟武部廼司戎之職尚書為納言之官在平時不輕<lb/>
畀人矧多事尤當遴擇其勉副艱難之寄毋過形謙挹<lb/>
之辭所辭宜不允<lb/>
　　　宇文紹節辭免華文閣直學士知江陵府兼權<lb/>
　　　宣撫使不允詔<lb/>
勑具悉昔在先朝若琦仲淹經理西事或受任以出或<lb/>
毅然請行盖大臣以身許國罔間中外然踐敭既乆望<lb/>
<pb n="KR4d0290_WYG_004-9b"/>
實益孚華夏聳聞其風采卒皆為名宰輔朕觀祖宗用<lb/>
人於是有攷焉卿忠孝自其家傳材學周於世用比年<lb/>
以來入從出藩其帥合肥則備禦修飭其鎮京口則兵<lb/>
民奠安嘉乃茂庸召寘邇列荆襄擇牧復命建牙厥今<lb/>
邉祲雖銷而内治方急寛朕憂顧非卿誰可任者寵陞<lb/>
邃職承攝宣威卿其勿憚獨任朕屬任之意益厚矣亟<lb/>
祗成渙丕究逺圖所辭宜不允<lb/>
　　　宇文紹節辭免侍讀依舊華文閣學士宣撫使<lb/>
<pb n="KR4d0290_WYG_004-10a"/>
　　　兼知江陵府不允詔<lb/>
勑具悉近臣體國固不以寵利為心公朝用人亦貴乎<lb/>
名位之稱卿智畧輻輳忠節家傳屬當多事之秋屢懋<lb/>
榦方之績荆襄重鎭呉蜀要衝盖嘗畀卿以帥閫任宣<lb/>
威之寄矣朕念西冦甫殄北敵更盛外禦内修此時為<lb/>
急非擢正使領無以鎭撫邉徼非兼華帝幙無以昭示<lb/>
寵光成命既頒師虞允穆黽勉圖報乃卿職分謙引抗<lb/>
辭匪朕所望也亟祗渙渥毋憚暑行所辭宜不允<lb/>
<pb n="KR4d0290_WYG_004-10b"/>
　　　趙淳辭免殿前司副都指揮使不允詔<lb/>
勑具悉朕至公御下勸賞眡功矧方邉壘之未平尤藉<lb/>
巖除而居重卿性資忠義智畧沈雄總禁旅於上游陟<lb/>
使端於制閫屬㓂戎之侵軼勵將士以扞防訖保堅城<lb/>
不假外援肆疇偉績擢貳中權實允叶於衆心奚尚煩<lb/>
於免牘夫出則任以方虎入則以為爪牙朕所倚毘又<lb/>
豈特密䕶凝嚴而巳折衝制勝將有頼焉報稱是圖撝<lb/>
謙宜畧所辭宜不允<lb/>
<pb n="KR4d0290_WYG_004-11a"/>
　　　趙淳辭免特轉承宣使不允詔<lb/>
勑具悉朕惟將帥因事乃見其材朝廷眡功而為之報<lb/>
苟無以彰却敵安邉之績將何以勵忘身徇國之臣卿<lb/>
夙著威名獨當憂顧扞堅城於十日之乆摧强敵於百<lb/>
戰之餘皆而方畧之竒保我金湯之固肆頒茂渥用勸<lb/>
精忠峻陞畱務之班増竦轅門之望夫賞寜從厚朕固<lb/>
知臣下之勤勞然安不忘危爾宜念功名之終始毋庸<lb/>
多巽益展壯猶所辭宜不允<lb/>
<pb n="KR4d0290_WYG_004-11b"/>
　　　丘崈乞守本官致仕不允詔<lb/>
勑具悉祖宗之時貴德尚齒凡股肱之舊年至而不得<lb/>
謝或承顧問或備諮訪皆足以表儀中外而諸老大臣<lb/>
雖身處佚休廼心罔不在王室初未嘗以脫遺軒冕為<lb/>
高君臣之間誼斯兩盡朕心慕焉卿出際三朝望隆百<lb/>
辟起從珍館作鎮留都擢貳幾廷肇開督府茂著籌邉<lb/>
之績尤深體國之誠比以閔勞少安閒燕卿固何心於<lb/>
出處朕亦靡替於眷思胡為剡牘之聞遽上挂冠之請<lb/>
<pb n="KR4d0290_WYG_004-12a"/>
惟今耆哲如卿幾人其悉至懷毋徇雅志所請宜不允<lb/>
　　　張巖辭免資政殿大學士知福州不允詔<lb/>
勑具悉朕隆體貎之恩謹股肱之任故於大臣之去就<lb/>
毎務曲全其始終卿夙韜經濟之才再秉樞機之柄比<lb/>
開幙府出領元戎夫總督之任固不專於議和然狂狡<lb/>
之敵殆亦難於逆詐俾還位著尚頼帷籌洊覽奏封力<lb/>
祈引避爰冠班於規殿仍分閫於全閩朕於進退之際<lb/>
可謂有禮矣寛我南顧勉爾民庸又以疾辭非所喻也<lb/>
<pb n="KR4d0290_WYG_004-12b"/>
所辭宜不允<lb/>
　　　張巖再辭免資政殿大學士知福州不允詔<lb/>
勑具悉厭二府之勞巳從所欲宣四方之力盍勉汝為<lb/>
卿蚤被簡知徧儀丞弼政頼折衝之畧遽騰引去之章<lb/>
祕殿隆名恩實均於邇列全閩便郡職固異於臨邉為<lb/>
爾相攸殆無過此尚思體國之誼勿事徇身之謀祗服<lb/>
寵榮毋庸多遜所辭宜不允不得再有陳請<lb/>
　　　呉琯乞祠禄不允詔<lb/>
<pb n="KR4d0290_WYG_004-13a"/>
勑具悉昔漢馮野王以戚屬之賢擢左馮翊行能為二<lb/>
千石最然京師稱其威信亦必待嵗餘而後有攷焉盖<lb/>
用人無間於親疎成效皆責於乆任卿蚤更中外頗著<lb/>
事庸繇四姓之貴侯典九畿之奥郡官箴恪守民政可<lb/>
觀曾閱時之未多遽抗章而求佚朕方鑒守長數易之<lb/>
弊厭將迎費蠧之煩其益懋於治聲毋重陳於巽牘所<lb/>
請宜不允<lb/>
　　　樓鑰辭免復原職不允詔<lb/>
<pb n="KR4d0290_WYG_004-13b"/>
勑具悉朕惟先朝夀俊初政侍臣眷懷不忘恩禮宜厚<lb/>
卿學為羣儒之表望出諸老之間燕頤累年華皓一節<lb/>
矧嘗冠文昌八座之班矣顧以微文未還寵職豈予尊<lb/>
德尚齒之誼哉茲從真館之游盡復西清之峻雖身居<lb/>
外服而心繫内朝匪徒加賁於丘園盖示不遺於故舊師<lb/>
言允穆巽牘奚為所辭宜不允<lb/>
　　　費士寅辭免改差知潼川府不允詔<lb/>
勅具悉卿西州偉望二府舊臣乆煩制閫於邉陲為爾<lb/>
<pb n="KR4d0290_WYG_004-14a"/>
相攸於便郡距枌隂之宻邇視晝繡以何殊矧宣力四<lb/>
方式符雅志而折衝萬里正藉老謀茲忽攬于撝章祈<lb/>
退休於真館未為體國之誼夫豈圖安之時其略小嫌<lb/>
佇聞異最所辭宜不允<lb/>
　　　楊次山乞休致不允詔<lb/>
勑具悉昔漢竇長君不以富貴驕人隂侍中力以盈溢<lb/>
辭位皆以后家同氣之至親而有恬養知足之髙致書<lb/>
之史册今為美談卿屬近坤儀班尊尉府當此精神之<lb/>
<pb n="KR4d0290_WYG_004-14b"/>
壯薦陳明哲之規眎漢二臣齊芳千載雖引年可尚而<lb/>
據禮未宜矧時方多虞情均休戚自圖便佚人謂斯何<lb/>
勉承眷倚之懷其畧好謙之牘所請宜不允<lb/>
　　　趙善堅辭免除工部侍郎兼知臨安府不允詔<lb/>
勑具悉京師浩穰尤劇輦轂彈壓為先矧當多事之秋<lb/>
端以得人為重卿才猷強濟中外踐敭嘗奏最於神臯<lb/>
洊宣勞於民部比繇祠館起鎮制藩安田里之民枹鼓<lb/>
不警輯樓航之衆瀚海無波屬天府之掄才攷廷紳之僉<lb/>
<pb n="KR4d0290_WYG_004-15a"/>
論顧惟巳試之效莫如同姓之賢俾正橐班增峻事任<lb/>
朕匪輕於弄印卿奚徇於循墻亟服茂恩勉圖偉績所<lb/>
辭宜不允<lb/>
　　　趙善堅辭免招收禁軍特轉一官不允詔<lb/>
勑具悉朕奬勵臣工靡恡爵秩所以示恩信章至公卿<lb/>
夙負材猷再總浩穰恢乎游刅藹然休聲恪奉詔條簡<lb/>
稽禁旅既疇庸之來上於論賞以宜先峻陞寓禄之階<lb/>
增重神臯之寄雖近臣體國罔寵利以為心然使人有<lb/>
<pb n="KR4d0290_WYG_004-15b"/>
功豈封爵之不予亟祗成渙毋事謙辭所辭宜不允<lb/>
　　　趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>乞祠禄不允詔<lb/>
勑具悉京師浩穣古有難治之稱帥守屢更今以得人<lb/>
為重惟卿才周世用識洞物情比歷三輔之雄輒為九<lb/>
牧之最効見已試去思不忘故朕特輟邊閫之行復畀<lb/>
神臯之寄庶藉威望不煩教條而閱時未幾百廢具舉<lb/>
盖多多而益辦豈數數之為嫌矧如精彊安有疾疢遽<lb/>
有燕閑之請良非眷倚之懷昔翁歸以潔巳抱公表於<lb/>
<pb n="KR4d0290_WYG_004-16a"/>
近世廣漢以發奸摘伏名聞匈奴迹其有成悉繇乆任<lb/>
宜益圖於偉績顧奚徇於撝謙所請宜不允<lb/>
　　　趙師<graphic n="KR0759" url="https://raw.githubusercontent.com/kanripo/KR-Gaiji/master/images/KR0759.png" mimeType="image/png"/>辭免兼國用司參計官不允詔<lb/>
勑具悉朕惟器之小者雖加之圭勺而已盈力之宏者<lb/>
雖累以鈞石而不重卿智長於應變才裕乎撥煩再陟<lb/>
地官著阜通之效三為天府高治辦之聲矧餉節之薦<lb/>
更尤利源之熟究顧當今方急於財計而元宰亦提其<lb/>
大綱參禆碩謀正倚宿望人所難者卿則易然更觀游<lb/>
<pb n="KR4d0290_WYG_004-16b"/>
刅之新宜畧循墻之避所辭宜不允<lb/>
　　　師垂再辭免除檢校少師不允詔<lb/>
宗族内朝之愛名器天下之公朕固篤於親親然敢私<lb/>
於授受恩義兩盡僉言允諧屬者祲結重闈禍延太母<lb/>
德莫酧於罔極禮孰重於送終朕方居廬不得躬夀原<lb/>
之役卿以近屬而徃宣使領之勤追竣事於因山訖寧<lb/>
神於清廟誕旉渙號庸奬成勞峻班列於孤卿隆表儀<lb/>
於同姓巳攽詔諭猶執謙辭深嘉體國之衷難廢懋功<lb/>
<pb n="KR4d0290_WYG_004-17a"/>
之典亟其祗拜勿復重陳所請宜不允<lb/>
　　　師垂辭免除知大宗正事不允詔<lb/>
勑具悉古庶子官廼今宗正之任國家先選德望而位<lb/>
高屬近者特隆其名盖將以表儀内朝助我睦族不徒<lb/>
尊貴之而巳卿性資邁爽履行温純蚤屢試於事功晚<lb/>
遂安於閒燕朕念近支之賢宜在左右司宗虚次亟以<lb/>
命之矧而先王嘗典厥職視漢歆向父子亦何愧焉勉<lb/>
廸令猷毋庸多遜所辭宜不允<lb/>
<pb n="KR4d0290_WYG_004-17b"/>
　　　陸峻乞祠禄不允詔<lb/>
勑具悉惟我祖宗尊賢貴老無愧三代之盛王耆哲居<lb/>
朝前後相望史册可攷卿器識閎逺德履粹夷簡在朕<lb/>
心十年於此晉列六官之長益儀百辟之瞻屬時疆埸<lb/>
之多虞正頼謀猷之入告共圖銷弭迄底安强胡為上<lb/>
章遽欲引去雖嘉止足之誼良咈眷倚之懷矧氣貎精<lb/>
神殆少壯所不及勿思自逸勉為朕留所請宜不允<lb/>
　　　陸峻辭免除權禮部尚書不允詔<lb/>
<pb n="KR4d0290_WYG_004-18a"/>
勑具悉春官宗伯之職兼夷䕫之任所以辯上下之分<lb/>
洽神人之和非學通古今識明制作孰能居之卿業擅<lb/>
醇儒名高禁路憲府肅抨彈之奏刑曹助欽恤之仁迨<lb/>
兼直於瑣闈尤聳聞於批敇踐敭滋久獻納居多比虚<lb/>
位於秩宗將疇才於宿望乆焉弄印無以踰卿昔魯國<lb/>
秉禮而彊敵威懷叔孫制儀而悍將讋服得人而重自<lb/>
昔以然勉廸令猷毋庸多遜所辭宜不允<lb/>
　　　賜叅知政事李壁生日詔<lb/>
<pb n="KR4d0290_WYG_004-18b"/>
迎長嶰籥甫踰浹日之期鍾秀岷山適紀誕辰之慶方<lb/>
躋榮於兩社實宣力於萬機宜舉賜章式綏夀嘏<lb/>
　　　賜太尉保大軍節度使李孝純生日詔<lb/>
析木在辰俶正孟冬之序垂弧紀旦誕鍾戚屬之賢方<lb/>
開尉府之華益介琳宮之祉載朌臺飽式燕家庭<lb/>
　　　生日賜生餼詔<lb/>
石泉槐火之新屬當令序蓬矢桑弧之設載誕鴻儒方<lb/>
頼經綸聿隆體貎頒餼牽於御府助燕喜於私庭益介<lb/>
<pb n="KR4d0290_WYG_004-19a"/>
夀祺永扶昌運今賜卿生日羊酒米麵等具如别録至<lb/>
可領也故茲詔示想宜知悉<lb/>
　　　賜安南王李龍<graphic n="KR2686" url="https://raw.githubusercontent.com/kanripo/KR-Gaiji/master/images/KR2686.png" mimeType="image/png"/>加恩制告書<lb/>
勅安南國王李龍<graphic n="KR2686" url="https://raw.githubusercontent.com/kanripo/KR-Gaiji/master/images/KR2686.png" mimeType="image/png"/>九秋叶吉五室蕆儀荷上帝之博臨<lb/>
豈靈釐之専饗眷言南服為我世臣爰疏制綍之榮倂<lb/>
致恩頒之厚祗承寵數益懋忠圖<lb/>
　　　商飛卿辭免戸部侍郎依舊淮西總領不允詔<lb/>
勑具悉轅門總餉委任匪輕若軍旅繁興則難易百倍<lb/>
<pb n="KR4d0290_WYG_004-19b"/>
卿清規亮節中外聳聞將指西淮朕所親擢方多虞之<lb/>
際調度四出用無乏興士得宿飽擢貳民部增重使權<lb/>
今既數月矣夙夜勤瘁綜理密微威信交孚卒乘輯睦<lb/>
肆嘉乃績就俾為真厥今敵騎雖巳引卻而邊瑣尚須<lb/>
調䕶夫規摹一定非可數更而事功垂成詎容中止此<lb/>
朕固以煩卿而非徒以寵卿也上章諗疾匪朕攸聞所<lb/>
辭宜不允<lb/>
　　　呉獵乞罷黜不允詔<lb/>
<pb n="KR4d0290_WYG_004-20a"/>
勑具悉朕惟艱難多事之秋必得魁壘濟時之彦其材<lb/>
力足以禦卒變其器度足以包羣豪廼能合智并謀折衝<lb/>
厭難卿夙負兼全之畧乆分方面之權義旅雲從威聲<lb/>
逺憺朕念班爵崇則事任稱委寄隆則臨制廣是用陞<lb/>
之次對付以宣威迄屏扞於上流遂肅清於窮冦亟晉<lb/>
秋官之貳俾専使領之雄屬戡定於西陲宜將明於徳<lb/>
意徒得君重勉為朕行此誠忘私㣘國之時胡以引咎<lb/>
乞身為請亟其叱馭勿復重陳所請宜不允<lb/>
<pb n="KR4d0290_WYG_004-20b"/>
　　　張澤辭免寶謨閣直學士宮觀不允詔<lb/>
勑具悉朕於侍從之臣進退以禮所以全恩遇勵節行<lb/>
也卿性質端靖議論正平擢居禁近之聨備罄猷為之<lb/>
益起之閒地畀以輔藩惟知平易以近民不飾厨傳以<lb/>
要譽屬時多事正藉老謀亟頒召音庸副虚佇乃力伸<lb/>
於祠請顧莫奪於冲懷爰陞西清學士之班以寵文昌<lb/>
八座之舊雖云彛典亶謂優賢尚毋忘畎畆之忠豈特<lb/>
示丘園之賁祗予成命奚事勞謙所辭宜不允<lb/>
<pb n="KR4d0290_WYG_004-21a"/>
　　　陳杞辭免寳謨閣直學士致仕不允詔<lb/>
勑具悉知止足者人臣之髙致全體貎者朝廷之茂恩<lb/>
卿禁密之臣典刑之舊燕熙滋乆年德俱髙方有頼於<lb/>
詢猷遽力祈於謝事寵陞祕職勉徇冲懷然身在林泉<lb/>
之間而名列西清之籍豈特華其歸老盖曲示於優賢<lb/>
亟服徽章毋煩巽牘所辭宜不允<lb/>
　　　蕭逵辭免招收福建路效用水軍數足特轉一<lb/>
　　　官不允詔<lb/>
<pb n="KR4d0290_WYG_004-21b"/>
勑具悉操爵賞之柄示激勸之公雖予侍臣有勞必録<lb/>
卿器資端靖學職純明頃繇文昌分閫閩部有平易近<lb/>
民之政賦中和樂職之詩輸積募徒不擾而辦朕久知<lb/>
其為君子之才也肆疇茂績進陟崇階茲覽奏封力形<lb/>
謙避嘉爾體國之誼匪予懋功之心其即欽承式圖報<lb/>
稱所辭宜不允<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻十三</head>
    <p>
<pb n="KR4d0290_WYG_013-1a"/>
欽定四庫全書<lb/>
　後樂集巻十三　　　　　　宋　衛涇　撰<lb/>
　　奏議<lb/>
　　　奏舉王觀之趙時通洪傒孫格何遲彭耕趙公<lb/>
　　　括桂如篪潘重陳景仁連元徐价乞賜審察擢<lb/>
　　　用状<lb/>
臣聞報國之道當舉賢材舉賢材之道當考實跡臣承<lb/>
乏江西閫寄首尾已是三年前此並未敢輕於舉賢盖<lb/>
<pb n="KR4d0290_WYG_013-1b"/>
欲遲之於乆參之於衆宻加考察庶得其實今䝉恩易<lb/>
鎮行且去此一道官吏之政績敢以實聞竊見承議郎<lb/>
江南西路轉運司主管文字王觀之家學淵深天資夷<lb/>
粹往年曽入宣幕守荆諭蜀者率賴其助試邑江之徳<lb/>
化善政尤多今為江西轉運官處事極有條理然未嘗<lb/>
矜能以求名持論主於正大而尤知潔已以律下識者<lb/>
皆以為逺器朝請郎撫州通判趙時通公族之英自致名<lb/>
第揚歴州縣俱以材稱貳政天府遇事不苟埀滿而罷<lb/>
<pb n="KR4d0290_WYG_013-2a"/>
或者惜之通守撫州就攝郡事邦人既服其明允又稱<lb/>
其亷平驗之行事允有實政承議郎江南西路安撫司<lb/>
主管機宜文字洪傒風度端凝吏能整宻生於相閥克<lb/>
守儒風自為漢陽簽幕諸司已交薦其材及至試邑黄<lb/>
陂治辦之外又有學道愛人之政今為本司機幕每事<lb/>
明審無不合宜雍容撥煩亷介可敬陸沉幕屬未盡其<lb/>
長朝奉郎筠州通判孫格七閩之秀早拾儒科明習條<lb/>
章老成端介昨來宰泉之同安殊有能聲今兹通判筠<lb/>
<pb n="KR4d0290_WYG_013-2b"/>
陽凡所闗决未始留滯宣教郎知建昌軍新城縣何遲<lb/>
䇿名太學擢第乙科初為隆興節推當路交薦其材具<lb/>
繼任成都撫幹諸司亦表其亷能試邑新城盡革宿弊<lb/>
催科不勞而辦田里無不安之通直郎知撫州崇仁縣<lb/>
彭耕名父之子克世其美其材足以彊濟其心主於寛<lb/>
平崇仁當累政玩弛之餘耕到官數月治聲藹然獄訟<lb/>
既清財賦亦裕推其餘力猶能廣學校築堤岸以惠邑<lb/>
人通直郎知臨江軍新淦縣趙公括學古入官修飾亷<lb/>
<pb n="KR4d0290_WYG_013-3a"/>
謹早年甘守逺次務師先達以為文及壯試吏所至去<lb/>
思新淦縣邑素多豪猾公括亷介守法不畏彊禦苗耨<lb/>
而髮櫛之吏不能欺邑以大治奉議郎知隆興府新建<lb/>
縣桂如篪儒行吏能俱有足取安於平進亷不近名服<lb/>
勤邑事行且受代臣察其聽斷之間前無過舉通直郎<lb/>
知筠州髙安縣潘重生長名家習熟文獻持心近厚律<lb/>
已以亷其在髙安安静不擾而邑事整整有理閭里安<lb/>
之文林郎贛州瑞金縣丞陳景仁奮身上庠遂策名第<lb/>
<pb n="KR4d0290_WYG_013-3b"/>
再轉而為丞劇邑每事健决不避權豪洊攝邑寄無不<lb/>
辦治州郡材之從政郎隆興府武寧縣丞連元操守端<lb/>
温學術該洽賛毗邑政潔已奉公靖共自將不事犇競<lb/>
廸功郎臨江軍軍學教授徐价經學修明文詞贍麗能<lb/>
謹庠序之教務崇義理之文教導有方士類多之已上<lb/>
十二人臣始得之於衆言未敢深信及驗之行事委有<lb/>
實蹟仍其間多是前後累經監司守臣論薦非特臣一<lb/>
已之私言欲望朝廷特賜審察擢用它時必能効尺寸<lb/>
<pb n="KR4d0290_WYG_013-4a"/>
於事功誠非少補<lb/>
　　　奏舉滕璘趙師秀潘景伯趙善璙蔣日宣黄宜<lb/>
　　　鄭魏挺乞賜旌擢狀<lb/>
臣誤䝉聖恩分閫江右一道十一州之官吏雖不能徧<lb/>
觀盡識然其間學以從政居官可紀者采諸公論宻加<lb/>
考察今得七人知而不舉臣則有罪竊見朝奉郎隆興<lb/>
府通判滕璘天資靖重學術淹該早為省殿試前名不<lb/>
肯輒千㨗徑盤旋州縣逾三十年晩簉班行未究所藴<lb/>
<pb n="KR4d0290_WYG_013-4b"/>
今通守本府涖職公勤叶賛為多從事郎江南西路轉<lb/>
運司幹辦公事趙師秀操尚清修詞章典麗一第二十<lb/>
七年未脱選曹師秀怡然不以介意自參漕幕處事正<lb/>
平持身潔亷賛畫平允承議郎知隆興府奉新縣潘景<lb/>
伯器度髙雅政事疏通三仕於隆興邦人稱之無間言<lb/>
試邑奉新留心撫字剖决滯訟平易近民奉新之人無<lb/>
不賢之宣教郎知隆興府武寧縣趙善璙資性宏達材<lb/>
諝端良既由門䕃以登名第又中法科以試廷評出宰<lb/>
<pb n="KR4d0290_WYG_013-5a"/>
武寧曽未數月催科不擾而辦獄訟不察而明武寧之<lb/>
人無不徳之廸功郎贛州州學教授蔣日宣稟資重厚<lb/>
行已端良自收科名益進學問分教章貢士譽日隆其<lb/>
誨人以行義為先不専以文詞為上廸功郎建昌軍軍<lb/>
學教授黄宜履行粹夷文學醇茂奮從舍選復取甲科<lb/>
初仕盱江嵗月未久然其教人必以規矩士類服之迪<lb/>
功郎袁州分宜縣尉鄭魏挺學問老成典刑詳練登名<lb/>
前列自當注擬教授魏挺乃能不卑小官屈就尉職出<lb/>
<pb n="KR4d0290_WYG_013-5b"/>
入阡陌戢盜安民亷勤彊濟邑人稱之已上七人不惟<lb/>
文學可采亦有政績足觀科名皆在人前職位猶在人<lb/>
後欲望朝廷它時特賜旌擢以為一道官吏之勸<lb/>
　　　奏舉徐範沈鏜楊洽俞機詹㮚董仁澤林杲陳<lb/>
　　　元衡温良輔充所知状<lb/>
檢凖淳熈十六年七月十六日勅節文臣寮奏乞令監<lb/>
司帥守各舉其所知不必列銜同薦只乞令監司各公<lb/>
共按舉又凖嘉泰二年三月二十四日指揮節文乞如<lb/>
<pb n="KR4d0290_WYG_013-6a"/>
後來増剏所薦科目所知亷吏等名目悉行罷去又凖<lb/>
嘉定六年八月一日勅中書門下省臣寮奏節文邇者<lb/>
從臣奏請欲復所知之舉嚴臧否之法乞頒示監司帥<lb/>
臣繼自今凡所舉部内人材與夫所知臧否科目之薦<lb/>
務必在心採訪取其材行卓絶績用彰著者指實聞上<lb/>
八月一日三省同奉聖㫖依臣伏覩從政郎南安軍大<lb/>
庾縣令徐範名父之子家有史材試邑大庾究心撫字<lb/>
居多可紀之績宣教郎知筠州新昌縣事沈鏜名臣之<lb/>
<pb n="KR4d0290_WYG_013-6b"/>
孫修謹好學洊更民社留心聽斷殊有亷平之稱修職<lb/>
郎南安軍南安縣令楊洽學問淵深文詞藻贍為令南<lb/>
安平易近民迪功郎筠州軍事推官俞機生長名家優<lb/>
有材具賛幕筠州臨事不辭難迪功郎筠州司法參軍<lb/>
詹㮚學問醇正父子世科政術通明守以亷介人稱其<lb/>
賢宣教郎知撫州樂安縣董仁澤早擢儒科兼通世務<lb/>
樂安最為荒陋仁澤興仆植僵民懐其政宣教郎知江<lb/>
州徳化縣事林杲克守家法極有吏能究心撫摩令修<lb/>
<pb n="KR4d0290_WYG_013-7a"/>
於庭戸之間民皆便之宣教郎知隆興府分寧縣事陳元<lb/>
衡奮身名第有志事功律已奉公撫民戢吏百里安之<lb/>
廸功郎監江南西路轉運司造船塲温良輔識度和平<lb/>
幹材整宻處事謹審而有辦集之能如範等者實臣所<lb/>
知欲望聖慈更加考察特賜旌擢臣今所舉徐範等九<lb/>
人充所知<lb/>
　　　奏舉蕭舜咨彭去非陳韡乞賜甄録状<lb/>
臣近者不度踈外輒以一道屬吏之實績冒昧上聞繼<lb/>
<pb n="KR4d0290_WYG_013-7b"/>
而博加採訪宻致參考猶有未盡與其避再凟之嫌而<lb/>
有遺材之愧不若冒三獻之恥而效勿欺之忠竊見宣<lb/>
教郎知撫州金谿縣事蕭舜咨成均髙選尋䇿名第材<lb/>
猷膚碩操守端方禔身無瑕臨政不苟金谿凋弊陋邑<lb/>
實賴其撫摩寛平之實人甚安之從事郎撫州軍事判<lb/>
官彭去非奮由門䕃遂取世科學識醇明器資鯁亮行<lb/>
已有恥守法不阿臨川前後守臣多資其賛畫亷潔之<lb/>
實人尤稱之迪功郎江州湖口縣尉陳韡夙有師承蚤<lb/>
<pb n="KR4d0290_WYG_013-8a"/>
收科級務為實學不事空言志尚既髙識趣亦逺倘盡<lb/>
其才而用之必能以事業表見今仕湖口適丁嵗饑捄<lb/>
荒有術邑人徳之已上三人去替各已不逺輿論既無<lb/>
間言諸司亦嘗交薦驗之行事誠可旌擢欲望朝廷特<lb/>
賜甄録以風厲一道之官吏使居官亷平行已忠實者<lb/>
有所激勸誠非小補<lb/>
　　奏舉呉軫梁致恭李伯賢趙公珊周艮趙希楚<lb/>
　　　黄之望黄師稷趙崇畏充所知狀<lb/>
<pb n="KR4d0290_WYG_013-8b"/>
檢凖淳熈十六年七月十六日勅節文臣僚奏乞令監<lb/>
司帥守各舉其所知不必列銜同薦乞令監司各公共<lb/>
按舉乂凖嘉定六年八月一日勅中書門下省臣僚奏<lb/>
節文邇者從臣奏請欲復所知之舉嚴臧否之法乞頒<lb/>
示監司帥臣繼自今凡舉部内人材與夫所知臧否科<lb/>
目之薦務在公心採訪取其材行卓絶績用彰著者指<lb/>
實聞上八月一日奉聖㫖依臣竊見迪功郎撫州州學<lb/>
教授呉軫文學俱優恬退有守始到官舍訪問郡之宿<lb/>
<pb n="KR4d0290_WYG_013-9a"/>
儒率學之諸生親登其門請為學正提㸃刑獄孫徳輿<lb/>
聞之謂此風不行久矣不待有求即騰陞陟之薦考其<lb/>
教育動有成法從政郎隆興府府學教授梁致恭學術<lb/>
醇正質直無華奮自膠庠以取科第留意教養毎考察<lb/>
士子於文詞之外孤寒無媒詣臺自舉之於其垂滿人<lb/>
惜其去從事郎筠州軍事推官李伯賢生長名家自有<lb/>
植立持身勤恪遇事詳明筠之郡政多其區畫井有條<lb/>
理士論才之修職郎隆興府武寧縣丞趙公珊奮身屬<lb/>
<pb n="KR4d0290_WYG_013-9b"/>
籍卓有吏能律已公平持心寛厚武寧巖邑公珊一以<lb/>
和平佐其長財賦辦治人情安之迪功郎江州徳安縣<lb/>
主簿周艮學有源流行無瑕玷徳安邑計凋弊不可為<lb/>
邑宰為之引去艮被檄越丞職以攝邑事整治半年不<lb/>
鞭扑而財計蘇民稱其賢從事郎建昌軍南豐縣主簿<lb/>
趙希楚服習家訓通曉吏道臨事不苟諸臺多所委任<lb/>
本司凡有差檄究心了辦不表襮而聲譽著人誦其能<lb/>
迪功郎隆興府奉新縣主簿黄之望材具優長器能肅<lb/>
<pb n="KR4d0290_WYG_013-10a"/>
給蚤嵗志學有聲場屋奮身名第留意職業委以事任<lb/>
皆得其當迪功郎建昌軍南城縣尉黄師稷天資端謹<lb/>
材諝通明於職事所當為者莫不修舉而猶能裨賛其<lb/>
長以分任邑事求之下僚未易多得修職郎興國軍永<lb/>
興縣尉趙崇畏材識優長政事勤恪奮身科第抗志髙<lb/>
鶱出入阡陌戢盜字民境内肅清邑人徳之如軫等九<lb/>
人實臣所知欲望聖慈特賜褒擢<lb/>
　　　奏舉趙汝誡趙希普趙師巖鄭斯立充所知狀<lb/>
<pb n="KR4d0290_WYG_013-10b"/>
臣近舉撫州教授呉軫等充所知而一路官吏猶有四<lb/>
人焉與其取蔽賢之罪寧受再瀆之譴敢盡為公朝言<lb/>
之臣竊見奉議郎通判建昌軍兼管内勸農事趙汝誡<lb/>
器資峻拔政術詳明為丞為宰當路交薦今倅盱江闗<lb/>
决平允財計辦治人稱其能通直郎知隆興府奉新縣<lb/>
主管勸農公事趙希普賦性開爽遇事雋明敭歴寖多<lb/>
政譽甚著催科撫字皆究其心一邑相安人器其業承<lb/>
奉郎知隆興府武寧縣主管勸農公事兼兵馬監押趙<lb/>
<pb n="KR4d0290_WYG_013-11a"/>
師巖智不執方材無滯用雖生屬籍實是儒素租賦趣<lb/>
辦縣務簡寡田里歡然民安其政迪功郎贑州司法參<lb/>
軍鄭斯立經學通明操行端潔手不釋巻月評所推自<lb/>
是館閣之器淹泊州縣士論惜之以上四人者今舉充<lb/>
臣所知後不如所言甘坐謬舉之罰<lb/>
　　　奏舉朱端常何松趙善稌張國均樓鐩乞加表<lb/>
　　　用劄<lb/>
臣䝉恩任使一路雖職不専於刺舉至官吏能否亦嘗<lb/>
<pb n="KR4d0290_WYG_013-11b"/>
考察以備器使今所部守貳有能名者採之公言纔得<lb/>
四五知而不舉是謂蔽賢伏見朝請郎知南劔州朱端<lb/>
常才具優長儒雅飾吏曩宰長洲縣事整辦諸司列薦<lb/>
其能朝廷嘗加擢用今守延平尤有治效撙節郡用置<lb/>
惠民倉庫糴米儲積以助常平閲習禁軍月有按試等<lb/>
第支賞以厲士卒考其施設實有可觀朝奉郎通判泉<lb/>
州何松性資明逹政術亦優一試劇邑以辦治稱两為<lb/>
郡丞以循良著温陵浩穰民夷錯雜屯戍軍兵供億以<lb/>
<pb n="KR4d0290_WYG_013-12a"/>
時彌縫闗决賴以協濟承議郎通判邵武軍趙善稌宗<lb/>
室近屬能自奮厲强明敢决所至有聲通守齊安牙税<lb/>
増羨十餘萬緡盡數起解無所欺隠殆為諸郡之最今<lb/>
倅昭武合發上供亦不擾而辦宣教郎通判建寧府張<lb/>
國均性質篤誠遇事不苟奉議郎通判汀州樓鐩才華<lb/>
茂美所至有聲長沙大府民物繁夥臨汀偏州俗習獷<lb/>
悍皆能協賛其守政化大行此五人者考察已久並著<lb/>
能名委有政績欲望朝廷特加表用以為官吏之勸<lb/>
<pb n="KR4d0290_WYG_013-12b"/>
　　　奏舉劉寶充將帥状<lb/>
臣伏覩武節大夫權發遣福州兵馬鈐轄劉寳材力精<lb/>
彊曉暢軍務昨任淮西路分副都監安慶府駐劄偶值<lb/>
劇賊張軍大作過能設方畧與廬州大軍協力擒捕委<lb/>
有勞効今任本州鈐轄律已亷潔馭下公正始終如一<lb/>
甚得衆心委以職事無不整辦今保舉堪充將帥<lb/>
　　　奏舉丘橚李大有充所知状<lb/>
臣伏覩從事郎充福建路安撫司幹辦公事丘橚詞藻<lb/>
<pb n="KR4d0290_WYG_013-13a"/>
富贍器局端方擢第甲科安於分義究心職事協濟為<lb/>
多宣教郎知福州閩縣李大有奮自儒科勤於吏事公<lb/>
平不撓悃愊無華此二人者皆臣所知舉以應令實允<lb/>
公議<lb/>
　　　奏舉李丙充沿邊繁難任使状<lb/>
臣伏覩忠翊郎福建路安撫司水軍統領兼福興都廵<lb/>
檢使李丙賦材通練有志事功荻蘆一寨迫近海洋左<lb/>
側居民戸口甚衆丙訓練有法寛猛適中修備器械軍<lb/>
<pb n="KR4d0290_WYG_013-13b"/>
政甚整賊盜消弭居民藉以安靖播之歌謡若使之臨<lb/>
邉治劇誠所優為保舉堪任沿邉繁難任使<lb/>
　　　奏舉王安國軍政状<lb/>
臣伏覩武節郎特差充福建路安撫司延祥水軍統領<lb/>
王安國性資忠勇材術通明連任荻蘆延祥統領留意<lb/>
軍政剗除弊蠧紀律整嚴人皆稱之帥司每委以事無<lb/>
不辦集如兩年招刺水軍使之團集修造戰艦使之提<lb/>
督措置有方備著勞効其於海道實為曉練伏乞朝廷<lb/>
<pb n="KR4d0290_WYG_013-14a"/>
特加擢用<lb/>
　　　奏舉趙汝鎡王正平王畋充亷吏状<lb/>
臣伏覩承事郎知福州候官縣趙汝鎡器資明爽吏事<lb/>
公勤政務戢姦善良生氣迪功郎福州司理參軍王正<lb/>
平儒雅自將蔚有操行治獄公正闔郡所稱迪功郎南<lb/>
劔州將樂縣丞王畋名父之子力學好修貳邑有聲誠<lb/>
堪逺用此三人者潔亷之行尤為著聞今舉充亷吏欲<lb/>
望聖慈特與甄擢<lb/>
<pb n="KR4d0290_WYG_013-14b"/>
　　　奏舉陳嗣宗孔夢符林士遜王克恭郭伯良章<lb/>
　　　大䝉江潤祖趙師玘董千里趙必愿呉端忠黄<lb/>
　　　以大王仲龍黄佾鄧樞乞賜旌擢狀<lb/>
臣聞進賢受上賞蔽賢䝉顯戮在上之令則有勸懲為<lb/>
臣之義第知體國臣誤䝉聖恩付以一路玩嵗愒日無<lb/>
補毫分惟有薦賢是為報効近則親所目擊逺或採之<lb/>
公言既得其人不敢隠嘿伏見儒林郎福建路提刑司<lb/>
檢法官陳嗣宗天資静重問學深醇斷獄議刑持平守<lb/>
<pb n="KR4d0290_WYG_013-15a"/>
正處置明允人無異詞文林郎前汀州州學教授孔夢<lb/>
符文學著稱議論英發曽為從臣列薦中書籍記選用<lb/>
從事郎西外宗學教授林士遜風猷藴藉經學淵源訓<lb/>
導有方麟趾化洽宣教郎前知福州寧徳縣王克恭學<lb/>
問正醇器識宏逺究心撫字遺愛在民繼之者宣教郎<lb/>
郭伯良器質純厚才識茂明平易近民催科不擾奉議<lb/>
郎前知泉州同安縣章大䝉學術醇正操履端方政尚<lb/>
中和民惜其去久淹州縣未盡其才承務郎知福州長<lb/>
<pb n="KR4d0290_WYG_013-15b"/>
溪縣江潤祖聽訟有方催科不擾濬河以便民耕修學<lb/>
以養士類具有實政非敢溢美承務郎知福州懐安縣<lb/>
趙師玘以宗室子能自飭修撥煩剸劇綽有餘刃宣教<lb/>
郎知建寧府建陽縣董千里舍法優等擢第乙科文學<lb/>
議論可備館閣承奉郎知建寧府崇安縣趙必愿克紹<lb/>
家學奮取儒科抱負不凡實為逺器從政郎建寧府左<lb/>
司理參軍呉端忠稟資仁恕遇事詳明盡心平反獄無<lb/>
寃濫承務郎知福州長溪縣丞黄以大操尚剛潔政事<lb/>
<pb n="KR4d0290_WYG_013-16a"/>
通明剖决民訟無不平允修職郎泉州安溪縣主簿王<lb/>
仲龍名臣之後學有本原簿領卑官未究其用迪功郎<lb/>
福州候官縣主簿黄佾詞學優贍論議有餘廸功郎福<lb/>
州閩縣主簿鄧樞履行端潔通曉事情皆限於特科無<lb/>
以自見此十有五人或懐材抱藝或立事建功片善寸<lb/>
長悉有可録量能授任不厭其多伏乞朝廷特加旌擢<lb/>
　　　奏舉陳孔碩乞賜擢用状<lb/>
臣叨竊寵榮遂挻災疾䝉恩從欲俾奉叢祠縱使危喘<lb/>
<pb n="KR4d0290_WYG_013-16b"/>
獲全不復可為世用拳拳報國之忠猶於薦賢或可自<lb/>
見臣伏見朝散大夫福建路安撫司參議官陳孔碩學<lb/>
得師承行推介潔有志斯世不事空言以其才術無施<lb/>
不可臣頃玷從班被㫖薦士初未識面得之士友即嘗<lb/>
薦聞已而朝廷博採公言旋加甄擢將漕廣西職事修<lb/>
舉措置溪峒漸有倫緒再蒙召用以病力辭遂得鄉部<lb/>
議幕官閑無事誠足優賢然朝廷方修内治且防外禦<lb/>
如孔碩之才處以閑曹誠為可惜臣與之同僚首尾一<lb/>
<pb n="KR4d0290_WYG_013-17a"/>
年益熟其人不能自嘿欲望聖慈特賜改除若内若外<lb/>
隨所委任必有以上副隆指見於事業臣疊犯天威下<lb/>
情無任<lb/>
　　　奏舉蔡汝揆史復祖汪綬黄以大孫起予黄應<lb/>
　　　酉乞賜旌擢状<lb/>
臣誤䝉聖恩再畀江右閫寄已五閲月日夕搜訪官吏<lb/>
之有實政者已得六人焉知而不舉近於蔽賢竊見朝<lb/>
散郎通判筠州軍州事蔡汝揆受材膚碩遇事精明昔<lb/>
<pb n="KR4d0290_WYG_013-17b"/>
宰貴池諸司嘗合薦其政今為髙安通守公心闗決郡<lb/>
無留事吏民一詞稱之朝奉大夫前通判隆興軍府事<lb/>
史復祖優有吏材動守法律三為郡佐所至有聲隆興<lb/>
滿歸人惜其去考其行事具有條理宣教郎知隆興府<lb/>
豐城縣事汪綬奮自名門留心宦業材雖彊毅政甚和<lb/>
平本府日放詞状豐城邑大而訟獨少田里相安俱無<lb/>
間言承奉郎知建昌軍南城縣事黄以大家世良吏復<lb/>
親名儒律已亷平示民安静昔丞長溪臣嘗舉其政績<lb/>
<pb n="KR4d0290_WYG_013-18a"/>
今南城邑政過長溪逺甚行且書滿民憂其去宣教郎<lb/>
知撫州樂安縣事孫起予儒學吏能皆有足稱一第三<lb/>
十六年人嘆其滯樂安獷俗而起予反著學道愛人之<lb/>
美承事郎知袁州宜春縣黄應酉有政有文精力英發<lb/>
初登名第鄉黨稱之宜春劇邑而應酉兼有催科撫字<lb/>
之譽是六人者臣不惟觀諸文移之申明而又考諸案<lb/>
牘之剖决不惟採諸大夫之公論而又訪諸詞訟之細<lb/>
民委得其實故敢冒言欲望朝廷特賜旌擢<lb/>
<pb n="KR4d0290_WYG_013-18b"/>
　　　奏舉留丙楊恕葉澄俞遷張清臣許祓徐清叟<lb/>
　　　方大琮乞賜旌擢状<lb/>
臣誤䝉聖恩再分江右之閫玩愒罔功日夕懼惕惟念<lb/>
事君以人薦賢報國尚可少効萬分故於一道之官吏<lb/>
孳孳搜訪其為政有實績者敢不悉為陛下言之臣竊<lb/>
見朝請大夫知撫州軍州事留丙稟資重厚賦政和平<lb/>
雖生相門諳練民事撫之郡計堇堇丙到官五月不趣<lb/>
廹而事以辦鎮静不擾田里安之年事已廹若速加擢<lb/>
<pb n="KR4d0290_WYG_013-19a"/>
用猶足以得其數年之力朝散郎權知臨江軍事楊恕<lb/>
器識沉静學術醇明備更繁難曉暢吏事到郡逾年臨<lb/>
政不事察察力行摩撫崇尚教化財計昔迫而今寛訟<lb/>
牒先繁而後簡軍民相安人稱其賢朝奉郎添差通判<lb/>
隆興軍府事葉澄文行粹夷資性誠慤不以館閣清流<lb/>
而不屑吏事不以耆儒宿齒而簡畧訟牘毎事詳審精<lb/>
力彊明有徳有材人愛而敬之朝奉郎通判隆興軍府<lb/>
事俞遷克守家學卓有能聲昔宰溧水其政已為諸邑<lb/>
<pb n="KR4d0290_WYG_013-19b"/>
之最今倅是邦一力裨賛郡事多賴之搜剔蠧弊而吏<lb/>
不敢肆灼知情偽而民不敢欺施於内外劇煩之任必<lb/>
有可紀通直郎通判南安軍張清臣生自名門習於吏<lb/>
事揚歴州縣安于平進南安斗壘自溪峒挻變以來民<lb/>
産失耕冒佃而經總制欠額數多幾於束手清臣於闗<lb/>
决平允之餘能條理財賦以無乏供人所甚難者承議<lb/>
郎通判隆興軍府事許祓胄出世家持身清謹存心職<lb/>
業不事表襮到官方及數月其見於闗决者已多可觀<lb/>
<pb n="KR4d0290_WYG_013-20a"/>
吏民信之略無間言從事郎充江南西路安撫司幹辦<lb/>
公事徐清叟學業醇茂奮身甲科分教當塗鄰境士類<lb/>
從之如歸今兹婉畫率皆可行之實守正不阿足為逺<lb/>
器從事郎充江南西路轉運司幹辦公事方大琮志氣<lb/>
好修文采亦贍早為南宫雅選士論稱之主畫漕幕剖<lb/>
决詳明考其行事允有賢業已上八人者在本路守貳<lb/>
幹官之内考察頗審誠未多得其間率皆累經監司論<lb/>
薦欲望聖慈乞賜甄擢<lb/>
<pb n="KR4d0290_WYG_013-20b"/>
　　　奏舉范應鈴趙師陶趙彦章余珪邵應祥趙崇<lb/>
　　　尹滕仲宦潘復乞賜甄録状<lb/>
臣竊謂國之根本在乎民民之休戚在乎令臣邇者不<lb/>
揆疎外以一道官吏之政有實績者冒昧敷奏而縣政<lb/>
之卓然可稱者猶未殫舉也宣教郎知撫州崇仁縣事<lb/>
范應鈴持身清介遇事精明初任尉于吉之永新屢與<lb/>
郡太守争辨是非而守常屈崇仁當積弊難治之後應<lb/>
鈴嚴於吏而寛於民苦節非泛之費蠲罷亡藝之取私<lb/>
<pb n="KR4d0290_WYG_013-21a"/>
謁不行豪猾屏迹不畏彊禦實可大用奉議郎知隆興<lb/>
府南昌縣事趙師陶稟資粹温持心平正六年嶺外休<lb/>
譽藹然得邑南昌仍在舊所逰學人情至稔之地師陶<lb/>
善待故舊屏絶請託凡民間争訟親自體訪必欲盡得<lb/>
其情而獲罪者皆伏而不怨平易近民允有賢業承議<lb/>
郎知袁州萍鄉縣趙彦章文學優長議論公正一第三<lb/>
十五年安恬自若前任本路提刑司幹官以所得京削<lb/>
遜與别司母老之人為萍鄉無非學道愛人之政搢紳<lb/>
<pb n="KR4d0290_WYG_013-21b"/>
樂道之宣議郎知筠州髙安縣事余珪襟度温雅政術<lb/>
詳明生於相家宛若寒素初入浙西倉幕已有令譽今<lb/>
於髙安凋瘵之邑不事敲扑月解自辦撫摩小民而獄<lb/>
訟平息上下皆安之奉議郎知隆興府新建縣事邵應<lb/>
祥為學醇正處事寛明分教于衢于徽皆穆士論改秩<lb/>
作邑飾以儒雅能於催科之中不廢撫字之政參之公<lb/>
議委有能稱宣教郎知撫州臨川縣事趙崇尹賦姿開<lb/>
爽遇事直前犯險潢池以脫盜阱臨川頗號繁劇崇尹<lb/>
<pb n="KR4d0290_WYG_013-22a"/>
到官未久聲譽甚休能於整辦之中不失和平之政考<lb/>
之行事可謂通材承事郎知建昌軍廣昌縣事滕仲宦<lb/>
生長名族服習典刑平進宦塗多所揚歴廣昌僻在山<lb/>
谷風俗頑獷仲宦一以無事理之獄訟簡寡政譽翕然<lb/>
從事郎知吉州永新縣事潘復擢自儒科精曉吏事前<lb/>
者分教蘄春大得士譽今永新鄰接溪峒加以豪戸盤<lb/>
結復調䕶得宜彊者伏而弱者愛之刑役清簡綱紀肅<lb/>
然此八人者皆作邑有善状字民有實政為一道所稱<lb/>
<pb n="KR4d0290_WYG_013-22b"/>
欲望朝廷特賜甄録<lb/>
　　　應詔舉真徳秀章採趙崇模充亷吏状<lb/>
臣伏凖尚書省劄子并吏部牒中書門下省八月十八<lb/>
日三省同奉御筆可令侍從兩省臺監卿諫郎官及在<lb/>
外前執政侍從諸路帥臣監司各舉亷吏可以為表勸<lb/>
者三人疏名聞奏以備選擢者右臣衰病退老不與世<lb/>
事相接然有朋舊來訪生死因及一二竊聞近來貪吏<lb/>
稍多裒民剋軍一切聚斂民之膏血竭矣民惟邦本本<lb/>
<pb n="KR4d0290_WYG_013-23a"/>
固邦寧民心一揺關係甚大聖天子初政軫念及此特<lb/>
降御筆令舉亷吏以表勸之愛䕶邦本此意切矣臣知<lb/>
陛下非應故事為觀美而已臣竊謂今日一州一路惟<lb/>
大吏貪黷為甚小吏固有貪者然民之被害尚狹若大<lb/>
吏貪黷民之被害有不可勝言者小吏之亷亦豈無人<lb/>
但泛泛枚舉恐未足為表勸非明詔之意若大吏之貪<lb/>
者非臣所當言敢以大吏之亷足以表勸風俗者三人<lb/>
為陛下言之臣竊見前知泉州真徳秀章採二人者天<lb/>
<pb n="KR4d0290_WYG_013-23b"/>
資亷潔操守純固泉南多舶貨賢士大夫間有不免而<lb/>
二人者前後為泉皆於舶貨毫髮無取去泉之日舶商<lb/>
擁道攀送以大香注餞其行二人者皆却不受商人無<lb/>
以効其勤持香至郡治曰此吾欲獻使君而使君皆不<lb/>
受吾安可復留以大爐注香於郡之門香聞闔府相與<lb/>
涕泣而祝之何施而得此於人也傳曰臨財無苟得司馬<lb/>
遷薦李陵云臣見其臨財亷士大夫平居暇日未嘗不<lb/>
曰能亷至臨財未免有可議而二人者臨財如此可謂<lb/>
<pb n="KR4d0290_WYG_013-24a"/>
忠信行乎蠻貊矣又見前知汀州趙崇模亷介有守不<lb/>
自表襮臨汀大禮年分進奉本色銀二千両及支犒諸<lb/>
軍八千餘貫両項共為一萬五千緡例取之縣縣敷之<lb/>
民崇模到任即自於州家抱認嚴戢諸縣敷民民咸徳<lb/>
之又諸寨土軍久不補刺崇模任内刺百餘人二年所<lb/>
支錢糧自當萬五千緡皆州郡撙節支遣於民間賦税<lb/>
日前所欠並與倚閣邦人翕然以為前此守臣盖未嘗<lb/>
有大概汝愚諸子皆能守家法而崇模賢譽益髙此三<lb/>
<pb n="KR4d0290_WYG_013-24b"/>
人者皆大吏之亷足以為表勸者今徳秀已䝉公朝擢<lb/>
至禁從章採見䝉收召崇模今為輔郡公朝已皆奬用<lb/>
似不待臣言者然臣區區竊謂使大吏之亷者皆如此<lb/>
三人則斯民䝉福邦本益固實萬世無疆之休故特述<lb/>
此三大吏之亷節風厲天下庶大吏之貪者苟有羞惡<lb/>
之念必知愧悔若小吏之貪者聞大吏之亷必皆化而<lb/>
為亷所謂中人以上可以語上也其闗繫風俗之樞機<lb/>
實非細事故敢冒昧奏聞<lb/>
<pb n="KR4d0290_WYG_013-25a"/>
　　　論圍田劄子<lb/>
臣聞饑穰之數在嵗有天時在人有地利天時之水旱<lb/>
固所不免地利之廢修亦不容無責焉切見承平之時<lb/>
京師漕粟多出東南江浙居其大半中興以來浙西遂<lb/>
為畿甸尤所仰給旁及他路盖平疇沃壤綿亘阡陌多<lb/>
江湖陂塘之利雖少有水旱不能為災自豪右兼并之<lb/>
家既衆始借墾闢之説并吞包占創置圍田其初止及<lb/>
陂塘陂塘多淺水猶可也已而侵至江湖今江湖所存<lb/>
<pb n="KR4d0290_WYG_013-25b"/>
亦無㡬矣夫江湖之水自常情觀之似若無用由農事<lb/>
言之則為甚急江湖深廣則瀦蓄必多遇水有所通泄<lb/>
遇旱可資灌溉儻或狹隘則容受必少水則易溢未免<lb/>
泛濫之憂旱則易涸立見焦枯之患事理曉然州縣之<lb/>
官皆可以舉職然豪宗巨族必有所慿藉其勢足以陵<lb/>
駕公府非得健吏莫敢誰何浸滛滋廣江湖之利日朘<lb/>
月削無復曩時之舊圍田増租所入有㡬而平嵗倍收<lb/>
之田一罹旱澇反為不耕之土常賦所損可勝計哉農<lb/>
<pb n="KR4d0290_WYG_013-26a"/>
人失業襁負流離其害又豈特在民而已矧惟國朝成<lb/>
憲應江河山野陂澤湖塘池濼與衆共者不得禁止及<lb/>
請佃承買官司常切覺察如許請佃承買并犯人糾劾以聞<lb/>
及瀦水之地輒許人請佃承買并請佃承買人各以違制論<lb/>
立法之意可謂明白前者臣僚累嘗奏請朝廷非不施<lb/>
行凡係積水草蕩今後並不許請佃雖陳乞撥賜亦許<lb/>
守臣執奏此乾道五年九月指揮也差官檢視應停蓄<lb/>
水河道有湮塞壅遏去處照舊來界至悉行開掘仍每<lb/>
<pb n="KR4d0290_WYG_013-26b"/>
嵗廵察此淳熈三年六月指揮也令浙西諸郡約束屬<lb/>
縣如有給據官民戸買佃江湖草蕩圍築田畆許人户<lb/>
越訴置之重憲仍委監司糾劾此淳熈八年七月指揮<lb/>
也凡有陂塘自令下之後尚復圍裹斷然開掘犯者論<lb/>
如法給據與不告捕者併坐罪此淳熈十年四月指揮<lb/>
也是皆匾榜大書人所共覩其它藏於案牘者當不止<lb/>
此奈何條畫雖備奉行不䖍或易名而請佃或已開而<lb/>
復圍或謂既成之業難於破壊或謂埀熟之時不可毁<lb/>
<pb n="KR4d0290_WYG_013-27a"/>
撤是知千百畆之田為可惜而不知百萬畆之田尤可<lb/>
惜不忍强横之一夫而忍於貧弱之百姓上澤沮格而<lb/>
不下究下情蔽塞而不上通此則有司之罪也臣恭惟<lb/>
陛下愛䕶根本訪民疾苦詔㫖屢頒不為虚文如以臣<lb/>
言為然乞賜睿斷行下戸部檢坐條法及累降指揮申<lb/>
嚴要束本路監司州縣常令遵守仍委御史臺覺察法<lb/>
不徒立務在必行惟陛下留神裁擇幸甚<lb/>
　貼黄臣所奏圍田止為妨民水利抑又有可慮者凡<lb/>
<pb n="KR4d0290_WYG_013-27b"/>
　圍田去處多在荒僻之鄉必立莊舍佃戸聚居既廣<lb/>
　行包占又欲侵奪側近民産多蓄無賴惡少及刑餘<lb/>
　罪人號為佃戸實是姦民幸遇豐年粗得無事嵗收<lb/>
　稍不能給數十為羣江湖商賈村野居民即被剽掠<lb/>
　甚至殺傷間或敗露在官具有案牘可考切恐饑荒<lb/>
　之嵗遂為淵藪若行禁戢姦民無所聚集亦潜消盜<lb/>
　賊之一䇿伏乞睿照<lb/>
　　　又<lb/>
<pb n="KR4d0290_WYG_013-28a"/>
臣嘗考國家承平之時京師漕米多出東南而江浙居<lb/>
其大半中興以來浙西遂為畿甸尤所仰給嵗獲豐穰<lb/>
霑及旁路盖平疇沃壤綿亘阡陌有江湖瀦泄之利焉<lb/>
大抵二浙地勢髙下相類湖髙於田田又髙於江海水<lb/>
少則汲湖水以溉田水多則泄田水由江而入海惟瀦<lb/>
泄兩得其便故無水旱之憂而皆膏腴之地自紹興末<lb/>
年始因軍中侵奪瀕湖水蕩工力易辦創置堤埂號為<lb/>
壩田民田已被其害而猶未至甚者瀦水之地尚多也<lb/>
<pb n="KR4d0290_WYG_013-28b"/>
隆興乾道之後豪宗大姓相繼迭出廣包强占無嵗無<lb/>
之陂湖之利日朘月削已亡幾何而所在圍田則徧滿<lb/>
矣以臣耳目所接三十年間昔之曰江曰湖曰草蕩者<lb/>
今皆田也夫陂湖之水自常情觀之似若無用由農事<lb/>
言則為甚急陂湖廣衍則瀦蓄必多遇旱可以灌溉江<lb/>
流深浚則通泄必快遇水不至泛溢事之利害豈不較<lb/>
然易知州縣監司所當禁戢然圍田者無非形勢之家其<lb/>
語言氣力足以陵駕官府而在位者毎重舉事而樂因<lb/>
<pb n="KR4d0290_WYG_013-29a"/>
循故上下相䝉恬不知怪而圍田之害深矣議者又曰<lb/>
圍田既廣則増租亦多其於邦計不為無補殊不思縁<lb/>
江並湖民間良田何啻數千百頃皆異時之無水旱者<lb/>
圍田一興修築塍岸水所由出入之路頓至隔絶稍覺<lb/>
旱乾則占據上流獨擅灌溉之利民田坐視無從取水<lb/>
逮至水溢則順流疏决復以民田為壑設若圍田僥倖<lb/>
一稔増租所入有幾而常嵗倍收之田少有水旱反<lb/>
為荒土常賦所損可勝計哉所謂増租既不繫省額州<lb/>
<pb n="KR4d0290_WYG_013-29b"/>
縣得以移用徒資貪黷之吏耳此其輕重得失又不待<lb/>
智者而後辨也矧惟祖宗成憲炳若日星應江河山野<lb/>
陂澤湖塘池濼與衆共者不許占據及請佃承買官司<lb/>
糾劾以聞諸瀦水之地為衆共溉田者輒許人請佃承<lb/>
買并請佃承買人各以違制論立法之意可謂明白前<lb/>
者臣寮累嘗奏請朝廷非不施行臣姑疏其一二諸路<lb/>
如有承買瀦水地者悉與改正此紹興二十八年指揮<lb/>
也凡係積水草蕩今後並不許請佃雖陳乞撥賜亦許<lb/>
<pb n="KR4d0290_WYG_013-30a"/>
守臣執奏此乾道五年九月指揮也詔兩淛漕臣及提<lb/>
舉常平官并逐州守臣常切覺察如官民戸及寺觀圍<lb/>
築田畆填塞水道具名以聞此淳熈三年六月指揮也<lb/>
詔州縣輒敢給據與官民戸及寺觀買佃江湖草蕩許<lb/>
人戸越訴重寘典憲仍委監司糾劾此又淳熈三年八<lb/>
月指揮也詔淛西諸郡應官民戸舊來圍田去處明立<lb/>
標記給榜曉諭不得於標記外再有圍裹此淳熈十一<lb/>
年八月指揮也其他條約未易悉數夫以陳説之衆多<lb/>
<pb n="KR4d0290_WYG_013-30b"/>
立法之詳備是宜圍田之害悉絶而瀦泄之利盡復曩<lb/>
時之舊可也然歴年浸久陂湖之為田者不止民田之<lb/>
被害者滋甚其已圍者牽於姑息固不復論標記之外<lb/>
増創圍裹者有之因民詞訴已毁撤而復修築者有之<lb/>
易名為天荒田而請求給佃者有之寺觀僧道尤無忌<lb/>
憚是豈不可禁戢哉吏治苟簡而法令不行之過也積<lb/>
習而不知變姦猾䝉利農夫失業其害又豈特在民而<lb/>
已臣伏見乾道間孝宗皇帝一日宣論輔臣曰聞淛西<lb/>
<pb n="KR4d0290_WYG_013-31a"/>
自有圍田即有水患屢有人理㑹多為權勢所梗已而<lb/>
令漕臣王炎相視有張子盖圍田九千餘畆湮塞水勢<lb/>
立命開掘仍戒勅不得再犯淳熈中因姚述堯言傳法<lb/>
寺僧請佃明州定海縣鳯棲沈窖兩湖八百畆可溉田<lb/>
二萬六千餘畆即令仍廢為湖英斷如此孰不悚懼其<lb/>
奉行不䖍者特有司之罪而斯民疾苦則有所赴愬矣<lb/>
臣仰惟陛下恭儉愛民率䋲祖武詔令之下不為虚文<lb/>
如以臣言為然乞賜睿㫖行下戸部檢坐條法及累降<lb/>
<pb n="KR4d0290_WYG_013-31b"/>
指揮申嚴約束斷自今以後凡陂湖草蕩並不許官民<lb/>
戸及寺觀請佃圍裹如輒敢干求陳訴者具名奏聞寘<lb/>
之於罪本路監司州縣常切遵守或有違戾委御史臺<lb/>
彈治庶㡬法不徒立豪強戢斂農民安於農畆此亦固<lb/>
根本之一説也惟陛下留神幸甚<hi>續奉聖㫖依</hi>
　貼黄臣照對自紹興間行界限之後至今五六十年<lb/>
　生齒日繁豈復有可耕之田荒而不治其目今所存<lb/>
　江湖陂澤實皆衆共水利必不可以為田者如䝉睿<lb/>
<pb n="KR4d0290_WYG_013-32a"/>
　斷施行仍乞下本路監司約束應今嵗被水圍田向<lb/>
　去只許據昨來標記四至埤補塍岸不得因而浸占<lb/>
　比近水地其有自昨來標記之後續行圍裹妨害衆<lb/>
　共水利去處既因水渰沒更不得再行修築如違許<lb/>
　被害民戸越訴仰監司委請强官相視具奏取㫖施<lb/>
　行伏乞睿照<lb/>
　貼黄臣又照得所在圍田雖在形勢之家包占然田<lb/>
　間利害形勢之家本無從得知多是鄉村豪强富室<lb/>
<pb n="KR4d0290_WYG_013-32b"/>
　意在假託聲燄侵擾良民或畧用工本廣行侵占因<lb/>
　以為已利操執書契請囑獻納此尤不可不治乞委<lb/>
　監司州縣覺察如因圍田民戸詞訴即與根究元獻<lb/>
　田人姓名重作施行伏乞睿照<lb/>
</p>
<p>
</p>
  </div>
</body>
</text>
</TEI>
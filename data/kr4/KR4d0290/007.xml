<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻七</head>
    <p>
<pb n="KR4d0290_WYG_007-1a"/>
欽定四庫全書<lb/>
　後樂集巻七　　　　　　宋　衛涇　撰<lb/>
　　表狀<lb/>
　　　明堂禮成賀表<lb/>
王者之堂行王政紹講彌文天子之孝事天明丕承靈<lb/>
貺一純所格四表交訢臣某竊以聖朝遵三嵗之祠古<lb/>
制復九筵之秩皇祐合祛而肇始紹興間舉以為常肆<lb/>
參述於閑規凡四行於宗祀恭惟皇帝陛下遹光駿命<lb/>
<pb n="KR4d0290_WYG_007-1b"/>
祗廸燕謀之德之純茂建中和之極我將我享允通精<lb/>
祲之交對越靈心告成熙事更旁流於霈渥用敷錫於<lb/>
嘉生臣心拱闕庭身棲農圃想多士奉璋之盛莫綴駿<lb/>
奔同斯民擊壤之安共陶鴻律<lb/>
　　　瑞慶節賀表<lb/>
辰㑹于蒼龍尾就盈數焉社鳴而聖人生時純熈矣紀<lb/>
休期於震夙增寳祚之榮懐臣某中賀恭惟皇帝陛下<lb/>
大德懋昭小心抑畏春秋鼎盛屬萬國之本於元良弓<lb/>
<pb n="KR4d0290_WYG_007-2a"/>
矢載櫜躋一世之民於仁夀昔在髙宗享國丕若有夏<lb/>
歴年率由嘉靖於庶邦式克洪舒於景命於皇盛旦高<lb/>
揜前徽臣頃玷邇聮自干大戾心傾葵藿幸逢漢日之<lb/>
再中身在江湖徒望堯雲而三祝<lb/>
　　　又<lb/>
五百年生聖聿開良月之祥三萬歲成純丕祝後天之<lb/>
算臣民愷懌宇宙清明臣某中賀恭惟皇帝陛下治襲<lb/>
緝熈業成耆定祈天永命泰元增神筴之休陶世至和<lb/>
<pb n="KR4d0290_WYG_007-2b"/>
皇極斂洛書之福茂迎誕序益鞏珍圖臣敬效嵩呼竦<lb/>
瞻星拱彤墀在望惟存北闕之心金鑑效忠願贊南山<lb/>
之夀<lb/>
　　　又<lb/>
冬日在尾聿開千嵗之符國夀齊箕丕篤一人之慶乾<lb/>
坤薦祉海㝢䝉休臣某中賀恭惟皇帝陛下業懋緝熈<lb/>
法循恭儉邊垂不聳永交玉帛之驩年榖順成盡洽農<lb/>
桑之化兹標誕序式對昌期天開有永之齡民獻無疆<lb/>
<pb n="KR4d0290_WYG_007-3a"/>
之頌臣身棲田野心繞闕廷職在叢祠惟效祝釐之敬<lb/>
呼同嵩嶽願賡歸美之詩<lb/>
　　　又<lb/>
杓建乾方旬餘陽數占鬰葱之上瑞紀震夙之初生臣<lb/>
某中賀恭惟皇帝陛下志氣如神光明不疚孝儉冠百<lb/>
王之德盖本天姿休嘉正三代之符方綿世祚屬兹華<lb/>
旦翕若懽聲衆星拱極以常尊萬嵗呼嵩而必夀臣昔<lb/>
陪邇列今玷真祠地闢天開喜協大來之頌日升川至<lb/>
<pb n="KR4d0290_WYG_007-3b"/>
願賡多益之章<lb/>
　　　辭免除資政殿學士知潭州奏劄<lb/>
自天有命無地措躬伏念臣樗櫟㪚材崆峒末學頃縁<lb/>
忝竊自速顛隮䝉公朝抆拭之恩賦真館優閑之禄聮<lb/>
榮規禁席寵里門每憐孤跡之兢凌曲荷至仁之全度<lb/>
二年香火一意漁樵敢誤隆私并頒異數加職視政塗<lb/>
之舊起家臨南紀之雄曾未服勞於隆名而曷稱矧方<lb/>
試郡豈閫寄之能勝在私誼既所未安顧公言實為可<lb/>
<pb n="KR4d0290_WYG_007-4a"/>
畏伏望皇帝陛下皇明委照聖度包荒俯矜懇惻之愚<lb/>
盡寢便蕃之渥姑仍舊列再畀叢祠尚期犬馬之餘生<lb/>
圖效㳙埃於異日<lb/>
　　　再辭免除資政殿學士知潭州表<lb/>
臣甫上巽章遽頒温詔恩光滋厚感懼交深伏念臣起<lb/>
自諸生本無才術受爵不避竊位寖高每自愧於罔功<lb/>
且乆尸於閑禄更䝉選擇俾與蕃宣固當勉效於驅馳<lb/>
庶或少圖於報稱苐惟南楚夙號大邦方潢池帖息之<lb/>
<pb n="KR4d0290_WYG_007-4b"/>
餘正碧幢拊循之始非威望素著不足以鎮安封部非<lb/>
識慮深長不足以濳杜奸萌兼斯二者乃克勝任而臣<lb/>
早衰多病力不逮心儻冒昧以祗承將疾顛之難免矧<lb/>
陞祕殿庸待有功既未施毫髮之勞是亦重淵氷之懼<lb/>
敢伸危悃洊凟嚴誅伏望皇帝陛下俯霽霆威廣垂日<lb/>
照亮其辭非貌飾盖學心孚察其誠匪身謀寛為國慮<lb/>
併回新渥姑續舊祠庶允穆於師虞亦少安於㣲分<lb/>
　　　潭州受告謝表<lb/>
<pb n="KR4d0290_WYG_007-5a"/>
江海摧頽已規終老湖湘逺重忽玷起家驟晉隆名洊<lb/>
勤温詔靡皇懇避苐切凌兢臣某中謝伏念臣奮自諸<lb/>
生親逢熈旦學雖是古材弗逮於昔人慮切愛君智靡<lb/>
周於當世頃聨清貫但務直躬放歸坐廢者八年更化<lb/>
首瞻於一日又因顛越竟負寵靈脩香火以杜門課農<lb/>
桑而卒嵗敢圖記録復荷使令顧是庸虚若何稱塞兹<lb/>
盖伏遇皇帝陛下至仁覆冒盛德感孚體貌臣隣愛養<lb/>
黎庶四通六闢闡大公至正之塗上際下蟠脩極治太<lb/>
<pb n="KR4d0290_WYG_007-5b"/>
平之業既以兼收於衆雋亦復弗棄於㪚材臣敢不砥<lb/>
礪壯心激昂暮景雖乾坤博施難酬報答之私而民社<lb/>
布宣試竭撫摩之力俟臨所部續奏以聞臣無任<lb/>
　　　南郊禮成賀表<lb/>
丕靈承于上帝拜况于郊用敷錫厥庶民並受其福備<lb/>
成熈事美叶嘉生中賀恭惟皇帝陛下翼翼小心兢兢<lb/>
行道氣和格天地之應百榖用成兵寢極帝王之功四<lb/>
方無侮肆循鉅典間舉縟儀泰畤八觚肅圓丘而蕆事<lb/>
<pb n="KR4d0290_WYG_007-6a"/>
細書一札撫方夏以湛恩臣濫守麾符阻奔籩豆懐綏<lb/>
楚甸使僅知縮酒之供迹託湘流媿莫奉受釐之對<lb/>
　　　辭免郊祀特㫖轉官奏劄<lb/>
伏準尚書省劄子勘㑹更化之後親祀南郊熈事備成<lb/>
慶均中外安丙衛涇俱以近臣宣勞藩閫各特轉一官<lb/>
者聞命震驚罔知所措竊念臣踈庸晚學衰朽餘生頃<lb/>
自祠庭驟分藩閫盡出清衷之簡記敢辭末路之馳驅<lb/>
適當俶擾之餘孰若拊摩之急粗殫綿力甫閲三時仰<lb/>
<pb n="KR4d0290_WYG_007-6b"/>
慿聖德之宣昭幸底軍兵之綏靖雨暘咸若年穀仍豐<lb/>
仕不覬于能稱人亦安於拙政粤從更化始講親郊精<lb/>
誠上格于天神慶澤實均于中外而臣屬縻遐徼阻造<lb/>
昕朝既莫預于駿奔且蔑聞于治狀忽叨進律亶謂罔<lb/>
功徒縁嘗厠于近班遂許例霑於渙渥揣㣲躬而曷稱<lb/>
懼公議之難逃伏望皇帝陛下量廣乾坤明垂日月鑒<lb/>
由中之至懇畧反汗之小嫌庶保孤蹤尚圖來効所有<lb/>
省劄未敢祗受<lb/>
<pb n="KR4d0290_WYG_007-7a"/>
　　　郊祀加恩謝表<lb/>
宣室均釐及長沙而承惠徹侯啟國因茂苑以䟽封併<lb/>
增食采之腴罙積伐檀之愧臣某中謝伏念臣心誠拱<lb/>
北職實宅南清廟肅雝阻預駿奔之列紫壇温豫莫宣<lb/>
騎導之勞敢圖天咫尺以不違例霑人三百而無眚兹<lb/>
盖伏遇皇帝陛下靈承于帝敷錫厥民非功不侯曲念<lb/>
遺簮之舊多與之邑庸昭上胙之朌臣俯僂中慙凌兢<lb/>
下拜包茅當貢敢忘王祭之供蓴菜可思尚乞戸租之<lb/>
<pb n="KR4d0290_WYG_007-7b"/>
食臣無任<lb/>
　　　謝加邑表<lb/>
泰畤八觚敷錫配天之澤衡山千里祗承零露之恩官<lb/>
既特遷邑仍多與併衍真腴之食益增假守之華臣某<lb/>
中謝伏念臣族本單平材非超卓徒守樸忠之節誤䝉<lb/>
神聖之知馴致顯庸難逃幽黜清時有味甘竊廩以奉<lb/>
祠白日無私遽起家而分閫於皇更化有赫親郊宣室<lb/>
受釐賈誼正留於湘水雲陽奉玉馬遷實在於周南敢<lb/>
<pb n="KR4d0290_WYG_007-8a"/>
謂熈成特加蕃錫兹盖伏遇皇帝陛下仁深逺服恩厚<lb/>
舊臣上帝是歆豈洪休之專鄉爾身在外等近列以䟽<lb/>
榮臣敢不祗服龍光力鞭駑鈍厠大夫而陪議期無愧<lb/>
於隋官詔御史而著中願有稱於漢令臣無任<lb/>
　　　瑞慶節賀表<lb/>
千載應期咸覩堯齡之永十月上夀仰瞻漢典之新四<lb/>
海嵩呼萬邦星拱臣某中賀恭惟皇帝陛下乾綱獨總<lb/>
離照重明守成光紹於基圖更化聿來於福禄流虹繞<lb/>
<pb n="KR4d0290_WYG_007-8b"/>
電式膺眷祐之申就日望雲悉遂瞻依之願臣猥分藩<lb/>
閫阻造闕廷近指南山歌一詩而報上載同湘水流萬<lb/>
折以歸東<lb/>
　　　謝賜臘藥表<lb/>
一札細書賁于寒谷萬金良藥益以珍奩戴大德之好<lb/>
生惕微躬而増感臣中謝伏念臣叨分藩牧再見嘉平<lb/>
楚軍多寒媿乏撫循之實湘魂易悴况驚遲暮之年敢<lb/>
圖内府之匪頒不間外方之遐逺餌由仙授服可使其<lb/>
<pb n="KR4d0290_WYG_007-9a"/>
翼生器有禮藏銀豈容於羽化兹盖伏遇皇帝陛下仁<lb/>
深念舊令謹授時所寳惟賢召匠不嫌於百計其疾在<lb/>
腠用醫欲使之十全臣幸逃殞越之虞當効糜捐之報<lb/>
臣無任<lb/>
　　　元正賀表<lb/>
春王正月肇稱獻嵗之儀天子萬年增衍泰元之䇿永<lb/>
膺多福敷錫庶民臣某中賀恭惟皇帝陛下道體泰亨<lb/>
德儀震動太嵗在酉民益富於酒漿休命用申化愈張<lb/>
<pb n="KR4d0290_WYG_007-9b"/>
於琴瑟嘉與林林之衆並臻啿啿之祺臣承惠守藩馳<lb/>
心戀闕讀離騷賦既逢湘水之孟陬奉寛大書願布楚<lb/>
鄉之農事<lb/>
　　　謝賜夏藥表<lb/>
六月徂暑甫許合於銅符一札成文遽寵朌於珍劑熱<lb/>
中頓釋拜下益共臣某中謝伏念臣乆佚祠庭驟膺藩<lb/>
閫倚清淑之衡嶽寧慮鬰陶造卑濕之長沙反逢蒸鑠<lb/>
鼎來和餌隨解焚氛益以朱提之珍賁于赤社之分此<lb/>
<pb n="KR4d0290_WYG_007-10a"/>
盖伏遇皇帝陛下對時令謹念舊恩深歌南風之薰不<lb/>
私殿閣賜西山之藥無間江湖衛生既免於臥痾報國<lb/>
敢忘於盡瘁<lb/>
　　　瑞慶節賀表<lb/>
天開赤伏之符篤生元聖日在蒼龍之尾式應昌期華<lb/>
渚流光緜區稱慶臣某中賀恭惟皇帝陛下德全神聖<lb/>
功極帝王協休運於千齡紀誕彌於載夙十九載離明<lb/>
之治大振權綱億萬年鼎命之凝永延福祚臣幸叨近<lb/>
<pb n="KR4d0290_WYG_007-10b"/>
列猥守逺藩奉十月之玉巵遥瞻漢闕望一星之夀軫<lb/>
仰贊天工<lb/>
　　　謝賜臘藥表<lb/>
細書賜郡正臨大蜡之辰上藥頒庭就賁中金之器拜<lb/>
承恩㫖頓失寒顔臣某中謝伏念臣假守蠻荆馳心象<lb/>
魏賜金所以褒循吏愧治狀之蔑如和藥所以活功臣<lb/>
慙勞能之無有嵗忽忽而遒盡皇剡剡以揚靈珍劑芬<lb/>
馨似出蓬萊之菜鐐奩焜燿有光蘭菊之餐此葢伏遇<lb/>
<pb n="KR4d0290_WYG_007-11a"/>
皇帝陛下加惠舊臣寵華逺服念長沙之濕河魚之疾<lb/>
柰何飲上池之清廐駒之病起矣仰體好生之德誓殫<lb/>
盡瘁之年<lb/>
　　　元正賀表<lb/>
嵗在閼逢三日先甲律中大簇萬物出寅兹惟行夏之<lb/>
時孰匪就堯之日臣某中賀恭惟皇帝陛下湛恩汪濊<lb/>
受命溥將三光全寒暑平愈加寅畏五穀熟人民育益<lb/>
厚撫摩玉衡占七政之齊木鐸謹百官之徇履端於始<lb/>
<pb n="KR4d0290_WYG_007-11b"/>
受禄無疆臣承惠守藩馳心望闕孟春之月為陬月已<lb/>
開嗣嵗之興長沙之星曰夀星請效封人之祝<lb/>
　　　謝賜夏藥表<lb/>
庚金流火欲焚荷芰之衣申錫自天又拜蓬萊之藥分<lb/>
朌器寳彌浹汗珠臣某中謝伏念臣一出宅南再逢徂<lb/>
暑北窓之凉有味豈不懐歸西風之鱠可思誰能執熱<lb/>
徒念報恩之無策屢欲引疾而難言赤箭之良忽鼎來<lb/>
於御府朱提所出又賁飾於私庭兹葢伏遇皇帝陛下<lb/>
<pb n="KR4d0290_WYG_007-12a"/>
後天奉時視人猶已遣將帥以守衛不忘饑渴之懷知<lb/>
臣下之勤勞預軫痡瘏之念致兹珍劑馳及遐陬臣既<lb/>
免負薪之憂惟思結草之報臣無任<lb/>
　　　瑞慶節賀表<lb/>
十月維良斗正乾剛之位一人有慶帝開震出之祥屬<lb/>
是昌期敢忘伸祝臣某中賀恭惟皇帝陛下先天法道<lb/>
首物體仁以英睿之斷總攬權綱以慈愛之心宻參化<lb/>
育二十載無為而治視古獨隆億萬年有道之長自今<lb/>
<pb n="KR4d0290_WYG_007-12b"/>
以始臣叨䝉聖眷猥守藩封望北闕以馳神威不違於咫<lb/>
尺指南山而稱夀頌莫既於形容<lb/>
　　　謝賜對衣金帶鞍馬表<lb/>
襲衣寳帶出自掖庭駟馬繡鞍來從廐庫下賜式昭于<lb/>
體貌拜恩有靦于面顔臣某中謝伏念臣韋布素心駑<lb/>
駘末技絲積寸累欲學為裘外彊中乾偶逢市駿比嵗<lb/>
屢叨于器使頻年數假于服章兹叨書殿之大名又被<lb/>
聖朝之縟典特頒上笥且解左驂顧朽質之甚華于遐<lb/>
<pb n="KR4d0290_WYG_007-13a"/>
觀而有耀兹葢恭遇皇帝陛下政猶御六賞不褫三以<lb/>
臣嘗禦楚國之寒衣非宜薄念臣乆處長沙之濕馬必<lb/>
用良遂興衰鈍之憐廼錫便蕃之渥恩榮賁飾修身益<lb/>
謹于道存矍鑠驅馳報國敢云于齒長<lb/>
　　　潭州丐祠劄子<lb/>
臣輒瀝愚衷上干睿聽伏念臣冒膺隆委起殿大藩自<lb/>
惟心志之早凋無復事功之可見雖殫駑鈍何補毫分<lb/>
仰賴陛下聖徳之宣昭朝廷威靈之逺憺峒民妥息年<lb/>
<pb n="KR4d0290_WYG_007-13b"/>
穀比登田里相安獄訟漸簡官兵之廩稍僅足倉庫之<lb/>
儲蓄增加臣忝竊居多滿盈是懼吳楚相望越數千里<lb/>
一家兩地災患頻仍功緦之䘮交馳訃問三孫幼子相<lb/>
繼夭亡皆繇㣲臣命薄食浮福過災生之所致闔門賤<lb/>
累日夕念歸方陛下欲乆任牧守之時而廷臣有循例<lb/>
引辭之奏黽勉滿嵗又踰兩月迫於私計出自懇誠況<lb/>
拙技之已窮將曠官之難免慮貽物議徒負君恩欲望<lb/>
聖慈加惠衰蹤興憐舊物許釋閫寄改畀叢祠庶少佚<lb/>
<pb n="KR4d0290_WYG_007-14a"/>
於餘年且獲全於末路干冒宸聰臣無任<lb/>
　　　第二次丐祠劄子<lb/>
臣輒披中赤上凟睿明臣去年八月嘗以災患頻仍私<lb/>
計不便奏乞宫觀差遣伏䝉聖慈特降詔書不允訓以<lb/>
忘家之誼期於治化之孚仰惟君父至恩在臣子所當<lb/>
縻捐庶㡬稱塞黽勉官守不敢嗣陳又八閲月緣臣材<lb/>
術空踈賦予凉薄入仕以來叨塵中外任使僅踰十考<lb/>
居閑殆二十年䝉陛下䟽寵起家㑭分閫寄適承兵盜<lb/>
<pb n="KR4d0290_WYG_007-14b"/>
之後姦弊百出雖鞭䇿駑鈍補苴緝理迄無毫分可以<lb/>
自見重以齒髮衰晚疾病交攻酬應事宜智慮短淺省<lb/>
閲文案目眎昏花入春多寒脾胃凝滯飲酒頓减舊苦<lb/>
足弱遇濕轉加非少休息醫藥難效深懼寖隳職業自<lb/>
速罪愆矧惟全楚重地抑豈養痾之所顧圖報之心實<lb/>
切而知止之分當明伏望聖慈察臣别無規避憐臣非<lb/>
敢為欺許解藩符姑從祠廪儻犬馬之力未疲於他日<lb/>
則螻螘之義敢負於夙心干冒天威臣無任<lb/>
<pb n="KR4d0290_WYG_007-15a"/>
　　　第三次丐祠劄子<lb/>
臣某近具奏再乞祠禄上干天聽本合祗候回降緣臣<lb/>
賦分淺薄乆叨榮寵福過災生兼多病早衰不善調攝<lb/>
近於正月十八日感冒風寒忽覺力乏氣弱雖可勉强<lb/>
履地然語言不甚周正臂膝舒緩醫者謂心力過度脉<lb/>
氣虚損為風邪所侵度須旬月服藥調治方可漸愈竊<lb/>
念閫寄至重誠非養痾之所伏望聖慈檢㑹前奏予臣<lb/>
祠禄使得退歸田里一意醫藥因得休養庶可少延殘<lb/>
<pb n="KR4d0290_WYG_007-15b"/>
息實出天地生成之德干冒天威臣無任<lb/>
　　　第四次丐祠劄子<lb/>
臣某敢干違命之誅再上籲天之請臣近累具奏乞罷<lb/>
就祠禄疊奉詔㫖尚閟俞音始者投誠君父徒以桑榆<lb/>
漸迫蒲桞易衰精神瞀昏心志凋耗故祈閑退以佚餘<lb/>
年雖䝉天聽未回尚可勉强治事忽為風寒所中臂膝<lb/>
緩縱舉動頗難語言亦覺澁訥不正治療踰月尚未减<lb/>
損病在經絡平服未期若非專意醫藥在臣一身為末<lb/>
<pb n="KR4d0290_WYG_007-16a"/>
疾沉痼終成廢人若或頻頻在告於臣本職雖委之僚<lb/>
屬深恐廢事反復思慮進退靡遑竊念臣嘗忝近臣義<lb/>
當體國伏讀明詔祗服訓詞豈不知數易有送迎之費<lb/>
乆任有責成之圖而臣病軀非可卧治徐行尚須扶䇿<lb/>
何以延見吏民安坐猶且欹傾何以省閲詞訟至於朝<lb/>
拜行香皆恐不能親事猶復貪戀榮禄不懼滿盈恐災<lb/>
咎之愈加將溝壑之難免是用祈哀再干洪造欲望睿<lb/>
慈俯憐舊物察臣樸直素非矯偽特降指揮與臣宫觀<lb/>
<pb n="KR4d0290_WYG_007-16b"/>
俾得生還里廬一意將理庶延殘喘免致顛踣實出天<lb/>
地生全之賜數冒天威臣無任<lb/>
　　　謝免荆湖南路安撫大使兼知潭州依舊宫祠<lb/>
　　　表<lb/>
籲天請命方虞雷電之誅稱物施仁遽霑雨露之澤荷<lb/>
恩益腆撫已増慚中謝伏念臣少也過庭嘗聞詩禮之<lb/>
訓晚而遇主濫陪宰輔之司雖迂踈素乏經世之逺猷<lb/>
而周慎常謹律身之小節坐罹䜛毁皆出怨仇馬援謗<lb/>
<pb n="KR4d0290_WYG_007-17a"/>
深誰與辨明於薏實羲之誓苦但期終老於蘭亭豈謂<lb/>
大君未忘一介起於閑地付以名藩而臣景迫桑榆衰<lb/>
先蒲桞憂畏深矣直類傷弓之禽疲瘵苶然乆抱負薪<lb/>
之疾既不獲黽勉以承命又深懼稽遲之速辜夙夜靡<lb/>
遑進退維谷念父母之於厥子惟疾痛之為憂而天地<lb/>
之於群生俾飛潜之各遂力布由中之懇果䝉從欲之<lb/>
私琳館優㳺尚叨厚廩海邦深逺仍許便居此葢伏遇<lb/>
皇帝陛下體道宅心用人惟已不遺簮履之舊物每賜<lb/>
<pb n="KR4d0290_WYG_007-17b"/>
記憐尤矜樗櫟之㪚材曲加芘覆致兹孤陋亦獲保全<lb/>
臣敢不克戒暮塗益修素履甘山林之寂寞一洗五十<lb/>
七年之非慿香火之因緣上祝億千萬嵗之壽<lb/>
　　　辭免除資政殿大學士知隆興府奏劄<lb/>
臣昨兩具奏乞罷就祠館歸休田廬疊拜璽書未賜俞<lb/>
允欲投誠君父再申前請忽準省劄除臣資政殿大學<lb/>
士知隆興府江西安撫使填見闕者更移重鎮加畀隆<lb/>
名厚恩如天跼蹐無地伏念臣䝉陛下記憐付以分閫<lb/>
<pb n="KR4d0290_WYG_007-18a"/>
之寄黽勉夙夜庶㡬稱塞所幸年穀屢稔枹鼓不驚憑<lb/>
藉威靈粗免曠敗臣年齡已暮識慮就昏疾病交侵災<lb/>
患頻有自揣凉薄終難報効未敢遽乞骸骨且欲上還<lb/>
印綬姑竊祠禄以佚病軀此臣由衷之情非有一毫欺<lb/>
偽湘中事簡訟稀猶懼弗克負荷江右襟帶之州地望<lb/>
雄重民物繁夥相去何啻倍蓰豈臣衰病所堪况大學<lb/>
士之稱前朝夲以優禮勲舊尤非無功所宜冒處繇逺<lb/>
移近雖陛下欲俾少慰其歸心求退得遷使㣲臣何以自<lb/>
<pb n="KR4d0290_WYG_007-18b"/>
逃於物議不避煩凟再有奏陳欲望聖慈檢㑹臣前奏<lb/>
特降睿㫖與臣宫觀差遣倘暮齒得全於休息則此身<lb/>
終誓於糜捐所有省劄臣未敢祗受干冒天威臣無任<lb/>
　　　再辭免除資政殿大學士知隆興府表<lb/>
一命循牆所祈從欲十行賜札未拜曰俞凛誤渥之難<lb/>
任瀝忱詞而洊凟中謝竊以崇儒書殿美名無過于大<lb/>
稱牧帥蕃宣重地孰加于濳躍必德望素高者克堪華<lb/>
選必治行有異者始副殊遷如臣奮自羇孤進非介紹<lb/>
<pb n="KR4d0290_WYG_007-19a"/>
蚤嵗玷名于俊造中年屏跡于耕樵屬聖治更新愧罔<lb/>
功于輔政荷公朝念舊遄假寵以分符自託迹于湘流<lb/>
類素餐于河側私門多故公務有妨矧迫衰遲易生疾<lb/>
疢精神惟恐其不逮政事毎虞其未醇徒積曠瘝敢云<lb/>
報稱嘗再上叢祠之請欲少全末路而歸既淵聽之莫<lb/>
回又湛恩之有忝力求反汗更冒揚綸臣固拙于身謀<lb/>
豈弗慮難居之誚臣雖踈于世故詎不知自近之榮私<lb/>
竊揆中實難拜下伏望皇帝陛下制恩以義賞善惟公<lb/>
<pb n="KR4d0290_WYG_007-19b"/>
令無憚于亟還印何嫌于乆弄博咨耆彦改畀徽章許<lb/>
臣結香火之緣為國祝乾坤之筭則爵罔及惡德庶允<lb/>
合于前言而譽不進無功抑有裨于實政臣無任<lb/>
　　　謝新知隆興府受告表<lb/>
命出自天序進内朝之職恩隆易地洊持外閫之權懇<lb/>
辭粗罄於寅恭訓飭重勤於申命凌兢亟拜俯仰惟慙<lb/>
臣某中謝伏念臣性拙弗移材踈自信當孝廟七臨軒<lb/>
之際偶冠儒科屬陛下一更化之初叨居政府感精神<lb/>
<pb n="KR4d0290_WYG_007-20a"/>
之聚㑹忘蹤跡之孤單參預何功亶為孚實顛隮罔覺<lb/>
宜爾速辜退思維務于省愆均佚又從而起廢俾兼榮<lb/>
於月殿以承惠於星沙䇿磨朽鈍兩嵗有奇考試功能<lb/>
萬分無一幸不致于乏絶乃免蹈於譴訶然弱質易衰<lb/>
斜日自傷于鵩翼况歸心未遂秋風每憶于鱸魚載騰<lb/>
上印之章反被賜書之渥中聨禁直班實忝於文明外<lb/>
擁侯藩望益尊于濳躍詎應濫及仍斷牢辭兹盖伏遇<lb/>
皇帝陛下建官惟賢用人由已遵虞典陟明之制考漢<lb/>
<pb n="KR4d0290_WYG_007-20b"/>
條察治之規謂臣親被選掄嘗與聞于國論知臣屢膺<lb/>
更迭必熟識于民情加以隆名往哉督府臣敢不欽承<lb/>
睿奬恪守樸忠居寵思危當佩聖賢之謨訓投閑置㪚<lb/>
祈酬君父之慈憐臣無任<lb/>
　　　新知隆興府到任謝表<lb/>
觧湘堧之舊組幸免黜幽分洪井之新麾猥膺試可奔<lb/>
命敢言於道逺抗容俶抵於司存爰進爾民具宣上指<lb/>
臣某中謝竊以維斗所直是為控引之區循江以來厥<lb/>
<pb n="KR4d0290_WYG_007-21a"/>
有臨觀之美在昔謂之督府於今升曰濳藩謀帥孔難<lb/>
得人乃重减宴而餘於粟仲舒之德績可傳免賦而裨<lb/>
之財韋丹之名聲不朽必有材之是似則共理以奚難<lb/>
矧九重弄印以疇咨方百辟盱衡於誰與如臣者年衰<lb/>
戒得日奏罔功比承惠以宅南每懐憂於敗北偶値連<lb/>
嵗豐登之候適當清朝綜核之時粗知戢吏以安民稍<lb/>
可整兵而立武皆由帝運何有臣能及兹所領之邦非<lb/>
昨苟安之地生聚繁夥習俗輕揚儻控御失宜易致弄<lb/>
<pb n="KR4d0290_WYG_007-21b"/>
兵之患而撫綏無狀曷銷珥筆之風迫甚促行冒焉即<lb/>
次顧弗容於俯避何以副於仰成兹盖伏遇皇帝陛下<lb/>
操約御詳循名責實並觀内外初無輕重之殊加惠黎<lb/>
黔勿問邇遐之間爰晉殿帷之高職俾臨襟帶之奥區<lb/>
報稱則亡凌兢曷已臣敢不益堅晩莭仰答殊知惟玩<lb/>
愒是懲田里能銷于愁歎庶蕃宣小補冕旒或釋於顧<lb/>
憂<lb/>
　　　賜夏藥謝表<lb/>
<pb n="KR4d0290_WYG_007-22a"/>
守藩引疾甫離地濕之區賜璽更生亟拜天題之詔實<lb/>
以鐐奩之劑薰其寳殿之凉臣某中謝伏念臣智匪十<lb/>
全材非百試比分湘閫毎懷卧閤之慙兹易洪都預有<lb/>
負薪之懼矧未求於民瘼敢自覺於神疲當流金鑠石<lb/>
之時正惟奔命被飛雪圓氷之貺遂可清心兹盖伏遇<lb/>
皇帝陛下德並好生恩推解愠爰賜珍良之品以昭長<lb/>
養之私授南嶽之銀砂已屢承於聖惠賜西山之丹鼎<lb/>
願益廣於君仁<lb/>
<pb n="KR4d0290_WYG_007-22b"/>
　　　明堂禮成賀表<lb/>
肅霜届莭嘉觀萬寳之成吉日用辛敬秩九筵之祀光<lb/>
増謨烈事軼簡編臣某恭惟皇帝陛下剛健日新聰明<lb/>
時乂希夷體道誕膺滋至之休淵黙凝神坐撫寖昌之<lb/>
運謂孝以嚴父為大而聖以響帝為能爰稽汶上之圖<lb/>
仍舉洛中之典合宫陟配既親三嵗之祈宣室受釐益<lb/>
茂一人之慶臣昨叨政路兹守帥連侍祠莫率於臣工<lb/>
肅展奉璋之禮宅牧敢同於父老形為擊壤之歌<lb/>
<pb n="KR4d0290_WYG_007-23a"/>
　　　明堂加恩謝表<lb/>
大饗告成仰叶房心之次細書均惠俯臨牛斗之墟鈞<lb/>
天逺隔於九重駢邑遽加於三百循墻莫避蹐地知慙<lb/>
臣某中謝伏念臣頃備四鄰愧無一善洊玷竹符之守<lb/>
粗知茅祭之共籩豆静嘉阻預駿奔之列旗常婀娜莫<lb/>
瞻魚雅之容敢圖簡上帝之心且欲教諸侯之孝越在<lb/>
外服益以圭田兹葢伏遇皇帝陛下㳙選休成參侔開<lb/>
闔燭明四極肇脩五室之祠逆釐三神敷錫庶民之福<lb/>
<pb n="KR4d0290_WYG_007-23b"/>
重此采薇之遣帥忘其不稼而取禾臣敢不進服龍光<lb/>
退鞭駑鈍配天其澤詎容私受於君恩食土之毛願使<lb/>
同霑於聖化臣無任<lb/>
　　　瑞慶節賀表<lb/>
太嵗建亥符三豕之渡河衆星拱辰賔六螭而出日乾<lb/>
坤齊乆華夏均懽臣某中賀恭惟皇帝陛下纘禹儉勤<lb/>
躋湯聖敬嗣無疆之大歴惟德動天惠難保之小民以<lb/>
仁守位應千齡而載震斂五福以誕敷臣濫守銅符阻<lb/>
<pb n="KR4d0290_WYG_007-24a"/>
陳金鑑西江水逺但遡海以朝宗南浦朝飛惟望雲而<lb/>
頌禱<lb/>
　　　謝賜臘藥表<lb/>
賜一札之璽書懽同挾纊拜萬金之寳劑憂釋負薪恩<lb/>
重和鬚感深至骨臣某中謝伏念臣比叨再命洊長十<lb/>
連材乏參苓曷蘇民瘼質同蒲桞坐閲年華方虞寒籥<lb/>
之嚴凝忽被温綸之寵渥仰翠管銀罌之來下覺朱簾<lb/>
畫棟之生輝兹葢伏遇皇帝陛下禮遇舊臣澤加新府<lb/>
<pb n="KR4d0290_WYG_007-24b"/>
憫其疲瘵錫以珍良俾無晦𡨕風雨之侵庸効屏翰蕃<lb/>
宣之力臣敢不布中和之樂職問疾苦於窮閻五色有<lb/>
光日服仰承於魏帝十全為上嵗終益謹於周官臣無<lb/>
任<lb/>
　　　元正賀表<lb/>
厯正夏時驗三陽之交泰祥開吳分應五福之照臨四<lb/>
方無虞一人有慶臣某中賀恭惟皇帝陛下體仁以長<lb/>
求道之端八十七萬七千而統元復見堯年之丙子三<lb/>
<pb n="KR4d0290_WYG_007-25a"/>
百六旬六日而成嵗載觀羲仲之寅賔誕敷啿啿之祺<lb/>
均錫林林之衆臣一違北闕七見東風過九江至敷淺<lb/>
原濫司鎮撫以立春下寛大詔惟謹奉行<lb/>
　　　隆興府進葛布表<lb/>
垂裳在御歌奏五絃掌葛征財軄修九貢前件物治由<lb/>
女事出自山農雖帝殿自有於微凉然方物乃所以昭<lb/>
德服之無斁仰裨節儉之風衣亦有名俯偹恩榮之賜<lb/>
　　　又<lb/>
<pb n="KR4d0290_WYG_007-25b"/>
虞帝垂裳諧五絃於夏律吳都産葛備九貢於周官江<lb/>
介司十連之區方物效諸侯之獻前件物鮮如浣火細<lb/>
稱含風輕輭生凉不减升蕉之弱被服當暑亦同絺綌<lb/>
之清已踵豫州舉侯藩任土之制願同工部叨朝廷列<lb/>
賜之榮<lb/>
　　　謝賜夏藥表<lb/>
侯服剖符敢憚薰心之暑恩綸分寳載頒苦口之良瞑<lb/>
眩用瘳鬰陶有忸臣某中謝伏念臣初無善狀洊守雄<lb/>
<pb n="KR4d0290_WYG_007-26a"/>
藩去湖即江漸近蓴鱸之境玩嵗愒日甚慚竹馬之童<lb/>
氣方溽於伏庚恩忽流於令甲鼎丹分餌鋈白作奩南<lb/>
土爾居自乏雙金之貢西山無極猥瞻五色之光兹葢<lb/>
伏遇皇帝陛下動惟厥時予馭其幸凉生殿閣既思雲<lb/>
漢之側身地接衡廬更虞山藪之藏疾速置郵而傳命<lb/>
隆體貌以厲㢘臣敢不謹視一方之人各思寸膚之愛<lb/>
臣無任<lb/>
　　　丐祠劄子<lb/>
<pb n="KR4d0290_WYG_007-26b"/>
臣坎壈孤蹤昨䝉誤恩起家分閫浮湘兩載無補事功<lb/>
屢章丐祠更叨進職改帥江右控免弗俞黽勉之官已<lb/>
十閲月豫章比之長沙差為簡靖然控引蠻越責任不<lb/>
輕俗喜珥筆吏多舞文臣奉法循理不敢苟且每事必<lb/>
須剖白是非務使姦邪屏息直已忤物寧免怨仇去年<lb/>
諸郡嵗事幸頗豐稔今春峒丁小警尋已平寧入夏以<lb/>
來稍苦乾旱臣祗受詔㫖精加祈禱幸而得雨各已立<lb/>
秧接續更獲沾足則秋成猶或有望目下畎畆粗安府<lb/>
<pb n="KR4d0290_WYG_007-27a"/>
庫粗給綱運起廢無滯官兵奉廪無虧莫非慿藉朝廷<lb/>
得以玩愒逃責然臣蚤衰多病筋力弗强政拙心勞神<lb/>
疲形悴老態已具目力漸昏加之一出四年孥累多病<lb/>
量材度德既恐妨賢尸位素餐亦足招譴自揆甚審誠<lb/>
非飾詞欲望聖慈令臣早釋郡寄歸休田野或未忍棄<lb/>
捐即畀一祠禄差遣稍便醫藥不勝天地父母生成之<lb/>
恩臣冒犯天威臣無任<lb/>
　　　第二次丐祠劄子<lb/>
<pb n="KR4d0290_WYG_007-27b"/>
臣某近以治郡罔功衰年多病嘗具奏劄陳乞退閑或<lb/>
畀祠禄伏䝉聖慈特降詔書不允臣仰戴天地大施糜<lb/>
捐不足報稱深願勉扶孱質圖效民庸庶㡬少副陛下<lb/>
委任責成之萬一臣以拙戅昧於攝生今夏苦熱異常<lb/>
觸冒寧免暑毒緼客邪於經絡入秋以來遍體忽苦瘡<lb/>
癤在股一疽疼楚焮腫㡬大於杯呻吟一榻之上為廢<lb/>
寢食踰旬始潰至今尚妨歩履雖牽强酬應須人扶掖<lb/>
又縁臣屢更憂患氣血早衰因此傷動轉覺疲憊若非<lb/>
<pb n="KR4d0290_WYG_007-28a"/>
一意休養未能復舊支離之狀吏民所覩靖念閫寄至<lb/>
重非臣養痾之地儻或隳弛職業自速顛隮上負聖主<lb/>
覆露之恩下乖㣲臣進退之誼臣竊為懼是用再瀝忱<lb/>
悃塵凟睿明伏望聖慈容臣姑奉叢祠暫還田里使得<lb/>
稍便醫藥全度餘生他日未委溝壑别備驅䇿臣所不<lb/>
敢辭言實中情期賜矜允臣無任<lb/>
　　　瑞慶節賀表<lb/>
龍姿日表聖符繼作之君虹渚電樞瑞洽大來之慶亶<lb/>
<pb n="KR4d0290_WYG_007-28b"/>
惟良月屬是昌辰侈華祝於黔黎沸嵩呼於葢壤臣某<lb/>
中賀恭惟皇帝陛下天臨四海子惠萬民危微允得於<lb/>
心傳勤儉克全於躬履世臻極治功已底於更絃節紀<lb/>
誕彌命益隆於凝鼎臣叨居近列猥守逺藩再拜稱萬<lb/>
夀觴雖阻趨於漢闕十事上千秋鑑願竊效於唐臣<lb/>
　　　謝賜臘藥表<lb/>
守濳邸之銅符再逢清祀分禁庭之珍劑又賜細書帝<lb/>
有恩光臣無治狀臣某中謝伏念臣一寒晩出多病早<lb/>
<pb n="KR4d0290_WYG_007-29a"/>
衰夙夜服勞恐負洪都之新府烟霞成痼願修黄石之<lb/>
舊祠氣方凛於折綿言已温于出綍兼金百兩直東海<lb/>
之爛銀五色一丸殆西山之仙藥嵗云暮矣欲並成哉<lb/>
兹葢伏遇皇帝陛下體視群臣躬持八柄雖爾身在外<lb/>
曾微横草之功續乃命于天庶免負薪之疾臣敢不望<lb/>
咫顔而下拜誓九殞以為期臣無任<lb/>
　　　元正賀表<lb/>
行夏之時鳳紀始四時之布立春之日鸞路先三日之<lb/>
<pb n="KR4d0290_WYG_007-29b"/>
迎叶氣交通歡聲洋溢臣某中賀恭惟皇帝陛下體元<lb/>
乾長視吉履端隂慝旁消温厚勝嚴凝之氣陽和普施<lb/>
財成全輔相之宜廣木德之發生衍蘿圖之昌熾臣神<lb/>
馳北闕迹繫南州太極稱觴莫與元朝之獻夀呼韓欵<lb/>
塞佇觀正月之來朝<lb/>
</p>
<p>
</p>
  </div>
</body>
</text>
</TEI>
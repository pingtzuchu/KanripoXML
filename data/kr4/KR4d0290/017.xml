<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻十七</head>
    <p>
<pb n="KR4d0290_WYG_017-1a"/>
欽定四庫全書<lb/>
　後樂集巻十七　　　　　宋　衛涇　撰<lb/>
　　策問　序　跋　行狀<lb/>
　　　召試館職策<lb/>
問國家規畫長策思敉武功綜核庶政盡革平世具文<lb/>
之習將以恢王畧而飭戎備敢問今之急務孰緩孰切<lb/>
夫建事以擇材為本經武以彊兵為先調度以裕財為<lb/>
難儲庤以足食為重朝廷議論所及皆已次第舉行矣<lb/>
<pb n="KR4d0290_WYG_017-1b"/>
薦舉之詔首加於將帥之選又及於文武小大之臣不<lb/>
知可以博盡羣材否乎或謂介冑之所長搢紳之論豈<lb/>
能盡諗其優劣下僚之寒滯而上官之薦進未免有所<lb/>
遐遺則將何以開掄材之路歟中都簡試嚴良家之選<lb/>
諸路招募廣効用之額徒𨽻起戍收勇敢之士不知可<lb/>
以増儆軍實否乎或謂選汰子弟拘於等則之不齊至<lb/>
反遺其技藝招刺新兵雖可充尺籍之數而倉卒豈容<lb/>
責其練習適戍征行動為民擾安能使之循紀律而用<lb/>
<pb n="KR4d0290_WYG_017-2a"/>
命則它何以為整兵之計歟軍須供億支費寖廣常賦<lb/>
不可輒加矣置國用參計之司以覈天下之財廣鬻爵<lb/>
度牒之數以為權宜之策不知可以佐調度之乏否乎<lb/>
然州郡私其所入未必以出納之實上聞或迫之太急<lb/>
必至並縁為欺恩命優於舊比而應令者殊鮮異時勸<lb/>
誘不至寜免敷抑之病則裕民之道本末猶有當講者<lb/>
歟通融常平以濟轉輸之不給分委和糴以為蓄積之<lb/>
先具不知可以實塞下之備否乎然官吏苟且目前増<lb/>
<pb n="KR4d0290_WYG_017-2b"/>
補不能以足脱若小歉荒政何所倚頼近甸糴數太多<lb/>
商賈輻凑逐利一時雖可辦集民間能無續食之憂則<lb/>
足食之方先後猶有可慮者歟伊欲使時材奮興而有<lb/>
適用之實王師精鋭而有必勝之形版計周裕而源流<lb/>
無壅兵食充羡而公私無害子大夫當有深長之思以<lb/>
禆今日濟時之畧其詳陳之將以復于上<lb/>
　　　葉雲心註清净經序<lb/>
關尹子曰非有道不可言不可言即道果不可言歟經<lb/>
<pb n="KR4d0290_WYG_017-3a"/>
以載道聖賢立言以明道訓故者復以之正訛辨惑發<lb/>
揮聖賢之言而道乃無蔽則言惡乎可廢當知口耳之<lb/>
所及者道之筌蹄而得於神融心㑹則言皆糟粕耳常<lb/>
清净經道藏之上品學道之户牖也余嘗誦閲至老而<lb/>
未究其奥雲心居士一日過我袖出解義玩繹數章簡<lb/>
易而明白侣於經㫖已無餘藴不覺擊節自謂弗如也<lb/>
詫以示諸同志或有難之者曰所釋無形無情無名然<lb/>
矣不區以别之則生天地運日月長萬物皆可以形情<lb/>
<pb n="KR4d0290_WYG_017-3b"/>
而互遷於此得無遺論乎予答之曰擘肌分理而析其<lb/>
義則易流於穿鑿舉綱撮要而歸諸理則不失於渾融<lb/>
繼有難之者曰太上此書幽𦕈元邈未易窺測而欲以<lb/>
儒者之辭發其秘顯其微亦難矣夫予又語之以王輔<lb/>
嗣用老子解易郭象解荘子似荘子議者非之今以簡<lb/>
易明白之説而闡幽𦕈元邈之㫖則亦奚病然嘗聞之<lb/>
道不可聞不可見矧可言故關子可以言歸之有道者<lb/>
而且喻之以如吹影豈厚誣哉湛然澄水纎翳不留混<lb/>
<pb n="KR4d0290_WYG_017-4a"/>
茫太虚羣動俱息爰清爰静是特入道之端倪而語其<lb/>
至極則窈乎寥乎超乎太易之先且無眹跡可求况得<lb/>
以筆舌擬議形容耶雲心於真常之藴固以深造而自<lb/>
得之矣而不免於言者盖欲為後學筌蹄耳學者苟能<lb/>
繇其所言以推尋其所不容言者潜通黙識籥乎太上<lb/>
之道則是經亦糟粕也然則太上著其所而為是經雲<lb/>
心演其義而為是辭與夫人之問難僕之辨釋皆贅也<lb/>
又從而為之序不尤贅乎曷若一付之忘言<lb/>
<pb n="KR4d0290_WYG_017-4b"/>
　　　度人經後跋<lb/>
道藏三十六部傳流人世所睹聞者可數而靈寶度人<lb/>
一經尤無上之上又𤣥而𤣥者也元始一氣本於虚無<lb/>
惟虚惟無故能神而化之演大範於𤣥座而無類不生<lb/>
無物不成集萬真於黍珠而何大弗容何衆弗納誦之<lb/>
者能使遂白日之冲舉起長夜之沉淪豈諸道典可仝<lb/>
日語其間元洞一章微顯闡幽妙韞攸寓修真之士儻<lb/>
知沉潜探索凝志忘形使氣化神神化虚歸於太無則<lb/>
<pb n="KR4d0290_WYG_017-5a"/>
雖未登玉京蕭臺固已合真元始而陟䧏左右矣道逺<lb/>
乎哉古有羽士日誦不輟飄然仙引他如度亡抜苦除<lb/>
妖弭患證驗非一窮髙極逺而測深厚其功力未易量<lb/>
也練使平君喬梓不吝重貲大書深刻褫背成帙以散<lb/>
施四方持奉之衆豈謂是可徼福利哉盖以此經之可<lb/>
慕可尊也福利固非為善者所覬然感應有機自有不<lb/>
期然而然者矣<lb/>
　　　跋楊文公墨帖<lb/>
<pb n="KR4d0290_WYG_017-5b"/>
昔人云文章餘事士以德業為本文公國朝盛時道德<lb/>
文儒行誼氣節固與歐蘇馳驅千古若文體之變時有<lb/>
先後易地皆然要不必論江州使君公聞孫也自其先<lb/>
世裒集真墨迄今七十餘年將鋟木以廣其傳寶慶丙<lb/>
戌春書來遺録本恨見之晩觀諸賢題跋已盡稱揚之<lb/>
美頻年衰病筆墨流落然亦毋庸贅語玩閲數過亟以<lb/>
歸之因附名巻末庶託不朽云清明日呉郡衛某書<lb/>
　　　跋四大夫手書剏貽慶庵疏語<lb/>
<pb n="KR4d0290_WYG_017-6a"/>
某自㓜聞先親偕伯父言先祖學究𦵏華亭鳯凰山之<lb/>
原幾二百年矣今族系繁衍皆所自出時節春秋必親<lb/>
祭拜守庵僧徒歲有常廩又助之買田為乆長計某祗<lb/>
奉先訓惟謹比歲二月庚辰展掃墓下風木森然獨屋<lb/>
宇頺圮庵僧如珏袖出朝散四大夫剏庵手筆一紙翰<lb/>
墨如新字間或刓缺且不著歲年巻末有亥六月三字<lb/>
以譜牒考之當是宣和初元時先祖甫登戊戍第侍郎<lb/>
召寘三館尚書浸歴從班大夫有積善在躬克昌厥緒<lb/>
<pb n="KR4d0290_WYG_017-6b"/>
燕及雲來簪紱鼎盛等語躬率弟姪鳩工度材列名其<lb/>
次一為尚書父朝散七大夫一為十一府君逮今又百<lb/>
年大夫曾孫藻為二千石其他取世科登仕籍修儒學<lb/>
者不乏人某亦以非材嘗備數政府庸非逺澤所及耶<lb/>
方念為之更葺數楹視舊稍加爽塏使僧徒安居夤奉<lb/>
香火忽得大夫親蹟捧誦再三仰見前人奉先追逺不<lb/>
忘本始之意篤厚如此即循故事捐錢十萬俾如珏董<lb/>
其役仍書梗概貽諸賢族冀勉承先志相與成之是將<lb/>
<pb n="KR4d0290_WYG_017-7a"/>
以大夫遺墨鑱石庵中傳不朽云嘉定五年仲春既望<lb/>
某拜手謹識<lb/>
　　　御翰友順二字跋文<lb/>
嘉定乙亥冬十月臣涇昧死再拜言皇帝陛下臣之先<lb/>
世嘗以友順名所居之堂歲月逾逺扁榜未立無以稱<lb/>
為人子顯揚其親之意陛下不以臣愚戅幸嘗偹位丞<lb/>
弼願有以寵嘉之聖恩俞可於是親御翰墨大書二字<lb/>
以賜奎壁之光下飾蓬陋絢爛舄奕萬目聳瞻臣稽首<lb/>
<pb n="KR4d0290_WYG_017-7b"/>
頓首對揚休命退竊念列聖寳章宸畫寵錫臣下必皆<lb/>
一時勲舊文學之士日侍閒燕僅乃得之如臣去違軒<lb/>
陛身落江湖誠不自意冒膺殊榮凌兢奉承懼弗克任<lb/>
惟先臣季敏與伯父臣時敏孝友天至人無間言斯堂<lb/>
之名義盖取此臣兄弟臣涇臣濟臣洽臣湜從兄弟臣<lb/>
沂臣溉臣汋臣洙追繹先志聚居族食俾世世子孫㒺<lb/>
敢失墜而臣猥繇末學謬忝世科誤陛下抜擢皆非䝉<lb/>
昧所能及實先訓有以成之也夫天典民彛風俗之感<lb/>
<pb n="KR4d0290_WYG_017-8a"/>
化關焉襲光睿藻萬世之表勸形焉然則陛下之所以<lb/>
詔臣者豈惟臣一家之私所以風厲天下者至矣兹庸<lb/>
摹刻被之琬琰併識下方傳之無極嘉定九年正月十<lb/>
一日資政殿大學士通議大夫知隆興軍府事兼管内<lb/>
勸農營田使江南西路安撫使馬歩軍都總管呉郡開<lb/>
國公食邑二千四百户實封三百尸臣衛涇拜手謹書<lb/>
　　　皇太子寶翰後樂二字跋文<lb/>
皇帝陛下既大書友順二字賜某命揭于先人之廬某<lb/>
<pb n="KR4d0290_WYG_017-8b"/>
又因暇日即所居葺成一堂竊取文正范公之語名曰<lb/>
後樂而皇太子殿下復灑寶翰俾勒為華榜以侈榮遇<lb/>
於是兩宫筆墨之妙重輝迭明照映江湖永為山林一<lb/>
隅之鎮惟范公起諸生少有大節毎日誦曰士當先天<lb/>
下之憂而憂後天下之樂而樂夫憂樂以天下而先後<lb/>
在吾身則其所謂憂樂亦異乎人之憂樂矣其後叅仁<lb/>
宗皇帝大政為宋名臣某生晩陋道德勲業不足彷彿<lb/>
萬一然竊知師慕今年衰志惰退藏邱壑仰窺皇帝陛<lb/>
<pb n="KR4d0290_WYG_017-9a"/>
下聖化日新皇太子殿下温文日就顧雖老矣猶得與<lb/>
魚鳥之微㳺泳德澤某之憂固可忘而樂則無窮也殿<lb/>
下以某嘗陪儲賔末綴故將賚及之敢併刻諸石以夸<lb/>
耀永世云嘉定十年六月初三日資政殿大學士通奉<lb/>
大夫提舉臨安府洞霄宫呉郡開國公食邑二千四百<lb/>
户食實封三百户衛某謹跋<lb/>
　　　游澱山識外舅餞送淮東詩後<lb/>
某紹熙壬子春赴淮東倉司往别外舅已病無他苦但<lb/>
<pb n="KR4d0290_WYG_017-9b"/>
以少食多倦以長篇饑其行且送到澱山僧廬到海陵<lb/>
甫踰月遽以訃告明年夏移浙東始得撫棺一慟後二<lb/>
十六歲嘉定戊寅冬敬閲故書見之愴然因識其後云<lb/>
　　　先祖考太師魏國公行狀<lb/>
公諱某字致虚上世齊人唐末避亂徙錢塘又自錢塘<lb/>
徙華亭故今為華亭人曾祖某故不仕祖某故不仕父<lb/>
某贈朝請郎母陸氏俱贈宜人由公仕累封也家世業<lb/>
儒朝請公厚德慷慨譽重閭里生二子公其仲也人授<lb/>
<pb n="KR4d0290_WYG_017-10a"/>
一經闢館延四方賢士為之師公自為童有志氣其進退<lb/>
應對已如成人親識莫不竒之未弱冠母陸氏捐館公<lb/>
追慕哀毁喟然歎曰吾不立身揚名不名人子於是蚤<lb/>
夜孜孜力學不倦一夕夢陸氏拊公之背而告之曰衛<lb/>
氏有後吾死且無憾矣公自是益刻苦年二十有五以<lb/>
舍法預貢升太學𨽻學五年經通業成擢進士第實政<lb/>
和八年也初調宣州南陵主簿明年己亥迎侍之官任<lb/>
滿陞從政郎攝學正移攝太學博士繼三歴民社所至<lb/>
<pb n="KR4d0290_WYG_017-10b"/>
有聲初為温州平陽縣令平陽温之劇邑常難其人公<lb/>
下車未乆善政化俗吏畏民愛尤以亷平自守忽一日<lb/>
縣郊遺火宻邇縣治家人驚恐公曰果一邑之民皆災<lb/>
吾可獨幸歟命取公服向火而拜尋而反風滅火皆謂<lb/>
公神明之政可感天地遺愛在人平陽之民圖公之像<lb/>
于今祠焉再為臨安府新城縣令治聲茂著刺史部刺<lb/>
史一時名卿交以公名聞于上改通直郎未幾而二親<lb/>
繼亡公居䘮盡禮常泣謂人曰吾不幸竟不逮生封憾<lb/>
<pb n="KR4d0290_WYG_017-11a"/>
何時而已耶及釋服差知餘杭縣視事之初公之兄以<lb/>
訃告公奉朝假歸赴既畢大事囑其猶子儔等曰吾憐<lb/>
汝之孤不忍分析所有先人家産罄以付汝復諭以剸<lb/>
裁家務之式戒其自勉又時推俸餘以助之甚為士論<lb/>
所重公之在餘杭施設不可備舉如興馬監如造溪橋<lb/>
皆有利於國有便於民其他所行後政率以為凖式既<lb/>
治行尤異時餘杭又屬籍天府廟堂遂浸熟公名矣考<lb/>
滿除通判鎮江府治歴二年府中胥慶及𤓰之日太守<lb/>
<pb n="KR4d0290_WYG_017-11b"/>
曾公惇率僚屬餞公郊外千里之民攀轅戀德恨借留<lb/>
無計太守遂紀公之事命刻于石至十九年以歴任功<lb/>
賞磨勘凡六轉至朝奉大夫除通判紹興府居家待次<lb/>
二年俄得疾謂其子時敏曰有生必有終天地之常期<lb/>
自然之至數是以通人逹士以存亡為晦明死生為朝<lb/>
夕此理之常無足怪者我之疾革决不能起也汝軰孳<lb/>
孳為善無墜箕裘之業足矣少選泰然而逝實二十一<lb/>
年十月初一日也享年六十有二以二十二年十月十<lb/>
<pb n="KR4d0290_WYG_017-12a"/>
三日葬于湖州歸安縣廣德鄉石佛塢之原從吉卜也<lb/>
公娶沈氏平江人封宜人男三人時敏尚賢季敏時敏<lb/>
遇郊恩補將仕郎尚賢先公三十五日而卒季敏未官<lb/>
一女適右廸功郎新差監真州在城都商税務孫伯彪<lb/>
公為人天資長厚寛仁愛物三仕為令尹民有訟入公<lb/>
庭諄諄撫諭如教子弟有可解解之必不得已象罪入<lb/>
刑焉及通判鎮江日令職官不得有私囚至則上之公<lb/>
隨事斷遣舉當於理由是獄無停囚庭無滯訟部使者<lb/>
<pb n="KR4d0290_WYG_017-12b"/>
毎按臨無不嘉嘆在鄉周旋無貴賤親踈悉加以禮自<lb/>
始學至老未嘗釋巻有易説十巻論語解十巻其他所<lb/>
著文甚多未暇編次不汲汲於進取能以道自娱故官<lb/>
止于正郎職竟老州縣嗚呼哀哉以公之德而天何嗇<lb/>
之以壽耶公死之日逺近之人莫不吁嗟歎息如䘮所<lb/>
親夫豈無自而然<lb/>
　　　盖經行狀<lb/>
公諱經字德常姓盖氏其先大名府宗城縣人大名於<lb/>
<pb n="KR4d0290_WYG_017-13a"/>
漢為魏郡有蓋司𨽻墓在焉自漢及唐世有聞人髙祖<lb/>
以來蓄德不施武功始繇毉學得禄仕乃移籍開封靖<lb/>
康之亂中散挈家東南公生於建炎三年十月二十一<lb/>
日時道路榛梗行者不敢喘息公在襁褓家人軰屢趣<lb/>
乳者委置墟莽間曰毋以兒故累百口乳者負而祝曰<lb/>
吾兒非凡必有相之者抱持疾趨日昳不哺乳饑無啼<lb/>
聲迄保䕶脱賊境人皆異之㓜頴悟端重如成人少長<lb/>
有大志刻勵就學并日夜忘寢食操筆為文辭頃刻數<lb/>
<pb n="KR4d0290_WYG_017-13b"/>
千百言未冠逰太學挾其所有與四方之士校程式常<lb/>
出衆上聲振一時嘗有善相者問公姓氏曰君非蓋防<lb/>
禦家耶防禦有隂德里第旁近居人寒遺以衣飢飼以<lb/>
食疾予以藥或深夜欵門戸委錢粟奕世流祉其後宜大<lb/>
天之報善在君矣以上舍奏名南宫擢紹興三十年進<lb/>
士甲科調紹興府司户叅軍未幾罹外艱公以禄不逮<lb/>
親執䘮哀毁過甚雖貧自力葬祭如禮乾道二年服除<lb/>
有㫖擢太學正繼丁令人憂公以憂患艱閔十餘年學<lb/>
<pb n="KR4d0290_WYG_017-14a"/>
日益充朋逰多附華聞彌大宰相夙知公召復以才行<lb/>
薦于上除武學諭時壽皇在位十年矣方總核庶務䂓<lb/>
圖駿功公因對首斥佛老異端之説言其教以清浄虚<lb/>
無為宗人主崇尚稍入其說則蠧壞心術雖有剛勇正<lb/>
大之氣將為之銷蝕而不自覺且聾瞽愚俗至竭貲産<lb/>
以奉施舍土木競興金碧流爛糜耗民力其弊不可勝<lb/>
計又言近時風俗奢靡相尚冒上踰等請申嚴法禁一<lb/>
切裁抑且請自貴近始壽皇嘉納即詔行之自是簡記<lb/>
<pb n="KR4d0290_WYG_017-14b"/>
上心九年除勅令所刪定官俄兼國史院編修官實録<lb/>
院檢討官浸歴清貫淳煕二年十月輪對賜見選德殿<lb/>
公奏言天下無不成之功須平居暇日所以治國所以<lb/>
制敵者從容有餘力而後可以應機㑹若歲月悠悠大<lb/>
計不立臨事後圖智者無所用其巧矣又言人言圖囘<lb/>
不世之功當以人才為急今之用人不患無文采强幹<lb/>
小亷曲謹所急者忠誠奮發節槩特立易於感發之人<lb/>
夫忠誠節槩則其資禀渾厚亮直愛君愛國之念固已<lb/>
<pb n="KR4d0290_WYG_017-15a"/>
素定一有以激勵聳動之則捐軀竭節自不能已此等<lb/>
人才世固不乏但作之則興沮之則壞在人主抑揚進<lb/>
退之間耳又建請中興以來將相功臣不為不多方舉<lb/>
行慶典宜從凌煙麒麟雲臺之制繪像秘閣以侈太上<lb/>
皇帝一代之宏烈亦激勸人才之一術皆當上意公又<lb/>
論風俗頹惰殆類江左昔劉翔譏晉之公卿曰四海板<lb/>
蕩奄踰三紀斯乃廟堂焦慮忠臣畢命之秋而諸公晏<lb/>
安江左肆情縱欲謇諤之言不聞征伐之功不立何以<lb/>
<pb n="KR4d0290_WYG_017-15b"/>
尊主濟民今日之患莫大於上欲為而下不應陛下果<lb/>
欲伸大義於天下雪祖宗之讐恥非勵志節使人人有<lb/>
趨事赴功之心不足以振此弊往復數百言漏下數刻<lb/>
占奏詳明玉音嘉奨時上延見小大之臣咨詢治道尤<lb/>
注意人才及召對問公家世喜曰朕固知卿磊落閱所<lb/>
進疏見公階八品曰卿未改官耶即日特㫖改宣教郎<lb/>
蓋異恩也翼日淮東總領錢公良臣對上宣諭曰盖某<lb/>
有用之才曽無為朕言者朕因奏對自知之錢公因贊<lb/>
<pb n="KR4d0290_WYG_017-16a"/>
上知人之明且稱其才八靣受敵上曰卿言必不誣遂<lb/>
有意逺用矣尋除著作佐郎它日忽中使持詔至所寓<lb/>
舎問公經理財賦事公手疏奏臣起諸生財賦雖非素<lb/>
講然君命也寜有所擇乎聞者知公將有總餉之命三<lb/>
年正月除司農寺丞兼權戸部郎官總領淮西江東軍<lb/>
馬錢糧専一報發御前軍馬文字臨遣之次壽皇虚懷<lb/>
以聴公亦慷慨論事於封植人才以備緩急一說必諄<lb/>
複言之其畧曰凡人才之可用者以其有精華果銳之<lb/>
<pb n="KR4d0290_WYG_017-16b"/>
氣也如使銷鑠而不存枵然無用之人耳唐陸贄謂聖<lb/>
人之愛人才摭其華英而使之當其暢茂而奬之是以<lb/>
銳不挫而力不匱然此用才之說也若儲才需用則必<lb/>
更試以事功一習練世故可以老其才二發攄底藴可<lb/>
以堅其志三出入中外可以積其望蓄之如此其素自<lb/>
然取之不盡用之不竭何至臨事有乏使之歎哉又言<lb/>
理財之法纎悉畢備不可有加矣盍補罅葺漏使弊去<lb/>
法全則歛不及民而財自裕今外之轉運内之戸部皆<lb/>
<pb n="KR4d0290_WYG_017-17a"/>
財計所聚非若它官可責速效不能者既以無功而罷<lb/>
能者又以有勞而遷代易不常苟同傳舍彼媮免幸容<lb/>
耳何暇究心革弊乎壽皇首肯再三又請廣儲粟以實<lb/>
邊備嚴薦舉以戒市恩上皆然之撫勞丁寜公感上知<lb/>
遇到治所即布宣德意講求軍政之闕異時軍帥或務<lb/>
掊克以供苞苴㳺燕無度使者業與狎昵莫敢孰何公<lb/>
拊循士卒申結諸將務極恩厚而身為繩榘自有以厭<lb/>
服其心眎前所為悉歛戢由是人無猜阻軍政以舉自<lb/>
<pb n="KR4d0290_WYG_017-17b"/>
主將至於行伍莫不畏而愛之久而益服洎四年九月<lb/>
被㫖奏計軍中利病人於公無隐情悉得其實一一條<lb/>
奏多所釐正其它節目如定按試時限填諸軍闕額軍<lb/>
中子弟以䕃得官者放令赴選公謂子弟生長行間便<lb/>
習弓馬於官業未必通解不若仍肄尺籍給衙吏俸較<lb/>
之新招刺人大不相侔又調發之際彼各衛其父兄可<lb/>
得死力詔為罷行之除户部郎復之任越明年三月又<lb/>
得㫖奏計公將去於是再歲績用兹茂壽皇雅欲留公<lb/>
<pb n="KR4d0290_WYG_017-18a"/>
曰朕思代卿者難其人勉為朕往出尚藥器幣香茗以<lb/>
寵其行公在職益謹不懈國計軍政有所闗繫講之益<lb/>
詳居五月召歸時邊圉北有輕脱生事者公入對因言<lb/>
善謀敵者不輕於用而后可以大用祖逖擊楫誓江志<lb/>
清中原及鎮雍邱與石勒相持境上乃通互市卻䧏人<lb/>
禁諸將侵暴古人圖勝藏於無形若校虚文貪小利使<lb/>
彼暌暌然以我為虞計亦淺迫矣至如避罪逃人宜勿<lb/>
收受盗馬來市勿與貿易間諜不宻毋庸多遣廓然示<lb/>
<pb n="KR4d0290_WYG_017-18b"/>
以誠信以俟可乗之機乃國之福也壽皇憮然曰卿誠<lb/>
體國之言擢權戸部侍郎公謂財計固所當慮民貧抑<lb/>
非便即奏言丘夷淵實理所必至與其民貧思盗寜若<lb/>
捐微利以予民使監司州縣通融有無冀漸紓民力此<lb/>
實固根本之道今所甚急者節浮費革濫賞汰冗吏言<lb/>
皆切理可謂知所先後矣七年五月詔兼侍講紬繹之<lb/>
暇於古今治亂君子小人消長之際必詳究熟復上為<lb/>
動寤是歲適旱公疏備豫六事曰定賑貸之賞曰通商<lb/>
<pb n="KR4d0290_WYG_017-19a"/>
販之利曰散常平曰嚴檢視曰已逋責曰緩賦租尋詔<lb/>
諸路備荒政實自公發之十一月借戸部尚書充賀金<lb/>
國生辰國信使過故都歴覽山川形勝感憤黍離中夜<lb/>
雪涕縁道觀者知公壯人争覩為快舉手加額曰此中<lb/>
原人物盖遺黎思漢之心未泯也接伴馬惠廸意傾鄉<lb/>
公公開懷與語具知彼中事情三月竣事入奏畫取守<lb/>
戰三策以獻咸得其要領非他人剽聞掠説藉手嘗試<lb/>
者壽皇改容稱嘆已而陳軍政四事一務蓄積二乆任<lb/>
<pb n="KR4d0290_WYG_017-19b"/>
將三選幕官四旌武藝其久任將曰比甞有以文易武<lb/>
為都統制者旋復文階文武之任視其才之當否可也<lb/>
予奪不出於公言避就一聴其私意䙝戎事亂名器莫<lb/>
此為甚選幕官曰近世士大夫狃於習俗不親武事一<lb/>
從軍幕目為冗濁遂使不肖者充員有才者恥就冝稍<lb/>
重其選精擇其人時賜對敭擢以清望他日賛謀經武<lb/>
將於此取之今軍幕許叅用文臣畧施行矣八年九月<lb/>
二日正除戸部侍郎二十日兼侍讀先是六月壬申詔<lb/>
<pb n="KR4d0290_WYG_017-20a"/>
開講日讀陸贄奏議比秋始御邇英適史魏公浩免奉<lb/>
朝請進讀虚席政府進除目上越次命公公力辭避詔<lb/>
不許公甫拜命趣入對天顔恱懌拊問甚厚且賜之坐<lb/>
曰朕素知卿廼以錢良臣婣家用卿晩矣公跼蹐頓首<lb/>
謝後二日而言者及公公亟請去歸既踰年提舉江州<lb/>
太平興國宫十一年除知池州未赴仍奉祠十二年二<lb/>
月除知江州十三年八月起家知鎮江府辭不獲命勉<lb/>
至郡政以寛簡惠先鰥嫠甫三月人用寧便邑有姦賍<lb/>
<pb n="KR4d0290_WYG_017-20b"/>
吏公未致詰懼不免隂為詆訾旋以祠歸公置不問代<lb/>
公者卒劾罷之公遂杜門卻掃若將終焉初公家平江<lb/>
後徙華亭自戸部歸並所居闢地數畆佳花美木列植<lb/>
交䕃間以亭榭有堂扁曰怡顔繙閱故書徜徉其中親<lb/>
朋過從賦詩飲酒讌笑終日客去退處一室翛然或夜不<lb/>
寐則攬衣危坐篝火觀書逹旦脱遺紛埃冲澹如也如<lb/>
是且十載中間一出僅踰時公安於閑適然燕居深念<lb/>
視國猶家每以國恩未報為恨甞語人曰一旦君上使<lb/>
<pb n="KR4d0290_WYG_017-21a"/>
赴危難吾死所也若苟竊廩禄則已矣此公許國之素<lb/>
志也奉祠凡四年秩滿又閱歲絶不復問曰吾直未敢<lb/>
請致軍事爾紹熙三年四月二十七日以微疾卒于正<lb/>
寢享年六十有四初得疾起居如平時曰晝夜去來理<lb/>
之常也疾革對妻子無慼容語不及私盥濯正衣巾屬<lb/>
纊不亂其處死生之變足以見公平日矣公性夷易平<lb/>
直無崖異壁絶之行接人遇物氣貌温如及當事或理<lb/>
所未安毅然有守不可奪以勢利内外純白非矯厲以<lb/>
<pb n="KR4d0290_WYG_017-21b"/>
為髙者以薦逹人才為任甞言侍從初除舉自代美意<lb/>
也今具文應故事是除授之始言已不可取信何以責<lb/>
其後乎其忠實不欺類是家始甚貧然尚氣義賙人之<lb/>
急視出貨力如秕稗其遇故舊尤篤至解衣分食家之<lb/>
有無一不以綴意居官則務謹節曰有妄費者必横取<lb/>
其在淮西有馬司一軍比他總領所為雄劇前居是職<lb/>
者賦入多漏失或侈用率稱貸朝廷别藏積四百餘萬<lb/>
緡公至精考覈省餽遺不飾虚譽曽不乏供任戸部二<lb/>
<pb n="KR4d0290_WYG_017-22a"/>
年檢柅吏姦無招權乾沒之患調度有餘未甞創一科<lb/>
歛條目凡所建明多及民隐殿司甞干内降闢牧馬草<lb/>
地冒民田幾千頃公於上前辯折甚苦曰安可奪養人<lb/>
者以飼馬詞直理明卒從公議民田賴以獲免又請置<lb/>
籍植碑以弭後患其惠利博矣公於兄弟友敬素無生<lb/>
業既仕則均禄秩相繼蚤世公撫孤㓜如已子延師使<lb/>
就學女厚貲装為擇佳配二姊嫠居無依倚公迎以歸<lb/>
奉養有禮明堂恩得䕃補舍其孫官季弟之子鈞今主<lb/>
<pb n="KR4d0290_WYG_017-22b"/>
嚴州建德縣簿歲時祭享滌濯必親甞涕泣而言曰祭<lb/>
之豐誠不如養之薄也居鄉尚齒曩或以爵公身率之<lb/>
今遂成俗頃需次餘暇鄉黨後生多從講學公勸飭指<lb/>
誨亹亹忘倦後大半為知名士謙虚樂易惟恐不及仁<lb/>
厚好施始終弗渝公死之日逺近弔哭皆曰失此鉅人<lb/>
長德矣公娶章氏封令人子男二人長曰銳通直郎福<lb/>
建路提舉市舶司幹辦公事次曰鑄文林郎新監淮西<lb/>
總領所太平惠民局女四人長疾廢為尼次適朝請郎<lb/>
<pb n="KR4d0290_WYG_017-23a"/>
新通判鎮江軍府事錢仲彪次適承議郎充兩浙路轉<lb/>
運司幹辦公事王伯度次以歸涇孫男三人溥登仕郎<lb/>
孫女四人公家居無惰容亦不嚴厲自奉甚約藏書萬<lb/>
巻多手自標識尤耽班孟堅史且慕其為文有文集二<lb/>
十巻藏於家公自登第在選調十五年繇刪定官改秩<lb/>
七年位為侍從官至中大夫方未遇時人莫不嘆其淹<lb/>
滯公處之恬然晚為時用稍號通顯人咸謂宜公惟以<lb/>
超轕為懼公為人倜儻每務大體不為細冗之迫束於<lb/>
<pb n="KR4d0290_WYG_017-23b"/>
世無所怨惡始去國詔與祠時西掖當書詔者素與公<lb/>
厚善方來謁詡詡笑語退而繳奏竟寝祠命公不之怪<lb/>
也性不喜附麗苟進一意孤立其遇合端有本末有䜛<lb/>
毁之者公卒無一語自解惟壽皇特知之深以故雖在<lb/>
外久而眷禮不衰公嘗曰吾安義命期無愧於心人知不<lb/>
知弗恤也嗚呼公出處之節與流俗落落若是則可以無<lb/>
愧也已銳等將以明年七月辛酉葬公于餘杭縣吉安<lb/>
村山之原以行實囑涇顧晚陋不足以知公令人於涇<lb/>
<pb n="KR4d0290_WYG_017-24a"/>
為從母實婣舊義不得辭謹撰次其梗槩公祥符縣開<lb/>
國男食邑三百户褒贈不及沿近制也然嘗登從列於<lb/>
史法應得書將俟立言之君子有攷焉謹狀<lb/>
　　　故安康郡夫人章氏行狀<lb/>
夫人章氏其先建寜浦城人後徙居秀之華亭曾大父<lb/>
糈故贈承事郎曾祖妣徐氏周氏祖柷故任右通直郎<lb/>
祖妣孺人呉氏張氏考終故贈武義大夫妣宜人黄氏夫<lb/>
人生於紹興庚申㓜端慧婉娩聴從動合女憲父母愛<lb/>
<pb n="KR4d0290_WYG_017-24b"/>
之誓不與凡子時中興右文崇建學校侍郎盖公名一<lb/>
家少年首馳俊聲多士慕向尋繇舎選登鼎甲咸謂擇<lb/>
對莫冝于公遂以夫人歸焉既有家上承姑嫜旁接婣<lb/>
戚下御妾媵罔不順適閨門之内愉愉如也初侍郎處<lb/>
窮約而輕財尚氣誼家無餘資夫人竭力營陔養具滫<lb/>
髓問衣佐餕雖罄奩笥不憚侍郎得以悉意講學從之<lb/>
遊者日盛後多為聞人侍郎素友愛自夫人之歸愈無<lb/>
間言諸姑以孀獨來依夫人盡禮敬同甘苦始終猶一<lb/>
<pb n="KR4d0290_WYG_017-25a"/>
日死葬之先塋之側以便時祀有妹在室夫人資送特<lb/>
厚至損首飾予之侍郎嘗欲舎其孫而官猶子夫人從<lb/>
臾不遺餘力昆弟之孤在左右者自㓜及長拊育誨化<lb/>
男有分女有歸夫人之助多焉平居自奉簡素周人之<lb/>
急常恐不及親舊貧不能自存者皆有常餼歲飢里閭<lb/>
囏食則發廩損市直以倡巨室全活甚衆其仁而好施<lb/>
積而能㪚盖出天資非勉强飾情以沽譽也自侍郎即<lb/>
世夫人理家政井井有條門祚益大簮組蟬聨蘭玉森<lb/>
<pb n="KR4d0290_WYG_017-25b"/>
列母孫四世極含飴戯綵之樂賜名亞于秦虢延慶侈<lb/>
于姬姜壽考康寜廣備五福世所稀見人以為隂功淑<lb/>
徳之報嘉定已卯夫人年登八袠齒髮不衰精神益壯<lb/>
族黨合賀進流觴婦孫歸侍慶席數陪讌語杯酒流行<lb/>
多至夜分少壯或欠伸跛倚夫人整衣危坐無倦容涇<lb/>
固歎其禀異且期頥未艾也子鑄持荆㐮使節將力匄<lb/>
歸為壽夫人持書止之曰邊氛未靖汝當宣力國事毋<lb/>
以私廢公雖嚴父教忠之訓不過此嗚呼賢哉性冲澹<lb/>
<pb n="KR4d0290_WYG_017-26a"/>
中年即屛脂澤釋綺麗日繙内典味禪悅脱遺世故死<lb/>
生旦暮之理洞然于中無一毫底滯屬纊之夕曽不怛<lb/>
化甲申八月二十六日以微疾卒于正寢享年八十有<lb/>
五累封至安康郡夫人子男二人銳故朝奉郎主管台<lb/>
州崇道觀鑄朝散大夫直秘閣知太平州女四人長從<lb/>
浮屠法次適中大夫中書門下省檢正諸房公事兼權<lb/>
兵部侍郎錢仲彪次適朝議大夫知通州王伯度㓜以<lb/>
妻涇孫男五人溥從政郎京西路轉運司辦公事淳文<lb/>
<pb n="KR4d0290_WYG_017-26b"/>
林郎新監行在文思院門澄從事郎新湖州烏程縣丞<lb/>
涯漸將仕郎孫女七人朝請大夫知吉州軍州事趙希<lb/>
琴國學進士鄭公紹朝散大夫主管建康府崇禧觀劉<lb/>
垕忠翊郎添差監湖州都酒務趙汝旗承信郎新監戸<lb/>
部中浦犒賞酒庫張師稷浙漕進士陳極其壻也次許<lb/>
嫁涇㓜子宣義郎新監建康府糧料院柳曽孫男六人<lb/>
似之仰之餘未名曽孫女三人鑄將以寶慶元年月日<lb/>
奉夫人之柩合祔于侍郎之墓以行實來請涇視夫人<lb/>
<pb n="KR4d0290_WYG_017-27a"/>
為從母且子壻也夫人與先妣實同生年涇不孝失所<lb/>
恃踰三十年不勝風木之痛每侍夫人如母存焉夫人<lb/>
遇涇亦均子姓壬午冬杪涇得竒疾屢瀕于死夫人不<lb/>
逺數舍來視問憂形于色至為之禱祠名山眷眷不忍<lb/>
舍去恩意篤矣涇方俟少間求從容外舍别甫踰歲遽<lb/>
隔千古傷今念往不知涕泗之横集也追述遺美不敢<lb/>
以衰病辭扶羸執筆姑叙大略以備彤史之採訪云謹<lb/>
狀<lb/>
</p>
<p>
</p>
  </div>
</body>
</text>
</TEI>
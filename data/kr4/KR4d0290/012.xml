<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>後樂集巻十二</head>
    <p>
<pb n="KR4d0290_WYG_012-1a"/>
欽定四庫全書<lb/>
　後樂集巻十二　　　　　　宋　衛涇　撰<lb/>
　　奏議<lb/>
　　　繳進御筆劄子<lb/>
臣等宻上奏事間恭奉玉音皇太子參决事朕有此意<lb/>
甚久昨日趙彦逾經筵求去奏及此此事斷自朕意不<lb/>
欲因人言批出卿等可商量教穩當欲待批出臣等仰<lb/>
見陛下聖明獨斷爲宗社大計不繇臣下奏請不勝慶<lb/>
<pb n="KR4d0290_WYG_012-1b"/>
抃臣象祖奏陛下欲得皇太子習知朝廷政事此宗社<lb/>
大計非臣下所敢奏陳出自英斷尤見陛下聖明臣彌<lb/>
逺奏此事當出自陛下宸斷臣涇奏陛下適所宣諭誠<lb/>
出獨斷然今日與真宗天禧間故事不同亦與夀皇淳<lb/>
熈末年故事不同天禧間真宗聖體不豫所以有此淳<lb/>
熈間夀皇已有倦勤之意今陛下春秋鼎盛正當躬親聽<lb/>
斷之時聖意不過以皇太子年齒長懋欲得習知政事<lb/>
令與宰執聚議庶幾習熟天下事體它時付託得人日<lb/>
<pb n="KR4d0290_WYG_012-2a"/>
逐於侍膳問安初無相妨臣所慮者恐外人不知妄有傳<lb/>
播撰造語言陛下聖明必能洞照臣象祖等惟朝殿奏<lb/>
事得侍清光退後凡有事件多是繳入非時無縁可得<lb/>
通達内外之意所以向來韓侂冑因此得以竊㺯威福<lb/>
稔成姦惡幾危國家今得皇太子㑹議臣等奏事既退<lb/>
或陛下有所宣諭或臣等有敷陳未盡之意皇太子於<lb/>
侍膳問安之際皆可以從容奏禀内外不至扞格不通<lb/>
且更不容外間别有人出入禁闥干預朝政豈非宗社<lb/>
<pb n="KR4d0290_WYG_012-2b"/>
大幸奏事畢臣等又奏適來所聞玉音聖意已定容臣<lb/>
等退而商議以聖意擬定御筆進入今謹用别幅擬進<lb/>
更乞睿覽如合聖意即乞御筆批降施行<lb/>
　　　同宰執奏皇太子㑹議資善堂劄子<lb/>
臣等檢照國朝㑹要大中祥符八年二月十八日詔元<lb/>
符觀皇子就學堂宜以資善爲名此國朝資善堂所繇<lb/>
始也至天禧二年八月甲辰昇王益受<hi>仁宗舊諱</hi>爲皇太子<lb/>
四年十一月令中書樞宻院大臣並兼東宫職任庚午<lb/>
<pb n="KR4d0290_WYG_012-3a"/>
詔皇太子與宰臣樞宻使以下就資善堂㑹議此國朝<lb/>
㑹議所繇始也又續㑹要政和五年二月十日立皇太<lb/>
子宫三月七日出閣過府<hi>時皇太子未稱宫</hi>就資善堂聽讀又<lb/>
中興㑹要紹興五年五月八日詔擇日降制除防禦使<lb/>
伯琮<hi>孝宗舊諱</hi>爲節度使封國公就資善堂聽講先是宰臣<lb/>
趙鼎得㫖於宫門外造書院屋一區欲伯琮就學有司<lb/>
以圖來上凡建屋十有六間從約也至是書院成上曰<lb/>
只以書院便爲資善院俟除授訖命儒臣爲直講翊善<lb/>
<pb n="KR4d0290_WYG_012-3b"/>
悉知資善故事以前項典故言之則講堂資善初無異<lb/>
所講讀㑹議悉在其間今來皇太子既巳過宫開講已<lb/>
降指揮今臣等並兼東宫官日赴資善堂㑹議實與前<lb/>
項典故一同伏覩昨日降出皇太子奏劄仰見皇太子<lb/>
隆謙盛德加禮宫僚而臣等稽之舊章揆之私義有不<lb/>
容自己者皇太子地尊儲極國本至重既居新宫不應<lb/>
特以㑹議之故再臨舊所講學之地既未合典禮亦非<lb/>
所以示觀瞻况臣等備數宫僚許陪侍講學因而㑹議<lb/>
<pb n="KR4d0290_WYG_012-4a"/>
於勢便順若俯狥冲請以尊就卑誠非所安臣等不敢<lb/>
奉詔伏望聖慈特降睿㫖並依典故施行實爲允當取<lb/>
進止<hi>五月八日三省樞宻院同奉聖㫖宰執既兼東官官令就講堂㑹議</hi>
　　　乞蠲放總制無額窠名錢奏狀<lb/>
臣近者不避訶譴輒具申奏乞將潭州十二縣拖欠嘉<lb/>
定四年已前總制等無額窠名錢米昨來巳行倚閣見<lb/>
今無可拘催者乞與盡數蠲放以寛諸縣以惠疲民尋<lb/>
䝉朝廷從糧料院指定止將嘉定三年已前未解錢米<lb/>
<pb n="KR4d0290_WYG_012-4b"/>
許照大禮赦文蠲放所有四年零欠只令斟酌接濟圓<lb/>
融補解臣自合仰認德義不宜復有控呈竊縁潭州諸<lb/>
邑自㓂盜驚擾之後兵革供應之餘閭閻蓋藏非復疇<lb/>
昔州縣事力委是窮困前守臣曹彦約見得此錢難催<lb/>
遂以便宜倚閣散榜民間不許催理倚閣之後今已兩<lb/>
年總所必欲舉催諸邑何所從得前後失據公私徒擾<lb/>
所謂斟酌圓融不過移新掩舊舊數必令帶補則新欠<lb/>
將復如前徒掛簿書無益調度兼創殘累嵗僅得一稔<lb/>
<pb n="KR4d0290_WYG_012-5a"/>
疲民方幸少蘇前政倚閣之錢今日再行舉催儻或有<lb/>
補公家任怨有所不避實縁民力凋敝無處催理徒爲<lb/>
失信使貪吏並縁刻削豈不上負朝廷勞來安集之意<lb/>
况臣前所申述本州總制元額内一項南嶽施利錢一<lb/>
歲約二千餘貫巳䝉朝廷撥入本廟又一項常平抵當<lb/>
庫息錢一歲約三千五百餘貫已承提舉司取囘兩項<lb/>
尚占歲額無可趂辦總所既不爲豁除有司亦不爲指<lb/>
定徒令鑿空貼補其爲民害尤無窮也朝廷但照大禮<lb/>
<pb n="KR4d0290_WYG_012-5b"/>
赦書蠲放三年巳前零欠可見雨露均平之意但潭州<lb/>
係是連年瘡痍不比他路非略有施舍無以少寛民力<lb/>
是敢再披腹心欲望聖慈特出睿斷將嘉定四年分諸<lb/>
縣所欠畸零特與盡數蠲放劄下總領所照㑹在朝廷<lb/>
所捐寧有幾何而邑里之民受賜甚大其於保障誠非小<lb/>
補伏候勅㫖<lb/>
　　　乞賜張栻諡劄子<lb/>
臣仰惟聖朝加惠臣下寵榮終始生有爵秩既顯其身<lb/>
<pb n="KR4d0290_WYG_012-6a"/>
没有易名俾垂不朽至於勲德節義聲實彰著不以官<lb/>
品亦特命諡其蘊德丘園雖無官爵聽所屬奏賜著爲<lb/>
定令以詔來世如邵康節之在元祐徐節孝之在政和<lb/>
是也二臣官不過學校幕屬爾而特得賜諡者以其學<lb/>
術重于時孝行推于鄉名位雖卑道尊德貴高視品秩<lb/>
所以崇儒學奬操行厲風俗也臣竊見故承事郎右文<lb/>
殿修撰張栻魏國忠獻公浚之子家本廣漢隨父出蜀<lb/>
因居潭州師事南嶽胡氏盡傳伊洛之秘遂以其道鳴<lb/>
<pb n="KR4d0290_WYG_012-6b"/>
於西南著書立言開廸後進四方士子皆宗師之其學<lb/>
雖本于仁義誠敬而造理精微遇事昭徹更厯内外治<lb/>
民訓兵理財聽訟所至有績可紀超出諸儒之右隆興<lb/>
初始以軍事入奏首勸孝宗皇帝以明義復讎正名絶<lb/>
㓂孝宗異其言而君臣之契合凡奏對開陳忠義憤激<lb/>
未嘗不以讎恥未雪不共戴天爲憂此宜其銳意用兵<lb/>
輕舉躁動而時宰有以恢復爲己任者謂㓂衰弱可圖<lb/>
廼遣泛使欲開兵隙栻又獨爲上言兵弱財匱官吏誕<lb/>
<pb n="KR4d0290_WYG_012-7a"/>
謾未有必勝之形而必勝之形當在早正素定之時不<lb/>
在决機兩陣之日又引諸葛亮景延廣爲喻在辨名實<lb/>
之分無令小人投隙以售其姦上爲歎息褒諭以爲前<lb/>
所未聞及詔以知閤門事張說僉書樞宻院事栻爲講<lb/>
官初無言責夜入手疏極言不可且詣宰相質之宰相<lb/>
慚憤不堪上獨不以爲忤親札疏尾使宰相諭㫖栻復<lb/>
再奏上意感悟命已終寢宰相實隂附說出知袁州申<lb/>
說前命言雖不盡用說竟以罪謫使開禧丙寅權姦擅<lb/>
<pb n="KR4d0290_WYG_012-7b"/>
朝妄起邊釁之時有如栻者鑒機識變守正不阿沮其<lb/>
萌芽則朝廷必不有過舉矣緬懐忠賢百世可師孝宗<lb/>
皇帝重其儒學因以引爲勸講擢贊宰司讒者忌嫉寵<lb/>
眷不衰連帥二藩有意召用而栻不幸殁于盛年位不<lb/>
克究然而學者至今尊其道德相與私號爲南軒先生<lb/>
官未及諡其家既不敢自有請門人弟子又無通顯於<lb/>
朝者爲之請士論湮鬱三十餘年暨臣到任列詞陳乞<lb/>
臣今將去郡若又隱嘿不爲一言則是上無以昭聖朝<lb/>
<pb n="KR4d0290_WYG_012-8a"/>
崇儒重道之公下無以慰逺人尊師尚友之義濫居所<lb/>
屬爲吏曠職甚矣臣愚謂宜下之太常使博士狀其行<lb/>
苟應得諡錫以美名使天下後世知儒學節義之貴過<lb/>
于品秩於以激勸誠非小補<lb/>
　　　奏陞差李義充飛虎軍統領袁任充親兵忠義<lb/>
　　　統領狀<lb/>
照對連年盜賊俶擾之後今方稍就平寧人心易於弛<lb/>
玩軍政不可不修要當精擇其人庶幾可以責任湖南<lb/>
<pb n="KR4d0290_WYG_012-8b"/>
一路所恃官軍惟飛虎軍與親兵忠義粗爲可用昨因<lb/>
調發累厯戰陣間有死損逃亡逐旋招刺多是新人當<lb/>
此事定之時正須修明軍政閱習武藝俾各精熟庶幾<lb/>
可備緩急惟是兩軍主將久闕正官誠爲非便今於本<lb/>
路見任滿替曽經試用稍有勞効將佐官内選擇二員<lb/>
皆是資序相當别無超越合行奏辟下項保明詣實欲<lb/>
望聖慈特降睿㫖將李義陞充飛虎軍統領袁任充親<lb/>
兵忠義統領補見闕管幹就乞給降付身發下本司給<lb/>
<pb n="KR4d0290_WYG_012-9a"/>
付祗受須至奏聞者<lb/>
一員忠訓郎飛虎軍正將李義元係班行出身開禧元<lb/>
年曽差部兵上邊嘉定三年又權飛虎軍統領收捕郴<lb/>
㓂立功前政帥臣曹彦約任内節次具申朝廷乞正差<lb/>
飛虎軍統領縁巳差許國遂止差李義充正將許國避<lb/>
嫌䝉朝廷行下令赴樞宻院禀覆職事統領見今闕人<lb/>
照得雖有統制官一員縁本軍所管軍馬稍多半係昨<lb/>
來宣撫司發回茶商改撥之人及今討捕撒戍回軍正<lb/>
<pb n="KR4d0290_WYG_012-9b"/>
賴主將相與修立軍政訓練士卒兼郴州等處探報江<lb/>
西南安縣赤水峒人昨因讎隙常有報復之意本路桂<lb/>
陽縣抵接界分切慮人情不安所合預作隄防設有不<lb/>
測正要曽諳練溪峒將官前去鎮壓其李義人材少壯<lb/>
職事公勤累立戰功久在山前人頗信服緩急可用今<lb/>
欲辟差李義充上件飛虎軍統領補見闕<lb/>
一員武翼郎前差充荆湖南路安撫司準備將領袁任<lb/>
出自名家寘身右列不廢儒學練達事宜兩任湖南差<lb/>
<pb n="KR4d0290_WYG_012-10a"/>
遣諳習民情長於撫御委之以事悉能究心親兵忠義<lb/>
元額千人近年申明補刺人數加倍與向來事體不同<lb/>
以兩軍之事盡付一將正須稍重其權要亦不可輕畀<lb/>
昨來許國稍能訓緝漸成紀律今若非其人必致廢壊<lb/>
前規卒難整頓前政雖已奏辟丁松以私計不便尋不<lb/>
願就今欲辟差袁任充上件親兵忠義兩軍統領補許<lb/>
國元來窠闕右謹録奏聞伏候勑㫖<lb/>
　　　列薦徐筠朱著留筠乞賜甄擢狀<lb/>
<pb n="KR4d0290_WYG_012-10b"/>
臣等誤䝉聖恩付以一道耳目之寄凡所部官吏之庸<lb/>
濁苛刻者不敢避怨具以實聞悉䝉朝廷施行不勝逺<lb/>
民之幸至於良二千石治行表表衆所共睹者若知刺而<lb/>
不知舉何以勸功竊見朝請郎權知全州軍州事徐筠<lb/>
學古好修謹身率下不事表暴力行撫摩刑役清平田<lb/>
里安帖餘事著書有補後學又能崇教化以厚風俗築<lb/>
城壁以固籓籬其它善政不一而足朝請大夫權發遣<lb/>
道州軍州事朱著持身㓗㢘蓄學醇正居家孝友賦政<lb/>
<pb n="KR4d0290_WYG_012-11a"/>
中和到郡之期雖未爲久而豈弟之實信服于民財賦<lb/>
獄訟色色整辦加之志趣端靖不爲苟合人品既高政<lb/>
術亦茂朝散大夫權發遣邵州軍州事留筠存心簡靖<lb/>
臨事寛明雖出相門實通吏道到官以來能於整辦之<lb/>
中不失拊循之實已上三人臣等參之頗審若蒙朝廷<lb/>
特賜甄擢决不上孤使令<lb/>
　　　列薦薛洽趙崇模羅瀛趙伯駿蔡師仲趙彦飭<lb/>
　　　乞賜旌擢狀<lb/>
<pb n="KR4d0290_WYG_012-11b"/>
臣等竊惟承流宣化其責在守令揚清激濁其責在長<lb/>
吏監司臣等誤膺委寄既以一路郡守之有治行者冒<lb/>
昧奏聞若及守而不及令何以爲字民者之勸竊見奉<lb/>
議郎知潭州長沙縣薛洽持身清㓗涖事醇明謹儉自<lb/>
持不事形跡毎月催科僅足則止能藏富於田里不窮<lb/>
民以自豐考之近時可爲㢘吏通直郎知潭州安化縣<lb/>
趙崇模冑出相門學有家法明練而不好察公㢘而務<lb/>
近民安化民獠錯居崇模以豈弟行之無不馴服用之<lb/>
<pb n="KR4d0290_WYG_012-12a"/>
它日當爲逺器宣教郎知潭州醴陵縣羅瀛爲學醇正<lb/>
臨事寛明能於催科之中不廢撫字之政終日孜孜主<lb/>
於愛人考之行事允有賢業通直郎知潭州湘鄉縣趙<lb/>
伯駿恬靜有守㢘介無華剖决得宜不事苛察湘鄉邑<lb/>
大事叢伯駿從容治之若有餘地參之輿論委有能稱<lb/>
宣教郎知道州營道縣蔡師仲性資融明器度開爽達<lb/>
於政術每事練詳而又持身㢘勤御下有方若試之事<lb/>
任實爲通材從事郎知衡州來陽縣趙彦飭奮由屬籍<lb/>
<pb n="KR4d0290_WYG_012-12b"/>
自致儒科練達吏能不廢學業徃時帥臣朱熹亦嘗舉<lb/>
之令爲來陽居多惠政已上六人臣等互加參稽頗爲<lb/>
詳審欲望朝廷特賜旌擢以爲作邑之勸它日設不如<lb/>
所舉則繆罔之罪臣等所不敢逃<lb/>
　　　奏舉趙崇度趙彦北徐簡乞賜擢用狀<hi>同諸司</hi>
臣等誤䝉聖恩分職臺閫深圖報國莫急薦賢今於部<lb/>
内得一二人敢用條陳以備器使臣等伏見宣教郎知<lb/>
桂陽軍趙崇度家法嚴整吏事詳明推其惻怛忠誠之<lb/>
<pb n="KR4d0290_WYG_012-13a"/>
心施於撫摩愛利之政桂陽爲郡地險而僻民健以嚚<lb/>
崇度臨之以至㢘行之以不擾人自感服舉無異詞即<lb/>
其操履允是逺器文林郎知郴州宜章縣趙彦北沈浸<lb/>
詩書被服儒素其父公說在孝宗朝爲賢監司遺愛去<lb/>
思今滿蜀郡趙彦北克濟前美不墜家聲今宰山邑政<lb/>
有條理申嚴舊制結集土丁邑境有備故峒㓂之擾止<lb/>
在旁邑而獨不犯其境百姓以此感之從事郎邵州新<lb/>
化縣令徐簡出自儒家邃於講學文墨議論能世其傳<lb/>
<pb n="KR4d0290_WYG_012-13b"/>
故施於邑政藹有循良豈弟之風險俗頑民安其政教<lb/>
善怙惡懼百里維懐是三人者分處郡邑皆能爲陛下<lb/>
牧養小民培植國本况崇度乃故相忠定公汝愚之子<lb/>
陛下念其父之忠勲諸子多䝉録用豈待臣等以爲軒<lb/>
輊特以職守所在不敢蔽賢如彦北如簡則沈淪下僚<lb/>
無蚍蜉蟻子之援若不論薦何由自達伏望聖慈特賜<lb/>
擢用則三人者必能有所植立仰益明時後或不如所<lb/>
舉臣等甘坐謬舉之罰<lb/>
<pb n="KR4d0290_WYG_012-14a"/>
　　　奏舉封彦明充將帥狀<lb/>
准行在尚書吏部符承嘉定五年十月二十八日都省<lb/>
劄子臣寮奏節文諸路帥憲許每歲奏舉可備將材及<lb/>
堪充鈐將以上任使者各兩人於奏内聲說或不如所<lb/>
舉甘同罪罰隨以姓名籍之宥府候將帥有闕參以衆<lb/>
薦次第除用如經録用有悞使令檢照元舉官重加責<lb/>
罰以革徇私覔舉之弊十月九日奉聖㫖依臣竊惟養<lb/>
之當有素而不可取具於臨時者將才也自頃用兵江<lb/>
<pb n="KR4d0290_WYG_012-14b"/>
淮諸將遇敵輒敗蓋望風奔潰者多有之豈非蓄養無<lb/>
素而取具臨時之過歟臣伏見降授成忠郎封彦明奮<lb/>
身行伍有志事功頃在兵間粗著勞效方和議未成時<lb/>
制置大使丘崈嘗薦於廟堂臣於是時實備位政府崈<lb/>
謂其人材武勇若奬勸作成之它日必爲朝廷之用頃<lb/>
因峒㓂猖狂自殿司統制移飛虎軍本以才選偶不諳<lb/>
地利失於輕動遂致敗衂因此罪斥然其御下整肅能<lb/>
與士卒同甘苦軍中至今思之謫居秭歸未䝉湔祓憂<lb/>
<pb n="KR4d0290_WYG_012-15a"/>
患頓挫當益増其所未能廢棄之久實爲可惜臣一向<lb/>
退間少與兵將官交接敢以所知上塞明詔伏望聖慈<lb/>
棄過匿瑕特賜甄録以備邊場之儲亦激勵將才之一<lb/>
術也臣今舉封彦明係嘉定六年第一員之數後不如<lb/>
所舉臣甘坐謬舉之罰<lb/>
　　　奏舉布衣胡大壯乞賜褒録狀<lb/>
檢凖嘉定五年十一月十二日近降指揮臣寮上言節<lb/>
文方今收用人才非止一塗然山林畎畝之間懐德抱<lb/>
<pb n="KR4d0290_WYG_012-15b"/>
道不求聞達者豈無其人願俾監司守臣博加採訪具<lb/>
以名聞無爲文具朝廷審察其實以禮招致從而尊顯<lb/>
之庶幾上有得賢之實下無遺材之嘆三省同奉聖㫖<lb/>
依臣聞君以求賢致化臣以選賢報國古之道也恭惟<lb/>
陛下聖化日新上法乎祖宗崇儒重道博選賢俊之意<lb/>
比者明詔有司加惠遺逸責之搜訪俾以名聞且欲考<lb/>
察其實以禮招致而尊顯之雖堯舜之用心大禹之勤<lb/>
求不是過也臣濫分符閫逺在湖湘欽承德音夙夜惟<lb/>
<pb n="KR4d0290_WYG_012-16a"/>
謹廣求精選幸得其一詎敢忘報國之誼干蔽賢之典<lb/>
而不以上達哉臣伏見潭州衡山縣布衣胡大壯故寳<lb/>
文閣直學士諡文定安國之孫右承務郎宏之子也抗<lb/>
志高逺制行介潔自其少時已著孝友之稱既長受其<lb/>
祖安國之學於父宏研究經術博通墳典其持論以明<lb/>
義利爲本其立已以尚誠實爲要冠歲學成即不事科<lb/>
舉隱居衡嶽之下躬耕自給讀書自娯爵祿外慕不以<lb/>
嬰其心深藏固匿足跡未嘗至城市州縣官必禮於其<lb/>
<pb n="KR4d0290_WYG_012-16b"/>
廬然後得見於是行成於身理於家信於鄉黨達於逺<lb/>
邇邦人敬愛咸慕其道德尊之曰西園先生平日著述<lb/>
雖多而封建論數篇尤爲先達推重近時如前帥臣曹<lb/>
彦約提舉樂章咸嘉其行相繼剡上本州以嶽麓書院<lb/>
堂長虚席嘗遣官吏以禮延致至今力辭未就臣觀其<lb/>
學識節行足以師表後進蓋亦古之所謂逸民也臣竊<lb/>
聞孝宗朝嘗有詔舉遺逸於是福建諸司芮燁等以魏<lb/>
掞之之名來上則掞之自布衣召對賜第命爲學官又<lb/>
<pb n="KR4d0290_WYG_012-17a"/>
嘗與監察御史謝諤論郭雍之學皆本於易則雍自冲晦<lb/>
處士加封頥正先生此皆近事彰彰在人耳目者矧自<lb/>
陛下更化以來動遵孝宗成憲至於奬進恬退尤所急<lb/>
先今大壯年踰六十雖曰無求於世而體力康强亦非<lb/>
無用於世者若使朝廷試加表異俾如魏掞之郭雍輩<lb/>
得以齒下士被光寵於朝不至與草木同腐則興起人<lb/>
心轉移風俗視孝宗時亦何難焉是以臣愚輒體古人<lb/>
報國之誼不敢泛然論薦而以大壯應詔欲望聖慈特<lb/>
<pb n="KR4d0290_WYG_012-17b"/>
降睿㫖下之三省斟酌典故將大壯量才褒録或俾之<lb/>
一命而授以在外學官之職或錫之綸誥而假以處士<lb/>
之名庶幾山林巖穴之棄材悉爲時用可以仰副陛下<lb/>
求賢致化之意矣臣不勝惓惓<lb/>
　　　奏舉黄學行劉用行李劉乞賜甄擢狀<lb/>
臣聞事君以仁者臣道之大端薦人於天子者諸侯之<lb/>
職分臣通班秘殿分閫遐藩圖報國恩所當薦士知賢<lb/>
不舉臣竊恥之臣竊見從事郎全州州學教授黄學行<lb/>
<pb n="KR4d0290_WYG_012-18a"/>
識度高華學業醇茂蚤優舎選復占儒科分教清湘留<lb/>
意樂育鄰境士類從之如歸餘日著書進而未已守臣<lb/>
曽松徐筠嘗薦其政績文學近者提刑樂章提舉林行<lb/>
知亦薦其文行俱高臣參酌公言允有實跡從政郎永<lb/>
州零陵縣令劉用行器資沉静趣向端方决科効官尤<lb/>
精吏事初任真州揚子縣尉克舉其職備著公勤制帥<lb/>
黄度守臣潘友聞皆嘗露章薦其材美今爲零陵令勞<lb/>
心撫字已著善聲稽之輿論允謂通材廸功郎潭州寧<lb/>
<pb n="KR4d0290_WYG_012-18b"/>
鄉縣主簿李劉學問深粹器識醇明更化之初於貢闈<lb/>
對䇿論事剴切知舉樓鑰等得其文以爲洋洋晁董公<lb/>
孫之對可為清朝得人之賀既而從臣曽㬇何異黄疇<lb/>
若又以其學問淵源文詞秀發可配古作薦之於朝今<lb/>
爲寧鄉簿領臣每試之以事見其剖决詳明議論平正<lb/>
表裏無瑕足爲逺器巳上三人資厯雖淺文學俱優在<lb/>
臣部内考察頗審况前後各有論薦欲望聖慈特賜甄<lb/>
擢以爲舘學臺閣之儲設它日不如所舉臣敢辭謬舉<lb/>
<pb n="KR4d0290_WYG_012-19a"/>
之罰<lb/>
　　　應詔舉李燔陳元勲鄭凖充所知狀<lb/>
今月二十三日凖尚書吏部符承嘉定六年正月十八<lb/>
日勅中書門下省臣寮劄子奏節文乞明詔内外之臣<lb/>
各舉所知在内侍從臺諫兩省官在外帥守監司立以<lb/>
期限不拘資格不拘統屬各許於文臣常調之中舉實<lb/>
才之士二三人其有言行可稱事功可述並條列聞奏<lb/>
以其所薦籍之中書精加審覈次第選掄倘或欺誣必<lb/>
<pb n="KR4d0290_WYG_012-19b"/>
與連坐正月十八日三省同奉聖㫖依自指揮到日限<lb/>
十日聞奏臣伏見文林郎添差江南西路轉運司幹辦<lb/>
公事李燔經術精博趣操剛方早從師友多士推服分<lb/>
教襄陽爲帥臣鄭挺挾私奏劾自是杜門刻志學問不<lb/>
屑意禄仕堂審掌故列屬寺廷皆辭不就尚淹選調未<lb/>
厭師虞宜加崇奬以勵㢘退奉議郎前荆湖南路安撫<lb/>
司主管機宜文字陳元勲文采高華吏能强濟素安平<lb/>
進有志事功方峒㓂搶攘宣勞幕府剸裁區處曲盡事<lb/>
<pb n="KR4d0290_WYG_012-20a"/>
宜帥臣曹彦約嘗以功狀聞於朝廷今巳書滿以其才<lb/>
力使任劇煩優有餘裕承直郎差充江淮荆浙福建廣<lb/>
南路坑冶鑄錢司幹辦公事鄭凖性資邁爽學術淹該<lb/>
䇿名儒科通練世故陸沉州縣未究所藴若䝉選擇必<lb/>
有以自見於時臣誤䝉聖恩俾分閫寄自揆疎拙無以<lb/>
補報祗承明詔許之薦舉敢以所知者三人冒昧以聞<lb/>
如燔之學行實堪臺閣之選若元勲若凖俱可備中外<lb/>
職任將來不如所舉臣甘坐謬舉之罰<lb/>
<pb n="KR4d0290_WYG_012-20b"/>
　　　奏舉張聲道張履信廖視乞賜甄擢狀<lb/>
臣䝉恩分閫備位逾年職在藩宣責兼刺舉欲率其屬<lb/>
當簡乃僚竊見朝請郎改權發遣永州軍州事張聲道<lb/>
早擢儒科嘗丞冊府文采學問士論所推自去班行洊<lb/>
更麾節今爲永州留心郡政剖决民訟發擿吏姦撙節<lb/>
非泛之資罷去非義之取如零陵舊有竹稅久已無竹<lb/>
而稅額尚存聲道到任採訪即爲蠲放客旅舊苦重征<lb/>
多不入城市井蕭條聲道寛其認額民旅遂通又能捐<lb/>
<pb n="KR4d0290_WYG_012-21a"/>
俸助學勤身率下豈弟之政田里安之識者謂其材堪<lb/>
䑓閣不當淹滯逺外朝請郎通判潭州軍州事張履信賦<lb/>
資清謹臨事强濟昨宰巖邑已著能聲帥守監司屢嘗<lb/>
論薦通判本州過滿三考凡事任責未始辭難起發經<lb/>
總制錢數目浩瀚稱提新㑹協贊爲多其他闗决舉無<lb/>
淹滯持身㢘潔始終如一試以内外繁劇之任必有可<lb/>
觀朝奉郎前通判衡州軍州事廖視器質端方克守家<lb/>
法嘗任理掾以直去官兩爲劇縣治狀稱最衡陽二郡<lb/>
<pb n="KR4d0290_WYG_012-21b"/>
備著賢勞承攝永道二州首尾年餘剔除姦弊愛惜財<lb/>
賦一毫不以妄用代者賴之近雖䝉朝廷差知房陵然<lb/>
其材識操行冝在激濁揚清之選已上三人者在本路<lb/>
守貳之内不易多得欲望聖慈特賜甄擢他日必能各<lb/>
以其所長見於世用<lb/>
　　　奏舉李鼎陳覿黄龜鼎莫价乞賜擢用狀<lb/>
臣竊惟國家分道置帥許以察吏臣子以身報國未若<lb/>
薦賢臣承恩守藩罔功閲歲得於考察宜有薦揚竊見<lb/>
<pb n="KR4d0290_WYG_012-22a"/>
宣教郎知潭州益陽縣李鼎資性和平學業醇茂初任<lb/>
宜春簿領繼爲臨賀教官皆以修潔受知當路循次改<lb/>
秩試邑益陽適承彫弊之餘力行撫摩之政能修學校<lb/>
以勸士寛期㑹以安民獄訟不察而明催科不擾而辦<lb/>
平易近民於鼎幾之從政郎邵州州學教授陳覿賦資<lb/>
靖共持身端介平昔安分未始干進舊從朱熹講學尤<lb/>
以名義氣節爲重分教邵陽極力作成不專事於文辭<lb/>
能誨人以㢘恥恬退有守於覿似之從事郎郴州桂東<lb/>
<pb n="KR4d0290_WYG_012-22b"/>
縣令黄龜鼎材諝疏通器能肅給三仕於桂陽民懐其<lb/>
惠今爲桂東縣令乃昔峒㓂所巢龜鼎雖務懐柔亦不<lb/>
姑息革暴而良漸有端倪還定安集龜鼎有力焉從政<lb/>
郎道州江華縣令莫价志氣好修文采亦富見於議論<lb/>
每事正平江華之在舂陵號爲難治价力行撫字之政<lb/>
不忍鄙夷其民學道愛人价有志焉已上四人在臣部<lb/>
内具有實迹可采欲望聖慈特賜褒擢以厲其餘庻見<lb/>
九重不忘逺之意<lb/>
<pb n="KR4d0290_WYG_012-23a"/>
　　　奏舉章瑑甄世光乞賜軫録狀<lb/>
臣竊惟用人之道猶之用器擇人之術比之擇材器不<lb/>
可不及鋒而用材不可不及時而擇及鋒則多利器及<lb/>
時則多良材臣前後薦士巳成屢瀆今於所部又得二<lb/>
人其材與器皆堪煩使涵養更久必大可觀然知其可<lb/>
使辦事又當及其英銳早加收拾竊見承務郎監潭州<lb/>
廣積倉兼衙倉章瑑材力强濟識度精明博通舊聞練<lb/>
達世務本州倉官前此並縁久例不免侵漁瑑能持身<lb/>
<pb n="KR4d0290_WYG_012-23b"/>
㢘潔遂絶此弊郡有亡金之獄累月不得主名臣委之<lb/>
考鞫數日卒得其實使之剖析疑滯當無留難廸功郎<lb/>
潭州醴陵縣尉甄世光奮自儒科曉暢民事出入阡陌<lb/>
未始辭勞而又不事詭隨能自植立醴陵之治理有效世<lb/>
光之助爲多已上二人欲望朝廷特賜軫錄它日或有<lb/>
繁難任使必能辦治惟幸朝廷及鋒及時而採取之<lb/>
　　　再奏舉宋億狀<lb/>
臣二年分閫初乏寸長僅免曠瘝實賴僚佐臣伏見奉<lb/>
<pb n="KR4d0290_WYG_012-24a"/>
議郎前簽書武安軍節度判官㕔公事宋億學有師承<lb/>
行無玷闕靜重能守㢘潔不私奮由甲科雅安平進用<lb/>
舉主考第始獲更選以年制所拘遂授簽幙臣在鄉里<lb/>
已知其賢及來長沙適同王事朝夕相與識察益熟凡<lb/>
擬斷獄訟悉得其平區處職事皆協於理清不矯亢和<lb/>
不詭隨一郡賓僚少出其右臣嘗乞以倅貳奏辟後凖<lb/>
回降以不曽作縣難於施行臣實愛其人不容但已乞<lb/>
令再任仰荷俞允首尾四載操守如一臣之拙政䝉助<lb/>
<pb n="KR4d0290_WYG_012-24b"/>
甚多近日滿替咸惜其去而臣又誤叨改畀之命若不<lb/>
再以億之人材政績洊凟天聰則實有蔽賢之罪其何<lb/>
以勸來者欲望聖慈察臣斯舉出於公論特降睿㫖試<lb/>
以内外陞擢之職俾盡所長庶幾明時無失士之嗟在<lb/>
下無陸沉之嘆扶持世道豈曰小補伏候勅㫖<lb/>
　　　奏舉蕭遵施梮姜注謝孫復謝興甫郄夢祥乞<lb/>
　　　加録用狀<lb/>
臣䝉恩分閫自揆罔功惟念薦賢可以報上今有當官<lb/>
<pb n="KR4d0290_WYG_012-25a"/>
可紀居鄉有譽察議巳熟詎敢壅蔽弗以名聞臣伏見<lb/>
朝請大夫充荆湖南路安撫司參議官蕭遵材識優長<lb/>
政事勤恪克守家學蔚有文名前宰臣侍從皆舉充著<lb/>
述之選嘗以倅得郡而有恬退之心兩為湖南帥幕深<lb/>
知利便軍民相安人誦其德朝請郎通判潭州軍州事<lb/>
施梮器度恢閎材識明達留意宦業備著勞能嘗爲淮<lb/>
東倉屬荒政賴其經理爲邵陽倅善拊蠻猺再貳長沙<lb/>
闗决平允不事苛擾闔郡稱之朝奉郎通判潭州軍州<lb/>
<pb n="KR4d0290_WYG_012-25b"/>
事姜注禀資温粹持心正平濟美故家飾以儒雅其試<lb/>
邑贊幕俱有聲稱當路交章至於再四今倅是邦稱提<lb/>
錢㑹公私流通人䝉其惠承議郎充荆湖南路安撫司<lb/>
主管機冝文字謝孫復天資㢘謹識見疏通出自名門<lb/>
精於吏事昨任建寧庾屬能區畫茶利及宰浦城能字<lb/>
民發姦今贊機幕曉暢軍務措畫犒賞裨助爲多從事<lb/>
郎全州州學教授謝興甫文行華美氣質粹和謹重好<lb/>
修學術甚正爲殿試第五名十年不調今始分教清湘<lb/>
<pb n="KR4d0290_WYG_012-26a"/>
到官以來嚴於教養士子賴其作成從事郎新廣南西<lb/>
路提㸃刑獄司幹辦公事郄夢祥學識該通詞章炳蔚<lb/>
議論守正孝友可稱奮由甲科不自矜耀嘗分教郴陽<lb/>
兼攝倅職隄防盜賊動中事機今待逺次鄉黨稱其材<lb/>
業此六人者皆當官可紀居鄉有譽前後帥守監司屢<lb/>
有薦舉材之有用於此可見欲望聖慈隨其所長特加<lb/>
録用它日必能展效不負選掄<lb/>
　　　奏舉趙綸趙彦搢祝夢良乞特與甄擢狀<lb/>
<pb n="KR4d0290_WYG_012-26b"/>
臣竊謂國之根本在乎民民之休戚係乎令令得其人<lb/>
政無不舉知而不舉何以勸功伏見通直郎知潭州益<lb/>
陽縣事趙綸相門濟美具有典刑天資粹和學識明邃<lb/>
近方更選試邑益陽綸到官之日寛以牧良善嚴以御<lb/>
彊梗民訟以時剖决曲直各得其當催科先出信由並<lb/>
無重疊追擾一邑之政整然可觀從事郎知潭州善化<lb/>
縣事趙彦搢屬籍老成儒科自奮持心寛厚律巳㢘平<lb/>
善化爲潭州附庸爰自前官縱弛之後繼以貪吏裒斂<lb/>
<pb n="KR4d0290_WYG_012-27a"/>
之餘彦搢區畫有方鉤索蠧弊不事鞭扑財計自裕一<lb/>
郡之人皆以爲能從政郎衡州耒陽縣令祝夢良上庠<lb/>
秀發材學優長吏事詳明有如素習耒陽爲衡外邑自<lb/>
比歲盜起鄰境實調發屯駐之衝民不奠居正資安集<lb/>
夢良到任未久一意拊摩平易近民推爲循吏此三人<lb/>
者皆作邑有善狀不負字民之選臣愚欲望聖慈特與<lb/>
甄擢俾就器使以勸循良不勝幸甚<lb/>
</p>
<p>
</p>
  </div>
</body>
</text>
</TEI>
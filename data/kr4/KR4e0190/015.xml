<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_015-1a"/>
重刋荆川先生文集卷之十五<lb/>
　志銘<lb/>
　　封知府朱公墓志銘<lb/>
公姓朱氏諱某字某吳縣人也父東耕君謚以隱德<lb/>
爲里中所推至公讀書爲儒在縣學若干年以貢入<lb/>
大學在太學一年謝去歸老扵家明年子鴻漸第進<lb/>
士歴官兵部武選主事于是<lb/>
天子封公武選主事後鴻漸爲武選郎中巳而鴻漸<lb/>
守瑞州調守廣信又自廣信調守梧州而公復封鴻<lb/>
漸未去梧而公卒于家某年月日也公自少苦志讀<lb/>
<pb n="KR4e0190_SBCK_015-1b"/>
書嘗寓蘓城北寳幢寺寺傍空室一區寺僧以寄棺<lb/>
槥其中歳乆積疊墻壁間鬼氣觸人戸無履跡公喜<lb/>
曰此真吾讀書處矣因獨携一童子徃讀書其中每<lb/>
夜中或晝風雨輙有聲隂隂若嘯若泣一童子者數<lb/>
以爲鬼也竟驚病死而公讀書其中如故公既以老<lb/>
儒生精扵治經又性喜爲詩所著有草堂集凡十卷<lb/>
蘓人故多以詩名家而近時則迪功郎徐君昌榖最<lb/>
著昌榖嘗數過公論詩公曰詩貴成家格卑弱固不<lb/>
可若規規摹擬前人逼真亦詞家大忌也且夫古之<lb/>
爲詩者以寓性情也得之扵體裁而失之扵性情亦<lb/>
<pb n="KR4e0190_SBCK_015-2a"/>
安用詩昌榖深服其言故公之詩雖醖藉古人而要<lb/>
扵自寫巳意畧如所以對昌榖語然昌榖之詩則自<lb/>
海内藝文之士莫不喜道之而公之詩雖以吳之人<lb/>
士雅好爲詩者亦多不能舉其詞豈公善韜蓄以爲<lb/>
既隱矣不欲以言自文耶抑古所謂山澤之士必有<lb/>
待而後能施乎世耶彼其所謂有待者不獨操柄也<lb/>
雖文詞技藝若可以自振扵世者固亦不能無待也<lb/>
耶公既以讀書至老無所遇而發之扵其子副使君<lb/>
副使疆直有節槩不善與時上下其爲宦也亦徃徃<lb/>
多鯁自爲郎積若干年而始出守爲守歴三郡積若<lb/>
<pb n="KR4e0190_SBCK_015-2b"/>
干年其最後徙梧梧瘴癘窮徼地也副使君訢訢然<lb/>
曰吾所聞扵家大人者如是吾何憾公亦訢訢然曰<lb/>
吾兒如是吾何憾公卒之三年某月日副使君始得<lb/>
地扵陽山白墡塢之北麓乃克葬公先葬之日副使<lb/>
君具公行事爲狀來請銘余雅善副使君其語當不<lb/>
誣爲之叙而銘之公娶李氏繼娶鄒氏子五人其長<lb/>
副使君鴻漸也次鶴鳴虎文雉膏馬良孫男九人承<lb/>
家承烈承宣承武承文余未名曾孫男四人享年七<lb/>
十有九銘曰學古爲儒委蛇歩趨挹其容者以爲此<lb/>
山澤之癯貤封自天有子則然署其墓者以爲此梧<lb/>
<pb n="KR4e0190_SBCK_015-3a"/>
州之阡<lb/>
　　封知縣張公墓志銘<lb/>
翁姓張氏諱獻可字廷諫號東涯世爲無錫人給事<lb/>
中選之父也翁少頴敏嘗有志讀書矣以貧故資生<lb/>
事爲急也故不得乆從事扵庠塾絃誦之業以貧故<lb/>
資生事以多途也故嘗博通扵醫卜星暦堪輿佛老<lb/>
諸家之說然非其好也日奔走生事已至夜歸必篝<lb/>
燈讀經史不廢巳而更發憤習舉子業則年巳過矣<lb/>
家又無錢可行束修然經生碩儒以其志懇而禮謙<lb/>
也咸樂爲講解翁自以其年過而學也則益勤苦習<lb/>
<pb n="KR4e0190_SBCK_015-3b"/>
師說已而援筆爲文輙數百言未嘗起草而㑹扵經<lb/>
㫖可以自奮矣然竟以年限不得㳺庠校而邑中右<lb/>
族則爭迎致以爲塾師翁既每自惜其志之不就及<lb/>
子選爲童子時而家故貧也則群之扵諸弟子中而<lb/>
身自教之翁教子弟嚴而有法温温誨誘不專訶朴<lb/>
故諸子弟視翁以爲其父兄其教選也嚴扵其所以<lb/>
教諸子弟者不廢訶朴故選視翁以爲其嚴師選既<lb/>
冠翁猶爲之改所業課而選畏翁一如童時爲塾師<lb/>
三十年諸弟子彬彬多成材者選以進士起家爲邑<lb/>
令能愛其民爲給事中有真節盖翁之所以成就之<lb/>
<pb n="KR4e0190_SBCK_015-4a"/>
者爲深選令蕭山時翁嘗一徃知民之安其令而令<lb/>
衙清冷如家故時則大喜居三日即歸曰吾非就養<lb/>
也選以言事杖　闕下罷歸翁迎喜謂之曰顧吾與<lb/>
若母兩人老耳死諫是爾職不死是<lb/>
聖天子恩厚無量也翁以子官封蕭山縣知縣始翁<lb/>
渉艱苦其後子貴身爲封官有輿厮可以代歩而翁<lb/>
踽踽行歩里巷中如故時翁居常遇人欣欣煦濡謙<lb/>
下後爲封官年且高邑中推爲耄耆而翁益欣欣煦<lb/>
濡謙下未嘗有自驕色扵弟姪睦扵夫婦無忤言待<lb/>
童僕如子女性慈惻既老則謂子選施無棺者棺畫<lb/>
<pb n="KR4e0190_SBCK_015-4b"/>
圏扵𥿄爲圈者三千每施棺一則登其日月扵圈者<lb/>
亦一期盡始圈之數而續圈焉傭丐者掩道旁露尸<lb/>
掩一尸與錢若干丐者每得露尸則喜以爲貨也亟<lb/>
奔走告翁自是邑中幾無露尸者計所棺與所掩及<lb/>
翁之身巳數干人而翁且謂子選汝終身行之勿計<lb/>
數也煑藥膏以施瘡瘍者寒凍則爲粥以食餓者曰<lb/>
掩死人又何如活生人嗚呼可謂厚矣云云銘曰少<lb/>
也食貧貲不謀身既稍自餘乃謀及人及人謂何所<lb/>
重者䘮誰骼誰胔贏死不藏我覆我掩我槥我棺水<lb/>
免鼈魚野避烏鳶古維有位方春掩骼翁隱人也而<lb/>
<pb n="KR4e0190_SBCK_015-5a"/>
專是澤銘以頌翁義風可作<lb/>
　　鈍齋吳公墓碣銘<lb/>
嘉靖甲辰吳翁有子情舉進士第三授官編修翰林<lb/>
其明年閏正月十有九日翁病疽卒年六十有二情<lb/>
解官奔歸將以明年丙午月日葬翁青龍之原合扵<lb/>
妻徐孺人之兆禮也先葬情既以墓中之銘請扵尚<lb/>
書孫毅齋公而復介其姻給事中張君屬余書其墓<lb/>
道之碣情因涕泣謂余曰情少爲郡諸生而大父始<lb/>
䘮是時先君與諸兄弟分産而獨持門戶益落莫不<lb/>
自支惟時時撫情慟哭曰汝祖固日夜望汝汝奈何<lb/>
<pb n="KR4e0190_SBCK_015-5b"/>
辛卯歳情中試南畿還先君望見情泣曰汝祖固日<lb/>
夜望汝乃今不及見汝之有立也未幾吾母疾作明<lb/>
年正月卒先君泣曰汝母與吾共甘苦三十年且余<lb/>
教汝嚴父也汝母悉吾意時時課汝讀書其嚴乃更<lb/>
過我今汝始漸進取而汝母不待矣情三試禮部不<lb/>
弟先君每慰籍之癸卯冬且就試先君語曰汝不湏<lb/>
念我我近不到城市者十三四年朝夕惟唐詩數過<lb/>
杯酒五六行更無他望惟望汝勉強無愧古人耳甲<lb/>
辰情舉進士及第先君又痛吾祖與吾母之不及見<lb/>
也每語輙泣下時寓書扵情輙舉㑹試時所命題先<lb/>
<pb n="KR4e0190_SBCK_015-6a"/>
事後食爲戒盖欵欵望情以不愧先資之言也明年<lb/>
而先君遂卒矣嗟乎自吾舉于鄉先君方痛吾祖之<lb/>
不及見也孰意未幾而遽痛吾母也吾始及第先君<lb/>
方痛吾祖與吾母之不及見也孰意未幾而遽痛吾<lb/>
先君也情至孤孽不幸人也又曰先君終始布衣無<lb/>
他大行可紀獨念先君性剛直耻爲譎祕媕婀之態<lb/>
其遇事雖不關巳利害亦公言激發無所避故嫉之<lb/>
者或乗其踣也相與搆而侮之先君挺挺自若也乆<lb/>
之搆者亦知先君之無城府也相與愧而服焉先君<lb/>
自若也先君且死戒母得厚葬而獨因舅氏語情願<lb/>
<pb n="KR4e0190_SBCK_015-6b"/>
得當世名人一言扵墓吾即暝矣嗟乎情不及禄養<lb/>
吾先君而又墜其將絶之命是重情之不幸而不暝<lb/>
我先君也惟君其有意哀憐之始余未獲識翁而交<lb/>
扵情也乆自壬午歳與情同時入爲郡諸生則已竒<lb/>
情之爲人嘗竊嘆中世俗益薄士人稍得志輙恣巳<lb/>
矜物甚者怙侈饕餮其㢘耻徃徃出市道人下情自<lb/>
中第後益務謹飭逺聲利侃然有志㮣間嘗過余操<lb/>
十斛舟從贏僮一兩人徐與之言而深察其意氣盖<lb/>
絶與同爲諸生時無異余益竒情知其志所向與其<lb/>
後來所樹立未可涯也是足以徴翁之教矣且夫以<lb/>
<pb n="KR4e0190_SBCK_015-7a"/>
情之祖與母不及見其孫與子之舉扵鄉與登第之<lb/>
爲可哀也翁及見之矣乃又不及少見其後來所樹<lb/>
立其亦可哀也余哀之而許之銘翁諱云云銘曰維<lb/>
天之道猶弓斯張高者下之抑者乃揚維翁之晦其<lb/>
後之昌其昌謂何冠此多士冠此多士不獨其藝砥<lb/>
礪㢘隅曰維先志以邁厥跡以顯厥世沿流泝源以<lb/>
爲翁誄<lb/>
　茅處士妻李孺人合葬墓志銘<lb/>
茅處士者進士坤之父也坤爲青陽知縣數月有聲<lb/>
而奔處士之䘮以歸歸而又䘮其母李李之䘮距處<lb/>
<pb n="KR4e0190_SBCK_015-7b"/>
士䘮僅三十五日而處士䘮之日則嘉靖庚子八月<lb/>
二十二日也其三年癸卯四月十二日乃合葬扵唐<lb/>
家村之原唐家村故處士所㳺息處湖俗以桑爲業<lb/>
而處士治生喜種桑則種桑萬餘唐家村上居常自<lb/>
言吾死第葬我扵唐家村且死者有知吾得覩諸兒<lb/>
荷鋤携筐徃來吾墓上何不樂之有哉處士死坤徧<lb/>
求地扵湖之諸山不得及得卜之處士不吉後乃卜<lb/>
之唐家村遂吉坤曰此先君子意也扵是葬之唐家<lb/>
村之原先是庚寅之歳處士嘗病幾死㑹有相者過<lb/>
處士曰翁相未死勿憂也已而私謂坤曰翁其死扵<lb/>
<pb n="KR4e0190_SBCK_015-8a"/>
䑕之歳乎後十年坤舉進士例得請歸省而歳在䑕<lb/>
坤家居頃之乃就選然心獨念相者言欲去處士則<lb/>
不忍欲留又難扵爲言而處士在布衣中雅喜爲詩<lb/>
又躭好山水嘗欲邀諸詩客相與入天台鴈宕訪赤<lb/>
城佳處以爲快扵是坤即婉謂處士曰大人不記天<lb/>
台鴈宕之㳺乎兒一旦綰印綬作吏縱欲歸必不可<lb/>
得何不令兒以此閒時奉大人徃游其間坤意姑欲<lb/>
以是緩行耳于是處士揣知其意罵曰吾日夜固望<lb/>
女立功名幸始入仕奈何以吾故趦趄且吾欲徃游<lb/>
即自徃耳固不令女廢公家事從我坤不得已乃就<lb/>
<pb n="KR4e0190_SBCK_015-8b"/>
選居青陽數月而處士死如相者言處士且死猶張<lb/>
目咄嗟以竟不得徃㳺天台鴈宕自恨而坤亦自以<lb/>
不能堅持𥘉說濡忍數月奉處士終言之輙嗚噎不<lb/>
自得至是且葬坤以其友人董吉士份所爲狀來請<lb/>
銘按狀處士諱遷字于善號南溪以其居歸安之華<lb/>
溪也處士爲人豐頰而髯魁岸自豪意氣軒軒若不<lb/>
可羈然槩其平生亦少所出入扵繩約其面折人過<lb/>
若硜硜不少譲然善忍或睚眦之不爲報也人亦竟<lb/>
無睚眦之者其少治生不業儒然喜談詩翩然有逸<lb/>
士之風其治生操縱出入心算盈縮無所爽然未嘗<lb/>
<pb n="KR4e0190_SBCK_015-9a"/>
以錐毛恡惜爲事而割田以衣食其族之人爲屋以<lb/>
歸其族人之流而徙者坤之舉進士也處士爲之破<lb/>
劵若干金妻李孺人有婦行處士魁岸意氣而孺人<lb/>
佐以和柔静黙尤善處嫡妾間掩瑕絶嫌人未嘗少<lb/>
見其隙𥘉處士同邑施翁隱居行義崔太史子鍾銘<lb/>
其墓曰古之鄉先生也處士每過翁墓輙慷慨低囬<lb/>
乆之嘆曰人生何必赫赫吾他日竊從遊扵地下第<lb/>
爲里隱君子不負此生矣間嘗語坤曰即吾死誰當<lb/>
銘我者坤跪而請曰唐司諫乎處士喜曰可矣故其<lb/>
卒也坤爲之來請銘嗚呼處士其有意扵身後之名<lb/>
<pb n="KR4e0190_SBCK_015-9b"/>
也乎雖然此亦足以觀處士矣處士云云卒年五十<lb/>
有三孺人長處士兩歳而同時以卒茅氏故居邑之<lb/>
埭谿宋元間以治篾爲業東徃市海上經華溪飯而<lb/>
沉其碗以爲祥曰天使我飯扵此乎遂捨篾而家華<lb/>
溪八傳至處士家益饒子坤始以文儒進云銘曰唐<lb/>
村之原有欝維桑兮生也游扵斯死以爲藏兮赤城<lb/>
之墟仙人所嬉兮生也不得㳺扵斯死而魂氣之兮<lb/>
　秋野殷公墓志銘<lb/>
殷生邦靖從余游嘗與余言其大父秋野翁之行甚<lb/>
具余時獨心善翁未幾翁子文輝以吾友施子羽所<lb/>
<pb n="KR4e0190_SBCK_015-10a"/>
爲狀來請銘狀中事多與邦靖所說叅合余徃無錫<lb/>
問其邑之士大夫與其街衢巷陌之人皆曰翁長者<lb/>
也余益知邦靖所說與狀皆不虚余覽史傳所紀長<lb/>
者大抵多詭情以釣竒至償金不復辨認牛不復問<lb/>
諸如此類史家以爲竒而列之長者然余以謂長者<lb/>
正不必然如秋野翁在族戚能無尤惡扵族戚已矣<lb/>
在郷曲能無尤惡扵鄉曲已矣未嘗有意騖竒節爲<lb/>
名高然其處心行巳亦徃徃多出扵過厚一士人子<lb/>
負翁錢不能還自請以女婢翁翁不忍竟還其劵嘗<lb/>
亡金篋中踰年盗不得已而邏者踪跡盗盗乃故翁<lb/>
<pb n="KR4e0190_SBCK_015-10b"/>
所舎客客囚而見翁翁駭愕若固盗耶且金安所用<lb/>
客跪吐實曰余之妻公之金也請得賣妻以償公幸<lb/>
不獄死足矣翁惻然更乃出錢以與邏者求脫客而<lb/>
私語客曰女吾客也雖以此十數金贈女不爲過柰<lb/>
何以瑣瑣故絶汝夫婦之歡吾脫女女可自抆拭客<lb/>
叩頭涕泣謝去客本善星術故翁嘗客之後客竟爲<lb/>
善士而以星故走江湖間數過無錫具土物候翁欵<lb/>
曲乆之乃去翁所居並醫局嘗有海寇邑吏鳩工即<lb/>
局中高敞地繕軍噐爲備衆乆役疫作人相枕翁乃<lb/>
日擣椒蒜和酒以徧飲不病者而大鑊煑藥以徧飲<lb/>
<pb n="KR4e0190_SBCK_015-11a"/>
病者又日令不病者一人給事病者五人時其藥物<lb/>
而掖搔之已而不病者得不染其病者徃徃得活相<lb/>
與詣翁羅拜手加額爲謝後數年有人與翁相讐翁<lb/>
子應試　南京過毘陵驛讐者狙人驛旁伺翁子欲<lb/>
毆之沮其行翁子大宭忽有驛卒數人躍而前助翁<lb/>
子與之力闘翁子由是免扵難既免而詢諸躍闘者<lb/>
乃故嘗役醫局中翁所活者扵是翁子欲厚報之其<lb/>
人謝固不肯受競還家持果與雞饋翁子然後去此<lb/>
數事皆世所謂過厚然翁處心本如是未嘗矯而行<lb/>
之翁父病痰閉不可飲食屈伸翁夜禮北斗以禱已<lb/>
<pb n="KR4e0190_SBCK_015-11b"/>
而夢一黄衣力士以刀刺其頸疑不祥甚明日驀有<lb/>
軍人黄姓者造門自言能醫此疾翁異之果以針刺<lb/>
喉中出穢痰而愈如所夢者然翁未嘗言扵人人亦<lb/>
莫之稱也翁諱俊字時選殷氏自布政公以才見竒<lb/>
文皇帝而其後遂爲文獻之族至翁以隱行著而翁<lb/>
之叔季子姓多爲儒者翁始以輸粟授冠帶非其好<lb/>
也因自號秋野以寓其蕭散淡泊之志云布政公生<lb/>
璉璉生廣成廣成生翁殷氏之先自毘陵徙家無錫<lb/>
之嚴埭又自嚴埭徙家邑中其家邑中也自布政公<lb/>
始翁配三孺人有賢行先翁二十五年卒邵文莊爲<lb/>
<pb n="KR4e0190_SBCK_015-12a"/>
志其墓子一人文輝云云翁年九十歳乃卒嘗以耆<lb/>
老請爲鄉飲賔者凡三十年應<lb/>
詔與賜老人粟帛者凡六墓在㠏<graphic n="KR2278" url="https://raw.githubusercontent.com/kanripo/KR-Gaiji/master/images/KR2278.png" mimeType="image/png"/>山葬以嘉靖年<lb/>
月日其卒也先葬之一年八月十六日銘曰漢世論<lb/>
人必先長者寥寥誰哉嗚呼秋野<lb/>
　　蕭孺人墓志銘<lb/>
嘉靖巳亥冬南京浙江道御史臣正色奏言扈從<lb/>
章聖梓宫諸貴人不法事諸貴人奏列御史罪狀自<lb/>
辨<lb/>
天子逮御史扵獄竟寛之使戍邊下兵部臣定戍所<lb/>
<pb n="KR4e0190_SBCK_015-12b"/>
遣去而兵部臣故御史嘗所劾者扵是御史戍遼之<lb/>
瀋陽御史家故在無錫其明年妻蕭孺人卒扵家御<lb/>
史爲人慷慨有氣自始爲御史數獨自閉門草䟽不<lb/>
令孺人知孺人時時從隙窺見之自念不能沮又不<lb/>
能忍則欵欵爲好語解之且曰母騷瑣生事爲也已<lb/>
而御史得罪御史既上䟽則衷囚服而襲豸服以聽<lb/>
臺事後逮者至御史自臺囚服出不過家徑去孺人<lb/>
携諸子倉皇南歸且憂不測遂病聞戌遼報稍解矣<lb/>
乆之竟以憂病死辛丑六月十日也年三十有九孺<lb/>
人父蕭愷母錢氏御史黄姓士尚其字孺人性謹厚<lb/>
<pb n="KR4e0190_SBCK_015-13a"/>
其歸扵黄也事後姑左右朝夕十余年竟後姑死未<lb/>
嘗有一違言愷有女弟老而寡且窶孺人迎以歸與<lb/>
共哺糜廿餘年竟孺人死未嘗有一厭心人以爲難<lb/>
𥘉士尚爲仁和南海兩縣知縣孺人從士尚果决負<lb/>
才氣見事立㫁無所避其扵權勢人鯁鯁欲繩以法<lb/>
而孺人濟以和柔温慎其所匡助爲多士尚㢘則孺<lb/>
人以儉約自律也在官中躬絲枲織布如村居子四<lb/>
人學詩邑庠生娶某女學禮聘某女學海聘張君舜<lb/>
舉女舜舉名選故給事中以言事罷爲民與士尚同<lb/>
年其意氣同也扵是乎姻孺人葬以卒之歳十月某<lb/>
<pb n="KR4e0190_SBCK_015-13b"/>
日墓在某所將葬士尚自瀋陽以狀來請銘余觀漢<lb/>
史所載王仲卿戅而狂好數言事其妻每抑止之仲<lb/>
卿曰此非兒女子所知後仲卿竟殞妻子亦徙合浦<lb/>
余讀而悲之以爲臣之娓娓扵其國妻之娓娓扵其<lb/>
夫皆期扵自盡而已其事則若相睽然臣之扵國耻<lb/>
其不言妻之扵夫恐其有言嗚呼臣之難自古紀之<lb/>
矣今士尚幸遇<lb/>
天子至仁聖有仲卿之狂戅而免于仲卿之戮是孺<lb/>
人所遭過仲卿妻逺甚然史又載仲卿妻徙合浦後<lb/>
赦歸更以采珠爲富人家今<lb/>
<pb n="KR4e0190_SBCK_015-14a"/>
天子至仁聖且將脫士尚于伍藉而還之以與孺人<lb/>
相朝夕也有日矣孺人乃不幸死不得如仲卿之妻<lb/>
特蒙後凋之福吁其命也夫余哀而爲之詞孺人以<lb/>
御史故得封御史在戍矣稱孺人者罪不及孥也詞<lb/>
曰謂媛之生兮處深閨兮心奚所思遼水之涯兮謂<lb/>
媛之死兮閟幽室兮魂奚所遊遼水之側兮<lb/>
　盛孺人墓志銘<lb/>
盛孺人蘓之太倉人盛君諱某之女居庸山人顧君<lb/>
存仁之妻嘉靖丙申山人爲給事中上䟽笞扵　闕<lb/>
下謫爲民保安州居居庸孺人從之居庸踰五年而<lb/>
<pb n="KR4e0190_SBCK_015-14b"/>
歸歸至家幾月而卒辛丑某月某日也年三十有九<lb/>
𥘉孺人既字扵顧而遭母䘮于是童而婦扵顧爲童<lb/>
婦三年而室扵山人孺人既以童而婦婉婉自屬扵<lb/>
其姑錢孺人姑亦極意拊育之如其女孺人居常謂<lb/>
山人曰姑吾母也即姑百歳後願加服䘮三年以報<lb/>
姑姑性好㓗而嚴孺人所爲縫紉漿酒糔餈滫瀡之<lb/>
具必以㓗恐一不當姑意且得罪姑或不懌必跪而<lb/>
請罪不敢起及從山人扵京師遇美飲食必思而泣<lb/>
居居庸時時與山人焚香南向拜且祝幸早見姑巳<lb/>
而聞姑病日夜泣遂辭山人歸歸而道病既至家強<lb/>
<pb n="KR4e0190_SBCK_015-15a"/>
力羞藥物食飲扵姑病且革憗而呼姑姑至與訣遂<lb/>
瞑數月而姑亦死孺人自少讀小學孝經書頗解意<lb/>
㫖故平生喜書然獨不喜佛書中饋有間則取小學<lb/>
日記故事稗官小說家誦說之每至古人壯節偉行<lb/>
則擊手詫嘆以爲烈士當如是若自恨其不得爲而<lb/>
隂以縱史山人然者其始娠山人且㳺學慨然與之<lb/>
别曰君行矣謹母以室家爲意别三日而産子山人<lb/>
且上䟽與孺人對坐土榻上夜草䟽忽若有鬼物嘯<lb/>
户外孺人巳心訝其不祥然竟不一語勸止及受笞<lb/>
以死報者三心苦之然不爲動或怵曰事叵測柰何<lb/>
<pb n="KR4e0190_SBCK_015-15b"/>
可蚤自脫不爾且及亦竟不爲動山人舁居庸而孺<lb/>
人尚居京師時寒凍雖諸僮皆苦楚窮徼莫肯徃孺<lb/>
人獨以一女子提衣粮觸風雪爲諸僮先﨑嶇走塞<lb/>
上就山人㑹山人病瘡劇左右䕶持百方乆之山人<lb/>
以不死其居居庸也雖以不得事姑爲慼然未嘗有<lb/>
一日覊愁不可忍之色故山人亦安之既死且葬山<lb/>
人爲之狀其行來請銘嗚呼士鮮慷慨之節乆矣豈<lb/>
其素所自樹立者盡然或者鉤牽兒女子語故噎噎<lb/>
不能自割然則如孺人其可多得也于是許之銘子<lb/>
三人可立太學生次可大早卒次可興女一許聘陸<lb/>
<pb n="KR4e0190_SBCK_015-16a"/>
某故冡宰公孫墓在太倉新安鄉祔錢孺人之兆其<lb/>
葬日爲卒之又明年癸卯某月某日始山人爲給事<lb/>
幾月而孺人封以恩也銘曰北瞻居庸崇山崔崔匪<lb/>
夫之故胡爲乎來南望吳門既阻既逺匪姑之故胡<lb/>
爲乎返間關而來間關而返今其休矣即安扵坎<lb/>
　　楊孺人旌節碑銘<lb/>
嘉靖十有三年知常州府臣檟奏臣屬邑無錫無錫<lb/>
諸生棟等若干人父老㢘等若干人詣臣言楊氏婦<lb/>
守節事甚具臣聞守令以興教化美風俗爲職也臣<lb/>
謹以楊氏婦守節事上聞者婦故邑人俞暉之妻邑<lb/>
<pb n="KR4e0190_SBCK_015-16b"/>
人楊復之女自少從父叔識字通書史大指歸暉六<lb/>
年而暉卒婦痛䀌幾死及葬俞氏墓故在惠山㑹風<lb/>
雨不能舟婦匍匐即路以身翼棺哭且走躑躅泥石<lb/>
間觀者皆欷歔有泣者凡十許里乃抵墓所以克葬<lb/>
事自暉死時婦始二十有八歳二子長者始五歳舅<lb/>
姑且老矣而暉故儒家無宿貲可藉于是姻黨憐之<lb/>
欲奪其志而前時暉且死猶強起書雪操冰心四字<lb/>
與婦訣婦粘之寝壁坐卧瞻焉至是指而謂其二子<lb/>
曰而父知余心矣余即死敢二乎則又指二子而謂<lb/>
其人曰余所以忍死者爲此而已不然余何愛焉婣<lb/>
<pb n="KR4e0190_SBCK_015-17a"/>
黨諒其志遂絶口不復言也居常内外女婣宴好絶<lb/>
不徃來曰我孀也宜然至老猶然姑嘗末疾踰屢歳<lb/>
湯藥禱祈拭掃温扇至扵頮盥櫛沐扶抱吮摩抑搔<lb/>
便液之事必自親之一不以屬僕人二子稍長親授<lb/>
句讀後雖巳就師每夜歸必篝燈火與相對以助其<lb/>
勤時時稱說暉之音容嗜好及其蹈履與其所志焉<lb/>
而不遂以待其後者幾以朂二子且使識勿忘也今<lb/>
二子皆強學有立其一爲鄉試舉人曰憲其一爲諸<lb/>
生曰寰者也臣謹按楊氏婦有不二之貞有撫孤之<lb/>
義宜旌婦今年及五十歳矣扵旌格應臣檟昩死奏<lb/>
<pb n="KR4e0190_SBCK_015-17b"/>
制曰下禮部禮部臣請命廵按御史核實御史臣蕙<lb/>
奏臣檟言不妄禮部臣覆奏　制報曰如令于是禮<lb/>
部下常州府給錢立綽楔遂如令後四年而憲舉進<lb/>
士孺人從憲扵京師病卒反柩扵無錫將葬憲詣余<lb/>
請曰子其爲憲母書墓隧之碑匪敢曰以嘉惠憲母<lb/>
其以對<lb/>
天子之寵命而章守臣之不蔽善也不亦可乎余既<lb/>
以許憲因自念嘗讀漢史黄覇傳覇爲相課郡國計<lb/>
吏以郡國有孝子弟弟貞婦順孫者爲一軰先上殿<lb/>
而張敞非之以謂此無益扵㢘貪貞忒之行而適足<lb/>
<pb n="KR4e0190_SBCK_015-18a"/>
以導僞長謾覇敞皆世所指才吏其相反何也夫有<lb/>
善而不見褒賞謂之匿褒賞不當其善謂之誣匿且<lb/>
誣其敝也均今　國家表崇節義之意至慎重也而<lb/>
草野委巷之間力不能自逹則或不列扵褒賞其列<lb/>
扵褒賞者參輿人之論乃或十一異同焉以古較今<lb/>
不甚逺乃知敞之言扵漢要未爲過余家武進徃來<lb/>
無錫間問其邑人邑人之賢俞母者相屬也私論之<lb/>
與公褒可謂參合然則守臣檟之爲此舉也其可以<lb/>
當黄覇之賞而免扵張敞之譏矣乎余以是具載其<lb/>
文且爲之銘曰扵皇有明風軌是敦貞婦弟弟孝子<lb/>
<pb n="KR4e0190_SBCK_015-18b"/>
順孫有一扵此　帝罔不聞大者祠祀小者樹門歳<lb/>
之甲午守臣檟言楊女俞婦孀三十年維居之艱維<lb/>
節之完維　帝曰咨朕其試哉爰命廵吏其核以來<lb/>
御史蕙對守言不妄維　帝曰咨朕心所貺乃按甲<lb/>
令乃表厥宅嗚呼豈一人之爲來者是式<lb/>
　　王母繆孺人墓志銘<lb/>
余同年信陽王養之至京師携其兄所纂次其母繆<lb/>
孺人之行請余銘諸其墓余嘗徃來信陽時孺人沒<lb/>
未乆鄉人多有能道孺人事者余聞而善之又嘗㑹<lb/>
養之之兄及姪之爲州學弟子者皆秀而有文盖徴<lb/>
<pb n="KR4e0190_SBCK_015-19a"/>
孺人之能教也遂許之銘而養之又言爲其卜墓地<lb/>
時頗有竒恠始得二地堪輿師不能擇疑不决者乆<lb/>
之忽一夕孺人夢若有告曰某形者吉蛇形者不吉<lb/>
覺而語諸子諸子駭之問堪輿師堪輿師𥘉亦不知<lb/>
其爲某形某形也復至其地熟視之則某地果某形<lb/>
某地果蛇形一如夢中語乃徙某形者竟吉嗚呼聖<lb/>
人不語恠若此者何說耶則傳中所稱牛眠而馬嘶<lb/>
者其皆可信矣乎孺人信陽繆君諱家之女王君諱<lb/>
虎仲威之妻孺人嫁扵仲威若干年而仲威先卒是<lb/>
時諸孤六人其㓜者四人尚髫齔也孺人恐墜門戸<lb/>
<pb n="KR4e0190_SBCK_015-19b"/>
督諸子稍長者使服田賈治生産不得游蕩擇其㓜<lb/>
而敏者教之讀書而日課其程每漏下五鼓親叩寝<lb/>
戸使就燈火後諸子皆長大娶婦諸孫且斬斬孺人<lb/>
亦老且衰矣猶教之不弛扵曩時有不率教者雖斑<lb/>
白必加誚譲或至鞭笞之不貸其嚴如此性素慧好<lb/>
聴古書列傳談說理道者惟恐不得聞至扵里巷不<lb/>
雅之語惟恐聞之能薄飲食諸子有進重肉者輙不<lb/>
食至奉賔客未嘗不豐㓗勞扵治家能拓其業至扵<lb/>
周䘏貧匱爲粥以食饉扵歳者雖費無所惜此孺人<lb/>
之行其子所自爲叙與余所聞扵鄉人者大率近之<lb/>
<pb n="KR4e0190_SBCK_015-20a"/>
矣孺人卒扵嘉靖十有一年某月日年八十有七子<lb/>
男六鑑鎮欽鑰鎬銳鑰州學生銳余同年進士也今<lb/>
爲武昌令銳𥘉調崇明令以海道險不能迎養爲憂<lb/>
孺人曰地之夷險惟君所命汝弟安之况有汝諸兄<lb/>
奉我汝母以我故阻抑其志且此未必非福也曾無<lb/>
戚容後銳以能調曲周又調安邑孺人聞之曰當益<lb/>
慎其官則可亦竟無喜顔故銳數爲令多以能稱孺<lb/>
人教之也女二人與子某皆先孺人卒孫男十七人<lb/>
某某皆州學生𥘉余既許之銘乆未有以應也後余<lb/>
家居而銳爲武昌令遣使來速銘乃克爲之孺人葬<lb/>
<pb n="KR4e0190_SBCK_015-20b"/>
以某年月日合扵仲威君之兆故孺人所夢處也銘<lb/>
曰有崇斯墳神所惎也山鬼獲門辟魑魅也氣如春<lb/>
温君子憇也生以爲婚死不離也䕃彼後昆永無匱<lb/>
也<lb/>
　蔡母鄒孺人墓志銘<lb/>
蔡生瀛䘮其母鄒孺人將葬請銘于余因泣而言曰<lb/>
嗟乎吾母之生也俻嘗艱苦而不獲享一日之逸吾<lb/>
母之殯且葬也僅于歛形無以厚其終而恔于心此<lb/>
昔人之所爲痛心而自傷其貧者也瀛也柰何既而<lb/>
曰吾母雖欝于生前庶幾可彰于身後雖葬不能俻<lb/>
<pb n="KR4e0190_SBCK_015-21a"/>
禮庶幾可藉此一片石而貽吾母以不朽也惟先生<lb/>
幸哀憐之𥘉生嘗學于予予固喜生之貧而有志也<lb/>
于是許生爲銘其母取生所爲狀而叙之云鄒孺人<lb/>
者無錫鄒君廷章之女蔡君元際之妻邑庠生瀛之<lb/>
母蔡君雖大族然貲故貧君又倜儻不事畜藏囊篋<lb/>
屢空然而左綴右緝如𥙷敝衣僅而獲完者以孺人<lb/>
爲之經營黽勉于其内也生瀛學古爲儒不以貧故<lb/>
墯壊其業而隕獲其志以孺人爲之母而教督之也<lb/>
孺人父卒母華孺人獨寡居使華孺人無子而有子<lb/>
以孺人爲之女而迎之使就養于蔡也蔡君前所娶<lb/>
<pb n="KR4e0190_SBCK_015-21b"/>
華孺人既殁而所遺子女無母而有母者以孺人爲<lb/>
之後母而長養婚嫁之使與巳子女同也孺人之爲<lb/>
婦也如夫有幹蠱之勤焉爲女也如子有終養之孝<lb/>
焉爲後母也如母有鳴鳩之均焉而享年止于四十<lb/>
有七不克與夫子偕老啜菽飲水之奉亦不克食報<lb/>
于其子於戯此瀛之所以重爲悲痛而必求余銘者<lb/>
也孺人子女孫云云卒以嘉靖年月日葬以明年月<lb/>
日合于茅塘華孺人之兆禮也銘曰婦徳含章弗耀<lb/>
厥美曷銘孺人吾識其子作銘者誰維太史氏銘如<lb/>
可㓕石亦可毀<lb/>
<pb n="KR4e0190_SBCK_015-22a"/>
　賀氏孫楊二妻墓志銘<hi>代父作</hi>
孫孺人者大學生賀君汝勉之妻而楊孺人者汝勉<lb/>
之繼妻也孫孺人卒于正德庚辰七月四日而楊孺<lb/>
人卒于嘉靖辛卯七月八日至是爲嘉靖丁酉十一<lb/>
月二十一日始同葬于先塋之次其地曰官<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>而汝<lb/>
勉因以二孺人之銘來請于余余有女嫁于賀而汝<lb/>
勉之女又妻于余甥余女與甥徃徃能道二孺人之<lb/>
行而况鄉進士姜君爲之狀可信也乃不辭而許之<lb/>
孫孺人父承事郎諱堂楊孺人父承仕郎諱昺孫賀<lb/>
皆丹陽鉅族而楊之族亦望于無錫故二孺人相繼<lb/>
<pb n="KR4e0190_SBCK_015-22b"/>
歸于賀氏有朱陳之睦焉而二孺人者又皆柔惠婉<lb/>
娩克嫓厥美盖若生于一家而非二姓之女偶然以<lb/>
聚爲一人之婦者𥘉汝勉未有子是時汝勉與孫孺<lb/>
人年尚少可以有待而孺人巳爲汝勉置側室且日<lb/>
夜冀其有子甚于自冀其有子也及病且死猶惓惓<lb/>
以賀氏無子爲意而属其妾曰汝無子吾不瞑矣又<lb/>
属其女曰妾幸有子汝同胞也汝善視之其望深而<lb/>
慮逺如平常時而不自知其身之悲也孫孺人既沒<lb/>
而側室果有子其後楊孺人自有子與女矣楊孺人<lb/>
撫側室之子如孫孺人之志而均之于已子不曰吾<lb/>
<pb n="KR4e0190_SBCK_015-23a"/>
子嫡也楊孺人嫁孫所遺二女悉其装以遣之不曰<lb/>
留以嫁吾女也此凡婦人之所難而二孺人能之其<lb/>
操行大畧相同而孫既無子楊有子矣又夭孫年止<lb/>
三十有七楊年止二十有七又皆不幸早世嗚呼此<lb/>
汝勉之所以悲慟而必求予銘之使二孺人有傳也<lb/>
雖然顧予不文其能使孺人有傳耶汝勉子二人楊<lb/>
孺人生一子九歳而夭其一曰某聘何氏側室劉出<lb/>
也爲楊孺人所撫者而其母故孫孺人所置也女三<lb/>
其二嫁楊銳周書皆孫出而銳者余甥也其一尚㓜<lb/>
楊出也爲之銘曰其生也不相識而死其同宅以寕<lb/>
<pb n="KR4e0190_SBCK_015-23b"/>
厥魄其死也不偕行而葬其同銘以垂厥聲<lb/>
　　楊母唐孺人墓志銘<lb/>
唐孺人者余大父給事中曾可公之女余父永州知<lb/>
府有懐翁之姊余順之之姑知冠縣晉齋公諱溢之<lb/>
婦太學生東墅君諱墉之妻給事公與知縣公同年<lb/>
也故孺人以字扵楊孺人性孝而惠少從給事公扵<lb/>
官給事公卒孺人從其母周孺人與弟有懐翁扶襯<lb/>
歸毀而嘔血幾不可藥積數年乃止及歸東墅而東<lb/>
墅嫡母金與生母潘孺人事之兩得其心中歳姑金<lb/>
與東墅君相繼卒孺人㷀煢遭兩䘮哀慟積痞而痼<lb/>
<pb n="KR4e0190_SBCK_015-24a"/>
晚年又遭叔父䘮慟而又病病少間痞又作遂不起<lb/>
嘉靖壬寅八月𥘉四日也年六十有三自孺人始嫁<lb/>
時楊氏門戸方盛舅姑皆無恙家事一不以關孺人<lb/>
而衣食饒給周孺人又甚愛其女欲數見之孺人不<lb/>
數月輙一來每來必月留乃去既去則我饋遺問訊<lb/>
之使日不絶扵路孺人亦數相報以爲常當是時孺<lb/>
人不知爲婦之勞而晏然有爲女之樂後周孺人既<lb/>
沒舅知縣公亦物故東墅與其兄析産東墅又少讀<lb/>
書不善治生則家日落于曩時孺人上奉寡姑下釐<lb/>
家務井臼蚕績必自<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>之而亦不能如曩之饒給也<lb/>
<pb n="KR4e0190_SBCK_015-24b"/>
後東墅又死其子又析産爲四則家又益落自周孺<lb/>
人之沒而孺人獨與其弟婦相際則歳乃一來其後<lb/>
又獨與其諸姪婦相際也或四三歳乃一來其饋遺<lb/>
問訊之使其數與踈亦率如其來之數孺人徃來母<lb/>
家既稀濶諸子又各自謀生或携妻子徃田廬治田<lb/>
或徃贅于婦家孺人更悄然寡居而黽勉有無至老<lb/>
且病或不自休也盖孺人所歴于夫家與母家凡三<lb/>
世而三變嗚呼此可以知人世之感矣有懐翁與孺<lb/>
人最友愛孺人病且死而有懐翁適官永州以是病<lb/>
不及候其藥沒不及慿其尸病則姪順之徃候其藥<lb/>
<pb n="KR4e0190_SBCK_015-25a"/>
沒則姪正之徃慿其尸而以訃于永州𥘉孺人送弟<lb/>
徃永州泣之甚曰吾其不及見吾弟乎至是竟死且<lb/>
死謂諸子曰汝諸兄弟幸輯睦吾不恨矣嗚呼諸子<lb/>
其終奉孺人之教以周旋乎諸子勉之諸子者銳鎜<lb/>
鐈鉷也鎜太學生鐈鉷郡諸生賀氏周氏鄒氏沈氏<lb/>
其婦也鄒婦先孺人七月而卒遂與孺人同時以葬<lb/>
鄒扵諸婦中最孝故其卒也孺人哭之極哀遂以病<lb/>
女一嫁郡諸生蔣瑫孫男五葬以十二月十五日墓<lb/>
在袁塘之原合于東墅君之兆將葬壻瑫既爲之状<lb/>
而順之乃銘曰夫竁其中旁有令婦孺人歸此其永<lb/>
<pb n="KR4e0190_SBCK_015-25b"/>
不朽<lb/>
　　吳母唐孺人墓志銘<lb/>
吾唐氏之先以詩書長厚創其家子孫相與守之其<lb/>
女子亦徃徃有化扵其風者若孺人其一人也性喜<lb/>
書自孝經女傳諸所常誦之外至扵毉藥卜筮種樹<lb/>
之書顧不如專門家耳然未嘗不通其㫖其試之亦<lb/>
數數有效徃來姻戚所或見有異書及諸稗官小說<lb/>
輙携取以歸旬日而還之則既誦習之矣既老尤喜<lb/>
佛與道兩家言日𬞞素食焚香宴坐或夜中起坐若<lb/>
有意乎齋心修觀之爲者嗚呼使孺人不爲女子其<lb/>
<pb n="KR4e0190_SBCK_015-26a"/>
可以語扵儒者性情之㫖矣乎不然亦當爲博渉多<lb/>
藝能人無疑也其禔身不爲矯飾然子女䙝御日在<lb/>
側未嘗見其袒衣與其見齒之笑其治家耕織累積<lb/>
絲粟然施藥與棺饘粥餓者至不以脫簮賣衣爲解<lb/>
其扵族里雖其襫襏藍縷之㣲待之未嘗不如富貴<lb/>
人其扵姻戚雖其幾世之逺姻歳時棗栗腵脯之問<lb/>
施之未嘗不如近姻以是族人皆曰孺人有德扵我<lb/>
其姻戚皆曰孺人未嘗失禮扵我性柔儉慈静不色<lb/>
笑而其氣温然其扵父母舅姑尤篤既嫁至老數十<lb/>
年間每語及父母苦楚輙欷戯泣下舅姑既沒數十<lb/>
<pb n="KR4e0190_SBCK_015-26b"/>
年間孺人亦已傳家事矣惟四時饋奠必躬滌濯羞<lb/>
殽烝以爲常孺人之卒也以歳祲避寇城郭痢疾五<lb/>
十日卒嘉靖乙已七月廿有六日也享年六十九月<lb/>
十日返葬扵董墅里合扵其夫榆林衛經歴南墩公<lb/>
之兆禮也南墩諱静夫姓吳氏舅曰七品散官水南<lb/>
翁諱良瑞姑曰張孺人父則余大父給事中贈奉訓<lb/>
大夫曾可公母則余大母贈太宜人周也子一人國<lb/>
平云云孺人同母三人余父永州守有懐翁其一人<lb/>
也姊一人嫁扵楊先孺人三年卒姊病時孺人徃候<lb/>
姊左右抑搔給事者月餘姊與之金墜胸爲訣至是<lb/>
<pb n="KR4e0190_SBCK_015-27a"/>
而孺人亦死盖有懐翁三歳而遭二同母之䘮哀之<lb/>
而不忍銘也謂順之曰小子銘之銘曰産扵郭歸扵<lb/>
鄉終扵郭瘞扵鄉盖魂氣何所不之而骨肉兹其永<lb/>
藏<lb/>
　　王冡婦唐孺人墓志銘<lb/>
孺人姓唐氏常之武進人戸科給事中曾可公之孫<lb/>
永州守有懐翁之女禮部郎中無錫王君九岩之婦<lb/>
編修王懋中立道之妻而余順之之妺也孺人後其<lb/>
兄五歳而生扵姊妺行爲第三孺人㓜頴慧紃組字<lb/>
書不煩扵教而若素爲之兄每曰惜女不爲丈夫子<lb/>
<pb n="KR4e0190_SBCK_015-27b"/>
而有懐翁亦爲之擇壻後乃得懋中十有七歳而歸<lb/>
二十有六歳以懋中官編修故封三十有三歳而卒<lb/>
其婦扵懋中者十有七年王氏故饒而懋中又少貴<lb/>
也孺人從扵宦者十年然所服御一不改其素非賔<lb/>
燕不設兼肉或懋中偶飯扵他所孺人輙爲𬞞具問<lb/>
之曰吾適不喜肉耳惟爲懋中肉必手調或一飯數<lb/>
起以爲常懋中始未有子而孺人齒僅踰弱也然已<lb/>
數憂之一日自歸寕載一女子俱還顧謂懋中曰君<lb/>
大宗之後也不可以不亟圖此扵卜相皆宜子故爲<lb/>
君聘之既乃時時爲理膏沐笄櫛飾容止惟恐不當<lb/>
<pb n="KR4e0190_SBCK_015-28a"/>
懋中意者嗚呼吾母任宜人有少君裙布之儉是以<lb/>
諸女化之而孺人能淡泊撙約扵既貴之後任宜人<lb/>
有小星逮下之慈是以諸女化之而孺人能委曲置<lb/>
妾扵方盛之年盖所濡染者然也孺人事其姑朱安<lb/>
人朱安人煦濡温厚無與比孺人扵諸姒中尤曲得<lb/>
其歡是以孺人每自喜以爲其在姑之側也如在母<lb/>
之側也其事懋中懋中簡重詳慎内行修飭孺人揣<lb/>
其意所注輙婉爲將順若恐傷之然懋中或有㣲過<lb/>
則終日不自得其有善未嘗不力從臾其間是以懋<lb/>
中每自喜以爲吾得吾妻也如得吾友也孺人從懋<lb/>
<pb n="KR4e0190_SBCK_015-28b"/>
中而北也其念朱安人數千里外欵欵然如在朱安<lb/>
人之側也其辭懋中扵京師而歸事朱安人也則念<lb/>
懋中數千里外欵欵然如在懋中之側也既死且憒<lb/>
矣索杯羮嘗之以爲甘也目女奴使進懋中所盖猶<lb/>
如在懋中之側也嗚呼悲矣孺人卒扵嘉靖甲辰五<lb/>
月二十一日𥘉懋中在京師欲請歸省令孺人先歸<lb/>
時暑月舟人病寒熱相染有死者孺人以一女子携<lb/>
數㓜兒女與病者同載歴險數千里固已心恐憔悴<lb/>
幸不病抵家未一月病遂作再旬而卒其病亦寒熱<lb/>
也子一人化弘聘太學生安子介女女二人其一人<lb/>
<pb n="KR4e0190_SBCK_015-29a"/>
者母故孺人歸寕時所載與俱還者也嗚呼吾宗自<lb/>
吾曾祖贈給事公而下其男子幸不絶衣冠而女子<lb/>
之貴則自孺人始孺人姊妺凡六人以夫貴者于今<lb/>
兩人其未三十而貴于室也獨孺人爲然然卒奪之<lb/>
年以死豈其豐其嗇固皆適然而值之者耶抑亦數<lb/>
之定而不可益損者耶懋中將以丙午春正月三日<lb/>
葬孺人于前王村之新阡懋中既述孺人之行爲狀<lb/>
矣而余爲之銘曰史氏之妺史氏之妻史也狀之史<lb/>
也銘之後有考者其將在兹<lb/>
　封孺人荘氏墓志銘<lb/>
<pb n="KR4e0190_SBCK_015-29b"/>
孺人病踰三年嘉靖戊申冬十一月二日而卒年四<lb/>
十有一孺人之病也積扵驚發扵悲蹙扵欝庚子冬<lb/>
余以狂謬俟罪者二十七日孺人寤寢惕惕若其夫<lb/>
蹈不測而已不能以生然者既蒙<lb/>
恩免歸孺人抱餘驚就途抵家熱蒸骨如是者數年<lb/>
熱漸解而瘠則不復肉矣未幾母陳孺人卒臨尸而<lb/>
驟淋盖醫家悲動肺之證也每淋輙暈死如是者又<lb/>
二年淋既止而生氣耗矣自是䐜腫瘕泄百痛間作<lb/>
既病甚則念其二女未有所歸又以爲女縱得所歸<lb/>
而已且旦暮死不能終其奩具䄜帨之事以爲欝欝<lb/>
<pb n="KR4e0190_SBCK_015-30a"/>
雖其病必不起而其蹙之也則若以是然者叢三不<lb/>
可解之情以竟成三不可藥之疾嗚呼其可哀也巳<lb/>
孺人荘氏河間守鶴溪公之女孫静思翁之女永州<lb/>
守有懐翁之婦其夫余順之也年十七而嫁二十六<lb/>
而夫爲編修以<lb/>
恩例封孺人孺人始嫁見扵舅姑舅曰所嘱婦者無<lb/>
他第閨外不聞婦聲足矣自是舅徃來閨外竟廿餘<lb/>
年不識孺人聲舅每嘆以爲能婦余癖扵書平生不<lb/>
一開口問米塩耕織事則以孺人爲之綜理也余最<lb/>
迂僻寡合入門則歡然若得朋以孺人素能得余心<lb/>
<pb n="KR4e0190_SBCK_015-30b"/>
事也其與余處者則然而其鍾情母子間也特甚自<lb/>
父母之慕雖男子或移扵妻子而女子扵父母家記<lb/>
禮者亦外而不内孺人雖以與余廿餘年之歡未嘗<lb/>
一日輟其母子之戀其所爲父母家計者黾黾焉悉<lb/>
其乏而排其難較其家事未嘗少内外之也其教二<lb/>
女也愛不廢嚴其教子也嚴過扵予其封十五六年<lb/>
余未嘗爲置一翠冠其所享率如是孺人固不少讁<lb/>
望我而余所居官每不能過慎以速咎則孺人口不<lb/>
敢止也而心切苦之故余嘗謂孺人女也而任子之<lb/>
事母也而兼父之嚴未嘗過享其夫有官之奉而蹙<lb/>
<pb n="KR4e0190_SBCK_015-31a"/>
于其夫有官之累然則所謂三不可解扵情者盖不<lb/>
獨其致疾時自其居常則然也孺人卒扵鷄鳴時燭<lb/>
入則漸矣自其夫及其女與妾與女奴皆有囑囑余<lb/>
者曰吾身後而當爲計則然又曰篋中衣以歸二女<lb/>
餘衣以與妾已而曰田五畆以遺吾家然則其不可<lb/>
解者又不獨其疾時及瞑猶尚不能解也孺人有烈<lb/>
性居常不媚笑語如荘士又每聞余死生之說若有<lb/>
契焉故其卒也精明若此葬且迫不及請銘扵當世<lb/>
之君子而余又茹痛不能詳也謹述其死生大致以<lb/>
見孺人之平生子一人鶴徴聘萬氏禮部主事思節<lb/>
<pb n="KR4e0190_SBCK_015-31b"/>
之女女二其長者以字行太僕卿孫公南野之孫臬<lb/>
則卒之前一月也葬以卒之年十二月十九日祔扵<lb/>
姑任宜人之墓而先一年則余弟婦窆焉孺人事姑<lb/>
六年而姑卒其妯娌間姊妺也余既已載之弟婦誌<lb/>
中矣故扵孺人之葬也爲之辭以慰之曰姑扵是只<lb/>
娌于是只生苦離只死相隨只<lb/>
　弟婦王氏墓志銘<lb/>
弟婦姓王氏尚書文肅公之曾孫女應天府經歴横<lb/>
山文炳之女余父永州守有懐翁之中婦余弟郡學<lb/>
生正之之妻也年十八而來嫁其生而貴家女也既<lb/>
<pb n="KR4e0190_SBCK_015-32a"/>
嫁而驟見余儒生家所尚一旦解去所御金簮珥悉<lb/>
易以銀而褧其華衣至扵中饋女紅率常身先諸僮<lb/>
奴其所解去金簮珥又以之易銀爲本而經營什一<lb/>
之息拮据勤生若素處窮約然者其性警慧爽豁故<lb/>
扵人情世務不習而暁家人尊卑上下一無不宜其<lb/>
舅稱之曰余中婦最能㓗茗精饌以適我意扵是賔<lb/>
客茗饌有不盡以分属之諸婦而多以属之中婦者<lb/>
其母徐孺人聞之曰是在我側固然固知其能事舅<lb/>
也其姒余妻荘稱之曰吾嬸最能得我心事扵是心<lb/>
腹委曲有不可以諮扵其夫而必以諮之姆嬸間者<lb/>
<pb n="KR4e0190_SBCK_015-32b"/>
其姊妺聞之曰是在姊妺中固然固知其能睦扵其<lb/>
姒也其始歸余弟三歳而兩娠皆半胎而堕即以後<lb/>
嗣爲急偶余弟從余自宜興歸入室見一女子訝問<lb/>
之知所置妾也余弟靳靳以年始弱冠爲辭不御而<lb/>
遣之後五六年竟無子乃更爲置妾至親爲之膏髪<lb/>
整容惟恐不當余弟意居常夫婦間相得歡甚也及<lb/>
置妾則每割牀第之愛若使其妾得以時御焉而不<lb/>
以已故妨之者其在姊妺五人中最得其母徐孺人<lb/>
意𥘉横山公卒母以意遺之二百金乃以母當總總<lb/>
時不忍受其後母病且卒以金簮分與諸女爲訣其<lb/>
<pb n="KR4e0190_SBCK_015-33a"/>
所分又獨倍諸女乃復以獨厚爲嫌而併辭其所同<lb/>
得者嗚呼其能置妾扵中年無子之日不足爲難而<lb/>
能置妾扵少年始婚之時則爲難能辭金扵母存之<lb/>
日不足爲難而能辭金扵終母之身則爲難盖其自<lb/>
少知書稗官小說終日未嘗去手每覽至古人竒節<lb/>
輙激烈自詫恨其不爲男子余以爲正使其爲男子<lb/>
必能磊磊植立不<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>妬以敗人之國不貨賄以自汙<lb/>
其身可知也與余弟夫婦間相得歡甚而警戒相成<lb/>
之者尤切始余父宦扵外余獨與弟居弟或所過動<lb/>
也乃不喜而謂曰子縦不自愛其若汝兄何且又爲<lb/>
<pb n="KR4e0190_SBCK_015-33b"/>
之隠䕶不使人知盖恐以是見尤扵其兄而或至扵<lb/>
相踈也弟有一善可稱也則喜而謂曰非子之能其<lb/>
汝兄薰染使然盖以是深動余弟而欲其與兄相親<lb/>
善也以是余弟能知疆扵爲善而兄弟之好益密彌<lb/>
縫縱臾其間盖有助焉以彼才且賢宜其多男子享<lb/>
高壽而竟以無子夭死其死也又以産此則理數之<lb/>
不可知者也自其始連娠而墮則已不專意扵自娠<lb/>
矣既置妾固日夜以娠望之妾也及自娠矣衆且以<lb/>
不妬之報庶或在此而竟以是死謂之何哉謂之何<lb/>
哉其卒以嘉靖丁未六月𥘉五日年二十有九葬以<lb/>
<pb n="KR4e0190_SBCK_015-34a"/>
卒之年十二月十三日祔扵其姑余母任宜人兆之<lb/>
右方銘曰詩詠螽斯詵詵振振嗟彼淑媛罹此不辰<lb/>
譲娠扵妾不欲自娠幸自有娠卒灾其身造物報施<lb/>
孰云可信惟其美行乆而不泯伯氏銘之以垂家人<lb/>
　行狀<lb/>
　　月樓唐翁行狀<lb/>
月樓唐翁武進人也諱世美字某月樓其號大父封<lb/>
寺副諱某者生五子仲子復爲大理寺副後守平樂<lb/>
有宦績載在國志封寺副之少子贈給事中諱某號<lb/>
友蘭翁生四子長子爲給事中翁其第三子翁貌魁<lb/>
<pb n="KR4e0190_SBCK_015-34b"/>
岸爲人倜儻負氣嘗從伯兄給事公指受章句能渉<lb/>
獵記誦然家故産薄而友蘭翁又病癱卧米鹽毉藥<lb/>
婚嫁百費叢扵伯兄伯兄又方日夜治經史聚徒而<lb/>
教之其勢不相給也翁以故廢其學而營扵家翁雖<lb/>
已不治經然不輟文墨其間時則作爲草書遂窮極<lb/>
竒變闔闢閃縮上逼懐素詩歌有唐人風骨是時翁<lb/>
伯兄既以文雄扵當世而季弟竹窓翁善畫尤以草<lb/>
蟲名一時言文章字畫歸唐氏云伯兄爲給事中值<lb/>
敬皇帝在位言官甚見親幸有權給事公素小心慎<lb/>
事屢爲書與翁大要教之謙下母輙入州縣門即入<lb/>
<pb n="KR4e0190_SBCK_015-35a"/>
必傴僂不得騎閭巷徃來戢族屬僮奴不得閙街市<lb/>
中翁遵其說而行之是以唐氏雖世宦然未嘗有子<lb/>
弟爲鄉里所苦者後三十餘年嘉靖某甲子翁年七<lb/>
十餘郡太守請與蜡賔後若干年　詔賜天下老人<lb/>
粟帛八十以上冠帶翁扵是始冠帶然始一服之後<lb/>
不更服也嘗一與蜡賔後太守連歳以故事請然亦<lb/>
不更徃其好省事如此始翁壯時唐氏以給事公故<lb/>
方盛給事公自爲庠生有名聲已能盡致數邑客後<lb/>
爲給事賔客益輳翁家居則應接賔客出則從親朋<lb/>
隣里邀請酒殽之㑹投壺陸博遨逰宴笑之歡碌碌<lb/>
<pb n="KR4e0190_SBCK_015-35b"/>
不絶翁每所過輙爲上客議論常摧其一座人以是<lb/>
人益貌之後翁既老兄弟物故盡平生故人多不存<lb/>
存者亦衰且病不能相徃來矣翁又失其壮子獨携<lb/>
二㓜孫以居雖門外終歳率不一出甘脆滫滑所以<lb/>
輔老之具亦不能豐也時時有一二族子問起居翁<lb/>
據牀坐與之道說故事助遣歳時而已人謂翁由喧<lb/>
熱至落莫不能無介介翁獨翛然自得也然自翁而<lb/>
上友蘭翁年至四十有幾翁伯兄仲兄亦皆不及五<lb/>
十而卒竹窓翁卒以五十而翁在父子兄弟中獨巋<lb/>
然老壽至扵八十有三其所得可不謂厚也歟翁配<lb/>
<pb n="KR4e0190_SBCK_015-36a"/>
云云葬以卒後三月某甲子在黄塘祖塋之次扵是<lb/>
一之圖所以不朽翁而𣣔請銘扵立言君子乃謂順<lb/>
之述其事畧順之扵翁爲姪孫而給事公之孫云<lb/>
　　程少君行狀<lb/>
程少君者新安岑川里人也諱楷字良式遺拙其號<lb/>
也新安程氏之先名靈洗者仕蕭梁時有功封侯死<lb/>
謚忠壮公凡新安之程皆本忠壮公而徙岑川者則<lb/>
自誠始誠四世孫瑞瑞生祚祚以子官封御史自忠<lb/>
壮公至封御史君支派散别移徙母常居然世次則<lb/>
可謂云封御史君娶曹氏而生三子長君名相仲君<lb/>
<pb n="KR4e0190_SBCK_015-36b"/>
名材爲御史而少君最少子少君㓜樸魯人以爲不<lb/>
慧大父瑞獨心竒之曰是兒類我我少嘗如是少君<lb/>
稍長益踈散不喜事獨常之沼上觀所蓄魚爲樂封<lb/>
御史君弗善也然心念大父言欲試之乃使之應鄉<lb/>
中役以㣲觀其能已而鄉中役稱辦鄉人以爲少君<lb/>
不苛而事辦則始相與推擇少君而封御史君亦始<lb/>
喜少君之能任事也後封御史君老聵仲君宦長君<lb/>
且多疾家事一决于少君少君有所規畫無弗當封<lb/>
御史君意封御史君又益喜新安土磽狹田蓄少人<lb/>
庶仰賈而食即閥閱家不憚爲賈而程長君少君亦<lb/>
<pb n="KR4e0190_SBCK_015-37a"/>
間出爲賈他賈人率婁藪重錢心計極毫釐然占所<lb/>
進貲顧或反薄少君兄弟長者大度尠筭計嘗東賈<lb/>
吴北賈魯廼吳魯人皆樂與少君兄弟㳺益就之故<lb/>
程氏賈行吳魯間占所進貲更多他賈人長君賈張<lb/>
秋乆人或言巳死是時少君罷賈休家聞之亟徃訊<lb/>
長君則長君故無恙大驚喜竟與俱歸長君歸而後<lb/>
復賈清泉少君則又從長君居清泉𥘉仲君爲御史<lb/>
時勾檢内帑財籍至是仲君死内帑財物失闌出入<lb/>
事覺主者窮本坐程御史事下歙縣案御史罪狀而<lb/>
御史已前死法當原有司誤論程御史家坐徙廼悉<lb/>
<pb n="KR4e0190_SBCK_015-37b"/>
逮繫程御史家扵歙縣獄鞠之而少君時在吳吳人<lb/>
欲謀匿少君母徃俱縶爲也少君曰父兄在吾焉所<lb/>
匿且我家故無臯廼有司謬論之我左右營救可竟<lb/>
白也即不白我何愛一死以狥父兄亟馳歸抵家㑹<lb/>
事以前解少君即靣數有司有司不能難其戅直如<lb/>
此少君之居清泉也病痺歸且愈矣後繼徃復病痺<lb/>
歸歸益病不治竟死少君死於嘉靖甲申五月十六<lb/>
日死時年五十有六矣少君爲人淳質無所猜對人<lb/>
輙見肝膈人或愚之終不爲變諸嘗與人言事恣意<lb/>
語無隱人隂属之曰若母泄我語乃君竟泄其語用<lb/>
<pb n="KR4e0190_SBCK_015-38a"/>
是觸人忌諱人亦㢘少君無他腸不深疾之而少君<lb/>
亦不以語洩故遂自懲閉口也他事又恣意語無隱<lb/>
如故而人乃益推少君性直云聞宦氏子弟矜耀者<lb/>
則曰唉我兄爲御史時我常恐人謂我御史弟指目<lb/>
我我廼深自避匿廼今何爲詡詡然若揚錦而招扵<lb/>
市者吾羞之家僮嘗病疫或請禳少君怒曰疫無鬼<lb/>
即禳何益使疫有鬼吾且刄之遂不禳疫亦竟止少<lb/>
君雖㳺于賈中然喜文雅自爲兒子受論孟小學書<lb/>
扵塾師誦熟之及㳺吳時慕張君東海之爲人也張<lb/>
君者松江人善詩字字尤工程少君乃學張君字至<lb/>
<pb n="KR4e0190_SBCK_015-38b"/>
或罷眠食居常以手畫腹及堵間作鈎剔狀即又學<lb/>
張君所爲詩諷詠之其妻宋安人誚曰君寕當作老<lb/>
博士耶少君笑曰汝謂必作博士始事詩書耶少君<lb/>
死後四年有子曰烈始舉進事爲工部主事㑹<lb/>
天子加恩海内廼贈程少君爲工部主事如其子官<lb/>
云始烈少而材少君教之書烈性剛負氣少君教之<lb/>
曰汝治汝性即不治汝性讀書奚益故烈爲工部有<lb/>
聲少君之教也少君子三人點烈黔一女妻某人孫<lb/>
男三人應軫應陽應彩少君既得贈官烈乃涕泣而<lb/>
言曰嗟乎先人卒烈㓜賤不能以有章顯也廼今䝉<lb/>
<pb n="KR4e0190_SBCK_015-39a"/>
先人餘業與從縉紳先生之後又幸徼<lb/>
天子恩澤光我先人苟又墮先人之懿行不載罪莫<lb/>
大焉扵是捜戢徃事口授其友人唐某某受而書之<lb/>
如右<lb/>
重刋荆川先生文集卷之十五<lb/>
<pb n="KR4e0190_SBCK_015-39b"/>
<pb n="KR4e0190_SBCK_015-39b"/>
</p>
<p>
</p>
  </div>
</body>
</text>
</TEI>
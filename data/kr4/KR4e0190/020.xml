<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_020-1a"/>
新刋荆川先生外集卷之二<lb/>
　奏<lb/>
　　告病䟽<lb/>
　翰林院編脩臣唐某謹奏為乆病乞恩放㱕調理<lb/>
　以圖𥙷報事臣聞人主度能而官人人臣量力而<lb/>
　任職是故上無虚授而下無曠事臣某本樗櫟粗<lb/>
材過蒙<lb/>
陛下甄録使得待罪翰林此寵榮之至極而臣子所<lb/>
　宜悉意委身以效報稱之日也不幸臣有狗馬之<lb/>
　疾徃年秋冬之交觸冐霜露始自皮毛轉客臓胃<lb/>
<pb n="KR4e0190_SBCK_020-1b"/>
　浸淫閼欝壅而不散痰火怔忡眴瞀諸證時時有<lb/>
　之此時臣方奉隆㫖與從史舘讐校之後故不敢<lb/>
遽以病為解廼不意沉痼日甚漸不自支臣嘗䆒<lb/>
醫家之說大率言人身惟精氣神為主心動極則<lb/>
神馳神馳則精揺精揺則氣耗損廼至客邪于隙<lb/>
　而入之百病作矣故云上醫醫未病若臣所坐病<lb/>
根抵深矣居嘗自念恐一旦顛隕上負<lb/>
聖朝奨養㧞擢厚德故敢以㣲軀乞于　陛下如蒙<lb/>
敕下吏部憐臣病状容臣㱕家稍就醫藥萬一仰<lb/>
徼天恩復得齒于完人則臣固當再覲清光竭奔<lb/>
<pb n="KR4e0190_SBCK_020-2a"/>
走之力以効㳙涘之報如遂廢不可復用臣亦得<lb/>
没齒隴畆死無所恨臣冐瀆<lb/>
天威死罪死罪臣不勝欵欵願望之至為此具本<lb/>
　請　皇太子受朝䟽<lb/>
　臣聞古者豫建太子所以重宗社也太子既立則<lb/>
有臨蒞之位有朝㑹之儀所以萃人心昭軌度也<lb/>
伏惟<lb/>
陛下聖謨獨運深惟　宗社根本之重早正　東宫<lb/>
儲二之位以繫宇内之心者貳載扵兹矣曩以<lb/>
　儲躬　冲㓜務存謙抑凢遇歳時　令節及　千<lb/>
<pb n="KR4e0190_SBCK_020-2b"/>
秋慶　賀暫令進　箋内庭此盖禮出從權時将<lb/>
有待今　皇天廸保　睿筭日昌雖　龍德尚韜<lb/>
而　麟姿益茂至扵來歳首春又當天下百官述<lb/>
職多士賔興衣冠咸萃扵　天都歡欣交通扵萬<lb/>
國咸思望　元良濬哲岐嶷之光以思報　陛下<lb/>
曲成範圍之大德者其心寕有窮極哉而　文華<lb/>
受朝之儀缺而未講臣民稽首之敬抑而未伸非<lb/>
所以彰　主噐之殊尊荅群心之属望也臣愚伏<lb/>
願<lb/>
陛下俯鍳萬物作覩之誠大昭育震重暉之盛特<lb/>
<pb n="KR4e0190_SBCK_020-3a"/>
　敕各該衙門凢　東宫朝㑹一應儀注早為詳訂<lb/>
　鑾輿麾伏一應法物早為完繕所貴周慎豊美以<lb/>
　飾采章而聳觀聽其　青宫内外侍從禁衛一應<lb/>
　職属早為擇𥙷務求忠謹端亮以專羽翼而資保<lb/>
　護儀物既修官聮既俻及兹正陽履端之辰蒼龍<lb/>
　應律之候群臣詣　奉天殿朝　賀禮成即詣<lb/>
　文華殿朝賀<lb/>
皇太子則　離明之照盛扵兩作前星之曜憎輝紫<lb/>
　極而内外官僚之衆四夷朝貢之臣咸扵快覩争<lb/>
　覲之餘興起其愛戴趨附之忱各思恪共乃職以<lb/>
<pb n="KR4e0190_SBCK_020-3b"/>
　對揚<lb/>
聖天子詒謀燕翼之休命者必自兹益篤矣臣愚不<lb/>
勝惓惓祈望之至<lb/>
　覆勘薊鎮邊務首䟽<lb/>
陛下洞鑒邊臣玩弛之弊欲𥙷兵練兵為邊境乆長<lb/>
　之計甚盛舉也臣愚昩踈闊不足以備使令夙夜<lb/>
　祗懼不敢自寕臣謹㑹同山海關廵關御史王漸<lb/>
　從石塘嶺起東至古北口墻子嶺馬蘭谷又東過<lb/>
　灤河至於太平寨燕河營盡石門寨而止凡為區<lb/>
者柒查得原額兵共七萬六百零四名見在四萬<lb/>
<pb n="KR4e0190_SBCK_020-4a"/>
　六千零三十七名逃亡二萬四千五百六十七名<lb/>
　又㑹同居庸關廵關御史蕭九峯從黄花鎮起西<lb/>
　至於居庸關盡鎮邊城而止凡為區者叄查得原<lb/>
　額兵共二萬三千二十五名逃亡一萬零一百九<lb/>
　十五名總兩關十區之兵原額共九萬三千八百<lb/>
　二十四名見在五萬九千六十二名逃亡三萬四<lb/>
　千七百六十二名此外又有天津河間等衛春秋<lb/>
　兩班官軍二萬二千二百八十二貟名又有大水<lb/>
　谷白羊口曹家寨遊兵三枝共九千名其各區原<lb/>
　額見在逃亡老弱花名細數容臣等造冊　奏繳<lb/>
<pb n="KR4e0190_SBCK_020-4b"/>
外臣竊惟致弊之端兵之缺額之故易以見而兵<lb/>
之不練之故難以㝷至於救弊之䇿𥙷兵猶易而<lb/>
練兵則難故臣竊以兵之不練與練兵顚末為<lb/>
陛下陳之臣嘗讀史漢光武以漁陽突騎定天下以<lb/>
至於唐藩鎮專兵而盧龍一道常虎視河北唐人<lb/>
所謂其人慷慨勇悍而沉鷙者也薊兵稱雄其來<lb/>
乆矣比臣等至鎮則見其人物瑣愞筋骨綿緩靡<lb/>
靡然有暮氣之惰而無朝氣之銳就而閱之力士<lb/>
徤馬什纔二三鈍戈弱弓徃徃而是其於方圎牡<lb/>
牝五陣分合之變既所不講劍盾槍箭五兵短長<lb/>
<pb n="KR4e0190_SBCK_020-5a"/>
　之用亦不能習老羸未汰紀律又踈守尚不及戰<lb/>
則豈堪其間伉壮可選者惟各關寨夜不收千餘<lb/>
人及三屯建昌兩營古北燕河兩區廵撫標下民<lb/>
兵射手數百人而已嘗竊恠之所謂漁陽突騎慷<lb/>
　慨而沉鷙者今又安在也自　國家定都燕京而<lb/>
薊鎮在甸服之内百餘年來雖熟夷時有小警無<lb/>
大兵革荷戈之夫含哺垂白故豢養偷惰之習日<lb/>
　以成而激烈蹈厲之氣日以銷逮庚戌年間北虜<lb/>
諸酋合謀入寇又仰賴<lb/>
聖明主㫁<lb/>
<pb n="KR4e0190_SBCK_020-5b"/>
廟堂贊議深惟北門管鑰之地<lb/>
山陵<lb/>
宫闕至慎至重不欲以寄於疲夫懦卒之手遂乃近<lb/>
檄宣遼逺徴延固十萬之師雲擁輻輳先聲所震<lb/>
　醜虜喙息雖則甲胄蟣虱於道途杼軸匱竭於轉<lb/>
輸亦其時之不得不然也邇年寛佃流河之寇遼<lb/>
　兵禦之猶不能遏其鋒竟至深入徃年土墻之寇<lb/>
　賴延綏之兵極力抵塞虜纔遯去若以鎮兵當之<lb/>
誠不知其勢之所至矣然而事出從宜本非經制<lb/>
練主减客<lb/>
<pb n="KR4e0190_SBCK_020-6a"/>
聖諭乆頒不謂自是之後邊兵徴發歳以為常而督<lb/>
撫諸臣因循襲玩遂使鎮兵置而不理其居常秪<lb/>
　以充運灰搬石築墻之役而未嘗教之坐作擊刺<lb/>
　之節其有急秪以供守墩坐寨擺邊之用而未嘗<lb/>
　責之臨陣禦敵之事八九年間為督撫者亦幾何<lb/>
　人中間以練兵為說謂不在增兵而在練兵者僅<lb/>
見總督楊博一䟽而已然則兵之積弱已非一日<lb/>
　之故而兵之不練弊亦乆矣所謂專倚邊兵不練<lb/>
　土兵者誠如<lb/>
明㫖不敢飾虚竊以為目今權時之宜且可責鎮兵<lb/>
<pb n="KR4e0190_SBCK_020-6b"/>
　以為守量調客兵幾枝以為戰待鎮兵練得一枝<lb/>
精銳然後將客兵再减一枝至於舉軍盡練得精<lb/>
銳士爭抵掌人賈餘勇一旦遇虜必不退懾屹然<lb/>
足為北門倚重然後更議免調之期則望實不失<lb/>
而經權兩得也軍額之曠缺既如彼練法之踈闊<lb/>
又如此副叅遊擊袁正等至千總提調以下俱合<lb/>
有罪但人之來去不常任之乆近不一合無<lb/>
勅下兵部備查前後諸臣在任日月分别輕重具奏<lb/>
至於督撫總兵諸臣職在總領關係尤重自嘉靖<lb/>
　三十年以後曾奉<lb/>
<pb n="KR4e0190_SBCK_020-7a"/>
明㫖者俱屬誤事其去任諸臣合<lb/>
勅兵部查奏竊照今任總督王忬總兵歐陽安廵撫<lb/>
　馬佩等既承<lb/>
明㫖却昩壮猷但知番戍逺調足辨目前不思蒐乗<lb/>
　詰兵用圖乆計一卒不練<lb/>
聖鑒甚明三萬缺籍典守安在遂使徴兵給餉役費<lb/>
　無已勞師匱帑誰任其咎以上諸臣歴任則有淺<lb/>
　深誤事俱屬有罪但近奉<lb/>
明㫖今防秋巳近責限王忬歐陽安等刻期嚴督操<lb/>
練防禦惟復防秋之後<lb/>
<pb n="KR4e0190_SBCK_020-7b"/>
聖明自有定奪臣不敢擅議縁係遵舊規<lb/>
請明調遣以重防秋事理未敢擅便謹題請<lb/>
㫖<lb/>
　　條陳薊鎮𥙷兵足食事宜<lb/>
　臣竊惟𥙷兵如𥙷敝衣敝壊則易而𥙷綴則難故<lb/>
　叙𥙷兵之說凡五條兵之與食喫緊相關故附以<lb/>
築墻工食及邊粮之說凡三條伏蒙<lb/>
聖諭令臣悉心區畫來聞臣不敢不竭其愚伏惟<lb/>
聖明裁擇<lb/>
　一清弊源以收逃卒臣閱軍薊鎮究軍所以多逃<lb/>
<pb n="KR4e0190_SBCK_020-8a"/>
　亡之故皆曰邊墻之工卒歳不休轉石顛崖伐樹<lb/>
　深澗力辦不及貸錢賠貱加之各關夷人乞討無<lb/>
　時旬撫月賞悉出窮軍将官侵尅毛釐剥削文吏<lb/>
　盤點畨増漁擾窮軍生計止是月粮斗割升除而<lb/>
　月粮得入軍腹者幾何矣至如召募之軍多非土<lb/>
　著不縁身迫窮窘誰肯自同罪謫衣粮既不滿望<lb/>
　工作又盡其力勢如鳥徙亦何足恠兼以石塘古<lb/>
　北本號苦寒地旣虜衝土尤磽确哨守之勞已甚<lb/>
　資生之計盡無原與逸肥之軍一切衣粮不異是<lb/>
　以募軍之逃尤甚於他軍而石塘古北之逃又甚<lb/>
<pb n="KR4e0190_SBCK_020-8b"/>
　於他處也竊惟　國家恩爪士以冀死力豈欲縮<lb/>
　其口食以饜餓豕之私求而又奪其生計以佐設<lb/>
　險之公費乎且國家歳出築邊銀數十萬兩而又<lb/>
　令窮軍賠貱歳給撫夷銀三萬兩而又以累窮軍<lb/>
　臣不知其說也今欲抽軍操練則一身不能兩役<lb/>
墻工自須别議至於撫夷之費合令督撫諸臣仔<lb/>
　細計算如　國家歳給彀用則巳不彀則請於<lb/>
朝廷别為區處一毫不以累窮軍其将官文吏貪饕<lb/>
　之軰重法禁治但使窮軍全得一石月粮長孤畜<lb/>
妻自然不走至於苦寒之軰縁軍士衣粮普天同<lb/>
<pb n="KR4e0190_SBCK_020-9a"/>
　例縱欲加厚其道無由臣思得一說京邊折銀給<lb/>
　軍皆是六錢五分薊鎮獨是四錢五分始者盖因<lb/>
　本鎮米賤權為節减原非經制且夫糴之貴賤因<lb/>
　地膄瘠假如腹裡糴價五錢六錢則窮邊㫁是八<lb/>
　錢九錢柰何使苦寒與逸肥一様同折非稱物平<lb/>
　施之義也合令户部量地均筭自薊鎮苦寒米貴<lb/>
　之處照例給與折色銀六錢五分在　國計則本<lb/>
　分之外毫末不加在窮邊則同軰之中已稍優厚<lb/>
　其逸肥米賤去處自不得援此為例若謂銀不可<lb/>
　増則如前時總制楊博所題鎮邊横嶺事例每年<lb/>
<pb n="KR4e0190_SBCK_020-9b"/>
　十二箇月悉與本色亦無不可如此百方體悉庶<lb/>
　足繫屬其心不然雖終日攖以徽纆猶難保其不<lb/>
　掊鎻而夜走也<lb/>
　一專責任以嚴勾𥙷照得薊鎮之兵自内地衛所<lb/>
　抽徃邊關譬之泉貨衛所乃其出産而邊關是其<lb/>
　轉輸處其逃邊關而潜囘衛所則衛所實淵藪之<lb/>
　區轉輸有缺責之出産逋逃不獲問之淵藪然而<lb/>
　逃軍徃徃不𥙷者盖是營衛互相推調營官則曰<lb/>
　衛所窩逃軍納月錢而不肯解也衛官則曰營官<lb/>
　剥削軍士以致之逃而我無柰何也營衛本為一<lb/>
<pb n="KR4e0190_SBCK_020-10a"/>
體而矛盾若此則無官以兼制之之故也該鎮得<lb/>
兼制營衛者惟督撫而督撫大臣專理兵機勢不<lb/>
得親細事其下惟有兵備道合無請<lb/>
勅一道以𥙷軍責之兵備其營官之剥削與衛官之<lb/>
窩逃者兵備皆得重法治之營官以逃軍多少而<lb/>
輕重其罪衛官以𥙷軍多少而輕重其罪併論衛<lb/>
官𥙷軍之多少與營官逃軍之多少又以爲兵備<lb/>
功罪責任既專缺額自足其𥙷軍之法逃軍先儘<lb/>
本身故軍先儘子孫不足則均之同伍均之同隊<lb/>
　以至通一衛之餘丁而𥙷之又不足則取之城操<lb/>
<pb n="KR4e0190_SBCK_020-10b"/>
　正軍於勾𥙷之中寓垜充之法大率務如原額而<lb/>
　止然缺之於數十年而𥙷之於一旦太急則人情<lb/>
　不堪合令督撫與兵備計議量其缺軍分數一年<lb/>
　可𥙷完幾分年終如其分數而責之其亦可也<lb/>
　一定班戍以便人情照得古北石塘一帶曩縁旁<lb/>
　近州衛𬒳虜殘破因而垜募逺軍當時垜者迫於<lb/>
　令而不敢不行募者貪於利而不顧其後及至戍<lb/>
　所營房亦無眺錯云人情非有匹偶不能乆居其<lb/>
　所此軰徃徃身寄窮邊家懸千里采薇之遣既乆<lb/>
　及瓜之代無期齎送屢空衣鞋莫繼始於潜返馴<lb/>
<pb n="KR4e0190_SBCK_020-11a"/>
　致乆逃揆之人情殊非得巳是以日逃日解隨解<lb/>
　隨逃逃解相仍徒滋煩擾近者督撫開移逺就近<lb/>
　之例臣亦有首逃區處之文因而首者紛然益可<lb/>
　見其情矣臣以為不與區處則無以囘逃者之路<lb/>
　若與改編則又恐揺居者之心酌中二者頗得一<lb/>
　說但係六百里之外或分為兩班一班備春一班<lb/>
　備秋或并為一班半年城操半年秋戍其在官則<lb/>
　向之終身逃竄孰與得半軍之用其在軍則向之<lb/>
　終歳浮寄孰與得半鄉之閒既可稍近人情又不<lb/>
　改移原戍詢諸逃卒亦儘稱宜且戍軍在其鄉則<lb/>
<pb n="KR4e0190_SBCK_020-11b"/>
　食减支六斗在邊則食行粮四斗五升則是一軍<lb/>
　止食半軍之米在邊扣其餘米亦足顧募半軍待<lb/>
　本處募軍足彀原數然後将逺軍更議改編其五<lb/>
　百里之内及舊額之軍不係以後垜募者自𥙷原<lb/>
　戍處所絶不得援此為例<lb/>
　一處民兵臣聞長民者貴因事以為功則民不困<lb/>
　而事易成今薊鎮民力亦巳竭矣不可以加矣而<lb/>
　薊鎮之兵與馬方患其不足也查得永平府志書<lb/>
　所載本府原無民壮正統末胡虜冦邊僉設民壮<lb/>
　二千五百名可見畿甸民兵原為𬒳虜而設也即<lb/>
<pb n="KR4e0190_SBCK_020-12a"/>
　以本府備虜之設還為本邊備虜之用閒時則州<lb/>
　縣駐操有警則就近守邊度永順二府可得民兵<lb/>
　六千人分為二枝每枝統以一逰擊督之兵備而<lb/>
　<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>於廵撫閒時止用原設工食守邊則給行粮而<lb/>
　巳此為官不增粮民不増賦而坐得兵六千人也<lb/>
　又查得山東有馬民兵三千名原為薊鎮而設今<lb/>
　暫用之南征事巳則湏仍還薊鎮若使不用其人<lb/>
　而徴其功食以為本鎮就近顧募之用則山東民<lb/>
　兵每名歳該工食銀三十餘兩三千名歳徴銀九<lb/>
　萬餘兩就近可顧募歩兵七八千人又查得薊鎮<lb/>
<pb n="KR4e0190_SBCK_020-12b"/>
　事例歳該取腹裏减存民壯工食以爲本鎮募兵<lb/>
　之用今此銀不知積之何所但得銀三萬兩足顧<lb/>
　募三千人此亦爲粮不増於官帑賦不加於薊民<lb/>
　而坐得兵萬餘人也又查得薊鎮缺馬多從兵部<lb/>
　兊給合永平一府歳該解備用馬九百餘匹若停<lb/>
　兩年該解之馬又貼以遵化等縣寄養馬一千餘<lb/>
　匹以給薊鎮民兵足成馬兵三千人且京師之馬<lb/>
　不必給薊薊鎮之馬免於解京互相抵兊兩爲便<lb/>
　益其兩年之後自照例解京如故此所謂民不困<lb/>
　而事易成者也<lb/>
<pb n="KR4e0190_SBCK_020-13a"/>
　一處班兵竊聞聚兵者先料其食薊鎮主兵若足<lb/>
　原額将及十萬即使月粮一半折銀亦湏本色米<lb/>
　六十萬石歳歳轉漕胡以辦此則是舊額不足正<lb/>
　苦少兵舊額若足又苦少米矣今𥙷主兵以免客<lb/>
　兵也免客兵以省費也臣嘗計之客兵每歳防秋<lb/>
　四月該支行粮一石八斗主兵一人每歳該支月<lb/>
　粮十二石出戍百里行粮又在其外主兵一人之<lb/>
　費足抵客兵七人之費而有餘主客之馬費亦如<lb/>
　之然則調客兵代主兵計各處則爲增費在薊鎮<lb/>
　則爲省費也𥙷主兵代客兵計各處則爲省費在<lb/>
<pb n="KR4e0190_SBCK_020-13b"/>
　薊鎮則為增費也今欲米不增於薊鎮兵不煩於<lb/>
　逺調惟是班軍可以經乆查得薊鎮天津河間等<lb/>
　衛春秋兩班官軍已有二萬二千八百八十二貟<lb/>
　名或於京班中再撥一枝兩枝或於班軍原衛抽<lb/>
　補餘丁一枝兩枝足成三萬人以充該鎮主兵之<lb/>
　數而以逰擊十人分統之閒時則於原衛駐操防<lb/>
　秋則於該鎮上班駐操則本處兵備監督上班則<lb/>
　該鎮兵備監督其原衛官聴該管逰擊節制班軍<lb/>
　如有老弱逃亡原衛即與僉𥙷此其粮不增而兵<lb/>
　足所謂經乆之道也<lb/>
<pb n="KR4e0190_SBCK_020-14a"/>
　一築邊工費自來邊墻皆是軍民兼築今欲抽軍<lb/>
　操練所謂墻工自湏别議其原編順天等八府民<lb/>
　夫逺則徴銀顧募近則沠夫上工若以派夫計之<lb/>
　每夫一名一月該盤纏銀二兩百名該銀二百兩<lb/>
　每夫百名一月止築墻二丈每墻二丈又該官給<lb/>
　塩菜銀十兩則是二百十兩之費止彀築墻二丈<lb/>
　若以顧募計之每墻一丈該銀十五兩則是銀二<lb/>
　百十兩該築墻十四丈矣顧募十四丈之費止抵<lb/>
　派夫二丈之費是差却七倍來徃若一築徴銀顧<lb/>
　募則官得七倍之贏民免去家之擾墻獲早完徴<lb/>
<pb n="KR4e0190_SBCK_020-14b"/>
　發亦息只是夫與價互換之間而其利如此<lb/>
　一復本色以存乆計照得薊州倉粮遮洋總二十<lb/>
　四萬石百餘年來元運本色並無升斗折色至正<lb/>
　德末年始議折十萬石嘉靖十二年又議折四萬<lb/>
　石彼時建議之臣偶見本鎮米賤糴價不上四五<lb/>
　錢以爲九錢一石徴銀而以六錢一石給軍則國<lb/>
　與軍皆有贏羡又省造船漕卒之費是以輕議變<lb/>
　法曾不慮及歳有豐歉糴無常賤今年灤東饑饉<lb/>
　一石折色不足以糴四斗本色諸軍坐困菜色至<lb/>
　今况自古轉餉以人權米以米權銀必三相稱乃<lb/>
<pb n="KR4e0190_SBCK_020-15a"/>
　無偏重彼時薊鎮原無大虜聚兵甚少故减米增<lb/>
　銀猶謂時宜今聚兵至十餘萬歳費主客銀七八<lb/>
　十萬而米不及十四五萬一旦窘急無處糴買不<lb/>
　得巳則穵運京師脚價轉多騷擾尤甚非得計也<lb/>
　故臣以復本色為便又諸邊皆是陸運故致米為<lb/>
　難薊州一路水運故致米則易至於造船漕卒諸<lb/>
　費但取昔年未變折色以前之舊法即是今日欲<lb/>
　復本色以後之定規故牘尚在無俟他求縦不能<lb/>
　盡復本色亦可先復一半七萬石使該鎮每年給<lb/>
　軍之外餘粮常有二十萬石在倉然後更議减本<lb/>
<pb n="KR4e0190_SBCK_020-15b"/>
　加折盖嘗覽史記貨殖傳載諸富家多積金帛而<lb/>
　任氏獨窖倉粟遇歳饑諸富家金帛盡折而入於<lb/>
　任氏趙充國亦言湟中糴米三十萬斛諸羗不敢<lb/>
　動矣諺曰小可喻大田舎翁作家與老将籌邊未<lb/>
　嘗不以多積粟為先務慮至深也<lb/>
　一處轉般以便支給照得灤東一帶軍士原在永<lb/>
　平山海等倉支粮後海運既罷始移在薊州倉薊<lb/>
　州去灤東逺者五百餘里自來未有徃返千里而<lb/>
　負粮者甚至一石之米不足以償盤剥之費窮軍<lb/>
　毒苦不能盡言前年虜酋入犯馬蘭谷止因墻軍<lb/>
<pb n="KR4e0190_SBCK_020-16a"/>
　逺出支粮嘹援不及竟至深入破堡殺将其為邊<lb/>
　境之害深矣邊境之害既如此窮軍之苦又如彼<lb/>
　而卒莫有為之處者户部重惜脚價也臣竊計之<lb/>
　灤東之運一歳湏米三萬石自薊州倉運至永平<lb/>
　急則驢駝人負度用脚價八九千兩緩則車載脚<lb/>
　價可六千餘兩而足　國家歳為薊鎮費銀百餘<lb/>
　萬兩乃靳此百分之一至使軍苦無訴又使虜得<lb/>
　乗隙則是所惜至小所損甚大合無置一戸部分<lb/>
　司於永平使與薊州郎中相首尾歳增脚價六千<lb/>
　兩其本色三萬石與折色銀數萬兩悉運至彼處<lb/>
<pb n="KR4e0190_SBCK_020-16b"/>
支給軍無逺支邊不缺戍計亦甚便又臣所謂脚<lb/>
價者非必歳歳而用之也訪得灤東等處大率十<lb/>
歳而九収豐収之年不必運米但取銀於薊州而<lb/>
糴米三萬於永平本處則脚價亦自不用即以减<lb/>
存脚價亦作糴米本銀六千兩銀可得米萬四五<lb/>
千石若十歳豐收則米當至十四五萬石即以此<lb/>
脚價所積之米賤則糴貴則糶收其羡利還充脚<lb/>
價而本米常在則十年之後所謂歳増脚價出於<lb/>
戸部者亦不必用矣此亦富邊之一䇿也則是<lb/>
國家所損至小所利甚大特在立法之𥘉户部擇一<lb/>
<pb n="KR4e0190_SBCK_020-17a"/>
有心計司官經畫之而巳<lb/>
　　條陳薊鎮練兵事宜<lb/>
　臣竊惟兵之精不精係薊邊安危薊邊安危係畿<lb/>
甸利害非可容易且夫薊鎮猶之家也以兵為墻<lb/>
　垣而以屬夷為藩籬猶之身也以兵為爪牙而以<lb/>
屬夷為耳目故以夷情附練兵之後共九條臣欽<lb/>
奉<lb/>
敕令臣悉心區畫來聞臣迂闊書生軍旅未學豈足<lb/>
　仰承<lb/>
聖意亦效愚者之一慮而巳伏惟<lb/>
<pb n="KR4e0190_SBCK_020-17b"/>
聖明裁擇<lb/>
　一責大帥以主練夫軍旅之事非可以人人而能<lb/>
　也至於變疲卒為強兵卒能以積弱之餘雄冠一<lb/>
時者自古以來其人亦僅僅可數何者其規模闊<lb/>
大必有廓犖驅駕之氣其工夫精細必有沉鷙縝<lb/>
密之慮所謂精神折衝者而後可以語此耳薊鎮<lb/>
　之兵積疲乆矣自庚戍虜寇以來所恃者邊兵而<lb/>
　巳鎮兵止以充擺牆守垜之數如偶人之持挺耳<lb/>
今<lb/>
陛下責鎮臣曰練兵鎮臣亦唯唯曰練兵倘或異時<lb/>
<pb n="KR4e0190_SBCK_020-18a"/>
邊兵既散虜患卒至而後知鎮兵之僨事也亦巳<lb/>
晚矣是則今日邊臣易以任其責而異時彊圉誰<lb/>
與同其患雖重罪邊臣其何益之有與其懲既徃<lb/>
　之躭誤孰若慎将來之責成請<lb/>
陛下聖明洞視督撫諸臣與<lb/>
廟堂再三斟酌其人必足以任此而後以付之使其<lb/>
　人亦自以先資之言陳於<lb/>
上曰幾年而後鎮兵可精幾年而後邊兵可罷而<lb/>
陛下因以考其成則所謂勞神於選才端拱於委任<lb/>
　者也<lb/>
<pb n="KR4e0190_SBCK_020-18b"/>
　一定區帥以分練夫官以乆任成功而彊圉之臣<lb/>
　尤更不可數易臣至薊鎮問某叅将則曰到任纔<lb/>
　數日也問某逰擊則曰到任纔一月也是時已逼<lb/>
　防秋竊以為将官朝來暮去若此萬一虜入得無<lb/>
　僨事難矣况欲練兵為長乆計乎請以防秋之後<lb/>
　督撫諸臣遍閱叅遊等官區别具　奏其不才者<lb/>
　而黜之其宜於内地者調而徙之悉取各邊将官<lb/>
　結髪慣與虜戰有威名而識陣勢者一缺具三四<lb/>
　人以聞而内地選愞未嘗見虜之輩與油猾鑚刺<lb/>
　之人一不得與其間<lb/>
<pb n="KR4e0190_SBCK_020-19a"/>
陛下下之兵部而每區各定叅逰一人以為區帥是<lb/>
謂以邊将練鎮兵縦不得邊兵但得邊将庶幾練<lb/>
鎮兵為邊兵也其人既定約以三年為率不許陞<lb/>
　調非有大罪不得輙易小罪則戴罪供職大罪亦<lb/>
　即於本處立功不得復還原衛三年大計其功罪<lb/>
　而賞罰之下至提調關寨等官亦准此為例如此<lb/>
則将官自知責無所諉而不敢不盡心於練士其<lb/>
士卒亦知将有常屬而不敢不督率鼓舞以從其<lb/>
令矣其與朝來而暮去者功相百也<lb/>
　一明賞罰以勵士夫肅隊而趨挺矛而舞非以為<lb/>
<pb n="KR4e0190_SBCK_020-19b"/>
　戯也将責之以臨陣禦敵之實用也責之臨陣禦<lb/>
　敵之實用而不以臨陣禦敵之賞罸施之則亦戯<lb/>
　而已矣史傳所記子玉治兵鞭七人貫三人耳孫<lb/>
　武以婦女試陣法而戮其女隊長二人然後鼓之<lb/>
　而無不如志然則古之治兵者大畧可見也請於<lb/>
　常廪之外多儲金錢以賞其用命者以作其投石<lb/>
　超距之氣其不用命者縦不能盡如臨陣之刑而<lb/>
　軍令所謂鞭抶貫耳等類許将官督操亦時一行<lb/>
　之以示威或聮爲伍法罸及同伍紀律既明人心<lb/>
　自肅至其臨陣庶幾畏我而不畏敵矣<lb/>
<pb n="KR4e0190_SBCK_020-20a"/>
　一雜邊兵以同技臣惟練鎮兵以代邊兵也将以<lb/>
　代邊兵而不教之以邊兵之法是織而不問婢者<lb/>
　也今諸邊之兵後雖以漸减調而延綏逰兵則勢<lb/>
　未能遽罷虜人所憚惟綏兵耳宜及綏兵之未罷<lb/>
　雜之薊兵間而教之每薊兵百人雜綏兵二三十<lb/>
　人授之以綏兵之長技而試之以綏兵下營走陣<lb/>
　遇虜鏖戰之法至於號衣語言無一不效之而與<lb/>
　之同又以其暇時使綏兵談說虜人之情状與對<lb/>
　敵勝敗之故事以熟習薊人之心而使之不懾則<lb/>
　異時邊兵雖去鎮兵猶邊兵也且夫虜人憚綏兵<lb/>
<pb n="KR4e0190_SBCK_020-20b"/>
　而易薊兵也乆矣薊兵長枝號衣語言無一不與<lb/>
　綏兵同使布滿薊邊者皆為綏兵一旦奪其所易<lb/>
　而讋之以其所憚此亦攻心之一竒也<lb/>
　一備選鋒夫諸軍雖是一般教練而力有勇怯心<lb/>
　有靈蠢不能一律而強同故必有軼材異能為衆<lb/>
　所服者兵家亦有輕足疾走翹關負重者聚為一<lb/>
　卒㧞距伸鈎洞逺貫堅聚為一卒詞辦機巧能移<lb/>
　人意者聚為一卒等類其能既為衆所服人自不<lb/>
　敢望與之同而将官亦每厚遇之粮廩之外時有<lb/>
　給賞解衣推食亦不自惜乎居則以倡率同軰踴<lb/>
<pb n="KR4e0190_SBCK_020-21a"/>
　躍赴功臨戰則以先登䧟陣出竒破敵此軍中鼓<lb/>
舞駕馭之術也昔李徳𥙿為劍南節度使建籌邊<lb/>
樓選異能之士取弓人於河中取弩手於宣潤一<lb/>
弓弩之技不憚數千里而致之此又在帥臣識量<lb/>
何如<lb/>
　一練火噐虜所最畏於　中國者火噐也　國𥘉<lb/>
　止有神機火槍一種天助<lb/>
聖明除兇滅虜而佛朗機子母砲快槍鳥嘴銳皆出<lb/>
嘉靖間鳥嘴銳最後出而最猛利以銅鐡為管木<lb/>
槖承之中貯鉛彈所擊人馬洞穿其點放之法一<lb/>
<pb n="KR4e0190_SBCK_020-21b"/>
　如弩牙發機兩手握管手不動而藥線已燃其管<lb/>
背施雌雄二臬以目對臬以臬對所欲擊之人三<lb/>
　相直而後發擬人眉鼻無不著者捷於神槍而准<lb/>
於快槍火技至此而極是倭夷用以肆機巧於<lb/>
中國而　中國習之者也徃年京師亦嘗造數百<lb/>
管其鋉鑄既苦惡而又無能用之者是以遂為虚<lb/>
器請令東南軍門取其精者數十管而與善點放<lb/>
者數人至京師<lb/>
陛下令大臣閱試之使知有此器而不用以保全虜<lb/>
人之腰領其亦可惜也<lb/>
<pb n="KR4e0190_SBCK_020-22a"/>
　一申閱法夫營寨官練成營寨兵而閱之區帥區<lb/>
帥練成區兵而閱之督撫其亦可矣乎未也臣竊<lb/>
觀<lb/>
高皇帝以武功定天下深慮承平之後武備寖弛以<lb/>
啓戎心而定為<lb/>
御前閱試之法千萬里外亦分番迭上躬自校閱而<lb/>
　嚴賞罸之載於㑹典者可考也薊鎮近在　輂糓<lb/>
　下耳請於塞垣無事之時抽調鎮兵一枝兩枝至<lb/>
京師　令大臣於教埸閱視其果練與否而<lb/>
明詔嚴賞罸之其機發於堂陛之間而風震於塞垣<lb/>
<pb n="KR4e0190_SBCK_020-22b"/>
　之外其帥臣常如<lb/>
天威臨之而不敢不盡力於教練其士卒常如<lb/>
天威臨之而不敢不盡力於演習無有敢肆欺於<lb/>
聖鑒之所不及而虚應故事者矣此所謂執一實以<lb/>
御百虚之道也<lb/>
　一調戍邊以試練夫以邊将蒞之以邊兵雜而教<lb/>
　之其亦可以為邊兵矣雖然猶未嘗見虜也見虜<lb/>
安知其不怯而却也宣遼二鎮與薊本相唇齒薊<lb/>
鎮有事則宣遼自宜戍薊異日薊鎮無事而宣遼<lb/>
有事請抽調灤東兵一枝兩枝戍遼灤西兵一枝<lb/>
<pb n="KR4e0190_SBCK_020-23a"/>
　兩枝戍宣居常則以經阻險而耐辛苦猝有虜患<lb/>
　亦雜之戰兵之間而與為犄角既嘗搏虎不畏負<lb/>
　隅後與虜遇自然習慣且夫昔以邊兵戍薊今以<lb/>
薊兵戍邊是練兵之成也<lb/>
　一薊鎮夷情照得三衛夷人與諸邊異諸邊之夷<lb/>
必闘之賊也三衛夷人則不然竊觀<lb/>
文皇帝出塞皆用三衛為前鋒所謂以夷攻夷是以<lb/>
所向如意而<lb/>
文皇帝亦豐金帛厚犒之至於<lb/>
累朝亦儘為不侵不叛之臣每盗北虜之馬以獻而<lb/>
<pb n="KR4e0190_SBCK_020-23b"/>
時時為　中國隂詗北虜<lb/>
累朝亦豐金帛厚犒之後來邊臣與之力争一馬一<lb/>
　紵之利以失其心是以寇盗竊發至於攻城堡殺<lb/>
叅将而邊臣又不分逆順徃徃撲殺誘殺之是以<lb/>
激而導北虜殘　中國皆邊臣不知大計不識<lb/>
祖宗羈縻畜養之深意激之變生以馴至此極也由<lb/>
此言之北虜得三衛則足以蔽　中國之耳目而<lb/>
資其鄉導以窺　中國中國得三衛則足以奪北<lb/>
虜之鄉導而更為　中國隂詗北虜蠢兹小醜宜<lb/>
無足論而邊境安危之機亦畧可見矣<lb/>
<pb n="KR4e0190_SBCK_020-24a"/>
陛下於貢馬常賜之外歳發銀三萬兩與薊鎮為撫<lb/>
夷費此<lb/>
聖明并包夷夏<lb/>
神謨英畧同符<lb/>
成祖者也今三衛雖資北虜結婚之勢而亦戀<lb/>
　中國歳賚之利雖或𬒳脇而鄉導北虜以攻為蝥<lb/>
　賊亦每效順而送哨　中國以私求貨賄雖或利<lb/>
　北虜之内侵而拾其棄餘亦殊苦北虜之經過而<lb/>
　殘其聚落所謂赤子蝪蛇勢未有定且我之邊備<lb/>
　三衛纎悉必知而北虜信使無日不至三衛每夜<lb/>
<pb n="KR4e0190_SBCK_020-24b"/>
　不收到三衛酋帳中無一次不見北虜使在其間<lb/>
　此其事誠不可不深長思也誠使督撫諸臣震兵<lb/>
　威以奪其心損財帛以結其心時用秘計以攜其<lb/>
　交縦不能使之以夷攻夷亦可使必為我耳目而<lb/>
　不為賊鄉導此在邊臣知大計者方畧何如耳御<lb/>
　得其道狙詐作使此之謂也又臣竊見始者北虜<lb/>
　寇秋今寇春以至無時不寇徃年之寛佃谷三月<lb/>
　則寇前年之黒谷關正月則寇昨年之河流口三<lb/>
　月則又寇嘗竊恠之以為北虜在沙漠之外又春<lb/>
　月馬弱之時縦是疾馳不應至此及至薊鎮始得<lb/>
<pb n="KR4e0190_SBCK_020-25a"/>
　其說盖把都兒打來孫二虜自嘉靖二十九年以<lb/>
　後收屬東夷而居其地遂巢穴遼薊間馬路不八<lb/>
　九日而至牆下而屬夷一二不逞者又為之偵候<lb/>
　鄉導是以遼之前屯薊之灤東其患日尋而不息<lb/>
　也夫　中國之與夷狄譬如大家與盗賊為隣不<lb/>
　慮其強而慮其近近則我之防備無休而彼之抵<lb/>
　隙又便河流寛佃之失可鑑也合令督撫諸臣詳<lb/>
　議何計可以㫁屬夷北虜之交何計可以隔逺北<lb/>
　虜使不得非時入寇務求長筭母辨目前庶邊境<lb/>
　有金城之安而免於無時不備之困矣<lb/>
<pb n="KR4e0190_SBCK_020-25b"/>
　　條陳水運事宜<lb/>
　一通水運以便轉漕照得水運之費比陸運六分<lb/>
　而减五　國𥘉運道自登萊逹於遼東自直沽逹<lb/>
　於山海永平薊州一運至五六十萬石今永平西<lb/>
　門之外濵於灤河寔通漕舟故蹟猶在而舊倉亦<lb/>
　多後因遼薊本處米賤而轉漕一石之費足糴本<lb/>
　處三四石是以本色徃徃為折色變本色為折色<lb/>
　是以海運遂無所用而罷不盡縁畏風波之故也<lb/>
　然海運雖罷而民間之泛海輸貨於豐閏諸縣者<lb/>
　則未嘗絶本稱小海不係大洋今歳夏間<lb/>
<pb n="KR4e0190_SBCK_020-26a"/>
聖明念遼人之飢弛海禁運米賑之<lb/>
恩徳甚厚遼東海運既通則薊鎮已包在内永平故<lb/>
運之復寔惟其時但薊遼之人素不習海一遇蹉<lb/>
跌遂徴創請以厚直募東南海濵之人與直沽乆<lb/>
　慣海商造為海船人慣船牢自然利渉又薊鎮東<lb/>
　西無處不有巨川上通關寨下流通海而未嘗有<lb/>
　一葉之舟問之土人則曰淺灘峻石怒水暴漲盖<lb/>
　臣嘗徃閩浙見閩浙人舟行石鏬間屈曲無碍或<lb/>
拖舟碎石之上亦不畏淺也至於水之漲緩有時<lb/>
水漲停運水緩通漕亦何不可前人未暇經理者<lb/>
<pb n="KR4e0190_SBCK_020-26b"/>
　特以地在窮荒不欲費財力於無用而已非果不<lb/>
　可行舟之故也今密雲古北喜峯諸口皆屯重兵<lb/>
　則聚粮不得不多聚粮多則咽喉不得不利河運<lb/>
　之通亦惟其時縦不能通潮河於古北通灤河於<lb/>
　喜峯而潮河可通密雲省陸運五十里則先時總<lb/>
　制楊博䟽稿具存經理亦密灤河自永平可通灤<lb/>
　陽營省陸運一百五十里則户部郎中羅廷紳嘗<lb/>
　謂臣言之且水運一歩亦省陸運一歩脚價即以<lb/>
　異日脚價所省扣為今日䟽鑿所費募閩浙之人<lb/>
　造閩浙之船以教其土人河功一成盖有四利邊<lb/>
<pb n="KR4e0190_SBCK_020-27a"/>
城積粟豐凶有備士嬉馬騰此一利也官漕既通<lb/>
商舟亦集昔時荒野遂成賈區此二利也穿渠溉<lb/>
　田磽瘠之地淤為沃壌此三利也渠澮滿野因成<lb/>
水匱制限胡騎不得突越此四利也不然則鄴水<lb/>
在旁而不知引此西門豹之所以為笑於史起也<lb/>
　閱視軍情首䟽<lb/>
　題為議處倭冦懇乞<lb/>
天恩差官共圖安攘以保萬世治安事臣於嘉靖三<lb/>
十七年十月二十五日欽奉<lb/>
敕該兵部題稱浙江舟山餘冦未靖皆因文武職官<lb/>
<pb n="KR4e0190_SBCK_020-27b"/>
　水陸兵将不肯協心効力以致日乆財費欲要差<lb/>
　官閱視催督進兵兹特命爾前去㑹同總督胡宗<lb/>
　憲及嚴督總副叅將海道兵備守廵等官将見在<lb/>
　餘冦尅期蕩平各該文武職官敢有偏拗怠玩阻<lb/>
　撓軍務不行一心平賊者爾即指名具實叅奏治<lb/>
　罪其有内逆與賊交通接濟者著宗憲多方訪拏<lb/>
　斬首梟示進剿機宜及軍門粮賞缺乏聴爾與宗<lb/>
　憲相度措處便宜而行将來海防一應合行事務<lb/>
　爾有所知見查照兵部原題條奏以聞朝廷以爾<lb/>
　素負才名諳練兵事特兹簡用爾宜益竭忠猷以<lb/>
<pb n="KR4e0190_SBCK_020-28a"/>
　禆東南安攘大計庶副委任爾其欽哉欽此臣受<lb/>
命驚惕不敢自寕星馳前徃於本年十一月二十八<lb/>
　日至浙江省城㑹同總督胡宗憲行據總督軍門<lb/>
　中軍署都指揮僉事戴冲霄呈報於十一月十四<lb/>
　日官軍攻逼賊巢各賊畏懼棄巢奔舟倉皇潜遯<lb/>
　去訖巢中巳無一賊等因到臣除攻巢節次及賊<lb/>
　遯蹤跡該總督總兵諸臣自行<lb/>
　奏報外其用兵以來文武職官功罪容臣查勘的<lb/>
　實及一應海防事宜容臣遵奉<lb/>
勅書嚴督總副叅将兵備等官詳細區畫俱另行具<lb/>
<pb n="KR4e0190_SBCK_020-28b"/>
　題外為此今将到浙日期并前項縁由理合具本<lb/>
　題知<lb/>
　　三沙報捷䟽<lb/>
　題為仰伏<lb/>
天威官軍出海邀賊鏖戰克獲奇功事臣原奉<lb/>
敕書㑹同總督胡宗憲督剿舟山餘孽及本部題奉<lb/>
欽依一體㑹同江北江南廵撫經畧海防臣至浙江<lb/>
舟山賊以先遯謹具<lb/>
題知外及數月以來身歴江海一應經畧亦漸知<lb/>
要領正欲起程復<lb/>
<pb n="KR4e0190_SBCK_020-29a"/>
命間忽得海上警報南洋北洋盡是賊船臣即趨嘉<lb/>
　興㑹同總督胡宗憲面議方畧又趨吳淞所㑹同<lb/>
　廵撫陳錠亦面議方畧以為非禦之於海則不能<lb/>
　制其衝突又以東南賴<lb/>
皇上恩徳海波平静閭閻休息二年有餘深恐人心<lb/>
　玩愒賊鋒方銳非有出格賞罰則官兵未必用命<lb/>
　謹遵<lb/>
勅書嚴督副總兵官盧鏜逰兵把總楊尚英邵應魁<lb/>
　等若容一賊登岸定以失機叅奏從重治罪及與<lb/>
　督撫兩軍門議定賞格有能打破賊船一隻連人<lb/>
<pb n="KR4e0190_SBCK_020-29b"/>
　船拏獲者當即賞銀五百兩内衝鋒船加賞其斬<lb/>
　獲首級數多或一船至三十顆以上真正倭賊首<lb/>
　級者另行給賞将官打破賊船至三隻以上當以<lb/>
　竒功論薦賞格既定又以非有監臨文官下海督<lb/>
　戰猶恐諸将士畏避潮險賊銳不肯出洋邀擊適<lb/>
　報有賊船二隻泊崇明營前沙諸将擁兵觀望賊<lb/>
　得逸去徃江北登岸臣知事急即從吳淞江口泛<lb/>
　海至崇明縣爛沙洪時廵撫陳錠即遣主簿郝㙠<lb/>
　齎懸賞銀二千兩随臣至海船開匣拆封徧示諸<lb/>
　官軍諸官軍色動鼓舞踴躍思奮未幾總督軍門<lb/>
<pb n="KR4e0190_SBCK_020-30a"/>
貼助賞功銀一千兩亦解至而廵按御史朱綱廵<lb/>
江御史江北亦<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>刷贓罸助軍兵備僉事熊桴解<lb/>
到月粮火藥方船而至諸官軍則益踴躍正料理<lb/>
間江北連報海賊登岸前後積至七八千人廵撫<lb/>
李遂告急之書亦一日數至臣原奉<lb/>
欽依㑹同江北廵撫聞報驚惕懼負委任遂以海事<lb/>
付托諸将嚴督盧鏜泊爛沙洪楊尚英泊三沙洪<lb/>
　以候賊至不許退入港門一歩臣即馳徃杭州㑹<lb/>
同宗憲前後計發援兵一萬八千餘人臣亦從後<lb/>
馳徃揚州督戰行至崇德地方得盧鏜報照得本<lb/>
<pb n="KR4e0190_SBCK_020-30b"/>
　職親統逰兵都司楊尚英等兵船出哨北洋四月<lb/>
　𥘉九日哨至三爿沙適遇新到大倭船二十餘隻<lb/>
　并随帶小船俱収本沙約賊二千餘衆随該本職<lb/>
　分布各哨官兵船隻四路埋伏𥘉十日早各船奮<lb/>
　勇齊進舉放佛狼機鳥銃噴筒火箭併力攻打犁<lb/>
　翻賊船三隻打破四隻生擒真倭一名共斬真倭<lb/>
　首級一百一十三顆倭噐倭衣共三百四十六件<lb/>
　溺水死者不計其數餘賊荒張随潮沿灘収入三<lb/>
　沙地方見今兵船圍剿等因臣竊照此二十餘船<lb/>
　之賊若是不上南岸必上北岸若上南岸則江南<lb/>
<pb n="KR4e0190_SBCK_020-31a"/>
　方幸無賊豈堪此賊殘破若上比岸則陸賊巳将<lb/>
　及萬又添此賊合夥如熾火加薪勢将何止今聚<lb/>
　而殱之海中雖云捍禦於江南實以分殺賊勢於<lb/>
　江北海賊旣殱陸賊自然破膽且自來海中獲功<lb/>
　止擊歸賊不擊來賊歸則賊氣已惰賊貲又滿人<lb/>
　既樂擊擊之又易來則賊氣方銳賊船又空人不<lb/>
　樂擊擊之又難擊賊之歸如虎㗖人而人殺虎虎<lb/>
　斃而人巳殘擊賊之來如虎未㗖人而人殺虎人<lb/>
　不傷而虎斃然自有倭患十餘年其間擊賊之來<lb/>
　者僅徃年朱家尖之捷與今日三爿沙之捷而巳<lb/>
<pb n="KR4e0190_SBCK_020-31b"/>
　此實<lb/>
聖明玄威廣運<lb/>
廟堂成筭本兵調度督撫協謀諸将用命之所致也<lb/>
　臣誤蒙任使適會成功<lb/>
皇上命臣為視軍情官理合題<lb/>
知上寛<lb/>
聖慮其有功官貟總兵官盧鏜僉事熊桴都司楊尚<lb/>
　英把總邵應魁楚<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>陳文麟指揮濮大有鎮撫包<lb/>
　守正等容臣㑹同督撫諸臣查實功次另行具<lb/>
奏外又前此打破賊船不分賊來賊去同是一様賞<lb/>
<pb n="KR4e0190_SBCK_020-32a"/>
　格人不知勸伏望<lb/>
勑下兵部㑹議擊賊之來委與擊賊之去難易不同<lb/>
　另立竒功賞格鼓舞士氣此為伐謀之上䇿再照<lb/>
　江北賊情十分緊急職奉<lb/>
勑徃視計非激賞則亦不能成功况應援之兵四靣<lb/>
　輳集平時㑹計原不及此若是軍門粮賞果係缺<lb/>
　乏容臣遵照<lb/>
勑書查有漕運衙門積下輕齎銀兩廵塩衙門積下<lb/>
　餘塩銀兩及各衙門無碍銀兩㑹同廵撫李遂便<lb/>
　宜而行一面借支數萬兩應急一面具本題<lb/>
<pb n="KR4e0190_SBCK_020-32b"/>
知外縁係仰伏<lb/>
天威官軍出海邀賊鏖戰克獲竒功事理爲此具本<lb/>
謹題請<lb/>
㫖<lb/>
　海賊分道侵突䟽<lb/>
　題爲海賊分道侵突一枝斬獲幾盡一枝盤據未<lb/>
　散事照得江北賊勢奔突始由狼山副總兵鄧城<lb/>
　等不能嚴督兵船逺哨防禦以致登岸既而鄧城<lb/>
　及守備楊縉等又不能設䇿剿捕致賊屯聚散刼<lb/>
　及逰擊丘陞等斬獲堵截俱經總督及撫按諸臣<lb/>
<pb n="KR4e0190_SBCK_020-33a"/>
節次具<lb/>
　題外臣連得警報從崇明海上趨徃浙江省城㑹<lb/>
　同總督胡宗憲計議深惟畿甸重地<lb/>
陵寝密邇星馳赴援不敢寜居前後計發援兵萬餘<lb/>
先是宗憲㑹同臣題奉<lb/>
欽依用銀一萬兩分遣都司何本源把總指揮邢鎮<lb/>
募山東兵三千名防守江南及是尤恐江北事急<lb/>
援兵未到宗憲與臣各行文書将前兵截駐江北<lb/>
聴廵撫李遂調遣殺賊四月十四日臣督發援兵<lb/>
　至揚州得淮揚叅将曹克新報本月十四日奉提<lb/>
<pb n="KR4e0190_SBCK_020-33b"/>
　督軍門李都御史鈞票内開大夥倭賊已過塩城<lb/>
　必趨廟灣仰職前赴聴調㑹同各路兵馬夾攻等<lb/>
　因扵十八日行至地名姚家蕩與賊相近劄營十<lb/>
　九日辰時大夥倭賊約二千餘突衝前來本職帶<lb/>
　領弓箭家丁親身首先衝鋒迎敵奮勇齊進對陳<lb/>
　斬殺賊首二百零三顆指揮倪鎮梅三錫部下共<lb/>
　斬首級一百零八顆等因又據把總指揮邢鎮報<lb/>
　蒙總督胡軍門鈞牌及本部鈞票着令暫駐江北<lb/>
　聴調殺賊行至淮安適㑹賊至蒙李軍門調充左<lb/>
　哨盡力夾攻部兵斬獲首級八十五顆等因又據<lb/>
<pb n="KR4e0190_SBCK_020-34a"/>
原差募兵都司何本源報蒙總督胡軍門鈞牌及<lb/>
本部鈞票着令暫駐江北聴調殺賊行至淮安適<lb/>
㑹賊至蒙李軍門調充右哨盡力夾攻部兵斬獲<lb/>
首級五十七顆等因臣竊照廟灣之捷由都御史<lb/>
李遂分布得宜成此駿功擐甲臨戎盡敵而返至<lb/>
於左右兩哨官兵實由總督胡宗憲移江南之募<lb/>
　以應江北之急先期發機㝠合符節此實<lb/>
皇上玄威廣運<lb/>
廟堂成筭本兵調度督撫同心協力之所致也又據<lb/>
　淮揚兵備副使劉景韶報四月十六日如臯縣報<lb/>
<pb n="KR4e0190_SBCK_020-34b"/>
　續到倭冦三十餘船十六日早已到白蒲鎮約冦<lb/>
　二千有餘竊照今歳倭冦先到者尚未剿盡後來<lb/>
　者又復深入且賊勢更大官兵俱困等因又據劉<lb/>
　景韶報續到倭冦十九日辰時毛兵交戰不利殺<lb/>
　傷官兵百餘陣亡趙千户𬒳賊越過海安銳意西<lb/>
　向鋒不可當本道見得事勢危迫督令逰擊丘陞<lb/>
　把總賈勇夾攻毛兵止許劄營不得浪戰去後續<lb/>
　據報稱各營從間道復又繞出賊前大戰數合斬<lb/>
　獲首級四顆賊復退囘海安屯聚等因臣竊照江<lb/>
　北之賊北路散入廟灣者殺戮幾盡南路流刼海<lb/>
<pb n="KR4e0190_SBCK_020-35a"/>
安者屯聚未散其先時失事及近日獲功官軍容<lb/>
　臣查䆒的實及未散餘賊方在併力㑹剿另行具<lb/>
　題外縁係海賊分道侵突一枝斬獲幾盡一枝盤<lb/>
據未散事理為此具本謹其題<lb/>
知<lb/>
　　三沙賊遯䟽<lb/>
　題為巢賊遯走将官失誤防禦事照得三沙軍情<lb/>
自本年六月十三日以前巳經廵撫都御史陳錠<lb/>
㑹<lb/>
　題外臣於七月𥘉九日自崇明縣起身<graphic n="KR3119" url="https://raw.githubusercontent.com/kanripo/KR-Gaiji/master/images/KR3119.png" mimeType="image/png"/>太倉州<lb/>
<pb n="KR4e0190_SBCK_020-35b"/>
　打發湖廣土兵三枝囘還間十七日據整飭蘓松<lb/>
　兵備僉事熊桴呈據逰兵都司楊尚英報三沙殘<lb/>
　賊圍困窮逼於十六日四更時分風雨大作乗潮<lb/>
　由三沙北面<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>港地方徃北洋遯走去訖等因到<lb/>
　臣臣即星馳前徃江北體勘賊情行至鎮江府據<lb/>
　鎮江衛報據瓜州鎮廵檢司報准吕四埸報本月<lb/>
　十七日餘東埸地方七星港西南江有小倭船四<lb/>
　十餘隻登岸燒刼約倭七百餘人徃西近通州地<lb/>
　方去訖隨報備倭把總張大義防禦外等因據此<lb/>
　查得先據守備盧相呈抄蒙狼山副總兵官曹克<lb/>
<pb n="KR4e0190_SBCK_020-36a"/>
　新紙牌奉提督李軍門鈞牌備仰副總兵官督同<lb/>
　卑職相度各兵船損壊撤囘營前沙停泊修理仍<lb/>
　分撥小船逺哨等因遵将各船於本月十五日駕<lb/>
　囘營前沙停候副總兵官估計修理以防緊急之<lb/>
　用其北岸信守已該兵備熊僉事将邵把總部下<lb/>
　兵船分有堵截外卑職仍選便利沙槳等船十餘<lb/>
　隻親督在西沙觜一帶協守等因據此則三沙北<lb/>
　面<graphic n="KR1552" url="https://raw.githubusercontent.com/kanripo/KR-Gaiji/master/images/KR1552.png" mimeType="image/png"/>港地方原係盧相邵應魁派管信地臣又查<lb/>
　得先據盧鏜劉顯等禀稱賊已用居民車箱板造<lb/>
　有小船數十隻勢将衝突各将官明知衝突理須<lb/>
<pb n="KR4e0190_SBCK_020-36b"/>
　嚴備及臣訪得賊已上岸放火江南水将纔知賊<lb/>
　走江北陸将亦纔知賊到縱稱風雨晦霧不應冥<lb/>
　然至此當時若使江南能禦之於海則賊不得走<lb/>
　江北能禦之於岸則賊不得上叅照總兵官盧鏜<lb/>
　副總兵官劉顯逰兵都司楊尚英把總邵應魁守<lb/>
　備盧相等既不能奮勇攻堅蕩平巢穴以收一鼓<lb/>
　之功又不能水陸協力晝夜嚴備以固四面之守<lb/>
　臣屢有牌行月黒潮滿風雨晦霧是賊突走之時<lb/>
　而乃不遵約束畏避風汛掣船入港賊出巢不能<lb/>
　知賊登岸不能躡致使匣中之虎復出噬人江北<lb/>
<pb n="KR4e0190_SBCK_020-37a"/>
　之民再罹荼毒三月防守於江南雖不無保障之<lb/>
　勞一旦潰決於江北則方為貽禍之始鄰國為壑<lb/>
　雖非本心罪坐所由亦将何諉再照江北諸港逼<lb/>
　近三沙海路不及百里于鄰之震不為不切又方<lb/>
　鑒鄧城失事之罪懲創不為不深既非猝然之冦<lb/>
　且屬先事之防而狼山副總兵官曹克新淮揚叅<lb/>
　将丘陞及備倭把總等官坐擁重兵全不設備海<lb/>
　賊焚舟登岸照舊深入畧無攔阻人亦有言巢賊<lb/>
　渡海如出無人之境海賊上岸如入無人之境則<lb/>
　謂江南北将帥兩無人焉不亦可乎縱賊出與縱<lb/>
<pb n="KR4e0190_SBCK_020-37b"/>
賊入之罪同臣職同總督官視軍情江北江南乃<lb/>
其兼總三沙之役臣與兵備熊桴日夜波潮中者<lb/>
月餘自擐甲臨陣中者凡二親叩賊巢者凡一亦<lb/>
欲以身激將士敵愾之氣㓕此朝食以報<lb/>
聖明而各總兵等官以怯賊爲故態以縱賊爲常套<lb/>
　臣才不足以料敵制勝力不足以督勵諸将有負<lb/>
委任罪合首坐伏惟<lb/>
聖明矜察臣於二十一日星馳至瓜洲㑹同廵撫都<lb/>
御史李遂嚴督曹克新丘陞進兵剿賊及催督劉<lb/>
　顯楊尚英過江截殺外其總兵官盧鏜劉顯曹克<lb/>
<pb n="KR4e0190_SBCK_020-38a"/>
　新等乞<lb/>
敕該部論擬罪名從重處治惟復<lb/>
聖明俯念尚在緊急用人之際令其戴罪殺賊待江<lb/>
北事寕一併論<lb/>
奏内邵應魁盧相失事重大容臣㑹同總督胡宗<lb/>
　憲先行拏問以警其餘縁係巢賊遯走将官失誤<lb/>
　防禦事理未敢擅便為此具本謹題請<lb/>
㫖<lb/>
　條陳海防經畧事䟽<lb/>
　題為條陳海防經畧事臣前任兵部職方清吏司<lb/>
<pb n="KR4e0190_SBCK_020-38b"/>
　署郎中事主事奉<lb/>
命差徃浙直地方視軍情官嘉靖三十七年十月二<lb/>
　十五日節該欽奉<lb/>
勅書内開将來海防一應合行事務爾有所知見查<lb/>
　照兵部原題條奏以聞欽此欽遵行事外<lb/>
嘉靖三十八年四月二十七日准吏部照會該本<lb/>
部題奉<lb/>
聖㫖是唐順之陞右通政著㑹同胡宗憲經畫兵務<lb/>
欽此備照到臣本年七月二十五日又節奉<lb/>
敕書内開如逸賊奔散地方稍寕更宜訓練土著之<lb/>
<pb n="KR4e0190_SBCK_020-39a"/>
兵以免征調之擾将來海防一應合行事務爾有<lb/>
　所知見查照兵部原題條奏以聞欽此欽遵外臣<lb/>
　兩奉<lb/>
敕書令臣條奏臣原籍常州府人也自待罪編民目<lb/>
　擊倭賊之害海上事情亦頗得其大畧而未敢自<lb/>
　信也奉<lb/>
命以來經歴海洋䟦履行陣老卒退校亦徧咨訪以<lb/>
　所聞所見㑹同督撫胡宗憲等叅酌議論至如臣<lb/>
　近奉<lb/>
敕書訓練土兵臣已行文各兵備有司令其著實舉<lb/>
<pb n="KR4e0190_SBCK_020-39b"/>
行又如葺城堡繕噐械等項係督撫之臣從宜自<lb/>
為者今皆不敢瑣瑣謹據所知見條為九事以答<lb/>
揚<lb/>
休命之萬一今歳東南賴<lb/>
皇上威德<lb/>
廟堂賛議督撫運謀帥臣戮力醜類盡殱惟福建尚<lb/>
有賊蟠據外至於浙直沿海數千里水陸之間已<lb/>
無一賊巢穴盡空海民晏卧盖十數年所未有然<lb/>
來歳春汛之防不可不預經乆之計不可不圖伏<lb/>
惟<lb/>
<pb n="KR4e0190_SBCK_020-40a"/>
聖明矜臣之愚亮其心之不敢不盡而恕其詞之不<lb/>
能逹意臣不勝懇切願望之至縁係條陳海防經<lb/>
畧事理爲此具本專差舎人孫山親齎謹題請<lb/>
㫖<lb/>
計開<lb/>
　一禦海洋照得禦倭上䇿自來無人不言禦之於<lb/>
　海而竟罕有能禦之於海者何也文臣無下海者<lb/>
則将領畏避潮險不肯出洋将領不肯出洋而責<lb/>
　之小校水卒則亦躱泊近港不肯逺哨是以賊惟<lb/>
　不來來則登岸登岸殘破地方則陸将重罪而水<lb/>
<pb n="KR4e0190_SBCK_020-40b"/>
　将旁觀矣臣竊觀崇明諸沙舟山諸山各相聮絡<lb/>
　是造物者特設此險以迂海賊入冦之路以蔽呉<lb/>
　淞江定海内地港口也　國𥘉設縣置衛最有深<lb/>
　意而沈家門分哨之制至今可考合無春汛緊急<lb/>
　時月蘇松兵備暫駐崇明寕紹兵備或海道内推<lb/>
　擇一人暫駐舟山而總兵副總兵常居海中嚴督<lb/>
　各總分定海靣南北㑹哨晝夜揚㠶環轉不絕其<lb/>
　逺哨必至洋山馬蹟賊若從某處海面深入登岸<lb/>
　者該總首先坐之論其登岸多少以次罪及總兵<lb/>
　又罪及兵備海道而止至於海中擊賊𥘉至将領<lb/>
<pb n="KR4e0190_SBCK_020-41a"/>
以竒功論巳有事例惟軍士首級之賞尚未别白<lb/>
　臣先具　題擊來船與擊㱕船不同擊㱕船真倭<lb/>
首級一顆給銀十五兩自合如故擊來船真倭首<lb/>
　級一顆合無量增銀十兩比陸戰首級尚少銀五<lb/>
　兩巳足使水卒感恩懐利盡死擊賊再照臣蒙<lb/>
聖恩遣視軍情臣雖不肖而此官之設切中機宜臣<lb/>
徃來海中奉揚　國威諸将不敢退縮近港旋有<lb/>
　三爿之捷今臣雖轉任伏乞<lb/>
敕下吏兵二部詳議此官續設與否在京師諸官中<lb/>
差此一貟官不足多少在海上加此一貟官則甚<lb/>
<pb n="KR4e0190_SBCK_020-41b"/>
有關係伏乞<lb/>
聖裁<lb/>
　一固海岸照得賊至不能禦之於海則海岸之守<lb/>
為緊關第二義賊新至飢疲巢穴未成擊之猶易<lb/>
延入内地縱盡殱之所損多矣然自來沿海戍守<lb/>
莫不以擁城觀望幸賊空過謂可免罪而不顧内<lb/>
地之殘破内地戍守亦幸賊所不到而不肯䇿應<lb/>
沿海今却不然宜分定沿海保護内地内地䇿應<lb/>
沿海地方沿海力戰損兵折将宜坐内地不能䇿<lb/>
應之罪内地殘破沿海幸完宜坐沿海縱賊之罪<lb/>
<pb n="KR4e0190_SBCK_020-42a"/>
又如密同是一様沿海地方賊由寕紹登岸寕紹<lb/>
却不殘破而殘破温台賊由温台登岸温台却不<lb/>
殘破而殘破寕紹自來只坐地方殘破者之罪今<lb/>
却不然宜并坐賊所從入其沿海文武将吏有能<lb/>
連次鏖戰抵遏賊鋒阻賊下船不得登岸深入者<lb/>
雖無首級以竒功論一准平倭事例如此則人知<lb/>
謹於海岸之守不敢幸賊空過以覬免門户常扄<lb/>
堂奥自安矣伏乞<lb/>
聖裁<lb/>
　一圖海外臣所謂圖海外者如招　赦逋逃　宣<lb/>
<pb n="KR4e0190_SBCK_020-42b"/>
諭日本二事既屢奉<lb/>
明㫖平倭事例亦巳開載矣而臣復申之逋逃不特<lb/>
如王𨫼李華山洪迪珍等有名賊首力能搆倭爲<lb/>
亂者而巳以臣所親見三沙千餘倭子起自瓜洲<lb/>
　一𬒳虜人馮三嗾其揚州取寳遂至閧然逺來馮<lb/>
三之在　中國不啻一蟣虱及在島中却作此一<lb/>
番風浪雖旋就誅殛而流毒巳多矣然則逋逃不<lb/>
㱕東南誠未可以息肩也至於　宣諭日本則浙<lb/>
江軍門亦嘗請　命遣使矣竟不能盡得其要領<lb/>
使者坐罪而其事遂罷嘗考平倭畧所載洪武永<lb/>
<pb n="KR4e0190_SBCK_020-43a"/>
　樂間　遣使日本者不一而足<lb/>
高皇帝又嘗與劉基議以倭國重佛　特遣僧徃諭<lb/>
古之玉者於四夷之不貢不臣則有威譲之令文<lb/>
　告之辭兵交使在其間以深得敵情而處之切中<lb/>
其機也然自葉宗滿之坐重罪而逋逃欲自㱕者<lb/>
　不免自疑自蒋洲之得罪而人以使絶域為諱或<lb/>
　宜减宗滿之罪以示信於逋逃之徒寛蒋洲之獄<lb/>
　以留使絶域詗敵情之一路臣又據總兵官盧鏜<lb/>
　手本内一欵撫處夷情以尊　國體開稱<lb/>
祖宗以來給與日本金印勘合十年一　貢船不得<lb/>
<pb n="KR4e0190_SBCK_020-43b"/>
　過三隻人不得過百名既申逺夷慕義之情逺夷<lb/>
　亦得交易　中國之貨以為利而　中國亦以羈<lb/>
　縻逺夷使常馴服不為冦賊百餘年來自嘉靖二<lb/>
　年宗設宋素卿等爭　貢讐殺貽害地方因而絶<lb/>
　貢至嘉靖十八年正使碩鼎等齎　獻貢物并進<lb/>
表文伏罪荷蒙<lb/>
皇上擴天地之仁雖非　貢期復　准入貢嘉靖二<lb/>
　十六年正使周良等坐船四隻復　貢議者計方<lb/>
　九年之期有違事例徑自阻囘從此　貢路不通<lb/>
　倭夷素性貪詐利我　中國之貨既不與　貢則<lb/>
<pb n="KR4e0190_SBCK_020-44a"/>
　無復望矣因此遂𬒳姦徒勾引同利為冦不止則<lb/>
　以偶蹉一年　貢期阻囘之故也為今之計乞題<lb/>
請<lb/>
聖裁行令各衙門遵照今後夷人復來求　貢果有<lb/>
真正　表印勘合别無詐偽姑不計其限例就與<lb/>
奏<lb/>
請起送赴京譯審來冦之端<lb/>
敕彼國王令其查治惡逆歛戢屬夷使不敢再犯則<lb/>
　倭夷知有　貢路之可通而詭計自銷黨類自攜<lb/>
　勾引之徒亦可暫縛矣鏜老将也三十餘年在海<lb/>
<pb n="KR4e0190_SBCK_020-44b"/>
　上熟暁夷情其言當不甚妄乞<lb/>
敕該部查議可行與否臣又聞先時陜西總制王瓊<lb/>
論西夷事以謂能絶其入　貢之路不能絶其入<lb/>
　冦之路今亦可借以爲喻也伏乞<lb/>
聖裁<lb/>
　一定軍制自倭患以來東南軍制最爲不定盖以<lb/>
濟變未慮經乆梟猾之徒方應募於江北忽應募<lb/>
於浙東方以得募價而留忽以滿募限而去譬如<lb/>
借倩之人主人不得而羈之安得而練之至於逺<lb/>
方無頼託名土兵報効希圖鹵掠羣然麋至在此<lb/>
<pb n="KR4e0190_SBCK_020-45a"/>
　不由軍門之徴調在彼不由督撫之遣發坐費粮<lb/>
　餉騷擾地方是以人人争言調募不便而以練土<lb/>
　兵為說夫土兵之練誠是也然土兵之數不足安<lb/>
　得不募募兵不足以當賊鋒之銳安得不調如前<lb/>
　時王江涇數千倭子乗勝西上非永保之兵力挫<lb/>
　其鋒則何所<hi>不至</hi>矣為今之計合以練兵為實事以<lb/>
　募兵為權宜以調兵為竒道募兵則逺募不如近<lb/>
　募調兵則多調不如少調募兵先儘本地方驍銳<lb/>
　若浙江處兵江南沙兵之類其逺方驍銳應募者<lb/>
　亦湏土人保任優其募價什伍聮束而歳番上之<lb/>
<pb n="KR4e0190_SBCK_020-45b"/>
不得自去自來如徃時則募兵亦土兵也總督軍<lb/>
門歳調麻兵立為定額直<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>幾千浙江幾千專為<lb/>
衝鋒之用聴川湖軍門精選發遣以憲司一貟監<lb/>
督前來有不能衝鋒及騷擾地方者罪及監督則<lb/>
調兵可以制其毒而得其用也俟土兵訓練有成<lb/>
然後募調俱罷伏乞<lb/>
聖裁<lb/>
　一足軍食照得東南水陸兵粮徃徃有缺至三四<lb/>
月不給者軍士萬里捐生日望數升之米而已而<lb/>
又不時給之生心讟語亦何足恠此有故矣浙江<lb/>
<pb n="KR4e0190_SBCK_020-46a"/>
　軍餉銀四十七萬兩江南五十餘萬兩江北一十<lb/>
　六萬兩其𥘉皆算兵而賦民原無嬴餘若民間拖<lb/>
　欠十數兩則缺却一軍之食萬軍不能一軍空腹<lb/>
　而萬兩不能銖兩無欠加之民賦有災傷减免而<lb/>
　軍餉無贏餘處𥙷宜其不能時給而生怨讟也古<lb/>
　者軍興之費不盡仰於民多取之山澤鼓鑄筦搉<lb/>
　商賈之利故前史稱不加賦而用足今民間摉括<lb/>
　巳盡無可處補而軍門亦無所謂山澤筦搉之利<lb/>
　稍可處者惟有鹽法而已試舉一端如前時浙江<lb/>
　廵鹽御史鄢懋卿小票事例歳亦可得銀數萬兩<lb/>
<pb n="KR4e0190_SBCK_020-46b"/>
　此皆不取之　國與商而坐収贏利者也合無<lb/>
勅下户部轉行督撫等官㑹同淮浙廵塩御史委曲<lb/>
　計議多方區處但使江北江南浙江每處得七八<lb/>
萬兩民賦若足則别儲之一有蠲欠即以處補此<lb/>
亦　國民兩便之䇿也又各衙門原為<lb/>
大工緊急觧進贓罸多寡不等㐲惟<lb/>
聖明軫念東南兵荒相繼萬状艱苦<lb/>
勅下工部查得<lb/>
大工銀兩漸彀乞暫将嘉靖三十九年浙直兩處贓<lb/>
　罰照數觧與各軍門聴其處補軍餉以後年分自<lb/>
<pb n="KR4e0190_SBCK_020-47a"/>
行觧京如故此外山澤筦搉之利有可興者合聴<lb/>
軍門從宜區處再照供給軍餉係有司職掌有司<lb/>
自以不與軍事之罰徃徃視為不干已事始則催<lb/>
徴不力繼則給發不時失誤軍機多由扵此此後<lb/>
若有仍前怠玩者自布政總司管粮道及知府以<lb/>
　下聴督撫諸臣從重叅劾治罪庶幾有司各知于<lb/>
　已不敢誤事伏乞<lb/>
聖裁<lb/>
　一鼓軍氣臣聞戰陣之所以精明與　中國之所<lb/>
　以勝四夷者氣也而非甲兵之謂也　國家承平<lb/>
<pb n="KR4e0190_SBCK_020-47b"/>
　日乆文吏游談而飬尊武臣恬保而寳身閒雅雍<lb/>
　容之習成而慷慨果銳之氣亦寖銷矣南倭北虜<lb/>
　倐然内侵殆若昔人所謂氣𦦨以取之者賴<lb/>
皇上天縱<lb/>
神武赫然一怒誅遂偷惰㧞用英竒文臣督帥皆躬<lb/>
自臨戎有兎罝﨣﨣之氣自此倭虜不敢深入則<lb/>
氣之勝也以臣占於行陣之間猶有未盡然者臣<lb/>
　視師東南備觀怯将情状一聞賊戰如澆冷水顔<lb/>
色可憐縱不便走股巳先慄雖亦未必盡然而然<lb/>
者固多矣至於倭賊渡洋談笑飲食若履平地而<lb/>
<pb n="KR4e0190_SBCK_020-48a"/>
　我将棲泊近岸日遇海風則頭掉目眩夜聞海潮<lb/>
　則耳讋心惕且夫倭賊有過藐我将之氣而我将<lb/>
　無必吞倭賊之氣則是未戰而索然矣如此而望<lb/>
　長驅海島掃清大懟臣猶以為難也此氣在宇宙<lb/>
　間磨礲而時用之則鮮明置之不用則黯無精光<lb/>
　謂宜文臣督帥時御戎服出入軍中發揚蹈厲以<lb/>
　作武将之氣武臣大将遇有賊戰戎服出入陣中<lb/>
　以作偏禆小校之氣偏禆小校遇有賊戰戎服先<lb/>
　登以作士卒之氣而督帥武将臨陣督戰間取潰<lb/>
　校逃卒遵奉　旗牌事例百萬軍中忽然斬却一<lb/>
<pb n="KR4e0190_SBCK_020-48b"/>
　二人以變士卒之耳目使我之氣日益精明則賊<lb/>
　之氣自然銷沮此其言若迂闊而實勝敵之要機<lb/>
　也李光弼蒞軍而旌旗變色每戰必勝氣之謂也<lb/>
伏乞<lb/>
聖裁<lb/>
　一復<lb/>
舊制照得　國𥘉防海規畫至為精密百年以來海<lb/>
　烽乆熄人情怠玩因而隳廢　國𥘉海島便近去<lb/>
處皆設水寨以據險伺敵後來将士憚於過海水<lb/>
寨之名雖在而皆自海島移置海岸聞老将言雙<lb/>
<pb n="KR4e0190_SBCK_020-49a"/>
　嶼烈港峿嶼諸島近時海賊據以爲巢者皆是<lb/>
國𥘉水寨故處向使我常據之賊安得而巢之今宜<lb/>
　查出　國𥘉水寨所在一一脩復及查沿海衛所<lb/>
　原設出哨海船額數係軍三民七成造者照舊徴<lb/>
　價貼助打造福船之用此一事與臣所謂禦海洋<lb/>
　者相關<lb/>
舊制之當復者一也　國𥘉沿海建設衛所聮絡險<lb/>
　要今軍伍空缺有一衛不滿千餘一所不滿百餘<lb/>
　者宜備查缺額之故而補足之其運粮班操等項<lb/>
　原因海上無事撥借别用者可悉還之原衛所使<lb/>
<pb n="KR4e0190_SBCK_020-49b"/>
　自為守衛所之兵常足則他兵亦可不用此一事<lb/>
　與臣所謂定軍制者相關<lb/>
舊制之當復者二也　國𥘉沿海衛所皆有屯田今<lb/>
　埋没過半而圖冊故在宜按圖照冊儘數查出辦<lb/>
納屯粮及金塘玉環諸山膏膄幾萬頃皆是古來<lb/>
　居民置郷之處今可墾為屯田設所戍守一以據<lb/>
險一以因粮此一事與臣所謂足軍食者相關<lb/>
舊制之當復者三也　國𥘉浙福廣三省設三市舶<lb/>
　司在浙江者專為日本入　貢帶有貨物許其交<lb/>
　易在廣東者則西洋番船之輳許其交易而抽分<lb/>
<pb n="KR4e0190_SBCK_020-50a"/>
　之若福建既不通貢又不通舶而　國𥘉設立市<lb/>
　舶之意漫不可考矣舶之為利也譬之礦然封閉<lb/>
　礦洞驅斥礦徒是為上䇿度不能閉則　國収其<lb/>
　利權而自操之是為中䇿不閉不收利孔洩漏以<lb/>
　資奸萌嘯聚其人斯無䇿矣今海賊據峿嶼南㠗<lb/>
　諸島公然擅番舶之利而中土之民交通接濟殺<lb/>
　之而不能止則利權之在也宜備查　國𥘉設立<lb/>
　市舶之意母洩利孔使奸人得乗其便此一事與<lb/>
　臣所謂圖海外者相關古制之當復者四也因舊<lb/>
　時之寨因舊時之兵因舊時之粮因舊時之市舶<lb/>
<pb n="KR4e0190_SBCK_020-50b"/>
　一切紛紛之議可以省矣然其事重大壊之已甚<lb/>
復之則難若能復之則經乆之䇿也乞<lb/>
勅該部詳議轉行督撫諸臣選差有才力憲司一貟<lb/>
專管四事數年之後必有成功伏乞<lb/>
聖裁<lb/>
　一别人才臣聞為政以人才為先至於兵事尤急<lb/>
　人才臣視軍情一年其於官吏賢否非臣職事所<lb/>
　關不敢濫及外訪得淮揚海防兵備副使劉景韶<lb/>
英敏多謀臨機立㫁運籌足以破鬼夷之筭賈勇<lb/>
　足以汗懦将之顔今歳淮揚殺賊二千餘多頼其<lb/>
<pb n="KR4e0190_SBCK_020-51a"/>
　力巳與臣同推廵撫不敢更舉外又訪得浙江廵<lb/>
　視海道副使譚綸雄姿勁氣法令必行賊與我軍<lb/>
　見聞寒膽今歳浙東殺賊千餘多頼其力蘓松兵<lb/>
　備僉事熊桴自倭事始起以至今日無一歳不在<lb/>
　兵間忠實練事沉毅内明出入海潮艱危不避此<lb/>
　二臣者皆宜乆其官而不易其任以待資望可為<lb/>
　廵撫即以授之者也杭州府同知唐尭臣留心武<lb/>
　備訓練有方紹興府通判吳成噐素識兵勢屢立<lb/>
　軍功待尭臣歴任年乆成噐再立新功皆可當沿<lb/>
　海兵備之選者也台州倭冦屢入兵凶相繼民瘠<lb/>
<pb n="KR4e0190_SBCK_020-51b"/>
　巳甚全在良有司撫循而知府黄大節貪黷有跡<lb/>
　昏眊無能政成黠吏賄滿私槖所宜亟為罷黜者<lb/>
　也又訪得浙直總兵官盧鏜老練善謀副總兵官<lb/>
　劉顯驍雄善戰臣甞以三沙賊走劾其失事畢竟<lb/>
　東南将官無過此二臣者所宜乆任責其立功者<lb/>
　也然盧鏜善謀而怯於臨敵劉顯善戰而果於自<lb/>
　用則其偏也若以使過之義則革任寕紹叅将戚<lb/>
　繼光先登敢勇立有新功見監原任通㤗叅将黒<lb/>
　孟陽遭蹶悔過尚餘勇氣皆堪策勵立功贖罪者<lb/>
　也狼山第一緊要海口總兵第一江淮重任如狼<lb/>
<pb n="KR4e0190_SBCK_020-52a"/>
　山提督副總兵官曹克新偶因際㑹獲冐功陞臣<lb/>
　見其人酖溺酒色常如昏睡謀勇俱無精氣已銷<lb/>
　設有警急慿何决戰前任鄧城見以失機拏解克<lb/>
　新異日誤事必不减於鄧城所當亟投閑散以全<lb/>
　其功者也又訪得境内人才臣得三人焉原任僉<lb/>
事終養徐九皋老成練事熟諳夷情原任刑部主<lb/>
　事為民唐樞經術優長才猷老練原任知府致仕<lb/>
嚴中警敏足智暁暢兵機皆可充異日兵備之用<lb/>
者也乞<lb/>
敕下吏兵二部再加查訪分别用舎則舉錯明而海<lb/>
<pb n="KR4e0190_SBCK_020-52b"/>
備飭矣伏乞<lb/>
聖裁<lb/>
　一定　廟謨自海賊入寇以來十餘年矣東南雖<lb/>
苦其毒而賊之𬒳殺者亦積至幾萬矣今年寇江<lb/>
　北冦浙東者且萬餘而寇福建者傳聞不下二三<lb/>
萬則是殺者不可勝紀而寇者不為少止夫南倭<lb/>
與北虜異口外砂礫之地從古以來原有韃子腹<lb/>
裏膏腴之地二十年前原無倭子今口外尚有一<lb/>
年兩年無寇而倭子却無一歳不來如此不巳非<lb/>
止外患将為内虞古云兵乆則變生近者呉淞定<lb/>
<pb n="KR4e0190_SBCK_020-53a"/>
海之間水卒呼粮扶官縳吏則兵變之漸矣蘓城<lb/>
　人素怯弱而游冶子弟懷毒蓄機日伺倭來裏外<lb/>
　合應幸早發之猶尚焼官寺刼獄囚閧然一逞則<lb/>
　民變之漸矣此其萌芽也誠不可不深圖而熟慮<lb/>
　之若謂倭寇之來一歳支却一歳一番殺却一番<lb/>
　便自了事則臣不敢知其所終也伏惟<lb/>
聖明敕下禮兵二部備講<lb/>
祖宗以來招懐撫諭之畧防海固圉之機及<lb/>
敕督撫諸臣徧訪倭情集議長䇿二十年前何以絶<lb/>
　無倭患十年之間何以倭患若此年年禦倭何時<lb/>
<pb n="KR4e0190_SBCK_020-53b"/>
　是了如何可以永㫁倭寇之路以復東南之舊苟<lb/>
　可以利　國不必爲身家顧慮苟可以便今不必<lb/>
　以成說拘牽外内臣工方畧畢上然後<lb/>
聖明與廟堂大臣從中主㫁而力行之期於三年四<lb/>
　年㫁却此賊臣猶以爲遲也不然一歳一來一來<lb/>
　一勝臣猶以爲浪戰伏乞<lb/>
聖裁<lb/>
　　乞留餘塩䟽<lb/>
　題爲懇乞<lb/>
聖恩給發餘塩銀兩以備賑濟以𥙷軍餉事近准戸<lb/>
<pb n="KR4e0190_SBCK_020-54a"/>
部咨該廵撫都御史李遂廵按御史陳志各題稱<lb/>
廬鳯淮揚四府徐滁和三州各所屬州縣旱災乞<lb/>
　行勘實分數蠲免錢粮及将兊軍漕粮改折積年<lb/>
拖欠等項暫且停徴及災傷極重及𬒳倭地方給<lb/>
發　内帑<lb/>
欽遣大臣給賑該本部覆議即今銀庫十分匱竭無<lb/>
從給發而各該廵撫本係大臣任重責專尤得便<lb/>
宜行事若復再遣大臣秪恐滋擾無益合行各該<lb/>
撫按行令各府州掌印正官備查在倉預備粮米<lb/>
及庫貯無礙官銀候冬春之時如果飢饉難存即<lb/>
<pb n="KR4e0190_SBCK_020-54b"/>
　行勘實酌量銀米選委廉能正官分投相兼賑濟<lb/>
　如或不敷多方區處務使窮户均霑實惠等因題<lb/>
　奉<lb/>
欽依備咨到臣照得今歳淮揚等處災傷委的十分<lb/>
　重大百姓委的飢饉難存已經先任廵撫都御史<lb/>
李遂廵按御史陳志詳細具　題伏蒙<lb/>
聖恩既免租稅又　賜賑濟臣不敢瑣瑣<lb/>
瀆陳外但李遂原請<lb/>
欽遣大臣給發　内帑該户部題奉<lb/>
欽依　内帑匱乏無從給發該臣備查各府州倉内<lb/>
<pb n="KR4e0190_SBCK_020-55a"/>
積榖及庫内無礙官銀備賑縁自連年倭患以來<lb/>
窘急摉括倉庫處處空虚今　内帑既不敢望而<lb/>
倉庫之積又極不彀賑濟委實難處臣又照得淮<lb/>
揚軍餉更無别途止靠民間田畆稅粮内帶徴銀<lb/>
　十二萬兩儘數徴足尚且不彀給發今各處稅粮<lb/>
聖恩巳在照數蠲免之例則地方軍餉必無盡數取<lb/>
盈之理查得揚州府庫軍餉銀止有萬兩臣到已<lb/>
　發三千餘兩見在庫内纔彀年終支用近時李遂<lb/>
請給餘塩銀四萬五千兩𥙷還揚州府借用銀二萬<lb/>
　四千六百二十四兩零及𥙷還淮安府借用銀一<lb/>
<pb n="KR4e0190_SBCK_020-55b"/>
萬兩給與首級銀一萬三百七十五兩零支銷巳<lb/>
盡亦無餘剰若是來歳春汛将動各處官軍一齊<lb/>
　上班民間催徴不前軍士皇皇待哺更覺兩難臣<lb/>
蒙<lb/>
聖明㧞擢任使撫綏凋瘵料理軍機敢不夙夜竭盡<lb/>
犬馬之力少圖報效至於錢粮實是窘迫無處伏<lb/>
望<lb/>
聖恩憫念江淮重地賑飢餉軍皆是極緊要事<lb/>
敕下户部從長議處将餘塩銀十萬兩<lb/>
特發濟急其七萬兩以𥙷軍餉之不足其三萬兩以<lb/>
<pb n="KR4e0190_SBCK_020-56a"/>
　備賑濟之用則溝中之瘠獲更生之望荷戈之士<lb/>
奮敵愾之氣江淮闔鎮軍民皆歌舞<lb/>
聖徳於無窮矣縁係懇乞<lb/>
聖恩給發餘塩銀兩以備賑濟以𥙷軍餉事理未敢<lb/>
擅便為此具本謹題請<lb/>
㫖<lb/>
　　鳯陽等處灾傷䟽<lb/>
　題為地方災傷重大懇乞<lb/>
聖恩留米備賑事據海防兵備副使劉景韶呈稱照<lb/>
　得江北地方今歳既遭重大倭患復罹異常旱災<lb/>
<pb n="KR4e0190_SBCK_020-56b"/>
　以致逺近農畆失収到處米價騰貴即今飢窘之<lb/>
　民充斥道路嗷嗷望賑查得近蒙撫按具<lb/>
　題欲行請發　内帑<lb/>
欽遣大臣前來賑濟該户部以銀庫匱竭無從給發<lb/>
若遣大臣恐滋勞擾議行本處廵撫賑濟除候勘<lb/>
　合至日嚴督有司查審及将應行事宜另行條議<lb/>
詳報外及照江北今歳災傷十分重大各處飢民<lb/>
　無慮數萬前在秋末尚有草子木實可頼充飢今<lb/>
　值隆冬雖草木亦無可食強壮者則相聚爲盗老<lb/>
　弱者則棄賣妻孥有司無日無盗刼之申地方無<lb/>
<pb n="KR4e0190_SBCK_020-57a"/>
　處無離散之苦溝壑莩屍遇目成悲道路啼號觸<lb/>
　耳可慘言及於斯稍有人心者鮮不惻愴况爲民<lb/>
　上者哉揆度事勢将來若非通行博賑恐江北赤<lb/>
　子不免悉化爲溝渠之鬼潢池之盗矣查得嘉靖<lb/>
　二年江北災荒該撫按衙門　奏行戸部議留漕<lb/>
　粮二十萬石以賑四府飢民嘉靖三十三年又復<lb/>
　截留揚州等府起運漕粮數萬以賑淮北是時江<lb/>
　淮之民實頼存活今當兵戈擾攘災傷異常尤宜<lb/>
　比例設處伏望本院再加裁酌如果可行仍乞早<lb/>
　爲具　題将起運粮米比照嘉靖二年事例截留<lb/>
<pb n="KR4e0190_SBCK_020-57b"/>
十數萬石委官分投賑濟其虧欠額運之數於臨<lb/>
徳二倉兊支運納如此庶飢民有更生之望重地<lb/>
無意外之虞矣等因到臣據此臣查得舊卷嘉靖<lb/>
三十三年截留漕粮淮揚二府共是三萬七千八<lb/>
百石三十六年截留漕粮淮揚二府共是六萬五<lb/>
百九十餘石零彼時止縁軍乏粮餉非關歳有凶<lb/>
飢况今兵荒相繼民命不堪流莩滿路傷心怵目<lb/>
溝壑既所不忍嘯聚不無可虞誠有如副使劉景<lb/>
韶之所云者臣前<lb/>
請餘塩銀十萬兩内七萬兩以補軍餉三萬兩以備<lb/>
<pb n="KR4e0190_SBCK_020-58a"/>
　賑濟儻蒙<lb/>
聖恩盡數給發竊計𬒳災廣闊三萬兩銀子不彀四<lb/>
府三州飢民一月之賑且江北人家素無積蓄今<lb/>
歳原是子粒不収起運京粮多從逺處糴買致之<lb/>
甚艱若不得十數萬石米留貯地方不惟飢民無<lb/>
　路求活加以來年春汛官軍一齊上班米價必太<lb/>
　騰貴軍士日持二三分銀子亦不能勾糴米度日<lb/>
　深為不便是以劉景韶不得已有截留漕粮之說<lb/>
　臣又查得舊卷嘉靖三年江淮大飢<lb/>
欽遣侍郎席書賑濟稅粮不拘起存盡數蠲免給與<lb/>
<pb n="KR4e0190_SBCK_020-58b"/>
内帑銀二十萬兩彼時府縣倉庫尚多儲蓄而又<lb/>
多發　内帑席書因得大為展布極貧䰞粥次貧<lb/>
給與銀米凡所全活二十餘萬人江淮至今歌舞<lb/>
聖徳今歳凶災頗不减於彼時又連年用兵倉庫在<lb/>
在空虚今　内帑既不敢望而起運錢粮又升合<lb/>
分毫不敢丐免惟有截留漕粮係是近年事例然<lb/>
今方在　國儲缺乏之時臣亦何敢容易開口伏<lb/>
乞<lb/>
勅下户部俯念民艱從長計議或照嘉靖三十三年<lb/>
三十六年事例截留淮揚運米七八萬石或五六<lb/>
<pb n="KR4e0190_SBCK_020-59a"/>
萬石又恐以為虧損　國儲則乞照折兊事例江<lb/>
北原額運米三十二萬餘石近巳蒙<lb/>
恩折銀十五萬石其餘運米或盡與折銀或量折一<lb/>
半九萬餘石則銀㱕　内帑不失原額米留地方<lb/>
足支艱窘又恐以為折兊巳定不得再折則臣不<lb/>
敢言留亦不敢言折但容臣暫借淮揚漕米五六<lb/>
萬石待臣防過春汛半年之後収拾餘銀多方糴<lb/>
　買運還京倉此只遲五六萬石半年之運臣必不<lb/>
敢虧誤凡此數說臣之<lb/>
請乞則愈下而愈少臣之用心則益苦而益切蓋上<lb/>
<pb n="KR4e0190_SBCK_020-59b"/>
念　國儲之重不敢輕易有<lb/>
請下念民窮之甚不敢隱蔽不<lb/>
請孟軻氏所謂有司莫以告是上慢而殘下也臣備<lb/>
貟撫臣近又奉<lb/>
命賑濟臣若不言是不惟上負<lb/>
聖明矜憫元元之深意而溝中之瘠真自臣推而納<lb/>
之矣臣不勝激切願望之至縁係地方災傷重大<lb/>
　懇乞<lb/>
聖恩留米備賑事理未敢擅便為此具本謹題請<lb/>
㫖<lb/>
<pb n="KR4e0190_SBCK_020-60a"/>
　請逰兵䟽<lb/>
題爲遵照舊規催<lb/>
請遊兵以防春汛以保重地事據海防兵備副使劉<lb/>
景韶呈稱查得嘉靖三十六年五月内該兵部題<lb/>
奉<lb/>
欽依調山西遊擊丘陞領兵三千名跟隨提督軍務<lb/>
　侍郎江東前到淮揚地方剿倭至九月内掣兵囘<lb/>
　京該侍郎江東題該本部覆議<lb/>
准發山西邊兵一千名保河民兵二千名彼處照例<lb/>
　給與安家衣装銀兩并盔甲噐械於嘉靖三十七<lb/>
<pb n="KR4e0190_SBCK_020-60b"/>
年前到揚州防過春汛回還訖又該前任廵撫都<lb/>
御史李遂題<lb/>
准亦調山西邊兵一千名保河民兵一千名於嘉靖<lb/>
　三十八年前到揚州又行防過春汛囘還訖接連<lb/>
　三年依期赴調外照得江北海防形勢固為險要<lb/>
地利多堪騎戰其土著之兵雖經選練頗精但用<lb/>
之設伏出竒邀擊擣巢馳逐於沮洳葭葦之地固<lb/>
其所長若平原廣野摧鋒䧟陣挫折其𥘉至方張<lb/>
之銳非西北馬兵無以取利故江北今歳収功克<lb/>
捷<lb/>
<pb n="KR4e0190_SBCK_020-61a"/>
陵寝免於震驚運道不致梗阻倭奴輒為䘮膽者寔<lb/>
　賴此一枝兵前驅折衝之力即今冬令巳深漸去<lb/>
　春汛不逺所據前項兵馬雖奉<lb/>
欽依議定專官統領征倭之數但恐攝屬隔别挑選<lb/>
　間非勁銳託言窵逺在途稍有遲緩則重地所恃<lb/>
　者虚矣應合預先催調如期前來防守及查邊兵<lb/>
　一千名内止三百六十貟名彼處原給有馬其餘<lb/>
　俱係歩卒故今歳破賊雖見成效然各兵長技猶<lb/>
未盡展必湏邊兵一千之内得給邊馬六百匹前<lb/>
來待敵當益著偉績等因具呈到臣據此卷查先<lb/>
<pb n="KR4e0190_SBCK_020-61b"/>
准兵部咨該山西廵撫都御史葛縉題内一欵免<lb/>
　征調以備重鎮該本部覆議看得本官欲将入援<lb/>
薊鎮民兵三千征倭遊兵一千俱免征調存留本<lb/>
　鎮防守似宜悉從所<lb/>
請但薊鎮之兵𥙷練未成東南之倭警報未息前項<lb/>
　各兵遽難輕議合候<lb/>
命下移咨各該總督官在薊鎮者候主兵練成即将<lb/>
　山西民兵先行减調在浙直者候海防寕謐将山<lb/>
　西遊兵即爲掣放囘還本鎮等因題奉<lb/>
欽依備咨前來又准兵部咨爲缺官事該本部查得<lb/>
<pb n="KR4e0190_SBCK_020-62a"/>
　山西征倭遊擊貟缺推舉署都指揮僉事申紹祖<lb/>
　堪任題奉<lb/>
欽依行令本官前來統領遊擊丘陞原領邊民兵二<lb/>
　千名在於揚州等處戰守至八月中旬風汛巳過<lb/>
前兵掣囘外今據前因照得江北自有倭患以來<lb/>
徃徃深入地方殘破先該提督侍郎江東建議<lb/>
請發老營堡邊兵及保河兵一枝前來充作征倭遊<lb/>
兵至今調用巳經三徧連年鏖戰所向成功倭賊<lb/>
見之䘮膽我兵倚之增氣此實<lb/>
聖明軫念<lb/>
<pb n="KR4e0190_SBCK_020-62b"/>
陵寝畿甸之重<lb/>
廟堂大臣及本兵處置得宜之所致也近該兵部題<lb/>
覆山西廵撫之奏特留此一枝兵聴候海上消息<lb/>
　必待海防寕謐而掣免不得以倭警未息而輕議<lb/>
　又推補統領遊兵專官使之及春汛而來罷春汛<lb/>
而去該部所處已為曲盡無容再議即今倭冦警<lb/>
　報尚爾未息春汛之期轉眼便是賊若登岸全在<lb/>
　打頭一戰誠恐前兵雖來緩不及事乞<lb/>
敕該部查照前議早為題覆<lb/>
命下之後即便馬上差人齎文星馳付山西保定二<lb/>
<pb n="KR4e0190_SBCK_020-63a"/>
　廵撫處令其挑選精銳多給馬匹仍照例給與各<lb/>
兵安家衣装銀兩并盔甲器械差委的當官貟押<lb/>
　督前來庶不誤事再照今歳淮揚地方災傷重大<lb/>
　深恐盗賊生發兼臣所管宿亳等處切近河南地<lb/>
　方白蓮賊黨驅散未盡風聲氣習易相鼓扇若得<lb/>
此一枝勁兵前來駐劄誠足鎮壓盗賊暗銷不逞<lb/>
　之心縱有竊發撲㓕不難又所謂制變於無形者<lb/>
　也縁係遵照舊規催<lb/>
請遊兵以防春汛以保重地事理未敢擅便為此具<lb/>
　本謹題請<lb/>
<pb n="KR4e0190_SBCK_020-63b"/>
㫖<lb/>
　爲擒獲潰兵及奸細事<lb/>
　竊照東南之兵平素不知紀律至如盧相所管鳥<lb/>
　銃一枝徃年曾用銃打死南京兵部所遣川兵十<lb/>
　餘人盧相巳𬒳叅劾一次今之各兵偶以争銀縱<lb/>
　酒之故遂至持刀斫傷總甲脇衆鼓行搶船下海<lb/>
江北許多兵船㫁其東奔之路賊知路窮束手就<lb/>
　縳臣以反仄未安人心觀望謹遂奉敕書許行軍<lb/>
　法及處决叛軍律條斬其首惡二人蘓清林三以<lb/>
肅軍政而定衆志餘黨憐其𬒳脇既已投䧏悉從<lb/>
<pb n="KR4e0190_SBCK_020-64a"/>
　輕典理合<lb/>
題知再照海上之患起扵中國奸民以倭賊為爪牙<lb/>
　倭賊以奸民為耳目合為一體醸成古今未有之<lb/>
　變至扵倭賊所使中國之人為奸細者結成死黨<lb/>
　牢不可破寕負中國不肯負倭夷伏惟<lb/>
聖明洞燭此弊臣前奉<lb/>
命丹山為視軍情官<lb/>
敕書内開載其有内逆與賊交通着宗憲多方訪拏<lb/>
　斬首示衆今廣先等奸兇特甚若不速誅無以示<lb/>
　警且恐生變而臣今奉<lb/>
<pb n="KR4e0190_SBCK_020-64b"/>
敕書内開載未明臣不敢專擅伏乞<lb/>
敕下該部查照臣先奉<lb/>
敕書着宗憲事理其有通賊及為向導奸細者令臣<lb/>
多方訪拏斬首示衆庶幾㫁絶禍本倭賊失却耳<lb/>
　目之助自然不敢深入再照盧相鈐束不嚴本合<lb/>
　有罪旋就擒䧏亦合准贖至如投䧏人汪林本係<lb/>
　倭賊所使一夥奸細乃能渙其黨類挺身自首更<lb/>
　為中國擒賊若不量加旌賞無以為効順之勸伏<lb/>
　乞一并　敕下該部議處臣不勝<hi>云云</hi>
新刋荆川先生外集卷之二<lb/>
<pb n="KR4e0190_SBCK_020-65a"/>
</p>
<p>
</p>
  </div>
</body>
</text>
</TEI>
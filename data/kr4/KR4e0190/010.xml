<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_010-1a"/>
重刋荆川先生文集卷之十<lb/>
　序<lb/>
　　中庸輯畧序<lb/>
中庸輯畧凡二卷𥘉宋儒新昌石<graphic n="KR1488" url="https://raw.githubusercontent.com/kanripo/KR-Gaiji/master/images/KR1488.png" mimeType="image/png"/>子重采兩程先<lb/>
生語與其高第弟子游楊謝侯諸家之說中庸者爲<lb/>
集解凡幾卷朱子因而芟之為輯畧其後朱子既自<lb/>
采兩程先生語入集註中其千諸家則又著爲或問<lb/>
以辨之自集註或問行而輯畧集解兩書因以不著<lb/>
于世友人御史新昌吕信卿宿有志于古人之學且<lb/>
謂子重其鄕人也因購求此兩書而余以所藏宋板<lb/>
<pb n="KR4e0190_SBCK_010-1b"/>
輯畧本授之已而吕子廵按江南則屬武進李令板<lb/>
焉而集解則不可復見矣序曰盖古之亂吾道者常<lb/>
在乎六經孔氏之外而後之亂吾道者常在乎六經<lb/>
孔氏之中昔者世教衰而方術競出隂陽老墨名法<lb/>
嘗與儒並立而為六家爲九流其道不相為謀而相<lb/>
與時爲盛衰佛最晚出其說最盛至與吾儒並立而<lb/>
爲儒佛然其不相謀而相盛衰也則亦與六家九流<lb/>
同夫彼之各駕其說而其盛也至與儒亢而六而九<lb/>
而二也斯亦悖矣雖然其不相爲謀也則是不得相<lb/>
亂也嗚呼六經孔氏之教所以别于六家九流與佛<lb/>
<pb n="KR4e0190_SBCK_010-2a"/>
而豈知其後也六家九流與佛之說竄入于六經孔<lb/>
氏之中而莫之辨也說易者以隂陽或以老荘是六<lb/>
經孔氏中有隂陽家有老家矣說春秋者以法律說<lb/>
禮者以刑名數度是六經孔氏中有名家有法家矣<lb/>
說論語者以尚同之與兼愛尚賢明鬼是六經孔氏<lb/>
中有墨家矣性不可以善惡言其作用是性之說乎<lb/>
心不可以死生言其真心常住之說乎是六經孔氏<lb/>
中有佛家矣六家九流與佛之與吾六經孔氏並也<lb/>
是門外之戈也六家九流與佛之說竄入于六經孔<lb/>
氏之中而莫之辨也是室中之戈也雖然六家九流<lb/>
<pb n="KR4e0190_SBCK_010-2b"/>
之竄于吾六經孔氏也其為說也粗而其爲道也小<lb/>
猶易辨也佛之竄于吾六經孔氏也則其爲道也宏<lb/>
以濶而其爲說也益精以密儒者曰體用一原佛者<lb/>
曰體用一原儒者曰顯㣲無間佛者曰顯㣲無間其<lb/>
孰從而辨之嗟乎六經孔氏之㫖與伊洛之所以講<lb/>
于六經孔氏之㫖者固具在也苟有得乎其㫖而超<lb/>
然自信乎吾之所謂一原無間者自信乎吾之所謂<lb/>
一原無間者而後彼之所謂一原無間者可識矣儒<lb/>
者于喜怒哀樂之發未嘗不欲其順而逹之其順而<lb/>
逹之也至于天地萬物皆吾喜怒哀樂之所融貫而<lb/>
<pb n="KR4e0190_SBCK_010-3a"/>
後一原無間者可識也佛者于喜怒哀樂之發未甞<lb/>
不欲其逆而銷之其逆而銷之也至于天地萬物泊<lb/>
然無一喜怒哀樂之交而後一原無間者可識也其<lb/>
機常主于逆故其所謂旋聞反見與其不住聲色香<lb/>
觸乃在于聞見色聲香觸之外其機常主于順故其<lb/>
所謂不睹不聞與其無聲無臭者乃即在于睹聞聲<lb/>
臭之中是以雖其求之于内者窮深極㣲幾與吾聖<lb/>
人不異而其天機之順與逆有必不可得而強同者<lb/>
子程子曰聖人本天釋氏本心又曰善學者却于已<lb/>
發之際觀之是中庸之㫖而百家之所不能駕其說<lb/>
<pb n="KR4e0190_SBCK_010-3b"/>
群儒之所不能亂其真也彼游楊謝侯諸家之說其<lb/>
未免于疵矣乎吾弗敢知然而醇者大矣其未能不<lb/>
浸淫于老與佛乎吾弗敢知然而師門之緒言盖多<lb/>
矣學者精擇之而巳矣則是書其遂可廢乎是信卿<lb/>
所為刻以待學者之意也<lb/>
　　明道語畧序<lb/>
道致一而已矣學者何其多岐也盖聖人賛易模冩<lb/>
人心之妙與乹坤合體而蔽之以兩言曰忠信曰敬<lb/>
忠信者非他也吾心之無所欺焉者而已矣敬者非<lb/>
他也吾心之無所肆焉者而已矣此無所欺之心即<lb/>
<pb n="KR4e0190_SBCK_010-4a"/>
此無所肆之心此無所肆之心即此無所欺之心此<lb/>
無所欺無所肆之心即渾然乹坤之心非二也乹坤<lb/>
之心不可見而見之扵復復之所以見乹坤之心也<lb/>
學者黙識其動而存之可矣是以聖人扵乹則曰其<lb/>
動也直扵坤則曰敬以直内乹坤一扵直也動本直<lb/>
也内本直也非直之而後直也盖其醖釀流行無㫁<lb/>
無續乃吾心天機自然之妙而非人力之可為其所<lb/>
謂黙識而存之者則亦順其天機自然之妙而不容<lb/>
纎毫人力叅乎其間也是故湛然常寂而非静也盎<lb/>
然常感而非動也退藏扵密而非内也曲成萬物而<lb/>
<pb n="KR4e0190_SBCK_010-4b"/>
非外也不寢不食而非助也不睹不聞而非忘也懲<lb/>
忿窒欲而未嘗損也改過遷善而未嘗益也是乹之<lb/>
所以為易而坤之所以為簡也如此則為敬以直内<lb/>
不如此則為以敬直内如此則為集義不如此則為<lb/>
義襲如此則為由仁義行不如此則為行仁義故曰<lb/>
道致一而已矣學者何其多岐也彼其所謂從事扵<lb/>
心者盖未嘗實有見乎天機流行自然之妙而徃徃<lb/>
欲以自私用智求之故有欲息思慮以求此心之静<lb/>
者矣而不知思慮即心也有欲絶去外物之誘而專<lb/>
求諸内者矣而不知離物無心也有患此心之無著<lb/>
<pb n="KR4e0190_SBCK_010-5a"/>
而每存一中字以着之者矣不知心本無着中本無<lb/>
體也若此者彼亦自以為求之扵心者詳矣而不知<lb/>
其弊乃至扵别以一心操此一心心心相捽是以欲<lb/>
求寕静而愈見其紛擾也夫聖人論心之精莫如易<lb/>
之乹坤而善發易之藴者莫如程先生之書先生之<lb/>
書得扵心而言之者也故其言曰鳶飛魚躍與必有<lb/>
事焉而勿正心之意同會得活潑潑地不會得只是<lb/>
弄精魂又曰未嘗致纎毫之力此其存之之道又曰<lb/>
以敬直内便不直矣然則彼之所謂從事扵心者其<lb/>
為敬以直内者耶其為以敬直内者耶其為非力以<lb/>
<pb n="KR4e0190_SBCK_010-5b"/>
存之者耶其為力以存之者耶其為活潑潑地者耶<lb/>
其為弄精魂者耶武進尹撫州徐君子弼自少有志<lb/>
扵心學盖讀先生之書而有會焉而懼學者求扵心<lb/>
者之差也則取二程全書採其要畧而刻之扵邑中<lb/>
以其出扵明道者為多也而題之曰明道語畧嗚呼<lb/>
學者患不知求之扵心知求之扵心矣而其多岐又<lb/>
如此故夫擇之果不可以不精也<lb/>
　季彭山春秋私考序<lb/>
春秋之難明也其孰從而求之曰求之聖人之心聖<lb/>
人之心其孰從而求之曰求之愚夫愚婦之心春秋<lb/>
<pb n="KR4e0190_SBCK_010-6a"/>
者儒者之所累世而不能殫其說者也而曰求諸愚<lb/>
夫愚婦之心不亦迂乎孔子嘗自言之矣吾之扵人<lb/>
也誰毀誰譽斯民三代所以直道而行者也春秋者<lb/>
聖人有是非而無所毀譽之書也直道之所是春秋<lb/>
亦是之直道之所非春秋亦非之春秋者所以寄人<lb/>
人直道之心也人人之心在焉而謂其文有非人人<lb/>
之所與知者乎儒者則以為聖經不如是之淺也而<lb/>
徃徃謂之㣲辭是以說之過詳而其義益蔽且夫春<lb/>
秋之為春秋以誅亂討賊而已子而嚴父臣而敬君<lb/>
人人有不知其為是而弑君篡父人人有不知其為<lb/>
<pb n="KR4e0190_SBCK_010-6b"/>
非者㢤人人知其為是非而或䧟于弑逆焉者昔人<lb/>
所謂以意為之也雖其以意䧟于弑逆而其直道而<lb/>
行之心固隱然而在也聖人早為之辨醒其隱然而<lb/>
在之心以消其勃然敢動扵邪之意是以亂臣賊子<lb/>
懼焉而能自還也其使之懼者不逆之扵勃然而動<lb/>
者之不可忍而牖之扵隱然而在者之不容息是以<lb/>
能使之懼也非書其弑以懼之之謂也其懼者但覺<lb/>
其隱然而在者之忽露而不覺其勃然而動者之暗<lb/>
消是以懼也非懼其書我而不敢為之謂也故曰孔<lb/>
子懼作春秋春秋成而亂臣賊子懼孔子之懼心斯<lb/>
<pb n="KR4e0190_SBCK_010-7a"/>
人直道而行之心一也斯人直道而行之心亂臣賊<lb/>
子之懼心一也人人之心在焉而謂其文有非人人<lb/>
所與知者乎善說春秋者則不然曰無義戰人人可<lb/>
以知其為無義戰也而奚問其有鐘鼓無鐘鼓云爾<lb/>
也曰某三王之罪人某五伯之罪人人人可以知其<lb/>
罪之在也而奚問其功與過云爾也曰亂臣賊子懼<lb/>
人人知其為討亂賊也而奚問其君之有以取之無<lb/>
以取之云爾也以是說春秋豈不簡約而易知也哉<lb/>
可謂以愚夫愚婦之心求春秋而不蔽扵聖經者也<lb/>
或曰然則游夏何以不能賛也曰高與赤者世傳以<lb/>
<pb n="KR4e0190_SBCK_010-7b"/>
爲㳺夏氏之徒也師說固宜有在焉者其猶未免扵<lb/>
說之過詳歟其諸家之紛紛者又可知矣可謂蔽扵<lb/>
聖經而不以愚夫愚婦之心求春秋者也余為是說<lb/>
乆矣儒者皆牽扵舊聞迂焉而莫予信也間以語彭<lb/>
山季君君欣然是之于是出其所著春秋私考視余<lb/>
則公榖之義例左氏之事實諸家紛紛之說一切摧<lb/>
破而獨身處其地以推見當時事情而定其是非雖<lb/>
其千載之上不可億知然以斯人直道而行之心凖<lb/>
之要無甚相逺者余是以益自信余之說有合扵君<lb/>
也君嘗師陽明王先生聞致知之說為能信斯人直<lb/>
<pb n="KR4e0190_SBCK_010-8a"/>
道之心與聖人無毀譽之心同其春秋大㫖亦多本<lb/>
之師說故其所見直截如此至扵地里古今之沿革<lb/>
姓各氏族之派星暦之數度禘郊嘗社禮樂兵賦之<lb/>
纎悉古今之所聚訟皆辨析毫釐務極該實昔人所<lb/>
稱經師莫之及也以非大義所關故不擿之序中盖<lb/>
余嘗聞李原中言羅仲素說春秋𥘉未甚暁然及住<lb/>
羅浮後其說不知何如夫羅浮何與扵春秋也豈不<lb/>
以此心空洞無物而後能好惡與人同好惡與人同<lb/>
而後能說春秋也歟君老矣方且隱雲門之邃猒文<lb/>
字之支離兀然洗心以㳺扵無物其所說春秋又當<lb/>
<pb n="KR4e0190_SBCK_010-8b"/>
有進扵是者余尚得而見之<lb/>
　　巽峰林侯口義序<lb/>
有逐末之學而後有反本之論盖有執噐而無得者<lb/>
論者曰盍反而求之乎道雖然未若即噐而道之爲<lb/>
至也有稽古而無得者論者曰盍反而求之乎今雖<lb/>
然未若即古而今之爲至也有滯經而無得者論者<lb/>
曰盍反而求之乎心雖然未若即經而心之爲至也<lb/>
孔子不云乎興扵詩立扵禮夫詩之咏歌禮之數度<lb/>
豈非所謂噐而詩禮之爲經也豈非所謂古也哉試<lb/>
嘗觀之心之不能離乎經猶經之不能離乎心也自<lb/>
<pb n="KR4e0190_SBCK_010-9a"/>
吾心之無所待而忽然有興則詩之咏歌關雎猗那<lb/>
之篇已隨吾心而森然形矣是興固不能離乎詩矣<lb/>
然自其讀詩而有得也未嘗不恍然神游乎關雎猗<lb/>
那之間相與倡和乎虞廷周廟而不知膚理血脉之<lb/>
融然以液也則是學詩之時固已興矣非既學詩而<lb/>
後反求所以興也自吾心之無所待而忽然有立則<lb/>
禮之數度玉藻曲禮之篇已隨吾心而森然形矣是<lb/>
立固不能離乎禮矣然自其讀禮而有得也未嘗不<lb/>
恍然神㳺乎玉藻曲禮之間相與揖譲乎虞廷周廟<lb/>
而不知膚理血衇之肅然以歛也則是學禮之時固<lb/>
<pb n="KR4e0190_SBCK_010-9b"/>
巳立矣非既學禮而後反求所以立也安得以寓扵<lb/>
篇者之為經而隨吾心森然形者之不為經耶故即<lb/>
心而經是已安得以無所待者之為吾心而有所待<lb/>
而融然以液與有所待而肅然以歛者之不為吾心<lb/>
耶故即經而心是已然則何末非本而又何所逐耶<lb/>
何本非末而又何所反耶雖然善學者一之不善學<lb/>
者二之非獨今日然也在孔孟之門亦或不免扵二<lb/>
之矣子夏傳詩傳禮後世訓詁家宗之子夏非訓詁<lb/>
也然已權輿子訓詁矣聖人懼其滯而無得也而曰<lb/>
女為君子儒君子者務本之謂也子貢求性與天道<lb/>
<pb n="KR4e0190_SBCK_010-10a"/>
扵文章之外聖人懼其離而無得也而曰一以貫之<lb/>
言文章即性與天道也今之為形聲文字訓詁之學<lb/>
者皆是矣君子懼其滯而無得也為之說曰盍反而<lb/>
求之乎心也此所謂有逐末之學而後有反本之論<lb/>
者也而學者縁此遂以為必絶去形聲文字與訓詁<lb/>
求之窈窈冥冥而後可以為至道二者本末則必有<lb/>
分矣然而皆聖人之所不與哉林侯口義者侯之與<lb/>
二三子所以講扵六經孔孟之書者也林侯苦節而<lb/>
不以驕世峻行而不以矜俗其志務扵反躬以求盡<lb/>
乎精㣲而扵古人形聲文字之間乃索之如此其密<lb/>
<pb n="KR4e0190_SBCK_010-10b"/>
而析之如此其詳嘻吾知其不爲滯也其殆有見扵<lb/>
道噐古今之不二也乎雖然吾猶懼二三子之二之<lb/>
也二三子試致誠而求之黙識吾靈知靈覺之本體<lb/>
扵群居誦習之中融然以液否耶肅然以歛否耶是<lb/>
融然而肅然者在心耶在經耶在心也則何待乎經<lb/>
在經也則何感乎心是心與經一者耶二三子可以<lb/>
即此而自得之矣而又何窈窈冥冥之求哉或曰今<lb/>
之爲形聲文字訓詁之學者皆是也子顓顓焉若恐<lb/>
二三子之離而去之何也曰本末則必有分矣二之<lb/>
皆敝也且夫滯經之敝淺而著離經之敝深而㣲滯<lb/>
<pb n="KR4e0190_SBCK_010-11a"/>
經之敝惟固陋者而溺扵此離經之敝雖䟽通者或<lb/>
不免溺焉吾舉其深而㣲而二三子乃或昧扵其淺<lb/>
而著吾欲使二三子不溺扵䟽通之士之所溺而二<lb/>
三子乃或不免溺扵固陋之士之所溺則非余之所<lb/>
敢知也而亦非林侯之所知也扵是口義刻既成丹<lb/>
徒李令來請序序之<lb/>
　　筆疇序<lb/>
苟可以誘世而勸俗者君子不廢也匹夫一怒挺而<lb/>
兩闘扵是時而荘語之以詩書禮樂則益其怒而疾<lb/>
其闘耳而滑稽之士為之㣲言冷撃嘲諧詼謔扵其<lb/>
<pb n="KR4e0190_SBCK_010-11b"/>
旁則釋然一噱而散小夫婦人恣睢兇毒扵冥冥或<lb/>
懼之以士師理官之法彼有傲然而巳矣巫見佛媪<lb/>
爲之張皇神鬼指徴禨祥則彼且瞿目縮舌而駭汗<lb/>
夫苟可以解急闘則嘲諧詼謔或捷扵詩書禮樂苟<lb/>
可以懼冥兇則神鬼禨祥或痛扵士師理官滑稽禨<lb/>
祥之說非君子之說其要扵解闘而懼兇則君子所<lb/>
以為勸扵世也由此言之其苟可以為勸扵世雖其<lb/>
戯如滑稽誕如禨祥且不廢也况其言之根據古先<lb/>
而不詭扵繩墨者乎筆疇之為書自居身御物至扵<lb/>
家人細瑣之事皆備自經史百氏至扵小說衢巷之<lb/>
<pb n="KR4e0190_SBCK_010-12a"/>
談多所採摭盖亦不盡雅醇而其大㫖要扵使人畏<lb/>
慎柔寛擇歩而蹈以避咎其知足少欲忍辱濡下賔<lb/>
名去華大率稱引老荘然而古先所以厚施薄責懲<lb/>
窒忿慾之緒言亦徃徃而在也昔人謂老荘處危世<lb/>
觸駭機欲以曲自全故徃徃上柔弱黜剛強至自處<lb/>
扵材不材之間迷陽郤曲以晦世而免禍為是書者<lb/>
其意毋乃出扵此歟雖然使明哲之士讀之則自可<lb/>
以觀其深剟其驳焉而節取其是者以閭巷郷曲之<lb/>
士讀之且将悚然有動乎其心怵扵禍而冀扵全去<lb/>
其狷忿闘争恣睢兇毒之習而庶幾乎謙柔長厚寛<lb/>
<pb n="KR4e0190_SBCK_010-12b"/>
身之道豈非志扵勸俗者之一助歟是書故有板刻<lb/>
吾邑吳前川翁乃刻而掲之墓之左屋以示其郷人<lb/>
然半而不完翁之子鳴三既得其全書于是倂刻之<lb/>
以廣扵世以成父之志云<lb/>
　　王君注握竒經序<lb/>
余少頗好奕無從得國工之譜而獨以意為之寤寐<lb/>
而懸思焉乆之其扵戰守攻圍之間若或有得算焉<lb/>
而因以勝扵人其不能勝而敗焉者則咎扵思之所<lb/>
不至而巳藝既稍習巳而得國譜則余所以勝者大<lb/>
率多古人巳試之術其敗焉者則古人巳先為之營<lb/>
<pb n="KR4e0190_SBCK_010-13a"/>
救布置余于是自笑其思之不極不能盡合扵古人<lb/>
而又惜不早得國譜以助余之思也以是知古人之<lb/>
精神寓之于譜奕者索諸巳之精神與索諸古人之<lb/>
精神苟有得焉其致一也奚必譜之是而心思之非<lb/>
奚必心思之是而譜之非乎然則言兵法者何以異<lb/>
此自伏羲畫象貞坎悔乹為師巳寓居中握竒之義<lb/>
而握竒經則世傳以為黄帝書盖戰法自黄帝始也<lb/>
顧其文簡奥世鮮知者王君以窮經餘力推究其說<lb/>
為之註釋其諸家言兵有及于握竒者悉取而附之<lb/>
其營算占候亦綴焉以為兵家全書君示余余竊嘆<lb/>
<pb n="KR4e0190_SBCK_010-13b"/>
其有似于吾所謂奕之譜也盖史稱衛霍不學古兵<lb/>
法而每戰輙勝然觀其環車爲營縱輕銳徃當匈奴<lb/>
實得經中所載二壘游兵之義至諸葛氏摹握竒爲<lb/>
八陣鈎角聮絡一一古法宜其可以必勝矣而竟不<lb/>
能成混一之功豈其所當之敵有堅脆耶何暗合古<lb/>
法與純用古法者其效乃若是相反耶然君頗自竒<lb/>
其說以爲得吾書而用之内靖草竊外盪醜虜特爲<lb/>
易亊盖余之于奕也雖知思與譜之無二然以譜措<lb/>
之懸思則差較毫釐以懸思措之臨局則又差較毫<lb/>
釐是以聖人自謂能行三軍而又曰軍旅未學言兵<lb/>
<pb n="KR4e0190_SBCK_010-14a"/>
之不可以嘗試也王君年始衰矣而志尚壮今塞垣<lb/>
多故安知不有知君而舉之者使之儒服立軍門親<lb/>
鼓鼙之間以與老将角短長而知其勝算之果不能<lb/>
出吾書也則王君乃可以自信矣<lb/>
　　江隂縣新志序<lb/>
有家者隨其家之所有而籍記之其常也凡其田畮<lb/>
租甔錢貫絲縷豉合醬<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>僮指之數此纎勤治生者<lb/>
之所詳而游閒華飾者之所畧也凡其池舘花樹狗<lb/>
馬圖畫古物珍噐之數此㳺閒華飾者之所詳而纎<lb/>
勤治生者之所畧也二者則更相笑矣而家之所以<lb/>
<pb n="KR4e0190_SBCK_010-14b"/>
爲家者則固在此而不在彼也與郡國州邑之有志<lb/>
自古而巳然亦所謂隨其郡國州邑之所有而籍記<lb/>
之其常也禹貢周職方豈非志國邑者之所權輿也<lb/>
哉然自後世觀之則見其有瑣細而俚俗者矣夫其<lb/>
田賦高下之異等墳壚黎赤之異壌九鎮九澤之異<lb/>
名而五戎八蠻之異服其列而載之可也至扵篠簜<lb/>
箘簵淮蠙江龜海錯之纎細則類扵草木蟲魚之書<lb/>
而多男少女多女少男之紀則近扵閭井村俗之談<lb/>
古人何若是之瑣瑣也盖苟有切扵利噐用而阜民<lb/>
生辨隂陽而蕃孳息則固不得以其穢襟而畧之而<lb/>
<pb n="KR4e0190_SBCK_010-15a"/>
况其大且重者乎其所載而詳者固然則其所不載<lb/>
者亦可知矣後之所謂地志者則異是矣其叙山川<lb/>
也既無關扵險夷瀦洩之用而其載風俗也亦無與<lb/>
扵觀民省方之實至扵壤則賦額民數一切不紀而<lb/>
仙佛之廬臺榭之廢址逹官貴人之墟墓詞人流連<lb/>
光景之作滿𥿄而是嗚呼此何異扵家之籍專記圖<lb/>
畫狗馬玩具爲粧綴而租甔錢貫所以需衣食之急<lb/>
者漫不足徴也其亦何取扵爲家也與知家之有籍<lb/>
本以治生而非以觀美國邑之有志本以經世而非<lb/>
以博物則得之矣竊聞<lb/>
<pb n="KR4e0190_SBCK_010-15b"/>
國朝集諸儒臣修一統志時兩人相誚其一人欲載<lb/>
科目之數則曰此非進士錄也其一人欲載戸口田<lb/>
賦之數則曰此非黄白冊也科目則别有錄矣不載<lb/>
宜也戸口田畆固天下之大命而經國者所必稽也<lb/>
且若彼之說則禹貢周職方其亦黄白冊也哉彼固<lb/>
以是為瑣細俚俗焉而不載也江隂扵常州為属邑<lb/>
而枕江之衝為蘓常諸郡北門以故視他邑獨重舊<lb/>
雖有志而宜書不書不宜書而書大率如所論諸志<lb/>
之弊無足徴者至今令餘姚趙君始更修之趙君爲<lb/>
政㓗巳愛民才敏而慮周凡志中所載田賦徭役戸<lb/>
<pb n="KR4e0190_SBCK_010-16a"/>
口食貨謡俗水利防江治盗之源委本末節錯絲棼<lb/>
盖皆君之所嘗蚤夜盡心焉者其扵浮文羡費則盡<lb/>
屏去不事譬如辛苦起家之人斥絶耳目之玩而畢<lb/>
力扵家人生事之間一錢粟之盈縮一臧獲之奸良<lb/>
與夫鐍鑰閭戸之守雖其錙銖隱賾而聰明智算舉<lb/>
無遺者扵是一切以其精神思慮之所及而登之扵<lb/>
籍至其纂緝成編則以属之學士張先生先生以其<lb/>
國史之餘才而推之以成一邑之史故其所載繁簡<lb/>
刪存能得趙君之所用心而著之以為後來治邑者<lb/>
之所據凖又如計然任公之徒精扵治生而太史公<lb/>
<pb n="KR4e0190_SBCK_010-16b"/>
萃之為傳凡其仰俯拾取廢居棄與之法與夫巵茜<lb/>
萩<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>之細莫不具載能得諸人之所用心而著之以<lb/>
為治生家者所必資盖為邑之與治生意嚮或異家<lb/>
籍之與邑志體裁亦殊至其的然當扵實用而不取<lb/>
辦扵具文焉則一也夫前人以其所用心而著之籍<lb/>
記後人因其所籍記而得前人所用心而守之是以<lb/>
家道能常興而不墜予欲使後之為江隂者因趙君<lb/>
之所為志而知其所用心而守之也為之書其端<lb/>
　　鄭君元化正典序<lb/>
會稽金錫竹箭之産甲天下其鍾為人文大率峭㧞<lb/>
<pb n="KR4e0190_SBCK_010-17a"/>
清慧能以文章勲伐耀于當世至扵方外之士亦徃<lb/>
徃能俶儻瓌恠以露其竒盖所謂地氣然也會稽鄭<lb/>
君少喜談兵讀韜鈐諸書尤工扵風角鳥占嘗北抵<lb/>
宣大東歴遼薊掀髯謁諸邉帥談笑油幕間毎虜鏑<lb/>
驟飛發一語䇿勝敗屢屢竒中以是撼貴璫老将而<lb/>
出其槖中之金短衣飛鞚目中無百萬貔虎氣當此<lb/>
時盖一機智勇辨之士及長揖邉帥故裘南㱕乃䆒<lb/>
意黄老内養之學翶翔呉會與娵娵騷人墨士相徴<lb/>
逐寄身藥肆中呐然守柔下㢘晝卧人不識其有雄<lb/>
氣者盖鄭君始終若此亦竒矣哉鄭君自謂得青峰<lb/>
<pb n="KR4e0190_SBCK_010-17b"/>
碧厓諸異人之傳嘗著内養書名曰元化正典大㮣<lb/>
本之中黄之說又謂邵子十二萬九千六百之數盖<lb/>
暗蔵火候以為邵子最得伯陽㣲㫖余聞内養家多<lb/>
言火數乃虚設期扵隂陽無偏勝而已鄭君乃以為<lb/>
實有是數若跬歩以至百歩然者余不能盡解其說<lb/>
也鄭君又欲徃燕齊海上牢島不夜之間庶幾復遇<lb/>
異人焉燕齊海上之異人若黄石海蟾之流盖嘗决<lb/>
機軍旅而其後得仙者也鄭君倘得而見之乎其㱕<lb/>
以語我<lb/>
　右編序<lb/>
<pb n="KR4e0190_SBCK_010-18a"/>
古今宇宙一大棊局也天時有從逆地理有險易人<lb/>
情有愛惡機事有利害皆棊局中所載也古聖人經<lb/>
天緯地畫野肇州設官分職正外位内幽明人鬼不<lb/>
相凟擾奸良淑慝鳥獸戎夷各止其所所以界棊局<lb/>
也至扵奕數之變縱橫翻覆紛然不齊雖其紛然不<lb/>
齊而至扵千百億局則其變亦幾乎盡而其法亦畧<lb/>
備矣自三代之末至扵有元上下二千餘年所謂世<lb/>
事理亂愛惡利害情偽㐫吉成敗之變雖不可勝窮<lb/>
而亦幾乎盡經國之士研精畢智所以因勢而曲為<lb/>
之慮者雖不可為典要而亦未嘗無典要也語云人<lb/>
<pb n="KR4e0190_SBCK_010-18b"/>
情世事古猶今也豈不然哉奏議者奕之譜也師心<lb/>
者廢譜拘方者泥譜其失均也有見乎背立之說則<lb/>
以病背水之軍有見乎死地之說則以置背水之軍<lb/>
然而二說同出扵十三篇中焉可泥也而焉可廢也<lb/>
余之纂右編特以爲譜之不可廢而已而未及乎不<lb/>
泥譜之說也右編者古者右史記言也<lb/>
　　左編附序<lb/>
左編者爲治法而纂也非關扵治者勿録也關扵治<lb/>
者則妃后外戚儲宗宦倖奸篡方鎮夷狄草莽之亂<lb/>
而總之将與相而總之君亦云備矣然周官治典所<lb/>
<pb n="KR4e0190_SBCK_010-19a"/>
<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>曰師曰儒師儒何與扵治典也君與相與将行之<lb/>
師儒講而眀之故云師道立則善人多而朝廷正言<lb/>
師儒之係乎治者重也故纂前史儒林道學諸傳為<lb/>
諸儒傳經生訓詁文詞筆劄儒之别也故次之諸儒<lb/>
之後隱士不事王侯而志可則深處巖壑而龍光扵<lb/>
朝英主亦徃徃尊禮其人以風世所謂以無用為用<lb/>
也故纂隱逸傳至扵前史有方技傳盖巫史宗祝所<lb/>
以左右人君而星暦醫藥百工皆有國者之不可缺<lb/>
以漢一時論之東方之詼諧滑稽而要之引君扵正<lb/>
丘子明之卜毛延壽之畫與巫蠱之禍則其為奸不<lb/>
<pb n="KR4e0190_SBCK_010-19b"/>
可窮詰其人所係殆若此故纂方技傳三代而下儒<lb/>
術與二氏相盛衰亦世道之變也馬遷傳老子范史<lb/>
始紀西域沙門夫二氏之書各五千餘卷其說侈矣<lb/>
則其人宜不可以無紀也且以觀儒術之盛衰焉纂<lb/>
二氏傳而總之為左編附云<lb/>
　　文編序<lb/>
歐陽子述楊子雲之言曰㫁木為棊梡革為鞠莫不<lb/>
有法而况扵書乎然則又况扵文乎以為神明乎吾<lb/>
心而止矣則☰☷之畫亦贅矣然而畫非贅也神眀<lb/>
之用所不得已也畫非贅則所謂一與言為二二與<lb/>
<pb n="KR4e0190_SBCK_010-20a"/>
一爲三自兹以徃巧歷不能盡而文不可勝窮矣文<lb/>
而至扵不可勝窮其亦有不得巳而然者乎然則不<lb/>
能無文而文不能無法是編者文之工匠而法之至<lb/>
也聖人以神明而逹之扵文文士研精于文以窺神<lb/>
眀之奥其窺之也有偏有全有小有大有駁有醇而<lb/>
皆有得也而神明未嘗不在焉所謂法者神明之變<lb/>
化也易曰剛柔交錯天文也文明以止人文也學者<lb/>
觀之可以知所謂法矣<lb/>
　　雜編序<lb/>
易不云乎言天下之至賾而不可惡也曾子論道之<lb/>
<pb n="KR4e0190_SBCK_010-20b"/>
所貴者三而㱕籩豆扵司存以反本也論者猶以為<lb/>
頗析道噐而二之莊生云道在稊稗在瓦礫在尿溺<lb/>
其說靡矣儒者顧有取焉以為可以語道噐之不二<lb/>
也語理而盡扵六經語治而盡扵六官蔑以加之矣<lb/>
然而諸子百家之異說農圃工賈毉卜堪輿占氣星<lb/>
暦方技之小道與夫六藝之節脉碎細皆儒者之所<lb/>
宜究其說而折衷之未可以為賾而惡之也善學者<lb/>
由之以多識蓄徳不善學者由之以溺心而㓕質則<lb/>
繋乎所趨而已史家有諸志雜編者廣諸志而爲之<lb/>
者也以為語理而不盡扵六經語治而不盡扵六官<lb/>
<pb n="KR4e0190_SBCK_010-21a"/>
也故名之曰雜編<lb/>
　　福建郷試録後序<hi>代作</hi>
竊聞化之隆也候扵逺治之衰也候扵近周文王壽<lb/>
考作人而汝濆江沱之間至扵田野武夫皆可爲干<lb/>
城腹心及周之衰則自溱洧之郊密邇王畿且學校<lb/>
堕壞士人挑闥而缺扵禮故詩人本王道之興廢兎<lb/>
罝子衿並列于風豈非以逺近爲候與今閩粤去<lb/>
畿甸最遙乃士人蔚然有章採禮樂之華掇仁義之<lb/>
精其經術直與鄒魯相抗而文采或過焉扵戯此所<lb/>
謂候諸逺者乎盖自我<lb/>
<pb n="KR4e0190_SBCK_010-21b"/>
高皇帝取閩時曾不血刄而八郡嚮風山珍海錯海<lb/>
外竒寳方軌而走扵中國下至蠻谿蜑<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>皆得脫去<lb/>
桴鼓之警而修其爼豆之業者且百餘年今<lb/>
天子又方懋徳建中以仁義禮樂鼓鑄區宇漸濡煦<lb/>
沫冐于海隅是其人文之化欝扵古而盛扵今有不<lb/>
然與說者謂文王國扵岐豐而江沱汝墳正直其南<lb/>
故詩人歌之謂之二南言王化自北而究扵南今<lb/>
京師古幽薊之墟當中國艮維閩粤當巽維亦直其<lb/>
南觀之天文北極執斗樞以旋轉六合而閩粤在東<lb/>
甌之宿近太㣲明堂之位北直斗柄又大海首起于<lb/>
<pb n="KR4e0190_SBCK_010-22a"/>
東北而其委在東南潮汐相應天地呼吸之氣相通<lb/>
由此言之天運人事殆有符應者乎故必以閩粤之<lb/>
盛為天下文明之候而不敢以繋之一方之開塞也<lb/>
夫多士者不啻古兎罝野人之儔也既與山珍海錯<lb/>
並輸扵<lb/>
天子豈不有魁梧瓌偉之噐可以當干城腹心如兎<lb/>
罝野人者與則世有歌頌<lb/>
天子作人之化其必以閩粤為二南矣多士則永有<lb/>
聞扵世矣乎<lb/>
　東川子詩集序<lb/>
<pb n="KR4e0190_SBCK_010-22b"/>
西北之音慷慨東南之音柔婉盖昔人所謂繋水土<lb/>
之風氣而先王律之以中聲者惟其慷慨而不入扵<lb/>
猛柔婉而不隣扵悲斯其為中聲焉巳矣若其音之<lb/>
出扵風土之固然則未有能相易者也故其陳之則<lb/>
足以觀其風其歌之則足以貢其俗後之言詩者不<lb/>
知其出扵風土之固然而惟恐其粧綴之不工故東<lb/>
南之音有厭其弱而力為慷慨西北之音有病其急<lb/>
而強為柔婉如優伶之相閧老少子女雜然迭進要<lb/>
非本來面目君子譏焉為其陳之不足以觀風歌之<lb/>
不足以貢俗也余讀詩至秦風其言盡田獵戰闘之<lb/>
<pb n="KR4e0190_SBCK_010-23a"/>
事其人翹然自喜愾然有躍馬賈勇之氣巳而讀楚<lb/>
騷諸篇其言鬱紆而忉怛則愀然有登山臨水覊臣<lb/>
棄婦之思夫秦風慷慨而入扵猛楚騷柔婉而隣扵<lb/>
悲然君子不廢豈非以其雖未止乎中聲而不失其<lb/>
風土之固然其陳之也可以觀其風其歌之也可以<lb/>
貢其俗乎東川子家秦中盖昔人所謂汧渭之間與<lb/>
其所爲載歇驕逰北園故處徃徃而在東川子雅喜<lb/>
爲詩甞寄余詩百餘篇皆跌宕踈徤絶去脂粉纎冶<lb/>
之態雖其扵中聲未知必合與否然可謂不失其土<lb/>
風者其塞垣諸曲余尤愛之如邉城鼓角春寒夢沙<lb/>
<pb n="KR4e0190_SBCK_010-23b"/>
塞旌旗日暮雲天寒細栁營嘶馬草滿長城水飲駝<lb/>
榆關千里秦雲暮羌管一聲漢月秋較其音節倘亦<lb/>
有駟鐡無衣之遺否耶然則讀是詩者不必問其何<lb/>
人而知其必爲秦人之詩無疑也余南人也而不能<lb/>
爲楚聲竊喜東川子之爲能爲秦聲也乃爲之題其<lb/>
首後有採風謡者自當得之<lb/>
　　前後入蜀稿序<lb/>
山澤好竒之士徃徃以極幽遐詭譎之觀博搜山川<lb/>
草木鳥獸變化之情状爲快然其耳目有所滯而不<lb/>
能徧扵是有側身四望之思宦游覊旅之士其力足<lb/>
<pb n="KR4e0190_SBCK_010-24a"/>
以窮懸車束馬之徑凌跕鳶挂猱之阻然其情志有<lb/>
所累而不能遣扵是有懷郷去國之憂情志與耳目<lb/>
常相違而山川之與人常不相值惟蜀僻在西垂古<lb/>
所謂别為乹坤者也雪嶺大江之雄渾峩巫青城之<lb/>
窈麗仙靈之所窟宅其勝甲扵天下然陸則拒以飛<lb/>
厓㫁棧水則陋以驚江急峽闘雷霆而翳日月其險<lb/>
且逺亦甲扵天下自古好竒之士慕其勝而以其險<lb/>
逺不能至扵是有夢而游寤而嘆焉者自非游宦與<lb/>
覊旅終其身無因而一至焉其至者怵扵險而忘其<lb/>
為勝扵是覊臣遷客之思深而輕舉冝搜之好移變<lb/>
<pb n="KR4e0190_SBCK_010-24b"/>
衰揺落之感生而雄渾窈麗之觀改盖昔人所賦側<lb/>
身西望阻岷峨者既足以著山澤好竒繾綣顧慕不<lb/>
能自遂之情而其所記峽州至喜堂者亦足以盡宦<lb/>
游覊旅憔悴無聊不能自遣之状夫雖幸為耳目之<lb/>
所接而奪扵情志之所不快與雖幸為情志之所快<lb/>
而限于耳目之所不接其耳目所不接者既不能使<lb/>
景就乎情而工為鑿空揣懸之言其情志之所不快<lb/>
者又不能使情就乎景而洩其和平要眇之音扵是<lb/>
大夫缺扵登髙能賦之義而騷人竒士縱欲原本山<lb/>
川極命草木亦無所憑焉以聚其精而發其辨博噫<lb/>
<pb n="KR4e0190_SBCK_010-25a"/>
嘻此春山公前後入蜀稿所以為可諷也公自郎官<lb/>
出為郡守自郡守遷按察副使先後皆在蜀其為郡<lb/>
守也扵重慶盖陸走棧水浮峽而後至中州之人所<lb/>
謂險且逺其為副使也扵建昌則在靈關大渡瘴雨<lb/>
蠻烟之外雖蜀人亦素憚以為險且逺者而公皆恬<lb/>
然安之政事之暇方且披巉巖踐霜雪穿猩鼯豺虎<lb/>
之窟俯江妃水仙之宫以窮其勝而猶若未足故其<lb/>
險無所不渉則其勝無所不窮其所歷與所窮一切<lb/>
可愕可喜則無不見之乎詩盖其大者關政理謡俗<lb/>
之故其細者足以牢籠百物山川草木鳥獸變化之<lb/>
<pb n="KR4e0190_SBCK_010-25b"/>
情状其叙險也既可以使人欷歔慘慄而如墮其叙<lb/>
勝也又可以使人䬃爽飛動而如躋向非公以其宦<lb/>
游旅寓之跡而兼乎山澤竒士之好情志之所快與<lb/>
耳目之所接適然遇合固不能摹而冩之若是公詩<lb/>
既刻爲二卷其子于徳請序于余余以謂使好竒之<lb/>
士讀公之詩可以不俟渉險而坐窮其勝于庭戸燕<lb/>
閒之間宦㳺覊旅之士讀公之詩且将恱乎其勝而<lb/>
忘乎其險頓然釋志于驚江絶棧之上也然則不能<lb/>
自遂與不能自遣者皆将于公之詩乎有得也余山<lb/>
澤人也盖慕蜀而不能至者亦将于公之詩乎有得<lb/>
<pb n="KR4e0190_SBCK_010-26a"/>
也遂不辭而序之<lb/>
　　山堂萃稿序<lb/>
余讀孔氏論語而見其所稱古之逸民夫逸之為言<lb/>
隱也彼其事汙君而為之士師至于三黜而不肯去<lb/>
與其㫁髪雕體以君長扵蠻夷偃然有南面之尊可<lb/>
謂漸染干顯榮而孔子至以匹扵譲國餓死之人而<lb/>
謂之逸民何耶盖此數人者其脫扵聲利華寵之外<lb/>
而一無所緇焉則同也特其所謂不降不辱者則心<lb/>
與迹并其所謂降而辱者則心與迹判而難以識耳<lb/>
今吾侍郎養齋徐公其可以與扵若人之徒歟嗟乎<lb/>
<pb n="KR4e0190_SBCK_010-26b"/>
士之嗜欲敺諸其中而紛華蕩乎其守始進者躁扵<lb/>
求而宦成者固其位能自脫焉者少矣公少時則巳<lb/>
自致扵亨衢然公澹泊不見可好其後反求乎理性<lb/>
精研乎義利益知自貴而賤物故雖居高位享厚禄<lb/>
而其貌冲然常若山林之癯其家蕭然常無十金之<lb/>
槖乞其身有耄夫之所不能决而必之以強徤之年<lb/>
砥其節有寒士之所不能居而甘之以肉食之後自<lb/>
是天下知與不知言淸名完行者莫不翕然㱕公然<lb/>
則公之進而顯也其心與迹判者耶其退而隱也其<lb/>
心與迹并者耶余幸與公同郷曲自蚤歳即知慕公<lb/>
<pb n="KR4e0190_SBCK_010-27a"/>
公為侍郎而余適在翰林方其旅候扵隆隆之門而<lb/>
習見乎炎炎之態則悶然而返每一見公則不知冷<lb/>
然嘘我以清風也而不能去公還扵家余亦罷㱕又<lb/>
獲從公游毎訪公之廬但見山窈水廻老屋數椽堦<lb/>
前鳥雀鳴聲上下則不待見公而已如游扵首陽之<lb/>
曲栁下之郷可以使人樂而忘返矣已而公出其詩<lb/>
文若干卷曰山堂萃稿者示余余受而讀之盖自其<lb/>
平生所謂應酬文字與得㱕草堂以後諸詩及謝病<lb/>
諸䟽皆在焉公非如文章之士刻鏤以為工者也而<lb/>
其清逺間散耿介獨立之氣<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>乎其淵藏<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>乎其金<lb/>
<pb n="KR4e0190_SBCK_010-27b"/>
鳴其風㫖直與古者逸民採薇之歌三黜之語歴百<lb/>
世而相上下則又不必即公之容望公之廬而公之<lb/>
為人固可以一撫卷而得矣雖然昔人不云乎身隱<lb/>
矣焉用文之且夫所謂逸民者方将鳥行而蟬蛻惟<lb/>
恐其影響之不幽而豈蘄之以言語文字行扵世也<lb/>
哉矧公位大臣又當<lb/>
天子嚮意之時苟少需焉施功扵社稷𬒳澤乎生民<lb/>
不難也公意猶若有不屑焉者而亦何藉扵文乎然<lb/>
而世有不能即公之容望公之廬者得其文而讀之<lb/>
或可以得公之為人則夫㢘頑而起懦亦将扵是乎<lb/>
<pb n="KR4e0190_SBCK_010-28a"/>
在余既校而正之以還于公因為之題其首<lb/>
　　劔泉奏議集序<lb/>
劔泉呉公奏議集凡幾卷在嘉靖𥘉<lb/>
天子勵精思治博取俊乂以充庶位尤注意臺諌之<lb/>
選公扵是以才召入院為御史凡所建白多見採納<lb/>
若兹集所載是也於戯公之言備矣而其大者莫如<lb/>
劾柄臣之奸與請開通惠河諸䟽始柄臣掌營兵怙<lb/>
勢為奸利士大夫以為隱憂而公慨然上䟽攻之其<lb/>
言明白切痛多人之所難言已而相繼攻之者益衆<lb/>
然或過激不足取信而柄臣益恣不悛後<lb/>
<pb n="KR4e0190_SBCK_010-28b"/>
天子亦自燭其奸下之獄以死盖去公上䟽時十五<lb/>
六年而公之言驗矣國家運道自通州至京師故從<lb/>
河運後乃從陸其故河廢閘猶在議者屢請修復而<lb/>
京師大猾倚陸運侔利徃徃為飛語摇之公始建議<lb/>
則以身塞利害之衝又頼<lb/>
天子與相力主其事迄有成績其詳具公所上通惠<lb/>
河志中自河功之成也戸部歳省運錢十二萬緍此<lb/>
則公言之既效者公又欲盡轉通州之粟扵京師以<lb/>
消未形之患則其言未及行而憂時者多以公言為<lb/>
是也公始令江山有聲而擢御史自御史出守處州<lb/>
<pb n="KR4e0190_SBCK_010-29a"/>
歴官南京太僕少卿而致其亊公為人敏銳濶逹藝<lb/>
扵世務而圎扵應機開口抵掌鋒鍔捷露課功䇿效<lb/>
不爽一髪非同迂腐拘牽之士指摩而坐論之者也<lb/>
公嘗謂余曰士大夫談說經濟指天畫地貫穿今古<lb/>
不足為難惟切中事情若操刀而割刄隨手下卒無<lb/>
一刄不當肯綮乃為難耳此盖公之所自寓乎曩公<lb/>
在御史時又嘗為余言儻得在塞垣之間當為國家<lb/>
鞭笞韃靼鎻吉囊唵噠之頸而致之闕下盖公自量<lb/>
其方畧氣力有足辨此者以其不至大官故其所設<lb/>
施者不竟雖然是集也可以觀公之槩矣<lb/>
<pb n="KR4e0190_SBCK_010-29b"/>
　　聲承集序<lb/>
漸齋子録其平生交㳺徃復之書及諸贈言名之曰<lb/>
聲承集凡若干卷漸齋子始居給舎侃侃厲名節故<lb/>
其時所與游多慷慨竒節之士巳而謝事家居蟬脫<lb/>
聲利晚乃刋落華葉潜䆒精㣲故其時所與游多山<lb/>
澤肥遯之流與講學論道之朋且夫人之扵世固未<lb/>
有獨立而無與者縉紳相與以同心而共濟雖山澤<lb/>
與世不相渉亦必有與焉以同道而相益此孤立一<lb/>
意之軰所以不可行扵朝而狷狹枯槁逃虚避人之<lb/>
行要亦不可行扵野也漸齋子以其真率苦淡之節<lb/>
<pb n="KR4e0190_SBCK_010-30a"/>
而使海内高士争慕與之游若不及又能以其謙虚<lb/>
不自滿之量而使與之游者争獻其所長者如注而<lb/>
一無所拒故其在朝則相與秉公斥奸以共憂天下<lb/>
之憂在野則相與養志理性以共其樂扵山林泉石<lb/>
之間盖漸齋子之所取扵友者既已無不盡矣然猶<lb/>
以爲聚散存没其數之不可常人情乆則易以忘是<lb/>
以雖其平生所與交一臂之人異日或至扵舉其姓<lb/>
名且不能記其姓名且不能記則其所以交相儆戒<lb/>
䇿勵之意亦或至扵怠且廢幸其書詞翰墨尚可尋<lb/>
繹而因以志其人之姓名與其所以相儆戒之意則<lb/>
<pb n="KR4e0190_SBCK_010-30b"/>
雖其聚散存没之不可常而宛然常如一臂之交雖<lb/>
在燕閒獨處之中而自得乎群居儆戒相成之益此<lb/>
聲承集之所爲録也盖昔栁子厚作父友志其人之<lb/>
姓名備矣然但以侈朋游結納豪傑為美談至扵切<lb/>
磋儆戒相成之誼未著也衛武公所與友自卿至扵<lb/>
師長士至扵旅賁資其儆戒以進扵睿聖故抑淇澳<lb/>
之詩傳之至今然其儆戒之言可聞而卿師長士旅<lb/>
賁固亦當時所謂賢者其姓名獨湮沒不可見使尚<lb/>
友者有遺憾焉至子輿論獻子有友五人則幸扵兩<lb/>
人者尚可識其姓名而慨然有感扵三人者不可記<lb/>
<pb n="KR4e0190_SBCK_010-31a"/>
今漸齋子修名砥節不啻如栁某其尚賢取友如獻<lb/>
子其老而好學盖有衛武之遺使後之人慕漸齋子<lb/>
之風而讀其所為書讀其所為書而得其所與游者<lb/>
其将曰某也慷慨竒節人也某也肥遯人也某也講<lb/>
學論道人也是漸齋子能以其所得扵友者而又以<lb/>
為後人尚友之助也其亦可以無子輿三人之感矣<lb/>
而余也又得以不敏之詞附姓名于集中其亦不謂<lb/>
幸矣夫<lb/>
　　吳孺人輓詩序<hi>禮部郎中惺母</hi>
古者既有左右史以記言動矣而又為之詩詩之與<lb/>
<pb n="KR4e0190_SBCK_010-31b"/>
史同于籍善事以鏡來世而咨嗟咏嘆之則其味尤<lb/>
長而其風益逺盖詩者其助史之不及乎然左右史<lb/>
所載惟其朝廷邦國王公距人殊勲絶徳非此不列<lb/>
而其載之詩者大半多閨闥房帷之間以及伐桑采<lb/>
葛髦笄膏沐家人瑣屑之事是以塗山有莘助賛王<lb/>
業然不列于夏商之書而十三國風自二姜許穆夫<lb/>
人以烈節著聞則詩人多而歌之不一而足雖以田<lb/>
墅閭巷之婦人若草蟲雞鳴静女其名姓絶不登史<lb/>
冊其事亦無特異者而皆得見之于詩豈史主于紀<lb/>
大而畧小詩主于闡幽探賾其為教一而其為體則<lb/>
<pb n="KR4e0190_SBCK_010-32a"/>
異耶然則詩非特以助史之不及其于女史尤要也<lb/>
漢時劉更生善為詩其所輯列女傳率本之詩謂詩<lb/>
之繋乎女史也豈不信乎吾友吳君敬夫之母吳孺<lb/>
人既没而士大夫為之輓歌輓歌者沿于虞殯其樂<lb/>
道善事而咨嗟咏嘆之者詩之遺也嗚呼孺人以閨<lb/>
中之懿非如男女有四方之事功徳炳炳可以托于<lb/>
鼎彛之勒左右史之載而與之不朽而又非有如燕<lb/>
燕栢舟載馳遭罹厄會以顯其竒節為詩人所希詫<lb/>
其所可見者不過乎閨闥房帷麻絲漿酒之間尊養<lb/>
姑章敬承夫子家人女子之常事而已雖然槩以草<lb/>
<pb n="KR4e0190_SBCK_010-32b"/>
蟲雞鳴之義其宜在所不廢乎是以諸君子哀而詩<lb/>
之以附于彤管也其以廣列女之採而興起幽人之<lb/>
貞也乎余國史也于序詩為宜故推本詩之繋乎女<lb/>
史者而為之序<lb/>
　　鈐山堂詩集序<lb/>
毛鄭說詩有詩譜以譜詩人之世也作詩者豈亦自<lb/>
譜其世矣乎至如羔羊之委蛇自公兎罝之好逑公<lb/>
侯碩人之隱扵公庭考槃之遁扵澗谷其人之進退<lb/>
隱顯徃徃自見扵詩而說詩者為之譜其世則因其<lb/>
人之進退隱顯而時之休明衰替變化而蕃閉塞而<lb/>
<pb n="KR4e0190_SBCK_010-33a"/>
隱亦因可見故曰誦其詩知其人是以論其世也少<lb/>
師介谿嚴公少稱神童弱冠舉進士入翰林在正德<lb/>
間同時諸僚莫不優㳺玉廬而公獨引身鈐山之隩<lb/>
堅苦績學以邃其所蓄如是者十有餘年故其為詩<lb/>
多道岩壑幽居之趣而公之跡則疑扵隱至嘉靖𥘉<lb/>
公起南院歴遷南吏書是時公負相望乆矣徃時諸<lb/>
僚及後軰多巳聮翩秉鈞軸而公猶廻翔散地如是<lb/>
者又十五六年故其為詩多紀留都冠盖之盛公雖<lb/>
已位上卿而志未大得也則又疑扵隱顯之間<lb/>
聖眀御極垂二十年顧前所用内閣諸臣罕能稱<lb/>
<pb n="KR4e0190_SBCK_010-33b"/>
上心者而獨注意扵公遂自南宫入内閣未幾遂首<lb/>
内閣上下之交深故其積之也乆經綸之業厚故其<lb/>
發之也遲自是禮樂典章属公協賛煥然以備北虜<lb/>
南倭時有兵革舉賢援能宻授廟算罔不奏功徃徃<lb/>
自為詩以紀其盛至于一時人才公所獎抜而布列<lb/>
者亦彬然畢見扵公之詩公詩有翰苑稿使粤稿留<lb/>
院稿使郢稿留省稿南銓稿南宮稿直廬稿公扵詩<lb/>
文各極其工而尤喜為詩公所寓必有詩若以自紀<lb/>
其進退隱顯之跡而讀詩者則以論世也杜少陵一<lb/>
老拾遺偃蹇無所與扵世以其忠義所發為詩多紀<lb/>
<pb n="KR4e0190_SBCK_010-34a"/>
時事故謂詩史而唐人又為少陵詩譜以論其世况<lb/>
公詩所紀當世之　國家大事皆身所歷而自為之<lb/>
者少陵詩謂之詩史然則公之詩謂為時政記亦可<lb/>
也毛鄭詩譜以譜衆人則詳扵其世而人繋之少陵<lb/>
詩譜以譜一人則詳扵其人而世繋之必有譜公之<lb/>
詩者則公進退隱顯之跡益以明而世益可論矣公<lb/>
既以全詩授胡梅林總督使刻之而属某為之序某<lb/>
竊以文詞受知扵公公頗謂可與言詩者嘗侍公扵<lb/>
苑直公示之近稿曰吾少扵詩務鍜錬組織求合古<lb/>
調今則率吾意而為之耳某對曰公南都以前之詩<lb/>
<pb n="KR4e0190_SBCK_010-34b"/>
猶煩䋲削也至此則不煩䋲削而合矣公頷之已而<lb/>
曰吾不與後軰談詩恐以詩人目我而敝精扵無益<lb/>
語也夫公之詩雄深古雅渾密天成有商周郊廟之<lb/>
遺知音者自當得之然公既不欲以此自著而某又<lb/>
敢以此仰賛扵公哉特舉公之詩係扵談世故之大<lb/>
者使論世者有考焉遂書以爲鈐山詩集序公之諸<lb/>
稿隱顯備矣總而題之曰鈐山集盖處貴顯而不忘<lb/>
隱約者公之志而讀詩者則以爲公之詩鈐山深蓄<lb/>
之力也夫<lb/>
　董中峯侍郎文集序<lb/>
<pb n="KR4e0190_SBCK_010-35a"/>
喉中以轉氣管中以轉聲氣有湮而復暢聲有歇而<lb/>
復宣闔之以助開尾之以引首此皆發扵天機之自<lb/>
然而凡為樂者其不能然也最善為樂者則不然其<lb/>
妙常在扵喉管之交而其用常潜乎聲氣之表氣轉<lb/>
扵氣之未湮是以湮暢百變而常若一氣聲轉扵聲<lb/>
之未歇是以歇宣萬殊而常若一聲使喉管聲氣融<lb/>
而為一而莫可以窺盖其機㣲矣然而其聲與氣之<lb/>
必有所轉而所謂開闔首尾之節凡為樂者莫不皆<lb/>
然者則不容異也使不轉氣與聲則何以為樂使其<lb/>
轉氣與聲而可以窺也則樂何以為神有賤工者見<lb/>
<pb n="KR4e0190_SBCK_010-35b"/>
夫善為樂者之若無所轉而以為果無所轉也扵是<lb/>
直其氣與聲而出之戛戛然一徃而不復是撃腐木<lb/>
濕鼓之音也言文者何以異此漢以前之文未嘗無<lb/>
法而未嘗有法法寓扵無法之中故其爲法也密而<lb/>
不可窺唐與近代之文不能無法而能毫釐不失乎<lb/>
法以有法為法故其為法也嚴而不可犯密則疑扵<lb/>
無所謂法嚴則疑扵有法而可窺然而文之必有法<lb/>
出乎自然而不可易者則不容異也且夫不能有法<lb/>
而何以議扵無法有人焉見夫漢以前之文疑扵無<lb/>
法而以為果無法也扵是率然而出之决裂以為體<lb/>
<pb n="KR4e0190_SBCK_010-36a"/>
餖飣以爲詞盡去自古以來開闔首尾經緯錯綜之<lb/>
法而别爲一種臃腫侰澁浮蕩之文其氣離而不属<lb/>
其聲離而不節其意卑其語澁以爲秦與漢之文如<lb/>
是也豈不猶腐木濕鼓之音而且詫曰吾之樂合乎<lb/>
神嗚呼今之言秦與漢者紛紛是矣知其果秦乎漢<lb/>
乎否也中峯先生之文未嘗言秦與漢而能盡其才<lb/>
之所近其守䋲墨謹而不肆時出新意扵䋲墨之餘<lb/>
盖其所自得而未嘗離乎法其記與序文章家所謂<lb/>
法之甚嚴者先生尤長先生在翰林三十餘年嘗有<lb/>
聞扵弘治以前諸先軰老儒而潜思以至之故其所<lb/>
<pb n="KR4e0190_SBCK_010-36b"/>
為若此然今之為先生之文者盖少其知先生之文<lb/>
而好之者又少矣先生之子近思将刻集以傳而請<lb/>
序扵余近思豈亦以為世之言秦與漢者未必能知<lb/>
先生之文而余之愚陋稍知之也晋江王道思平凉<lb/>
趙景仁其文在一時文人中最有法皆先生丙戌為<lb/>
考官時所取士近思試以先生之文與吾言質之其<lb/>
必有合乎否也<lb/>
重刋荆川先生文集卷之十<lb/>
<pb n="KR4e0190_SBCK_010-37a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_001-1a"/>
重刋荆川先生文集卷之一<lb/>
　賦<lb/>
　　游盤山賦　薊州名山也<hi>羅戶部邀逰</hi>
惟隂陽之陶冶冥賴倒乎兩儀天星殞而爲石駭滿<lb/>
山之置棊捜萬象以效珍何殊状而相亞或藉草而<lb/>
羊眠諒仙術之幻詐或負嵎而虎蹲詫飲羽之神射<lb/>
或[危*臬][危*臬]而欲走類靈鞭之叱咤或屹立而不動豈思<lb/>
婦之所化既簇隊以縱横亦累卵而髙下紆十歩而<lb/>
九曲枉矢乎石鏬逮礧磈之歷盡忽㧞起乎孤峯俯<lb/>
子孫之千億儼髙峙而稱宗倚禪宫而凝睇曠天宇<lb/>
<pb n="KR4e0190_SBCK_001-1b"/>
之澄空向之紛紛恠石忽若懷寳而藏弓但見夫萬<lb/>
木蓊翳而青䓤一勺之泉大旱而不竭兮人言其下<lb/>
潜乎蛟龍女蘿薜荔紛披而交映兮七十二寺隱見<lb/>
森羅乎其中疑有悲歌慨慷之士不得志而自隱與<lb/>
夫仙靈逸客徃來而相從欲即之而無路兮時見一<lb/>
二野僧啓巖扉而鳴鍾侈佛廬之繁夥歷歳乆而不<lb/>
蕪饒萬樹之梨栗以衣食乎其徒何藂木之岑欝無<lb/>
一鳥之孤棲餘邊城之殺氣警羽鏃而遐躋泉觸石<lb/>
而鳴筝松受風而響濤時琤琮而乍噎倐悲吟而怒<lb/>
號憶連旬之廵歷饜金鼓之嘈嘈審聞性之不異任<lb/>
<pb n="KR4e0190_SBCK_001-2a"/>
羣籟之相遭適儻　而延佇忽四山之暝色謝耳目<lb/>
扵送迎向僧齋而偃息恍夢景之如醒覺餘興之未<lb/>
極晨起歷乎上盤境逾竒而路逾棘方踳躬而俯穿<lb/>
又縮足而仰捫驚半踵之在外愁欲度之猱猨得平<lb/>
柯扵髙頂接雲間之飛翼山童秃而無木響草蟲之<lb/>
唧唧岫逺拱而㦸森岡近繞而弧彎乃下瞰乎城郭<lb/>
曾不盈扵一環類黄鵠之再舉見紆曲而覩圎方悲<lb/>
人生之局促恒豐蔀以自藏眺溟渤之南匯子碣石<lb/>
之中巉轉秔稻扵東吳駛萬里之雲㠶笑卅鍾而石<lb/>
致曾不及乎凌波之艬連岡北矚天設梐枑列墉分<lb/>
<pb n="KR4e0190_SBCK_001-2b"/>
戍隔限戎虜把都打來孰敢予侮嗤熟夷之桀黠乞<lb/>
哨卒之餘爼雖㷭火之暫虞嶷金城之永固惟山勢<lb/>
之既極俄湧塔之天造顯佛牙之光恠騰麗空之硨<lb/>
碯覽小道其若斯信精神之爲寳胡俛仰而成陳忽<lb/>
徬徨以囬歩悵中心之有違足屢却而返顧與流泉<lb/>
以偕逝睠巖阿而長憶豈淹留之無心畏簡書之偪<lb/>
仄<lb/>
詩<lb/>
　游西山碧雲寺作得恱字<hi>此下係翰林時作</hi>
端居滯文翰乆與賞心闋出沐乗休豫尋幽展懽恱<lb/>
<pb n="KR4e0190_SBCK_001-3a"/>
渉澗俯潺湲攀巒面<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲邈哉神臯奥居然靈境别<lb/>
夷峻䟽深池塞坎搆崇梲浴室盪陽泉冰井䕃隂穴<lb/>
躋險惕暝昡逃逈欣超軼密林嬉猿獮逺峯挂虹霓<lb/>
宵看朝旭升晝見昏星列蔀豐光乍熹崖懸曜先晣<lb/>
景㑹萬象昭跡暌百慮絶巖棲庶可希從兹謝塵轍<lb/>
　　慶壽寺齋宿<lb/>
獨坐花宫月踈鐘報暁晴地超三象外人覺萬縁清<lb/>
茹素分僧飯觀空入化城真詮今已悟寜畏毒龍驚<lb/>
　　寓城西寺中雜言五首<lb/>
金馬違朝謁雲林乆卧疴堦寒鳴蟪蟈庭古䕃藤蘿<lb/>
<pb n="KR4e0190_SBCK_001-3b"/>
束帶知圍减觀書厭帙多無人來問疾獨坐似維摩<lb/>
少年好踈懶遂與性相安經月常忘沐逢人或不冠<lb/>
鼎裏金将化囊中玉可餐解言脫屣易豈憚拂衣難<lb/>
緇塵坐自染白社偶相㝷俗子慚玄度名僧即道林<lb/>
三生空有偈五藴本無心說法何湏難忘言悟已深<lb/>
誰言龍藏逺亦在鳯城旁塔湧金銀界筵開功徳埸<lb/>
常明瞻慧月利渉藉慈航沉痼還能遣齋心奉藥王<lb/>
秋來不覺早落葉忽已繁物化每相代吾生尚何存<lb/>
㣲材同樗櫟僻地當丘園竊慕東方子一官堪避諠<lb/>
　　同孟中丞游龍泉寺二首<lb/>
<pb n="KR4e0190_SBCK_001-4a"/>
山深人不到僊侶暫相從金馬聮驄馬晴峯映雨峯<lb/>
竹嶼今棲鳯花潭舊伏龍方欣窺妙偈遽擬謝塵蹤<lb/>
寳地風塵絶琳宫日月偏鴈來還繞塔龍去尚留泉<lb/>
戸裏天花落空中𣑽樂傳逺師休禁酒客醉欲逃禪<lb/>
　　普濟寺同孟中丞作<lb/>
宛轉雲峯合㣲茫鳥路通閒來竹林下醉卧石房中<lb/>
隂磵泉先凍陽崖蕋尚紅攀蘿探虎穴憇石俯鮫宫<lb/>
上客思留帶山僧不避驄夜深清嘯發流響入寒空<lb/>
　　秋夜<lb/>
捲帷望秋月月皎心亦清牀下寒蟲響庭前落葉盈<lb/>
<pb n="KR4e0190_SBCK_001-4b"/>
漢隂鮮機械河上多道情一適萬事畢栖栖何所營<lb/>
　　禁中遇雨<lb/>
紫閣肅隂隂重門寒意深忽看百里霧來作九秋霖<lb/>
灑道先清蹕霑花度禁林楯郎方夾陛雨立濕衣簮<lb/>
　　夜霽<lb/>
秋月澄𥘉霽退公方掩閨稍聞金柝動坐望玉繩低<lb/>
巢鳥喧餘濕庭花落故畦覊人驚候變燈下理寒綈<lb/>
　　十五夜旅懷<lb/>
暫輟明光草言從洛下遊塵沙兩河夕風雨二陵秋<lb/>
鏡有潘郎鬢囊無季子裘更堪三五夜獨自下西樓<lb/>
<pb n="KR4e0190_SBCK_001-5a"/>
　　望太行<lb/>
北望太行山嶔岑霄漢間倚天開疊障畫地作重關<lb/>
車向羊腸轉人從鳥道還一爲苦寒曲淚下摧心顔<lb/>
　　山行即事<lb/>
息馬依叢薄褰裳渉淺沙桃源無俗轍雲谷有人家<lb/>
凍壑含朝雨晴峯聚晚霞相期白社裏共聴演三車<lb/>
　　泛黄河<lb/>
曾聞星宿海上與月波連西走昆侖坼東流碣石湮<lb/>
魚疑入舟躍馬似負圖傳今日臨秋水望洋私自憐<lb/>
　　息中山亭子<hi>相傳昔人醉千日酒之地</hi>
<pb n="KR4e0190_SBCK_001-5b"/>
日日塵沙裏深愁行路難孤亭自超曠過客暫盤桓<lb/>
霜重飄梧葉雲輕度石欄不能千日醉幸托一枝安<lb/>
　　雨霽約孟有涯中丞遊山孟先出郭追之不及<lb/>
碧宇隂霏歛青林曉霽分山中期共賞野外復離羣<lb/>
即擬追飛蓋猶疑隔片雲行行思無限寒葉落<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
　　送焦提學徃貴州<lb/>
書生非法吏猶跨五花驄山徭迎漢使海國𬒳王風<lb/>
爼豆夷酋識侏離譯語通爾鄉有名宦好去學文翁<lb/>
　　送李推官赴高州<lb/>
天子念南陲君才况抱竒秪将經飾律不以吏爲師<lb/>
<pb n="KR4e0190_SBCK_001-6a"/>
賈客多踰海居人半雜夷雖言持漢法謡俗自湏知<lb/>
　送蔣藩幕赴閩中<lb/>
結束千金劒辛勤萬里遊諸侯門下客才子幕中籌<lb/>
風島鯨波湧寒城蜃氣収自公多暇日望海幾登樓<lb/>
　　休沐家居簡陳約之<lb/>
祗役趨東觀校讐良以疲偶乗青簡暇復與白雲期<lb/>
任性形骸豁忘機鳥雀知裘羊何不至三徑坐相思<lb/>
　　送王生歸蜀<lb/>
明經多不賤嗟子倦遊歸只解攀鱗易何言獻璧非<lb/>
路難装欲盡客乆鬢将稀狗監誰相薦成都一布衣<lb/>
<pb n="KR4e0190_SBCK_001-6b"/>
　　送何學官徃金壇<lb/>
近來稱藝苑大率數江南作師君不忝問俗我能諳<lb/>
家擅靈蛇寳人馳白馬談彬彬諸士子莫是出於藍<lb/>
　　送陳學官徃福寜州<lb/>
陳生才亦竒年少舉宏詞自信五經笥堪爲一卷師<lb/>
衣冠閩俗變文字海人知莫即傷淹滯三鱣更不欺<lb/>
　　送莫子良擢舉東歸<lb/>
漢庭方貴少羡爾早翻飛始應公車召旋聞駟馬歸<lb/>
衝星看劒氣逼歳換貂衣想到還家日閨中爲下機<lb/>
　答陳編修約之栢鄉見寄<lb/>
<pb n="KR4e0190_SBCK_001-7a"/>
莵苑俱将命瓜期獨未歸忽傳千里札坐使寸心違<lb/>
鬒髪行來變丹楓别後稀時時通逺夢恍是薊門非<lb/>
　　送蔣尉赴金華<lb/>
分野應星躔金華婺女邊㣲官君勿嘆福地古來傳<lb/>
洞有成羊石山多醸酒泉即令不好飲猶得學神僊<lb/>
　　送程翰林松溪謫居朝陽四首<lb/>
窈窕玉堂仙漂零瘴海邊烟花違北署鴻雁隔南天<lb/>
水暗疑藏鱷峯髙欲跕鳶應聞前席召誰道去經年<lb/>
天連窮髪國地近卜雞鄉禁闕心偏遶關河望轉長<lb/>
翻飛看鳯隱消歇怨蘭芳此路饒荆棘思君欲㫁腸<lb/>
<pb n="KR4e0190_SBCK_001-7b"/>
朝陽何所似雲水日氤氲白晝鮫珠落青天蜃閣分<lb/>
山魈迎客斾海若識人文瀟灑韓祠竹清風今到君<lb/>
南溟君汎棹北地我驅車忽作分飛鳥深慚比目魚<lb/>
啼猿三下淚明月兩離居嶺外梅花發逢人早寄書<lb/>
　　送孔上公助祭太學歸闕里時賜衮衣一襲<lb/>
國喜嘉賔至人攀上客行來觀周室禮去入魯王城<lb/>
新衮山龍炫餘堂金石鳴聖朝稽古意待爾示諸生<lb/>
　春夕皇甫膳部見過索觀鄙作留夜坐<lb/>
蓬扉春色徧栢葉夜筵開愧乏凌雲賦徒煩結駟來<lb/>
踈鐘出長樂明月照章臺痛飲湏投轄何言興盡囬<lb/>
<pb n="KR4e0190_SBCK_001-8a"/>
　　輓張舎人二首<hi>閣老羅峯之子</hi>
少小侍中郎人稱張辟彊方隨雞樹息忽是鳯毛亡<lb/>
劒歇雲間氣珠沉掌上光一經何所託重爲相君傷<lb/>
象賢超世胄服禮並文儒共羡昂霄鶴翻悲過隙駒<lb/>
藏舟人事盡賜履帝恩孤太息張公子衰榮遂爾殊<lb/>
　　汲縣謁比干墓<lb/>
下馬登丘壠藂林曲隧通碑因元魏樹地是有周封<lb/>
酒散荒池上人行秀麥中故宫無可問徒此對松風<lb/>
　　中嶽<lb/>
巫閭控北戸䓗嶺奠西隅兹地隂陽合中天洞壑孤<lb/>
<pb n="KR4e0190_SBCK_001-8b"/>
黄樞標正位紫氣䕶真圖近接浮丘宅深藏軒后符<lb/>
䟽峯連太乙列舘象清都圜宫猶漢築馳道尚秦除<lb/>
肅肅泥書秘森森羽蓋趨僊遊㣲見迹帝幸暗聞呼<lb/>
露洗千齡栢霜封九節蒲星榆臨砌發月莢應時敷<lb/>
将訪三山記猶迷七聖途今朝陪廣樂直擬到方壺<lb/>
　　游嵩山少林寺<lb/>
浄域龍巖上香臺鷲嶺邊山由巨靈闢教以法王傳<lb/>
二室圍蘭若三花接梵筵土中元此地檻外即諸天<lb/>
複岫低衡岱廻軒寫澗瀍雲衣披雜樹虹影度飛泉<lb/>
綴牖皆青壁縁堤盡白蓮神猿叅講幕馴鴿繞爐烟<lb/>
<pb n="KR4e0190_SBCK_001-9a"/>
慧月秋逾徹泥珠夕更鮮谷将鍾迸響潭共鏡爭圎<lb/>
萬刼終成幻三生併是縁願假金箆力一爲照迷川<lb/>
　　冬至南郊<lb/>
明王敦大報㤗畤禮神君位以南離正宵從甲子分<lb/>
月臨太乙舘星動羽林軍除道疑登岱鳴簫異度汾<lb/>
聲容六變合海嶽百靈紛封檢㣲題字屏帷悉畫雲<lb/>
神光人共見天語帝親聞盛跡誰能賦多慚扈從群<lb/>
　　奉天殿慶成侍宴<lb/>
饗帝在仁人郊雍景命新方看受釐日即是賜脯辰<lb/>
警蹕諠黄道衣冠集紫宸宰夫稱燕主蕃國備王賔<lb/>
<pb n="KR4e0190_SBCK_001-9b"/>
鵷鷺千班序魚龍百伎陳鈞天𥘉聴樂五食共分珍<lb/>
禮厚過三爵恩均洽四鄰小臣叨醉飽拜舞祝千春<lb/>
　　朝謁<lb/>
　長陵<lb/>
赫赫我文皇恢恢廟筭長定鼎慿天險因山作地藏<lb/>
三泉䟽鴈海萬壑轉龍荒雲結蒼梧色峯成金粟岡<lb/>
寝園馴象守松栢孝烏翔清蹕傳虚谷靈旗隱洞房<lb/>
遺弓仙馭逺上食繐帷張臣生良已晚幸此拜冠裳<lb/>
　奉命分祀孔廟作<lb/>
後聖禮先師斯文今在兹将陳百官富詎止一牢祠<lb/>
<pb n="KR4e0190_SBCK_001-10a"/>
入室瞻遺器圜橋展盛儀樂堪三月聴奠想兩楹時<lb/>
執鬯元公肅捧璋髦士宜鄙儒叨小相端甫奉前規<lb/>
　　觀中州進賀長至表箋恭述時寓信陽<lb/>
子月開周正朝宗協禹方諸神将受紀四海共迎祥<lb/>
望日扳仙仗呼嵩繞御床天威臨下國星使入明光<lb/>
<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管書雲物黄鍾獻樂章欣逢陽道復願祝帝圖昌<lb/>
　　登孫登嘯臺<hi>即阮籍閒登嘯處</hi>
晉時肥遁士長嘯此山隂自逺龍蛇跡能爲鸞鳯音<lb/>
清淨同河上沉冥異竹林坐超惟黙理妙契守雌心<lb/>
逸駕應難返荒臺尚可臨俯看恒衛水遥見太行岑<lb/>
<pb n="KR4e0190_SBCK_001-10b"/>
砌冷踈花發扉扄落葉深寜知千載後更有阮生尋<lb/>
　　銅雀臺二首<lb/>
玉盌從兹閟銅臺空自寒分香留故愛同輦罷新懽<lb/>
急管銷魂易輕絲續命難何因作雲雨彷彿夢中看<lb/>
漠漠龍髯逺飄飄繐帳空自憐妾薄命不得奉君終<lb/>
望幸非前日棲靈是舊宫翠𥜗霑薤露錦瑟入松風<lb/>
鸞鏡時猶照蛾眉歳不同誰能更歌舞心折望陵中<lb/>
　　嵩陽宫栢<hi>乃漢武帝所封将軍栢</hi>
嘉樹植崆峒年長勢更䧺已無秦帝幸尚有漢皇封<lb/>
榦比孤生竹根猶半死桐靈泉玉女灌甘雨嶽神通<lb/>
<pb n="KR4e0190_SBCK_001-11a"/>
葉密鶯難度枝樛葛易䝉垂隂九華帳弄影五雲宫<lb/>
色掩重巖翠聲含衆竅風賔來虬蓋偃仙去鶴巢空<lb/>
非因不材壽春秋自無窮<lb/>
　　詠天壇梅花<lb/>
名卉來南土竒葩曜上方花遲疑避雪葉早爲迎陽<lb/>
靈液滋玄榦仙雲拂素裳無言恒歛笑不謝暗飄香<lb/>
夕伴芝房月朝承莵苑霜飛窺玉女鏡舞撲羽人觴<lb/>
擬結千年實先呈五出粧帝羮如可和持此奉明光<lb/>
　　詠蛺蝶花<lb/>
蜀地羅裁就<hi>蜀有蛺蝶羅</hi>漆園夢始通何言金翅色翻在<lb/>
<pb n="KR4e0190_SBCK_001-11b"/>
碧林中未辨逍遥影爭矜點綴工採香蜂趂侣啄蕋<lb/>
鳥衘蟲易濕縁多粉難飛詎少風美人笑來撲誤使<lb/>
損芳藂<lb/>
　　狂歌行贈孟中丞有涯<lb/>
我生苦纏縳雅志在泉石不嫌歩兵散翻笑中散窄<lb/>
前年奏賦天北隅頗道君王愛子虚衣冠對日趨香<lb/>
署劒佩通宵過紫衢紫衢香署千官聚五陵豪氣徤<lb/>
如虎鸚鵡何曾慣錦籠爰居元不識鍾鼓焉能俛首<lb/>
學侏儒局促羞爲轅下駒從古長安誇巧宦張湯爲<lb/>
智汲黯愚以兹謝病且歸去釣竿逺拂富春樹終日<lb/>
<pb n="KR4e0190_SBCK_001-12a"/>
遭逢眼未青三年塵土衣猶素今日亦何日忽如入<lb/>
塵門公也襄陽夫子之耳孫升堂更不問寒温寫盡<lb/>
肝膈相與論朝看賢隱山暮折申臺栁坐我白玉筵<lb/>
勸我青荷酒談詩公作指南車對局誰看射雕手君<lb/>
不見中郎倒屣迎王生又不見北海忘年交禰衡相<lb/>
知何必結交早一言合意千金輕狂歌未㫁壺未傾<lb/>
門外驚聞征馬鳴落葉東還西亂雲縱復横花間月<lb/>
下儻相憶請公誦我狂歌行<lb/>
　　皇陵行<lb/>
皇陵鬱鬱標淮甸泗上諸峯盡相面衣冠月出鬼前<lb/>
<pb n="KR4e0190_SBCK_001-12b"/>
驅劍璽晝扄人不見銅井沉沉碧砌寒綵霞隱映紅<lb/>
闌干碧砌紅䦨松栢裏迢遥複道中天起石馬隂嘶<lb/>
萬歳<hi>山名</hi>雲靈風暗捲長淮水深山大澤兩纒綿白虎<lb/>
朱雀紛後先日精月華相廽旋元氣氤氳幾百年憶<lb/>
昔元朝赤縣裂爭䧺逐鹿俱豪傑一朝此地黄龍飛<lb/>
蝘蜓鯨鯢徒濺血已聞<lb/>
帝王自有真更說南陽多貴人戈矛貔虎三千士礪<lb/>
帶河山十八臣江左金陵扶地軸漢家豐沛還湯沐<lb/>
復戸蠲租父老歡重門列㦸園陵肅羽騎千屯䕶玉<lb/>
魚鬛封數仞堆金粟<lb/>
<pb n="KR4e0190_SBCK_001-13a"/>
御碑突兀表劬勞百里無人敢樵牧流傳八葉到<lb/>
神孫孝敬先知重本根伏臈烝嘗時不後清明寒食<lb/>
更澆酒貂䄖中使日焚香豸黼詞官夜朝斗<hi>新遣撫臣歳祭</hi>
君不見驪山北邙盡蓁蕪五陵佳氣空糢糊壮哉兹<lb/>
陵從古無天長地乆垂鴻圖<lb/>
　　從軍行送吕兵曹募兵遼海<lb/>
匈奴十萬入雲中烽火照耀甘泉宫戰士三春不解<lb/>
甲天王一怒欲臨戎追奔盡選流星騎併敵齊分明<lb/>
月弓虜氣慿凌恒候月漢兵超忽若乗風已聞舊戍<lb/>
黄花口復道新屯細栁中飛沙颯沓迷亭障組練<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>
<pb n="KR4e0190_SBCK_001-13b"/>
紛皆北向赤羽朝徴六郡材白茅夜拜五丁將吕郎<lb/>
磊犖似劉生許國從來氣不平匣裡䧺韜藏豹變腰<lb/>
間寳劍作龍鳴敕散萬金牧猛士身騎匹馬出長城<lb/>
鴈行暗結遼西陣魚貫晴開海上營誓同魯仲能飛<lb/>
箭豈學終軍漫請纓建節行行通大漠檄書馬上時<lb/>
能作瀚海雲連太白高燕然雪照旄頭落知君意氣<lb/>
坐相邀五百神兵集一朝漁陽突騎蛇矛銳幽并俠<lb/>
客鐡驄驕車上磔人常賈勇帳前戯矟屢爭標共道<lb/>
百年胡運息直教一戰虜塵消歸來奏凱獻<lb/>
天子功名絶勝漢班超<lb/>
<pb n="KR4e0190_SBCK_001-14a"/>
　　送朱建陽<lb/>
故人三十北上書行到薊門曾棄繻故人今去薊門<lb/>
道雙綬垂腰一何好道旁桃李爛春晴可憐仙令看<lb/>
花行殷勤斗酒與君别落花片片如飛雪昨歳春花<lb/>
滿薊門垂楊陌上始逢君偶然傾蓋輸情素交歡毎<lb/>
會披雲霧春來春去能幾時聚散匆匆各自知把袂<lb/>
追攀情未已爲問閩中幾千里武夷之山天下竒翠<lb/>
壁丹崖共蔽虧可但王喬多道氣應傳潘岳有新詩<lb/>
　　送陳貢士刺上思州<lb/>
陳生磊磊衆所羡十年不遇常彈劒本期談笑取公<lb/>
<pb n="KR4e0190_SBCK_001-14b"/>
卿豈意逡巡向州縣憶從少小負才華飄颻逸思凌<lb/>
綵霞謝晀詩篇差可擬子雲筆札焉足誇終然獻玉<lb/>
遭雙刖安事讀書盈五車朅來奔走長安陌人世紛<lb/>
紛笑落魄高歌白石無誰知用盡黄金徒自惜富貴<lb/>
浮雲不可求且復低眉從薄遊南望桂林雲氣深瘴<lb/>
雨蠻烟多毒淫不辭炎海千重路試取冰壺一片心<lb/>
　　滎陽行<lb/>
滎陽軍壘高嵯峨楚漢之戰何其多已向厫倉奪芻<lb/>
粟還臨鴻水割山河大少一百一十戰組練崢嶸如<lb/>
閃電存亡呼吸那可知主客縱横忽然變英姿烈烈<lb/>
<pb n="KR4e0190_SBCK_001-15a"/>
紀將軍志不可奪身可焚城西夜半赤帝走獨載黄<lb/>
屋開東門漢家社稷蕭曹力殺身衛主誰能識君不<lb/>
見丹書白馬勒元功吹簫屠狗俱開國<lb/>
　　金臺行<lb/>
君不見七䧺割據勢相均得士者富失士貧燕昭信<lb/>
義明日月不惜千金買駿骨郭卿談笑吐深謀海内<lb/>
賢豪競馳突就中樂生尤絶竒按劒魏朝人豈知一<lb/>
朝遇主同心腹親屈君王爲推轂指麾燕兵百餘萬<lb/>
蹴踏齊城七十六于今六合無并吞寂寞古臺空復<lb/>
存少年未上麒麟閣且學陸沉金馬門<lb/>
<pb n="KR4e0190_SBCK_001-15b"/>
　　結客少年埸行<lb/>
長安少年膽氣粗生來耻作轅下駒買交不惜千金<lb/>
産使氣能拚七尺軀探丸夜入平陵郭走狗時過渭<lb/>
水隅朱門傾盖爭言晚白首同心不願餘俠士由來<lb/>
重然諾一言妻子堪相託魯國朱家不學儒洛陽劇<lb/>
孟偏能博别有侯王勢絶倫甍甍甲第接天闉蕭朱<lb/>
自倚金貂貴班許元稱肺腑親青牛翠幰朝朝合錦<lb/>
瑟朱絃夜夜陳門下俱爲驚座客堂中皆是報恩人<lb/>
當時顧盻生光彩自矜意氣長無改何言榮耀有沉<lb/>
銷雲散星分在一朝舊客誰過竇車騎新知盡入霍<lb/>
<pb n="KR4e0190_SBCK_001-16a"/>
嫖姚始知富貴多親故始知貧賤常辛苦他年北闕<lb/>
競彈冠今日南山空射虎積薪前後遞相踰一死一<lb/>
生交態殊獨有子雲甘寂寞閉門自草太玄書<lb/>
　　歌風臺<lb/>
我來擬上歌風臺豈意臺空只平地琉璃古井亦崩<lb/>
塌㫁碑無字苔蘚蘙當年此地說豪華富貴歸郷多<lb/>
意氣枌榆社裏列黄麾泗水亭前張赤幟里中父老<lb/>
競來窺昔日劉郎今作帝共談疇昔帝一<graphic n="KR1744" url="https://raw.githubusercontent.com/kanripo/KR-Gaiji/master/images/KR1744.png" mimeType="image/png"/>季固大<lb/>
言少成事椎牛張宴里閈空進錢今日幾萬計坐中<lb/>
只帶竹皮冠衆裡長呼武媍字酒酣擊節帝起舞樂<lb/>
<pb n="KR4e0190_SBCK_001-16b"/>
極歌残更流涕游子誰不悲故郷萬歳吾魂猶樂沛<lb/>
賜名此朕湯沐邑世世田疇免租稅風起雲飛又一<lb/>
時徃事蕭條復誰記樵人不識斬蛇藪行客還歸貰<lb/>
酒市臺下黄河盡日流瞬息人間幾興廢<lb/>
　　同院寮觀閣中芍藥作<lb/>
西掖衡連翡翠城籠烟裊霧百花明祗謂紫薇𥘉吐<lb/>
萼忽言紅藥已敷英紅藥葳𬎼艶盛陽萬年春色在<lb/>
文昌寜同鄴下芙蓉苑詎比洛陽桃李埸裁成異瓣<lb/>
千般錦結就同心一様黄金閣披時渾是畫綺樓臨<lb/>
處并凝粧濯枝故向鳯池上裛露偏依仙掌傍仙掌<lb/>
<pb n="KR4e0190_SBCK_001-17a"/>
嶙峋對鳯池詞郎侍直鷺鴛齊玲瓏玉珮花間映颻<lb/>
拽羅衫葉下迷花間葉下情無極含笑含嬌似相識<lb/>
羞將雞舌闘馨香欲取䴊冠並顔色翠幕分看態轉<lb/>
新朱䦨斜倚不勝春未採孤根助靈液聊持芳蕋贈<lb/>
佳人<lb/>
　　南苑<lb/>
秦園盧橘標炎節漢苑蘘荷駐羽旂雲氣自依雕輦<lb/>
集星辰故繞畫梁飛林行草木皆成隊水戯魚龍各<lb/>
合圍更取薫風調曲奏已看暘谷藉光輝<lb/>
　　午日庭宴<lb/>
<pb n="KR4e0190_SBCK_001-17b"/>
南薫應律轉朱旗火帝乗離錦席披榴吐千花承羽<lb/>
盖蓂開五葉拂瑶墀冰盤錯出仙人掌金縷遥分織<lb/>
女絲復道龍舟方競渡銜恩共許向昆池<lb/>
　　登毘盧閣<lb/>
高閣逈臨飛鳥上丹梯千仭愁攀登窓邀佛日金人<lb/>
下地逼　宸居玉殿層一老擊鍾時放𣑽幾人面壁<lb/>
坐傳燈同行更說前朝事繡<graphic n="KR3939" url="https://raw.githubusercontent.com/kanripo/KR-Gaiji/master/images/KR3939.png" mimeType="image/png"/>銀魚有故僧<lb/>
　　遊龍門<lb/>
龍門嶪嶻拂雲廻鯨浪漰奔動地來一片飛泉千仞<lb/>
落百重疊巘五丁開水同瀍澗縈天邑山接崤函鎻<lb/>
<pb n="KR4e0190_SBCK_001-18a"/>
帝臺勝㮣依稀似禹穴好竒徒愧馬遷才<lb/>
　　龍泉寺對雨<lb/>
西山爽氣朝來歇倐忽玄隂滿四陲雲裡樓臺翻借<lb/>
色雨中花樹更多姿飛虹弄影揺丹嶂瀑水分流射<lb/>
緑池坐覺禪宫倍幽寂慿欄把酒正相宜<lb/>
　　永年公舘夜宿<lb/>
棲遲異域南冠客嘹唳長風北鴈聲静院無朋休對<lb/>
酒高樓有女獨鳴筝霞光曉伴銀河落露氣宵含玉<lb/>
樹清古徃今來成悵望叢臺孤月向人明<lb/>
　　龍泉寺懐顧南田使君顧以公事不至復惠酒<lb/>
<pb n="KR4e0190_SBCK_001-18b"/>
　　　助看山之興<lb/>
琳宫窈窕碧峰隈歴盡巉巖更上臺不見踏花驄馬<lb/>
至虚看送酒白衣來山中泉石誰相賞天末烟雲望<lb/>
屢囬聞道使君能愛客習池還擬接仙杯<lb/>
　　詠崔後渠書屋<lb/>
碧山學士隱墻東叢菊蕭蕭卷幔中開逕自湏同蔣<lb/>
詡著書元不愧楊䧺分畦粳稻清溪注對戶峰巒翠<lb/>
靄通未許棲遲三畒宅還應密勿五雲宫<lb/>
　　題張學士仰宸樓樓藏賜書<lb/>
瀛洲别舘切清虚詔賜綈緗出石渠秘典自驚墳索<lb/>
<pb n="KR4e0190_SBCK_001-19a"/>
上祥光遥映璧奎餘簷前烏下疑翻字草際螢來爲<lb/>
照書借問鄴侯三萬卷何如今日沐恩殊<lb/>
　　題張學士陽峰卷<lb/>
陽山秀色滿南州薜荔叢生楚客遊三峽猿聲偏入<lb/>
夜千巖楓葉早知秋仙人結宅雲烟近太史藏書洞<lb/>
壑幽便欲焚魚應未得共言<lb/>
明主待謨謀<lb/>
　　送張學士歸蜀省親<lb/>
曵履暫違金馬署承歡遥入錦官城欲從狄相雲間<lb/>
望却向王陽道上行旌轉層峰朝雨色舟廽極浦夜<lb/>
<pb n="KR4e0190_SBCK_001-19b"/>
猿聲到家已是𥘉冬候聞道林中笋又生<lb/>
　　潞河别林汝雨提學浙江<lb/>
君去㑹稽何日到諸生湖上待花驄定因立雪知游<lb/>
酢不獨傳經似馬融行載圖書邀海月坐移帆舸信<lb/>
江風剡溪見說好山水苦欲相從柰轉蓬<lb/>
　　送黄叅政赴陜右<lb/>
黄子風流世絶倫翩翩江海謫仙人紫薇開府勞分<lb/>
陜白馬乗春逺入秦三輔烟花迎使節五陵豪傑望<lb/>
行塵丈夫得意應如此誰笑蹉跎白髪新<lb/>
　　送項膳部遷之南行兼呈劉祠部<lb/>
<pb n="KR4e0190_SBCK_001-20a"/>
春流瀰瀰碧波深送逺其如南浦心魏闕幾年叨結<lb/>
綬江臯千里惜分襟君遊白下貪雲卧予滯金門笑<lb/>
陸沉郎署故交如問訊邇來惟有越人吟<lb/>
　　送高行人使琉球<lb/>
天王玉冊頒三殿漢使星槎下百蠻鬼國至今通象<lb/>
貢樓船何處度龍關海迷南北惟慿日雲起蓬壺忽<lb/>
見山壮志不愁經歳去安流應是計程還<lb/>
　　送王侍讀赴南都<lb/>
玉堂學士賦南征躍馬鳴騶出上京奉詔明光新佩<lb/>
印校書天禄早知名石頭城下春流滿白鷺洲邊芳<lb/>
<pb n="KR4e0190_SBCK_001-20b"/>
草生此去周南異留滯看君到處即蓬瀛<lb/>
　　送樊大夫㑹朝長至<lb/>
中宵緹室吹葭管候曉玄堂駕鐡驂<lb/>
天子迎陽䟽玉戶群方獻壽拜金函預占黄道卿雲<lb/>
見慚覺朱城淑氣含擬欲從君觀盛典使星猶自滯<lb/>
周南<lb/>
　　送周雲卿之任通山<lb/>
湖南此去意何如緑浦清楓萬里餘地僻且看衡岳<lb/>
雁官貧豈食武昌魚千家鑿井分江水幾處開田傍<lb/>
石渠由來撫字惟良牧<lb/>
<pb n="KR4e0190_SBCK_001-21a"/>
天子他年有賜書<lb/>
　　寄周中丞備禦關口<lb/>
牙旗高建白羊東鼓角殷殷瀚海空雪後錦裘行塞<lb/>
外月明清嘯滿樓中幕南五部思歸義薊北諸軍盡<lb/>
立功燕頷書生人共羡一朝投筆去平戎<lb/>
　　答周約菴中丞九日欒城道中見贈<lb/>
月卿仗節行燕甸星使乗槎向洛陽傾盖偶從黄菊<lb/>
候開軒共醉紫茰觴樓臺塞接風雲變巖谷迎寒草<lb/>
樹荒戯馬新詞重康樂踈才何以答揄揚<lb/>
　　送施貢士子羽南行<lb/>
<pb n="KR4e0190_SBCK_001-21b"/>
何用相逢歌莫疑感君落魄不勝悲長鳴自許驊騮<lb/>
並高志寜求燕雀知已道群公能倒屣也應<lb/>
天子幸同時金陵樓閣秋雲裡肅肅遥瞻鴻漸儀<lb/>
　　送人上陵作<lb/>
玉園霜露向秋澄節序𥘉臨祀事興恭將圭璧朝群<lb/>
帝遥奉馨香薦五陵祠壇眇眇神光下路寢熒熒燎<lb/>
火升宣室于今敦孝感還歸早慰聖情凝<lb/>
　　覽任少海吏部慶都留題悵然懐人因次其韻<lb/>
帝京冠盖同遊日曾忝聲名李杜齊碧樹不堪思逺<lb/>
道綵毫河意覩新題書傳劒閣鴻猶阻月滿燕關鵲<lb/>
<pb n="KR4e0190_SBCK_001-22a"/>
未棲尊酒論文那更得暮雲囬首雪峰西<lb/>
　　贈袁御醫芳洲<lb/>
家本東南海上村翻因避世向金門熊經自信窺真<lb/>
訣鴻寳還将獻至尊鳴佩偶隨供奉侣下簾長對道<lb/>
家言山人不厭少生事種橘年來滿故園<lb/>
　　張相公壽詩<lb/>
帷中運䇿九州清共說留侯在漢京賜第近連平樂<lb/>
觀入朝新給羽林兵儒生東閣承顔色酋長西蕃識<lb/>
姓名却望上台多氣象年年長傍紫宸明<lb/>
　　趙州懐古<lb/>
<pb n="KR4e0190_SBCK_001-22b"/>
千秋覇業消沉盡風俗猶傳趙武靈市上美人揮錦<lb/>
瑟埸中俠客舞青萍鴈門北去通沙磧鳥道西來入<lb/>
井陘欲向平原訪公子蕭蕭賔舘戸長扄<lb/>
　　吕翁祠堂<hi>世所傳邯鄲夢者也</hi>
吕翁祠堂漳水曲高秋爽氣何氤氲松間隱隱鳴仙<lb/>
樂簷際時時駐彩雲浮生一夢誰能度羽客千年不<lb/>
可群未湏白首牽朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>欲向丹丘訪赤文<lb/>
　　題劉蕡祠<lb/>
歳暮江山揺落時客來下馬入荒祠獨傷徃事堪流<lb/>
涕欲問遺墟不可知璧玉無因終易棄龍鱗有逆竟<lb/>
<pb n="KR4e0190_SBCK_001-23a"/>
難披今日登科還我軰對君顔厚更何辭<lb/>
　　朱仙鎮觀岳將軍廟<lb/>
丹青畫壁閃旌旂想像勤王轉戰時黄屋未歸南狩<lb/>
駕金牌已罷北征師平蕪漠漠前朝隔曠野隂隂暮<lb/>
鳥悲惟有西湖原上樹春來猶發向南枝<lb/>
　　和陳編修約之禁中雪詩二首<lb/>
建章今旦滿清輝朔雪<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛應候飛忽飄九陌從風<lb/>
散漸積千門待日晞素影偏摇宫女扇輕花欲上侍<lb/>
中衣最是相如能獻賦霑恩新向莵園歸<lb/>
靄靄同雲覆帝畿銀宫玉宇特相宜飛花遍入披香<lb/>
<pb n="KR4e0190_SBCK_001-23b"/>
苑積絮㣲消太液池三署暁光凝劒佩九門寒色映<lb/>
旌旗亦知<lb/>
聖主揮天藻不羡周家黄竹詞<lb/>
　　詠夾竹桃<hi>海南有桃枝竹故首句云云</hi>
桃竹舊傳生碧海竹桃今見映朱欄春至芬香能共<lb/>
逺秋來花葉不同殘踈英灼灼分藂發密蕋菲菲對<lb/>
節攅不信千年將結子錯疑竹實待棲鸞<lb/>
　　和詠霧中榴花<lb/>
仙曹飛霧暁氤氲幾樹珍花望不分纎蕚蒙茸俱襲<lb/>
錦高枝撩亂稍披雲𥘉疑葉上緇塵染轉覺叢中淑<lb/>
<pb n="KR4e0190_SBCK_001-24a"/>
氣薫爲問江頭歌綘采何如玄女裛清芬<hi>江淹石榴賛曰紅花</hi>
<hi>綘采</hi>
　　九月晦日鈞州公舘見菊<lb/>
天涯已逼三冬候客舎仍開九日花無那繁香經雨<lb/>
歇獨看踈蕋向風斜飡英實有騷人興送酒虚疑陶<lb/>
令家想像故園揺落盡倍令遊子惜年華<lb/>
　　村居二首<hi>此下係前家居時作</hi>
偶然灌園興不是學於陵醉卧松間月行攀巖下藤<lb/>
睢于竊自愧捭闔又無能惟應白社梩談笑共高僧<lb/>
山人頗好事蓬戸掩還開四野緑禾滿三秋白雁來<lb/>
<pb n="KR4e0190_SBCK_001-24b"/>
授衣裁短褐飲蜡獻新醅即此堪投老栖栖竟何哉<lb/>
　　村夜<lb/>
纎月生西浦流光照北林群喧一以息百籟相與吟<lb/>
始悟丘園裏能生清浄心悠悠何所嘆獨坐撫瑶琴<lb/>
　　同皇甫子循遊横山二首<lb/>
曲磴行來盡松隂轉寂寥不知茅屋近却望石梁遥<lb/>
葉響疑聞雨渠寒未上潮夫君軒冕客此地欲相招<lb/>
常時思獨徃坐爲塵事攖幸接金門客相攀桂樹榮<lb/>
峰㣲片雲度谷静衆禽鳴何年將結社與子共逃名<lb/>
　　夜宿王氏莊<lb/>
<pb n="KR4e0190_SBCK_001-25a"/>
微月掛孤壁四山何悄然因穿蘿徑去忽造竹林邊<lb/>
叢木深寒氣平蕪淡野烟徘徊興復盡還就茅齋眠<lb/>
　　暮春游陽羡南山四首<lb/>
清谿知幾曲惟見白雲深一入蘼蕪徑欣聞樵採吟<lb/>
春鶯未停囀夏葉始繁隂乗此縱長嘯悠然物外心<lb/>
洞口石縱横流泉復有聲柴門何處入雞犬自相迎<lb/>
靈草知昏暁時禽識雨晴非因罷官乆誰得此閒行<lb/>
到處暗杉松多言路不通却從青嶂外轉入緑園中<lb/>
谷口逢茶女溪邊狎釣童勿嫌踈散甚吾亦是愚公<lb/>
花落已成蹊村村緑葉齊一園通蝶戯千嶂隔鶯啼<lb/>
<pb n="KR4e0190_SBCK_001-25b"/>
澗草多名蕙山人舊姓嵇窮歡猶未返忽是夕陽西<lb/>
　　同林尹遊會真菴<lb/>
言㝷仙子宅窈窕傍清溪望氣行應近穿雲路屢迷<lb/>
人閒多歔鹿樹老更棲雞願得使君姓留將石上題<lb/>
　　游馬跡山宿許道士房有贈二首<lb/>
獨仕水中央言修不死方開簾見白鳥隔院度清香<lb/>
機息何妨奕神全可却糧偶來分半席遽使世情忘<lb/>
四週環積水信此羽人居鳥下忘機後猿窺搗藥餘<lb/>
閒㝷漁父伴自註道家書笑我勞生甚逍遥爾不如<lb/>
　　題閻泉川副使莊<lb/>
<pb n="KR4e0190_SBCK_001-26a"/>
閻侯貧已甚尚有種瓜田潭巖相映帶農圃與周旋<lb/>
刈秫盡供酒賣𬞞時得錢躬耕豈不苦所貴無牽纏<lb/>
　　謝病贈别高叅政子業<lb/>
逝將歸舊林復此別知音綰魚慚分薄解劒感交深<lb/>
目送三河使身分十畆吟從兹一相失長嘆隔飛沉<lb/>
　　罷病歸訪王山人含真<lb/>
一與山翁别年華每自傷還因解龜後重問養雞郷<lb/>
蘿薜窓中影鉛砂枕上方鴻蒙常不語何以答雲將<lb/>
　　送王良醫徃岷府<lb/>
獻方曾待詔何事向江干帝側無人薦王門且自安<lb/>
<pb n="KR4e0190_SBCK_001-26b"/>
青楓連逺道白首寄㣲官莫惜囊中秘淮南欲合丹<lb/>
　　贈王潼谷出守保定<lb/>
王尊仍出守躍馬上金臺共說股肱郡湏慿鎻鑰才<lb/>
雄兵六蕃擁天險一關開不爲長城寄誰令高蓋來<lb/>
　　贈春巖王尹朝京<lb/>
赤縣神明宰如君最少年無言似桃李有志笑鷹鸇<lb/>
得暇即開卷長貧不受錢此行人共羡名在御屏前<lb/>
　　送白尉徃湖州<lb/>
君家太湖北作吏太湖南驛路雞鳴近山城樹影含<lb/>
萬川䟽沃野百室競春蠶幸此猶吾土㣲官也自堪<lb/>
<pb n="KR4e0190_SBCK_001-27a"/>
　　送胡主事榷稅荆州<lb/>
南州饒齒革此去豈徒然言徴山海賦用助水衡錢<lb/>
井邑千金市江門百丈船錐刀未可筭寛大見君賢<lb/>
　　丹陽别王道思三首<lb/>
乆已廢逢迎蕭然世外情因君訪茅屋相送到江城<lb/>
逺岫雪中緑寒流冰下行可堪此時别獨自返柴荆<lb/>
卧病不知乆見君三徙官還將鶡冠賤來伴豸衣歡<lb/>
秉燭驚宵曙同衾屬夜寒平生學禪寂猶自别離難<lb/>
書生多落魄羡子最逢時繡服官方顯青衿職所司<lb/>
鑄人稱道術倚馬見文辭徒抱彈冠意迂踈自可嗤<lb/>
<pb n="KR4e0190_SBCK_001-27b"/>
　　夏日聴沈君彈琴詩三首<lb/>
山居足清賞獨恨不能琴偶接青谿客因聴白雪音<lb/>
寒暄乍飜復丘壑轉深沉誰道嵇中散風流更可㝷<lb/>
知君技入神一歇一畨新撥處疑非指聲中似有人<lb/>
空山鳴落葉暗水躍潜鱗何獨吹簫客能生隂谷春<lb/>
忽聴使人驚空山迸一聲能令草樹裏齊作秋蟲鳴<lb/>
暫與松風逺還同石磵清曲終人欲散纎月照南楹<lb/>
　　贈宜興張醫二首<lb/>
翛然一逸民山郭徃來頻乞藥從貧士傳方自異人<lb/>
草間收伏莵澗畔煑香蓴嘆息市中客誰知百歳身<lb/>
<pb n="KR4e0190_SBCK_001-28a"/>
生長白雲巖仙書宿所探千金方不惜百草味俱諳<lb/>
採藥行山外藏身住市南獨抱文園病逢君試一談<lb/>
　　次韻贈陳后岡<lb/>
昔日京華居同君直玉廬蛾眉寜見妬樗散自知踈<lb/>
佩印紫薇署垂綸滄海魚爲農吾已矣作吏子何如<lb/>
　　送李文與赴河南郡倅任<lb/>
去謁河南尹期收幕下勲地當分陜處官是古叅軍<lb/>
閒就繁臺宴晴瞻嵩岳雲諸公誰不愛怒喜定隨君<lb/>
　　次韻答張戶部羽卿<lb/>
自笑如山木何言是國琛一丘幸有托百事已無心<lb/>
<pb n="KR4e0190_SBCK_001-28b"/>
敝褐寒增絮新詩病懶吟非君重交好誰念碧山深<lb/>
　　送董兩峯應舉<lb/>
小年同硯席惜别自依依此日獻書去何時負弩歸<lb/>
亦知予偃蹇不共爾翻飛爲報吾翁道於今戰勝肥<lb/>
　　九月八日作<lb/>
日日閉門坐今朝復如斯窓中見風雨始知重陽期<lb/>
海燕已辭主黄花未滿籬余心乆委化何用惜良時<lb/>
　送真州蔣生至宜興親迎歸<lb/>
相門甥館得才郎文藻翩翩貌復掦十年乆著鳴金<lb/>
賦一笑今游射雉埸江南江北路非逺幾月辭家猶<lb/>
<pb n="KR4e0190_SBCK_001-29a"/>
未返他郷芳草自相留今夕佳期未爲晚歸去春洲<lb/>
漲緑濤滿川桃李送蘭橈若使長江作天漢應言仙<lb/>
女度星橋<lb/>
　　送莆田方生自宜興歸應試<lb/>
聞君誦詩滿三百十年落魄常自惜書生只是數多<lb/>
竒俗子空嘲玄尚白那能環堵事窮愁乗興飄然賦<lb/>
逺游荆溪山水清且美屢月貪歡猶未休荆溪茂宰<lb/>
君妻弟思君不謂君能至山拗水曲日追隨相對渾<lb/>
忘郷土異君不見荆人刖足售良玉好醜由來隨世<lb/>
俗期君此去早揚眉一戰能亡三敗辱<lb/>
<pb n="KR4e0190_SBCK_001-29b"/>
　　送林宜興遷官南部<lb/>
移家偶愛山中静地主何煩重相敬吾生耻學茂陵<lb/>
郎如君豈是臨卬令誰言陋巷不容車勞君擁盖常<lb/>
造廬誰言簿書日紛紏勞君爲我頻置酒五月清溪<lb/>
暑氣㣲淹留竹裏共忘歸乍看朝霞𥘉冐嶺忽驚夕<lb/>
露欲沾衣清才自合飜飛早一朝西上金陵道請君<lb/>
别後數寄書山中相識日應少<lb/>
　　題東石草堂圖贈黄松江<lb/>
連山㫁若缺一溪百餘折古松三四株爪秃骨半枯<lb/>
聞道閩山乃有此誰將輦載來東吳松江太守好静<lb/>
<pb n="KR4e0190_SBCK_001-30a"/>
者迹在風塵心在野苦欲還山未得還故託良工爲<lb/>
摹寫太守昔年卧茅荆日日看山無俗情醉來向東<lb/>
拜白石誓與此石同死生豈謂金門被覊束復向名<lb/>
藩分虎竹横金衣錦世無比太守只言非所欲乃知<lb/>
碧山不負吾駟馬高盖胡爲乎有時吏散重門閉焚<lb/>
香獨隱鳥皮几披圖相對一莞然不覺逍遥數峰裏<lb/>
樵人漁子似相識手招兩鶴勢欲起扁舟却在窓戸<lb/>
間便欲乗虚泛清泚真邪假邪何足問世間萬事亦<lb/>
寄耳<lb/>
　　雙壽圖歌爲叚翁作<lb/>
<pb n="KR4e0190_SBCK_001-30b"/>
是誰寫此大椿樹爪牙縮張相攫吞輪菌偃蹇據絶<lb/>
壁氣凌萬木皆兒孫似鼻似口挺竒幹半枯半嫩蟠<lb/>
靈根千年神物照魑魅滿山精恠爭崩奔樹上懸泉<lb/>
始一線飛洒樹裡成千片匡廬瀑布不可㝷忽向今<lb/>
朝眼中見立石復似五老峰雲氣糢糊露頭面可憐<lb/>
此樹與雲石蒼然一色誰能辨石間異草何其多紫<lb/>
芝㐲兎森交羅仙萱自是百草長緋葩翠葉呈婀娜<lb/>
上承老樹頼嘉䕃亦如松栢掛女蘿蕭然相伴歳月<lb/>
晚長養齊霑雨露和吾郷叚翁住東郭夫妻七十鬢<lb/>
未秃翁家猶子擅丹青手揮絹素爲翁祝一枝一莖<lb/>
<pb n="KR4e0190_SBCK_001-31a"/>
亦有情五百春秋逓相續請翁披圖應自笑形固可<lb/>
使如槁木<lb/>
　　贈王君五十歳<lb/>
君家城市裡終歳常閉關青松白石滿庭内不許俗<lb/>
人相徃還看君本是山澤臞年來戰勝身亦肥但道<lb/>
龎公堪自老何湏蘧瑗更知非<lb/>
　　題龍圖<lb/>
世人畫龍得龍皮叔也畫龍得龍髓當其停手凝思<lb/>
時青天颯颯生風雨却恠三年不點睛那知一日飛<lb/>
騰去<lb/>
<pb n="KR4e0190_SBCK_001-31b"/>
　　山莊閒居<lb/>
身名幸自謝籠樊白首爲農誓不諼慣住山中知鹿<lb/>
性數行樹下識禽言巾車每許鄰翁借書帙間同道<lb/>
士翻醉後漸看松月上滿村雞犬寂無喧<lb/>
　　遊神墩寺次壁間韻二首<lb/>
新兩郊原草木柔葛巾黎杖此尋幽藤垂小徑蟬聲<lb/>
滿苔合荒庭鳥跡留隱几翻經聊習静慿高望逺一<lb/>
銷憂相逢更是烟霞客携手同爲汗漫遊<lb/>
古藤千尺猶自柔布葉垂隂滿院幽楓樹暗隨清磬<lb/>
響山人欲去白雲留談玄幸有飡霞侣違世已無食<lb/>
<pb n="KR4e0190_SBCK_001-32a"/>
肉憂不識老僧蓮社裏可容携酒日來遊<lb/>
　　登墩<hi>此墩可望茅山</hi>
藂竹裊裊迎風柔古墩掩映清湖幽㫁烟白鳥雙洲<lb/>
逺落日青山半景留耳聴鳴蟬知換節坐移芳草覺<lb/>
忘憂興來更望華陽頂想見仙人駕鶴遊<lb/>
　　廣德道中<lb/>
蒼山百轉見炊烟茅屋高棲古樹顛細雨薜蘿侵石<lb/>
逕深秋稉稻滿山田雲中望影迷遥岫草裏聞聲覺<lb/>
暗泉倘遇秦人應不識只疑誤入武陵川<lb/>
　　泊淮上作<lb/>
<pb n="KR4e0190_SBCK_001-32b"/>
楓林望盡見蒼山桐栢飛流入楚關潮散海門孤島<lb/>
出月明渡口數帆還客夢祗驚青瑣逺滄波長羡白<lb/>
鷗閒聞道淮南多桂樹朝來杖䇿一相攀<lb/>
　　淮上五日泛湖同蔣别駕世和<lb/>
青蘋裊裊漾㣲風輕舸逍遥暫此同客裏緑蒲驚節<lb/>
換尊中清酒覺愁空一徑荻蘆行不盡數洲魚鳥歔<lb/>
相通向晚前川簫鼓發猶疑風景似江東<lb/>
　　聞復官報寄京師友人<lb/>
姓名不復挂朝叅魚鳥由來性所耽篋裡符經都已<lb/>
廢山中藥草漸能諳踈狂自分三宜黜懶病其如七<lb/>
<pb n="KR4e0190_SBCK_001-33a"/>
不堪深謝故人推轂意莫將陽羡比終南<lb/>
　　代柬寄京中舊游<lb/>
莫湏彈鋏嘆無魚自愛山東搆草廬雨後亂蛙生敝<lb/>
竈秋深落葉伴閒居身隨老圃偏能慣論學濳夫愧<lb/>
不如故人休訝無相訊中散從來懶作書<lb/>
　　寄贈曾郎中再入禮部<lb/>
文昌秘省倍光輝傳道仙郎去復歸三署㑹應尋舊<lb/>
草五時猶得賜新衣官閒常似遊丹壑賦罷多堪獻<lb/>
紫㣲徒使昔年同宦侶頻於清夜想音徽<lb/>
　　家居贈别陳僉事約之<lb/>
<pb n="KR4e0190_SBCK_001-33b"/>
已甘蹤跡滯丘樊蹔逐行麾思欲翻才薄最宜<lb/>
明主棄身貧獨感故交存蒼苔掩徑誰相過芳草懷<lb/>
人未敢言知君王事方鞅掌不記於陵長灌園<lb/>
　臨清十五夜柬陳太史約之<lb/>
行人向月占消息一望雲端百感并南去關山猶未<lb/>
半東升蟾兎已先盈乗槎且傍魚龍宿繞樹那堪鳥<lb/>
鵲驚憶與仙郎當此夜幾囬聮珮侍承明<lb/>
　贈陳僉事約之生日<lb/>
青春綉服儼神仙早歳爲郎霄漢邉問齒方知散騎<lb/>
後論才已是洛陽前官遷栢府多推望經絶韋編不<lb/>
<pb n="KR4e0190_SBCK_001-34a"/>
待年衰病無能真自棄慢將犬馬愧君先<lb/>
　　崔鎮道中晚望懐陳約之<lb/>
郊原極目思依依楚水連天楚樹㣲逺浦潮生人獨<lb/>
徃寒林風静鳥雙歸泥塗自覺朋遊好日月偏催旅<lb/>
鬢稀念爾同爲南竄客烟波何事更相違<lb/>
　　贈别義興林尹遷官<lb/>
移家本爲採山薇茂宰風流更可依滿逕蓬蒿頻問<lb/>
訊開尊竹石幾忘歸高才豈得淹黄綬野性惟甘卧<lb/>
薜衣今日河梁送君後柴關車馬又應稀<lb/>
　　次韻贈施道人<lb/>
<pb n="KR4e0190_SBCK_001-34b"/>
御氣曾聞老氏柔寄身偏愛水雲幽道書數卷只自<lb/>
註生計一錢常不留賣藥人間應是謫挂瓢樹下復<lb/>
何憂猶言妻子能相累自戴黄冠學逺遊<lb/>
　　寄題顧東橋侍郎戴酒亭<lb/>
後世還聞有子雲爲耽寂寞卧江濵門前即是尋山<lb/>
路座上偏多載酒人禄位已非執㦸賤文章真與太<lb/>
玄鄰欲比侯芭應自笑不知何日望清塵<lb/>
　　送樊醫歸南昌<lb/>
山人自小愛遊方尚說懷歸意不忘别友因留隔歳<lb/>
藥還家試解百金裝澄江盡處聞郷語暮雪深時到<lb/>
<pb n="KR4e0190_SBCK_001-35a"/>
草堂願爾常如秋後鴈一年好是一來翔<lb/>
　　贈張地官督賦江南<lb/>
皇家財賦重江淮浮濟逾河歳歳來豈謂司農方告<lb/>
匱故煩節使逺相催舳艫接水通千里齒革盈筐備<lb/>
五材民力東南已如此因君一爲獻蘭臺<lb/>
　　贈南都莫工部子良夏至齋宿署中<lb/>
萬乗親郊幸北宫千官齋祓兩都同靈光正想泥封<lb/>
上清夢遥依輦路通烟散玉爐知晝永星分銀燭坐<lb/>
宵中聞君已就汾隂賦猶向周南嘆不逢<lb/>
　　送彭府倅進賀<lb/>
<pb n="KR4e0190_SBCK_001-35b"/>
　聖節表<lb/>
曾叨執㦸侍楓宸猶記呼嵩拜舞辰獻壽頻將金鏡<lb/>
拂入班許覩玉顔真自憐拙疾辭<lb/>
明主因卧丘園作外臣今日送君何所道祝尭長比<lb/>
華封人<lb/>
　　宜興舟中讀徐養齋詩稿因思奉别之乆悵然<lb/>
　　有懷二首<lb/>
清溪南望五湖連竹樹隂隂兩岸間桃李孤村春欲<lb/>
盡蒹葭逺水思俱閒散帙曲中驚白雪卷帷天末見<lb/>
青山故郷共是投簮客猶恨高蹤不可攀<lb/>
<pb n="KR4e0190_SBCK_001-36a"/>
昨歳相逢冰雪深忽看春色獨驚心清風每憶人如<lb/>
玉嘉句堪言字比金四壁荒廬拚自老連洲芳草共<lb/>
誰吟思君坐惜年華暮明月扁舟試一尋<lb/>
　覽徐養齋見懷毛古菴及小子之作存沒感懷<lb/>
　　　和韻<lb/>
早歳曾陪履杖遊遥思墓木已三秋美人去後空聞<lb/>
笛芳草歸時獨倚樓世上玉顔還易老山中石髓杳<lb/>
難求却慚司馬頻相許擬向清湖共釣舟<lb/>
　　和徐養齋移居二首<lb/>
何年挂却侍中冠新築山居一畆寛種黍聊爲終歳<lb/>
<pb n="KR4e0190_SBCK_001-36b"/>
計移花應待早春看門依緑樹人稀到身謝紅塵夢<lb/>
亦安更是謝家兄弟好長吟池草對江干<lb/>
窈窕巖阿叢桂秋清谿一曲草堂幽荒園自向閒中<lb/>
翦靈藥多從病裏収葉上題詩應滿樹沙邊載酒不<lb/>
驚鷗莫道東山淹謝傅蒼生日夕待嘉謀<lb/>
　　題贈施心菊醫士<lb/>
聞道仙翁昔種菊君今對菊獨凄神蕭條三徑猶含<lb/>
露悵望深秋似有人肘後傳方多已試鼎中留藥不<lb/>
嫌貧相從何日東籬下願乞餘香慰病身<lb/>
　　贈江隂陳君<lb/>
<pb n="KR4e0190_SBCK_001-37a"/>
幽棲選地傍江濆高士風流宿所聞身着薜衣稱隱<lb/>
吏園多橘樹比封君琴尊不厭丘中賞魚鳥堪爲物<lb/>
外群恠爾眉間多道氣年來曾讀五千文<lb/>
　寄劉範東提學<lb/>
不材因得返園廬窮巷猶存四壁餘生計十年思種<lb/>
樹病身終歳強移書山僧白社容相徃長者高車日<lb/>
與踈疇昔虚蒙國士待於今樗散更無如<lb/>
　題伯祖平樂守素齋翁像<lb/>
國史已収循吏名蠻方猶憶使君清祀留桐縣如朱<lb/>
邑文諭南夷比陸生<hi>公有華夷解諭交趾</hi>湘江又見棠花發<hi>公嘗</hi>
<pb n="KR4e0190_SBCK_001-37b"/>
<hi>令零陵而余父於公爲從孫又守永州</hi>灕浦還聞爼豆成清白傳家自<lb/>
公始高門大纛豈爲榮<lb/>
吾鄉自國𥘉以來中科第爲逹官者幾何人而以<lb/>
名宦見録於國志如平樂公者不數人焉何其囏<lb/>
也嗚呼非其誠心愛民㓗已何以及此今其子孫<lb/>
雖淡泊然清白吏子孫也固有餘榮焉使公當時<lb/>
亦與衆同汙其子孫紈綺驕侈如他仕宦之家則<lb/>
有之矣安能垂名皦日如今日也哉此孔子所以<lb/>
致辨于齊景夷齊之間有志者必不以彼易此而<lb/>
　吾唐百世子孫所宜鑒也既題公祠因志所感於<lb/>
<pb n="KR4e0190_SBCK_001-38a"/>
　後<lb/>
　　和朱子學遷居<lb/>
辛勤四十有此居生事蕭條只晏如行李隨身一長<lb/>
鋏踈藤挂壁數椽廬愧無厚禄堪助汝寔有高文能<lb/>
起予獨惜楊䧺名位薄世人誰識太玄書<lb/>
　　程副使輓詩<hi>同年舜敷之父</hi>
帝里風烟幾度逢此行復與仙郎同傾城冠盖通家<lb/>
後故國江山對酒中老憶舊遊經畫省閒㝷芳草到<lb/>
禪宫亦知今日遊魂處多在清淮白露東<lb/>
嘉靖丁酉秋余始見公於金陵公留余飲酒自言<lb/>
<pb n="KR4e0190_SBCK_001-38b"/>
少時爲太學生始遊金陵後官於郎曹居此者十<lb/>
餘年自閒居以來常思雨花牛首之勝輙爲之慨<lb/>
然已分此生且休矣今老且病誠不自意復能至<lb/>
此每過舊遊處歴歴如昨日事乃知江山長在而<lb/>
人命有極牛山之淚可復下乎語畢公掀髯而笑<lb/>
余亦歡飲盡醉别去至冬而公卒盖别公後纔四<lb/>
月也嗟乎公而有知尚能復來金陵矣乎故予作<lb/>
詩以哀公叙金陵事特詳云<lb/>
　　元夕詠冰燈<lb/>
正憐火樹闘春妍忽見清輝映夜䦨出海蛟珠猶帶<lb/>
<pb n="KR4e0190_SBCK_001-39a"/>
水滿堂羅䄂欲生寒燭花不礙空中影暈氣疑從月<lb/>
裏看爲語東風暫相借來宵還得盡餘歡<lb/>
<pb n="KR4e0190_SBCK_001-39b"/>
</p>
<p>
重刋荆川先生文集卷之一<lb/>
<pb n="KR4e0190_SBCK_001-40a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_017-1a"/>
重刋荆川先生文集卷之十七<lb/>
雜著<lb/>
　　鴈訓<lb/>
執徐之歲有鴈集于顧舎人第舎人筮之得小過焉<lb/>
其繇曰飛鳥遺之音大吉博物先生聞而徃賀之至<lb/>
則蹠華公子在焉公子謂先生曰鄙人聞之人事占<lb/>
幾天事占符幾罔舛盩而能垢符罔闇沕而弗彰蓋<lb/>
昔者玄鳥集㦸黄雀投環游龜像紐墜鵲化印斯瑞<lb/>
眇乎瑣哉然猶薦紳動色焜焜燿燿若天授幽契而<lb/>
神卑秘寳焉者矧夫鴈抱陽背隂羽蟲最靈者也廼<lb/>
<pb n="KR4e0190_SBCK_017-1b"/>
今歛翮戢翼翩然來賔斯亦異矣於舎人何所當焉<lb/>
願先生爲舎人鋪張而揚搉之可乎先生曰唯唯可<lb/>
乎哉可乎哉請摭僕所聞而公子選焉夫陸杜隰黍<lb/>
秦粟吳粳芬馨狼藉穣穣滿塍爾乃呼儔命侶唼喋<lb/>
蹂踐一飽恒餘群㗖每饜此盖飲食之至樂也舎人<lb/>
嘗羮内饔割肉大官滑脆脭膿溢腹盈飡若是何如<lb/>
公子曰夫繫稻梁之謀者忘冥冥之志沈豢養之適<lb/>
者違性命之和老子曰五味令人口爽願聞其他<lb/>
先生曰文獸眎皮珍禽辨羽爾乃披黼戴黻純緅雜<lb/>
緇纎毳似鬒温氄方綈甑翃<graphic n="KR2574" url="https://raw.githubusercontent.com/kanripo/KR-Gaiji/master/images/KR2574.png" mimeType="image/png"/>翨翷翾差池濯泠波<lb/>
<pb n="KR4e0190_SBCK_017-2a"/>
以修容颺輕颸而整儀若夫東海獻朱上林呈白匪<lb/>
恒理之所窺亦云極態而盡飾于是使鸚鵡羞緑山<lb/>
雞讓錦此盖羽儀之至文也舎人綰銀垂黄錯以絺<lb/>
藻顧歩流暉折周展耀若是何如公子曰古之言章<lb/>
服者特以殊等威别上下而巳非以為侈榮極觀也<lb/>
且令聞𬒳躬安事文繡哉<lb/>
先生曰欝埜茂林平皋廣澤罻羅無所安施矰繳爾<lb/>
廼頡之頏之翔而後集輟雲霄之勁翰指天地以假<lb/>
息故易著漸磐詩詠遵渚豈比夫　鳩蹌踰乎榆枋<lb/>
鷾鴯卑棲于簾廡者哉此盖居處之至適也舎人待<lb/>
<pb n="KR4e0190_SBCK_017-2b"/>
詔石渠之庭侍直承明之闈栖遟雲陛偃仰華榱若<lb/>
是何如公子曰儒者以禮義為安居未聞文軒夏屋<lb/>
之為快也且夫東方朔陸沉金馬奚足道哉<lb/>
先生曰神頡作書實始鳥跡而鴈以字稱焉觀其隊<lb/>
矯朋騫翕趿紏紛一從一横乍合乍分既錯落而成<lb/>
點亦聮綴而為畫拂素霓以施鉛依玄霞以和墨於<lb/>
是掩蝌蚪之竒形奪蝸蜒之巧篆此盖法象之至章<lb/>
也舎人搦碧玉之管操文犀之觚斯籕是摹鍾王為<lb/>
徒若是何如公子曰書者六藝之一耳且夫餘墨成<lb/>
池敝頴成塜固已勤矣無廼非古人所游藝者哉<lb/>
<pb n="KR4e0190_SBCK_017-3a"/>
先生曰秋空泬㵳金波皎晶川原<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱百籟収聲爾<lb/>
廼楊吭鼓頰載飛載鳴啁哳嗑<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>嘹嚦呷軋或趂群<lb/>
而響駚或候侣而聲遟或雙呼而雝雝或单噭而悽<lb/>
悽或中㫁而更續比律吕之相諧于是<graphic n="KR1295" url="https://raw.githubusercontent.com/kanripo/KR-Gaiji/master/images/KR1295.png" mimeType="image/png"/>鶴為之罷<lb/>
唳鳱鴡為之噤舌羈旅聞之而遐思離妻聞之而扵<lb/>
邑此盖聲音之至極也舎人擅中吳之逸韻汛下里<lb/>
之煩吟攡篇掜句鍧玉锵金若是何如公子曰歌賦<lb/>
尚矣然雕蟲篆刻哲人刺焉願先生少益其說也<lb/>
先生曰積石草腓交河凍合峨峨層氷皚皚疊雪爾<lb/>
廼審圎方之闔闢謝坎維而向離服匪垂翅于寒門<lb/>
<pb n="KR4e0190_SBCK_017-3b"/>
爰晞羽于暘谷異徃來于玄鳥類屈伸于尺蠖此盖<lb/>
消息之大時也舎人始焉豹隱吳門廼今遘休際昌<lb/>
連茹彚征以應鴻漸豈徒曰好爵是嬰若是何如公<lb/>
子廼俛首深思而未答也先生遂推而進之曰夫鴈<lb/>
有六徳焉知時寒燠智也時去時來若有約劑而不<lb/>
爽者信也御籚以避戈慎也締偶不亂者介也能群<lb/>
者仁也群而有序者禮也舎人俻姱葆真襲華振若<lb/>
畜兹六徳協于禎祥若是何如公子乃雀躍而起喟<lb/>
然而嘆曰嘻吁休哉夫晰萬物之精者不以通塞異<lb/>
觀究天人之際者不以幻化眩見故履幾莫如謙謙<lb/>
<pb n="KR4e0190_SBCK_017-4a"/>
承符莫如兢兢謙謙者人益之兢兢者天庇之然則<lb/>
來鴈之為瑞也盖亦主人之自求多福哉詎不閎哉<lb/>
彼諦圖測諜以覬靈者末矣于是舎人再拜謝先生<lb/>
先生乃去<lb/>
　　讀春秋<lb/>
春秋王道也天下無二尊是王道也禮樂征伐㑹盟<lb/>
朝聘生殺之權一出於天子而無有一人之敢衡行<lb/>
無有一人之敢作好惡作威福是王道也是故大宗<lb/>
伯以賔禮親邦國而以間㑹發四方之志天子廵守<lb/>
諸侯既朝則設方明而盟是㑹盟者天子之權也其<lb/>
<pb n="KR4e0190_SBCK_017-4b"/>
或不出於天子而私㑹私盟者罪也故春秋凡書㑹<lb/>
書盟者皆罪之諸侯朝於天子而諸侯之自相與也<lb/>
有聘禮無朝禮凡其不朝扵天子而私相朝者罪也<lb/>
故凡春秋之書如書朝者皆以罪其朝者與其受朝<lb/>
者九伐之法掌於司馬而天子賜諸侯弓矢斧鉞然<lb/>
後得顓征伐雖其顓之亦必其臨時請命於天子而<lb/>
後行是侵伐者天子之權也其不出於天子而私侵<lb/>
私伐者罪也故凡春秋之書侵書伐者皆罪之諸侯<lb/>
之大夫公子雖其有罪必請於天子而後刑殺焉其<lb/>
不請於天子而顓殺者罪也故凡春秋書殺大夫殺<lb/>
<pb n="KR4e0190_SBCK_017-5a"/>
公子者皆罪之夫侵伐有貪兵有憤兵有應兵有討<lb/>
不睦有以夷狄侵中國有以中國攘夷狄有以中國<lb/>
借夷狄而戕中國者故戰有彼善扵此者要之無義<lb/>
戰盟㑹有解讐有固黨有同欲相求有同力相援有<lb/>
同患相恤有以夷狄受盟有以夷狄主盟者故㑹盟<lb/>
有彼善扵此者而要之無義㑹義盟殺大夫有誅叛<lb/>
有討貳有愎諌有借以說扵大國有為強臣去其所<lb/>
忌故殺大夫有彼善扵此者要之無義殺是故春秋<lb/>
自于稷澶淵兩㑹之外並不書其故而至扵盟㑹侵<lb/>
伐則絶無一書其故者非畧也以為其㑹其盟其侵<lb/>
<pb n="KR4e0190_SBCK_017-5b"/>
其伐其戰既足以著其罪矣不必問其故也殺大夫<lb/>
必名亦有不名而但書其官如宋人殺其大夫司馬<lb/>
者亦有併其官不書如曹殺其大夫者此非畧也以<lb/>
為義繫乎其殺之者而不繫乎其殺者義繫乎其殺<lb/>
之者則其殺也足以著其罪矣義不繫乎其殺者則<lb/>
不必問其為何人與其為有罪無罪焉可也說春秋<lb/>
者不逹其意而瑣為之說曰其㑹也以某故殺某大<lb/>
夫也以某故至於盟戰侵伐亦然是皆無益於春秋<lb/>
也而徒為蛇足之畫者夫春秋經世之書也其經世<lb/>
也以正亂賊也易曰臣弑其君子弑其父非一朝一<lb/>
<pb n="KR4e0190_SBCK_017-6a"/>
夕矣不早辨也說春秋者亦云人臣無将夫人臣而<lb/>
竊其君侵伐㑹盟刑殺之權其為将也甚矣人臣竊<lb/>
其君侵伐㑹盟刑殺之權而乆假焉而莫之㱕也其<lb/>
為漸也甚矣故臣子至於推刄於其君父而春秋書<lb/>
某國弑其君某某人弑其君某者是弑之成也是春<lb/>
秋之所痛也人臣而竊其君㑹盟侵伐刑殺之權是<lb/>
弑之漸也将也是春秋之所辨也孔子嘗自言之矣<lb/>
曰天下有道則禮樂征伐自天子出天下無道則禮<lb/>
樂征伐自諸侯出無道而至於自大夫出無道而至<lb/>
於陪臣執國命嗚呼是春秋之勢也挈其漏於陪臣<lb/>
<pb n="KR4e0190_SBCK_017-6b"/>
大夫者而還之諸侯挈其漏於諸侯者而還之天子<lb/>
是春秋之撥其亂而反之正也夫周自東遷以前雖<lb/>
王室巳不競矣而其權固在也幽弑而平徙岐豐之<lb/>
地委為草莽瀍洛之外聲教阻絶于是尾大之勢成<lb/>
而諸侯横變易禮樂馮衆暴寡大小相朝強弱相刼<lb/>
無一不出於諸侯者而天子曾不得尺寸之權矣盖<lb/>
周之盛王道行頌聲作而其可見者莫如詩雅蓼蕭<lb/>
湛露是諸侯之㑹同於天子者也<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>弓是諸侯聴征<lb/>
伐之命於天子者也出車采薇是天子之自為征伐<lb/>
而四夷不敢侵叛者也故曰詩亡而春秋作詩未亡<lb/>
<pb n="KR4e0190_SBCK_017-7a"/>
天子之權存詩亡天子之權䘮春秋収既䘮之權而<lb/>
還之天子者也春秋所以接詩亡之後雖一日不得<lb/>
緩也文宣而下則諸侯又不能自執其權而大夫之<lb/>
交政於中國者攘攘矣三桓六卿七穆孫寗魚華陳<lb/>
鮑擁兵樹黨而主勢孤矣葬原仲而私交始矣作三<lb/>
軍舎中軍而魯之權罄於大夫矣盟溴梁盟宋而天<lb/>
下之權罄於大夫矣衎出奔孫陽州孫越入彭城入<lb/>
朝歌入晋陽而大夫之為禍烈矣盖天下之勢愈下<lb/>
而春秋之治之也愈詳桓僖以前列國之大夫惟特<lb/>
使而與魯接者則名之而㑹盟侵伐則大夫未有以<lb/>
<pb n="KR4e0190_SBCK_017-7b"/>
名見者夫救徐大夫特将也翟泉大夫特盟也春秋<lb/>
第曰人曰大夫而已不以名見也若此者非畧也以<lb/>
為不繫乎大夫也文宣而下侵伐㑹盟大夫未有不<lb/>
以名見者雖溴梁之㑹其君在也而大夫盟書雞澤<lb/>
之盟君既盟也而大夫盟書若此者非煩也以為繫<lb/>
乎大夫也不繫乎大夫雖夷吾隰朋狐偃趙衰之勲<lb/>
且賢未嘗以名見焉繫乎大夫雖劣如欒黶荀偃高<lb/>
厚華閱則瑣瑣以名見焉不繫乎大夫雖其君不在<lb/>
而大夫特盟則亦弗詳焉翟泉是矣繫乎大夫雖其<lb/>
君在而大夫綴盟則亦詳焉溴梁雞澤是矣不繫乎<lb/>
<pb n="KR4e0190_SBCK_017-8a"/>
大夫雖主帥亦畧而人之桓僖以前侵伐書人者是<lb/>
矣繫乎大夫雖偏禆亦牽連而名之鞍之戰是矣其<lb/>
弗詳大夫者以專治諸侯之為亂賊也其詳大夫者<lb/>
以併治大夫之為亂賊也說春秋者不逹其義而曰<lb/>
人大夫貶也夫書人為貶彼黶閱之徒以名見者乃<lb/>
為褒也耶惟曹薛滕許之大夫始終書人說春秋者<lb/>
曰小國無大夫非也夫此數君者且為人役之不暇<lb/>
而未嘗敢執天下之權也而况其大夫乎盖不繫乎<lb/>
其大夫是以終始人之而弗詳今曰書人為貶則曰<lb/>
齊晋諸大國之大夫偏受褒而曹薛滕許之大夫偏<lb/>
<pb n="KR4e0190_SBCK_017-8b"/>
受貶耶侯犯南蒯弗狃陽虎之徒出則大夫又不能<lb/>
自執其權而陪臣寔執之矣墮郈書墮費書圍成弗<lb/>
克書竊寳玉大弓書得寳玉大弓書而春秋之正陪<lb/>
臣者又詳矣故孔子欲徃公山佛肸之召而曰吾為<lb/>
東周云者即春秋書墮費墮郈意也是春秋之終也<lb/>
或曰盟葵丘盟踐土師於召陵城濮說春秋者以為<lb/>
聖人予之也今亦曰是禮樂征伐自諸侯出也而奪<lb/>
焉可乎曰是不然矣桓文之未出也權雖不在天子<lb/>
而諸侯亦未能盡得天子之權也盖其權散桓文之<lb/>
既出也則權既不在天子又不在他諸侯而桓文獨<lb/>
<pb n="KR4e0190_SBCK_017-9a"/>
盡得天子權也盖其權聚譬之主人有千金焉而竊<lb/>
之者十人雖金巳不在主人矣然十人而人得百金<lb/>
焉尚未足以當主人也而竊之者一人茍一人而併<lb/>
千金焉則是疑於主人也權之散臣悖於主權之聚<lb/>
臣疑於主故較利害則權之散而交闘猶不若權之<lb/>
聚而可以紓禍息民語王道則權之聚而疑主猶不<lb/>
若權之散而未有所属隨之屯曰隨有獲人隨而我<lb/>
獲之未害也而謂之凶豫之坤曰由豫由我致豫未<lb/>
害也而六五以為貞疾故桓文者臣之凶而主之所<lb/>
以貞疾者也且桓文以前諸侯固有相朝者則亦一<lb/>
<pb n="KR4e0190_SBCK_017-9b"/>
二小邦而已猶未有六服群然相朝者固有私盟㑹<lb/>
擅侵伐者則亦一國兩國相讐相結而巳未有舉中<lb/>
國而聴於一人未有十餘國而共攻一國者是天子<lb/>
之權未有所属也桓文之興五年一朝三年一聘而<lb/>
諸侯之玉帛相率而走扵其庭天子黼扆之前乃不<lb/>
得一人秉圭而北面者彼齊晉亦偃然受諸侯之朝<lb/>
巳而終其身未嘗一渉天子之庭也衣裳之㑹兵車<lb/>
之㑹未嘗有一介請于天子也是故紏合諸侯同奨<lb/>
王室未有如葵丘踐土者諸侯之群然役属臣僕於<lb/>
諸侯亦未有如葵丘踐土之甚者戎狄攘斥中夏乂<lb/>
<pb n="KR4e0190_SBCK_017-10a"/>
安未有如召陵城濮者而摟諸侯以伐諸侯亦未有<lb/>
如召陵城濮之甚者說春秋者不逹其意而曰㑹於<lb/>
某盟於某是聖人以諸侯授之齊晉也夫王室之不<lb/>
競也諸侯既巳盡折而入於齊晉矣聖人不能挈而<lb/>
還之天子也其又推而授之以益其逼也耶夫權自<lb/>
諸侯出不問其如何而均謂之無道敵國相征不問<lb/>
其如何而均謂之無義不知禮樂征伐之出於桓文<lb/>
也其為道耶其為無道耶桓文之戰其為義耶其為<lb/>
無義耶使桓文而誠於勤王誠於攘夷急病而其柄<lb/>
則倒持也其分則上陵也聖人猶必律之以法而桓<lb/>
<pb n="KR4e0190_SBCK_017-10b"/>
文且将為法受惡矣况其借名勤王而實則自殖陽<lb/>
為急病而隂欲養亂哉㓕譚㓕遂本以自肥執曹卑<lb/>
宋為譎巳甚桓之末年侈然有封禪革命之心而文<lb/>
至於請隧以葬此其去問鼎者無幾耳又何以責楚<lb/>
也然則聖人所稱民免於左衽而仁之何也曰是聖<lb/>
人之顓論功也而春秋者顓以明道也榖梁氏曰仁<lb/>
不勝道存王室也然則說春秋者曰謹華夷之辨何<lb/>
也曰此誅亂賊之一也夫春秋之所夷者吳與楚楚<lb/>
之告鬻熊為姬文師國於江漢之間而太伯端委以<lb/>
臨吳盖皆神明之胄矣荆人不道間周之亂革子以<lb/>
<pb n="KR4e0190_SBCK_017-11a"/>
王叢毒上國吳亦相效而王是亂賊之尤也是以春<lb/>
秋從而夷之春秋諸侯中其顯然為逆者莫如楚吳<lb/>
其隂逆而陽順者莫如齊晉如㫁獄之家吳楚則功<lb/>
意俱惡齊晋則功遂意惡功意俱惡故聖人顯誅之<lb/>
顯誅之故其辭直如卒不書葬君臣同詞之類凡皆<lb/>
直辭也功遂意惡故聖人隂奪之隂奪之故其辭㣲<lb/>
如邢遷於儀夷城楚丘狩河陽之類凡皆㣲辭也夫<lb/>
小雅未廢而四夷不敢交侵小雅盡廢而後四夷交<lb/>
侵春秋始書荆入蔡以獻舞㱕則其躅蹢之勢巳見<lb/>
桓文奮而扼之其鋒稍阻文也沒而晉覇衰而楚人<lb/>
<pb n="KR4e0190_SBCK_017-11b"/>
之圖北方者遂日長而不可制是故春秋書荆入蔡<lb/>
此覇之未興而楚猾中國之始春秋書次于厥貉此<lb/>
覇之既衰而楚窺中國之始盖桓文之所以扼楚者<lb/>
其力有難易而楚與中國之所以盛衰其幾有倚伏<lb/>
桓起於海濵而所從者宋衛陳蔡皆弱國故謀之十<lb/>
餘年結江結黄連十二國之師而後能服楚於召陵<lb/>
文據表裡山河之固而所從者齊秦皆勁國故反國<lb/>
一年僅連三國之師而遂能克楚於城濮一戰而殺<lb/>
其專兵之将然晋之克楚也得䇿於結秦而晋之不<lb/>
競於楚也失䇿於讐秦自殽之役而秦晋相讐殺者<lb/>
<pb n="KR4e0190_SBCK_017-12a"/>
歴四五世戰彭衙戰令狐戰河曲積十餘戰而不解<lb/>
是晉人自失一強援自生一強敵失一強援則其氣<lb/>
力不完強敵伺近則其勢不暇於畧逺故晋覇之衰<lb/>
而楚益横者殽之役實然說春秋者乃曰殽之役春<lb/>
秋許晋襄繼覇吾不知也夫楚荘者又蠻酋之雄耳<lb/>
而逺交秦巴近攻陳鄭則是晋之讐秦非特生一強<lb/>
敵乃又借盗以兵也春秋書楚人秦人巴人㓕庸而<lb/>
楚之謀益狡矣書楚子圍鄭而中國虎牢之險淪於<lb/>
夷矣書宋人及楚人平而南北衡矣天下之勢一變<lb/>
也雖然于時諸侯固有附楚者而猶未敢公然附楚<lb/>
<pb n="KR4e0190_SBCK_017-12b"/>
也晋雖已不能盡得諸侯而猶未肯甘心以諸侯委<lb/>
之楚也蜀之盟謂之匱盟盖諸侯猶惴晋人知之也<lb/>
弭兵之說倡而南北之從交見於是中國諸侯公然<lb/>
朝楚向之玉帛於齊晋者盡在楚矣申之㑹空中國<lb/>
而聴焉齊晋之所連以扼楚者今楚人連之以扼中<lb/>
國矣申之㑹諸侯獻六王之禮宋之㑹虢之㑹長楚<lb/>
於晋則是諸侯甘心為夷役而晉人甘心以諸侯委<lb/>
於夷也天下之勢又一變也至於呉越交兵而夷禍<lb/>
極矣書伐郯入州來㑹黄池入吳而春秋所以治夷<lb/>
者又詳矣是春秋之終也或曰楚横而齊晉扼之則<lb/>
<pb n="KR4e0190_SBCK_017-13a"/>
是中國果不可無桓文也今曰禮樂征伐自諸侯出<lb/>
也而奪焉夫頼人之功以紓患靳人之權以資敵是<lb/>
責鷹鶻之搏而縶其足也不亦迂乎曰不然吾又有<lb/>
以譬之今有僕於此鳩黨鑄兵而主人弗能令也然<lb/>
盗夜入其室則其僕掲兵嘯黨而逐之以僕為不善<lb/>
也然而足以逐盗以僕為善也然而足以抗主故天<lb/>
下無覇而至於四夷縦横而莫之禁者非天下之幸<lb/>
也天下有覇而至於臣疑於主而莫之恠者非天下<lb/>
之幸也夫春秋之事齊桓晋文是也齊桓晋文之功<lb/>
定而王道明矣王道明而亂賊懼矣或謂春秋誅亂<lb/>
<pb n="KR4e0190_SBCK_017-13b"/>
賊者誅其弑君者也曰若是則春秋所誅者止於弑<lb/>
三十六君之人耳其亦狹矣然則所謂誅亂賊者何<lb/>
也曰治弑也治諸侯之專也治大夫也治陪臣也治<lb/>
夷也凡無王者皆亂賊之道也<lb/>
　　書河圖洛書<lb/>
卦未畫書契未作而造物者巳出此二圖示人盖天<lb/>
機之始洩而數之所由肇也元氣醖醸而滋潤生焉<lb/>
其𥘉一泡形也故一為水滋潤者氣必煖故二為火<lb/>
氣煖者必鬯逹故三為水鬯逹者必堅凝故四為金<lb/>
萬物始土終土者冲氣也此五氣者一氣也非相待<lb/>
<pb n="KR4e0190_SBCK_017-14a"/>
而生也故圖書皆以五居中一冲氣也一得土而六<lb/>
成二得土而七成三以八成而四以九成也亦然四<lb/>
氣一冲氣也洛書緃横皆十五一冲氣也河圖虚中<lb/>
五而以十數均之四隅則西北二老為朋得二十五<lb/>
東南二少為偶得二十五一冲氣也冲氣也者所謂<lb/>
人受天地之中以生者也聖人則之而畫卦得中則<lb/>
多吉不中則多㓙悔吝取乎此也河圖圎而洛書方<lb/>
邵子曰圎者天也紀暦之數其起于此乎方者地也<lb/>
畫野分州之法其起于此乎貟為天而陽下隂上者<lb/>
在天則地道上行故陽不亢隂也方為地而隂隅陽<lb/>
<pb n="KR4e0190_SBCK_017-14b"/>
正者在地則不居成功故隂不疑陽也貟左旋而方<lb/>
右行天水違行之象也使皆左旋而皆右行也其不<lb/>
相遇乆矣故曰易逆數也天地暌而其事同也男女<lb/>
睽而其志同也萬物暌而其事類也在人則懲忿窒<lb/>
欲與復其赤子之心皆逆之用也其用逆而其機則<lb/>
順也圖書皆以五居中而一居下者此尤造化之精<lb/>
意至於天地之數五十有五而大衍之數五十既虚<lb/>
其五其用四十有九又虚其一其五者中之五其一<lb/>
者下之一也此尤聖人代造化洩盡精意處也故曰<lb/>
其用四十有九則五與一皆勿用也一點在下者即<lb/>
<pb n="KR4e0190_SBCK_017-15a"/>
五中之一點也萬物發用在中而根荄在下以天地<lb/>
言則雷復地中以鍾律言則元聲潜萌于黄鍾之𬋩<lb/>
在修養家則陽氣發于下元隂極在聖人之學則洗<lb/>
心退蔵於密是故聖人係乾以見天地之心乾者一<lb/>
數也而尤慎重於乾之𥘉爻曰潜龍勿用而聖人又<lb/>
係之曰陽氣潜蔵曰陽在下也其蔵潜者非謂有時<lb/>
而發用也即發用而常潜蔵也在其下者非謂有時<lb/>
而在上也其上者不離乎下也乾卦所謂勿用之潜<lb/>
龍者大衍所謂勿用之一也四十有九之用至矣而<lb/>
未始離乎一也見躍飛亢六位成矣而未始離乎潜<lb/>
<pb n="KR4e0190_SBCK_017-15b"/>
也勿用則神矣故六子有事而乹坤無為也此圖書<lb/>
之所以一居乎下而數之所以始乎一也嗚呼非知<lb/>
徳者孰可與言勿用之妙哉<lb/>
　書秦風蒹葭三章後<lb/>
嘉靖戊申秋七月廿五日夜雷雨大作萬艘震蕩平<lb/>
明開霽則河水増高四五尺矣余與禇生泛小舠如<lb/>
陳渡臨流歌嘯渺然有千里江湖之思因詠秦風蒹<lb/>
葭三章則宛如目前風景而所謂伊人者猶庶幾見<lb/>
之且秦時風俗不雄心於戈矛戰闘則癢技於獫歇<lb/>
射獵至其聲利所驅雖豪傑亦且側足於寺人媚子<lb/>
<pb n="KR4e0190_SBCK_017-16a"/>
之間方以爲榮而不知愧其義士亦且沈酣豢養與<lb/>
君爲殉而不可贖葢靡然矜俠趨勢之甚矣而乃有<lb/>
遺世獨立澹乎埃壒之外若斯人者豈所謂一國之<lb/>
人皆若狂而此其獨醒者歟抑亦以秦之不足與而<lb/>
優游肥遁若後來鑿坏羊裘之徒者在當時固已有<lb/>
人歟余獨惜其風可聞而姓名不著不得與鑿坏羊<lb/>
裘之徒並列隱逸傳然鑿坏羊裘之徒以其身而逃<lb/>
之蒹葭伊人者乃并其姓名而逃之此又其所以爲<lb/>
至也噫嘻士固有不慕乎當世之榮而亦何心於後<lb/>
世之名也哉因慨然爲之一笑遂書以示褚生<lb/>
<pb n="KR4e0190_SBCK_017-16b"/>
　書王明齋卷<lb/>
王君明齋精史頡氏之學愽通諸家於易尤多所自<lb/>
得嘗以古文書六十四卦名以還科斗之舊而稍爲<lb/>
之訓注使讀者觀於卦名即卦爻之義了然葢不待<lb/>
觀象而後思過半也余見而恱之君因書一𥿄遺余<lb/>
而索余爲之草書舊詩於册用以相報君始以欲學<lb/>
余論易故擕所注易自姑蘇來寓天寕僧舍者半閱<lb/>
歳余雖頗竭鄙陋以請於君君所注易與余之說兩<lb/>
人或相印可或不相印可或始不相印可而卒相印<lb/>
可或始卒竟不相印可然率余得之君者爲多而余<lb/>
<pb n="KR4e0190_SBCK_017-17a"/>
自知竟不能少禆君也至於詩歌盖昔人所謂雕䖝<lb/>
末伎宜為談經者所不道而草書出東漢芝象以後<lb/>
昌黎氏鄙之以為俗書逞姿媚者也况余於此兩者<lb/>
又素不工哉且夫君以經易教余余竟投之以雕䖝<lb/>
之技君惠我以科斗頡氏大古之書而余乃報之以<lb/>
效近俗姿媚之書其不相稱甚矣然不知君又何所<lb/>
取也漫書以㱕之<lb/>
　書丁近齋示孫卷後<lb/>
丁生輈從予遊出其大父近齋翁家教之語凡二𥿄<lb/>
其一教之以勤讀書取科第盖世俗教子弟之常其<lb/>
<pb n="KR4e0190_SBCK_017-17b"/>
一教之以决擇於君子小人兩儒之間則固以古道<lb/>
望之而有世間家人語之所不及者矣然翁所教輈<lb/>
以勤讀書寔舉予為况盖余之少也或然其後年既<lb/>
長大則已知記誦佔俾詞章之習非所以反身而崇<lb/>
徳况今益衰且病精力日减於是經年束書不一觀<lb/>
與絶不為文者亦徃徃有之則是余之壮且老也既<lb/>
已與翁所責輈少時懶散廢書之状幾無以異矣其<lb/>
尚足以為輈之所取法而無愧於翁之所稱述者哉<lb/>
然至於君子之儒則未嘗不竊有志焉而願與輈共<lb/>
勉焉其可也<lb/>
<pb n="KR4e0190_SBCK_017-18a"/>
　　書王龍溪致知議畧<lb/>
世間茅葛議論已自充塞更無一片寸草不生地歩<lb/>
王老於其間又畨窠倒臼又撰出一種馭氣攝靈一<lb/>
息一息等語又是一塲孽怪且三教之說正苦分也<lb/>
分不清曰其息深深曰反息還虚曰向晦入宴息扯<lb/>
來扯去又却攪做一團糟此等語言自謂洩却单傳<lb/>
秘蔵却起世間鉅儒諸老先生無限争端不止如曩<lb/>
時實格物而虚致知之說也昔時已病其推儒入佛<lb/>
今且病其推儒入道異日王老又将費力分䟽越分<lb/>
䟽不下此時當服老拙屢中之億耳王老試觀為此<lb/>
<pb n="KR4e0190_SBCK_017-18b"/>
語者其㑹得王老宗㫖其㑹不得王老宗㫖<lb/>
　　題大營驛<lb/>
荘子以子之於父為命之不可解以臣之於君為義<lb/>
之無所逃意若以君臣為強合予嘗疑其不然觀岳<lb/>
侯所題大營驛壁其處心積慮未嘗一日不在於復<lb/>
中原迎二帝眷眷然若赤子之於慈母然此豈無所<lb/>
逃而為之其亦有所不可解者乎侯之言曰君臣大<lb/>
倫根於天性此侯之所以自状而吾之所謂異乎荘<lb/>
生者耶彼高宗者乃忍於忘父臣虜其獨何心且已<lb/>
既已忍於忘父矣有臣焉為之急於其父如侯者亦<lb/>
<pb n="KR4e0190_SBCK_017-19a"/>
竟殺之又獨何心嗚呼綱常萬古事也其磨㓕與不<lb/>
磨㓕只在此心之死與不死而巳高宗之為心何如<lb/>
也宜侯之竟以殺身而中原卒不可復二帝卒不可<lb/>
還也大營驛故在永州侯所題字乆而湮没余父為<lb/>
是州乃勒之而因并侯所題廣徳金沙寺勒之盖侯<lb/>
之心尚炯然在宇宙間未死也固不係乎石之勒與<lb/>
不勒雖然使忠臣孝子英雄之士過而讀焉其将慷<lb/>
慨泣下沾襟而繼之以怒髪衝冠者乎<lb/>
　　書醫施氏婦事<lb/>
語曰物反嘗為妖腥穢之氣薰積世界乃有賊殺其<lb/>
<pb n="KR4e0190_SBCK_017-19b"/>
大父者及其弟之婦與弟之婦之大父兄殺者三人<lb/>
其兩人即時死婦尚喘息未絶始某殺大父時婦奔<lb/>
呼某怒其呼也追而㫁其頸至骨又刲其口婦忍死<lb/>
齒刀賊以手椎刀至齒根骨乃止刀前後所輳其不<lb/>
絶者一線耳見者莫不憐之亦莫不以爲必死㑹余<lb/>
徃無錫知金創徐君素有神効而婦家貧甚不能請<lb/>
醫余邀徐君謂之曰君能一徃乎徐君激於義舉遂<lb/>
欣然請行曰我不求一錢必活此婦是我心也因與<lb/>
余俱至則婦勢巳亟矣徐君視之曰無恙也醫三日<lb/>
而腐肉盡新肉生又二日而口輔上下肉合頸肉起<lb/>
<pb n="KR4e0190_SBCK_017-20a"/>
如䔒蕾状徐君曰生矣始余迎徐君至時余兩弟及<lb/>
親友劉宗尭左升甫徐子𥘉軰聞之亦喜甚曰是吾<lb/>
軰之心也至是徐君告㱕諸友請醵錢為贈不約而<lb/>
合者若干人得銀二兩有竒徐君曰非吾所為來意<lb/>
也余強之曰固知非君意也雖然願少抑君之意以<lb/>
成諸君之義可乎徐君乃不能固辭嗟于此可以觀<lb/>
人心矣徐君慨然不逺百里而來也其何所為哉諸<lb/>
君之慨然醵錢以醫婦也其何所為哉方徐君欲行<lb/>
時其妻適及月産子且徐君坐市肆可計日得厚糈<lb/>
君乃舎其妻之急而狥乎人之妻之急舎其有所利<lb/>
<pb n="KR4e0190_SBCK_017-20b"/>
於市肆之間而奔走其無所利於百里之外亦何心<lb/>
哉郷鄰之闘雖聖賢亦謂可以無救而簞食之費雖<lb/>
好名者亦所必惜以必惜之費而投之可以無救之<lb/>
闘至於不約而響應若有所踴躍而不能已者亦何<lb/>
心哉孟子曰人皆有不忍人之心此其機在乎通與<lb/>
塞耳塞則骨肉胡越通則四海我闥或謂今人之非<lb/>
古人之心吾不信也遂書之以貽徐君而且以風世<lb/>
之好義者則古昔相保相愛相䘏相周之俗其亦可<lb/>
以興扵今矣<lb/>
　　瘞河壖枯骨誌<lb/>
<pb n="KR4e0190_SBCK_017-21a"/>
髑髏完毀凡若干具其髆髃髀䯒脊脇諸雜骨無筭<lb/>
盖出乎犬猪烏鳶所饜飽與夫日炙燹燒風銷水嚙<lb/>
之餘而僅有存者自癸夘至乙巳東南荐飢流尸順<lb/>
河而下多于河中之船逮水落不能浮屍屍遂積疊<lb/>
河壖乆之維古昔時遇飢饉疾疫則有荒政以聚民<lb/>
其不幸死而暴露則又有掩骼埋胔之令惜哉其不<lb/>
遭乎此時也禇生滔書舎在河壖余與弟正之數徃<lb/>
焉每相與散歩河壖之上則見泥滓間圜者如破甌<lb/>
撱者如枯株碎者如沙礫紛然彌望白日照之星星<lb/>
玼玼若尚有光恠余三人者哀其澌㓕且盡也命役<lb/>
<pb n="KR4e0190_SBCK_017-21b"/>
夫裒而坎焉嗟乎古者葬則旌之以銘旌者别也銘<lb/>
者自名也若曰是其人之骸云耳雖後百千年有得<lb/>
之者亦識之曰是某人之骸云耳古人之于骨骸嚴<lb/>
而别亦不欲其混也若是今乃以五方四裔雜流異<lb/>
業之人而又以殘毀不完之尸爾髆我股甲脊乙脇<lb/>
輳于一坎若藂葦亂蓬然亦重可悲矣然余嘗見元<lb/>
虜發宋諸陵事火其尸以其餘骨雜牛馬骨而埋之<lb/>
今此猶尚人骨也嗟乎彼生時何等人也尚不免與<lb/>
牛馬骨同葬况此軰莩丐之餘猶得以人骨附人骨<lb/>
復何憾焉使髑髏果有知如荘生之說必且一噱于<lb/>
<pb n="KR4e0190_SBCK_017-22a"/>
吾言矣坎之以嘉靖戊申春二月是掩骼埋胔之時<lb/>
也<lb/>
　　書瘞枯骨志碑隂<lb/>
始余與禇生之欲瘞枯骨也盖偶有感扵所見而未<lb/>
暇徧所不及見也偶盡一二人之力所能及以無歉<lb/>
乎此心之所感而非有意扵人之我同也偶以河壖<lb/>
不毛之隙地可以瘞焉而非有擇扵其地也巳而朋<lb/>
軰聞是舉者競出錢相助而禇生父怡閒又以河壖<lb/>
地卑濕逼水非所以棲骨乃割菜地之一隅以瘞之<lb/>
於是城旁枯骨得盡瘞焉而又得高燥地以免扵後<lb/>
<pb n="KR4e0190_SBCK_017-22b"/>
日水嚙之患嗚呼此可見惻隱怵惕人人所同惟無<lb/>
所感而亦無為之倡者耳使義舉更有大扵此者而<lb/>
有人焉倡之人其有不翕然而趍之若是者哉君子<lb/>
是以知善俗之有機也因書出錢人姓名扵碑隂而<lb/>
附著其說云<lb/>
　　䟦自書康節詩送王龍溪後<lb/>
玉臺翁云子美詩之聖尭夫更别傳後來操翰者二<lb/>
妙罕能兼古今能知康節之詩者玉臺翁一人而已<lb/>
雖然所謂别傳者則康節所自得而少陵之詩法康<lb/>
節未嘗不深入其奥也康節可謂兼乎二妙者也南<lb/>
<pb n="KR4e0190_SBCK_017-23a"/>
江王子深于詩法者也間以余言質於南江南江曰<lb/>
然龍溪王子盖有得乎别傳之意者而亦未嘗不深<lb/>
於詩法也索予章草余為舉似擊壌集數首龍溪盖<lb/>
素以余論詩為然者也雖然詩心聲也字心畫也字<lb/>
亦詩也其亦有别傳乎有草聖之法乎而余兩無得<lb/>
也龍溪亦何取乎<lb/>
　　䟦周東村長江萬里圖後<lb/>
少陵詩云華夷山不㫁吳蜀水常通只此二語冩出<lb/>
長江萬里之景如在目中可謂詩中有畫今觀周生<lb/>
所畫長江萬里圖又如見乎少陵之詩可謂畫中有<lb/>
<pb n="KR4e0190_SBCK_017-23b"/>
詩詩中有畫長江在詩畫中有詩長江在畫然則長<lb/>
江属之詩耶属之畫耶盖嘗登金焦之顛俯江流而<lb/>
太息其将謂之詩耶畫耶<lb/>
　　書黄山谷詩後<lb/>
黄豫章詩真有慿虚欲仙之意此人似一生未嘗食<lb/>
烟火食者唐人盖絶未見有到此者也雖韋蘓州之<lb/>
高㓗亦湏譲出一頭地耳試具眼參之吾若得一片<lb/>
静地非特㫁葷當湏絶粒矣盖自覺與世味少縁矣<lb/>
然非為作詩計也<lb/>
　　䟦李懐琳書絶交書後<lb/>
<pb n="KR4e0190_SBCK_017-24a"/>
大則虞庭禹水稷穡皋刑以至䕫石益獸各致其能<lb/>
而相資以成治細則匠人審曲靣勢斧斵斤削鋸解<lb/>
鑢磨各致其能而相資以成室其致一也始予見文<lb/>
氏所刻帖中載李懐琳所書絶交書後乃見孫氏所<lb/>
蔵宋刻本則精神相去十倍書之者非有異而刻之<lb/>
者異也雖有善書非善刻者固不能發其精神而傳<lb/>
於世也釋氏亦云譬如箜篌非有妙指不發妙音字<lb/>
刻亦然<lb/>
　　䟦趙松雪書道徳經後<lb/>
老氏書漢世謂之老易言老與易並也而後世儒者<lb/>
<pb n="KR4e0190_SBCK_017-24b"/>
絀之史所記孔子問禮與所稱猶龍之說雖未可盡<lb/>
信然老氏書絶去枝葉還㱕太樸之意則與易上白<lb/>
賁魯論從先進之㫖同其說固不可廢也學者以其<lb/>
見絀扵儒先遂不暇盡心焉余婿白伯望買得邑人<lb/>
卞氏所蔵趙松雪書老氏道經四十二章松雪字畫<lb/>
精絶爲儒家所寳玩而此卷尤得意之書則學者以<lb/>
其所寳玩而因以讀其所不暇盡心昔人謂買櫃而<lb/>
還珠今因櫝而得珠未可知也爲之書其後<lb/>
　　䟦異僧書心經碑後<lb/>
余始聞江隂觀音寺有異僧書心經碑甚竒恠既欲<lb/>
<pb n="KR4e0190_SBCK_017-25a"/>
徃觀之則巳火矣巳而麟陽趙邑侯購得摹本余始<lb/>
得而觀之則如昌黎子從登太華之顛危峯怵目愁<lb/>
不能下眩慄欲死少焉神氣稍定又如東廓隱几而<lb/>
聴天籟之作萬竅怒號口鼻盡奮而各騁其趣之所<lb/>
極而後止吁所謂技盖至此哉雖顛素之奔放狂譎<lb/>
比之此書猶為拘攣䋲墨而不能展矣雖然其竒怪<lb/>
若此而草法未嘗不在也世固有不反經則不合道<lb/>
者非圎機之士誰能信之此書碑既大而摹本亦絶<lb/>
少盖俗眼鮮好之者麟陽既得此本乃付黄生道使<lb/>
再刻石寺中以還其舊嗚呼神物之顯晦固自有時<lb/>
<pb n="KR4e0190_SBCK_017-25b"/>
哉<lb/>
　數論六篇<lb/>
　　勾股測望論<lb/>
勾股所謂矩也古人執數寸之矩而日月運行朓朒<lb/>
遲速之變山谿之高深廣逺凡目力所及無不可知<lb/>
盖不能逃乎數也勾股之法横為勾縦為股斜為弦<lb/>
勾股求弦勾股自乗相併為實平方開之得弦勾股<lb/>
求股勾弦自乗相减為實平方開之得股股弦求勾<lb/>
同法盖一弦實蔵一勾一股之實一勾一股之實併<lb/>
得一弦實也數非兩不行因勾股而得弦因股弦而<lb/>
<pb n="KR4e0190_SBCK_017-26a"/>
得勾因勾弦而得股三者之中其兩者顯而可知其<lb/>
一者蔵而不可知因兩以得三此勾股法之可通者<lb/>
也至如逺近可知而高下不可知如卑則塔影高則<lb/>
日影之類塔影之在地者可量而人足可以至於戴<lb/>
日之下而日與塔高低之數不可知則是有勾而無<lb/>
股弦三者缺其二數不可起而勾股之法窮矣於是<lb/>
有立表之法盖以小勾股求大勾股也小勾股每一<lb/>
寸之勾為股長幾何則大勾股每一尺之勾其長幾<lb/>
何可知矣此以人目與表與所望之高三相直而知<lb/>
之也人目至表小弦也人目至所望之高大弦也又<lb/>
<pb n="KR4e0190_SBCK_017-26b"/>
法表爲小股其高幾何與至塔下之數相乗以小勾<lb/>
除之則得塔高盖横之則爲小股至塔之積縦之則<lb/>
爲小勾至塔頂之積縦横之數恰同是變勾以爲股<lb/>
因横而得縦者也勾股弦三者有一可知則立表之<lb/>
法可得而用若其高與逺之數皆不可知而但目力<lb/>
可及如隔海望山之類則勾股弦三者無一可知而<lb/>
立表之法又窮矣於是有重表之法盖兩表相去幾<lb/>
何爲影差者幾何因其差以求勾股亦可得矣立表<lb/>
者以通勾股之窮也重表者以通一表之窮也其實<lb/>
重表一表也一表勾股也無二法也<lb/>
<pb n="KR4e0190_SBCK_017-27a"/>
　　勾股容方圎論<lb/>
凡竒零不齊之數凖之於齊圎凖之於方不齊之圎<lb/>
凖於齊之圎不齊之方凖於齊之方勾股容圎凖於<lb/>
勾股容方假令勾五股五弦七有竒此為整方均齊<lb/>
無較之勾股其容方徑該得勾之半盖容方積得勾<lb/>
股全積四分之一其取全積時勾股分在兩㢘則勾<lb/>
五股五五五二十五内一半為勾積一半為股積其<lb/>
求容方則併勾股為縦一㢘得十為長之數得濶二<lb/>
五與原勾相半盖始𥘉則一半勾積一半股積横列<lb/>
之而為正方及取容方則股積在上勾積在下而為<lb/>
<pb n="KR4e0190_SBCK_017-27b"/>
長方矣其容方所以止得半勾者則以勾股之數均<lb/>
也若勾短股長則容方以漸而濶不止扵半勾矣故<lb/>
大半為股積小半為勾積其始横列時勾積與股同<lb/>
長而不同濶其從列時則股積之濶如故而勾積截<lb/>
長以為濶則濶與股積同而長與股積異與横列正<lb/>
相反此變長為濶而取容方之法也其謂之勾積股<lb/>
積者從容方徑與勾股相乗之數而名之也若取容<lb/>
圎徑則用勾股自之而倍其數以勾股與弦併為法<lb/>
盖容圎之徑多於容方方有四角與弦相礙故其數<lb/>
少圎循弦宛轉故其數多若以求容方與求容圓相<lb/>
<pb n="KR4e0190_SBCK_017-28a"/>
比則積中恰少一叚圎徑與半弦和較相乗之數弦<lb/>
和較者勾股併與弦相較之數也假令勾五股五相<lb/>
乗亦倍之得五十如求容方則亦倍勾股為法得二<lb/>
十亦恰得二寸五分之徑如求容圎則不用倍勾股<lb/>
為法而用一勾股併與一弦是以一弦代一勾股併<lb/>
也以一弦代一勾股併恰少一弦和較加一弦和較<lb/>
則亦兩勾股矣假令一勾股得十倍勾股得二十是<lb/>
取容方之徑一勾股得十一弦得七恰少一弦和較<lb/>
三是取容圎之徑其所以少一弦和較者圎徑多於<lb/>
方徑也假令取容圎不用勾股倍積而止用勾股本<lb/>
<pb n="KR4e0190_SBCK_017-28b"/>
積則宜用勾股併為㢘而除去半弦和較亦得或約<lb/>
得圎徑之後與半弦和較相乗添積而以勾股并為<lb/>
㢘不除亦得或用勾股倍積用兩勾股相併為㢘而<lb/>
以全弦和較與約得圎徑相乗添積亦得此改方為<lb/>
圎之妙其機括只寓之於弦和較間也至於勾股積<lb/>
與弦積亦只於勾股較中求之盖數起於參伍參伍<lb/>
起於畸零不齊也假令股五勾五齊數之勾股則勾<lb/>
股幕倍之即得弦幕盖兩勾股積而成弦積也至於<lb/>
勾短股長相乗之積則成一長方倍之而弦側不當<lb/>
中徑亦不成弦幕惟以一勾股較積補之乃能使長<lb/>
<pb n="KR4e0190_SBCK_017-29a"/>
方為一正方而得弦積盖勾股之差愈逺則長方愈<lb/>
狹長方愈狹則勾股之差積愈多故勾股差者所以<lb/>
權長方不及正方之數以相𥙷輳此補狹為方之法<lb/>
也<lb/>
　　弧矢論<lb/>
凡弧矢筭法凖之於矢而參之於徑背徑求矢之法<lb/>
先求之背弦差而半背弦差蔵之矢冪與徑相除之<lb/>
中倍矢冪與徑相除則全背弦差也半法簡捷故用<lb/>
其半冪者方眼也自乗之數必方故謂之冪假令徑<lb/>
十寸截矢一寸一寸隅無開方即以一寸為矢冪而<lb/>
<pb n="KR4e0190_SBCK_017-29b"/>
以十寸之徑除之該得一分是半背弦差一分若二<lb/>
寸矢開方得四寸是為一寸者四半背弦差得四分<lb/>
三寸矢開方得九是為一寸者九半背弦差得九分<lb/>
皆凖之於十寸之徑故一寸之冪而差一分逓而上<lb/>
之視其冪以為差之多少又假令徑十三寸矢冪一<lb/>
寸則以十三寸之徑與一寸相除每寸該差七釐七<lb/>
毫弱以為半背弦差若二寸矢開方得四該四箇七<lb/>
釐七毫併之得三分八毫以為二寸矢半背弦差此<lb/>
凖之十三寸之徑亦逓而上之視其冪以為差之多<lb/>
少盖徑長則背弦之差减故一寸矢而差止七釐有<lb/>
<pb n="KR4e0190_SBCK_017-30a"/>
竒徑短則背弦之差増故一寸矢而差及一分雖其<lb/>
數有增减而凖之扵一寸之冪與徑相除而以漸開<lb/>
之每得一寸則得元差而相併以為背弦之差則其<lb/>
法之一定不可易者也背徑求矢矢背求徑諸法消<lb/>
息管於是矣至於徑積求矢一法古法以倍截積自<lb/>
乗為實四因截積為上㢘四因直徑為下㢘五為負<lb/>
隅與矢相乗以减下㢘而以上下㢘與矢除實今立<lb/>
一法但以截積自乗為實而遂以截積為上㢘直徑<lb/>
為下㢘每一寸矢帶二分五釐二寸矢則帶五分四<lb/>
分而增其一以减徑其倍積四因之法悉去不用頗<lb/>
<pb n="KR4e0190_SBCK_017-30b"/>
為簡捷盖徑積求矢凖於矢徑之差矢徑差者矢徑<lb/>
互為升降也矢一寸則該减徑一寸二分五釐矢二<lb/>
寸則該减徑二寸五分而矢徑之差起於積數之不<lb/>
足且夫圎凖於方而畸零之圎又凖於均齊之圎以<lb/>
方為率徑十寸矢一寸則積必是十寸矢二寸則積<lb/>
必是二十寸但得積為實只約矢與徑為從平方開<lb/>
之足矣盖方無虚隅也又以整圎為率徑十寸矢五<lb/>
寸則圎積必居方積四分之三而以四之一為虚隅<lb/>
足矣盖雖有虚隅而其數易凖也惟是矢以漸而短<lb/>
則積以漸而减有不能及四分之三虚隅以漸而加<lb/>
<pb n="KR4e0190_SBCK_017-31a"/>
有不止於四分之一者矣於是平方法與四分而一<lb/>
爲虚隅之法皆不可用惟自乗平方之積爲三乗而<lb/>
以四分之矢减五分之徑則不問矢之長短積與虚<lb/>
隅之多寡而其數皆至此而均齊猶之平方之法數<lb/>
有多寡而减來减去必得一均齊之數以爲凖而後<lb/>
不齊者皆齊此天然之妙也夫積自乗而爲三乗方<lb/>
之實則一整方耳而矢數蔵焉及立法求矢則分爲<lb/>
上下兩㢘而矢數著焉盖整方所以聚積而分㢘所<lb/>
以散積𥙷短截長而方圎斜直通融爲一此亦天然<lb/>
之妙也假令徑十寸矢一寸積該三寸五分自乗該<lb/>
<pb n="KR4e0190_SBCK_017-31b"/>
十二寸二分五釐上㢘三寸五分下㢘十寸以三乗<lb/>
方開之而一寸無開方則上下㢘如元數共得十三<lb/>
寸五分為㢘法與一寸矢相乗除實恰少一寸二分<lb/>
五釐是為負隅之數所以用每矢一寸則帶二分五<lb/>
釐為凖以减徑然後法實相當也又如徑十寸矢二<lb/>
寸積該十寸自乗該百寸上㢘十寸下㢘亦十寸以<lb/>
三乗方開之則湏以矢數乗上㢘上㢘該得二十寸<lb/>
盖長十寸而高二寸之數以矢數自乗得四而乗下<lb/>
廉下㢘該得四十寸盖高十寸而濶四寸之數上下<lb/>
㢘共得六十寸又以矢二寸為方面與上下㢘相乗<lb/>
<pb n="KR4e0190_SBCK_017-32a"/>
除實共二箇六十寸該得一百二十寸其數乃足而<lb/>
元數止得百寸恰少積二十寸所以用二寸五分以<lb/>
除下㢘則該止得七寸五分為下㢘其下廉减去高<lb/>
二寸五分中濶該四寸則四箇二寸五分該得十寸<lb/>
方面二寸與十寸相乗共二十寸恰勾負隅之數所<lb/>
以二寸矢則用二寸五分减法也逓而上之每寸以<lb/>
二分五釐為凖盖雖徑有極長極短而一寸寸矢帶<lb/>
二分五釐减徑之法則定數也徑積求矢矢積求徑<lb/>
徑矢求積諸法消息管於是矣然此二法者背弦之<lb/>
差則隨徑而不隨矢所以均為一寸之矢而其差則<lb/>
<pb n="KR4e0190_SBCK_017-32b"/>
有多寡之不齊矢徑之差則隨矢而不隨徑所以但<lb/>
得一寸之矢則不問徑之長短而一例為差此二法<lb/>
之異也若以今法與舊法相通今法不倍積所以不<lb/>
用四因四因者生於倍積也古法之五為負隅即今<lb/>
之一寸帶二分五釐也盖以五乗之矢除四因之徑<lb/>
則亦一寸矢而减一寸二分五釐之徑也然有㢘而<lb/>
無方隅者盖截積止得㢘數也即此二法可見截弧<lb/>
截積之法皆從邊起而凖之於邊以漸消息之矣既<lb/>
得一寸之定差則雖倍蓰十伯錯綜變化而皆不能<lb/>
出乎範圍之外此天然之妙也故曰握其機而萬事<lb/>
<pb n="KR4e0190_SBCK_017-33a"/>
理矣其弦矢求徑法半弦自乗為實而以矢除之加<lb/>
矢得徑是徑之數蔵於半弦冪與矢相除而加矢之<lb/>
中也今環而通之以為背弦求矢諸法背弦求矢其<lb/>
半背冪中蔵一箇半弦冪與矢相除而加矢之徑數<lb/>
蔵一箇矢冪以徑數相除為背弦差之數二數消息<lb/>
恰得半背冪本數則矢數見矣假令徑十寸矢一寸<lb/>
半背弦差一分半背數三寸一分自乗得九寸六分<lb/>
一釐其九寸為弦冪所謂中蔵半弦冪與矢相除而<lb/>
加矢之徑數其六分一釐乃是兩半背冪而空其一<lb/>
差亦名差與半背相開方之數即以與其差一分相<lb/>
<pb n="KR4e0190_SBCK_017-33b"/>
乗之數所謂一箇矢冪以徑數相除為背弦差之數<lb/>
也二數消息以盡背冪而法可立矣其背矢求弦法<lb/>
若背矢先求出徑而後以矢徑求弦則為簡捷盖半<lb/>
背冪中所蔵弦冪與背弦差冪今以矢冪約徑而以<lb/>
徑除矢冪為背弦差又以矢截徑以矢乗之為半弦<lb/>
冪二數消息恰得半背冪本數則徑數見矣得徑而<lb/>
弦在其中矣其矢弦求背亦湏先得徑而後得背盖<lb/>
半弦冪為實乃以矢約徑以矢减之以矢乗之恰得<lb/>
半弦冪本數則徑數見矣得徑而背在其中矣假令<lb/>
矢一寸半弦三寸自乗九寸為半弦冪為實以矢約<lb/>
<pb n="KR4e0190_SBCK_017-34a"/>
徑得十寸以矢一寸减之得九寸以矢一寸乗之得<lb/>
九寸恰與半弦冪相同則為徑十寸矣此背弦矢徑<lb/>
四者相乗除循環無窮之妙也至於徑積求矢則既<lb/>
然矣因而通之積矢求徑假令徑十寸矢一寸積三<lb/>
寸五分自乗該十二寸二分五釐乃以原積三寸五<lb/>
分為上㢘一寸之矢為下㢘以除自乗之積餘數得<lb/>
八寸七分五釐加矢帶數一寸二分五釐則為徑十<lb/>
寸矣又如徑十寸矢二寸積十寸自乗寸百為實矢<lb/>
乗積得二十寸為上㢘再矢自乗得八為下㢘以二<lb/>
乗上㢘消積四十以八消餘積六十得七寸五分加<lb/>
<pb n="KR4e0190_SBCK_017-34b"/>
入矢帶數二寸五分則徑十寸矣徑積求矢則積為<lb/>
上㢘而徑為下㢘矢積求徑則亦積為上㢘而矢為<lb/>
下㢘此其縦横徃來相通之妙而一乗上㢘再乗下<lb/>
㢘則三乗開方之定法也積矢求弦則倍其積以矢<lb/>
除積而减矢弦矢求積則并矢扵弦以矢乗積而半<lb/>
其積盖矢弦井之為長以矢乗之而得兩積故半之<lb/>
而積可見也倍之則為矢弦相併之積以矢除之而<lb/>
得矢弦相併之本數除矢而弦可見也徑矢求積則<lb/>
先得弦而後得積盖以矢减徑以矢乗之四因得數<lb/>
而弦冪蔵扵其中平方開之得弦乃以矢自乗以矢<lb/>
<pb n="KR4e0190_SBCK_017-35a"/>
與弦相乗合二數而半之則得積矣此又積矢徑弦<lb/>
四者相乗除循環無窮之妙也其徑背求矢法則以<lb/>
半背自乗為實而約矢以减徑以矢乗之為半弦冪<lb/>
而平方開之以减背其減餘之數恰與矢之背弦差<lb/>
數相當則矢數見矣盖半背數中蔵一半弦數蔵一<lb/>
背弦差數故合二數而消息之也徑十寸矢一寸半<lb/>
背三寸一分十寸之徑每一寸矢該差二分二寸矢<lb/>
該差四分為定差今約矢一寸以减徑得九寸以矢<lb/>
乗亦得九寸平方開之得三寸為半弦以除半背而<lb/>
餘一分恰勾一寸差數則矢之為一寸也無疑矣又<lb/>
<pb n="KR4e0190_SBCK_017-35b"/>
如徑十寸半背四寸四分約得矢二寸以减徑餘八<lb/>
寸以矢乗得十六寸爲弦冪平方開之爲四寸以减<lb/>
半背四寸而餘四分恰得二寸矢之定差則矢之爲<lb/>
二寸也無疑矣又法半背冪自乗爲實中蔵一箇半<lb/>
弦自乗之數一箇背弦差與兩半背而空出一差相<lb/>
乗之數亦名背弦差與背相開方之數以此兩數與<lb/>
實相消而矢數見矣假令徑十寸半背三寸一分其<lb/>
半背冪該九寸六分一釐約矢一寸與徑相减相乗<lb/>
如前法得九寸以除實九寸而以一寸之差一分與<lb/>
兩半背而空出一差之數得六寸一分與上差一分<lb/>
<pb n="KR4e0190_SBCK_017-36a"/>
相乗得六分一釐并二數九寸六分一釐除實恰盡<lb/>
以是知矢之為一寸也又如半背四寸四分自乗得<lb/>
十九寸三分六釐為實約矢二寸與徑相减相乗如<lb/>
前法得十六寸以除十六寸而以二寸之差四分與<lb/>
兩半背而空出一差之數得八寸四分與上差四分<lb/>
相乗得三寸三分六釐併二數十九寸三分六釐除<lb/>
實恰盡以是知矢之為二寸也此其法亦始扵先得<lb/>
定差而約矢與徑兩相消息以得矢也其徑數有長<lb/>
短差數有多寡亦凖此法而通之也在先得定差而<lb/>
已又法半徑自乗為徑冪半背目乗為背冪二冪相<lb/>
<pb n="KR4e0190_SBCK_017-36b"/>
乗為實乃約矢以减徑以矢乗之為半弦冪與徑冪<lb/>
相乗以除實又以徑冪除其餘實恰得矢數之定差<lb/>
則矢可得矣盖二冪相乗中蔵一箇徑冪與弦冪相<lb/>
乗之數蔵一箇徑冪與半背弦差冪相乗之數而背<lb/>
弦差者矢之所蔵也假令徑十寸矢二寸背差八分<lb/>
半徑自乗得二十五寸半背自乗得十九寸三分六<lb/>
釐相乗得四百八十四寸為實及約矢得二寸以减<lb/>
徑而乗之得十六寸為弦冪與徑冪相乗得四百以<lb/>
除實餘八十四寸又以徑冪除之得三寸三分六釐<lb/>
恰與二寸矢之定差相合然二寸矢之定差四分而<lb/>
<pb n="KR4e0190_SBCK_017-37a"/>
乃有三寸三分六釐者盖始求背冪之時以兩背數<lb/>
相乗則四分寓其間恰得此數所謂差與背相開方<lb/>
之數也以四分與八寸四分相乗得三寸三分六釐<lb/>
故定差四分而其積則三寸三分六釐也以八寸四<lb/>
分除之則定差本數也夫背弦差者矢之所蔵也以<lb/>
差立法古未有之而實求矢之大機也差徑求矢以<lb/>
差與徑相乗平方開之得矢差矢求徑矢自乗以差<lb/>
爲從平方開之得徑而差與弦亦可以求矢徑半弦<lb/>
之冪矢除徑而矢乗徑之數也差者矢冪而徑除之<lb/>
之數也先約徑矢數與弦冪相同而又以徑除矢冪<lb/>
<pb n="KR4e0190_SBCK_017-37b"/>
與差數同則得矢徑差與背求矢徑减差則得弦即<lb/>
差弦求矢徑也積者矢與弦并以矢除而半之之數<lb/>
也積弦求矢倍積為實約矢而加之扵弦為從方以<lb/>
矢為法除之則得矢也矢積求弦矢自乗而置虚積<lb/>
與元積相當然後减去矢自乗之冪而以矢除其虚<lb/>
積與元積之并則得弦也假令矢一寸積三寸五分<lb/>
矢自乗得寸添積二寸五分乃與元積相當然後减<lb/>
去矢自乗之寸餘六寸以矢除之得弦六寸也矢二<lb/>
寸積十寸矢自乗得四寸加虚積六寸與元積相當<lb/>
减去矢自乗之寸餘十六寸以矢除之得弦八寸也<lb/>
<pb n="KR4e0190_SBCK_017-38a"/>
如不以矢徑求弦得積而遂以矢徑求積則矢每寸<lb/>
截徑寸二分五釐而以矢自乗再乗以乗截餘之徑<lb/>
為徑積然後以徑約積而以積與矢自乗之數相乗<lb/>
添入徑積合為積冪而復以約積自乗亦與前積冪<lb/>
同數則積亦可得矣然不如得弦而後得積之為簡<lb/>
捷也至扵殘周與弦求矢則亦用半弦自乗為實而<lb/>
約出矢數以除半弦冪而加矢為徑乃以徑𥙷出全<lb/>
周之數而以半背數除半弦數餘為半背弦差恰得<lb/>
矢之定差則矢可得矣假令弦六寸殘周二十三寸<lb/>
八分則以半弦自乗得九為實而約出矢一寸以除<lb/>
<pb n="KR4e0190_SBCK_017-38b"/>
實而加之得十寸爲徑該周三十寸除殘周數得半<lb/>
背三寸一分除半弦三寸而餘一分恰得一寸矢之<lb/>
定差則矢一寸也又如弦八寸殘周二十一寸二分<lb/>
半弦自乗得十六爲實約出矢二寸以除實而加之<lb/>
得十寸爲徑該周三十寸除殘周數得半背四寸四<lb/>
分除半弦四寸而餘四分恰得二寸矢之定差則矢<lb/>
二寸也數雖如是而起算極周折惟求之弦矢徑三<lb/>
相權則其數可凖盖徑矢求弦則以矢减徑以矢乗<lb/>
之爲半弦冪徑弦求矢則以半弦自乗爲實而以徑<lb/>
爲益方以矢减益方而相乗除實亦是以矢减徑以<lb/>
<pb n="KR4e0190_SBCK_017-39a"/>
矢乗之而得半弦冪也弦矢求徑則以半弦自乗以<lb/>
矢除之加矢而得徑由是三者輾轉求之則是半弦<lb/>
冪中蔵却以矢减徑以矢乗之之定數以是約出矢<lb/>
徑而因徑以爲周减其殘周而得背以半背與半弦<lb/>
相較而得差恰與矢之定差相同則矢數無所失矣<lb/>
其有不合則更約之此數雖若眇茫然凖之扵以矢<lb/>
减徑即以矢乗必湏與半弦冪相當則亦未嘗無繩<lb/>
墨也此意玄之又玄非至神莫知也積也矢也徑也<lb/>
弦也背也殘周也差也凡七者轉相爲法而轉相求<lb/>
共得三百二十六法而後盡渾然一圎圈而中含錯<lb/>
<pb n="KR4e0190_SBCK_017-39b"/>
綜變化乃至扵此嗚呼豈非所謂至妙至妙者哉<lb/>
　　分法論<lb/>
差分方程盈朒粟米總是一分法也物有多寡價有<lb/>
貴賤兩物相形巳知物之孰貴孰賤各有定價矣若<lb/>
使兩物總共若干兩價亦總共若干則兩物混雜雖<lb/>
則兩物混雜而總價固相差也於是以價權物則因<lb/>
價之貴賤而差之也未知兩物之孰貴孰賤而但知<lb/>
兩物相參伍之總價若使此三而彼五則價共增若<lb/>
干此五而彼三則價共减若干則兩價混雜而物數<lb/>
固相形也扵是以物權價則因物之参伍而推出價<lb/>
<pb n="KR4e0190_SBCK_017-40a"/>
之貴賤謂之方程方程者言物價相檢括有定式而<lb/>
不可亂也差分方程之所不能盡扵是有盈朒盈者<lb/>
有餘朒者不足盈朒者因其外露畸零可見之數而<lb/>
推知其中蔵隱雜不可見之數以㨿末頴而窺全錐<lb/>
也假令物共若干兩價共若干兩兩物混雜而法有<lb/>
不盡扵差分也扵是而盈朒之假令總是貴物則原<lb/>
搃價不足若干總是賤物則原總價有餘若干扵是<lb/>
推乗以齊其數以不足之數乗賤物以有餘之數乗<lb/>
貴物兩物各得其所乗之數以為實而并有餘不足<lb/>
之數以為法而各歸之則物之多寡可得矣此<hi>差分</hi>之<lb/>
<pb n="KR4e0190_SBCK_017-40b"/>
盈朒也未知兩物之孰貴孰賤而但知此三而彼五<lb/>
則價共增若干此五而彼三則價共减若干兩價混<lb/>
雜而法有不盡扵方程也扵是而盈朒之假令此賤<lb/>
若干彼貴若干則原總價有餘幾何此貴若干彼賤<lb/>
若干則原總價不足幾何扵是維乗以齊其數以有<lb/>
餘乗此貴彼賤亦以不足乗彼貴此賤令兩賤自相<lb/>
减兩貴自相减為實有餘不足亦自相减為法則價<lb/>
之貴賤可得矣此方程之盈朒也差分以價權物方<lb/>
程以物權價差分露價而混物方程露物而混價露<lb/>
價而混物故以價相轄露物而混價故以物相参而<lb/>
<pb n="KR4e0190_SBCK_017-41a"/>
盈朒通乎其間矣至扵物有以多而易寡價有以貴<lb/>
而易賤扵是有粟米則乗除互換之間而多遂與寡<lb/>
相當賤遂與貴相當而其數齊矣以粟易米則以粟<lb/>
率乗以米率除以米易粟則以米率乗以粟率除以<lb/>
貴物易賤物則以貴率乗以賤率除以賤物易貴物<lb/>
則以賤率乗以貴率除以賤物易皆以本率乗以所<lb/>
易之率除謂之粟米者因粟米以名諸物也<lb/>
　　六分論<lb/>
數欲以繁而從簡而數之有分者不可以常法約也<lb/>
扵是有約分之法則以子减母以母减子至扵等而<lb/>
<pb n="KR4e0190_SBCK_017-41b"/>
後止等數者母子之數所共止齊也必相减而後得<lb/>
之所謂减損求原也然後以等約母以等約子而繁<lb/>
者簡矣數有以少而合多以聚其零散亦有以少而<lb/>
减多以較其多寡而數之有分者不可以常法合而<lb/>
减也扵是有合分課分之法分母不同分子亦異扵<lb/>
是母互乗子以齊其數假令二分之一與三分之二<lb/>
相乗二分之母數本少也與子之二數相乗而為四<lb/>
則雖少而多三分之母數本多也與子之數相乗而<lb/>
為三則雖多而少一互乗而褒多益寡之義著矣諸<lb/>
分皆母互乗子而合分則相併以為實所以為合也<lb/>
<pb n="KR4e0190_SBCK_017-42a"/>
課分則相减以爲實所以爲减也其實有相乗相减<lb/>
之異而其法則皆以母相乗盖其始皆母互乗子以<lb/>
爲實則其母亦互相乗以爲法也合分觀其所總而<lb/>
聚散著矣减分觀其所餘而多寡著矣數有多寡損<lb/>
益以取平而數之有分者不可以常數平也扵是有<lb/>
平分之法亦母互乗子而副置之其一相併以爲平<lb/>
實其不相併而㨿諸分之位數凡幾謂之列數名以<lb/>
列數乗其不相併之分子以爲列元是三位相併則<lb/>
以三爲列數原是四位相併則亦以四爲列數以三<lb/>
數乗不相併則亦與三數相併相當矣以四數乗不<lb/>
<pb n="KR4e0190_SBCK_017-42b"/>
相併則亦與四數相併相當矣但相併則諸分總得<lb/>
其相乗之數不相併則諸分各得其相乗之數耳以<lb/>
各較總而有餘不足見矣故平實者總也列實者各<lb/>
也非總無以凖各非各無以自凖有總有各而有餘<lb/>
不足見矣列實有餘者以平實凖之而得其减數列<lb/>
實不足者以平實凖之而得其益數减有餘之列實<lb/>
益不足之列實皆齊于平實而後止是若齊扵總也<lb/>
扵是以諸母相乗猶之母互乗子也亦以列數乗諸<lb/>
母之相乗者猶之列數乗諸分子也則分母恰與分<lb/>
子相當以為法以命平實而諸分平矣乗分者乗法<lb/>
<pb n="KR4e0190_SBCK_017-43a"/>
之有分者也除分者除法之有分者也其乗分除分<lb/>
皆用通分法假如有銀十兩三分兩之二則無分之<lb/>
全數與有分之零數相碍而不相通扵是以分母三<lb/>
乗全兩其十兩得三十分帶分子二共三十二分所<lb/>
謂分母乗其全分子從之也通分則全數與零數均<lb/>
為一法而不相碍通分之後乗分則以各通分相乗<lb/>
為實分母相乗為法除分則以實分母乗法以法分<lb/>
母乗實而法與實之數始相當而無偏亦所謂變而<lb/>
通也筭經曰學者不患乗除之為難而患分法之為<lb/>
難然必精扵無分之乗除而後能通扵有分之乗除<lb/>
<pb n="KR4e0190_SBCK_017-43b"/>
非二致也法有淺深而已矣<lb/>
天地之間聚散分合而巳天氣下降地氣上騰而天<lb/>
地合天氣上騰地氣下降而天地判合則氣發洩扵<lb/>
其外判則氣凝結扵其中其分所以爲合也兵之用<lb/>
聚散分合而巳矣分不分謂之縻軍聚不聚謂之孤<lb/>
旅然聚易而分難其分所以爲聚也韓信多多益辨<lb/>
兵家以爲分數明也數之用聚散分合而巳矣聚小<lb/>
以爲大謂之乗散大以爲小謂之除聚小以爲大則<lb/>
無畸零不盡之數散大以爲小則多有畸零不盡之<lb/>
數矣是以乗法省而除法繁乗法易而除法難也可<lb/>
<pb n="KR4e0190_SBCK_017-44a"/>
知矣<lb/>
重刋荆川先生文集卷之十七<lb/>
<pb n="KR4e0190_SBCK_017-44b"/>
<pb n="KR4e0190_SBCK_017-44b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_002-1a"/>
重刋荆川先生文集卷之二<lb/>
詩<lb/>
　　庚子歳海印寺再舉同年㑹紀事四首<lb/>
<hi>此下係春坊時作</hi>
伐木張新燕攀鱗憶徃時重來散花處更是聚星期<lb/>
玉佩皆鵷侣金河即鳯池獨憐丘壑質還復接芳儀<lb/>
浄院早凉生佳賔四座傾花間重識面塔裏舊題名<lb/>
對酒憐萍跡聞歌想鹿鳴十年還此㑹那得更無情<lb/>
故遊經繡陌𥘉地入松屝可那看花伴年年漸覺稀<lb/>
一鐘収宿雨雙樹帶餘暉若問龍池刼誰能不醉歸<lb/>
<pb n="KR4e0190_SBCK_002-1b"/>
𣑽宫鄰帝苑長此集儒紳檻外諸天界尊前四海人<lb/>
星霜别後鬢花月向來春且共攄籌䇿雲臺早致身<lb/>
　　得薛君所寄三游紀興刻中有楊方洲見懷之<lb/>
　　　作蓋别去已十餘年矣撫卷慨然用韻奉答<lb/>
昔抗萬言䟽還歸四壁居誼才應共惜黯戅更無如<lb/>
顧爾猶巖壑慚予濫石渠<lb/>
聖明思直諫早晚下徴書<lb/>
　　送黄翠巖赴松江推官任<lb/>
君本儒家子新詩更出竒自宜金馬署暫拜爽鳩司<lb/>
海國収魚稻桑田賦繭絲南州饒土物勉爾一無私<lb/>
<pb n="KR4e0190_SBCK_002-2a"/>
　　送沈君守寜波<lb/>
五馬去䟃𧽼孤城積水含地収蚶蛤稅人與龍蛇參<lb/>
夷貢珠頻入僊書穴可探清貧君已慣海味不湏甘<lb/>
　　送陸舎人調遼府長史<lb/>
十載紫薇郎長隨玉輦傍忽辭漢天子去謁諸侯王<lb/>
夢渚陪游獵蘭臺佐羽觴子虚今在楚作賦有輝光<lb/>
　　送王舎人徃崑山爲顧相公營墓<lb/>
明主敦耆老藏山借寵恩使臣岀左掖秘噐給東園<lb/>
舊路吳中樹新碑海上原平津衆賔客試問幾人存<lb/>
　　聞石屋彭君置生棺有感爲賦四詩<lb/>
<pb n="KR4e0190_SBCK_002-2b"/>
青山結净因囬首跡俱陳司馬四壁宅榮期百歳身<lb/>
文犧幸知免行蟻待相親試料還真後誰爲倚户人<lb/>
隱几嗒然安疑君是鶡冠道書肘後繋人世鏡中看<lb/>
家本無千橘生常卧一棺不因兹下淚任爾雍門彈<lb/>
苦欲辭簮紱歸來掩故園無過六百石只對五千言<lb/>
倚樹看蜩化逢人笑舌存老龍且莫去爲我發狂論<lb/>
吾與爾皆夢相看一笑時拘拘亦何惡役役尚如斯<lb/>
藂桂山中約枯槎海上期胡爲更覊緤有愧故八知<lb/>
　寺中訪後渠崔侍郎不遇次韻<lb/>
為訪高人舘聮鑣出近坰並從金地入不見玉山形<lb/>
<pb n="KR4e0190_SBCK_002-3a"/>
榻尚留僊麈雲疑隔使星無人問竒字載酒只空亭<lb/>
　　濟上别錢副使<lb/>
木落村逾逈洲廻水更包亂泉舂急峽短日漾寒郊<lb/>
問俗非吾土逢君似舊交笑談方此始何事又相抛<lb/>
　　點蒼山歌贈雪屏趙考功<lb/>
點蒼山十九峯峯峯巧削玉芙蓉炎天赤日雪不融<lb/>
峯頂湧出十九泉一峯一泉相縈纒流到峯前共一<lb/>
川雪花亂落緑波裏疊島連洲鏡中起是爲巨海名<lb/>
西洱蒙舎當年控百蠻山水中間鑿兩關一夫守此<lb/>
百不攀聖代垂裳九夷附此地千秋罷烽戍洱海行<lb/>
<pb n="KR4e0190_SBCK_002-3b"/>
人日夜渡剪除蓬藋䟽街衢歌鍾綺衣盈路隅昔日<lb/>
不毛今雄都山中雞犬散不取山下烏蠻種禾黍况<lb/>
乃儒風似鄒魯紛紛犀象走王庭恠石亦具山水形<lb/>
盡輦中州作畫屏羡君結廬山之窟窓裏諸峯互出<lb/>
沒夜夜讀書常映雪十年簮笏繋朝班位高官要身<lb/>
不閒惟有清夢到故山余亦平生好竒者一說名山<lb/>
心若洒何時與君共坐雪峯下<lb/>
　李中麓文選藏書歌<lb/>
中麓子最好竒平生苦心只自知破塚将㝷姬氏籍<lb/>
鑿山欲出禹王碑鳥篆蚪文焚後字白雲黄竹刪前<lb/>
<pb n="KR4e0190_SBCK_002-4a"/>
詩藏在隂厓及海窟神物守護誰得窺自從掇取歸<lb/>
君屋但聞胡山鬼夜哭汗牛詎止盈五車挿駕應知<lb/>
滿萬軸開凾几席生雲烟五色紛紛耀人目家中綾<lb/>
綺割截盡更剪朝衣作装束中麓子幾歳讀書長閉<lb/>
門自信中郎能一目還輕左氏識三墳邇來下筆作<lb/>
詞賦絶似先年石鼓文却憶射䇿來京國此時才士<lb/>
紛如雲雕龍白馬争先後一日逢君皆閉口試問䶂<lb/>
䑕君已知解對黄熊誰更有共看飛騰邁等倫早排<lb/>
閶闔上麒麟遂令紈袴生嘆息公卿元是讀書人老<lb/>
大無聞予自憐論交多愧十年前可道壮心猶未已<lb/>
<pb n="KR4e0190_SBCK_002-4b"/>
時復從君乞一編<lb/>
　　詹府讌集奉和上宰松臯公三首<lb/>
祥光虹渚應玄蒼喜溢仙曹薦羽觴匙鬯萬年徴子<lb/>
聖股肱一德見臣良䄂携香霧東華上履曵星辰北<lb/>
斗旁共說疑丞歸大老競将禮樂賛靈昌<lb/>
御苑先春萬木蒼宫雲裊裊度瓊觴鵷班並引金貂<lb/>
貴鴻羽全収玉署良分日傳經清禁裏罷朝起草紫<lb/>
宸旁恩波忝竊安能報願祝千秋寳暦昌<lb/>
玉津晴望鬱蒼蒼環珮𥘉臨試紫觴並向鳯池開勝<lb/>
㑹早從麟角識元良衣冠逈出商巖上雨露偏承㓜<lb/>
<pb n="KR4e0190_SBCK_002-5a"/>
海旁自愧承華箴未就謬将彤管奉明昌<lb/>
　　送王翰林浙江兵備副使<lb/>
同時詞客不如君一劍還将静海濆雞舌舊從香署<lb/>
吏虎符新領伏波軍帆檣萬里輸鮫織樓閣三秋吐<lb/>
蜃雲自笑馮郎将白首欲從幕下䇿竒勲<lb/>
　　送鄒東郭掌南院<lb/>
最憐江左風流地蹔作周南太史公通籍總稱鸞掖<lb/>
吏分曹獨向鳯臺東香携漢署沾新綬花近秦淮瞰<lb/>
故宫此去談經門下客幾人相對坐春風<lb/>
　贈吳山人歸自京師<lb/>
<pb n="KR4e0190_SBCK_002-5b"/>
山人不解機心事早歳藏珍學鹿門住傍巖崖惟四<lb/>
壁賦成金石幾千言偶遊卿相多懸榻歸去蓬蒿正<lb/>
滿園京洛豈無知已在看君終是厭煩喧<lb/>
　贈許太宰<lb/>
卿家勲貴似諸袁兩世三登八座尊接席貂蟬開甲<lb/>
第成隂桃李在公門身延白屋頻推哺官借青宫獨<lb/>
拜恩<lb/>
天子行将問黄髪老臣何以賛嘉言<lb/>
　宿雙塔寺林東城羅念菴誤扵郭外相㝷不遇<lb/>
　　　有作見寄用韻奉答<lb/>
<pb n="KR4e0190_SBCK_002-6a"/>
謾向金門學隱淪獨遊花院散凉氛諸天只在人間<lb/>
世並馬誰㝷野外雲白日金輪臨戸映香街笙管隔<lb/>
墻分化城本是迷來路莫訝幽人好避群<lb/>
　　次韻贈湯将軍<hi>将軍故中山侯之孫也</hi>
将軍妙筭古人同料敵常如在目中銕騎連營寒映<lb/>
月樓船跨海夜乗風玉門烽火今猶急桂嶺珠璣乆<lb/>
未通却笑封侯應有種看君百戰立竒功<lb/>
　　自述<hi>此下係後家居時作</hi>
秪爲抽簮早歸來已四春本非食肉相猶是飯牛身<lb/>
負郭無新業灌園有舊鄰磯邊獨釣客隴上偶耕人<lb/>
<pb n="KR4e0190_SBCK_002-6b"/>
相見一相笑吾今罷問津<lb/>
　　宿游塘書懷二首<lb/>
脉脉常多病睢睢竟寡諧鷽鳩知分量稿木任形骸<lb/>
虫語喧清夜藤花媚小齋逃虚何足嘆心迹幸無乖<lb/>
雨過草木好夜來池舘清露虫疑燭影風樹答書聲<lb/>
似瓠甘無用爲羶厭有名且師河上叟毋使慮營營<lb/>
　　題陳渡荘<lb/>
經時不到此花落徧庭蕪開舘猶如客慿軒忽喪吾<lb/>
蝶飛看栩栩鳥喚聽烏烏便欲題丘壑扵今總姓愚<lb/>
　㞯亭遇盗次韻<lb/>
<pb n="KR4e0190_SBCK_002-7a"/>
枕書覺已倦挺劒忽相求驚起游仙夢虚疑賈客舟<lb/>
齎糧十日少載槖一身浮澹泊堪爲笑将何謝爾偷<lb/>
　　病中試新茶<lb/>
乆不窺園圃多應徧落花生涯只本草歳月又新茶<lb/>
婚嫁身多債詩書眼尚遮病來都忘却恰似老僧伽<lb/>
　　泊舟郭外有感<hi>時旱灾甚</hi>
愁多畨夜短村郭又雞鳴更聽鄰舟語行看海日生<lb/>
新秋河漢影竟夕桔橰聲誰能訟風伯一使甘霖傾<lb/>
　　同禇生滔徐生大復夜過城濠水榭作二首<lb/>
出郭即山家孤亭更水涯人開池上酌蓮吐月中花<lb/>
<pb n="KR4e0190_SBCK_002-7b"/>
清籟㣲㣲至明河漸漸斜坐疑塵世隔雞犬亦無譁<lb/>
祗堪成獨徃詎意得同群栁色秋将近烏啼夜欲分<lb/>
細吟西澗草閒誦北山文縱然逢醉尉不是故将軍<lb/>
<hi>時居人有訶問者</hi>
　　游永慶寺示諸友<lb/>
村墟正三月春服領春風飛鳥機心外青天佛眼中<lb/>
觀心猶是障齊物亦非同何處叅真訣顔生昔屢空<lb/>
　　題金山寺付僧恵傑四首<lb/>
何處㝷龍藏停橈聽𣑽音中流一塔影逺樹萬家隂<lb/>
僧定潮來去月明江淺深試将空水相堪比慧公心<lb/>
<pb n="KR4e0190_SBCK_002-8a"/>
隱隱帆檣外分明見法幢川光孤㫁石井脉割寒江<lb/>
折葦僧歸渡觀潮客倚窓一窺龍女偈坐使戰心降<lb/>
慿虚聊騁望面面荻蘆秋坐據三生石心隨萬里流<lb/>
黿鼉爭出沒樓舘定沉浮向夕烟氛歛珠光似可求<lb/>
法界元無着寥寥空水雲鐘聲潮外住佛相鏡中分<lb/>
經爲魚龍說人将鸛鶴群慈航如可借不厭徃來勤<lb/>
　　宿荆溪上塘菴述懷余向曾㳺此匆匆十年矣<lb/>
園令還多病東方更少徒㝷山只獨徃到寺即吾廬<lb/>
酬答慙居士衣冠謝鄙儒冥心偶有㑹木榻小跏趺<lb/>
禪棲吾所好來徃亦隨縁信宿還今夕支離又十年<lb/>
<pb n="KR4e0190_SBCK_002-8b"/>
病身寜禮束懶性已書捐興到成開口逢人更黙然<lb/>
海上倭方急雲中虜又侵纓冠本非分抱膝復何心<lb/>
樹冷秋前寺篁齊雨後林此郷非楚澤濯足亦成吟<lb/>
委形堪落魄任性絶安排得失浮生夣閒忙造物差<lb/>
平湖踈野樹㣲雨寂山齋欲證空王偈猶嫌落幾階<lb/>
家園只百里幾月不知歸飯合山僧竈眠分漁父磯<lb/>
貌衰非示病才拙似忘機雖然㫁葷酒不惹獨醒譏<lb/>
山房夜雨歇簷溜響空堦叔夜惟貪睡榮趎又孰偕<lb/>
廢梳同祝髮厭肉類持齋轉覺人情隔岩僧却可儕<lb/>
　登常山山亭次壁間韻二首<lb/>
<pb n="KR4e0190_SBCK_002-9a"/>
關通百粤㑹地帶上游雄車馬年年客塵埃滚滚中<lb/>
憂時譏䘮狗逃世托冥鴻出處将誰是徒令懷古風<lb/>
平生好竒士撫景氣還雄棧度盤蛇際灘行磨蟻中<lb/>
客心南北水世事去來鴻聞說仙山近冷然欲馭風<lb/>
　　過清溪荘值主人不在<lb/>
岸岸夾叢竹清溪幾許深君從城市隱余向碧山㝷<lb/>
翳翳孤村景刁刁衆木吟還看題壁字想見閉關心<lb/>
　　題清溪荘三首贈顧副使<lb/>
阮生常避俗平子正歸田種秫供生事爲樓佇列仙<lb/>
沙行隨鷺跡湖泛趂漁船月下聞高咏應多感興篇<lb/>
<pb n="KR4e0190_SBCK_002-9b"/>
城郭徃來乆獨憐湖上居素封千樹橘白首一牀書<lb/>
山客秋分蜜溪甿夜捕魚横金豈不貴此樂復何如<lb/>
地即梁鴻宅溪連范蠡湖霜天榮橘柚秋水戯鷗鳬<lb/>
從宦元非巧名丘亦是愚欣君遂始願遶屋樹枌榆<lb/>
　答陳澄江僉事村居韻八首<lb/>
畨嫌結社閙獨徃築秋塲已謝二千石何湏八百桑<lb/>
站站夕時鳥欣欣雨後秧感時聊一適不是阮生狂<lb/>
昔歳理人術今朝種樹書太恩畨是累非種亦湏鋤<lb/>
身老兼栽藥家貧待畜魚求羊還愧我肯許叩精廬<lb/>
酒隠君能慣青天白眼寛貌肥占道勝禄去易身安<lb/>
<pb n="KR4e0190_SBCK_002-10a"/>
鳥跡携書對藤花倚樹看枋榆非不樂何用羡扶摶<lb/>
君徃惬幽意吾留厭市聲園廬本相接諠寂不同情<lb/>
𥚹心違請謁病骨廢耘耕出處兩無着空慚大隠名<lb/>
城市終當徙開軒向緑疇老知學稼好窮帶著書愁<lb/>
野燕登蚕箔山雞雊麥秋村甿無曲調出口自成謳<lb/>
南國頻饑後飡麩勝酪酥比閭雖麥穗盗賊尚<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲<lb/>
闔室供繅繭分溝競轆轤田家莫厭苦試看荷戈夫<lb/>
樗散甘爲笑逢迎已覺迷漸能諳豕牧寜復舞雞啼<lb/>
村居隣北郭野語學東齊此是潜夫宅吾将爲子題<lb/>
葺屋纔支漏新茅不用添風清田叟鼓雨應社神籖<lb/>
<pb n="KR4e0190_SBCK_002-10b"/>
野蔭炎還冷村醪酸亦甜高人方對卷晒麥也能兼<lb/>
　　贈王山人<lb/>
自笑乆磷緇還真已是遟偶㝷赤松子更結白雲期<lb/>
短褐身将老㣲言世莫知吾生同智北從此問無爲<lb/>
　贈山隂陳千戸病卧毘陵三首<hi>陳故毘陵人也</hi>
問子來何處云從剡水隂越吟多病客吳語故鄉心<lb/>
尺牘人争羡一言余所欽由來絶絃意今日爲知音<lb/>
到處能驚座知君是姓陳小言工作賦大隱不違親<lb/>
倒篋酬寒士投書絶貴人吾将從汝去共醉若耶春<lb/>
高牙将門子何事老蓬蒿坦蕩從吾好浮沉任所遭<lb/>
<pb n="KR4e0190_SBCK_002-11a"/>
行窮五名岳家住一漁舠尚覺雄心在逢人脫寳刀<lb/>
　　周蓮渠以詩問病次韻<lb/>
詩書能作祟齒髮自多愁且效<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>園放還同蓮社投<lb/>
樗材非世用藥石拙身謀脉脉淹時序空貽知已憂<lb/>
　載疊前韻二首贈蓮渠<lb/>
十年不入市一飲復何愁秘籙時堪展華簮乆已投<lb/>
只有歸田賦曾無問舎謀營營憐俗子得失盡成憂<lb/>
字許門生問詩從海上求養真人伴鶴寄傲屋如舟<lb/>
得䘮驚蕉夢榮華覺梗浮邑中有耆舊應使俗囬偷<lb/>
　　憲副饒湖田見過陳渡草堂賦此爲贈<lb/>
<pb n="KR4e0190_SBCK_002-11b"/>
皂㡌棲遲日掩扉方灌園豈知繡斧客還過雀羅門<lb/>
絲繭東南急羽書邊徼繁憂時在君軰野老復何言<lb/>
　　贈郡倅綱運<lb/>
之子從王事秋江曉問津泛舟千里役行篋一官貧<lb/>
淮海雄畿服瑶琨貢國珍<lb/>
聖明如有問正可繪流民<hi>時江南早甚</hi>
　　送人赴真定幕<lb/>
幕下繡鞍來滹沱氷未開股肱稱大郡帷幄選名才<lb/>
鴈起分秦塞雀棲辨魏臺雲山自可樂况得庾公陪<lb/>
　　贈馮午山提學<lb/>
<pb n="KR4e0190_SBCK_002-12a"/>
吳俗今應變楚材昔共聞試看鑄人術豈尚雕虫文<lb/>
驄馬廻江樹絃歌散海雲史書徴德化更是一馮君<lb/>
<hi>漢史大馮君小馮君政如魯衛徳化均</hi>
　　贈吳賔湖<lb/>
幽棲謝俗客相對只清湖野服裁芳芰時𬞞剪緑蒲<lb/>
行吟向漁父著論比潜夫前洲雙白鳥識得主人無<lb/>
　　題徐君淵泉號<lb/>
磊磊長髯客人間乆避名獨因南澗賞遂與北山盟<lb/>
流處玉琴響繞來茅屋清風流堪此地今古一徐生<lb/>
　贈王思東號王君祖爲中舎<lb/>
<pb n="KR4e0190_SBCK_002-12b"/>
以兹百年感東望一欷歔氏族王孫後弓裘世澤餘<lb/>
時攀臯上樹獨對齋中書尚說傳竒字知君辯魯魚<lb/>
　　贈熊南沙郡倅入賀<lb/>
　萬壽節三首<lb/>
去去朝元使先年漢署郎遥将華封祝再惹御爐香<lb/>
近侍陳鴻寳仙人捧御床試看舊朋軰多在弭貂行<lb/>
畫省何年别頻驚江上楓因兹萬國㑹還向五雲宫<lb/>
恩承天語潤班許近臣同自信真心在羞言藉子公<lb/>
一朝辭寵辱終歳事沉冥只可群麋鹿那能出戸庭<lb/>
北胡頻候月南紀正占星<hi>時火守斗</hi>長䇿湏君軰将何獻<lb/>
<pb n="KR4e0190_SBCK_002-13a"/>
帝庭<lb/>
　　壬子陸生南陽禇生滔赴試與之叙别不覺坐<lb/>
　　　至夜分因作二首<lb/>
齒長愧一日經傳在兩生攝衣常共席連茹亦同征<lb/>
夜露澄杯氣秋河澹月明忘言吾已乆欵欵見深情<lb/>
汨沒嗟來乆前儒與後生争矜腐䑕得誰逐冥鴻征<lb/>
黙坐蛩秋語窺書螢夜明舊游看籍湜應悉此時情<lb/>
<hi>韓子云籍湜軰屢指教能不叛去否</hi>
　　常山懷羅念菴<lb/>
本爲窮幽賞非因避世氛鄉心吳水盡客路粤山分<lb/>
<pb n="KR4e0190_SBCK_002-13b"/>
名姓休相問漁樵乆作群忽思鸞掖侣日暮倚停雲<lb/>
　壽詩<lb/>
早謝浮名絆生涯常宴如春來江上棹老去枕中書<lb/>
東郭閒居慣南榮世慮踈看君足道貌自與俗人殊<lb/>
　董進齊壽詩<lb/>
自愛懸車早經今十歳餘薄遊滄海客大隱市城居<lb/>
坐閱人間世時翻肘後書里中問耆舊羡爾更誰如<lb/>
　　蔡南村壽詩<hi>蔡㤗伯里人瀛之父</hi>
我識南村叟臞然一逸民卜居三讓里擊壤百年身<lb/>
城府入來少桑麻樂處眞一經今有子環堵豈嫌貧<lb/>
<pb n="KR4e0190_SBCK_002-14a"/>
　　壽王生革母<lb/>
之子門生秀傳經契獨深還因飲氷志更識和丸心<lb/>
貧供江水饌詩獻柏舟吟古來推善養尹母復如今<lb/>
　　法慕菴六十暟之父<lb/>
家世法眞餘清名人不如高年推亥字大隱寄㕓居<lb/>
逸客閒相過機心老更踈多君能教子餘慶在詩書<lb/>
　贈徐學琴六十大復之父<lb/>
改歳周正月推年綘老人山田新刈秫茅屋乆藏珍<lb/>
白雪絃中意青衫物外身贏金亦何羡有子不爲貧<lb/>
　　題孤山林隱居祠二首<lb/>
<pb n="KR4e0190_SBCK_002-14b"/>
孤山春欲半猶及見梅花笑踏王孫草言㝷處士家<lb/>
塵心瑩水鏡野服映山霞岩壑長如此榮名豈足誇<lb/>
碧水年年色幽人復此遊不因同所好那得獨相求<lb/>
山鳥矜春語湖烟淡夕流思君忽自笑信矣一生浮<lb/>
　岳將軍墓二首<lb/>
國耻猶未雪身危亦自甘九原人不返萬壑氣長寒<lb/>
豈恨藏弓早終知借劍難吾生非壮士於此髮衝冠<lb/>
誰將三字獄墮此萬里城北望真堪淚南枝空自榮<lb/>
國随身共殞相與虜俱生落日松風起猶聞劍㦸鳴<lb/>
　吳江三忠祠<hi>祠在太湖東畔三忠伍太宰張睢陽岳武穆也</hi>
<pb n="KR4e0190_SBCK_002-15a"/>
廟枕洞庭波招魂薦楚歌靈風䑕雀避落日鹿麋過<lb/>
東國終爲沼南兵不渡河江淮形勝地保障近如何<lb/>
墓檟幾經秋興亡一鐲樓死應爲厲鬼生肯共金酋<lb/>
吳越車書混江淮戰伐休幸逢全盛世此地弄扁舟<lb/>
　　松關<hi>蠡南雜詩爲吳頥山副使作</hi>
月出照松關松隂正滿地恐有山僧歸終夜不湏閉<lb/>
　　梅塢<lb/>
層氷結平川積雪埋高樹無處寄幽情但到梅花塢<lb/>
　筠徑<lb/>
靣靣隔深竹茅齋在何處遥聞犬吠聲試從此路去<lb/>
<pb n="KR4e0190_SBCK_002-15b"/>
　　石丈<lb/>
自是太古人一身衣百草年年只在山憐爾亦枯槁<lb/>
　蒼翠亭<lb/>
風來松濤生風去松濤罷雖非叅禪客暫此學觀化<lb/>
　㑹逺樓<lb/>
層樓對廻溪溪邊草新緑不是傷春人聊騁千里目<lb/>
　　元陽洞<lb/>
混沌遇儵忽誤𬒳鑿一竅寄語談玄人此中可觀妙<lb/>
　　小虹橋<lb/>
採花與汲澗幽事俱在山朝向橋上去暮向橋上還<lb/>
<pb n="KR4e0190_SBCK_002-16a"/>
　　迎仙舘<lb/>
空齋寂無人草木自森蔚不因羽客遊安得有雲氣<lb/>
　　禮星臺<lb/>
昔在明光宫日侍北斗傍此時卧空谷頻望北斗光<lb/>
　　靈芬精舎<lb/>
山人愛長生辟榖亦云乆何以濟朝饑紫芝大如手<lb/>
　　山田<lb/>
從横亂峯裡忽此見平田不湏抱甕汲自有峯頂泉<lb/>
　　山池<lb/>
百泉自奔注更不費䟽鑿雨歇天氣清臨池看洗鶴<lb/>
<pb n="KR4e0190_SBCK_002-16b"/>
　　茅亭<lb/>
孤亭簇群岫宴坐增悄然主人何所作多應草太玄<lb/>
　　良友軒<hi>竹</hi>
里中耆舊多談笑毎相聚日暮各自歸此君獨不去<lb/>
　聴鶯閣<lb/>
春催金谷曉一望百花齊不作遼西夢從渠着意啼<lb/>
　　賀陳吏部父母榮贈二首<lb/>
歳月生涯短詩書世澤長今看墓木拱猶自𬒳恩光<lb/>
翠鸐裁新服丹沙駐舊容爲問天書寵何如石窌封<lb/>
　　己酉八月十八日觀潮作<lb/>
<pb n="KR4e0190_SBCK_002-17a"/>
秋空忽爾色黯黲萬竅怒號山震盪冥冥混沌一氣<lb/>
來游人共指潮頭上𥘉時映海色尚㣲及至摧山力<lb/>
漸壮<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞吳越懼一壑幻戯人獸驚殊状滿空烟霧<lb/>
走玉龍萬里川源豗白象雷鼓鞺鞳馮夷舞日車出<lb/>
沒鮫綃漾海神珍寳不自惜歳與江妃一相餉湏臾<lb/>
漲盡勢稍歇依然宇宙囬清亮昔人說此已愈疾何<lb/>
况臨流恣踈放<lb/>
　　賀金翁夫婦雙壽詩翁舉人子韶庠生子聲之<lb/>
　　　父也<lb/>
金家兄弟早空群倚馬便作萬言文玉樹輝輝照前<lb/>
<pb n="KR4e0190_SBCK_002-17b"/>
後弱冠英名在人口黌舎同遊愧我先相見毎稱吾<lb/>
小友曾說而翁好避諠隱身西郭如鄉村一生愛誦<lb/>
逺公偈累歳不識縣令門夫婦齊年人共羡九月開<lb/>
筵對歸鴈請看二子接翅飛好将文繡作斑衣<lb/>
　　題贈喬僉事兼爲乃翁封君壽<lb/>
使君昂藏關西客弱冠聲名已籍籍著書毎欲凖盤<lb/>
誥作賦時能擲金石爲郎幾歳歴金華還聞建節度<lb/>
褒斜錦水秋霜看避馬杜陵春草正思家君家住近<lb/>
谷口東而翁亦有子眞風游宦勿言親舎逺金牛元<lb/>
自接秦中<lb/>
<pb n="KR4e0190_SBCK_002-18a"/>
　　希周兄八十<lb/>
三十年前事未遥兄時鄉杖我垂髫豈識負剱從長<lb/>
者惟解戲雞逐馬誇輕蹻三十年後事已更驚看鏡<lb/>
裡白髭生問兄何爲却少壮應是黄金鑄已成<lb/>
　　石湖王傅辱觀拙集見贈長句二十三韻奉答<lb/>
　　　一首<lb/>
少年文苑恣捜集每得異書心喜懌或時一日來束<lb/>
閣輙覺無聊少顔色偶熟草木鳥獸經充貢王廷叨<lb/>
簡廸眉目可醜非世用依然歸來事藿食荒廬四壁<lb/>
豈嫌陋敝帚千金徒自嚇不能屈蠖事深藏尚爾雕<lb/>
<pb n="KR4e0190_SBCK_002-18b"/>
蟲餘故習苦思疾書寒燈伴㣲吟骨立長松側言語<lb/>
能工詫鸚鵡心田耳穢驚狐蜮已知壮夫决不爲況<lb/>
有良朋相羽翼㫪陵無極只一語此是尼山真血脉<lb/>
汙背幾枉過一生焚棄筆硯甘守黒囬頭可笑瓿堪<lb/>
覆後生謬謂玄非白秪合篋笥掩瑕垢誰寫竹帛露<lb/>
狂易雲間長史有古風三江五湖襟期隔下里因風<lb/>
忽傳去幸逢知音寛我責謂余朋舊徃復書惷戅頗<lb/>
比他山石百卅餘言拜嘉句坐令枯槁生潤澤夫君<lb/>
清標逺俗姿矯矯忽向我前立轉覺側身感四愁何<lb/>
時開徑延三益東海此日多君子有如塤箎逓戞擊<lb/>
<pb n="KR4e0190_SBCK_002-19a"/>
寄聲林莫兩楊君努力與世掃蘙塞<lb/>
　　題偶耕書屋送謝右溪西歸兼東左溪<lb/>
長君昔挂西曹冠青風漠漠滄江寒少君復謝薇省<lb/>
吏身世飄颻忽如棄歸來對坐四壁居篋中一卷種<lb/>
樹書誰言丘壑足枯稿折腰昔日今何如五月黄梅<lb/>
雨茅屋麥苗滿田蠶上族童稚欣欣笑相語但免饑<lb/>
寒百事足吳國樗生少好游三仕無成感四休巳道<lb/>
栖栖非我事将從沮溺問良謀<lb/>
　　題夏中書畫竹<lb/>
古來畫竹多少人葉葉枝枝輳成幅獨有中書似老<lb/>
<pb n="KR4e0190_SBCK_002-19b"/>
文解道胸中有成竹辛苦欲得此君意屢歳清齋㫁<lb/>
葷肉偶然興到始一灑萬壑寒聲忽滿屋秋殺春生<lb/>
併一時幾株抽葉幾株秃披紛蛇蠖爭屈伸數寸巳<lb/>
覺千㝷足中書醉墨滿人間此幅風神更不俗勸君<lb/>
風雨好収拾葛陂恐與蛟龍逐<lb/>
　卓小仙草書歌<lb/>
莆守寄我卓仙書北窓閒佇時玩展吳人本慣見龍<lb/>
蛇對此真形驚走轉瓌譎東海黄公符蒼古太廟姫<lb/>
王瑑曲處素娥欹舞腰勁來壮夫摐狼銑藤纒老樹<lb/>
千尺挂鷹攫寒厓百鳥愞巳覺人間出草聖却訝空<lb/>
<pb n="KR4e0190_SBCK_002-20a"/>
中墮雲篆古來草書誰擅塲酒旭僧素頗中還漏痕<lb/>
釵股那足竒脫㡌露頂空漫衍雖然奔放不可覊筆<lb/>
墨蹊徑未盡遣傳聞卓仙形貌異蓬頭濶口足爪跣<lb/>
胸中光恠秘不得漏洩機緘在此卷軒轅道士罵俗<lb/>
書寫出靈文世不辨卓仙作字不用手唐生識字亦<lb/>
非眼說到手眼兩忘處作者識者俱一莞幾時杖䇿<lb/>
入武夷試問仙郎叩金簡<lb/>
　　楊教師鎗歌<lb/>
老楊自是關東客短衣長軀棗紅面千里隨身丈八<lb/>
矛到處㝷人闘輕徤謂余儒生頗好武一揖滚滚發<lb/>
<pb n="KR4e0190_SBCK_002-20b"/>
<pb n="KR4e0190_SBCK_002-20b"/>
美人昔日開匣時兩面含嬌自矜戯一朝委世抛珠<lb/>
玉獨殉此物不忍離埋沒土中幾何年大塊爲工再<lb/>
鑪鞴砂精永火日夜蒸噴作丹朱滿身痣中凝一點<lb/>
秋露珠宿世銅胎盡銷棄有如鍊骨老臞仙血肉都<lb/>
捐秪靈氣神物安能乆藏匿化作白蜺躍出地銀鏤<lb/>
細細髲髢縈瓜皮津津流水漬山人何處得此寳王<lb/>
孫逺自夷門寄良工爲我重開闢一鈎剖出千齡閟<lb/>
𥘉時混沌蟠玄黄倐忽晦明分面背清輝逼人心髓<lb/>
寒驚詫蟾蜍墮簷際却憶朝朝鏡裡人巳謂衰容止<lb/>
如是今朝覽鏡咄自驚短髪絲絲見凋敝濕灰餘色<lb/>
<pb n="KR4e0190_SBCK_002-21a"/>
轉分明皺縠新紋大髣髴雲臺勲業巳如夢名山著<lb/>
書安可冀本欣始識真面目囬首壮心一憔悴照罷<lb/>
還如未照時好醜依然都不記<lb/>
　峩嵋道人拳歌<lb/>
浮屠善幻多技能少林拳法世希有道人更自岀新<lb/>
竒乃是深山白猿授是日茆堂秋氣高霜薄風㣲静<lb/>
枯栁忽然竪髮一頓足崖石迸裂驚砂走去來星女<lb/>
擲靈梭夭矯天魔飜翠䄂舑舕含沙鬼戯人髬䰄磨<lb/>
牙贙捕獸形人自詫我無形或將跟絓示之肘險中<lb/>
呈巧衆盡驚拙裡藏機人莫究漢京㝷撞未趫捷海<lb/>
<pb n="KR4e0190_SBCK_002-21b"/>
國眩人空抖擻畨身直指日車停縮首斜鑚鍼眼透<lb/>
百折連腰盡無骨一撒通身皆是手猶言技癢試賈<lb/>
勇低蹲更作獅子吼興䦨顧影却自惜肯使天機俱<lb/>
洩漏餘竒未竟已収埸鼻息無聲神氣守道人變化<lb/>
固不測跳上蒲團如木耦<lb/>
　　日本刀歌<lb/>
有客贈我日本刀魚鬚作靶青絲綆重重碧海浮渡<lb/>
來身上龍文雜藻荇悵然提刀起四顧白日高高天<lb/>
冏冏毛髪凛冽生雞皮坐失炎蒸日方永聞道倭夷<lb/>
𥘉鑄成幾歳埋藏擲深井日淘月煉火氣盡一片凝<lb/>
<pb n="KR4e0190_SBCK_002-22a"/>
氷闘清冷持此月中斫桂樹顧兎應知避光景倭夷<lb/>
塗刀用人血至今班點誰能整精靈長與刀相隨清<lb/>
宵恍見夷鬼影邇來韃靼頗驕黠昨夜三關又聞警<lb/>
誰能將此向龍沙奔騰一斬單于頸古來神物用有<lb/>
時且向囊中試韜頴<lb/>
　　劒井行時有白氣属天<lb/>
仙人擲劒不記年至今光恠猶未歇薄蝕日月騰金<lb/>
晶青天倒挂雙白蜺曾斬妖蛟帶腥氣寒泉滿甃誰<lb/>
敢汲只恐仙人求故物但看水底飛露靂<lb/>
　爲謝叅政與槐題青白蓮畫<lb/>
<pb n="KR4e0190_SBCK_002-22b"/>
紛紛滿眼盡紅粧忽然見此青白色並挺孤標出倫<lb/>
類豈特中通并外直不縁太㓗遭染汗自爾天然去<lb/>
雕飾西山賊夫㫁煙火南州高士力稼穡對花疑是<lb/>
此二人良工託物象其德寫貞直欲空諸相詎肯輕<lb/>
着一點墨世人只將肉眼看道是紅粧正堪翫金陵<lb/>
謝兄善識花每對此花再三嘆謝兄卓犖不俗状已<lb/>
有聲名動藩翰願言永保金石心不負此花長作伴<lb/>
　　悼僕鈕才<lb/>
昨日装書書滿箱恰如鳥盡良弓藏臼中餘藥正在<lb/>
搗猶似平生事未了幻泡本是無常期咄哉一病不<lb/>
<pb n="KR4e0190_SBCK_002-23a"/>
週時游塘風冷白楊樹堪記年年課租處<lb/>
重刋荆川先生文集卷之二<lb/>
</p>
<p>
</p>
  </div>
</body>
</text>
</TEI>
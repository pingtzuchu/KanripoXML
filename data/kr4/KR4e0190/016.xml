<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_016-1a"/>
重刋荆川先生文集卷之十六<lb/>
　墓表<lb/>
　　春坊中允方泉李君墓表<lb/>
方泉李君既卒其父推官公謂余與君同寮相好也<lb/>
以書來請余表君之墓君姓李氏諱學詩字正夫世<lb/>
爲萊州府平度州人大父諱琮父推官公慧也生二<lb/>
子而君爲長君少頴異沉静治經通尚書乙酉秋郡<lb/>
守李君霆夢桃花洞中一少年得雋已而君中試君<lb/>
結廬讀書處則桃花洞之麓也丙戌第進士爲永平<lb/>
府推官法麗扵情數决滯獄三年以薦召入爲稽勲<lb/>
<pb n="KR4e0190_SBCK_016-1b"/>
司主事頃之陞考功司貟外郎㑹朝覲考察君與有<lb/>
司佐其長僚黜陟用精已而調文選貟外郎君之在<lb/>
考功也而余亦入爲考功主事始與君相識君爲人<lb/>
豐肉踈眉目進止雍容與人接婉婉若處女腹中坦<lb/>
坦不蓄鱗甲以此能在處協于僚友間其治獄也未<lb/>
嘗以鉤距爲巧其考課也未嘗以按吏爲功是時都<lb/>
御史王浚川公有物望不輕一言假人自君爲諸生<lb/>
而浚川公爲提學則已竒君後君居吏部浚川公熟<lb/>
視君益以爲逺噐數言扵諸公卿間諸公卿自是知<lb/>
君亦以爲逺噐也君居閒獨喜爲詩然在衆中絶口<lb/>
<pb n="KR4e0190_SBCK_016-2a"/>
未嘗言詩其自晦多如是在文選未幾改官爲翰林<lb/>
院編修頃之丁母楊宜人憂既葬廬扵墓側産芝三<lb/>
本高尺許然君不自以爲瑞而亦不言扵人服除赴<lb/>
官戊戌春同考㑹試事巳亥　東朝建君拜左春坊<lb/>
左中允兼翰林院修撰未幾充經筵講官庚子秋主<lb/>
順天府鄉試踰年以病卒嘉靖辛丑六月某日也年<lb/>
三十有九君之入翰林也是時與君同入先後十有<lb/>
一人皆取之科道與諸部属而君與余則皆自吏部<lb/>
入居二年余罷歸而編修鄞陳君束出爲按察僉事<lb/>
是年編修山陽盧君淮卒明年修撰東平王君汝孝<lb/>
<pb n="KR4e0190_SBCK_016-2b"/>
出爲按察副使又三年余起爲春坊司諫是年中允<lb/>
閩陳君節之卒明年陳君束以副使卒是年余再罷<lb/>
歸明年而君又卒嗚呼維昔官翰林者進士高甲與<lb/>
庶吉士兩塗而巳今<lb/>
天子在位以爲此不足以博求碩士遂改其制癸巳<lb/>
之歳乃得君等十有一人于是此十有一人者入則<lb/>
陪侍經幄退則校讐東觀景從響附人思自竭以報<lb/>
殊恩暇則相與接杯酒或限韻賦詩分曹壺奕或雜<lb/>
以詼諧嘲笑以極文儒墨士之樂于此之時彬彬雅<lb/>
雅争先恐後何其盛耶七八年間在鬼録者幾及其<lb/>
<pb n="KR4e0190_SBCK_016-3a"/>
半出者罷者亦又幾人其尚在院者纔兩三人耳嗚<lb/>
呼何其有終之鮮與自古文儒之士委棄于草野者<lb/>
不少乃其間得自致扵金馬玉堂之列以桀然自見<lb/>
其才者千百而一兩人耳其遇不可謂不幸<lb/>
天子度常格而用人亦冀以得魁梧瓌偉之雋盖蒐<lb/>
扵千百庶僚之中獲此數人其致之不可謂不艱而<lb/>
淪落銷歇若此其奄忽也豈非憐才者之所嘆與故<lb/>
爲表君之墓而并名其人以志余之所感云<lb/>
　　戸部主事陳君墓表<lb/>
嘉靖巳丑歳吾郡之士同舉進士者凡八人于是此<lb/>
<pb n="KR4e0190_SBCK_016-3b"/>
八人者得群然咸聚于京師未幾則或去或留或去<lb/>
者復留而留者又踵以去其間得相聚京師者率不<lb/>
過四五人或三二人再不能及于八人之數而其後<lb/>
無錫張君舜舉與余相繼罷去則此八人之中罷其<lb/>
兩人其後江隂陳君又卒于京師則八人之中喪其<lb/>
一人矣嗚呼是可嘆也憶昔此八人相與日夕具杯<lb/>
酒相歡笑此時固亦知其聚者終不能不散然殊不<lb/>
意其遽然遽散去猶冀且復聚縱使散去不復聚亦<lb/>
不意升沉存没邈然分隔遽至于此然此猶七八年<lb/>
之間耳使更復此七八年或數十年則人事之錯迕<lb/>
<pb n="KR4e0190_SBCK_016-4a"/>
消息愈益不齊而其聚散升沉存沒之感計亦不止<lb/>
如此而巳嗚呼此可以知人生之若浮與天地之爲<lb/>
逆旅矣而亦何恠其然也歟然方其聚也則爲之歡<lb/>
然以喜其散也則爲之慨然以憶其罷而去也則或<lb/>
爲之悵然以唁其沒而不可作也則或爲之欷嘘流<lb/>
涕以悲亦有情者之所不能巳歟然則子逹之亡此<lb/>
七人者莫不悲焉而余獨有所深悲于子逹者以子<lb/>
逹有樸茂愿慤之質有務爲君子之志而學未及充<lb/>
乎其質力未及竟乎其志非惟大官老壽限于命而<lb/>
不可得而問學事業之可以自致者亦若有所限焉<lb/>
<pb n="KR4e0190_SBCK_016-4b"/>
而未究乎其止也此子逹之所以爲悲歟彼區區聚<lb/>
散升沉存沒之感固又不足較矣子逹諱詞自號茶<lb/>
丘居士以進士授戸部山東司主事歴官若干年而<lb/>
卒卒時年纔三十有六陳氏故饒于貲而君能刻苦<lb/>
自植立其在衆人中衣裳言貌絶不類紛華子弟而<lb/>
其在官絶不營營然廣交㳺借聲譽爲富人事其爲<lb/>
戸部嘗監太倉軍儲又監淮安清江浦漕務最後檢<lb/>
校諸司章奏皆精鍊謹㓗能于其官而君自少孤事<lb/>
其叔青田始事父之禮友其從兄子和如其親弟兄<lb/>
家之筦鑰一總于青田而君不知焉君出入必禀于<lb/>
<pb n="KR4e0190_SBCK_016-5a"/>
青田翁而後從事觀君居家與其居官而予所稱君<lb/>
之質與其志大率可知也君始有二子而夭後君卒<lb/>
之八月其妻吳安人始生一子名之曰之才安人系<lb/>
出恭靖侯良之後有賢行而青田又爲之綱紀于外<lb/>
其必能相與立孤以成君志也嗚呼陳氏之以善聞<lb/>
也久矣而君父敔山公既舉于鄊又不顯以死至君<lb/>
且顯矣而天又嗇之固将以昌其後乎曩癸已之歲<lb/>
余再官京師㑹君亦継至于是所謂八人者獨予與<lb/>
君二人在京師後雖継有至者又不久以去而君與<lb/>
予至再更寒暑而後别且以余之迂戅無似幸不爲<lb/>
<pb n="KR4e0190_SBCK_016-5b"/>
此七人所棄斥而君尤若以予爲可與者盖君于余<lb/>
交深而信篤如此君之没予安得黙然無一言也君<lb/>
墓志行状既自属于學士張公與戶部主事曹君獨<lb/>
墓表未有所属青田翁以請于予盖君未嘗有言而<lb/>
青田翁揣知君之意或在予也君世譜履歴則誌已<lb/>
詳故予獨序交游始終以道君之可悲者以掲于君<lb/>
之墓而又将以貽諸此六人者云<lb/>
　　都察院都事秦君墓表<lb/>
錫之言孝弟篤行有家法者必㱕秦氏秦氏之先貞<lb/>
静先生諱旭隱居行誼既没而鄊人私謚貞静先生<lb/>
<pb n="KR4e0190_SBCK_016-6a"/>
以長子䕫官封中憲大夫然鄊人不稱其官而稱之<lb/>
曰貞静先生貞静次子永孚以孝子旌弟仲孚亦孝<lb/>
郷人稱之曰雙孝秦氏君諱鏜字國和號類樗山人<lb/>
貞静先生之孫而孝子公之子也自少爲邑諸生治<lb/>
所謂時文者最精每御史歳試諸生諸生心擬甲乙<lb/>
多目君君亦每自負及案出卒無前君者然六試扵<lb/>
郷而後第五試扵㑹皆不第已而罷試家居若干年<lb/>
嘉靖辛丑即家授南京都察院都事以卒年七十有<lb/>
九君之罷試也以親老且病故竟二親死君亦遂不<lb/>
仕也曰吾禄不及吾親乃欲以衰年爲子孫竊禄耶<lb/>
<pb n="KR4e0190_SBCK_016-6b"/>
𥘉孝子公事其父貞静與其母殷恭人惟其志而不<lb/>
忍傷至扵刺血吮瘡不憚爲之及君事孝子公一如<lb/>
其所以事貞静者其事母張孺人一如其所以事殷<lb/>
恭人者孝子公仁慈儉朴君爲是群下不輕鞭呵中<lb/>
堂無叱咤之聲平生自饗七筯不出𬞞豆之外懼少<lb/>
失孝子公意張孺人嘗病癱不能起又瘖不能言君<lb/>
以意揣其寒温飽飢而時食衣之便溺起坐必君自<lb/>
扶抱朝夕必側如是者十九年雖女使亦不以属然<lb/>
此盖君之所謂孝者即甚勞勩亦不過乎煦愉抑搔<lb/>
人子之常事獨念君束髪即以文自奮人亦期君扵<lb/>
<pb n="KR4e0190_SBCK_016-7a"/>
當時所謂功名顯榮縱不有得扵前必有得扵後而<lb/>
君乃銳然自割扵強盛之年非孝愛純至一不中熱<lb/>
扵世味有所不能是無難耳抑人亦有言子而仕雖<lb/>
有離憂樂也子而在側雖無離憂不樂也人情豈異<lb/>
是哉君乃能使其親忘乎人情之所樂而深樂乎人<lb/>
情之所不樂者其必有委曲感移乎親之心而人不<lb/>
能知是尤所以爲難也君事寡姊曲有恩禮姊亦以<lb/>
節見旌君爲人悃愊無表暴之飾然重節槩厲㢘隅<lb/>
不妄交游不輕謁扵有司君既自以詩書行誼守爲<lb/>
家法扵教子孫也尤篤子孫化之街衢之間褒衣矩<lb/>
<pb n="KR4e0190_SBCK_016-7b"/>
歩不問可知其爲君家弟子庚子歳子涵孫禾舉扵<lb/>
郷癸夘孫梁又舉郷之人不以子孫之堦扵榮進爲<lb/>
秦氏賀而以子孫恂恂謹譲守家法爲秦氏賀也盖<lb/>
吾友施君子羽狀君之行而爲之說以比扵漢石氏<lb/>
其說然矣然石氏自建慶而下不再世孝謹遂衰豈<lb/>
非其質行有餘而詩書問學之澤不足以維持之耶<lb/>
有石氏之孝弟矣而又能從事乎齊魯諸儒之所謂<lb/>
文學者以益修乎其所未至則秦氏孝謹之風其将<lb/>
不衰矣乎余故因表君之墓而并書之以詔其後之<lb/>
人<lb/>
<pb n="KR4e0190_SBCK_016-8a"/>
　普安州判杭君墓表<lb/>
嗚呼是爲吾友宜興杭君錫賢之墓杭君諱封錫賢<lb/>
其字號日惺布政澤西公之子都御史雙溪公之兄<lb/>
子也乙未歳余罷官歸客宜興寔舘扵君余性𥚹且<lb/>
戅在郷曲孑孑不能與人爲同然獨嘗心善君君自<lb/>
少以宦游子弟著文行其所結納多海内知名之士<lb/>
顧余何取然君與余獨深相好也以是于君乎舘余<lb/>
所舘距君所居五六十里君數數徃來候余或相對<lb/>
一室講論經史或邀余游東西溪及銅官諸山所至<lb/>
輙盤桓竟日或相與賦詩爲樂余是時居常以病謝<lb/>
<pb n="KR4e0190_SBCK_016-8b"/>
客然扵君之來未嘗不喜余扵山水亦雅不甚好然<lb/>
扵君之請未嘗不從與君處乆而益津津有味而亦<lb/>
益知君之爲人君外和而中介其遇事小心能忍待<lb/>
人依扵謙厚扵好善尤篤甚扵世之嗜勢利者其臭<lb/>
味茍同雖其四海九州之人君縱不能徧與之接然<lb/>
其心未嘗不慕而求之其臭味苟不同雖其里閈姻<lb/>
戚之人君縱強與之接然其心未嘗不踈而逺之其<lb/>
慕而求之也然未嘗翕翕以相驩其踈而逺之也然<lb/>
未嘗悻悻以相忤余以是益信君爲長者余既居宜<lb/>
興兩年㑹有春坊司諌之　命去如京師未幾君亦<lb/>
<pb n="KR4e0190_SBCK_016-9a"/>
以選入就試北畿復得與君日夕往來如宜興時君<lb/>
居京師尤自守不妄與人交獨余所善吉水羅達夫<lb/>
富順熊叔仁平涼趙景仁君介余徧與之㳺甚狎至<lb/>
於大官勢人之門雖君力能自通然絶不往也始君<lb/>
少時從澤西公在京師學於翰林諸先生其爲文有<lb/>
矩矱爲縣諸生已能出名聲然數試不利後爲太學<lb/>
生師事湛甘泉吕涇野鄒東郭三先生三先生亦㴱<lb/>
器君君益思自奮及余與君㑹宜興則君年且五十<lb/>
矣而其氣不少衰時時作爲文章包羅馳騁沛如也<lb/>
旣試北畿又不利於是始有選將選有勸以賂者君<lb/>
<pb n="KR4e0190_SBCK_016-9b"/>
艴然曰吾父吾叔並以直節蒞官吾縱不能似柰何<lb/>
以此爲吾父吾叔羞竟不肯於是選普安州判官歸<lb/>
至淮病卒年五十有七自君在京師而余以狂言再<lb/>
謫為民君送我於崇文門外眤眤不能別且謂余曰<lb/>
君去吾亦歸矣與君結廬㴱山以老焉可也未幾而<lb/>
君竟死嗚呼余烏得無情哉乃爲叙始終游從之故<lb/>
與君爲人之大畧而書之於其墓<lb/>
　　按察司照磨吳君墓表<lb/>
文字之變於今世極矣古者秉是非之公以榮辱其<lb/>
人故史與銘相並而行其異者史則美惡兼載銘則<lb/>
<pb n="KR4e0190_SBCK_016-10a"/>
稱羙而不稱惡羙惡兼載則以善善為予以惡惡為<lb/>
奪予與奪並故其為教也章稱美而不稱惡則以得<lb/>
銘為予以不得銘為奪奪因予顯故其為教也㣲義<lb/>
主於兼載則雖家人里巷之碎事可以廣異聞者亦<lb/>
或採焉故其為體也不嫌扵詳義主於稱美則非勞<lb/>
臣烈士之殊迹可以繫世風者率不列焉故其為體<lb/>
也不嫌於簡是銘較之史猶嚴也後世史與銘皆非<lb/>
古矣而銘之濫且誣也尤甚漢蔡中郎以一代史才<lb/>
自負至其所為碑文則自以為多愧辭豈中郎知嚴<lb/>
扵史而不知嚴扵銘耶然則銘之不足據以輕重也<lb/>
<pb n="KR4e0190_SBCK_016-10b"/>
在漢而巳然今又何恠余兩為史官皆以不稱罷而<lb/>
姻戚閭里以其嘗職史故徃徃以銘辭見属嗚呼試<lb/>
點撿前後所為銘其如中郎之愧辭者有之乎無也<lb/>
余進而位扵朝不能信予奪扵其史退而處扵鄊不<lb/>
能信予奪扵其銘是余罪也雖然予奪非予之所敢<lb/>
也是以欲絶筆扵銘焉其或牽扵一二親故之請有<lb/>
不能盡絶者則謹書其姓名里宦系世卒葬月日此<lb/>
外則不敢輕置一言雖不盡應古銘法亦庶幾從簡<lb/>
近古之意焉墓有銘有表表亦銘也今予所為表者<lb/>
是維按察司照磨吳君之墓據君之族孫進士禎所<lb/>
<pb n="KR4e0190_SBCK_016-11a"/>
為状君諱文字從周號鯁齋世為無錫之閭江大父<lb/>
諱某云云君少讀書為邑諸生後援例入太學凡兩<lb/>
試不中第巳而選福寕州幕官陞山東按察司照磨<lb/>
不赴任遂乞致仕家居凡幾年病脾一歳卒嘉靖某<lb/>
年月日也年七十有五墓在閭江第二湾祖塋之次<lb/>
葬以卒之又明年某月某日将葬君之二子忞慰詣<lb/>
余請文而君族弟從夏實為之先二子且致君遺言<lb/>
曰吾死汝必扵唐太史乞言焉從夏為吾母任宜人<lb/>
後母之弟其人恬静有守余雅重之故其為君請不<lb/>
可辭而余嘗兩㑹君扵京師其氣温然謙厚人也始<lb/>
<pb n="KR4e0190_SBCK_016-11b"/>
改官而乞身賢乎冐競不知返者君之遺言又如此<lb/>
嗚呼君豈以余不能為愧辭也乎故余叙所以不敢<lb/>
輕為銘之說及所以銘君之故而謹書君之姓名里<lb/>
宦系世卒葬月日為文而授之忞慰使鑱諸墓上<lb/>
　華三山墓表<lb/>
華三山翁諱從智字克禎按察副使金之父也副使<lb/>
為戸部主事時封翁以其官副使㢘静樸木有古人<lb/>
之風余心敬慕其為人後乃稍聞三山公之行事而<lb/>
知副使之樹立有自也則又敬慕三山翁已而得翁<lb/>
所為佘山百詠詩其語類古之隱君子自足扵一丘<lb/>
<pb n="KR4e0190_SBCK_016-12a"/>
一壑而不奸扵物者余嘗𣣔走佘山訪翁以庶幾獲<lb/>
見所謂山澤之臞而未能也嘉靖壬寅四月十有四<lb/>
日翁以病卒年八十有二扵是副使來請余表翁之<lb/>
墓嗚呼余扵翁有感矣翁生為富人而以子貴為封<lb/>
官諸富人率隂陽予奪多其綱絡以力争錐刀其貴<lb/>
人父兄或慿其氣力漁獵其人饜其谿心翁乃約巳<lb/>
而豐人一切屏機穽不事賈田宅從其贏歛租息從<lb/>
其朒衣食人也從其贏自衣食也從其朒又諸富人<lb/>
與貴人父兄率飾冠帶都騶奴日夜碌碌以刺候造<lb/>
請結納為事以厚其交而多其勢或時節徃來府縣<lb/>
<pb n="KR4e0190_SBCK_016-12b"/>
門入則僂僂柔色詞以媚出則詡詡張眉目以矜翁<lb/>
獨一切謝去塞竇自蔵在佘山三十年束帶見賔客<lb/>
之日可數也盖翁之泊于利而䟽于勢若此宜其發<lb/>
之詩歌而特有類乎古之隱君子也哉余是以諾副<lb/>
使君之請而表扵其墓翁墓在佘山翁所自營也翁<lb/>
少嘗力扵治生以逸其父西野翁後西野翁没翁遂<lb/>
去其故居而老于佘乃自為塋塜因山而壘植一木<lb/>
必其材甃一石必其無泐費可若干金以上經營勤<lb/>
瘁且數十年而後完雖然古有說矣聲利腐䑕也形<lb/>
骸委蛻也故逹者解焉翁能不恡情扵其一乃若不<lb/>
<pb n="KR4e0190_SBCK_016-13a"/>
能不恡情扵其一焉者何耶且夫役其一生之力營<lb/>
營焉以計其身後委蛻之蔵與彼役其一生之力營<lb/>
營焉以計其身前腐䑕之奉其較亦何能大相逺而<lb/>
翁乃躭之不置其亦未可以為逹欤或曰唐司空生<lb/>
嘗為之矣司空生逹人也故逹乎死生之際則王孫<lb/>
之祼葬可也司空生之自為塋塜而飲酒賦詩其中<lb/>
可也翁父西野翁諱某祖某家扵無錫之鵝湖華氏<lb/>
自翁十五世祖當宋南渡始自汴徙無錫居某地幾<lb/>
世祖自某地徙某地而五世祖又自某地徙鵝湖其<lb/>
墓亦随所徙族大而墓散徃徃蔽草莽間翁遂為巨<lb/>
<pb n="KR4e0190_SBCK_016-13b"/>
碑數通各題小傳碣諸其墓為識而翁始墓扵佘翁<lb/>
配云云<lb/>
　莆田林氏先墓表<lb/>
莆田林君華𫐠其先人之行而請余為之表扵其墓<lb/>
曰少而為儒老而投間其績文強記推扵士人而好<lb/>
施善忍著扵郷曲自少孤獨與母居母或不懌輙卧<lb/>
不食則跪俯牀下求親黨慰解百方母懌然後跪為<lb/>
之起母食然後食是吾大父洗心公之行也雖不為<lb/>
儒生章句然喜誦詩書旁及簫管歌曲卜筮星暦之<lb/>
學尤精康節易數而時諷其所為擊壤詩故其平生<lb/>
<pb n="KR4e0190_SBCK_016-14a"/>
遇歡愉窮窘悲愁死生之變以為是數也嗒然絶不<lb/>
以逆順生心少䘮母䘮哭之目盡腫數至失明後遭<lb/>
父䘮窶不能給則躬負尸扵牀而鬻衣質屋以供含<lb/>
襲其後繼母寡居而家又窶甚滌瀡𥜗緼之奉有豐<lb/>
無缺是吾父敬菴公之行也寒煖飽飢起居盥頮事<lb/>
關舅姑者以身任之不以勞相遺井汲竈燎噐滌衣<lb/>
澣棗栗挑剥家之瑣細事關妯娌者以身先之不以<lb/>
難相推諸妯娌見其卑柔或侮以非意則善解遣之<lb/>
復有煦濡翕䚹者又正色拒之乆之諸妯娌皆服而<lb/>
舅姑則益喜是吾母周安人之行也嗟乎華不幸十<lb/>
<pb n="KR4e0190_SBCK_016-14b"/>
三而䘮吾大父十七而䘮吾母二十而䘮吾父空乏<lb/>
顚沛不能存然思先人之義即以不忘溝壑自厲嘗<lb/>
乏食竟日危坐讀易或雪夜衣絺覆草獨處慷慨歌<lb/>
聲逹旦益奮激不改以先人遺教在不敢背也華自<lb/>
壬辰登第至扵今十有四年而任今職所居官處患<lb/>
難臨民益思砥礪名節深以罔上殘下冐進壊道爲<lb/>
耻以先人遺教在不忍玷也大懼先人之善泯墜不<lb/>
紀是以日夜悼心惟君與華相知深敢以累君華之<lb/>
請余文也盖在知鎮江之二年余諾之而未有以應<lb/>
也後二年御史奏華激變事𬒳逮京師華以書別余<lb/>
<pb n="KR4e0190_SBCK_016-15a"/>
曰苟君不遺余先人而終賜之華即死瞑矣華發鎮<lb/>
江哭而送之江者幾萬人擁傳車不能行逮者愕眙<lb/>
且笑曰是可以為激變矣華至京師上奏自辨<lb/>
天子以為直而京師諸貴人亦多言華枉者扵是<lb/>
天子竟不深罪華而罷為民以㱕華于道遣其弟苹<lb/>
以書來曰華誠不自意復奉先人丘墓惟君所以嘉<lb/>
惠先人者願終賜之嗚呼余扵是益感渉世之難也<lb/>
将為籧篨戚施嚘吚唯阿苞苴承迎之行可以無譴<lb/>
訶憎疾扵人然或不免譴訶憎疾扵鬼神而且遺先<lb/>
人以悪名将為矯世厲俗捐私奉公嶄崖狷㓗之行<lb/>
<pb n="KR4e0190_SBCK_016-15b"/>
可以無譴訶憎疾扵鬼神然或不免譴訶憎疾扵人<lb/>
甚者為世戮辱以憂丘壠是兩者不知其孰可也以<lb/>
華之自處固以謂可以無譴訶憎疾扵鬼神而貽先<lb/>
人以令名然卒不免譴訶憎疾扵人既觸法矣然猶<lb/>
得免僇辱以奉先人丘壠以不為譴訶憎疾者所快<lb/>
盖非<lb/>
天子明聖至仁保全善類則不及此故特為紀之以<lb/>
著扵世且使世之人知種徳積行雖壈坎其身必發<lb/>
之扵其子孫如林氏之先人秉道守正雖遭罹䜛疾<lb/>
終獲保全如華者以為仁人志士之勸其扵世教未<lb/>
<pb n="KR4e0190_SBCK_016-16a"/>
必無𥙷云<lb/>
　　彭翠岩處士墓表<lb/>
古之人有書其人之墓者必其知足以知其人者也<lb/>
智不足以知其人而據其所傳聞書之雖其當實君<lb/>
子且以為近誣而况其不當實者乎雖或知不足以<lb/>
知其人而知其子弟則為之書其父兄者今徃徃有<lb/>
之然其不失實者亦或少矣自余稍知為文惟書人<lb/>
之墓則尤不敢不謹知不足以知其人不敢書雖或<lb/>
知其子弟而亦不敢以書其父兄今余既未足以知<lb/>
處士而又未獲㳺扵處士之子郡推君而特為之書<lb/>
<pb n="KR4e0190_SBCK_016-16b"/>
者盖郡推君之僚扵余父也最乆而余父之知郡推<lb/>
君也最深則因余父以知郡推君之為人而因郡推<lb/>
君之所稱述者以知處士之為人其亦庶乎可以不<lb/>
失實焉否也按状處士諱顥遵道其字處士居常自<lb/>
言曰拙可以勤𥙷而窘可以儉𥙿故其俯拾仰取凡<lb/>
所以家人生産之計未嘗不出于勤而其服食噐具<lb/>
凡其所以自奉未嘗不出于儉然至貧不能屋者為<lb/>
之屋貸而不能償者還其劵或遇賢士君子其将迎<lb/>
而贈送之也必㳟其貌而豐其儀故士君子樂與之<lb/>
游而郷之人不病其為纎嗇也其更徭賦役凡所以<lb/>
<pb n="KR4e0190_SBCK_016-17a"/>
急公家之事者先扵所以謀其私至扵體其同室之<lb/>
休戚通其布無而孔懐其死䘮其所以為其父母之<lb/>
子者先扵所以為其子處士既自以不能讀書為儒<lb/>
而獨属意扵郡推君郡推君之少也擇師教之而時<lb/>
督之曰若頼祖父餘業幸無飢寒而不刻骨自植立<lb/>
而惰窳以敗是羞余也嘉靖壬午郡推君舉扵郷處<lb/>
士且喜且督之曰更志其大者可也盖郡推君述處<lb/>
士之行大略如此而余父為余言郡推君之為人縮<lb/>
縮謹甚其治獄多所貸舎不以鍜錬為能雖鞭楚常<lb/>
恐傷之是殆有聞扵處士長者之教乎余是以因余<lb/>
<pb n="KR4e0190_SBCK_016-17b"/>
父以知郡推公因郡推公以知處士而為之記之也<lb/>
處士祖希載父徳甫自處士祖父而上皆不仕而處<lb/>
士有子澄始舉扵郷今為永州府推官配晏孺人状<lb/>
以為安祥雍肅能助處士之不逮者也子三人長即<lb/>
澄次渾太學生皆晏出也次深側出也孫男六人天<lb/>
禄天𥘉天視天祐而天禄天𥘉天祐皆邑庠生天視<lb/>
太學生其二也㓜未名處士卒扵嘉靖某年月日年<lb/>
六十有三晏孺人卒扵某年月日年五十有九至嘉<lb/>
靖丙申十一月日始合葬扵萬載縣北九子石之崗<lb/>
處士系出宋待制忠肅公龜年之後世居臨江之清<lb/>
<pb n="KR4e0190_SBCK_016-18a"/>
江至六世祖始徙袁之萬載城東而翁又搆别業扵<lb/>
城北龍溪之滸龍溪迤南有岩積翠作亭其上而自<lb/>
號曰翠岩處士余因為之表曰是維翠岩處士之墓<lb/>
云<lb/>
傳<lb/>
　　周㐮敏公傳<lb/>
公姓周氏諱金字子庚號約菴其先武進人也國𥘉<lb/>
有彦居者以閭右徙南京因家焉至公為都御史復<lb/>
還居武進彦居生贈户部尚書道信妻贈夫人董氏<lb/>
扵公為祖妣道信生贈戸部尚書廣妻贈夫人張氏<lb/>
<pb n="KR4e0190_SBCK_016-18b"/>
扵公為考妣墳墓皆在南京而公始賜葬扵武進之<lb/>
惠化郷公自弱冠為應天學生弘治甲子舉郷試正<lb/>
徳戊辰舉進士擢給事中陞太僕少卿僉都御史轉<lb/>
副都御史致仕家居六年以薦起為副都御史陞兵<lb/>
部侍郎轉右都御史㝷轉左陞尚書南京南京公所<lb/>
生長也因得焚黄先人之墓南京人以為榮公之始<lb/>
為給事也扵戸右扵工左扵兵復都扵戸凡歴三科<lb/>
為都御史也僉扵延綏副扵宣府扵保定右左扵淮<lb/>
鳯凡歴四地為尚書也扵刑扵戸凡兩部公所歴多<lb/>
在錢榖刑名兵戎劇曹與邊腹要地公為人闊逹警<lb/>
<pb n="KR4e0190_SBCK_016-19a"/>
敏自在科中則巳練習人情世務章數十餘上度可<lb/>
施行而後言不效迂生敢言而巳　武廟數游幸晏<lb/>
朝公上䟽請復常朝之規退則躬覽章奏以總權綱<lb/>
亦頗見采納時貴寵用事國儲蠧扵冗食公言京粮<lb/>
歳入三百五萬而食者歳乃四百三萬乞痛加澄汰<lb/>
便又言中官以迎佛以織造濫討引鹽暴横道路又<lb/>
言都督馬昻納女弟後宫外議或云巳娠請誅昻而<lb/>
還其女後昻雖不罪而女竟𬒳黜及公沒禮部爲公<lb/>
請贈謚亦獨以公爲給事時能隂銷禍孽指此䟽也<lb/>
方是時奄幸相繼擅勢尤與言路爲仇不旦暮死則<lb/>
<pb n="KR4e0190_SBCK_016-19b"/>
竄少能全者公在科九年卒以老成周慎免扵戮辱<lb/>
而以乆次得擢為太僕公貌瓌偉善議論其在科中<lb/>
每九卿廷議軍機大事邊境要害衆輙目属公公口<lb/>
對甚辨聞者莫不心愜壬申狼山之捷兵部議有功<lb/>
将士例陞三級公笑曰不然将士有實職有虚銜有<lb/>
正副叅遊實職大而虚銜反小有管哨管隊實職小<lb/>
而虚銜反大今一例陞級則管哨以下皆可為督府<lb/>
而叅副以上或止扵都司首尾倒置非便衆是之癸<lb/>
酉廷議用兵土魯復哈密公極言西邊虚憊而土魯<lb/>
險逺且青海之賊窺伺西寕乃欲逺拯哈密譬之人<lb/>
<pb n="KR4e0190_SBCK_016-20a"/>
家囊篋空虚子弟臧獲疲死而盗賊滿門庭将拯門<lb/>
庭之寇乎抑急比鄰之災乎衆曰是則然矣如土魯<lb/>
索金幣何公曰彼能效順國家何愛扵賞不然勦之<lb/>
未晚也巳而卒從公議于是衆以公可属邊事推延<lb/>
綏則推公推宣府則推公公既家居廷臣交口薦猶<lb/>
尚以邊事也公在兩鎮值寕夏甘肅大同三變之後<lb/>
公既素豁逹不拘謭有帥臣體裁又善煦愉接下邊<lb/>
人見公色詞既巳心安公公益務寛簡繩法以休懊<lb/>
熨帖之嘗欲笞一二走卒時窮冬多不袴公見之惻<lb/>
然曰邊人窘乃若是遂不忍笞而百方為之招商聚<lb/>
<pb n="KR4e0190_SBCK_016-20b"/>
粟廣屯積芻以時給其食使人人有重生之心又為<lb/>
之葺墩墻以衛其居䟽石渠以足其水凡有規畫期<lb/>
扵利盡而人不勞邊人益愛公嘉靖甲申公在延綏<lb/>
㑹大同殺都御史報至公愕然因入静室蹰踟乆之<lb/>
喜曰吾得之矣乃開門召諸将吏軍卒盡入環列庭<lb/>
下謂之曰若軰知大同殺都御史乎衆曰知之公曰<lb/>
若軰以殺之為得巳耶非得巳耶衆叩頭曰狂賊自<lb/>
取族耳尚何道公曰不然邊人勞苦甚矣而又虐使<lb/>
之是趣之殺也假令上下素相愛若父子彼将倚以<lb/>
為命縱授之刄使殺焉其誰忍乎衆大<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>呼叩頭退<lb/>
<pb n="KR4e0190_SBCK_016-21a"/>
當是時以片言立解上下疑阻公自喜得應機之知<lb/>
居家時數嘗為余言之其在宣府總督馮侍郎以苛<lb/>
刻失衆心公數争之不能得侍郎又以引鹽數萬與<lb/>
其私人為市而平時商人無能得一引者衆固甚怨<lb/>
㑹諸軍詣侍郎請粮不得且欲鞭之衆遂憤轟然面<lb/>
罵因圍帥府公時以病告諸属奔竄入院泣告公公<lb/>
曰吾在也母恐即便服出坐院門召諸把總官陽罵<lb/>
曰是若軰剥削之過不然諸軍豈不自愛而至此欲<lb/>
盡痛鞭之軍士聞公不委罪若属也則氣固已平乃<lb/>
擁跪而前為諸把總請曰非若軰罪也是總制者罔<lb/>
<pb n="KR4e0190_SBCK_016-21b"/>
利不䘏我衆耳公從容懇諭以利害衆囂曰公生我<lb/>
始解散去而總制自是亦心愧公延宣皆虜衝公内<lb/>
撫軍情外䇿強敵關城晏閉邊甿緩帶兩鎮四五年<lb/>
訖無敗事人益以為才然公他所施設其與公不同<lb/>
趣者或不能不以好惡為賛毀至論公長扵治邊則<lb/>
莫得而訾也自公去宣府八年而大同復殺總兵據<lb/>
城亂公時起廵撫保定矣遂徃扼紫荆擒大同諜者<lb/>
數人送京師㑹真定廵按李者有疑疾入某邑聞銃<lb/>
聲驚以邑令謀巳欲扶死之廣平守争之又以守亦<lb/>
謀巳至遣吏發卒圍廣平捕守一城盡空公聞變星<lb/>
<pb n="KR4e0190_SBCK_016-22a"/>
馳徃撫定之上章露廵按罪状而臺長庇其属為之<lb/>
訟冤公復上章力辨廷論竟直公而黜御史廵按扵<lb/>
廵撫為同事而臺長又扵公寮長也公本通逹不務<lb/>
為崖異立磽磽名然利害大體所在不肯茍為媕婀<lb/>
此盖公所難者其以都御史出鎮淮淮當士大夫南<lb/>
北衢地過者或不愜所望則益易為謗然公自如也<lb/>
丙申<lb/>
章聖梓宫南祔始奉　㫖由江而諸護行大臣至儀<lb/>
真議從陸諸官心知不可而惮扵以身任江行之險<lb/>
悒慴不敢出語公獨力争之極言沿江山險路不可<lb/>
<pb n="KR4e0190_SBCK_016-22b"/>
通状且奉　玉體馳峻坂上下撼頓萬一<lb/>
聖情聞之悲惻柰何議論徃返數日而諸大臣亦密<lb/>
遣人探沿江路果險如公言乃决從江之議以銕絙<lb/>
維舟行如期至承天遂如期以葬沿江千里居人免<lb/>
扵伐樹發屋役夫數萬人得無走死山谷中公扵是<lb/>
有力焉及為刑部尚書轉戶部益能扵其官乙巳致<lb/>
仕歸武進歸年餘而病卒年七十有四公性喜讀書<lb/>
雖稗官小史亦用以資其經畧尤喜為詩歌羽檄倥<lb/>
<graphic n="KR1555" url="https://raw.githubusercontent.com/kanripo/KR-Gaiji/master/images/KR1555.png" mimeType="image/png"/>中率不廢詩上谷榆陽稿皆成帙也善字書有晋<lb/>
人風骨其罷宣府家居好奨進後軰與人言娓娓不<lb/>
<pb n="KR4e0190_SBCK_016-23a"/>
厭與士人言言讀書與俗人言言勤業莫不取其有<lb/>
益是時余以諸生候公公過待以為國噐及入仕途<lb/>
公每遺書誨以經世之學顧樗散無能自效扵公者<lb/>
公且死以傳文見属余不得辭也公平生儉樸既巳<lb/>
貴其自奉如居約時獨祀先欵客則極豐㓗曰賔客<lb/>
重事也年五十遂獨居未嘗畜媵妾教諸子愛而有<lb/>
法一飲食必有訓自公既沒<lb/>
天子賜之葬祭贈公太子太保謚曰㐮敏嗚呼可謂<lb/>
有始有終者矣妻夫人吳氏子二人仕為都督府都<lb/>
事偉太學生皆好禮譲能世公之家者也<lb/>
<pb n="KR4e0190_SBCK_016-23b"/>
　暘谷吳公傳<lb/>
公名傑字士竒武進人也其為醫始公之髙祖肇父<lb/>
寕贈太醫院判公之學自青鳥氏書風角雲氣占經<lb/>
李虚中子平之術金丹内外秘訣無所不通醫特其<lb/>
一技耳然竟以醫至大官其扵醫精䆒古方書而善<lb/>
脉其治病不純主古方書而一切以脉消息之有𥘉<lb/>
若與証相反而卒無不効者其餘竒疾尤効也弘治<lb/>
間以明醫徴至京師遂以醫㳺諸公卿間公醫既精<lb/>
而儀觀磊落濶逹善談說頴然見鋒鍔于是諸公卿<lb/>
争迎致為上客京師諸老醫與公同時所徴諸郡國<lb/>
<pb n="KR4e0190_SBCK_016-24a"/>
醫莫不望風下之是時都御史王鉞鎮大同奏乞吳<lb/>
某調治邊軍未及行御史顔頥壽給事中李良度皆<lb/>
奏言吳某宜在供奉不宜棄之邊地下禮部禮部尚<lb/>
書集所徴郡國醫試之卒無踰公者故事高等入御<lb/>
藥房中等入院最下遣還郡而當遣者若干人公為<lb/>
之請曰國家三四十年纔一徴醫耳若等幸𬒳徴又<lb/>
待次都下十餘年而又遣還誠流落可憫願不入御<lb/>
藥房而與若等同入院尚書義而許之正徳幾年掌<lb/>
院事李宗周竟薦公入御藥房而同薦者凡八人有<lb/>
與宗周同官争權者因左右䜛之<lb/>
<pb n="KR4e0190_SBCK_016-24b"/>
上曰宗周所薦多私人且通賄實不能醫　上曰吾<lb/>
當自試之時　上病喉痺遂按名召公一藥而愈<lb/>
上喜甚嘆曰有醫若此乃不以醫朕耶因厚賜公詰<lb/>
責䜛者而謂宗周為忠公自是得幸扵　上上每病<lb/>
未嘗不属公公治之未嘗不立愈一日　上獵射還<lb/>
憊甚感血疾公進犀角湯愈命進一官賜彪虎衣一<lb/>
嘗幸虎圈虎騰而驚公療之愈命進一官賜銀五十<lb/>
兩表裏一頃之試馬御馬監腹卒痛公進理中湯立<lb/>
愈賜繡春刀一銀三十兩自是　上所㳺幸公必從<lb/>
嘗侍　上卧至以肩倚　上或摩撫玉體有不以属<lb/>
<pb n="KR4e0190_SBCK_016-25a"/>
左右近幸而以屬公其分御膳啖公有左右近幸所<lb/>
不能得而公得之自醫士十日而遷御醫自御醫三<lb/>
月而遷院判凡一愈病則一遷爲院判當遷者數矣<lb/>
公固讓三年而遷院使上親寵益篤嘗欲以禁衛銜<lb/>
公賜蟒衣公謝曰臣以藥囊侍陛下此非臣職也上<lb/>
乃止某年上南巡公以醫諫且泣曰<lb/>
聖體尚未安不宜逺行上怒曰汝醫官也敢乎叱左<lb/>
右掖出公畱京師駕行至淮漁於清江浦遂病還臨<lb/>
清夢見公急遣校尉召公公馳至臨清見上上泣曰<lb/>
而不憶我耶公亦泣遂扈從還通州時權彬握兵在<lb/>
<pb n="KR4e0190_SBCK_016-25b"/>
左右見上病一旦不諱懼誅欲據窟穴爲亂力請復<lb/>
幸宣府公脉已驚甚密言諸大奄曰疾亟矣幸可及<lb/>
還内耳脫至宣府不諱吾與若輩即死寧有葬地乎<lb/>
奄以爲然乘間百方說上上意動而彬亦數從公覘<lb/>
問上病何如即詭言曰且愈矣勿憂也已而駕還京<lb/>
師崩彬坐誅毅皇崩之幾月而公亦致仕去矣既致<lb/>
仕畱居京師遣其二子徧從翰林諸名公㳺壬辰子<lb/>
希孟舉進士以才廉擢給事中於是以恩進公階朝<lb/>
列大夫甲午子希魯舉於鄉自某年公還武進稍葺<lb/>
室廬治田園爲終焉之計公既老居鄉不復爲人治<lb/>
<pb n="KR4e0190_SBCK_016-26a"/>
病而親戚故人有奇症或病危甚衆醫所不治者乃<lb/>
以請公公亦間往往則應手愈居閒誦老莊氏書益<lb/>
究金丹内外秘訣以冀所謂長生者其自號暘谷谷<lb/>
者谷神也或曰暘谷海東仙人所廬歳時與里中故<lb/>
人雅歌彈碁飲酒爲樂酒酣數語及毅皇時事出所<lb/>
賜衣物未嘗不泫然流涕也久之希孟爲廣信知府<lb/>
懇乞致仕歸養歸數月而公卒始公每自詫得丹訣<lb/>
指其小腹謂人曰此中有物矣先卒之一日余往候<lb/>
公公紫色瑩然如平生希孟曰唐翰林在公點頭卒<lb/>
時神氣不亂整衣端坐口云好好遂卒年七十有八<lb/>
<pb n="KR4e0190_SBCK_016-26b"/>
嗟乎公信多奇矣哉希孟居鄉有志嚮師事徐養齋<lb/>
先生而友余余是以得備聞公之行事爲傳而叙公<lb/>
在毅皇時事獨詳焉以見公之遭遇以俟國史傳方<lb/>
技者有考云<lb/>
　　萬古齋公傳<lb/>
宜興萬氏相傳徙自鳳陽始徙者曰勝三傳至雄雄<lb/>
兄弟六人皆強力殖産結豪傑而萬氏始大於邑中<lb/>
雄生政政有弟盛爲九江推官以學行推髙一時而<lb/>
萬氏於是爲文獻家政生璵璵生公諱吉字克修爲<lb/>
人方嚴剛峻可望而知其爲莊士自少從盛學盛爲<lb/>
<pb n="KR4e0190_SBCK_016-27a"/>
人亦方嚴公心效慕之盛亦喜公類已公為學以為<lb/>
非有㢘隅墻壁不能自植立扵是歛束筋骨刻意以<lb/>
古人為師讀書觀古人忠孝大節輙掲之壁間自恐<lb/>
不如平生自禮義㢘耻大界限至扵拱揖進趨冠履<lb/>
食飲之節畫線而蹈終始相較不失毫髪善戯之謔<lb/>
露齒之笑未嘗一出扵口撥衣蹶足箕踞跛倚之小<lb/>
過未嘗一加乎身其事父母視寝視膳視藥恪有儀<lb/>
節深心欵然父母病不解帶自始病竟病愈以為常<lb/>
父暴病一夕卒每痛不及藥哭輙殞絶病尫然骨立<lb/>
年五十餘遭母䘮哀毀不衰扵䘮父時以是病衂至<lb/>
<pb n="KR4e0190_SBCK_016-27b"/>
沒齒衂竟不愈也與弟善以友愛聞邑中病則共𬒳<lb/>
寝至老身長子未嘗異錢帛善亦謹厚有兄風教諸<lb/>
子寛而有法先志行而後文藝諸子烝烝雅飭規行<lb/>
矩歩孝謹一如公不衰其閨門化之娣姒雍睦自姻<lb/>
族朋友出入公家者不聞有誶語嘻嘻之聲其諸子<lb/>
弟不聞有挑逹宕佚華矜之習邑人争相髙之以比<lb/>
扵漢石氏而以公比萬石君公面目清冷對人少寒<lb/>
温語若落落寡情然人乆與之處真意溢出外有邊<lb/>
幅而内朴無城府至其情所甚鍾處宗族姻戚間恩<lb/>
禮欵曲即素婉孌多兒女子情者不能及也其自奉<lb/>
<pb n="KR4e0190_SBCK_016-28a"/>
泊然衣未嘗問新敝食未嘗問精惡室無媵妾舘無<lb/>
圖畫古噐伎藝之翫賔至時一奕而已然亦未嘗溺<lb/>
意求工也居家手不識握筭計帳之具口不問錢米<lb/>
盈縮雖以有弟足籍亦其素性扵財利䟽濶使然然<lb/>
獨喜施舎至歉歳家人節口而食遇窶人未嘗忘施<lb/>
也友人且死属其妻曰濟我後事者必某也已而果<lb/>
然其處宗族每誦范希文自吾祖宗視之無親踈之<lb/>
語嘆息者乆之族人有緩急既自罄其貲與力其所<lb/>
不及則醵其闔族之貲與力以濟其三族中待公飽<lb/>
饑衣凍婚子嫁女者若干人公恂恂儒生非欲以振<lb/>
<pb n="KR4e0190_SBCK_016-28b"/>
急排難為豪舉其平生壈坎又非如希文有俸廪賜<lb/>
予可以収族其所為如是盖天性也以繩檢自律亦<lb/>
以繩檢律人人有善雖在後軰必稱嘆推引以為賢<lb/>
扵已人有過雖在同軰必面折或動色不少避扵義<lb/>
有違雖田夫野人女子之言皆為之屈服及引義爭<lb/>
是非雖遇逹官勢人鯁鯁反復必伸已說不少媕婀<lb/>
以是人或謂公激而知公者益以公樸直愛人如愛<lb/>
已也其有欲為不義懼公知之而止者較之面折者<lb/>
尤多居學中三十餘年學成行尊其儒生後軰有志<lb/>
節者雖不及公門亦心師公事公一如事師之禮公<lb/>
<pb n="KR4e0190_SBCK_016-29a"/>
亦欵欵訓諭相勵以古道不降辭色既執古自信因<lb/>
以古名其齋諸儒生無背面必曰古齋先生而不敢<lb/>
字之其家子弟且冠必為之行古冠禮及婚葬祭率<lb/>
凖家禮從事不為苟簡在學中凡八試扵有司皆不<lb/>
第而提學林公有孚蕭公鳴鳯以徳行旌士每首公<lb/>
以風諸儒生公自少讀經史守儒先成說甚謹扵儒<lb/>
先中尤篤信晦翁氏然至疑難處輙掩卷自思及有<lb/>
所得多出儒先論㫁之外文字尚理致不為華言然<lb/>
諸儒生心服公之行故不以文名在學中獨與潘君<lb/>
松為厚交潘君踈爽坦易而公堅苦縝密兩人操行<lb/>
<pb n="KR4e0190_SBCK_016-29b"/>
不同而各以所長相取至白首無間嘉靖丙申余始<lb/>
識公扵宜興公因遣二子從余㳺數過余相與講論<lb/>
有合有不合而卒㱕扵相得也盖公尊經傳甚篤而<lb/>
守格式甚謹然而黙成不言之㫖近扵破去經傳而<lb/>
易以為束書㳺談者之所便得心忘象之宗近扵脫<lb/>
落格式而易以為宕無忌惮者之所假故儒者徃徃<lb/>
因其似而疑其真余既與公交乆之乃稍稍扵經傳<lb/>
格式之外有所陳述大要以反求自得一不蹈襲獨<lb/>
操欛柄為說公聞而相與辯析亦乆之然公察余非<lb/>
敢不尊經傳非敢不謹格式者是以因其跡而諒乎<lb/>
<pb n="KR4e0190_SBCK_016-30a"/>
其心知其人之不求為異而意其言之或不妄也先<lb/>
是公之友周君道通學于王陽明子得聞致良知之<lb/>
說㱕而以語公力縱臾之公以其說異朱子不肯信<lb/>
道通沒十餘年既與余相得則慨然謂其所善門人<lb/>
王革曰道通愛我今荆川子語固多與道通所述相<lb/>
合然固未嘗背扵朱子我恨不及道通之存也嗚呼<lb/>
以公之堅志勵行虚心從善使其早歳有聞且将由<lb/>
忠信而好學不知其何所止正使晚年所遇不至如<lb/>
余之迂駑而得一豪傑之士其感孚契合洒然冰解<lb/>
又不知何如此余所以愧公之知也然公之所自立<lb/>
<pb n="KR4e0190_SBCK_016-30b"/>
者其亦足以見扵世矣居乆之以貢爲桐廬訓導桐<lb/>
廬地磽陿儒生溺扵習俗錐刀瑣瑣鮮志操公夙夜<lb/>
勸課爲之深明義利界限時時舉釣臺故事激發之<lb/>
曰若軰非子陵郷人耶諸生一時爲之爽爽心動時<lb/>
節或有饋遺却弗受間有所受則以振業諸生之貧<lb/>
者提學張君岳考之曰文足以範士行足以勵俗近<lb/>
得其實云未幾懇乞致仕㱕是時二子士亨士和舉<lb/>
進士公每遺書必曰願若軰爲好人不願若軰爲好<lb/>
官士和以翰林吉士出爲禮部主事公聞之喜以其<lb/>
能不干進如教指也在桐廬二年而㱕㱕六年而病<lb/>
<pb n="KR4e0190_SBCK_016-31a"/>
卒病且亟余徃候之氣已徴矣猶披衣端坐作拱揖<lb/>
状謂余曰吾語言若顛倒者余曰湏静以飬之公曰<lb/>
正爲平日不能飬耳是卒之前七日也卒時爲嘉靖<lb/>
甲辰七月二十日年六十有三公蚤年剛方自立晚<lb/>
而氣象和易對人煦煦自桐廬㱕後軰益樂親之其<lb/>
行已類狷而意甚廣居常有志天下事自爲諸生地<lb/>
方利害休戚亹亹爲上官陳說既老無所施用然猶<lb/>
不忘時事聞一賢人進則喜見鬚眉爲天下賀或聞<lb/>
進一縮朒黨蕩者則蹙然改容當食爲之廢筯每得<lb/>
忠諫章䟽雖老必手録卒之前一月既已病半起坐<lb/>
<pb n="KR4e0190_SBCK_016-31b"/>
間猶類聚平生所録拱手讀之其強扵好善至老益<lb/>
篤自桐廬㱕數入郡訪余相與講劘益切又邀余訪<lb/>
飬齋徐公慨然相見晚也故其卒也飬齋公誌其墓<lb/>
妻李氏封安人子三人士亨吏部貟外郎後公五月<lb/>
而死扵毀士安縣學生士和禮部主事孝謹一如公<lb/>
者也<lb/>
　　李宜人傳<lb/>
余讀同年友羅君洪先所為述其先人副使雙泉公<lb/>
與李宜人行事為之慨然而嘆盖嘆吏之漬扵墨而<lb/>
潰其防也然而㓗志好脩之士不宜如是其少豈亦<lb/>
<pb n="KR4e0190_SBCK_016-32a"/>
有所累焉而不能自免歟且夫隂柔之性嗇而耽扵<lb/>
飾牀第之言眤而易以售向非剛士孰能自免于此<lb/>
即有能免扵此而或窺鏬揣空乗其耳目所不覺而<lb/>
隂入之賂幸而覺之又牽扵愛而有濡滯不忍之心<lb/>
徃徃壞名而失志以至扵敗可憐也已故内有采蘋<lb/>
之節則外有素絲之風内有交徧之讁則外有終窶<lb/>
之怨言所自者㣲也雙泉公固㓗志好脩剛而不惑<lb/>
者而宜人之助盖亦多焉雙泉始以諸生㳺學扵白<lb/>
河雙泉産故窶而旅中益無以為資宜人匍匐憔悴<lb/>
以佐朝夕之急然此猶迫扵無可柰何至如雙泉舉<lb/>
<pb n="KR4e0190_SBCK_016-32b"/>
進士由兵曹郎歴鎮江淮安兩郡守官尊而俸入多<lb/>
人謂宜人有遭矣而此兩郡又夾江淮之衝漁鹽米<lb/>
榖重装大賈之輳多見可欲以是吏于兹者㓗志好<lb/>
修之士尤少而肥家以去者為多與所謂窺鏬而隂<lb/>
入之賂者亦時時有焉故為吏人妻者不饜扵肥家<lb/>
之公槖則饜扵窺鏬之私賂矣雙泉為此兩郡守其<lb/>
所入既不足以肥其妻子而宜人亦小心奉約束惟<lb/>
謹其苦楚淡泊如在白河時至雙泉解官㱕宜人篋<lb/>
中皆故貧時物也無一增者雙泉為兵曹郎是時奄<lb/>
瑾張甚雙泉以奉法數忤瑾瑾㗸之數使人伺雙泉<lb/>
<pb n="KR4e0190_SBCK_016-33a"/>
雙泉扵是日夜留曹中治文書不敢㱕而宜人獨擁<lb/>
戸㸑馬矢買魚肉以餉雙泉而自與諸女奴食脫栗<lb/>
或雜以稷菽有旬日食不肉者瑾伺之數月亦竟無<lb/>
所得及雙泉在鎮江宜人携女奴日徃後圃掘野𬞞<lb/>
而食之雙泉既㢘不受錢又徃徃割俸錢以資過客<lb/>
宜人不謂迂也宜人扵是凡再受封矣至無錢買冠<lb/>
帔而嘗從諸寮婦飲諸寮婦皆冠珠翠冠明璫錦袿<lb/>
釧金纍然宜人既素不能具冠又獨衣故貧時衣以<lb/>
徃逡廵席間諸寮婦以爲苦也更密勸以賂宜人矍<lb/>
然曰若不知吾夫耶且吾安得聞此言諸寮婦因竊<lb/>
<pb n="KR4e0190_SBCK_016-33b"/>
嘆笑已而女<graphic n="KR3895" url="https://raw.githubusercontent.com/kanripo/KR-Gaiji/master/images/KR3895.png" mimeType="image/png"/>有私獻金噐飾者盖乗雙泉所不覺<lb/>
也宜人痛呵絶之曰若不知吾夫耶諸寮婦至是始<lb/>
赧然以賂為耻焉嗚呼使為吏人妻者盡如宜人則<lb/>
安有所謂牀第之言與窺鏬以敗其夫者即有然者<lb/>
使其盡得見宜人之事安知不有赧然耻如諸寮婦<lb/>
者乎此余之所深歎也宜人故長史李勲之女㱕雙<lb/>
泉若干年以卒有子一人而妾所生子二人其女二<lb/>
人則皆出扵妾宜人子獨洪先耳宜人均而字之尤<lb/>
善處嫡妾之間兩妾中其少者柔婉自媚扵宜人宜<lb/>
人愛而撫之其長者故窘宜人然弗為較也第拊心<lb/>
<pb n="KR4e0190_SBCK_016-34a"/>
自泣而已亦不以言扵雙泉後雙泉自知而欲督過<lb/>
之宜人曲為救解乃已其或雙泉自以他事督過此<lb/>
兩人宜人曲為救解乃已此在宜人不為竒然亦人<lb/>
所難者宜人既卒洪先以書属余使為之傳余扵交<lb/>
游中雅慕洪先洪先凝重醇慤其志必欲為古人而<lb/>
後止可以觀雙泉與宜人之教也而宜人之事有足<lb/>
係世風者故余掇其一二大者著于篇而又以志余<lb/>
之所感云<lb/>
　章孺人傳<lb/>
吕氏有賢母曰章孺人孺人讀書解道理有女士之<lb/>
<pb n="KR4e0190_SBCK_016-34b"/>
行孺人之知書也自其父省菴翁翁先世累有顯人<lb/>
家故多書而翁尤好書日誦及六千字為凖日誦不<lb/>
及六千字不寝于書尤好誦五經自漢以來諸家之<lb/>
說五經者皆能通之為文博雅尤工騷選然冲澹不<lb/>
好仕進以布衣終翁無子而有女一人孺人也自㓜<lb/>
受句讀扵翁翁以為能既乃稍進孝經論語大學及<lb/>
史傳所載列女賢人孝弟之事種種能識其大指翁<lb/>
乃慨然而嘆曰惜乎使汝不為女子章氏文獻當在<lb/>
汝矣盖既以喜孺人又若自恚其無子可属然者孺<lb/>
人既㱕扵吕其夫為芝山君某芝山有祖母章與母<lb/>
<pb n="KR4e0190_SBCK_016-35a"/>
趙母張皆在而芝山兄弟數人諸姒婦比屋居孺人<lb/>
奉一祖姑事兩姑處諸姒能壹不失其歡祖姑章者<lb/>
孺人同族亦謂為從祖姑者也年髙性嚴諸子孫婦<lb/>
莫能揣意嚮顧意獨在孺人然非以重親故也諸姒<lb/>
數因孺人進飲食問起居章即喜有賔祭宴饋之事<lb/>
章必以命孺人孺人唯唯受命然不敢專必以請扵<lb/>
兩姑退又謀之諸姒以故諸姒欵欵益和兩姑亦喜<lb/>
吾婦之能代事吾姑而章又益恱也孺人與諸姒居<lb/>
欵欵益和然慎重寡言笑即有内事相關渉數語而<lb/>
已或問及書史輙以不能對以為非婦人事也惟見<lb/>
<pb n="KR4e0190_SBCK_016-35b"/>
芝山夜讀史間舉省菴所評史一二語以問于是芝<lb/>
山乃知孺人之嘗讀史也至扵訓授諸子書則縷縷<lb/>
竟朝夕其語有外傳所不能詳者孺人之生子洵也<lb/>
後洵既生而不娠者又七年洵又多病力請爲芝山<lb/>
納妾妾始娠孺人緝衣絮具湯沐親自舉兒兒死涕<lb/>
泣累日夜是年而孺人自有娠明年演生又明年泌<lb/>
生而洵病亦愈孺人之生洵與演泌也後洵又病恒<lb/>
愛而憐之然厪厪不爲姑息居常啖兒糈果勿與梁<lb/>
肉即與皆大人餕羞之餘未嘗爲兒烹一雛其所與<lb/>
襦袴皆澣衣爲之不爲製一新繒常曰兒福薄豈勝<lb/>
<pb n="KR4e0190_SBCK_016-36a"/>
美衣肉食耶至扵割鮮烹焠之地與里巷謳歌劇戯<lb/>
之事皆閉勿令兒見即隣舎小兒倘蕩無状者戒勿<lb/>
與游狎洵少拂于孺人教㫖孺人視之甚愠然不忍<lb/>
箠撻又不欲聞諸芝山輙自懟爲之對案不食改之<lb/>
刀喜洵稍長知勤苦與兩弟夜讀書課文夜過半孺<lb/>
人即又慮其勞以病也輙令女奴趣就寝或自起滅<lb/>
其燭常謂洵兄弟曰汝先世賢人之裔也余家先人<lb/>
亦世世讀書宦顯余父雖布衣文學誼行伏一時余<lb/>
婦人也又不幸無兄弟先人之業絶扵余父矣兩家<lb/>
文獻在汝豎子可不慎與憶余父且死時汝曹尚㓜<lb/>
<pb n="KR4e0190_SBCK_016-36b"/>
乃以先人田廬遺其嗣孫而以所藏圖籍文書卑汝<lb/>
父且謂余曰他日汝子可教教之讀吾書吾死不恨<lb/>
矣汝兄弟志之及洵為諸生嘗就舉弗第孺人慰之<lb/>
曰汝年少學未成爾且余與汝父教汝書固不願汝<lb/>
禄飬也汝能績學修行縱終身不遇如余父可也不<lb/>
然徒茍且富貴即鍾鳴鼎重亦何足道于是洵強學<lb/>
博問以儒有聞而章氏之書乃大行洵居官凛凛有<lb/>
名節其志師古人務䆒扵精㣲而止盖皆自孺人發<lb/>
之余觀前史女子能讀父之書者率載以為美談至<lb/>
扵有家之傳則徃徃以託遺書為重事是以重扵有<lb/>
<pb n="KR4e0190_SBCK_016-37a"/>
子而伏姬班姬之属雖能讀父書然終不足以世兩<lb/>
家詩書之澤者其竟以女子故耶孺人奉其父之遺<lb/>
書與其遺言以教而成其子子洵強學飭行傑然以<lb/>
儒自見扵世人且望而慕之曰是得扵章氏之書者<lb/>
爲多是使章翁無子而有子其書無傳而有傳也盖<lb/>
人知孺人之爲賢母而不知乃其所以爲孝也余故<lb/>
爲之傳以著之孺人諱寳浙之新昌人子三人光洵<lb/>
光演光泌光洵舉進士今爲御史<lb/>
　　俞孺人傳<lb/>
俞孺人者玉山詹君諱某之妻訓導鈿之母也鈿生<lb/>
<pb n="KR4e0190_SBCK_016-37b"/>
而孤時孺人年二十有五歲鈿伯兄某始三歳孺人<lb/>
居孀矢節至今凡若干年卒以植二子而觀其成自<lb/>
二子㓜學扵塾每夜㱕讀書輙篝燈火紡績與相對<lb/>
以爲常𬒳服食飲令母得擇所欲母得詈人出惡語<lb/>
言有過輙請扵其舅而呵責之一不爲掩故鈿自童<lb/>
孺時已恂恂若老生後舅氏沒而二子且長矣則使<lb/>
某業農以給而使鈿專業扵儒又縱鈿使日與邑之<lb/>
諸雋㳺處鈿痛自感奮日夜刮淬在諸生中數年以<lb/>
學行推擇超等爲貢士鈿居京師是時四方修行之<lb/>
士若鈿之同郡徐子直成都趙孟静軰相與群居講<lb/>
<pb n="KR4e0190_SBCK_016-38a"/>
學鈿恱而從焉恐不得卒聞然世方騖于功利雖薦<lb/>
紳儒生皆不喜若軰說或相指笑以迂濶孺人詢知<lb/>
其子之所與㳺者某人某人而又詢知其所與㳺某<lb/>
人某人者如何人也乃獨心喜焉鈿為人愿而善藏<lb/>
其居衆中退然不見辭色而其介然有所不為既訓<lb/>
導扵常亦闇闇不自標幟時或舉其所聞于先生長<lb/>
者一兩端為諸生論說諸生相與服其行而信其言<lb/>
孺人以鈿之能惠于諸士也則又益喜鈿為訓導幾<lb/>
年諸生某某軰本其教之所自也相率請余為孺人<lb/>
傳余既傳其事而論之曰夫女子非立節之難而立<lb/>
<pb n="KR4e0190_SBCK_016-38b"/>
孤之難然世所稱立孤者謂其不墜門戸或能以榮<lb/>
進顯云耳非有能教之以正而成之者也就有能教<lb/>
之以正者顧其為教也止于其母之身其教之所及<lb/>
也止于其子之身而足矣今孺人乃能使其子盡友<lb/>
四方之賢人君子以助乎其教之所不及又能使其<lb/>
子以身為諸士師以廣乎其教之所及盖其所以風<lb/>
世而軌物者逺矣噫嘻此豈婦人女子之所幾也哉<lb/>
　葛母傳<lb/>
葛母李姓諱妙賢鳯陽李翁諱泰之女同邑葛翁容<lb/>
菴諱欽之妻貢士澗之母容菴翁豪雋有氣槩㳺扵<lb/>
<pb n="KR4e0190_SBCK_016-39a"/>
商賈中能自見其竒嘗上書廵撫言鹽法河渠事利<lb/>
害甚具語在王文恪公所為傳始容菴之賈扵揚也<lb/>
母獨家居奉其舅姑服勤幹蠱兼子與婦之役容菴<lb/>
是以無逺賈之憂而舅姑亦忘其子之不在膝也其<lb/>
故廬災扵火容菴自揚輦石輸木而經理匠事皆属<lb/>
之母其居之成也至今族人聚而居之巳而從容菴<lb/>
徙扵揚則又助容菴構新居其經理視鳯陽時尤勤<lb/>
不踰時而寝堂言言遂如故家至今子姓聚而居之<lb/>
母家扵揚幾十餘年揚之俗呰窳浮麗男子㳺手末<lb/>
作其婦女鮮事織績而習為假髻侈䄂縁履之飾母<lb/>
<pb n="KR4e0190_SBCK_016-39b"/>
<pb n="KR4e0190_SBCK_016-39b"/>
法尤属意澗澗好聚古書購書數百金以上澗能為<lb/>
古文辭所交多四方名士舘榖饋遺諸費日出母恣<lb/>
之勿問也曰吾夫積金使吾子易以為善今吾散金<lb/>
以成吾子之善也不亦可乎巳而聞湛甘泉先生講<lb/>
道南廱則遣澗徃澗扵是聞體認天理之說未幾構<lb/>
甘泉書院扵揚費且數百金澗請扵母母曰此義事<lb/>
也亟圖之自是書院成而揚之士彬彬多嚮方者母<lb/>
年七十有五而卒其詳載在太僕盛公所為状而盛<lb/>
公又題其旌曰賢貞盖不誣云母五子澗洞澄江漢<lb/>
而澗最知名余亦知澗者扵是澗以傳属余盖余讀<lb/>
<pb n="KR4e0190_SBCK_016-40a"/>
鄒東郭先生所為母阡表太息者乆之以謂伊洛先<lb/>
生在當時彼號為衣冠士子群咻衆狺乃不及一女<lb/>
子又謂葛母可方尹氏之母其說云然然余以謂尹<lb/>
母之所以能彰扵世者焞則貽之也伊洛之門其頴<lb/>
敏才辯者幾何人而確實堅苦言行必信能守師法<lb/>
則焞為第一是真能以善飬者而母之訓益因以彰<lb/>
澗所聞扵師者固伊洛語也澗也自是焉益落其華<lb/>
而収其實習其傳而反諸心求其所以為焞者則所<lb/>
以使其母之有傳者固無待扵人而惟盡乎巳而其<lb/>
所以盡乎已者固不在扵聲華辭藝之蔚然者而有<lb/>
<pb n="KR4e0190_SBCK_016-40b"/>
在扵克已反躬之闇然者矣故因東郭之論而附著<lb/>
之<lb/>
重刋荆川先生文集卷之十六<lb/>
<pb n="KR4e0190_SBCK_016-41a"/>
</p>
<p>
</p>
  </div>
</body>
</text>
</TEI>
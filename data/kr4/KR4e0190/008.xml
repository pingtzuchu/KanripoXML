<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0190_SBCK_008-1a"/>
重刋荆川先生文集卷之八<lb/>
　　荅徐存齋相公<lb/>
得来書三復感歎深知兄之苦心然不待兄書亦深<lb/>
知兄之苦心也河上公之言曰圖難者於易爲大者<lb/>
於細故勢有所不可必行則有拯有隨歸於委曲從<lb/>
宜以成天下之務事有所不可不豫則或迂其身歸<lb/>
於彌縫微宻以濟天下之幾是以天下隂受其福而<lb/>
不見其功此非古之所謂誠與才合者不能而後世<lb/>
喜功之士與務爲名髙之人皆不足以及此也平生<lb/>
固嘗以誠與才合屬之兄矣願以不計利鈍鞠躬盡<lb/>
<pb n="KR4e0190_SBCK_008-1b"/>
力之義苦心其間此同志之望也僕今年自種數畝<lb/>
薄田始識稼穡滋味至於少日雄心不覺漸自灰冷<lb/>
或記及往事則巳忽忽如夢中今讀兄書亦如聞人<lb/>
說夢中事今復饒舌奉荅亦如夢中又自說夢也幸<lb/>
笑而置之漁石公豁達開朗一見而知其非今人遂<lb/>
不覺開口論世事然亦甚自笑宿昔老婆心有未盡<lb/>
抛却處也別兄後多病廢學惟有閉關謝客一事只<lb/>
欲走還舊路此駕遂不可迴亦自念不免負兄拳拳<lb/>
相敎之意奈何稽生所云性有所不可强也吕與叔<lb/>
大臨蔡顯道良佐程門之選也吕有玉溪文集或版<lb/>
<pb n="KR4e0190_SBCK_008-2a"/>
在陜中謝有上蔡文集或版在河南煩兄一爲求之<lb/>
即使今世無版兄求之多藏書家亦或可淂能以相<lb/>
寄爲山中讀書之助亦大惠也<lb/>
　　二<lb/>
吾丈負天下之望乆矣僕誠迂愚無識亦竊嘗以誠<lb/>
與才合屬之吾丈者今居相位將爲　國家𧺫百年<lb/>
太平之業蓋非吾丈之誠與才不克有濟非得盡吾<lb/>
丈之誠與才亦不克有濟也山澤病夫願少須臾焉<lb/>
以觀盛績吾丈其將使民無失望哉使吾無失望哉<lb/>
一二士人自北來多道吾丈拳拳垂念鄙人雖然吾<lb/>
<pb n="KR4e0190_SBCK_008-2b"/>
丈知吾之昔而不知吾之今非昔人矣樗散闒茸百<lb/>
念盡冷巳作一方外人矣追思曩與吾丈及浚谷相<lb/>
聚謬負意氣欲攘臂於經時之略真如說夢可發一<lb/>
笑更有可自笑者閉門縮首幽其影響以避咎而卒<lb/>
不免于每速衆口之咎槁形灰心毀棄廉隅以逃名<lb/>
而卒不免于每冐不情之名乃知犬易發無咎無譽<lb/>
一爻所以敎戒山林之士意至深逺初看若甚易然<lb/>
仔細求之非混化形迹同而能異異而能同處世人<lb/>
之問不特不使人見有一毫可憎嫉處亦不使人見<lb/>
有一毫可稱述處則誠不足以及此耳東南海宼出<lb/>
<pb n="KR4e0190_SBCK_008-3a"/>
沒於國家雖為疥癬而百姓則不堪荼毒非特蘇松<lb/>
爲然敝郡亦凜凜于鄰之震矣傳聞賊酋復有造船<lb/>
大舉之說不知何以爲善後計也曩者變𧺫倉卒蔡<lb/>
操江以身任之雖無成功亦儘支撑劾非其罪有足<lb/>
惜者草草及之諸惟台照<lb/>
　　　荅翁東厓總制<lb/>
自乙未歲奉别于京師十數年間吾執事設施磊落<lb/>
聲望益崇葢嘗深謀極慮爲　天子建南平交夷之<lb/>
績而又𧺫而膺北伐玁狁之任是　天子以方叔召<lb/>
虎屬公而公能以方叔君虎自任也三晉連被殘破<lb/>
<pb n="KR4e0190_SBCK_008-3b"/>
醜虜之患一二百年所未有葢有非常之患而後求<lb/>
非常之材有非常之材而後立非常之功公固其人<lb/>
也豈特一時掃蕩廓清將来數百年長城保障之計<lb/>
實於公賴之矣僕竊聞之古者將受命之日則忘其<lb/>
家臨桴鼓則忘其身是閫外效忠之道則然軍功爵<lb/>
賞皆決于外不從中覆是廟堂委任之道則然不然<lb/>
則鋒鏑交於原野而決策於廟堂機㑹變於斯須而<lb/>
制勝於九重此自古豪傑之士所以每患於掣时而<lb/>
功之難成也今閫外效忠之道在公能自信之而天<lb/>
下亦以此信公矣不識廟堂之所以委任其亦必有<lb/>
<pb n="KR4e0190_SBCK_008-4a"/>
以異乎前時所謂總制者否也聞前總制在邊以請<lb/>
糧一事不合於某閣老遂不乆而去若爾則其所以<lb/>
專行者亦無幾矣夫自古未有不淂非常之人而能<lb/>
立非常之功亦未有不托之以不御之權而能用非<lb/>
常之人者也雖然托之以不御之權而或不能立非<lb/>
常之功則其責固有在矣公務盡其爲之在我者而<lb/>
已矣前時爲總制者其委任旣然至其自爲又大率<lb/>
顧忌利害畏縮首尾怵惕譏讒日夜以保功名冨貴<lb/>
爲事不肯以身蹈天下之難而爲苟利社稷生死以<lb/>
之之計是逡廵歲月至於喪其成功而往往被罪以<lb/>
<pb n="KR4e0190_SBCK_008-4b"/>
去葢其所以喪功者生於保功之計太重而其所以<lb/>
被罪者生於畏罪之意太深公豪傑也轟轟烈烈做<lb/>
却一塲可則進不可則退奚顧慮之有哉僕又聞督<lb/>
府之任不在于自用而在于用人且夫西北邊固多<lb/>
沉謀鷙扞之士矣公廣詢而博咨之使文武長材盡<lb/>
在幕下至於負瑕故將守墩老卒苟有一長亦得自<lb/>
効期於群策畢舉此開府第一義也何如何如宣大<lb/>
與三關地圖敢求見寄爲惠往時邊關圖本大率只<lb/>
是丹青一幅而巳試之實用直如畵餅近見劉松石<lb/>
公陜西諸鎮圗稍爲精密古之籌邊者虜之所從入<lb/>
<pb n="KR4e0190_SBCK_008-5a"/>
與吾之所以制虜皆可以按圗而坐籌之是以守固<lb/>
而戰克人皆言虜人來去如風雨此亦未必盡然且<lb/>
虜人非萬騎不能大舉騎不可一日無水草沙磧少<lb/>
水而水草可飲食萬騎者尤爲難得虜人擁騎南下<lb/>
須是覘得水草便利處然後可入其無水草處虜人<lb/>
亦不能以饑渇馬致千里也是以邊城雖綿亘千萬<lb/>
里虜人雖是風雨来去而其所從入大約可以先定<lb/>
其小小隘口零騎可入處雖不可數而其大舉之路<lb/>
大約不過數條而已禦虜者常患僃多而力分苟圖<lb/>
畵分明可以必虜之所入與所不入知虜所入與所<lb/>
<pb n="KR4e0190_SBCK_008-5b"/>
不入則僃可以不多而力可以不分列屯築堡駕梁<lb/>
按伏者却大半氣力矣公在廣西時僕嘗索藤峽圖<lb/>
於公後聞屠漸山言公嘗寄我藤峽圗矣竟不及領<lb/>
教不知當時寄之誰也近日所徵材官射士逺及南<lb/>
國此於名則美矣但東南柔脆且素未見虜恐費衣<lb/>
糧無益實事不若以其費募土人之豪勇者則一人<lb/>
逺戍之費可得土丁兩三人土丁䏻險阻識虜情得<lb/>
一人可當戍兵兩三人韓退之與柳中丞書曰徵兵<lb/>
滿萬不若召募數千此實語也山澤鄙人經年臥病<lb/>
百念灰盡承公舊愛不斍放言至此惶恐惶恐俟公<lb/>
<pb n="KR4e0190_SBCK_008-6a"/>
破虜功成當以向時雕蟲末伎作爲鐃歌鼓吹曲以<lb/>
繼采芑江漢之餘嚮以彰我明　天子任賢使能之<lb/>
効公其許我乎<lb/>
　　　三<lb/>
讀来教并所寄邊圖忽如置身于塞垣鼓鼙之間而<lb/>
聽鳴劒抵掌之雄談也甚慰甚慰曩過恃知愛僣有<lb/>
陳述然以章句腐儒而敢與知金革之事以東南鄙<lb/>
人而敢與知西北之僃此如支離疏攘臂于壯士之<lb/>
間竊可自笑而吾丈乃不以爲迂曲賜教荅推是心<lb/>
也則安有不能集衆思廣忠益而屈群策者手伏惟<lb/>
<pb n="KR4e0190_SBCK_008-6b"/>
吾丈之氣旣足以鞭撻四夷而深計逺慮又真足以<lb/>
繫單于之頸雖推轂不御之權與魏弱翁所以主張<lb/>
營平侯故事今未可以盡望于廟堂但在吾丈則願<lb/>
一切不計成敗利鈍只論爲之在我者當如是耳葢<lb/>
古之成大事者多出跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>不羈之才而樸樕謹細多<lb/>
不可與度外之功是以豪傑之說往往亦出於此若<lb/>
至于活變宛轉則是失却自已面目且自古未有務<lb/>
爲自容之計而可以成度外之功也營平建屯田之<lb/>
策璽書切責者再三彼終不易其說而迄以成功况<lb/>
肯活變宛轉乎來敎云擺邊爲自困之道須是以攻<lb/>
<pb n="KR4e0190_SBCK_008-7a"/>
爲守誠然誠然今秋虜人不敢南牧知籌邊之力也<lb/>
自此益爲不可勝之僃以待可勝之虜如眺生所謂<lb/>
一大治則終身創矣必勝之旅必攻之謀非吾丈將<lb/>
誰諉哉雲中乆蓄癰疽今復有　宗室搆虜之變即<lb/>
此事勢誠可寒心其破敗擒獲雖出募下効力亦㑹<lb/>
有天幸也善後之道如何如何以吾丈斡旋宇宙手<lb/>
叚須䏻爲彼中人轉換得一畨心腹腎腸消其亂源<lb/>
而誘之忠義此非智力駕馭之所能及亦非苟安無<lb/>
事而幸其一時平定以塞責者之可與也機括所在<lb/>
吾丈籌之熟矣山野鄙人每以爲韃靼不足慮而國<lb/>
<pb n="KR4e0190_SBCK_008-7b"/>
家可慮者乃在于此浚谷論邊事時不知曾及此否<lb/>
　　　荅曾石塘總制<lb/>
使節蒞東土兩辱惠書至山中深感道誼之愛山人<lb/>
于世故無所知然竊觀近事内則闈中之變外則夷<lb/>
狄之患推之天下事其可隱憂者多矣側聞去年虜<lb/>
騎入上黨齊魯之民奔走逃匿賴吾兄百方鎮定始<lb/>
安堵如故吾兄弭亂之略始試于遼左而綏輯之效<lb/>
再見于山東者若此使繼此而進以秉鈞持軸則夫<lb/>
不動聲色而坐銷天下之隱憂就使或及可憂而能<lb/>
圖善其後以不至於甚壊者非兄輩之望而誰望乎<lb/>
<pb n="KR4e0190_SBCK_008-8a"/>
夫有實志而後有實學有實學而後有實事後世道<lb/>
術不明故其所謂事業者多就其才力知慧之所及<lb/>
而不能盡純乎天理之正多出于一身功名之計而<lb/>
不本干忠誠愛國不能自已之情是以雖其所立甚<lb/>
偉而與三代以上作用夐隔絶矣兄之有志于道也<lb/>
乆矣願益求之性情之間以培乎其根時觀古聖賢<lb/>
之所以本乎身而措之事業者以自鏡焉盛德大業<lb/>
豈遠乎哉素辱知愛敢以是致愛助之意弟自還山<lb/>
以来懶病相成惟幸此心不敢自昧而新淂殊未之<lb/>
能也有便更望時教督之<lb/>
<pb n="KR4e0190_SBCK_008-8b"/>
　　　二<lb/>
不奉光儀八年於兹朔雲邊月時爲馳望自来總帥<lb/>
往往以戰事委之麾下而自以擁兵閉城坐談爲得<lb/>
計是以動多敗衂獨吾丈擐甲仗鉞身自督戰出入<lb/>
塞垣戎馬間蹀血斬馘使黠虜名酋百年来至是始<lb/>
識大帥風采而介胄之士於是亦不敢謂文儒怯於<lb/>
冐矢石逺道聞之猶能使懦夫抵掌生氣而况在指<lb/>
麾之間乎旌旗鼓角改聽易觀固可知也射手胡宣<lb/>
回承惠手書及疏稿邊圗披圖誦書䟽則朔方形勢<lb/>
旣厯厯在目而雄略勝算又得竊聞一二極以爲慰<lb/>
<pb n="KR4e0190_SBCK_008-9a"/>
承諭河套之役自古舉大事者其初每若落落難合<lb/>
及其成功往往如取諸寄自吾丈始爲復套之議士<lb/>
大夫多以爲時勢之非便葢不惟醜虜未遁之前爲<lb/>
尤難而山澤鄙人之見亦不䏻無慮於此雖然至金<lb/>
城而上方略營平要非苟然指山川而畵兵形陳湯<lb/>
固有奇策非常之事固常人之所疑也惟吾丈内料<lb/>
國家財力之盈縮兵馬之虚實外料虜人部落之離<lb/>
合敵勢之瑕堅不徒爲犂庭埽穴一時快意之功而<lb/>
必爲以全取勝百年善後之計使戎馬旣不敢渡河<lb/>
而中國財力亦不因之困憊旣弭近患又無遠憂則<lb/>
<pb n="KR4e0190_SBCK_008-9b"/>
社稷之福也適臥病草草伏惟垂亮<lb/>
　　　三<lb/>
曩者草率奉書未悉所懷兹又辱示大疏并營圗則<lb/>
分合進止奇正迭用熊虎之韜如承面授而士馬騰<lb/>
躍旂幟精明之狀如獲目觀古所謂節制之兵何以<lb/>
過此真足以立於不敗之地而不失敵人之敗發舒<lb/>
華夏之氣而掃空百餘年狐鼠之巢穴有不待捷書<lb/>
之上而知之矣兵家之變不可盡言而疏中所論用<lb/>
間設伏與夜斫營掎角八九條則大約僃之用間使<lb/>
其自相疑而自爲鬬最是攻夷上䇿然非深得敵情<lb/>
<pb n="KR4e0190_SBCK_008-10a"/>
則不能用間非熟於地形則不可以成掎角之勢而<lb/>
夜襲敵營但譎詐凶狡虜人所長且自我兵形旣露<lb/>
虜人亦日夜爲僃而匿實示虚匿近示逺匿精壯而<lb/>
示羸弱百計以疑我者宜亦深矣則得敵情爲難自<lb/>
百餘年来中國無一人一騎入套中者此路閉塞已<lb/>
乆則得地形爲難而今之所謂淂敵情地形者秪是<lb/>
據降胡偵卒一二人之口萬一實事未必盡傳傳事<lb/>
未必盡實則聽信之際毫髮少有差池至於當機合<lb/>
刃呼吸便有安危此其多方參伍使較若畫一全在<lb/>
吾丈勝算耳雖然此猶是攻戰之說而未及乎經營<lb/>
<pb n="KR4e0190_SBCK_008-10b"/>
善後之計也大率今日之事不惟一戰逐虜掃空巢<lb/>
穴之爲難而虜人旣遯之後城堡未立之前軍士經<lb/>
時曠日野處露宿散布於二千里空虗之地能使戀<lb/>
巢殘虜一無所窺伺突發乗間之爲難又非特杜塞<lb/>
虜人窺伺乗間之爲難而一時遷徙二千里之軍民<lb/>
一時創築二千里之牆堡以填實二千里百餘年空<lb/>
虚之地能使内境一無憊敝騷動之爲難故不難於<lb/>
攻而難於守守之所以難者不足虞於敵人而足虞<lb/>
於内境者人謂平呉之後更勞區畫今勝虜之後更<lb/>
勞區畫耳守之所以難者姑未暇言而攻戰之難則<lb/>
<pb n="KR4e0190_SBCK_008-11a"/>
敢竊陳迂闊之論或可以少僃勝算之採擇大略以<lb/>
爲千里而襲人必濳形匿影乗其不僃而後可以得<lb/>
志復套之議兩年於兹矣我之兵形旣露而彼之爲<lb/>
僃亦密我之間諜雖精而彼之窺伺亦熟我䏻分兵<lb/>
以相攻而彼亦能并兵以相待春夏之虜馬以乏草<lb/>
瘠而我馬於此時固亦不能籍草於敵虜弓以春夏<lb/>
解膠而春夏多雨濕我之火藥火器亦有時而不適<lb/>
於用我恃火器以攻虜而輜車絡繹於深草叢莽之<lb/>
間亦宜防敵人火攻之便且夫兵法非十不圍非五<lb/>
不攻萬一虜人自知不敵結連套外之虜并聚於套<lb/>
<pb n="KR4e0190_SBCK_008-11b"/>
中合力以抗我其騎兵必且十餘萬計而我六萬之<lb/>
兵分爲五六路彼於地利旣熟知其何路爲險而於<lb/>
我兵且窺覘其何路爲虚彼將空其諸路以疑我而<lb/>
并力一路以邀我是以彼之十萬而當我之萬據彼<lb/>
之險而擊我之虚或一路稍有疎虞則諸路聞之搖<lb/>
動如宋人燕雲五路之役可虞也或我出則彼遯我<lb/>
歸則彼復躡之如呉人所以疲楚人之術可虞也或<lb/>
彼逺其輜重部落誘我深入如趙信教虜之計可虞<lb/>
也葢必我知虜所以聚兵之處而彼不知我所以出<lb/>
兵之路我䏻散敵黨之合而敵不能乗我兵之散我<lb/>
<pb n="KR4e0190_SBCK_008-12a"/>
常得重地可據之利以扼虜人輕地易走之勢然猾<lb/>
虜窮宼之情兵凶戰危之慮出於意料之外者殊不<lb/>
止此葢寜可過爲多算而愼之不得少算而輕之也<lb/>
然以吾丈老成持重深謀石畫則於建議之初凡今<lb/>
日之所以攻與後日之所以守固巳得萬全之算乆<lb/>
矣弟迂儒旣不足以知兵事而坐談數千里外又未<lb/>
嘗一見虜情離合虜勢虚實而鑿空言之宜甚可笑<lb/>
然以吾丈屈群策而立大功雖塞垣老卒竈下厮養<lb/>
亦宜無不得畢智効計於其前者是以鄙人不敢避<lb/>
其迂濶耳平涼趙子生長邊陲又素以兵事自許吾<lb/>
<pb n="KR4e0190_SBCK_008-12b"/>
丈亦曾一盡其說否近見邸報得吾丈條陳邊事一<lb/>
疏竊以萬全之算多具此中而邸報止載條綱願淂<lb/>
全疏一觀之并三鎮巡撫所議與河套詳細地圗俱<lb/>
望一見示或更有以請敎也冒瀆伏祈亮恕胡宣赴<lb/>
麾下意甚慷慨一夫之奮勇可以觀三軍精銳之氣<lb/>
矣<lb/>
　　　寄趙浚谷<lb/>
別兄十餘年何能一時忘兄近舍親萬禮部寄兄書<lb/>
知兄慷慨許　國之志自顧榆枋之棲不䏻爲南溟<lb/>
之翼少助一毛風力耳一笑一笑聞兄僉憲山東以<lb/>
<pb n="KR4e0190_SBCK_008-13a"/>
操練民兵爲事靑齊勁卒教之以有勇知方以僃一<lb/>
切不虞之變自是兄所素長不待贅也古云視卒如<lb/>
愛子可與同死生此輩須寛處銀糧豐其犒給或別<lb/>
異其軍中之豪傑機警者而優待之不然則不能結<lb/>
其心不䏻結其心則威不可必行而緩急亦不可得<lb/>
力但不知供軍之需可能勾得吾兄使用否雖然世<lb/>
間可虞者不獨在夷狄而世間急務不獨在兵事而<lb/>
巳然此非兄職守之所及而亦非山人之所敢知也<lb/>
但耿耿之憂則彼此同之耳弟三年爲木腎所苦今<lb/>
偶潰膿幾至殞生然向来所苦亦漸减盡顚趾出否<lb/>
<pb n="KR4e0190_SBCK_008-13b"/>
猶爲幸也承兄分俸之惠逺及家君多謝多謝弟以<lb/>
家君老年不能逺出不然則當訪兄於山東且淂一<lb/>
觀軍容矣老嫂亦棄世可歎可歎趙道長過此尚在<lb/>
伏枕草草不盡念菴兄家居後甚有進益此兄自是<lb/>
脚踏實地一毫不肯放過的人眼前人物少見其比<lb/>
者弟亦稍稍尋得一安身立命處山林終老當不盡<lb/>
虚却此生耳趙道長相知最深兄欲知我別後蹤跡<lb/>
問之此兄如面相對也<lb/>
適作此書欲寄而莫提學所寄兄書適至乃知養兵<lb/>
之財甚不足緩急何以使人奈何<lb/>
<pb n="KR4e0190_SBCK_008-14a"/>
　　　二<lb/>
舍姪歸道兄起居即如見兄一畨殊慰殊慰兄履危<lb/>
而獲安處疑而獲信葢天爲社稷也僕多病早衰年<lb/>
乗五十齒牙半巳揺落每誦陶潜世短意恒多斯人<lb/>
樂乆生之語輒為一笑四十歲時此心巳成灰冷及<lb/>
虜騎入京師激于臣子大義不覺熱中一番數年来<lb/>
此心又漸銷歇葢不待世人棄我亦自知分量之所<lb/>
定矣康濟事業有兄等在僕之不能從兄游者其亦<lb/>
數也兄爲張德遠有餘力異日僕亦可以無媿蘇雲<lb/>
卿也乎前年病幾危時耿耿此心獨以不得見兄與<lb/>
<pb n="KR4e0190_SBCK_008-14b"/>
念菴爲憾去年必欲到江西乃了㑹念菴心事獨未<lb/>
得見兄耳見兄之心無時忘之此非特朋㳺之私自<lb/>
以此身雖不與世事亦欲對兄一寫江湖之憂且欲<lb/>
劇談草野迂踈之見或可爲兄濟時少助而已但僕<lb/>
旣爲老親羈絆而念菴出門亦頗惉滯若今歲不果<lb/>
訪兄則須待三年五十歲之外作一游方道人見兄<lb/>
耳舍姪言兄氣象和平藹然可掬知兄進徳非復昔<lb/>
時露英氣矣僕嘗迂論古稱伊吕伊尹將則將相則<lb/>
相渾然無跡可言至若老吕以鷹揚稱以發揚蹈勵<lb/>
稱未免露出將才氣象此老吕不及老伊處也何如<lb/>
<pb n="KR4e0190_SBCK_008-15a"/>
何如僕近来叅同一路儘有入門俟兄功成身退時<lb/>
相聚深山中一談未晚也舍姪曾傳兄兩竅踵息之<lb/>
說僕亦巳知之此非面論不能悉<lb/>
　　　與河南李中丞石疊<lb/>
濠上一晤竊自附于海内相知之後自淮隂奉別忽<lb/>
忽十年餘非惟踪跡曠不復接而音問亦遂踈濶每<lb/>
一念之令人耿耿即今時事多艱太原歲歲被虜鳴<lb/>
鏑及于上黨太行以外則撫相懷衛盡當其衝即使<lb/>
虜騎必不能越太行而兵糧策應掎角相援河南是<lb/>
第一歩吾兄以素望起而任磁鎭之計若太原再警<lb/>
<pb n="KR4e0190_SBCK_008-15b"/>
勢湏鼓行而前不淂閉境自守而巳也蓄方固境急<lb/>
鄰輯民靖虜諸凡勝算必有在矣不識山人亦可與<lb/>
聞其一二乎僕也樗散本非適用之器且多病早衰<lb/>
自屏居以来齒髪漸變非惟不敢復有當世之志至<lb/>
于詩詞末藝吾兄向以爲可敎者亦經年不復䏻措<lb/>
一字真成一支離人矣每<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>行樹下誦康節當年志<lb/>
氣欲横秋今日看来甚可羞之語不覺自笑也因梁<lb/>
丞還家之便草率奉𧺫居<lb/>
　　　與萬兩溪吏部<lb/>
千里逸足混之皂櫪羣伍中雖不待馳騁康莊而精<lb/>
<pb n="KR4e0190_SBCK_008-16a"/>
神溢出夐然自别俗眼猶能識之不特孫陽九方也<lb/>
僕甚無似毎竊有感於才難之嘆而時物色之學士<lb/>
大夫間類多樸樕拘謭牽陋守常之習而少廓落跅<lb/>
跎可屬重事之氣漢人所謂羽檄輻輳軍書狎至事<lb/>
更有上於此承當幾何人今海宼之警未爲大變而<lb/>
用兵數年人才大略見矣僕向游南都獲見兩溪於<lb/>
諸士大夫中所謂精神溢出夐然自别竊自喜俗眼<lb/>
頗能識之而得慰素所欲物色者退而質於大洲大<lb/>
洲云然是以雖相見之日淺而相慕之情深相與之<lb/>
言有盡而相期之意無窮也久欲作一書道此意以<lb/>
<pb n="KR4e0190_SBCK_008-16b"/>
爲屏廢之人雖遇相知亦宜閉口乃辱来書先施令<lb/>
人深慰深愧僕少不自知駑鈍亦不知世間行路之<lb/>
難而妄有四方之志自四十以前雖屢經廢錮至於<lb/>
爲國爲民一念每飯未之敢忘當世之務一切不敢<lb/>
廢習逮年近五十衰病逼人精氣耗盡料此殘軀理<lb/>
無乆生且更事漸深自知迂𥚹疎僻之性必不可諧<lb/>
於世所謂五十而始知四十九年非也於是遂欲逃<lb/>
之方外以畢餘齒向来習業一切捐盡向来念頭一<lb/>
切掃盡居常兀坐奄奄如墟墓中人每聞人語及世<lb/>
事輒塞耳却走以避咎而已又擊壤老人所謂當年<lb/>
<pb n="KR4e0190_SBCK_008-17a"/>
志氣欲橫秋今日看来甚可羞也形旣槁矣心亦灰<lb/>
矣前時偶見執事逸氣及與執事談見執事<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>悱<lb/>
悱憂時感事之意令人壯心頓覺戚戚相與援弓握<lb/>
槊聊爲歡笑如磊砢老骨乆甘伏櫪鞭之不動一旦<lb/>
偶經駿馬之櫪見其髤䰄蹀躞騰驤汗血自顧雖足<lb/>
躓而不禁心癢亦蹴蹄鼓噭仰首一鳴以洩其氣及<lb/>
退歸本櫪頺然如故向来激發惛惛都忘之矣相馬<lb/>
者以爲肉與骨與神三相稱也不淂其肉當得其骨<lb/>
不得其骨當得其神若滅若沒言有神也若僕者縱<lb/>
使骨未朽盡而神已銷礫盡矣此豈可復有所馳驅<lb/>
<pb n="KR4e0190_SBCK_008-17b"/>
於世哉執事尚有虞於僕也故敢一盡其愚葢駿馬<lb/>
亦偶見老馬之一鳴以爲猶可相與並馳而不知其<lb/>
本櫪頽然鞭不能動之狀也若果欲異日相與馳驅<lb/>
必并誤駿馬事矣故不敢不盡其愚也今世事多故<lb/>
摧輈駭駟有甚於上太行之阪其須千里逸足甚急<lb/>
而執事之才又已爲世所知千金上價誰䏻先之僕<lb/>
倘未即老死行將見執事任重致逺過都厯塊以耀<lb/>
當世僕且嘖嘖心口相語以爲向来所期之不謬亦<lb/>
足快矣亦足快矣更願執事於此閒時深其養進其<lb/>
學益廣大受之地如千里逸足雖自天生而飭其銜<lb/>
<pb n="KR4e0190_SBCK_008-18a"/>
勒節其和鑾閑其輿衛日愼日習所以自試畜力畜<lb/>
徳所以成驥也願執事益加意焉異日執事徙官道<lb/>
經毘陵當相邀過山中靜坐一兩日迂鄙之見更有<lb/>
所欲請敎者譬如老馬雖巳不能與駿馬並馳而道<lb/>
路險易山川迂迴曲拆嘗所諳習與夫雖無德無力<lb/>
而畜徳畜力之方嘗稍有聞者尚當一二爲執事言<lb/>
之未必不可爲過都厯塊之小助也令姪廷言足稱<lb/>
名駒何萬氏之多才也居䘮言不文禮也念執事相<lb/>
知故縷覼言之愧悚愧悚<lb/>
　　　與趙甬江司空<lb/>
<pb n="KR4e0190_SBCK_008-18b"/>
承欲爲鄙人脩葺先墓且感且愧有深不自安者不<lb/>
敢不徑情達于左右也先墓之葬乆矣苟有崩齧圯<lb/>
毀在所必葺子孫非有貧乏不能自存也乃不能自<lb/>
葺而至重煩上官葺之其爲忘本而不孝甚矣子孫<lb/>
非甚貧乏而不爲先人葺墓則是先墓可不必葺也<lb/>
可不必葺而至重煩上官葺之其爲凟尊而妄費亦<lb/>
甚矣夫葬者藏也期于人之不見而已上古不封不<lb/>
樹非以爲薄也其用意深且逺矣中古封之樹之已<lb/>
寖失此意矣今先人之墓問其封則旣穹如矣問其<lb/>
樹則旣拱如矣若欲過爲之制繚以石垣崇以巨屋<lb/>
<pb n="KR4e0190_SBCK_008-19a"/>
儼然象生人之居明于始終之義者猶以爲踰禮示<lb/>
侈而莫之爲也漢劉更生氏言之詳矣彼特爲王侯<lb/>
言之也况匹夫乎然則子孫自爲之猶病其踰禮而<lb/>
示侈乃以重煩上官其謂之何且公之勞苦兵間傾<lb/>
公庫竭私財以激賞戰士常苦不給葢一壷醪足以<lb/>
廣恩則一敝袴足以爲惜也今爲先人葺墓其費豈<lb/>
特一壷醪一敝袴哉乃至使公輟賞戰士之財爲故<lb/>
人葺私墓在公謂之過厚可也鄙人乃以先人私墓<lb/>
之故至饕餮公之所以賞戰士之財其又謂之何然<lb/>
則有費于公而有益于僕猶不可爲也今有費于公<lb/>
<pb n="KR4e0190_SBCK_008-19b"/>
而顧以彰僕不孝妄費示侈之三罪亦安用之然而<lb/>
公之爲此則有說矣不過以鄙人辱交于公之故必<lb/>
欲捐金以厚之然卑之以金則鄙人素不敢受惟以<lb/>
葺先墓爲說則鄙人義不可辭而已此公之用意至<lb/>
厚也夫人之相知貴相知心故曰或與人以千金而<lb/>
人未必感或與人以一飯而人終身德之此知心與<lb/>
不知心之說也僕之與公竊敢附于心相知也乆矣<lb/>
豈待于外物爲厚薄者哉向巳託龍溪懇切轉辭尚<lb/>
恐公之不信我也故復喋喋萬望即賜停罷庶使僕<lb/>
異日尚可以奉教耳不然是公非以厚之乃絶之也<lb/>
<pb n="KR4e0190_SBCK_008-20a"/>
徑情干瀆不勝悚仄<lb/>
　　　與尚仰山廵按<lb/>
某山澤鄙人雖未獲奉教於左右然於明公清徳雅<lb/>
望未嘗不心知敬慕至於明公所以拳拳相愛之情<lb/>
亦未嘗不心知感激也兩辱手教更荷不遺某迂疎<lb/>
非濟用之才𥚹狹非適時之器向来從仕數遭廢黜<lb/>
罪皆自取况今縗絰纔終哀魂未返兼之年過五十<lb/>
老醜盡見寒灰槁木乆甘不齒於人羣束帶整冠豈<lb/>
宜再塵於仕路辱公髙誼檄下郡縣過爲推轂且感<lb/>
且愧向領部檄亦知鄙人衰病程期頗寛俟来年看<lb/>
<pb n="KR4e0190_SBCK_008-20b"/>
病體何如當議行止耳若使赴官敝鄉去南都三舍<lb/>
而近道途之費不過數錢之銀則不敢煩驛人矣况<lb/>
敢借此饕明公重賜益增愧感謹此謝辭固知有道<lb/>
君子必能心亮也面奉有日不盡欲言<lb/>
　　　二<lb/>
處漆園材與不材之間乆甘散地辱古靈薦而又薦<lb/>
之草多愧虗名雖明公匪私於其人顧迂朽亦安能<lb/>
爲役過承推轂不敢俟車謹予望後赴職尚圖面請<lb/>
不旣<lb/>
　　　與趙尋齋廵撫<lb/>
<pb n="KR4e0190_SBCK_008-21a"/>
古之義士有一言相信而千金不辭者矣公古人也<lb/>
亦以古人待僕者也百金之賜辭之豈足爲廉而受<lb/>
之豈足爲濫所以屢承命而不敢當者豈其與古異<lb/>
義哉鄙人固陋自中進士三十年不曾敢受常州府<lb/>
庫一分銀子今老且待盡矣不欲又破此戒此心事<lb/>
也故敢直言于公不然公未必不以僕爲自疎也僕<lb/>
與公以心相信乆矣不在今日也又不在此物之受<lb/>
與辭也若公欲致相愛之意則一紵一絹遠以相寄<lb/>
僕當裁以爲衣常如見公可也冒凟悚仄悚仄亦知<lb/>
公之必䏻見亮也餘情容前途更具<lb/>
<pb n="KR4e0190_SBCK_008-21b"/>
　　　荅金前淙郡守<lb/>
竊惟交際之間有于義雖無可不可而于心有不安<lb/>
然心之所安不安即義之所可不可也胙之賜與受<lb/>
于義宜無可不可者然而心之所不安則亦不敢不<lb/>
達于左右也春間承明公過厚賜以鹿猪羊三首于<lb/>
時謂偶一見賜不爲常格遂不敢固辭今復蒙賜如<lb/>
前僕旣逺出不能面拜辭於使者老父之心亦甚不<lb/>
安于此而不可以代僕爲辭是以又復如春祭之受<lb/>
之也夫胙者昔人所謂飲福受昨者也明公神人之<lb/>
主也明公之盡力干神人者至矣牲體貴首牲貴鹿<lb/>
<pb n="KR4e0190_SBCK_008-22a"/>
壇廟之祭奉牲首以獻于祭主是神之所福也祭主<lb/>
熟而饗之以妥嘉福神人之心安焉顧僕何人乃僣<lb/>
食此非惟人病其饕餮而神亦且譴之自往時得與<lb/>
科苐郡邑諸公以常例賜胙僕毎赧然對之以爲身<lb/>
非陪祭何功何德可消受此然常例賜胙者不過三<lb/>
數觔猪羊肉耳僕之心猶不安焉然而不敢辭者以<lb/>
爲與衆同之而于義又無甚不可不欲苟違衆以甚<lb/>
矯激之議也賜同于衆者旣不可辭矣賜異于衆者<lb/>
復偃然而受之此何說乎以此特布鄙懷于左右此<lb/>
後復以常例見賜所謂三數觔猪羊肉者則必不敢<lb/>
<pb n="KR4e0190_SBCK_008-22b"/>
辭當毎歲兩饜飽焉以至沒齒其深戴諸公之惠若<lb/>
常例之外更加毫末必不敢當兾安此心而謝神譴<lb/>
云耳<lb/>
　　　二<lb/>
世有兩說清修之士好言貧無厭之徒好言貧僕兩<lb/>
不然上無清修之行而下不敢爲無厭之徒是以曩<lb/>
時有田僅百畝口中未常言貧今則每對人輒曰家<lb/>
有薄田數且盈千田舍翁得此深過望矣至見之於<lb/>
詩曰薄田可飽敢稱貧今刻之小集人人見之可考<lb/>
也一笑一笑乃承明府憐僕之貧爲之捐俸于齎憑<lb/>
<pb n="KR4e0190_SBCK_008-23a"/>
之人夫齎憑之人宜與之多寡僕自有說非敢吝財<lb/>
若使有千畝之田而不能捐數兩之銀以償一齎憑<lb/>
之人至以累明府則其人平生之慳吝饕餮無行大<lb/>
率可知矣謹此如數奉償千萬見亮明府固知不肯<lb/>
獨爲君子也<lb/>
　　　與曹子泰評事<lb/>
聞軍門諸公欲相薦紛紛有金革無避之說聞之令<lb/>
人驚慚無地若無此事而先言之則爲躁妄若有此<lb/>
事而後言則又無及故不得不以托之子泰也僕固<lb/>
陋之人所以自立于世者守區區之禮義而已如老<lb/>
<pb n="KR4e0190_SBCK_008-23b"/>
嫠守節葢亦幾十年苦心若一旦忘哀冐利恬不知<lb/>
恥則所謂舉其平生而盡棄之生不如死也若旣有<lb/>
成命而咨趄前却不肯即赴則罪且不測是諸公之<lb/>
愛之者乃深禍之也若無此疏則已若軍門諸公或<lb/>
撫按或操江但有一疏到亰言及鄙人姓名煩即持<lb/>
此字到少湖處一陳愚鄙委曲少湖公在今時最號<lb/>
爲維持風教保全人才者雖一介之士苟可以全其<lb/>
名檢而遂其素履亦必留意況僕素以頗識廉恥受<lb/>
知最深者乎金革無避之說葢指當時如魯伯禽有<lb/>
社稷重寄者言之此只可爲大臣任兵事者之例非<lb/>
<pb n="KR4e0190_SBCK_008-24a"/>
可爲小臣無關輕重者例也只可爲見在金革不當<lb/>
因䘮而廢事之例不可爲見在閒散之人乃却去䘮<lb/>
而任事之例也有可有必不可此辨禮家之所死守<lb/>
也見在金革不以䘮廢猶爲甚不得巳見在閒散去<lb/>
䘮從事更何說乎若有此舉相及從之則死有不䏻<lb/>
不從則罪或不測煩吾友委曲轉言必使得免于此<lb/>
只當救一性命也情切詞迫勿以爲怪異日服滿之<lb/>
後　國家但有驅使臣子之義自不當辭但在䘮中<lb/>
則必不可也必不能也<lb/>
　　　與嚴介谿相公<lb/>
<pb n="KR4e0190_SBCK_008-24b"/>
某不肖嘗辱與進焉而承一言之教於左右乆矣邇<lb/>
来不奉台光者且廿年矣然而不敢通一書於門下<lb/>
者非敢自踈也誠自度其最迂濶樗散無用不足以<lb/>
煩材館之記存也某誠自知其無用而相公誤以爲<lb/>
可用曲爲推轂拳拳引而致之於朝然知相公非私<lb/>
乎其人也相公之心恐一官之不任乎其職恐一士<lb/>
之不究乎其用固且爲官而擇士固且爲天下國家<lb/>
而用其人也某亦非敢私爲謝以凟相公也相公爲<lb/>
天下國家而用乎其人其人宜爲天下國家謝相公<lb/>
也爲天下國家謝相公則莫如以身謝之以身謝之<lb/>
<pb n="KR4e0190_SBCK_008-25a"/>
則莫如致其身以爲天下國家之用以上稱相公以<lb/>
人事　主之素心而明相公得士之効于當世則庶<lb/>
乎可以爲謝而巳其如某最迂濶樗散徒有蹈矩踐<lb/>
墨之小節本無經時理物之長才自知寔不堪爲當<lb/>
世之用以累相公知人之哲而或以少損得士之効<lb/>
此某之所甚媿而甚懼也雖然以某之最迂濶無用<lb/>
而相公猶且拳拳引而致之則人將曰相公之急於<lb/>
求士而不責以僃若此相公之恐失一士焉而包荒<lb/>
不遺乎遐若此相公之舉用無書抵政府之士動如<lb/>
古人若此則是相公疇昔得士之効不因某一人之<lb/>
<pb n="KR4e0190_SBCK_008-25b"/>
迂濶無用而少有所損而相公急於求士之心乃更<lb/>
因某一人之迂濶無用而益以章矣此某之所以稍<lb/>
自解其媿且懼竊敢以不肖之身而仰承相公之高<lb/>
誼也頃奉　新命待罪南曹古云召不俟駕禮也況<lb/>
聖恩用之罪隸之餘豈敢次且以速大戾但以鳥獸<lb/>
躑躅之慕甫及禫除狗馬疾疢之憂未離牀席形魂<lb/>
枯盡不齒人羣此亦相公之所憫念也恐稽　朝廷<lb/>
授官之成命且負廟堂推轂之盛舉謹布鄙懐伏惟<lb/>
俯賜教之<lb/>
　　　二<lb/>
<pb n="KR4e0190_SBCK_008-26a"/>
順之此行荷　國寵靈并承門下指教深懼不䏻稱<lb/>
任使乃跋履塞垣夙夜戎馬間才有不及而力不敢<lb/>
不盡也薊鎮主兵積敝乆矣據閱過四區以十分為<lb/>
率逃故居見在之四三其見在者老弱又居丁壯之<lb/>
四三其丁壯者又多是未經訓練之人大率<lb/>
明旨所謂專倚邊兵不練土兵者一言盡之爲今之<lb/>
計若欲求其速効非有如光弼至軍而旗幟一畨變<lb/>
色若欲責其逺功非有如抱真之在山西孳孳訓練<lb/>
三年而後䏻變弱卒爲雄兵則薊兵誠未見有可以<lb/>
應敵之期而逺戍之兵誠未見有息肩之日也王總<lb/>
<pb n="KR4e0190_SBCK_008-26b"/>
督自<lb/>
明旨切責以来過爲疑畏誠如尊諭適承慰語深知<lb/>
明公鼓舞邊臣之至意欲其展布四體以盡力於防<lb/>
秋重務也馬廵撫不日相見謹致尊教但王總督相<lb/>
去已逺容更託的當人轉逹尊教耳伏惟台照不宣<lb/>
　　　三<lb/>
薊鎭主兵舊額所以逃亡數多者大率衞所官爲逋<lb/>
逃淵藪至於垜充招募之軍只縁當時處置欠當將<lb/>
東人補西軍而西人却補東軍人情不便以至於逃<lb/>
順之始行即開首逃之路今至馬蘭則首逃者糜至<lb/>
<pb n="KR4e0190_SBCK_008-27a"/>
矣草草并附梗槩<lb/>
　　　四<lb/>
前託白郎中奉一書大略言薊兵積疲之餘因循日<lb/>
乆必有能練之才而又苦心勞力有必練之志而廟<lb/>
堂又時時從中督勵之乃可冀於成功不然又如往<lb/>
年故事也此書不知巳達門下否薊兵所以多逃一<lb/>
由於營官之剥削一由於衛官利逃軍與餘丁之納<lb/>
錢爲之淵藪不肯解補其所以不練之故一諉於牆<lb/>
工歲不休歇無可練之時一諉於將官傳舍數易無<lb/>
專練之人而當事者又因循而莫之處也若使衛官<lb/>
<pb n="KR4e0190_SBCK_008-27b"/>
不爲逋逃淵藪營官不得剥削而在上之人又寛其<lb/>
工役足其月廩以慰藉之則薊鎮兵額原自足充而<lb/>
垜集招募皆爲第二義矣大虜尚未有的報也東關<lb/>
已閱過六區惟一區未完也奉教有期先此𧺫居不<lb/>
宣<lb/>
　　　五<lb/>
竊惟薊鎮之兵自内地衛所抽往邊關譬如貨泉衛<lb/>
所乃其出産而　是其轉輸處其逃邊關而潜囘<lb/>
衛所則衛所又寔淵藪　轉輸不足責之出産逋逃<lb/>
不獲問之淵藪但自来邊關軍政已覺疎濶而衛所<lb/>
<pb n="KR4e0190_SBCK_008-28a"/>
經理尤更鹵莽一衛欠逃軍不解者徃往千名以上<lb/>
順之輩昨歷邊關其缺軍之數官巳量行責治今還<lb/>
經衞所若不稍爲查理則邊上愈難勾軍矣是以到<lb/>
處須稍停留葢不敢避遲事之罪以干誤事之罪也<lb/>
該鎮自督撫而下事權悉在各兵僃道前時若得<lb/>
勑内載却督同該道一語則事尤有統紀而易集今<lb/>
竭駑鈍於其間用力煩而見効少者則以不䏻督同<lb/>
該道故也適巳西還至玉田矣途次草率奉候伏惟<lb/>
台照不宣<lb/>
　　　六<lb/>
<pb n="KR4e0190_SBCK_008-28b"/>
竊惟薊鎮查閱一節軍數寔是多缺不敢妄謂之不<lb/>
缺軍容寔是未練不堪以戰不敢妄謂之練而堪戰<lb/>
若夫門下愛惜人材念邊材之尤難而代者之又難<lb/>
其人矜其不及而責其後功則廟堂自有權衡而查<lb/>
閱之臣只知據實以對而巳至於𥙷兵一節眼下便<lb/>
要三萬五千人纔勾舊額頗費周折葢邊關與腹裏<lb/>
相持衡之勢一鎮之財與力止有此數舊額雖在積<lb/>
弊寔深難以毛舉不損邊關則損腹裏損邊關以寛<lb/>
腹裏是謂捨急算而就緩圗損腹裏以益邊關亦爲<lb/>
空膓胃以奉肢體邊關空缺其慮在近腹裏耗竭其<lb/>
<pb n="KR4e0190_SBCK_008-29a"/>
慮在逺且如今年運三四萬米於遼東薊鎮州衞僦<lb/>
車賃騾之費至賠貱銀六七萬兩又是抽却一畨骨<lb/>
髓而近来建議之臣因薊鎮兵數缺乏無可爲處乃<lb/>
有改州縣爲衛所與垜民爲兵之說改州縣爲衞所<lb/>
則畿甸之間頓成荒塞垜民爲兵則無故而加之重<lb/>
罪以憂其子孫二者旣駭観聽且非事體故順之之<lb/>
意欲多方以圖使軍實旣可足於邊關而財力不盡<lb/>
煩於薊鎮所恨才不足以稱心詞不䏻以達意但以<lb/>
承命悉心區畫夙夜思惟技止此矣惟門下大經略<lb/>
但一運掌間自當使腹與邊軍與民兩受其福也若<lb/>
<pb n="KR4e0190_SBCK_008-29b"/>
夫直從薊鎮根本上做得一著工夫細心緩圗如管<lb/>
仲范蠡之謀國幾年作内政通鹽米輕重之權與十<lb/>
年生聚以富邊境此則薊鎮長乆之策然議者必以<lb/>
爲此書生極迂濶語故未敢言而轉糓通水足食之<lb/>
說亦稍發其端然亦頗不悖於救急之計并望賜敎<lb/>
也其練兵事宜與夷情一節繕寫未了容更請教<lb/>
　　　荅馬巡撫書<lb/>
逃軍許其自首隨處收捕一節向嘗請教於思質公<lb/>
而公之論尤更明快直截僕輩亦同此意葢與其逃<lb/>
而無用不若就近補之猶淂一軍之用也旣而思之<lb/>
<pb n="KR4e0190_SBCK_008-30a"/>
深有未便者苦寒磽硧之地人甚不樂居嚴法羈管<lb/>
嚴法清勾然猶住者多逃而逃者不獲若逃軍即許<lb/>
改編則雖素不逃之軍亦孰不逃焉以冀改編樂地<lb/>
乎是今日逃軍之補見役所以釀成異日見役者之<lb/>
作逃軍也竊恐利少而害多矣是以不敢便宜區處<lb/>
亦不敢遽有題請只將狀發與縣官而曰務須不失<lb/>
開誘首逃之初意亦不墮猾軍規避之私心使具由<lb/>
上請尊裁惟公一爲處兮自當去其害而收其利也<lb/>
　　　與董後峯憲副<lb/>
野人一入仕途百般悔吝禪家所謂猢孫入布袋真<lb/>
<pb n="KR4e0190_SBCK_008-30b"/>
可一笑也塞上風塵寒侵病骨逺憶姊夫坐享園池<lb/>
之樂何如何如不乆亦當圖解韁脫鎖之計葢樓築<lb/>
至栽花種樹布滿園中雖不能與東鄰爭勝亦與公<lb/>
各適其適而時相過從也興言及此已覺神馳行至<lb/>
居庸小价回草草附此不盡<lb/>
　　　與李　兵僃<lb/>
曩承問及民兵一節僕之原題雖以徵兵解銀而部<lb/>
之覆題則主於照舊徵兵僕別後一路思之解銀兩<lb/>
雖便於薊鎮而徵兵實便於山東葢山東兵額素定<lb/>
此背衣食於官乆矣一旦欲徵銀以解邊旣於人情<lb/>
<pb n="KR4e0190_SBCK_008-31a"/>
不便尤恐緩急無濟且使薊鎮有銀而無兵山東出<lb/>
銀而缺兵則兩鎮亦皆不宜不若只照舊規遇有聲<lb/>
息徵兵入衛之爲便也且部堂江翁司張正郎皆山<lb/>
東人也彼必斟酌地方利害故其爲說如此不得以<lb/>
僕之說而廢彼之說也惟髙明更叅以人情土俗之<lb/>
所宜而熟計之至於腹裏减存民壯則係嘉靖三十<lb/>
年鄢劒泉原題葢通腹裏地方言之不指山東也便<lb/>
中草草附復佳章承教并謝<lb/>
　　　與劉南坦尚書<lb/>
翁之病非真病也不爲淨名之示疾則爲壷丘之杜<lb/>
<pb n="KR4e0190_SBCK_008-31b"/>
德機也神光獨照真可想見一笑一笑某世網所攖<lb/>
南北奔走北出塞南踰海顧執殳之役分不敢辭軍<lb/>
旅未習柰何奈何回首故山可爲太息不久圖返初<lb/>
服奉侍屨杖當有日也圜中秘訣大約略傳示以少<lb/>
潤枯朽否乎<lb/>
　　　與張龍坪兵僃<lb/>
獲侍同途又獲侍同舟日夕奉教皆出邂逅非素所<lb/>
期然公乆垂念於僕而僕未之知僕亦乆欲晤公而<lb/>
公未之知則又不可謂非素所期也維揚班荆自此<lb/>
奉晤下邳分轡自此奉別長川舉杯同於歡笑驚風<lb/>
<pb n="KR4e0190_SBCK_008-32a"/>
折檣同於險阨數日之間而聚散驚喜之不可常世<lb/>
事大率如此達人觀之可一解頗也别後承遣使致<lb/>
手書殊感相念兹過臨清使者蔣繼先王清等還附<lb/>
謝伏惟垂照<lb/>
　　　與羅念菴<lb/>
當路必欲以兵事相處使人不顧所不能僕亦不得<lb/>
已而効支離疏之攘臂不暇自顧其所不能而強承<lb/>
之徒使山洞髙臥之士袖手旁觀不知如何發笑也<lb/>
海上事稍閒仍欲如今春故事更約兄於饒郡或信<lb/>
郡兩處孰便有便人可先寄數字當特遣人奉約知<lb/>
<pb n="KR4e0190_SBCK_008-32b"/>
兄亦不能巳於情也非不知兄石洞之安閒而道路<lb/>
跋渉亦苦但弟自入京師病脾骨立扶病往薊門兩<lb/>
月間登馳絶徼峭壁三數千里之途閣過鐵靴銅面<lb/>
之輩十萬餘人一一欲辦其弱強腥風酸鼻驚沙煖<lb/>
面歸来席未暖也又復將荷戈渡海冒驚波而鬬鬼<lb/>
夷兄寍使我獨苦而不能爲我分一些苦耶并書此<lb/>
以發山中人一笑當路欲用浚谷甚切行將及矣<lb/>
　　　荅王鑑川兵僃<lb/>
伏讀所寄澄江后峯諸君書論及鄙人罪過知公之<lb/>
愛我以德而責我以禮也已而奉所寄鄙人書又知<lb/>
<pb n="KR4e0190_SBCK_008-33a"/>
公之愛人無已而不輕於絶人也語云人不幸不聞<lb/>
過僕何幸得此於公哉某迁疎木戇但知分在草莽<lb/>
固守古人不見諸侯及今時不入公門之戒執泥不<lb/>
通遂至得罪於門下若此然於公之髙節行誼未嘗<lb/>
不知慕于公之盡心保障未嘗不知戴也此僕之于<lb/>
公心非敢相疎也公提兵出入居郡之日少矣某自<lb/>
葬先人後即屏居荆溪還郡之日少矣此所以每不<lb/>
相值也公枉駕垂弔在先人窀穸旣畢之後公遭喪<lb/>
逺歸適鄙人荆溪卧病之餘此又所以不相值也此<lb/>
僕于公心非敢相疎而跡又非相避也公亦可以相<lb/>
<pb n="KR4e0190_SBCK_008-33b"/>
亮矣知我罪我惟公裁之僕年過五十顚毛種種一<lb/>
身百病待盡有期即且携家逺去㝷一人跡不到之<lb/>
山結裹此身世間一切是非毀譽不惟不敢計亦不<lb/>
暇計矣樗材頑石斤削何施殊自悼也殊自笑也惟<lb/>
公盛年宏才行當爲時樹勳公位益髙僕入山益深<lb/>
衰病益迫雲泥相隔負荆無日故敢一陳鄙懷異日<lb/>
若天假之縁淂一面悟出于望外所欲請教者未敢<lb/>
悉也抑又聞古之人有跡若相背而道則相成者矣<lb/>
繆公能容泄柳之閉門不貶繆公之賢文侯不責叚<lb/>
千之踰垣益顯文侯之義兩諸侯不嫌人之慢已而<lb/>
<pb n="KR4e0190_SBCK_008-34a"/>
布衣不自嫌于慢人此所謂古之道所以相成也漢<lb/>
時大將軍尊重公卿見者皆拜黯獨揖或以誚黯黯<lb/>
曰大將軍有揖客顧不重耶大將軍聞之益賢黯人<lb/>
皆謂黯能重大將軍大將軍能自重以相成也公專<lb/>
制一道凡屬吏鄕宦取憐乞寵奔走伺候摩肩側足<lb/>
于門牆而不淂見者旦夕幾何人使如僕一布衣老<lb/>
翁奔走伺侯其間譬九牛增一毛豈足加重惟以公<lb/>
之威望無人不趨有一不奔走伺候之老布衣是公<lb/>
之所以爲古人也然則僕之奔走公不足爲敬公重<lb/>
公而固陋自守乃所以敬公重公也公以我爲慢豈<lb/>
<pb n="KR4e0190_SBCK_008-34b"/>
惟不亮僕母乃異乎古之道也<lb/>
　　　寄内閣及本兵諸老書<lb/>
擊賊海中以奇功論雖有平倭事例但兮别淂来船<lb/>
去船欠明且水中首級一槩以十五兩論賞不知打<lb/>
来船之難十倍於打去船也去船殺人劫財巳厭其<lb/>
毒殺一賊是止于一賊而巳若殺却来賊一人是全<lb/>
了幾個好人性命其功不可同日語也若得部中題<lb/>
覆打来船真倭首級雖不能同之陸地首級三十兩<lb/>
亦可量增銀五七兩則人人爭奮打来船者益衆而<lb/>
賊之登岸者少矣<lb/>
<pb n="KR4e0190_SBCK_008-35a"/>
　　與<lb/>
東南事體絶與西北諸邊不同西北諸邊雖是兵財<lb/>
殫弱而成法具在儲糧畜兵歲有畫一只是廢墜不<lb/>
舉耳若東南事體一則以海宼猝𧺫事屬于草創一<lb/>
則以連年被宼力盡于支吾取辦一切未慮經乆其<lb/>
大者臂指相使之體統未明唇齒應援之機宜莫辨<lb/>
至如浙直所募之兵則朝南而暮北有今日在浙江<lb/>
應募明日在淮揚應募者如暫時顧倩之人主人不<lb/>
淂而有之又安得而用之軍需則移東以補西一年<lb/>
之財只彀半年支用無名之費百出于民而軍人告<lb/>
<pb n="KR4e0190_SBCK_008-35b"/>
缺四月五月缺糧者往往而是大率昔人所謂不終<lb/>
歲之計也　祖宗時備倭規制沿海屯田水寨諸法<lb/>
漫然無跡可考矣故西北諸邊莫急于振舊廢東南<lb/>
海僃莫急于定新規此其大較也然往時浙直軍需<lb/>
多倚各省恊濟自例罷協濟之後而窘急甚矣胡總<lb/>
督近有乞留運米借鹽銀之奏葢以軍需無處甚不<lb/>
得巳全仰此一著救急望曲成之以幸東南其經乆<lb/>
之策容共酌處奉聞也<lb/>
　　　與胡梅林總督<lb/>
山中雲臥遥瞻棨㦸不勝馳情海氛清淨東南賴以<lb/>
<pb n="KR4e0190_SBCK_008-36a"/>
無虞乗此閒暇恰好汲汲料理彌縫微密使百十年<lb/>
間海隅内外更無一鏬可乗知公此時必有長算不<lb/>
徒所謂救頭救脚之說而已古人經綸手大率忙時<lb/>
閒做閒時忙做知公亦然也承示鹿門所敘勦倭本<lb/>
末具悉公之運籌所委拙文向已相許不敢復辭謹<lb/>
候大祥後也兩度承公惠茶深見氣味之同多謝多<lb/>
謝<lb/>
　　　二<lb/>
伏聞道體稍覺違和恨不能一侍左右葢一體之義<lb/>
公病亦吾病也東南有福比時計已勿藥懸望懸望<lb/>
<pb n="KR4e0190_SBCK_008-36b"/>
灘山滸山有賊係浙直諸總㑹哨所在而李希賢孤<lb/>
軍獨往餘皆坐觀不相爲援及烏沙門洋山一帶有<lb/>
賊定海兵船亦互相觀望待其登岸噬臍何及葢守<lb/>
港將官全然不以㑹哨㑹勦爲意賊迫近島機㑹可<lb/>
乗輒以風潮不便爲解縱之登岸陸地失事則又罪<lb/>
坐陸戰官兵彼亦不與其責習成套子牢不可破<lb/>
明旨近例所謂邀之于海徒爲空言不淂巳而陸戰<lb/>
在我爲舍易圖難在賊得護其所短而用其所長兵<lb/>
家之忌我則犯之然則倭賊何時可平公亦何時可<lb/>
息肩也興言及此秪有疚心承公指教不自量力謹<lb/>
<pb n="KR4e0190_SBCK_008-37a"/>
往呉淞督戰一畨若賊仍在灘滸洋山之間諸將官<lb/>
仍守舊套不肯㑹哨㑹勦僕止有以身先之而巳呉<lb/>
淞事機稍緩即星馳侍教左右爲快亦有所面請教<lb/>
也聞薊州虜情尚緊南北事勢若此臣子之心卧不<lb/>
安席奈何奈何浙西江南陸戰之兵俱無足恃僕所<lb/>
親見成敗只在海勦一著賊一上岸必然復如往年<lb/>
之事矣故憂之不得不深但公方在調攝中不宜以<lb/>
繁言相瀆念無可與爲言者故不得不爲翁言也<lb/>
　　　三<lb/>
崇明沙上實有賊一千三四百人登岸立柵已檄盧<lb/>
<pb n="KR4e0190_SBCK_008-37b"/>
總兵不可離崇明一歩盧鏜旣不可離崇明張四維<lb/>
又不可不還浙東則江北督將戰將皆弟身自任之<lb/>
而已江北了賊後即擬浮海了沙上之賊然後轉戰<lb/>
而南擣舟山一帶海賊告成幕府此語誠昔人所謂<lb/>
初若落落難合仗公神算更觀其後何如也但隨身<lb/>
銀子殊恨其少公所給銀謹先發一半往崇明而以<lb/>
一半自隨弟亦搜括家貲并借貸僅得銀五百兩通<lb/>
公所給共是千金而已弟承遣命至地方半年並未<lb/>
有一題奏今欲并崇明江北勝負賊情及請發糧賞<lb/>
特題一本公崇明捷奏千萬上緊早發勿緩也<lb/>
<pb n="KR4e0190_SBCK_008-38a"/>
　　　四<lb/>
書生操未嘗一日拊循之兵領八九枝素非同心之<lb/>
將以攻據巢之賊而監將戰將皆身當之真可謂不<lb/>
自量而任之太過矣仗公成算初二初四兩日將士<lb/>
賈勇入巢斬獲共得首級四十二顆皆係真倭無從<lb/>
者衝鋒則鳥銃手溆浦兵之力也生獲免狼狽爲幸<lb/>
多矣餘賊據巢者尚繁有徒戰後鎮溪兵乃至將復<lb/>
用之勦平餘賊此後容再報也弟以崇明事緊恐有<lb/>
疎虞不淂不急歸而銃手皆隨僕還矣區處崇明後<lb/>
即往杭州候公計相晤只在半月也此中賊勢似已<lb/>
<pb n="KR4e0190_SBCK_008-38b"/>
有定恐不乆當走公書中云欲題本可且緩之更看<lb/>
消息何如承教歩歩檯營立於不敗此公老將經略<lb/>
甚愜鄙見弟以造下行營三座決然可以制賊而諸<lb/>
將尚不能用之所謂或執抝不肯相聽或愚闇不能<lb/>
相聽此亦其一節也若不用檯營之說明日再戰恐<lb/>
又如前之奔耳雖十戰亦復然所謂浪戰也弟所造<lb/>
行營當携至杭州演之公與弟當一笑耳<lb/>
　　　五<lb/>
此時遊魂餘賊浙直間止有廟灣及三沙兩巢皆係<lb/>
窮宼勝勢在我徼　國家鴻福仗督府勝算殲盡此<lb/>
<pb n="KR4e0190_SBCK_008-39a"/>
二巢浙直可數年無事弟區處三沙後尚欲直從海<lb/>
路往通狼而上處廟灣殘孽適得公書知閩中緊急<lb/>
若此奈何奈何不知僕區處三沙後將往江北乎將<lb/>
往閩中乎幸示教克齋臨别相約事急則一日一報<lb/>
事緩則兩日一報今將半月矣而更不得一兩報也<lb/>
豈廟灣賊已走耶督府時有江北報更望傳示三沙<lb/>
之役盧總兵劉顯劉堂高㵓等分四營於十八日已<lb/>
登岸立柵賊伏無聲息多只在一兩日間鏖戰也張<lb/>
空兵亦已到在十九日登岸水陸分布俱各嚴備但<lb/>
賊巳多置小船二十二三月黒以後防之爲難督令<lb/>
<pb n="KR4e0190_SBCK_008-39b"/>
諸將不敢不仔細草草先復<lb/>
　　　六<lb/>
竊料此賊若得突走必不東還必上老岸不便流劫<lb/>
必又結巢是移沙上之巢於老岸如柘林川沙故事<lb/>
圖之更難萬一若此奈何何本源及江北之兵若至<lb/>
諸將或更有一畨㑹勦意欲借麾下梁守隅千兵以<lb/>
往若沙賊有可圖之機則見可而進若櫗不可圖則<lb/>
知難而退不敢必用千兵當全璧以還麾下也何如<lb/>
何如<lb/>
　　　七<lb/>
<pb n="KR4e0190_SBCK_008-40a"/>
三沙緊急用兵之時而黃潭撫公謝病去矣弟所賴<lb/>
者黄潭公委心相聽儘力相應今去矣奈何蘇松更<lb/>
無一上司巡江替換巡按丁憂獨弟與熊兵僃在海<lb/>
洋内地無人料理兵食蘇松府縣有司素蠻皮一時<lb/>
提掇他不動使成悞事如何爲處弟今日認真幹事<lb/>
督將官督有司全賴　朝廷委任新　勑書尚未見<lb/>
到不知齎人停滯何處也弟積熱又飲鹽海痢病頓<lb/>
作不能食者三日幸而遂愈然精神甚弱也廟灣攻<lb/>
巢一戰得眞倭首四十六顆弟心竊少之昨得克齋<lb/>
書半月之内數戰止得首十三顆今三沙一戰止得<lb/>
<pb n="KR4e0190_SBCK_008-40b"/>
八顆乃知攻巢之難也<lb/>
　　　八<lb/>
昨差人具三沙節略奉報適承委曲垂示并齎至賞<lb/>
功銀正應急用廟灣賊累挫之餘據巢不敢出計不<lb/>
走則剿矣公奏稿可速進也然無處不是公之妙略<lb/>
而公乃歸功于僕甚愧甚愧刪之何如太平又有此<lb/>
一捷更爲公賀也盧總兵不復遣往北謹如尊教閩<lb/>
中事體以收人心爲要機非公大經略不能為此言<lb/>
恐非弟亦不能領略此意也弟處三沙後當細承指<lb/>
授或更爲公南中一行耳蘇松之兵全不堪陸戰誠<lb/>
<pb n="KR4e0190_SBCK_008-41a"/>
然誠然髙湜張空等兵已隨弟到此王遊擊兵已到<lb/>
太倉未渡海也李忱兵未見消息計此時只好到蘇<lb/>
州耳弟病痢數日幸而速愈更可督戰矣公勞心經<lb/>
畫道體又復小恙聞之深覺懸情幸公自愛勿太勞<lb/>
心可也布袋已領亦甚切時用弟異日還山竟作一<lb/>
布袋和尚可也并一笑卽刻上沙督戰草甚草甚<lb/>
　　　九<lb/>
昨因大汎料賊必於潮滿時放小船搶我船急促將<lb/>
官半夜候之港口則賊已放八隻小叭喇烏船將出<lb/>
港沙蒼等船皆昏睡若不先遣候使彼小船得衝上<lb/>
<pb n="KR4e0190_SBCK_008-41b"/>
我船則禍不可言弟與兵僃船亦謹與賊對港夜間<lb/>
儘費力防守也進大兵只在數日間更不可緩矣但<lb/>
與賊畫地對壘非木城不可因造木城及收拾火藥<lb/>
未得便完且各枝兵未齊今諸事皆已有次第可進<lb/>
兵矣<lb/>
　　　十<lb/>
僕所用之財皆公之財所賞之人及他用處皆禀公<lb/>
之命弟如牙行只是爲兩邊過財與巳原無交渉若<lb/>
論事體只須各有司自解至軍門而軍門另發至弟<lb/>
處弟各項用過後與軍門算一細帳明白便了今布<lb/>
<pb n="KR4e0190_SBCK_008-42a"/>
政司吏必欲取僕印信收管批迴附卷則僕原非領<lb/>
用錢糧之官布政司只見一千兩銀子解到僕處不<lb/>
相照㑹何從勾銷也弟非是尚㝷舊套子逺避嫌疑<lb/>
葢事體當如此耳幸公笑而教之<lb/>
　　　十一<lb/>
前有書凟門下言浙直福祐未艾<lb/>
聖明自有裁斷適得公所示何其暗合也快甚快甚<lb/>
尸祝食肉之說當發千古之一笑矣又過承公慰諭<lb/>
以爲僕欲窮討三沙餘孽智慮深逺弟當時竊量事<lb/>
勢賊心未饜必不肯干休勢必拚命跳上老岸以爲<lb/>
<pb n="KR4e0190_SBCK_008-42b"/>
宜必戰而不宜不戰宜速戰而不宜緩戰若使緩攻<lb/>
逺圍決守不住今日猶是江北代江南受災人強馬<lb/>
壯漸就殲夷若使一千倭子跳上老岸蘇松城下今<lb/>
何如矣今將官不免失事僕亦具　奏自劾然賊之<lb/>
突走僕雖以此取誚于流俗亦竟以此見諒於豪傑<lb/>
苟心事見諒於豪傑足矣利鈍成毁不計也弟至江<lb/>
北後四五次奉書門下及走報賊情不識俱已達否<lb/>
克齋辭援兵甚力渠已自移咨門下不得不爲止之<lb/>
況今歲餘賊不止一半殘蹙之餘沿海潜踪已至廟<lb/>
灣勢窮數極不殺必走只在數日間援兵亦趕不上<lb/>
<pb n="KR4e0190_SBCK_008-43a"/>
也公觀潮可預增我一席此時便得奉教<lb/>
　　　十二<lb/>
脾脹之病非旬日所積亦非旬日可遣淹淹牽牽半<lb/>
死半活人也春汛逼矣何以堪之平生每欲督陣血<lb/>
戰今遭阨如此雄心徒在猛氣盡銷眞可自笑也逺<lb/>
承書問乗念拳拳深感一體之愛龍溪兄已到此數<lb/>
日議論可以代藥真如来教使還力疾布謝掘港守<lb/>
僃王楹專望速遣病中復書殊不盡情<lb/>
　　　十三<lb/>
東至狼山北至廟灣沿海廵歷一遍則江北又是一<lb/>
<pb n="KR4e0190_SBCK_008-43b"/>
樣局面土著鹽徒隨處儘有驍勇可用者稍聯屬之<lb/>
亦不甚費衣糧但是絶無一好水陸將官至於徵調<lb/>
之兵不特老營邊卒保河長箭可用其毛睢曹沂各<lb/>
兵亦儘驍銳但是無糧賞養之今歲十倍艱於往歳<lb/>
克齋去歲年終丁田銀巳僅得一半今無一二百兩<lb/>
解到揚州只望京師撥與銀米打頭一奏至今更無<lb/>
消息不知四五萬軍輳聚何處乞米兼之江北風俗<lb/>
素無宿儲一荒便餓一餓便盜至有一縣之倉無五<lb/>
升之米者故僕以爲今歲救荒須費七分精神只留<lb/>
得三分精神禦倭雖以髙才處之猶恐甚難况迂庸<lb/>
<pb n="KR4e0190_SBCK_008-44a"/>
如僕者乎望公題奏間稍爲一援手也向所借鳥銃<lb/>
手葢是欲乆假數月者知朱尚禮一枝公所必須願<lb/>
且勿遣俟急更借也倘已即路則遂遣之耳聞戚繼<lb/>
光有禦鳥銃牌屢索之不得望公爲取一面見付作<lb/>
式然亦不知其果䏻禦銃而珍閟之若此也此處需<lb/>
水將甚急邵應魁若不甚當緊要公可暫借何如江<lb/>
北亦公地方也海上歸来一身骨立勉強過一畨春<lb/>
汛若不苦苦乞歸則王芳湖真笑人也掘港廟灣諸<lb/>
海險處不論有倭子未有倭子之時自来無撫廵到<lb/>
其地土人見之以爲駭僕似前生欠却水陸路程債<lb/>
<pb n="KR4e0190_SBCK_008-44b"/>
可一笑也<lb/>
　　　與王芳湖中丞<lb/>
正與梅林公計若四月内浙直無賊僕當以鎭溪土<lb/>
兵數千自隨至閩中効麾下一隊之用且海上經略<lb/>
必待面請於公而後有所藉手以復命葢賊之根本<lb/>
實在閩中海上經略此第一義誠如来教況一海相<lb/>
通喘息閩賊亦浙直賊也敢以職守所不及而忘共<lb/>
濟之義哉議旣有定不謂北洋之賊忽然彌海淮揚<lb/>
醜類幾將滿萬浙東亦接艦而至揚府告急之使幾<lb/>
如秦庭之哭矣僕適至崇明嚴督諸將海僃江南目<lb/>
<pb n="KR4e0190_SBCK_008-45a"/>
下暫爾無虞後来尚未可料也即與梅林公計北援<lb/>
淮揚南備蘇松上陣下海皆不敢辭僕誠不自量其<lb/>
疎才小官僅如螳臂之當車兾盡其力之所至而已<lb/>
矣是以未能即走奉教南望不勝耿耿秋来定當躬<lb/>
賀麾下平宼此時閩與浙直妖氛掃蕩與公鶴敞華<lb/>
陽杯酒談笑于武夷九曲之間又是一畨光景也某<lb/>
自南役以来涉海者凡三乃得形格勢禁之大略江<lb/>
南控扼在崇明浙東控扼在舟山天生此兩塊土大<lb/>
海中以障蔽浙直門户諸哨船皆自此分而南北總<lb/>
㑹於洋山若會哨嚴緊遇船即打賊何從入信國廢<lb/>
<pb n="KR4e0190_SBCK_008-45b"/>
昌國故縣而内徙之恐是千慮之一失未可謂昔人<lb/>
盡是而今人非也愚意方欲經營而来教適及此豈<lb/>
古謂所見略同者乎曾叅將荷督府國士之知可勉<lb/>
樹奇功以酬素志見時爲道僕意努力努力蜀扇佩<lb/>
劒來惠過厚不敢當但扇以示九夏驅氛劒以示萬<lb/>
里誅妖僕非其人而雅意不敢不承也多謝多謝<lb/>
　　　與陳黄潭巡撫<lb/>
僕本山人一宜歸衰殘多病二宜歸才無所用于世<lb/>
三宜歸三宜歸莫如僕者而乃爲公所先愧羡愧羨<lb/>
公東南福星東南正不可無公公不宜歸而竟抗疏<lb/>
<pb n="KR4e0190_SBCK_008-46a"/>
求歸況三沙正在緊急用兵之時雖仗公餘威足了<lb/>
此賊然願公少駐以待事寧以終惠東南何如此不<lb/>
過遲公十數日山中之樂而東南利害關係甚大公<lb/>
甘棠深愛諒不忍遽去也至望至望来書見教具悉<lb/>
雅意軍旅所羈不䏻面候并祈台照<lb/>
　　　與朱肅菴巡按<lb/>
奉別後承手教嘉惠乆未及面候且謝時抱耿耿適<lb/>
往呉淞南望旌節殊切馳情即今海氛頗惡賊復猖<lb/>
獗江南江北海洋一帶盡是賊船軍志云擊蛇者先<lb/>
擊其首東南利害只在海中邀擊一着縦之上岸則<lb/>
<pb n="KR4e0190_SBCK_008-46b"/>
毒禍必如往年甚難措手矣某謹馳至呉淞催督諸<lb/>
將官海戰伏煩門下督責劉顯儘力把截金山陸路<lb/>
一帶使賊不得登岸可也黄潭公以明公同心共濟<lb/>
之義欲乞明公少助糧賞僣言及之事急矣非此不<lb/>
能鼓舞人盡死力也僕原奉　勑書亦有軍門糧賞<lb/>
缺乏聽爾與總督胡某計議措處便宜而行之文謹<lb/>
預告案下事若更急亦當於州縣量有所處也大率<lb/>
今日用得一錢而有功勝如賊上岸後用得百錢而<lb/>
無益總不免費財顧先後著何如耳惟髙明自有裁<lb/>
度勿罪瑣瑣呉淞事稍閒即過松江面領教言也<lb/>
<pb n="KR4e0190_SBCK_008-47a"/>
　　　與翁見海中丞<lb/>
近得邸報見兵部覆翁疏巳得旨不勝欣躍之至葢<lb/>
聖明逺鑒廟堂主張信公之深而委公之專也東南<lb/>
真可謂有福若使公稍搖動則奸賊得計東南之禍<lb/>
將来更不可言僕之拳拳而不能忘于懷偶深見地<lb/>
方利害如此非爲公也病體荷公垂念更感同心乎<lb/>
生真自笑一付賤骨頭初到揚州尚奄奄欲死及百<lb/>
勞僃嘗乃漸將復舊可笑可笑但兩足之腫如故来<lb/>
歲恐妨于躍馬先登耳箭手劉希孟等乆叨廩食感<lb/>
謝感謝僕歲底及春初且往狼山欲度福山約公一<lb/>
<pb n="KR4e0190_SBCK_008-47b"/>
㑹或奉攀旌節一同度江共登狼山此江南江北巡<lb/>
撫大勝事也公其許我乎俟能戒行即當馳報<lb/>
　　　荅萬思節叅政<lb/>
近得書知吾友爲衰朽謀者甚厚然書中所言鄙意<lb/>
尚有未然者如書中所言葢有見於委曲狥人者之<lb/>
爲非而無見于自牖于巷者之爲是也有見於鴻飛<lb/>
㝠㝠者之爲是而無見于匏繫果哉者之爲非也天<lb/>
下一舟也天下之人一同舟之人也猝然而遇風浪<lb/>
大作縦知其無可柰何其攔頭把拕之人焉得不盡<lb/>
其氣力以呼號同舟之人之有氣力者而爲之助其<lb/>
<pb n="KR4e0190_SBCK_008-48a"/>
同舟之人亦焉得不聽攔頭把柁者之呼號而盡其<lb/>
氣力以兾其必濟乎又况未至于必不可柰何者乎<lb/>
此蹇之所以匪躬而大過之所以過渉也時行時止<lb/>
我一付之無心人用人舍吾友亦何必爲我有意哉<lb/>
苟爲我急急求解脫其與爲我汲汲于求進雖題目<lb/>
不同其有意則一也<lb/>
　　　二<lb/>
日夜望思節之歸兾得披寫衷曲適得来書始知到<lb/>
任消息悵然悵然平生心事冷暖自知自古豪傑皆<lb/>
是忘其身以爲世界忘其身者毀譽利害一切盡忘<lb/>
<pb n="KR4e0190_SBCK_008-48b"/>
之謂也得吾友書云獨有剖破藩籬一意以爲天下<lb/>
國家此最爲難不謂思節之過信我若此思節謂我<lb/>
數年以前無此識見恐思節數年以前亦不能過信<lb/>
我若此也刻書事其說亦長然思節旣信吾之大者<lb/>
則其細者亦可以不疑也偶荅喻呉臯一書稍發此<lb/>
意及諸書皆關心事特抄寄一覽但切不可示人也<lb/>
諭及麻陽土兵及領兵官之說領兵官嗜利無行本<lb/>
是常事而蠻夷官長爲尤甚雖無功而多罪昔人所<lb/>
謂簡節而踈目似亦不必窮治之也經略海防煩仔<lb/>
細一看見報所差百戸欲其頻頻往来以通彼此之<lb/>
<pb n="KR4e0190_SBCK_008-49a"/>
信特與一火牌回往諸事儘力支持但病覺日深此<lb/>
身一切付之　國家夀命亦一切付之數也<lb/>
　　　與楊朋石祠祭<lb/>
朋石往京師有許多要面與劇論處僕在海上而朋<lb/>
石待我於蘇州兩不相輳竟成悵望僕往来海上辛<lb/>
苦艱難頗謂僃嘗心則不敢不盡而迁儒本相原非<lb/>
經略手叚才則竟不䏻強暑月鹽潮烝熱積勞乆之<lb/>
吐血幾至殞生然則所謂心之不敢不盡者秪足自<lb/>
損夀命之源而才之竟不可強者於地方漫無絲粟<lb/>
之補似此拙人不早求閒員可自笑宜其不免於紛<lb/>
<pb n="KR4e0190_SBCK_008-49b"/>
紛之議也然誤爾蒙<lb/>
恩拔擢只得又強所不能且向前擔却一條擔子待<lb/>
防過一番春汛庶幾陽羨山水之間可仍舊作一閒<lb/>
散人耳人便草率布情惟亮之伯倫想日夕相議論<lb/>
之也<lb/>
　　　與白伯倫儀部<lb/>
吾才質本迂骨相又薄非惟力不能與人爭榮進之<lb/>
途素心亦甚恥與人爭榮進之途天日可鑒也入官<lb/>
以来特以諸相知之意逡廵半年不敢求歸因求外<lb/>
𥙷求外不淂因而求差求輕差不得乃得重差皆非<lb/>
<pb n="KR4e0190_SBCK_008-50a"/>
素心所望也近承吾友及可泉見示皆言有欲以兵<lb/>
僃相玉成之意此葢不欲強其力之所不堪不欲乖<lb/>
其志之所不便可謂相體相愛之至也古語曰人之<lb/>
相知貴相知心豈必以好官相處而後爲厚哉因思<lb/>
去年冒暑入京内則飲食之違其常外則人事之苦<lb/>
其形吐瀉交作遂發脾疾臍突腹腫惡症盡見衆謂<lb/>
必死徼倖得生痛定思痛可爲寒心若使其時奄然<lb/>
客死雖家人亦未必不歸怨吾友之不能保全至親<lb/>
也自入鄕園水土便習病雖暫愈臍突未消飲食尚<lb/>
减如病瘧之人寒熱有歇病根終在若仍復冒暑入<lb/>
<pb n="KR4e0190_SBCK_008-50b"/>
京則去年之病安知不復發于今日今廟堂旣有玉<lb/>
成外官之意願吾友乗此機會亟爲一處不拘逺近<lb/>
得過暑月勉強赴官使衰病之身得保餘生皆吾友<lb/>
賜之也不然徒欲使之強力以待好官縱得好官何<lb/>
身受享昔人所謂非甚仇疾則不至此情切詞迫惟<lb/>
吾友亮之早處而宻圗之吾友平生道誼至愛骨肉<lb/>
至情在此一舉此外更不敢有他望也元翁處今且<lb/>
不敢通書俟得外補後當遣人奉謝也若以差上不<lb/>
可轉官人復作難則巡按巡鹽審錄監兊等官差上<lb/>
轉官者多矣只在吾友爲我盡心而已更有一說向<lb/>
<pb n="KR4e0190_SBCK_008-51a"/>
時僕之跪人深非得巳旣免入京跪人則雲貴僉事<lb/>
亦不敢辭此亦至情苦情也平生迂僻之性不能委<lb/>
曲處人雖有一二相知而卒無以免于群猜衆怒是<lb/>
以深自隱避不特保全病軀亦以少避入宫之妬耳<lb/>
此尤不能盡言之苦情也一身之便不便旣如彼人<lb/>
情之宜不宜又如此吾友亦可以爲吾擇處矣<lb/>
　　　二<lb/>
三沙之賊千二三百人不曾擄得中國一些財帛皆<lb/>
如餓虎若防守稍不嚴一登老岸禍豈可言吾自家<lb/>
親到賊老巢邊滿牆倭子只隔一箭地吾與兵僃兩<lb/>
<pb n="KR4e0190_SBCK_008-51b"/>
隻船經月在海洋中嚴督水陸將士日夜防守僅圏<lb/>
得住千餘倭子在一塊沙上至于楠巢之舉則以賊<lb/>
在死地我兵素怯見賊便走苗兵狼兵亦復如是是<lb/>
以雖曾獲有首級二十四顆而殺傷奔走之餘士氣<lb/>
益不振當別選勁兵伺隙圖之此事不知是難是易<lb/>
向所示江北避難之說吾去江北時江北之賊勢巳<lb/>
摧敗又巳搶有船隻包裹勢不擒則走矣吾之去江<lb/>
北而来江南乃去易就難非去難就易也一笑一笑<lb/>
平生不自量吃虧處正是欲㨂難事做　朝廷原用<lb/>
我做視軍情官我是看人幹事的假如我只髙坐省<lb/>
<pb n="KR4e0190_SBCK_008-52a"/>
城或蘇州今日一道文書江北督總兵明日一道文<lb/>
書江南督兵僃誰論得我者矢石馳驅風波漂蕩豈<lb/>
是人情所樂今日惹出許多議論皆吾之好難非𧺫<lb/>
于吾之　避難也自出山以来看盡世事只少一寗<lb/>
武子之愚聖人此一句議論千古少不得也至如三<lb/>
沙之役尤有不淂巳者撫公告病候代巡公丁憂巡<lb/>
江自五月交代至今未至蘇松皆缺正官江南無一<lb/>
上司吾若又推脫擔子賊未必不登老岸矣然賊登<lb/>
老岸人却又責不得我我非守一處地方官也此等<lb/>
使乖處五十歲外老人豈便智不䏻及此念平昔素<lb/>
<pb n="KR4e0190_SBCK_008-52b"/>
是愚人只幹愚人事耳成敗利鈍不敢計也調兵無<lb/>
益而有損費盡江南幾萬錢粮竟不䏻得其一戰之<lb/>
用而去至于地方騷擾幾如宼至此深可以爲創而<lb/>
不忍言也大軍之後必有凶年今歲江南旱荒數十<lb/>
年所無民命將益不堪奈何幸吾友千萬爲生靈留<lb/>
念此大隂徳也<lb/>
　　　三<lb/>
三十餘年中第一老翁偶得一淮揚都堂世間便有<lb/>
許多摇撼所幸胸中若有砥柱在揺撼不動所謂可<lb/>
富可貴可生可殺可貧可賤而不可亂也今日在淮<lb/>
<pb n="KR4e0190_SBCK_008-53a"/>
揚爲建牙開府只是這光景明日還常州山中衣木<lb/>
葉茹草根亦只是這光景人爲我豪傑只這個人謂<lb/>
我盗跖亦只是這個人何有於我哉真不足以發逹<lb/>
者之一笑也獨念蒙　恩拔擢縱欲康濟此身亦開<lb/>
口不得若人言必不相容驅逐使去乃是與我一條<lb/>
好路不亦可乎條陳事誠見東南倭患茫然未有了<lb/>
期百姓骨髓漸漸抽盡不無隱憂故言之縷縷所恨<lb/>
辭不䏻達意惟吾友議之請兵請糧事亦甚緊急不<lb/>
得已知吾友之爲我委曲也鄙事之累吾友費心多<lb/>
矣道義之愛至親之情且以大家了却宇宙一畨公<lb/>
<pb n="KR4e0190_SBCK_008-53b"/>
事故不敢以言爲謝吾友能亮之<lb/>
　　　與陳蘇山職方<lb/>
東南視師一年自知絲髮無補連次轉官連次受賞<lb/>
捫心可愧葢深荷知已居中調護之力也條陳事自<lb/>
從經歷海上審究病源知東南倭患茫然未有了期<lb/>
而民間膏髓漸抽漸盡恐生出別病故言之縷縷殊<lb/>
愧詞不能達意也吾丈素先天下之憂者况身當其<lb/>
事乎幸賜裁酌而節取之江北請兵請糧亦甚緊急<lb/>
不淂巳至于狼出將領葢部中只見其報功而不知<lb/>
其爲衰庸闒懦一籌莫展之人也使當春汛必大誤<lb/>
<pb n="KR4e0190_SBCK_008-54a"/>
事雖韓范爲督帥亦當坐累况弟之庸才乎故不淂<lb/>
已而極言之望吾丈速為換一善戰驍將見賊身輕<lb/>
的漢子葢江北局面與江南浙福不同靠不得水戰<lb/>
止靠陸戰也近得一重病精氣甚損以蒙<lb/>
恩拔擢未敢言病奈何奈何伏枕草率裁書仰惟台<lb/>
照<lb/>
　　　與陸東湖錦衣都督<lb/>
謝中軍至辱手書嘉惠而謝中軍又口傳雅意委曲<lb/>
非道義之知則不及此淮揚重地非綿力所堪督府<lb/>
要官非迂才所及過辱吹嘘不虞其將不勝任以至<lb/>
<pb n="KR4e0190_SBCK_008-54b"/>
顚蹶也奈何東南倭患茫然未有了期歲歲防倭民<lb/>
間膏髓暗裏抽盡若欲斷絶賊路則亦澷無長策一<lb/>
年推過一年畢竟有推不過日子公先天下之憂而<lb/>
憂浙西又是桑梓之邦仰仗經略使閒臣得有所藉<lb/>
手焉切望切望明歲江北倭患旣未可料而流莩滿<lb/>
野深恐嘯聚生盜然師旅饑饉正是古人學問實用<lb/>
處愧僕非其人耳然不敢不努力也適重病之餘伏<lb/>
枕草率裁書并惟台照<lb/>
　　　二<lb/>
謹凟班軍漸漸屯聚飢民漸漸餓死海宼漸漸聲息<lb/>
<pb n="KR4e0190_SBCK_008-55a"/>
賑荒供軍之費一無所出江北軍需正額地方所供<lb/>
計十六萬克齋在此上年年終已催得八九萬今無<lb/>
一二萬解到者某州来討預處軍餉銀三萬某縣来<lb/>
討預處兵餉五萬而三千五千亦無以應之事之窘<lb/>
急未有難于此時某自到維揚後更不得京中一信<lb/>
兩次差人入京兩月間亦無一人回報者誠不知所<lb/>
爲處也素辱門下知愛敢一道之伏惟台照<lb/>
　　　與何總兵栢村<lb/>
晉周子隱爲副帥討氐齊萬年萬年料之曰周府君<lb/>
文武全材若專制而来不可當也若受制於人祗速<lb/>
<pb n="KR4e0190_SBCK_008-55b"/>
禍敗耳後子隱果及禍敗如萬年言公之爲將於江<lb/>
南也不專制而受制然保全功名以還西蜀免於子<lb/>
隱之禍敗所得多矣西還之後兩川復有長城公亦<lb/>
角巾私第徘徊浣花之曲自有餘樂可知也因後峯<lb/>
舍親之便草率奉𧺫居伏惟垂照不宣<lb/>
　　　與俞總兵虚江<lb/>
僕迂愚人也屏廢以来機縁盡息惟寤寐海内才賢<lb/>
一念猶未盡泯及東南遭倭變以来僃見生靈塗炭<lb/>
之苦日夜痛心奔告無所欲亟圖見敵愾戡亂之人<lb/>
旣乃聞執事忠足以盡瘁智足以決勝則其人也心<lb/>
<pb n="KR4e0190_SBCK_008-56a"/>
竊慕之曾作四詩以寄嚮往之懷然嫌于無交而相<lb/>
凟非山林之士所以自處之義遂不敢奉呈而心又<lb/>
不能已也乃託之孫兵憲先生轉達去年冬以先人<lb/>
行狀之故會王南江于武夷備述執事平生忠義機<lb/>
略之詳且知執事素垂意於鄙人亦不减於鄙人之<lb/>
慕執事也於是而通一書則不爲無交而凟矣梅林<lb/>
公今世豪傑又得執事勠力其間不徒以一時戰勝<lb/>
爲功而相與圖百年善後之策東南更得安枕知可<lb/>
望也僕滿先人服後且復移家武夷作終老之計彼<lb/>
時或當過寧波圖一奉晤以遂夙心伏惟亮之<lb/>
<pb n="KR4e0190_SBCK_008-56b"/>
　　　二<lb/>
每欲見虚江寤寐爲期前月已發家人徃麾下而又<lb/>
中止竟爲来書所先真謂先施之未䏻也今前書并<lb/>
往聊見積誠而已適誦来書推獎過厚非所敢當但<lb/>
聲氣之同則不敢辭耳僕雖未獲奉教於虚江自謂<lb/>
頗足以知虚江者竊窺虚江之立心制行與用兵方<lb/>
略葢深有得于橫渠旣見范公以後之中庸而非所<lb/>
謂橫渠未見范公以前之談兵者僕向詩中所稱儒<lb/>
術深明計轉工也數月前淂讀續武經總要知虚江<lb/>
兵家授受本之河洛夫中庸無聲無臭之宗旨實圖<lb/>
<pb n="KR4e0190_SBCK_008-57a"/>
書五居中之遺也則中庸之旨虚江已深得之而措<lb/>
之用矣而猶歉然以爲未足葢其篤于求道之心若<lb/>
是異日相晤當盡鄙儒迂濶之說求一商確也僕少<lb/>
不自量嘗妄意于古之所謂不朽者思欲爲　國家<lb/>
効毛錐之用奈何樸樕拘謭之才旣不足以濟時褊<lb/>
狹野拙之性又不堪于處俗况多病蚤衰今年過五<lb/>
十短髮種種牙齒半脫槁木形骸老醜盡見武夷結<lb/>
廬將畢此生若夫爲　國家出氣力擔當大任有虚<lb/>
江輩在山人可以安枕矣適病餘草草奉伏惟亮之<lb/>
　　　與李石麓少宰<lb/>
<pb n="KR4e0190_SBCK_008-57b"/>
向居京師辱明公念舊僚之誼委曲垂愛臨行又辱<lb/>
寵餞自南役以来奔走海上日無寧居乆疏候問于<lb/>
門下然鳴鏑宵歇時倚海艦望玉衡泰階諸星想玉<lb/>
堂於天上則未嘗不如挹清光也東南倭患一歲一<lb/>
来如燕鴻之不失其信茫然未有了期而民間膏髓<lb/>
暗裏抽盡明公憂先天下又是桑梓之鄉不知何以<lb/>
爲計也幸教之淮揚軍旅重寄非迂儒所堪恐不勝<lb/>
任以至顚蹶辱在知愛并惟垂教適重病之餘草率<lb/>
裁書并惟台照<lb/>
　　　與呉筠泉宗伯<lb/>
<pb n="KR4e0190_SBCK_008-58a"/>
某居京師一年雖不䏻時候𧺫居數奉敎語至于明<lb/>
公拳拳道義之愛則心獨知之南役以来跋涉海上<lb/>
奔走行間又不䏻數通候問于門下惟有瞻望台階<lb/>
時切馳慕耳東南年年禦倭茫然未有了期卽使戰<lb/>
而常勝主客兵糧首級之費江北江南浙江三鎮一<lb/>
年丢却二百萬餘銀子民間膏髓暗暗抽盡深恐生<lb/>
出別病若欲斷盡倭賊来路則又澷無長策或以爲<lb/>
十年一貢自是　祖宗故事貢路若通國王或有禁<lb/>
戢屬夷之理今三十八年恰是日本十年貢期去年<lb/>
山口豐後不宜貢而求貢旣巳阻回而日本國王該<lb/>
<pb n="KR4e0190_SBCK_008-58b"/>
依期入貢者却又不見求貢此其故皆不可曉故冒<lb/>
昧開此一欵以備明公之裁奪幸恕其迂愚而教之<lb/>
　　　與楊虞坡司馬<lb/>
已丑同榜中多爲國家宣力者其尤著者若公北門<lb/>
鎖鑰方溪公樞府調度弟至迂疎亦忝戎行海壖經<lb/>
畫每懼貽二公之羞心則不敢以不盡而才竟有所<lb/>
不逮也奈何奈何風便幸公出其緒餘逺賜敎之薊<lb/>
州土兵怯弱不減江南拒險扼虜殊無足倚况傷殘<lb/>
之餘振𧺫為難所賴李光弼一至軍中而旌旗變色<lb/>
即時轉弱爲強公自有妙手耳弟嘗從事薊門夷情<lb/>
<pb n="KR4e0190_SBCK_008-59a"/>
軍情亦頗知之身雖在南敢忘北門根本之慮哉三<lb/>
衛夷情正古所謂御得其道徂詐作使御失其道狙<lb/>
詐作敵公自有權也風濤兵戈倥偬中因差人入京<lb/>
謝恩謹託陳職方轉候門下㐲惟台照<lb/>
　　　二<lb/>
伏惟門下簡在<lb/>
帝心勲階峻秩逺道聞之深爲　國家慶也江北將<lb/>
領絶無可靠兩畨苦詞僣凟門下計巳蒙垂察矣短<lb/>
中之長僅有一楊縉如一寳物又奪之往浙西而掘<lb/>
港泗州二守備一沿海一腹裏皆繫極緊要之官至<lb/>
<pb n="KR4e0190_SBCK_008-59b"/>
今尚未有補者狼山之總鹽城之叅皆全不可托不<lb/>
得已止論狼山之總亦殊未見處分消息也春汛將<lb/>
動近獲一二真正奸細則海賊内侵之期計亦不逺<lb/>
財與將無一可恃者弟不敢自惜若江南百萬生靈<lb/>
何哉昔人所謂情隘詞廹搪突門下多罪多罪伏惟<lb/>
矜而恕之<lb/>
　　　荅喻呉臯中丞<lb/>
海内相知未有神交二十餘年而未能一奉面教如<lb/>
公者毎于朋友間得公清<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>道貌寤寐如見之公之<lb/>
于僕其亦然乎惟公華實兼茂資望並深當軸注心<lb/>
<pb n="KR4e0190_SBCK_008-60a"/>
寄以北門鎖鑰僕亦何言足重輕於公過承相推見<lb/>
公謙徳之至而僕甚不敢安也承示出處一節深荷<lb/>
同心相知但世間眼孔甚小其卑者則旣戀戀以保<lb/>
惜富貴爲生涯其髙者則又以兢兢守護名節爲大<lb/>
事而古人饑溺由已溝中之推由已此一叚學問漫<lb/>
然不復知矣平生此心不敢求信於流俗而敢求信<lb/>
於豪傑縱不敢求信於人而天日炯然在也草衣木<lb/>
食已過一生果哉末難亦何哉公知我最深聊一發<lb/>
其狂愚耳不敢爲他人道也正欲遣人候門下并請<lb/>
教歲例調兵事辱書惠乃先之感謝感謝即專人趨<lb/>
<pb n="KR4e0190_SBCK_008-60b"/>
候不盡欲言惟台照<lb/>
　　　與王稚川少卿<lb/>
某辱公道義之愛最深昨歲南来擬得一奉敎於棲<lb/>
霞牛首之間以新耳目之見聞而海上南北奔走更<lb/>
無寧日殊乖始望乃辱書惠逺及獎進過厚非所克<lb/>
堪愧謝愧謝縉紳及同志皆言翰苑中惟公宏才大<lb/>
略素抱經濟之長内外重寄無所不宜仍使之迴翔<lb/>
於佩玉雍容間袖手以觀當世之劻勷於吏治戎務<lb/>
間而力不逮者然使公之深扃邃蓄正以大發於宻<lb/>
勿絲綸之地也某才本疎濶至于軍旅一未有聞強<lb/>
<pb n="KR4e0190_SBCK_008-61a"/>
所不能如支離疏之攘臂竟非本相可自笑也吾丈<lb/>
過爲奬進而不敢督以所不及非所望於吾丈也<lb/>
　　　與李克齋侍郎<lb/>
從人回數承手教深感兄丈子文忠告之至意及爲<lb/>
淮揚㽞去後之澤也今歲淮揚灾傷特異幸賴兄丈<lb/>
早請發得折兊十五萬石民命稍得蘇醒但該部責<lb/>
巡撫以賑濟使發倉粟及多方設法今倉粟所在空<lb/>
虚又不知如何設法至于軍需一節尤更難處淮揚<lb/>
軍需自来止靠丁田銀子更無別途承兄丈㽞下揚<lb/>
州庫銀萬兩歲終已不彀止靠今歲新催丁田銀如<lb/>
<pb n="KR4e0190_SBCK_008-61b"/>
懸鼓待椎之不可緩然百姓方望我賑濟而我方催<lb/>
并軍需國家方照分免荒而軍需必欲全徵無欠勢<lb/>
如錐鑿奈何奈何不知十數萬餓人三五萬戍卒如<lb/>
何打發往時淮陽救荒動發内帑二三十萬截㽞運<lb/>
米二三十萬今僕所請銀甚少亦不知得賜准行否<lb/>
也惟兄丈爲朋友計爲地方計百凡方略不吝詳悉<lb/>
示教感愛多矣<lb/>
　　　與章陽華中丞<lb/>
姜判回領公荅教不覺感涕公去矣吾又將安歸乎<lb/>
山中二三十年心事公所素悉吾豈戀戀一官者哉<lb/>
<pb n="KR4e0190_SBCK_008-62a"/>
亦知時世多虞後来且日艱一日庶幾竭股肱之力<lb/>
以圖少有所濟而已此迂愚不自量之志也然公去<lb/>
矣吾又將安歸乎恐竟當從公于三茅五湖之間耳<lb/>
㽞兊事正欲請敎而手札先之僕題稿原定淮揚地<lb/>
方而部覆奉<lb/>
欽依亦專言江北惟江北爲便江南他處則有許多<lb/>
不便者折兊自脚價輕齎解部之外尚有些餘米可<lb/>
算所以寧出銀七錢亦以爲利今若以江南運米充<lb/>
數則餘米一粒亦無部中欲解七錢銀子反是吃虧<lb/>
不若不折之爲便耳且賑飢軍餉兩事皆在燃睂而<lb/>
<pb n="KR4e0190_SBCK_008-62b"/>
江南運米何日可到諺語所謂遠水不救近火也必<lb/>
得四萬石盡在揚州截㽞則窮民與窮軍皆受公之<lb/>
惠不淺矣若不然只可分淂一萬石在淮安其揚州<lb/>
必得三萬石可也千萬台照即如煑粥一節有司百<lb/>
方破調不肯奉行此常事耳況欲為出格之事乎奈<lb/>
何奈何<lb/>
　　　與萬兩溪少卿<lb/>
適以追潰兵從瓜洲至儀真與公相望一水不能渡<lb/>
江至龍潭棲霞之間相與一談笑為快潰兵始末具<lb/>
之咨稿中此事若以智士處之則塞其西突之路縦<lb/>
<pb n="KR4e0190_SBCK_008-63a"/>
其趨海之路趨海則踪跡易泯西突則流毒著聞僕<lb/>
之愚計竊不然之以爲下海則罪人徜徉逺出西奔<lb/>
則縱使流毒一處而罪人必不得脫是以寧自被罪<lb/>
而不敢使<lb/>
國家失罪人也至於不血刃而事濟則誠出徼幸耳<lb/>
大率此輩不知紀律乆矣往年用銃打死兵部家丁<lb/>
川兵十許人者即此輩也僕雖被却一畨苦楚自此<lb/>
紀律有可施之地所謂顚趾出否耳承公知愛敢一<lb/>
道之<lb/>
<pb n="KR4e0190_SBCK_008-63b"/>
</p>
<p>
重刋荆川先生文集卷之八<lb/>
<pb n="KR4e0190_SBCK_008-64a"/>
</p>
<p>
</p>
  </div>
</body>
</text>
</TEI>
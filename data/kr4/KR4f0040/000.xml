<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>三魚堂文集</head>
    <p>
<pb n="KR4f0040_WYG_000-1a"/>
欽定四庫全書　　　　　集部七<lb/>
　三魚堂文集　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案三魚堂文集十二巻外集六巻共<lb/>
　　　　十八巻<lb/>
　　　國朝陸隴其撰隴其有松陽講義諸書皆别著<lb/>
　　　　錄是集為其門人侯銓所編凡雜著四巻書<lb/>
　　　　一巻尺牘二巻序二巻記一巻墓表誌銘壙<lb/>
<pb n="KR4f0040_WYG_000-1b"/>
　　　　記傳共一巻祝文祭文共一巻外集六巻則<lb/>
　　　　裒其奏議條陳表策申請公移而終之以詩<lb/>
　　　　行狀之類併附錄焉目錄末原有其從子禮<lb/>
　　　　徵跋言隴其生平不屑為詩古文詞尤以濫<lb/>
　　　　刻文字為戒故易簀時篋中無遺稿至康熙<lb/>
　　　　辛已禮徵乃旁搜廣輯彚成是編而屬銓分<lb/>
　　　　類編次之蓋隴其沒後九年此集乃出也其<lb/>
　　　　文既非隴其所手定則其中或有未定之稿<lb/>
<pb n="KR4f0040_WYG_000-2a"/>
　　　　與夫偶然涉筆不欲自存者均未可知然隴<lb/>
　　　　其學問深醇操履純正即率爾操觚之作其<lb/>
　　　　不合於道者固已鮮矣惟是隴其一生篤學<lb/>
　　　　非徒以講明心性為一室之坐談其兩為縣<lb/>
　　　　尹一任諫官政績皆卓卓可紀蓋體用兼優<lb/>
　　　　之學而銓等乃以奏議公牘確然見諸行事<lb/>
　　　　者别為外集夫詩歌非隴其所長别之外集<lb/>
　　　　可也至於聖賢之道本末同原心法治法理<lb/>
<pb n="KR4f0040_WYG_000-2b"/>
　　　　歸一貫周禮惟述職官尚書皆陳政事周公<lb/>
　　　　孔子初不以是為麤迹即黄幹編朱子集亦<lb/>
　　　　未嘗薄視論政之文揮而外之銓乃徒知以<lb/>
　　　　太極論冠篇而轉以經世之學視為末務尊<lb/>
　　　　空言而薄實政是豈隴其之㫖乎此本乆行<lb/>
　　　　於世今亦姑仍原刻錄之其編次之謬陋則<lb/>
　　　　不可以不辨焉乾隆四十五年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4f0040_WYG_000-3a"/>
　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁巻十六</head> <lb/>
    <p>
<pb n="KR4e0115_WYG_016-1a"/>
欽定四庫全書<lb/>
　重編瓊臺藁巻十六<lb/>
　　　　　　　　　　　　　　明　邱濬　撰<lb/>
　記<lb/>
　　霸州廟學記<lb/>
我太祖髙皇帝開國建號之初元嵗在戊申是秋八月<lb/>
王師定元都明年冬十一月即詔相臣定學校規制條<lb/>
教來上閱月頒下天下府州若縣期以嗣嵗正月開設<lb/>
<pb n="KR4e0115_WYG_016-1b"/>
學校時洪武紀元之次三年庚戌也霸州在勝國時𨽻<lb/>
大都路為支郡至是更路以府而州仍𨽻焉州舊有學<lb/>
是時守臣因其舊起其廢用以應詔命邦人士甫脫干<lb/>
戈即得從事於俎豆詩書之習浣百年之舊染復三代<lb/>
之至教其土地若始離洪荒其人民若始出胞胎頓然<lb/>
一新非復往昔之舊矣肆我太宗文皇帝建藩于燕既<lb/>
而入正大統並建兩京霸州自是遂入邦畿内為赤縣地<lb/>
宻邇皇化凡教令之頒先天下而首得之以故士風民<lb/>
<pb n="KR4e0115_WYG_016-2a"/>
俗日改月化視前代有加焉乃成化四年太原李君庭<lb/>
訓來知州事始至循故事詣學宫謁先聖禮成退坐論<lb/>
堂進諸生講解經傳顧瞻廟貌月就頽剥堂廡日將傾<lb/>
圯大懼學政廢弛人才放失無以稱祖宗興學育才之<lb/>
意而有以來瘝官不事事之誚退而謀諸同知湯鑑判<lb/>
官韓志良訓導王繹等議以克合乃捐已俸節冗費究<lb/>
宿弊以資用度不足而又募之富民召工市材揆日興<lb/>
作自大成殿以及兩廡明倫堂以及三齋下至於師生<lb/>
<pb n="KR4e0115_WYG_016-2b"/>
之舍庾庫門牆之屬咸一新之凡五閱月而厥功以成<lb/>
太守率師生行舍菜禮以告成於先聖畢則大㑹僚屬<lb/>
以落之是嵗九月甲子也時監察御史三山陳公奉璽<lb/>
書督學事巡行至霸師生合辭請文以紀其成乃具書<lb/>
遣生員孫昱代請於予粤自孔子夢奠兩楹之後中更<lb/>
秦禍漢興歴髙恵文景四帝至於孝武元朔五年蓋八<lb/>
十有三年矣而學始興雖以有宋崇儒右文之世亦必<lb/>
更四君八十四年之乆而後有州郡之學惟我聖祖武<lb/>
<pb n="KR4e0115_WYG_016-3a"/>
功甫成而文教之興速在一二年之間霸於是時入職<lb/>
方僅踰期爾而遽得以沐浴教養之澤服儒服事文事<lb/>
以有絃誦詠逰之樂一何幸也始者南北相望猶四千<lb/>
里今又幸近在輦轂之下德澤之沾溉條教之宣敷朝<lb/>
發而夕至舉目而見側耳而聞跂足而可以竢其至也<lb/>
得之既先則其所以感發而興起之者烏可以後嗣今<lb/>
吏于兹師範于兹受教養于兹者其尚急所先端其本<lb/>
勉力以圖報稱以毋忘其所自哉是為記<hi>成化三年</hi>
<pb n="KR4e0115_WYG_016-3b"/>
　　髙州府學記<lb/>
髙涼郡學興於公私力屈之時可書也天下之事動之<lb/>
有機用之有要為之有其方則不難於成十數年來海<lb/>
以北地為峝猺所侵掠民什喪其七八官府岌岌然居<lb/>
民上凡事一切粗具上之人亦不甚拘以文法按以故<lb/>
事至於學校一事尤以為不急之務視之蔑如也廣東<lb/>
按察副使闕里孔公韶文獨慨然太息以謂民物凋敝<lb/>
甚矣必欲復承平之舊觀非振作士氣固結人心不可<lb/>
<pb n="KR4e0115_WYG_016-4a"/>
得已必欲作士氣結人心亦惟鼓之以其機提之以其<lb/>
要行之以必效之方然後庶㡬焉耳學校者申明教化<lb/>
之所義理之所從出也所謂動之之機用之之要為之<lb/>
而的有可效之方其不在兹乎始公以名進士出知邊<lb/>
縣擢知髙州府事以撫綏得宜控制有方為當道者論<lb/>
薦起貳憲臺奉璽書専理髙雷二郡兵務然其心尤惓<lb/>
惓於髙顧惟士氣疲苶人心涣散所以鼓而舞之萃而<lb/>
聚之非學非廟厥道何繇所以申明教化使民知所趨<lb/>
<pb n="KR4e0115_WYG_016-4b"/>
向講明義理使民知所感發無有先於教學之事者於<lb/>
是節縮費用量度事宜取用於財屈之餘役力於民鮮<lb/>
之時其所施為措置蓋視他郡尤難焉者凡學制所當<lb/>
有若大成殿明倫堂從祀之廡分教之齋其規制一復<lb/>
承平之舊而又有加焉知髙州府事豫章胡侯琳知茂<lb/>
名縣瓊山曽君英以書遣永福文學楊珙來求予記其<lb/>
成昔魯僖公修泮宫春秋不書說者謂常事爾彼春秋<lb/>
之世雖曰征伐盟㑹嵗無虚月然當是時禍不及民是<lb/>
<pb n="KR4e0115_WYG_016-5a"/>
以學校之修蓋未廢雖不書可也若夫今日髙涼之境<lb/>
自夫有司不戒於其初遂馴致於田里蕭條民無蓋藏<lb/>
凡所以養生送死之具一切蕩盡尚何有於教與學哉<lb/>
於此之時有能以餘力及於教學之修可例以為常而<lb/>
不書哉孔公此舉可謂得其機要而必有可效之方蓋<lb/>
教化既修義理自明義理明則仕者知有備無患之義<lb/>
先事則豫防而宿戒已事則謹守而嚴持知食焉死事<lb/>
之義無事則與民相為心體有事則與城相為存亡為<lb/>
<pb n="KR4e0115_WYG_016-5b"/>
民者知入孝出弟之義時平則服勞樹畜以事其父兄<lb/>
患至則衛之如手足之於頭目知尊君死長之義平居<lb/>
則趨事赴工以奉其長上臨難則衛之如子弟之於父<lb/>
兄夫然則學校之設不但聚生徒以講學育人才以需<lb/>
用而已詩曰既作頖宫淮夷攸服蓋理明則人心固人<lb/>
心固則士氣作士氣作則彼蠢然㝠頑者亦將惕然感<lb/>
動幡然歸順矣運其機舉其要行其方而必效者孰有<lb/>
過於此哉於是不辭而為之書<lb/>
<pb n="KR4e0115_WYG_016-6a"/>
　　東莞縣儒學記<lb/>
嶺南人才最盛之處前代首稱曲江在今世則無踰東<lb/>
莞者蓋入國朝以來踰百年于兹嶺海人士列官中朝<lb/>
長貳臺省者無㡬何人而東莞一邑獨居其多君子推<lb/>
原所自咸歸重於學校育才之效焉東莞縣學肇宋歴<lb/>
元至今凡㡬廢㡬修矣然皆有而未備備而弗華成化<lb/>
丙戌予友范君彦理來知縣事既三年振作斯文大興<lb/>
學校若大成殿若兩廡若㦸門若靈星門若㑹饌堂若<lb/>
<pb n="KR4e0115_WYG_016-6b"/>
齋廬若庖厨則鼎新之若明倫堂若左右兩齋若觀德<lb/>
亭若三賢祠則修葺之若先師若四配若十哲若從祀<lb/>
諸儒則又飾其肖像與増塑焉規制大備文采絢耀邑<lb/>
人士以為自有邑學未有如此之盛者也費一出於己<lb/>
資與凡士夫之樂助官與民咸弗與焉於乎若范君謂<lb/>
之知所先務非邪荀子有言上臣報國以人蓋謂薦賢<lb/>
也然薦賢止於一人孰若養賢得人之為多養賢止於<lb/>
一時又孰若廣養賢之地以儲蓄造就之使人才有無<lb/>
<pb n="KR4e0115_WYG_016-7a"/>
窮之用之為多哉學校者養賢之地也今天下郡縣無<lb/>
有無學之處而人才之生或有焉或無焉或間有焉不<lb/>
能一一皆齊而東莞人才之盛獨甲於嶺南則夫異時<lb/>
儲積所得教道所成以為國家用者不獨在一時且將<lb/>
流於數世之後則范君報國之心寧有既耶爾東莞士<lb/>
生長是邦而游學於斯尚當奭然以賢才自居期以嫓<lb/>
休於鄉賢之先達者由是而進之唐宋諸賢使天下後<lb/>
世之人視今日嶺海間之有東莞亦猶曲江之在前代<lb/>
<pb n="KR4e0115_WYG_016-7b"/>
也顧不偉與於是乎書以俟<lb/>
　　梧州府縣廟學記<lb/>
梧郡介兩廣間實惟嶺海要地皇上以邊夷之不靖也<lb/>
命御馬監太監陳公都察院右都御史韓公平江伯陳<lb/>
公畀以節鉞専征之柄以總鎮兩藩地未㡬平江公以<lb/>
召去而平鄉伯陳公實來繼之武功告成邊鄙肅清于<lb/>
時韓公實任總督之寄諭于衆曰武功雖可以遏絶亂<lb/>
略然非聖人之所尚也所以柔人心而銷輭其強梗之<lb/>
<pb n="KR4e0115_WYG_016-8a"/>
氣莫若修文教修文教莫若興學校太監公聞而是之<lb/>
爰主其議而前後兩總戎公議皆克合一時兩廣藩臬<lb/>
諸公以事在梧者咸與焉於是庀材鳩工大肆興作拓<lb/>
其基而大之撤其舊而新之材足而良工能以勤都憲<lb/>
公視事之暇躬為督視衆心齊同畢力殫藝曽未踰時<lb/>
規制咸備中為禮殿翼以兩廡繚以周垣廣庭重門一<lb/>
一如制郡學峙其左邑學峙其右講誦之堂齋祭之室<lb/>
㑹食休宿之所以至於庖湢庾廥凡學制所當有者兩<lb/>
<pb n="KR4e0115_WYG_016-8b"/>
皆備焉閎麗靚深為兩藩學校之冠議者謂非獨嶺以<lb/>
南所未有雖中州亦不多見也父老相與議於鄉曰鄉<lb/>
也室家之不保何有於學校士民相與議於途曰鄉也<lb/>
奔走之不暇何有於讀誦呻吟之聲化為絃歌棘矜之<lb/>
用變為俎豆伊誰之功歟是不可不知所自於是廣西<lb/>
按察司副使范君布政司㕘議黄君因衆心之所願欲<lb/>
者求予文以紀其實將刻諸石以垂永久竊惟有虞舞<lb/>
干羽于兩階而有苖格魯僖作頖宫而淮夷服孔子亦<lb/>
<pb n="KR4e0115_WYG_016-9a"/>
云逺人不服則修文德以來之則用文德以服逺其來<lb/>
尚矣雖然文德之敷必在於徂征之後蓋先有以折其<lb/>
氣而後有以服其心茍非大禹先有徂征之師則兩階<lb/>
之間七旬之舞豈能遽格有苗於萬里之逺哉是故文<lb/>
德武功必相為用又必有定所有常時而後可行之乆<lb/>
逺焉學校者文德所從出也於此明倫於此講道於此<lb/>
同風俗於此造人才出征則於此受成振旅則於此獻<lb/>
馘鄉則於此飲酒射則於此比耦與凡嵗時禮節帥民<lb/>
<pb n="KR4e0115_WYG_016-9b"/>
讀法之類咸於此焉行之開人心忠孝之天立國家紀<lb/>
綱之地扶世教於不墜廣材用於無窮此先王立教之<lb/>
大端也若夫作士氣於委靡之餘折姦謀於萌芽之始<lb/>
歛強悍之氣以囿之道義之區斯又其㣲意所在焉公<lb/>
建學立廟之意其有見於兹歟予既叙其實而又竊魯<lb/>
人作詩頌泮水之義繫之以詩俾邦人士歌誦公之盛<lb/>
德永永不忘也詩曰<lb/>
　桓桓學宫于江之滸禮殿中峙翼以周廡左郡右邑<lb/>
<pb n="KR4e0115_WYG_016-10a"/>
　兩庠夾輔經閣峩峩圖書之府講堂渠渠論道之所<lb/>
　棲士有廬養賢有庾有庖有湢有庭有户凡制所有<lb/>
　莫不備舉室千斯楹墉百其堵式完以整鱗鱗雅雅<lb/>
　如砥之平如翬之翥如日星之麗如枝幹之附像設<lb/>
　維肖器用不窳有事上丁上下降俯於論鼓鐘於舞<lb/>
　干羽麗牲有碑薦體有俎駿奔在列心䖍貌僂有翼<lb/>
　其趨十百其侣誾誾啾秋篋笥斯鼓凖圓於規則方<lb/>
　以矩容貌俁俁衣裳楚楚言笑詡詡和樂姁姁匪道<lb/>
<pb n="KR4e0115_WYG_016-10b"/>
　弗談匪善弗取百越之墟千祀之下士風民俗變而<lb/>
　中土如古鄒魯如漢潁汝揆厥所原夫豈無故曰安<lb/>
　陽公今之申甫柔不爾茹剛不爾吐爾飢而寒我翼<lb/>
　以哺爾兇而頑我碪以斧不飾而文不威而武新宫<lb/>
　告成四方來覩父詔其子孫承於祖相話以言銘鏤<lb/>
　肺腑曰今學宫昔焉草莽倐然而成莫匪神助匪惟<lb/>
　學宫我室我處我田我耕我子我乳今我所有孰非<lb/>
　公之所與公不自有歸之當宁予因民心代天作語<lb/>
<pb n="KR4e0115_WYG_016-11a"/>
　述此銘詩以詔終古<hi>成化十年</hi>
　　瓊山縣學記<lb/>
孔子生於魯魯之南境則楚北境則齊當孔子時楚竟<lb/>
淪於蠻夷齊必一變而后僅可至魯魯聖人之鄉也亦<lb/>
必一變而后可以至於道焉然當孔子世魯之治化竟<lb/>
未聞其能於變而底於時雍之域况今去聖人之時餘<lb/>
二千年之乆距聖人之居㡬一萬里之遥者乎瓊在禹<lb/>
貢荒服外漢武元鼎中始入中國其去聖人之居甚逺<lb/>
<pb n="KR4e0115_WYG_016-11b"/>
服聖人之教最後其於聖人之道蓋聞風而興起非有<lb/>
所觀感而過化者也然今日衣冠禮樂之盛固無以異<lb/>
於中州其視齊魯亦或有過之者豈孔子欲居九夷之<lb/>
志乗桴浮海之嘆豫有以定於千載之前萬里之外哉<lb/>
瓊山縣居郡郭下郡有瓊山譬則人身之有首面邑有<lb/>
學校譬則首面之有眉目也兹邑實為諸邑之首其學<lb/>
校亦視諸學為冠邑有學肇於宋始遷今地則在國朝<lb/>
洪武九年自是以来雖屢加修繕而僅取茍完無經乆<lb/>
<pb n="KR4e0115_WYG_016-12a"/>
計成化乙酉廣東按察副使㑹稽唐君質夫行部至瓊<lb/>
始發官貲畀知府清漳蔡君叔清修復明倫堂暨崇禮<lb/>
養正二齋功未就緒嵗辛卯憲副豐城涂君伯輔奉璽<lb/>
書専鎮海南留心學校乃市旁近地以廣學基兼助其<lb/>
費以畢前功又剏㑹饌堂及號房三十間知縣事五羊<lb/>
梁昕預力其間訓導髙涼周書専董其事既迄工以記<lb/>
見屬予邑人也知瓊之教事為詳說者謂瓊士未知學<lb/>
蓋自宋姜君弼從學蘇公子瞻始殊不然公作伏波廟<lb/>
<pb n="KR4e0115_WYG_016-12b"/>
記謂自漢末至五代中原避亂之人多家於此今衣冠<lb/>
禮樂蓋班班然矣觀公此言則其未渡海以前已有衣<lb/>
冠禮樂之盛至公始益變爾皇朝洪武中姚江趙謙古<lb/>
則來典教事一時士類翕然從之文風用是丕變至今<lb/>
瓊人家尚文公禮而人讀孔子書一洗千古介鱗之陋<lb/>
出而北仕於中州中州士大夫不敢鄙夷之者未必無<lb/>
所自也謂非學校教學之功可乎今世學校所以為教<lb/>
者非六經孔孟之言在所擯斥三尺童子人人知性之<lb/>
<pb n="KR4e0115_WYG_016-13a"/>
本善而有荀董揚韓之所不及知者豈今世童子固勝<lb/>
於前世鉅儒乎教素行也教行則道明推諸四海而準<lb/>
瓊處大海極南之陬去齊魯㡬萬里而道之彰彰然者<lb/>
明如此是知聖人居夷之志浮海之嘆不行於駕說之<lb/>
時而著於奠楹之後蓋百世可知也昔之學者不逺千<lb/>
里裹糧負笈以從師于逺今聖人之道與王者之化並<lb/>
駕而偕行隨在而有經有常說不假於辨難學有常師<lb/>
不假於外求居有常所不假於游從食有常廩不假於<lb/>
<pb n="KR4e0115_WYG_016-13b"/>
經營今之為學者固易於古人數倍矣於此而不知所<lb/>
以自勉焉甚至於自暴自棄豈非聖世之棄材名教之<lb/>
罪人也哉予忝生是邦於邑士為鄉先達故因記學之<lb/>
成廣二憲副公作興之盛意而規之以言非獨儆于今<lb/>
且以示來者於無窮云<lb/>
　　萬州遷學記<lb/>
昔史臣紀禹貢山川而終之以聲教所至其東西北皆<lb/>
以地言至於南獨言其方蓋以聖人體天為治面之所<lb/>
<pb n="KR4e0115_WYG_016-14a"/>
向目之所視其明德之光被初不可以地里限計也廣<lb/>
海居中州之南瓊又居廣海之南瓊之支郡曰萬者又<lb/>
居瓊之南兹地在禹貢時固逺在荒服之外然當是時<lb/>
聲教所訖東止海西止流沙北止朔方今閱數十代更<lb/>
數千年其三方固未嘗越之而有所加也惟南則日闢<lb/>
日逺雖以區區四州之地去中國萬里之遥而郡縣之<lb/>
建學校之設與齊魯不殊豈不以南者離明之方文明<lb/>
之地萬物皆相見於此乎萬在前代為萬安軍附郭邑<lb/>
<pb n="KR4e0115_WYG_016-14b"/>
曰萬寧皆有學國初改軍為州正統中罷萬寜縣而學<lb/>
隨以廢成化壬辰衆以州學湫隘縣學之舊基則髙亢<lb/>
而明爽也議欲遷之適廣東副按察使涂君奉壐書専<lb/>
鎮于瓊行部至萬爰主其議乃命守備指揮舒翼知州<lb/>
梁某董其事經始於是年某月訖工於明年某月新學<lb/>
告成衆謂不可無記乃遣鄉進士魯瑁來求予文惟郡<lb/>
邑有學校猶其有苑囿然儒畯在民間譬則草木生於<lb/>
原野也殊形異種叢生散處藝囿者移彼置此區别而<lb/>
<pb n="KR4e0115_WYG_016-15a"/>
羣聚之栽培灌溉各順其性而不戕其生慮其不能敏<lb/>
成而速化也又易置其處以冀其速成使凡在吾所培<lb/>
植者皆足以資世用而不棄捐於人諸士子生民畯之<lb/>
家選入庠序為弟子員何以異此上之人所以培植滋<lb/>
潤之功如此其至而又擇夫髙爽之處以廣所居其尚<lb/>
思所以挺立拔出以為向陽之草木欣欣然就陽明之<lb/>
光求以自異夫隂崖寒谷之所生者異時由郡圃而進<lb/>
於禁籞其為臺萊為桐椅為新甫栢為徂徠松為衛武<lb/>
<pb n="KR4e0115_WYG_016-15b"/>
公之篆竹為召伯之甘棠為周王之棫樸使夫天下後<lb/>
世之人咸曰聖化自北而南日逺日盛雖遐外之地不<lb/>
異中州百世之下不異古先顧不偉歟<lb/>
　　崖州學記<lb/>
昔者聖人述經於詩則懲荆舒於春秋則夷吳楚所以<lb/>
懲之夷之者蓋以先王之道不行於其地故爾抑孰知<lb/>
聖人百世之後而其道又越荆楚舒吳而南數千里之<lb/>
逺以至于百越之墟大海之外乎孔子曰道不行乗桴<lb/>
<pb n="KR4e0115_WYG_016-16a"/>
浮于海其言蓋至是驗矣凡天下郡國皆居海内惟瓊<lb/>
一郡顓顓居海之外而崖在前代再涉鯨波非舟楫之<lb/>
利渉不可以通今而釋奠之宫絃誦之所與中州等豈<lb/>
非聖人之道行于海之驗歟崖有學肇於宋淳祐中知<lb/>
軍毛奎始剏於城西元泰定中徙城東至正中又復其<lb/>
舊入國朝來雖屢更修葺然皆茍焉而已成化六年豐<lb/>
城涂君伯輔以廣臺副使者之節専鎮兹郡按部至崖<lb/>
慨學宫之庳陋憫學教之廢弛乃命知州事諸暨徐君<lb/>
<pb n="KR4e0115_WYG_016-16b"/>
琦拓其址而前之視舊少西凡學宫規制所當有者咸<lb/>
一新之其費一出於公民弗與知規模宏敞藻繪絢耀<lb/>
州人父老過者驚嘆以為昔所未有徐守謂崖學剏於<lb/>
宋歴元至今未有文學之士為之記者以書來徵予文<lb/>
記其事惟昔聖人興浮海行道之嘆而繼以從我其由<lb/>
之語夫當聖人振鐸之時必欲其道之行于逺尚有賴<lb/>
於賢哲之士相與佐佑之矧去聖人數千年㣲言絶異<lb/>
端起之後乎吾知聖人在天之靈固不能不望於後世<lb/>
<pb n="KR4e0115_WYG_016-17a"/>
賢哲之士相與佐佑而作興之也崖自入職方千二百<lb/>
餘年于兹立為學校又四百年于兹聖道之行於兹土<lb/>
也不為不乆矣然而風俗未至於純美人才未至於大<lb/>
振夫豈無其故歟意者佐佑而振作之者未得賢哲之<lb/>
士如仲由者歟今崖學幸得憲副君作興之於上而又<lb/>
得徐守恊力以從㬰之自今而後誦說有其地休息有<lb/>
其所而崖之士民於此猶不知所以奮發勉勵以求漸<lb/>
進乎聖人之道使風俗純美而人才大振焉追原其咎<lb/>
<pb n="KR4e0115_WYG_016-17b"/>
必當有任之者因書以諗焉且以示夫後之人<hi>成化癸巳冬</hi>
　　南海縣儒學記<lb/>
王者之化與聖人之敎並駕而偕行皇朝郡縣所至之<lb/>
處學校隨之無間于邇遐南海在中國極南之徼孔子<lb/>
没後二百十有六年始入中國適在儒道厄絶之世歴<lb/>
漢晉而隋唐至宋慶歴以後學校之制始備南海古郡<lb/>
也隋開皇世始以名縣縣學附于郡學西廡之下元初<lb/>
始徙于今所薄于民居甚隘且陋景泰初姑蘇韓公来<lb/>
<pb n="KR4e0115_WYG_016-18a"/>
貳廣憲始謀拓大首徙近居民四家以地益學規畫甫<lb/>
定公以擢任還朝功弗克究又若干年公自都臺出督<lb/>
兩廣軍務武事既修即慨然欲畢前志乃出官帑白金<lb/>
若干授藩臬二司俾左布政使張公瑄按察使甯公良<lb/>
等經營之而以提學胡公榮専任其事曽未踰時凡學<lb/>
校規制所當建置古昔所未有及有而未備備而或廢<lb/>
壊者一旦咸截然方正窿然髙大完然周緻煥然明麗<lb/>
甚稱都憲公作興之盛意藩臬諸公間遣南海文學陳<lb/>
<pb n="KR4e0115_WYG_016-18b"/>
𤣥賫書浮海來徵予記惟聖人之道放諸四海而凖儒<lb/>
道不立則王化不行南海在秦世已入中國方是時詩<lb/>
書之教廢而仁義之澤竭惟刑名功利是用華夏且不<lb/>
有於儒而况四逺之外乎漢興始崇文教重經術以至<lb/>
於今中間雖或有所廢弛然未有舍學校而能作人才<lb/>
正風俗以成一代之治者也我髙皇帝開基之三年即<lb/>
詔天下立府州縣學頒示規制教本孔氏六經解經必<lb/>
用濓洛諸儒之說踰百年于兹學制大備文教日興故<lb/>
<pb n="KR4e0115_WYG_016-19a"/>
雖窮荒絶域之地前代所不能臣服者莫不皆有學校<lb/>
南海在前代若遐州然在今日則内地也其風俗視華<lb/>
夏不殊而且日趨於古人才之興日新月盛又非但文<lb/>
學一事能先北方之士而已也士生於斯固毅然以華<lb/>
夏自居而中州之士亦安敢藐然以遐外視之哉所以<lb/>
然者固由聖王教化積乆漸漬所致亦總督大臣及藩<lb/>
臬諸公作興造就之功也後之逰學於斯者視其規制<lb/>
之備荷其教育之深可不知其所自而益思所以自勵<lb/>
<pb n="KR4e0115_WYG_016-19b"/>
哉於是乎記<hi>成化八年</hi>
　　鳳陽府重修儒學記<lb/>
二帝三王所自立之道統陵夷至於宋之季世而禮樂<lb/>
防决彛倫教斁者㡬百年天厭厥德乃生我太祖髙皇<lb/>
帝於山河兩紀之間其建國也首即南紀之江依秦淮<lb/>
而立南京復欲於北紀之河依汴渠以立北京宅於二<lb/>
者之中據濠之㑹臨淮之㽭立為中都既已建九重之<lb/>
居奉百神之祀列千官之署而首開教胄之監焉既而<lb/>
<pb n="KR4e0115_WYG_016-20a"/>
定鼎金陵罷建北京之議乃於中都置留守司以鳳陽<lb/>
府直𨽻京師改國監以為府學名雖降於前而地則仍<lb/>
其舊也其創置之初具古天子辟雍之制今雖降為諸<lb/>
侯頖宫然其面勢規模既廣且大尚或彷彿其故焉則<lb/>
夫傾圯頽廢之餘一旦欲興舉而修復之夫豈易事哉<lb/>
成化乙巳四明章君銳元進來知鳳陽府事慨然以修<lb/>
政立教為己任月朔望詣學宫謁先師課士子顧兹學<lb/>
宫頽壊喟然興嘆以謂郡凡百政務孰急於此矧兹郡<lb/>
<pb n="KR4e0115_WYG_016-20b"/>
實皇明鴻業所基山川人物非他州郡比於此而不用<lb/>
吾心烏乎用吾心於是乎謀之寮寀訊之師生與凡郡<lb/>
之父老攷其圖籍即其基址乃因其舊貫缺者補之廢<lb/>
者舉之剥落者修飾之禮殿講堂之外凡為堂者五為<lb/>
樓閣者各一為亭者二與夫神厨庫廩齋舍之類總若<lb/>
干楹經始於𢎞治庚戌之十一月落成則明年七月也<lb/>
甫成適邵武甯堅永貞來同知府事章君以永貞嘗及<lb/>
予門屬其書介推官廣南李渭長源求予記予惟建學<lb/>
<pb n="KR4e0115_WYG_016-21a"/>
教士固有司之善政而章君之修是學也其所闗係實<lb/>
大蓋山河兩界兹郡實居其中我聖祖於此生焉奉上<lb/>
天之正運承厚坤之王氣據中原之要㑹而一時王侯<lb/>
將相攀附而起者如林之立今其子孫布列中外在在<lb/>
而有而其根本實萌蘖于兹譬則徂徠之松新甫之柏<lb/>
既己斤斧之斵削之棟明堂柱清廟楹百室以立為百<lb/>
世之規制矣原其所生之地則徂徠新甫也地道敏樹<lb/>
土性所宜伐而復生必然之理也所以培植其根荄滋<lb/>
<pb n="KR4e0115_WYG_016-21b"/>
養其萌蘖條達其枝枚灌溉而封固之俾至于成材以<lb/>
復其故也烏可後耶章君謂此舉政務莫急焉誠知所<lb/>
急也已予因其請記而竊有感焉蓋堯自甲辰嵗即帝<lb/>
位立執中之統又一千七百九十八年至周靈王二十<lb/>
二年庚戌孔子生作春秋以維王迹之熄又七十一年<lb/>
夢奠兩楹聖人既没其間一千八百餘年雖迭為廢興<lb/>
厯聖相傳之道統不絶如帯而文儒之教因之而説長<lb/>
我聖祖始紹帝堯以來執中之統明孔子以後文儒之<lb/>
<pb n="KR4e0115_WYG_016-22a"/>
教王業所基實肇于斯九公十八侯與凡百辟卿士將<lb/>
率師尹分閫守職者乗時奮興翼成一代之大功𢎞敷<lb/>
百世之逺謨皆淮濠之産也昔有其人今無其人耶矧<lb/>
今郡之疆界包夫宿潁夀泗諸州非但一古鍾離國也<lb/>
郡之民黎實以江浙湖海之閭右非但一淮泗間人也<lb/>
郡之人材於六縣四州民間子弟之外而又兼育夫武<lb/>
弁之胄屯營之秀則是兹學之設其所教育者豈徒一<lb/>
方一郡之賢俊而已哉夫以明秀之山川膏腴之土壤<lb/>
<pb n="KR4e0115_WYG_016-22b"/>
向也所封樹者惟厥土之所宜今則合四方之所産以<lb/>
並植焉含地氣之精液向陽明之近光受天滋之醲澤<lb/>
得之厚而最先林林而生芃芃而盛緜緜而乆大之為<lb/>
棟樑小之為榱桷必直而不撓堅而莫能攻有大易棟<lb/>
隆之吉無鄭人榱折之虞合衆楹以共成屹一柱而獨<lb/>
立以扶翊禆贊我皇明之化於億萬斯年俾執中之統<lb/>
永延儒者之道恒明其大統㑹大根本皆基於此帝鄉<lb/>
之學焉後之莅政于兹施教于兹受學于兹者尚有感<lb/>
<pb n="KR4e0115_WYG_016-23a"/>
於斯文<lb/>
　　道南書院記<lb/>
道學復明于宋起自西南而行於中州其後也復還於<lb/>
東南蓋天示奎文以開有宋一代文明之治生周子於<lb/>
道州營道縣歴四葉天子以明道紀年是嵗明道生於<lb/>
黃州之黃陂明年伊川生大賢所生其地其時皆不偶<lb/>
然也二程侍其父大中公宦游南安周子適官於是承<lb/>
父命從學焉是則道學之興其始蓋自南也程子既長<lb/>
<pb n="KR4e0115_WYG_016-23b"/>
歸北方乃以其所得於周子者教河洛之間一時南北<lb/>
士多從之游南方之士其尤著名者游與楊也游之别<lb/>
也程子未嘗無贈言惟龜山先生之行特發為吾道南<lb/>
矣之嘆所謂南者非道始之南也道終歸于南也嗟乎<lb/>
先生之歸豈但儒道隨之而南哉曽㡬何時而世道亦<lb/>
從而南中原遂失干戈載塗雖嵩洛間人亦不復知有<lb/>
程學幸而奎文道脈中興於南朱子者出斯道乃大明<lb/>
于甌閩之間使天下後世知有聖賢全體大用之學帝<lb/>
<pb n="KR4e0115_WYG_016-24a"/>
王大中至正之道萬世行之而無弊者其功大矣後之<lb/>
人推原所自咸歸其功于龜山先生蓋以周程二三子<lb/>
發明孔孟不傳之秘於絶學千五百年之後演斯道之<lb/>
脈而延之俾常行至今者非先生之功而誰功傳曰道<lb/>
待人而後行當宋運中否假使世無先生則無朱子矣<lb/>
無朱子則周程以上所傳之要堯舜以來相承之緒必<lb/>
至中絶其所闗係豈細故也哉是以尚友古人者不徒<lb/>
論其世而必表其地也謹按先生自五世祖來居將樂<lb/>
<pb n="KR4e0115_WYG_016-24b"/>
初師程伯子于潁昌繼師叔子于洛得道南歸以授其<lb/>
徒羅仲素仲素之先豫章人也避難來居南平後徙于<lb/>
沙仲素於楊門獨能任重詣極以所得河洛之學授其<lb/>
同邑李愿中而朱子淵源實於是焉出是三先生者皆<lb/>
劒産也而朱子亦生劒之屬邑尤溪夫以一郡之狹四<lb/>
邑之小二三百里之近百年之中乃有四賢並生于一<lb/>
時上承下啟以延千萬年道學之脈其地蓋視東周之<lb/>
鄒魯也昔孔子生於魯當成周之既東乃欲興其道於<lb/>
<pb n="KR4e0115_WYG_016-25a"/>
東方蓋謂魯也然而竟不得如所志惟以斯道傳其徒<lb/>
曽參參以傳聖孫伋伋傳於鄒孟軻氏後世稱斯文之<lb/>
宗必曰孔孟稱文獻之邦則歸鄒魯云方宋盛時孔孟<lb/>
之道大行於河洛之間是時尚未南渡也先生歸延平<lb/>
程子已謂其載道之南其後果有羅李二先生繼先生<lb/>
而起以傳其道集大成於朱子今天下家藏朱子之書<lb/>
人習朱子之學夫孰不知其淵源來自紫陽而聚徒講<lb/>
授於考亭雲谷之間以發揮程學上遡孔孟之傳抑亦<lb/>
<pb n="KR4e0115_WYG_016-25b"/>
或有不知劒浦之濵九峰之麓乃朱學所從來之要㑹<lb/>
者矣茍非當路君子有以表章之夫孰知其然哉鄱昜<lb/>
蘇章蚤習程朱之書以明經登進士第歴官郎署來知<lb/>
延平府事慨然欲推所學以見於行首以化民成俗為<lb/>
政恒謂世之論道學所興之地必曰濓洛闗閩閩八郡<lb/>
而分上下兹郡實居上下之中西與建境其西之趨㑹<lb/>
府者沿劍津而下東與福境其東之朝京國者泝劍津<lb/>
而上或往或來何莫不由於斯閩中所産士以朱子為<lb/>
<pb n="KR4e0115_WYG_016-26a"/>
第一流人物而閩士所建立者以重明道學為第一等<lb/>
事功延平為郡雖僻而小然其所闗係甚重而大如此<lb/>
非但有光於八郡也於是與其同寅通判府事應元徵<lb/>
推官王鐸圖所以厚報祀而大顯揚之者僉曰三先生<lb/>
於南沙將樂舊各有専祠近又於郡城北隅合而祠之<lb/>
毋庸致力矣今吾儕新構公宇以為朝命重臣駐節之<lb/>
所甫爾告成而未有名稱盍掲道南二字以為書院之<lb/>
榜以示八閩士民與夫四方宦游士大夫凡使節往來<lb/>
<pb n="KR4e0115_WYG_016-26b"/>
及以事經行者俾知兹郡為道學重興淵源所自之地<lb/>
不亦韙與侯曰然遣伻來求記於予予既推原斯道所<lb/>
以南之故及其書院所以名者如前又為記其規制嵗<lb/>
月日書院在府治之東廣丈十有一長十有七前為三<lb/>
門後為㕔事中為堂最後為燕息之所前後各六楹並<lb/>
翼以兩廂通環以周垣經始於𢎞治壬子春其落成則<lb/>
是嵗之秋八月也<hi>𢎞治癸丑</hi>
　　瓊州府學祭器記<lb/>
<pb n="KR4e0115_WYG_016-27a"/>
我太祖髙皇帝建國之初秩祀百神咸惟其舊獨於先<lb/>
師孔子之祀用木主以易塑像蓋不敢以百神例之也至<lb/>
於祭器之用雖郊廟之大亦惟用時器獨於天下郡縣<lb/>
學春秋丁祭用古禮器焉得非以天地山川之祭為人<lb/>
以祀神宗廟百神之祭因世以異用皆可隨時以制宜<lb/>
若夫先師之祭則主於明道以立教報本以復古故不<lb/>
容於不異邪夫禮器與樂音同一其質樂有八音而祭<lb/>
之器籩質以竹鼎質以金登質以土俎豆質以木尊罍<lb/>
<pb n="KR4e0115_WYG_016-27b"/>
之屬或土或金形殊而質亦不同近世以竹木之類易<lb/>
壊而或不能以堅乆一切笵金代之以圖其永其形則<lb/>
是其質則非蓋主於用而不泥於其故兹禮所謂先王<lb/>
未之有而以義起者乎瓊郡學祀舊其祭器乆而廢壊<lb/>
弗備成化辛卯廣東按察副使豐城涂君伯輔奉璽書<lb/>
來飭兵備下車之始未遑他務首市銅鳩工博考古圖<lb/>
像按其制製之其為器爵百四十而竒一籩七十有二<lb/>
豆如籩之數簠簋各四十有四鉶十又二登五尊三總<lb/>
<pb n="KR4e0115_WYG_016-28a"/>
其凡三百九十有三事費一出於官而民弗與知以明<lb/>
年春二月上丁將釋奠於先師先期舍菜以告其成釁<lb/>
而藏之庫春秋有事出而用之時相其成者掌海南衛<lb/>
事都指揮王君璲府學教授陳君顒輩也會予以憂制<lb/>
家居免喪行有日矣王君謂予出自斯學且以文字為<lb/>
職業請記其數使後之人有所稽而守焉弗敢放失昔<lb/>
衛靈公問陳於孔子孔子對以軍旅未學而欲告以所<lb/>
聞俎豆之事惜其蔽錮而不能再問至今餘憾千載雖<lb/>
<pb n="KR4e0115_WYG_016-28b"/>
然於詩有之既作頖宫淮夷攸服聖人刪詩而隮之於<lb/>
頌其意蓋在兹歟今憲副君奉命以治軍旅之事顧能<lb/>
汲汲然以俎豆為先盡心力考載籍倣古制度備其器<lb/>
以用於崇儒重道之祀其蓋有得聖人微意於千載之<lb/>
下也哉是則可書非但紀其成具其數以示夫後之人<lb/>
也而於其設施先後之序亦可槩見於斯云<lb/>
　　賜進士題名記<lb/>
太嵗上章閹茂是為大明𢎞治三年是年開科皇上奉<lb/>
<pb n="KR4e0115_WYG_016-29a"/>
天承運賢俊登庸之第一榜也故事既賜進士第必立<lb/>
石太學以示乆逺禮部臣以題名記請皇上以命臣濬<lb/>
臣於是時叨居讀巻之列而文武羣臣合辭上賀之際<lb/>
實與焉伏惟賀辭有曰天開文運賢俊登庸夫謂之運<lb/>
者氣化流轉之名有天運焉有世運焉有文運焉天運<lb/>
則無往不復世運則厯數相乗若夫所謂文運者綜天<lb/>
經地緯之機顯神功化理之妙凡在宇宙間開闢以來<lb/>
三才之道五倫之教六經之㫖萬事萬物之紀咸具于<lb/>
<pb n="KR4e0115_WYG_016-29b"/>
兹匪徒圖書字畫言辭藻繪而已也蓋必天運循環否<lb/>
極而泰聖人應運而生握持斯世身任乎斯文在兹之<lb/>
責正倫理明經術以丕𢎞治道儲民後而教育之掄士<lb/>
秀而登庸之資其彌綸參贊用人文以化成天下而文<lb/>
運於是乎興雖人之為而天實啟之也粤自帝堯以嵗<lb/>
甲辰開帝王正統以闡文教歴甲辰者六十餘干支文<lb/>
運之遷流升降於其間者或由厄而之亨或既通而漸<lb/>
塞我太祖髙皇帝生應昌運以嵗戊申開國建基以收<lb/>
<pb n="KR4e0115_WYG_016-30a"/>
中外境土載闡人文既用興王良佐建大業垂大統以<lb/>
開一代文明之運然猶思所以為聖子神孫可繼之道<lb/>
即於次三年庚戌詔天下設科以起懐才抱德之士明<lb/>
年親䇿之於廷嵗乙丑遂定為今制至是十□十二支<lb/>
再周天前後三十有七科矣肆我皇上亦以嵗戊申繼<lb/>
統適符聖祖創業之年而次三年開科䇿士亦龍集庚<lb/>
戌也乃今三月望皇上御奉天殿親出制䇿試禮部所<lb/>
貢士次其甲第賜錢福等三人進士及第楊旦等九十<lb/>
<pb n="KR4e0115_WYG_016-30b"/>
人進士出身祝祥等二百五人同進士出身彬彬濟濟<lb/>
鵠立於丹陛之下以聽鴻臚句傳掲黄榜于魏觀一日<lb/>
聲名遍乎天下文武羣臣公廷合辭以賢俊之名歸之<lb/>
為九重賀於乎名歸則責隨之賢俊之名何可當也必<lb/>
為一世人豪如虞廷之黎獻周室之克俊詩所詠之譽<lb/>
髦傳所稱之天民史所書之國士名臣然後足以當之<lb/>
不然碌碌庸庸冒賢俊之名而欲覬其登庸以享有爵<lb/>
禄可乎矧斯時也正當皇明千載特起之運聖神繼照<lb/>
<pb n="KR4e0115_WYG_016-31a"/>
世運亨嘉斯文之運至是益恢以大三光五嶽之氣復<lb/>
完人文昭宣噫兹何等氣運邪斯士也皆世所謂長才<lb/>
秀民傑然於衆人之中乗此氣運之盛得以所學為聖<lb/>
天子之所親擢將進而官使之以𢎞一代文明之治明<lb/>
良相逢上下交而其志同噫兹何等遭際耶當此氣運<lb/>
有此遭際乃甘於暴棄而無所建明猷為非夫也豈不<lb/>
負明時而玷大科哉<lb/>
　　江都縣學進士題名記<lb/>
<pb n="KR4e0115_WYG_016-31b"/>
自黄帝正名百物之後有一物必有一名然物有時而<lb/>
盡惟名則不恃形以立而長留於天地之間所以然者<lb/>
有聲音文字以寓之也聲音文字根於心出於口而具<lb/>
於㸃畫之間著于簡冊刻于金石者百世猶一日也自<lb/>
唐以來始有題名記盛于宋而極於本朝故事凡登進<lb/>
士第者刻其名于石列于太學而天下郡縣士有登甲<lb/>
科者亦列其名于學宫焉江都揚州附郭邑自昔稱揚<lb/>
一益二天下州郡之盛揚州為最揚州屬邑江都為最<lb/>
<pb n="KR4e0115_WYG_016-32a"/>
是以人才之生江之北淮之南者以是邑為稱首雖然<lb/>
士生民中猶人生物中也<hi>闕</hi>
<pb n="KR4e0115_WYG_016-33a"/>
　<lb/>
　<lb/>
　　　　　　　　　　　　　豫以名進士來尹于<lb/>
兹謂為政以人才為先治民以法不若以教報國以身<lb/>
不若以人思所以作興其人才俾其知所以奮發出而<lb/>
為國家之用視事未乆即白于巡撫都憲張公督學御<lb/>
史婁君太守楊君命工礱石題前進士之名以為後進<lb/>
士之勸乃走書京師以記來請予故舉穆叔之言俾勒<lb/>
<pb n="KR4e0115_WYG_016-33b"/>
諸貞石以示江都之士雖然德也功也言也實之謂也<lb/>
而能立之則名在焉有其實斯有其名徒有其名而無<lb/>
其實後之人將指其名而責以其實實之無而徒名之<lb/>
有不若無之為愈也無實之名非惟人不吾堪造物者<lb/>
亦將不吾堪矣可不畏哉可不勉哉<lb/>
　　餘姚縣學進士題名記<lb/>
名為天地間不朽事蓋天地間萬形皆有盡惟名也者<lb/>
雖因形而有不隨形而盡其為事恒不朽而長留於天<lb/>
<pb n="KR4e0115_WYG_016-34a"/>
地之間是以自古聖賢形皆澌盡而其名恒彰彰故在<lb/>
歴百千萬世如一日然談之者不置口而聞之者猶知<lb/>
起敬起慕夫豈無自而然哉三代以來銘鼎彛紀太常<lb/>
載載籍皆其事也然各隨其世之所重而著其名以傳<lb/>
之不朽自夫科目之制興而世之所重者在進士科朝<lb/>
廷既重之而士之得之者亦知自重往往有名於天地<lb/>
間者皆自此塗出也故所在學宫輒礱石為碑紀已得<lb/>
者氏名以為未得者勸宋以來則然矣今天下郡縣多<lb/>
<pb n="KR4e0115_WYG_016-34b"/>
有之而紹興之餘姚縣獨闕焉羅山胡瀛孟登以名進<lb/>
士來知縣事慨然嘆曰餘姚為兩浙壯邑入皇朝百有<lb/>
餘年浙以東士以文魁天下者僅五人而二人者出吾<lb/>
邑中而辛丑一榜天下三魁而吾邑又得其二某待罪<lb/>
邑中適逢其㑹所以紀其盛而昭之逺者職也因礱石<lb/>
為碑具其事白郡守浮梁戴君琥適邑人張㕘議琳來<lb/>
因具書以請記于予爰自天開地闢以至于今人生天<lb/>
地間何限而其氏名著五經十九史中者蓋無㡬嗚呼<lb/>
<pb n="KR4e0115_WYG_016-35a"/>
人而得一名於天地間夫豈易哉姚邑人著名史傳者<lb/>
自漢嚴光始厥後由科名發身者惟孫子秀一人列名<lb/>
宋史傳中他蓋未之見焉嗚呼一邑百里之間歴數千<lb/>
百年之乆而垂名不朽者僅僅若此山川之秀所鍾者<lb/>
止此數人邪其餘皆與草木同盡而此數人者恒昭昭<lb/>
而不朽於天地間其必有所自也夫聖朝進士科視前<lb/>
代加重而於掄魁之選尤重惟其為上之人所重故天<lb/>
下之人莫不重之重之斯望之望之深而不副所期此<lb/>
<pb n="KR4e0115_WYG_016-35b"/>
責之攸歸也孟子曰惟仁者宜在髙位不仁而在髙位<lb/>
是播其惡於衆也然則有是名者紀于郡乗刻于貞石<lb/>
列于其學宫之中其播今而傳後非直一時在髙位也<lb/>
形去而名存長留在天地間而不朽仁之名固假是以<lb/>
長存而不仁之名亦由是以長暴著不亡後之人將指<lb/>
其名而責其實而加之以仁不仁之稱吁可畏哉往者<lb/>
已過而來者續之將若之何而可董子所謂正誼不謀<lb/>
利明道不計功仁者之事也立德立功立言率以是而<lb/>
<pb n="KR4e0115_WYG_016-36a"/>
存諸心以共成天下國家之務是則天地間不朽之盛<lb/>
事也請以是代二君言為邑人士後來者勸<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_016-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重編瓊臺藁巻十六<lb/>
</p>
<p>
</p>
  </div>
</body>
</text>
</TEI>
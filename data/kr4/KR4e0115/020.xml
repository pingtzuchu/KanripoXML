<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁巻二十</head> <lb/>
    <p>
<pb n="KR4e0115_WYG_020-1a"/>
欽定四庫全書<lb/>
　重編瓊臺藁巻二十<lb/>
　　　　　　　　　　　　　明　邱濬　撰<lb/>
　傳<lb/>
　　夏忠靖公傳<lb/>
公諱原吉字維喆其先㑹稽人徙饒之徳興祖希政仕<lb/>
元為湖廣行省都事父時敏國初為湘隂教諭始家焉<lb/>
母夢三閭大夫入其室生公公生有異資年十三喪父<lb/>
<pb n="KR4e0115_WYG_020-1b"/>
即刻志向學以詩經領鄉薦卒業太學選入内廷書制<lb/>
誥擢任户部主事大為尚書郁公新所委任㑹大朝覲<lb/>
執政大臣劾諸司之怠事者有㫖宥之郁堅請不已有<lb/>
劉郎中者忌公因奏公主使郁太祖以問郁郁對曰臣<lb/>
愚過聽堂後書算生罪甘萬死上意解宥之惟逮諸書<lb/>
算生於獄劉計不行復以公專部事為言上察其奸并<lb/>
誅劉三載秩滿吏部引陛見公跽面陳母老請歸省且<lb/>
曰臣去家逺乏僕從乞寛其程限并暫假在官𨽻卒從<lb/>
<pb n="KR4e0115_WYG_020-2a"/>
行上特允之人以為殊典是時公初為部屬已為上心<lb/>
所眷注如此三十一年陞本部右侍郎命充採訪使巡<lb/>
撫福建尋又出鎮蘄州太宗皇帝入正大統召還轉左<lb/>
侍郎踰月陞本部尚書上勵精圖治凡建文時教條政<lb/>
令有所更革者皆命公申明之凢三十餘事又明年蘇<lb/>
松諸郡大水奉命徃治發浙西兵民數十萬疏决壅滯<lb/>
既而上命僉都御史俞士吉齎水利集徃賜公俾講究<lb/>
拯治之法公乃集共事官屬濵河吏民及凢諳曉水利<lb/>
<pb n="KR4e0115_WYG_020-2b"/>
之人博求叅考以復奏謂嘉定之劉家港徑通大海常<lb/>
熟之白茅港徑入大江是皆大川水流迅急之處宜浚<lb/>
吳淞江南北兩岸安亭等浦港以引大湖諸水入劉家<lb/>
白茅二港使之直注江海又松江大黃浦乃通呉淞要<lb/>
道今下流壅塞難即疏浚傍有范家濵至南蹌浦口可<lb/>
徑逹海宜浚令深濶上接大黃浦以逹泖湖之水此即<lb/>
禹貢三江入海之跡俟既開通相度地勢各置石牐以<lb/>
時啟閉每歳水涸之時滌築圩岸以禦暴流如此事功<lb/>
<pb n="KR4e0115_WYG_020-3a"/>
可成於民為便上從之公一一如所言而行水患乃息<lb/>
又以其民久勞而飢奏發廪三十餘萬石以賑之躬行<lb/>
督勸散給有方全活者甚衆永樂三年秋八月召囬掌<lb/>
部事上諭公曰向以部事付郁新而專委卿以浙西農<lb/>
務庶内外克濟今新死付卿以部事卿其盡心毋怠公<lb/>
首請裁冗食以省浮費量有無以均出入平賦役以甦<lb/>
民困又言鹽法邊儲所係不許勢要開中以妨商賈錢<lb/>
鈔國用所資不許富室專利以沮貿易以至禁包攬戒<lb/>
<pb n="KR4e0115_WYG_020-3b"/>
侵欺清倉場廣屯種平價值皆請立定規以施諸天下<lb/>
上嘉納之時承建文廢弛之後靖難之師方息府庫空<lb/>
虛無有蓄積一時鍚予功臣賞給士卒大封親藩増置<lb/>
武衛添設百司而又召集天下儒生數百人於館閣編<lb/>
輯大典未幾遣二十五将軍大興安南之役遣内官造<lb/>
巨艦航西南大洋海以通西南諸畨財用之費以億萬<lb/>
計皆取給於户部公晝夜焦勞經營綴葺惟恐拂上意<lb/>
而殫民財時初建北京採宫殿材於西南命公暫行督<lb/>
<pb n="KR4e0115_WYG_020-4a"/>
視自南京抵北京給以官校察其怠事者懲治之公即<lb/>
榜諭軍民使其趨事懲一以戒百人人効用事濟而人<lb/>
安行至徳州有㫖召公還且諭公曰行止卿自度之朕<lb/>
不中定也七年春二月車駕巡幸北京命兼行在禮部<lb/>
都察院事扈從歲餘上以北敵犯邊親帥六軍征之時<lb/>
宣廟以皇太孫留守北京命公輔導兼行在六部都察<lb/>
院大理寺事庶事修舉京師肅清上還大喜賜鈔幣鞍<lb/>
馬冬十一月車駕還南京以從行勞賜休暇十日尋命<lb/>
<pb n="KR4e0115_WYG_020-4b"/>
輔皇太孫周行鄉落以觀民俗繼命閱武於郊以知兵<lb/>
事公所至隨事納忠多有禆益九年秋九月九載秩滿<lb/>
上親宴之别殿降勑奬諭有循良篤實如古名臣之諭<lb/>
并賜誥封祖父母十月上以太祖實録建文時修多失<lb/>
其實永樂初再修亦倉卒未備命史臣重修勅公與姚<lb/>
少師廣孝監修未及成而姚公卒公獨專其事七年始<lb/>
成上之十一年春二月扈從車駕巡北京十六年修天<lb/>
下郡志命公提調十八年北京宫殿成奉勑召皇太子<lb/>
<pb n="KR4e0115_WYG_020-5a"/>
皇太孫於南京既起行公先馳奏上命東宫宜緩行公<lb/>
見具傳上㫖東宫曰君親雖有命臣子其敢緩乎公既<lb/>
至入見上問所以速来故公具述東宫言以對上悦公<lb/>
因言連年營造民疲轉輸迯亡者多今宫殿告成宜愛<lb/>
飬民力凢各處流徙之民請悉宥之新復業者蠲所負<lb/>
詔行之十九年夏三殿災公上疏極言請寛民力蠲負<lb/>
貸使民心悦則天意可囬上嘉納之是歲因災羣臣各<lb/>
言南北建都利便不同科道官因攻大臣上命面辯於<lb/>
<pb n="KR4e0115_WYG_020-5b"/>
庭親御午門樓視之宻命中使詢公孰是公曰臣等罪<lb/>
也科道言是上兩宥之或尤公背初議公曰不然天威<lb/>
嚴重吾輩歴事乆言雖失幸上憐之若言官得罪所損<lb/>
不小衆皆嘆服冬十一月上以北蕃携貳命公與尚書<lb/>
方賔吕震呉中等議親征公等議宜且休飬兵民未奏<lb/>
㑹獨召賔賔言今糧儲不足遂召公問糧儲多寡公對<lb/>
曰僅及將士之用耳不足以供大軍即命公徃視開平<lb/>
兵儲吳中入對亦與賔同上怒急召公還賔聞懼自殺<lb/>
<pb n="KR4e0115_WYG_020-6a"/>
公至命繫公於内官監籍其家惟得賜鈔千餘貫餘皆<lb/>
布衣瓦噐而已明年正月車駕復北征出塞不見敵果<lb/>
以軍餉不足而還又明年上崩於榆木川仁宗皇帝即<lb/>
位即日復公官公以母喪未終辭仁宗勉留之曰國家<lb/>
不幸有大事正頼相與共濟艱難安得遽去卿云有喪<lb/>
我無喪乎如卿辭職朕亦不當在此公不復敢言賜賻<lb/>
禮遣官䕶其喪歸營𦵏事宣宗以皇太孫正位東宫加<lb/>
公太子少傅時吕震為太子少師班公右即進公少保<lb/>
<pb n="KR4e0115_WYG_020-6b"/>
仍兼前職兼食三俸公固辭許辭太子少傅一俸同時<lb/>
大臣當受誥命翰林呈草上取筆増二語曰勿謂崇髙<lb/>
而難入勿以有所從違而或怠且諭學士楊士竒等曰<lb/>
此實朕心盖望卿等匡輔之功也繼召公等至扆前賜<lb/>
銀章一其文曰繩愆紏繆且諭曰朕有過舉卿即具奏<lb/>
來以此誡之朕不難於從善也夏四月命兼掌禮部事<lb/>
特賜象牙字印以便僉押其文曰正直盖以旌公也又<lb/>
以公有匡輔功賜第二區一在南京一在北京田五頃<lb/>
<pb n="KR4e0115_WYG_020-7a"/>
仁宗賔天預聞顧命時宣宗為皇太子監國南京遺命<lb/>
徵還嗣位時有漢庶人之疑中外洶洶羣臣欲出郊迎<lb/>
太后命獨留公佐襄王留守京師輔臣郊見宣廟首問<lb/>
公及蹇少師衆等不能對既至召公慰曰朕聞太后諭<lb/>
知留卿意卿奉皇祖命輔朕有年非他人比卿當以所<lb/>
事皇祖者事朕賜寶帯宣廟既嗣位公以舊輔倚毗尤<lb/>
重宣徳元年漢庶人反移檄誣輔臣奸邪亂政以公為<lb/>
首盖以大臣中公最為列聖所委者故指以為兵端上<lb/>
<pb n="KR4e0115_WYG_020-7b"/>
夜召公等入議公免冠謝曰臣不才致變親藩罪當死<lb/>
上曰卿何為是言彼盖假卿以興兵耳休戚與卿同之<lb/>
命公坐宻議屏左右語楊文敏公榮首勸上親征上難<lb/>
之顧公公曰徃事可鍳不可失也臣昨見命將而其色<lb/>
變退語臣等而泣在廷如此則其臨事可知又曰兵事<lb/>
貴速且有辭宜巻甲韜戈而徃一鼓而平之所謂先人<lb/>
有奪人之心也榮言是上意遂决即躬帥六師征之晝<lb/>
夜兼程而徃師臨城漢庶人懼欲降猶令人繞城上詈<lb/>
<pb n="KR4e0115_WYG_020-8a"/>
公罪人既得大被恩賞賜公閽者三人掖公朝叅出入<lb/>
公固辭曰舊制非勲臣不敢用上曰卿輔導忠勤非勲<lb/>
而何乃拜賜是歲扈從車駕巡邊既還上以蹇公及公<lb/>
等四人年老不欲煩以有司之政勑公曰卿等事祖宗<lb/>
積效勤誠朕嗣統以来尤資贊輔夙夜在念圖善始終<lb/>
盖以卿等春秋髙尚典劇司優老待賢禮非攸當况師<lb/>
保之重寅亮為職不煩庶政乃副倚毗可輟部務朝夕<lb/>
在朕左右相與討論至理共寧邦家其專精神審思慮<lb/>
<pb n="KR4e0115_WYG_020-8b"/>
益致嘉猷用稱朕倚眷老成之意繼賜銀章一其文曰<lb/>
含𢎞貞静盖以褒公徳量云五年春兩朝實録成賜宴<lb/>
於中府明旦入謝既退得㣲疾命家人具湯沐浴正襟<lb/>
端坐召其弟及子告之曰吾以一介書生叨居重任愧<lb/>
無以報國家言訖而終時五年正月二十七日也享年<lb/>
六十有五先二日有星墜庭之西南隅光燭地者乆之<lb/>
上聞訃震悼命有司製棺給賻營塟遣禮部尚書胡濙<lb/>
諭祭贈特進光禄大夫太師諡忠靖官其子瑄為尚寶<lb/>
<pb n="KR4e0115_WYG_020-9a"/>
司司丞仍復其家自公侯貴戚下至郎曹將校咸徃祭<lb/>
弔衛卒京民亦為流涕公性至孝少失怙母太夫人守<lb/>
節公終父喪即出教里塾取束脩以資飬及通朝籍每<lb/>
出必候問起居公退非有客不離親側友愛諸弟其弟<lb/>
有使酒者破其釀噐家人奔告公笑曰弟又醉邪留二<lb/>
俸在南京資其用度略不計平生與物無忤受人之惠<lb/>
雖㣲必報少時曾受知於邑教史九韶既貴禮待如初<lb/>
恒分俸以濟其乏與人交忘勢分篤親舊有無通共胡<lb/>
<pb n="KR4e0115_WYG_020-9b"/>
祭酒僦屋以居公得賜第即以所居讓之胡致仕去就<lb/>
鬻以為贐谷庶人國於鄉郡有逆謀為蜀王所發上疑<lb/>
郡人有預者公請以百口保之竟免究郭尚書敦使樂<lb/>
安州為同事者所譖公力為救解遂得免其他如寛諸<lb/>
城妖黨解袁忠徹危疑不念吕宗伯宿憾皆世所謂隂<lb/>
徳大量者公心無適莫渾渾然不見圭角小人有所觸<lb/>
犯虧損置之不問公平居無事坦坦如也一遇事明敏<lb/>
奮發嘗奉命兼理諸司政務吏牘滿前迎見立解㧞根<lb/>
<pb n="KR4e0115_WYG_020-10a"/>
適節各得其宜商功計利惟恐有弊恒曰不可使後人<lb/>
難為繼而戕吾民也其掌國計最乆凢所建置區畫明<lb/>
於闔闢斂散之術科分户别有倫有要一一可為後法<lb/>
歴事四聖隨事獻忠凢持論必歸仁厚存大體天下之<lb/>
人隂受其賜者多矣一時大臣與公同功一體者惟蹇<lb/>
忠定公時以蹇夏並稱然蹇公特以政事著稱於時而<lb/>
公兼有文學之譽自開國以来三大纂修皆公為監修<lb/>
所著有文集若干巻傳於世云論曰天開一代隆長之<lb/>
<pb n="KR4e0115_WYG_020-10b"/>
治必其創造者有可祖之功而繼世者又得夫可宗之<lb/>
徳也功立矣徳修矣然非得夫股肱心膂之臣以贊助<lb/>
彌縫於其間亦曷能有以固其基成其治而綿其祚於<lb/>
有永哉公初入仕時即為太祖皇帝所知迨太宗入正<lb/>
大統首䝉㧞擢繼事仁宣二朝始終四十餘年專掌國<lb/>
計其間雖或兼他官釐别務總理諸司之事與聞機宻<lb/>
之政未始一日離計相之任也於乎大學治國平天下<lb/>
之要顓顓焉惟在理財用人夫治道亦多端矣聖門授<lb/>
<pb n="KR4e0115_WYG_020-11a"/>
受皆不之及而獨舉理財以並於用人誠以用人為治<lb/>
莫先焉財用既足天下事無不可為者矣列聖所以用<lb/>
公之意盖有得於孔曾之傳也歟昔人論大臣以徳量<lb/>
氣節學術才能四者並言謂非兼是不足以當輔弼之<lb/>
任觀公掌國計當内難始定之餘多事紛紜之秋國無<lb/>
乏絶之憂民享和平之福非明於學術優於才能者其<lb/>
能然乎况又一時大臣中稱有徳量者以公為第一公<lb/>
其無愧古人所謂大臣者哉<lb/>
<pb n="KR4e0115_WYG_020-11b"/>
　　余肅敏公傳<lb/>
公姓余氏諱子俊字士英眉之青神人也其先郢之京<lb/>
山人元末入蜀父祥仕為户部郎中公生十歲而孤自<lb/>
幼有大志逈異常兒見者偉其不凢稍長從呉亷憲中<lb/>
受詩經中景泰辛未進士第授户部江西司主事陞福<lb/>
建司員外郎在部屬中獨開敏精厲嘗有兩勢家争田<lb/>
乆未决部檄公理之其地名偶與所争者姓同執為其<lb/>
家故産公曰然則張家灣盡張産耶卒為直之一時能<lb/>
<pb n="KR4e0115_WYG_020-12a"/>
名聞諸上下部有難理事輙以委公天順庚辰出知西<lb/>
安府府居㑹府下公務叢委訟諜紛紜三邊之事咸萃<lb/>
於兹而使車過徃無虗日公處之裕如也在任六年治<lb/>
行為關中七府之冠賜璽書旌異歲丙戌擢陕西右叅<lb/>
政督三邊軍餉明年陞右布政使時有滿四之變用兵<lb/>
所需取給有司公在軍中督屬趣辦罔有廢缺是役公<lb/>
經畫之助為多庚寅轉浙江左布政使關中軍民惶惶<lb/>
失所倚頼纔六閱月㑹西夏有警廷議以為公居陕久<lb/>
<pb n="KR4e0115_WYG_020-12b"/>
民夷信服莫如用公遂拜公右副都御史巡撫延綏時<lb/>
北敵入黄河套久屯不出朝廷屢遣文武重臣總制諸路<lb/>
軍馬以備之公具疏言陕西有三邊延慶寧夏甘肅三<lb/>
邊之中延慶於内地為近國初北敵逺遁黃河之外至<lb/>
正統初始渡河来犯近邊建議者始請於沿邊地立界<lb/>
石東西二千里於界石外開創榆林一帶營堡後累増<lb/>
至二十四所延蔓千二百里屯軍積糧以扼入冦之路<lb/>
又於營堡三十里外築墩臺以瞭望敵人闖境即舉煙<lb/>
<pb n="KR4e0115_WYG_020-13a"/>
以示警用是邊境久寧天順以來敵知我東西諸邊各<lb/>
據險以守難於窺伺惟延慶一帯地無險阻可以馳突<lb/>
屢来犯邉掠我邉人以為嚮道遂知河套所在入屯其<lb/>
中以伺機變自是敵顧居内而我列屯守圉反在其外<lb/>
一入其中不得其出遂至遣將聚兵以為之備計以近<lb/>
日用兵所費芻糧銀鈔以萬萬計今猶屯宿重兵未見<lb/>
寧息將来供給又難計算臣愚以為莫若於沿邊一帯<lb/>
墩臺空處築為邊墻増立砦保雖非天險要為有據况<lb/>
<pb n="KR4e0115_WYG_020-13b"/>
舊界石一帯多髙山陡崖間有川口亦有限數乞勑沿<lb/>
邊府領各統戍卒及行附近布政司起倩民夫付臣統<lb/>
領依山形隨地勢或鏟削或壘築挑塹延引相接以為<lb/>
邉墻仍乞勑叅副遊擊等官領兵於界石之外下營架<lb/>
礮以為防蔽事下諸守將計議以為敵未出套未可庀<lb/>
工敵既出乃東起清水營之紫城砦西至寧夏之花馬<lb/>
池延蔓幾二千里每二三里間為對角敵臺崖砦連比<lb/>
不絶於其空處築堵者三横一斜二如新月狀以偵敵<lb/>
<pb n="KR4e0115_WYG_020-14a"/>
避射凢為堡十有二崖砦八百十有九小墩七十有八<lb/>
大墩十有五兩月之間厥功告成自是外冦稀矣初榆<lb/>
林列戍始於正統歲調延安綏徳慶陽三衛官軍分戍<lb/>
而以河南陕右客兵班上助之未有衛也成化初議者<lb/>
嘗請於榆林堡立衛然未就緒至是公始請以先年陜<lb/>
右清出逺年不明軍籍及有罪責戍南土者之子孫免<lb/>
其逺戍就近編伍以實之且又拓其城比舊加廣凢軍<lb/>
中噐用百爾具偹率範銅鐵為之欵識以歲月又擇軍<lb/>
<pb n="KR4e0115_WYG_020-14b"/>
中子弟之俊秀者為弟子員奏請建學立師以教之榆<lb/>
林俗不藝圃公求種於逺教民種植自是蔬果與内地<lb/>
等又於界石外開地以為屯田給軍民耕種得糧十數<lb/>
萬石以助經費自是榆林為重鎮而與寧夏甘肅鼎立<lb/>
而三矣敵自後經城下必嚙指相顧不敢鳴鏑向之癸<lb/>
巳公以功陞左副都御史又明年進右都御史仍鎮延<lb/>
綏公在延綏首尾六年説者謂榆林之鎮國初未有也<lb/>
有之始於正統然皆草創未備自時厥後鎮守巡撫者<lb/>
<pb n="KR4e0115_WYG_020-15a"/>
非一人至公而後守禦之具始大備云丙申以本官移<lb/>
鎮關中有詔命議弭盜安民之策選將厲兵之方公乃<lb/>
條上事宜凢七一曰衛國之計二曰保民之計三曰弭<lb/>
盜之計四曰安民之計五曰選將之計六曰守隘之計<lb/>
七曰善後之計其所建置皆關中軍民切要急務前人<lb/>
未舉者䟽入皆從之行之至今人以為便是秋入朝議<lb/>
事奏免岷河洮三衛之民戍南方者一萬有竒易置南<lb/>
北之更戍者六千有竒就以分戍固原之胡盧峽并魏<lb/>
<pb n="KR4e0115_WYG_020-15b"/>
王城設平虜鎮戍二千户所領之既歸鎮岷州四簇生<lb/>
羌作亂移兵平之獲首級四百岷地險隘自國初指揮<lb/>
馬燁深入其地至是再見於公羌人逺遁相戒曰馬帥<lb/>
復来矣誓不敢叛㨗聞賜勅奨勵有北敵懾其威聲西<lb/>
戍遭其剉衂之褒初公在西安時患城中水多苦鹻民<lb/>
以為病宋時東引龍首渠水入城以利民汲其後湮塞<lb/>
成化二年又西引潏河之水自丈八頭起修石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以啟<lb/>
閉樽節放水二分至西門十有五里貫城中以足民用<lb/>
<pb n="KR4e0115_WYG_020-16a"/>
餘水洩出城積滯日多幾與城基等將至壊城公有意<lb/>
欲修之未果至是乃議亦如丈八頭開新渠以洩餘水<lb/>
經漢時故城以逹於渭以免公私之患人至今便之號<lb/>
為余公渠又涇陽縣舊有洪口堰山髙水下不利灌溉<lb/>
乃出公帑責健吏鑿山開道溉田千頃至今永為秦民<lb/>
之利過者思焉丁酉召拜兵部尚書論前功加一品俸<lb/>
逾年加太子太保賜金瑪瑙帶織金麒麟衣一襲丁内<lb/>
艱服除即驛召改户部尚書癸卯秋大同有警僉議邉<lb/>
<pb n="KR4e0115_WYG_020-16b"/>
備久弛非公莫能振肅之乃命公節制沿邊諸軍事公<lb/>
請兵數萬分戍瓦刺入冦要路守將服公威望紀律一<lb/>
新瓦刺聞之引去尋召還甲辰以星變上言大要欲朝<lb/>
廷節財用而無浪費於土木禱祈重鹽法而無以實數<lb/>
作羨餘以賜權貴禁奪民利而不許貴倖乞閒田罷中<lb/>
官俾歸給役宫中而無預外事凢此皆人所難言者時<lb/>
論快之三月上以大同宣府乃國家藩屏雖有鎮守巡<lb/>
撫等官不足倚仗兵荒之後疲敝已極必得重臣庶其<lb/>
<pb n="KR4e0115_WYG_020-17a"/>
有濟乃勅公總督兩處軍務自總兵以下咸聴節制公<lb/>
即日出居庸歴宣府至雲中乃上疏言大同宣府兵民<lb/>
疲敝誠如聖諭然舉事必先其急者今日事之最急當<lb/>
舉者莫急於修邉墻臣向修於延綏已有成效乞以是<lb/>
法推而行之宣府大同及偏頭關自東抵西一千三百<lb/>
二十里各為墩六百一十今舊墩現有百七十擬新築<lb/>
者四百四十每二里立墩臺一髙三丈濶如之對角為<lb/>
懸樓二空内挑壕塹濶丈五尺深殺濶之五計用五百<lb/>
<pb n="KR4e0115_WYG_020-17b"/>
工十日可成一座以萬人十日計之可成二十座一月<lb/>
可成六十座兩月可成一百二十座以十人守之非但<lb/>
以瞭望而亦可以四面擊賊使賊不敢越每歲夏四月<lb/>
秋八月興工遇警即休事已復作暫借用軍民之力雖<lb/>
曰勞擾然而一成之後歲省邉費萬萬命下如公所奏<lb/>
行之既而宣府守將不遵約束公奏劾之而忌者因而<lb/>
造為飛語俄改左都御史專鎮大同忌者攟摭公行事<lb/>
命工部杜侍郎及科道官徃按之案巻明白無有所私<lb/>
<pb n="KR4e0115_WYG_020-18a"/>
乃止落太子太保以左都御史致仕家居未逾年復起<lb/>
公典兵政比至屢疏以病乞休致不許悉復舊所兼官<lb/>
未盡兩月憲宗皇帝賔天今上嗣位屢以疾求去不允<lb/>
疾已亟猶命卧理部事屬楚蜀大荒公慮有變猶力疾<lb/>
草疏乞遣將臣鎮壓之以消未然之患既封進屢問左<lb/>
右章出未或曰否遂側身面内而卒時己酉二月二十<lb/>
二日也享年六十有一上震悼輟朝一日遣官𦵏祭贈<lb/>
光禄大夫太保賜諡肅敏公沉重簡黙外若和緩内實<lb/>
<pb n="KR4e0115_WYG_020-18b"/>
嚴毅自為部屬時事事不茍有一事不當輙熟思審處<lb/>
之夜以繼日或對客猶沉吟未已或問之曰官中一二<lb/>
事恐不當耳凢奏疏文移必自起草每夜至二鼓方寢<lb/>
雖疾病中不廢天下事罔不經心而於國計邉務尤所<lb/>
注意一生仕宦立朝之外皆在西北二邉而於關中尤<lb/>
久故於榆林事為詳其功尤大而灼然在人耳目者在<lb/>
修邉墻一事其後又以大同宣府切近京師依倣所已<lb/>
行者為之竟為忌者所沮不克成論者謂其功程已有<lb/>
<pb n="KR4e0115_WYG_020-19a"/>
次第假饒未為盡善但十得四五而亦享四五之利不<lb/>
猶愈於盡廢乎論曰古稱儒臣之守邉者首稱韓范然<lb/>
二公之事載諸史傳者議論居多鑿鑿乎見諸行事而<lb/>
有實迹留於後世者亦不多見也今余公之建功在延<lb/>
綏環慶之間盖二公故壤也而榆林邉墻之修延袤餘<lb/>
二千里敵人望望而去邉民優游以嬉者餘二十年矣<lb/>
使繼公者人人皆體公心踵而葺之使毋至廢壊則公<lb/>
之功留於後世者豈下二公哉夫天之於邊塞固限之<lb/>
<pb n="KR4e0115_WYG_020-19b"/>
以山川山川不足而以人為補之因阨塞之闕順形勢<lb/>
之便以扼異類之衝突似不為過是故秦人築城非非<lb/>
而不量力不恤民則非也烏可以噎而廢食哉北魏髙<lb/>
閭亦嘗建此議矣而不克遂而公則遂矣且有效矣而<lb/>
或者不廢其前功而顧逆料其後弊何哉忌之也亦非<lb/>
專為公也方公建議時有云凢事務須足到目過似能<lb/>
經乆者方始為之予固知公非茍然而漫為之者邊牆<lb/>
之修成不成不足惜而所惜者民財民財不足惜而所<lb/>
<pb n="KR4e0115_WYG_020-20a"/>
惜者國計嗚呼快一已之私而忘國計之大斯人何人<lb/>
哉<lb/>
　　金侍郎傳<lb/>
公諱紳字縉卿其先錢塘人洪武初以閭右實京師遂<lb/>
為金陵人父潤號静虗博雅好古工詩善畫為時輩所<lb/>
重公生而頴敏讀書數遍即成誦甫成童從石首汪𢎞初<lb/>
習進士業年二十以尚書蔡氏傳領京闈薦明年登進<lb/>
士第選入翰林為庶吉士㑹詔修天下地志公充纂修<lb/>
<pb n="KR4e0115_WYG_020-20b"/>
官書成賜名寰宇通志有白金綵綺之賜即拜刑科給<lb/>
事中明年英廟復辟懲景泰舊事屢召言官面授以<lb/>
名俾舉劾公時與焉或賜食嘗諭内閣學士李賢令吏<lb/>
部毋以補外一日晡時有詔言官劾大臣之非法者事<lb/>
出倉卒公援筆立成彈文辭理俱到明日當廷奏劾聞<lb/>
者駭服今上嗣位陞本科都給事中首率六科疏論錦<lb/>
衣衛指揮門逹竊弄威福逹坐謫戍邉天下快之初逹<lb/>
以都指揮掌錦衣衛詔獄時逯杲者專伺百官過失每<lb/>
<pb n="KR4e0115_WYG_020-21a"/>
攟拾逹逹懼甚不敢恣及杲被害逹專委任以謝通為<lb/>
心腹一切反杲所為每事以忠厚為務時論翕然歸之<lb/>
及通死逹專聽其同官吕貴言以右武為事始任情張<lb/>
威大興羅織遣官校遍行郡縣緝訪事情有犯者即遣<lb/>
官屬拘逮所至贓賄狼籍天下騷然李學士以為言逹<lb/>
衘之屢欲中傷頼先帝仁明而止至是訴寃者紛然公<lb/>
時掌刑科奮然謂其僚曰此天下之大蠧言官責也此<lb/>
而不言又何用六科為即攘臂草奏當朝劾之時天順<lb/>
<pb n="KR4e0115_WYG_020-21b"/>
甲申也尋陳時政八事上以其言有理詔曰前三事朕<lb/>
自行之後五事付所司集議三事者持恒乆勤接見納<lb/>
忠言也三言者皆當時要務而勤接見一言尤為切中<lb/>
盖祖宗以来於凢燕閒之際執政大臣及左右近侍時<lb/>
常皆得接見自先帝以幼沖嗣位而此禮遂廢因襲以<lb/>
為故事故公言及之歲丙戌漕河淤阻京師米價騰踊<lb/>
沿河盜起公建遣御史及帥臣緝捕遂得安妥是歲陞<lb/>
南京大理少卿時公年纔踰三十屬官深於法者意公<lb/>
<pb n="KR4e0115_WYG_020-22a"/>
於法比容有所未習姑以難事試之公剖决無滯雖老<lb/>
於法者不過是乃大敬服尤留心獄事恒曰獄者人死<lb/>
生所繫箠楚之下何求不得彼不能伸於法司而求伸<lb/>
於我我又不為之理何用理寺為故凢經公平允者輙<lb/>
無異辭公在大理九年如一日秩滿陞南京刑部右侍<lb/>
郎月躬視獄者再毎戒飭其屬俾無法外施刑故事霜<lb/>
降後㑹大臣審録重囚必先召所屬郎署反覆詳審有<lb/>
可矜疑者必具録之至期對衆言某事可疑某情可矜<lb/>
<pb n="KR4e0115_WYG_020-22b"/>
囚因而得生者甚衆戊戌江西荒歉上特簡任公徃巡<lb/>
視許以便宜行事公委藩臬二司定計授畫俾各涖所<lb/>
部督責其屬勸興發而自居㑹府之行臺不輕舉動盖<lb/>
以專徃一方而他方有事則有所不及濟凢可以寛民<lb/>
力裕民食節財用弭盜賊者無所不用其心在江西幾<lb/>
二年凢措置得白金以兩計者十有七萬米榖以石計<lb/>
者幾二十萬所活軍民以口計者毋慮百六七十萬江<lb/>
西十有三郡之民頼公以安庚子囬任又明年壬寅六<lb/>
<pb n="KR4e0115_WYG_020-23a"/>
月辛酉偶得疾越六日丙辰卒年四十有九公性簡静<lb/>
而慎交游且官故鄉故舊有以私謁者輙拒絶之始雖<lb/>
不樂終莫不信服其公侍静虛翁家居者幾二十年不<lb/>
以公務而廢其私家之孝飬時人榮之平生儉約一無<lb/>
所好惟好積書號心雪所著有心雪稿若干巻存於家<lb/>
子三人長麒夀庚子貢士次麒永麒寧論曰公生長京<lb/>
師有静虗翁為之父年甫弱冠即登甲第選入中秘讀<lb/>
人間未見書即與纂修地志之命書成授官近侍擢貳<lb/>
<pb n="KR4e0115_WYG_020-23b"/>
大理繼二秋官殆其殁也又有𦵏祭之恩年雖僅及艾<lb/>
然人世百年所不能得者而皆有之於乎是固其世積<lb/>
家教之素學問持守之功而亦遭遇其時歟同年登進<lb/>
士者三百五十人選讀書中秘者二十一人公年最少<lb/>
發逹最早仕不出其鄉而父母俱存兄弟無故一登仕<lb/>
籍即蹈亨途未嘗一日齟齬而又推恩上封其祖下廕<lb/>
其子而長子者又以世業登天府名歴官二十有九年<lb/>
凢五轉官階所至有聲而人無異議公之死可謂無憾<lb/>
<pb n="KR4e0115_WYG_020-24a"/>
矣年雖不甚長而名之在天地間者則昭昭乎長不朽<lb/>
矣<lb/>
　　毛宗吉傳<lb/>
毛君諱吉字宗吉餘姚人也性剛直尤嫉惡自在邑校<lb/>
時見鄉人顯宦者歸或挟勢以凌鄉曲而於郡之長吏<lb/>
則卑卑以希合輒毅然形見顔面曰我得志弗為也歲<lb/>
甲子中鄉試再試禮部皆乙科不屑就歲甲戌登進士<lb/>
第授刑部廣東清吏司主事故事十三清吏司分理在<lb/>
<pb n="KR4e0115_WYG_020-24b"/>
京諸司刑獄廣東司當錦衣衛衛卒伺察百官隂事攟<lb/>
摭得分寸書片楮以聞不復核虗實輒當以罪公卿大<lb/>
臣皆惴惴奉承之惟謹公行請託莫敢違拒甚至以罪<lb/>
被逮法司亦不加箠君在清吏司有逮至者一懲以法<lb/>
略無顧忌其人至以俚語目君曰毛葛刺時長衛者怙<lb/>
寵大肆羅織勢熖爍人百官遇諸途趨避惟恐後君遇<lb/>
之獨以一手舉鞭彼愕然顧左右曰此非刑部毛葛刺<lb/>
耶益衘之其徒百計求君短長訖不可得適君偶以疾<lb/>
<pb n="KR4e0115_WYG_020-25a"/>
誤朝叅命錦衣衛鞫之其黨走報其長曰毛葛刺来矣<lb/>
乃預簡卒之彊忍者掄巨杖待君君至僅榜四支五骨<lb/>
見矣衆意君必死適有僧同在繫見君創甚而無悲容<lb/>
苦曲事君得不死既而隨衆例得復職衆咸曰毛葛刺<lb/>
自此懲創改節矣及蒞職操法愈嚴未幾陞廣東按察<lb/>
司僉事時廣城以西流賊殺掠居民殆盡其東幸無事<lb/>
而豪宗大户武斷吞併積習成俗君分巡惠潮首知其<lb/>
弊痛懲之豪右斂迹及其當代二郡民赴巡撫大臣願<lb/>
<pb n="KR4e0115_WYG_020-25b"/>
再借君一年於是檄再徃先是程鄉民羅劉寧者作亂<lb/>
官軍平之其黨楊輝者遯徃贑之安逺招集餘衆於閩<lb/>
廣江西之交大肆摽掠時官軍皆征廣西君不得已招<lb/>
之而輝等從命復業比君還㑹府而輝等復起摽掠如<lb/>
故君再至賊勢益大輝據上下寶龍峒其黨曾玉等據<lb/>
石坑峒謝瑩據龍歸峒破江西之安逺福建之上杭二<lb/>
縣逺近騷然諜報賊期以十一月二十二日攻程鄉縣<lb/>
治君曰賊勢衆矣與其臨時拒敵孰若先事制之乃命<lb/>
<pb n="KR4e0115_WYG_020-26a"/>
縣長吏宻集民壯并召旁近官軍僅得七百人即日倍<lb/>
道行三百里至赤硃坑翌日又行三十里至石坑峒賊<lb/>
數人負米出峒衆欲奮擊之君曰舎之毋驚動賊衆少<lb/>
頃賊知官軍至以其衆三千人陳山下賊衆我寡士卒<lb/>
有懼色君躬擐甲胄督戰於是士卒争奮自辰至午戰<lb/>
數十合賊遂敗走生擒曾玉及其徒二十餘人斬首三<lb/>
百餘級乗勝破龍歸峒獲謝瑩又明日直擣下寶龍輝<lb/>
衆陳石崖上我軍陳水中相持守之君以戰不得地亟<lb/>
<pb n="KR4e0115_WYG_020-26b"/>
分兵繞出其後賊莫測遂驚潰前後擒斬一千四百餘<lb/>
人餘黨悉平是役也我士卒不損一人犒賞糧餉皆出<lb/>
於臨時調度不取於官不斂於民又獲白金三千餘兩<lb/>
悉以送官巡撫大臣以其功狀聞未報而君又當分巡<lb/>
雷廉髙三郡人民為賊所殺虜十七八道路蕪塞數百<lb/>
里間無煙火君攬轡四顧慨然以削平賊㓂為己任既<lb/>
抵所部城門晝閉郡守猶鞭繫城中殘民追徴不已君<lb/>
至首命止之百姓如獲更生分守都指揮等官嬰城擁<lb/>
<pb n="KR4e0115_WYG_020-27a"/>
兵賊或十餘人或三五十人驅脇子女以千百數口過<lb/>
城下不肯出一騎發一矢甚或燕飲酣歌若罔聞知吏<lb/>
民以賊告輙加箠楚有自賊中逃囬者輙誣以通賊杖<lb/>
殺之自是生民進退失據無復生路矣君至嘆曰此方<lb/>
之人獨何辜哉是雖一時守將之責抑亦督責者之過<lb/>
也時雷州海康知縣王麒者獨奮不顧為衆所嫉君獨<lb/>
奬勵之適報賊至大體等村君時在雷州即移文都指<lb/>
揮出軍擊賊彼畏縮不敢出君又以大義激之亦不從<lb/>
<pb n="KR4e0115_WYG_020-27b"/>
君即督麒領民壯躬抵賊所戰敗之斬首數百餘級奪<lb/>
囬被虜人畜無數賊分三支犯呉川縣君覘知其一近<lb/>
河道即命麒乗小舟出賊不意悉破之得首虜六十餘<lb/>
級其二支聞風遯去自是君所部稍寧君以平賊方略<lb/>
來上上嘉其勞内批陞君本司副使仍降勑奬諭委以<lb/>
一方邉務而麒亦陞本府通判勑至君益感激思報歲<lb/>
乙酉春正月賊東出惠之河源轉掠韶之翁源君率官<lb/>
軍二千兼程追之斬獲百餘級賊遂西奔三月新㑹告<lb/>
<pb n="KR4e0115_WYG_020-28a"/>
急君率都指揮焦用指揮孫壁等官軍三千人至新㑹<lb/>
又得民之自効者近萬人明日行至大磴與賊遇戰破<lb/>
之獲首二十餘級乘勝追至雲岫山去賊營十餘里時<lb/>
二鼓矣君號召諸將曰賊營後山箐而前畈田左右皆<lb/>
山隴若敗必遯入後山爾等明日分兩哨進據後山我<lb/>
以精鋭衝其中爾兩哨左右合擊之賊可盡圖也約以<lb/>
鷄鳴蓐食黎明進兵是夜無星月遂至後期不得已三<lb/>
哨齊進賊果敗走棄營携妻子上後山君命潘百户者<lb/>
<pb n="KR4e0115_WYG_020-28b"/>
帥精壯千人據賊營賊多遺財物軍士競取之賊據髙<lb/>
瞭軍士有争奪者遂擁衆馳下刺殺潘軍士皆自營門<lb/>
擁出賊自後追之與右哨指揮閻華遇力戰乆之君命<lb/>
某徃援某承命不赴華馬躓亦為賊所刺諸哨遂奔潰<lb/>
君勒馬持刀大呼曰劄駐劄駐衆以潰勢不可復君從<lb/>
吏廖振等勸君宜隨衆姑避之以圖再舉君曰吾誓不<lb/>
與此賊俱生今衆多被殺傷而我獨生全可乎汝等亟<lb/>
走勿顧我言未巳賊七八人持鎗趨君君且罵且敵猶<lb/>
<pb n="KR4e0115_WYG_020-29a"/>
手劔斬賊斷一人臂力支不能遂被害時三月一日也<lb/>
是日雷雨大作山谷皆震動連日隂晦又八日始得君<lb/>
屍面貌如生舁歸廣城官吏士民弔哭者相屬事聞贈<lb/>
君通奉大夫廣東按察使録其子科為國子生是時仕<lb/>
嶺南與君同志者惟麒一人麒字某雲南大理府人正<lb/>
統丁卯貢士由胄監擢知海康縣至官日以忠義激其<lb/>
民遇賊至輙率衆奮擊之前後多所殺獲雷人頼以少<lb/>
安而一時郡守邉將反惡之君奏其有守有為同日陞<lb/>
<pb n="KR4e0115_WYG_020-29b"/>
本府通判未被命而先君死於賊至是有司併以聞朝<lb/>
命與贈君者同日下贈麒奉議大夫雷州府同知死時<lb/>
年四十四麒年若干史濬曰初君死時或傳至京師言<lb/>
藩司以白金千兩充行軍犒賞費委驛丞余文者從公<lb/>
行以司出入已用十之三矣文憫君死而貧無以為歸<lb/>
費以所餘金七百兩宻授君僕持歸是夜僕之婦忽出<lb/>
中堂據正席舉止如公狀顧左右曰請夏憲長来舉家<lb/>
驚惶走告近居沈經歴沈報僉憲胡希仁急来視之瞪<lb/>
<pb n="KR4e0115_WYG_020-30a"/>
目視胡曰非也頃之夏至乃起揖而言曰某受國恩不<lb/>
幸死於賊固無餘憾但余文所遺官銀已付某家雖官<lb/>
府無所稽考而某負汚辱於地下矣願亟以還官毋汚<lb/>
我言畢婦忽仆地少頃始蘓竟不知其所以云予始聞<lb/>
此言不敢以語人及夏君來覲予詢之果然嗟乎君生<lb/>
而亷勁不頗既死而英爽不昧猶如此而世之便已自<lb/>
文者至或誣君以激變衊君以贓私是尚有人心哉是<lb/>
尚有人心哉<lb/>
<pb n="KR4e0115_WYG_020-30b"/>
　　孔侍郎傳<lb/>
公諱鏞字韶文姓孔氏宣聖五十八代孫也元季髙祖<lb/>
克信始自曲阜遊學江西阻兵不歸而居蘓州父友諒<lb/>
舉進士知蜀之雙流縣公幼孤好學甫弱冠為長洲縣<lb/>
學生時提學孫御史鼎教人務先徳行學置一籍名敦<lb/>
本首著公名於籍公用是奮發益力於學登甲戌進士<lb/>
第初知都昌分民户為九等以均賦役設倉於水次以<lb/>
便収斂縣濵彭蠡毎風雨波濤澎湃若有物蜿蜒其中<lb/>
<pb n="KR4e0115_WYG_020-31a"/>
舟多覆者相傳以為䌫精過者望而祀之偶歲大旱公<lb/>
徃驗之乃巨木歲乆為荇藻所絡若鱗介然公火之其<lb/>
妄遂絶尋以弟銘選尚寧府郡主例避嫌改廣之連山<lb/>
連山西連昭賀猺獞出没無寧歲公至縣治無廨宇可<lb/>
居俸給殆絶父老間有至者公詢知民所在遣人招之<lb/>
不来公親詣其地民見公至驚走既而公炊飯民舎輙<lb/>
留錢米以償其薪水之費乃相率還拜伏道左公一一<lb/>
賑恤之俾復業由是趨事縣中縣治始復踰年大兵征<lb/>
<pb n="KR4e0115_WYG_020-31b"/>
廣西巡撫葉都御史檄公率民丁随軍征勦公所至招<lb/>
徠不事斬艾賊聞風降附諸將有欲殺人取馘者公必<lb/>
力爭之全活者甚衆時廣東州郡之界廣西者無不殘<lb/>
破而髙州尤甚僉謂公有撫綏才薦公試知府事髙州<lb/>
城外四山皆賊壘僅餘孤城城外積屍如京觀民外死<lb/>
於賊内死於疫城中軍民不滿百公至首呼父老問計<lb/>
咸曰城中人多有賊之戚屬切宜防之其来趨城者其心<lb/>
不可保惟宜閉門固守公曰不然髙州本無賊而賊之<lb/>
<pb n="KR4e0115_WYG_020-32a"/>
來也皆自廣西徃時守土者無逺圖民携家屬十百里<lb/>
来投城將以求生也乃閉門不納以致為賊所葅醢其<lb/>
在城中者又疑之或加害焉用是衆心携貳致外攻而<lb/>
内應徃時城䧟正坐此也乃大開城門来者無不納而<lb/>
在城者相染成疫曲加撫摩調飬死者為義塜於城外<lb/>
以瘞之流甿聞風来歸日以百數城不能容公即城東<lb/>
北隅築土為城以居焉時賊屯髙化境者凢十餘鄧公<lb/>
長據茂名之茅峒馮曉屯化州之西北界梁定屯畬禾<lb/>
<pb n="KR4e0115_WYG_020-32b"/>
嶺鄧辛酉屯於游魚寨侯大六屯於信宜界皆劇盜也<lb/>
惟茅峒距城僅十里而公長尤黠驁公屢遣人撫諭之<lb/>
使退不從公不告之僚屬不謀之妻子黎明潛呼四疲<lb/>
卒肩輿出城徑抵賊巢公長見太守至倉皇不知所以<lb/>
亟呼其黨擐甲出迓恠公無騎從遣人逺偵囬報無所<lb/>
見乃釋甲羅拜請公入坐定公從容諭以逆順禍福指<lb/>
天定約公長意猶豫而衆酋感悟泣下恨公来晚公長<lb/>
跪奉巵酒為夀公飲之不疑衆齊喊舞約降䕶送公囬<lb/>
<pb n="KR4e0115_WYG_020-33a"/>
夜四鼓逺近見火起賊自焚其巢也黎明開門納降者<lb/>
得數千人公長既降諸賊聞風次第納欵馮曉久屯化<lb/>
州界結土民以為内應久招之不服公詒以備他盜整<lb/>
兵夜進遣部下䝉浩率敢死士二百餘截其後而公以<lb/>
前軍應之二鼓擣其巢曉遁去執其妻子以歸曉意必<lb/>
戮其妻子也官軍屢招之不出既而聞公存撫甚厚也<lb/>
遂以其黨五百来歸事聞有文綺寶鏹之賜特陞廣東<lb/>
按察司副使賜璽書褒奨俾仍守其地於是梁定侯大<lb/>
<pb n="KR4e0115_WYG_020-33b"/>
六鄧辛酉皆受公招撫處之内地分地與耕且為我備<lb/>
他盜公部下有黎浩林雄數人皆有謀勇而雄尤為拳<lb/>
㨗後死於賊公撫尸慟哭親為殯𦵏一軍莫不感泣用<lb/>
是民夷感畏所至成功髙州人懐公徳惠立生祠祀之<lb/>
公聞母喪還守制軍民泣送有出千里外者服闋改官<lb/>
廣西諸州猺獞聞公名有素相率逺遁未幾陞按察司<lb/>
賊起自荔浦來冦總督朱都憲屬公督軍勦之賊相顧<lb/>
愕然曰此髙州公憲副耶是不可敵也亟趨去公一鼓<lb/>
<pb n="KR4e0115_WYG_020-34a"/>
平之事聞進階食二品禄賜文綺寶鏹尋陞左布政使<lb/>
莅事甫半月陞右副都御史巡撫貴州賜勅許便宜行<lb/>
事公益殫心力清平都勻二衛苖人據險肆掠垂二十<lb/>
年公至適来為患公督諸將授以方畧次第勦平邉徼<lb/>
無事公釐革諸弊奏請以貴州囚徒之戍雲南者撥補<lb/>
本處沿途驛逓軍夫之缺而給與月糧増設布政司官<lb/>
一員以專督糧餉皆前所未有也其他如省冗費黜貪<lb/>
殘減抑軍官之傔從卒反寃獄諸事皆足以厭服人心<lb/>
<pb n="KR4e0115_WYG_020-34b"/>
公清心介行所至人望而愛之知其為厚徳君子也故<lb/>
言出而人信之事行而人無異議今上初即位公上章<lb/>
言歴任三十餘年無一任不在邉方冐觸瘴毒積濕成<lb/>
疾乞致仕上不允既而念公久勞於外陞工部右侍郎<lb/>
召還道浙河而卒于富陽舟中𢎞治己酉九月三日也<lb/>
享年六十有三訃聞遣官諭祭命有司營𦵏事論曰吾<lb/>
夫子有言吾欲居九夷又曰道不行乘桴浮於海解者<lb/>
謂夫子特寓言耳豈眞欲浮洪濤而居瘴癘之鄉耶孰<lb/>
<pb n="KR4e0115_WYG_020-35a"/>
意其奠楹之後二千餘年而其聞孫乃眞以其却菜兵<lb/>
墮三都之術而施之桂海鬼方之間耶公以神明之胄<lb/>
誦詩學禮乃其素業也况軍旅之事聖祖猶以為未學<lb/>
而不欲以施之齊衛之地而又遑及於聲教漸被之遐<lb/>
外乎雖然儒者之道大而無所不通王者無戲言况聖<lb/>
人而虛言耶吾知聖人所謂未學盖謂春秋之世所從<lb/>
事者爾唐虞三代所謂神武不殺所以戡禍亂致太平<lb/>
者庸有不學乎王者一視同仁無間遐邇所謂浮海居<lb/>
<pb n="KR4e0115_WYG_020-35b"/>
夷眞誠有是言必真誠有是事特時無其事耳設或遇<lb/>
有其事未必不實踐其言也歴考史傳孔氏子孫顯者<lb/>
不過數人光不足道也安國穎逹輩皆以經術著名求<lb/>
其以功名顯於中州者固少而又况從事干戈以施之<lb/>
遐外之域乎哉尤其鮮也入國朝来孔氏子孫仕而官<lb/>
至卿佐者僅公一人足以為聖門之光矣朝廷以聖人<lb/>
之經術取人而得聖人之子孫而能實用聖人之言以<lb/>
成聖人千載已没之志豈但光孔氏哉誠亦儒者之光<lb/>
<pb n="KR4e0115_WYG_020-36a"/>
也予與公同科進士情誼視他人為篤且生嶺海間知<lb/>
公事特詳故為之傳云<lb/>
　　學拙先生傳<lb/>
天下日趨於巧矣所為拙者世絶少萬有一人焉似拙<lb/>
矣而實寓至巧於其中學拙先生生而拙者也顧以學<lb/>
稱此其異於人而予有以取之也學拙先生者姓蕭氏<lb/>
名旺字應韶其先廬陵人也元末有起義保鄉井者國<lb/>
初編入户籍遷戍廣東之惠州今居惠三世矣先生質<lb/>
<pb n="KR4e0115_WYG_020-36b"/>
實無他腸矢口出言無所避忌凢所云為皆誠心直道<lb/>
未嘗委曲遷就或目之曰拙先生笑曰予豈能拙哉學<lb/>
拙者耳大書宋周濓溪拙賦於壁日三復焉一出言一<lb/>
動足退輙惴然懼且憂曰吾得無過於巧乎人因其然<lb/>
遂名之以學拙先生而先生亦欣然曰稱吾者甚宜故<lb/>
亦以自號焉先生少無宦情隠然居戎伍中而名動一<lb/>
方自郡將以下咸敬重之僉舉為社學師其教人也甚<lb/>
有次第一時子弟經其指教者咸徐言緩歩人望之知<lb/>
<pb n="KR4e0115_WYG_020-37a"/>
其為先生弟子也先生平生善行可稱者甚多而事師<lb/>
恤鄰二事尤為惠人所稱道鄉儒有黄東野者工於詩<lb/>
先生自幼師事之其人既老貧且無子先生事之不啻<lb/>
所生日供其飲饌歲給其衣服凢衾枕幃幔噐用無不<lb/>
備焉既死斂襲殯𦵏之具一一如禮又為之服心喪者<lb/>
三年鄰人有徐姓者遭疫癘死者十餘口闔室出避其<lb/>
祖母老且病不能行雖至親者慮其傳染過而不之顧<lb/>
先生朝夕其旁躬具饘粥食之至死又為之斂殯云其<lb/>
<pb n="KR4e0115_WYG_020-37b"/>
平生所為大率類此二事皆世之號為能巧者所不屑<lb/>
為者也先生殁時年僅四十八平生止一子曰青字庭<lb/>
翠由進士起家為南京禮部祠祭清吏司主事今陞郎<lb/>
中朝廷以庭翠貴贈先生如其子官君子曰先生非拙<lb/>
者也拙於取利而巧於取善拙於得人而巧於得天先<lb/>
生非拙者也雖然取善遲取利速得人易得天難舎其<lb/>
速且易者而為其遲與難先生豈非拙者哉先生歿十<lb/>
有九年矣世之巧者日益其求拙如先生者何可得哉<lb/>
<pb n="KR4e0115_WYG_020-38a"/>
何可得哉<lb/>
　　無逸子傳<lb/>
無逸子者句容人凌其姓潭其名也字曰永澄先世以<lb/>
勤起家至無逸子五世矣千指同爨世守一勤至無逸<lb/>
子其勤益甚恒謂人曰我家之勤亦猶張氏之忍也彼<lb/>
以忍而相容我以勤而相勵兹其所以能久歟無逸子<lb/>
晝自旦至夕歲自春徂冬生自嬰至耄未嘗少逸愛之<lb/>
者曰子家衣食幸有餘貲且多子姓童僕胡自苦若是<lb/>
<pb n="KR4e0115_WYG_020-38b"/>
無逸子曰吾求逸爾未逹曰人惟無逸所以終逸彼常<lb/>
逸者豈得逸哉觀之天天未嘗一息停也故能成夫物<lb/>
觀之水水未嘗一息舎也故能底於海人何獨不然人<lb/>
特懵然於其中而不自覺耳盍觀嬰兒乎方見其出胞<lb/>
胎也既而可襁負也又繼而可提歩也俄而髫且齔矣<lb/>
突而角且弁矣天所以生生長長之者曷嘗息乎彼其<lb/>
身不自覺也終日與之處者不之覺也久别而忽相覿<lb/>
者則驚且訝之矣由是而推之若動物若植物莫不皆<lb/>
<pb n="KR4e0115_WYG_020-39a"/>
然是孰使之然哉造物者所以生生長長之化其機未<lb/>
嘗一息息也天之於我未嘗一息息我何可自暴自棄<lb/>
而茍安怠惰以自逸哉彼遊方之外者曰大塊息我以<lb/>
死盖知此矣人茍未至於結纓易簀之際皆非可息之<lb/>
境也一息尚存此志不容少懈非但欲勤已以成徳業<lb/>
也天道如是而人理亦當然爾吾之所以無逸我者盖<lb/>
求以息我也無逸而至於息我之境報天地以生成我<lb/>
之恩還天地以生動我之機斯可以長逸矣吾之所謂<lb/>
<pb n="KR4e0115_WYG_020-39b"/>
無逸者盖如是世豈人人知我哉因以無逸子自號人<lb/>
亦以無逸子稱之太史氏曰或有人傳無逸子言至京<lb/>
師予聞之驚且駭焉曰兹豈今世人哉兹豈今人言哉<lb/>
恨未之能一見也有一儒生謁予於所居詢其姓名乃<lb/>
無逸子子衍也因質其詳生告予以乃父所以謂其無<lb/>
逸者亦皆平平日用之常無甚過人者盖自其幼而弱<lb/>
弱而壯而强而艾而耆今且老矣為子而奉其父母若<lb/>
伯叔父母為弟若兄而友其弟若兄若羣從兄弟與夫<lb/>
<pb n="KR4e0115_WYG_020-40a"/>
處族姻友朋故舊一皆無悖徳無違禮治家殖産樹藝<lb/>
字畜事事皆不廢時亦不違時凢其所行皆與人同但<lb/>
人不能常而無逸子則常常如是耳噫資近乎道而自<lb/>
然存諸心行諸身施諸人者不詭異而有其常此無逸<lb/>
子所以合於聖人中庸之道也歟是以傳之以表見於<lb/>
世<lb/>
　録<lb/>
　　定興忠烈王平定交南録<lb/>
<pb n="KR4e0115_WYG_020-40b"/>
太宗文皇帝入正大統之初安南國王陳日煜為其臣<lb/>
黎季犛所弑季犛詭姓名為胡一元子蒼為胡<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>矯稱<lb/>
陳氏絶嗣<graphic n="KR1039" url="https://raw.githubusercontent.com/kanripo/KR-Gaiji/master/images/KR1039.png" mimeType="image/png"/>其甥請權署國事上不逆其詐從其請未<lb/>
幾求襲王爵許之踰年陳氏孫天平始從老撾遁至京<lb/>
愬其實季犛聞之懼遣使上表請迎天平還以國永樂<lb/>
四年春遣使者以兵五十人送天平歸逹其境季犛伏<lb/>
兵殺之及使者上聞之震怒諭羣臣曰朕為萬國主蠢<lb/>
爾蠻夷乃敢為不道以戕其主奪其國朕不正其罪如<lb/>
<pb n="KR4e0115_WYG_020-41a"/>
天道何既而占城亦告其侵軼疆界强授以印服又聞<lb/>
其僭號大虞紀年號蒼偽稱尊號季犛稱太上皇毁中<lb/>
國儒教謂孟子為盜儒程朱為剽竊乃議興兵問罪羣<lb/>
臣咸贊成之乃遣大臣告於郊廟分遣近侍徧告天下<lb/>
山川秋七月癸未制諭太子太傅成國公朱能佩征夷<lb/>
大將軍印充總兵官西平侯沐晟為征夷左副將軍新<lb/>
城侯張輔為征夷右副將軍豐城侯李彬為左叅將雲<lb/>
陽伯陳旭為右叅將勅大將軍率右副將軍右叅將又<lb/>
<pb n="KR4e0115_WYG_020-41b"/>
清逺伯朱友領驃騎將軍朱榮劉劄出鷹楊將軍吕毅<lb/>
方政神機將軍程寛羅文游擊將軍朱廣王恕橫海將<lb/>
軍魯麟劉清等二十五將軍統兩京畿荆湖閩浙廣東<lb/>
西之軍從廣西思明府慿祥縣進左副將軍率左叅將<lb/>
領都指揮陳濬盧旺等統巴蜀建昌雲貴之軍從雲南<lb/>
臨安府䝉自縣進以兵部尚書劉儁贊戎機刑部尚書<lb/>
黄福大理寺卿陳洽給事中馮貴督餽餉於凢所過名<lb/>
山大川修祀事乙酉出師上親幸龍江禡祭將帥陪位<lb/>
<pb n="KR4e0115_WYG_020-42a"/>
受服維謹訖事駐驆江滸誓於衆曰朕命汝等奉行天<lb/>
罰罪惟元兇尚體朕心毋窮武毋殺降毋繫累老稚毋<lb/>
毁壊室墓雖一草一木亦勿妄剪除違朕命者雖勞弗<lb/>
勩且底於罰能等頓首受命萬衆鼓舞登舟以行是年<lb/>
九月師次龍州大將軍遘疾以師授右副將軍十月庚<lb/>
子大將軍薨衆議軍機事重不容以緩請右副將軍代<lb/>
總其兵行大將軍事急驛以聞上命輔就佩征夷大將<lb/>
軍印代能總兵且降勅諭之曰昔太祖皇帝命開平王<lb/>
<pb n="KR4e0115_WYG_020-42b"/>
常遇春為大將軍岐陽王李文忠為偏將軍率師北征<lb/>
開平王卒於柳河川岐陽王率諸將掃蕩殘冦終建大<lb/>
勲著名青史爾宜取法前人以建萬世之功此定興忠<lb/>
烈王受命專征之始先是王與大將軍榜示黎賊父子<lb/>
大罪二十以明天討之意數季犛兩殺其主以奪其國<lb/>
罪一凢陳氏子孫殺之殆盡罪二滛刑以逞視國人如<lb/>
讐重斂暴征民不聊生罪三世本黎氏背祖更姓罪四<lb/>
既篡主位乃詐稱權署國事以罔朝廷罪五表請陳氏<lb/>
<pb n="KR4e0115_WYG_020-43a"/>
孫還以國及朝命使送之乃敢拒遏罪六殺國主孫罪<lb/>
七侵雲南之寧逺州七寨罪八殺土官猛慢虜其女徴<lb/>
其銀罪九威逼近邉土官致其駭散罪十侵廣西之禄<lb/>
州地界罪十一擅㩀酉平州殺土官罪十二占城國王<lb/>
占巴的頼國新遭喪興兵攻其舊州格烈等地罪十三<lb/>
又攻板逹郎黑白等州掠其人民罪十四勒取占城象<lb/>
百餘仍加兵不已罪十五占城既受天朝章服輙偽造<lb/>
金印帶服逼使其受罪十六責占城王惟知尊重中國<lb/>
<pb n="KR4e0115_WYG_020-43b"/>
而欲其以所以事中國者事之罪十七朝使送占城陪<lb/>
臣還其國以兵刼之於毘陵巷口罪十八既奉正朔又<lb/>
僭稱國號偽紀聖元紹成開大年號罪十九朝貢不至<lb/>
陪臣輙以罪人充使罪二十初交人聞天兵南下罔知<lb/>
所以既聞榜示咸知其曲在彼及見榜末云待黎賊父<lb/>
子就擒之後選求陳氏立之莫不延頸跂足以待王師<lb/>
之至王以十月丁未至慿祥縣禡牙入境并望祀其國<lb/>
中山川畢諭於衆曰皇帝非利安南土地人民乃為黎<lb/>
<pb n="KR4e0115_WYG_020-44a"/>
賊害其國主虐其黎庶奉行天討以繼絶世甦民困命<lb/>
我等以弔民伐罪丁寧告戒非臨陣不得殺人非禀令<lb/>
不許取物毋掠子女毋焚廬舎毋踐禾稼爾等宜奉承<lb/>
聖天子意以立竒功不用命者必以軍法從事無赦衆<lb/>
皆歡呼用命是日大軍入坡壘關掲前榜諭國中吏民<lb/>
以朝廷伐罪弔民之意以招徠之王詢知坡壘以南由<lb/>
隘留關歴鷄陵關至芹站山菁深險林木隂翳且多溪<lb/>
澗慮賊有伏先遣鷹揚將軍吕毅哨探及檄都督同知<lb/>
<pb n="KR4e0115_WYG_020-44b"/>
韓觀營於坡壘修道路繕橋梁督糧運戊申大軍次丘<lb/>
温縣己酉哨至隘留關賊衆二萬依山結寨毅攻㧞之<lb/>
斬首四十級生擒六十餘人是日驃騎將軍朱榮等亦<lb/>
破鷄陵關斬首六十餘級生擒十一人賊聞二關破其<lb/>
屯兵設伏者悉奔散壬子大軍次鷄陵關癸丑次芹站<lb/>
是日先遣鷹揚將軍方政游擊將軍王恕等直抵富良<lb/>
江北岸嘉林縣是時左副將軍西平侯亦自雲南䝉自<lb/>
縣進兵經野蒲蠻入境都指揮朱濬等奪猛烈關俞讓<lb/>
<pb n="KR4e0115_WYG_020-45a"/>
等㧞柵華隘隨處築堡駐兵伐木造舟都指揮徐源孔<lb/>
斌等突出宣光江口奪其澳沕等沙左叅将豐城侯領<lb/>
兵渡其上游都督程逹等中夜舁舟越山自間道以出<lb/>
逃水江縱火焚賊舟遂奪富良江十一月乙巳西平侯<lb/>
統軍至三帯州與王所遣都督朱榮㑹癸酉横海將軍<lb/>
魯麟驃騎將軍劉劄出㧞困吾寨是日有偽三帶州僉<lb/>
判鄧原南策州人莫邃等來降因詢降人知賊窠穴在<lb/>
東西二都恃宣江沲江富良江以為險自三江府沲江<lb/>
<pb n="KR4e0115_WYG_020-45b"/>
南岸繖圓山起由富良江南岸東下直至寧江又自富<lb/>
良江北岸自海潮江由希江麻牢江直至盤灘困㧞山<lb/>
立木為柵及増築土城於多邦隘樹柵立城連橋接艦<lb/>
七百餘里又於富良江南岸縁江下木杙悉國中舟艦<lb/>
泊其内凢諸港汊可通舟處俱下巨木以備賊衆聚屯<lb/>
守水陸者號七百萬盖悉驅國中老㓜婦女以助聲勢<lb/>
非實然也大軍屯富良江北岸王以書諭季犛曰子奉<lb/>
命統兵來問爾罪爾能戰則率衆於嘉林以待不能戰<lb/>
<pb n="KR4e0115_WYG_020-46a"/>
赴軍門以聽處分王意欲挑其急戰也㑹朝遣行人朱<lb/>
勸賫勅至諭犛賊以禍福及許其輸金五萬兩象百隻<lb/>
以贖罪行人至其國季犛不出見以詭辭畣曰文書比<lb/>
對原發勘合不同此必非上所遣又云兵已入境若兵<lb/>
囬即貢否則自有准備王知此勑是欲以欵其兵而賊<lb/>
亦無改過悔罪之意乃移軍三帯州屯箇招市口與左<lb/>
副將軍西平侯㑹議造船置銃以圖進取時賊有划船<lb/>
出没江口王命魯麟夜舁舟從上游下水奪其船斬首<lb/>
<pb n="KR4e0115_WYG_020-46b"/>
百餘級自是划船不敢出没王與西平侯議於上流渡<lb/>
江乃遣朱榮等於下流十八里嘉林置舟筏為欲渡之<lb/>
勢以掣其勢賊果分遣水軍於嘉林奪我舟榮等奮擊<lb/>
大破之十二月己亥大軍與左副軍合勢王與西平議<lb/>
曰賊邊江立柵勢逼地狭難以列軍惟多邦隘城外沙<lb/>
灘上平關足以容軍然其城峻濠深守具無不備而外<lb/>
設坑坎布竹籖賊所恃者此耳蠻人綿薄不耐苦不足<lb/>
慮也今我攻椇若雲梯仙人洞之類俱備攻而取之易<lb/>
<pb n="KR4e0115_WYG_020-47a"/>
也乃召將士諭之曰汝等報國成功在此一舉宜奮勇<lb/>
爭先以立竒功先登者不次陞賞將士聞命無不踴躍<lb/>
乃議分地界大軍攻其西南左副軍攻其東南己酉各<lb/>
列軍沙灘之上布置已定别調軍距欲襲之處里許作<lb/>
欲攻之勢以出賊不意於是出内府所製夜明光火藥<lb/>
散軍士俾執之有先登者燃之及吹角為號是夜四鼓<lb/>
都督黃中率官軍潛舁攻具越重濠抵城下用雲梯先<lb/>
附城都指揮蔡福等數人先躡梯登用刀亂斫賊衆驚<lb/>
<pb n="KR4e0115_WYG_020-47b"/>
呼城上火齊明角應之士皆蟻附而上賊于城内列陣<lb/>
驅象來衝我軍乃出内府所製獅子皮䝉馬象見獅形<lb/>
驚畏而顫又為銃箭所傷倒囬奔突賊潰亂自相蹂踐<lb/>
及官軍殺死者不可勝計大軍乘勝長驅明日追至繖<lb/>
圓山又明日循富良江南岸而下縱火焚緣江一帯木<lb/>
柵煙熖張天辛亥直擣其東都克之王與左副將軍駐<lb/>
軍於城之東南給榜招諭吏民降者日以數萬計王召<lb/>
其父老諭以弔伐之意歡聲動地乙卯議遣左叅將豐<lb/>
<pb n="KR4e0115_WYG_020-48a"/>
城侯李彬右叅將雲陽伯陳旭伐其西都賊首聞多邦<lb/>
破先已焚其倉廪携妻子遁於海島我軍至焚其宫室<lb/>
據其城池餘黨依天建山困救山等處水陸據守乃分<lb/>
遣清逺伯王友都督黄中都指揮栁琮等隨賊所在而<lb/>
征勦之自是年冬至明年春前後斬首三萬七千餘級<lb/>
時王留交州鎮過聞賊子黎澄聚舟黃江左副將軍左<lb/>
叅將領軍循富良江左右水陸並進次於木九江對岸<lb/>
下營辛巳賊船三百餘艘來犯我軍水陸夾擊賊衆大<lb/>
<pb n="KR4e0115_WYG_020-48b"/>
敗斬首萬餘級溺死者無筭二月乙巳王聞賊首遁於<lb/>
悶海口出魯江口與左副將軍㑹兵下膠水縣賊聞大<lb/>
軍至又逺遁大安海口王謂左副將軍曰賊聞大軍來<lb/>
不敢敵故潛遁他所以覘我動静我若囬軍交州留兵<lb/>
於鹹水關兩岸留戰船守備彼必出悶海口以襲我我<lb/>
俟其出水陸併擊之賊必成擒三月癸酉大軍囬交州<lb/>
甲午賊果犯鹹水關報至乙酉王與左副將軍兵水陸<lb/>
並進賊以海船横絶海口而以戰船划船兩岸齊進既<lb/>
<pb n="KR4e0115_WYG_020-49a"/>
而登岸植木為柵王乘其柵之未成親督精銳攻之都<lb/>
督栁昇等亦率舟師來奮擊賊遂大敗富良江水為之<lb/>
赤積屍數十里右叅將雲陽伯乘勢長驅直抵悶海口<lb/>
黎賊父子聞敗乗船逺遁於靈源王諭諸將宜乘破竹<lb/>
之勢追勦殄滅乃囬軍交州留右叅將守鎮備禦黄江<lb/>
等處四月乙亥王與左副將軍統軍由清化府倍道兼進<lb/>
調栁昇魯麟土官莫䆳等分領戰船由水路窮追戊寅舟<lb/>
師至清化之磊江賊衆聚船以拒昇等擊敗之斬首萬<lb/>
<pb n="KR4e0115_WYG_020-49b"/>
餘級五月丁卯王至演州栁昇等舟師來㑹途中降者<lb/>
相繼詗知黎賊父子遁于乂安府之深江王議與左副<lb/>
將軍兵從陸路栁昇等率舟師由水路追賊壬申大軍<lb/>
至乂安府土油縣王從舉厥江東路左副將軍從舉厥<lb/>
江西路進兵兩軍俱至盤石縣下營甲戌栁昇率舟師<lb/>
至竒羅海口與賊戰大敗之獲賊船三百艘餘船分散<lb/>
賊首潛竄草野乙亥昇所領軍士王柴胡等七人擒賊<lb/>
偽上皇黎季犛黃中所領軍士李保保等十人獲偽衛<lb/>
<pb n="KR4e0115_WYG_020-50a"/>
國大王黎澄丙子莫䆳下土人武如卿五人獲偽國主<lb/>
黎蒼及其偽太子苪於髙望山凢黎氏親屬俘獲無遺<lb/>
安南地悉平所得府州四十八縣一百八十六户三百<lb/>
十二萬五百象馬牛羊舟糧噐械無筭遣都督栁昇等<lb/>
獻俘闕下露布以聞先是王等受命時詔令求陳氏子<lb/>
孫立之至是平定王徧訪國中官吏耆老人等咸稱黎<lb/>
賊於己夘年殺光泰王顒立其子韶而殺之遂簒其國<lb/>
前後殺其近屬五十餘人及其逺族又千餘人血屬盡<lb/>
<pb n="KR4e0115_WYG_020-50b"/>
絶無可繼立者請依漢唐故事立郡縣如内地以復古<lb/>
王疏以聞上從其請乃於其地立交趾等處承宣布政<lb/>
使司都指揮使司按察司分其地為十七府四十七州<lb/>
一百五十七縣據其要害設衛十一守禦千户所三又<lb/>
於交廣分界處如潼關衛例設立温衛及坡壘隘留二<lb/>
守禦所軍𨽻廣西民屬交趾以相制馭是歲大詔天下<lb/>
以平安南復古郡縣之故并勅有司為陳王贈謚凢其<lb/>
宗親為賊所害者各贈以官又為之建祠立碑葺墳墓<lb/>
<pb n="KR4e0115_WYG_020-51a"/>
禁樵採各給户三十凢黎賊苛政暴斂悉皆除之擢用<lb/>
賢能優禮耆老賑恤窮獨革去夷俗以復華風使秦漢<lb/>
以來之土宇䧟於徼外者四百四十六年一旦復入中<lb/>
國版圖詔布天下文武羣臣親王藩服咸上表稱賀六<lb/>
年春班師入朝秋七月策功行賞進封王英國公西平<lb/>
侯黔國公清逺伯王友進侯爵都督栁昇陞安逺伯餘<lb/>
擢官増禄有差賜王誥劵玉帯金帛命子孫世襲加禄<lb/>
米三千石既大宴上親製平安南歌以褒嘉之是年冬<lb/>
<pb n="KR4e0115_WYG_020-51b"/>
安南餘孽簡定作亂定自稱陳姓本前陳舊官先已降<lb/>
附既而遁於乂安府與其黨鄧悉鄧鎔阮帥陳希葛等<lb/>
謀反偽稱日南王既而僭號大越稱興慶年號朝命黔<lb/>
國公充征夷將軍從雲南徃征之久不能遏絶廷議謂<lb/>
非王不可七年正月乃命王佩征虜副將軍印徃共勦<lb/>
之王以四月至南寧㑹兵五月入境王躬督戰艦破孔<lb/>
目柵再破醎子關斬俘無數賊退保黃江乘勝擊之於<lb/>
太平海口賊竄乂安偈江冬十月師至清化越四日生擒<lb/>
<pb n="KR4e0115_WYG_020-52a"/>
簡定於吉利柵之山并其黨陳希葛等轞送京師明年<lb/>
二月王還朝上嘉勞之未幾簡定餘黨陳季擴復嘯聚<lb/>
僭稱重光年號季擴乃簡定從子簡定為阮帥等所廢<lb/>
而立季擴定敗潛逺竄聞王班師復與陳景異等同反<lb/>
九年春正月復授王前印徃督師征之夏五月師次東<lb/>
關六月進兵賊聞王至以石填神頭海口三十丈許設<lb/>
拒木以抗王督將士悉起其石以通舟楫賊懼立堡常<lb/>
月江王戒衆曰此堡不足攻其山南險阻彼必設伏以<lb/>
<pb n="KR4e0115_WYG_020-52b"/>
撓我乃使驍將率土兵搜山果得其伏者斬之遂奪其<lb/>
堡賊遂逺遁王隨所至而追之賊或聚或散竟莫得其<lb/>
要領時關以東羣盗峰起所完者交州一城耳盖新設<lb/>
州縣軍衛太多交人乆外聲教樂歡縱不堪官吏將卒<lb/>
之擾徃徃思其舊俗一聞賊起相扇以動賊酋所至輒<lb/>
為之供億隠蔽以故賊潰復聚朝廷屢下詔招撫之授<lb/>
季擴以布政使彼欲受命制於其黨服而復叛偽稱王<lb/>
孫以復陳氏為辭大軍至則深入山海避之軍退復出<lb/>
<pb n="KR4e0115_WYG_020-53a"/>
用是官軍不能成功王既莅軍始大明賞罰而諸將疲<lb/>
於奔走徃徃因循玩冦都督黃中不用命王以軍法從<lb/>
事由是人民知懼不敢辭難避險是時賊恃荷花海險<lb/>
謂我師不能渡於日麗海口立堡以守王率舟師自竒<lb/>
羅海口洋過荷花海口直抵日麗賊焚堡而遁至茶偈<lb/>
江連進兵破之賊驚曰天兵飛来也遂大潰奪其化日<lb/>
城諜知賊悉衆守愛子江復追至其境賊伏巨象數十<lb/>
以為前敵列人馬於後盡力以抗我師王戒將校曰擒<lb/>
<pb n="KR4e0115_WYG_020-53b"/>
賊在此一舉機不可失乃鞭馬先進象伏突起王一箭<lb/>
落其象奴再箭中其象鼻象呌號退走自蹂其衆乗勢<lb/>
擊之斬艾僵伏填滿山澗賊徒散遁暹蠻等處王部分<lb/>
將領隨處搜捕至暹蠻昆蒲等柵山徑﨑嶇林麓隂翳<lb/>
馬不能前王乃下馬徒歩履險兼程趨之士卒不能從<lb/>
惟將校百餘人僅屬與賊遇殺數千人賊首陳季擴暨<lb/>
其妻子皆就擒時十一年冬也明年班師還京自王出<lb/>
師至是首尾踰三年始獲首虜說者謂王此役較之前<lb/>
<pb n="KR4e0115_WYG_020-54a"/>
平定之功為難云十三年四月朝命王佩征夷將軍印<lb/>
充總兵官徃鎮交趾又有平陳月胡之功十五年上以<lb/>
王乆勞於外詔還京師王以正統己巳没於王事至是<lb/>
三十有七年矣嗣子太子太傅襲封英國公懋出其家<lb/>
閽者歴任所録王平安南時前後所上奏啟見示屬予<lb/>
次第之予因叅考交趾郡志所載露布榜文及胡文穆<lb/>
公奉勅作平安南碑楊文貞公撰東平武烈王及定逺<lb/>
忠敬王神道碑附以所聞以為此録云<lb/>
<pb n="KR4e0115_WYG_020-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重編瓊臺藁巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁卷四</head> <lb/>
    <p>
<pb n="KR4e0115_WYG_004-1a"/>
欽定四庫全書<lb/>
　重編瓊臺藁卷四<lb/>
　　　　　　　　　　　　　明　邱濬　撰<lb/>
　五言排律<lb/>
　　李布政顒旌異巻<hi>歲庚辰旌異天下朝覲官十人賜宴及衣服</hi>
萬國朝王日三年述職春乾坤開泰運岳牧賀昌辰期<lb/>
㑹逢千載褒嘉僅十臣天顔臨下赫聖語為民諄魚藻<lb/>
歌王在龍光荷帝仁賜衣明黼黻尚食出珍醇金縷盤<lb/>
<pb n="KR4e0115_WYG_004-1b"/>
銀鶴鸞刀擘玉麟賔筵張錦綺仙樂奏韶鈞共載需雲<lb/>
厚親承湛露均朝廷旌有徳臣庻愧無因豈是恩偏厚<lb/>
由來治最循一方勞撫字九徳克忱恂匪懈勛庸著無<lb/>
華悃愊眞姓名書國史風彩動朝紳品藻殊猷異丹青<lb/>
眷顧頻暫教還外服行見據通津有美山東牧同為嶺<lb/>
表人寸心顓為國餘恵尚留閩新政孚青社先聲逹紫<lb/>
宸上方期汝作詔再許于旬日下辭丹扆天邊候皂輪<lb/>
此行應不乆四海待陶甄<lb/>
<pb n="KR4e0115_WYG_004-2a"/>
　　苖學士輓章<lb/>
一代文章伯才名海内傳道隨時共泰身與節俱全謙<lb/>
退心常下幾㣲見獨先九重思舊學萬口頌高賢愛國<lb/>
丹悰切還鄉素志堅憂如侍朝日貧似未官前風月閒<lb/>
情適溪山野思便當權無怨敵歸老即神仙暑簟涼風<lb/>
坐寒簷曝日眠逢人談徃事訓子校遺編進退恒依禮<lb/>
行藏不愧天眞堪敦薄俗自合享脩年河岳收靈氣星<lb/>
辰失舊躔九原今已矣四海共澘然<lb/>
<pb n="KR4e0115_WYG_004-2b"/>
　　寄題南華寺大鍳禪師<lb/>
佛法來東旦禪宗肇嶺南一溪香氣水萬縷藕絲衫結<lb/>
子花開五先人棗示三心燈受𢎞忍梵派演瞿曇山頂<lb/>
青螺聳波心碧玉涵衆流歸大海孤月印寒潭藹藹花<lb/>
雲煖瀼瀼法露甘未回煙水棹空費葛藤談奏樂黄岡<lb/>
石讀書張相巖也知祖堂近無暇一登參<lb/>
　　哭吕學士逢原<lb/>
忽得先生訃人心共有疑只期仁者壽豈意哲人萎慨<lb/>
<pb n="KR4e0115_WYG_004-3a"/>
念斯文誼同增世道悲儀型今已矣英爽果何之人竟<lb/>
空期望天胡不憖遺孤寒齊下淚輿𨽻亦齎咨物理難<lb/>
憑甚儒流更仗誰上心孤倚注後學失師資德量應誰<lb/>
繼猷為未盡施平生無忤物矢口出真辭寵厚何曾怙<lb/>
才髙不自知學成尤亹亹身貴益卑卑世競瞻威鳳人<lb/>
皆識瑞芝飲河咸滿量挹水輒沾滋事業方隆日光華<lb/>
待滿時氣還河嶽去名並日星垂當宁懷遺直同寅想<lb/>
令儀自天來䘏典舉世動哀思此别成千古無由酹一<lb/>
<pb n="KR4e0115_WYG_004-3b"/>
巵詩成二十韻聊以哭吾私<lb/>
　六言<lb/>
　　春日即事<lb/>
晴日花間蝶拍暖風栁畔鶯聲沂水詠歌氣象前川隨<lb/>
傍心情<lb/>
　　秋思<lb/>
水落淺灘石出霜冷疎林葉丹天外數聲過鴈人在髙<lb/>
樓倚欄<lb/>
<pb n="KR4e0115_WYG_004-4a"/>
　　江行<lb/>
翠竹白沙村逕落霞飛鶩江天倚杖夕陽影裏閒看江<lb/>
上歸船<lb/>
　　晩思<lb/>
虹截長空收雨日放殘光照霞午睡醒來無事獨立閒<lb/>
庭數鴉<lb/>
　　即景<lb/>
天通屋漏生白日映窓紗透明掃地焚香坐處湛然心<lb/>
<pb n="KR4e0115_WYG_004-4b"/>
地清平<lb/>
　　客窓三景次友人韻<hi>三首</hi>
明月欲上未上烏鴉東飛西飛物類皆知所憩何事遊<lb/>
人未歸<hi>右黄昏</hi>
漏滴銅壺恰半月到天心正圓人在子規聲處幾囘欲<lb/>
眠不眠<hi>右半夜</hi>
樓上更傳五㸃隣家雞呌三聲正是銷魂時候倚牀坐<lb/>
待天明<hi>右五更</hi>
<pb n="KR4e0115_WYG_004-5a"/>
　　廂房前有一檜樹夏熱甚向晩散堂閉門倚之而<lb/>
　　　坐頗有林間之趣<lb/>
午睡醒來無事斜陽轉過松隂倚樹科頭箕踞宛然身<lb/>
在山林<lb/>
　　夜半口占<lb/>
虚室天光止止華池春水津津瞑目澄心定志明朝要<lb/>
用精神<lb/>
　　梅窓<lb/>
<pb n="KR4e0115_WYG_004-5b"/>
疎影横窓似畫暗香拂鼻如焚天助梅花清趣微風淡<lb/>
月黄昏<lb/>
　　冬夜<lb/>
鐵硯烘氷研墨瓦爐化雪烹茶月下忽來詩友窓前只<lb/>
欠梅花<lb/>
　　偶書<lb/>
方寸間潛天地書巻中來聖賢誰道先生無事一日萬<lb/>
里千年<lb/>
<pb n="KR4e0115_WYG_004-6a"/>
　　春意<lb/>
借問春光何在花容栁色鶯聲日暖風和天氣霏霏微<lb/>
雨初晴<lb/>
　　四時吟<hi>四首</hi>
暖日輕雲天宇芳叢幽草園林此景此時難遇悠然暢<lb/>
快人心<hi>春</hi>
桃花李花結實榆葉栁葉成隂眼前物物生遂自無熱<lb/>
惱到心<hi>夏</hi>
<pb n="KR4e0115_WYG_004-6b"/>
天上片雲無有江心孤月自明水淨何如心淨風清亦<lb/>
似人清<hi>秋</hi>
蕩蕩光明世界清清㓗白樓臺人在玉堂髙處絶無一<lb/>
㸃塵埃<hi>冬</hi>
　七言絶句<lb/>
　　青宫勉學<hi>五首</hi>
一有元良萬國貞重離繼照普天明承師問道知仁孝<lb/>
遇廟斯趨過闕行<lb/>
<pb n="KR4e0115_WYG_004-7a"/>
天然理義在人心抗法何勞惜伯禽教育從來需禮樂<lb/>
薫陶變化用功深<lb/>
好讀虞書大禹篇潛心玩味執中言帝堯咨舜舜咨禹<lb/>
千古人君出治原<lb/>
誰道為君最是難看來只在一心間人心若與天心合<lb/>
一念纔興萬姓安<lb/>
創業雖難保更難朝兢暮惕不遑安請看積土為山者<lb/>
九仭功虧一簣間<lb/>
<pb n="KR4e0115_WYG_004-7b"/>
　　興王分封之國<hi>十三首代言</hi>
天生骨肉素鍾情一旦那堪送逺行華萼樓頭凝望處<lb/>
鴈行凄斷作離聲<lb/>
千里分封向郢中牙檣錦纜趁秋風不堪手足分攜處<lb/>
一曲離歌意萬重<lb/>
慇懃步送出宫門骨肉情深不忍分别後相思何日㑹<lb/>
燕山荆樹隔重雲<lb/>
千里封疆百雉城荆山疊疊漢江清陽春白雪歌樓上<lb/>
<pb n="KR4e0115_WYG_004-8a"/>
無事頻登望茂陵<lb/>
治國從來在慎初清心寡慾近文儒瀕行贈别無他物<lb/>
祖訓條章一卷書<lb/>
陟彼髙岡有所思舉頭愁見鴈分飛何時共醉荆花下<lb/>
把酒同歌韡韡詩<lb/>
人生進學在嬰孩情竇斯時尚未開若是過時方去學<lb/>
層層塵土翳靈臺<lb/>
天生來在帝王家事事如心物物佳第一勸渠勤惜福<lb/>
<pb n="KR4e0115_WYG_004-8b"/>
莫貪莫酷莫豪奢<lb/>
自古親王誰最賢唐寧王憲漢河間遵依祖訓師前哲<lb/>
子子孫孫永守藩<lb/>
勸爾青年勉用心莫教辜負過光隂光隂似箭催人老<lb/>
白髪紛紛忽滿簮<lb/>
為學工夫在養䝉恰如泉水出山中涓涓清徹無泥滓<lb/>
雲影天光上下同<lb/>
藩屏皇朝殿一方英名千古永流芳尚賢好古躭經史<lb/>
<pb n="KR4e0115_WYG_004-9a"/>
記取吾家蜀獻王<lb/>
生長天家富貴中錦衣玉食樂無窮宫中晝永無他事<lb/>
正好勤修日進功<lb/>
　　代勉大臣<hi>二首</hi>
自古明良際㑹難此時魚水幸同歡鹽梅麯蘖期交輔<lb/>
好竭中心一寸丹<lb/>
創業艱難百戰餘此心無日不躊躇自慚涼薄無他技<lb/>
頼爾輸忠啟沃予<lb/>
<pb n="KR4e0115_WYG_004-9b"/>
　　代言勉文臣<hi>九首</hi>
為君不易做臣難上下交脩在克艱業業兢兢互相儆<lb/>
一時休放半時閒<lb/>
知賢不用是違天用了瘝官是隱賢君若不賢當自咎<lb/>
臣如不職是誰愆<lb/>
世上何為最不祥不祥之罪蔽賢當自身不肯陳忠悃<lb/>
又忌他人有所長<lb/>
三復髙皇大誥篇同遊一語冠篇端予方法祖求賢佐<lb/>
<pb n="KR4e0115_WYG_004-10a"/>
誰謂君臣際㑹難<lb/>
宫殿千門萬户開一塵飛不到靈臺四方八面無遮礙<lb/>
蕩蕩空明何快哉<lb/>
聖朝開閣待文儒廣讀人間未見書功業直須期丙魏<lb/>
文章應莫讓歐蘇<lb/>
當宁虛心用老臣弼成台德濟斯民一時少俊非無見<lb/>
不似耆賢體認真<lb/>
先朝倚注老成臣白首如今有幾人莫效阿時甘曲學<lb/>
<pb n="KR4e0115_WYG_004-10b"/>
千年史筆笑平津<lb/>
幼時初學壯行之效用于今正是時予也推誠方任用<lb/>
人爭洗眼看施為<lb/>
　　代言勉武臣<hi>五首</hi>
爾祖功成百戰餘勲名曄曄著丹書既為世胄侯公子<lb/>
須作人間大丈夫<lb/>
東征西伐累經營基業非由一日成共秉忠貞延國祚<lb/>
各思建立振家聲<lb/>
<pb n="KR4e0115_WYG_004-11a"/>
將帥成功在協和一心為國更無他閒中無事觀前史<lb/>
看取相如遜老頗<lb/>
剖符賜鉞坐專城功業非由一日成共秉忠貞扶國祚<lb/>
各思建立振家聲<lb/>
父祖勲庸播古今今人當本昔人心濟時勲業隨時勉<lb/>
莫待頭顱白雪侵<lb/>
　　代勉文武臣<hi>四首</hi>
文臣不肯用虚文武將能思報國恩文武股肱同協力<lb/>
<pb n="KR4e0115_WYG_004-11b"/>
萬人安樂一人尊<lb/>
本朝革去中書省政事平章付六卿但得和衷期共治<lb/>
坐令四海永平寧<lb/>
公卿率屬行王道將帥嚴兵振國威海内軍民咸樂業<lb/>
邊方萬姓盡來歸<lb/>
文吏存心不害民武臣盡職肯捐身𦕈予端拱深宫裏<lb/>
四海熙熙萬物春<lb/>
　　代勉儒臣<lb/>
<pb n="KR4e0115_WYG_004-12a"/>
每日文華御講筵一時進説總儒仙中宵紬繹明揚意<lb/>
盡是忠君愛國言<lb/>
　　代勉百寮<hi>二首</hi>
祖宗功德大如天子子孫孫萬代傳我為祖宗守基業<lb/>
一言一行敢忘愆<lb/>
祖宗百戰起間闗夙夜憂思敢自安惟願一時諸俊傑<lb/>
交修不逮濟時艱<lb/>
　　代勉百官<lb/>
<pb n="KR4e0115_WYG_004-12b"/>
眇予願治意惓惓政賴忠良為率先最念當今尤急務<lb/>
民無衣食庫無錢<lb/>
　　代勉宫禁<hi>二首</hi>
萬里窮荒漲海涯游心一日幾千囘雖然破屋低簷下<lb/>
飛夢時常亦到來<lb/>
王化風行自掖庭管絃無譜有書聲人人解得闗雎意<lb/>
月下謳吟對小星<lb/>
　　代勉宗藩<lb/>
<pb n="KR4e0115_WYG_004-13a"/>
天生枝派本同根都是髙皇一氣分叨主宗盟承正統<lb/>
敷施敢有不均恩<lb/>
祖宗家法逺流傳聖訓諄諄在簡編願與宗盟共遵守<lb/>
謹身惜福畏人言<lb/>
　　代勉勲戚<lb/>
從來勤儉在身先競惜分隂若惜錢自古化行由貴始<lb/>
丁寧勲戚聽吾言<lb/>
　　代勉邊將<hi>二首</hi>
<pb n="KR4e0115_WYG_004-13b"/>
勿貪小利競虛名有志須知事竟成誰道君門隔萬里<lb/>
予心切切在邊城<lb/>
皇朝邊將用賢勲坐運韜鈐撫漢軍此日宣威向沙漠<lb/>
他年圖像在麒麟<lb/>
　　代勉内宦<lb/>
天宫深邃地蒲青不是親臣不得行莫道内家人不見<lb/>
凛然常似在朝廷<lb/>
　　代勉節用<lb/>
<pb n="KR4e0115_WYG_004-14a"/>
用財休强無為有積聚須從少致多滴水涓流能愛惜<lb/>
不消旬月便成河<lb/>
　　過梅闗題張丞相廟<lb/>
平生夢想曲江公五百年來間氣鍾行客不知經世業<lb/>
往來惟羨道傍松<lb/>
　　初過梅闗<lb/>
當年未過梅闗上但道梅闗總是梅今日過闗堪一笑<lb/>
滿山荆棘野花開<lb/>
<pb n="KR4e0115_WYG_004-14b"/>
　　題梅<hi>少作</hi>
自是花中一世豪林逋何遜謾呶呶占魁調鼎皆餘事<lb/>
更有氷霜節操髙<lb/>
　　荔子<lb/>
世間珍果更無加玉雪肌膚罩絳紗一種天然美滋味<lb/>
可憐生處是天涯<lb/>
　　題希夷長睡圖<lb/>
墜驢一笑便歸山衾枕乾坤分外寛一汴二杭閩又廣<lb/>
<pb n="KR4e0115_WYG_004-15a"/>
依然春夢未曾䦨<lb/>
　　七夕<hi>三首</hi>
枉將佳㑹玷髙名一夜難償百夜情何似月宫孀宿者<lb/>
凛然千載有餘清<lb/>
得失乘除理自然别多㑹少不須憐相逢三萬六千歲<lb/>
便是人間一百年<lb/>
天上佳期果有無可憐千載被人汚銀河一帶清如許<lb/>
不為天孫洗厚誣<lb/>
<pb n="KR4e0115_WYG_004-15b"/>
　　曉閨<hi>少作</hi>
曉起梳粧傍鏡臺忽聞一陣好香來亟呼侍女推窓看<lb/>
定是薔薇昨夜開<lb/>
　　因事有感唐人有詩云公道世間惟白髪又云惟<lb/>
　　　有東風不世情又有云花開蝶滿枝花謝蝶還<lb/>
　　　稀惟有堂前燕主人貧亦歸是皆憫世悼俗之<lb/>
　　　言味其詞可以知其時矣由今日以觀尤有甚<lb/>
　　　於此者故反其詞為一絶云<lb/>
<pb n="KR4e0115_WYG_004-16a"/>
白髪年來也不公春風亦與世情同于今燕子如蝴蝶<lb/>
不入尋常矮屋中<lb/>
　　春閨怨<hi>二首少作</hi>
春雨池塘草發芽春風庭院栁飛花韶光尚有歸時節<lb/>
何事遊人未到家<lb/>
舊歲花殘今又開去年人去幾曾來不知明歲花時節<lb/>
人在天涯囘未囘<lb/>
　　梅嶺<lb/>
<pb n="KR4e0115_WYG_004-16b"/>
馬踣車摧夜尚行從教林外鷓鴣鳴世人若有移山力<lb/>
嶺海多年地已平<lb/>
　　客京師作<lb/>
遊學他鄉未得囘夢魂常繞望鄉臺西風曾到幽閨否<lb/>
寒到身邊衣未來<lb/>
　　題文丞相廟<lb/>
舉世紛紛敗名節獨捐一死正綱常英魂千古誰褒奬<lb/>
自有真人出鳯陽<lb/>
<pb n="KR4e0115_WYG_004-17a"/>
　　紅梅<lb/>
瓊妃夜宴蘂珠宫歸到人間便不同誰把秋香浪評品<lb/>
此花真是狀元紅<lb/>
　　閨怨<hi>二首</hi>
膏粱無味管絃哀欲候歸舟怕上臺羡殺春江潮有信<lb/>
等閒朝去夕還來<lb/>
百歲光隂能幾時年年心事苦相違恨人不似巢梁燕<lb/>
一度春來一度歸<lb/>
<pb n="KR4e0115_WYG_004-17b"/>
　　庚午歲客中重九<lb/>
淵明無酒對黄花子美無錢尚可賖不似天涯牢落客<lb/>
無花無酒度年華<lb/>
　　讀悟真篇<hi>三首</hi>
真鉛真汞結真丹易簡工夫不在繁道是悟真應未悟<lb/>
悟真寧用許多言<lb/>
天然義理本來真自古原無不壞身若道神仙長不死<lb/>
世間應有漢唐人<lb/>
<pb n="KR4e0115_WYG_004-18a"/>
張翁自謂得真傳喫𦂳教人學大還今去翁時未千載<lb/>
如何不見在人間<lb/>
　　題明妃圖<lb/>
莫向西風怨畫師從來暘谷日光遺當時不遇毛延壽<lb/>
老死深宫誰得知<lb/>
　　題淵明圖<lb/>
桓公事業晉山河觸目傷心可奈何籬下菊花門外栁<lb/>
時時相對醉吟哦<hi>陶侃諡桓</hi>
<pb n="KR4e0115_WYG_004-18b"/>
　　思親<lb/>
薊北天南萬里長欲歸無計苦思鄉帝城品物多佳味<lb/>
毎恨慈親未得嘗<lb/>
　　遊揚州蕃釐觀<lb/>
蕃釐觀裏草芉芉不見瓊花見八仙豈是花神知厭亂<lb/>
香魂先返大羅天<lb/>
　　夜泊淮安西湖嘴唐詩稱揚一益二是天下繁華<lb/>
　　　地揚州為最今其地闤闠人烟之盛視淮隂反<lb/>
<pb n="KR4e0115_WYG_004-19a"/>
　　　若不及焉有感書此<lb/>
十里朱樓兩岸舟夜深歌舞幾曾休揚州千載繁華景<lb/>
移在西湖嘴上頭<lb/>
　　古意<hi>二絶</hi>
簾幙沉沉窣地垂重門十二掩斜暉慇懃更把殘機理<lb/>
待剪征夫寄逺衣<lb/>
獨守空閨不自憐憐郎歲晩尚防邊秋來莫作還家夢<lb/>
妾貌于今異少年<lb/>
<pb n="KR4e0115_WYG_004-19b"/>
　　花徑<hi>二首</hi>
春滿長安富貴家淺紅深碧競豪奢書生掃地開三徑<lb/>
只種忠花與孝花<lb/>
閒來無事學栽花毎日朝囘玩物華不是偷閒作時態<lb/>
要分春意到貧家<lb/>
　　題蘭為李時習作<lb/>
蕭艾年來三尺長世間誰製芰荷裳深山深處無人到<lb/>
獨立西風自在香<lb/>
<pb n="KR4e0115_WYG_004-20a"/>
　　題李閣老愛竹軒卷<hi>二首</hi>
軒外青青自作林暖風和日散清隂閒來坐玩中虛象<lb/>
契得羲皇畫卦心<lb/>
先生愛竹異常情不為清隂與妙聲應似濓溪窓外草<lb/>
滿庭青翠自生生<lb/>
　　王抑菴尚書輓詩<hi>三首</hi>
西昌文獻冠東南東里元來有抑菴一代典刑今已矣<lb/>
望洋多少客懷慚<lb/>
<pb n="KR4e0115_WYG_004-20b"/>
秘閣當年應列星凌晨惟見一參横澄江落木天低處<lb/>
耿耿寒光伴月明<lb/>
獨掌銓衡十五年陽春生物幾曾偏孤寒南望長垂淚<lb/>
暮雨空山啼杜鵑<lb/>
　　題沈主事荆溪山水<lb/>
對圖撫景思凄然似與溪山有夙縁擬學坡翁來問舍<lb/>
無人贈與買山錢<lb/>
　　十月見菊<lb/>
<pb n="KR4e0115_WYG_004-21a"/>
淺紅淡白間深黄簇簇新粧陣陣香無限枝頭好顔色<lb/>
可憐開不為重陽<lb/>
　　竹軒<lb/>
種得幽篁傍小軒每依清影酌芳尊春風不惜階苔破<lb/>
願汝多多長子孫<lb/>
　　暮春不見花偶成<hi>二首</hi>
春來無日不風沙踏遍街頭不見花又負一年遊賞意<lb/>
滿園桃李是誰家<lb/>
<pb n="KR4e0115_WYG_004-21b"/>
三月京華景物佳獨憐無地可移花紛紛紅白桃兼李<lb/>
盡屬朱門富貴家<lb/>
　　讀郝經繫鴈帛詩偶成<lb/>
北鴈曾聞繫漢書又看南鴈逓還胡迎鑾鎮上修書處<lb/>
還似蘇卿雪窖無<lb/>
　　題小景<lb/>
石橋流碧水潺湲千樹桃花萬疊山謾道仙家有靈藥<lb/>
看來終不似人間<lb/>
<pb n="KR4e0115_WYG_004-22a"/>
　　夢亡妻<lb/>
越南冀北路紛紛死别生離愁殺人誰信十年泉下骨<lb/>
分明猶有夢中身<lb/>
　　書所見<lb/>
錦衣公子氣翩翩老去心情尚少年笑折海棠呼酒飲<lb/>
醉來猶自戴花眠<lb/>
　　晩感<lb/>
寒鵶日日晩投林却憶山家隔萬岑豈是不歸歸未得<lb/>
<pb n="KR4e0115_WYG_004-22b"/>
暗風吹淚落衣襟<lb/>
　　為林學士題十二紅畫<lb/>
丹杏香邊翠竹中幽禽兩兩立東風不知毛羽紅多少<lb/>
却得人呼十二紅<lb/>
　　送樊景瞻河南大㕘<hi>五首</hi>
十年簪筆立螭坳屢奉綸音駕使軺此日承恩佐藩服<lb/>
一車甘雨到陳橋<lb/>
分得周家陜以東黄河千里界提封到時多種甘棠樹<lb/>
<pb n="KR4e0115_WYG_004-23a"/>
留取他年䕃老農<lb/>
河水趨淮不用挑緑林深處亦通樵中原可是都無事<lb/>
靜倚晴窓檢詔條<lb/>
天光近處地蒲青記得君王問賈生謾向河南望河北<lb/>
碧天涼露滴金莖<lb/>
二十年前舊托交少年意氣兩相髙只今漸覺成衰老<lb/>
猶自臨分解夢勞<lb/>
　　二絶句<lb/>
<pb n="KR4e0115_WYG_004-23b"/>
閒官深與拙相宜懶散過於未仕時萬事不知春睡穩<lb/>
任他門外吏催詩<lb/>
了無毫髪負公私苦奈年年尚欠詩不是阿諛即啼哭<lb/>
等閒償足是何時<lb/>
　　送馮副使士定之廣東憲臺<hi>四首</hi>
故人持節下南溟臨别云云話别情若過深山更深處<lb/>
停車莫聽鷓鴣鳴<lb/>
百雉層城鴈翅開隂隂古栢擁霜臺登臺正好頻西望<lb/>
<pb n="KR4e0115_WYG_004-24a"/>
千里荒烟接野萊<hi>時廣城以西被猺冦</hi>
春風不到海邊天喜見煌煌使節鮮料得吳兒心似鐵<lb/>
不妨多飲石門泉<lb/>
家在天南地盡頭白雲歸處海悠悠君行是我家居處<lb/>
莫謾逢人嘆逺遊<hi>時老母在南士定之親在北</hi>
　　春寒<lb/>
九十春光將過半凄凄猶似舊冬天依稀記得江南景<lb/>
小扇輕衫戲水邊<lb/>
<pb n="KR4e0115_WYG_004-24b"/>
　　望居庸闗<lb/>
千里坡陀亘厚坤龍蟠鳳翥虎猊蹲青山也恐邊塵擾<lb/>
疊疊層層䕶北門<lb/>
　　和友人别牡丹詩韻<lb/>
天香國色冠中州花卉叢中第一流白晝倚䦨宵秉燭<lb/>
臨行猶自屢囘頭<lb/>
　　過某氏園亭有感<lb/>
危牆薦棘鎖重闗不許遊人取次攀一夜西風零落盡<lb/>
<pb n="KR4e0115_WYG_004-25a"/>
牛羊成隊下空山<lb/>
　　經舊遊有感<lb/>
當年同醉習家池歌舞流連醉不歸今日獨來墻外望<lb/>
亭臺依舊主人非<lb/>
　　覽鏡有感<lb/>
與老無期遽見侵不知不覺忽盈簪朝來把鏡驚還笑<lb/>
已到頭顱未到心<lb/>
　　題金本清鈎勒竹<lb/>
<pb n="KR4e0115_WYG_004-25b"/>
四明倦客多幽趣傳得陵州法外心應似唐人臨晉帖<lb/>
茂林脩竹在山隂<lb/>
　　南行途中見北人<lb/>
旅食京華數十春飽諳霜雪慣風塵南來忽見幽燕客<lb/>
還似當年遇越人<lb/>
　　客中夜雨<lb/>
旅館秋風夜雨聲思家愁路憶神京寒蛩亦似知人意<lb/>
相伴哀吟直到明<lb/>
<pb n="KR4e0115_WYG_004-26a"/>
　　甲午歲舟中偶書<lb/>
老到頭來不自知畏途猶自苦奔馳不如歸卧長林下<lb/>
掃地焚香待死時<lb/>
五十駸駸入老鄉世間滋味飽經嘗匡時有術無施處<lb/>
旦夕惟焚一炷香<lb/>
樂土何鄉似醉鄉昏昏沌沌度年光恨天戒我平生酒<lb/>
苦被醒眸擾悶腸<lb/>
地角天涯最逺鄉我家住在海中央他年乞得身歸去<lb/>
<pb n="KR4e0115_WYG_004-26b"/>
追憶經遊夢一場<lb/>
　　戲和友人韻<lb/>
劉郎老去尚風情對景時時逸興生盡日看花心不厭<lb/>
夢中猶自繞叢行<lb/>
　　夢中食荔枝<lb/>
故鄉荔子正嘗新應念區區行路人夢裏忽然嘗此味<lb/>
覺來猶自口津津<lb/>
　　題馬<lb/>
<pb n="KR4e0115_WYG_004-27a"/>
天生駿骨異尋常午夜房星照地光冀北隴西捜索徧<lb/>
歸來内苑有飛黄<lb/>
　　思家<lb/>
故園松竹漸成林無夜思家不上心何日得酬投老志<lb/>
杖藜隨意踏花隂<lb/>
　　偶書寄友人<lb/>
故人日日漸消磨死别生離可奈何午夜夢囘閒㸃檢<lb/>
在人何少去人多<lb/>
<pb n="KR4e0115_WYG_004-27b"/>
　　題程彦實尚書晴洲卷<hi>十首</hi>
舉世昏昏夢裏過晴明時少晦時多一生日月光中老<lb/>
閒向沙頭弄碧波<lb/>
二水中分未是竒萋萋芳草亦奚為何如司馬程休父<lb/>
一片晴洲到處隨<lb/>
少居河北老江南風月隨身到處㕘最是芳洲晴景好<lb/>
泥融沙煖水光涵<lb/>
月明芳渚山微潤日照平沙水不波萬里中間千載下<lb/>
<pb n="KR4e0115_WYG_004-28a"/>
此時此境亦無多<lb/>
雲行雨施總霑優收斂竒功向一洲白日在天光在地<lb/>
杖藜徐步看魚遊<lb/>
羡公所至有晴洲常遇清明好轉頭多少江湖游衍客<lb/>
隂風晦雨不知休<lb/>
晴天朗日景熙熙旦晝皆佳晩更宜踏遍白沙鷗不起<lb/>
無心待物物無疑<lb/>
宛宛芳洲臨水濵趂時歸老理絲綸世人莫作磻溪看<lb/>
<pb n="KR4e0115_WYG_004-28b"/>
不是當年待載人<lb/>
一片溪山景最竒空濛瀲灔兩皆宜青天白日好歸去<lb/>
不待沾裳濕足時<lb/>
天氣清明洲渚平忘情魚鳥結幽盟人間樂事輸公手<lb/>
况復承家有寧馨<lb/>
　　睡起<lb/>
白日愁將醒眼看奈何生與酒無縁幸來尚有安心處<lb/>
閉閣垂簾盡日眠<lb/>
<pb n="KR4e0115_WYG_004-29a"/>
　　嘆菊<lb/>
菊花開是晩秋時雖是開遲落亦遲謾羨東風花卉好<lb/>
等閒開落又空枝<lb/>
　　冒寒早行有感<lb/>
世味經嘗盡飽知衝風冐雨欲何為得來外物猶非我<lb/>
况是茫茫未可期<lb/>
　　偶書所見<lb/>
年過知非心總灰千思百計欲求回忽然驚見同袍客<lb/>
<pb n="KR4e0115_WYG_004-29b"/>
白首初隨計吏來<lb/>
　　哭子崑<hi>二首</hi>
至性竒資逈異常老懷切切不能忘尋常不下恓惶淚<lb/>
剛為宗祊洒數行<lb/>
暮年失却慰心兒合眼時時似見之安得感通如顧况<lb/>
非熊還有再來時<lb/>
　　除夜<lb/>
惆悵年年年復年年年年夜一年添一年添處一年減<lb/>
<pb n="KR4e0115_WYG_004-30a"/>
可惜年光就裏淹<lb/>
　　元旦戲筆<lb/>
今年年異去年年眼底般般不似前掛起真容笑相問<lb/>
青春行樂在誰邊<lb/>
　　題傅巖圖<lb/>
何事君王感夢頻騎箕天上有星辰自從版築形求後<lb/>
惟見丹青畫美人<lb/>
　　寄題釣臺<lb/>
<pb n="KR4e0115_WYG_004-30b"/>
祚終四百已無漢灘歴千年尚姓嚴終古祠堂釣臺側<lb/>
水光山色擁髙簷<lb/>
　　擬唐宫詞<hi>二首</hi>
娟娟霜月冷侵牀更漏沉沉抵死長正自淒涼眠不得<lb/>
又聞歌吹過昭陽<lb/>
衾裯疊疊積塵埃何處宫門徹夜開窓外履綦纔入夢<lb/>
雞聲又到枕邊來<lb/>
　　為徐尚賔乃尊題竹<lb/>
<pb n="KR4e0115_WYG_004-31a"/>
勁節髙標不世情此君真似此翁清一枝分作虞庭用<lb/>
編入簫韶學鳳鳴<lb/>
　　題墨梅<lb/>
老龍半夜飛下天蜿蜒斜立瑶階裏玉鱗萬㸃一齊開<lb/>
凝雲不流月如水<lb/>
　　過㑹通河有感<lb/>
清江浦上臨清閘簫鼓叢祠飽餕餘幾度㑹通河上過<lb/>
更無人説宋尚書<lb/>
<pb n="KR4e0115_WYG_004-31b"/>
　　題兄弟送行卷<lb/>
交遊分手尚含情况是君家好弟兄因憶我來曾别處<lb/>
鴈行淒斷不成聲<lb/>
　　輓人母<lb/>
風雨寒窓夜辟纑幾年門户賴支吾榮恩未及慈顔老<lb/>
愁殺空林返哺烏<lb/>
　　過大通橋有感<lb/>
玉河金水接天津水暖泉香泳錦鱗流出大通橋未逺<lb/>
<pb n="KR4e0115_WYG_004-32a"/>
等閒便有泛槎人<lb/>
　　松月<lb/>
素娥夜駕玉蟾蜍來訪雲亭五大夫十里人家總驚訝<lb/>
老龍擎出夜明珠<lb/>
　　戲答友人論詩<lb/>
吐語操詞不用竒風行水上繭抽絲眼前景物口頭語<lb/>
便是詩家絶妙詞<lb/>
　　鸚鵡<lb/>
<pb n="KR4e0115_WYG_004-32b"/>
為禽只合作禽言水飲林棲任自便只為性靈多巧慧<lb/>
一生常是被拘牽<lb/>
　　憶亡子<lb/>
通宵不寐閒思想恨結幽懷淚濕腮老鶴倚巢空呌月<lb/>
飛雛應是不歸來<lb/>
　　二十四夜宿池亭<lb/>
月照庭池生夜明游魚躍水忽聞聲夢回驚見窓紗白<lb/>
樓上鼕鼕打四更<lb/>
<pb n="KR4e0115_WYG_004-33a"/>
　　題虞美人墓<lb/>
自古英雄數霸王喑嗚叱咤萬人亡只消幾句悲淒語<lb/>
柔盡平生鐵石腸<lb/>
　　春思<lb/>
暉暉初日照窓明風定飛花落地輕境靜不聞人語笑<lb/>
隔林鶯囀一聲聲<lb/>
　　詠史<hi>二首</hi>
竒貨暗居南國楚長城苦備北邊胡秦人本意愚黔首<lb/>
<pb n="KR4e0115_WYG_004-33b"/>
畢竟誰知是自愚<lb/>
萬人叢裏擊龍車説道民愚却不愚天下簡編焚毁盡<lb/>
圮橋依舊有遺書<hi>一作編簡總成煨燼未圮橋猶有未燒書</hi>
　　題紅梅<hi>三首</hi>
淡質幽姿絶㸃埃乾坤間氣幻生來花神昨赴瑶池讌<lb/>
一夜春風與換胎<lb/>
清姿元自玉為容一餌仙丹便不同怪得風標異凡品<lb/>
托根今在蘂珠宫<lb/>
<pb n="KR4e0115_WYG_004-34a"/>
素心的的結成丹節操依然耐歲寒他日調羮如見用<lb/>
故家風味一般般<lb/>
　　都城東北有枯樹廟予初到京時猶見其長過廟<lb/>
　　　簷今三十年矣僅餘三四尺馬上見之有感因<lb/>
　　　口占此<lb/>
紅廟前頭枯樹枝我來曾見過簷時如今摧折餘無幾<lb/>
猶自槎牙立路岐<lb/>
　　題竹送鄉生還教本郡<lb/>
<pb n="KR4e0115_WYG_004-34b"/>
此君生長海南村還自敷隂芘本根莫道風聲聞不逺<lb/>
年年春雨長龍孫<lb/>
　　卿竹<lb/>
白髪蕭蕭老奉常掛冠歸卧水雲鄉胸中千畝煙霞趣<lb/>
尺素能如萬丈長<lb/>
　　畫馬<hi>三首</hi>
俗眼紛紛看畫圖不求神氣論形軀世間不獨孫陽少<lb/>
韓幹江都今也無<lb/>
<pb n="KR4e0115_WYG_004-35a"/>
追風逐電去如飛奮迅長鳴不受羈莫向人前誇駿骨<lb/>
將軍偏不喜烏騅<lb/>
冀北由來是馬鄉尋常十匹九飛黄不知地産隨時變<lb/>
剛把凡胎詫作良<lb/>
　　王初陽尚書致政家居以姚少師道餘録見示意<lb/>
　　　欲予為之分析書此復之<lb/>
儒生不讀佛家書道本無虧豈有餘請問前朝劉太保<lb/>
西來作用竟何如<lb/>
<pb n="KR4e0115_WYG_004-35b"/>
　　小景<hi>二首</hi>
獨坐空山萬慮忘時從林隙見天光白雲滿地紅塵少<lb/>
覺得閒中意味長<lb/>
行過山邊又水邊眼中非樹即寒泉囊琴漫遣樵青抱<lb/>
流水髙山不在絃<lb/>
　　寄題曲江張丞相祠堂<hi>十首</hi>
嶺海千年第一人一時功業逈無倫江南入相從公始<lb/>
衮衮諸賢繼後塵<hi>南方人在公前無為相者</hi>
<pb n="KR4e0115_WYG_004-36a"/>
伊尹興商吕佐周匡時有道孰能侔誰知嶺表千年後<lb/>
公向中州出一頭<hi>公應道侔伊吕科</hi>
英英氣節蓋中朝風度嚴凝竦百僚嶺表因公増勝槩<lb/>
溪山無瘴路非遥<lb/>
孤燕遥從海上來乘春偶見玉堂開前身自是天庭鶴<lb/>
挾兎饞鵰却浪猜<hi>公有海燕詩一鵰挾兩兎見李林甫傳</hi>
身似㝠鴻氣似龍紛紛羣小溷中蟲荆州長史今猶祀<lb/>
誰問豳公與晉公<hi>豳公牛仙客晉公李林甫</hi>
<pb n="KR4e0115_WYG_004-36b"/>
漁陽鼙鼓擁豬龍萬里君王老蜀中羯虜果如夷甫料<lb/>
始知曲突徙薪功<hi>豬龍安禄山𤣥宗謂公無以王衍知石勒</hi>
𤣥都觀裏詠桃人剛道公家絶後昆請問宋朝追録者<lb/>
韶州文學是誰孫<hi>劉禹錫作詩譏公無後</hi>
五嶺名宗首説張始從燕國得明揚一支分作綿溪水<lb/>
直遡淵源到洛陽<hi>公與張説通譜張南軒公弟九臯後</hi>
兒時夢寐慕鄉賢購訪遺編四十年秘閣抄來郡齋刻<lb/>
文章功業兩皆傳<lb/>
<pb n="KR4e0115_WYG_004-37a"/>
擬向祠前炷瓣香自慚老病未還鄉曲江一派源頭水<lb/>
十里波瀾到海長<lb/>
　　初入閣<lb/>
平生性僻躭書籍正好觀時不得觀坐對水天長嘆息<lb/>
眼花撩亂涕汍瀾<lb/>
　　偶成<lb/>
世途險似萬重山面面巉巖步步難我欲直行行不得<lb/>
曲行逆理詎能安<lb/>
<pb n="KR4e0115_WYG_004-37b"/>
　　嶺南雜録<hi>二首</hi>
曲江罷相唐中否南海辭官宋不支誰信孤生生僻壤<lb/>
等閒去就繫安危<lb/>
桂戍亂餘王是賊崖宫舟覆漢為畨千山萬水趨南盡<lb/>
包括中原在此間<lb/>
　　詠虞姬<lb/>
垓下當年戰勝還虞姬飲憾戚姬歡後來人彘遭竒禍<lb/>
欲乞悲歌一曲難<lb/>
<pb n="KR4e0115_WYG_004-38a"/>
　　題梅<hi>二首</hi>
有華有實有精神歲歲先天占早春三絶俱全香色味<lb/>
就中更有一腔仁<lb/>
木出天三味作酸六經言果最為先眼中未見心中想<lb/>
洋溢華池滿口涎<lb/>
　　癸丑首夏偶書<lb/>
殘年短景急駸駸一刻清隂直萬金生在世間能幾久<lb/>
莫將閒事苦操心<lb/>
<pb n="KR4e0115_WYG_004-38b"/>
　　昭君詞翻白樂天詩案<hi>二首</hi>
奉命將身事朔酋出門已分此生休使囘致語無他囑<lb/>
但願君王惜好逑<lb/>
受醮登車不敢違嫁雞直合與雞飛黄金留作邊功賞<lb/>
縱贖妾身難再歸<lb/>
　　感懷<hi>甲寅九月作</hi>
憶昔堂前别母慈號天哭地淚淋漓想應慈母肝腸裂<lb/>
亦似當時育我時<lb/>
<pb n="KR4e0115_WYG_004-39a"/>
　　題周都尉墨竹<lb/>
森森出地傳龍種挺挺㕘天結鳳巢人道此君敦世契<lb/>
風雲氣槩歲寒交<lb/>
　　受一品封<hi>四首甲寅十月作</hi>
鳳誥奎章十四通一家四代受褒封君恩如海無能報<lb/>
感極慚深涕淚從<lb/>
官居一品位三台都是無心幸得來又得推恩及曽祖<lb/>
此生榮幸亦多哉<lb/>
<pb n="KR4e0115_WYG_004-39b"/>
君恩代為報親恩誓以報親心報君暮景病軀難著力<lb/>
丁寧徒以囑兒孫<lb/>
如此恩封嶺海無家居况在海南隅鄉人問我縁何得<lb/>
世積隂功子讀書<lb/>
　　吉貝<lb/>
吉貝傳從海上來性尤温暖易栽培富貧貴賤皆資賴<lb/>
功比桑麻更倍哉<lb/>
　　題寄南華寺<hi>三首</hi>
<pb n="KR4e0115_WYG_004-40a"/>
達摩傳得藕絲衫浮海東來到嶺南人向西囘法東轉<lb/>
曹溪溪上建伽藍<lb/>
佛法興從漢永明始傳四十二章經當時未有禪和子<lb/>
縱有花開子未成<lb/>
紅梅過去到黄梅正遇曇花五葉開當日傳衣從此去<lb/>
又從此處轉回來<lb/>
　　内閣晩歸<lb/>
内閣歸來日已沉無端世事苦縈心自憐老景無多在<lb/>
<pb n="KR4e0115_WYG_004-40b"/>
一刻清閒值萬金<lb/>
　　春窓睡起<lb/>
惱人春色困人天暮夜無眠盡日眠啼鳥一聲驚夢破<lb/>
飛花舞蝶滿窓前<lb/>
　　感懷<lb/>
夭桃暮殞飄風外朱槿朝榮委露中惟有菊花能耐久<lb/>
凌霜傲雪閱秋冬<lb/>
　　客有談及修真事偶成<lb/>
<pb n="KR4e0115_WYG_004-41a"/>
山中七日世千年修短仙凡總一般若是自家渾不覺<lb/>
何如生順死為安<lb/>
　　表甥蔡齊宸以鄉進士屢試春官得乙科不就今<lb/>
　　　以舎選擢知信豐縣臨行求教言因述予平昔<lb/>
　　　所聞信豐之鄉俗為五絶句與之非但勉齊宸<lb/>
　　　葢以勸化其邑人云<lb/>
江西儉朴聞天下最好紛華是信豐送汝今朝為邑宰<lb/>
好敦古道變時風<lb/>
<pb n="KR4e0115_WYG_004-41b"/>
聞道年來冦破城慢藏誨盗理分明物扃暗室墉猶穴<lb/>
况是昭昭白日呈<lb/>
土脈膏腴地税平人人疎俊室充盈若還北學廬陵俗<lb/>
殷實才華兩得名<lb/>
當官不用設機闗但得人安我亦安記取而家應門户<lb/>
也曾執役縣庭間<lb/>
老受朝廷委注深閭閻休戚每闗心偶因宅相之官去<lb/>
南望梅山試越吟<lb/>
<pb n="KR4e0115_WYG_004-42a"/>
　　聞人談及李文祥鄒智輩死口占<lb/>
古人無意討名聲事到當為名自成討得名來無了命<lb/>
到頭無命也無名<lb/>
　　因誦白樂天詠昭君漢使若囘寄語之句偶成三<lb/>
　　　絶<lb/>
君王驚見妾容顔臨去含情帶怒看咫尺宫門留不得<lb/>
龍庭萬里贖應難<lb/>
君王非不惜蛾眉臨到行時悔已遲咫尺宫門留不得<lb/>
<pb n="KR4e0115_WYG_004-42b"/>
龍庭豈有贖囘期<lb/>
妾身非不戀宫闈一涉胡兒心已非縱使君王憐見贖<lb/>
也應無面更南歸<lb/>
　　長明燈偈<lb/>
種得芝麻已作油蜜房堅器謹藏收心燈一㸃長明照<lb/>
補助三光徹九幽<lb/>
　　觀音偈<lb/>
觀音菩薩妙觀音兩眼睜睜到處尋不用臨風側雙耳<lb/>
<pb n="KR4e0115_WYG_004-43a"/>
聲容言貌總歸心<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_004-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重編瓊臺藁卷四<lb/>
</p>
<p>
</p>
  </div>
</body>
</text>
</TEI>
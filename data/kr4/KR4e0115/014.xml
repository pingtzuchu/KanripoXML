<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁巻十四</head> <lb/>
    <p>
<pb n="KR4e0115_WYG_014-1a"/>
欽定四庫全書<lb/>
　重編瓊臺藁巻十四<lb/>
　　　　　　　　　　　　　明　邱濬　撰<lb/>
　序<lb/>
　　送費縣丞之奉新序<lb/>
縣有丞所以佐令也自秦以來有之唐制丞位雖髙而<lb/>
不可否事故崔斯立有予不負丞丞負予之說國朝之<lb/>
制則一邑之事無非丞所當問者故世之居斯職者有<lb/>
<pb n="KR4e0115_WYG_014-1b"/>
能盡心所事亦足以行其志而施惠澤於民矣如其不<lb/>
能皆然何則是丞不負人而人之負丞也多矣徤為費<lb/>
君以太學生解褐即丞潭之醴陵尋以憂制去改任臨<lb/>
江之新喻又以員外置起銓曹今改豫章之奉新君在<lb/>
新喻時職專督賦稅令不煩而事告集刑不黷而民自<lb/>
服甚得牧民體新喻去豫章甚近先聲聞於鄰封也久<lb/>
矣奉新人士寓京者一閒君受命當佐其邑喜動顔色<lb/>
走詣予求文贈行予惟親民之官莫令若也而丞述六<lb/>
<pb n="KR4e0115_WYG_014-2a"/>
職以佐令葢所以相濟而補其所不及焉令曰可而丞<lb/>
曰否不可也令曰否而丞曰可不可也要必正佐皆可<lb/>
而後行之彼其漫不可否事而諉其咎於丞之負已葢<lb/>
有激而云耳丞果負人乎哉若然則是食焉而怠其事<lb/>
與受若直又從而盜若貨器者相去幾何吾知古之君<lb/>
子所為事君以忠者不如是也况君出自學校讀聖賢<lb/>
書平生自期謂何顧肯若是耶若君者予知其不負丞<lb/>
也必矣於是乎序以送之<lb/>
<pb n="KR4e0115_WYG_014-2b"/>
　　送新喻沈縣丞序<lb/>
石康沈環廷珍前侍御公諱福之子也公登永樂乙未<lb/>
進士第擢官内臺嘗出按陜西交南所至持風裁肅憲<lb/>
度而在交南尤著聲稱交之遺民有仕中朝者至今猶<lb/>
稱道之亹亹不絶口廷珍甫三歲而侍御公捐舘舍鞠<lb/>
於其祖封御史公蚤游邑庠累試有司不如志尋貢入<lb/>
太學需選銓曹今年春釋褐拜臨江之新喻縣丞將之<lb/>
任以予鄉先逹也過予求教言予喜其以官家子發軔<lb/>
<pb n="KR4e0115_WYG_014-3a"/>
仕途即得文獻之邑佐其長以蒞夫醇厚之俗朴茂之<lb/>
民所以承先志階顯仕皆自此權輿之也夫天下之事<lb/>
莫不有所始作衡者始於權作車者始於輿廷珍之為<lb/>
丞于斯其仕宦之權輿歟夫有權斯有衡衡必成然後<lb/>
用以平有輿斯有車車必成然後用以載懸衡以稱物<lb/>
至於千萬鈞之重駕車以運行至於千萬里之逺推原<lb/>
所始皆起於方寸之權數尺之輿焉士之仕也始於小<lb/>
而後至於大自夫近而後逹於逺亦何以異於斯哉是<lb/>
<pb n="KR4e0115_WYG_014-3b"/>
以君子將有行也將有為也必先謹之於始始之不謹<lb/>
末將如之何易曰君子作事謀始書曰若生子罔不在<lb/>
厥初廷珍初有官守即得百里之邑而佐之其於臨民<lb/>
蒞事之初尚當洞洞屬屬如將不勝孶孶汲汲如有不<lb/>
及端為政之本培進身之基以為他日逺到大施之地<lb/>
所以光復前人以成其所未成之志其在此乎其在此<lb/>
乎於是乎書以贈<lb/>
　　送瓊山胡縣丞序<lb/>
<pb n="KR4e0115_WYG_014-4a"/>
瓊郡轄邑十而瓊山為附郭邑罄九邑所有不足以當<lb/>
其半其生齒之衆地利之富人才之盛風俗之美皆他<lb/>
邑所無者非獨是九邑之所無雖海以北諸郡亦有未<lb/>
及者東坡伏波廟記所謂衣冠禮樂班班然者似亦指<lb/>
是邑而言耳他恐不足以當之夫當東坡南遷之時葢<lb/>
在宋中葉以後也當是時其衣冠禮樂葢已彬彬之盛<lb/>
如此矧今距其時又四五百年也耶常聞父老言洪武<lb/>
永樂之間吾邑人處鄉落者務本業勤生理質朴謹愿<lb/>
<pb n="KR4e0115_WYG_014-4b"/>
有老死不識城市者間以事入城親友共祖之惘惘有<lb/>
離别可憐之色如將萬里行然為士夫者守廉隅敦禮<lb/>
義有為不義者衆共嫉視之如怪物焉所謂珥筆終訟<lb/>
之風無有也自予少時猶及見之其後也長民者習知<lb/>
其故謂其無能為也乃聽吏民之狡黠者以為腹心任<lb/>
厮卒之獰惡者以為爪牙於是苞苴之魚肉之草芥之<lb/>
冦讐之禽獮而草薙之抉其口而奪之食把其臂而奪<lb/>
之衣刳其襁褓而奪其赤子凡可以恣吾之欲者無所<lb/>
<pb n="KR4e0115_WYG_014-5a"/>
不至焉於是乎民力始困民財始竭民計始窮民俗始<lb/>
變而珥筆終訟之風起矣葢在某時某人為邑時始也<lb/>
嗚呼斯人往矣而財力之困至今猶未甦風俗之薄至<lb/>
今猶未復告訐之風至今猶未息嗚呼是孰為而孰致<lb/>
之哉致之者已往不幸繼其後者當之自非立心堅定<lb/>
見理明白而以慈祥凱弟為心真有志以盡夫父母斯<lb/>
民之責者不足以革此時之弊而復往昔之盛也豈不<lb/>
難其人哉靖安胡君克明以太學生釋褐丞順徳之南<lb/>
<pb n="KR4e0115_WYG_014-5b"/>
河尋丁内艱今起復而補其丞於吾邑予曩時嘗識君<lb/>
於予友進士凃君所信所謂慈祥凱弟之君子也以慈<lb/>
祥凱弟之人而蒞衣冠禮樂之俗果盡吾之心而不偏<lb/>
聽獨任焉則民生之不甦風俗之不復珥筆終訟之民<lb/>
不之化吾未之信也予也生長是邦遭際聖明得為天<lb/>
子文學侍從之臣愧無毫髮以禆益吾鄉人父老也故<lb/>
於君之行重致意焉倘不棄予言俾吾人受一分之賜<lb/>
區區之至願也是為序<lb/>
<pb n="KR4e0115_WYG_014-6a"/>
　　送鄉友王主簿序<lb/>
浙西財賦甲天下一郡所有可兼乎一藩而一邑之所<lb/>
有又有一郡之所無者誠計以古者分田制邑之法則<lb/>
郡可以當他處之藩邑可以當他處之郡守可以視方<lb/>
伯令可以視郡守矣然則官於兹地者名雖卑而實則<lb/>
崇也予鄉友某以太學生解褐得嘉興府嘉善縣主簿<lb/>
或者為之不平曰君發身學校囬翔仕途寒暑厯十數<lb/>
變矣始得一官顧乃與出他途者同資調豈非左歟又<lb/>
<pb n="KR4e0115_WYG_014-6b"/>
曰君敦厚而開敏周於世務逹於人情使得一郡而佐<lb/>
之一邑而令之庻可以展其驥足顧所主判者乃區區<lb/>
一邑之簿書昔人謂長材居矮屋者殆君之謂與予曰<lb/>
士君子學成而仕也將為其名乎抑取其實乎茍惟名<lb/>
之是狥則秩之卑者固不若夫崇小者固不及乎大如<lb/>
惟實之求則財賦之多與人民之衆者固加於寡與小<lb/>
矣今夫天下之郡以百計邑以千計固有一府之大而<lb/>
財賦以石計不盈萬人民以里計不足百而嘉善之為<lb/>
<pb n="KR4e0115_WYG_014-7a"/>
邑石以計其賦二十有三萬里以計其民一百八十有<lb/>
奇名雖曰縣實則下府之所不如也彼偏州小邑賦不<lb/>
能千里不及十者折而分之奚翅百十數哉君判邑於<lb/>
兹其措置之煩徵輸之夥葢有中府貳倅所無者焉可<lb/>
例以卑瑣視之哉矧今朝廷厲精圖治綜覈名實㑹計<lb/>
功課必以多寡為差君誠能盡心職業斤斤焉惟實之<lb/>
是務不尚虚名以圖實效脩己必有實徳愛民必有實<lb/>
惠涖事必有實力待人必有實禮使政務脩舉而功課<lb/>
<pb n="KR4e0115_WYG_014-7b"/>
優異則祿秩豈終於卑而不崇哉於是乎<lb/>
<hi>原闕</hi>
<pb n="KR4e0115_WYG_014-8a"/>
</p>
<p>
<pb n="KR4e0115_WYG_014-9a"/>
　<lb/>
　<lb/>
　　送陳廷玉教桂平序<lb/>
歲甲子予叨領廣東鄉書首薦十郡之士同預選者五<lb/>
十人而潮陽陳君廷玉於是時年最少質最美表然儕輩<lb/>
中猶金之方出冶光熖鮮艶可愛也後三年予隨計上<lb/>
京師又與君同就禮部試予與君俱中乙科君受校官<lb/>
以去分教陸庠是時也君年稍長徳器成就如玉之既<lb/>
<pb n="KR4e0115_WYG_014-9b"/>
為璧肉好適均可重也君之官者六年予始登進士第<lb/>
又四年君官滿來京師而予叨官禁近久别而㑹握手<lb/>
敘故舊論契濶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得驩甚時君年益壯徳益進學益充<lb/>
是猶金之百陶不輕玉之廉而不劌可畏也古所謂金<lb/>
玉君子如吾廷玉者非其人邪未幾拜命陞教桂平又<lb/>
將别予以去也臨别愴然不勝離索之感不知異時之<lb/>
重聚首也在何處而予所以見君者又將何所似邪嗟<lb/>
乎自予辱識君以來十餘年于兹凡三見君矣每見輙<lb/>
<pb n="KR4e0115_WYG_014-10a"/>
覺其異焉始而愛之次而重之又次而畏之畏之者畏<lb/>
其進而不已不茍焉也不知君之見予也亦覺其所異<lb/>
乎否有之幸以告我<lb/>
　　送梁𢎞道教諭序<lb/>
嶺南人才在古莫盛於始興唐相張文獻公史雖稱其<lb/>
為韶之曲江人然其所生之地今實𨽻雄之始興焉予<lb/>
嘗循湞江而上下登黄岡之野翹首東北望山林岡埠<lb/>
燁燁然猶有英偉之氣葢翩翩九鶴從天下降之所也<lb/>
<pb n="KR4e0115_WYG_014-10b"/>
今去公七百餘年矣山川風氣不改故常而人才之生<lb/>
一何寥寥哉豈扶輿清淑之氣獨豐於古而嗇於今邪<lb/>
抑或五嶺以南地薄而氣浮公盡其全而得之後無復<lb/>
餘邪予求其故而不可得古岡梁𢎞道先生以潯郡文<lb/>
學升掌始興教事將之任鄉之交游來求贈言予聞先<lb/>
生通經學古志趣不凡葢亦嶺南人士中之錚錚然者<lb/>
今掌教於斯而吾嶺南亘古今第一等人物所生之地<lb/>
適在其化雨沾濡之中得以覧觀其山川占候其風氣<lb/>
<pb n="KR4e0115_WYG_014-11a"/>
詢問其父老考究其圖籍必將有以得其彷彿者矣如<lb/>
得之幸因風以告我雖然予請以意言之方唐盛時公<lb/>
之風度徳業非獨嶺南士所間有唐三百年來中州人<lb/>
士亦不多見焉然當是時越俗猶未甚變曼胡之纓尚<lb/>
仍其故章甫來適無所用之葢終唐之世惟公一人而<lb/>
已他未之前聞焉今之世則不然衣冠禮樂葢彬彬然<lb/>
與中州等矣求其一人徳業風度如公者雖不可得然<lb/>
其間服章縫學周孔者在在而有豈所謂扶輿清淑之<lb/>
<pb n="KR4e0115_WYG_014-11b"/>
氣在古專鍾於一人今則分而散於衆歟惟專故大惟<lb/>
散故小理或然也夫求其大者於今固不可必得然於<lb/>
其衆小之中掄而擇之翕而受之開而廣之引而長之<lb/>
拓而逺之安知其終不至於大邪此開發啓迪之功所<lb/>
以不能無賴於師儒之任也先生念之哉<lb/>
　　送甘𢎞濟赴教興濟序<lb/>
予友甘𢎞濟自幼習進士業期以功名自見於世凡再<lb/>
至禮部而以親老不得已俯從乙科兩訓邑庠厯九載<lb/>
<pb n="KR4e0115_WYG_014-12a"/>
待次銓曹衆謂其詘久而信於此必將有不次之㧞擢<lb/>
矣既而以常調陞興濟教諭嗟乎若吾𢎞濟者豈終一<lb/>
教官哉而一教官豈足以限吾𢎞濟哉回思二十年前<lb/>
予與𢎞濟輩掉鞅於術藝之塲游刄乎翰墨之林方是<lb/>
時年壯氣盛志欲方動視夫髙科顯宦乃吾囊槖中物<lb/>
耳一時交往之士聯席而交袵挾策以呻吟者皆天下<lb/>
賢豪及叩其所至探其所有其與𢎞濟亦無以甚相逺<lb/>
者他人不一二年俯首而拾甲科舉足而至顯位至於<lb/>
<pb n="KR4e0115_WYG_014-12b"/>
今峥嶸而光燿者何可限數而𢎞濟乃弊弊焉於選調<lb/>
中邅回邑文學幾二十年噫所謂命者非邪自造命者<lb/>
言之抑豈無任其責者哉向使𢎞濟遇造命者方試之<lb/>
時得唐之天民既官之後得宋之大忠則秉鍳别之公<lb/>
而𢎞濟在所必取破拘攣之例而𢎞濟在所别用其如<lb/>
斯人世不常有何夫斯人之有無固不敢必而𢎞濟中<lb/>
之所有者則固自若也亦安知世之終無斯人哉又安<lb/>
知吾𢎞濟之終不遇哉𢎞濟姑以俟先儒有言即其所<lb/>
<pb n="KR4e0115_WYG_014-13a"/>
居之位樂其日用之常隨其地盡其職樂其天安其命<lb/>
以俟夫時之至可也顧光祿廷瑞聞予言而是之於是<lb/>
乎書于帛以為𢎞濟之官之贈<lb/>
　　送鄭司訓序<lb/>
余童穉時聞鄰邑之樂㑹鄭文學先生者閩人也以文<lb/>
名一時凡一方求文者歸焉稍長為舉子業又得鄭主<lb/>
事所作戴記程文誦之知其為文學子也及來京師游<lb/>
縉紳間論及當世良有司率以寧波鄭太守為首稱葢<lb/>
<pb n="KR4e0115_WYG_014-13b"/>
文學之弟也固已信閩鄭氏之多賢矣及天順八年朝<lb/>
廷進太學生於内廷羣試之簡其文合程度者授以師<lb/>
儒之職分教天下府州縣學予叨在考校之列既拆巻<lb/>
中有鄭其姓名文充者閩産也所作不茍非無傳授者<lb/>
予竊念焉得非樂㑹文學之子姓屬乎又數日吏部員<lb/>
外郎王君偕一士大夫見訪衣冠偉甚禮度閒雅予意<lb/>
其鄭君也問之果然葢君受職得瓊之文昌司訓以予<lb/>
郡人也特過焉問道所由詢其家世乃知君太守公之<lb/>
<pb n="KR4e0115_WYG_014-14a"/>
嗣子文學乃其世父也於是益嘆鄭氏之多賢明日員<lb/>
外君以贈行文見屬嗟乎鄭氏多賢著自古昔漢之康<lb/>
成闡明經訓後世言經學者宗焉唐之廣文澹素自持<lb/>
後世居儒官者慕焉宋之名士有氣髙行古以知天盡<lb/>
性為學當時並稱閩之四先生者是又君之鄉先賢也<lb/>
二三君子清徳古學百世師表凡天下之為師儒者所<lb/>
當取法者也况出自其宗也哉君出自儒宗得家庭之<lb/>
傳有素少游四明文獻之邦師友一時賢豪資益良多<lb/>
<pb n="KR4e0115_WYG_014-14b"/>
今以英妙之年膺師儒之任分教百里且與曩時世父<lb/>
所過化之地相宻比遺文墨迹往往故在所以繼其芳<lb/>
躅使一方之人凡有所述作必趨向焉亦猶異時樂㑹<lb/>
之有鄭文學也豈不美哉君清才雅度非久淹常調者<lb/>
其勉之勿自棄<lb/>
　　送鄉友馮元吉教諭序<lb/>
正統戊辰予與萬全馮元吉偕計上春官試俱不利卒<lb/>
業太學又三年元吉中乙榜得岑溪教諭予亦辭官同<lb/>
<pb n="KR4e0115_WYG_014-15a"/>
舟南歸又三年予叨甲第官翰林者八年元吉始考滿<lb/>
來京師天官考稱當陞而以舉子不及數仍舊職改任<lb/>
巴縣以去嗟乎海濵一别倐爾十年今兹復别非閲十<lb/>
寒暑不相見也人生斯世能堪十年者幾邪則夫臨别<lb/>
贈言情烏能已雖然情不足道也顧吾儕平日所以相<lb/>
期待者有出於情之外者焉茍徳學之不進名節之不<lb/>
立職業之不脩則雖朝夕跬步相追逐奚益哉徳學進<lb/>
矣名節立矣職業修矣相去之地雖在千里之外相見<lb/>
<pb n="KR4e0115_WYG_014-15b"/>
之期雖在數年之後恒如同一日處一室也夫何逺邇<lb/>
久近之間哉元吉行矣予非忘情者然寧舍此而取彼<lb/>
者豈不以古之君子所以相與為交際者道有大於情<lb/>
者乎葢不徒以是責望元吉亦以自責也於是言而復<lb/>
繼之以詩其詞曰維北有燕維南有越自南徂北莫匪<lb/>
其極亦既遼止矧乃他適適彼蜀土在天一隅引領址<lb/>
南山川邈如念子行邁我心鬱紆甡甡鹿羣噭噭鴈賔<lb/>
彼物之類式和以親胡我與女仳離孔頻昔之裒矣如<lb/>
<pb n="KR4e0115_WYG_014-16a"/>
兄如弟今之暌矣如雲如水感今念昔情曷能已興言<lb/>
贈之于道之左立教以身奚如不可無言不讎子何以<lb/>
處我<lb/>
　　送鄉友崔仲淵司訓序<lb/>
予友崔仲淵領鄉書僅二十年矣試南宫入太學餘十<lb/>
年矣循常資以入選嵗不一再可得美官然非所好也<lb/>
棄年勞以就教職得建昌之南豐縣學司訓孟子所謂<lb/>
辭尊居卑辭冨居貧者非此邪夫人之仕孰不欲尊且<lb/>
<pb n="KR4e0115_WYG_014-16b"/>
冨哉仕而不欲尊且冨者偽也顧取之有道進之有禮<lb/>
不可茍焉得不可幸焉致得之以道進之以禮斯君子<lb/>
為之矣夫有可得之道可致之理然而時不我利歲不<lb/>
我與則亦姑即其所居之地以樂其日用之天茍必待<lb/>
尊與冨而後行吾志焉則有終其身而不得者多矣雖<lb/>
然位有尊卑道則尊而未嘗卑祿有冨貧學則冨而未<lb/>
嘗貧矧師儒之職以學為業以道為任自三皇五帝以<lb/>
來凡其所具之仁義禮知皆吾性之所有有之則三公<lb/>
<pb n="KR4e0115_WYG_014-17a"/>
之位不能踰也學自六經子史下至百家之言凡布於<lb/>
方䇿載籍者吾無一而不究究而有之則萬鍾之冨未<lb/>
足多也茍道則尊而吾方戚戚焉以嗟卑為念學則冨<lb/>
而吾方汲汲焉以憂貧為心則失其所尊冨者矣而况<lb/>
道與學俱無有哉嗟卑則屈抑茍賤無所不為憂貧則<lb/>
需求乞貸無所不至此舉世學校官之通患也仲淵其<lb/>
勿似之有以自尊而不在於爵位有以自冨而不在於<lb/>
貨財非獨此以自尊冨而不屈挫於人且用是以施教<lb/>
<pb n="KR4e0115_WYG_014-17b"/>
於人使凡在吾化誘之下者皆知天下真有自尊自冨<lb/>
之道出於爵位貨利之外者庻乎無忝於師儒之職矣<lb/>
仲淵其尚慎哉<lb/>
　　送鄉友林茂才贛州府學訓導序<lb/>
吾友林茂才以上舍生應校官選與天下舉子羣試於<lb/>
奉天門下翰林考其文在優等得贛州府學訓導戒行<lb/>
有日時郡人士在京者比常年為多相與醵錢具酒殽<lb/>
飲食之於城東佛舍酒酣有起而歌者曰湛盧之利兮<lb/>
<pb n="KR4e0115_WYG_014-18a"/>
以艾苕華鐃歌鼓吹兮恊以枯楊皇荂千狐之腋兮當<lb/>
暑以代麻時命則然兮吁其奈何繼有歌者曰章貢交<lb/>
流兮屹以鬱孤有新廟貌兮髙渠渠峩峩其冠兮講唐<lb/>
虞詵詵髦士兮來趨其隅尊有酒兮饌其魚鄉人往來<lb/>
兮通簡書安居而飽食兮徐徐于于彼擁葢以前訶兮<lb/>
方且奔趨歌竟杯行無筭談笑懽謔以罄一日之樂甚<lb/>
至攘臂呼譟踉蹡起舞者亦或有之而吾茂才方且歛<lb/>
容端坐兀然不出一語有問焉唯唯而已衆莫不驚愕<lb/>
<pb n="KR4e0115_WYG_014-18b"/>
歎羨其克己之勇而折節之峻也竊相語曰方吾儕與<lb/>
茂才同游學校時年少而氣豪顧天下事百無一當其<lb/>
意者於世所謂功名冨貴視之若囊中物謂試探手即<lb/>
可得也其後累應秋試至則罷去最後為有司勸駕可<lb/>
以起矣猶且遲遲其行至五六年之久豈意老之遽至<lb/>
邪今不得已俯就儒官翻然收歛檢束就規矩中始終<lb/>
若二人然豈閲世既久而覺前事之為非耶抑歲月斯<lb/>
邁而志氣銷輭耶明日舉以告予予曰不然不見夫秋<lb/>
<pb n="KR4e0115_WYG_014-19a"/>
水時至邪方其百川暴漲衆流交匯兩涘渚涯之間不<lb/>
辨牛馬漫山平谷一望無際觸木而折衝岸而崩流石<lb/>
而浮巨峽不能扼髙埠不能防一有排迫則怒號哮吼<lb/>
聲震逺邇及夫霜降水落之後奔放者注之海泛濫者<lb/>
歸故道疏而成川瀦而成湖渟而為淵平鋪漫流隨山<lb/>
曲折因風成文可沂可浴可游可舟可以澆灌可以浣<lb/>
濯可以鑑靣目可以供飲食其他潤澤之功沾溉之利<lb/>
無所不有夫今之水即昔之水也何前後相懸絶如此<lb/>
<pb n="KR4e0115_WYG_014-19b"/>
哉時則然也然此乃大川大陸所有之形勢彼夫沼沚<lb/>
汙池烏有是哉若是者可以喻吾茂才矣夫人至於歛<lb/>
華就實之時是惟不用用之而無不可惜其官拘地冷<lb/>
不足以盡其用耳雖然已不自用而授之人俾其代以<lb/>
用吾之用是亦吾之用也奚必自已出哉衆聞予言咸<lb/>
以為然遂次第其語以送茂才之行<lb/>
　　送徐庻子歸省序<lb/>
翰林居禁宻地為天子親臣其職務之大者曰進講曰<lb/>
<pb n="KR4e0115_WYG_014-20a"/>
編纂曰校文今四方寧謐内外無事前年英廟實錄成<lb/>
今年又當㑹試天下士甫畢經筵講學之臣多至十餘<lb/>
人分畨更進以故舘閣臣僚率多暇日往往得以言其<lb/>
私乃己丑之春翰林臣僚請賜告歸省者數人而左春<lb/>
坊左庻子兼侍講徐君時用其倡也既得請戒行有日<lb/>
舘閣故事有分違者輙賦詩贈别以予於君同年且相<lb/>
厚也屬以序始君以進士第二人入翰林為編脩官未<lb/>
幾今上正元良之位妙揀文學之臣以職輔導擢居校<lb/>
<pb n="KR4e0115_WYG_014-20b"/>
書司經局局之職掌凡經籍翰墨之具尤為親比上登<lb/>
寶祚超進三階以至今官若時用者可謂得君而遭際<lb/>
其時矣然君親一也既荷君之寵靈假其爵位章服以<lb/>
榮其親幸遇無事之時又得乞恩請告以少遂其左右<lb/>
就養之歡是亦人情之常也昔人有言子在親側雖無<lb/>
離憂親不樂也兹就人子之未仕者言爾若夫以具慶<lb/>
之親幸其子之有成仕而官朝著貴而歸閭里始也親<lb/>
之教子願其登科躋仕以光大其宗祊今則果如其願<lb/>
<pb n="KR4e0115_WYG_014-21a"/>
焉始也子之讀書志於立身行道以顯榮其父母今則<lb/>
果遂其志焉子則仕而親得官無離憂而有在側之樂<lb/>
其樂豈有涯哉雖然子之未仕親固專之也既委質為<lb/>
臣則非親所得專矣然則兹樂又豈可常哉矧今聖明<lb/>
在上留神經術所以切劘治道交脩勉輔之責尤賴乎<lb/>
多賢禮樂百年而後興立一王法以垂萬世兹其時也<lb/>
稽古禮文之事又非夫人能之承平久而文勝質微所<lb/>
以振起士類以返雕於樸亦不能無待於吾徒也豈可<lb/>
<pb n="KR4e0115_WYG_014-21b"/>
久昵於私而忘乎公哉君行矣而速其歸以副舘閣諸<lb/>
公之望<lb/>
　　送國子司業費先生歸榮序<lb/>
國子司業費君言于上曰臣自歲己丑䝉恩賜進士第<lb/>
選充庻吉士賜讀書中秘又明年擢翰林編脩秩滿推<lb/>
恩賜先臣以臣官母氏為孺人未幾陞今官涖職今又<lb/>
三年矣自始登第至今首尾十有三春秋故事常叅官<lb/>
厯任滿一考許展省近制又有去家十年之比臣早失<lb/>
<pb n="KR4e0115_WYG_014-22a"/>
怙恃惟是烝嘗久曠不勝霜露怵愴之感幸今國家無<lb/>
事而太學教導之人不乏謹昧死援例以請上曰俞仍<lb/>
命有司給内帑寶鏹以為道路費命既下治裝將還太<lb/>
學師儒自監丞以下旅進謂予曰以司成先生之行翰<lb/>
林諸公咸分題賦詩以贈而吾儕不可無言請分韻以<lb/>
為詩予乃取古詩枯桑知天風體用四聲之首為古詩<lb/>
八句凡四十言人得一言即其言以為所贈詩之末韻<lb/>
既成粹以次序將書於帛又謂詩不可以無序衆以屬<lb/>
<pb n="KR4e0115_WYG_014-22b"/>
予予於君頗有一日長君廷對時在翰林叨為讀巻官<lb/>
既而選偕狀元張啓昭等十八人同續學禁林上特命<lb/>
予授以古文辭今又幸有寮宷之好方資其朝夕助予<lb/>
不逮也乃忍舍去予老矣方倀倀然若有所失有何情<lb/>
緒更序諸人之詩哉雖然予所以留君者予之私也君<lb/>
所以决然必去者君之私也予之私以己君之私以親<lb/>
聖天子以孝治天下不忍絶人之親予烏敢以一己之<lb/>
私而妨衆人之孝哉君年方壯學日進聲譽方燁燁以<lb/>
<pb n="KR4e0115_WYG_014-23a"/>
起又當羣賢並進之秋聖天子求賢如不及在他人處<lb/>
此翹首跂足以俟進惟恐失機㑹而人或有先左足而<lb/>
軋已者君乃獨封章再進必得所請而後已其志亦可<lb/>
尚已君之兹行非獨以遂其孝親之心抑亦足以示範<lb/>
諸生乎哉昔陽城為國子司業引諸生告之曰凡學者<lb/>
所以學忠與孝也諸生有久不省親者乎明日謁城還<lb/>
養者二十輩君所居之官與陽子同陽子勸諸生以歸<lb/>
省特言焉而已君則躬自行之豈非以身教者乎夫教<lb/>
<pb n="KR4e0115_WYG_014-23b"/>
之大者在忠與孝有諸己然後可以求諸人人必孝然<lb/>
後可以為忠忠盡而後孝之道益充以大是以君子一<lb/>
身退而家居進而朝趨恒以道俱無所往而非忠與孝<lb/>
也然則君之兹行不但如昔人所謂衣錦晝行以為鄉<lb/>
人之榮而已也亦將有以軌世範俗乎哉其尚有以為<lb/>
天下之軌範矣乎於是書于諸作者之上方<lb/>
　　送邢侍御克寛歸省詩後序<lb/>
景泰七年夏四月監察御史邢君克寛巡按歸自遼東<lb/>
<pb n="KR4e0115_WYG_014-24a"/>
以其情言于朝曰國家著令凡廷臣厯官三載者許賜<lb/>
告臣自拜官至今凡七年家有老父幸䝉聖恩封以臣<lb/>
官贈亡母以孺人而繼母之封亦如之展省之禮久曠<lb/>
未行敢昧死援令以請上曰如令邢君於是陛辭將行<lb/>
朝之縉紳相與語曰賢乎哉邢君故事御史厯兩考必<lb/>
有陞擢之榮矧君端嚴得憲臣體使少待旬月間不次<lb/>
之擢可幾矣且京師距其鄉幾萬里程限逼甚而䟦涉<lb/>
良不易而君一旦不謀於同列不告於朋友即决然以<lb/>
<pb n="KR4e0115_WYG_014-24b"/>
去其視貪榮違親以冀非分之望於不可必得而茍安<lb/>
以徼幸其或至者真不啻天淵矣賢乎哉邢君於是相<lb/>
率賦詩以華其行春坊諭徳林先生既序諸首簡矣余<lb/>
於君同郡且相厚也不容以黙余惟吾郡自昔仕于朝<lb/>
得推恩以榮親者固有矣而及其親之存者前此未之<lb/>
有也有之實自君始嗟乎前之無者至我而肇後之有<lb/>
者自我以始其為榮也孰尚焉君之歸抵瓊也父子婦<lb/>
姑相見於久濶之後載拜載問懽忻怡愉一堂之間紗<lb/>
<pb n="KR4e0115_WYG_014-25a"/>
㡌豸袍珠翟錦衣輝暎上下既而有事於寢展祭于墓<lb/>
既畢而燕宗屬姻婭朋儕故舊鄉人父老是集是臨兹<lb/>
時也必有目其實而齎咨歎息以為自昔未有者矣亦<lb/>
必有聞其風而感發興起為父者思所以教其子為子<lb/>
者思所以勵其志者矣又有必感其事而悲其生之不<lb/>
幸有子而不克肖有親而不侍養者矣於戲君之兹行<lb/>
此其為鄉邦之光閭里之勸非特今世為然後此千百<lb/>
年之久又安知無傳其事以為美談播之聲詩紀之圖<lb/>
<pb n="KR4e0115_WYG_014-25b"/>
志以貽無窮者哉余與君生同地學同道且又同官於<lb/>
朝顧獨蚤失所怙而抱無涯之戚母氏幸無恙而所志<lb/>
猶未得以直遂也於君之行不能已於慨焉謹書此於<lb/>
羣玉之後<lb/>
　　贈史太僕歸省序<lb/>
古者封建之世仕者不出其鄉朝而出則事其君莫而<lb/>
歸則養其親故忠孝之道恒得兩盡後世易地以為仕<lb/>
惟仕於王朝者則不必拘然今四海一家輿圖萬里士<lb/>
<pb n="KR4e0115_WYG_014-26a"/>
而自遐外以入仕中朝者道里之遙邈水陸之䟦涉不<lb/>
遑將父母者多矣聖天子閔其然於是有三年歸省之<lb/>
制且給寶鏹以為道里費噫一何仁之至歟太僕寺丞<lb/>
龍陽史君克明厯任六年矣母太孺人在堂年踰九㐮<lb/>
其省覲之心未嘗一日不展轉於懷顧以馬政軍國所<lb/>
需事有急於歸省者不敢輙言其私縱言亦未必遽從<lb/>
是以遲遲至於六年之久今則事稍集且有代者可以<lb/>
言矣於是上章乞告事下有司究竟君所涖事果無有<lb/>
<pb n="KR4e0115_WYG_014-26b"/>
解謾者乃俞其請君即日戒行凡與君同僚者莫不為<lb/>
君喜且賀喜者喜君歸省之志得遂也賀者賀君以儒<lb/>
科發身致身顯庸職務脩舉朝廷既已推恩所生存沒<lb/>
有光矣今又承恩寵歸故鄉以半百之子奉近百之親<lb/>
葢人世所希也相與圖以華其行或者知予於君有夙<lb/>
好假言於予予於君兹行葢有以見國家待臣子之厚<lb/>
不惟用其力而又恤其私恤其私而又委曲以周給之<lb/>
所以勵其亷節也謂之仁之至非邪又於是有以見今<lb/>
<pb n="KR4e0115_WYG_014-27a"/>
日臣子盡心所事之忠欲全其私必先盡其公公事未<lb/>
盡私情雖切不敢言也必待吾職務既舉然後以吾私<lb/>
為言若是者豈不亦可謂之義之盡耶古人有言君行<lb/>
仁臣行忠予於君兹行見之矣於是乎書以為送太僕<lb/>
史君歸省序<lb/>
　　賀封禮部郎中俞公序<lb/>
國朝推恩之典著在令甲各有等差凡受恩典得之必<lb/>
以其漸未有越次而得焉者也越次而得焉者非有勲<lb/>
<pb n="KR4e0115_WYG_014-27b"/>
庸於國必其材行勤勞有以簡在上心者焉於乎兹非<lb/>
異數也哉天順六年八月尚書禮部郎中俞君振恭厯<lb/>
官三年例當得誥加封適其尊甫廷獻先生承其父清<lb/>
節翁命來視其子於京師先事謂振恭曰吾家荷先世<lb/>
善慶致汝顯榮曩汝為主事時已䝉聖恩封吾以汝官<lb/>
榮幸已踰素分切念汝之所以有今日者皆汝祖父教<lb/>
誨所致吾何力焉今吾願以所當得官封請諸朝移封<lb/>
汝祖皇上方廣孝治萬一俞允莫大之幸也章既上上<lb/>
<pb n="KR4e0115_WYG_014-28a"/>
嘉之命某受封如令復賜其父以冠帶焉夫郎中階五<lb/>
品恩典止在其父今乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>與其祖及之所謂異數者非<lb/>
邪一時公卿大夫士聞是命莫不稱頌感激謂於此一<lb/>
事而君之仁子之孝臣之忠皆於是乎見焉葢體臣之<lb/>
心以榮其親仁也辭己之榮以及其父孝也然非為人<lb/>
臣者盡忠圖報且不能循故事以獲常封况欲希越次<lb/>
恩乎吁越次之恩殊常之數也一旦集於俞氏之門祖<lb/>
父子孫三世並榮如此夫豈無故而然哉予聞俞故新<lb/>
<pb n="KR4e0115_WYG_014-28b"/>
昌世家有宋元以来代有顯宦而入國朝尤盛清節翁<lb/>
躬徳秉義為一邑望而廷獻先生又能嗣其徳厚以亢<lb/>
厥宗郎中君以盛年登賢科選入翰林讀書中秘擢主<lb/>
儀曹事繼陞今官材行勤勞大著聲稱用能簡知九重<lb/>
致兹異數有由然也異時崇階峻秩循序以得而優恩<lb/>
寵命亦必薦致當不止此也此葢其兆耳先生南歸有<lb/>
日凡與郎中君交厚者授簡於予俾為贈言兼致賀臆<lb/>
於是乎言以俟<hi>天順七年</hi>
<pb n="KR4e0115_WYG_014-29a"/>
　　贈増城吳君澮榮登進士第序<lb/>
進士科始於隋而盛於唐故南士之登第者自唐始江<lb/>
右之有進士始於某七閩之有進士始於歐陽詹然皆<lb/>
在唐中葉以後而曲江張子夀則在開元前已以道侔<lb/>
伊吕科進矣然則南方之士之登第者其權輿於嶺南<lb/>
乎豈寧惟是南士在唐未有為狀元者而大中中開建<lb/>
之莫宣卿已魁天下士唐三百年間南士登宰輔者纔<lb/>
一二人而嶺海之間得三人焉說者乃謂山川之氣獨<lb/>
<pb n="KR4e0115_WYG_014-29b"/>
鍾於物不鍾於人不亦誣乎夫大化流行賦予萬物得<lb/>
其偏者為物得其全者為人物得其偏而不全其精華<lb/>
秀實尚有如是者矧人之所得者乃天地之全氣乎是<lb/>
誠一偏之論無足取者若謂氣運有盛衰故人才之生<lb/>
也不能無厚薄多寡之異則信有之矣嶺南自入國朝<lb/>
以來進士科固未嘗乏人而近年以來日以寖盛今聖<lb/>
天子正大綂之初臨軒親策進士擢三百人而吾嶺南<lb/>
得十五焉其一増城呉君澮也君秀穎而篤實在輩行<lb/>
<pb n="KR4e0115_WYG_014-30a"/>
中恂恂然謹飭自持誠一嶺海之佳士也君既登第其<lb/>
同學友某輩謂増城前此未有登進士者有之今日自<lb/>
君始不可無一言以志其始以予郷人也特以見屬予<lb/>
惟増城菊坡先生之郷也先生氣節才名髙出一代當<lb/>
時朝廷虛台席以待之詔旨丁寧趣召再四竟辭不赴<lb/>
議者謂當大拜而始終固辭者古今一人而已君生其<lb/>
鄉其流風餘韻去今未逺也尚當取法乎斯人由是以<lb/>
追蹤乎曲江公之清風大節使天下之人稱之曰嶺南<lb/>
<pb n="KR4e0115_WYG_014-30b"/>
進士不獨古得其人今亦有之庻乎足以破栁宗元之<lb/>
論而洗吾嶺南之厚誣也君其勉之哉雖然是豈特一<lb/>
吳君之責凡我嶺海之士皆不可不知勉也予欲因君<lb/>
以發之<lb/>
　　送太子少保禮部尚書西蜀周公致仕序<lb/>
太子少保禮部尚書西蜀周公堯弼以年至乞致仕上<lb/>
命乘傳以行陛辭特勑光祿賜酒饌内帑錫寶鏹三千<lb/>
貫于時同朝公卿謂公行不可無言以贈既而西洛耿<lb/>
<pb n="KR4e0115_WYG_014-31a"/>
公適來代公與其僚倪張二公議謂予與公同官且偕<lb/>
出翰林有斯文之好而以贈言見屬予少公一歲公行<lb/>
矣尋亦踐公之迹方資人言以為贈言以贈公葢將以<lb/>
為人贈予之張本於是乎撮公志行之大者以為公贈<lb/>
公蜀人也自古蜀多文學之士入皇朝來百年于兹而<lb/>
蜀之文名始大著于公公始以尚書蔡氏傳發觧於鄉<lb/>
入對大廷賜進士及第擢官翰林在舘閣二十餘年凡<lb/>
國家大制作大纂修無不與焉既而出教兩京太學為<lb/>
<pb n="KR4e0115_WYG_014-31b"/>
天下儒宗晉陟春官長貳者踰十年稽古禮文之事多<lb/>
所建明屬朝廷更化大禮儀大䘮紀叢於一時如祧廟<lb/>
祔廟之議皆百年以來無前比者經公裁酌遂為定制<lb/>
他如親藩典制外夷朝聘與夫學校科貢之類舉有成<lb/>
規公於春官邦禮之任可謂克稱而無負矣然而喋喋<lb/>
者猶或不滿於公豈孔子所謂命也哉葢天之於賢人<lb/>
君子也每欲成全而扶持之使其道大行於天下然亦<lb/>
或有泥之者使之不盡行雖若廢之而實所以振勵激<lb/>
<pb n="KR4e0115_WYG_014-32a"/>
昻之使成全其大者焉公自㓜有志於聖賢之學繙閱<lb/>
簡冊輙有著述之意其在太學也嘗與諸生疑辨輯錄<lb/>
成書歸而進於朝矣然非其全也葢當道學大明之世<lb/>
衆人勦說雷同之時進步於極髙之顛求罅於至足之<lb/>
餘甚欲以其所見表著於世補昔人之所未備而為之<lb/>
忠臣然以拘於職務方為聖天子所委注未暇也兹以<lb/>
年至方將具疏乞身于九重以償其夙昔之志而喋喋<lb/>
者乃趣其行豈天欲成全公之素志汲汲然惟恐其緩<lb/>
<pb n="KR4e0115_WYG_014-32b"/>
而尚或未决耶公歸矣古之聖賢不求合於時而求合<lb/>
於道不求知於人而求知於天一息尚存此志不容少<lb/>
懈其所著述多在晩年及是時成一家之言補先儒之<lb/>
闕垂後世之訓留不朽之名於天地間此予素所望於<lb/>
公者也惡知喋喋於我者非所以盡忠益於我者哉孟<lb/>
子有言行或使之止或尼之行止非人所能也歐陽子<lb/>
亦言後世茍不公至今無聖賢公其念之哉好惡出於<lb/>
一時是非定於百世人其如命何公行矣予且尾公後<lb/>
<pb n="KR4e0115_WYG_014-33a"/>
公居西蜀我居海南相望數千里間幸而不死尚及見<lb/>
書之成<lb/>
　　送太子少保禮部尚書涪陵劉公致仕序<lb/>
太子少保禮部尚書掌太常寺事涪陵劉公凌雲年未<lb/>
至以足不良於行乞致其事上弗許既而章再三上上<lb/>
以其情詞懇切特俞其請且勑有司月給糧米歲給輿<lb/>
𨽻以示優禮大臣之意嗟乎聖天子之於大臣恩禮一<lb/>
何厚哉然此非特以為公葢以公職所掌者國家之禮<lb/>
<pb n="KR4e0115_WYG_014-33b"/>
樂佐天子以郊天享廟者踰十年每遇大禮致辭于殿<lb/>
陛之上周旋於壇壝之間咫尺天顔以導引贊助聖躬<lb/>
以祼獻所以對越上帝靈承列聖在天之靈以致其顧<lb/>
歆於以受祿於天而錫綏和豐穰之慶於天下非但供<lb/>
一事涖一職者可比也公寅清勤恪服勞有年為先皇<lb/>
帝所眷注今上嗣登寶位方賴公之用而顧容其以私<lb/>
去噫豈得已哉葢古者仁君之於其臣下也方其壯而<lb/>
强也用之必盡其才而不遺餘力茍或疾而耄焉則亦<lb/>
<pb n="KR4e0115_WYG_014-34a"/>
便其私而不强其所不能致事而歸猶必使之得所安<lb/>
養以終其天年其仁義之兼盡也如此後世則有不然<lb/>
者矣歐陽子嘗言由兩漢以來雖仕至三公每上印綬<lb/>
即自駕其車轅一辭髙爵遂列編氓而韓文公亦云中<lb/>
世士大夫以官為家罷則無所於歸由是觀之則前代<lb/>
之仕者平生竭力以盡心所事一旦老而休焉葢有不<lb/>
得其所者矣孰若公生盛時起家諸生而荐厯華要疊<lb/>
荷恩封及其祖考若妣官登八座位極人臣兹其歸也<lb/>
<pb n="KR4e0115_WYG_014-34b"/>
而又特給之日食資以人力昔人所謂雖有還政之名<lb/>
而仍享終身之祿者公實有之公世以農峻為業有田<lb/>
園之樂有林泉之勝倉囷足禾稼亭沼饒花木有可以<lb/>
養生之具有可以適趣之景昔人謂閉門歸隱則俯仰<lb/>
山林之下者公亦實有之矧今年方五十有九距古人<lb/>
引年之期猶將十稔兹以疾而預告非以老而謝事近<lb/>
時公卿大臣有以老疾家居者朝廷有事往往起之具<lb/>
有成比公偶以疾去非廢不可起也國計之重甚於身<lb/>
<pb n="KR4e0115_WYG_014-35a"/>
謀民瘼之瘳急於己疾公之歸也其尚顓精神近醫藥<lb/>
以毋忘乎聖天子之所軫念九重之使朝臨而萬里之<lb/>
轅晡駕可也予犬馬之齒較公為長歸裝久束第以國<lb/>
史事重未敢言私然旦暮間爾公之再來予已去矣予<lb/>
與公同年登第今三十有六春秋矣在班行中特相親<lb/>
厚公行其太常僚屬感公厚徳相率求予文以贈行於<lb/>
是乎書兼以致予意云<lb/>
　　贈都憲彭公致政還嶺南序<lb/>
<pb n="KR4e0115_WYG_014-35b"/>
入皇朝嶺南仕者惟寶安為最盛予所及見者禮部侍<lb/>
郎陳公副都御史羅公僉都御史盧公陳公以文學顯<lb/>
名中外而羅盧二公則以才猷著功邊方然皆能始終<lb/>
以名節全歸其鄉是三人者並出乎一邑之間非獨嶺<lb/>
海所無雖中州内地亦不多見也今彭公景宜以工部<lb/>
左侍郎改右副都御史巡邊於遼幾九年矣故事厯官<lb/>
三考當陞其秩公年僅六十七即上章乞致其事上俞<lb/>
其請鄉人在京者咸曰公嶺南仕宦者之巨擘也謂濬<lb/>
<pb n="KR4e0115_WYG_014-36a"/>
以文字為職業而以送行文見諉惟公兼三人者之所<lb/>
任而又盡有其所長二都憲公立功西北而公則兼於<lb/>
東夫生極南之陬而馳功名於朔易之㑹以固邊陲孰<lb/>
謂南人綿薄也哉雖然方公輕裘緩帶指麾叱咤於朔<lb/>
雲邊雪之中未足為公勇也惟當衆人奔趨酣豢之秋<lb/>
屹然立截然斷毅然去無毫髪顧戀意然後見其勇耳<lb/>
孰謂南人綿薄也哉夫天道以南為陽陽固剛矣而風<lb/>
氣之在地者則柔百越處地之極南人生其間體柔而<lb/>
<pb n="KR4e0115_WYG_014-36b"/>
用剛葢地氣然也濬嘗厯考史傳嶺南人仕中朝者恒<lb/>
不多見若唐曲江之張日南之姜湟川之劉宋則南海<lb/>
道宗武溪安道潮陽元龜増城適子僅此數公而已然<lb/>
皆進以禮退以義求所謂倖進患失者葢鮮焉若是者<lb/>
雖係其人所存所遭之不同抑亦由於地氣使然歟公<lb/>
生諸公後遭際聖明起家科目官御史則振風裁貳廷<lb/>
尉則慎刑罰為郡守則藹循良之譽總方靣則廣甸宣<lb/>
之政兩任邊寄所至則威行而惠施撮其平生厯履藹<lb/>
<pb n="KR4e0115_WYG_014-37a"/>
然鄉先生典刑千百世猶一日也今又謹知足之戒决<lb/>
勇退之節優游田里以收桑榆之效巋然獨立於嶺海<lb/>
之間為鄉邦之耆舊朝廷之遺老使鄉人子弟處者得<lb/>
以考徳而問業出者有以取法而遵承所謂天地間之<lb/>
全人也亶其然乎濬也於公有鄉契於其行也不能無<lb/>
言戸部郎中祁君順公通家子也請書之帛以贈<lb/>
　　送王繼甫南歸序<lb/>
予交遊海内賢豪多矣心所推重而樂相與者可屈指<lb/>
<pb n="KR4e0115_WYG_014-37b"/>
數也而宣城王繼甫其一人焉豪邁開爽不屑細故口<lb/>
論天下事亹亹有證據遇事奮發敢為葢亦一竒男子<lb/>
也然官止一縣令兩居其官輙不久竟不得究其所藴<lb/>
年冨力壯可以有為也乃毅然謝事以去嗟乎其進也<lb/>
何難而其退何易哉繼甫年弱冠即領鄉薦試春官得<lb/>
校官不屑就卒業太學再試又不中居太學者久之尋<lb/>
以舍選得蜀之郫縣縣卑僻而民貧當西畨入貢道畨<lb/>
僧往來歲無虚月到則羣入縣治索庖廪稍不如意令<lb/>
<pb n="KR4e0115_WYG_014-38a"/>
佐以下咸被羣辱繼甫至嚴門禁不許擅入畨僧狃故<lb/>
常直至㕔事見令不為禮大肆其兇繼甫目左右拉下<lb/>
痛杖之幾至斃吏胥以下咸吐舌久不得入嘆曰西僧<lb/>
為西蜀人患非一日矣藩臬大吏不敢厲聲色臨之况<lb/>
加箠乎邑人於是大懾相戒不敢犯其令而西僧入境<lb/>
者自是亦少戢矣未幾丁家艱解任起復改山東陽糓<lb/>
縣縣多推埋之盗白晝掠舟車焚廬舍罔有所忌憚繼<lb/>
甫至問父老以民所疾苦咸言莫苦於盗不得聊生繼<lb/>
<pb n="KR4e0115_WYG_014-38b"/>
甫即選丁壯嚴守備聞有盜者即躬鞍馬具弓矢率壯<lb/>
夫馳赴之往無不獲者盗尋逸他境大扺其為治以抑<lb/>
奸强扶貧弱為事兼并家忌之肆為謗訕然其守正不<lb/>
囬檢約嚴宻攟摭無所得卒亦莫如之何也其政績灼<lb/>
燿在兩縣人口耳者不可一二紀然能振發於衆人委<lb/>
靡之中此二事尤為可喜今年春偕天下百司朝覲闕<lb/>
庭既竣事即上章乞致事當道者聞其名苦留之繼甫<lb/>
堅欲去幸遂所志即束裝南歸既去數日交游者始知<lb/>
<pb n="KR4e0115_WYG_014-39a"/>
之給事中河東樊冕景瞻西蜀冉哲尚儀姑孰楊璧應<lb/>
奎監察御史東旲朱鉉良玉刑部郎中㑹稽謝廉允清<lb/>
工部主事錢塘楊懋克勤謂予曰吾輩與繼甫相交好<lb/>
者知之深而善文莫如子今其去矣寧能黙黙無一言<lb/>
乎予曰諾嗟乎古所謂竒男子者今世葢不多見也而<lb/>
繼甫豈非世之僅有者乎然而位不滿其才如以千里<lb/>
馬使之折旋畦徑之間縱有追風絶塵之足亦何所施<lb/>
焉今而又放之於長山茂林之間不復駕馭之可惜也<lb/>
<pb n="KR4e0115_WYG_014-39b"/>
哉雖然千里一蹶古人深戒又孰若遂其自然之性雖<lb/>
無馳騁之快亦免困踣之虞之為愈哉予既以是言復<lb/>
諸君俾書以寄繼甫又系以詩詩曰良馬千里姿逸態<lb/>
何權竒有足不得騁居然自鳴嘶伯樂世豈無道旁空<lb/>
嘆咨此事古已然不但今人悲世重冀北産按圖定黄<lb/>
驪謾勞耳批筒空有肉騣垂胡天賦竒質於地乃不宜<lb/>
幸哉免鞭䇿莫羨黄金覊長林多清泉食飲聊自怡人<lb/>
生適志耳去去將何疑<lb/>
<pb n="KR4e0115_WYG_014-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_014-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重編瓊臺藁巻十四<lb/>
</p>
<p>
</p>
  </div>
</body>
</text>
</TEI>
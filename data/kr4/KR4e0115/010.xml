<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁巻十</head> <lb/>
    <p>
<pb n="KR4e0115_WYG_010-1a"/>
欽定四庫全書<lb/>
　重編瓊臺藁巻十<lb/>
　　　　　　　　　　　　　明　邱濬　撰<lb/>
　序<lb/>
　　吉水龍氏族譜序<lb/>
自宗法廢而左戸之藏既散肉譜之學不傳而士大夫<lb/>
家有譜牒者葢鮮矣今天下分兩畿十二藩服而人家<lb/>
譜牒之作盛於江右而江右在吉郡尤盛迹其所以盛<lb/>
<pb n="KR4e0115_WYG_010-1b"/>
者葢有四焉江鄉土綿地瘠季世割據者所不爭人家<lb/>
所藏圖籍不盡燬於兵火一也習尚淳朴不蓄一切珍<lb/>
竒玩好之物倉卒變起所持者惟文籍二也俗重世家<lb/>
婚配必先門地崛起之家雖盛顯物論終不之與所謂<lb/>
故家右族恃譜牒以為文獻之徴三也人以讀書為業<lb/>
雖田夫販客亦皆粗通文理渉獵書史䘮亂之餘文籍<lb/>
散失無所於稽亦往往有能口道而心憶之者四也用<lb/>
是四者故人家譜牒所以能獨盛於他方然其間亦不<lb/>
<pb n="KR4e0115_WYG_010-2a"/>
能無積習之弊失在於好攀援古名賢顯宦以粉飾其<lb/>
家世張大其閥閲凡劉姓者皆長沙定王之後張氏者<lb/>
皆曲江丞相之裔無一族無所自来者此雖天下通弊<lb/>
而於兹則殆甚焉者也予自宦游以来交天下士多矣<lb/>
而於廬陵士尤相親厚所謂士夫者無家無譜牒者近<lb/>
同年友常郡太守吉水龍公遵序出其家譜見示且屬<lb/>
以序考䆒精詳援引皆有證據不狥前人之失而肆一<lb/>
己之見直疏而旁通之纎悉不遺切而實曲而盡如禹<lb/>
<pb n="KR4e0115_WYG_010-2b"/>
之𨗳川原其所自来疏其所由分會其所由歸其間分<lb/>
支異派雖若錯出散見其實條理脈絡未始混淆也使<lb/>
後人按圖而求之據牒而考之既知其所以同又知其<lb/>
所以異其得古良史作表傳之遺意與予故序而歸之<lb/>
以示龍氏之後人且以告江右之為肉譜者云<lb/>
　　文昌邢氏譜系序<lb/>
海内氏族所謂故家喬木者皆自中州来故其遺風流<lb/>
俗往往而在蘇長公所謂衣冠禮樂斑斑葢指此也其<lb/>
<pb n="KR4e0115_WYG_010-3a"/>
散在四州者瓊為多瓊屬邑文昌大族可數者五六家<lb/>
邢其一也邢之先自汴來葢在宋南渡初至今子姓蕃<lb/>
衍散居邑中者殆居他姓什三四焉所謂五六大族其<lb/>
殷富一時雖或過之至論其盛且蕃未有或先邢氏者<lb/>
也豈非其一姓之尤大者乎族不徒大而且多賢隠而<lb/>
賢者予不能盡知也所及知者其顯而賢者耳所傳聞<lb/>
者則有宋故某官夢璜以文學政事著聲前代載在郡<lb/>
乘可考也所聞者今某處教諭貴明經潔行所至師仰<lb/>
<pb n="KR4e0115_WYG_010-3b"/>
所見者則予友蘇郡太守宥也宥字克寛登正統戊辰<lb/>
進士第擢四川道監察御史陞知台州府事尋改蘇郡<lb/>
邑人自國初至今登進士第者僅三人然仕止郎官今<lb/>
克寛年未五十已官二千石守天下大郡清名美政播<lb/>
聞朝野華階峻秩日進日崇不止此也然則今日邢氏<lb/>
之族又豈但大於邑中諸族而已哉邢氏舊有族譜乆<lb/>
燬於火至克寛之先大父某府君諮訪故老蒐羅散失<lb/>
粗録成帙晚年以授克寛俾終厥志克寛承命惟謹寢<lb/>
<pb n="KR4e0115_WYG_010-4a"/>
息不忘者垂二十年始克承先志命之曰邢氏譜系間<lb/>
攜来京師以予同鄉且相厚也屬予序嗟夫氏族以名<lb/>
爵顯名爵以才徳著氏族蕃而名爵無聞樗櫟之材也<lb/>
名爵顯而才徳弗稱土木之偶也有名爵以表氏族有<lb/>
才徳以副名爵則雖在中州聲明文物之地亦云鮮矣<lb/>
而况遐逺之地也哉是則文昌之有邢氏邑里之望也<lb/>
邢氏之有克寛族屬之光也後之承其統緒同其宗盟<lb/>
者益思所以繼之承之光之大之於無窮哉<lb/>
<pb n="KR4e0115_WYG_010-4b"/>
　　廣昌何氏家乘序<lb/>
後世作譜者率遵歐蘇二家説者多病其簡何也葢家<lb/>
之譜視國之史史紀一國之事不得不簡譜録一家之<lb/>
事不可不詳彼其世逺人亡載籍湮没往事無所於稽<lb/>
不得已而畧之可也茍耳目親所見聞明有徴驗可以<lb/>
貽逺而示範乃亦棄之而不録博雅好古君子所不忍<lb/>
也曾謂仁人孝子而忍忘其先徳哉此廣昌何氏家乗<lb/>
所由作也予友大司冦旰江何公廷秀續其先太宰公<lb/>
<pb n="KR4e0115_WYG_010-5a"/>
所輯何氏家乘間以見示屬為序葢兼本二家之義例<lb/>
而折衷之詳書偹録巨細不遺分為六巻一譜序二族<lb/>
譜圖三宗譜圖四家傳五婦徳六先塋志而附載貤封<lb/>
制書贈送詩文而終以先世遺事其於廣昌晝錦何氏<lb/>
一族之事詳且備矣凡何氏受姓以来見於史傳者殆<lb/>
無遺焉予甞讀韓文毎疑其序送何堅何與韓為近之<lb/>
説意謂古人因生以賜姓為其後者非所出而冒之容<lb/>
或有之聲音偶爾相近出於一時方言者焉能强人以<lb/>
<pb n="KR4e0115_WYG_010-5b"/>
必從哉疑其言無所本及讀史記周本紀註應邵曰氏<lb/>
姓註云以何姓為韓後然謂之以為後則固非聲音偶<lb/>
近者矣近世鄧名世姓氏書辨證亦謂何氏出自姫姓<lb/>
食采韓原為韓氏韓為秦所㓕子孫散居陳楚江淮間<lb/>
以韓為何隨聲變為何氏名世宋人去古益逺何所從<lb/>
而得此説哉考之孫愐唐韻韓滅子孫散居江淮間以<lb/>
韓為何字隨音變鄧説葢本諸此然則鄧説本於韓應<lb/>
氏生二子之前數百年其言必有所本且明言其出氏<lb/>
<pb n="KR4e0115_WYG_010-6a"/>
姓註非無徴之言也韓子偶未見與抑或别有所出與<lb/>
自昔觀人之國而論其世者必徴諸文獻予竊以謂論<lb/>
人之家世者宜亦然何氏之賢人在前代政事則有武<lb/>
經術則有休名位則有曾三人者其尤者也若以典籍<lb/>
言之則休公羊本㫖羽翼聖經得以從祀孔庭垂名千<lb/>
載其次則西疇常言鑿鑿乎布帛菽粟之文宛然濓洛<lb/>
宗㫖也今晝錦之何實出西疇太宰公西疇先生六世<lb/>
孫也先生諱坦仕宋為寳謨閣直學士廣東提刑太宰<lb/>
<pb n="KR4e0115_WYG_010-6b"/>
公中興其後而司冦公實踵太宰公之武父子清名勁<lb/>
節為當世偉人俱以經術發身賢科歴官中外位八座<lb/>
為時名臣本朝革中書省而専任六部今尚書執政大<lb/>
臣也視古丞相然百年以来大江以南父子相繼為尚<lb/>
書者僅見何宗所謂政事經術名位至是益大以顯况<lb/>
公又多有著論大雅君子卓爾不羣其所以具瞻四方<lb/>
傳布後世文獻之足以徴者豈止一時一方而已哉昔<lb/>
漢韋賢父子相繼為相𤣥成作詩以自劾其述祖徳也<lb/>
<pb n="KR4e0115_WYG_010-7a"/>
曰赫矣我祖慶流於裔於體厥徳於赫有聲其勉後人<lb/>
也曰誰謂華高企其齊而誰謂徳難厲其庶而今公父<lb/>
子實足以匹休於漢之韋氏而為其後人者盍誦是詩<lb/>
以相勵思齊其先人而庶幾其企及乎予與公皆登甲<lb/>
戌進士第同年中志同道合者也故不辭而為之序<lb/>
　　貴溪丘氏宗譜序<lb/>
貴溪之周坊有鉅姓曰周氏者氏雖周而其實則丘也<lb/>
丘之先出自宋魏國忠定公公之子壽雋以字行生子<lb/>
<pb n="KR4e0115_WYG_010-7b"/>
汲知饒州汲子必㳟始居郡之樂平邑人稱所居曰丘<lb/>
村其𤣥孫亨通分居餘干之珠湖子真寳者徙邑之墩<lb/>
頭墩頭宻邇信之貴溪世與貴溪周坊周氏連婚姻真<lb/>
寳四世孫諱萬軒者生六子時周氏乏嗣因命㓜子惟<lb/>
政為其後至今四世矣惟政生子旭鑑守台有聲終浙<lb/>
江叅政孫祺守栝致政家居曾孫鼐字宗用者又以進<lb/>
士簉屬刑書擢任陜西按察副使今改任于閩將行過<lb/>
予謂曰某與子同年登第三百五十人中惟吾二人者<lb/>
<pb n="KR4e0115_WYG_010-8a"/>
同出丘宗然某之姓尚從於周屢曾上疏請復之而未<lb/>
遂其志某之心切切于是未甞旦夕忘也竊恐歴世日<lb/>
逺世有後者莫知所自思欲續本宗世系著其所以然<lb/>
以示後来豫求子一言他日譜成以冠編端予以歲甲<lb/>
戌登進士第同年中未有同姓者惟宗用一人與予同<lb/>
所出然而列名于金門之榜紀實于登科之録者則又<lb/>
以周姓著予與君固知所自矣而天下之人曷以知其<lb/>
然哉是則宗用之譜不可以不續而予之序亦烏可以<lb/>
<pb n="KR4e0115_WYG_010-8b"/>
不作哉謹用考吾丘氏受姓之始末俾以繫之世系之<lb/>
前庶其後之子孫知其源流之所自也按志氏譜者謂<lb/>
周太公望國於齊都營丘子孫因以為姓及考史記齊<lb/>
世家太公望吕尚者東海上人譙周註云姓焦名牙炎<lb/>
帝之後其先祖甞為四岳佐禹平水土甚有功虞夏之<lb/>
際封於吕或封於申武王平商而王天下封師尚父於<lb/>
齊都營丘其地在今齊州臨淄或云濰州昌樂有營丘<lb/>
故城凡二十八傳而田氏奪其國夫自太公一傳而為<lb/>
<pb n="KR4e0115_WYG_010-9a"/>
丁公伋五傳而至胡公靜徙都薄姑山則齊都營丘僅<lb/>
四世爾其子孫以地為姓者不知始於何時意者遷薄<lb/>
姑之後其留營丘不去者遂以為姓邪雖然天下之地<lb/>
名如宛丘潜丘黎丘之類非止一營丘也况丘氏之外<lb/>
又有所謂閭丘氏葵丘氏梁丘氏陶丘廪丘曼丘淄丘<lb/>
之類皆出齊國豈皆太公後與若左丘明見於魯論咸<lb/>
丘䝉見於孟子浮丘稷丘出於列仙丘林丘敦出於夷<lb/>
虜則後世以丘為姓者亦云多矣安知其不如今世之<lb/>
<pb n="KR4e0115_WYG_010-9b"/>
人上宫氏之去上東方氏之去方邪自唐人著郡望而<lb/>
以河南望丘良以襄公父子之顯融故也然丘姓顯者<lb/>
多著於南朝齊梁之世率出於兩浙之間則江南之丘<lb/>
有自来矣宋人顯者莫如忠定公然史止載其子壽邁<lb/>
而不及壽雋壽雋仕理宗朝官至尚書其知婺州時甞<lb/>
援朱文公張宣公例請吕成公謚葢亦崇尚道學者也<lb/>
是則周坊之丘本於丘村丘村之丘原於江隂江隂之<lb/>
丘其前也有忠定公之建功業有尚書公之尚道學自<lb/>
<pb n="KR4e0115_WYG_010-10a"/>
分丘材以来雖有顯者而不甚大著抑自墩頭變為周<lb/>
坊之後四世而三人皆紆金曳緋殆若果木然必剥接<lb/>
而後始大榮茂邪雖然枝葉之茂由其根秪之大也茍<lb/>
非厚積其基培植其本㪺泉以灌溉之除穢以保養之<lb/>
而欲其蕃盛碩茂大至百圍長至參天多至成林無也<lb/>
予願凡為丘氏子孫者世世相承積道徳以立其基敦<lb/>
仁義以培其本讀書學禮所以灌溉之也懲忿窒慾所<lb/>
以保養之也以是而持家保族則其博大而悠逺豈不<lb/>
<pb n="KR4e0115_WYG_010-10b"/>
有必然者哉譜成書予此言於巻帙之首非但為周坊<lb/>
子孫告凡分自丘村而出於江隂者皆所當知也雖然<lb/>
豈但江隂哉凡天下丘氏者皆不可不知焉<lb/>
　　豐城凃氏族譜序<lb/>
古者姓氏皆著地望如王則太原瑯琊李則趙郡隴西<lb/>
崔則清河盧則范陽之類是也自中正之官不設左戸<lb/>
之藏不偹而肉譜之學世不復講姓氏散於天下所在<lb/>
而有不復土著所謂郡望者特空名爾惟凃一姓望於<lb/>
<pb n="KR4e0115_WYG_010-11a"/>
南昌而其族姓亦特盛於所望之地今猶古也唐以前<lb/>
未有顯者至南唐有凃廙者補豫章志凃姓於此乃昉<lb/>
見於載籍在宋登進士第者有天明有正勝有壎元有<lb/>
溍生皆洪撫間人一郡皆古豫章也入國朝以来凃姓<lb/>
發身科第列官中外者比宋元為盛然皆不出洪撫之<lb/>
間否則其鄰境也其他郡邑間有一二䆒其所自来其<lb/>
不自二郡分也葢鮮矣豐城曲江凃氏為邑著姓予所<lb/>
及識者今廣東按察副使凃君君自庚辰進士拜監察<lb/>
<pb n="KR4e0115_WYG_010-11b"/>
御史一再出巡皆凛凛持風裁今奉璽書整飭兵備于<lb/>
海内予家瓊山時以内艱家居間過予出其所修族譜<lb/>
見示予觀天下姓氏不著地望也乆矣今人求王於瑯<lb/>
琊太原求李於趙郡隴西殆猶昔人所謂求釜錡錢鑄刀<lb/>
鈇於鐡爐步也名存而實亡矣孰謂數百載之下千百<lb/>
姓之中乃有一姓獨著舊望如豫章之凃者乎葢絶無<lb/>
而僅有者也夾漈鄭氏謂凃因水為姓而今南昌志無<lb/>
所謂凃水者豈古豫章郡兼今數郡之地而凃水乃在<lb/>
<pb n="KR4e0115_WYG_010-12a"/>
今他郡界邪否則古今水名隨時改稱有不同邪或者<lb/>
又謂凃本古塗山氏南昌尉始去土為凃塗姓别出散<lb/>
處四方惟凃至今居洪撫之間為多豈皆南昌尉後邪<lb/>
二者必居一於此矣雖然王盛於瑯琊以祥覧兄弟之<lb/>
孝弟李顯於趙郡以贊皇父子之功業茍為不然徒假<lb/>
此以市婚矜世亦奚取其為望哉予願凃氏之子若孫<lb/>
若曾若𤣥覩憲副君之兹譜惕然感發以為凢洪撫之<lb/>
間凃者倡使皆如憲副君之邁往有為於時則凃在今<lb/>
<pb n="KR4e0115_WYG_010-12b"/>
世亦將如王李崔盧之在前代矣顧不偉與予因憲副<lb/>
君請勉書以為曲江凃氏譜序非但為一曲江也葢以<lb/>
告凡今之為凃姓者云<lb/>
　　五一居士詩巻序<lb/>
昔歐陽子自號六一居士葢以己身均於五物之間而各<lb/>
一之以為六也今潮陽有盧先生者亦自謂筆墨紙硯各<lb/>
一與已為五而自號五一居士焉得非聞歐陽子之風而<lb/>
竊取其意與歐陽一五物而為六人居物之間也先生一<lb/>
<pb n="KR4e0115_WYG_010-13a"/>
四物而為五人資物以用也人居物間人與物猶殊也物<lb/>
資人用則物與人一矣夫凡受形天地間無非物也物物<lb/>
也人亦物也人以一物而物於衆物之間獨異而且靈故<lb/>
天下之物無一而不為吾之所有故以之而並兩儀謂之<lb/>
三一可也以之而並三光謂之四一可也以之而並八卦<lb/>
九疇則又可以一共八與九矣推而至於百千萬億莫不<lb/>
皆然豈但此四物五物而已哉或者乃謂非吾所有過矣<lb/>
矧今所取之數得天地之中數河圖之中五太極也洛書<lb/>
<pb n="KR4e0115_WYG_010-13b"/>
之中五皇極也五之為數又合一二三四而成之一水<lb/>
也二火也三木也四金也五為土而寓於四行之中交<lb/>
相為用以成萬物缺一不可也人以一身而居筆墨紙<lb/>
硯之間以運用之以紀古今之事以應天下之<hi>闕</hi>
　　　　先生之意葢取諸此與雖然四物亦衆人之<lb/>
所同有者而獨有之可乎葢以人用物衆人之所同以<lb/>
已觀物逹者之妙契當虚室生白之處明窻净几之間<lb/>
召陶泓而来陳𤣥坦楮先生之腹脱管城子之㡌發至<lb/>
<pb n="KR4e0115_WYG_010-14a"/>
理於心畫之微托幽興於運<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>之末得之於心而應之<lb/>
於手斯時也人耶物耶混混然合而一矣烏有所謂五<lb/>
哉先生名昊字懐廣初為潮郡司訓今陞邯鄲教諭云<lb/>
　　樂閒堂詩冊序<lb/>
東吳朱宗逺以樂閒為號大理卿錢唐夏公季爝既為<lb/>
之記會其子水領京闈鄉薦會試春官以書来求予序<lb/>
夫已有之而後心契之契之深而後言之切茍想像而<lb/>
强為之言雖言之猶不言也予叨官于朝日在塵紛擾<lb/>
<pb n="KR4e0115_WYG_010-14b"/>
攘之中求頃刻閒不可得也已非閒者何以知閒之為<lb/>
閒閒且不知又烏知其為樂哉諾之乆而未有暫時閒<lb/>
暇之隙矧以衰老思歸有志未遂其心戚戚然恒不樂<lb/>
也欲下筆輒中止曾不知閒所得閒閒而又樂者果何<lb/>
如也雖然閒樂之趣雖未克以躬享而樂閒之理則有<lb/>
可以意推者夫人情之所感者有七惟樂為適意身之<lb/>
所享者非一惟閒為實用適意於其所享用之實以斯<lb/>
人也享斯樂也其諸異乎人之閒也與何者七情之中<lb/>
<pb n="KR4e0115_WYG_010-15a"/>
其六者皆感物而動者也惟樂則生於吾之心而適於<lb/>
吾之意焉然人之樂也有樂於功名者有樂於貨利者<lb/>
有樂於詞章者有樂於聲色臭味者有樂於林泉花木<lb/>
者有樂於禪蜕仙真者彼皆取之於身資之於人而於<lb/>
吾身心之實用則未必皆真有所得焉惟閒也無所慕<lb/>
於外無所求於人實有之實用之休休然無虞優優然<lb/>
有餘油油然不拘肢體我所有也室廬我所有也親朋<lb/>
我所有也歲月我所有也山川我所有也天地我所有<lb/>
<pb n="KR4e0115_WYG_010-15b"/>
也一日也而兼兩日之適一人也而兼衆人之用無所<lb/>
事而閒隨所在而樂斯人也世豈多有哉雖然是閒也<lb/>
天靳惜而不輕予人人未易以得之也有父母之養不<lb/>
得也有子孫之累不得也有職業之拘不得也有庸調<lb/>
之給不得也有一於此閒且不可得况得而樂之哉葢<lb/>
必有所不閒於其前然得以享其間於其後且宗逺自<lb/>
㓜辛勤承家業持門戸積乆而成緒至是一一皆如其<lb/>
意上有益壯之親康和而清徤下有亢宗之子頴敏而<lb/>
<pb n="KR4e0115_WYG_010-16a"/>
通逹甘㫖之奉有餘詩書之香不㫁内而心也無意外<lb/>
之干外而身也無疾疹之蝕意無嚮而不適用無享而非<lb/>
實一世之人有宗逺此閒而不知樂者多矣閒而能樂<lb/>
此宗逺所以賢於人哉予故推其意代之言以為所居<lb/>
堂序<lb/>
　　觀瀾閣巻序<lb/>
天下之竒觀孰有過於水者乎水生於天一以成於地<lb/>
六方其生也其端甚㣲及其成之之後潜於地下則為<lb/>
<pb n="KR4e0115_WYG_010-16b"/>
泉流於地上則為川或為窪池或為沼沚或為溝洫或<lb/>
為澗溪大之為江為河及其至也則為海焉隨地勢以<lb/>
賦形因天時而變態非若山有一定之形成於開闢之<lb/>
初不可以移易也是水之為物中有至理存焉而人之<lb/>
觀之也何可以無術乎孟子曰觀水有術必觀其瀾瀾<lb/>
者水之湍急處也人能於是而觀之則天下之物所以<lb/>
竦人瞻視而啓人心思者孰有過於是哉太醫院吏目<lb/>
劍川張伯威致事將歸田里介其鄉人林徽京庠生攜<lb/>
<pb n="KR4e0115_WYG_010-17a"/>
其所謂觀瀾閣巻求予為之序閣在所居之東南葢瞰<lb/>
溪流以為屋也閣以觀瀾為名其亦有得孟子之言矣<lb/>
乎孟子之為此言葢借水以形容道之有本也言雖在<lb/>
於水而意則不在於水而伯威之取是義以名其閣也<lb/>
其意亦猶是否乎想當風清月白之秋長空無雲千里<lb/>
一碧湛然明鏡之中浴星斗而吞吐之㴠山樹而動盪<lb/>
之亦可謂天下之竒觀者矣雖然未也若夫油然而雲<lb/>
變色歘然而風震撼雷雨交作魚龍出沒激於石而為<lb/>
<pb n="KR4e0115_WYG_010-17b"/>
噌吰之聲盪於沙而起洶湧之勢盤而為渦旋而為湍<lb/>
揚波而鼓濤噴沫而飛珠夫如是斯可以盡水之變而<lb/>
天下之竒觀在是矣伯威登是閣而設或遇斯景焉其<lb/>
尚繹予斯言而有契乎其心矣乎於是乎序<lb/>
　　忠愛祠詩序<lb/>
汀郡推官王公歿於王事郡人請于朝立祠祀焉祠在<lb/>
郡治東卧龍山之麓有司嵗以五月二日行禮公生忌<lb/>
辰也方公歿時郡之人無小大臨其䘮次者莫不哀之<lb/>
<pb n="KR4e0115_WYG_010-18a"/>
冀其更生及其既乆也拜其祠下者莫不<hi>闕</hi>
<pb n="KR4e0115_WYG_010-19a"/>
　<lb/>
　　海航詩巻序<lb/>
進士陳君朝用起復來自錫山致其鄉人趙潚廣洋之<lb/>
言曰某宋宗室盛國公之裔世居無錫之鴻山㓜承祖<lb/>
宗遺澤兢兢戒謹恒恐失墜居臨大海毎見商舟出沒<lb/>
其中一日之間阽危亡數矣因念人能於安居無事之<lb/>
時兢惕于心恒若舟航之在海也豈復有失墜乎因以<lb/>
海航為號盖用以自儆也鄉人能詩者多遺以詩然未<lb/>
<pb n="KR4e0115_WYG_010-19b"/>
有序文以發揮其意稔聞翰林丘太史名子之京師幸<lb/>
為丐一言以為終身之戒可乎君既至首以見請予惟<lb/>
天下之至險者川也而川之大者尤險然則天下之川<lb/>
之大孰有過於海乎是故聖人作易示人以趨避之方<lb/>
往往曰渉大川川之大者盖言海也觀易於需於同人<lb/>
於蠱於大畜於益於渙於中孚於頥之上九於未濟之<lb/>
六三皆曰利於謙之初六獨曰用於訟則曰不利於頥<lb/>
之六五又曰不可噫人能明於利用可否之際以之渉<lb/>
<pb n="KR4e0115_WYG_010-20a"/>
世無難事矣廣洋氏未嘗操巨艦以航海而以航海名<lb/>
其居且以自號其殆有得于大易渉川之義也乎則又<lb/>
不止于見危險而恐懼也予以進士君之請致一言以<lb/>
復之曰廣洋氏乎其尚以理為航以海視世本諸理以<lb/>
渉世世道危險一吾理以渉之揆諸理而曰利曰用則<lb/>
持吾誠敬之柁張吾禮義之㠶揆諸理而有不利有不<lb/>
可則維吾䌫於聖涯下吾杙於道岸<lb/>
　　南山主人詩序<lb/>
<pb n="KR4e0115_WYG_010-20b"/>
嶺南之山其脉皆自大庾而來綿亘聨絡至芊城而止<lb/>
轉而西南或起或伏不過一二里輙中斷斷則五六里<lb/>
或十數里方一起徃徃枕水上或卧水中或瞰水際其<lb/>
面勢大率向南南為陽明之地陽光所照得之多且先<lb/>
以故景物明媚草木鮮茂視他方為盛幽人荘士卜築<lb/>
者恒據乎兹去郡城四十里許有山囷囷焉輪輪焉居<lb/>
人名之以其形曰圓山景幽物茂而其陽尤佳有崔公<lb/>
松秀者世居具山之南因以南山主人自號一時縉紳<lb/>
<pb n="KR4e0115_WYG_010-21a"/>
士大夫聞之輒賦詩以歌詠其美其子鄉貢進士鐸稡<lb/>
成帙求予序夫艮為山位東北天下之山皆起自北而<lb/>
趨于南南者山之面也觀人者必於其面居山者必於<lb/>
其陽居山之陽則得抱負之正順隂陽之宜嚮離明之<lb/>
光挹景物之勝可以久安居侈逰觀而為終焉之計貽<lb/>
後之謀矣崔氏之先居此不知凢㡬世至公始以自命<lb/>
而詩人又為發揚之噫是山也以人而重因詩而益彰<lb/>
殆将與三百篇所謂南山者儷美于天地間也乎予意<lb/>
<pb n="KR4e0115_WYG_010-21b"/>
其居處之固必有如所謂竹苞松茂者矣疆理之整必<lb/>
有如所謂原隰畇畇者矣不騫不崩之夀予敢以為公<lb/>
祝至於臺萊杞李以為邦家之基則又有望于公之子<lb/>
若孫云<lb/>
　　心師軒詩序<lb/>
潮郡陳衍于寛一日過予持一帙甚鉅揖予謂此衍所<lb/>
居心師軒巻也相知者徃徃為詩詠之而翰林修撰安<lb/>
成劉公既為某記之矣未有序其首者幸恵之以一言<lb/>
<pb n="KR4e0115_WYG_010-22a"/>
予詰之曰子之有心自師可也何賴乎人之言既以求<lb/>
記又欲求序乎且心之在人在内而不在外者也為主<lb/>
而不為客者也命物而不命於物者也今謂心為師則<lb/>
是所以為師者欲也抑不知所以師師者何物與若曰<lb/>
以心師心是有兩心矣予不曉其所謂又烏能為之言<lb/>
願更求諸他于寛持巻去時日将夕歸而坐諸軒間四<lb/>
窓洞開無人萬籟寂然無聲矣歛容端視至於夜半俗<lb/>
氛消盡萬慮閴泯而清明之氣澄澈光朗但覺靈臺之<lb/>
<pb n="KR4e0115_WYG_010-22b"/>
中凛凛乎若嚴師在焉徳容尊嚴冠服整肅可敬可畏<lb/>
謦欬不聞言動中節可觀可法琴瑟在前不敢踰越夏<lb/>
楚在側不敢違犯頓然一悟然後知于寛所以名軒之<lb/>
意有所自也張子曰正心之始當以已心為嚴師其以<lb/>
是與明日于寛復來因書所得者為序畀之俾書諸巻<lb/>
端噫于寛所得者其亦與予同否乎<hi>天順七年</hi>
　　友菊詩巻序<lb/>
五羊有黄處士者以友菊自號既卒其子真定府學司<lb/>
<pb n="KR4e0115_WYG_010-23a"/>
訓新宦游四方遇天下之名能文辭者輙求為之賦咏<lb/>
歳乆積成鉅帙今年致其事南歸過予求識一言嗟乎<lb/>
善觀人者不于其人于其友觀其友何如人則其人可<lb/>
知矣周濓溪謂菊為花之隠逸范石湖又謂其有幽人<lb/>
逸士之操處士於菊也志同道合真如朋友之相契焉<lb/>
其為人不問可知矣殆所謂幽人逸士而為人中之隠<lb/>
逸者與處士往矣然而秋風三徑晩節寒香其友固無<lb/>
恙也古之孝子不忍忘其親親雖亡也見其執友如見<lb/>
<pb n="KR4e0115_WYG_010-23b"/>
之然此司訓君所以惓惓于其先人所友之菊也與昔<lb/>
栁子厚自記其先友于碑隂必歴叙其人之大槩以見<lb/>
其先人交游之廣而司訓君于其先友則徧求天下之<lb/>
能文者以發揮歌詠之以見先人志操之同其用心與<lb/>
子厚一也而勤力過之然子厚之自記書其長可也而<lb/>
亦及其短此所以不滿君子之意而君則不自言而必<lb/>
徴夫作者之言而所言者馨香之徳介潔之節風霜之<lb/>
操甘美之液非徒不及其短且無短可言也其視子厚<lb/>
<pb n="KR4e0115_WYG_010-24a"/>
又不獨勤力過之而孝愛之情忠厚之意亦油然見焉<lb/>
嗚呼處士於物其友之篤也如此於其朋友可知司訓<lb/>
君不忘其親所友之物也如此於其執友可知予於此<lb/>
巻重有感焉故不辭而為之序<hi>天順元年</hi>
　　京華勝覧詩序<lb/>
户部主事恵陽葉君養正之弟順來京師省其兄未㡬<lb/>
将歸凡與主事君同朝及素所徃來者咸賦詩贈之且<lb/>
題曰京華勝覧夫自越嶠之南北轅以抵於燕所履歴<lb/>
<pb n="KR4e0115_WYG_010-24b"/>
者非止一所而専以京華為言者紀其大也舉其大則<lb/>
小者在其中矣盖以天下城池之壮宫室之麗人民之<lb/>
衆物貨之夥皆未有若京師者也地大而人衆一覧之<lb/>
頃而天下之大觀畢在焉如游羣玉之府琮璜圭璧瑤<lb/>
琨琳琅水蒼山𤣥之珍光明焜晃横斜積疊使人不知<lb/>
所視如入武庫之中戈矛劍㦸羽旄甲盾鋒鍔犀利炫<lb/>
熠森竦使人莫敢注目如行嵩岱衡霍之間山輝川媚<lb/>
雲蒸霞蔚龍拏鳯跂蒼翠詭異千態萬状使人應接不<lb/>
<pb n="KR4e0115_WYG_010-25a"/>
暇信哉其為勝覧也雖然覧之以目而無所得之於心<lb/>
則亦奚益之有昔之人如司馬子長者往往因游覧以<lb/>
成所學非必深居簡出操觚染翰然後為有得也順其<lb/>
勉之庶㡬不負諸公贈詩之意否則兹行為徒行矣予<lb/>
與主事君為同年進士又鄉人也故序諸首<lb/>
　　江湖勝遊詩序<lb/>
予友左吏部時翊持一巻示予題曰江湖勝遊将求諸<lb/>
名人詩寓歸以贈其姻契廖榮仲華者首以序見屬且<lb/>
<pb n="KR4e0115_WYG_010-25b"/>
曰仲華以商游而志不在商盖有慕乎司馬子長之游<lb/>
假商以自名實非商也予曰仲華志不商爾身庸非商<lb/>
耶今夫天下之人不為商者寡矣士之讀書将以商禄農<lb/>
之力作将以商食而工而𨽻而釋氏而老子之徒孰非<lb/>
商乎吾見天下之人不商其身而商其志者比比而然<lb/>
今時翊頋謂仲華商而不志於商可信乎哉雖然昔者<lb/>
太公望之釣也方其坐于磻溪之上持竿而垂綸語人<lb/>
曰吾志不在魚以其迹觀之人固莫之信也然求其心<lb/>
<pb n="KR4e0115_WYG_010-26a"/>
豈真為魚者哉吾意仲華之商亦若是乎耳試因時翊<lb/>
而問之子之江湖之遊西極乎岷峩東盡于海往來乎<lb/>
洞庭彭蠡震澤之間覧其形勝訪其人物山之涯水之<lb/>
澨曾見夫坐釣而志不在釣者乎斯人也業與子異而<lb/>
志與子同有則必見之儻見其人幸以告吾時翊俾轉<lb/>
以逹之於其長<lb/>
　　栢菴詩巻序<lb/>
客有菴居而環樹以栢者因以栢菴自號人亦以是稱<lb/>
<pb n="KR4e0115_WYG_010-26b"/>
之環其居之人稍能詩者皆作詩歌詠之既而傳之郡<lb/>
城郡城之人名能詩者繼歌詠之又傳而至於京師京<lb/>
師之人每遇能詩者亦往往為之詠歌焉積久成帙得<lb/>
詩母慮數十百首其子出以示予求序予得而誦之乃<lb/>
為之序曰栢之見於歌詠也多矣在三百篇有曰如松<lb/>
栢之茂又曰新甫之栢其後騷人墨客亦往往寄情於<lb/>
斯然作者間一二篇而止未有若栢菴斯集之多且偹<lb/>
如此是盖不栢其栢且人其栢栢之於人果若是班乎<lb/>
<pb n="KR4e0115_WYG_010-27a"/>
夫人之於物氣異而理同人之生也受命于天物之生<lb/>
也受命于地受命于天惟舜獨正也受命于地惟松栢獨正<lb/>
也在冬夏青青人而有取乎受命有常之物意不在物<lb/>
盖在乎受命獨正之人也受命獨正之人非舜也與子<lb/>
知客之意不在栢而在舜然則曷以知其然盖栢之為<lb/>
物心堅而實其允塞與枝條而逹其文明與子爇之則<lb/>
馨香襲人其𤣥徳升聞與柯葉貫四時而不改易其烈<lb/>
風雷雨弗迷與然栢植物也舜聖人也擬栢以舜倫乎<lb/>
<pb n="KR4e0115_WYG_010-27b"/>
夫鳯儀儀禽也麟師師獸也古之人固常以方聖人矧<lb/>
兹貞材歳寒後凋擬之聖人奚為不可雖然斯言也非<lb/>
予之言也南華生之言也客姓李名道羊城人隠而有<lb/>
徳者也其子名棨卿貢進士今待試于春官云<lb/>
　　百里囬春詩序<lb/>
百里囬春詩者瓊山人士為邑大夫周侯作也或者傳<lb/>
至京師予聞之嘆曰嗟乎侯何以得此于吾人也哉自<lb/>
昔民之疾視其令若佐如人之患痎瘧投之以毒劑惟<lb/>
<pb n="KR4e0115_WYG_010-28a"/>
恐其不能去去之又恐其不亟雖受鍼砭熸灼之苦不<lb/>
恤也又如人誤落賊圍中鋒刅四面攢其身轉身動足<lb/>
輙恐為所中傷一旦幸脱離之夢寐中猶為之驚悸也<lb/>
况肯既去而又留之留之而又為之歌詠贊嘆不已哉<lb/>
詢其所以侯初莅邑有部使者按部至郡微示有所需<lb/>
意侯素亷貧無以應之彼怒形於言侯不得已借諸官<lb/>
與之已而無以償後使者至典守者訴之邑之士民相<lb/>
率醵錢以代之償後使者知其故用是不拘以法既得<lb/>
<pb n="KR4e0115_WYG_010-28b"/>
請闔邑之民欣欣然有喜幸之色其中能言之士乃至<lb/>
形於詠歌也如此然不敢直以事言而謂之回春盖喻<lb/>
侯之徳孚于民猶春陽之氣播乎物也夫四時之序春<lb/>
以生物為功然其所生之物或形或色夭夭然以舒暢<lb/>
芃芃然以條逹而其所以生生者則初無跡之可見焉<lb/>
侯之為治殆有類于是否乎予不得而知也然邑之人<lb/>
士親炙於侯政治之下必有所徴矣乎傳曰其政悶悶<lb/>
其民醇醇史曰日計不足月計有餘侯之謂也昔宋燝<lb/>
<pb n="KR4e0115_WYG_010-29a"/>
為郡守愛民䘏物人謂其為有脚陽春今吾邑人詠歌<lb/>
周侯之徳亦以春言然則彼哉彼哉其大暑之爍石流<lb/>
金祁寒之堕指裂膚者與使者今皆故物前使者不欲<lb/>
顯其名後使者豫章羅公經也羅公清忠公恕持法而<lb/>
能用法外意君子人也噫温然若春以煦嫗吾邑人者<lb/>
周侯也所以回春而使百里之間常發生長育如二三<lb/>
月者非羅公之功而何予故牽聨書之萬里寓歸俾邑<lb/>
人士書于諸作者之首<lb/>
<pb n="KR4e0115_WYG_010-29b"/>
　　續溪項氏紹先詩册序<lb/>
徳興邑治之南若干里有地名續溪邑鉅姓項氏世居<lb/>
焉續溪距宋張忠定公所居吳園村不逺張項世為婚<lb/>
姻家有項生森者張出也予教太學時生為太學生頴<lb/>
然出倫類中予已異之又以其舅氏張公英知吾府事<lb/>
數侍講下益知其為人暨予官内閣生以舍選厯事<lb/>
都府時天下無事戎務清簡得以暇日從事佔畢予延<lb/>
之於家塾訓孤孫以端其䝉養之初且将朞矣今係籍<lb/>
<pb n="KR4e0115_WYG_010-30a"/>
銓曹将歸故鄉温習故業以俟再試臨行出二册以示<lb/>
予且曰森髙祖養黙翁嘗去家一里許小茅山下建屋<lb/>
數楹即山名名之以為讀書之所山前臨溪又搆重閣<lb/>
而以風泉名焉一時名人多有題詠乆傾圯詩文随亦<lb/>
散失森間於鄉先輦遺文中得其一二慨然思欲復先<lb/>
業之舊然頋瞻故趾薄於先塋乃改建於家居巨山之<lb/>
下其規制亦如先祖之舊仍以舊扁扁焉森來京師徧<lb/>
干縉紳士大夫詩文以昭先志啓後人積久成帙敢希<lb/>
<pb n="KR4e0115_WYG_010-30b"/>
一言以弁其首嗟乎此正予所以延吾子訓孤孫之意也<lb/>
陽城有言夫學所以學為忠與孝也孝本乎天性存于<lb/>
人心夫人有之而於父祖子孫一氣相承尤親切焉孟<lb/>
子曰不孝有三無後為大有後矣乃不克負荷乃弗善<lb/>
繼述有善義而不為宣楊有基業而不能保守有之若<lb/>
無焉不孝之罪亦焉逃哉是以古之孝子既謹嗣續之<lb/>
傳尤嚴義方之訓良有以夫生居予門下讀書訓䝉之<lb/>
暇未嘗一預外事其身雖處京師逆旅之中而其心無<lb/>
<pb n="KR4e0115_WYG_010-31a"/>
一日而不在桑梓松楸之下觀其於先世之故業遺文<lb/>
起其廢於數世之後播其美於衆賢之言裒為鉅帙以<lb/>
遺後人使其對手澤而永君子之澤即心畫而推廣前<lb/>
人之心世濟其美寜有既邪所謂宣揚善義保守基業<lb/>
之孝生盖有之項氏可謂有後矣他日必當大有所成<lb/>
就不但已也古人有言以身教者從區區所以托孤孫<lb/>
於吾子也其將来必有所效法而興起也夫<lb/>
　　宦途履厯圖詩<lb/>
<pb n="KR4e0115_WYG_010-31b"/>
金川盧公崇秩明尚書蔡氏傳由庠序歌鹿鳴遊太學<lb/>
試春官進對大廷擢監察御史厯湖廣按察副使未㡬<lb/>
陞貴臬正使階嘉議大夫秩正三品冠神豸之冠腰鈒<lb/>
金之帯奉九重之命掌一方之臬事可謂顯矣好事者<lb/>
即其平生履厯繪為圖十有一各命以名縉紳先生聞<lb/>
而榮之随其名而賦以詩成化乙未公覲闕庭出以示<lb/>
予屬序其首公自登進士以来凢三任皆風憲也夫仕<lb/>
進之途多矣而莫榮於進士厯官之階亦多矣而莫要<lb/>
<pb n="KR4e0115_WYG_010-32a"/>
於風憲世人之所以歆艶而愛慕之者得其一且以為<lb/>
榮公乃兼而有之凡平昔所以講明於庠序者試於有<lb/>
司舉而用之於内臺紏察之時發而施之於外臺㢘問<lb/>
之際何者而非自唐虞夏商周四代書中來邪畵者得<lb/>
其形似詠者言其梗槩未必得公之心也公宅心平恕<lb/>
與人交不為城府歴官所至忠慎亷正雖不為矯矯之<lb/>
行赫赫之名而吏民自然化服盖庶㡬有古老成之典<lb/>
刑焉此則公心也雖公亦不自知其所以然夫豈區區<lb/>
<pb n="KR4e0115_WYG_010-32b"/>
丹青之微言語之末所能形容也哉即是圖而觀之公<lb/>
仕宦如人之登階梯然舉足愈數則其身愈髙不致其<lb/>
極不止也雖然致身于崇髙之地固必假于階梯所寘<lb/>
之地必得夫平正固實之處然後有所憑藉而安以立<lb/>
焉不然吾恐其揺動而傾仆雖欲湏㬰焉以寄其足不<lb/>
可得已况欲致其身於崇髙之地乎所謂平正固實之<lb/>
地公之心是也予與公交㡬三十年知公之心最為親<lb/>
切故舉以序諸作者之首使後之觀是圖咏是詩也知<lb/>
<pb n="KR4e0115_WYG_010-33a"/>
公之所以致顯榮而漸底夫崇髙之地者皆本其一心<lb/>
也所以養其心而擴之者則又本乎五十八篇之書焉<lb/>
於是乎序<hi>成化十二年</hi>
　　琴鶴東人詩序<lb/>
香山何用中自號琴鶴東人嵗丁酉携琴自羊城湞溪<lb/>
越庾嶺沿章江而下㑹于大江抵金陵厯淮泗齊魯之<lb/>
境以逹于京師凂某官何公為求朝中名卿才大夫詠<lb/>
其所以為號者既成帙而以序引見屬昔宋趙清獻公<lb/>
<pb n="KR4e0115_WYG_010-33b"/>
入蜀以一琴一鶴自随時人稱其清盖真有是二物也<lb/>
今用中所至携琴而己未必與鶴俱也而併以琴鶴為<lb/>
號何邪按蔡邕琴賦有云繁絃既抑雅聲乃揚而繼之<lb/>
以别鶴東翔之語江總琴詩亦云可憐嶧陽木雕為緑綺琴<lb/>
而繼之以戲鶴聞應舞之句則琴中有鶴也尚矣人患<lb/>
無琴爾不患無鶴也琴之所至鶴必随之誠能調均而<lb/>
按徽渉緑水而奏清徴分析節度窮極窈眇則聲音感<lb/>
召之妙理契合之符有莫知其所以然而然者矣奚必<lb/>
<pb n="KR4e0115_WYG_010-34a"/>
圓吭而脩趾惟頰而<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>耳蹁躚以起舞於搏拊之餘嘹<lb/>
唳以和鳴於操弄之頃夫然後謂之有琴與鶴也哉用<lb/>
中出自嶺海質美而氣清世以貲雄其鄉自㓜有志世用<lb/>
既而擺落世務抗志青雲之表性嗜古琴以禁邪之具<lb/>
與警露之禽物異而趣同也因以琴鶴東人自號盖自<lb/>
方於昔人所謂東道主人者焉當夫風清月明之時宴<lb/>
坐清泉白石之間按徽而度曲以為别鶴之操安知夫<lb/>
寥廓之表無有所謂𤣥裳縞衣翅如車輪戛然長鳴翩<lb/>
<pb n="KR4e0115_WYG_010-34b"/>
翩而來下者耶誠有之則予言為不誣矣用中生清明<lb/>
之時居清幽之地以清楚之姿而為是清物之東道主<lb/>
又得清徳如何公者為之求名公卿之清詩妙句以發<lb/>
揮之豈非天地間一清事哉予故不辭而為之序<hi>成化</hi>
<hi>十四年</hi>
　　南陵劉氏八景詩序<lb/>
宣之南陵劉氏世業醫至時用甫繼其父為其邑之醫<lb/>
學官所居之勝其景有八時用各命以名一時縉紳大<lb/>
<pb n="KR4e0115_WYG_010-35a"/>
夫多賦詩詠之既成帙虚首簡以徴予序予觀時用即<lb/>
景以為之名者有深意焉盖自醫而歸之儒本乎人而<lb/>
徴之天也夫黄泰之杏蘇躭之橘此固醫之妙用也至<lb/>
於感太乙䔧火之光寫清淺横斜之趣契中通外直之<lb/>
理固晚景寒香之節非儒者不能焉然亦人事之常耳<lb/>
若夫産駢莖之竹同穎之禾則有非人力所能到者矣<lb/>
非天孰為之耶異乎哉時用即景以命名也殆亦有意<lb/>
於合儒醫之道㑹天人之際者乎抑或其意不出于此<lb/>
<pb n="KR4e0115_WYG_010-35b"/>
而偶有合於彼乎使誠有意於此其必勉勉循循攻其<lb/>
世業反而求之乎吾儒之道無或少怠焉則人事盡而<lb/>
天理見矣祥瑞之来庸不可異乎予聞時用之尊甫年<lb/>
㡬八袠尚康強無恙由醫而通儒者其於天人之際深<lb/>
有所契時用之命兹名必有所受持予言歸而叩焉而<lb/>
亦有合乎是為序<lb/>
　<lb/>
　重編瓊臺藁巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>重編瓊臺㑹藁</head>
    <p>
<pb n="KR4e0115_WYG_000-1a"/>
欽定四庫全書　　　　集部六<lb/>
　重編瓊臺㑹藁　　　　　别集類五<hi>明</hi>
　　提要<lb/>
　　　　<hi>臣</hi>等謹案重編瓊臺㑹藁二十四巻明邱濬<lb/>
　　　　撰濬有家禮儀節已著録其文集世不一本<lb/>
　　　　初其門人蔣冕等刻其詩曰吟稿續又裒其<lb/>
　　　　記序表奏曰類稿嘉靖中鄭廷鵠合二稿所<lb/>
　　　　載益以所得寫本釐為十二巻名曰㑹稿天<lb/>
<pb n="KR4e0115_WYG_000-1b"/>
　　　　啟初其裔孫爾榖遴類稿十之二増㑹稿十<lb/>
　　　　之三併吟稿合刻曰重編㑹稿即此本也雖<lb/>
　　　　不及類稿㑹稿之完備而簡汰頗嚴菁華具<lb/>
　　　　在足以括濬之著作矣濬相業無可稱其立<lb/>
　　　　朝與葉盛不相能具載明史盛傳中又與莊<lb/>
　　　　㫤相惡具載明史㫤傳中其族御醫劉文泰<lb/>
　　　　誣䧟王恕一事雖其妻亦知其非具載明史<lb/>
　　　　恕傳中講學家以其力崇朱子曲相囘䕶迄<lb/>
<pb n="KR4e0115_WYG_000-2a"/>
　　　　不能與公論争也其兩廣平賊之策言之鑿<lb/>
　　　　鑿然韓雍力駁其説竟奏蕩平具載明史雍<lb/>
　　　　傳中則其好論天下事亦不過恃其博辯非<lb/>
　　　　有實濟然記誦淹洽冠絶一時故其文章爾<lb/>
　　　　雅終勝遊談無根者流在有明一代亦不得<lb/>
　　　　不置諸作者之列焉乾隆四十六年十月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0115_WYG_000-2b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
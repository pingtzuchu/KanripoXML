<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁巻十一</head> <lb/>
    <p>
<pb n="KR4e0115_WYG_011-1a"/>
欽定四庫全書<lb/>
　重編瓊臺藁巻十一<lb/>
　　　　　　　　　　　　明　邱濬　撰<lb/>
　序<lb/>
　　送侍讀學士徐先生掌南京翰林院序<lb/>
宋人有言宰相有任責之憂神仙無爵位之寵既都榮<lb/>
顯又享清閒惟學士然也學士之職在前代為榮選然<lb/>
所掌者大封拜大詔令大制作之外下至於青詞齋文<lb/>
<pb n="KR4e0115_WYG_011-1b"/>
口宣致語之類無大關係者皆俾為之殆無虚日榮則<lb/>
榮矣然謂之清閒則恐未也較之他曹局稍為優爾我<lb/>
朝之制制誥詔勑之外編纂講讀之餘一切屏去浮文<lb/>
凡前代所謂禱祈宴會之事恒希有焉其職務尤為清<lb/>
以閒也予友徐時庸先生以翰林侍講擢拜侍讀學士<lb/>
往掌南京院事南京雖曰根本之地然自文廟遷都之<lb/>
後百官衆職咸隨以北凡諸司留務比舊為簡而翰林<lb/>
殆甚焉當崇儒右文之世為文學侍從之臣據龍盤虎<lb/>
<pb n="KR4e0115_WYG_011-2a"/>
踞之盛有金馬玉堂之榮優游容與于廣内延閣之間<lb/>
無簿書之煩無應求之雜印文生緑寳篆凝香纎塵不<lb/>
侵衆籟俱閴昔人所謂凌玉清遡紫霄者真誠有之豈<lb/>
但比方議擬之謂哉先生行有日矣予既詩以送之其<lb/>
鄉人仕京者又求文以贈惟南京祖宗創業之地而翰<lb/>
林之建首昉於此而最先居是職者景亷先生也景濓<lb/>
先生際遇太祖高皇帝肇造人物以開一代文明之治<lb/>
葢當代文宗也今先生以文學之選居肇基之地繼大<lb/>
<pb n="KR4e0115_WYG_011-2b"/>
賢君子之後幸無他務相侵擾且多暇日而有餘力所<lb/>
謂鋪張宏休揚厲偉績繼前人之志成一王之制以詔<lb/>
方来予不能無望焉花磚日移槐閣風清支枕睡餘日<lb/>
長無事先生於此時試一思予言<lb/>
　　送林黄門使滿剌加國序<lb/>
皇明之化與天同逺地所限者舟以通之凡在覆載之<lb/>
中有血氣者無不臣屬非若前代但羈縻之僅通貢賦<lb/>
而己其四夷之酋長皆受封爵於朝有所更代輒遣使<lb/>
<pb n="KR4e0115_WYG_011-3a"/>
請天子特遣近臣持節往封之視内地藩翰焉於乎皇<lb/>
化一何盛且逺哉且三代盛時其疆域西不盡流沙南<lb/>
不盡衡山東不盡東海北不盡恒山地盡即止漢始通<lb/>
西域開西南夷皆由陸以通隋唐以来航海之使始至<lb/>
然皆自君長其國未有受天子命者有之肇自今日然<lb/>
多因其故而封之惟滿剌加之有國實我文皇帝始為<lb/>
之開疆啓土者也其地在中國西南大海之外舊屬於<lb/>
暹羅斛國永樂初命中貴駕巨艦自福唐之長樂五虎<lb/>
<pb n="KR4e0115_WYG_011-3b"/>
門航大海西南行抵林邑又自林邑正南行八晝夜抵<lb/>
其地由是而逹西洋古里大國八䑸徧往支阿舟榜葛<lb/>
剌忽魯謨斯等處逮其回也咸至于是聚齊焉歲己丑<lb/>
遣使封其酋為王建以為國自是凡易世必請封於天<lb/>
朝世以為常乃成化辛丑其國王卒子當嗣位遣使臣<lb/>
備方物来請封上命禮科給事中林榮仲仁為正使如<lb/>
故事持節以行有日衆以為仲仁此行乘長風泛洪濤<lb/>
經萬餘里外真所謂汗漫之游天下之大觀者咸賦詩<lb/>
<pb n="KR4e0115_WYG_011-4a"/>
壯之謂予鄉先逹不可以無言昔司馬子長上會稽探<lb/>
禹穴闚九疑歴吳楚之墟齊魯之都以觀其所謂名山<lb/>
大川者歸而大肆厥辭然所㳺不出九州之中而猶大<lb/>
有所得如此矧仲仁兹行越中國之外境所歴者皆天<lb/>
下之絶蹤詭觀者哉予聞滿剌加之地諸畨之會也凡<lb/>
海外諸夷歲各齎其所有於兹焉貿易種類恠詭物産<lb/>
珍異其尤異者距其境西南舟行約十餘日有幹韘國<lb/>
者即所謂溜山也海水傾注其名為溜水勢漸下力不<lb/>
<pb n="KR4e0115_WYG_011-4b"/>
能勝一芥舟行誤入其中即沈下而無所底止神仙家<lb/>
所謂蓬莱弱水殆近是與又去古里西南舟行歴三閲<lb/>
月有所謂黙伽國者謂天方也域中人物大異於常俗<lb/>
尚和美民物繁富而無貧苦者物産珍異色色有之罔<lb/>
有欠缺且地無雨雪霜雹惟夜霔濃露以滋物生浮屠<lb/>
氏所謂極樂世界似指是與仲仁至彼諸畨會集之地<lb/>
誥封禮畢宣布聖天子徳威徐觀其會通而詢察之重<lb/>
譯其言徧訪其俗將必有瑰竒之見詭異之聞所以開<lb/>
<pb n="KR4e0115_WYG_011-5a"/>
廣其心胷增益其志識者矣嗚呼天下事何所不有惟<lb/>
不見耳歸而尚歴歴以告我<lb/>
　　贈許寺丞序<lb/>
元許文忠公之𤣥孫曰顒孟敬甫者以名進士出知安<lb/>
平縣九年秩最陞太僕寺丞葢異數也其鄉友秋官副<lb/>
郎劉宗瀾徴予賀言甚矣名賢之難為後也何也葢閭<lb/>
閻之子一旦崛起以叨有禄位一言茍善一行茍美一<lb/>
事為茍合其宜人莫不交口稱之譽之傳播之不休若<lb/>
<pb n="KR4e0115_WYG_011-5b"/>
名賢之𦙍雖有徳善才美表表暴著於其時衆乃漠然<lb/>
若罔聞知間有舉以似人者則莫不曰為賢者後固當<lb/>
也又莫不曰彼誠可矣較之厥先何如噫甚矣名賢之<lb/>
後難為也士君子幸生名賢之後而為衆所責備者如<lb/>
此雖欲同於衆人得乎孟敬登甲戌進士第選試都臺<lb/>
當道者知其文忠公之後也特注意焉或不足之遂出<lb/>
尹近畿地孟敬慨然發憤思大其家聲以振起先人之<lb/>
遺緒一言動一舉措咸惟先文忠是師曰此吾家法也<lb/>
<pb n="KR4e0115_WYG_011-6a"/>
未幾政聲燁燁著京邑間部使者以聞於朝遂荷旌異<lb/>
之典至是上計天官又以最稱故有是命嗟乎名賢之<lb/>
後果難為乎哉無難也何無難爾象其賢文忠公在勝<lb/>
國時亦以名進士首擢同知遼州既而入為御史賛理<lb/>
中書縂鹺臺叅大政薦登樞要屢建大議隠然為國大<lb/>
臣凡其謀猷建置皆足以師表百世後世人臣以道事<lb/>
君者所宜則而象之者也又况為其後人也哉詩不云<lb/>
乎無念爾祖聿修厥徳請以是為吾孟敬賀<lb/>
<pb n="KR4e0115_WYG_011-6b"/>
　　贈吕郎中序<lb/>
古之君子學成以待用惟所用之無所不可用為夷䕫<lb/>
則禮樂興用為皐陶則刑教舉用為稷則農事成用為<lb/>
垂則功用利如金之在鎔也惟大冶之所鑄用以割邪<lb/>
為干將則可用以照邪為軒鑑則可如玉之在璞也惟<lb/>
玉人之所琢用以盛邪為瑚璉則可用以佩邪為珩璜<lb/>
則可是之謂不器是之謂有用之才永豐吕君景熈以<lb/>
名進士選入翰林為庶吉士未幾擢為工部主事九年<lb/>
<pb n="KR4e0115_WYG_011-7a"/>
秩滿陞南京刑部郎中若君者所謂有用而不器者非<lb/>
耶古之人終身仕一官專一職名一能天下後世稱能<lb/>
其官者歸焉如刑必曰臯陶工必曰垂之類是已古之<lb/>
人豈拘於一才一藝而他無所能哉亦惟上之所用何<lb/>
如耳君始讀書中秘以聰敏聞繼簉屬工曹以勤幹聞<lb/>
今之司憲南畿其以明慎聞於時必矣雖然刑者聖人<lb/>
不得已而用之也而設官以掌之所以期無刑也故凡<lb/>
有司百職皆以有事蹟之多為其功課之最惟刑官功<lb/>
<pb n="KR4e0115_WYG_011-7b"/>
課則以少者為能無者為上焉司刑而使其功課之少<lb/>
以至於無非眀且慎者不能也易曰君子眀慎用刑而<lb/>
不留獄君其勉之予與君有同朝之好兹其行也求贈<lb/>
言於是乎書<lb/>
　　贈王郎中徃遼東序<lb/>
遼左舊𨽻山東藩司凡邉備多寡之數出納之政咸其<lb/>
部使者主之近用言者擇用廷臣委以邉計上命大司<lb/>
徒簡其屬俾專其任僉議以屬山西清吏司主事王君<lb/>
<pb n="KR4e0115_WYG_011-8a"/>
表倫大司徒以名聞詔陞為山東司郎中奉璽書以往<lb/>
其同寅某等徴予文為賀且以贈其行表倫故少保兼<lb/>
吏部尚書謹身殿大學士千之先生子也先生一代名<lb/>
臣表倫得於家庭之訓有素以三百五篇詩擢第為名<lb/>
進士官戸曹雅有謹慎之稱一旦㧞出倫類而専任一<lb/>
方邊備之政其將無忝哉予昔簉屬太史氏於先生有<lb/>
舊方幸其有子有以慰其心於𡨕漠則於諸公求贈言<lb/>
也烏能已於言乎惟兹遼左之地與諸邊不同諸邊僅<lb/>
<pb n="KR4e0115_WYG_011-8b"/>
臨一方而其所備之地亦惟其方他邉往往地力不足<lb/>
以自給多假内力及鄰境輸運以足之今之遼實兼古<lb/>
渤海之地三靣臨邉我國家建立屛藩以扞蔽京師堅<lb/>
甲利兵名城列障相望也形勢為天下最且地有山海<lb/>
之利土肥饒而宜榖粟地之所出者自足以給其地之<lb/>
用朝出内帑行市糴令召商賈行中鹽法用其地之粟<lb/>
供其地之兵内郡無轉輸之勞而邊境有積儲之富其<lb/>
良法善計度越前代矣奈何委之於踈外之臣一切行<lb/>
<pb n="KR4e0115_WYG_011-9a"/>
因循茍且之政朝議既已懲前失而痛其弊矣今首以<lb/>
命召君真足以當委任之重哉其尚盡乃心力講求其<lb/>
弊源之所自逆閉其途旁窒其穴而疎通其流立一定<lb/>
法以為乆逺經常之計使後之繼君者據兹以守沿兹<lb/>
以行永永而無弊從之則利違之則害如此則為不負<lb/>
所舉矣自兹以往階是以躋顯位立盛名成大功以光<lb/>
纉前人者安知非其張本與<lb/>
　　賀曹主客序<lb/>
<pb n="KR4e0115_WYG_011-9b"/>
予友郴陽曹君邦盛以名進士任大行人滿九載擢禮<lb/>
部主客司員外郎説者謂君前所職者使於四方者也<lb/>
今之盛則任四方之使者也前以大而賔小兹則小来<lb/>
而以大主之彼此往来之間大小賔主之際反而觀之<lb/>
勢位不同而理同君讀書明理必知所以自處而克稱<lb/>
於其職也已予聞或人之言歎曰斯人之言其善於反<lb/>
觀者與羣然天地間皆人也人之生也理同則心同心<lb/>
同則情亦無不同同其情則其所以喜怒好惡千萬人<lb/>
<pb n="KR4e0115_WYG_011-10a"/>
如一人焉所居之地所履之位所任之事所接之物萬<lb/>
有不同然人之情順則好拂則惡好則喜惡則怒初無<lb/>
彼此往来大小賔主之異也人能遇事物之来而知所<lb/>
以反觀焉知人之心不異乎已而人之所以待乎我者<lb/>
如是則順如是則逆如是則合乎理如是則不以其道<lb/>
凢我所以不喜而怒不好而惡者㫁斷乎决不以施之<lb/>
于人不恃其勢與位而惟其理之揆若是者握天下之<lb/>
大柄處天下之大事馭萬民而撫四夷可也大學所謂<lb/>
<pb n="KR4e0115_WYG_011-10b"/>
絜矩之道孔子所謂終身行之者其在兹與適司正林<lb/>
君萬容率其僚宷求予言為君陞官之贈予因舉向所<lb/>
聞及所論者復之林君曰斯言也非獨可以為君今日<lb/>
贈雖其他日位大僚柄大任終身用之有不能盡者矣<lb/>
遂畀善書者書於帛以贈<lb/>
　　贈刑部李主事序<lb/>
國家監勝國之弊純以經術取士而用之布列於庶位<lb/>
凡刑罰錢榖之事一委之士類以故今世之官非士不<lb/>
<pb n="KR4e0115_WYG_011-11a"/>
用士非明經不得進所謂吏者惟掌案牘而已他有所<lb/>
不得與也石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>李君子純以尚書蔡氏傳登進士第擢<lb/>
為南京刑部主事方舍鉛槧之習即從事乎刑名律令<lb/>
之間衆頗難之予曰非難也君専門五十八篇書典謨<lb/>
訓誥之所載堯舜禹湯文武周公之言及於刑者不一<lb/>
而足予不暇遍舉姑舉其要者言焉欽恤明允者有虞<lb/>
用刑之心也敬明審克者周人用刑之心也夫體古人<lb/>
之心而用之以聴今人之辭而求其情麗當代之法而<lb/>
<pb n="KR4e0115_WYG_011-11b"/>
定其罪夫豈難哉或曰若子之言是欲李君引經㫁獄<lb/>
如漢儒所為也予曰不然古今殊時事機無一定之勢<lb/>
今案牘之所具者豈能一一皆如古簡䇿之所載者乎<lb/>
君誠存虞周之心而不泥漢儒之迹則雖以之掌刑以<lb/>
為天下之平亦優為之矣况一刑官之屬乎君行有日<lb/>
其同年進士新安兩汪君求予贈言故就君之所専門<lb/>
者而摘夫心之一言以為君告君其念之哉毋迂視予<lb/>
言以為老生之常談<lb/>
<pb n="KR4e0115_WYG_011-12a"/>
　　贈董侍御考滿序<lb/>
予友四明董君廷瑞為南臺御史之六年也以秩滿上<lb/>
京師天官卿以陛見詔許復職行有日矣凡在交㳺謂<lb/>
予於君同年進士且相好也不可無言以贈之予以君<lb/>
之始授職及其初考未甞有為一言以激厲其初政勉<lb/>
圖其後功者今則再書考矣造詣益深練逹滋乆其名<lb/>
既成其績茂著乃欲喋喋然以强聒之無乃晚乎僉曰<lb/>
不然古之名臣建事功効忠力往往在乆任之後如唐<lb/>
<pb n="KR4e0115_WYG_011-12b"/>
陽城為諌議大夫既七年始一開口論陸敬輿沮裴延<lb/>
齡葢有待而然也雖曰有待然未必非朋友激發之功<lb/>
使當時無韓退之安知其不終黙黙乎然則言之有益<lb/>
於人也不誣矣子言之毋多讓又曰有初而鮮終宦成<lb/>
而心怠人之常情也董君前此六年固已著能聲播美<lb/>
稱矣假令而今而後稍萌毫髪茍且心則行百里者半<lb/>
九十山九仞者虧一簣雖其為人明敏恪勤决不至此<lb/>
然君子惜賢人而憂正人愛助之心自有不能自己者<lb/>
<pb n="KR4e0115_WYG_011-13a"/>
欲不言得乎嗟乎之二言者皆韙也予尚何言哉雖言<lb/>
之亦不能有加矣然而諸君命言之意則不可虚辱也<lb/>
顧雖蠢愚言不足為人輕重請誦古人之言以塞其責<lb/>
焉子朱子有言一日居乎其位則一日業乎其官一日<lb/>
不得乎其官則不敢一日立乎其位有所愛而不肯為<lb/>
者私有所畏而不敢為者亦私也敢以斯言復諸君俾<lb/>
其書於帛以為君贈雖然此豈一董君責哉君歸南臺<lb/>
遇凡與我同道者請皆以是語之<lb/>
<pb n="KR4e0115_WYG_011-13b"/>
　　賀丘治中序<lb/>
太常寺丞雲間丘君允輝榮陞順天府治中命既下有<lb/>
議者曰君官容臺十餘年於兹矣容臺職典三禮天子<lb/>
有事於郊廟及秩於羣神丞咸與焉其職任重矣今丞<lb/>
滿九載僅得佐京郡有如左遷然者君得無弗喜與又<lb/>
曰君發身文儒藴有用之才而不施乆矣其心恒欲以<lb/>
功業自見於時禮樂之司雖云清切然用之則有時也<lb/>
倅貳京尹任亦匪輕有土有民功業易以下及大用之<lb/>
<pb n="KR4e0115_WYG_011-14a"/>
階葢駸駸于兹矣君胡為而弗喜或舉二者之言諗予<lb/>
竊以為謂君非喜者非也謂君非非喜者亦非也均之<lb/>
皆非知君者也盖眀則有禮樂幽則有鬼神事神治人<lb/>
初非二理未有得於此而不得於彼者也昔舜命伯夷<lb/>
為秩宗典三禮勉之曰直哉惟清是二徳豈但可以事<lb/>
神而已哉直其躬清其心以為出治之本吾未見形直<lb/>
而影枉源清而流濁者也世儒乃謂伯夷長於禮故終<lb/>
一官而不易若然則伯夷非孔子所謂不器者矣豈其<lb/>
<pb n="KR4e0115_WYG_011-14b"/>
然哉豈其然哉古之君子深蓄徳而廣積學器扵身而<lb/>
不器扵用惟所用之無所不可又况有民人者斯有社<lb/>
稷之寄神與人惟一理而事之治之非二道也烏用置<lb/>
忻戚扵其間哉彼得意則忻忻然若將翔然不得意則<lb/>
戚戚然若不可旦夕生者此淺之為丈夫者然也豈所<lb/>
以論君哉中書舍人張升之聞予言而韙之或者退因<lb/>
書以為君榮陞之賀<lb/>
　　贈鄉友林廷賔南臺御史序<lb/>
<pb n="KR4e0115_WYG_011-15a"/>
友人林君廷賔與予同邑而異學正統甲子偕赴秋闈<lb/>
予叨預薦列後二科廷賔始得儁予再試春官連不遇<lb/>
嵗甲戌乃獲與廷賔同登進士第若有待然也予以選<lb/>
入翰林為庶吉士廷賔觀政大理寺又眀年有南臺御<lb/>
史之命於戲人之出處固若有其時而予二人者生同<lb/>
地學同道宜無不同矣及其出處也則始而同同而異<lb/>
異而又同幸而同矣而同之中又有異焉豈造物者有<lb/>
意於其間哉雖然君子之相與固未嘗拘拘扵同亦未<lb/>
<pb n="KR4e0115_WYG_011-15b"/>
嘗戚戚於異盖不同者出處而未嘗不同者此心也心<lb/>
雖無不同而亦不可以茍同也易曰上火下澤暌君子<lb/>
以同而異由是以觀則君子當暌離之時不可無濟暌<lb/>
之功可見矣濟暌之功無他焉不茍同而已昔者顔回<lb/>
之於仲由别也行者則曰何以贈我居者則曰何以處<lb/>
我然則廷賔將别予以去也敢不竊取顔子相贈之意<lb/>
而為之一言乎且予居禁近所職者在文學而政事非<lb/>
所敢知也而廷賔之職則在夫振風紀風紀之要則在<lb/>
<pb n="KR4e0115_WYG_011-16a"/>
乎識大體大體既正則餘可畧也贈廷賔者止於是矣<lb/>
廷賔之行其將何以處我乎謹洗心以竢<lb/>
　　送山東張布政序<lb/>
山東以布政使缺員走驛馬以閒時皇上御正朝顧謂<lb/>
天官卿若曰惟天惟祖宗全畀朕以天下海宇萬里實<lb/>
賴藩輔重臣承流宣化以分朕治以紓朕憂匪得其人<lb/>
厥職或曠而一方民物或失寧居矧茲山東鉅藩宻邇<lb/>
京畿屬郡惟六廣輪數千里在古為齊魯之疆生齒物<lb/>
<pb n="KR4e0115_WYG_011-16b"/>
産之盛視昔有加是尤不可授非其人爾其擇扵廷臣<lb/>
孰能任茲承宣之寄者輒以名聞朕將授之以方伯之<lb/>
任往撫朕師乃惟曰某其人皇上曰俞公受命即行惟<lb/>
予於公素有同道之契於其行也不容以黙竊惟上之<lb/>
所以委任而責望於公者至矣公其念哉夫古之大臣<lb/>
後世所尊仰者莫如周公太公而二公實百世人臣之<lb/>
楷範也惟今山東兼有齊魯之地而二公之故封在焉<lb/>
周公之治魯親親而尚賢太公之治齊尊尊而尚功臨<lb/>
<pb n="KR4e0115_WYG_011-17a"/>
二公之故國必合二公所以為治者兼施之師其心而<lb/>
不泥其迹酌其中而無蹈其偏庶乎强教説安兩盡其<lb/>
道而得弛張之善矣是即皇上委任之意天官推舉之<lb/>
公而士大夫屬望之私亦於是乎在矣公其念哉毋忽<lb/>
　　送張方伯入覲序<lb/>
江浦張公廷璽之為廣東布政使也歴右而左通滿九<lb/>
載皇上以嶺嶠之未靖也詔復留公三年至是將獻績<lb/>
如京師邦人士安其治入其化浃洽其膏澤而忘公之<lb/>
<pb n="KR4e0115_WYG_011-17b"/>
久於其任也齎咨涕洟戚戚焉相與言曰公之去我一<lb/>
何速哉始公以良二千石超拜方伯踰一紀於今適邉<lb/>
方多事之秋中間王師有事於峝夷者再冦攘荒札無<lb/>
嵗無之疆域民物日削於前而用度供億曾無改於其<lb/>
舊至或有相倍蓰者公處事於難為給用於不足施化<lb/>
於不可馴制謀於無可奈何之地其心一日恒周流於<lb/>
十郡六十邑之間雖窮山絶徼頺垣敗産之下無處而<lb/>
不到也今制官以三考為滿限稱則陟之公三其考而<lb/>
<pb n="KR4e0115_WYG_011-18a"/>
又加一焉功課不暇上㑹同不暇與咫尺天顔之覲過<lb/>
家上塜之便竟不能得一日少遂其心焉者囘視一時<lb/>
聫官共事者率多柄用於時入典政本外營四方偕馳<lb/>
而驟騰後發而先至而公獨當一靣之寄守一官之常<lb/>
遲遲至扵十有三年之久而邦人士顧猶戚戚焉齎咨<lb/>
涕洟以為公去我速也抑何與盖邦人士惜去公之心<lb/>
即朝廷久任公之意也上皇皇於邉方亦猶下皇皇於<lb/>
室家也一急於謀國一急於謀家是固不暇為公謀也<lb/>
<pb n="KR4e0115_WYG_011-18b"/>
而公又不自為謀是以専於一方久於一官噫孰知久<lb/>
且専所以積功厚而流澤深與矧今上方寤寐英賢念<lb/>
切求舊所以為天下國家謀者皇皇焉恒若有所不及<lb/>
公茲入覲必將有不世之遇邁等之寵非常之任用而<lb/>
區區一方固囿於謨謀之内矣邦人士奚用戚戚為哉<lb/>
予家瓊海去㑹府二千里而近適免䘮聞邦人士言而<lb/>
釋其意且筆之簡時掌海南衛事都指揮王璲瓊郡守<lb/>
吳琛聞而韙之請書於帛馳以贈公行云<lb/>
<pb n="KR4e0115_WYG_011-19a"/>
　　張方伯入覲詩序<lb/>
方伯張公廷璽在廣藩既滿秩復留三年閲寒暑十有<lb/>
三年茲將如京師予既述邦人士之言序以贈其行矣<lb/>
而藩臬諸公又不逺千里遣伻浮海屬予以諸公贈行<lb/>
詩序夫詩有序古矣昔召公循行南國布文王之政舍<lb/>
甘棠下既去而人思其徳不忍伐其樹詩以歌詠之凡<lb/>
三章章三句序曰羙召伯也召伯之教行於南國今張<lb/>
公之来廣其地里遼邈非止召南也其在任之久非止<lb/>
<pb n="KR4e0115_WYG_011-19b"/>
暫舍甘棠下也其當嶺海多事之秋百責所萃非止布<lb/>
其政而教行也人之思其徳慕其化非止愛其樹而不<lb/>
忍剪伐敗拜也一時大夫士以至於輿𨽻小民所以歎<lb/>
羙詠歌之者又不止詩三章章三句而已也世無采詩<lb/>
之官觀風之使則固不得采而序之幸而藩臬諸公念<lb/>
寅好之久情誼之篤各賦詩以寓其意而特諉以子夏<lb/>
之任予何敢當哉雖然諸公之詩雖以叙情志别而公<lb/>
之撡履氣節治化功績咸因是見焉是固無俟乎予言<lb/>
<pb n="KR4e0115_WYG_011-20a"/>
雖欲有言亦不知所以言矣獨念公在嶺海之間最久<lb/>
勞績最多有功於廣人最大廣人所以思慕愛戴之者<lb/>
最深予適免䘮家居治下在儕類中最好頗稱能言者<lb/>
不能出一喙播揚盛羙以為民倡顧使諸公先焉今諸<lb/>
公不見鄙又欲得不腆之文塵珠玉之首而公亦不以<lb/>
予不肖求言以規益之忍以瀆告為嫌乎在易二與四<lb/>
同功而異位二逺五恒多譽四近五恒多懼何公居召<lb/>
伯之任凡事得以遂直固已多譽矣今公入覲朝廷聖<lb/>
<pb n="KR4e0115_WYG_011-20b"/>
天子憫其久勞扵外必將寵異而大用之佐理𢎞化以<lb/>
康四海茲其時矣能無懼乎譽扵逺而懼於近古之大<lb/>
臣如周召者所以事其君也皆然敢以是望公<lb/>
　　贈湖廣楊大叅序<lb/>
天官屬最要而劇曰考功職専百官功課而殿最之佐<lb/>
其長以黜陟之任非其人不能一朝居也莆中楊君宗<lb/>
器自登進士第即官於是凡三轉其階殆二十春秋矣<lb/>
今年夏五月大冡宰以其名聞擢拜湖廣藩司叅政或<lb/>
<pb n="KR4e0115_WYG_011-21a"/>
曰君嚮所考者百官功課也今君出叅藩政而人將於<lb/>
君功課乎是考亦猶君之考人也能無慮乎惟楊子有<lb/>
言大器其猶規矩凖繩乎先自治而後治人君既知所<lb/>
以治人矣則夫所以自治者庸何慮焉矧君以閎大博<lb/>
厚之器開眀通練之才登朝以来服事元僚非止一人<lb/>
前後聫曺而共事者毋慮數十人内之百司外之藩服<lb/>
扵凡百司之職掌天下之政務人才之賢否莫不有以<lb/>
察知其詳究極其實而推原其所以然之故間或有所<lb/>
<pb n="KR4e0115_WYG_011-21b"/>
掩覆遷就之者亦皆有以灼見其弊而不為所欺孔子<lb/>
曰規矩誠設不可欺以方員繩墨誠陳不可欺以曲直<lb/>
君之所以治人即其所以自治者也異時以之而應夫<lb/>
人之治我夫豈異哉今一旦出而臨民蒞事舉向之稽<lb/>
文核實扵簿書之間者一一見之於躬閲實為之際吾<lb/>
見其優為之矣或者尚何容慮哉雖然君之此行姑試<lb/>
之焉爾昔之人有以片長寸善偶扵當道者有一日之<lb/>
雅尚不為所遐遺况有器局如吾楊君者久處鈞陶之<lb/>
<pb n="KR4e0115_WYG_011-22a"/>
下相體悉而相知深寧能久囘翔於外乎君行其同官<lb/>
陳君某等求予贈言謹書此以俟<lb/>
　　送雲南傳叅議序<lb/>
天順三年夏四月翰林檢討嚴陵傅先生用内閣大臣<lb/>
薦超拜雲南布政司叅議命下或以謂予朝廷引用文<lb/>
學老成之士儲之舘閣養其才以待用若先生者恒在<lb/>
天子左右備顧問任纂修是固其所顧乃使之出佐藩<lb/>
服扵萬里外驅馳扵川窮山阻之地臨治乎鳥言夷靣<lb/>
<pb n="KR4e0115_WYG_011-22b"/>
之人豈其宜哉予竊惟此正朝廷所以任用儲養之深<lb/>
意也今夫朝著之間百辟卿士豈無先事候情簡髪數<lb/>
米問羊知馬者哉又豈無内深刺骨舞文巧詆令行禁<lb/>
止者哉顧皆不之用而大臣之所論薦聖上之所寵擢<lb/>
乃屬之文學老成之士豈不以斯人也簡直而不苛鎮<lb/>
静而不浮柔乎其形也而其氣固樸乎其貌也而其心<lb/>
察施之當時見於行事雖若無赫赫顯功表表偉績然<lb/>
而天下之人隂受其賜也多矣矧雲南僻在遐荒民夷<lb/>
<pb n="KR4e0115_WYG_011-23a"/>
雜居種類不一所以治之者尤在成全安輯之苟用新<lb/>
進英鋭之人一切繩之以法刼之以威雖或取快於一<lb/>
時見效於旦夕及其久也知數窮而威嚴䙝而其害有<lb/>
不可勝救者矣此古之識治體者所以寧舍彼而取此<lb/>
也與先生乘傳將之官其鄉人仕於京者求予文以送<lb/>
之予故述朝廷所以選用之意為先生告然則先生亦<lb/>
思所以副其用也哉<lb/>
　　送陕西楊叅議序<lb/>
<pb n="KR4e0115_WYG_011-23b"/>
户科掌科事給事中姑孰楊君應奎以秩滿陞陕西叅<lb/>
議行有日其同官冉君尚彜輩謂予曰應奎之行某輩<lb/>
竊效淵路贈處之義將有所言以贈之假喙於子何如<lb/>
予曰不能尚彜曰子非應奎之同年友乎奚庸辭予不<lb/>
得已請一言以贈之曰憂范希文有言居廟堂之上則<lb/>
憂其民處江湖之逺則憂其君夫憂其逺而不憂其近<lb/>
非近無可憂者也常人之情慎近而忽逺君子之心則<lb/>
憂逺慎於近耳非有所偏也向也君以名進士擢官侍<lb/>
<pb n="KR4e0115_WYG_011-24a"/>
從出入禁闥多歴年所固已朝夕接近清光凡上之起<lb/>
居言動與夫禮度之修政令之施皆身親而目擊之其<lb/>
臧否異同得以随事獻忠固若無可憂者矣然而遐方<lb/>
小邑流離困弊之苦窮邊絶徼更戍<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>輸之勞豈無一<lb/>
夫或失其所者乎又况失其所者不止一夫也寧能不<lb/>
動念乎是則可憂者也此則君之已然者今則異於是<lb/>
矣予願君扵向所憂者今則思所以解其憂毋徒懐憂<lb/>
之之心而無解之之術而又移向之所憂者以憂其所<lb/>
<pb n="KR4e0115_WYG_011-24b"/>
不憂則庶幾乎希文之用心矣希文者功業在鄜延環<lb/>
慶之間今君臨其經行之處以撫其遺民可不思所以<lb/>
師法之乎先憂後樂希文之用心也立志以希文自期<lb/>
待希希文者之用心也君以經術為學以儒科發身有<lb/>
志古人者也故予亦以古賢人之用心者期待之諸君<lb/>
以為何如尚彜曰然遂書以為贈行序<lb/>
　　贈廣西江按察使詩序<lb/>
天順六年春正月朝命以監察御史四眀江君元勛為<lb/>
<pb n="KR4e0115_WYG_011-25a"/>
廣西按察使盖異數也命下凡與之同朝及相往還者<lb/>
咸為之喜盖以公道信扵天下卓異之才即有不次之<lb/>
擢不至與庸庸者同淹於常調故喜之也其在君之自<lb/>
喜又有甚焉者盖君之母太夫人今春秋八十矣五月<lb/>
二十又九日其初度也君以職事縻乎朝恒懐知年之<lb/>
懼欲一展覲其道無繇茲幸拜恩命㢘察一方其之任<lb/>
也便道可以過家而又適太夫人初度之辰豈天假其<lb/>
便耶其喜盖為親也昔廬江毛義為親故得一安陽令其<lb/>
<pb n="KR4e0115_WYG_011-25b"/>
捧檄也尚為之喜動顔色矧君自登第未十年即官三<lb/>
品超出同列縂一方亷察之任朱衣金帶照耀閭里俾<lb/>
垂白之親躬見其子之成立卓卓不凡如此其喜為何<lb/>
如耶若君者可謂無忝所生者矣雖然無忝所生必無<lb/>
辱所命無辱所命斯無負所學孔子曰㫁一樹殺一獸<lb/>
不以其時非孝也今朝廷㧞君於衆人之中而付之以<lb/>
數千里之地數十百之官吏數十萬之軍民使君制其<lb/>
命而進退死生之必其一一各止其所然後為不辱所<lb/>
<pb n="KR4e0115_WYG_011-26a"/>
命不然其為不孝非但㫁一樹殺一獸不以其時而已<lb/>
其忝所生而負所學也大矣可不懼哉是則所以為君<lb/>
喜者適足可為懼耳君行有為詩贈之并祝太夫人夀<lb/>
者武選副郎范君徳章俾予序其端予故述所以喜懼<lb/>
之意以致朋友愛助之情云<lb/>
　　送劉仗和提學浙江序<lb/>
予友劉仗和以翰林庶吉士拜監察御史將九年扵茲<lb/>
矣非獨以風裁著稱且有文學名適江浙提學憲臣缺<lb/>
<pb n="KR4e0115_WYG_011-26b"/>
當道者謂非劉御史不可遂以名聞上可之即擢浙江<lb/>
按察副使奉璽書専理學政盖精選也行有日矣或者<lb/>
謂予曰子與劉君厚必有文以贈其行將何以立説予<lb/>
曰某將勸之以講學或者笑予曰子何迂哉君忠愍公<lb/>
之子世業春秋父子昆弟為師友並登顯要海内所共<lb/>
知而君以名進士選讀書中秘雖為御史而文學之名<lb/>
恒如在翰林時天官卿知其然擢以茲任其文學固所<lb/>
優也子又欲勸之以學豈非迂哉予曰不然理無終窮<lb/>
<pb n="KR4e0115_WYG_011-27a"/>
學無止法學豈可一日不講乎哉君所居者雖風紀之<lb/>
職而所専理者則學校之政也學校之政所眀者君臣<lb/>
父子夫婦朋友長㓜之倫所求者伏羲神農黄帝堯舜<lb/>
禹湯文武周公孔子之道所習者易書詩春秋三禮之<lb/>
經所以敦化原厚風俗作成人材以為朝廷異時之用<lb/>
其責任盖不輕也兩浙十一郡之士子若冠若童無慮<lb/>
數千百人其賢否淑慝皆扵我一人焉是賴是係目睊<lb/>
睊然以環視乎我口呶呶然以擬議乎我蓄疑義者待<lb/>
<pb n="KR4e0115_WYG_011-27b"/>
我以决䧟迷途者待我以援懐私見者待我以正黯闇<lb/>
者待我以眀汗濁者待我以潔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>巽者待我以立震撼<lb/>
擊撞者待我以鎮定挑闥跌宕者待我以約束盤錯紛<lb/>
結者待我以解舒辛甘燥濕者待我以調胹必事事處<lb/>
之當其處人人止之得其所物物知其所自来然後庶<lb/>
乎其可耳茍或一事之弗知一理之弗究一言之偶纇<lb/>
一行之少頗彼且羣然笑先生於列矣又其甚者乃至<lb/>
疵議謗讟之蝟興可不念哉自非在我者講貫之有素<lb/>
<pb n="KR4e0115_WYG_011-28a"/>
撡履之有常一旦卒然以應其無窮之求偃然以當其<lb/>
全備之責抑亦難矣此講學之功所以不可無也書不<lb/>
云乎惟斆學半而禮亦云教學相長得知新於温故之<lb/>
餘寓問學於教誨之際古之聖賢所以進修徳業師表<lb/>
天下用此道也予於仗和情誼深至非茍相諛説者故<lb/>
扵其行勸以古聖賢教學之道言若迂而實切豈茍然<lb/>
而己哉或者頷而去左春坊右庶子徐溥時用通政叅<lb/>
議何琮文璧監察御史馮定士定都給事中金紳縉卿<lb/>
<pb n="KR4e0115_WYG_011-28b"/>
給事中黄甄器之寗珍伯珍聞予言而韙之請書於帛<lb/>
以為仗和之官之贈遂書之予及六人者皆仗和同年<lb/>
進士偕讀書翰林者也<lb/>
　　贈福建憲副何廷秀序<lb/>
予友盱江何君廷秀以秋官正郎擢副閩憲朝之薦紳<lb/>
士大夫咸賦詩贈行虚首簡俾予言以序其相贈之意<lb/>
噫予何言廷秀承家學以經術發身賢科簉屬省部歴<lb/>
禮而刑自貳升長聲名籍籍朝野間夫人能言之予何<lb/>
<pb n="KR4e0115_WYG_011-29a"/>
言矧廷秀勵行嗜學發於文章典重有法凡今之政務<lb/>
法比無不精鍊夫人能知之予何言雖然予於廷秀同<lb/>
年登進士素所推重者也欲不言得不言乎予聞古之<lb/>
君子其事君也憂治世而危眀主其交友也危君子而<lb/>
憂善人何則自古及今君子少小人多善人少不善人<lb/>
多善人君子在衆人中如斗在星也如眀燎之處羣燈<lb/>
中也如比屋中之危棟突出也如衆器雜陳而眀鏡爛<lb/>
然於其間也盖其自處髙其為質大而又致用光眀髙<lb/>
<pb n="KR4e0115_WYG_011-29b"/>
大而光眀如此人舉目斯見之矣有善羙焉固未必彰<lb/>
一有庇失人皆指摘之傳播之不少容矣豈非深可憂<lb/>
危者乎是以古之君子有志於扶持善類者恒切切然<lb/>
偲偲然過扵憂以危非固以是相黨比也其心誠有在<lb/>
扵斯世焉傳曰不有君子其能國乎使凡今之布列中<lb/>
外者皆若而人人人存此憂危之心自憂自危而又相<lb/>
與為憂危則善類以植國脈以夀天地間之元氣恒以<lb/>
完矣尚何憂危之有哉廷秀徳周而才敏讀書而又讀<lb/>
<pb n="KR4e0115_WYG_011-30a"/>
律一旦出刑曺以持一方之風紀固其所也而予猶必<lb/>
以是為言也盖推古君子相與扶持之心憂其無可憂<lb/>
之憂危其無可危之危是則予向所謂何言之言不得<lb/>
不言者也<lb/>
　　送憲副徐君赴廣東詩序<lb/>
尚書刑部郎中徐君徳容用大臣保任升廣東按察副<lb/>
使奉璽書専督海道同朝縉紳咸賦詩贈别通政叅議<lb/>
陳君時用侍御魏君孔淵授簡扵予曰請為序之予觀<lb/>
<pb n="KR4e0115_WYG_011-30b"/>
諸君之詩所以道情寫景者雖無所不有而非徐君職<lb/>
業之攸繫也予越産也知其地里為詳請以此序羣玉<lb/>
之首可乎二公曰可竊惟廣東之地為郡者十而八境<lb/>
扵海自東徂西相距三四千里國初扵此設衛若所大<lb/>
小七十餘處以為海道防者甚至嵗久而弊滋戍守之<lb/>
具一切廢弛朝廷知將領之不足恃也乃増置憲臣以<lb/>
提督之扵凡海濵之地皆然而尤注意於是拜焉盖以<lb/>
境外即西南諸夷珍異所出得其物盈握立可以致富<lb/>
<pb n="KR4e0115_WYG_011-31a"/>
故人之冐險取利者視死如假寐雖伏歐刃者相踵終<lb/>
不悔也甚至招致外冦為邉鄙患故是拜海道之寄非<lb/>
其人有過人之才亷聲素著者不輕畀也然往時所備<lb/>
者海慮冦自外来也今也廣右峒猺乘我不備越境以<lb/>
為腹心之害則冦又自内生焉扵是始撤外之藩籬以<lb/>
為内之捍蔽向所謂廢弛者復蕩然無餘矣不幸於此<lb/>
廢壊之餘而當夫一靣之寄其為任不亦難哉雖然無<lb/>
難也大丈夫負過人之資而立功名於斯世惟恐不遇<lb/>
<pb n="KR4e0115_WYG_011-31b"/>
人所難為之事而無以顯其無所不用之才苟紓紓徐<lb/>
徐處平時履坦塗乗易為之機席可為之資雖有所為<lb/>
則亦無以異扵庸衆人也惟夫事之無可為而人皆不<lb/>
能以有為也而我獨優為之然後表表偉偉著見扵天<lb/>
地間焉耳君行矣予所望於君者不止寧海道而已也<lb/>
異時出自羊城遵海而西歴城邑之丘墟覩村落之草<lb/>
莽試為我問諸海濵曰致此者誰與<lb/>
　　贈浙江謝僉事序<lb/>
<pb n="KR4e0115_WYG_011-32a"/>
刑部員外郎祁門謝徳澤用大臣薦擢浙江按察司僉<lb/>
事將之官其鄉人仕諸朝者知予與君相與也屬予贈<lb/>
言惟祁門春秋聞天下君始以是經起家進士既而簉<lb/>
屬刑曺今又擢僉按察司事國家按察司以提刑列署<lb/>
盖以憲事非一端而其尤重者刑也君往者既以是經<lb/>
佐其長以眀天下之刑矣今而往僉一方臬事獨能外<lb/>
是乎哉先正有言春秋夫子之刑書也又曰春秋聖人<lb/>
律令也吾夫子假二百四十二年行事以寓賞罰之權<lb/>
<pb n="KR4e0115_WYG_011-32b"/>
其扵懲惡也尤深切著眀焉扵鄭叚之克則推見其至<lb/>
隱也扵齊俘之歸則結正其罪也扵公子嘉之獄則原<lb/>
情定罪也扵棄疾之惡則誅其本意也至扵商臣之逆<lb/>
則又推本所由而著其首惡扵士糓箕父之及則又本<lb/>
忠恕而無偏黨之意於乎聖人本公平正大之理以㫁<lb/>
輕重曲直之事的然中天理犂然當人心誠萬世㫁獄<lb/>
者之權衡繩墨也或者謂讀書不讀律則致君無術噫<lb/>
古今律理孰有外扵春秋一書者哉律而外乎春秋則<lb/>
<pb n="KR4e0115_WYG_011-33a"/>
司空城旦書也豈所謂律哉君専門是經既用以發身<lb/>
致位然不知為大司冦之屬七八年扵茲所㫁之獄奚<lb/>
翅千百曽有一二合於經者乎君亦常引經㫁獄如漢<lb/>
人也乎意亦或有之然惟助其長而已不得以専制直<lb/>
遂也今僉憲於一方故事凡天下按察司皆有分道道<lb/>
各有印章嵗各遣官廵行其部屬事無大小皆得以獨<lb/>
㫁専達君自是得以行其所學矣今夫天下事萬有不<lb/>
齊必權焉然後知其輕重繩焉然後知其曲直使在吾<lb/>
<pb n="KR4e0115_WYG_011-33b"/>
者無權與䋲則事至吾前其不至於枉其輕重曲直之<lb/>
實而倒行逆施之也者幾希春秋者輕重之權衡曲直<lb/>
之䋲墨也本諸此以㫁天下之大事决天下之大疑迎<lb/>
刃而解矣一方之臬司僉事云乎君往念哉毋迂視予<lb/>
言<lb/>
　<lb/>
　<lb/>
　重編瓊臺藁巻十一<lb/>
</p>
<p>
</p>
  </div>
</body>
</text>
</TEI>
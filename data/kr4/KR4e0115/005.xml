<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重編瓊臺藁卷五</head> <lb/>
    <p>
<pb n="KR4e0115_WYG_005-1a"/>
欽定四庫全書<lb/>
　重編瓊臺藁卷五<lb/>
　　　　　　　　　　　　　明　邱濬　撰<lb/>
　七言律詩<lb/>
　　青宫勉學<hi>五首</hi>
世上無如帝子尊生來福禄自随身普天華夏歸眞主<lb/>
萬世宗祧屬嗣君須讀正書行正道更親賢傅任賢臣<lb/>
温文恭敬元良徳燁燁前星䴡北辰<lb/>
<pb n="KR4e0115_WYG_005-1b"/>
　　其二<lb/>
宫中無事好觀書况是春秋鼎盛初目對聖賢思不雜<lb/>
心涵義理體常舒五經四子非無道二帝三王總是儒<lb/>
不必拘拘泥章句帝王學與衆人殊<lb/>
　　其三<lb/>
每日孳孳起五更問安視膳禮頻行聖經賢傳宜勤讀<lb/>
邪説妖言愼勿聽梁武宋徽終䘮國唐堯虞舜豈長生<lb/>
從來為學宜端本第一先教心上明<lb/>
<pb n="KR4e0115_WYG_005-2a"/>
　　其四<lb/>
自古英明願治君敬天法祖尚斯文清心寡慾勤脩徳<lb/>
薄斂輕刑廣愛民廟號人人皆諡孝史書筆筆屢書仁<lb/>
欲行古道宜師古親任忠賢逺佞人<lb/>
　　其五<lb/>
出多入少用無餘庫藏焉能得不虛幸矣茍安猶自可<lb/>
卒然急變欲何如寸絲粒粟皆珍惜片楮分銀漸積儲<lb/>
官府足財民足食萬年基業永無虞<lb/>
<pb n="KR4e0115_WYG_005-2b"/>
　　偶成<lb/>
絶島窮荒面面墻偶從窻隙得餘光浮雲盡斂天還碧<lb/>
斗柄初昏夜未央燕語鶯啼春在在鳶飛魚躍景洋洋<lb/>
収來一擔都擔着肯厭人間歲月長<lb/>
　　五指叅天少時曾作瓊臺八景郡侯程公已刻之<lb/>
　　梓今不復存惟記其首一章謾録於此<lb/>
五峰如指翠相連撑起炎州半壁天夜盥銀河摘星斗<lb/>
朝探碧落弄雲烟雨餘玉筍空中現月出明珠掌上懸<lb/>
<pb n="KR4e0115_WYG_005-3a"/>
豈是巨靈伸一臂遥從海外數中原<lb/>
　　春日卽事<hi>少作</hi>
天氣温和景物熈天時人事两相宜惜花每怕花開早<lb/>
愛日偏欣日出遲生意翠隨庭上草芳情紅入樹頭枝<lb/>
此身隨在東風裏不逐東風上下馳<lb/>
　　送趙公子還蜀<hi>少作</hi>
栁花飛白綴征袍擊筑酣歌别思豪老氣逼人䨇劍古<lb/>
好風送客一㠶髙五湖煙水歸程逺三峽雲山入夢勞<lb/>
<pb n="KR4e0115_WYG_005-3b"/>
别後相逄更何處引杯燒燭論龍韜<lb/>
　　主一齋為陳敬作<hi>少作</hi>
沉沉天宇定生光人得心齋已坐忘學奕幾曽思射鵠<lb/>
挾書争肯更忘羊靈臺有竅春常滿止水無波晝不揚<lb/>
好把敬箴書座右常如先正見羔墻<lb/>
　　過曲江謁張文獻公祠<lb/>
丞相祠前日色明我來端拜仰儀刑君臣萬古天無愧<lb/>
嶺海千年地有靈曲水波澄寒玉潤韶山壁立翠鸞停<lb/>
<pb n="KR4e0115_WYG_005-4a"/>
依稀猶似瞻風度九鶴翩翩集在庭<lb/>
　　過沛縣吊故友張克勤<lb/>
青山迢逓緑蕪深欲吊孤墳無處尋萬里遊魂今古恨<lb/>
百年交誼死生心雲霄竟折升天翼文彩空餘擲地金<lb/>
幾度泗河河上過悲風悽慘動哀吟<lb/>
　　春吟<lb/>
一春長是晝昏昏景色三分减二分别院飛鶯衝宿霧<lb/>
遥空歸鴈呌重雲踏花庭畔難尋影隨桞江邊不覺曛<lb/>
<pb n="KR4e0115_WYG_005-4b"/>
天意似晴還似雨擬将早晩問東君<lb/>
　　浮生夢<lb/>
人生浮泛似萍蓬得失歡悲總是空出口孰非啽囈語<lb/>
行身常在黒甜中光隂冉冉炊梁熟世事蘧蘧化蝶同<lb/>
畢竟何時是眞覺華胥國裏見周公<lb/>
　　春日郊行<lb/>
三月韶光滿帝都郊遊士女競歡呼五花戰馬䭾紅袖<lb/>
百結柔絲絡翠壺晝困桞眠鶯急伴春濃花醉蝶爭扶<lb/>
<pb n="KR4e0115_WYG_005-5a"/>
書生對景愁虛度也學乘風詠舞雩<lb/>
　　題常熟王節婦卷<lb/>
所天蚤逝可奈何終始一節矢靡它貞松自無桃李態<lb/>
古井不起江湖波九重綸綍褒奨厚百世綱常關係多<lb/>
清風凛凛敦薄俗虞山千仞同嵯峨<lb/>
　　寄張練師<lb/>
辭家學道入青𠖇曉汲清泉晝斸苓衣染春雲同鶴色<lb/>
劍㴠秋水帯龍腥吟成白雪風生席歌徹青天月在庭<lb/>
<pb n="KR4e0115_WYG_005-5b"/>
幾度緘書寄仙侣蓬萊空濶隔滄溟<lb/>
　　多景樓<lb/>
多景樓前景致多倚䦨吟眺奈愁何浮雲京國生春暝<lb/>
落日鄉關起暮波浩蕩乾坤心共逺蹉跎歲月髩空皤<lb/>
醉來擊碎玉如意仰面看天發浩歌<lb/>
　　輓張處士<lb/>
少㣲星殞海天秋漠漠悲風起暮愁郡乘定書耆舊傳<lb/>
仙遊眞訪羽人丘雲中鶴去茶煙歇架上書成竹汗収<lb/>
<pb n="KR4e0115_WYG_005-6a"/>
盛徳不隨身共化百年有子紹箕裘<lb/>
　　十四夜至十七夜月中秋夜客有誦楊眉菴十四<lb/>
　　至十七夜月詩者或謂其命意造語雖竒然中所<lb/>
　　謂自對嫦娥歌宛宛誰教揚柳舞纎纎繞樹鴉驚<lb/>
　　霜落早吹簫人恨夜眠遲等句移之他夜似亦可<lb/>
　　通命予别作席上信口占此非敢儷美前人聊以適<lb/>
　　一時之興爾<lb/>
佳期明夜是中秋豫約朋登待月樓度數期於三五望<lb/>
<pb n="KR4e0115_WYG_005-6b"/>
精華仍有一分留含輝尚覺金波淺具體還須玉斧修<lb/>
莫向尊前嗟未滿從來盈滿却堪憂<hi>右十四夜</hi>
九十秋光此夜分一年月色更無論東西望䖏日同道<lb/>
上下弦間光滿輪玉斧修完無欠缺仙娥粧具倍精神<lb/>
就中好吸團團影明夜重看少可人<hi>右十五夜</hi>
昨夜纔開賞月筵今宵再見覺㣲偏廣寒宫减一分景<lb/>
后羿妻添二八年隔宿光明那遽少隨時情態易為遷<lb/>
餘酲未解重歡賞何用區區較缺圓<hi>右十六夜</hi>
<pb n="KR4e0115_WYG_005-7a"/>
光景虧於两日前空庭信宿罷華筵金蟇影斂初生魄<lb/>
仙桂香銷欲下弦望後未經三十度出時已是一更天<lb/>
休辭連夜頻頻賞從此寒光不再圓<hi>右十七夜</hi>
　　金陵卽事<lb/>
六朝城闕乆蒿萊紫葢黄旂帝運開鳷鵲漏傳雲外觀<lb/>
鳯凰簫奏月中臺千峰山勢連吳逺萬里江流自蜀來<lb/>
此日江南非昔比吳山詞賦莫興哀<lb/>
　　和李太白鳯凰臺韻<lb/>
<pb n="KR4e0115_WYG_005-7b"/>
鳯凰臺上共春遊詩思滔滔似水流仙女吹簫來碧落<lb/>
羽人乘化下丹丘等閒俯仰成千古取次翺翔遍十洲<lb/>
酒入壮懐豪興發豈知人世有窮愁<lb/>
　　姑蘓懐古<lb/>
西風黄菜葉乾時<hi>吴時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>言</hi>城郭人民半是非九四不成龍<lb/>
或躍<hi>時稱張士誠行九四</hi>萬三無復燕于飛<hi>沈萬三秀吳之富民也</hi>玉虹百<lb/>
尺形空壮<hi>吴江有虹橋</hi>金虎千年氣已㣲<hi>虎丘故事</hi>何事章縫袂<lb/>
相接等閒廟筭出禪機<hi>此説姚少師廣孝</hi>
<pb n="KR4e0115_WYG_005-8a"/>
　　寄題虎丘可中庭<lb/>
玉宇澄清寳界平一庭寒影恰相應柱頭千載歸來鶴<lb/>
石上三生過去僧蟾窟依然光滿滿虎丘空有氣騰騰<lb/>
生公説法神聽處此日來遊記我曽<lb/>
　　辛未歲過揚州懐古<lb/>
秋風歸棹倚蕪城一片閒情對月明錦纜起鷗傷往事<lb/>
青錢跨鶴笑狂生吳公塘路已陳迹后主觀花空有名<lb/>
欲訪平山舊䦨檻有無山色暮雲横<lb/>
<pb n="KR4e0115_WYG_005-8b"/>
　　歲庚午來自金臺寓新河有金陵即事之作明年<lb/>
　　復至因觀髙槎軒詩不意暗與之合有如剽竊然<lb/>
　　初實不知也用廣其意為雜詠二首云<lb/>
雲中雙闕俯秦淮天外三山對鳯臺二水合流趨𣲖去<lb/>
六峯飛翠過江來金陵王氣千年盛鍾阜晴雲曙色開<lb/>
愧我才非班馬匹可能無賦奏蓬萊<lb/>
　　其二<lb/>
父老依稀説六朝當時伯氣已全銷新亭别淚何須墮<lb/>
<pb n="KR4e0115_WYG_005-9a"/>
古井妖魂不可招𤓰歩客㠶朝帶雨長干僧艇晚隨潮<lb/>
行人不用誇天塹南北輿圖總屬堯<lb/>
　　辛未下第還至金陵寄友<lb/>
都門草草惜分羣把酒㸔花每憶君四海弟兄同素志<lb/>
百年交誼在青雲陸沈共笑安蛇足霧隱還期變豹文<lb/>
鐡硯未穿心不死文塲重與策奇勛<lb/>
　　和李太白韻寄題金陵<lb/>
昔年曽作鳯臺遊萬里長江入望流龍虎峙形長擁闕<lb/>
<pb n="KR4e0115_WYG_005-9b"/>
金銀厭氣謾成丘眼空八表人間世興寄三山海上洲<lb/>
却笑古人多事在烟波雲日起閒愁<lb/>
　　輓李處士<lb/>
平生髙誼重鄉評見説温仁更老成惡少盡孚王烈化<lb/>
婦人亦識伯休名空山一夜霜薇老孤塚三春露草生<lb/>
玉署賢郎能繼述死生終古有哀榮<lb/>
　　和李子搆都門春日韻<hi>二首</hi>
碧桃花底共鳴珂雲淡風柔氣候和輦路雨餘生嫩草<lb/>
<pb n="KR4e0115_WYG_005-10a"/>
官河氷泮動微波近天樓閣逢春早向日園林得暖多<lb/>
我有新詞三百闋興來呼酒對君歌<lb/>
　　其二<lb/>
寳馬雕鞍白玉珂花雲淡蕩柳風和梵宮宻宻開金刹<lb/>
海子深深湛碧波郊外踏青遊客醉水邊修禊麗人多<lb/>
誰憐寂寞揚雄宅門巷無人自嘯歌<lb/>
　　哭唐珊<hi>珊時應舉道亡</hi>
洗耳沿途聴捷音捷音未到訃先臨苗生南畝初成秀<lb/>
<pb n="KR4e0115_WYG_005-10b"/>
雲出西郊未作霖天上遽傳宣李詔世間空有鑄顔金<lb/>
青年妙質歸㝠漠負我平生望汝心<lb/>
　　歲癸酉赴京至羊城有感<lb/>
落落江城鴈翅開誰人到此不徘徊藤盤泛水浮丹荔<lb/>
木屐穿花踏翠苔載酒舟遊江上寺題詩人醉月中臺<lb/>
故人有約來遲暮不得追陪漸老杯<hi>廣人新娶者具錢相賀為漸老㑹</hi>
　　舟中遇重九示同行友曽光啓<lb/>
秋水蘆花似故鄉客中無那又重陽籬邊摘菊人應異<lb/>
<pb n="KR4e0115_WYG_005-11a"/>
蓬底㸔山興更長把酒不如前㑹健登髙無復少年狂<lb/>
同行賴有曽光啓共買村醪醉一場<lb/>
　　初入翰林<lb/>
萬里家居五嶺南也陪英俊預朝參棘闈發解曽居一<lb/>
楓陛傳臚尚讓三入舘共通金殿籍拜官常帶玉堂銜<lb/>
不才遭遇真多幸編纂無能祗自慚<lb/>
　　初讀書中秘預修天下志書柬陳宣之<hi>四首</hi>
五鳯樓頭百八鍾萬鴉飛動曉天紅玉繩影轉瑤階日<lb/>
<pb n="KR4e0115_WYG_005-11b"/>
金薤香生紫閣風奪錦文章清禁裡登瀛人物玉堂中<lb/>
囘㸔人世仙凡隔弱水浮埃逈不同<lb/>
　　其二<lb/>
雲霧重重畫閣深㣲風不動晝愔愔詞垣依約連華葢<lb/>
兵衛森嚴列羽林文石九層人歩玉牙籖萬軸客紬金<lb/>
平生夢想登瀛選此日囘翔愜素心<lb/>
　　其三<lb/>
崢嶸傑閣殿東頭聖代儲才禮數優四庫有書資檢<lb/>
<pb n="KR4e0115_WYG_005-12a"/>
閲九關無禁任觀遊日華暖暎三珠樹雲氣晴浮五鳯<lb/>
樓海上仙山真浪語玉堂深處即瀛洲<lb/>
　　其四<lb/>
玉堂縹緲聚羣仙此日追隨豈偶然塵土不生宮裡地<lb/>
雲霞常繞日邊天詞臣應制時摛藻閣老承恩夜賜<lb/>
蓮嶺海幾人曽到此期君白首共周旋<lb/>
　　夀陳太常<lb/>
大雅遺音乆寂寥天教鳴世振詩騷千年瑞紱蒼麟角<lb/>
<pb n="KR4e0115_WYG_005-12b"/>
五色光生彩鳯毛雲漢昭囘卿月逈紫垣依約夀星髙<lb/>
一杯不為遐齡祝風虎雲龍慶所遭<lb/>
　　家居瓊山之下田村七月二十四夜夢髼頭童子<lb/>
　　問予以村之所以名夢中作此詩畣之覺而呼燈<lb/>
　　疾書于都城東之逺遊軒<lb/>
瀛海中間别有天寧知我不是神仙請言六合虛空外<lb/>
曽見三皇混沌前𤣥圃麟洲非逺境延康龍漢未多年<lb/>
有人問我家居處朱橘金花滿下田<lb/>
<pb n="KR4e0115_WYG_005-13a"/>
　　寄所知<lb/>
晉人風度楚人騷不為悲秋嘆二毛席地夢囘雲氣濕<lb/>
仰天歌罷月輪髙鳯兮覽徳翔千仞鶴也揚聲出九臯<lb/>
有約蓬萊清淺處碧桃花底聴雲璈<lb/>
　　座中有搊箏者作白翎雀曲因話及元事口占此<lb/>
　　詩<lb/>
徃事消沈漢道興氊車宵遁土城平興隆無復殘笙譜<lb/>
劈正誰知舊斧名起輦谷前駝馬迹居庸關外子規聲<lb/>
<pb n="KR4e0115_WYG_005-13b"/>
不堪亡國音猶在促數繁絃呌白翎<lb/>
　　南京給事中童志昻和李商隠無題詩韻南京諸<lb/>
　　公多和之意葢有寓間出命予屬和予村學究也<lb/>
　　不能外題以為詩姑詠史以復之<hi>四首</hi>
大雅無人繼古風周家轍迹一朝東越裳白雉音塵絶<lb/>
庸蜀金牛道路通鳥首百年終不白宫烟二月尚餘紅<lb/>
淳風死去無囘日天下紛紛類轉蓬<lb/>
　　其二<lb/>
<pb n="KR4e0115_WYG_005-14a"/>
莫向鴻溝覓舊蹤一場春夢五更鍾也知賜醢縁情薄<lb/>
豈是分羔愛味濃萬里使槎來苜蓿半空仙掌出芙蓉<lb/>
濛濛黄霧連天起不見秦關百二重<lb/>
　　其三<lb/>
一自銅仙入洛來天開草昧幾雲雷千年晉水飛龍起<lb/>
午後周宫控鶴囘山下玉環啼粉面嶺南金鏡憶良才<lb/>
繡袍華幘開金統真信人間有刼灰<lb/>
　　其四<lb/>
<pb n="KR4e0115_WYG_005-14b"/>
<hi>闕</hi>
<pb n="KR4e0115_WYG_005-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_005-15b"/>
　<lb/>
　<lb/>
　　之事庻乎異於泛言者<lb/>
天啓昌期五百年虹流電繞早開先歡聲萬口當天視<lb/>
表目千通對御宣畨國獻琛陳闕下圉宫呈馬過階前<lb/>
㣲臣亦有千秋錄擬欲緘封進上天<hi>右聖節</hi>
黄道天開第一朝萬邦述職覲神堯春雲乍起依唐殿<lb/>
煖律初調恊舜韶更始厯頒新歲月履端慶錫衆臣僚<lb/>
<pb n="KR4e0115_WYG_005-16a"/>
史官記注螭坳立試筆先書瑞應條<hi>右元日</hi>
庭燎煌煌照殿光日當長至拜君王天心合璧開天統<lb/>
國史書雲表國祥廣漠風生光藹藹黄鍾律應樂洋洋<lb/>
履長共喜沾嘉慶萬口嵩呼祝夀昌<hi>右冬至</hi>
京尹先春進土牛百官趨賀拜宸旒條風細細來天表<lb/>
旭日暉暉照殿頭緹室候灰通玉琯辛盤賜餅離珍羞<lb/>
君臣茂對維新日願布陽和遍九州<hi>右立春</hi>
　　輓茅山隱者<lb/>
<pb n="KR4e0115_WYG_005-16b"/>
三茅峰下華陽洞鶴怨猿驚失隱君載酒無人問奇字<lb/>
招魂有客賦騷文塵埃長鎖揚雄宅車馬頻尋白傅墳<lb/>
曽記題詩詠髙致不堪哀訃此時聞<lb/>
　　冦都御史輓章<lb/>
轂下舟中事莫期紅烟白雨曉凄迷函胸誰謂同馮敬<lb/>
掩靣人言異子西深井有人俄自斃山棚無客更潛棲<lb/>
知公一死良非偶青史書名與古齊<lb/>
　　送錢學士使交南<lb/>
<pb n="KR4e0115_WYG_005-17a"/>
五色天書玉作函手持龍節使交南玉堂金馬才名重<lb/>
丹檄朱鳶徳化覃一㸃文星明海島萬山晴日斂烟嵐<lb/>
歸來應有詩千首留與詞林作美談<lb/>
　　送尚寳凌卿使交南<lb/>
旭日初升萬國明鈿函玉札下南溟符臺自昔瞻卿月<lb/>
逺道於今望使星老樹古香生桂蠧亂山殘雨帶龍腥<lb/>
兹行萬里真奇絶好把新詩紀所經<lb/>
　　送李景齡江西提學<hi>二首</hi>
<pb n="KR4e0115_WYG_005-17b"/>
嶺南朝士似晨星眼底惟公最老成深計每為天下慮<lb/>
清心不愛世間名半生宦蹟多文學四海交遊總俊英<lb/>
鄉曲論心嗟獨厚臨分贈别若為情<lb/>
　　其二<lb/>
文風此日盛江西臺閣求賢特見推列郡洗心瞻憲節<lb/>
諸生翹首待經師春風發育原無迹化雨滋榮正及時<lb/>
應有政行文教外佇聴佳譽慰吾私<lb/>
　　春日田園雜興<hi>四首</hi>
<pb n="KR4e0115_WYG_005-18a"/>
二月春融土脈甦趂時農圃正耕鋤曉犂破草翻新塊<lb/>
晴甕分泉養嫩蔬鴝鵒飛來牛背立鵓鳩對向樹頭呼<lb/>
老妻擕酒花間勸醉例殘陽手就扶<lb/>
　　其二<lb/>
生意津津樂趣深一犂春雨萬家金繞畦菜莢初生甲<lb/>
出水秧苗漸露針藻漾池心魚撥動花藏葉底蝶穿尋<lb/>
就中興思知多少盡是東皇發育心<lb/>
　　其三<lb/>
<pb n="KR4e0115_WYG_005-18b"/>
二頃湖田五畞園百年世業遺兒孫風和鶯語笙簧巧<lb/>
雨過蛙聲鼓吹喧木屐穿花沾露濕桔橰㪺水帶泥渾<lb/>
老妻報到茅柴熟相約隣翁醉竹根<lb/>
　　其四<lb/>
漠漠平疇沙鷺飛畇畇樊圃野鶯啼緑針白水秧千畞<lb/>
黄蝶青苔菜幾畦脚踏莓苔隨意往手持竹杖與眉齊<lb/>
興來獨得幽閒趣滿眼春光取次題<lb/>
　　輓彭彦充内子<lb/>
<pb n="KR4e0115_WYG_005-19a"/>
淑徳由來天所慳人間佳偶到頭難清秋桂子終歸月<lb/>
緑水芙蓉不耐寒鸞鏡掩塵粧靨暗鳯梭停織錦文殘<lb/>
可堪昆仲同兹戚幾度臨風淚共彈<hi>時乃弟編修彦實亦䘮偶</hi>
　　送王給事中使交南<lb/>
中原才子稱華簪萬里翺翔快壯心論俗好傳司馬檄<lb/>
歸裝寧載尉陀金川原遼邈荒唐縣父老依稀説漢音<lb/>
莫過遺墟問前事鷓鴣啼處亂山深<lb/>
　　聞人説海北事有感<hi>二首天順癸未</hi>
<pb n="KR4e0115_WYG_005-19b"/>
故鄉歸路隔髙雷見説年來事可哀村落日中眠虎豹<lb/>
田園雨後長蒿萊海隅乆已無春色地底貞成有刼灰<lb/>
荆棘滿山行不得不知當日是誰栽<lb/>
　　其二<lb/>
四海平寧獨亂離轉頭已是十年期獸啼旁午侵城郭<lb/>
燕壘縱横傍樹枝逺客歸來前路失遺民假息故城危<lb/>
荒郊白骨宵飛燐風雨啾啾正怨誰<lb/>
　　病起寫懐<lb/>
<pb n="KR4e0115_WYG_005-20a"/>
寸心千里日懸懸歸計今秋又似前身似凍翎飛不去<lb/>
事如春蔓苦相纏還家路梗須浮海報國才疎只望年<lb/>
幾度自憐還自笑羡魚何事屢臨淵<hi>時廣西徭侵海北界道路不通</hi>
　　送陳緝熈修譔使髙麗<lb/>
海上天風吹節旄玉堂仙子錦宮袍詔頒龍闕恩初下<lb/>
詩到鷄林價倍髙萬頃鼇金浮曉日一江鴨緑漲秋濤<lb/>
逺方未靖凴膚使寵錫鸞章五色毛<lb/>
　　分得都門曉日送彭閣老歸省<lb/>
<pb n="KR4e0115_WYG_005-20b"/>
承恩歸省出蓬萊曉日都門祖席開三尺陽烏離海上<lb/>
九苞威鳯下天來霞光流彩明宫錦雲氣浮香注玉杯<lb/>
此際道傍誰不羡幾人親在位三台<lb/>
　　都城春日<lb/>
宫闕巍峩紫氣髙西山東去碧周遭天晴魚躍龍池藻<lb/>
春老鶯含御苑桃映日暖雲流似水浥塵香雨潤如膏<lb/>
太平有象尋常醉不用平原辨濁醪<lb/>
　　秋興<hi>匕首天順甲申</hi>
<pb n="KR4e0115_WYG_005-21a"/>
楚客多悲況值秋都將心事付東流病來豈有空青石<lb/>
寒到兼無粹白裘丘隴纍纍多宿草江湖泛泛總虚舟<lb/>
芙蓉零落空洲暮一夜閒情白盡頭<lb/>
　　其二<lb/>
水葉蕭蕭下樹柯御河流碧送晴波西山鳥雀飛鳴遍<lb/>
内苑菱荷積漸多日映鳯凰新出穴雲迷烏鵲舊填河<lb/>
寂寥燈下悲秋客懐古思鄉奈病何<lb/>
　　其三<lb/>
<pb n="KR4e0115_WYG_005-21b"/>
西風吹鬢冷蕭踈宦況無多客影孤海燕知時辭舊壘<lb/>
塞鴻趂暖就新蘆渇懐甫里烹茶竈醒愛髙陽醉酒徒<lb/>
百尺髙樓千里眼岸連蕭艾水沈菰<lb/>
　　其四<lb/>
曉色蒼涼日色新小窻睡起鳥聲頻千秋蕭瑟三秋景<lb/>
九陌紛紜萬井塵雲氣乍生猶淡淡波光將動漸粼粼<lb/>
都門供帳多離别誰是臨岐贈䇿人<lb/>
　　其五<lb/>
<pb n="KR4e0115_WYG_005-22a"/>
六街晴色散秋光一片浮雲接大荒塞鴈隨陽如有約<lb/>
嶺猿呌月已無腸褰裳花下愁沾露散歩林間怕履霜<lb/>
此日不妨多酌我壺中廣大醉鄉長<lb/>
　　其六<lb/>
風掃長空積雨晴短槐疎柳亂蟬鳴沙頭鷗鳥尋常去<lb/>
江上䕷蕪日夜生嘉樹有蹊荒蘚合好山無數斷雲横<lb/>
却懐九曲餐霞客獨抱寒蟾遡紫清<lb/>
　　其七<lb/>
<pb n="KR4e0115_WYG_005-22b"/>
秋風秋雨夜凄其凭几沈吟有所思驚鳥故投曽宿處<lb/>
開花還是已殘枝喜看淡月穿雲出靜數遊絲隳地遲<lb/>
萬里鄉心千古意興來聊誦少陵詩<lb/>
　　舟次直沽簡彭彦實同寅<lb/>
潞河澄徹衛河渾二水交流下海門直北囘看龍闕近<lb/>
極東遙望蜃樓昏孤城近水舟多泊列戍分耕野盡屯<lb/>
我有好懐無處寫欲沽尊酒對君論<lb/>
　　王氏繼母輓章<lb/>
<pb n="KR4e0115_WYG_005-23a"/>
繼母仁慈今古少寡能守節尤為奇無兒不必自己出<lb/>
有身每恨從夫遲鳴鳩哺子少飽食貞松挺節多苦枝<lb/>
我聞作詩敦薄俗非為令孫求輓辭<lb/>
　　輓常熟劉<graphic n="KR3860" url="https://raw.githubusercontent.com/kanripo/KR-Gaiji/master/images/KR3860.png" mimeType="image/png"/>母<lb/>
海虞仗義數劉翁共説多由内助功家教堪為隣里範<lb/>
姆儀端有古人風寒蟾靈藥仙蹤逺紫鳯天吳舊繡空<lb/>
遙想繐帷哀弔處幾家孤杵夕陽中<lb/>
　　閒中有懐<lb/>
<pb n="KR4e0115_WYG_005-23b"/>
燕山越嶺路迢遙意氣相逢即乆要處處處皆君共處<lb/>
朝朝朝是我同朝桂庭醉月依瓊樹柳舘吟春綰翠條<lb/>
囘首只今成老大秋風霜鬢共蕭蕭<lb/>
　　書懐<lb/>
覽鏡俄驚白髪新吾猶衰邁況吾親客邊每日營歸計<lb/>
海北何時息戰塵人世幾何能百歲客程無奈隔千津<lb/>
不堪㸃檢心中事萬種愁縈百病身<lb/>
　　送游經衛致仕還雷陽<lb/>
<pb n="KR4e0115_WYG_005-24a"/>
蕭蕭白髪老參軍此日歸休荷主恩但得有官封父母<lb/>
不妨無物遺兒孫趨朝慣識天邊路投老還尋海上村<lb/>
遮莫相逢嘆衰暮同袍囘首幾人存<lb/>
　　送張城中書使朝鮮國<lb/>
玉節煌煌照海東羡君去意拂晴虹鳯麟瑞世人爭覩魚<lb/>
鱉成橋道自通天入𤣥莵低沒鶻江浮緑鴨澹蜚鴻兹<lb/>
行喜從文章客多少豪吟唱和同<lb/>
　　送昆陵蔣春卒業南雍<lb/>
<pb n="KR4e0115_WYG_005-24b"/>
束書擕劍去匆匆此日真成㸃額龍天意不孤清苦士<lb/>
世間寧有輟耕農春囘南國鴻飛急雲滿西郊雨氣濃<lb/>
莫謾相逢嗟未遇秋江隨處看芙蓉<lb/>
　　哭張書紳大尹弟紀<lb/>
故鄉迢遞客居貧苦為功名欲顯親畢竟十年成底事<lb/>
等閒一第是何人燈窻枉費平生力旅襯空歸既死身<lb/>
想得難兄聞爾訃西風老涙正沾巾<lb/>
　　送王給事中使占城<lb/>
<pb n="KR4e0115_WYG_005-25a"/>
銀漢清秋泛使槎節旄晴拂海東霞扶桑水接南溟濶<lb/>
析木天遥北斗斜鷁首衝風龍伯助鳯毛瑞世島夷誇<lb/>
皇明威徳今無外莫諱中朝第一家<lb/>
　　送吳克恢南歸因柬王用先生<lb/>
話别匆匆欲去遲送歸因憶别來時平安有信因君寄<lb/>
竊禄無能報母慈風雨十年多舊約雲霄萬里更深期<lb/>
寄聲為問王夫子何日相逢慰所思<lb/>
　　輓羽士<lb/>
<pb n="KR4e0115_WYG_005-25b"/>
十二樓頭海月空朝元人去蘂珠宫形銷忽作良非子<lb/>
物化真成亡是公𤣥牝養來神不死庚桑過去歲猶豐<lb/>
床頭一卷參同契謾有彬彬萬遍功<lb/>
　　夀蕭通政之父七十<lb/>
髙隱澄江老歲華待看朱雀長金花錫名初度皇予揆<lb/>
賜誥重封帝汝嘉梓里晝衣明皦日蘂宫春宴泛流霞<lb/>
千年尚祝椿齡永七十於今未足誇<lb/>
　　南歸經髙雷境有感<lb/>
<pb n="KR4e0115_WYG_005-26a"/>
萬里歸來二十年野花啼鳥亦蕭然頺垣敗屋人何苦<lb/>
剩水殘山景可憐芳草路岐迷轍迹夕陽村巷斷炊煙<lb/>
籃輿穩坐思前事却恨清談誤晉賢<lb/>
　　鸚鵡予家居守制有惠予鸚鵡者每見予伸足輒<lb/>
　　低頭展翅盤旋起伏殊有可觀鸚鵡能言未聞其<lb/>
　　能舞也予憂制中頗得寛慰既免䘮為追書此<lb/>
鳥解人言已自奇更兼能舞益為希數聲剥啄敲丹喙<lb/>
兩羽披離展緑衣鶴識樂音時按節鷗知人意亦忘機<lb/>
<pb n="KR4e0115_WYG_005-26b"/>
憂中賴爾相寛慰鎮日依依不忍違<lb/>
　　郊行口占<lb/>
朝來䇿杖出城隈信歩徐徐踏翠苔林下聞鍾知寺近<lb/>
溪邊待渡喜舟來一聲清唳横江鶴幾㸃寒香映水梅<lb/>
老我歸來機事息等閒鷗鳥莫相猜<lb/>
　　過采石弔李謫仙<lb/>
蛾眉亭下弔詩魂千古才名世共聞江上波濤生徳色<lb/>
磯頭草木帶餘醺光爭日月常如在思入風雲逈不羣<lb/>
<pb n="KR4e0115_WYG_005-27a"/>
岸芷汀蘭無限意臨風三復楚騷文<lb/>
　　蘇武歸朝圖<lb/>
茂陵烟樹碧蕭疎白首生還志不渝面目依稀猶似昔<lb/>
節旄零落已無餘歸期不待羝生乳逺信真成鴈寄書<lb/>
頗有幽懐忘未得夢魂時或到穹廬<lb/>
　　運籌亭為韓都御史題<lb/>
五嶺中間數仞亭海雲山月總關情三千稷下諸姜客<lb/>
十萬胷中小范兵談笑已看功業就指麾能使鬼神驚<lb/>
<pb n="KR4e0115_WYG_005-27b"/>
先憂後樂平生志須仗忠貞畣聖明<lb/>
　　春興<hi>四首</hi>
塞鴈乘春又北飛越人何事未南歸十年館閣虚縻禄<lb/>
三月庭闈阻換衣樹背時時勞夕夢草心寸寸戀春暉<lb/>
幾囘喜懼交并處屈指親年近古稀<lb/>
　　其二<lb/>
百計思歸未得歸夢魂夜夜到庭闈愁心苦似丸和膽<lb/>
淚㸃多如線在衣愛日每憐駒易過臨風却羡鴈能飛<lb/>
<pb n="KR4e0115_WYG_005-28a"/>
朝來聞報髙涼捷萬一歸程或可幾<lb/>
　　其三<lb/>
豈是身榮忘却歸宵行寧用繡為衣海天波浪難飛渡<lb/>
嶺嶠風塵未息機十載宦情愁裏過萬山歸路望中㣲<lb/>
思親懐土心千折病骨何時也解肥<lb/>
　　其四<lb/>
製得斑襕五色衣年年準備故鄉歸家書展處心偏急<lb/>
邊報聞時願又違母氏老來思季切弟兄别後定誰肥<lb/>
<pb n="KR4e0115_WYG_005-28b"/>
寄聲猿鶴休嘲怨早晚承恩出帝畿<lb/>
　　輓彭月蓬<lb/>
依舊滄江月一蓬碧竿凄㫁釣絲風柳塘水落鵝羣散<lb/>
松徑烟消鶴夢空旅襯寂寥千里外故鄉迢遞萬山中<lb/>
哀哀孝子情何極泣對秋旻恨不窮<lb/>
　　分題得試院持衡送李克述侍郎先生南還<lb/>
幾日文場鎖醉翁幾看官燭夜銷紅九重寵命來天上<lb/>
四海英賢入彀中炳炳丹心明皦日煌煌文熖貫晴虹<lb/>
<pb n="KR4e0115_WYG_005-29a"/>
菲村沗在甄陶末臨别依依思不窮<lb/>
　　送區正進士歸榮遂畢姻<lb/>
鹿鳴宴罷赴瓊林拾芥功名不費心龍闕曉鍾鳴佩玉<lb/>
羊城春信托泥金青年得第人皆羨白晝還鄉寵獨深<lb/>
況是綵鸞消息近紫簫吹月夜愔愔<lb/>
　　輓人母<lb/>
孺人去世已多年嬴得賢名里閈傳翟母尚餘新織屨<lb/>
李家長瘞舊藏錢庭萱寂寂秋風裏宰水蕭蕭夕照邊<lb/>
<pb n="KR4e0115_WYG_005-29b"/>
見説佳兒今宦達佇看恩寵賁重泉<lb/>
　　夀曹尚書乃兄<hi>句容人</hi>
生值髙皇啓運初家居復近帝王都千年地肺鍾神異<lb/>
一代天官是友於祝<hi>闕</hi>人隨蒼玉杖稱觴客薦紫琳腴<lb/>
八旬康健誰能似況有鳴陽彩鳯雛<lb/>
　　和童志昻給事自蜀督軍還貶夀昌令留别韻<lb/>
纔捧綸音出禁闈潢池赤子遽來歸安邊自謂無遺䇿<lb/>
平地誰知有伏機送客江亭休贈䇿逢僧野寺謾留衣<lb/>
<pb n="KR4e0115_WYG_005-30a"/>
從來六月鵾鵬息不乆乘風又奮飛<hi>闕</hi>
<pb n="KR4e0115_WYG_005-31a"/>
　<lb/>
　<lb/>
　<lb/>
散閒中歲月水東流哀絃凄㫁聲難續醉墨淋漓迹尚<lb/>
留却恐鄰家更吹笛老懐哀颯不禁秋<lb/>
　　送東莞張昕之莆田司訓<lb/>
莆中自昔多文獻羨爾青年振説鈴俗古野人能尚禮<lb/>
家貧稚子也談經日烘荔子紅千樹水繞壺公翠萬屏<lb/>
<pb n="KR4e0115_WYG_005-31b"/>
髦士如林詞藻富好敦忠信示儀刑<lb/>
　　哭陳宗堯侍講<lb/>
昔年鄰住禁城東朝退聨<graphic n="KR3707" url="https://raw.githubusercontent.com/kanripo/KR-Gaiji/master/images/KR3707.png" mimeType="image/png"/>笑語同南北暌違千里外<lb/>
死生契濶十年中修文地下君為鬼袖手班行我亦翁<lb/>
長慟一聲湖海濶幾宵魂夢繞青楓<lb/>
　　送祁至和郎中使髙麗<lb/>
鸞鵲天書五色裁中原使者下天來白山緑水𤣥莵境<lb/>
玉佩瓊琚繡虎才絶域喜沾新雨露逺人驚見古鐏罍<lb/>
<pb n="KR4e0115_WYG_005-32a"/>
懸知不是乘槎客肯帶葡萄首蓿回<lb/>
　　送王侍御赴江西僉憲予昔在場屋時感故大司<lb/>
　　空慈溪王公鑒識於衆人中屈指今三十三年矣<lb/>
　　公既捐館舍幸與公冡子御史鑰同朝今有僉憲<lb/>
　　江西之命於其行也追和公舊所賜詩韻以送之<lb/>
　　公詩併識於此五十名中第一人才華惟子獨超<lb/>
　　倫經明禮樂行文健䇿對圖書究理真春榜英才<lb/>
　　期角勝夜窻燈火莫辭頻從來顯達由稽古事業<lb/>
<pb n="KR4e0115_WYG_005-32b"/>
　　輝煌在此辰<lb/>
曽向薇垣拜偉人一時名勝更無倫雲龍矯矯機神異<lb/>
野鶴昻昻賞鑒真北海清樽傾瀉盡西州舊路感恩頻<lb/>
喜看東閣郎君貴接武蜚騰正及辰<lb/>
　　予於學士莊中搆堂名以瞻玉取歐陽子語也四<lb/>
　　壁繪圖各即其景賦詩四章<lb/>
玉堂春晝寂無譁咫尺天官是帝家金屋瓊樓天上景<lb/>
琪林珠樹禁中花閒揮麟筆書青史細染龍香草白麻<lb/>
<pb n="KR4e0115_WYG_005-33a"/>
嶺海幾人曽到此他年回望渺天涯<lb/>
　　其二<lb/>
校書天禄憶前賢太乙燃藜照簡編東壁圖書在人世<lb/>
北門學士即神仙龜文鳥篆千年具金薤琳瑯萬軸懸<lb/>
他日歸休雲海上却從須女望奎躔<lb/>
　　其三<lb/>
鈴索無聲夜漏沈絲綸閣下靜愔愔宫袍香拂麒麟<hi>闕</hi>
<pb n="KR4e0115_WYG_005-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_005-34b"/>
　<lb/>
　　哭子崑<hi>二首</hi>
莫怪頻頻嘆息聲天生我輩正鍾情早知今日㑹有死<lb/>
何似當初莫要生垂老可堪増拂鬱養兒何用太聰明<lb/>
思量於我真無益落得横斜兩淚傾<lb/>
　　其二<lb/>
百念俱灰眼欲枯平生意料總成虚眼前犀角今何在<lb/>
天上麒麟不可呼汗血謾誇千里驥與𤣥亦似九齡烏<lb/>
<pb n="KR4e0115_WYG_005-35a"/>
不堪端坐閒思想䘮汝分明是䘮予<lb/>
　　學士四榮<lb/>
　　　史舘進書<lb/>
　　朝廷凡有纂修必勅翰林院涖其事於實録<lb/>
　　尤加重焉書成禮部定儀注以進進之日設鹵簿<lb/>
　　及樂於殿庭上服衮冕御奉天殿百官朝服於丹<lb/>
　　墀内東西侍總裁官以下纂修官謄録官俱朝服<lb/>
　　北面立鴻臚寺官以案捧實錄由中道升班首隨<lb/>
<pb n="KR4e0115_WYG_005-35b"/>
　　其後至殿門外上起立案至御前班首詣案前跪<lb/>
　　展書史官以下皆跪上觀畢内侍捧案入内上復<lb/>
　　坐班首及諸史官俯伏興乃進表進訖百官行慶<lb/>
　　賀禮乃傳制曰先帝功徳配天紀述詳實朕心懽<lb/>
　　慶與卿等同之百官舞蹈山呼如儀明日賜宴於<lb/>
　　禮部賜襲衣白金其餘史書則止於便殿進禮儀<lb/>
　　視此稍簡矣濬入翰林凡四預纂修成化三年八<lb/>
　　月二十四日英廟實録成隨禮部尚書兼翰林院<lb/>
<pb n="KR4e0115_WYG_005-36a"/>
　　學士陳文等進呈夫翰林之事莫重於此而進實<lb/>
　　録恩禮尤為優渥故以為四榮之首<lb/>
一代人文已就編裝潢進入九重天禮官捧案陳階上<lb/>
閣老開函近御前文武侍朝喧九奏典章垂世詔千年<lb/>
厠名卷末真叨冐愧乏三長似昔賢<lb/>
　　　經筵進講<lb/>
　　經筵之設其講官以翰林院官充每月旬遇二日<lb/>
　　上朝退御文華殿知經筵官及同知經筵官六部<lb/>
<pb n="KR4e0115_WYG_005-36b"/>
　　尚書左右都御史通政使大理卿國子祭酒翰林<lb/>
　　學士皆服緋袍分左右班侍其展書官及執事官<lb/>
　　立其後給事中御史各二員北面立講官每日輪<lb/>
　　二員先日具講章二前署直講官職名進入内臣<lb/>
　　以一置御案一置講案至日各官行叩頭禮畢鴻<lb/>
　　臚寺官二人捧案至御前二人捧講案寘殿正中<lb/>
　　鴻臚寺官唱進講翰林院展書官二員對立御案<lb/>
　　前稍南以進跪案前展所講書鋪章其上用金界<lb/>
<pb n="KR4e0115_WYG_005-37a"/>
　　尺鎮之二講官詣講案前並叩頭起立展書講<lb/>
　　講畢合書復同叩頭退就班上命賜酒飯衆官<lb/>
　　齊聲承㫖出就殿外叩頭退饗于左順門畢北<lb/>
　　望叩頭謝恩而退天順甲申八月二日今上首<lb/>
　　開經筵時知經筵官太保㑹昌侯孫繼宗少保<lb/>
　　吏部尚書兼華葢殿大學士李賢濬於是時叨<lb/>
　　充講官<lb/>
奉天朝罷日暉暉鳳輦東行御講幃五色龍光騰黼扆<lb/>
<pb n="KR4e0115_WYG_005-37b"/>
兩班獸錦絢緋衣敷揚帝典明如見對越天顔近不違<lb/>
共荷聖恩親賜食相將霑醉出彤闈<lb/>
　　　奉天侍宴<lb/>
　　凡大宴公侯駙馬伯及在京文臣四品以上武臣<lb/>
　　都督僉事以上文東武西侍坐殿上惟學士以五<lb/>
　　品特坐四品上葢祖宗以此優禮文學之臣其餘<lb/>
　　次第宴中左中右二門及丹墀内宴之日該宴官<lb/>
　　朝退即更衣立奉天殿外俟上飲訖乃起即席簮<lb/>
<pb n="KR4e0115_WYG_005-38a"/>
　　花啐酒如儀是時樂舞迭奏百戲呈應酒凡九進<lb/>
　　湯五進羣臣則殺其二上屢命禮官滿酌俾羣臣<lb/>
　　飲釂禮畢各官各以囊盛其酸餘者擕出濬以成<lb/>
　　化三年八月二十五日陞侍講學士繼陞學士幸皆<lb/>
　　預焉<lb/>
聖代崇儒禮數優特陪御宴殿東頭八珍厭飫恩波洽<lb/>
萬舞回翔樂意周勸釂頻承丹扆詔餕餘親用福囊收<lb/>
逺方草介何多幸坐侍從容近冕旒<lb/>
<pb n="KR4e0115_WYG_005-38b"/>
　　　謹身讀卷<lb/>
　　凡廷試禮部先期奏請讀卷官故事以命内閣及<lb/>
　　六部都察院通政司大理寺正官而翰林學士講<lb/>
　　讀學士皆與焉試之明日上御便殿次第進讀御<lb/>
　　筆親批第一甲第一名及第二第三名又明日未<lb/>
　　朝之先上御謹身殿讀卷官以所讀三名卷進對<lb/>
　　御拆封中書舍人填其名於黄榜出御奉天殿傳<lb/>
　　臚是日上服皮弁設鹵薄具樂百官朝服慶賀致<lb/>
<pb n="KR4e0115_WYG_005-39a"/>
　　辭曰天開文運賢俊登庸行五拜三叩頭禮謹按<lb/>
　　國家三大殿謹身殿惟讀進士卷大臣一得入餘<lb/>
　　日無由至其地云濬以成化己丑三月十五日叨<lb/>
　　充讀卷官是年得狀元張昇第二名丁溥第三名<lb/>
　　董越<lb/>
多士充庭伏玉墀攄忠同對御前題進來試卷臣分讀<lb/>
選出魁名帝自批殿内拆封天咫尺案旁填榜甲髙低<lb/>
須㬰姓字臚傅出炳炳文星聚在奎<lb/>
<pb n="KR4e0115_WYG_005-39b"/>
　　秋夜偶吟<lb/>
凉風淅淅透窻紗隱几無言感歲華千古閒愁心上事<lb/>
萬山歸路夢中家遐方豈有傳書鴈近苑殊多借樹鴉<lb/>
恰好歸時便歸去底須憔悴久咨嗟<lb/>
　　冬日朝回城束書室中偶書<lb/>
宸居咫尺覺天低每日朝回坐靣西窻透日光塵作縆<lb/>
硯凝寒水墨成泥書成不為窮愁著人老多因<hi>闕</hi>
<pb n="KR4e0115_WYG_005-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0115_WYG_005-40b"/>
　<lb/>
　<lb/>
　<lb/>
　<lb/>
　<lb/>
南北于今兩玉堂儼如東壁望文昌趨朝暫免通門籍<lb/>
視事榮看綰院章竹汗消青春晝靜槐龍屯緑午陰涼<lb/>
軟紅塵土長安道還憶聨鑣傍苑牆<lb/>
<pb n="KR4e0115_WYG_005-41a"/>
　　題山水<lb/>
山色空濛樹色深人家住傍碧溪潯半江月照天在水<lb/>
五月風來秋滿林遯世獨輸髙士隱披圖因見昔賢心<lb/>
人間何處有此景我欲因之寄越吟<lb/>
　　送李立之赴南京太常<lb/>
奉常自古號清卿君去南京分外清案牘盡懸周典禮<lb/>
官僚並列魯諸生函香每月朝鍾阜訪古常時到冶城<lb/>
却恨無由追驥尾鳯凰臺上聴簫聲<lb/>
<pb n="KR4e0115_WYG_005-41b"/>
　　輓劉員外<hi>以謗累謫戍死遼東</hi>
遷客年來盡賜歸獨憐君去杳無期春秋㫁獄古今少<lb/>
暮夜辭金天地知遼鶴空聞留語在燕烏堪嘆白頭遲<lb/>
百年公論今初定欲擬招魂托楚詞<lb/>
　　醫士輓章<lb/>
業精岐扁更能文不出門庭自逺聞常笑宋清書藥劵<lb/>
每非徐孺謁邦君窻前生意餘春草江上愁心結暮雲<lb/>
他日生芻何處奠松間碑碣竹間墳<lb/>
<pb n="KR4e0115_WYG_005-42a"/>
　　市隱<lb/>
靜閙由來在一心市廛原不異山林稽疑聊賣君平卜<lb/>
貨殖能營子貢金九陌塵埃從滚滚一簾風月自沈沈<lb/>
閒中却笑終南隱雲樹重重有客尋<lb/>
　　秋日有懐<lb/>
木落風髙九月天一聲塞鴈呌霜前黄花冷落愁殘蝶<lb/>
紅樹凄涼咽暮蟬夜枕雨聲添别淚晴窻雲影伴孤眠<lb/>
故交契濶成今古俯仰令人倍愴然<lb/>
<pb n="KR4e0115_WYG_005-42b"/>
　　送雲南憲使劉丈和致仕<lb/>
九重恩命許歸田猶是康強未老年忠愍家聲成父志<lb/>
春秋世業付兒傳歸鴻影度雲邊樹夕照光囘雨後天<lb/>
後㑹不知還有否臨岐分手各凄然<lb/>
　　送畫竹屈生<hi>崑山人</hi>
東風吹散漕河氷旋買吳船載酒行野樹依依連故國<lb/>
雲山㸃㸃引歸程郢中誰和陽春曲吳下多傳子夜聲<lb/>
白首奉常無恙在韈材應已付鄉生<lb/>
<pb n="KR4e0115_WYG_005-43a"/>
　　輓貝靈臺<lb/>
官居昔日幸為隣朝退過從笑語頻别後憐君先作鬼<lb/>
老來愧我不如人靈臺落落今非昨𤣥室漫漫夜不晨<lb/>
幾度中宵相憶處空庭無語看星辰<lb/>
　　謁文丞相廟用老杜蜀相韻<lb/>
泮官西畔偶來尋香火祠前氣肅森柴市陰霾存積恨<lb/>
崖門驚浪散哀音更無地滿包胥淚祗有天知豫讓心<lb/>
我為綱常連下拜清風颯颯襲衣襟<lb/>
<pb n="KR4e0115_WYG_005-43b"/>
　　和楊鐵崖風月仙人詩韻<hi>二首</hi>
風月仙人生海南拜官常帶玉堂銜九天雲霧口中吐<lb/>
萬古乾坤肩上擔<hi>闕</hi>　　　萬萬龜書錫範數三三<lb/>
予心有喜君知否再索從今定得男<lb/>
　　其二<lb/>
天上玉堂吾所躭遷官猶寫舊時銜隨心行去何曽慮<lb/>
信手拈來不用擔老去感人情倍萬醉來對月影成三<lb/>
從今便作囘頭計家事都將付冡男<lb/>
<pb n="KR4e0115_WYG_005-44a"/>
　　閒中有懐伯兄歲丙申五月十七夜枕上口占此<lb/>
　　詩是年九月得訃音伯兄是日捐舘舍哀哉<lb/>
看看白髪滿頭顱心志蹉跎歲月徂半世多違同被約<lb/>
九京未遂首丘圖孔懐此日歸心切相見他年有命無<lb/>
最是不堪聞感處霜天鴻鴈夜相呼<lb/>
　　嵗丙申六月伏中雨中待朝偶成<lb/>
二十年前入禁闈朝朝侍立看朝儀頭顱種種疑非我<lb/>
世道悠悠責付誰人到衰年情頓減天將陰雨骨先知<lb/>
<pb n="KR4e0115_WYG_005-44b"/>
可憐歲歲忙中過年少功名異所期<lb/>
　　得家書<lb/>
老來肌骨怕寒侵旅館埀簾寂寞心萬里路行經半載<lb/>
一封書到值千金望鄉鱸膾情空切營老蒐裘念愈深<lb/>
預報吾兒作歸計竹籬松逕待閒尋<lb/>
　　丁酉春偶作<lb/>
五十年來加七嵗古稀相去十三年飽諳世味只如此<lb/>
痛絶塵緣任自然舉世不為齊客瑟後人或取蜀儒𤣥<lb/>
<pb n="KR4e0115_WYG_005-45a"/>
人生但得平平過不用操辭更問天<lb/>
　　九日次友韻<lb/>
重陽無酒堪惆悵況是東籬未有花草木變衰人感物<lb/>
關河迢遞客思家秋容不斷天無際夕景無多日已斜<lb/>
白髪故人今我在相逢不用惜年華<lb/>
　　張郎中父輓章<lb/>
學成畢竟未曽施付與佳兒佐聖時峭拔千尋空宋壁<lb/>
汪洋萬頃湛黄陂茶烟尚繞籠中鶴藥裹猶存石上芝<lb/>
<pb n="KR4e0115_WYG_005-45b"/>
聞訃不勝傾慕意無由執紼從靈輀<lb/>
　　送蔣知州赴潼川州<lb/>
河中上黨著嘉聲又拂雙旌入峽行天子亦知強項吏<lb/>
路人爭頌黒頭卿才優蜀道難還易政善漏天陰也<lb/>
晴莫負平生初學意文翁寜獨擅循聲<lb/>
　　嵗己亥正月吉祀南郊禮成奉㫖分獻中鎮<lb/>
聖皇秩祀莅郊壇搢玉凝旒從百官薦璧禮行黄屋下<lb/>
燔柴烟起碧雲端祥光冉冉從空至瑞雪飄飄擁駕還<lb/>
<pb n="KR4e0115_WYG_005-46a"/>
明日慶成應賜宴嵩呼金殿拜龍顔<lb/>
　　天閻宗元侍郎<hi>闕</hi>
去<hi>闕</hi>　　邢居敬今嵗<hi>闕</hi>　　　殂挺秀並生關輔地<lb/>
乘時早位少司徒也知異日名齊顯頗覺<hi>闕</hi>　　漸孤<lb/>
歸櫬還經舊來路秦川秋雨洒寒蕪<lb/>
　　送顧廷瑞赴袁州太守<lb/>
交朋寥落苦無多臨老其如又别何賓舘自應長寂寞<lb/>
詩壇誰與共吟哦江湖獨往情難忍氷雪相看鬢總皤<lb/>
<pb n="KR4e0115_WYG_005-46b"/>
佇聴嘉聲來闕下玉河還擬並鳴珂<lb/>
　　辛丑初度日<lb/>
前生自是白牛翁再見蒼龍嵗舍同身世悠悠還是客<lb/>
顛毛短短返成童兩間俯仰期無愧百事修為貴有終<lb/>
此去古稀年不逺桑榆晚景好收功<lb/>
　　次友人寄來韻<lb/>
形衰意倦髩毛斑正好閒時不得閒屈指時時計年月<lb/>
馳心夜夜到家山一周孫女今能語萬里老翁猶未還<lb/>
<pb n="KR4e0115_WYG_005-47a"/>
林下故人應見笑白頭奔走戀朝班<lb/>
　　嵗暮偶書<lb/>
屈指明年六十三人情世態飽經諳幾多黒髪不曽白<lb/>
無數青衿出自藍大半交遊登鬼録一生功業付空談<lb/>
不堪老去思歸切清夢時時到海南<lb/>
　　敬之下第書此慰之<lb/>
何事情中苦不堪憐君失意我懐慚阿房杜牧曽居五<lb/>
禮部韓公也到三自嘆白頭難再黒極知青色過於藍<lb/>
<pb n="KR4e0115_WYG_005-47b"/>
老予不乆歸休去遙聴佳音播海南<lb/>
　　甲辰初度<lb/>
百年光景易消磨三分中間二分過事到乆來天自定<lb/>
人於老後日無多一天風月催歸思萬古乾坤入浩歌<lb/>
心上自如無所愧閒將十指細摩挲<lb/>
　　夢起偶書<lb/>
秋來歸夢到家園景物分明在眼前樹掛碧絲榕葢密<lb/>
籬攢青箣竹城堅林稍飄葉重堆徑澗水分流亂落田<lb/>
<pb n="KR4e0115_WYG_005-48a"/>
乞得身閒便歸去看魚聴鳥過殘年<lb/>
　　感事偶書<lb/>
老來客氣總消磨喜得官閒稱老疴頗覺詩書深有味<lb/>
却憐嵗月苦無多人生只不過如是世事真無可奈何<lb/>
囘首交遊零落盡一樽對月向誰歌<lb/>
　　哭邢克寛都憲<lb/>
故人老死我何堪淚眼汪汪望海南宿約别來渾未踐<lb/>
暮年歸去與誰談一方交友推君獨同月陞官並我三<lb/>
<pb n="KR4e0115_WYG_005-48b"/>
後死為君志窀穸文雖不類却無慚<lb/>
　　送人遊嶺南<lb/>
君行是我來時路贈别因恩舊所遊緑柳春風巢翡翠<lb/>
碧蕪寒雨呌鈎輈三冬氣暖人揮扇八月天清蜃結樓<lb/>
風度祠前拜唐相為言早晚便歸休<lb/>
　　送丁詡知信豐縣<lb/>
家在嶺南官嶺北未應風氣頓然殊民淳為政聊因俗<lb/>
事簡得閒宜讀書當路不須栽枳棘識心端可化豚魚<lb/>
<pb n="KR4e0115_WYG_005-49a"/>
老予早晚南歸去側耳梅邊聴美譽<lb/>
　　遊歸信筆付敬之<lb/>
歸來塵土滿烏紗倦極無言感物華老景幾時猶戀禄<lb/>
故園何處此看花病來應世少諧俗閒裏著書空滿家<lb/>
白首揚雄惟寂寞剰將心事語侯芭<lb/>
　　乙巳初度<lb/>
明年六十五年來志氣昏慵漸覺衰尚幸眼明看細字<lb/>
獨憐量淺怯深盃無情嵗月催人老有待溪山望我囘<lb/>
<pb n="KR4e0115_WYG_005-49b"/>
自慶無憂更無病坦然心地轉悠哉<lb/>
　　送張養正都憲巡撫宣府<lb/>
清朝邊鑰付儒臣坐倚韜鈐䕶北門帥閫得人重有范<lb/>
將門生子果如孫烏臺憲度新威振鸞掖文章舊價存<lb/>
共喜禁中頗牧出臨分無惜醉芳尊<lb/>
　　哭嚴宗源方伯<lb/>
老我交遊徧天下眼中人少夢中多平生與子有深契<lb/>
後死留予作輓歌絮酒無由澆宿草堂封何處卧烟蘿<lb/>
<pb n="KR4e0115_WYG_005-50a"/>
重泉會有相逢日浮世殘年無幾何<lb/>
　　題周都尉鳯鳴朝陽圖<lb/>
世間有鳯人不識却把丹青繪羽毛舜樂九成暘谷曉<lb/>
秦簫千仭月臺髙禎祥表徳同麟趾律品諧聲異鶴臯<lb/>
擬續卷阿陳大雅明良喜起慶相遭<lb/>
　　楊叔瓛哀輓<lb/>
弱冠相逢今白頭别來又是十餘秋他年舟過期重㑹<lb/>
前日書來未及酬無命遽成終古訣有才可惜半生休<lb/>
<pb n="KR4e0115_WYG_005-50b"/>
朝中忽得江南訃老淚臨風不覺流<lb/>
　　送董尚矩庻子頒詔朝鮮<hi>戊申年</hi>
天王出震紀新元又值髙皇建極年詔使逺從天上下<lb/>
綸音遙向海東宣四方專對詩三百兩月經行路五千<lb/>
好為天朝全大體篇章珍重莫輕傳<lb/>
　　送劉景元侍講頒詔安南<lb/>
交南本是秦時郡再建王封六十年聖主紹圖頒鳯詔<lb/>
儒臣持節下龍編碧篸青帶景如畫金馬玉堂人是仙<lb/>
<pb n="KR4e0115_WYG_005-51a"/>
好為天朝全大體篇章珍重莫輕傳<lb/>
　　送王儀賔奉命祀襄府先王<lb/>
聖主登基禮百神宗藩告祀遣親臣寳香含霧來天上<lb/>
玉節明霜照漢濵禁臠舊傳金孔雀官袍新製繡麒麟<lb/>
臨分贈䇿丁寧語車葢亭前問故人<lb/>
　　丁未秋偶書<lb/>
萬事皆天豈自由何須屑屑咎孫劉黄金不博五更睡<lb/>
白首空懐千嵗憂事到難為休犯手人當知止急收頭<lb/>
<pb n="KR4e0115_WYG_005-51b"/>
故山猿鶴休嘲怨早晚乘桴海上浮<lb/>
　　閑中偶書<lb/>
一品髙官七十年一生常在帝王邊職居散地偏承寵<lb/>
文賣明時頗值錢天上神仙仍有禄朝中宰相却無權<lb/>
聖恩早晚容歸老敢為區區五福全<lb/>
　　戊申嵗次韻<hi>二首</hi>
辛苦鑽研老一經閉門袖手百無營歸心急似逢春鴈<lb/>
交契稀如既曉星黄籍自甘當落甲白頭誰料又添丁<lb/>
<pb n="KR4e0115_WYG_005-52a"/>
老天有意應憐我何幸衰年得馨寧<lb/>
　　其二<lb/>
老翁真箇似童兒記取韓公此句詩牙齒疎疎同齔落<lb/>
頭毛短短類髫垂歩遲彷彿初行處氣短依稀學語時<lb/>
倐喜忽嗔啼又哭有時伶俐有時痴<lb/>
　　己酉秋思<lb/>
客裏非秋亦自悲可堪臨老苦思歸厭行西月聞鷄呌<lb/>
愁看南風見鴈飛伉儷人稀心事切囊書無補宦情微<lb/>
<pb n="KR4e0115_WYG_005-52b"/>
衰遲自合抽身退況復明年届古稀<lb/>
　　送謝鳴治祭酒之南雍<lb/>
輒將史舘皆採筆去作賢關道徳師學有本原期踐履<lb/>
文多枝葉在芟夷春風發育渾無迹化雨滋榮正及時<lb/>
老我亦曽叨此任臨行贈别若為辭<lb/>
　　脩譔費宏子充告病南歸臨行書此為别所謂輔<lb/>
　　世應須𢎞事業非但以告子充亦以諗其伯父夏<lb/>
　　官也時辛亥孟夏作<lb/>
<pb n="KR4e0115_WYG_005-53a"/>
當代掄魁四十六就中惟子最青春既膺聖祖髙科選<lb/>
莫作儒流次等人輔世應須𢎞事業還家聊且養精神<lb/>
秋來我亦南歸去懐玉山前一問津<lb/>
　　少年時觀大宴犒賞官軍因戰戱次其韻<lb/>
公宴𢎞開為勞勞廣陳衆樂樂英豪賞心喜得難并并<lb/>
致語頻將美號號金剪剪花銀獨燦玉鈎鈎月繡巖髙<lb/>
皇恩重重無由報誓把平生節操操<lb/>
　　因俟朝政立乆因思牛之功最大而牛之苦甚反<lb/>
<pb n="KR4e0115_WYG_005-53b"/>
　　莊子犠牛之説而詠此<lb/>
百獸惟牛功最大民生自用總資之生前既受千般苦<lb/>
死後還遭萬㸃搥官府已收觔角用農家不放渤溲遺<lb/>
幸哉得入犠牲所何事莊生尚嘆咨<lb/>
　　輓同年龍太守<lb/>
金榜聨名拜紫宸轉頭三十八年春朝中我尚躭閑禄<lb/>
地下君先作古人㑹塟車來千里客聞䘮巷哭兩州民<lb/>
嗟予鷄黍違心約舟過文江倍愴神<lb/>
<pb n="KR4e0115_WYG_005-54a"/>
　　輓崔太宰恭<lb/>
一代名卿衆共推逺聞㓙訃不勝哀漢庭厚徳今無勃<lb/>
唐室華宗古有崔到處與民為保障當塗為國惜賢才<lb/>
只今多少孤寒士淚洒西風望上台<lb/>
　　思歸偶書<lb/>
歐公思潁終歸潁老我懐鄉不得歸剰水殘山傒我乆<lb/>
老妻稚子竟誰依在陰獨鶴鳴無和向晚棲禽倦尚飛<lb/>
手植故園松與竹緑陰盈畞碧成圍<lb/>
<pb n="KR4e0115_WYG_005-54b"/>
　　辛亥思歸偶書<lb/>
六疏求歸未得歸可堪臨老履危機雲龍際合真難遇<lb/>
海燕孤單慢自飛黄吻讀書初志遂白頭歸隱素心違<lb/>
此身已屬皇家有空向秋風嘆式微<lb/>
　　朝回口號<lb/>
城上嚴更鼓未終趨朝猶恐不從容長安街上行看火<lb/>
左掖門前立候鍾御酒飲餘黄票掲詔書草罷紫泥封<lb/>
歸家已是晡時節尸素無能愧老慵<lb/>
<pb n="KR4e0115_WYG_005-55a"/>
　　憶青山莊<lb/>
擇得瓊臺最好山暮年准擬此盤桓木奴森列千頭立<lb/>
石丈巉巖四面攅雨過畦田喧鼓吹風來花塢散沈檀<lb/>
白頭想像空吟望料得今生欲見難<lb/>
　　除夜感懐<lb/>
傷心物候嘆伶俜越海燕天萬里程冬去春來除夜夜<lb/>
鍾鳴漏盡五更更又迎端月開新令忍送殘年愴舊情<lb/>
腸㫁老妻當此際燈前含淚想孤嬰<lb/>
<pb n="KR4e0115_WYG_005-55b"/>
　　壬子嵗慶成宴偶成<lb/>
郊宴連陪廿肆年今畨移近御床前紫垣位列星辰上<lb/>
黄道身依日月邊光禄珍羞羅水陸教坊歌舞聚神仙<lb/>
明年此日窮簷下夢想需雲隔九天<lb/>
　　遊山寺寺僧擕卷求詩因次人韻<lb/>
暇日來遊祗樹林焚香話乆落花深竹光日透成金界<lb/>
烏語風傳雜梵音草繡嶺頭成紺髪月沈潭底卬禪心<lb/>
老僧擕卷求詩句乘興揮毫試一吟<lb/>
<pb n="KR4e0115_WYG_005-56a"/>
　　内閣晚歸口號<lb/>
未曉趨朝向晚歸還如胄監坐班時自知日暮當求退<lb/>
肯為途遙便逆施有制草時才已澁得書觀處眼生眵<lb/>
聖恩深重無由報仰面看天但淚垂<lb/>
　　壬子二月偶成<lb/>
萬事無心付自然老來又過丙丁年自知泛偶行歸土<lb/>
豈料枯槎解上天心志時時思報國神魂夜夜夢歸田<lb/>
鷹□鵰挾吾知免擬續鄉賢羽扇篇<lb/>
<pb n="KR4e0115_WYG_005-56b"/>
　　壬子四月有感<lb/>
平生安分只隨縁臨老登庸出偶然兩脚徐徐行實地<lb/>
一心坦坦對青天月因近日光常減竹到經霜節愈堅<lb/>
記得唐人好言語相公但願汝無權<lb/>
　　題老狂卷<lb/>
狂夫不待老來狂早有狂名滿四方罵座不時閒呌噪<lb/>
逢場隨處輒踉蹌分明口語非干醉真實心腸不是佯<lb/>
如此顛狂狂得好老來更覺老清強<lb/>
<pb n="KR4e0115_WYG_005-57a"/>
　　送傅日川學士還鄉祭掃<lb/>
日射金鋪曉殿開拜辭丹陛出蓬萊録將帝制墦間爇<lb/>
戴得皇恩天上囘經握孜孜勤日講驛舟早早及時來<lb/>
濟川調鼎君家事有待騎箕上泰階<lb/>
　　送李世賢祭酒之南雍<lb/>
拜得儒流第一官橋門環立萬人觀及門有造皆宗孔<lb/>
在列無人敢笑韓化雨極知霑溉易士風誰道轉移難<lb/>
老儒曽倚經師席囘首當年愧抗顔<lb/>
<pb n="KR4e0115_WYG_005-57b"/>
　　壬子九月偶書<lb/>
年踰七十萬縁隳致政還鄉已後期老至未為天所佚<lb/>
運衰苦被鬼相欺殘冬看厯無多日盛夏披綿不是時<lb/>
自愧將何報明主倒行恥效昔人為<lb/>
　　壬子十月望雪<lb/>
家在炎天不雪鄉北來始見六花颺藍關度馬八千路<lb/>
瀚海看羝十九霜喜見臘前三度白預期秋至兩岐黄<lb/>
囘思鄉里人何幸細雨寒泉正怖忙<lb/>
<pb n="KR4e0115_WYG_005-58a"/>
　　閒中書懐壬子冬作<lb/>
好似一春蠶作繭纏來纏去自纏身朝紬暮繹空勞力<lb/>
萬緒千端總為人殘杼不能成丈匹荒絲徒爾費經綸<lb/>
枯桑葉盡蠶蛾老落得區區一蛹存<lb/>
　　頒厯日有感<lb/>
厯尾開除十二年又看新厯殿前頒嵗華減少思歸切<lb/>
老病加添拜起難陳請不知何日吉出行預擇幾時安<lb/>
自嗟不似殘冬厯既有新書始放閒<lb/>
<pb n="KR4e0115_WYG_005-58b"/>
　　偶書<lb/>
雪壓頭皮百念灰老來心事苦相違未當死日兒先死<lb/>
正好歸時我不歸肩弱豈勝衣重墜眼昏幸有手頻揮<lb/>
雲衢萬里天無際愁見寒林掛落暉<lb/>
　　癸丑内閣晚囘口號<lb/>
玉殿東頭第一班朝朝屏息奉龍顔百年已自七旬過<lb/>
一日都無數刻閒戀土每懐生處樂乞身惟願死前還<lb/>
文淵閣下歸來處愁看殘陽薄暮山<lb/>
<pb n="KR4e0115_WYG_005-59a"/>
　　壬子除夕偶書<lb/>
人生誰不愛幽棲歸計多因爵禄迷萬里空勞傳信鴈<lb/>
五更真悔聽晨鷄麟䑓事業心徒切燕翼貽謀話莫題<lb/>
又是一年將盡夜覊愁鄉思苦凄凄<lb/>
　　學<hi>闕</hi>
一簇園林傍水隈葭墻松逕滿莓苔山中遊客應常念<lb/>
天上主人殊未回梁燕呢喃空自好春花爛熳為誰開<lb/>
聖朝不少辭榮者得遂居閒亦樂哉<lb/>
<pb n="KR4e0115_WYG_005-59b"/>
　　海詩<lb/>
乾坤浩蕩𣺌難量溟渤茫茫試騁望雲脚四垂天作界<lb/>
浪頭雙湧漩成洋<hi>大洋中洋兩際浪頭相撞擊而還分開為一路號曰分水洋</hi>夜深<lb/>
寳氣騰光熖嵗乆龍漦結古香一自大觀歸老眼尋常<lb/>
一口吸江湘<lb/>
　　冬夜掖門待漏口占<lb/>
夜漏將終曙未光一襟凉露兩靴霜仰看幾陣宫鴉過<lb/>
立候三通禁鼓長宦味也知歸去好人生最苦老來忙<lb/>
<pb n="KR4e0115_WYG_005-60a"/>
殘年故智餘無幾圖報無能秪自傷<lb/>
　　朝退偶書<lb/>
一生辛苦事經綸待得時來志已湮乾鵲結巢寧為已<lb/>
春蠶作繭自纒身相逢謾説明朝話自分甘為此世人<lb/>
强曵病軀循壁走老來無復舊精神<lb/>
　　白紅梅<hi>二首</hi>
梅花自是羅浮種度嶺踰江萬里來三白已消孤節峻<lb/>
萬紅未放兩枝開霞裾雪袂雖殊色月魄霜魂本共胎<lb/>
<pb n="KR4e0115_WYG_005-60b"/>
此日托根清禁裏九重雨露得深培<lb/>
　　其二<lb/>
南枝向暖北枝寒一種春風有兩般忽到窻前疑舊夢<lb/>
閒巡簷外索新歡氷肌冷沁瑤池月綘質光疑紫府丹<lb/>
同是羅浮山下客遙從京闕望鄉關<lb/>
　　癸丑科傳臚侍班口占<lb/>
聖朝取士禮為羅親聴傳臚十四科一代治平深有賴<lb/>
幾人功業保難磨慚予老嵗名虚得視衆同年幸獨多<lb/>
<pb n="KR4e0115_WYG_005-61a"/>
白首尚霑恩澤在以身殉國待如何<lb/>
　　道中聞有哭子者感而作<lb/>
老去思鄉正愴情不堪又聴哭兒聲也知人理終歸盡<lb/>
亦解死亡難復生耳裏忽聞腸似割眼中不覺淚如傾<lb/>
年踰七十無多日不免同為地下行<lb/>
　　客有談及家林者偶成<lb/>
八月秋髙露氣涼悲時感物倍思鄉白頭倦值文淵閣<lb/>
清夢頻歸學士庄椰殻脂凝將減水榔胎子出正分房<lb/>
<pb n="KR4e0115_WYG_005-61b"/>
尚方珍饌經嘗徧却憶家林野味長<lb/>
　　聞哭聲有感<lb/>
㫁盡肝腸是哭聲世人何者最鍾情少年佳偶初相得<lb/>
晚嵗賢兒再不生鞠育恩深渾未報匡扶事左永難成<lb/>
平生此境皆親厯幾度號天淚若傾<lb/>
　　重陽<hi>三首</hi>
滿城風雨近重陽籬菊含滋欲放香明日陰晴殊未定<lb/>
先時歡㑹又何傷茱茰細看今還徤竹業新醅且預嘗<lb/>
<pb n="KR4e0115_WYG_005-62a"/>
幸免催租人敗興不妨連日醉壺觴<lb/>
<hi>右八日</hi>
滿城風雨作重陽籬菊滋滋濕更香不用登髙狂落帽<lb/>
正須開口笑傳觴村醪彷彿宜城醖田舍依稀崔氏莊<lb/>
乘興盡歡同一醉明年誰在又誰亡<lb/>
<hi>右九日</hi>
滿城風雨送重陽不獨蜂愁蝶已忙乘興還來聨㫁句<lb/>
開懐重與盡餘觴須知佳節難常遇未必寒花遽減香<lb/>
<pb n="KR4e0115_WYG_005-62b"/>
笑殺牛山垂淚客逢時不樂却悲傷<lb/>
<hi>右十日</hi>
　　京城見梅<lb/>
梅花本是江南物萬里移來入禁城此日托根真得所<lb/>
明年結子便調羹上林天近春偏早此地寒多節愈真<lb/>
我亦羅浮山下客異鄉相見倍鍾情<lb/>
　　偶讀魯論篤信好學章因誦宋蘇州七十詩愛其<lb/>
　　二語用予意以足之<lb/>
<pb n="KR4e0115_WYG_005-63a"/>
太平世界古稀人文武班中最老臣鄉國八千餘里路<lb/>
朝行四十一年春舉頭數數看天色屈指時時計日晨<lb/>
莫侍朝廷差致仕急宜抖擻老精神<lb/>
　　慶成宴上口占<lb/>
我是再來丘道源夙生功行簡穹𤣥長春仙侣同宗𣲖<lb/>
瓊琯真人契世縁光岳氣鍾生福地星辰班近聴鈞天<lb/>
紅雲紫氣通明殿侍坐玉皇香案邊<hi>道源宋人名濬長春仙侣丘處機瓊</hi>
<hi>琯真人白玉蟾也</hi>
<pb n="KR4e0115_WYG_005-63b"/>
　　郊行有感<lb/>
西風匹馬度郊原景物無窮布滿前數寸草中喧衆鵲<lb/>
萬重雲際杳孤鳶天垂野盡疑無外海濶波平不見邊<lb/>
千里江山一時趣都歸眼界㑹心田<lb/>
　　明妃<hi>二首</hi>
逺從南國入京師又越邊關出北陲棄置拚為胡地妾<lb/>
哀吟猶托漢宫詞大防自決嗟何及覆水難收體已虧<lb/>
不是君王不相贖贖將歸去亦奚為<lb/>
<pb n="KR4e0115_WYG_005-64a"/>
堂堂中國仗天威雷令風行孰敢違却把蛾眉為虜餌<lb/>
不羞巾幗代戎衣知心只計恩深淺論事都忘理是非<lb/>
豈是漢家生女子桑弧蓬矢掛宫闈<lb/>
　　憶戚文湍編修文湍别我去也餘二十年夫人鬼<lb/>
　　殊途於故人妻子尚有憐顧之意況生為人乎予<lb/>
　　因老妻述其夢中所見感歎者乆矣曰不但今世<lb/>
　　無此人亦未聞古有此神也古詩有云莫憑無鬼<lb/>
　　論終負托孤心予愧於君也多矣抆淚書此數句<lb/>
<pb n="KR4e0115_WYG_005-64b"/>
　　以逢之君神遊八極幸勿笑曰我不識世間人作<lb/>
　　何等語雖然予年踰七望八在人世幾何時哉㝠<lb/>
　　㝠之中相見葢有期也明年乞骸南還道錢塘江<lb/>
　　求一帆風以相送不知肯于夢中一㑹晤否耶<lb/>
幽顯殊途隔死生九泉猶有故人情曼卿真作蓉城主<lb/>
太白長留翰苑名念我明明來入夢哀君側側每吞聲<lb/>
朝囘坐對黄封酒悵歎鷄壇負舊盟<lb/>
　　其二<lb/>
<pb n="KR4e0115_WYG_005-65a"/>
人鬼殊途隔死生故人猶有故人情百年交誼心相契<lb/>
一㸃英靈氣尚明往事蘧蘧周化蝶才名赫赫白騎鯨<lb/>
何時洒酒胥濤上借我一帆風送行<lb/>
　　題故紙<lb/>
肉食何人與國謀慚予食肉不知羞先言果中王嘉祜<lb/>
後患其如畢仲游未死死前千可慮得歸歸去百無憂<lb/>
鑽研故紙都無用留與人家覆甕頭<lb/>
　　甲寅進秩偶書<lb/>
<pb n="KR4e0115_WYG_005-65b"/>
御筆親陞三學士寵光濫及一衰翁天心獨眷恩難報<lb/>
日力無多技已窮老我羞為阿世學昔人曽決背城功<lb/>
除書未捧先垂淚可惜虚閒半世中<lb/>
　　甲寅初度<lb/>
人生七十古來稀我度稀年又四朞竊比夢楹加一嵗<lb/>
如方易簀活多時平生切切懐三戒此日休休有萬宜<lb/>
所欠是歸兼是死四分百嵗過三之<lb/>
　　京師元夕月圓<lb/>
<pb n="KR4e0115_WYG_005-66a"/>
三五元宵月正圓半空星斗下人間樓臺處處春初晏<lb/>
閶闔重重夜不開萬象昭囘天上景六鼇聳出海中山<lb/>
君王有詔同民樂特與臣僚十日閒<lb/>
　　輓人母<lb/>
哀哀父母生身感退食常常有所思萬里家山頻入夢<lb/>
四時霜露每興悲劬勞得疾皆縁我鄭重承頒欲遣誰<lb/>
惟有盡忠禆孝理寵光用以報恩私<lb/>
　　江行<lb/>
<pb n="KR4e0115_WYG_005-66b"/>
緩歩沙頭散晚愁行隨流水向東流山吞落日紅垂沒<lb/>
樹接飛雲白暫留暝色入林天向夕涼風飄葉景初秋<lb/>
閒中却憶滄州叟髙卧忘機對白鷗<lb/>
　<lb/>
　<lb/>
　<lb/>
　<lb/>
　重編瓊臺藁卷五<lb/>
</p>
<p>
</p>
  </div>
</body>
</text>
</TEI>
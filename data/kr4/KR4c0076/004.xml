<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李義山文集箋註巻四</head> <lb/>
    <p>
<pb n="KR4c0076_WYG_004-1a"/>
欽定四庫全書<lb/>
　李義山文集箋註巻四<lb/>
　　　　　　　　　　監察御史徐樹穀箋<lb/>
　　　　　　　　　　　山東提學僉事徐炯註<lb/>
　啟<lb/>
　　賀相國汝南公啟<hi>箋舊書宣宗紀大中三年三月已酉兵部侍郎判度支周墀本</hi>
　　　<hi>官平章事周墀傳大中初汝南男食邑三百户</hi>
某啟日者慶屬中興<hi>漢宣帝紀贊曰功光祖宗業垂後嗣可謂中興侔徳殷宗周宣矣</hi>
<pb n="KR4c0076_WYG_004-1b"/>
運推常武<hi>詩序常武召穆公羙宣王也有常徳以立武事因以為戒然</hi>仰窺金版<hi>太公</hi>
<hi>金匱武王曰請著金版</hi>遐考瑤圖<hi>見為汝南公表</hi>順祖之孝思丹青曽閔<lb/>
<hi>楊子炳若丹青晉羊祐傳主上天縱至孝有曽閔之性  箋史臣韓愈以順宗居儲位二十年天下隂受其賜</hi>
憲皇之功烈<hi>一作武力</hi>刀机彭韋<hi>漢項籍傳今人方為刀俎吾為魚肉魏志文帝詔曰</hi>
<hi>孫權如几上肉鄭語史伯曰彭姓彭祖豕韋諸稽則商滅之矣注彭祖大彭也豕韋諸稽其後别封也大彭豕</hi>
<hi>韋為商伯其後世失道殷復興而滅之徐陵九錫文驅馭於韋彭除箋史臣蔣係曰憲宗果能翦削亂階誅除</hi>
<hi>羣盜睿謀英斷近古罕儔唐室中興章武而已</hi>聖上初九潛泉<hi>泉讀曰淵易乾初九潛龍勿用</hi>
登三佩契<hi>見賀赦表</hi>以后稷岐嶷為小慧<hi>詩克岐克嶷以就口食</hi>故人<lb/>
<pb n="KR4c0076_WYG_004-2a"/>
莫得知以漢皇雲物為下祥<hi>左傳凡分至啟閉必書雲物漢髙帝紀吕后曰季所</hi>
<hi>居上常有雲氣</hi>故神無所豫<hi>箋舊書宣宗紀長慶三年封光王㑹昌六年三月一日武宗疾篤遺</hi>
<hi>詔即帝位時年三十七帝幼時宫中以為不慧十餘歲時遇重疾沈綴忽有光輝燭身蹶然而興歴太和㑹昌</hi>
<hi>朝愈事韜晦平居遊宴未嘗有言文宗武宗幸十六宅宴集强誘其言以為戲劇謂之光叔</hi>洎陟元<lb/>
后<hi>書帝曰來禹汝終陟元后</hi>洪惟長君<hi>左傳晉襄公卒靈公少晉人以難故欲立長君</hi>固必<lb/>
降非常之人<hi>漢武帝紀詔曰蓋有非常之功必待非常之人</hi>輔維新之政伏惟<lb/>
閣下昭回降彩<hi>詩倬彼雲漢昭回于天</hi>沆瀣融精<hi>楚辭逺游曰餐六氣而飲沆瀣</hi>
<hi>注沆瀣夜半氣也</hi>徃執靈鉟<hi>左傳公卜使王黑以靈姑鉟率吉請斷三尺而用之注靈姑鉟公旗</hi>
<pb n="KR4c0076_WYG_004-2b"/>
<hi>也</hi>正星辰之分野<hi>周禮保章氏以星土辨九州之地所封封域皆有分星以觀妖祥左傳伯</hi>
<hi>瑕對晉侯曰日月之㑹是謂辰周語伶州鳩曰歲之所野在則我有周之分野也初學記周官天星皆有州國分</hi>
<hi>角亢氐兖州房心豫州尾箕幽州斗牽牛婺女揚州虛危青州營室東壁并州奎婁胃徐州昂畢冀州觜<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>參</hi>
<hi>益州東井鬼雍州栁七星張三河翼軫荆州</hi>今調鏤鼎<hi>吳都賦鏤形於夏鼎王屮頭陀寺碑既鏤</hi>
<hi>文於鐘鼎</hi>猶日月之得<hi>一作/行</hi>天<hi>易日月得天/而能久照</hi>昔軒后師臣<hi>帝王</hi>
<hi>世紀黄帝以風后天老五聖為三公其餘知天規紀地典力牧常先封胡孔甲等或以為師或以為將後漢張</hi>
<hi>衡傳注春秋内事曰黄帝師於風后漢紀陳元疏曰師臣者帝賔臣者王</hi>成<hi>一作/商</hi>王畏相<hi>書自</hi>
<hi>成湯咸至於帝乙成王畏相傳從湯至帝乙中間之王猶保成其王道畏敬輔相之臣不敢為非</hi>殷奉<lb/>
<pb n="KR4c0076_WYG_004-3a"/>
伊尹則謂之元聖<hi>書聿求元聖與之戮力</hi>周事吕尚則命為太公<lb/>
<hi>史記齊世家吕尚以漁釣干周西伯西伯出獵遇太公于渭之陽與語大悦曰自我先公太公曰當有聖人適</hi>
<hi>周周以興子眞是邪吾太公望子久矣故號之曰太公望載與俱歸立為師</hi>此王者之所以<lb/>
尊賢傑而不以為疑也至於姬旦金縢不與燕召同列<lb/>
<hi>書王有疾弗豫二公曰我其為王穆卜周公曰未可以戚我先王公乃自以為功史乃冊祝曰以旦代某之身</hi>
<hi>乃納冊於金縢之匱中王翼日乃瘳史記燕召公世家召公奭與周同姓姓姬氏周武王滅紂封召公於北燕</hi>
仲尼麟史不令游夏措辭<hi>史記魯哀公十四年春狩於大野獲麟孔子曰吾道不行</hi>
<hi>矣乃因史記作春秋筆則筆削則削子夏之徒不能贊一辭</hi>甘盤尊舊學之名<hi>書台小子</hi>
<pb n="KR4c0076_WYG_004-3b"/>
<hi>舊學於甘盤</hi>夷吾居仲父之位<hi>韓子齊桓公之時晉客至有司請禮桓公曰告仲父者三</hi>
<hi>而優笑曰易哉為君一曰仲父二曰仲父</hi>此又賢傑之所以自負其道而不<lb/>
以為讓也上下交感人祇協從是我后夷姦秉哲之辰<lb/>
<hi>書在昔殷先哲王廸畏天顯小民經徳秉哲</hi>寔閣下宰物匡時之日<hi>南史劉湛弱年</hi>
<hi>便有宰物情常自比管樂晉文六王傳齊王攸曰吾無匡時之用</hi>清廟係心<hi>一有矣字詩於穆清</hi>
<hi>廟晉慕容廆傳係心京師</hi>蒼生延首<hi>一有矣字書帝光天之下至於海隅蒼生晉謝安傳安石不出</hi>
<hi>如蒼生何曹植誄延首歎息</hi>允也無間樂哉惟時某早奉輝光<hi>易君子以</hi>
<hi>剛健篤實輝光</hi>常蒙咳唾<hi>莊子孔子遊乎緇帷之林有漁父者下船而来孔子曰幸聞咳唾之音</hi>
<pb n="KR4c0076_WYG_004-4a"/>
牛心致譽<hi>語林王右軍年十一周顗異之時絶重牛心灸坐客来未啖先割啖右軍乃知名</hi>麈<lb/>
尾交談<hi>世說補何次道徃丞相許丞相以麈尾指坐呼何共坐曰来来此是君坐</hi>而契濶十<lb/>
年<hi>詩死生契濶</hi>流離萬里<hi>詩流離/之子</hi>扶風歌則劉琨抱<hi>一作跪非</hi>膝<lb/>
<hi>劉琨扶風歌抱膝獨摧藏</hi>白頭吟則鮑昭撫膺<hi>鮑昭白頭吟古来共如此非君獨撫膺</hi>
重至門闈<hi>班固答賔戲皆及時君之門闈</hi>空餘皮骨<hi>杜甫詩三年奔走空皮骨信有人間</hi>
<hi>行路難</hi>方從初服<hi>見為栁/州表</hi>無補大鈞<hi>漢賈誼傳大鈞播物</hi>穿履敝衣<lb/>
正同北郭<hi>北當作東史記東郭先生衣弊履不完行雪中履有上無下足盡踐地</hi>槁項黄<lb/>
馘乃<hi>一作仍</hi>類曹商<hi>莊子宋人有曹商者為宋王使秦反於宋見莊子曰槁項黄馘者商之所</hi>
<pb n="KR4c0076_WYG_004-4b"/>
<hi>短也</hi>未知伏謁之期<hi>漢張耳傳李良道逢趙王姊從百餘騎良望見以為王伏謁道旁</hi>徒<lb/>
切太平之賀<hi>漢食貨志餘三年食進業曰登再登曰平三登曰泰平</hi>下情無任抃<lb/>
舞踴躍之至謹啟<lb/>
　　謝座主魏相公啟<hi>原注為弟作月箋舊書宣宗紀大中三年四  魏扶同中書門</hi>
　　　<hi>下平章事六月卒新書世系表扶字相之本傳弟羲叟亦以進士及第累為賔佐</hi>
羲叟啟伏奉前月二十八日敕㫖授秘書省校書郎知<lb/>
宗正表疏續奉今月五日敕改換<hi>一作授</hi>河南府參軍依<lb/>
前充職者小宗伯之取士<hi>周禮春官小宗伯中大夫二人</hi>早辱搜揚<hi>桓温</hi>
<pb n="KR4c0076_WYG_004-5a"/>
<hi>薦譙秀表訪諸故老搜揚潛逸</hi>大中正之薦賢<hi>魏志延康元年尚書陳羣以為天朝選用不盡</hi>
<hi>人才乃立九品官人之法州郡皆置中正以定其選擇州郡之賢有識鍳者為之區别人物第其髙下</hi>又<lb/>
䝉抽擢未淹旬日<hi>並見前</hi>再授班資任重本枝<hi>詩本枝百世</hi>職<lb/>
齊載筆<hi>禮記史載筆</hi>方殊王逸惟注<hi>一有/於字</hi>楚辭<hi>後漢文苑傳王逸字叔師</hi>
<hi>順帝時為侍中著楚辭章句</hi>有異郝隆但攻<hi>一有/於字</hi>蠻語<hi>世說郝隆為桓公南蠻叅</hi>
<hi>軍作詩一句云陬隅躍清池蠻名魚為陬隅公問何為作蠻語隆曰千里投公始得蠻府叅軍那得不作蠻語</hi>
此皆相公事均卵翼<hi>左傳子西曰勝如卵予翼而長之</hi>勢作風雲<hi>潘岳誄跨</hi>
<hi>騰風雲</hi>特於汩没之中<hi>杜甫詩世/儒多汨沒</hi>俯借扶摇之便<hi>見為安平公表</hi>
<pb n="KR4c0076_WYG_004-5b"/>
孔龜効印未議於酬恩<hi>孔愉别傳愉字敬康初辟中宗參軍討華軼有功封餘不亭侯</hi>
<hi>愉少時嘗得一龜放於餘不溪中龜中路左顧者數過及後鑄印而龜左顧更鑄猶如此印師以聞愉悟取佩</hi>
<hi>焉</hi>楊雀銜環徒聞於報惠<hi>吳均續齊諧記楊寶年九歲至華隂見一黄雀為螻蟻所</hi>
<hi>困寶取置巾箱中惟食黄花百餘日羽毛成乃飛去夜夢黃衣童子拜曰我西王母使者實感成濟以白環四</hi>
<hi>枚與寶令君子孫潔白位登三事當如此環</hi>感忭之至㒺知所裁謹啟<lb/>
　　謝宗卿啟<hi>原注為弟作</hi>
羲叟啟伏奉<hi>一作䝉</hi>奏署知表疏官伏奉前月二十八日<lb/>
敕㫖授秘書省校書郎續奉今月五日敕改授河南府<lb/>
<pb n="KR4c0076_WYG_004-6a"/>
叅軍者某少實艱屯<hi>晉杜夷傳髙操之士有此艱屯</hi>長無才術<hi>集作運</hi>徒<lb/>
以與周同姓從魯諸儒<hi>漢叔孫通傳臣願徵魯諸生與臣弟子共起朝儀同姓見前</hi>
託阮籍之竹林<hi>晉書阮籍嵇康山濤向秀劉伶王戎阮咸共為竹林之逰</hi>攀郄詵之<lb/>
桂樹<hi>晉書郄詵對武帝曰臣舉賢良對䇿為天下第一猶桂林之一枝若荆山之片玉</hi>曲䝉題<lb/>
目<hi>晉書山濤在典選甄拔人物各有題目時稱山公啟事</hi>猥被薦聞惟我大朝<hi>王粲</hi>
<hi>詩晝日處大朝</hi>克崇宗祏<hi>左傳原繁對曰先君桓公命我先人典司宗祏</hi>敘文昭武穆<lb/>
之位<hi>左傳富辰曰管蔡郕霍魯衛毛聃郜雍曹膝畢原豐郇文之昭也邘晉應韓武之昭也</hi>敦紹<lb/>
堯纘禹之親<hi>書纘禹舊服班彪王命論唐據火徳而漢紹之</hi>豈以斯文失於能<lb/>
<pb n="KR4c0076_WYG_004-6b"/>
者况一蒙旌録<hi>華歆表文皇帝旌録先賢</hi>再忝恩榮班資將厠於郄<lb/>
超<hi>晉郗超傳超字嘉賔桓温辟為征西大將軍掾温遷大司馬又轉為叅軍府中語曰髯叅軍短主簿能令</hi>
<hi>公喜能令公怒超髯王珣短故也</hi>職業幾踰於孫楚<hi>晉孫楚傳楚字子荆爽邁不羣缺鄉</hi>
<hi>曲之譽年四十餘始叅鎮東軍事</hi>感結所至死生以之<hi>左傳苟利社稷死生以之</hi>即<lb/>
以今月某日發赴所職登門在近<hi>見為濮陽公狀</hi>縮地是思<hi>白帖</hi>
<hi>費長房能縮地千里聚在目前</hi>惟動肺肝恨無毛羽<hi>即不能奮飛之意</hi>伏惟特<lb/>
賜恩詧謹啟<lb/>
　　為同州張評事<hi>潛</hi>謝辟并聘錢啟二首<hi>舊書地理志同州上</hi>
<pb n="KR4c0076_WYG_004-7a"/>
　　　<hi>輔隋馮翊郡在京師東北二百二十五里同州防禦長春宫使同州刺使領之</hi>
潛啟伏奉榮示伏䝉猥賜奏署今月某日敕㫖授官承<lb/>
命恐惶<hi>一作懼</hi>不知所措某文乖綺繡<hi>陸機文賦藻思綺合清麗芊眠爛若</hi>
<hi>縟繡悽若繁絃初學記范子計然曰今富者綺繡羅紈素綈氷錦</hi>學乏縑緗<hi>後漢宦者傳自古書</hi>
<hi>契多編以竹簡其用縑帛者謂之為紙北堂書鈔晉中興書曰傅𤣥盛書有青縑袠說文緗帛淺黄色也蕭統</hi>
<hi>文選序飛文染翰則巻盈乎緗帙</hi>負米東郊<hi>家語子路曰昔者由也為親百里負米</hi>止勤<lb/>
色飬<hi>荀氏家訓荀顗色飬烝烝以孝聞</hi>獻書北闕<hi>漢髙帝紀蕭何治未央宫立東闕北闕師</hi>
<hi>古曰未央殿雖南嚮而上書奏事謁見之徒皆詣北闕公車司馬亦在北焉</hi>未奉明恩撫京<lb/>
<pb n="KR4c0076_WYG_004-7b"/>
洛之塵素衣穿穴<hi>陸機詩京洛多風塵素衣化為緇</hi>訪江湖之路白髪<lb/>
徘徊<hi>潘岳秋興賦序余春秋三十有三始見二毛又以太尉掾兼虎賁中郎将寓直於散騎之省髙閣重</hi>
<hi>雲譬猶池魚籠鳥有江湖山藪之思</hi>大夫榮自山陽<hi>漢地理志河内郡有山陽縣</hi>來臨<lb/>
沙苑<hi>水經注洛水東逕沙阜北俗名沙苑元和郡縣志沙苑在同州馮州縣南十二里其處宜六畜置沙</hi>
<hi>苑監</hi>固以室盈東箭門咽南金<hi>詩大賂南金晉薛兼傳兼丹陽人清素有器宇少與</hi>
<hi>同郡紀瞻廣陵閔鴻吳郡顧榮㑹稽賀循齊名號為五雋初入洛司空見而竒之曰皆南金也顧衆虞潭傳衆</hi>
<hi>吳郡人潭㑹稽人贊曰顧實南金虞惟東箭</hi>豈謂搜揚乃加孱眇府稱蓮沼<lb/>
<hi>南史王儉用庾杲之為衛將軍長史蕭勔與儉書曰庾景行泛緑水依芙蓉何其麗也時以儉府為蓮花池</hi>
<pb n="KR4c0076_WYG_004-8a"/>
慚無倚馬之能<hi>見代彭陽公表</hi>地號雲門<hi>賈耽十道志㑹稽雲門有大鼓聲聞百里</hi>
<hi>孫恩斫破有雙鶴飛出遂不鳴後以王獻之宅五色雲見改為五雲門宋之問詩雲門曽化鶴</hi>竊有化<lb/>
龍之勢<hi>辛氏三秦記河津一名龍門去長安九百里水懸絶龜魚之屬莫能上江海大魚薄集龍門下</hi>
<hi>上則化為龍矣不得上曝鰓水次也</hi>便居帷幄<hi>漢書髙祖曰運籌帷幄之中决勝千里之外吾不如</hi>
<hi>子房</hi>遽别蓬蒿<hi>三輔決録張仲蔚扶風人隱身不仕所居蓬蒿没人</hi>袁生有望於樵<lb/>
蘇<hi>應璩與曹長思書幸有袁生時歩玉趾樵蘇不㸑淆談而巳</hi>楚子永辭於籃縷<hi>左傳</hi>
<hi>若敖蚡冐篳路籃縷以啟山林</hi>刻諸肌骨知所依歸<hi>書我先王亦永有依歸</hi>伏惟<lb/>
特賜鍳察謹啟<lb/>
<pb n="KR4c0076_WYG_004-8b"/>
　　二<lb/>
潛啟錢若干伏䝉仁恩賜備行李重非半兩<hi>漢書食貨志秦并天</hi>
<hi>下銅錢質如周錢文曰半兩重如其文武帝紀建元五年罷三銖行半兩錢</hi>輕異五銖<hi>漢食貨志</hi>
<hi>武帝時有司言三銖錢輕輕錢易作姦詐迺更請郡國鑄五銖錢周郭其質令不可得摩取鋊</hi>子母相<lb/>
權<hi>周語景王將鑄大錢單穆公曰古者天災降戾於是乎量資幣權輕重以振救民民患輕則為之作重幣</hi>
<hi>以行之於是乎有母權子而行若不堪重則多作輕以行之亦不廢重於是乎有子權母而行</hi>飢寒頓<lb/>
解<hi>後漢書馮異傳光武謂諸將曰昨得公孫豆粥飢寒俱解西京雜記苦飢寒逐彈丸</hi>細看銅郭<lb/>
<hi>漢書武帝時民間鑄錢多輕公卿請令京師鑄官赤仄注赤銅為其郭也</hi>徐憶牙籌<hi>王隠晉書王戎</hi>
<pb n="KR4c0076_WYG_004-9a"/>
<hi>好治生園田周徧天下翁嫗二人常以象牙籌晝夜算計家資</hi>雖云<hi>一作/虞</hi>神有魯褒<hi>晉魯</hi>
<hi>褒傳錢神論曰大哉錢之為體字曰孔方失之則貧弱得之則富昌</hi>便恐癖如和嶠<hi>語林杜預</hi>
<hi>道王武子有馬癖和長輿有錢癖已有左傳癖</hi>辦装無闕<hi>漢劉安傳特賜辦装錢</hi>通刺有<lb/>
期<hi>世說禰正平自荆州北遊許都書一刺懐之漫滅而無所適</hi>感戴之誠<hi>吳朱桓傳除餘姚長</hi>
<hi>士民感戴之</hi>不知所喻謹啟<lb/>
　　為山南薛從事<hi>傑遜</hi>謝辟啟<hi>箋案山南有東道西道東道理襄州西道</hi>
　　　<hi>理梁州表云從事梓潼經塗天漢初筵末席披霧覩天蓋西道也新書方鎮表建中元年升山</hi>
　　　<hi>南西道觀察使為節度使興元元年兼興元尹増領果閬二州宰相世系表薛保遜字遜之司</hi>
<pb n="KR4c0076_WYG_004-9b"/>
　　　<hi>農卿舊書薛廷老遷給事中開成三年卒子保遜登進士第位亦至給事中傑當作保無疑</hi>
　　　<hi>摭言載薛保遜好為巨編號金剛杵閽媪以易脂燭嘗得倍價其人亦非俊物</hi>
傑遜啟今月某日伏䝉辟奏節度掌書記敕下徒有長<lb/>
裾<hi>鄒陽上吳王書飾固陋之心則何王之門不可曵長裾乎</hi>曾無綵筆<hi>南史江淹常夢一丈夫自</hi>
<hi>稱郭璞謂淹曰我有筆在卿處多年可見還淹乃探懐中得五色筆一以授之爾後為詩絶無妙句</hi>初疑<lb/>
誤聴久乃知歸感激慚惶不知所喻某受天和氣而鮮<lb/>
雄才<hi>後漢仲長統傳統謂髙幹曰君有雄志而無雄才</hi>幸承舊族之華遂竊名<lb/>
場之價<hi>南史張敷傳於是名價日重</hi>頃者湮淪孤賤<hi>黄香䟽江淮孤賤</hi>綿隔<lb/>
<pb n="KR4c0076_WYG_004-10a"/>
音塵<hi>謝莊月賦美人邁兮音塵闕隔千里兮共明月</hi>其後從事梓潼<hi>元和郡縣志梓州射</hi>
<hi>洪縣有梓潼水與涪江合流</hi>經塗天漢<hi>爾雅注箕斗之間天漢之津梁漢蕭何傳項羽立沛公為</hi>
<hi>漢王何曰天漢其稱甚美</hi>初筵末席<hi>詩賔之初筵禮記鄉飲酒義曰於末席言是席之正非專為飲</hi>
<hi>食也為行禮也</hi>披霧覩天<hi>王隠晉書樂廣為尚書郎尚書令衛瓘見而竒之曰此人人之水鏡見之</hi>
<hi>瑩然若披雲霧而覩青天也徐幹中論文王略於渭水遇太公釣召而與之言載之而歸文王之識也灼然若</hi>
<hi>驅雲而見白日霍然如開霧而覩青天野客叢書今用披霧覩青天事多指樂廣梁孝元詩還思逄樂廣能令</hi>
<hi>雲霧褰駱賔王詩情披樂廣天是也不知此語巳先見徐幹中論晉人蓋引此語以贊美樂廣耳</hi>自爾<lb/>
以來懐恩莫極鄭𤣥之腰腹若掛丹青<hi>後漢書鄭𤣥身長八尺飲酒一</hi>
<pb n="KR4c0076_WYG_004-10b"/>
<hi>斛秀眉明目容儀溫偉</hi>崔琰之鬚眉常存夢寐<hi>魏志崔琰聲資髙暢眉目疎朗鬚長</hi>
<hi>四尺甚有威重朝士瞻望太祖亦敬重焉庾信碑差有崔琰之鬚眉非無鄭𤣥之腰帶</hi>方思捧持<lb/>
杖屨<hi>禮記侍坐於君子君子欠伸撰杖屨</hi>厠列生徒<hi>後漢書馬融為世通儒教飬諸生常坐髙</hi>
<hi>堂施絳紗帳前授生徒後列女樂弟子以次相傳鮮有入其室者</hi>豈望便上仙舟<hi>後漢書郭</hi>
<hi>泰字林宗遊於洛陽始見河南尹李膺膺大竒之由是名震京師後歸鄉里衣冠諸儒送至河上車數千輛林</hi>
<hi>宗惟與李膺同舟而濟衆賔望之以為神仙</hi>遽塵蓮府<hi>見為同州啟</hi>尚書士林圭<lb/>
臬<hi>陳琳檄文士林憤痛陸倕石闕銘陳圭置臬善曰周禮土圭之法測土深正日影以求地中又匠人建國</hi>
<hi>求地中置𣙗以懸視其影</hi>翰苑龜龍<hi>揚雄解嘲執蝘/蜒而笑龜龍</hi>方殿大藩<hi>詩殿天子</hi>
<pb n="KR4c0076_WYG_004-11a"/>
<hi>之邦</hi>將求記室是才子懸心之地<hi>晉涼武昭王傳表曰四海顒顒懸心象魏</hi>詞<lb/>
人效命之秋<hi>後漢袁紹傳上書曰此誠愚臣效命之一騐也</hi>豈伊疎蕪<hi>謝朓詩邑里向</hi>
<hi>疎蕪</hi>堪此選擢<hi>漢師丹傳尚書郭咸/欽幸得以儒官選擢</hi>思曽顔之供養<hi>禮記曽子</hi>
<hi>曰參直養者也安能為孝乎後漢清河王慶傳矣慶垂涕曰生雖不獲供養得終奉祭祀私願足</hi>念陳<lb/>
阮之才華<hi>魏志太祖並以陳琳阮瑀為司空軍謀祭酒管記室軍國書檄多琳瑀所作也</hi>自公<lb/>
及私終榮且忝伏以家室憂繁初解山川跋渉未任<hi>左傳</hi>
<hi>文公躬擐甲胄跋履山川詩大夫跋渉</hi>須至季秋方離上國<hi>左傳巫臣始通吳於上國</hi>
撫躬泣下尚遥郭隗之門<hi>戰國策燕昭王將欲報讐徃見郭隗對曰王誠博選國中</hi>
<pb n="KR4c0076_WYG_004-11b"/>
<hi>之賢者而朝其門下天下之士必趨於燕矣今王誠欲致士先從隗始</hi>閉目夢遊巳入孔<lb/>
融之座<hi>張璠漢記孔融拜大中大夫毎嘆曰座上客常滿尊中酒不空吾無憂矣</hi>下情無任<lb/>
攀戀銘鏤之至<lb/>
　　為川東崔從事<hi>福</hi>謝辟并聘錢啟二首<hi>舊書地理志劍南東</hi>
　　　<hi>川節度使治梓州管梓綿劍普榮遂合渝瀘等州新書世系表崔福字昌逺貟外郎</hi>
福啟伏奉公牒伏䝉辟署觀察巡官某早辱梯媒獲沾<lb/>
科第吳公之薦賈誼未塞前叨<hi>漢賈誼傳河南守吳公聞其秀材召置門下文</hi>
<hi>帝聞河南守吳公治平為天下第一徵以為廷尉廷尉乃言誼年少頗通諸家之書文帝召以為博士南史王</hi>
<pb n="KR4c0076_WYG_004-12a"/>
<hi>㣲傳㣲嘆曰我兄無事而屏廢我何得而叨忝踰分齊髙帝諸子傳牋曰上蕃首僚於兹再忝河南雌伏自此</hi>
<hi>重叨</hi>竇融之舉班彪仍當後忝<hi>後漢班彪傳彪避地河西大將軍竇融以為從事深</hi>
<hi>敬待之接以師友之道及融徴還京師光武問曰所上章奏誰與參之融對曰皆從事班彪所為因召入見舉</hi>
<hi>司𨽻茂才拜徐令</hi>仰觀蓮幕俯度桂科卵翼不自<hi>一有/於字</hi>他門<hi>並見</hi>
<hi>前</hi>頂踵實非<hi>一有/其字</hi>已物<hi>見孟/子</hi>但齎灰粉<hi>南史茹法亮傳灰盡粉滅匪朝</hi>
<hi>伊夕</hi>逺逐旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>雖有命以酬實無言可謝伏惟俯賜鍳諒<lb/>
　　二<lb/>
福啟錢若干伏䝉賜備行李竊以白馬從軍<hi>魏龎惪傳惪親與關</hi>
<pb n="KR4c0076_WYG_004-12b"/>
<hi>帥交戰常乗白馬軍中謂之白馬將軍皆憚之</hi>青鳧受聘<hi>搜神記南方有蟲名曰青鳧以母塗</hi>
<hi>錢以子塗貫用錢貨市旋則自還</hi>磨文難滅<hi>魏志文帝夢磨錢文欲令滅而更明周宣占之曰此</hi>
<hi>陛下家事</hi>枝貫知多<hi>枝當作校史記平準書京師之錢累百鉅萬貫朽而不可校</hi>陸賈方<lb/>
驗於火花<hi>西京雜記陸賈對樊噲曰目瞤得酒食燈花得錢財</hi>郭况莫矜於金穴<lb/>
<hi>後漢書郭况為大鴻臚帝數幸其第賞賜甚多京師號况家為金穴</hi>感戴之至不任下情<lb/>
謹啟<lb/>
　　為河東公謝相國京兆公啟二首<hi>箋舊書栁公綽傳公綽字起之</hi>
　　　<hi>京兆華原人子仲郢字諭䝉元和十三年進士擢第咸通初以兵部尚書加金紫光禄大夫河</hi>
<pb n="KR4c0076_WYG_004-13a"/>
　　　<hi>東男食邑三百户俄出為興元尹山南西道節度使杜悰辟其子珪正在此時故曰謬接藩維</hi>
　　　<hi>久依繩墨杜悰傳悰京兆萬年人大中初出鎮西川俄復入相</hi>
某啟今月某日得當道萬安驛狀報伏承遣兵馬使陳<lb/>
朗齎幣帛鞍馬辟召小男者未敢尋盟<hi>左傳諸侯討貳則有尋盟</hi>遽<lb/>
兹聞喜<hi>漢武帝紀將幸緱氏至左邑桐鄉聞南越破以為聞喜縣</hi>遐瞻閽闥恨乏羽<lb/>
毛伏以自有縉紳<hi>漢書縉紳先生之徒</hi>誰無交結<hi>吳孫皈傳善於交結</hi>朋交<lb/>
不全素諾在古殊多父子同受深知當今罕<hi>一作未</hi>見豈<lb/>
期令徳圖於所難男珪曾未成人<hi>箋舊書仲郢三子珪璧玼珪字鎮方大中</hi>
<pb n="KR4c0076_WYG_004-13b"/>
<hi>五年登進士第累辟使府尋卒</hi>纔沾下第辨仲謀之菽麥雖則有餘<hi>吳志</hi>
<hi>孫權字仲謀陳琳檄吳文孫權小子未辨菽麥善曰左傳周子有兄而無慧不能辨菽麥</hi>况安石之<lb/>
芝蘭竊將不可<hi>晉謝安傳安謂兄子𤣥曰子弟亦何豫人事而欲使其佳𤣥曰譬如芝蘭玉樹</hi>
<hi>欲使其生於庭階耳</hi>忽依大府<hi>漢郅都傳旁十餘/郡畏都如大府</hi>便厠英僚<hi>任昉表英</hi>
<hi>俊下僚不可限以位貌</hi>東吳之咍恐自此始<hi>左思吳都賦東吳王孫辴然而咍善曰楚</hi>
<hi>人謂相笑為咍</hi>西園之讌未知如何<hi>曹植公讌詩清夜遊西園飛蓋相追隨</hi>此皆<lb/>
相公以某謬接藩維<hi>謂興元與劍南接壤</hi>久依繩墨克降由衷之<lb/>
信<hi>左傳信不由中質無益也</hi>將酬事大之心不然則安得拔<hi>一作収</hi>童<lb/>
<pb n="KR4c0076_WYG_004-14a"/>
子於舞雩<hi>見論語</hi>禮諸生於白社<hi>晉書董京與隴西計吏俱至洛陽逍遥吟咏常</hi>
<hi>宿白社中</hi>身枝雙慶<hi>禮記身也者/親之枝也</hi>城府知歸<hi>後漢逸民傳龎公者南郡襄陽</hi>
<hi>人也居峴山之南未嘗入城府</hi>感激恩光丁寧教誡永言銘鏤尚昧端<lb/>
倪<hi>莊子反覆終始不知端倪</hi>伏候簡書来至敝邑則專請張覿評事<lb/>
奉啟狀申陳慕義無窮<hi>鄒陽上梁王書行合於志而慕義無窮也</hi>措辭莫盡<lb/>
攀附惶戰<hi>集作戢</hi>不能究陳謹啟<lb/>
　　二<lb/>
某啟伏奉榮示伏䝉辟署某第二子前鄉貢進士珪充<lb/>
<pb n="KR4c0076_WYG_004-14b"/>
攝劍南西川安撫巡官并賜公牒舉者某去月得楊侍<lb/>
御<hi>一作郎</hi>書題㣲傳風㫖<hi>漢嚴助傳令助諭/意風㫖於南越</hi>初如吉夢<hi>周禮</hi>
<hi>春官占夢季冬聘王夢獻吉夢於王王拜而受之</hi>終謂戲談<hi>詩不敢戲談</hi>非不尋思<lb/>
<hi>傅亮表臣伏尋思</hi>莫得端緒<hi>漢宣元六王傳既開端緒願卒成之</hi>今乃竟詢仲𦙍<lb/>
果降嘉招<hi>潘岳詩弱冠沗嘉招</hi>伸紙發緘<hi>吳質答東阿王書發函伸紙是何文采之巨麗</hi>
<hi>而慰喻之綢繆乎</hi>悸魂流汗<hi>漢書田延年傳霍光舉手撫心曰使我至今病悸師古曰悸心動也</hi>
<hi>楊敞傳敞驚懼不知所言汗出洽背</hi>何者某頃居班列<hi>蜀費詩傳論其班列</hi>巳奉陶<lb/>
甄口裏雌黄<hi>劉峻廣絶交論雌黄出其唇吻晉陽秋王衍能言於意有不安者輒更易之號口中</hi>
<pb n="KR4c0076_WYG_004-15a"/>
<hi>雌黄</hi>屢加雕煥<hi>謝惠連詩丹/青屢雕煥</hi>胷中雲夢<hi>相如子虚賦吞若雲夢者八九</hi>
<hi>於其胷中曾不蔕芥</hi>過沭涵濡掀之以順風<hi>荀子吾嘗順風而呼聲非加疾而聞</hi>
<hi>者彰君子生非異也善假於物也</hi>暖之以愛日<hi>左傳賈季曰趙衰冬日之日也趙盾夏日</hi>
<hi>之日也注冬日可愛夏日可畏</hi>兹辰議報不在他門昨叨列土田<hi>左傳</hi>
<hi>分之土田倍敦</hi>謬分旗蓋<hi>吳志陳紀曰舊記黄/旗紫蓋運在東南</hi>適當東道<hi>見為</hi>
<hi>滎陽公狀</hi>獲事西鄰<hi>易東鄰殺牛不如西鄰之禴祭</hi>豈望信在言前榮流<lb/>
意外坤維接畛<hi>張協詩大火流坤維</hi>何酬上相之知<hi>晉宣五王傳占曰不</hi>
<hi>利上相</hi>坎卦成名遂報中男之喜<hi>易坎再索而得男故謂之中男</hi>且渠<lb/>
<pb n="KR4c0076_WYG_004-15b"/>
譽乖郄桂名媿謝蘭<hi>並見前</hi>未學周南召南纔得一<lb/>
科一第縱解問絹<hi>晉陽秋胡質為荆州子威自荆州徃省問之質賜威絹一疋威</hi>
<hi>跪曰大人清髙於何得此質曰是我俸禄之餘故以為汝糧耳威受而去</hi>不能負薪<hi>禮記</hi>
<hi>問庶人之子幼曰未能負薪也</hi>将何以與先生並行從大夫之後<lb/>
<hi>見論語</hi>仰承帷幄佇雜簪纓<hi>徐陵為貞陽侯書朝服簪纓</hi>况襟帶<lb/>
禺同<hi>李尤函谷山銘函谷險要襟帶咽喉漢地理志越嶲郡青蛉縣禺同山有金馬碧雞</hi>咽<lb/>
喉巴濮<hi>左傳巴濮楚鄧吾南土也</hi>求於安撫<hi>隋衛立傳詔立安撫關中</hi>必也機<lb/>
謀深慮異時莫副虛佇然竊尋史傳所載語父子之間<lb/>
<pb n="KR4c0076_WYG_004-16a"/>
雖石苞獨異石崇<hi>晉石崇傳父苞臨終分財物與諸子獨不與崇其母以為言苞曰此兒雖</hi>
<hi>小後自能得</hi>而山濤不知山簡<hi>晉山簡傳簡性温雅有父風年二十餘濤不之知也簡嘆</hi>
<hi>曰吾年幾三十而不為家公所知</hi>亦豈敢<hi>一作/安</hi>保其孱陋遽遣退藏<hi>易退</hi>
<hi>藏於宻</hi>但當授以一經<hi>漢韋賢傳遺子黄金/滿籯不如教子一經</hi>訓之大杖<hi>帝王</hi>
<hi>世紀舜能和諧大杖則避小杖則受</hi>庶將寡過以謝明恩染翰銜情<hi>謝惠連詩</hi>
<hi>朋来當染翰</hi>封牋寫抱小人多事拜台席以猶賖童子何知<lb/>
<hi>左傳范文子曰國之存亡天也童子何知焉</hi>上賔階而在即瞻望閽闥死生<lb/>
以之伏惟深賜鍳信謹啟<lb/>
<pb n="KR4c0076_WYG_004-16b"/>
　　為栁珪謝京兆公啟三首<lb/>
某啓散兵馬使陳朗至伏奉榮示兼奉公牒伏䝉召署<lb/>
攝成都府叅軍充安撫巡官者師襄鼓缶<hi>論語擊磬襄家語孔子學</hi>
<hi>琴於師襄子襄子曰吾雖擊磬為官然能於琴易不鼓缶而歌</hi>或近翫人<hi>書翫人喪徳</hi>和氏<lb/>
搜珉<hi>韓子楚人卞和得玉璞於荆山獻厲王王使玉人相之曰石也刖右足及武王即位獻之刖左足文</hi>
<hi>王即位和乃抱其璞而哭於荆山王使玉人治之得寶玉名曰和氏之璧</hi>能無驚物<hi>箋師襄和氏以</hi>
<hi>比杜悰言師襄善磬乃降而擊缶和氏辨玉乃混取珉以石喻辟巳非其人也淮南子云窮鄉之社扣瓮鼓缶自</hi>
<hi>為樂試為之擊建鼔撞巨鐘始知瓮缶之足羞也珉石之美者似玉而非記曰君子貴玉而賤珉</hi>跪受<lb/>
<pb n="KR4c0076_WYG_004-17a"/>
髙命莫知所裁某藏豹不堅<hi>劉向列女傳陶答子妻曰妾聞南山有𤣥豹霧雨七</hi>
<hi>日不下食者何也欲以澤其衣毛而成其文章故藏以逺害</hi>雕龍未巧<hi>史記談天衍雕龍奭</hi>徒<lb/>
承庭訓<hi>北史皇甫績傳績嘆曰我無庭訓養於外氏</hi>遂厠人曹比衛家之一<lb/>
兒<hi>世說衛洗馬天韻標令論者以為出王眉子平子武子之右時人為之語曰諸王三子不如衛家一兒</hi>
天懸鵬鷃<hi>莊子鵬背若泰山翼若垂天之雲斥鷃笑之曰我翺翔蓬蒿之間此小大之辨也</hi>望<lb/>
鄴中之七子<hi>文選謝靈運有擬魏太子鄴中集詩八首魏文帝典論今之文人魯國孔融廣陵陳</hi>
<hi>琳山陽王粲北海徐幹陳留阮瑀汝南應瑒東平劉楨斯七子者於學無所遺於辭無所假</hi>風逸馬<lb/>
牛<hi>左傳齊侯伐楚楚子使與師言君處北海寡人處南海惟是風馬牛不相及也注牛馬風逸蓋末界之㣲</hi>
<pb n="KR4c0076_WYG_004-17b"/>
<hi>事</hi>已忝決科<hi>揚雄法言或人啞爾/笑曰須以發策決科</hi>敢思筮仕<hi>見代僕射表</hi>伏<lb/>
惟相公以仁義禮智信為基構用温良恭儉讓為藩維<lb/>
堯時則業貫䕫龍殷代則道符尹說入秉文教<hi>書三百里揆文</hi>
<hi>教二百里奮武衛</hi>出曜兵權<hi>晉儒林傳論曰當塗草創深務兵權</hi>揮神鋒而劍合<lb/>
隂陽<hi>吳越春秋干將造劍二枚陽曰干將而作龜文隂曰莫邪而漫理</hi>述雅誥而筆開<lb/>
造化<hi>李賀詩筆補造化天無功</hi>況天有井絡<hi>河圖括地象岷山之精上為井絡帝以建昌神</hi>
<hi>以㑹福</hi>地稱坤維<hi>見為河/東公啟</hi>控三巴百濮之雄<hi>常璩華陽國志獻帝初平</hi>
<hi>元年征東中郎將趙頴建議分巴為三郡頴欲得巴舊名故白益州牧劉璋以墊江以上為巴郡江南龎羲為</hi>
<pb n="KR4c0076_WYG_004-18a"/>
<hi>太守治安漢以江州至臨江為永寧郡朐忍至魚復為固陵郡建安六年魚復蹇𦙍白璋爭巴名璋乃改永寧</hi>
<hi>為巴郡以固陵為巴東郡徙羲為巴西太守是為三巴左思蜀都賦於東則左綿巴中百濮所充劉逵曰濮夷</hi>
<hi>也傳云麇人率百濮今巴中七姓有濮也</hi>帶南詔西山之險<hi>新書南蠻傳夷語王為詔其先</hi>
<hi>渠帥有六自號六詔曰䝉巂詔越析詔浪穹詔邆晱詔施浪詔䝉舎詔兵将不能相君蜀諸葛亮討定之䝉舎</hi>
<hi>詔在諸部南故稱南詔髙適傳西山三城列戍民疲於役適上書論之案西山即雪山又名雪嶺在成都西正</hi>
<hi>控吐蕃</hi>人稱奥府<hi>焦氏易林江河/淮海天之奥府</hi>帝謂殊藩<hi>晉四夷傳論曰髙節不羣</hi>
<hi>亦殊藩之秀也</hi>固巳<hi>一作/以</hi>廣集英豪用資參佐<hi>晉王浚傳參佐皆内敘</hi>玳<lb/>
簪珠履<hi>史記春申君傳趙使欲夸楚為玳瑁簪春申君客皆躡珠履以見趙使</hi>緑水紅蓮<hi>見為</hi>
<pb n="KR4c0076_WYG_004-18b"/>
<hi>同州啟</hi>成籍籍於淮山<hi>漢書劉屈氂傳上怒曰事籍籍如此何謂秘也王逸楚辭序漢淮南</hi>
<hi>王安好士八公之徒分造詩賦或稱大山小山</hi>致憧憧於燕路<hi>易憧憧徃来朋從爾思庾信碑</hi>
<hi>樂毅羈旅猶思燕路</hi>若某者徒将慕藺<hi>漢司馬相如傳少時名犬子既學慕藺相如之為人</hi>
<hi>也更名相如</hi>何足望回<hi>見論/語</hi>又安敢<hi>一作/可</hi>拂其塵埃<hi>漢王吉傳朝則</hi>
<hi>冒霧露晝則披塵竢</hi>加以冠履<hi>漢匡衡傳衡免冠徒跣待罪天子使謁者詔衡冠履</hi>伏思相<lb/>
公直以大人頃居班列獲奉恩私<hi>後漢馮異傳上書曰充備行伍過䝉恩私</hi>
羅照乗於驪淵<hi>史記梁惠王謂齊宣王曰寡人有徑寸之珠照車前後各十二乗者十枚莊子</hi>
<hi>河上有家貧窮者其子沒淵得千金之珠其父曰夫珠必在驪龍頷下子得之必遭其睡也</hi>覬歸昌<lb/>
<pb n="KR4c0076_WYG_004-19a"/>
於鳳穴<hi>韓詩外傳鳳舉曰上翔集鳴曰歸昌張協七命采竒律於歸昌山海經丹穴之山有鳥名曰鳳</hi>
<hi>凰</hi>未見其可處之不疑曾不見木朽石頑<hi>見論語韓愈詩我心安得</hi>
<hi>如石頑</hi>雕鐫莫就<hi>魏都賦木無雕鎪史記龜/策傳鑴石拌<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>傳賣於市</hi>榆瞑豆重<hi>嵇康</hi>
<hi>飬生論豆令人重榆令人瞑</hi>性分難移古人所以有以榮為憂<hi>晉羊祜傳</hi>
<hi>讓表曰夙夜戰慄以榮為憂</hi>受恩如敵<hi>按左傳臾駢曰前志有之曰敵惠敵怨不有後嗣注敵猶</hi>
<hi>對也語蓋本此</hi>斯言之作珪也有焉今月六日辰時輒奉辟書<lb/>
具聞晨省<hi>禮記凡為人子之禮冬温而夏凊昏定而晨省</hi>仰承嚴㫖<hi>南史袁昂傳循復嚴</hi>
<hi>㫖若臨萬仭</hi>便定行期而又内奮弟兄外誘交友傅翼類虎<lb/>
<pb n="KR4c0076_WYG_004-19b"/>
<hi>汲冡周書無虎傳翼将飛入宫擇人而食</hi>生角如麟<hi>漢郊祀志郊雍獲一角獸若麃然有司曰陛下</hi>
<hi>肅祗郊祀上帝報享錫一角獸盖麟云</hi>事誠實於顯榮勢莫知其報效但<lb/>
須旬日方拜旌旄當洗心為齋<hi>莊子仲尼曰唯道集虚虚者心齋也</hi>延頸<lb/>
以望<hi>荀子小人莫不延頸舉踵</hi>持千尋之建木<hi>吕氏春秋北人之南建木之下日中無影</hi>
<hi>蓋天地之中也</hi>想像瓌姿<hi>宋玉神女賦/瓌姿偉能</hi>周萬頃之澄波<hi>後漢黄憲傳憲</hi>
<hi>字叔度郭林宗曰叔度汪汪若千頃波澄之不清淆之不濁不可量也</hi>比量曠度<hi>夏侯湛東方朔</hi>
<hi>畫贊逺心曠度</hi>戴恩揣已投<hi>一作/授</hi>命依仁<hi>後漢臧洪傳書曰臧洪投命於君親論語</hi>
<hi>依於仁集解依倚也仁者功施於人故可依</hi>神之聽之<hi>語見詩</hi>百生如一謹啟<lb/>
<pb n="KR4c0076_WYG_004-20a"/>
　　二<lb/>
某啟伏䝉榮示賜及前件衣服段及束絹等謹依處分<lb/>
捧受訖伏以大人自處通班<hi>徐陵讓表洪私過誤寘以通班</hi>彌修儉德<lb/>
田園惟恐蕪没<hi>陶潛歸去来辭歸去來兮田園将蕪胡不歸</hi>子弟不免飢寒<lb/>
<hi>南史蕭惠基傳子洽位南徐州中從事清身率職饋遺一無所受妻子不免飢寒</hi>去歲<hi>一作春</hi>成<lb/>
名<hi>易善不積不足以成名</hi>首春<hi>一作/秋</hi>歸覲<hi>箋大中五年珪登進士第此云去歳成名首春</hi>
<hi>歸覲則西川之辟乃六年事也</hi>雖才非張載未刋劍閣之銘<hi>晉書張載字孟陽父</hi>
<hi>収蜀郡太守載博學有文章太康初至蜀省父經劍閣著銘以作誡益州刺史張敏見而竒之乃表上其文武</hi>
<pb n="KR4c0076_WYG_004-20b"/>
<hi>帝遣鐫之於劍閣山焉明一統志大劍山在保寜府劍州北二十五里峭壁中斷兩崖相嶔如門之闢如劍之</hi>
<hi>植故又名劍門山</hi>而志慕胡威敢問荆州之絹<hi>見為河/東公啟</hi>豈意<hi>一作</hi>
<hi>謂</hi>相公復以簡書召署筐篚加恩古者贖百里奚纔持<lb/>
五羖<hi>見為滎陽公狀</hi>誚程不識猶惜一錢<hi>漢灌夫傳平生毁程不識不直一錢</hi>况<lb/>
某碌碌無竒<hi>史記平原君傳毛遂招十九人曰公相與歃此血於堂下公等碌碌所謂因人成事</hi>
<hi>者也</hi>容容<hi>一作/庸庸</hi>自守<hi>後漢左雄傳/容容多厚福</hi>敢邀厚幣<hi>漢曹參傳聞膠西有蓋公</hi>
<hi>善治黄老言使人厚幣請之</hi>來自雄藩品目難名珍纎可玩<hi>魏志常道鄉公</hi>
<hi>詔曰方寳纎珍歡以效意</hi>仰李膺之徳尚未登門<hi>見為濮陽公狀</hi>讀戴聖之<lb/>
<pb n="KR4c0076_WYG_004-21a"/>
書<hi>一作經</hi>已驚潤屋<hi>漢儒林傳后蒼說禮數萬言號曰后氏曲臺記授梁戴徳戴聖慶普由是</hi>
<hi>禮有大小戴慶氏之學隋經籍志戴徳刪繁重合為八十五篇戴聖又刪為四十六篇禮記大學曰富潤屋</hi>
下情無任戴荷悚懼之至謹啟<lb/>
　　三<lb/>
某啟伏奉榮示令將前件馬及行官延接者某將仕大<lb/>
藩苦無逺道得䝉恩禮曲賜優崇<hi>北史袁充傳賞賜優崇儕輩莫之比</hi>扶<lb/>
以武夫濟之良馬經過燕館<hi>謂碣石宮見為濮陽公狀</hi>將耀於鳴騶<lb/>
<hi>孔稚圭北山移文鳴騶入谷注言徴車也</hi>夢寐梁園<hi>西京雜記梁孝王好宫室苑囿之樂築兔園園</hi>
<pb n="KR4c0076_WYG_004-21b"/>
<hi>有雁池池間有鶴洲鳬渚謝惠連雪賦梁王不恱遊於兔園迺置㫖酒命賔友召諸生延枚叟相如末至居客</hi>
<hi>之右</hi>只思於飛控<hi>控與鞚通馬勒也鮑昭擬古詩飛鞚越平陸</hi>感佩之至不任<lb/>
下情謹啟<lb/>
　　獻河東公啟二首<hi>箋舊書文苑傳商隠為徐州掌狐書記府罷入朝復以文章干令</hi>
　　　<hi>綯乃補太學博士㑹河南尹栁仲郢鎮東蜀辟為節度判官檢校工部郎中大中末仲郢坐專</hi>
　　　<hi>殺左遷商隠廢罷還鄭州未幾病卒</hi>
商隠啟伏奉手筆猥賜奏署某少而孱懦<hi>一作繭</hi>長則艱<lb/>
屯有志為文無時<hi>一作資</hi>就學雖雜賦八首或庶於馬遷<lb/>
<pb n="KR4c0076_WYG_004-22a"/>
<hi>漢藝文志司馬遷賦八篇</hi>而讀書五車逺慚於惠子<hi>見為安平公狀</hi>契濶湖<lb/>
嶺淒涼路岐<hi>湖謂洞庭嶺謂五嶺也商隠佐鄭亞幕於桂州及亞坐李徳裕黨貶循州刺史商隠</hi>
<hi>仍隨亞在嶺表故云</hi>罕遇心知<hi>李陵答蘇武書人/之相知貴相知心</hi>多逢皮相<hi>論衡延陵</hi>
<hi>季子出遊路有遺金呼薪者曰取彼地金来薪者曰子皮相之士也</hi>昔魯人以仲尼為佞<lb/>
<hi>見論語</hi>淮隂以韓信為怯<hi>漢韓信傳衆辱信曰能死刺我不能出跨下信俯出跨下一市</hi>
<hi>皆笑信以為怯</hi>聖哲且猶如此尋常安能免乎<hi>一作矣</hi>是以艮背<lb/>
却行<hi>易艮其背不獲其身行其庭不見其人</hi>冰心自處<hi>鮑昭樂府清如玉壺冰王昌齡詩一</hi>
<hi>片冰心在玉壺</hi>羅含蘭菊<hi>晉羅含傳含致仕還家堦庭忽蘭菊叢生以為徳行之感</hi>仲蔚蓬<lb/>
<pb n="KR4c0076_WYG_004-22b"/>
蒿<hi>見為州同啟</hi>見芳艸則怨王孫之不歸<hi>集作遊劉安招隠士王孫遊兮不歸</hi>
<hi>春艸生兮萋萋</hi>撫髙松則嘆大夫之虚位<hi>漢官儀秦始皇上封泰山風雨暴至休於</hi>
<hi>松下因封其樹為五大夫漢書注五大夫秦第九爵名</hi>不可終否<hi>易物不可以終否</hi>屬於<lb/>
髙明伏惟尚書春日同和<hi>見前狀</hi>秋霜共烈<hi>孫楚書志厲秋霜</hi>叔<lb/>
子則九代清德<hi>晉羊祐傳祐字叔子奉山南城人世吏二千石至祐九世並以清德聞</hi>稚<lb/>
春則七葉素儒<hi>晉書汜毓傳毓字稚春濟北盧人也奕世素儒敦睦九族客居青州逮毓七世</hi>
<hi>時人號其家兒無常父衣無常主世箋舊書栁公綽理家甚嚴子弟克禀家訓言家法者  稱栁氏仲郢有父</hi>
<hi>風動修禮法牛僧儒嘆曰非積習名教安能及此</hi>君子立言永為周禮<hi>左傳韓宣子觀</hi>
<pb n="KR4c0076_WYG_004-23a"/>
<hi>書於太史氏見易象與魯春秋曰周禮盡在魯矣</hi>正人得位長作歲星<hi>漢東方朔傳正</hi>
<hi>諫似直東方朔别傳朔嘗言能知朔者惟太王公耳朔卒後武帝召太王公問之曰爾知東方朔乎曰不知公</hi>
<hi>何所能曰頗善星歴帝問諸星具在否曰具在獨不見歲星十八年今復見爾帝嘆曰東方朔在朕旁十八年</hi>
<hi>而不知是歲星哉慘然不樂</hi>今者初涉將壇始敷賔席射洪<hi>一作江</hi>奥<lb/>
壤潼水名都<hi>新書地理志劍南道梓州梓潼郡治射洪縣案東川節度治梓州兼領刺史明一統</hi>
<hi>志梓潼水在潼川州鹽亭縣南源出劍州隂平縣竇圖山流經緜州入縣界下白馬河入涪江舊書地理志縷</hi>
<hi>灘東六里有射江語訛為洪</hi>俗擅繁華<hi>西都賦窈/窕繁華</hi>地多材雋<hi>晉慕容廆傳以</hi>
<hi>文章才雋任居樞要</hi>指巴西則民皆譙秀<hi>桓温薦譙元彦表巴西譙秀植操貞固抱徳肥</hi>
<pb n="KR4c0076_WYG_004-23b"/>
<hi>遯杜門絶迹不面偽庭善曰孫盛晉陽秋云譙秀字元彦巴西人譙周孫性清静不交於俗李雄盜蜀安車徴</hi>
<hi>秀秀不應躬耕山藪</hi>訪臨卭則客有相如<hi>漢書司馬相如素與臨卭令王吉相善吉曰長</hi>
<hi>卿久宦遊不遂而困來過我於是相如徃舎都亭臨卭令繆為恭敬富人卓王孫程鄭乃相謂曰令有貴客為</hi>
<hi>具召之并召令</hi>舉纎繳以下冥鴻<hi>列子蒲且子之弋弱弓纎繳乗風振之連雙鶬於青雲之</hi>
<hi>際史記楚世家云楚人有好以弱弓微繳加歸雁之上者冥鴻見前表</hi>執定鏡而求西子<lb/>
<hi>劉勰新論鏡形如杯以照西施鏡縱則面長鏡横則面廣非西施貌易所照變也</hi>惟所指命便<lb/>
為丹青若某者又安可炫露短才<hi>陸機豪士賦運短才而易聖哲所難</hi>叨<lb/>
塵記室鹽車欵段徒逢伯樂而鳴<hi>戰國策驥服鹽車而上大行負轅不能上</hi>
<pb n="KR4c0076_WYG_004-24a"/>
<hi>伯樂遭之下車攀而哭之於是仰而鳴欣伯樂之知巳也後漢馬援傳乗下澤車御欵段馬注欵猶緩也言形</hi>
<hi>段遲緩也</hi>土鼓迂疎恐致文侯之卧<hi>禮記禮運曰禮之初蕢桴而土鼓樂記魏文侯</hi>
<hi>曰吾端冕而聽古樂則惟恐卧</hi>承命知忝撫懐自驚終無喻蜀之能<hi>集作</hi>
<hi>心非漢司馬相如傳唐䝉使略通夜郎僰中發巴蜀吏卒千人郡又多為發轉漕萬餘人用軍興法誅其渠率</hi>
<hi>上聞之遣相如責唐䝉等因喻告巴蜀民以非上意</hi>但誓依劉之願<hi>見為鹽州狀</hi>未獲<lb/>
謁謝下情無任感激攀戀之至謹啟<lb/>
　　二<lb/>
某啟伏䝉示及賜錢三十五萬以備行李謹依榮示捧<lb/>
<pb n="KR4c0076_WYG_004-24b"/>
領訖伏以古来良材必有禮幣一束芻皆堪貺美<hi>詩生芻一</hi>
<hi>束其人如玉</hi>五羖皮未曰輕齎<hi>見為滎陽公狀</hi>况某跡忝諸生名非<lb/>
前哲<hi>左傳賴前哲以免也</hi>尚遥玉帳<hi>抱朴子兵在太乙玉帳之中不可攻也漢藝文志兵家有</hi>
<hi>玉帳經一巻</hi>巳賚金錢訪蜀郡之卜人懸之莫竭<hi>漢王貢兩龔傳蜀有</hi>
<hi>嚴君平卜筮於成都市裁日閲數人得百錢足以自飬則閉肆下簾而授老子</hi>遇河間之姹女<lb/>
數且難窮<hi>見為安平公狀</hi>未草檄以愈風<hi>見為濮陽公表</hi>不執鞭而獲<lb/>
富<hi>見論語</hi>敢將潤屋且以騰<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>
                    <hi>並見前</hi>戴荷之誠寄喻無地<lb/>
　　上尚書范陽公啟三首<hi>箋舊書盧簡辭范陽人弟𢎞正大中三年檢校户部</hi>
<pb n="KR4c0076_WYG_004-25a"/>
　　　<hi>尚書出為徐州刺史武寧軍節度使徐泗濠觀察等使本傳𢎞正鎮徐州又從為掌書記</hi>
某啟仰䝉仁恩俯賜手筆將虚右席以召下材<hi>漢儒林傳其不</hi>
<hi>事學若下材及不能通一藝輒罷之</hi>承命恐懼<hi>一作惶</hi>不知所措某幸承舊<lb/>
族蚤預儒林鄴下詞人夙䝉推奬洛陽才子濫被交遊<lb/>
<hi>潘岳西征賦賈生洛陽之才子</hi>而時亨命屯道泰身否成名踰於一紀<lb/>
旅宦過於十年<hi>箋開成二年丁已商隠登進士第至大中三年已巳應徐州辟凡十三歳</hi>恩<lb/>
舊彫零路岐悽愴<hi>阮籍詩悽愴傷我心</hi>薦禰衡之表空出人間<hi>孔融</hi>
<hi>薦禰衡表使衡立朝必有可觀</hi>嘲揚子之書僅盈天下<hi>揚雄解嘲序人有嘲雄以𤣥之</hi>
<pb n="KR4c0076_WYG_004-25b"/>
<hi>尚白而雄解之號曰解嘲</hi>去年逺從桂海<hi>謂桂州江淹雜體詩文軫薄桂海</hi>来返玉<lb/>
京<hi>靈寶本元經自𤣥都玉京以下有三十六天雲笈七籖三洞經曰𤣥都上有九曲崚<graphic n="KR1828" url="https://raw.githubusercontent.com/kanripo/KR-Gaiji/master/images/KR1828.png" mimeType="image/png"/>鳳臺瓊房玉室處</hi>
<hi>於九天之上玉京之陽李白詩手把芙蓉朝玉京儲光羲詩余亦翺翔歸玉京</hi>無文通半頃之<lb/>
田<hi>江淹與交友論隠書望在五畝之宅半頃之田鳥赴簷上水匝階下梁書淹字文通</hi>乏元亮數<lb/>
間之屋<hi>陶潛歸園田居詩方宅十餘亮畝艸屋八九間晉書潛字元</hi>隘傭蝸舎<hi>魏志注臣松之</hi>
<hi>案魏略云焦先及楊沛並作𤓰牛廬止其中以爲𤓰當作蝸蝸牛螺蟲之有角者也俗或呼為黄犢先等作圜</hi>
<hi>舎形如蝸牛蔽故謂之蝸牛廬莊子有國於蝸之左角者曰觸氏國於右角者曰蠻氏時相與争地而戰伏尸</hi>
<hi>數萬逐北旬有五日而後反謂此物也</hi>危託燕巢<hi>左傳吳公子札宿於戚聞鐘聲焉曰夫子之在</hi>
<pb n="KR4c0076_WYG_004-26a"/>
<hi>此也猶燕之巢於幕上</hi>春畹將遊則蕙蘭絶徑<hi>離騷余既滋蘭之九畹兮又樹蕙之</hi>
<hi>百畝</hi>秋庭欲掃則霜露沾衣<hi>漢伍被傳今臣亦將見宫中生荆棘露霑衣也謝莊月賦</hi>
<hi>佳期可以還㣲霜霑人衣</hi>免調天官獲昇甸壤<hi>謂京兆奏署掾曹</hi>歸惟却掃<lb/>
<hi>後漢馮衍傳衍字敬通京兆杜陵人為司𨽻從事西歸故郡閉門自保不敢復與親故通江淹恨賦敬通見抵</hi>
<hi>罷歸田里閉關却掃塞門不仕</hi>出則卑趨仰燕路以長懐望梁園而結<lb/>
慮<hi>見為栁珪啟𢎞箋本傳大中三年入朝京兆尹盧𢎞正奏署掾曹令典牋奏明年令狐綯作相商隠屢啟</hi>
<hi>陳情綯不之省</hi>尚書道光士範<hi>魏鄧艾傳讀故太丘長陳寔碑文言文為世範行為士則艾遂</hi>
<hi>自名範字士則</hi>徳冠名宗<hi>見下/文</hi>愷悌之化既流<hi>詩豈弟君子遐不作人</hi>鎮<lb/>
<pb n="KR4c0076_WYG_004-26b"/>
静之功方懋<hi>晉劉毅傳疏曰欲敦風俗静鎮百姓</hi>竊思上國投技<hi>一作刺</hi>東<lb/>
都及門惟交抵掌之談<hi>戰國策蘇秦與李兊抵掌而談說文抵側擊也</hi>遂辱知<lb/>
心之契載維浮泛頻<hi>一作頗</hi>渉光隂<hi>並見前</hi>豈期咫尺之書<lb/>
<hi>史記廣武君曰奉一介咫尺之書</hi>終訪蓬蒿之宅<hi>見為同/州啟</hi>感義増氣<hi>袁宏</hi>
<hi>三國名臣贊序懦夫増氣</hi>懐仁識歸<hi>禮記君子有禮故物無不懐仁</hi>便當焚遊趙之<lb/>
簦<hi>史記平原君傳虞卿躡蹻擔簦説趙孝成王</hi>毁入秦之屩<hi>戰國策蘇秦去秦而歸贏縢履</hi>
<hi>蹻</hi>束書投筆仰副嘉招<hi>並見前</hi>謁謝未閒下情無任感戀<lb/>
之至謹啟<lb/>
<pb n="KR4c0076_WYG_004-27a"/>
　　二<lb/>
某啟某猥以謏聞<hi>禮記足以謏聞不足以動衆謏思了反</hi>仰承嘉命<hi>後漢周燮</hi>
<hi>傳閔仲叔恨曰始䝉嘉命且喜且懼</hi>處囊引喻未施下客之能<hi>見為鹽州狀</hi>在<lb/>
握稱珍遂忝上卿之列<hi>禮記儒有席上之珍以待聘</hi>循揣斯久兢惶<lb/>
不任况尚書學總百家<hi>淮南子百家異説各有所出</hi>術窮三略<hi>李康運命</hi>
<hi>論張良受黄石之符誦三略之説</hi>文鋒筆力<hi>庾信詩四照起文鋒南史杜子偉傳徐勉嘗見其文</hi>
<hi>重其有筆力</hi>抉揚馬之懸門<hi>左傳偪陽人啟門諸侯之士門焉縣門發聊人紇抉之以出門</hi>
<hi>者縣與懸同文心雕龍陳思稱揚馬之作趣幽㫖深</hi>劍氣弓聲<hi>任昉宣徳皇后令劍氣凌雲而屈跡</hi>
<pb n="KR4c0076_WYG_004-27b"/>
<hi>於萬夫之下隋長孫晟傳突厥大畏之聞其弓聲謂為霹靂</hi>割韓彭之右地<hi>漢匈奴傳郅支</hi>
<hi>單于引其衆西欲攻定右地</hi>永言賔畫宜在民宗<hi>任昉王儉集序莫不北面人宗</hi>豈<lb/>
意非才旋䝉過聽末至居右既乏相如之譽<hi>見為栁珪啟</hi>後<lb/>
來在上終興汲黯之嗟<hi>漢汲黯傳見上言曰陛下用羣臣如積薪耳彼來者居上</hi>手<lb/>
足分榮<hi>後漢袁譚傳王修曰兄弟者手足也</hi>里閭交慶行吟花幕<hi>即蓮幕見前啟</hi>
卧想金臺<hi>寰宇記燕昭王金臺在易州易縣東南三十里</hi>未離紫陌之塵<hi>水經注漳</hi>
<hi>水北逕祭陌西田融以為紫陌趙建武十一年造紫陌浮橋於水上即此處案紫陌謂長安之道路如賈至早</hi>
<hi>朝亦曰銀燭朝天紫陌長盖借用其事非必泥鄴中</hi>已夢清淮之月<hi>書海岱及淮惟徐州李頎</hi>
<pb n="KR4c0076_WYG_004-28a"/>
<hi>詩清淮奉使千餘里</hi>依仁佩德白首知歸<hi>潘岳金谷集詩投分寄石友白首同所歸</hi>伏<lb/>
惟俯賜恩察謹啟<lb/>
　　三<lb/>
某啟絹若干右特䝉仁恩賜備行李謹依數捧領訖嘉<lb/>
命猥臨厚賚仍及捉襟見肘免類於前哲<hi>莊子曾子居衛捉襟而肘</hi>
<hi>見</hi>裂裳裹踵無取於昔人<hi>淮南子楚將攻宋墨子聞之自宋趨而徃一日一夜足重</hi>
<hi>繭而不休息裂裳裹之至郢見楚王</hi>感佩私恩不知所喻謹啟<lb/>
　　為白從事上陳許李尚書啟<hi>李尚書乃李執方</hi>
<pb n="KR4c0076_WYG_004-28b"/>
某啟伏奉公牒辟署節度巡官兼伏奉榮示賜及疋帛<lb/>
等才異當仁事從非望<hi>漢息夫躬傳欲求非望</hi>拜受失度跪捧難<lb/>
勝<hi>魏略太子與鍾繇書曰寶玦初至捧匣跪發</hi>某符彩無竒<hi>見為安平公狀</hi>局量有<lb/>
限<hi>晉禇裒傳祖䂮有局量</hi>徒以杜林外氏學富文華<hi>後漢杜林傳林字伯山家</hi>
<hi>既多書又外氏張竦父子喜文采林從竦受學時稱通儒</hi>謝朗舉宗皆親儒墨<hi>南史謝晦</hi>
<hi>傳據子朗字長度位東陽太守論曰謝氏自晉以降雅道相傳可謂徳門</hi>齠年有志<hi>大戴禮男八歲</hi>
<hi>而齠女七歲而齔韓詩外傳男子八月生齒八歲而齠齒女子七月生齒七歲而齔齒釋名齔洗也毁洗故齒</hi>
<hi>更生新也案毁齒男曰齠女曰齔然周禮云未齔者不為奴則齔亦男女可通齠音迢齔音襯</hi>壯嵗無<lb/>
<pb n="KR4c0076_WYG_004-29a"/>
名<hi>禮記三十曰壯有室</hi>瞻遺構以自驚<hi>見為懷/州表</hi>奉成書而未遂<hi>漢司</hi>
<hi>馬遷書父談且卒執遷手而泣曰余固周室之太史也汝復為太史則續我祖矣遷俯首流涕曰小子不敏請</hi>
<hi>悉論先人所次舊聞弗敢缺庾信賦受成書之顧託</hi>重以零丁屬釁<hi>李宻陳情表零丁孤苦</hi>
息類非蕃決稚圭之甲<hi>一作射</hi>科<hi>漢匡衡傳衡字稚圭射策甲科以不應令除為</hi>
<hi>太常掌故</hi>則行有違離之苦效敬通之却掃則坐無供飬之<lb/>
資徘徊盛時<hi>並見前</hi>鬱抑衷懇<hi>司馬遷書是以抑鬱而與誰語</hi>敢思聘召<lb/>
忽賜降臨尚書分戚天家<hi>後漢曹節傳車馬服玩擬於天家</hi>揚輝王國<lb/>
<hi>詩思皇多士生此王國</hi>攻文而丹青讓巧<hi>見為山南啟</hi>論兵而鉤觡慙<lb/>
<pb n="KR4c0076_WYG_004-29b"/>
能<hi>方言鉤宋楚陳魏之間謂之鹿觡或謂之鉤格自關而西謂之鉤案鉤謂曲兵也觡説文骨角之名唐末</hi>
<hi>鄭傳守歙州設鹿角以禦黄巢是也</hi>頃者言自執金<hi>後漢百官志執金吾一人中二千石胡廣</hi>
<hi>曰衛尉巡行宫中則金吾徼於外相為表裏以擒討姦猾</hi>雄推受賑<hi>左傳戎有受賑</hi>河橋三<lb/>
壘<hi>見為懐州表</hi>當弟子之輿尸<hi>易長子帥師/弟子輿尸</hi>易水一城<hi>水經易水</hi>
<hi>出涿郡故安縣閻鄉西山</hi>值將軍之下世<hi>鮑昭樂府將軍既下世部曲亦罕存  箋新書大中</hi>
<hi>三年四月幽州盧龍軍節度使張仲武卒其子直方自稱留後四年八月軍亂</hi>功深式遏道著<lb/>
綏和中間衛朔拒君邢洺起亂<hi>春秋莊公六年春王正月王人子突救衛夏六</hi>
<hi>月衛侯朔入于衛左傳衛侯入放公子黔牟於周公羊傳衛侯朔何以名絶曷為絶之犯命也注犯天子命尤</hi>
<pb n="KR4c0076_WYG_004-30a"/>
<hi>重案諸侯伐衛納朔而王使子突救之意即定黔牟不欲使朔得入而朔竟入衛逐黔牟是無王命也故曰拒</hi>
<hi>君兼箋邢洺二州昭義節度使所  領也此謂劉稹拒命作亂</hi>紀侯去國汾晉挺災<hi>左傳</hi>
<hi>紀侯大去其國違齊難也太箋汾水晉水皆在太原界中此謂楊弁逐  原節度使李石</hi>語其巢穴<lb/>
之間<hi>晉梁武昭王傳慿守巢穴</hi>在我封鄰之側而又潛調逺轡<hi>晉孫</hi>
<hi>楚傳遺孫皓書曰長轡逺御</hi>宻運良籌輕敵殘人<hi>後漢賈復傳光武大驚曰所以不令</hi>
<hi>賈復别將者為其輕敵也</hi>則勇於不敢伐謀持重<hi>漢趙充國傳上兵伐謀其次伐交</hi>
則令在必行今者趙北變風<hi>後漢公孫瓚傳前此有童謡曰燕南垂趙北際中央</hi>
<hi>不合大如礪唯有此中可避世瓚自以為易地當之遂徙鎮焉</hi>淮南受賜<hi>伏滔正淮論淮南者三代</hi>
<pb n="KR4c0076_WYG_004-30b"/>
<hi>揚州之分也當春秋時吳楚陳蔡之輿地戰國之末楚全有之</hi>戎麾始至<hi>徐陵為貞陽侯書将恐戎</hi>
<hi>麾便濟江表</hi>賔驛初開<hi>漢書鄭當時常置驛馬長安諸郊請謝賔客夜以繼日</hi>固合大<lb/>
選英髦以充僚屬豈期恩<hi>集作思</hi>慮遂及孱㣲賁帛豐盈<lb/>
寓圭重復慈親喜問孀姊號驚姓名遂列於羣英簪笏<lb/>
遽<hi>一作再</hi>光於單緒感深肌骨戴重丘山未伸投刺<hi>一作刺股</hi>
之誠<hi>後漢童恢傳楊賜被劾當免椽屬悉投刺去</hi>已定糜軀之誓<hi>盧諶詩序意氣之間</hi>
<hi>糜軀不悔注楚辭云子胥諫而糜軀</hi>伏以久將棲托<hi>世說謝公與王右軍書曰敬和棲托好佳</hi>
兼議扶迎<hi>晉虞預傳雖無扶迎之勳</hi>更渉旬時方遂行李漆園之蝶<lb/>
<pb n="KR4c0076_WYG_004-31a"/>
濫入莊周之夢<hi>莊子昔莊周夢為蝴蝶栩栩然蝶也史記莊子者䝉人也名周常為䝉漆園吏</hi>
竹林之虱永依中散之身<hi>晉書嵇康拜中散大夫與山巨源絶交書曰性復多蝨把</hi>
<hi>搔無已</hi>蓮幕含誠金臺結想<hi>並見/前</hi>瞻仰恩顧伏撓精魂<hi>郭璞</hi>
<hi>江賦挺異人乎精魂</hi>謹奉啟陳謝謹啟<lb/>
　　為桂州盧副使<hi>戡</hi>謝聘錢啟<lb/>
戡啟錢若干伏蒙賜備行李謹依數捧領訖多若鑿山<lb/>
<hi>見為李貽孫啟山或作井風俗通魏郡龎儉因亂失父時儉三四歲母繦抱轉客廬中鑿井得錢十餘萬遂巨</hi>
<hi>富</hi>積如别藏<hi>漢書張安世以父子封侯在位太盛乃避不受禄詔都内别藏張氏無名錢百萬之</hi>
<pb n="KR4c0076_WYG_004-31b"/>
<hi>數</hi>兩<hi>一作/丙是</hi>科擢第未全染於桂香<hi>漢書儒林傳平帝時歲課博士弟子甲科</hi>
<hi>四十人為郎乙科三十人為太子舎人丙科四人補文學掌故匡衡傳數射䇿不中至九乃中丙科通典明經</hi>
<hi>雖有甲乙丙丁四科自武德以來唯有丙丁第而巳</hi>盛府從知却自驚於銅臭<hi>後漢</hi>
<hi>崔寔傳寔從子烈時因𫝊母入錢五百萬得為司徒問其子鈞何如曰論者嫌其銅臭</hi>禮於是重<lb/>
富而可求既不憂貧惟思報德<hi>見論語</hi>伏惟俯鍳微懇謹<lb/>
啟<lb/>
　　謝河東公和詩啓<lb/>
商隠啟某前因假<hi>一作暇</hi>日<hi>離騷聊假日以媮樂晉令急假者五日一急一歲中以六</hi>
<pb n="KR4c0076_WYG_004-32a"/>
<hi>十日為限</hi>出次西溪既惜斜陽聊裁短什<hi>西溪在東川義山佐桞仲郢幕集中</hi>
<hi>西溪詩頗多仲郢所和乃悵望西溪水六韻有引放翁筆記華州鄭縣之西溪亭者誤也</hi>蓋以徘徊<lb/>
勝境<hi>南史梁宗室𫝊暎為呉興太守勝境名山多所尋履</hi>顧慕佳辰為芳艸以怨<lb/>
王孫<hi>見獻啟</hi>借美人以喻君子<hi>離騷恐美人之遲慕張衡四愁詩序屈原以美人為</hi>
<hi>君子</hi>思將玳瑁<hi>漢書注瑇瑁如龜其甲相覆而生若甲然甲上有斑文</hi>為逸少装書<lb/>
<hi>晉書王羲之字逸少善𨽻書為古今之冠</hi>願把珊瑚<hi>本草珊瑚似玉紅潤生海底磐石上一嵗黄三</hi>
<hi>嵗赤海人先作鐵網沈水底貫中而生絞網出之過時不取則腐</hi>與徐陵架筆<hi>陳徐陵傳陵字</hi>
<hi>孝穆世祖髙宗之世國家有大手筆皆陵草之</hi>斐然而作<hi>魏文帝書德璉常斐然有述作之意</hi>曾<lb/>
<pb n="KR4c0076_WYG_004-32b"/>
無足觀不知誰何仰達尊重<hi>文儷作覧</hi>果煩屬和<hi>宋玉對楚王問客有</hi>
<hi>歌於郢中者其始曰下里巴人國中屬而和者數千人歌陽春白雪朝日魚離含商吐角絶節赴曲國中唱而</hi>
<hi>和之者不過數人蓋其曲彌髙其和彌寡</hi>彌復兢<hi>一作驚</hi>惶某曽讀隋書見楊<lb/>
越公<hi>隋楊素傳素字處道𢎞農華隂人平陳封越國公</hi>地處親賢才兼文武毎<lb/>
舒繡錦必播管絃當時與之握手言情披襟得侣者惟<lb/>
薛道衡一人而已<hi>隋書楊素傳素善屬文工草𨽻性疎而辯髙下在心朝臣之内頗推髙熲</hi>
<hi>敬牛𢎞厚接薛道衡視蘇威蔑如也嘗以五言詩七百字贈道衡詞氣宏拔風韻秀上為一時盛作有集十巻</hi>
<hi>薛道衡傳道衡字𤣥卿河東汾隂人毎至構文必隠坐空齋蹋壁而卧聞户外有人便怒其沈思如此髙熲楊</hi>
<pb n="KR4c0076_WYG_004-33a"/>
<hi>素雅相推重聲名籍甚無兢一時</hi>及觀其唱和乃數百篇力鈞聲同德<lb/>
鄰義比彼若陳葛天氏之舞<hi>吕氏春秋葛天氏之樂三人操牛尾投足以歌八闋</hi>
<hi>一曰載民二曰𤣥鳥三曰遂物四曰奮穀五曰敬天常六曰建帝功七曰依地德八曰總萬物之極是為廣樂</hi>
<hi>司馬相如賦聽葛天氏之樂張揖曰葛天氏三皇時君號也</hi>此乃引穆天子之歌<hi>穆天</hi>
<hi>子傳祭公飲天子酒乃歌問天之詩天子命歌南山有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乃紹宴樂又北風雨雪有凍人天子作詩三章以哀</hi>
<hi>民曰我徂黄竹云云</hi>彼若言太華三峰<hi>初學記華山記云頂上方七里有三峰直上晴霽可</hi>
<hi>覩</hi>此必曰潯陽九派<hi>漢地理志廬江郡尋陽縣禹貢九江在南皆東合為九江應劭曰江</hi>
<hi>自潯陽分為九郭璞江賦流九派乎潯陽</hi>神功古迹皆應物無疲<hi>隋劉曠傳毎以誠恕</hi>
<pb n="KR4c0076_WYG_004-33b"/>
<hi>應物</hi>地理人名亦爭承不闕<hi>左傳子産爭承</hi>後來酬唱罕繼聲塵<lb/>
<hi>南史劉峻傳自序云余聲塵寂寞世不知我</hi>常以斯風望於哲匠<hi>殷浩詩哲匠感蕭晨</hi>
豈知今日屬在所天<hi>左傳箴尹克黄曰君天也陸機表不敢上訴所天善曰何休墨守云</hi>
<hi>君者臣之天也</hi>坐席行衣<hi>史記滑稽傳時坐席中酒酣襄陽記荀令君至人家三日坐席猶香</hi>分<lb/>
為七覆<hi>左傳邲之戰士季使鞏朔韓穿帥七覆於敖前故上軍不敗</hi>煙花魚鳥置作<lb/>
五衡<hi>未詳衡一作衝案通典太公對武王曰可為四衝陣太平御覧引諸葛亮軍令云連衝陣狹而厚是</hi>
<hi>衝乃陣名也五衡疑即五陳左傳昭元年晋中行穆子禦狄於太原毁車崇卒為五陳以相離兩於前伍於後</hi>
<hi>專為右角參為左角偏為前拒是謂五陳此聨盖與七覆同用左傳事改陣為衝諧聲病耳有四衝則亦可言</hi>
<pb n="KR4c0076_WYG_004-34a"/>
<hi>五衝也</hi>詎能狎晉之盟<hi>左傳楚人曰晉楚狎主諸侯之盟也久矣豈專在晉</hi>實見取<lb/>
鄫之易<hi>左傳取鄫言易也莒亂著丘公立而不撫鄫鄫叛而来故曰取</hi>不以釁鼓<hi>左傳呉子</hi>
<hi>使其弟蹶由犒師楚人執之将以釁鼔</hi>惠莫大焉恐懼交縈<hi>一作欣榮非</hi>投措<lb/>
無地來日専冀謁謝伏惟鑒察謹啟<lb/>
　　獻侍郎鉅鹿公啟<hi>即魏扶也</hi>
某啟今月某日舎弟新及第進士羲叟處㐲見侍郎所<lb/>
制春闈於榜後寄呈在朝同年兼簡新及第諸先輩五<lb/>
言四韻詩一首<hi>李肇國史補互相推敬謂之先輩有司謂之座主</hi>夫𤣥黄備采<lb/>
<pb n="KR4c0076_WYG_004-34b"/>
<hi>一作綵</hi>者繡之用<hi>周禮考工記曰/五色備謂之繡</hi>清越為樂者玉之竒<hi>禮記</hi>
<hi>叩之其聲清越以長樂也</hi>固以慮合𤣥機<hi>見為河/南表</hi>運清俗累<hi>髙𫝊傳德威讃</hi>
<hi>曰早祛俗累</hi>陟降於四始之際<hi>詩序風小雅大雅頌是謂四始</hi>優游於六藝<lb/>
<hi>一作義</hi>之中<hi>漢劉歆傳歆集六藝羣書種别為七略詩序詩有六義焉一曰風二曰賦三曰比四曰興</hi>
<hi>五曰雅六曰頌</hi>竊計前時承榮内署<hi>漢孔光傳徙光為帝太傅位四輔給事中領宿衛供</hi>
<hi>養行内署門户省服御食物</hi>栢臺侍宴<hi>北堂書鈔漢武帝元封三年作栢梁臺詔羣臣能為七言</hi>
<hi>詩者乃得上坐</hi>熊舘從畋<hi>見為汝/南公表</hi>式以風騷<hi>鍾嶸詩品取效風騷便可多得</hi>仰<lb/>
陪天籟<hi>荘子子游曰敢問天籟子綦曰夫吹萬不同而使其自已也</hi>動沛中之舊宅<lb/>
<pb n="KR4c0076_WYG_004-35a"/>
<hi>一作老是漢髙帝紀上令兒皆和習之曰遊子悲故鄉吾雖都關中萬歳之後吾魂魄猶思樂沛</hi>駭汾<lb/>
水之佳人<hi>漢武帝秋風辭蘭有秀兮菊有芳懐佳人兮不能忘泛樓船兮濟汾河横中流兮揚素波</hi>
非首義於論思<hi>見前表</hi>實終篇於潤色<hi>見論/語</hi>光傳樂録<hi>新書</hi>
<hi>藝文志釋智匠古今樂録十三巻</hi>道煥詩家<hi>漢藝文志右歌詩二十八家</hi>況屬詞之<lb/>
工<hi>禮記比事屬辭</hi>言志為最<hi>書詩/言志</hi>自魯毛兆軌<hi>漢書藝文志詩經二十八巻魯</hi>
<hi>齊韓三家應劭曰申公作魯詩后蒼作濟詩韓嬰作韓詩儒林傳毛公趙人也治詩為河間獻王博士</hi>蘇<lb/>
李揚聲<hi>庾信趙國公集序蘇武李陵生於别離之世文選有蘇李贈答詩</hi>代有遺音<hi>禮記</hi>
<hi>一唱而三嘆有遺音者矣</hi>時無絶響<hi>成公綏嘯賦曲既終而絶響</hi>雖古今異制而<lb/>
<pb n="KR4c0076_WYG_004-35b"/>
律吕同歸<hi>後漢律厯志聲有清濁協以律吕</hi>我朝以来此道尤盛皆䧟<lb/>
於偏巧<hi>荘子巧言偏辭</hi>罕或兼材<hi>魏志崔琰等傳評曰自非兼才疇克備諸</hi>枕石潄<lb/>
流<hi>世説孫子荆年少時欲隠語王武子當枕石潄流誤曰潄石枕流王曰流可枕石可潄乎孫曰所以枕流</hi>
<hi>欲洗其耳所以潄石欲礪其齒</hi>則尚於枯槁寂寥之句<hi>後漢黨錮傳論曰遂乃榮華丘</hi>
<hi>壑甘足枯槁</hi>攀鱗附翼<hi>後漢書耿純進曰天下士大夫從大王於矢石之間者其計固望攀龍鱗</hi>
<hi>附鳯翼以成其志耳</hi>則先於驕奢艷佚之篇<hi>魏志阮籍才藻艷逸</hi>推李杜則<lb/>
怨刺居多<hi>新書文藝傳杜甫少與李白齊名時號李杜</hi>效沈宋則綺靡為甚<lb/>
<hi>文藝傳及宋之問沈佺期又加靡麗陸機文賦詩縁情而綺靡</hi>至於秉無私之刀尺<hi>郭泰</hi>
<pb n="KR4c0076_WYG_004-36a"/>
<hi>機詩衣工秉刀尺晉李含傳母令騰得妄弄刀尺</hi>立莫測之門牆<hi>楊子在夷貊則引之在門</hi>
<hi>牆則麾之</hi>自非託於降神<hi>詩維嶽降神生甫及申</hi>安可定夫衆製伏惟<lb/>
閤下比其餘力廓此大中足使同僚<hi>詩我雖異事及爾同僚左傳同官為</hi>
<hi>僚</hi>盡懷愽我不知學者誰可起予<hi>見論語</hi>某比興非工顓<lb/>
䝉有素<hi>漢揚雄傳天降生民倥侗顓䝉</hi>然早聞長者之論<hi>漢張釋之傳絳侯東陽侯</hi>
<hi>稱為長者此兩人言事曽不能出口</hi>夙託詞人之末<hi>漢藝文志詩人之賦麗以則詞人之賦麗</hi>
<hi>以淫辭與詞同</hi>淹翔下位欣託知音抃賀<hi>一作贄</hi>之誠翰墨無寄<lb/>
況乎仲氏實預諸生榮沾洙泗之風<hi>禮記曽子曰啇吾與汝事夫子於洙</hi>
<pb n="KR4c0076_WYG_004-36b"/>
<hi>泗之間任昉行状𢎞洙泗之風</hi>髙列偃商之風<hi>漢儒林傳包商偃之文學</hi>仰惟厚德<lb/>
願沐餘輝輒罄鄙詞上攀清唱<hi>謝靈運詩六引緩清唱</hi>聞郢中之<lb/>
白雪媿列千人<hi>見謝河東公啟</hi>比齊日之黄門慙非八米<hi>集作斗米</hi>
<hi>非隋盧思道傳齊天保中以司空行參軍兼員外散騎侍郎直中書省文宣帝崩當朝文士共作挽歌十首擇</hi>
<hi>其善者用之魏収等不過一二首思道獨有八篇故時人稱為八米盧郎初學記齊職儀曰黄門侍郎與散騎</hi>
<hi>常侍並清華世謂之黄散西齋藂説關中歳以六米七米八米為上中下言在榖取八米取數之多也困學記</hi>
<hi>聞八米盧郎或謂米當為采徐鍇云八米以稻喻之言十稻之中得八粒米也</hi>干冒尊重伏用<lb/>
兢惶其詩五言四首謹封如右<hi>一作别</hi>
<pb n="KR4c0076_WYG_004-37a"/>
　　為舉人獻韓郎中<hi>琮</hi>啟<lb/>
某啟某少承嚴訓早學古文非聖之書未嘗關慮<hi>見為中丞</hi>
<hi>狀</hi>論都之賦頗亦留神<hi>後漢杜篤傳光武欲建都洛邑篤以關中先帝舊京不宜改營</hi>
<hi>洛邑作論都賦奏之</hi>徒以不授<hi>一作/受</hi>綵毫<hi>見為山/南啟</hi>未吞瑞鳥<hi>幽明録桂</hi>
<hi>陽羅君章晝寢夢得一鳥五色雜耀不似人間物夢中因取呑之遂勤學讀九經以清才稱</hi>馳名江<lb/>
左陸機莫及於才多<hi>晉書陸機天才秀逸辭藻宏麗張華嘗謂之曰人之為文長恨才少</hi>
<hi>而子更患其多</hi>擅譽鄴中王粲終聞於體弱<hi>魏文帝與呉質書仲宣獨自善於辭</hi>
<hi>賦惜其體弱不足起其文至於所善古人無以逺過</hi>上下羣士差池累年<hi>詩燕燕于飛差</hi>
<pb n="KR4c0076_WYG_004-37b"/>
<hi>池其羽箋謂張舒其尾翼</hi>頃者輒露疎蕪不思狂簡<hi>見論語</hi>捧爝火以<lb/>
干日御動已光銷<hi>荘子堯譲天下於許由曰日月出矣而爝火不息其於光也不亦難乎廣</hi>
<hi>雅日御曰羲和</hi>抱布鼓以詣雷門忽然聲寢<hi>漢王尊傳尊曰毋持布鼓過雷門注</hi>
<hi>師古曰㑹稽城門有大鼔越擊此鼓聲聞洛陽</hi>不謂郎中搜材路廣<hi>南史謝荘傳於時搜</hi>
<hi>才路狹</hi>登客門寛望犬附書<hi>述異記陸機有犬曰黄耳機至洛中久無家問戲語犬曰</hi>
<hi>汝能齎書取消息否因以筒盛書繋其頸犬南走達家得答馳還</hi>冀雞談易<hi>幽冥録兖州刺史宋</hi>
<hi>處宗沛國人也常愛一長鳴鷄為置牕間後雞作人語與處宗論極有𤣥㫖終日不輟處宗由此學業大集案</hi>
<hi>魏晉諸人以老易並稱皆謂之𤣥𤣥即易也</hi>特垂題目曲賜丹青<hi>並見前</hi>旋屬<lb/>
<pb n="KR4c0076_WYG_004-38a"/>
滎嶓從行<hi>書豫州滎波既豬本作滎播或作滎嶓即滎澤也</hi>神州視膳<hi>史記鄒衍傳中</hi>
<hi>國名曰赤縣神州左傳太子朝夕視君膳</hi>同孟陽之覲蜀<hi>見為栁珪啟</hi>比孝若之<lb/>
歸齊<hi>晉書夏侯湛字孝若譙國譙人也祖威魏兖州刺史父荘淮南太守湛㓜有盛才文章最富善構新</hi>
<hi>詞案湛東方朔畫贊序朔平原厭次人建安中分厭次以為博陵郡故又為郡人大人来守此國僕自京都言</hi>
<hi>歸定省覩先生之縣邑想先生之髙風注此國謂樂陵也歸父為樂陵太守史傳不載漢地理志平原郡屬青州故曰</hi>
<hi>齊也</hi>雖佩恩私竟乖陳謝光隂荏苒<hi>見代僕射表</hi>誠抱勤拳今此秋<lb/>
期<hi>詩秋以為期</hi>遂有天幸<hi>漢霍去病傳/軍亦有天幸</hi>更奉禰衡之刺<hi>見為同州啟</hi>敢<lb/>
無鬷蔑之言<hi>左傳昔叔向適鄭鬷蔑惡欲觀叔向從使之收噐者而徃立於堂下一言而善叔向將飲酒聞之曰</hi>
<pb n="KR4c0076_WYG_004-38b"/>
<hi>必鬷蔑也下執其手以上</hi>某在京多時自夏有疾失外郡薦名之限<lb/>
俯神臯試士之期<hi>西京賦實惟地之奥區神臯</hi>物情既集於宗師<hi>漢藝</hi>
<hi>文志儒家者流宗師仲尼以重其言注宗尊也</hi>公選果歸於令季懐材者皆云<lb/>
道泰抱噐者自謂時来以卞和為玉人無不収之瓊玖<lb/>
<hi>詩報之以瓊玖卞和見為栁珪啟</hi>得蹇修為媒氏無不嫁之娉婷<hi>離騷吾令</hi>
<hi>豐隆椉雲兮求虙妃之所在解佩纕以結言兮吾令蹇修以為理注蹇修人名周禮媒氏掌萬民之判辛延年</hi>
<hi>詩不意金吾子娉婷過吾廬杜甫詩喚人看腰褭不嫁惜娉婷</hi>是以願托一拳<hi>見中庸</hi>潛<lb/>
布百兩<hi>詩之子于歸百兩御之</hi>顧方流而有託<hi>顔延之詩玉水記方流璿源載圓折</hi>
<pb n="KR4c0076_WYG_004-39a"/>
慮良㑹之猶賖<hi>古詩今日良宴㑹</hi>伏惟郎中與先輩賢弟價重<lb/>
兩劉<hi>晉書劉琨字越石兄輿字慶孫並名著當時京都為之語曰洛中奕奕慶孫越石劉峻辨命論廹世</hi>
<hi>有沛國劉瓛瓛弟璡並一時秀士也</hi>譽髙二陸<hi>晉書陸雲少與兄機齊名雖文章不及機而持論過</hi>
<hi>之號曰二陸</hi>比李膺則仙舟對棹方馬融則絳帳雙褰<hi>見為山南</hi>
<hi>啟</hi>若某者雖陋若左思<hi>世説潘岳有姿容少時挾彈出洛陽道婦人遇者莫不連手共</hi>
<hi>縈之左太沖絶醜亦復效岳遨遊於是羣嫗齊共亂唾之委頓而退</hi>瘦同沈約<hi>南史沈約有志台司</hi>
<hi>梁武帝不用以書陳情於徐勉言已老病革帶常應移孔</hi>無庾信之腰腹<hi>周庾信傳身長八尺</hi>
<hi>腰帯十圍容止頺然有過人者</hi>乏崔琰之鬚眉<hi>見為山南啟</hi>然至於感分識<lb/>
<pb n="KR4c0076_WYG_004-39b"/>
歸銜誠議報將酬楊寶則就雀求環欲答孔愉則從龜<lb/>
覓印<hi>見謝座主啟</hi>推其異類不後他人謹復䄂<hi>一作陳</hi>新文重<lb/>
干清鍳馬卿室邇孔子墻髙遲面莫由隳肝無所<hi>漢蒯通傳</hi>
<hi>臣願披心腹隳肝胆</hi>任重道逺<hi>見論/語</hi>方懷驥坂之長鳴<hi>見獻河東公啟</hi>一<lb/>
日三秋<hi>詩一日不見如三秋兮</hi>空咏馬嵬之清什<hi>舊書肅宗紀楊國忠諷𤣥宗幸</hi>
<hi>蜀至馬嵬頓六軍不進大將軍陳𤣥禮請誅楊氏於是誅國忠賜貴妃自盡陜西通志馬嵬坡在西安府興平</hi>
<hi>縣西二十五里案義山有馬嵬詩二首或琮亦賦之也</hi>知深可恃<hi>謝靈運謝知深覺命輕</hi>言<lb/>
切成煩<hi>左傳嘖有煩言</hi>幽谷未見於鶯喬<hi>詩伐木丁丁鳥鳴嚶嚶出自幽谷遷于喬</hi>
<pb n="KR4c0076_WYG_004-40a"/>
<hi>木</hi>曲沼空勤於鳬藻<hi>魏文帝紀注臣妾/逺近莫不鳬藻</hi>仰瞻几閣<hi>漢刑法志</hi>
<hi>文書盈於几間</hi>伏待簡書謹啟<lb/>
　　為某先輩獻集賢相公啟<hi>箋舊書魏謩傳謩字申之鉅鹿人大中二年十</hi>
　　　<hi>月兼户部侍郎尋以本官同平章事兼集賢大學士謩乃徵之五世孫也</hi>
某啟某竊觀<hi>一作覩</hi>貞觀朝書伏見文皇帝因夢吹塵方<lb/>
求風后<hi>帝王世紀黄帝夢大風吹天下之塵姤皆去又夢人執千鈞之弩驅羊萬羣帝寤而嘆曰天下</hi>
<hi>豈有姓風名后姓力名牧者也依二占而求之得風后於海隅登以為相得力牧於大澤進以為将</hi>于畋<lb/>
問卜始載磻溪<hi>史記齊世家吕尚以漁釣干周西伯西伯将出獵卜之曰所獲非龍非彲非虎</hi>
<pb n="KR4c0076_WYG_004-40b"/>
<hi>非羆所獲霸王之輔於是西伯獵果遇太公於渭之陽載與俱歸立為師水經注渭水之右磻溪水注之谿中</hi>
<hi>有泉謂之兹泉吕氏春秋所謂太公釣兹泉也</hi>事偉於王圖<hi>一作塗非</hi>道光於帝載<lb/>
<hi>書咨四岳有能奮庸熙帝之載</hi>下惟敷袵<hi>離騷跪敷祍/以陳辭兮</hi>上則虛襟<hi>晉涼後主</hi>
<hi>𫝊汜稱疏曰虛襟下士廣招英雋</hi>纒綿圖緯之前<hi>任昉序圖緯著王佐之符</hi>窈窕天<lb/>
人之際<hi>董仲舒賢良䇿天人相與之際甚可畏也</hi>崇基立極<hi>沈約碑文崇基巖巖長瀾瀰瀰</hi>
四足雖斷於神<hi>一作巨</hi>鼇<hi>三皇本紀女媧鍊五色石以補天斷鼇足以立四極聚蘆灰以</hi>
<hi>止滔水</hi>開物成功<hi>易開物/成務</hi>七竅仍沾於混沌<hi>荘子鯈與忽謀報混沌之</hi>
<hi>德曰人皆有七竅此獨無有嘗試鑿之七日而混沌死</hi>禹羞乘輦<hi>史記夏本紀禹陸行乗車水行</hi>
<pb n="KR4c0076_WYG_004-41a"/>
<hi>乘船泥行乘橇山行乗檋</hi>舜恥彈琴<hi>見為榮/陽公表</hi>白烏巳見於將雛<hi>孫柔之瑞</hi>
<hi>應圖白烏宗廟肅敬則至晉禮樂志吳歌雜曲一曰鳳將雛</hi>朱草仍聞於滯穗<hi>詩彼有遺</hi>
<hi>秉此有滯穗朱草見為汝南公表</hi>共工蚩尤之輩<hi>司馬貞三皇紀女媧氏末年諸侯有共工</hi>
<hi>氏任智刑以强霸蚩尤見下序</hi>與貳負同拘<hi>山海經貳負之臣曰危與貳負殺窫窳帝乃梏</hi>
<hi>之於疏屬之山桎其右足反縛兩手以髪繫之於山上磐石之下劉逵吳都賦注漢宣帝擊磻石於上郡䧟得</hi>
<hi>石室其中有反縳械人劉向曰此貳負之臣也</hi>豕韋晉耳之徒<hi>左傳晉文公名重耳豕韋見前</hi>
與七雄<hi>一作騅</hi>共御<hi>張衡東京賦七雄並争薛綜曰韓魏燕趙齊楚秦也  案自此以上謂太</hi>
<hi>宗平亂魏徵佐命之事</hi>是以今上以貽謀負扆<hi>詩貽厥孫謀禮記天子負斧依南向</hi>
<pb n="KR4c0076_WYG_004-41b"/>
<hi>而立</hi>相公以餘慶持衡<hi>易積善之家必有餘慶後漢郊祀志九世之帝方明聖持衡樞</hi>用<lb/>
十一德之資<hi>後漢楊彪傳大㑹公卿議曰髙祖都關中十有一世光武宫洛陽於今亦十一世矣</hi>
贊七百年之祚<hi>見前表</hi>古猶今也仁豈逺乎伏惟相公日<lb/>
觀同光<hi>見為京兆公表</hi>天球並價<hi>書大玉夷玉天/球河圖在東序</hi>揚鋒露鍔<hi>莊子</hi>
<hi>天子之劔以燕谿石城為鋒齊岱為岳</hi>則武庫常開<hi>史記樗里子傳至漢興武庫正直其墓晉</hi>
<hi>杜預傳朝野稱美號曰杜武庫言其無所不有也</hi>散藻摛華<hi>班固答賔戲摛藻如春華</hi>則文<lb/>
星鎮見<hi>晉天文志文昌文星在北斗魁前</hi>一言悟主<hi>漢車千秋傳特以一言悟意旬月取</hi>
<hi>宰相封侯世未嘗有也</hi>三接承恩<hi>易畫日/三接</hi>季孟伊繇<hi>伊尹咎繇</hi>友朋蕭<lb/>
<pb n="KR4c0076_WYG_004-42a"/>
邴<hi>蕭何邴吉</hi>漢皇發論十萬常媿於淮隂<hi>漢韓信傳信曰陛下不過能將十萬</hi>
<hi>如臣多多益辦耳</hi>齊后推誠一二皆歸於仲父<hi>呉張昭傳孫䇿笑曰昔管子相</hi>
<hi>齊一則仲父二則仲父而桓公為霸者宗</hi>百度既已貞矣<hi>書百度惟貞</hi>九流又復<lb/>
諳焉<hi>郭璞爾雅序誠九流之津涉六藝之鈐鍵邢昺疏案漢書藝文志儒家者流出於司徒之官道家者</hi>
<hi>流出於史官隂陽者流出於羲和之官法家者流出於理官名家者流出於禮官墨家者流出於清廟之官從</hi>
<hi>橫家者流出於行人之官雜家者流出於議官農家者流出於農稷之官此九流之大㫖也</hi>牆東竈<lb/>
北<hi>後漢書逸民傳王君公儈牛自隠時人語曰避世牆東王君公獨行傳向栩常於竈北坐板牀上如是積</hi>
<hi>久板乃有膝踝足指之處</hi>隠淪者咸欲呈材<hi>桓譚新論天下神人五一曰神仙二曰隠淪</hi>
<pb n="KR4c0076_WYG_004-42b"/>
猿飲鳥言<hi>管子墜㟁三仭人之所大難也而猿猱飲焉漢西域傳烏秅國山居田石間有白草累石</hi>
<hi>為室民接手飲師古曰自髙山下谿澗中飲水故接連其手如猿之為後漢度尚傳抗徐守宣城長椎髻鳥語</hi>
<hi>之人置於縣下韓愈送區冊文小吏百餘家皆鳥言夷面</hi>僻陋者皆思入貢<hi>左傳莒子曰僻</hi>
<hi>陋在夷</hi>莊生獻臂<hi>莊子子輿曰浸假而化予之左臂以為雞予因以求時夜浸假而化予之右臂</hi>
<hi>以為彈予因以求鴞炙</hi>楊子拔毛<hi>列子禽子問楊朱曰去子體之一毛以濟一世汝為之乎楊子</hi>
<hi>曰世固非一毛之所濟</hi>三百篇之詩更無諷刺<hi>詩序上以風化下下以風刺上詳見</hi>
<hi>表</hi>二百年之史永絶譏嫌<hi>杜預春秋序附于二百四十二年行事王道之正人倫之</hi>
<hi>紀備矣後漢馬嚴傳閉門自守猶復慮致譏嫌</hi>斯乃百代可知一言可<hi>一作以</hi>蔽<lb/>
<pb n="KR4c0076_WYG_004-43a"/>
<hi>見論語</hi>豈立錐側管<hi>莊子魏牟謂公孫龍曰規規而求之以察索之以辨是直用管窺天用錐</hi>
<hi>指地不亦小乎</hi>可折齒尋環<hi>左傳鮑子曰女忘君之為孺子牛而折其齒乎而背之也晉羊祐傳</hi>
<hi>祐年五歲時令乳母取所弄金環乳母曰汝先無此物祐即詣鄰人東垣桑樹間探得之</hi>巍乎焕乎<lb/>
盛矣美矣若某者剖<hi>一作刳</hi>心寡竅<hi>史記殷本紀紂怒曰吾聞聖人心有七竅</hi>
<hi>剖比干觀其心</hi>對面多牆<hi>書不學/牆面</hi>小比焦螟敢矜巢穴<hi>一作窟列子江</hi>
<hi>浦之間生麽蟲名曰焦螟羣飛而集於蚊蜨</hi>微同觸氏寧務戰爭<hi>見上尚書啟</hi>徒<lb/>
以簪紱承家階庭受訓堂中得桂已有前叨幕下開蓮<lb/>
仍當後忝<hi>並見前</hi>所宜結囊無咎<hi>易括囊无/咎无譽</hi>綵服為榮<hi>髙士</hi>
<pb n="KR4c0076_WYG_004-43b"/>
<hi>傳老萊子年七十作嬰兒戲著五色斑斕衣取水上堂跌仆卧地為小兒啼</hi>絶方朔之上書<lb/>
<hi>漢東方朔傳武帝初即位四方士多上書言得失自衒鬻者以干數朔初來上書文辭不遜髙自稱譽上偉之</hi>
<hi>令待詔公車</hi>罷禰衡之投刺<hi>見為同/州啓</hi>直以措心賢路<hi>漢劉向傳更生</hi>
<hi>使其外親上言進望之等以通賢者之路</hi>誓志昌時既慕義無窮<hi>並見前</hi>思有<lb/>
道則見伏惟相公霧能蔚豹<hi>見為栁珪啓</hi>雷<hi>一作/燔非</hi>可燒龍<hi>卲氏</hi>
<hi>聞見録魚躍龍門雷為燒尾乃化為龍</hi>為百氏之指南<hi>漢書叙傳總百氏贊篇章崔豹古今</hi>
<hi>汢黄帝與蚩尤戰於涿鹿之野蚩尤作大霧軍士皆迷路帝作指南車蜀志許靖字文休南陽宋仲子與蜀郡</hi>
<hi>太守書曰文休有當世之具足下當以為指南</hi>作九州之木鐸<hi>書毎歲孟春遒人以木鐸徇于</hi>
<pb n="KR4c0076_WYG_004-44a"/>
<hi>路論語儀封人曰天將以夫子為木鐸</hi>任安彦國已在於廏中<hi>史記田叔傳禇先生</hi>
<hi>曰田仁故與任安相善俱為衛將軍舍人居門下家貧無錢用以事將軍家監家監使養惡齧馬兩人同牀卧</hi>
<hi>仁竊言曰不知人哉家監也任安曰將軍尚不知人何乃家監也晉書胡母輔之傳輔之字彦國擅髙名有知</hi>
<hi>人之鑒王尼傳初為䕶軍府軍士胡母輔之與王澄𫝊暢劉輿荀邃裴遐欲解之乃齎羊酒詣䕶軍門門吏疏</hi>
<hi>名呈䕶軍䕶軍歎曰諸名士持羊酒來將有以也尼時以給府養馬輔之等入遂坐馬廏下與尼炙羊飲酒醉</hi>
<hi>飽而去竟不見䕶軍䕶軍大驚即與尼長假因免為兵</hi>揚子馬卿並歸於門下<hi>漢書</hi>
<hi>揚雄傳雄年四十餘自蜀來至游京師大司馬車騎將軍王音竒其文雅召以為門下吏司馬相如傳字長卿</hi>
<hi>事景帝為武騎常侍非其好也時梁孝王來朝從游説之士鄒陽枚乗嚴忌夫子之徒相如見而説之因病免</hi>
<pb n="KR4c0076_WYG_004-44b"/>
<hi>客游梁</hi>而猶渇飢未副影響無寧請客者不解衾禂<hi>詩抱衾與</hi>
<hi>禂</hi>當關者空存<hi>一作/有</hi>皮骨<hi>東觀漢記汝郁載病公車臺遣兩當關扶入拜郎中</hi>此<lb/>
某所以淮山逺至<hi>見為柳珪啟</hi>漢棧斯來<hi>漢書張良説漢王燒絶棧道注路險</hi>
<hi>不容行架木而度名曰棧道在漢中</hi>望姬旦之吐飡<hi>史記伯禽就封周公戒之曰我一沐三捉</hi>
<hi>髪一飯三吐哺起以待士猶恐失天下之賢人</hi>冀張華之倒屣<hi>後漢書蔡邕聞王粲在門倒屣</hi>
<hi>迎之曰此王公孫有異才吾不如也案晉書張華性好人物誘進不倦至於窮賤候門之士有一介之善者便</hi>
<hi>咨嗟稱詠為之延譽又陸機與弟雲俱入洛造太常張華華素重其名如舊相識曰伐吳之役利獲二俊倒屣</hi>
<hi>事未閒</hi>以昇堂客衆擁篲人多<hi>史記鄒衍如燕燕昭王擁篲先驅列弟子之坐受業</hi>
<pb n="KR4c0076_WYG_004-45a"/>
<hi>馬</hi>苟無鬷蔑之言<hi>見為舉/人啟</hi>難佐仲宣之陋<hi>魏王粲傳劉表以粲貌寢而體弱通</hi>
<hi>侻不甚重也</hi>今輒以常所著文若干首上獻伏惟少迴巖電<hi>世說裴令</hi>
<hi>公目王安豐眼爛爛如巖下電</hi>微駐台星<hi>史記天官書魁下六星兩兩相比者名曰三能能音台晉天文志三</hi>
<hi>公之位在天曰三台</hi>固無望於討論庶或觀於指趣<hi>晉徐邈傳開釋文義標明指趣</hi>儻<lb/>
蕭稂可刈<hi>詩冽彼下泉浸彼苞稂又冽彼下泉浸彼苞蕭</hi>菅蒯無遺<hi>左傳引詩曰雖有絲麻無棄菅</hi>
<hi>蒯</hi>䝉文宣一字之褒<hi>通鑑開元二十七年追封孔子為文宣王穀梁傳一字之褒寵踰華衮片言之</hi>
<hi>貶辱過斧鉞</hi>得𤣥晏三都之序<hi>晉書皇甫謐傳謐字士安自號𤣥晏先生文苑傳左思賦三都自以</hi>
<hi>其作不謝班張恐以人廢言安定皇甫謐有髙譽思造而示之謐稱善為其賦序</hi>便若神巫去厲<hi>莊子</hi>
<pb n="KR4c0076_WYG_004-45b"/>
<hi>鄭有神巫曰季咸說苑古者有菑者謂之厲</hi>司命添年<hi>周禮太宗伯以槱燎祀司中司命莊子吾使司命復</hi>
<hi>生子形史記天官書斗魁戴匡六星曰文昌宫一曰上將二曰次將三曰貴相四曰司命五曰司中六曰司祿晉天文志</hi>
<hi>司命主夀御覽引隨巢子云司命益年而民不夭</hi>禱祝之誠造次於是門遥閶闔<lb/>
<hi>離騷吾今帝閽開關兮倚閶闔而望予注閶闔天門也</hi>路隔瀛洲<hi>漢郊祀志蓬萊方丈瀛洲三神山者</hi>
<hi>其傳在勃海中去人不逺盖嘗有至者諸僊人及不死之藥皆在焉</hi>於人世存思<hi>雲笈七籖有老君存</hi>
<hi>思圖</hi>空移氣序<hi>南史沈約傳約曰公自至京邑巳移氣序</hi>以塵中仰望未見端倪<lb/>
<hi>見為河東公啓</hi>希陪上士之流<hi>老子上士聞/道勤而行之</hi>終預羣仙之末<hi>集仙録羣</hi>
<hi>仙畢集位髙者乗鸞次乗麒麟次乗龍</hi>祈恩望徳乃百斯生干冐威嚴下<lb/>
<pb n="KR4c0076_WYG_004-46a"/>
情無任惶懼感激之至謹啟<lb/>
　　獻相國京兆公啟<lb/>
某啟人稟五行之秀<hi>禮記人者五行之秀氣也</hi>備七情之動<hi>禮記何謂人情</hi>
<hi>喜怒哀懼愛惡欲七者弗學而能</hi>必有詠歎<hi>詩序情動於中而形於言言之不足故嗟嘆之嗟嘆</hi>
<hi>之不足故咏歌之</hi>以通性靈<hi>鍾嶸詩評嗣宗詠懐之作可以陶性靈發幽思</hi>故隂慘陽<lb/>
舒<hi>西京賦夫人在陽時則舒在隂時則惨此牽乎天者</hi>其塗不一安樂哀思<hi>禮記治世</hi>
<hi>之音安以樂其政和亂世之音怨以怒其政乖亡國之音哀以思其民困</hi>厥源數千遠則鄘<lb/>
邶齊曹<hi>詩疏邶鄘衛三國三監故地也紂都焉武王分朝歌而北謂之邶南謂之鄘東謂之衛以封諸</hi>
<pb n="KR4c0076_WYG_004-46b"/>
<hi>侯衛後并得邶鄘之地邶鄘之詩皆為衛事而猶繋其故國之名者不與衛之滅國也曹者兖州陶邱之北地</hi>
<hi>名武王以封弟振鐸其封域在雷夏菏澤之野昭公好奢而任小人曹之變風始作齊太師吕望封於齊都營</hi>
<hi>邱通工商之業便魚鹽之利民多歸之後五世哀公政衰荒滛怠慢紀侯譖之於周懿王使烹焉齊人變風始</hi>
<hi>作</hi>以揚領袖<hi>梁簡文帝與湘東王書文章未墜必有英絶領袖之者</hi>近則蘇李顔<lb/>
謝<hi>鍾嶸詩評序謝客為元嘉之雄顔延年為輔蘇李見前</hi>用極菁華<hi>竹書記年帝載歌曰鼚乎</hi>
<hi>鼔之軒乎舞之菁華已竭蹇裳去之</hi>嘈囋而鐘鼓在懸<hi>陸機文賦務嘈囋而妖冶濟曰嘈囋</hi>
<hi>浮艷聲</hi>煥爛而錦繡入翫<hi>見為同州啟</hi>刺時見志各有取焉某<lb/>
爰自弱齡側聞古義留連薄宦<hi>任昉表薄宦東朝謝病下邑</hi>感念離<lb/>
<pb n="KR4c0076_WYG_004-47a"/>
羣<hi>禮記子夏曰吾離羣而索居亦巳久矣</hi>東至泰山空吟梁父<hi>蜀志諸葛亮瑯琊人</hi>
<hi>父珪泰山郡丞亮早孤躬耕隴畝好為梁父吟自比管仲樂毅</hi>南遊郢澤徒和陽春<hi>見謝</hi>
<hi>河東公啟</hi>游於自得之場實竊德音之選<hi>禮記天下大定然後正六律和五聲</hi>
<hi>弦歌詩頌此之謂德音</hi>伏惟相公既秉<hi>集作康</hi>大政復振斯文論風雨<lb/>
則秋枿<hi>一作卉</hi>芬華語霜霰則春條零落<hi>劉峻廣絶交論叙温燠則寒谷</hi>
<hi>成暄論嚴苦則春藂零葉</hi>發軔於風力<hi>風后力牧楚辭朝發軔兮天津詳為先輩啓</hi>解鞍<lb/>
於伊咎<hi>後漢班固傳奏記曰詳唐殷之舉察伊臯之薦</hi>宫商資正始之音<hi>詩序周南</hi>
<hi>召南正始之道王化之基</hi>寒暑協中和之序<hi>漢地理志混同天下壹之乎中和然後王教成</hi>
<pb n="KR4c0076_WYG_004-47b"/>
<hi>也</hi>是故贄其纓拾<hi>禮記野外軍中無贄以纓拾矢可也</hi>俟彼斧斤神氣雖<lb/>
怯於大巫<hi>呉書張紘見陳琳作武庫賦歎之琳曰僕在河北少文人易為雄伯今足下子布在彼所謂小</hi>
<hi>巫見大巫神氣殫矣</hi>名字願聞於下客<hi>列士傳孟嘗君上客食肉中客食魚下客食菜</hi>舊<lb/>
詩一百首謹封如别延之設問希鮑昭之一言<hi>南史顔延之傳</hi>
<hi>延之嘗問鮑昭已與靈運優劣昭曰謝五言如初發芙蓉自然可愛君詩若鋪錦列繡亦雕繢滿眼</hi>何遜<lb/>
著名繫沈約之三讀<hi>南史何遜傳沈約嘗謂遜曰吾每讀卿詩一日三復猶不能已</hi>干<lb/>
冒嚴重延望恩輝進退之間若據泉谷<hi>詩進退維谷</hi>伏惟俯<lb/>
賜容納謹啟<lb/>
<pb n="KR4c0076_WYG_004-48a"/>
　　為張周封上楊相公啓<hi>箋舊書開成三年正月楊嗣復同中書門下平章事</hi>
某啟某聞不祥之金大冶所惡<hi>見為滎陽公狀</hi>自衒之士明時<lb/>
不容<hi>曹植表自衒自媒者士女之醜行也</hi>斯實格言<hi>潘岳閒居賦奉周任之格言善曰論語考</hi>
<hi>比䜟賜問曰格言成法亦可以次序也</hi>足為垂訓<hi>陸倕石闕銘作範垂訓</hi>然或顧逢<lb/>
伯樂但伏鹽車<hi>見獻河河公啓</hi>聽屬鍾期不調緑綺<hi>列子伯牙善鼓琴鍾</hi>
<hi>子期善聽傅𤣥琴賦序蔡邕有綠綺琴</hi>臯壤摇落<hi>謝朓辭隨王牋臯壤摇落對之惆悵莊子山林</hi>
<hi>與臯壤與使我欣欣然而樂樂未已也哀又繼之</hi>老大悲傷<hi>古樂府辭少年不努力老大徒傷悲</hi>
同劉勝之寒蟬<hi>後漢黨錮傳劉勝隱情惜已自同寒蟬</hi>效子綦之枯木<hi>莊子</hi>
<pb n="KR4c0076_WYG_004-48b"/>
<hi>南郭子綦隱几而坐顔成子游曰何居形固可使如槁木而心固可使如死灰乎</hi>則亦跡歸棄<lb/>
世行闕揚名<hi>孝經揚名於後世</hi>某價乏琳琅<hi>爾雅崑崙之山有璆琳琅焉</hi>譽<lb/>
輕鄉曲<hi>司馬遷報任安書僕少負不羈之才長無鄉曲之譽</hi>麤沾科第薄涉藝文<lb/>
錐不穎於囊中<hi>見為鹽州狀</hi>水竟深於山上<hi>魏鄧艾傳初魏當伐蜀夢坐山</hi>
<hi>上而有流水以問征虜䕶軍爰紹紹曰按易卦山上有有水曰蹇繇曰蹇利西南不利東北孔子曰蹇利西南往</hi>
<hi>功也不利東北其道窮也往必克蜀殆不還乎</hi>淹留蓮幕<hi>一作/侯國</hi>棲託<hi>一作祇事</hi>戎麾<lb/>
插羽佩鞬<hi>並見前</hi>從相公於闗右<hi>王粲從軍詩相公征闗右赫怒震天威善曰曹</hi>
<hi>操為丞相故曰相公</hi>束書載筆隨校尉於河源<hi>漢張騫傳騫以枝尉從大將軍擊匈</hi>
<pb n="KR4c0076_WYG_004-49a"/>
<hi>奴又漢使窮河源其山多玉石采來天子案古圖書名河所出山曰崑崙鮑昭樂府詩始隨張校尉占募到河</hi>
<hi>源</hi>自北徂南<hi>一作/東</hi>已秋復夏心驚於急絃勁矢<hi>陸機詩年往迅</hi>
<hi>勁矢時來亮急絃</hi>目斷於高足要津<hi>古詩何不䇿髙足先據要路津</hi>而又永念<lb/>
敝廬空餘喬木山<hi>英華作月非</hi>中桂樹遠媿於幽人<hi>淮南招隠詩桂</hi>
<hi>樹藂生兮山之幽</hi>日暮柴車莫追於傲吏<hi>後漢逸民傳韓康字伯休桓帝以安車聘</hi>
<hi>之使者奉詔造康康辭安車自乗柴車冒晨先使者發至亭康因逃遁江淹雜體詩日暮巾柴車路闇光已夕</hi>
<hi>郭璞詩漆園有傲吏</hi>捋鬚理鬢<hi>世説補王國寶構謝太傅於孝武帝召桓子野飲太傅亦在坐桓撫</hi>
<hi>箏而歌曹子建怨詩太傅泣下捋其鬚曰使君於此處不几晉王㳟傳自理鬚鬢神無懼容</hi>霜雪呈<lb/>
<pb n="KR4c0076_WYG_004-49b"/>
姿<hi>孔融薦禰衡表志懷霜雪</hi>弔影颺音<hi>曹植責躬表形影相弔五情愧赧</hi>煙霞絶想<lb/>
<hi>南史沈炯傳表曰瞻仰煙霞伏增悽戀</hi>徒以相公遠敦世故容在㤙門存<lb/>
趙氏之孤<hi>史記屠㟁賈誅趙氏朔之婦有遺腹生男程嬰公孫<graphic n="KR2761" url="https://raw.githubusercontent.com/kanripo/KR-Gaiji/master/images/KR2761.png" mimeType="image/png"/>臼謀取他人嬰兒負之匿山中嬰</hi>
<hi>出謬言趙氏孤處遂殺杵臼孤兒趙氏真孤反在</hi>受梁王之禮<hi>漢文三王傳梁孝王武招延四</hi>
<hi>方豪傑自山東遊士莫不至齊人羊勝公孫詭鄒陽之屬</hi>竽將濫吹<hi>韓子齊宣王使人吹竽必三百</hi>
<hi>人南郭先生不善竽而濫於三百之中食禄宣王死湣王立好一一聽之先生乃逃</hi>石有參瓊<hi>闞子</hi>
<hi>宋愚人得燕石以為大寳藏以華櫃十重緹巾十襲客掩口胡盧而笑</hi>咳唾隨風眄睞成<lb/>
飾<hi>任昉到大司馬記室表咳唾為恩眄睞成飾</hi>追維疇曩<hi>盧諶詩借曰如昨忽為疇曩</hi>曾<lb/>
<pb n="KR4c0076_WYG_004-50a"/>
是逢迎<hi>戰國策田光造燕太子跪而逢迎郤行為道</hi>蜀郡登文翁之堂<hi>漢循吏傳</hi>
<hi>文翁為蜀郡守修起學官於成都市中招下縣子弟以為學官弟子至今巴蜀好文雅文翁之化也</hi>上國<lb/>
醉曹參之酒<hi>漢曹參傳參代何為相國日飲醇酒卿大夫以下吏及賔客見參不事事來者皆欲</hi>
<hi>有言參輒飲以醇酒</hi>吹嘘盡力<hi>一作力盡非後漢鄭泰傳孔公緒嘘枯吹生</hi>撫愛形顔<lb/>
<hi>漢張安世傳安世瘦懼形於顔色蔡琰詩雖苟活兮無形顔</hi>雖以捧承莫能銜戴况<lb/>
許之髙選<hi>通典呉時餘曹通為高選而吏部特一時之俊</hi>光彼宦情<hi>晉書阮籍曰吾少無</hi>
<hi>宦情</hi>以曲臺之任用猶輕憲署之發揮方盛<hi>並見表</hi>仍期官<lb/>
牒<hi>漢匡衡傳但以無階朝廷故隨牒在逺方師古曰隨牒謂隨選補之恒牒不被超擢者</hi>不越歲<lb/>
<pb n="KR4c0076_WYG_004-50b"/>
時今則節邁白藏<hi>梁元帝纂要秋曰白藏</hi>候臨𤣥律<hi>謝惠連雪賦𤣥律窮嚴氣</hi>
<hi>升</hi>燕雖戀主<hi>見為崔/從事啓</hi>馬亦嘶風<hi>見為濮陽公狀</hi>郭汲還州尚不<lb/>
欺於童子<hi>後漢郭伋傳汲前在并州始至行部到西河美稷有童兒數百各騎竹馬道次迎拜及事</hi>
<hi>訖復送至郭外問使君何日當還汲與為期既還先期一日伋為違信於諸兒遂止於野亭須期乃入</hi>文<lb/>
侯校獵寧爽約於虞人<hi>韓子魏文侯與虞人期獵明日㑹天疾風文侯曰不可以風疾</hi>
<hi>之故而失信遂往犯風而罷虞人</hi>苟四時之信是孚<hi>魏略曹植上書曰古者聖君與日月</hi>
<hi>齊其明四時等其序</hi>亦一諾之恩斯及<hi>漢書楚人諺曰得黄金百不如得季布諾</hi>况自<lb/>
元和已後公侯冡嗣卿士子孫與之同時歴然可數莫<lb/>
<pb n="KR4c0076_WYG_004-51a"/>
不翔踰鳥道<hi>南中志交阯郡治龍編自興古鳥道四百里</hi>泳出龍津<hi>見為同州啟</hi>
或並命南臺或迭居青瑣<hi>並見表</hi>金朱照耀<hi>楊子法言或曰使我紆朱</hi>
<hi>懷金其樂可量也</hi>軒蓋追隨<hi>見前/啟</hi>某雖忝伊人<hi>詩所謂/伊人</hi>亦惟<hi>一作</hi>
<hi>共推</hi>華冑<hi>南史何昌㝢謂坐/客曰遥遥華胄</hi>比王謝之子弟<hi>世説王謝舊齊名</hi>誠<lb/>
有重輕在嵇呂之交朋<hi>顔延之五君詠交吕既鴻軒攀嵇亦鳯舉</hi>宿常連接<lb/>
<hi>魏文帝與呉質書行則連輿止則接席</hi>而獨分光鄰女<hi>戰國䇿甘茂亡秦旦之齊出闗遇蘇</hi>
<hi>子曰江上之處女有家貧而無燭者謂隣女曰妾以無燭故常先至掃室布席何愛於餘明之在四壁者幸以</hi>
<hi>賜妾</hi>貸潤監河<hi>莊子莊周家貧往貸粟於監河侯曰視車轍中有鮒魚焉曰我東海之波臣也君豈</hi>
<pb n="KR4c0076_WYG_004-51b"/>
<hi>有升斗之水活我哉</hi>野鶴天麟<hi>晉書嵇紹始入洛或謂王戎曰昨於稠人中見嵇紹昻昂然如野鶴</hi>
<hi>之在雞羣陳徐陵傳陵年數歲誌手摩其頂曰天上石麒麟也</hi>　絶比倫於朝右<hi>盧諶詩謬</hi>
<hi>共疲𨽻授之朝右</hi>髯參短簿<hi>見謝宗卿啟</hi>因擬議於軍前竊聽重言<lb/>
<hi>莊子有重言寓言巵言</hi>常興深嘆是以願馳蹇步誓奉光塵<hi>呉志陸遜</hi>
<hi>與關侯書曰延慕光塵思稟良規</hi>倘或厠錯薪之斯翹<hi>詩翹翹錯薪言刈其楚</hi>咏<lb/>
歸荑之<hi>一作於</hi>自牧<hi>詩自牧歸荑洵美且異</hi>少窺上路試睨重霄擊<lb/>
水三千蹔隨鵬運<hi>見為安平公表</hi>澄流十二免使魚勞<hi>澄當作墱水經</hi>
<hi>注魏武王堨漳水迴流東注號天井堰里中作十二墱墱相去三百步令互相灌注一源分為十二流皆懸水</hi>
<pb n="KR4c0076_WYG_004-52a"/>
<hi>門故左思之賦魏都謂墱流十二同源異口也詩箋魚勞則尾赤</hi>猶能贊敘燮調<hi>見上時相</hi>
<hi>啟</hi>謳歌鎔範<hi>王融䇿秀才文且有後命復兹鎔範</hi>庶無雅拜以累於君公<lb/>
<hi>漢何武傳武字君公徙京兆尹二歲坐舉方正所舉者槃辟雅拜有司以為譌衆虚偽武坐左遷楚内史</hi>不<lb/>
使繁聲見憂於仲子<hi>後漢宋𢎞傳𢎞字仲子薦沛國桓譚帝令鼓琴好其繁聲𢎞聞之不</hi>
<hi>悦悔於薦舉</hi>心懷右席夢結邊城寓尺牘而畏達空圅<hi>漢游俠傳</hi>
<hi>陳遵性善書與人尺牘主皆藏去以為榮晉書桓温將以殷浩為尚書令浩欣然將答書慮有謬誤開閉者數</hi>
<hi>十竟達空函大忤温意由是遂絶</hi>冩丹誠而慙非健筆<hi>曹植表乃臣丹情之至願任昉</hi>
<hi>表永昌之丹慊獲申又陛下察其丹欵善曰曹大家蟬賦云復丹欵之未足北史突厥傳君肅謂處羅曰今啟</hi>
<pb n="KR4c0076_WYG_004-52b"/>
<hi>民入臣天子甚有丹誠者何也魏文帝與呉質書孔璋鵡章表殊健微為繁富杜甫詩聲華當健筆又健筆凌鸚</hi>
<hi>又凌雲健筆意縱橫岑參詩雄詞健筆皆若飛</hi>仰望恩顧下情無任攀戀感激<lb/>
惶懼之至<lb/>
　<lb/>
　<lb/>
　<lb/>
　<lb/>
　李義山文集箋註巻四<lb/>
</p>
<p>
</p>
  </div>
</body>
</text>
</TEI>
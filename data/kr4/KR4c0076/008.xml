<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李義山文集箋註巻八</head> <lb/>
    <p>
<pb n="KR4c0076_WYG_008-1a"/>
欽定四庫全書<lb/>
　李義山文集箋註巻八<lb/>
　　　　　　　　　　　監察御史徐樹穀箋<lb/>
　　　　　　　　　　　山東提學僉事徐炯註<lb/>
　祝文<lb/>
　　祭桂州城隍神祝文<hi>何孟春餘冬序録城隉之祀莫詳其始先儒謂既有社不</hi>
　　　<hi>應復有城隍唐李陽氷縉雲城隍記謂祝典無吳越有爾然成都城隍祠太和中李徳裕所建</hi>
　　　<hi>張説有祭城隍文杜牧有祭黄州城隍文則不獨吳越為然又蕪湖城隍建於吳赤烏二年髙</hi>
<pb n="KR4c0076_WYG_008-1b"/>
　　　<hi>齊慕容燕梁武陵王祝城隍神皆書於史又不獨唐而巳宋以來其祀徧天下或賜廟額或頒</hi>
　　　<hi>封爵或遷就傅㑹各指一人為神之姓名如鎮江慶元寜國太平華亭蕪湖等郡邑皆以為紀</hi>
　　　<hi>信隆興贑袁江吉建昌臨江南康皆以為灌嬰是也陸游云唐以來郡縣皆祭城隍令世尤謹</hi>
　　　<hi>守令謁見儀在他神祠上社稷雖尊特以令式從事至祈禳報賽獨城隍而巳</hi>
維大中元年嵗次丁卯八月甲午朔二十七日庚申桂<lb/>
州管内都防禦觀察處置等使正議大夫使持節桂州<lb/>
諸軍事守桂州刺史兼御史中丞上柱國賜紫金魚袋<lb/>
鄭某<hi>舊書輿服志髙祖給四品五品隨身魚飾以銀天授初改作龜袋三品已上飾以金四品以銀五品</hi>
<pb n="KR4c0076_WYG_008-2a"/>
<hi>以銅神龍初内外官五品已上依舊佩魚袋郡王嗣王特許佩金魚袋</hi>謹遣直官攝功曺<lb/>
參軍文林郎守陽朔縣令荘敬質謹以㫖酒庶羞之奠<lb/>
祭於城隍之神濬洫崇墉<hi>左思魏都賦崇墉濬洫嬰堞帶涘</hi>所以固吾<lb/>
圉<hi>左傳鄭荘公曰寡人之使吾子處此不惟許國之為亦聊以固吾圉也</hi>春祈秋報<hi>詩序噫嘻</hi>
<hi>春夏祈穀於上帝也豐年秋冬報也</hi>所以輔農功<hi>周語無有求利於官以干農功</hi>今露白<lb/>
電收蟲坏水涸<hi>禮記孟秋之月凉風至白露降仲秋之月雷始收聲蟄蟲坏戸殺氣浸盛陽氣</hi>
<hi>日衰水始涸</hi>念時𤾉而時雨<hi>書曰肅時雨若曰乂時暘若</hi>将乃積而乃倉<lb/>
<hi>詩迺積迺倉</hi>敢以吉辰式陳常典神其保兹正直<hi>左傳内史過曰神聦</hi>
<pb n="KR4c0076_WYG_008-2b"/>
<hi>明正直而壹者也</hi>歆彼馨香<hi>左傳季梁曰所謂馨香無讒慝也</hi>聿念前修勿虧<lb/>
明鑒昔房豹變樂陵之井味<hi>北史房豹字仲幹河清中遷樂陵太守郡瀕海水味</hi>
<hi>多鹹苦豹命鑿一井遂得甘泉遐邇以為政化所致</hi>任延易九真之土風<hi>後漢循吏傳任</hi>
<hi>延字長孫南陽宛人詔徴為九真太守初平帝時漢中錫光為交阯太守化聲侔于延嶺南華風始於二守焉</hi>
豈獨人謀抑由㝠助今猶古也神實聴之<lb/>
　　為安平公兖州祭城隍文<lb/>
年月日致祭於城隍之神四民攸居是分都邑五兵未<lb/>
息<hi>周禮司兵掌五兵五盾漢吾丘夀王傳古者作五兵注謂矛㦸弓劍戈</hi>爰假金湯<hi>漢蒯通傳</hi>
<pb n="KR4c0076_WYG_008-3a"/>
<hi>金城湯池不可攻也</hi>惟神受命上𤣥守職兹土擁長雲之壘<hi>鮑昭蕪城</hi>
<hi>傳崪若㫁岸矗似長雲</hi>提却月之營<hi>魏志馬超攻冀城楊阜使弟岳於城上作偃月營南史帝</hi>
<hi>遣白直隊主丁旿於河北為郤月陣</hi>主張威靈<hi>荘子孰/主張是</hi>彈壓氛祲<hi>見為鹽州状</hi>
某方宣朝㫖來總藩條帷<hi>一作帳</hi>中之列<hi>一作位</hi>既安幕内<lb/>
之籌敢失<hi>並見前</hi>神其守同石堡<hi>新書地理志鄯州鄯城縣南隔澗七里有天威</hi>
<hi>軍軍故石堡城</hi>䕶等玉闗<hi>見代安平公表</hi>長令崒若㟁焉無使復于隍<lb/>
也<hi>易城復于隍</hi>
　　為懷州李使君祭城隍神文<lb/>
<pb n="KR4c0076_WYG_008-3b"/>
年月日致祭於城隍之神某謬蒙朝奨叨領藩條熊軾<lb/>
初臨虎符適至<hi>並見表</hi>敢資靈於水土冀同固於金湯况<lb/>
彼潞人實逆天理因承平之地以作巢窠敺庸<hi>一作康</hi>樂<lb/>
之民<hi>周禮小行人職曰共康樂和親安平為一書</hi>以為蟊賊<hi>左傳晉侯使吕相絶秦曰帥我</hi>
<hi>蟊賊以來揺蕩我邉疆</hi>一至於此其能久乎惟神廣扇威靈劃開<lb/>
聲勢俾犯境者望飛烏而自遁<hi>左傳叔向告晉候曰城上有烏齊帥其遁</hi>此<lb/>
滔天者<hi>書象恭滔天</hi>聴唳鶴以虛聲<hi>晉載記苻堅淝水之敗其走者聞風聲鶴唳皆</hi>
<hi>以為晉兵</hi>崇墉載嚴巨塹無壅今來古往<hi>尸子徃古來今曰雷</hi>永無川<lb/>
<pb n="KR4c0076_WYG_008-4a"/>
竭之因<hi>周語伯陽甫曰山崩川竭亡國之徴也</hi>萬歳千秋<hi>阮籍詩千秋萬歳後</hi>莫有<lb/>
土崩之勢<hi>史記秦始皇紀土崩瓦解</hi>神其聴之無易我言<lb/>
　　為舍人絳郡公鄭州禱雨文<lb/>
年月日鄭州刺史李某謹請茅山道士馮角禱請於水<lb/>
府真官<hi>木華海賦水府之内極深之庭晉樂府神靈亦道同真官今來下</hi>伏以旱魃為<lb/>
虐<hi>詩旱魃為焚虐如惔如</hi>應龍不興<hi>山海經為應龍之状乃得大雨</hi>困杲日於詩<lb/>
人<hi>詩杲杲日出</hi>苦宻雲於易象<hi>易宻雲不雨</hi>生物斯瘁民食攸艱<lb/>
<hi>書暨稷播奏庶艱食鮮食</hi>某叨此分憂俯慙無政爰求真侣䖍禱隂<lb/>
<pb n="KR4c0076_WYG_008-4b"/>
靈減哺表勤<hi>魏武帝樂府周公吐哺天下歸心</hi>褰帷引咎<hi>見為滎陽公表</hi>伏乞<lb/>
下通滎播<hi>水經注左傳襄公十一年諸侯伐鄭西濟於濟禭京相璠曰鄭地言濟水滎澤中北流至</hi>
<hi>垣雍西與出河之濟㑹南去新鄭百里斯蓋滎播河濟往復逕通矣</hi>上達天潢<hi>史記天官書西宫咸</hi>
<hi>池曰天五潢</hi>合為膏澤之原用息藴隆之患<hi>詩藴隆蟲蟲</hi>其於效<lb/>
信或敢逡巡<hi>漢司馬相如傳逡巡避席</hi>㬥露託詞<hi>後漢獨行傳諒輔廣漢新都入仕郡</hi>
<hi>為五官掾時夏大旱輔乃自暴庭中須臾澍雨世稱其至誠</hi>焦勞結慮<hi>見上表</hi>泉間侯<lb/>
氣<hi>見上文</hi>樹杪占風<hi>晉管輅傳輅曰今夕當大雨樹上已有少女㣲風若少女反風其應至矣</hi>惟望玉女之<lb/>
披衣<hi>㠪采安成記萍鄉西城津有玉女岡天當雨輒先漏五色氣於石間俗呼為玉女披衣</hi>敢駭<lb/>
<pb n="KR4c0076_WYG_008-5a"/>
商羊之鼔舞<hi>家語齊有一足之鳥飛集殿前舒翅而跳孔子曰此鳥名曰商羊且謡曰天将大雨</hi>
<hi>商羊鼓舞果大霖雨</hi>竊希𤣥感<hi>晉吕光傳光曰吾聞/李廣利精誠𤣥感</hi>聴察丹誠<hi>隋書</hi>
<hi>觀徳王雄讓表云特鑒丹誠</hi>
　　賽舜廟文<hi>太平寰宇記桂州臨桂縣虞山下有皇潭言舜南巡遊此因名今訛曰黄潭亦</hi>
　　　<hi>曰舜廟在焉桂林舊志虞山在臨桂縣東北五里一名舜山左臨灕水後臨黄潭其下有洞宋</hi>
　　　<hi>張栻名之曰韶音洞南有平原舜祠在焉明一統志舜山層巖臨江有舜祠唐韓雲卿為記刻</hi>
　　　<hi>于崕石宋張栻重修</hi>
年月日昭賽虞舜之祠伏以帝狩南荒<hi>一作方禮記舜崩於蒼梧之野</hi>
<pb n="KR4c0076_WYG_008-5b"/>
<hi>蓋三妃未之從也注南巡而崩史記舜踐帝位三十九年南巡狩崩於蒼梧之野𦵏於江南九疑是為零陵</hi>
神留下土<hi>詩禹敷下土方</hi>翠華不返<hi>司馬相如上林賦建翠華之旗</hi>積怨望於<lb/>
他年大麓不迷<hi>書納于大麓烈風雷雨弗迷</hi>烜威靈於終古<hi>屈原九歌長無</hi>
<hi>絶兮終古</hi>比憂嘉種<hi>詩誕降/嘉種</hi>少冐愆陽<hi>左傳冬無愆陽夏無伏隂</hi>抗簡陳<lb/>
詞<hi>離騷跪敷袵以陳辭兮</hi>潔樽引咎<hi>左傳臧孫命北面重席新樽絜之</hi>果蒙慿離<lb/>
掣電跨㢲揚風<hi>易離為電㢲為風</hi>布沾渥於九臯<hi>詩既優既渥既沾既足又</hi>
<hi>鶴鳴于九臯</hi>起焦枯於一瞬<hi>淮南子十日並/出草木焦枯</hi>敢布瑶席<hi>屈原九歌</hi>
<hi>瑶席兮王瑱</hi>輒事蘭羞<hi>九歌蕙肴/蒸兮蘭藉</hi>帝其罷奏南琴<hi>見為滎陽公表</hi>停<lb/>
<pb n="KR4c0076_WYG_008-6a"/>
吹西琯<hi>舜時西王母獻白玉琯故謂之西琯詳見前</hi>使東皇太乙<hi>九歌東皇太乙注太</hi>
<hi>乙神名祠在楚東以配東帝故云東皇</hi>兼預於靈遊<hi>漢郊祀歌九重開靈之斿</hi>俾山鬼<lb/>
江婓<hi>九歌山鬼注家語木石之怪䕫㒺兩豈謂此耶吴都賦江妃于是往來婓即妃字</hi>無藏於<lb/>
沴氣<hi>後漢五行志説云氣之相傷謂之沴</hi>庶将善政以奉明輝<lb/>
　　賽越王神文<hi>漢兩粤傳秦二世時南海尉任囂病且死召龍川令趙佗行南海尉事囂</hi>
　　　<hi>死佗即聚兵自守秦已滅佗即擊并桂林象郡自立為南粤武王</hi>
年月日賽於越王之神惟靈輝<hi>一作耀</hi>焯殊姿抑揚竒表<lb/>
<hi>見端午啓</hi>秦魚既爛<hi>公羊傳梁亡自亡也魚爛而亡史記秦本紀魚爛不可復全</hi>則聊帝<lb/>
<pb n="KR4c0076_WYG_008-6b"/>
南荒<hi>漢兩粤傳髙后時南粤王趙佗自尊號為南武帝按尉佗稱帝在髙后時此以為秦漢之際小誤</hi>
漢鹿有歸<hi>漢蒯通傳秦失其鹿天下共逐之</hi>則稱臣北闕<hi>漢髙帝紀七年蕭何治未</hi>
<hi>央宫立東闕北闕十一年立南海尉它為南粤王使陸賈即授璽綬它稽首稱臣</hi>覽英雄之載<lb/>
籍<hi>史記伯夷傳夫學者載籍極博</hi>信王霸之朋遊言念遺祠猶存屬<hi>一作</hi>
<hi>鹿誤</hi>邑尚興甘雨以救公田<hi>詩以祈甘雨又雨我公田</hi>敢陳沼澗之毛<lb/>
<hi>左傳澗谿沼沚之毛可薦於鬼神</hi>用報京坁之積<hi>詩曽孫之庾如坁如京</hi>神其永<lb/>
司兹土長庇吾人福佑柔良<hi>揚雄長揚賦受神人之福佑</hi>驅除疫<hi>一作</hi>
<hi>疾</hi>癘<hi>史記適足以資賢者為驅除難耳馬融廣成頌召方相驅癘疫吳朱桓傳往遇疫癘榖食荒貴</hi>今<lb/>
<pb n="KR4c0076_WYG_008-7a"/>
來古往<hi>潘岳西征賦古徃今來邈矣悠哉</hi>常教威著越城<hi>元和郡縣志故越城在桂</hi>
<hi>州全義縣西南五十里漢髙后時遣周竈擊南越趙佗踞險為城竈不能踰嶺即此按全義今為興安縣在桂</hi>
<hi>林府東北一百五十里</hi>萬嵗千秋勿使魂歸真定<hi>漢兩粤傳南粤王趙佗真定人</hi>
<hi>也文帝元年為佗親冡在真定置守邑嵗時奉祀</hi>神乎不昧來鑒斯言<lb/>
　　為中丞滎陽公桂州賽城隍神文<lb/>
惟大中元年嵗次丁卯六月甲午朔十四日丁未都防<lb/>
禦觀察處置等使桂州刺史兼御史中丞鄭某謹遣登<lb/>
仕郎守功曺參軍陸佚<hi>一作秩</hi>以庶羞之奠祭於城隍之<lb/>
<pb n="KR4c0076_WYG_008-7b"/>
神夫大邑聚人通都設屏將英<hi>集作比按此字當衍</hi>雄走集<hi>左傳險其</hi>
<hi>走集注走集邉竟之壘辟辟音壁</hi>必假髙深不惟倚仗風雲兼用翕張<lb/>
神鬼某初蒙朝奬來佩藩符既禦冦於西原<hi>易不利為冦利禦冦</hi>
亦觀風於南國<hi>禮記太史陳詩以觀民風</hi>始維畵鷁將下伏熊<hi>並見前</hi>
屬楚雨蔽空湘雲塞望晦我中軍之鼓<hi>左傳殖綽郭最皆衿甲面縳坐</hi>
<hi>于中軍之鼔下齊語有國子之鼓有髙子之鼓有中軍之鼓</hi>濕予下瀨之師<hi>漢武帝紀元鼎</hi>
<hi>五年甲為下瀨将軍下蒼梧臣瓚曰瀨湍也吳越謂之瀨中國謂之磧伍子胥書有下瀨船</hi>遂以誠<lb/>
祈果䝉神應速如激矢<hi>見為張周封啓</hi>勢等却河<hi>見為滎陽公表</hi>及兹<lb/>
<pb n="KR4c0076_WYG_008-8a"/>
報薦之期敢怠馨香之禮神其干霄作峻<hi>蜀都賦干青霄而秀出</hi>
習坎為防<hi>易習坎王公設險以守其國</hi>合𤇺櫓以保民<hi>漢賈誼傳注文頴曰邉方</hi>
<hi>備胡冦作髙土櫓櫓上作桔臯桔臯頭兠零以薪草置其中有冦即火燃舉之以相告曰𤇺陸機洛陽記洛陽</hi>
<hi>城周公所制城上百步有一樓櫓外有溝渠劉熈釋名櫓露也露上無覆屋也</hi>𨗳川塗而流惡<lb/>
<hi>周禮大川之上必有涂焉左傳韓獻子曰有汾澮以流其惡</hi>使言言堅壘<hi>一作壁詩崇墉言言</hi>
侔地道以無疆<hi>易安貞之吉應地無疆</hi>活活深溝<hi>詩河水洋洋北流活活</hi>如<lb/>
井徳之不改<hi>易改邑不改井</hi>勿違丘禱<hi>見論/語</hi>以作神羞<hi>書無作神羞</hi>
尚享<lb/>
<pb n="KR4c0076_WYG_008-8b"/>
　　賽靈川縣城隍神文<hi>新書地理志桂州靈川縣龍朔二年析始安置在今桂林</hi>
　　　<hi>府北五十里</hi>
年月日賽於靈川縣城隍之神髙壘深溝<hi>左傳臾駢曰秦不能支請</hi>
<hi>深壘固軍以待之</hi>用資固䕶<hi>蕪城賦觀基/扄之固䕶</hi>興雲渫雨<hi>張衡南都賦朝雲不</hi>
<hi>興而潢潦獨臻魏都賦蓄為屯雲渫為行雨</hi>諒俟威靈惟神能感至誠將成<lb/>
大稔<hi>左傳不可以五稔注稔熟也</hi>逐清泠之耕父不使揚光<hi>東京賦囚耕父</hi>
<hi>于清泠南都賦耕父揚光於清泠之淵注有神耕父處豐山常游清泠之淵見山海經</hi>廻沮澤之<lb/>
蟠龍皆令灑潤<hi>蜀都賦濳龍蟠於沮澤應鳴鼓而興雨</hi>式陳㣲報願鑒惟<lb/>
<pb n="KR4c0076_WYG_008-9a"/>
馨<lb/>
　　賽荔浦縣城隍神文<hi>新書地理志桂州有荔浦縣在今平樂府西七十五里</hi>
年月日賽於荔浦縣城隍之神嗟我疲民每虞艱食寒<lb/>
耕熱耨始望於秋成<hi>爾雅秋為收成</hi>鑠石流金<hi>淮南子大熱鑠石流金火弗為</hi>
<hi>益其烈</hi>㡬傷於嵗事<hi>禮記王制曰休老勞農成嵗事</hi>逺資靈顧式布層隂<lb/>
<hi>江淹詩日落長沙渚層隂萬里生</hi>無煩管輅之占不待欒巴之噀<hi>神仙傳欒</hi>
<hi>巴為尚書正朝大㑹巴獨後到又飲酒西南噀之曰臣本縣成都市失火臣故因酒為雨以滅火詔即驛問果</hi>
<hi>如巴言</hi>竊陳薄奠用答豐年神其據有髙深主張生植同<lb/>
<pb n="KR4c0076_WYG_008-9b"/>
功田祖<hi>詩田祖有神秉畀炎火</hi>比義<hi>一作/議非</hi>雨師<hi>廣雅雨師屏醫</hi>無假怒於<lb/>
潛龍<hi>易潛龍勿用</hi>勿縱威於虐魃守兹縣邑富我京坁<lb/>
　賽永福縣城隍神文<hi>新書地理志桂州永福縣武徳四年析始安置在今桂林</hi>
　　　<hi>府永寜州東南八十里</hi>
年月日賽於永福縣城隍之神夫考室立家<hi>詩序斯干宣王考室</hi>
<hi>也左傳師服曰天子建國諸侯立家</hi>先立戸竈<hi>禮記王為羣姓立七祀曰司命曰中霤曰國門曰國</hi>
<hi>行曰泰厲曰戸曰竈又庶士庶人立一祀或立户或立竈</hi>聚人開邑首起城池<hi>易何以聚</hi>
<hi>人曰財</hi>固有明靈降而鑒治惟神克揚嘉霔廣育黎民聊<lb/>
<pb n="KR4c0076_WYG_008-10a"/>
為<hi>一作薦</hi>茨梁<hi>詩曽孫之稼如茨如梁</hi>少申肴醖神其節宣四氣扶<lb/>
佑三時勿使畢星但稱於好雨<hi>書星有好風星有好雨注好風者箕星好雨者</hi>
<hi>畢星</hi>無令田祖獨擅於有神永歆蘋藻之誠長挾金湯之<lb/>
勢<lb/>
　　賽城隍神文<lb/>
年月日賽於城隍之神惟神據雉堞以為雄𨗳溝池而<lb/>
作潤果成飄注以救惔焚敢恡斯牲<hi>詩靡愛斯牲</hi>用報嘉種<lb/>
神其永通靈感長懋𤣥功<hi>晉劉𢎞等傳論曰輔相𤣥功</hi>𨗳楚子之餘<lb/>
<pb n="KR4c0076_WYG_008-10b"/>
波<hi>左傳晉公子對楚子曰其波及晉國者君之餘也</hi>霑晉國之膏雨<hi>左傳季武子曰小國</hi>
<hi>之仰大國也如百穀之仰膏雨焉</hi>苟能不昧報亦隨之<lb/>
　　賽北源神文<hi>北源者湘灕二水之源也漢地理志零陵縣陽海山湘水所出北至酃入</hi>
　　　<hi>江水經注湘水出始安陽海山湘灕同源分為二水南為灕水北則湘川元和郡縣志湘水出</hi>
　　　<hi>全義縣東南八十里陽朔山下按陽朔即陽海也在今興安縣東南九十里全義直桂之北故</hi>
　　　<hi>號為北源</hi>
年月日賽於北源之神惟神雖臨南服實號北源湘浦<lb/>
降神近驚於騷客<hi>九歌湘夫人帝子降兮北渚</hi>滮池浸稻逺協於詩<lb/>
<pb n="KR4c0076_WYG_008-11a"/>
人<hi>詩滮池北流浸彼稻田</hi>果能槖籥風頭<hi>老子天地之間其猶槖籥乎</hi>索綯雨<lb/>
脚<hi>詩宵爾索綯</hi>不資畎澮<hi>書禹曰濬/吠澮巨川</hi>將致倉箱<hi>見為汝南公表</hi>聊申<lb/>
信於澗毛庶通靈於水府神其抑揚蘭佩麾掉桂旗拍<lb/>
川后之肩<hi>郭璞遊仙詩左挹浮丘䄂右拍洪崖肩曺植洛神賦川后靜波  川后河伯也</hi>攬波<lb/>
神之𬒮<hi>神當作臣荘子予東海之波臣也</hi>共來於此饗報留思<lb/>
　　賽曾山蘓山神文<hi>廣西通志蘓山在平樂府賀縣北髙數百文宋皇祐間知縣狄</hi>
　　　<hi>遵誨討冦於縣北十里山下夢蘓武神因禱焉師㨗請于朝即建廟祀武因名前有一石壁水</hi>
　　　<hi>從上滴下遇旱則禱雨於此又縣西十里有甑山舊通志瑞雲山在賀縣西十里髙千餘丈舊</hi>
<pb n="KR4c0076_WYG_008-11b"/>
　　　<hi>名幽山唐李刺史郃更名曰丹甑宋守鄧壁以此山多雲氣改今名上有泉注於池名曰仙池</hi>
　　　<hi>今按唐時已有蘓山則必非因皇祐建廟而得名曾山疑即甑山以甑為曽蓋傳寫之誤甑山</hi>
　　　<hi>有仙池蘓山有石壁水皆禱雨之所故文引湫泉仙室以為喻</hi>
年月日賽於曽山蘓山之神惟神守在出雲<hi>禮記天降時雨山川</hi>
<hi>出雲</hi>職惟通氣<hi>易山澤/通氣</hi>果從望嵗<hi>左傳國人望君如望嵗焉</hi>載潤嘉生<lb/>
<hi>漢郊祀志故神降之嘉生應劭曰嘉穀也</hi>將申昭報之儀敢闕馨香之獻神<lb/>
其遐瞻惟岳廣納逰塵免揚少女之風勤咏曽孫之稼<lb/>
無令渥澤盡歸涇水之湫泉<hi>漢郊祀志湫淵祠朝那蘓林曰湫淵在安定朝那縣</hi>
<pb n="KR4c0076_WYG_008-12a"/>
<hi>方四十里停水不流師古曰此水今在涇州界清澈可愛不容穢濁或諠汚輒興雲雨土俗亢旱每于此求之</hi>
<hi>太平廣記靈應傳云涇州之東二十里有故薜舉城城之陽有美女湫廣衺數里其水湛然碧莫有測其深淺</hi>
<hi>者郷人立祠於旁曰九娘子神嵗之水旱祓禱皆得啟請</hi>勿使威靈不<hi>一作下誤</hi>及歴山<lb/>
之仙室<hi>未詳王融序紀言事于仙室按水經注灤水出歴城縣故城西南泉源上奮水涌若輪俗謂之娥</hi>
<hi>英水以泉源有舜妃娥英廟故也城南對山山上有舜祠山下有大穴謂之舜井書舜耕歴山亦云在此或曰</hi>
<hi>仙室二字誤御覽引列仙傳云歴陽有彭祖仙窟請雨輒得</hi>我辭有激神倘聴焉<lb/>
　　賽白石神文<hi>靈川縣志白石湫在縣南三十五里李商隠詩龍移白石湫即此亦曰白</hi>
　　　<hi>石潭白石漈灕江自白石而下深潭廣浸與湘江埓潭上有白石鎮明一統志白石湫在府城</hi>
<pb n="KR4c0076_WYG_008-12b"/>
　　　<hi>北七里</hi>
年月日賽於白石之神惟神載烜明靈克標懿號軒珠<lb/>
耀彩<hi>茌子黄帝遊于赤水之北登於崑崙之丘而南望還歸遺其𤣥珠于赤水</hi>尚非瑶<hi>疑作璿</hi>
水之源荆璞流輝<hi>並見啓</hi>即是玉山之路<hi>山海經玉山是西王母所居注</hi>
<hi>山多玉石</hi>昨者俯憂旱嵗俾禱遺祠果能愛我大田貺余膏<lb/>
澤不俟于公之折獄<hi>漢書東海有孝婦養姑甚謹姑欲嫁之終不肯其後姑自經死姑女</hi>
<hi>告吏孝婦自誣服于公以為此婦以孝聞必不殺也太守竟論殺孝婦郡中枯旱三年後太守至于公曰孝婦</hi>
<hi>不當死前太守强㫁之咎黨在是乎太守因表其墓天立大雨</hi>無煩洛令之曝身<hi>水經注長</hi>
<pb n="KR4c0076_WYG_008-13a"/>
<hi>沙耆舊傳云祝良字右卿為洛陽令嵗時亢旱天子祈雨不得良乃曝身階庭告誠引罪自晨至午紫雲沓起</hi>
<hi>甘雨登降人為歌曰天久不雨烝人失所天王自出祝令特苦精符感應滂沱下雨</hi>敢命子男爰<lb/>
修蘋藻神其仰濟<hi>一作流</hi>天澤俯佑嵗功無萌可轉之心<lb/>
<hi>詩我心匪石不可轉也</hi>以負惟馨之禮<hi>周書黍稷非馨明徳惟馨</hi>尚饗<lb/>
　　賽龍蟠山神文<hi>明一統志龍蟠山在興安縣東十五里山下有石洞洞門數重逰者</hi>
　　　<hi>東燭而入水中有魚四足而有角人不敢傷恐致風雨</hi>
年月日賽於龍蟠山之神惟神降治山川流<hi>一作濟非</hi>恩縣<lb/>
道龍蟠鳯蓋克懋於靈司蟻穴鸛巢<hi>詩鸛鳴于垤蟻穴見代僕射表</hi>
<pb n="KR4c0076_WYG_008-13b"/>
式揚於利澤至誠有達昭報無虧神其<hi>一作威</hi>叱咤飛亷<lb/>
<hi>漢書韓信曰項王喑啞叱咤干入皆廢吕氏春秋風師曰飛亷</hi>鞭驅屏翳<hi>三齊畧記始皇作石橋欲</hi>
<hi>過海㸔日出處有神人驅石下海石去不速神輒鞭之屏翳見上文</hi>尚<hi>一作向</hi>令吾土屢有<lb/>
豐年<hi>詩綏萬邦屢豐年</hi>不無行潦之羞以謝油雲之㑹<hi>左傳潢汙行潦</hi>
<hi>之水可薦於鬼神可羞於王公封禪文自我天覆雲之油油甘露時雨厥壞可游</hi>
　　賽陽朔縣名山文<hi>元和郡縣志陽朔縣北至桂州一百四十里開皇十年置取陽</hi>
　　　<hi>朔山為名山今在縣北門外本名陽海山亦名零陵山相近有龍頭山白鶴山西人山威南山</hi>
　　　<hi>畵山蓋皆陽朔之支峯也</hi>
<pb n="KR4c0076_WYG_008-14a"/>
年月日賽於陽朔縣名山之神惟神受命上𤣥奠兹南<lb/>
服雲臺日觀<hi>華山記嶽東北有雲臺峰其山雨峰崢嶸四面懸絶上冠景雲下通地脈嶷然獨秀</hi>
<hi>有若雲臺下有穴昔冇人入此穴出東方山行云經黄河底上聞流水聲日觀注見前</hi>逺讓於髙<lb/>
標<hi>蜀都賦陽烏廻翼乎髙標</hi>蓬㠀崑丘<hi>史記蓬萊方丈瀛洲此三神山諸仙人及不死藥在焉水</hi>
<hi>經注三成為崑崙丘崑崙説曰崑崙之山三級下曰樊桐一名板松二曰𤣥圃一名閬風上曰増城一名天庭</hi>
<hi>是謂天帝之居</hi>遐通於爽氣<hi>世説王子猷作桓車騎参軍王以手板柱頓云西山朝來致有爽氣</hi>
峻若藏刀之嶺崇如倚劔之門<hi>水經注淶水又南逕藏刀山下層巖壁立直長</hi>
<hi>干霄逺望崖側有若積刀鐶鐶相比咸悉西首劔門見前啓</hi>是宜銓管隂司拘囚異<lb/>
<pb n="KR4c0076_WYG_008-14b"/>
物為神仙之下府開龍虎之殊<hi>一作神非</hi>庭<hi>漢郊祀志望祀蓬萊之屬㡬至</hi>
<hi>殊庭焉師古曰蓬萊中仙人庭也</hi>屬嵗不寜旱既太甚驅誠叠嶂託意<lb/>
通波<hi>洛神賦託㣲波而通辭</hi>果聞雷出地中<hi>易雷出/地奮豫</hi>電流<hi>一作濟非</hi>巖<lb/>
下既兹霑足<hi>並見啓</hi>敢薦香<hi>集作/馨</hi>芬願終如響之靈<hi>易其受命</hi>
<hi>也如響</hi>無怠<hi>一作/大</hi>孔明之鑒<hi>詩祀事孔明</hi>尚饗<lb/>
　　賽海陽神文<hi>海陽即陽海太平寰宇記陽海山在郡北一百七十里屬興安縣其山自</hi>
　　　<hi>零陵縣西南迤邐岡巒連亘不絶明一統志海陽山在興安縣南九十里舊名陽海山湘灕二</hi>
　　　<hi>水所自出山下有巖幽深行數百文至水泉處潤不盈尺其深叵測</hi>
<pb n="KR4c0076_WYG_008-15a"/>
年月日賽於海陽之神頃傷多稼將困驕陽未聞<hi>一作逄</hi>
玉女之披衣<hi>見上文</hi>空見土龍之矯首<hi>魏應璩與廣川長岑文瑜書土龍矯</hi>
<hi>首於𤣥寺注淮南子土龍以祈雨</hi>式祈嘉霔果降明輝神其享彼蘭羞<lb/>
挹兹桂酒<hi>屈原九歌奠桂酒兮椒漿</hi>輔成於多黍多稌<hi>詩豐年多黍多稌</hi>助<lb/>
施<hi>一作調</hi>於好風好雨<hi>見上文</hi>庶厲業官以酬𤣥澤<lb/>
　　賽堯山廟文<hi>輿地紀勝引寰宇記堯山在靜江府城東北四十里圖經云堯山在水東</hi>
　　　<hi>明一統志按史傳堯封履不到蒼梧以西與舜山相對人慕堯舜之風因名堯祠宋張栻重修</hi>
　　　<hi>有記刻於石又龍池在堯山鄉民禱雨屢應嵗久湮塞宋經略張維重浚以石甃之</hi>
<pb n="KR4c0076_WYG_008-15b"/>
年月日賽於堯山之廟伏以帝巡遐徼天作髙山<hi>詩天作髙</hi>
<hi>山太王荒之</hi>既比敬於軒臺<hi>見為尚/書状</hi>亦分功於農井<hi>見祭吕商州文</hi>
是留遺廟以慰斯民昨者時雨忽愆秋陽稍亢永言嘉<lb/>
霔實自𤣥恩大驅蟠澤之龍<hi>見上文</hi>盡發濳泉之蜧<hi>一作介非</hi>
<hi>淮南子黑蜧黒蛇也濳於神泉能致雲雨</hi>倉箱興詠將慶於農夫<hi>詩農夫之慶</hi>灌<lb/>
<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>呈功不愆於豎<hi>集作壯</hi>子<hi>史記龎㳙曰遂成豎子之名</hi>敢兹昭報奠<lb/>
降明靈<lb/>
　　賽古欖神文<hi>古欖蓋橄欖樹之最大者王存九域志靜江府理定縣有橄欖山嶺表録</hi>
<pb n="KR4c0076_WYG_008-16a"/>
　　　<hi>異云橄欖樹身聳拔皆髙數丈其子深秋方熟有野生者子繁樹峻不可梯緣但刻其根下方</hi>
　　　<hi>寸許納鹽於其中一夕子皆自落按趙璘因話録南人長林中大樹謂之有神豈以古㰖歴年</hi>
　　　<hi>既久神所憑依故賽之邪</hi>
年月日賽於古欖之神惟神爰因碩果<hi>易碩果不食</hi>遂啓靈<lb/>
祠𤓰美邵平且傳舊志<hi>漢蕭何傳邵平秦東陵侯秦破為布衣種𤓰長安城束𤓰美故</hi>
<hi>世謂東陵𤓰自邵平始也</hi>李標朱仲亦茂前經<hi>潘岳閒居賦房陵朱仲之李善曰王逸荔</hi>
<hi>枝賦云房陵縹李傳𤣥李賦乃有河沂黄建房陵縹青一樹三色異味殊名任昉述異記房陵定山有朱仲李</hi>
<hi>園三十六所李尤果賦三十六園朱李是也</hi>昨者瘴暑為災油雲不起式存<lb/>
<pb n="KR4c0076_WYG_008-16b"/>
心禱慮作神羞神能感氣蜧泉傳祥鸛垤使宋生抒賦<lb/>
始悦於雄風髙氏讀書忽驚於㬥雨<hi>並見前</hi>化太甚旱為<lb/>
大有年<hi>春秋宣公十有六年冬大有年</hi>將見助於歡康敢忘懷於昭賽<lb/>
　　祭蘭麻神文<hi>廣西舊通志蘭麻山在桂林府永福縣西南四十里唐桂帥遇旱禱此其</hi>
　　　<hi>流為下漏水又冇木皮江遶山入大江</hi>
年月日賽於蘭麻之神頃者杲日揚威融風扇㬥<hi>吕氏春秋</hi>
<hi>東北曰融風</hi>禾乃盡偃<hi>書天大雷電/以風禾盡偃</hi>人何以堪<hi>晉桓温傳樹猶如此人何</hi>
<hi>以堪</hi>神能倐忽應時<hi>屈原九歌儵而/來兮忽而逝</hi>逡巡布潤<hi>見上文</hi>雲旗<lb/>
<pb n="KR4c0076_WYG_008-17a"/>
直集<hi>九歌乘迴風兮載雲旗</hi>不資秦地之決渠<hi>漢溝洫志趙中大夫白公奏穿渠引</hi>
<hi>涇水注渭溉田名曰白渠民歌曰田於何所池陽谷口鄭國在前白渠起後舉臿為雲決渠為雨</hi>雨陣<lb/>
斜飛更甚成都之救火<hi>見上文</hi>永懷靈祐敢薦嘉肴神其<lb/>
與蕙同芳<hi>宋玉九辨以為君獨服此蕙兮羌無以異於衆芳</hi>為蓬扶直<hi>荀子蓬生麻中</hi>
<hi>不扶自直</hi>勿<hi>一作苟</hi>虛嘉號以累豐年<lb/>
　　祭全義縣伏波神文<hi>新書地理志桂州全義縣本臨源武徳四年祈始安置大</hi>
　　　<hi>歴三年更名後漢馬援傳援字文淵扶風茂陵人建武十七年璽書拜援伏波將軍南擊交趾</hi>
　　　<hi>二十四年遣援征五溪蠻明年三月進營壺頭援中病而卒桂林府志伏波山在城中府治東</hi>
<pb n="KR4c0076_WYG_008-17b"/>
　　　<hi>北明一統志伏波山又名伏波巖突起千尺與獨秀山相望下有伏波廟祀漢馬援宋封忠顯</hi>
　　　<hi>佑順靈濟王按壺頭山在今湖廣辰州府沅陵縣東去全義尚千里伏波所不到俗慕賢者之</hi>
　　　<hi>名故取以名其山因立廟以祀之云</hi>
年月日觀察處置使兼御史中丞鄭某謹遣全義縣令<lb/>
韋必復以酒牢之奠昭賽於漢伏波將軍新息侯馬公<lb/>
越城舊疆漢將遺廟一派湘水萬重楚山比潁川袁氏<lb/>
之臺悲同異日<hi>水經注汝水枝津世謂之大㶏水東南逕召陵縣故城南又東逕公路臺臺臨</hi>
<hi>水方百步袁術所築也又東歴汝隂縣故城西北東入潁水</hi>方汝水周公之渡感極<lb/>
<pb n="KR4c0076_WYG_008-18a"/>
當時<hi>水經注汝水自成安縣故城北又東為周公渡藉承休之徽號而有周公之嘉稱也漢恩澤侯表武</hi>
<hi>帝元鼎四年封姬嘉為周子南君再傳以罪棄市其弟延年紹封初元五年更封為周承休候</hi>嗚呼昔<lb/>
也投隙建功<hi>後漢公孫述傳論曰不能因隙立功以㑹時變</hi>因時立志<hi>馬援傳援嘗謂</hi>
<hi>賔客曰丈夫為志窮當益堅老當益壯</hi>隗將軍坐談西伯棄去無歸<hi>後漢隗囂</hi>
<hi>傳季父崔□更始立而莽兵連敗謀起兵應漢咸謂囂素有名遂共推為上将軍論曰若囂命㑹符運敵非天</hi>
<hi>力雖坐談西伯豈多嗤乎馬援傳囂遣長子恂入質援因將家屬隨恂入洛陽</hi>梁伯孫自降王<lb/>
姬雖來不起<hi>馬援傳援嘗有疾梁松來侯之獨拜牀下援不荅諸子問曰梁伯孫帝壻大人奈何</hi>
<hi>獨不為禮援曰我乃松父友也雖貴何得失其序乎</hi>以若畵之睂宇<hi>馬援傳援為人美須髪睂</hi>
<pb n="KR4c0076_WYG_008-18b"/>
<hi>目如畫</hi>開聚米之山川<hi>馬援傳帝自西征囂至漆援因説囂有必破之狀又於帝前聚米為</hi>
<hi>山谷指畫形勢開示衆軍所從道徑徃來分析曲折昭然</hi>扶風里中詎守錢而為虜<lb/>
<hi>馬援傳轉游隴漢間因處田牧至有牛馬羊數千頭穀數萬斛既而歎曰凡殖貨財産貴其能施賑也否則守</hi>
<hi>錢虜耳乃盡散以班昆弟故舊  按援扶風茂陵人</hi>徳陽殿下寜相馬以推工<hi>馬援</hi>
<hi>傳援善别名馬於交阯得駱越銅鼔乃鑄為馬式還上之馬髙三尺五寸圍四尺四寸有詔置於宣徳殿下按</hi>
<hi>藝文類聚引東觀漢記云詔置馬徳陽殿下義山本此不可謂誤</hi>悵望闗西趨馳隴右<lb/>
<hi>馬援傳來歙奏言隴西侵殘非馬援莫能定十一年夏璽耆拜援隴西太守使大中大夫來歙持節送援西歸</hi>
<hi>隴右</hi>事嫂冠戴<hi>馬援傳敬事寡/嫂不冠不入廬</hi>誡姪書成<hi>馬援傳兄子嚴敦並嘉譏議而</hi>
<pb n="KR4c0076_WYG_008-19a"/>
<hi>通輕俠客援在交趾還書誡之</hi>龍伯髙之故人出言有所<hi>馬援傳誡兄子書曰龍伯</hi>
<hi>髙敦厚周慎口無擇言謙約節儉亷公有威吾愛之重之願汝曺效之</hi>公孫述之刺客相<lb/>
待何輕<hi>馬援傳囂使援奉書洛陽引見於宣徳殿援曰臣與公孫述同縣少相善臣前至蜀述陛㦸而</hi>
<hi>後進臣臣今逺來陛下何知非刺客姦人而簡易若是</hi>鳶泊啓行<hi>馬援傳援謂官屬曰當吾在浪</hi>
<hi>泊西里間仰視飛鳶跕跕墮水中</hi>蠻溪請往<hi>馬援傳武威将軍劉尚擊武陵五溪蠻夷深入軍没</hi>
<hi>援因復請行</hi>銅留鑄柱<hi>廣州記馬援討平交阯於嶠南立銅柱以表漢之極界</hi>革誓裹<lb/>
尸男兒已立邉功壯士猶羞病死<hi>馬援傳援謂孟冀曰男兒要當死於邉野</hi>
<hi>以馬革裹尸還𦵏耳何能卧床上在兒女子手中邪冀曰諒為烈士當如此矣</hi>灕湘之滸祠宇<lb/>
<pb n="KR4c0076_WYG_008-19b"/>
依然<hi>水經注灕水與湘水出一山而分源也湘灕之間陸地廣百餘步謂之始安嶠節越城嶠也栁開湘</hi>
<hi>灕二水説二水本一水也自海陽山西北流至縣東五里分水嶺上始分為南北二水葢昔人以二水相離故</hi>
<hi>命之曰相曰離後人又加水云</hi>豈獨文宣之陵不生刺草<hi>水經注魯縣泗水南有夫</hi>
<hi>子冢皇覽曰弟子各以四方竒木來植故多諸異樹不生棘木刺草</hi>更若武候之壠仍有<lb/>
深松<hi>蜀諸葛亮傳亮遺命𦵏漢中定軍山因山為墳冢足容棺景耀六年魏鎮西將軍鍾㑹征蜀至漢川</hi>
<hi>令軍士不得於亮墓所左右芻牧樵採水經注沔陽故城南臨漢水對定軍山諸葛亮之死也遺令𦵏於其山</hi>
<hi>因即地勢不起墳壟唯深松茂柏攢蔚川阜莫如墓塋所在</hi>向我來思停車展敬一<lb/>
樽有奠<hi>一作典誤</hi>五馬忘歸及申望嵗之祈又辱有秋之澤<lb/>
<pb n="KR4c0076_WYG_008-20a"/>
<hi>書若農服田力稽乃亦有秋</hi>雲興柱礎<hi>淮南子山雲/蒸柱礎潤</hi>電繞牆藩<hi>見為李貽</hi>
<hi>孫啓</hi>何煩玉女之投壺方聞天笑<hi>神異經束王公與玉女投壺梟而脱誤不接者</hi>
<hi>天為之笑開口流光今電是也</hi>不待樵人之取箭已見風迴<hi>孔靈符㑹稽記射的</hi>
<hi>山南有白鶴山此鶴為仙人取箭漢太尉鄭𢎞常採薪得一箭頃有神人至問何所欲曰常苦若耶溪載薪為</hi>
<hi>難願旦南風暮北風後果然</hi>敢忘黍稷之馨用報京坁之賜屬以時<lb/>
非行縣不獲躬詣靈壇<hi>應璩書躬自暴露拜起靈壇</hi>詞託煙波意傳<lb/>
天壤既謝三時之澤兼論千載之交勿負至誠以孤𤣥<lb/>
契<lb/>
<pb n="KR4c0076_WYG_008-20b"/>
　檄<lb/>
　　為濮陽公檄劉稹文<hi>集作書是</hi>
足下前以肺肝布諸簡素仰承復命猶事枝辭<hi>易中心疑者其</hi>
<hi>辭枝</hi>夫豈告者之不忠抑乃聴之而未審擇福莫若重擇<lb/>
禍莫若輕一去不迴者良時一失不復者機事噫嘻執<lb/>
事誰與為謀延首北風<hi>阮籍正欲賦佇延首以極視</hi>心焉如灼是以<lb/>
再陳禍福用釋危疑言不避煩理在易了丁寜懇欵至<lb/>
於再三者誠以某與先太師相國俱沐天光並為藩后<lb/>
<pb n="KR4c0076_WYG_008-21a"/>
<hi>陸機詩發跡翼藩后</hi>昔云與國今則親鄰而大年不登<hi>見代安平公表</hi>同<lb/>
盟未至<hi>見為尚書状</hi>飯貝纔畢禭衣莫陳<hi>並見表</hi>乃睠後生遽<lb/>
乖先訓遷延朝命<hi>宋玉登徒子好色賦因遷延而辭避</hi>迷失臣職不思先<lb/>
縠之忠<hi>左傳晉人討泌之敗與清之師歸罪於先縠而殺之盡滅其族按先縠違命喪師不可謂忠疑</hi>
<hi>當作先軫左傳僖三十三年狄伐晉及箕先軫免胄入狄師死焉狄人歸其元面如生</hi>將覆欒書<lb/>
之族<hi>左傳晉人克欒盈于曲沃盡殺欒氏之族黨欒魴出奔宋</hi>此僕𨽻之所共惜<hi>一作</hi>
<hi>惋</hi>兒女之所同悲況某擁節臨戎援<hi>一作/㧞非</hi>旗誓衆<hi>後漢隗囂</hi>
<hi>傳論曰囂援旗糺族</hi>封疆甚邇音㫖猶存忍欲賣之以為己功間之<lb/>
<pb n="KR4c0076_WYG_008-21b"/>
以開戎役將祛未寤欲罷不能願思苦口之言<hi>漢張良傳良曰忠言逆耳</hi>
<hi>利於行毒藥苦口利於病</hi>以定束身之計<hi>晉王坦之傳垣之以為悵束身自歸而法外加罪</hi>
昔先太尉相公常蹈亂邦不從逆命翻身歸國全家受<lb/>
封居韓之西為國之屏棄代之際人情帖然<hi>北史尉元傳東南清</hi>
<hi>晏逺近帖然召箋舊書劉悟傳憲宗下誅李師道師道遣悟拒戰悟  諸將謀曰天子所誅者司空一人而已</hi>
<hi>悟與公等皆為所驅廹何如轉危亡為富貴于是擒師道以獻擢拜悟義成軍節度使封彭城郡王卒贈太尉</hi>
太師相公<hi>一作國</hi>以早副軍牙久從征斾事君之節巳著<lb/>
居喪之禮又彰故乃<hi>一作前</hi>奬其象賢<hi>見為懐州表</hi>仍以舊服<lb/>
<pb n="KR4c0076_WYG_008-22a"/>
<hi>箋悟遺表請以其子從誎繼纉戎事敬宗寳歴二年充昭義節度等使</hi>納職貢賦五十餘<lb/>
年於我唐為忠臣於劉氏為孝子人之不幸天亦難忱<lb/>
<hi>書天難諶命靡常</hi>纔加壯室之年<hi>禮記三十/曰壯有室</hi>奄有壞梁之歎<hi>禮記</hi>
<hi>孔子歌曰泰山其頽乎梁木其壊乎哲人其萎乎葢寝疾七日而殁  箋從諫進位檢校司徒㑹昌元年卒大</hi>
<hi>将郭誼等匿喪用其姪稹權領軍務</hi>主上深固義烈是降優恩葢將顯足<lb/>
下之門為列藩之式不欲劉氏有自立之帥上黨為辜<lb/>
恩<hi>一作姑息</hi>之軍<hi>李陵答蘓武書陵/雖辜恩漢亦負徳</hi>俾之還朝以聴復<hi>一作故</hi>
命其義甚著其恩莫階昨者秘不發喪已踰一月安而<lb/>
<pb n="KR4c0076_WYG_008-22b"/>
拒詔又歴數旬秘喪則於孝子未聞拒詔則於忠臣已<lb/>
失失忠於國失孝於家望此用人由兹保族是亦坐薪<lb/>
言泰<hi>漢賈誼傳疏曰抱火厝之積薪之下而寝其上火未反燃因謂之安</hi>巢幕云安<hi>見上尚書</hi>
<hi>啓</hi>智士之所寒心<hi>史記刺客傳鞠武曰以秦王之暴而積怒於燕足為寒心索隠凡人寒甚</hi>
<hi>則心戰恐懼亦戰今以懼譬寒言可為心戰</hi>謀夫之所齚舌<hi>漢田蚡傳韓安國謂蚡曰魏其</hi>
<hi>必媿杜門齰舌自殺注師古曰齰齧也音仕客反按齚説文本作齰重文省作齚</hi>矧於僕者得<lb/>
不動心竊計足下之懷執事之論當以趙氏傳子魏氏<lb/>
襲候<hi>舊書田承嗣傳王武俊稱趙王又新書藩鎮傳論曰成徳更二姓傳五世至王承元入朝明年王庭</hi>
<pb n="KR4c0076_WYG_008-23a"/>
<hi>奏反傳六世有州四魏博傳五世至田𢎞正入朝十年復亂更四姓傳十世有州七</hi>欲以逡巡希<lb/>
恩顧望謀立耳夫事殊者趣異勢别者跡睽故度其始<lb/>
而議其終搴其華而尋其實願為足下一一而陳之趙<lb/>
魏二候於其先也親則父子於其人也職則副戎賞罰<lb/>
得以相參恩威得以相抗朝廷推而與之今足下之於<lb/>
太師也地則相近職非副戎賞罰未嘗相參恩威未嘗<lb/>
相抗秘喪則於義爽拒詔則於事乖比趙魏二候信事<lb/>
殊而勢别矣此施之於太師趙魏則為繼代象賢之美<lb/>
<pb n="KR4c0076_WYG_008-23b"/>
施之於足下足下則為自立擅命之尤得失之間其理<lb/>
甚白又計足下未必不恃太師之好賢下士重義輕財<lb/>
吳國之錢往往而有<hi>漢吳王濞傳吳有豫章郡銅山即招致天下亡命者盜鑄錢</hi>梁<lb/>
園之客比比而來<hi>漢梁孝王傳孝王築東苑方三百餘里廣睢陽城七十里招延四方豪傑</hi>
<hi>自山東遊士莫不至</hi>將倚以為牆藩託以為羽翼使之謀取使以<lb/>
數求細而思之此又非計山髙則羝<hi>當作祈</hi>羊自至泉深<lb/>
則沈玉自來<hi>管子山髙而不崩則祈羊至矣淵深而不涸則沈玉極矣</hi>已立然後人<lb/>
歸身正然後士附語有之曰政亂則勇者不為鬭徳薄<lb/>
<pb n="KR4c0076_WYG_008-24a"/>
則賢者不為謀故呉濞有姦而鄒陽去<hi>漢鄒陽傳云陽與嚴忌枚乘俱</hi>
<hi>事吳吳王隂有邪謀陽奏書諫吳王不納其言于是鄒陽枚乘嚴忌皆去之梁從孝王游</hi>燕惠無徳<lb/>
而樂生奔<hi>戰國䇿惠王即位用齊人反間疑樂毅而使騎劫代之將樂毅奔趙趙封以為望諸君</hi>
晉寵大夫卒成分國之禍<hi>漢劉向傳昔晉有六卿世執朝柄終後六卿分晉</hi>衛<lb/>
多君子<hi>左傳吳公子札適衛曰衞多君子未有患也</hi>孰救渡河之烖<hi>左傳狄人伐衛</hi>
<hi>衛懿公夜與國人出狄入衛遂從之又敗諸河</hi>此之前車得不深鏡<hi>晏子春秋諺曰前車</hi>
<hi>覆後車戒</hi>代憲四祖文明繼興當時燕趙中山淮陽齊魯<hi>箋新</hi>
<hi>書藩鎮傳論曰趙魏燕齊同日而起梁蔡吳蜀躡而和之其餘混澒軒囂欲相效者往往而是</hi>連結者<lb/>
<pb n="KR4c0076_WYG_008-24b"/>
㡬姓<hi>南史魯悉逹傳王琳連結于齊</hi>旅拒者㡬候<hi>後漢馬援傳援曰㸃羌欲旅距</hi>咸逆<lb/>
天用人背惠忘徳據指掌之地<hi>後漢岑彭傳辛臣諫田戎曰洛陽地如掌耳</hi>
謂可逃刑<hi>左傳有罪不逃刑</hi>倚親戚之私<hi>左傳親戚為戮</hi>謂能取信一<lb/>
旦地空家破首裂支分闇者不能為謀明者固以先去<lb/>
悔而莫及末如之何先太尉與李洧尚書<hi>箋舊書李納傳納從叔父</hi>
<hi>洧以徐州歸順納以彭城險阨又怒洧背宗乃悉兵圍之旋加洧檢校戸部尚書納卒子師道逓相襲職詳上</hi>
<hi>文</hi>齊之密戚<hi>齊謂李/師道</hi>楊太保與蘇肇給事<hi>箋舊書吳元濟傳元濟少</hi>
<hi>陽長子也先是少陽判官蘓兆楊元卿及其將侯惟清常同為少陽畫朝覲計及元濟自領軍素不便兆縊殺</hi>
<pb n="KR4c0076_WYG_008-25a"/>
<hi>之朝廷贈蘇兆以右僕射楊元卿先奏事在京師得盡言經畧淮西事於宰相李吉甫楊元卿傳元卿每與少</hi>
<hi>陽言詢以大義乃為凶黨所搆賴節度判官蘓肇保持故免元卿潜奉朝廷元濟繼立元卿即日離蔡元卿妻</hi>
<hi>陳氏并四男並為元濟所殺同圬一射垜蘇肇以保持元卿亦同日遇害</hi>蔡之懿親<hi>蔡謂吳元濟</hi>
並據要地方州領精甲鋭卒及其王師戾<hi>集作涖非</hi>止我武<lb/>
維揚則割地驅人以降送欵輸忠以入非不顧密戚非<lb/>
不念懿親非不思恩非不懷惠直以逆順是逼死生實<lb/>
難能與其同休不能與其共戚故也況足下大未侔齊<lb/>
蔡久未及李吳將以其人動於不義僕固恐夙沙之國<lb/>
<pb n="KR4c0076_WYG_008-25b"/>
縳主之卒重生<hi>見為李貽孫啓</hi>彭寵之家不義之侯更出<hi>後漢彭寵</hi>
<hi>傳寵發兵反建武五年春寵獨齎在便室蒼頭子密等斬寵詣闕封不義侯</hi>又計足下當恃<lb/>
太行九折之險部内數州之饒<hi>見為河南表</hi>兵士尚强倉儲<lb/>
且足謂得支久謀而使安危哉此心自棄何速昔李抱<lb/>
真相國用彼州之人破朱滔於燕國困田悦於魏郊連<lb/>
兵轉戰緜嵗經時而潞人夫死不敢哭子死不敢悲何<lb/>
者李相國奉討逆之命為勤王之師義著而誠順故也<lb/>
<hi>箋舊書李抱真傳徳宗即位兼潞州長史昭義軍節度度支營田澤潞磁邢洺觀察使建中三年田悦以魏博</hi>
<pb n="KR4c0076_WYG_008-26a"/>
<hi>反抱真與河東節度使馬燧屢敗悦兵時悦窘蹙朱滔王武俊皆反連兵救悦抱真外抗羣賊内輯軍士時朱</hi>
<hi>滔悉幽薊軍應泚抱真以大義説武俊合從擊滔大破滔於經城以功加檢校司空卒贈太保</hi>及盧<lb/>
從史釋喪就位賣降冀功將乘討伐之時欲肆凶邪之<lb/>
性計未就而人神已怒事未立而兵衆已離以萬夫之<lb/>
長困一卒之手驅檻北闕棄尸南荒而潞之人猶老者<lb/>
捫胷<hi>漢書注師古曰捫摸也音門</hi>少者扼腕<hi>史記刺客傳樊於期偏袒搤腕而進索隠曰掌</hi>
<hi>後曰腕男者奮厲必先以左手扼右腕也搤與扼同</hi>謂朝廷不即顯戮深為失刑<lb/>
其故何哉以從史不義不暱<hi>左傳公曰不義不暱厚將崩</hi>去安就危<lb/>
<pb n="KR4c0076_WYG_008-26b"/>
衆黜其謀下不為用故也<hi>箋舊書盧從史傳徳宗中嵗從史得授昭義軍節度使丁</hi>
<hi>父憂朝㫖未議起復屬王士真卒從史竊獻誅承宗計以希上意用是起授及詔下討賊隂與承宗通謀且誣</hi>
<hi>奏諸軍與賊通上深患之䕶軍吐突承璀俟其來博幕下伏壯士縛之内車中馳以赴闕貶驩州司馬子繼宗</hi>
<hi>等四人並貶嶺外</hi>二帥去就非因傳聞鳩杖之人<hi>後漢禮儀志八十九十禮</hi>
<hi>有加賜玉杖端以鳩為飾鳩者不噎之鳥也欲老人不噎</hi>鮐背之叟<hi>詩黄耉台背箋台之言鮐也大</hi>
<hi>老則背有駘文釋文台湯來反徐又音臺爾雅云夀也鮐易來反魚名一音夷䟽釋詁云鮐背耉老夀人也舍</hi>
<hi>人曰老人氣衰皮膚消瘠背若鮐魚也</hi>知其本末尚能言之則太行之險<lb/>
固不為渤<hi>疑作悖</hi>者之守數州之衆固不為邪者之徒此<lb/>
<pb n="KR4c0076_WYG_008-27a"/>
又其不足恃也由此言之則以何名<hi>四字一作則何以敗名譽</hi>隳家<lb/>
聲<hi>司馬遷書李陵既生降頽其家聲</hi>何事捨君命何道求死士何計得<lb/>
<hi>一作固</hi>人心此僕者所以對案忘餐推枕不寢為足下惜<lb/>
為足下危而不知其所以然也況太師比者養牛添卒<lb/>
畜馬訓兵旁招武幹之材中舉將軍之令然而聴於逺<lb/>
近頗有是非雖朝廷推赤心<hi>後漢光武紀降者更相語曰蕭王推赤心置人腹中</hi>
<hi>安得不投死乎</hi>𢎞大度<hi>漢髙帝紀/常有大度</hi>然而不逞者已有乖異<hi>集作異圖</hi>
之説横議者屢興悖惡之歎人之多言亦可畏也誰為<lb/>
<pb n="KR4c0076_WYG_008-27b"/>
來者宜其弭之今足下背季父引進之恩失大朝文誥<lb/>
之令<hi>周語祭公謀父曰有文告之辭</hi>則是實先太師之浮議彰昭義軍<lb/>
之有謀為人姪則致叔父於不忠為人孫則敗乃祖於<lb/>
無後亦何以對燕趙之士見齊魯之人耶又計足下旬<lb/>
日之前造次為慮今兹追改懼有後艱此左右者不明<lb/>
而咨詢之未盡也近者李尚書祐董常侍重質之輩並<lb/>
親為賊將拒我官軍納質於匪人<hi>易比之匪人</hi>效用於戎首<lb/>
<hi>禮記子思曰毋為戎首</hi>久乃來復<hi>易七日/來復</hi>尚䝉殊恩<hi>潘岳馬汧督誄明明天子</hi>
<pb n="KR4c0076_WYG_008-28a"/>
<hi>旌以殊恩</hi>皆受郡符咸領旗鼓<hi>箋舊書李祐本蔡州牙將事吳元濟自王師討淮西祐為</hi>
<hi>行營將為李愬所擒竟以祐破蔡擒元濟以功授神武将軍太和初遷檢校戸部尚書滄州刺史滄徳景節度</hi>
<hi>使董重質本淮西牙将吳少誠之子壻也元濟悉發左右及守城之卒委重質拒裴度李愬既擒元濟重質單</hi>
<hi>騎歸愬尋授鹽州刺史又遷左右神䇿及諸道劍南西川行營節度使檢校左散騎常侍</hi>不能悉數<lb/>
厥徒實繁<hi>書實繁冇徒</hi>豈有足下藉兩代之餘資委數萬之<lb/>
舊旅俛首聴命舉宗效誠則朝廷又豈以一日之稽遲<lb/>
片辭之疑異而致足下於不測沮足下於後至故事具<lb/>
存可以明驗幸請自求多福無辱前人䕶龍旐以歸洛<lb/>
<pb n="KR4c0076_WYG_008-28b"/>
師<hi>禮記飾棺君龍帷書朝至于洛師注洛師猶言京師</hi>秉象笏而朝魏闕<hi>禮記笏天子以</hi>
<hi>珠玉諸侯以象大夫以魚鬚文竹士竹本象飾可也</hi>必當勲庸繼代富貴通身無<lb/>
為鄰道所資使作他人之福儻尚淹歸欵未整來軒戎<lb/>
臣鼓勇以爭先天子赫斯而降怒金玦一受<hi>左傳晉候使太子申</hi>
<hi>生伐東山臯落氏衣之偏衣珮之金玦</hi>牙璋四馳<hi>周禮牙璋以起軍旅</hi>魏衛壓其東<lb/>
南晉趙出其西北<hi>見為河南表</hi>拔距投石者數逾萬計<hi>史記王翦</hi>
<hi>傳翦使人問軍中戯乎對曰方投石超距集解徐廣曰超一作㧞索隠超距猶跳躍也漢甘延夀傳少為羽林</hi>
<hi>投石抜距絶於等倫應劭曰投石以石投人也抜距即下超踰羽林亭樓是也張晏曰范蠡兵法飛石重十二</hi>
<pb n="KR4c0076_WYG_008-29a"/>
<hi>斤為機發行三百步延夀有力能以手投之㧞距超距也</hi>科頭㦸手者動以千羣<hi>見為</hi>
<hi>滎陽公表</hi>兼驅扼虎之材官<hi>漢李陵傳陵叩頭自請曰臣所将屯邉者皆荆楚勇士竒材劍</hi>
<hi>客也力扼虎射命中師古曰扼謂捉持之也髙帝紀發巴蜀材官應劭曰材官有材力者張晏曰材官騎士習</hi>
<hi>射御騎馳戰陳常以八月太守都尉令長丞㑹都試課殿最水處則習船邉郡將萬騎行障塞光武時省</hi>仍<lb/>
率射鵰之都督<hi>北齊書斛律光雲表射鵰正中其頸邢子髙曰射鵰手也號落鵰都督</hi>感<lb/>
義則日月能駐<hi>淮南子魯陽公與韓戰戰酣日暮援戈而麾之日為之反三舍</hi>拗憤則<lb/>
砂石可吞<hi>西都賦乃拗怒而少息漢霍去病傳㑹日且入而大風起沙礫擊面龍魚河圖蚩尤食沙</hi>
使兵用火焚<hi>左傳衆仲對曰夫兵猶火也弗戢將自焚也</hi>城將水灌<hi>史記趙世家知</hi>
<pb n="KR4c0076_WYG_008-29b"/>
<hi>伯率韓魏攻晉陽嵗餘引汾水灌其城城不浸者三版</hi>魏趣邢郡<hi>箋新書藩鎮傳從諫妻弟裴問</hi>
<hi>守邢州有募兵五百號夜飛將自歸成徳軍</hi>趙出洺州<hi>箋藩鎮傳王釗守洺州送欵魏博軍</hi>分<lb/>
二大都之間是古平原之地車甲盡輸於此境<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>糧反<lb/>
聚於他人恃河北而河北無儲<hi>謂三鎮從命見李貽孫啓</hi>倚山東而<lb/>
山東不守<hi>箋藩鎮傳天子慮稹起山東兵命𢎞敬犄角塞其道</hi>以數州之殘殍抗<lb/>
百道之竒兵<hi>謂八鎮之師見李貽孫啓</hi>比累卵而未危<hi>説苑晉靈公造九重臺孫</hi>
<hi>息聞之求見曰臣能累十二博棊加九雞子其上公曰子作之孫息以棊子置下加九雞子其上公曰危哉</hi>
寄孤根於何所<hi>見代彭陽公表</hi>則老夫不佞亦有志焉願驅敢<lb/>
<pb n="KR4c0076_WYG_008-30a"/>
死之徒以從諸侯之末<hi>謂王元逵何𢎞敬劉沔</hi>下飛狐之口<hi>見為舍人</hi>
<hi>啓</hi>入天井之闗<hi>見代僕射表</hi>巨浪難防長飈易扇此際必當<lb/>
驚地底之鼓角駭樓上之梯衝<hi>後漢書公孫瓚與子續書曰袁氏之攻状若鬼</hi>
<hi>神鼓角鳴於地中梯衝舞吾城上</hi>喪貝躋陵<hi>易震來厲億喪貝躋于九陵</hi>飛走之期<lb/>
既絶<hi>見為李貽孫啓</hi>投戈<hi>一作/戎非</hi>㪚地<hi>揚雄解嘲叔孫通解甲投戈作君臣之儀漢英布傳</hi>
<hi>兵法諸侯自戰其地為㪚地師古曰謂在其本地戀土懐安故易逸散散去聲</hi>灰釘之望斯窮<lb/>
<hi>魏略王凌自知罪重試索棺釘以觀太傅意太傅給之遂自殺徐陵書分請灰釘甘從斧鑊</hi>自然麾<lb/>
下平生<hi>漢李廣傳得賞賜輒分其戲下戯讀曰麾</hi>盡忘舊愛帳中親信<hi>魏志許禇</hi>
<pb n="KR4c0076_WYG_008-30b"/>
<hi>傳徐他等謀為逆禇至下舍心動即還侍他等不之知入帳見禇大驚愕禇即擊殺他等太祖益親信</hi>即起<lb/>
他謀辱先祖之神靈為明時之哂笑靜言其漸良以驚<lb/>
魂今故再遣使車重申丹素惟鑒前代之成敗訪歴事<lb/>
之賔僚思反道敗徳之難<hi>書蠢兹冇苗反道敗徳</hi>念順令畏威之<lb/>
易時以吉日蹈兹坦途勿餒劉氏之魂<hi>左傳子文曰若敖氏之鬼不其</hi>
<hi>餒而</hi>勿汙潞人之俗封帛增欷含毫益酸<hi>陸機文賦或含毫而邈然</hi>延<lb/>
望還章用以上表成敗之舉慎惟圖之不宣河陽三城<lb/>
節度使王茂元頓首<lb/>
<pb n="KR4c0076_WYG_008-31a"/>
　箴<lb/>
　　太倉箴<hi>漢髙帝紀七年蕭何治未央宫立太倉唐六典司農寺有太倉今掌九穀廩藏之事</hi>
　　　<hi>唐㑹要太倉出納貞元五年俾司農少卿一人專領玉海李商隠有太倉箴注云太和七年十</hi>
　　　<hi>月</hi>
險哉太倉險若太行<hi>見為懷州表</hi>彼懸車束馬<hi>史記齊世家桓公西伐大</hi>
<hi>夏渉流沙束馬懸車登太行至卑耳山</hi>為陟髙岡<hi>詩陟彼/髙岡</hi>此禍胎怨府<hi>杴乘</hi>
<hi>諫吳王書福生有基禍生冇怨府胎左傳叔孫昭子曰吾不為</hi>起自斗量<hi>漢歴律志量者龠合升斗斛也</hi>
無小無大不可不防澄波萬頃不廢汪汪<hi>見為桞珪啓</hi>火烈<lb/>
<pb n="KR4c0076_WYG_008-31b"/>
人畏<hi>左傳子産謂子太叔曰唯有徳者能以寛服民其次莫如猛夫火烈民望而畏之故鮮死焉水懦弱</hi>
<hi>民狎而翫之則多死焉故寛難</hi>不廢剛腸<hi>嵇康絶交書剛腸疾惡</hi>曷若寛猛處於中<lb/>
央<hi>左傳仲尼曰寛以濟猛猛以濟寛政是以和</hi>泉榖之地<hi>漢王陵傳陳平曰問錢榖責治粟内史</hi>
勿言容易<hi>東方朔荅客難談何容易</hi>貪夫徇財<hi>賈誼鵬鳥賦貪夫徇財兮烈士徇名</hi>有<lb/>
死無二<hi>北史傅伏傳伏曰事君有死無二</hi>御黠馬銜<hi>家語善御馬者正銜勒</hi>不得<lb/>
不利下或諛吾過人之聰是人甘言將欲相聾<hi>左傳幣重而言</hi>
<hi>甘誘我也史記商君傳趙良曰苦言藥也甘言疾也</hi>下或誇我秋毫必睹<hi>列子目将眇者</hi>
<hi>先睹秋毫慎子離朱之明察秋毫之末</hi>是人甘言將欲相瞽長如欲戰莫<lb/>
<pb n="KR4c0076_WYG_008-32a"/>
捨强弩<hi>蜀志强弩之末勢不能穿魯縞</hi>長如䕶禽<hi>䕶富作獲用趙簡子使王良與嬖奚乘事</hi>
<hi>見孟子</hi>莫忘縳虎<hi>後漢吕布傳曺操笑曰縳虎不得不急</hi>衆人之言有訛有<lb/>
真如彼五味有甘有辛口自嘗取無信他人天生五色<lb/>
有白有黒目自别取無為人惑而況乎九門崇崇<hi>禮記季春</hi>
<hi>之月命國儺九門磔攘注天子九門者路應雉庫臯國近郊逺郊闔門也</hi>近在牆東天視天<lb/>
聴惟明惟聦問龠合斗斛何以用銅取寒暑㬥露不改<lb/>
其容亦象君子介然居中<hi>溪律歴志凡律度量衡用銅者名自名也所以同天下齊</hi>
<hi>風俗也銅之為物至精不為燥濕寒暑變其節不為風雨㬥露改其形介然有常似於士君子之行是以用銅</hi>
<pb n="KR4c0076_WYG_008-32b"/>
<hi>也</hi>終日戰慄猶懼或失<hi>古逸詩唐堯戒曰戰戰慄慄于日謹一日人莫躓於山而躓</hi>
<hi>垤</hi>銜用何利鍜之以清虎用何縳挼之以明弩用何射<lb/>
發之以誠俾後來居上無由以生有餘不足無由以爭<lb/>
心為準槩何憂乎不直不平<hi>漢歴律志以井水準其㮣孟康曰㮣欲其直故以水</hi>
<hi>平之井水清清則平也</hi>各敬爾職一廼心力<hi>書爾尚一乃心力其克有勲</hi>倉中<lb/>
水外人馬勿食陶母反魚以之歎息<hi>世説陶公少時作魚梁吏常以坩䱹</hi>
<hi>餉母母封䱹付使反書責侃曰汝為吏以官物見餉非惟不益乃増吾憂也</hi>豈無他粟豈無<lb/>
他芻薏苡似珠不可不虞<hi>後漢馬援傳初㧞在交阷常餌薏苡實用能輕身省欲以</hi>
<pb n="KR4c0076_WYG_008-33a"/>
<hi>勝瘴氣南方薏苡實大軍還載之一車後有上書譛之者以為前所載還皆明珠文犀</hi>倉中役夫<lb/>
<hi>左傳江芊怒曰呼役夫</hi>千逕萬塗桀黠為炭眭盱為鑪<hi>鵬鳥賦天地為鑪兮</hi>
<hi>造化為工隂陽為炭兮萬物為銅西京賦睢盱跋扈魯靈光殿賦洪荒朴畧厥状㫿旴善曰字林睢仰目也盱</hi>
<hi>張目也眭與睢通</hi>應事成象無有定<hi>一作/成</hi>模縁私指使<hi>曲禮六十曰耆</hi>
<hi>指使</hi>慎勿以呼賔朋姻婭<hi>詩𤨏𤨏姻婭則無膴仕</hi>或來讌話倉中酒<lb/>
醴慎勿以貰<hi>漢髙帝紀常從王媪武負貰酒師古曰貰賖也</hi>海翁無機鷗故不<lb/>
飛海翁易慮鷗乃飛去<hi>荘子海上有人好鷗鳥者旦而之海上從鷗鳥遊鷗鳥至者數</hi>
<hi>百其父曰吾聞鷗從汝遊試取來吾從玩之曰諾明旦之海上鷗鳥舞而不下</hi>是以聖人從㣲<lb/>
<pb n="KR4c0076_WYG_008-33b"/>
至著<hi>漢董仲舒傳莫不以以晻至明積㣲至者</hi>不遺忠恕借借貸貸此門先<lb/>
塞須防蒼蠅變白作黒<hi>詩營營青蠅止于棘箋蠅之為蟲汙白使黒汙黒使白喻佞人</hi>
<hi>變亂善惡也</hi>嗚呼孰慮孰圖<hi>詩旻天疾威弗慮弗圖</hi>昔在漢家倉令淳<lb/>
于致令少女上訴無辜䧟身至是不亦悲乎<hi>史記太倉公者齊太</hi>
<hi>倉長臨菑人也姓淳于氏名意文帝四年意以刑罪當𫝊西之長安其少女緹縈隨父西上書願入身為官婢</hi>
<hi>以贖父刑罪書聞上悲其意此嵗中亦除肉刑法</hi>敢告君子身可殺道不可渝<lb/>
　<lb/>
　李義山文集箋註巻八<lb/>
</p>
<p>
</p>
  </div>
</body>
</text>
</TEI>
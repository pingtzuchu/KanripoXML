<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>李義山文集箋注</head>
    <p>
<pb n="KR4c0076_WYG_000-1a"/>
欽定四庫全書　　　　　集部二<lb/>
　李義山文集箋注　　　　别集類一<hi>唐</hi>
　　提要<lb/>
　　　　<hi>臣</hi>等謹案李義山文集箋注十巻<lb/>
　　　國朝徐樹榖箋徐炯注樹榖字藝初康熙乙丑<lb/>
　　　　進士官至山東道監察御史炯字章仲康熙<lb/>
　　　　壬戌進士官至直𨽻巡道皆崑山人考舊唐<lb/>
　　　　書李商隠傳稱有表狀集四十巻新唐書藝<lb/>
<pb n="KR4c0076_WYG_000-1b"/>
　　　　文志稱李商隠樊南甲集二十巻乙集二十<lb/>
　　　　巻玉溪生詩三巻文賦一巻宋史藝文志稱<lb/>
　　　　李商隠文集八巻四六甲乙集四十巻别集<lb/>
　　　　二十巻詩集三巻今惟詩集三巻傳文集皆<lb/>
　　　　佚<lb/>
　　　國初吴江朱鶴齡始裒輯諸書編為五巻而闕<lb/>
　　　　其狀之一體康熙庚午炯典試福建得其本<lb/>
　　　　于林佶採摭文苑英華所載諸狀補之又補<lb/>
<pb n="KR4c0076_WYG_000-2a"/>
　　　　入重陽亭銘一篇是為今本鶴齡原本雖畧<lb/>
　　　　為詮釋而多所踈漏盖猶未竟之稿樹榖因<lb/>
　　　　博考史籍證驗時事以為之箋炯復徴其典<lb/>
　　　　故訓詁以為之注其中上崔華州書一篇樹<lb/>
　　　　榖斷其非商隠作近時桐鄉馮浩注本則辨<lb/>
　　　　此書為開成二年春初作崔華州乃崔龜從<lb/>
　　　　非崔戎故賈相國乃賈餗非賈耽崔宣州乃<lb/>
　　　　崔鄲非崔羣引據唐書紀傳證樹榖之誤疑<lb/>
<pb n="KR4c0076_WYG_000-2b"/>
　　　　又重陽亭銘一篇炯據全蜀藝文志採入馮<lb/>
　　　　浩注本則辨其碑末結銜又鄉貫皆可疑知<lb/>
　　　　為舊碑漫漶楊慎偽補足之援慎偽補樊敏<lb/>
　　　　栁敏二碑證炯之誤信又據成都文類採入<lb/>
　　　　為河東公上西川相國京兆公書一篇及逸<lb/>
　　　　句九條皆足補正此本之踈漏然上京兆公<lb/>
　　　　書乃案牘之文本無可取逸句尤無闗宏㫖<lb/>
　　　　故仍以此本著于錄焉乾隆四十六年十月<lb/>
<pb n="KR4c0076_WYG_000-3a"/>
　　　　　恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　　　總　　校　　官<hi>臣</hi>陸費墀<lb/>
</p>
<p>
</p>
  </div>
</body>
</text>
</TEI>
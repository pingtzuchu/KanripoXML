<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李義山文集箋註巻二</head> <lb/>
    <p>
<pb n="KR4c0076_WYG_002-1a"/>
欽定四庫全書<lb/>
　李義山文集箋註巻二<lb/>
　　　　　　　　　　　監察御史徐樹穀箋<lb/>
　　　　　　　　　　　山東提學僉事徐炯註<lb/>
　表下<lb/>
　　為滎<hi>當作濮</hi>陽公賀幽州破奚寇表<hi>箋此王茂元帥陳許時作也案</hi>
　　　<hi>鄭亞於宣宗大中元年二月以給事中出刺桂州英華作滎陽公誤新書㑹昌二年九月以張</hi>
　　　<hi>仲武為幽州盧龍軍節度使檢校工部尚書㑹囘鶻特敕那頡啜擁赤心部七十帳逼漁陽仲</hi>
<pb n="KR4c0076_WYG_002-1b"/>
　　　<hi>武使其弟仲至與别將游奉寰等率鋭兵三萬破之獲馬槖駝旗纛不勝計遣吏獻捷進檢校</hi>
　　　<hi>兵部尚書舊書奚國盖匈奴之别種也居鮮卑故地在京師東北四千餘里東接契丹西至突</hi>
　　　<hi>厥南拒白狼河北至霫國勝兵三萬餘人分為五部毎部置俟斤一人</hi>
臣某言臣得本道進奏官某狀報某月日幽州節度使<lb/>
張仲武奏破奚北部落及諸山奚除舊奚王匿耶所管<lb/>
外殺戮首領丁壯老幼幷殺戮羊牛焚燒車帳器械等<lb/>
計二十萬刺史巳下面皮一百具<hi>史記刺客傳聶政因自皮面抉眼索隠皮</hi>
<hi>面謂以刀剥其面皮欲令人不識晉朱伺傳馬雋妻子先在壘内或請皮其面以示之伺曰殺其妻子不能解</hi>
<pb n="KR4c0076_WYG_002-2a"/>
<hi>圍但益其怒耳北史齊後主紀或殺人剥面皮而視之</hi>耳二百雙<hi>詩傳馘獲也不服者殺而獻其</hi>
<hi>左耳曰馘</hi>奚車五百乘羊一萬口牛一千五百頭者天聲逺<lb/>
疊<hi>班固封燕然山銘振大漢之天聲</hi>廟略遐宣<hi>晉羊祜傳詔曰外揚王化内經廟略</hi>白虜<lb/>
獲於寧臺<hi>晉苻堅傳秦人呼鮮卑為白虜戰國策樂毅報燕昭王書曰齊器設於寧臺</hi>赤夷<lb/>
俘於燕路<hi>杜氏通典東夷九種有黄夷白夷赤夷𤣥夷孔融書士將髙翔逺引莫有北首燕路者矣</hi>
臣某<hi>中賀</hi>臣竊窺舊史逖聽前朝<hi>司馬相如封禪文逖聴者風聲</hi>有天<lb/>
子憂邊清宵輟寐<hi>漢文帝紀詔曰間者累年匈奴並暴邊境多殺吏民今朕夙興夜寐勤勞</hi>
<hi>天下憂苦萬民為之惻怛不安</hi>將軍出塞白首言歸<hi>後漢班超傳超妹昭上書請超曰超</hi>
<pb n="KR4c0076_WYG_002-2b"/>
<hi>今且七十衰老被病頭髮無黒敢觸死匄超餘年書奏徴超還超在西域三十一年至洛陽病遂加卒</hi>至<lb/>
乃或勝或奔一彼一此<hi>左傳趙孟曰疆埸之事一彼一此何常之有</hi>竟困塞<lb/>
郊之柝那停絶漠之𤇺<hi>漠與幕同漢武帝紀衛青復將六將軍絶幕注臣瓚曰沙土曰</hi>
<hi>幕直度曰絶師古曰幕者即今之突厥中磧耳李陵歌云經萬里兮度沙幕賈誼傳注師古曰晝則燔燧夜則</hi>
<hi>舉𤇺詳見下為中丞賽神文</hi>猶欲敘烈旂常告功祧廟<hi>禮記王立七廟逺廟為祧</hi>
用其暫勝謂曰難能况幽朔巨都<hi>書宅朔方曰幽都</hi>全燕重地<lb/>
<hi>晉石勒傳勒使徐光讓王浚曰跨全燕突騎之鄉</hi>薦臻奚寇猾亂華人田讓之<lb/>
䕶鮮卑莫能深入<hi>魏田豫傳豫字國讓漁陽雍奴人也文帝初使豫持節䕶烏桓校尉牽招</hi>
<pb n="KR4c0076_WYG_002-3a"/>
<hi>解雋并䕶鮮卑為校尉九年其御夷狄恒摧抑兼并乖散强猾  按唐初修前代之史凡犯廟諱者一名則稱</hi>
<hi>其字劉淵曰劉元海石虎曰石季龍是也二名則去其一蕭淵明曰蕭明韓擒虎曰韓擒是也義山為文亦遵</hi>
<hi>其式代宗諱豫故此表以田豫為田讓稱字之例也孝敬皇帝諱𢎞故會昌一品集序以周𢎞正為周正去一</hi>
<hi>之例也苟非有為而然則古人之名固未可任意為翦截矣</hi>祭彤之軍遼水惟遣相<lb/>
攻<hi>後漢祭彤傳彤拜遼東太守以三虜連和卒為邊害乃招呼鮮卑其大都䕶偏何遣使奉獻彤曰審欲立</hi>
<hi>功當歸擊匈奴其後嵗嵗相攻輒送首級受賞賜自是邊無寇警</hi>近嵗以來為患滋甚<lb/>
走單于偵邏之路<hi>見謝上表</hi>懷駒支漏泄之姦<hi>左傳晉将執戎子駒支范</hi>
<hi>宣子親數諸朝曰來姜戎氏今諸侯之事我寡君不如昔者盖言語漏泄則職汝之由</hi>張仲武重<lb/>
<pb n="KR4c0076_WYG_002-3b"/>
感國恩習知邊事<hi>箋新書張仲武范陽人㑹昌初為雄武軍使遣其屬吳仲舒入朝請以本</hi>
<hi>軍擊囘鶻李德裕因問北方事仲舒曰仲武通書習戎事乃擢兵馬留後而詔撫王領節度即拜副大使</hi>同<lb/>
三師而肄楚<hi>左傳吳子問於伍員曰伐楚如何對曰若為三師以肄焉一師至彼必皆出彼出則</hi>
<hi>歸彼歸則出楚必道敝</hi>侔五餌以間戎<hi>漢賈誼傳贊曰欲試屬國施五餌三表以係單于注</hi>
<hi>師古曰賈誼書賜之盛服車乘以壊其目賜之盛食珍味以壊其口賜之音樂婦人以壊其耳賜之髙堂邃宇</hi>
<hi>倉庫奴婢以壊其腹於來降者上以召幸之相娛樂親酌而手食之以壊其心此五餌也</hi>乘其嚻惰<lb/>
之時俄得翦除之便<hi>晉袁宏傳贊曰翦除荆棘</hi>燕犀密掛<hi>周禮考工記曰函人</hi>
<hi>為甲犀甲七屬夀百年又曰燕之無函也非無函也夫人而能為函也徐陵與王僧辨書躍冀馬者千羣披燕</hi>
<pb n="KR4c0076_WYG_002-4a"/>
<hi>犀者萬隊</hi>冀馬濳羈<hi>左傳冀之北土馬之所生後漢劉表傳贊曰雲屯冀馬</hi>超距投石<lb/>
者動過千羣<hi>史記秦王翦擊荆荆兵數挑戰終不出久之翦使人問軍中戲乎對曰方投石超距</hi>
<hi>翦曰士卒可用矣</hi>㦸手科頭者略踰萬計<hi>張衡西京賦袒裼㦸手奎踽盤桓善曰左</hi>
<hi>傳云㦸其手也史記張儀説韓王曰虎賁之士跿跔科頭貫頤奮㦸者至不可勝計集解科頭謂不著兜鍪入</hi>
<hi>敵索隱兩手捧頤而直入敵又有執㦸者奮怒而趨入陣也徐陵九錫文他他籍籍萬計千羣</hi>坎三鼓<lb/>
而河流自却<hi>詩坎其擊鼓左傳曹劌曰夫戰勇氣也一鼓作氣再而衰三而竭彼竭我贏故克之</hi>
<hi>淮南子武王渡孟津而陽侯之波逆流而擊疾風晦暝武王舉黄鉞麾之風去而浪息遂得渡</hi>聲六校<lb/>
而屋瓦皆飛<hi>漢陳湯傳即日引軍分行别為六校史記趙世家秦軍軍武安西鼓譟勒兵武安屋</hi>
<pb n="KR4c0076_WYG_002-4b"/>
<hi>瓦盡振後漢光武紀莽兵大潰走者相騰踐㑹大雷風屋瓦皆飛</hi>自是鴞懼喪林<hi>詩翩彼飛</hi>
<hi>鴞集于泮林</hi>兔忙迷穴<hi>戰國策馮煖曰狡兔有/三窟僅得免其死耳</hi>無舟掬指<hi>左傳</hi>
<hi>邲之戰中軍下軍爭舟舟中之指可掬也</hi>有地僵尸<hi>張衡西京賦尸僵路隅</hi>未驚紫陌<lb/>
之烏前軍巳蹙<hi>御覽引北史齊世辨性怯武平末為開封府帥入鄴令千餘騎登髙阜西望逺</hi>
<hi>見羣烏飛起謂是兩京旗幟即馳還比至紫陌橋不敢反顧詳下啓</hi>不唳淮山之鶴後隊<lb/>
仍窮<hi>淮山謂八公山晉謝𤣥傳苻堅進屯壽陽列陣臨淝水𤣥以精鋭八千決戰淝水南堅中流矢臨陣</hi>
<hi>斬苻融載記苻堅與苻融北望八公山上草木皆類人形寰宇記八公山一名淝陵山在夀州壽春縣詳見下</hi>
<hi>文</hi>遂分袁尚之頭顱<hi>後漢書袁尚與操軍戰敗奔公孫康於遼東康曰卿頭顱方行萬里</hi>
<pb n="KR4c0076_WYG_002-5a"/>
<hi>遂斬首送之</hi>仍裂蚩尤之肩髀<hi>史記集解皇覽曰蚩尤冢在東平郡壽張縣闞鄉城中髙</hi>
<hi>七丈民常十月祀之有赤氣出如疋絳帛民名蚩尤旗肩髀冢在山陽郡鉅野縣重聚大小與闞冢等傳言黄</hi>
<hi>帝與蚩尤戰於涿鹿之野黄帝殺之身體異處故别𦵏之</hi>穹廬落燼<hi>漢匈奴傳匈奴父子同穹廬卧</hi>
同甲揚灰<hi>管子同甲十萬注同甲謂堅完齊等</hi>山積雲屯大收其車乘<hi>後漢</hi>
<hi>劉盆子傳赤眉降積兵甲宜陽城西與熊耳山等</hi>角羸耳濕盡獲其牛羊<hi>易羝羊觸</hi>
<hi>藩羸其角詩爾牛來思其耳濕濕</hi>栁水載澄<hi>栁水未詳案新書地理志營州栁城縣西北接奚北</hi>
<hi>接契丹栁水疑當在縣界水經注水狼水又東北逕龍山西燕慕容晃以栁城之北龍山之南福地也</hi>桑<lb/>
河無事<hi>水經注濕水出鴈門隂館縣東北過代郡桑乾縣南又東北流左㑹桑乾水並受通稱又東過</hi>
<pb n="KR4c0076_WYG_002-5b"/>
<hi>涿鹿縣北又東南出山過廣陽薊縣北又東至漁陽雍奴縣西入笥溝明一統志盧溝河在順天府西南本桑</hi>
<hi>乾河俗呼渾河亦曰小黄河以流濁故也</hi>爰施吉語<hi>漢陳湯傳湯知烏孫瓦合不能久攻屈指計其</hi>
<hi>日曰不出五日當有吉語聞居四日軍書到言巳解</hi>入解皇威<hi>潘岳西征賦兵舉而皇威暢</hi>此<lb/>
皆皇帝陛下功格上𤣥<hi>揚雄甘泉賦惟漢十世將郊上𤣥</hi>運膺下武<hi>詩下</hi>
<hi>武惟周</hi>授兹成算<hi>隋栁彧傳表曰俱/稟成算非専巳能</hi>於彼當仁<hi>見論語</hi>震肅<lb/>
九圍<hi>詩帝命式于九圍</hi>歡呼萬國昔艱難云始胡城首起於盧<lb/>
龍<hi>謂禄山之變魏田疇傳舊北平郡治在平岡道出盧龍達於栁城新書地理志平州治盧龍縣今直𨽻永</hi>
<hi>平府治是也</hi>今開泰有期<hi>晉顧榮傳上牋曰羣生有賴開泰有期</hi>漢將先清於<lb/>
<pb n="KR4c0076_WYG_002-6a"/>
涿鹿<hi>史記黄帝與蚩尤戰於涿鹿之野注張晏曰涿鹿在上谷按漢志上谷郡有涿鹿縣應劭以為黄帝</hi>
<hi>與蚩尤戰於此上谷今為直𨽻宣化府故宣府鎮地也</hi>人謀允若<hi>易人謀鬼謀書帝曰俞允若兹</hi>
靈貺昭然<hi>後漢光武紀贊曰靈貺自甄</hi>固巳上慶祖宗下光編策錄<lb/>
圖洪範競三古之殊尤<hi>河圖挺佐輔黄帝至於翠媯之川魚汎白圖蘭葉朱文以授黄</hi>
<hi>帝名曰録圖書天乃錫禹洪範九疇彛倫攸叙漢書藝文志世歴三古司馬相如封禪文未有殊尤絶跡可考</hi>
<hi>於今者也</hi>玉檢金泥有百神之靈祐<hi>漢武帝紀登封泰山注孟庸曰刻石紀號有金</hi>
<hi>策石函金泥玉檢之封焉後漢王霸傳霸謝曰此明公至徳神靈之祐也</hi>臣雖當防遏不介<lb/>
邊陲空増氣於懦夫實叨榮於下將日圍千里<hi>北堂書鈔春秋</hi>
<pb n="KR4c0076_WYG_002-6b"/>
<hi>元命苞曰日徑千里徐整長歴曰日徑千里周圍三千里</hi>天蓋九重<hi>宋玉大言賦方地為車圓天為</hi>
<hi>蓋楚辭天問曰圓則九重孰營度之</hi>奉一月之捷書惟知抃蹈<hi>詩一月三捷</hi>獻<lb/>
萬年之壽酒尚隔班行<hi>史記高祖紀九年大朝諸侯羣臣置酒未央前殿髙祖奉玉巵</hi>
<hi>起為太上皇夀殿上羣臣皆呼萬嵗</hi>念風水於遐藩<hi>南史宋武帝紀因風水之勢晉四夷傳云</hi>
<hi>視熊謂使者曰迎天子於西京以盡遐藩之節</hi>寄夢寐於宣室<hi>漢賈誼傳文帝思誼徴之及入</hi>
<hi>見王方受釐坐宣室</hi>無任望闕結戀之至<lb/>
　　為河南盧尹賀上尊號表<hi>原注武宗五箋舊書武宗紀㑹昌  年春正月</hi>
　　　<hi>巳酉朔宰臣李德裕杜悰李讓夷崔鉉太常卿孫簡等率文武百寮上徽號曰仁聖文武章天</hi>
<pb n="KR4c0076_WYG_002-7a"/>
　　　<hi>成功神徳明道皇帝新書明道下有大孝二字此表亦有之盖舊書傳冩者之遺脱耳京兆河</hi>
　　　<hi>南太原各置尹一員從三品</hi>
臣某言臣得本道進奏院狀知宰臣某等奉上尊號以<lb/>
光洪休耀列聖之睿圖<hi>顔延之詩睿圖炳睟隋薛道衡傳髙祖文皇帝頌曰尚想叡圖</hi>
表三宫之慈<hi>集作義</hi>訓<hi>晉后妃傳詔曰朕少遭憫凶慈訓無稟</hi>凡在生物孰<lb/>
不歡心臣某<hi>中賀</hi>臣聞善言天者必推功於廣覆善言<lb/>
日者必詠徳於大明然後物仰𤣥穹<hi>晉載紀胡義周作頌曰仁被蒼生徳</hi>
<hi>格𤣥穹</hi>人知景曜<hi>後漢鄧后紀劉毅上書曰敷宣景曜勒勲金石</hi>皇王擬象今古<lb/>
<pb n="KR4c0076_WYG_002-7b"/>
同規伏惟仁聖文武章天成功神徳明道大孝皇帝陛<lb/>
下體天垂䕃法日流<hi>英華作輪</hi>輝𢎞上徳以纘戎<hi>老子上徳不徳是以</hi>
<hi>有徳詩纘戎祖考</hi>啓下武而膺運頃從臨御旋致治平雨塊風<lb/>
條時推順適<hi>西京雜記董仲舒云太平之時雨不破塊風不揺條開甲破萌而巳</hi>苗螟葉<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坐致銷亡<hi>詩去其螟螣及其蟊賊傳食心曰螟食葉曰螣食根曰蟊食節曰賊陸氏釋文螣字</hi>
<hi>亦作<graphic n="KR2048" url="https://raw.githubusercontent.com/kanripo/KR-Gaiji/master/images/KR2048.png" mimeType="image/png"/>徒得/反説文作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>是以銀甕石碑<hi>見下為汝南公表</hi>非烟浪井<hi>史記若烟</hi>
<hi>非烟若雲非雲郁郁紛紛蕭索輪囷是謂卿雲瑞應圖王者清淨則浪井出</hi>神而吿瑞史不<lb/>
絶書<hi>左傳女叔侯曰史不絶書府無虚月</hi>且獯鬻為災<hi>漢匈奴傳唐虞以上有山戎獫允薰</hi>
<pb n="KR4c0076_WYG_002-8a"/>
<hi>鬻居於北邊</hi>周秦乏策<hi>見為濮/陽公表</hi>金行火運不絶於侵陵<hi>晉書董養</hi>
<hi>曰白者金色國之行也漢髙帝紀注臣瓚曰漢承堯緒為火徳</hi>瀚海隂山㡬渝於約誓<lb/>
<hi>漢匈奴傳驃騎封於狼居胥山禪姑衍臨瀚海而還乂郎中侯應曰北遼塞至遼東外有隂山東西千餘里是</hi>
<hi>其苑囿也</hi>而敢乘衰運來犯昌期陛下乃赫以天威<hi>詩王赫斯怒左</hi>
<hi>傳天威不違顔咫尺</hi>授之宏略<hi>晉應詹傳疏曰頃者大事之後遐邇皆想宏略</hi>一伐而單<lb/>
于僅免三鼓而貴主來還滅大邦之仇讐<hi>詩蠢爾蠻荆大邦為仇</hi>
攄累聖之忿憤<hi>班固封燕然山銘将上以攄髙文之宿憤  箋舊書武宗紀㑹曷元年八月囘</hi>
<hi>鶻烏介可汗遣使告難言本國為黠戛斯所攻故可汗死今部人推為可汗縁本國破散今奉太和公主南投</hi>
<pb n="KR4c0076_WYG_002-8b"/>
<hi>大國時烏介至塞上大首領嗢沒思與赤心宰相相攻殺赤心率其部下數千帳遁西域天徳防禦使田牟以</hi>
<hi>聞烏介又領其相頡于迦斯上表借天徳城以安公主仍乞糧儲牛羊供給金吾大将軍王㑹宗正少卿李師</hi>
<hi>偃往其牙宣慰令放公主入朝賑粟二萬碩三年二月劉沔奏昨率諸道之師至大同軍遣石雄襲囘鶻牙帳</hi>
<hi>雄大敗囘鶻于殺狐山烏介可汗被創而走巳迎得太和公主至雲州是日御宣政殿百寮稱賀</hi>及晉<lb/>
陽逐帥代馬新羈<hi>後漢班超傳疏曰代馬依風</hi>陛下又濬發宸襟委<lb/>
諸廟畫浹辰而前軍就路<hi>左傳浹辰之間注浹十二日也</hi>逾月而元惡<lb/>
膏碪<hi>碪本作椹史記范雎曰臣之胷不足以當椹質要不足以待斧鉞索隠椹音陟林反莝椹也按椹音</hi>
<hi>斟俗從石作碪腰斬者以椹為籍以斧斫之如剉草然故陳餘遺章邯書云身伏鈇質質或作鑕</hi>靜豐<lb/>
<pb n="KR4c0076_WYG_002-9a"/>
沛之遺疆<hi>漢髙帝紀豐沛邑中陽里人也</hi>舉唐堯之故俗<hi>詩序此晉也而謂之唐本</hi>
<hi>其風俗憂深思逺儉而用禮乃有堯之遺風焉按晉陽本唐堯所封髙祖襲封唐國公由太原起義兵而有天</hi>
<hi>下故云太箋舊書武宗紀會昌三年討劉稹十二月横水軍至  原便催上路軍人以嵗将除欲候過嵗期既</hi>
<hi>速軍情不悦都頭楊弁乗士卒流怨激之為亂四年春正月乙酉朔楊弁逐太原節度使李石壬子河東監軍</hi>
<hi>使呂義忠收復太原生擒楊弁盡斬其亂卒百寮稱賀</hi>蕞爾潞子<hi>謂劉從諫左傳子産曰抑諺曰</hi>
<hi>蕞爾國而三世執其政柄按潞州本春秋潞子國</hi>復生孽童<hi>謂劉/稹</hi>脱縗冀恩<hi>上表</hi>
<hi>請授節銊</hi>止柩拒詔<hi>拒㫖不䕶/喪歸洛</hi>據九折之險<hi>漢地理志上黨壺闗縣有羊腸</hi>
<hi>坂吕氏春秋九山有太行羊腸髙誘曰羊腸其山盤紆如羊腸在太原晉陽地焦氏易林羊腸九縈</hi>有五<lb/>
<pb n="KR4c0076_WYG_002-9b"/>
州之人<hi>舊書地理志昭義軍節度使治潞州領潞澤邢洺磁五州</hi>藪澤逋逃<hi>書為天下逋逃</hi>
<hi>主萃淵藪</hi>糞土租税<hi>後漢袁紹傳輕榮財於糞土</hi>陛下又逺揚神斷深詔<lb/>
徂征<hi>書帝曰咨禹惟時有苗弗率汝徂征</hi>合鎮魏之强藩<hi>謂成徳王元逵魏博何𢎞敬</hi>
出韓彭之鋭將<hi>謂劉沔王茂元等後漢謝該傳韓彭之將征討亂暴</hi>夷其巢窟<hi>晉謝</hi>
<hi>𤣥傳疏曰巢窟宜除</hi>去彼根株<hi>漢趙廣漢傳郡中盜賊閭里輕俠其根株窟穴所在及吏受取請銖</hi>
<hi>兩之奸皆知之戰國䇿張儀説秦王曰削株掘根無與禍鄰禍乃不存</hi>清明皇之舊宫<hi>舊書</hi>
<hi>𤣥宗紀景龍二年兼潞州别駕開元十一年幸并州潞州五年别改其舊宅為飛龍宫</hi>復金橋之<lb/>
故地<hi>玉海地志金橋在上黨南二里常有童謡云聖人執節度金橋景龍三年十月二十五日𤣥宗經此</hi>
<pb n="KR4c0076_WYG_002-10a"/>
<hi>橋之京師</hi>曽非曠嵗集此丕功<hi>箋舊書㑹昌三年四月昭義節度使劉從諌卒三軍以從</hi>
<hi>諫姪稹為兵馬留後上表請節鉞尋遣使齎詔潞府令稹䕶從諫之喪歸洛陽稹拒朝㫖劉稹傳詔以成徳王</hi>
<hi>元逵魏博何𢎞敬為招討使與河東劉沔河陽王茂元合兵討之四年七月大將郭誼斬稹傳首京師地理志</hi>
<hi>成徳軍節度使治恒州領恒趙冀深四州魏博節度使治魏州管魏貝博相潭衛六州河東節度使治太原府</hi>
<hi>管汾遼沁嵐石忻憲等州</hi>固巳至化潛融事光於玉版<hi>徐陵碑皇帝以陶唐啓國</hi>
<hi>致玉版於河宗詳見下文</hi>𤣥機獨運<hi>晉慕容垂傳堅報曰𤣥機不弔</hi>理溢於瑶編况<lb/>
又志切希夷<hi>老子視之不見名之曰夷聴之不聞名之曰希</hi>道存沖漠<hi>楊子太𤣥沖漠</hi>
<hi>無朕</hi>慕遺蹤於姑射載動堯心思順請於崆峒欲勞軒拜<lb/>
<pb n="KR4c0076_WYG_002-10b"/>
<hi>莊子堯見四子藐姑射之山汾水之陽窅然喪其天下又黄帝聞廣成子在於崆峒之上故往見之黄帝順下</hi>
<hi>風膝行而進再拜稽首而問</hi>逺推<hi>集作/揚</hi>聖祖再佇神孫<hi>新書天寳二年加號𤣥元</hi>
<hi>皇帝曰大聖神享於𤣥元宫追號大聖祖父周上御大夫敬曰先天太皇咎繇曰徳明皇帝涼武昭王曰興聖</hi>
<hi>皇帝改西京𤣥元宫曰太清宫東京曰太㣲宫</hi>俾異法皆祛多門就掩麟殿正<lb/>
𤣥元之座<hi>舊書文宗紀上降誕日僧徒道士講論於麟徳殿上謂宰臣曰降誕日設齋起自近逺朕</hi>
<hi>緣相承巳乆未可便革按舊時釋居道上今武宗去釋氏故𤣥元得正其位</hi>鳳書招黄老之<lb/>
徒<hi>陸翽鄴中記石虎詔書以五色紙銜木鳳皇口中飛下端門舊書武宗紀㑹昌元年三月造靈符應聖院</hi>
<hi>於龍首池六月以衡山道士劉元靖為銀青光禄大夫充崇元館學士賜號廣成先生令與道士趙歸真於禁</hi>
<pb n="KR4c0076_WYG_002-11a"/>
<hi>中修法籙右箋舊書武宗紀㑹昌四年三月以道士趙歸真為左  街道教授先生時帝志學神仙師歸真歸</hi>
<hi>真乘寵每對排毁釋氏言非中國之教蠧耗生靈盡宜除去帝頗信之七月澤潞平五年春正月巳酉朔勅造</hi>
<hi>望仙臺於南郊壇趙歸真遂與道士鄧元起劉𤣥靖排毁釋氏而拆寺之請行焉凡天下所拆寺四千六百餘</hi>
<hi>所還俗僧尼二十六萬五百人收充兩税户折招提蘭若四萬餘所收膏腴上田數千萬頃收奴婢為兩税户</hi>
<hi>十五萬人𨽻僧尼屬主客顯明外國之教勒大秦穆䕶祅二千餘人還俗不雜中華之風按祅虚焉切讀若軒</hi>
<hi>胡神名也</hi>將以休有萬靈臨兹兆衆使咸踐夀昌之域俱游<lb/>
富庶之鄉巍乎煥乎盛矣美矣故得人祗協欲華夏均<lb/>
懷願加尊顯之稱<hi>説苑無以尊顯吾親</hi>以報財成之美<hi>易后以財成天地之</hi>
<pb n="KR4c0076_WYG_002-11b"/>
<hi>道</hi>宰臣等果能陳大義允建<hi>一作/進</hi>鴻名<hi>相如封禪文前聖所以永保鴻</hi>
<hi>名而常為稱首</hi>伊尹暨湯咸有一德<hi>書惟尹躬暨湯咸有一徳</hi>咎繇謨禹克<lb/>
纘九功<hi>漢百官公卿表咎繇作士師古曰咎音臯繇音弋昭反書九功惟叙</hi>述盡善於王<lb/>
猷<hi>詩王猷允塞</hi>標具美於帝籙<hi>陸機漢高祖功臣頌沈跡中卿飛名帝籙</hi>南山稱<lb/>
夀<hi>詩如南山之夀不騫不崩漢武帝紀元封元年詔曰親登嵩髙咸聞呼萬嵗者三又太始元年登之罘浮</hi>
<hi>大海山稱萬嵗</hi>北辰降光<hi>初學記荆州星占曰北辰之名天闗一名北極北極者紫宫天座也漢郊</hi>
<hi>祀歌體招揺若永望星留俞塞隕光師古曰俞答也言衆星留神答我饗薦降其光耀四面充塞也</hi>永終<lb/>
<hi>一作於誤</hi>無極之年<hi>汲冢周書道/天莫如無極</hi>長奉上清之號<hi>初學記上清天三君</hi>
<pb n="KR4c0076_WYG_002-12a"/>
<hi>列紀經曰上清真人姓桓字芝乃中皇時人也</hi>臣幸丁昌運方守洛京空深戀<lb/>
闕之誠不在稱觴之列舉頭見日雖悲千里之遥側管<lb/>
窺天且慶百年之幸<hi>荘子以管窺天以錐指地東方朔答客難以管窺天以蠡測海</hi>無<lb/>
任徘徊望闕蹈舞踴躍之至<lb/>
　　代安平公華州賀聖躬痊復表<hi>原注文宗大箋舊書文宗紀  和七</hi>
　　　<hi>年十二月幸望春宫聖體不康八年正月癸丑朔丁巳聖體痊平御太和殿見内臣甲子御紫</hi>
　　　<hi>宸殿見羣臣</hi>
臣某言今月某日得本道進奉院報以聖躬痊和右僕<lb/>
<pb n="KR4c0076_WYG_002-12b"/>
射平章事臣涯<hi>王涯</hi>等<hi>箋舊書王涯字廣津太原人貞元八年進士擢第登宏詞科李訓事</hi>
<hi>敗斬獨栁下</hi>奉見聖躬訖社稷殊祥生靈大慶臣忝分朝寄<lb/>
四奉國恩無任抃舞踴躍之至臣聞天普覆也應運而<lb/>
健若龍行<hi>易天行健</hi>日至明焉有時而氣如虹貫<hi>戰國䇿白虹貫日</hi>
伏惟皇帝陛下道超普覆迹邁至明思社稷<hi>集作宗社</hi>之靈<lb/>
惟徳是輔<hi>書皇天無親惟徳是輔</hi>念蒸黎之廣以位為憂<hi>見為安平公表</hi>
求衣未明<hi>漢鄒陽傳孝文皇帝據闗入立寒心銷志未明求衣</hi>觀書乙夜<hi>顔延之五君詠</hi>
<hi>觀書鄙章句北堂書鈔引東觀漢紀兹者甲夜讀書乙夜講經  箋通鑑唐文宗嘗謂左右曰若不甲夜視事</hi>
<pb n="KR4c0076_WYG_002-13a"/>
<hi>乙夜觀書何以為人君</hi>夀域既臻於躋俗<hi>漢王吉傳䟽曰敺一世之民躋之仁夀之域</hi>
大庭微闕於怡神<hi>漢嚴助傳南越王願伏北闕望大庭以報盛德後漢李膺傳荀爽書曰願</hi>
<hi>怡神無事偃息衡行</hi>是以自北陸送寒<hi>左傳申豐曰古者日在北陸而藏氷</hi>蹔佇禹<lb/>
㑹<hi>見為汝南公表</hi>及東郊迎氣<hi>禮記立春之日天子親帥三公九卿諸侯大夫以迎春于東郊</hi>
<hi>後漢章帝紀始行月令迎氣樂</hi>爰復堯咨<hi>書堯典帝曰咨汝羲暨和又曰咨四岳</hi>四海方<lb/>
來百辟咸在六幽雷動<hi>見為汝南公表</hi>萬夀山呼<hi>漢書武帝在嵩山聞呼萬</hi>
<hi>嵗者三</hi>惟臣獨以一麾載離雙闕<hi>並見前</hi>犬馬之微誠徒切<lb/>
<hi>李宻陳情表臣不勝犬馬怖懼之情</hi>鴛鴻之舊列難階<hi>隋劉炫傳自為賛曰齊鑣驥騄比翼</hi>
<pb n="KR4c0076_WYG_002-13b"/>
<hi>鵷鴻</hi>提郡印而通宵九驚對使符而一食三起<hi>後漢蘇不韋傳李嵩</hi>
<hi>大驚懼乃以版藉地一夕九徙吕氏春秋禹一食而三起以禮有道之士</hi>今幸巳俗臻殷富<lb/>
年比順成<hi>禮記八蜡以記四方四方年不順成八蜡不通</hi>伏惟稍簡萬㡬<hi>書一日二</hi>
<hi>日萬㡬</hi>以迎百福託調燮於彼相<hi>書惟兹三公論道經邦燮理隂陽</hi>責綏<lb/>
撫於列藩承九廟之降祥副兆人之允望某不勝慺慺<lb/>
慊慊之至謹差某奉表陳賀以聞<lb/>
　　為汝南公賀元日御正殿受朝賀表<hi>箋武宗㑹昌二年正月以</hi>
　　　<hi>彗星既滅復御正殿舉元㑹之禮時周墀在華州是表與前賀彗星不見表相繼而上也</hi>
<pb n="KR4c0076_WYG_002-14a"/>
臣某言臣得本州進奏院狀報稱元日皇帝陛下御含<lb/>
元殿受朝賀者上正三辰<hi>謂星變滅除</hi>下臨萬國<hi>謂元正朝㑹</hi>事<lb/>
雖舉舊命則維新臣某<hi>中賀</hi>臣聞聖祖垂訓王者處域<lb/>
中之尊<hi>老子道大天大地大王亦大域中有四大而王居其一焉</hi>公羊紀時春者為<lb/>
一嵗之始<hi>公羊傳元年春王正月元年者何君之始年也正月者何嵗之始</hi>載稽故實<lb/>
抑有典章近嵗以來此禮多闕或事因惜費或時屬告<lb/>
休<hi>箋按舊書文宗紀太和五年以積隂浹旬罷元㑹六年以久雪罷開成五年上不康不受朝賀故云</hi>伏<lb/>
惟皇帝陛下道被無垠<hi>漢賈誼傳坱軋無垠</hi>政敷有截<hi>詩海外有截</hi>全<lb/>
<pb n="KR4c0076_WYG_002-14b"/>
取發生之德<hi>梁元帝纂要春曰青陽亦曰發生</hi>無非訢合之仁<hi>禮記天地訢合</hi>
蒼昊降符<hi>爾雅春為蒼天夏為昊天</hi>黄輿告瑞<hi>易天𤣥而地黄又坤為大輿</hi>石碑<lb/>
既見文作太平<hi>石碑未詳按魏青龍三年張掖刪丹縣冇寳石負圖白畫成文晉泰始四年氐</hi>
<hi>池縣大栁谷口有𤣥石一所白質成文又唐武徳三年郇州獻瑞石有文曰天子萬年事頗相類若呉孫皓時</hi>
<hi>歴陵石印封發其文曰四世治太平始乃皓使者所偽作亡國之事恐非其引</hi>銀甕旋臻事成<lb/>
萬嵗<hi>孝經援神契銀甕不汲自随不盛自盈孫氏瑞應圖王者宴不及醉刑罰中則銀甕出</hi>而又<lb/>
憂勤不輟克責方深精誠旁達於八紘<hi>淮南子八紘之氣是出寒暑八</hi>
<hi>紘之外乃有八極之雲是雨天下</hi>懇惻上通於九廟<hi>見前/表</hi>仙厨撤味<hi>漢武</hi>
<pb n="KR4c0076_WYG_002-15a"/>
<hi>内傳上元夫人老君弟子也元封元年七月七日夜西王母降命侍女郭密香邀夫人同宴俄而夫人至夫人</hi>
<hi>設廚廚亦精珍</hi>獸舘休畋<hi>揚雄長楊賦序上將誇胡人以多禽獸載以檻車輸長楊射熊舘雄從至</hi>
<hi>射熊舘還上長楊賦以諷</hi>遂使化妖宿為夀星<hi>漢書音義妖星曰孛星彗星長星亦曰攙</hi>
<hi>搶爾雅云夀星角亢也</hi>變小饑為酺飲<hi>榖梁傳二榖不升謂之饑漢文帝紀酺五日師古曰</hi>
<hi>酺之為言布也王德布于天下合而聚飲食為酺</hi>慶由聖感令屬神行爰在新<lb/>
正式修闕典彤庭列位<hi>西都賦玉除彤庭</hi>丹陛陳儀凝旈而天<lb/>
啓其門<hi>大戴禮古者冕而前旈所以蔽明也漢郊祀歌天門開詄蕩蕩</hi>服衮而日升于<lb/>
觀<hi>周禮享先王則衮冕注衮巻龍衣也日觀注見前</hi>巽風發越<hi>易隨風巽君子以申命行事</hi>
<pb n="KR4c0076_WYG_002-15b"/>
解澤滂沱<hi>易雷雨作解君子以赦過宥罪詩月離于畢俾滂沱矣</hi>左右賢臣駿奔<lb/>
多士<hi>詩實左右商王又濟濟多士秉文之德對越在天駿奔走在廟</hi>國無諛佞擢靈草<lb/>
而不揺<hi>帝王世紀黄帝時有草生于庭佞人入則指之名曰屈軼</hi>朝絶姦邪儼神羊<lb/>
而莫動<hi>説文獬廌神竒之獸一名任法狀如羊古者決訟令之以觸不直後漢輿服志獬廌神羊也論</hi>
<hi>衡獬廌一角羊也青色四足能知曲直獄疑者令羊觸之</hi>禮成而退物有其容<hi>左傳屠蒯</hi>
<hi>曰事有其物物有其容</hi>足以光耀瑶圖<hi>徐陵檄周文主上恭膺寶歴嗣奉瑶圗</hi>丹青<lb/>
玉版<hi>王子年拾遺記堯聖徳光洽河洛之濱得玉版方尺圖天地之形</hi>耀前映後邁五<lb/>
登三<hi>見賀赦表</hi>臣竊訪碩儒<hi>吳志華覈傳皆名學碩儒乃任其職</hi>逺徴舊典帝<lb/>
<pb n="KR4c0076_WYG_002-16a"/>
堯華封之祝惟止匹夫神禹塗山之儀且非元㑹然猶<lb/>
堯有多憂之戒<hi>並見前</hi>禹存後至之誅<hi>家語孔子曰昔禹致諸侯于㑹稽之</hi>
<hi>山防風氏後至禹殺僇之</hi>在和平而尚乖孰歡呼之可致豈與兹日<lb/>
而得同年臣方守河潼<hi>文選河潼注向曰河潼二水名</hi>正分符竹不獲<lb/>
躬承玉帛首率梯航<hi>顔延之序梯山航海踰沙軼漠之貢</hi>况又嘗以藝文<lb/>
叨居禁密雖逺離天上猶近闗西抃賀空深就望無所<lb/>
心馳紫闥<hi>曹植表注心皇極結情紫闥</hi>非夢寐而不通魂繞皇闈<hi>傅咸</hi>
<hi>詩明明闢皇闈</hi>羨歸飛而莫及無任荷恩祝夀戀闕屏營之至<lb/>
<pb n="KR4c0076_WYG_002-16b"/>
　　為濮陽公論皇太子表<hi>箋此茂元鎮涇原時上也舊書文宗紀開成三年九</hi>
　　　<hi>月壬戌上以皇太子慢游敗度欲廢之移太子于少陽院殺太子宫人左右數十人冬十月庚</hi>
　　　<hi>子太子薨于少陽院文宗二子傳莊恪太子永文宗長子也母曰王徳妃太和四年封魯王六</hi>
　　　<hi>年冊為皇太子開成三年暴薨時傳云太子徳妃之出也晩年寵衰賢妃楊氏恩渥方深懼太</hi>
　　　<hi>子他日不利於巳故日加誣譖太子終不能自辨明也太子既薨上意追悔因㑹寧殿宴小兒</hi>
　　　<hi>縁橦有一夫在下憂其墮地若狂者上問之乃其父也上因感泣謂左右曰朕富有天下不能</hi>
　　　<hi>全一子遂召樂官劉楚材宫人張十十等責之曰陷吾太子皆爾曹也立命殺之</hi>
臣某言今月某日得本道進奏院狀報今月六日宰臣<lb/>
<pb n="KR4c0076_WYG_002-17a"/>
鄭某等<hi>時鄭軍為首相</hi>率三省官屬<hi>新書職方志尚書省中書省門下省是為三省</hi>入<lb/>
論皇太子事者<hi>文宗二子傳開成三年上以皇太子宴遊敗度不可教導將議廢黜特開延英</hi>
<hi>召宰臣及兩省御史臺五品已上南班四品巳上官對宰臣及衆官以為儲后年小可俟改過國本至重願寛</hi>
<hi>宥御史中丞狄兼謩上前雪涕以諫詞理懇切翌日翰林學士六人洎神策六軍軍使十六人又進表陳論上</hi>
<hi>意稍解其日一更太子歸少陽院中人張克巳等數十人連坐至死及剥色流竄</hi>禠魄疆場<hi>晉伏</hi>
<hi>乞國仁傳論曰當禠魂沙漠</hi>馳魂輦轂<hi>曹植表入侍輦轂</hi>莫知本末伏用驚<lb/>
惶臣某<hi>中謝</hi>臣聞禮贊元良<hi>禮記一人元良萬邦以貞世子之謂也</hi>易標<lb/>
明兩<hi>易明兩作離大人以繼明照于四方</hi>是司匕鬯<hi>易不喪/匕鬯</hi>以奉宗祧<hi>周禮</hi>
<pb n="KR4c0076_WYG_002-17b"/>
<hi>小宗伯辨廟祧之昭穆左傳叔向曰寡君敢拜齊君之安我先君之宗祧也</hi>華夏式瞻邦家<lb/>
大本<hi>漢叔孫通傳通曰太子天下大本一揺天下震動</hi>自昔質文或異步驟雖<lb/>
殊<hi>後漢崔實傳步驟之差各有云設</hi>既立之以賢則輔之有道北宫養<lb/>
徳<hi>梁簡文帝答徐摛書山濤有言東宫養徳而巳</hi>東序承榮<hi>禮記文王世子曰始立學者既興器</hi>
<hi>立幣然後釋菜乃退儐于東序</hi>務近正人<hi>漢賈誼傳太子乃生而見正事聞正言行正道左右前後</hi>
<hi>皆正人也</hi>用光繼體<hi>榖梁傳承明繼體則守文之君也史記外戚世家自古繼體守成之君</hi>周<lb/>
則周公為太傅太公為太師<hi>漢賈誼傳昔者成王幼在襁抱之中召公為太保周</hi>
<hi>公為太傅太公為太師</hi>漢則疏氏二賢<hi>漢書地節三年立皇太子疏廣為太傅兄子受為少</hi>
<pb n="KR4c0076_WYG_002-18a"/>
<hi>傅其後乞骸骨歸道路觀者曰賢哉二大夫</hi>商山四老<hi>史記髙祖欲易太子及宴置酒太子侍東</hi>
<hi>園公甪里先生綺里季夏黄公從太子年皆八十餘鬚眉皓白上大驚曰煩公等卒調䕶太子</hi>内揚孝<lb/>
道外盡忠規猶在去彼嫌猜辨其疑似不由微細輕致<lb/>
動揺乃得守三十代之丕圖<hi>左傳成王定鼎於郏鄏卜世三十卜年七百</hi>延<lb/>
四百年之景祚<hi>後漢書獻帝紀贊曰終我四百永作虞賓張衡傳衡謂崔瑗曰吾觀太𤣥方知</hi>
<hi>子雲妙極道數漢家得天下二百嵗之書也復二百嵗殆將終乎所以作者之數必顯一世常然之符也漢四</hi>
<hi>百嵗𤣥其興矣注子雲當哀帝時著太𤣥經自漢初至哀帝二百嵗自中興至獻帝一百八十九年也</hi>著<lb/>
於史册煥若丹青<hi>揚子法言聖人之言明若丹青也</hi>伏惟皇帝陛下道<lb/>
<pb n="KR4c0076_WYG_002-18b"/>
冠百王功髙三古事窺化本謀動機先皇太子自正位<lb/>
春坊<hi>新書百官志左春坊左庶子二人正四品</hi>傳輝望苑<hi>漢武五子傳戾太子據元狩五年立</hi>
<hi>為皇太子及冠上乃為立博望苑使通賓客</hi>陛下旁延俊乂<hi>晉張華傳劉卞曰東宫俊乂如</hi>
<hi>林</hi>以贊溫文<hi>禮記三王教世子必以禮樂是故其成也懌恭敬而温文</hi>並學探淵源<lb/>
<hi>班固典引與之斟酌道徳之淵源</hi>氣壓浮競<hi>晉賈充傳浮競之徒莫不盡禮事之  箋文宗二子</hi>
<hi>傳上以魯王年幼思得賢傅輔導之因以户部侍郎庾敬休守本官兼魯王傅太常卿鄭肅兼王府長史户部</hi>
<hi>郎中李踐方兼王府司馬尋册為太子以王起陳夷行為侍讀</hi>嗜魚不進<hi>賈誼新書文王使太公望</hi>
<hi>傅太子發嗜鮑魚公不與</hi>求玦莫從<hi>魏文帝與鍾大理書近日南陽宗恵叔稱君侯昔有美玦乃不</hi>
<pb n="KR4c0076_WYG_002-19a"/>
<hi>忽遺嘉貺益腆敢不欽承</hi>有王褒之獻箴<hi>初學記周王褒太子箴曰庶僚司箴敢告閽寺</hi>無<lb/>
卞蘭之奏賦<hi>魏卞蘭讃太子賦竊見所作典論及諸賦頌奉讀無倦</hi>今縱麤乖睿<lb/>
㫖微嗛聖心<hi>嗛音銜説文嗛口有所銜也史記佞幸𫝊太后由此嗛嫣集解徐廣曰嗛與銜通</hi>
當以猶屬妙齡未加元服<hi>儀禮月令吉辰始加元服</hi>或攜徒御<hi>詩徒御不</hi>
<hi>驚</hi>時縱逸游欒野夏儲亦常觀舞<hi>山海經大欒之野夏后啓于此舞九代馬</hi>
<hi>乘兩龍</hi>南皮魏副屢見飛觴<hi>魏文帝與吳質書每念昔日南皮之游誠不可忘善曰漢</hi>
<hi>勃海郡有南皮縣</hi>陛下睿發慈仁殷勤指教<hi>晉宗室𫝊張方受其指教</hi>稍踰<lb/>
規戒即震威靈雖伐木析薪必循其理<hi>詩小弁之篇曰伐木掎矣析薪杝矣</hi>
<pb n="KR4c0076_WYG_002-19b"/>
<hi>舍彼有罪予之佗矣傳伐木者掎其顛析薪者随其理箋掎其顛者不欲妄踣之随其理者不欲妄挫折之以</hi>
<hi>言今王之遇太子不如伐木析薪也</hi>而逝梁發笱亦有可虞<hi>詩無逝我梁無發我笱箋</hi>
<hi>逝之也之人梁發人笱此必有盜魚之罪以言褒姒淫色來嬖於王盜我太子母子之寵按此聯之意盖以宜</hi>
<hi>臼喻太子褒姒比賢妃也</hi>抑臣又聞父之於子也有嚴訓而無責善<lb/>
君之于臣也有掩惡而復録功故得<hi>一作能</hi>各務日新並<lb/>
從夕改<hi>晉周處傳論曰終能克巳勵精朝聞夕改李善文選注曽子曰君子朝有過夕改則與之夕有</hi>
<hi>過朝改則與之</hi>同寘于道不傷其慈儻犯在斯須便遺天性過<lb/>
當造次遽抵國章則以古以今孰為令子在朝在野誰<lb/>
<pb n="KR4c0076_WYG_002-20a"/>
曰全臣虚牽復之微言<hi>易牽復吉</hi>失不貳之深㫖<hi>見論語</hi>伏惟<lb/>
陛下侔覆育于天地霽赫怒于雷霆<hi>説文霽雨止也漢魏相傳相心善其言為</hi>
<hi>霽威嚴注臣瓉曰霽止也</hi>復許省勵宫闈早謝師傅蹈殊休於列聖<lb/>
慰欽矚於兆人臣才則荒涼志惟朴騃<hi>漢息夫躬傳内實騃不曉事師</hi>
<hi>古曰騃愚也</hi>因緣代業䝉被官榮竊諸侯之土田<hi>詩魯頌曰錫之山川</hi>
<hi>土田附庸</hi>領大將之旗鼓<hi>左傳張侯曰師之耳目在吾旗鼔漢韓信傳信建大將旗鼔鼓行出</hi>
<hi>井陘口</hi>當車折檻<hi>漢書薛廣徳傳上欲御樓船廣徳當乘輿車免冠頓首曰宜從橋詔曰大夫冠</hi>
<hi>廣徳曰陛下不聴臣臣自刎以血汙車輪朱雲傳雲曰臣願賜尚方斬馬劍斬佞臣一人以厲其餘上問誰也</hi>
<pb n="KR4c0076_WYG_002-20b"/>
<hi>曰安昌侯張禹上大怒御史將雲下雲攀檻檻折御史將雲去</hi>合首他人瀝膽刺心<hi>隋李</hi>
<hi>徳林傳天命論云披肝瀝膽李陵答蘇武書陵不難刺心以自明</hi>正當今日而名非朝<lb/>
籍<hi>三輔黄圗漢宫門各有禁非侍衛通籍之臣不敢妄入</hi>務切軍機<hi>庾信碑軍機警急</hi>道<lb/>
阻且脩佇立以泣<hi>語見詩</hi>龍樓獻直<hi>漢書孝成皇帝元帝太子也上常急召太</hi>
<hi>子出龍樓門不敢絶馳道</hi>戴逵之詞翰莫<hi>一作/蔑</hi>聞<hi>晉書戴逵字安道性髙潔累徴為散</hi>
<hi>騎常侍不至太元二十年太子太傅㑹稽王道子少傅王雅詹事王珣上疏曰逵年在耆老清風彌劭東宫虚</hi>
<hi>徳式延事外宜加旌命以參僚侍㑹病卒</hi>鳳闕拜章張儼之精誠未泯<hi>吳錄張儼</hi>
<hi>字子節以博聞多識拜大鴻臚使晉李善文選註張儼請立太子師𫝊表曰陛下應期順乾作主</hi>干冒<lb/>
<pb n="KR4c0076_WYG_002-21a"/>
宸極<hi>晉傅咸傳億兆顒顒戴仰宸極</hi>無任隕涕祈恩之至謹遣某官某<lb/>
奉表陳論以聞<lb/>
　　代僕射濮陽公遺表<hi>箋新書王茂元自陳許節度徙河陽討劉稹也李徳裕以</hi>
　　　<hi>茂元兵寡詔王宰領陳許合義成兵援之以河隂所貯兵械内庫甲弓矢陌刀賜之㑹病以宰</hi>
　　　<hi>兼河陽行營攻討使卒贈司徒諡曰威舊書㑹昌中河北諸軍討劉稹茂元亦以本軍屯天井</hi>
　　　<hi>賊未平而卒</hi>
臣某言臣聞螻蟻知雨雖感通於𤣥天<hi>東觀漢紀永平五年少雨上御</hi>
<hi>雲臺自以易林占之其繇曰蟻封穴户大雨将至荘子鴻濛曰𤣥天弗成</hi>蒲栁望秋必凋華<lb/>
<pb n="KR4c0076_WYG_002-21b"/>
於厚夜<hi>晋顧悦之傳悦之與簡文同年而髮早白帝問其故對曰蒲栁常質望秋先零左傳楚子曰惟</hi>
<hi>是春秋窀穸之事注窀厚也穸夜也厚夜長夜謂埋葬也</hi>況臣攝生寡要<hi>老子善攝生者陸行</hi>
<hi>不遇兕虎入軍不避甲兵兕無所投其角虎無所措其爪兵無所容其刃夫何故以其無死地</hi>將命無<lb/>
方寒暑頓侵精神坐竭竈乏傳薪之火<hi>莊子指窮以為薪火𫝊也不知</hi>
<hi>其盡也</hi>餘焰㡬何隙無留影之駒<hi>莊子人生天地之間若白駒之過隙</hi>殘光<lb/>
即盡<hi>徐陵書殘光炯炯慮在昏明</hi>叩心戀闕<hi>後漢耿弇傳元元叩心更思莽朝江淹書昔者</hi>
<hi>賤臣叩心飛霜擊于燕地曹植詩顧瞻戀城闕</hi>忍死<hi>集作/命</hi>封章<hi>晋宣帝紀天子執帝手目齊王</hi>
<hi>曰以後事相托死乃復可忍吾忍死待君</hi>叫白日而不囘<hi>楚辭去白日之昭昭襲長夜之悠悠</hi>
<pb n="KR4c0076_WYG_002-22a"/>
望青天而永訣<hi>江淹别賦豈能摹蹔離之狀冩永訣之情者乎</hi>臣某<hi>中謝</hi>臣雖<lb/>
忝望族<hi>南史王僧辯傳時有安成望族劉敬躬者</hi>本實將家<hi>晋載記石𢎞字大雅勒之第二</hi>
<hi>子也勒謂徐光曰大雅愔愔殊不似將家子</hi>自先臣出總郊圻遇任大國静無<lb/>
師旅被服元化翺翔盛時遂與季弟參元<hi>栁宗元賀王參元失火書僕自</hi>
<hi>貞元十五年見足下之文章蓄之者盖六七年</hi>俱以詞場就貢久而不調因以<lb/>
上書自薦求通干時預試<hi>蜀來敏傳議論干時</hi>芸香作吏<hi>見為安平公表</hi>
始筮仕於徳宗<hi>左傳畢萬筮仕于晉</hi>瑞節臨戎<hi>周語為摯幣瑞節以鎮之</hi>復分<lb/>
憂於陛下雖性分有限而忠誠不移<hi>一作磨</hi>固無韓彭為<lb/>
<pb n="KR4c0076_WYG_002-22b"/>
將之能<hi>見為河南表</hi>實慕趙竇散財之義<hi>魏書公令曰昔趙奢竇嬰之為將也</hi>
<hi>受賜千金一朝散之故能濟成大功永世流聲</hi>兩踰嶺嶠四建牙旗<hi>東京賦牙旗繽紛薛</hi>
<hi>綜曰牙旗者将軍之旌古者天子出建大牙旗竿上以象牙飾之按四建牙旗謂嶺南涇原陳許河陽也</hi>約<lb/>
巳潔身<hi>後漢書應奉傳曽祖父順為河南尹將作大匠公廉約已明達政事皇甫規傳李膺王暢孔翊</hi>
<hi>潔身守禮</hi>絶甘分少<hi>司馬遷報任安書李陵素與士大夫絶甘分少能得人死力</hi>良田五<lb/>
頃<hi>南史王悦之傳上以其㢘介賜良田五頃以為侍中</hi>慮莫及于子孫厚禄萬鍾<lb/>
<hi>後漢酈炎傳作詩曰終居天下宰食此萬鍾禄</hi>惠頗霑于賓客恭承詔命以守<lb/>
藩條而掌事者徒以元和中吕元膺留守東都李師古<lb/>
<pb n="KR4c0076_WYG_002-23a"/>
<hi>當作道下同</hi>潛謀洛邑託以郡邸入之甲兵臣當時為元膺<lb/>
賓僚值師古竊發藍衫不脱竹簡仍持因為麾兵虜其<lb/>
元帥<hi>並見陳情表</hi>遂以將材相許戎統見期頡頏遐途<hi>詩頡之頏</hi>
<hi>之</hi>纂修舊服<hi>書纉禹/舊服</hi>光隂荏苒<hi>潘岳悼亡詩荏苒冬春謝梁簡文帝詩常惜光</hi>
<hi>隂移</hi>遷授頻仍<hi>漢孝成帝紀詔曰大異重仍師古曰仍頻也</hi>昨者分領許昌兼<lb/>
臨河内當上黨阻兵之始<hi>左傳衆仲曰阻兵無衆</hi>是孽童拒詔之<lb/>
初<hi>箋舊書昭義節度等使劉從諫㑹昌三年卒大將郭歸誼等用其姪稹權領軍務宰相李徳裕奏請稹䕶喪</hi>
<hi>洛稹竟叛</hi>臣方將奮勵疲駑<hi>司馬遷書僕雖疲駑亦常側聞長者之遺風矣</hi>指麾精<lb/>
<pb n="KR4c0076_WYG_002-23b"/>
鋭<hi>漢陳平傳天下指揮即定矣潘岳闗中詩爰整精鋭</hi>所冀解鞍赤狄<hi>謂潞州顔延之詩嚴</hi>
<hi>駕越風寒解鞍犯霜露</hi>息駕晉城<hi>謂太原新書澤州髙平郡領晉城縣</hi>大攘蜂蠆之<lb/>
羣<hi>左傳臧文仲曰君無謂邾小蜂蠆有毒而況國乎</hi>以雪神人之憤<hi>晋虞悝傳王敦搆逆</hi>
<hi>人神所忿疾</hi>自前月某日後軍聲大振賊勢少衰人一其心<lb/>
<hi>書爾尚一乃心力其克有勲</hi>士百其勇<hi>南史韋睿傳人百其勇</hi>鷰頷有相曽無<lb/>
定逺之期<hi>後漢班超傳相者指曰生燕頷虎頸飛而食肉此萬里侯相也</hi>馬革裹尸實<lb/>
負伏波之願<hi>見下祭文</hi>而精誠靡著素心<hi>集作志望</hi>見違援桴之<lb/>
意方堅<hi>桴通作枹左傳卻克左并轡右援抱而鼓馬逸不能止</hi>就木之期俄及<hi>左傳</hi>
<pb n="KR4c0076_WYG_002-24a"/>
<hi>季隗曰吾二十五年矣又如是而嫁則就木焉</hi>忽自今月某日疾生腹臟弊及<lb/>
筋骸藥劑之攻擊愈深神祇之禱祠無益<hi>顔延之陶徴士誄藥劑弗</hi>
<hi>嘗禱祠非益</hi>固已騰名鬼籙<hi>魏文帝書觀其/姓名巳為鬼籙</hi>收氣人寰<hi>漢五行志</hi>
<hi>聖人為之宗廟以收魂氣鮑昭舞鶴賦歸人寰之喧卑</hi>復然無望于死灰<hi>漢韓安國傳獄</hi>
<hi>吏田甲辱安國安國曰死灰獨不復然乎</hi>更起難同於仆樹<hi>漢昭帝紀元鳯三年春上林有</hi>
<hi>栁樹枯僵自起生</hi>然臣素窺長者曽慕達人<hi>左傳聖人有明徳者若不當世其後</hi>
<hi>必有達人</hi>省知變化之端<hi>易知變化之道者其知神之所為乎</hi>麤識死生之理<lb/>
<hi>易原始反終故知死生之説</hi>豈其有貪富貴敢冀長延但以未報國<lb/>
<pb n="KR4c0076_WYG_002-24b"/>
恩未誅賊黨視胄長免<hi>左傳葉公免胄而進</hi>對弓莫彎<hi>孟子越人闗弓而射</hi>
<hi>之闗與彎同</hi>思犬馬以自悲<hi>漢趙充國傳犬馬之齒七十六為明詔填溝壑死骨不朽</hi>悼<lb/>
鐘漏之先迫<hi>魏志田豫答司馬宣王曰年過七十而居位譬猶鐘鳴漏盡而夜行不休也</hi>志<lb/>
有所在傷如之何撫節而乏淚以流<hi>劉琨扶風歌淚下如流泉</hi>伏弢<lb/>
而無血可衉<hi>晉語鐡之戰趙簡子曰鄭人擊我吾伏弢衉血鼓音不衰注面汚血曰衉</hi>臣某<lb/>
<hi>中謝</hi>其行營三軍巳舉牒差某官某河陽留務差某官某<lb/>
懐州留務差某官某訖並皆授之方略<hi>漢趙充國傳願馳至金城圖上</hi>
<hi>方略</hi>各有司存<hi>見論/語</hi>至於<hi>集作/竊計</hi>旬日<hi>晉書阮籍傳旬日而還</hi>必無逗<lb/>
<pb n="KR4c0076_WYG_002-25a"/>
撓<hi>漢書廷尉王恢逗撓當斬注逗曲行避敵也撓顧望也</hi>臣又伏思任司農大卿<lb/>
之日授忠武統帥之時紫殿承恩彤庭入對<hi>漢成帝紀永始四年</hi>
<hi>春正月行幸甘泉郊泰畤祥光降集紫殿謝眺直中書省詩紫殿肅隂隂彤庭赫宏敞</hi>躬瞻堯日<lb/>
親沐舜風<hi>並見前</hi>獲睹陛下神武之姿<hi>易古之聰明睿智神武而不殺者夫</hi>
獲聞陛下憂勤之㫖即北蕃小寇<hi>謂囘鶻</hi>東土微妖<hi>一作戎謂</hi>
<hi>劉稹</hi>亦何足煩陛下之甲兵汙陛下之鈇鑕<hi>見為河南盧尹表</hi>伏<lb/>
願時推明略<hi>魏志武帝紀評曰惟其明略最優也</hi>光闡睿圖<hi>見為河南表</hi>内則<lb/>
收徳裕<hi>李徳裕見太尉衛公序</hi>讓夷<hi>李讓夷舊書李讓夷字達心隴西人徳裕秉政歴中書侍</hi>
<pb n="KR4c0076_WYG_002-25b"/>
<hi>郎同平章事</hi>紳<hi>李紳舊書李紳字公垂潤州無錫人本山東著姓㑹昌元年守僕射平章事復出為淮南</hi>
<hi>節度</hi>鉉<hi>崔鉉舊書崔元略博陵人子鉉字台碩畧遷户部侍郎承㫖㑹昌末以本官同平章事</hi>之嘉<lb/>
謨外則任彦佐<hi>李彦佐舊書武宗紀㑹昌三年九月以徐泗節度使李彦佐為澤潞西面招討</hi>
<hi>使以陳許節度使王宰充澤潞南面招討使王茂元卒王宰代總萬善之師十二月王宰奏收天井闗四年八</hi>
<hi>月王宰傳稹首露布獻於京師</hi>元逵<hi>王元逵舊書王元逵廷凑子也起復鎮州大都督府長史成徳軍節</hi>
<hi>度使詳為河南表</hi>宰<hi>王宰新書王晏宰後去晏獨名智興次子也累擢邠寧慶節度使徙忠武軍宣宗初</hi>
<hi>進少傳卒</hi>沔<hi>劉沔舊書劉沔許州牙將也移北京留守詳為河南表</hi>之威力廓清華夏<lb/>
昭薦祖宗然後瘞玉勒成<hi>桓譚新論修封泰山瘞玉岱宗東都賦封岱勒成儀炳乎</hi>
<pb n="KR4c0076_WYG_002-26a"/>
<hi>世宗</hi>縷金垂烈<hi>劉峻廣絶交論聖賢鏤金版而鐫盤盂善曰太公金匱云屈一人之下申萬人之上</hi>
<hi>武王曰請著金版</hi>臣雖百死<hi>後漢第五倫傳疏曰雖遭百死不敢擇地</hi>復何恨焉臣<lb/>
精爽巳虧<hi>左傳心之精爽是謂魂魄</hi>言辭失次<hi>晉王濬傳疏曰拜表流汗言不識次</hi>氣<lb/>
無復續䝉以纊而莫勝<hi>禮記喪大記曰屬纊候氣絶</hi>口不能言飯用<lb/>
貝而何益<hi>榖梁傳貝玉曰含春秋説題辭口實曰唅象生時食也天子以珠諸侯以玉大夫以璧士</hi>
<hi>以貝</hi>故國<hi>一作園</hi>千里明君萬年永捐覆載之恩長入幽冥<lb/>
之路<hi>張衡思𤣥賦矧幽冥之可信後漢馮衍傳歎曰修道徳于幽冥之路</hi>殘魂不昧雖温<lb/>
序之思歸<hi>後漢書温序為䕶羌校尉行部至襄武遇賊死節主簿韓遵等持尸歸斂光武憐之賜葬</hi>
<pb n="KR4c0076_WYG_002-26b"/>
<hi>洛陽城旁注長子夀為鄒平侯相夢序告之曰久客思鄉里夀上書乞骸骨歸葬帝許之乃返舊塋</hi>枯骨<lb/>
有知遇杜囘而必亢<hi>見下為王侍御表</hi>迴望昭<hi>一作聖</hi>代哀號不<lb/>
能無任荒惙攀戀之至謹奉表代辭以聞<lb/>
　　代彭陽公遺表<hi>箋舊書令狐楚傳楚字殻士自言國初十八學士徳棻之裔太和九</hi>
　　　<hi>年守尚書左僕射進封彭陽郡開國公開成元年檢校左僕射興元尹充山南西道節度使二</hi>
　　　<hi>年十一月卒於鎮年七十二冊贈司空諡曰文楚疾甚召從事李商隱曰吾氣魄巳殫情思俱</hi>
　　　<hi>盡然所懐未巳强欲自冩聞天恐辭語乖舛子當助我成之令狐徳棻傳徳棻宜州華原人隋</hi>
　　　<hi>鴻臚少卿熈之子也先居燉煌代為河西右族今按新書宰相世系表令狐氏世居太原漢建</hi>
<pb n="KR4c0076_WYG_002-27a"/>
　　　<hi>威將軍邁與翟義起兵討王莽兵敗死之三子伯友文公稱皆奔燉煌伯友入龜兹文公入疏</hi>
　　　<hi>勒稱為故吏所匿遂居效榖其後有周御正中大夫彭陽襄公賜姓宇文氏生熈隋吏部武康</hi>
　　　<hi>公熈曽孫元超撫寧令元超生濬上邽令濬生崇亮昌明令崇亮生承簡太原府功曹參軍承</hi>
　　　<hi>簡生楚相憲宗然則楚與徳棻雖同出於熈而各為一派舊書云楚自言徳棻之裔誤也漢地</hi>
　　　<hi>理志燉煌郡有效榖縣安定郡有彭陽縣匈奴傳單于入朝那蕭闗遂至彭陽師古曰即今彭</hi>
　　　<hi>原縣是其故城在今陜西平涼府鎮原縣東八十里也周封令狐熈之父於此唐無彭陽其封</hi>
　　　<hi>楚盖仍其先世之舊號耳</hi>
臣某言臣聞達士格言以生為逆旅<hi>莊子悲夫世人直謂物逆旅耳</hi>古<lb/>
<pb n="KR4c0076_WYG_002-27b"/>
者垂訓謂死為歸人<hi>列子晏子曰古者謂死人為歸人</hi>茍得其終何怛<lb/>
於化<hi>莊子子來有病喘喘然將死其妻子環而泣之子犁往問之曰叱避無怛化</hi>臣永惟際<lb/>
㑹獲遇昇平<hi>漢梅福傳升平可致注張晏曰民有三年之儲曰升平昇與升通</hi>鐘鼎之<lb/>
勲莫彰<hi>庾信徴調曲功烈則鐘鼎俱銘</hi>風露之姿先盡雖無逃大數亦<lb/>
有負清朝<hi>後漢史弼傳使臣得于清朝明言其失</hi>今則舉纊陳詞對棺忍<lb/>
死白日無分𤣥夜何長<hi>並見前劉楨詩遺思在𤣥夜</hi>淚兼血垂<hi>説苑下蔡</hi>
<hi>威公閉門而泣三日三夜泣盡而繼以血</hi>目與魂<hi>一作/雲</hi>斷<hi>江淹恨賦一旦魂斷宫車晚出</hi>臣<lb/>
某<hi>中謝</hi>臣早緣儒學得厠人曹克紹家聲<hi>司馬遷書李陵既生降隤</hi>
<pb n="KR4c0076_WYG_002-28a"/>
<hi>其家聲</hi>不虧士行<hi>詩士貳其行</hi>詞賦貢名於宗伯書檄應聘於<lb/>
諸侯東汎西浮<hi>謝眺箋東泛三江西浮七澤</hi>南登北走時推倚馬<hi>學林</hi>
<hi>桓温南征鮮卑喚袁宏倚馬前作露布文手不輟筆</hi>人或薦雄<hi>漢揚雄傳自序云大司馬車騎將軍</hi>
<hi>王音竒其文雅薦雄待詔長楊賦序孝成帝時客有薦雄文似相如者召雄待詔承明之庭善曰雄答劉歆書</hi>
<hi>曰雄作成都城四隅銘蜀人有楊莊者為朗誦之於成帝以為似相如雄遂以此得見  舊書令狐楚傳家世</hi>
<hi>儒素兒童時已學屬文弱冠應進士貞元七年登第桂管觀察使王拱愛其才以禮辟召楚以父掾太原有庭</hi>
<hi>闈之戀不應李説嚴綬鄭儋相繼鎮太原髙其行義皆辟為從事自掌書記至節度判官歴殿中侍御史楚才</hi>
<hi>思俊麗徳宗好文毎太原奏至能辨楚之所為頗稱之鄭儋在鎮暴卒不及處分後事軍中喧嘩将有急變中</hi>
<pb n="KR4c0076_WYG_002-28b"/>
<hi>夜十數騎持刀迫楚至軍門諸將環之令草遺表楚在白刃之中搦管即成讀示三軍無不感泣軍情乃安自</hi>
<hi>是聲名益重</hi>西掖承榮<hi>謂徴拜右拾遺劉楨詩隔此西掖垣善曰洛陽故宫名云洛陽宫有東掖</hi>
<hi>門西掖門</hi>得以言之無罪<hi>詩序言之者無罪/聞之者足以戒</hi>曲臺備位<hi>謂改太常</hi>
<hi>博士漢書翼鳯傳未央宫有曲臺殿漢官儀大射于曲臺漢藝文志曲臺后蒼九篇如淳曰行禮射于曲臺后</hi>
<hi>蒼為記故名曰曲臺記</hi>麤明物有其容<hi>東京賦春日載陽合射辟雍設業設虡宫懸金鏞鼖</hi>
<hi>鼓路鼗樹羽幢幢於是備物物有其容</hi>永謂才難<hi>見論/語</hi>便叨郎選<hi>謂遷禮部員外</hi>
<hi>郎</hi>振衣華省<hi>陸機詩振衣獨長想潘岳秋興賦獨展轉于華省</hi>歴履名曹髙步<lb/>
内庭光揚密命<hi>晉宗室傳仰豫宻命員箋新書令狐楚傳憲宗時累擢職方  外郎知制誥其</hi>
<pb n="KR4c0076_WYG_002-29a"/>
<hi>為文於牋奏制令尤善毎一篇成人皆傳諷</hi>憲宗皇帝以臣行多餘力<hi>見論語</hi>
忠絶它腸<hi>漢衛綰傳上以為㢘忠實無它腸乃拜綰為河間王太傅</hi>進無所因静以<lb/>
有立過䝉顧問<hi>韓書外傳周公無所顧問</hi>深降褒稱乃於同列之中<lb/>
獨許非常之拜<hi>箋楚與皇甫鎛蕭俛同年登進士第元和九年鎛初以財賦得幸薦俛楚俱入</hi>
<hi>翰林充學士遷職方郎中中書舍人皆居内職</hi>殊恩既浹當路相排<hi>漢京房傳為衆所排</hi>
旅翮未髙<hi>謝眺箋渤海方春旅翮先謝</hi>孤根巳動<hi>晏子春秋魯昭公曰吾少之時内無</hi>
<hi>拂而外無輔譬之猶秋蓬也孤其根而美枝葉秋風至根且拔矣</hi>河潼為郡盟津統師<lb/>
<hi>箋元和十三年四月出為華州刺史十月為河陽懐節度使</hi>溺以待援<hi>見孟子</hi>痿而念<lb/>
<pb n="KR4c0076_WYG_002-29b"/>
起<hi>漢韓王信傳僕之思歸如痿人不忘起盲者不忘視  箋時方用兵淮西言事者以師久無功宜宥賊罷</hi>
<hi>兵唯裴度與憲宗志在殄寇李逢吉與度不協與楚相善十二年夏楚革度淮西招撫使制不合度㫖度請改</hi>
<hi>制内三數句憲宗方責度用兵乃罷逢吉相任亦罷楚内職守中書舍人十三年四月出為華州刺史十月皇</hi>
<hi>甫鎛作相以楚為河陽懐節度使</hi>憲宗旁<hi>集作/講</hi>求輔相既<hi>一作即</hi>記姓名<lb/>
果遣急徴<hi>漢鮑宣傳急徴故大司馬傅喜</hi>仍加大用<hi>漢魏相傳丙吉予相書曰朝廷巳深</hi>
<hi>知弱翁治行方且大用矣楚箋元和十四年七月裴度出鎮太原皇甫鎛薦  入朝拜同平章事</hi>戴君<lb/>
之力雖弱許國之誠在兹<hi>晉周勰傳司徒王導議札與臣等便以身許國</hi>實有<lb/>
微衷可俾𤣥化<hi>曹植責躬詩𤣥化旁流</hi>況初誅背叛<hi>謂平吳元濟</hi>務活<lb/>
<pb n="KR4c0076_WYG_002-30a"/>
疲羸<hi>後漢段熲傳屯結不散人畜疲羸</hi>方伏奏於鳳扆之前<hi>周禮掌次設皇邸注</hi>
<hi>謂後板屏風染羽象鳳凰羽色以為之</hi>忽庀徒于鳥耘之次<hi>王屮頭佗寺碑庀徒揆日</hi>
<hi>各有司存左傳官庀其司南庀具也帝王世紀禹崩于㑹稽因葬㑹稽山隂縣之  今山上有禹塜井祠下有</hi>
<hi>羣鳥耘田景箋新書穆宗即位方營  陵詔楚為使</hi>小吏扺罪<hi>漢酷吏傳坐法抵罪</hi>邪臣結<lb/>
謀<hi>後漢彭寵傳㑹上谷太守耿況亦以功曹冦恂詣寵結謀</hi>指之有名嘿不得訴空<lb/>
甘罪戾仰托聖明粗得生還<hi>後漢班超傳妹昭上書匄超餘年一得生還</hi>㡬<lb/>
臨死所<hi>左傳狼瞫曰吾未獲死所兼箋元和十五年正月憲宗崩詔楚為山陵使  撰哀冊文時皇甫</hi>
<hi>鎛貶崖州物議以楚因鎛作相而逐裴度羣情共怒以蕭俛之故無敢措言其年六月山陵畢㑹有告楚親吏</hi>
<pb n="KR4c0076_WYG_002-30b"/>
<hi>贓汙事發出為宣歙觀察使俄貶衡州刺史</hi>其後官移督䕶<hi>玉臺新詠有宋孝武帝丁督䕶</hi>
<hi>歌</hi>四年不謁于承華<hi>初學記太子/之門曰承華</hi>任改察廉<hi>即㢘察以聲病倒用</hi>
<hi>非舉孝察廉之謂</hi>一日蹔留于分陜<hi>見為京兆公表</hi>欲舉而墜將安更<lb/>
危<hi>箋長慶元年四月量移郢州刺史遷太子賓客分司東都二年十一月授陜州大都督府長史兼御史大</hi>
<hi>夫陜虢觀察使制下旬日諫官論奏言楚所犯非輕未合居㢘察之任上知之遽令追制時楚巳至陜州視事</hi>
<hi>一日矣復授賓客歸東都故曰一日蹔留於分陜</hi>賴敬宗皇帝纉乃丕圖是思<lb/>
求舊<hi>書遲任有言曰人惟求舊</hi>振于洛宅<hi>謂尹河南召誥太保朝至于洛宅卜</hi>榮彼夷<lb/>
門<hi>謂鎮宣武史記信陵君傳太史公曰吾過大梁之墟求問其所謂夷門夷門者城之東門也</hi>自兹<lb/>
<pb n="KR4c0076_WYG_002-31a"/>
以來敢虚其遇周旋五經鎭守惟切分憂前後兩歸闕<lb/>
庭皆非久次<hi>漢孔光傳竊見國家故事尚書以久次轉遷非有踔絶之能不相踰越  箋按五經</hi>
<hi>鎮守宣武節度一東都留守二天平節度三河東節度四山南西道節度五也兩歸闕庭謂自宣武入為户部</hi>
<hi>尚書自河東入為吏部尚書也未㡬即出故曰皆非久次</hi>拙直不同于衆讒毁每集<lb/>
其躬含意未宣<hi>古詩齊心同所願含意俱未申</hi>救過不暇<hi>漢酷史傳九卿奉職救過</hi>
<hi>不給</hi>伏思自長慶厥後開成之前凡㡬忝遷昇㡬遭退斥<lb/>
若非不欺天地不負君親至于幾微尋合顛隕伏惟皇<lb/>
帝陛下道超覆載仁極照臨既委鹽鐡又分端揆<hi>晉陸華等</hi>
<pb n="KR4c0076_WYG_002-31b"/>
<hi>傳論曰迭居端揆</hi>逮今控壓亦在重鎮<hi>箋新書楚以吏部尚書進拜左僕射㑹李訓亂</hi>
<hi>草詔以王涯賈餗寃指其罪不切仇士良等怨之始帝許相楚乃不果更用李石而以楚為鹽鐡轉運使時政</hi>
<hi>在宦䜿數上疏辭位拜山南西道節度使</hi>陛下之恩微臣何益微臣之節陛<lb/>
下方知興言及斯碎首殊晩<hi>漢杜鄴傳禽息憂國碎首不恨注應劭曰禽息秦大</hi>
<hi>夫薦百里奚而不見納繆公出當車以頭擊闑腦乃播出繆公感悟而用百里奚秦以大治</hi>然臣從<lb/>
心之年已至致政之禮宜遵<hi>禮記大夫七十而致仕</hi>尋欲拜章以<lb/>
求歸老伏以諸道節制頻嵗更移<hi>後漢趙孝王良傳頻嵗來朝</hi>其於<lb/>
送迎例多積累<hi>漢王霸傳霸曰數易長吏送故迎新之費及姦吏緣絶簿書益財物公私費耗</hi>
<pb n="KR4c0076_WYG_002-32a"/>
<hi>甚多</hi>臣在此雖無一毫侵損亦無纎介<hi>一作/芥</hi>誅求<hi>後漢竇融傳皆</hi>
<hi>以底裏上露長無纎介左傳介于大國誅求無時</hi>帑藏甚殷<hi>晉范寗傳帑藏空匱</hi>倉儲可<lb/>
羨特緣行李忍過秋冬而江山之氣候難常<hi>北史王頦傳氣候殊</hi>
<hi>不佳</hi>蒲栁之蕭衰易見<hi>見代僕射表</hi>自夏則膝脛無力入冬則<lb/>
<hi>集作又</hi>腸胃不調對冠冕而始訝儻來<hi>荘子軒冕在身非性命也物之儻來</hi>
<hi>寄也</hi>指墓墳而巳知息處<hi>列子晏子曰善哉古/之有死也仁者息焉</hi>昨某日<hi>一作</hi>
<hi>今月八日</hi>臣已召男國子博士緒<hi>緒歴随夀汝三郡刺史轉河南少尹加金紫</hi>左<lb/>
補闕綯<hi>緒弟綯字子直襲封彭陽男相宣宗輔政十年累官至吏部尚書右僕射進封涼國公後改封</hi>
<pb n="KR4c0076_WYG_002-32b"/>
<hi>趙國公</hi>左武衛兵曹參軍綸等<hi>綸世系表作/緘字識之</hi>示以致期<hi>戰國</hi>
<hi>䇿譚拾子曰事之必致者死也</hi>遺之理命<hi>治命見為王侍御表</hi>使内則雍和私室<lb/>
外則竭盡公家兼約其送終務遵儉約<hi>集作所務遵儉南史到溉傳臨</hi>
<hi>終勒子孫薄葬之禮曰凶事必遵儉約</hi>勿為從俗<hi>韓詩外傳從俗為善漢兩龔傳勝因敕以棺斂</hi>
<hi>喪事衣周于身棺周于外勿隨俗動吾冢種柏作祠堂後漢鄭興傳興曰興從俗者也</hi>以致慮居<lb/>
<hi>禮記喪不慮居毀不危身喪不慮居為無廟也毀不危身為無後也</hi>至某<hi>一作至十二日</hi>夜有僕<lb/>
夫告臣云大星隕地雅當正室洞照一庭臣即端坐俟<lb/>
時正辭無撓<hi>箋楚卒前一日謂其子緒綯曰吾生無益于人勿請諡號葬日勿請鼓吹唯以布車</hi>
<pb n="KR4c0076_WYG_002-33a"/>
<hi>一乘餘勿加飾銘誌但志宗門秉筆者無擇髙位當歿之夕有大星實于寝室之上其光燭庭楚端坐與家人</hi>
<hi>告訣言已而終嗣子奉行遺㫖詔鹵簿宜停易名須凖舊例</hi>臣之年亦極矣臣之榮<lb/>
亦足矣以祖以父皆䝉褒寵有弟有子並列班行<hi>新書世系</hi>
<hi>表楚弟從檢校膳部郎中舊書楚弟定字履常桂管觀察等使</hi>全腰領以從前人<hi>禮記文子</hi>
<hi>曰是全要領以從先大夫于九京也</hi>歸體魄以事先帝<hi>禮記體魄則降</hi>此不自達<lb/>
誠為甚愚但以將掩泉扃<hi>庾信銘移燈泉扃</hi>不得重辭雲陛<hi>謝聎</hi>
<hi>詩十載朝雲陛</hi>更<hi>一作/重</hi>陳尸諌<hi>家語孔子曰古之列諌者死則巳矣未有如史魚死而尸諌</hi>
猶進瞽言<hi>漢谷永傳瞽言觸忌諱</hi>雖叫呼而不能<hi>左傳衛侯夢于北宫見人登昆</hi>
<pb n="KR4c0076_WYG_002-33b"/>
<hi>吾之觀被髮北面而譟曰余為渾良夫叫天無辜</hi>豈誠明之敢忘<hi>去聲</hi>伏惟皇帝<lb/>
陛下春秋鼎盛<hi>南史孔奐傳皇太子春秋鼎盛</hi>華夏鏡清<hi>文選東都賦百姓滌瑕蕩</hi>
<hi>穢而鏡至清善曰淮南子鏡太清者視大明</hi>是修教化之初當復理安之始<lb/>
然自前年夏秋以來貶譴者至多誅僇者不少<hi>新書時以甘露</hi>
<hi>事誅譴者衆</hi>伏望普加鴻造稍霽皇威歿者昭雪以雲雷存<lb/>
者沾濡以雨露<hi>揚雄長楊賦莫不沾濡</hi>使五稼嘉熟<hi>晉傅咸傳縱使五稼普收</hi>
<hi>僅足相接</hi>兆人樂康<hi>屈原九歌君/欣欣兮樂康</hi>用臣將盡之苦言<hi>史記商君傳苦</hi>
<hi>言藥也甘言疾也</hi>慰臣永蟄之幽魄<hi>闗尹子明魂為神幽魄為鬼  箋按楚既召商隠屬</hi>
<pb n="KR4c0076_WYG_002-34a"/>
<hi>其助成遺表即秉筆自書曰云云此篇自以祖至幽魄全用其語</hi>臣某云云臣當道兵<lb/>
馬已差監軍使竇千乘勾當其節度留務差行軍司馬<lb/>
趙祝觀察留務差節度判官杜勝訖<hi>見為安平公表</hi>有舊規模<lb/>
無新革易悉<hi>集作必</hi>當輯睦<hi>左傳隨武子/曰卒乗輯睦</hi>決無讙驚<hi>北史齊神</hi>
<hi>武諸子傳渙聞宫中讙驚曰大兄必遭難矣</hi>臣心雖澄定<hi>曹植七啓澄神定靈</hi>氣巳危<lb/>
促辭多逾切鳴急更哀<hi>見論語</hi>升屋而三號豈來<hi>禮記喪大記曰</hi>
<hi>復者朝服皆升自東榮中屋履危北面三號巻衣投于前</hi>赴壑而一去無返<hi>山海經海曰大</hi>
<hi>壑古樂府詞百川東到海何時復西歸</hi>忠誠直道竟埋沒於外藩腐骨枯<lb/>
<pb n="KR4c0076_WYG_002-34b"/>
骸<hi>晉劉琨傳琨收葬枯骸</hi>空歸全於故國<hi>禮記樂正子春曰父母全而生之子全而歸之</hi>
迴望昭代無任攀戀永訣之至謹奉表代辭以聞臣某<lb/>
誠號<hi>集作哀</hi>誠咽頓首頓首<lb/>
　　代安平公遺表<hi>箋舊書文宗紀太和八年五月丙申兖海觀察使崔戎卒詳見謝除</hi>
　　　<hi>表</hi>
臣某言臣聞風葉露華榮落之姿何定夏朝冬日短長<lb/>
之數難移臣幸屬昌期謬登貴位<hi>集作仕左傳有大功而無貴位其人能靖</hi>
<hi>者與有㡬</hi>行年五十五歴官二十三念犬馬之常期死亦非<lb/>
<pb n="KR4c0076_WYG_002-35a"/>
夭奈君親之厚施生以無酬是以時及含珠<hi>莊子儒以詩禮發冢</hi>
<hi>小儒曰詩固有之生不布施死何含珠為</hi>命餘屬纊<hi>見代濮陽公表</hi>心存向闕手尚<lb/>
封章撫躬而氣息奄然<hi>後漢梁節王暢傳誠無氣以息</hi>戀主而方寸亂矣<lb/>
<hi>蜀志徐庶母為操所獲庶辭備指其心曰方寸亂矣</hi>臣某<hi>中謝/</hi>臣少而羈紲<hi>魏志孫盛</hi>
<hi>曰豈名器之所羈紲</hi>長乃遭逢常将直道而行實以明經入仕王<lb/>
畿作吏非州府之職徒勞<hi>後漢梁竦傳甞太息曰閒居可以養志詩書足以自娯州</hi>
<hi>郡之職徒勞人耳</hi>侯國從知媿軍旅之事未學<hi>見論語</hi>憲宗皇帝<lb/>
謂臣剛決<hi>隋劉方傳性剛決有膽氣</hi>擢以憲司穆宗皇帝謂臣才能<lb/>
<pb n="KR4c0076_WYG_002-35b"/>
<hi>漢書淳于長以材能為九卿</hi>登之郎選<hi>漢王莽傳公孫戎位在充郎選</hi>忝霜威而無<lb/>
所摧拉歴星紀而有紊次躔旋屬皇帝陛下大明御宇<lb/>
至道承乾澄汰之初臣不居有過超擢之際<hi>漢金日磾傳鄄邯劾</hi>
<hi>奏欽曰欽幸得以通經術超擢</hi>臣獨出倫常髙選掖垣箴規未效入居<lb/>
瑣闥論駁無聞自去年秋來典河闗兼臨甸服惟當静<lb/>
而阜俗清以繩姦<hi>晉劉毅傳疏曰官政無䋲姦之防</hi>麤致豐穰<hi>後漢鮑昱傳唯</hi>
<hi>南陽豐穰</hi>幸逃逋責<hi>任昉表四海之議子何逃責</hi>豈意陛下謂臣奄有三<lb/>
縣未稱其能謂臣出以一麾未足為貴爰降綸綍<hi>禮記王言</hi>
<pb n="KR4c0076_WYG_002-36a"/>
<hi>如絲其出如綸王言如綸其出如綍</hi>移之藩方錫以海隅與之岳鎮将吾<lb/>
君之驍果萬計<hi>晉謝𤣥傳何謙戴<graphic n="KR0735" url="https://raw.githubusercontent.com/kanripo/KR-Gaiji/master/images/KR0735.png" mimeType="image/png"/>並驍果多權畧</hi>使得總齊<hi>韋孟諷諫詩總齊羣</hi>
<hi>邦以翼大商</hi>聯吾君之牧伯三人<hi>書外有州牧侯伯</hi>以居巡屬時雖<lb/>
相羨臣實深憂既屬聖恩果遭鬼瞰<hi>揚雄解嘲髙明之家鬼瞰其室</hi>況<lb/>
臣素無微恙未及大年<hi>莊子小年不及大年</hi>方思髙掛饋魚<hi>後漢書羊</hi>
<hi>續為南陽太守府丞侯儉貢鯉續受而懸之一嵗儉復致一枚續乃出所懸枯魚示之以杜其意</hi>不然<lb/>
官燭<hi>謝承後漢書巴祇為揚州刺史與客坐闈中不然官燭</hi>成陛下比屋可封之<lb/>
化<hi>後漢楊終傳堯舜之民可比屋而封</hi>分陛下一夫不獲之憂<hi>書一夫不獲則曰時</hi>
<pb n="KR4c0076_WYG_002-36b"/>
<hi>予之辜</hi>志願未伸大期俄迫<hi>南史王彧傳詔曰若乃吉凶大期正應委之理運</hi>忽<lb/>
自某<hi>一作今月十日</hi>夜㬥染霍亂并兩肋氣注當時檢驗方書<lb/>
<hi>漢張蒼傳主柱下方書</hi>煎和藥物<hi>左傳盡心力以事君舍藥物可也</hi>百計療理一<lb/>
無痊除至於某日<hi>一作十一日辰時</hi>轉加困劇漸不支持想彼孤<lb/>
魂<hi>漢貢禹傳骸骨棄捐孤魂不歸</hi>已游岱岳<hi>劉楨詩常恐游岱宗不復見故人張華博物志泰山</hi>
<hi>天帝孫也主召人魂</hi>念兹二䜿徒訪秦醫<hi>左傳晉侯疾秦伯使醫緩視之未至夢疾為二</hi>
<hi>豎子曰居肓之上膏之下若我何醫至曰疾不可為也在肓之上膏之下攻之不可達之不及藥不至焉不可</hi>
<hi>為也</hi>對印執符<hi>漢韓信傳漢王即/其卧奪其印符</hi>碎心殞首<hi>李密陳情表臣生當隕首</hi>
<pb n="KR4c0076_WYG_002-37a"/>
人之到此命也如何戀深而乏力以言泣盡而無血可<lb/>
繼臣某誠哀誠戀頓首頓首臣當道三軍將士準前使<lb/>
李文悦例差監軍使元順通勾當訖臣與順通近同王<lb/>
事備見公才<hi>晉虞<graphic n="KR1294" url="https://raw.githubusercontent.com/kanripo/KR-Gaiji/master/images/KR1294.png" mimeType="image/png"/>傳孔愉有公才而無公望</hi>假之統臨必能和協<hi>左傳</hi>
<hi>鄭伯曰寡人有弟不能和協</hi>其團練觀察兩使事差都團練巡官盧<lb/>
涇勾當訖臣亦授之方略示以規模伏惟聖明不致憂<lb/>
軫臣精神危促言詞失<hi>英華作爽</hi>錯行當窮塵埋骨<hi>鮑昭蕪城賦莫</hi>
<hi>不埋魂幽石委骨窮塵</hi>枯木容身<hi>鄒陽書枯木朽株南史姚察傳遺命薄葬以松板薄棺纔可容</hi>
<pb n="KR4c0076_WYG_002-37b"/>
<hi>身</hi>螻蟻卜鄰<hi>荘子在下為螻蟻食陸機輓歌詩豐肌饗螻蟻妍姿永夷泯左傳諺曰非宅是卜惟</hi>
<hi>鄰是卜</hi>烏鳶食祭<hi>爾雅鳶烏醜其飛也翔史記田單傳乃令城中人食必祭其先祖于庭中飛鳥</hi>
<hi>悉翔舞城中下食</hi>黄河兩曲<hi>謂西河/南河</hi>長安㡬千<hi>梁元帝賦平原如此不知道路</hi>
<hi>㡬千</hi>生入舊闗望絶班超之請<hi>後漢班超傳超久在絶域年老思歸乃上疏曰臣不</hi>
<hi>敢望到九泉郡但願生入玉門闗</hi>力封遺奏痛深來歙之辭<hi>後漢來歙傳自書表</hi>
<hi>曰臣夜入定後為何人所賊中臣要害投筆抽刀而絶</hi>迴望昭代不勝荒惙眷戀<lb/>
之至謹差某奉表代辭以聞<lb/>
　　為王侍御瓘謝宣弔并賻贈表<hi>箋舊書㑹昌三年河陽節度使王茂</hi>
<pb n="KR4c0076_WYG_002-38a"/>
　　　<hi>元㑹討劉稹以本軍屯天井賊未平而卒瓘其子也</hi>
草土臣瓘言<hi>晉禮志詔曰每感念幽冥而不得終苴絰於草土</hi>今月某日某官<lb/>
吕述某官任疇等至奉將聖㫖以臣父某官某亡歿賜<lb/>
弔臣等並賻贈臣亡父布帛三百匹米粟三<hi>一作二</hi>百石<lb/>
者大夜銜輝<hi>庾信碑爰在盛年先從大夜</hi>窮泉漏澤<hi>潘岳哀永逝文襲窮泉兮朽壤</hi>
以隕以越<hi>左傳齊侯對曰恐隕越于下以貽天子羞</hi>終哀且榮<hi>劉勰文心雕龍誄之為制</hi>
<hi>盖選言録行傳體而頌文榮始而哀終</hi>臣某<hi>中謝/</hi>臣先臣某託體元侯<hi>元侯</hi>
<hi>謂棲曜後漢盧芳傳疏曰臣芳過託先帝遺體卒箋栖曜貞元初拜左龍武大將軍出為鄜坊節度使  贈尚</hi>
<pb n="KR4c0076_WYG_002-38b"/>
<hi>書僕射</hi>䇿名任子<hi>左傳䇿名委贄二乃辟也漢王吉傳吉言今使俗吏得任子弟率多驕驁不通</hi>
<hi>方今宜明選求賢除任子之令</hi>象賢傳劍<hi>並見前</hi>餘力攻書歴七朝而在<lb/>
公<hi>七朝謂徳順憲穆敬文武也詩夙夜在公</hi>秉二道而非墜<hi>見論語謂初以詞場就貢後以</hi>
<hi>将材相許也</hi>氛興赤狄兵聚晉城先臣受敵<hi>一作/律</hi>臨戎<hi>後漢耿秉</hi>
<hi>傳秉厲聲曰受降如受敵遂馳赴之</hi>忘家徇衆<hi>史記司馬穰苴傳将受命之日則忘其家</hi>士卒<lb/>
均食<hi>漢李廣傳廣歴七郡太守前後四十餘年得賞賜輒分其戲下飲食與士卒共之</hi>㒺愧於<lb/>
前修<hi>離騷蹇吾法乎前修</hi>廊廡散金<hi>漢竇嬰傳嬰為大将軍所賜金陳廊廡下軍士過輒令財</hi>
<hi>取為用</hi>逺齊乎舊説上憑王略<hi>左傳侵/敗王畧</hi>下振軍威<hi>隋庾質傳慮損</hi>
<pb n="KR4c0076_WYG_002-39a"/>
<hi>軍威</hi>旬月之間慶捷相繼並親桴三鼔<hi>見為滎陽公表</hi>躬運九章<lb/>
<hi>管子一曰舉日章則晝行二曰舉月章則夜行三曰舉龍章則行水四曰舉虎章則行林五曰舉鳥章則行陂</hi>
<hi>六曰舉蛇章則行澤七曰舉鵲章則行陸八曰舉狼章則行山九曰舉韓章則載食而駕</hi>如臣兄弟<lb/>
皆冒矢石<hi>左傳荀偃士匄率卒攻偪陽親受矢石滅之</hi>豈意竒功垂立大願<lb/>
莫從傳食失時<hi>漢韓信傳令其禆将傳食曰今日破趙㑹食注如淳曰小飯曰餐師古曰餐古</hi>
<hi>飡字音千安反</hi>衉血成疾<hi>見遺/表</hi>奄至凋落<hi>晉謝𤣥傳凋落相繼</hi>長違盛明<lb/>
此皆由臣等抱釁既深<hi>曹植表臣自抱釁歸藩刻肌刻骨</hi>就養無素<hi>禮記</hi>
<hi>左右就養無方</hi>遂延家難<hi>詩未堪/家多難</hi>仰惻宸襟止<hi>一作尚</hi>偷生于晷<lb/>
<pb n="KR4c0076_WYG_002-39b"/>
刻<hi>晷謂日景刻謂漏刻</hi>亦何顔於天地伏惟皇帝陛下悼深撫几<lb/>
<hi>晉書司隸劉毅卒武帝撫几驚曰失吾名臣不得生作三公</hi>悲軫聞鞞<hi>禮記聴鼓鼙之聲則思将</hi>
<hi>帥之臣</hi>降憫惻于上公<hi>書微子之命庸建爾于上公左傳蔡墨曰五行之官實列受氏姓封</hi>
<hi>為上公</hi>厚賻禮于遺體<hi>公羊傳車馬曰賵貨財曰賻衣被曰襚禮記身者父母之遺體可不</hi>
<hi>敬乎</hi>昔魏優死事止分食邑之餘<hi>魏太祖紀建安七年令曰舉義兵以來将士絶</hi>
<hi>無後者求其親戚以後之授土田官給耕牛置學師以教之為存者立廟使杞其先人</hi>漢養孤兒<lb/>
但有羽林之聚<hi>漢百官公卿表武帝取從軍死事之子孫養羽林官教以五兵號羽林孤兒</hi>
方於今日惟媿推恩叫號失容<hi>詩或不知叫號</hi>戴履無所<hi>左傳晉大</hi>
<pb n="KR4c0076_WYG_002-40a"/>
<hi>夫三拜稽首曰君履后土而戴皇天</hi>軍前結草必自于幽靈<hi>左傳魏武子有嬖妾武子</hi>
<hi>疾命顆曰必嫁是及卒顆嫁之及輔氏之役顆見老人結草以亢杜囘囘躓而顛故獲之夜夢之曰余爾所嫁</hi>
<hi>婦人之父也爾用先人之治命余是以報</hi>石上澆松敢忘於遺訓<hi>北堂書鈔烈士傳曰</hi>
<hi>干将為晉君作劍三年而成劍有雌雄天下名器也以雌劍獻君留其雄者謂妻曰吾藏劍在南山之隂北山</hi>
<hi>之陽松生石上劍在其中君若覺殺吾爾生男以告之及君覺殺干将妻後生男名赤鼻具以告之赤鼻斫南</hi>
<hi>山之松得劍</hi>無任感恩荒殞之至<lb/>
　　為令狐博士緖補闕綯謝宣祭表<hi>箋舊書開成二年十一月山南</hi>
　　　<hi>西道節度使令狐楚卒於鎮緒綯皆其子也</hi>
<pb n="KR4c0076_WYG_002-40b"/>
草土臣某言今月某日中使某至奉宣恩㫖致祭臣亡<lb/>
父贈司空臣某者存沒願終榮哀禮備荒迷觸地<hi>吕氏春秋</hi>
<hi>黎丘丈人之子泣而觸地</hi>號叫曕天臣某<hi>中謝</hi>臣先臣某生遇昌期<lb/>
早司國柄<hi>説苑楚令尹子文曰執一國之柄</hi>沒留懿徳上惻宸襟特降<lb/>
王人<hi>春秋荘公六年王人子突枚衛注王人王之㣲官也</hi>迂臨私第<hi>南史齊宗室傳私第展哀</hi>
陳其醆爵<hi>禮記明堂位曰爵夏后氏以琖殷以斝周以爵説文醆爵也一曰酒濁而微清也按醆與</hi>
<hi>琖别説文混而為一後人遂承其誤</hi>潔之豆豋<hi>詩卭盛于豆于豆于豋𫝊木曰豆瓦曰豋</hi>招遺<lb/>
魄於幽隂旋歸莫覩視殘生於晷刻報効無期臣等無<lb/>
<pb n="KR4c0076_WYG_002-41a"/>
任戴恩荒殞之至謹附中使某奉表陳謝以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0076_WYG_002-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李義山文集箋註巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>說學齋稿巻二</head>
    <p>
<pb n="KR4e0012_WYG_002-1a"/>
欽定四庫全書<lb/>
　說學齋稿巻二　　　　　　　眀　危素　撰<lb/>
　　王左山房記<hi>庚寅</hi>
王左山房者友人劉君景陽所居之室也君所居距樂平<lb/>
東三十有五里曰劉坊又曰流芳劉氏由大梁來遷者十有<lb/>
餘世矣自流芳北行二里有山曰王䕶王䕶之西門山曰<lb/>
鞍馬二山之間委虵行五里許寛平多水田四山周環如張<lb/>
幕帟名曰尚忠又並山之東穿澗行數百歩折入深塢纔<lb/>
<pb n="KR4e0012_WYG_002-1b"/>
半里南有小山形如伏虎左右又有支山拱揖北面大山<lb/>
髙數百尋是為王左山景陽出逰四方以廣其學一旦<lb/>
思其親治任南還謀樹屋三楹於小山之麓覆以白茅題<lb/>
曰王左山房取古人有王佐之才而世不用者悉圗於壁<lb/>
而詳書其出處始終於上屋前鑿方池種蓮中置石刻周<lb/>
元公愛蓮說小山上雜植松檜異石兩旁之山有竹木桃<lb/>
梅之屬有良田可藝秔稌清溪湛然埀笭箵為宜天氣<lb/>
清朗奉其親嬉逰終日乃歸景陽來屬余記其所謂山<lb/>
<pb n="KR4e0012_WYG_002-2a"/>
房按樂平廣記王左山起新安厯鳯逰三山而至於此在衆山<lb/>
中最為雄秀蓋勝處也景陽之先當宋東都盛時去京邑<lb/>
之紛華樂山林之幽獨其逺識髙趣豈他人所能及哉乃若<lb/>
史數百年之久世以詩禮相承君子之澤如彼其深長聞者<lb/>
其可不思也夫其圗於壁者其才皆足輔其君成文武之<lb/>
業致隆平而頌清廟惜其不見用於當日或陪湛於下<lb/>
僚或老死於草野斯世斯民不被其澤此天之不欲平<lb/>
治天下也可勝嘆哉然而仕止久速各惟其時者其惟孔子<lb/>
<pb n="KR4e0012_WYG_002-2b"/>
乎景陽眀聖賢之學蹈中庸之行乃所願則學孔子者也<lb/>
　　雲林圗記<hi>庚寅</hi>
雲林山在金谿縣東山由大庾嶺厯贑建昌之南境至<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶺入邵武之光澤有山髙千二百丈漢初徐仲仙遇<lb/>
仙之所至烏佩山仙人烏君上升時委玉佩處過太和<lb/>
山小和山委虵而走南城達於金谿之境其髙上摩霄<lb/>
漢者三十六峰其中峰最髙者曰石錐其左曰白馬又<lb/>
名玉馬以其形似也上有浮丘先生祠浮丘先生者或<lb/>
<pb n="KR4e0012_WYG_002-3a"/>
云姓李黄帝時人或云周靈王子晉其弟子王郭二君<lb/>
俱陳留人訪其師至此然臨川境内多有其祠焉其右<lb/>
曰厓山山勢起伏九十有九其深谷産靈藥異草本草<lb/>
云臨川士人家婢食黄精能飛者意其處也山頂多石<lb/>
磴飛瀑其名曰磜有深潭廣一畆古木蒼藤隂翳慘澹<lb/>
神龍居之宋有沙門師劉中宫自蜀來此結茅山中居<lb/>
民苦旱問之乞雨師云今嵗數當不雨吾憫爾貧雖雨<lb/>
纔沾足蔬畦而已他日師入潭中遺履石上涂叟者守<lb/>
<pb n="KR4e0012_WYG_002-3b"/>
其履俟之七日師自外至謂叟曰汝可謂誠篤問其所<lb/>
欲曰吾惟嗜鴨肉今禱雨者必先以鴨祭叟然後得雨<lb/>
師嘗謁撫州守書刾曰豢龍僧其守惡其幻詰之曰龍<lb/>
安在師曰眀公勿驚以金盤盛水探懐中若朽草置水<lb/>
中風雨大至龍飛躍而去鄧氏自五代居山下宋建炎<lb/>
中苗傳劉正彦作亂鄧雱集民兵追破其黨號忠義社<lb/>
於後累立戰功掃禦一方入國朝設巡檢至元末天下<lb/>
已定乃罷今山谷猶有壁壘在焉近厓山有神童峰方<lb/>
<pb n="KR4e0012_WYG_002-4a"/>
仲永者蚤慧生其下荆國王文公所作傷仲永是也入<lb/>
南城貴溪有曰豪豬鬨甚險絶余嘗與今徳慶路總管<lb/>
府知事楊君季子訪故潯州路總管府經厯祝蕃逺先<lb/>
生於太原僧舍猶應劭所謂前人見後人頂後人見前<lb/>
人履底毒虵奔狐時出草間蓋畏涂也又嘗與祝先生<lb/>
夜宿田家白雲滿谷獨聞水聲而已予所居髙橋有小<lb/>
溪發原山麓至元十一年先大父白鹿府君由邑之梯<lb/>
雲坊徙居於此讀書之室曰處一堂開忩正靣諸峰韓<lb/>
<pb n="KR4e0012_WYG_002-4b"/>
子云横雲平凝時露數岫修眉新畫浮於天宇與此甚<lb/>
類余少肄業其間有書若干巻皆先世所藏嵗縮衣食<lb/>
之費增若干巻以三代所來碑刻若干巻有琴一不上<lb/>
絃獨以先父太常府君遺戒不設奕具耳蜀郡簡君大<lb/>
碧與余客吳文正公所謂作雲林圗道士方壺子亦愛<lb/>
余山居幽僻數為之圗張彦輔真人奉勅冩欽天殿壁<lb/>
余時在經筵用米氏法為余圗之翰林侍講學士虞公<lb/>
嘗為賦詩海内之名勝相繼有作於是有聲之畫無聲<lb/>
<pb n="KR4e0012_WYG_002-5a"/>
之詩悉萃於几席南金大貝不足為貴矣然故舊從而<lb/>
以雲林為余别號則非余志也上古簡質稱名而已周<lb/>
之彌文乃有字焉有字而不以稱又為之號末世之敝<lb/>
也况昭武黄長睿近集賢宣城貢文靖公句吳倪元鎮<lb/>
皆號雲林子余於三君子無能為役敢襲其號乎間以<lb/>
圗求詩於祕書達嚕君道夫道夫曰吾既來能即其地<lb/>
子盍為記以副此圗至正十年十有二月辛夘寄居城<lb/>
南頭陀寺雪下盈尺道無行人夜展圗玩之忽憶去家<lb/>
<pb n="KR4e0012_WYG_002-5b"/>
十有四年左親戚棄墳墓竟何為哉在令式中嵗之後<lb/>
亦許致仕予眀年四十有九距納禄之年固非逺矣幸<lb/>
而清朝從其早退歸與樵夫野叟嬉逰山間上下雲月歌<lb/>
諸公之詩亦足以自樂也<lb/>
　　上都宜興州孔子廟建兩廡記<hi>庚寅</hi>
至元二年上都路宜興縣始建孔子廟後六十有五年<lb/>
縣升為州初廟之成僅有正殿而兩廡未備至正八年<lb/>
虞城邊侯來守是州舍奠於先聖先師退而徘徊中庭<lb/>
<pb n="KR4e0012_WYG_002-6a"/>
睹從祀之無所乃謀於僚佐士民首出俸錢以倡之咸<lb/>
樂於趨事無敢後者既成繪孔門七十二子與夫漢唐<lb/>
以來諸儒於壁間如令式十年季夏肇興工役仲秋落<lb/>
成儒學正陳士元與州之士紳某某等具事狀抵京師<lb/>
請記於素惟鄉也疆埸彼此之時宜興號為塞外天運<lb/>
循環皇元勃興此邦遂界兩都謂之赤縣世祖皇帝臨<lb/>
御天下未久即詔郡縣通祀孔子而宜興之學興於斯<lb/>
時然而嵗周甲子而廊廡未成而從祀猶闕前乎邊侯<lb/>
<pb n="KR4e0012_WYG_002-6b"/>
豈無守令之良顧乃涖政濶疎漫不加意蓋猶以昔之<lb/>
宜興視之然則邊侯之於仰承國家埀精斯文之㫖汲<lb/>
汲焉圗以化民而成俗可謂盡心於職守古所稱循良<lb/>
之吏同一軌轍信乎其可書也侯名思誠字眀善<lb/>
　　無量夀庵記<hi>庚寅</hi>
京師寅賓里有無量夀庵者居士屠君所建也君名文<lb/>
正更名覺縁山陽人事其親至孝至元元年大兵驅至<lb/>
開平日夕思念其母南望悲泣時年廿有七矣因禮佛<lb/>
<pb n="KR4e0012_WYG_002-7a"/>
性道者為師絶葷酒持五戒誦佛名號冀與母遇始自<lb/>
五年正月元日日誦妙法蓮華經至初八日竟又始自<lb/>
五月朔日一食周月竟九月朔亦如之行住坐卧呌佛<lb/>
一聲恍然如見其母恒以清旦誦四聖真詮臨暮禮白<lb/>
蓮寳懴夜禮佛千拜乃寐十有一年還至大都眀年師<lb/>
事蓽菴滿禪師於慶夀寺滿號之曰居士時宋已内附<lb/>
疆宇混一私喜可見其母亟馳書候之則知北來之眀<lb/>
年母已沒矣居士擗踊號慟若不能生乃卜六月癸未<lb/>
<pb n="KR4e0012_WYG_002-7b"/>
集善信百餘人建白蓮社廿有一年出已貲七百貫買地<lb/>
十畆於大廟之西作無量夀庵樹佛殿四楹屋宇象設<lb/>
無不具足浚井治圃手植嘉木廿有七年四月癸酉朔<lb/>
為其徒盛陳教戒其言曰諸佛菩薩不可不念九品净<lb/>
業不可不修越七日晡時吾當去至是日己夘沐浴更<lb/>
衣書頌畢隱几而坐俄有白虹從西南下埀庵中廣數<lb/>
丈如飛橋微雨灑道門人舉佛號五聲竟作禮跏趺而<lb/>
逝口吐異香彌月不散𦵏諸太史荘之阡子覺興善繼<lb/>
<pb n="KR4e0012_WYG_002-8a"/>
其志皇慶二年遇灾庵盡燬覺興裒金於好施者復謀<lb/>
營建未幾規制悉還其舊覺興又沒其徒魏守溪請於<lb/>
鄰之大長者翰林學士承㫖裕嚕特穆爾公曰昔先師<lb/>
之作庵且七十年矣未有刻石以告來者守溪之責也<lb/>
公以命史官危素按宋通判贑州事尹應元所撰行道<lb/>
碑而知居士之慕其親若是其至及世祖皇帝誕降<lb/>
之辰用其法祈天永命故其庵名之曰無量夀充其事<lb/>
親與君之心可為孝子為忠臣是宜書之傳示久逺若<lb/>
<pb n="KR4e0012_WYG_002-8b"/>
居士之作此庵匪獨求夫福田利益而已<lb/>
　　雲臺大隱記<hi>庚寅</hi>
昔余好逰觀名山往來廣信之境由龍虎山東行二十<lb/>
五里望見雲臺之山蒼翠揷入天際意其下必有遯世<lb/>
之士棲息其間不然宜為珍館以居仙者乃至正二年<lb/>
上清宫周君孟章始即雲臺之下曰竒扎爾者作石室<lb/>
為夀藏眀年搆屋若干楹中為觀極之堂堂東為丹室<lb/>
而為臨清之軒左廡為神祠右為賓位石室之下積水<lb/>
<pb n="KR4e0012_WYG_002-9a"/>
為池大旱不竭曰還原池總名曰雲臺東麓初君以儒<lb/>
家子少從上清之奉真西院陳尊師其學老莊之道而<lb/>
果於違世而絶物矣昔楚大夫悲世俗之迫隘思輕舉<lb/>
而逺逰慨然有志於方仙之學然其術甚㣲其言甚秘<lb/>
非余所知也若周君退藏山林可謂心跡俱超而身名<lb/>
無累人間愛憎喜怒休戚之感是非榮辱得喪之役舉<lb/>
不能入其中矣是故古之為其學者其跡多在於荒厓<lb/>
絶谷人跡罕至之所信乎雲臺之勝惟仙者能居之君<lb/>
<pb n="KR4e0012_WYG_002-9b"/>
識量髙逺機辨過人善治煩劇而解紛挫銳築斯館也<lb/>
將以佚其老焉陳尊師嘗作大隱道院尊師既沒而君<lb/>
主之至正九年災而君又為之更新所以敬其所承傳<lb/>
者果若是其重也君之門人徐廷傑余同郡人屬予為<lb/>
之記<lb/>
　　翊正司題名記<hi>庚寅</hi>
國家承平百年文物大備諸官署皆刻碑題名以為故<lb/>
實翊正司令丞與上幕之賓稽諸案牘亦礱石列書之<lb/>
<pb n="KR4e0012_WYG_002-10a"/>
屬史官危素為之記按成宗皇帝即位之始以潛邸齊哩<lb/>
克昆民户人匠無所統屬立管領隨路民匠打捕鷹房納<lb/>
緜總管府鑄銀為印章秩三品其屬提舉司二一曰人<lb/>
匠以董工藝一曰納禄以治賦役大徳元年有㫖以所降<lb/>
歸徳楚通等三百五十户置歸徳亳州等處管民提領<lb/>
𨽻焉延祐六年勅更名曰翊正司置諸色人匠局嵗作<lb/>
行殿先朝皇后往往親視工事賜勞官曺有差故鹿項<lb/>
龍狀輿輦金脊吾殿猶存於局其任亦重矣於是重其<lb/>
<pb n="KR4e0012_WYG_002-10b"/>
任必柬其官僚昔者由斯而進用於政府臺察者往往<lb/>
有之修其亷隅克勤厥職人臣之義也官於翊正者其<lb/>
任之重如此可不慎哉可不朂哉<lb/>
　　吏部主事題名記<hi>庚寅</hi>
吏部主事公署有題名之碑自至元再紀元之六年始<lb/>
顧今十年而石已盈於是托和齊君彦清楊君伯敬齊君<lb/>
中允來為是官謀續刻之而屬史官危素為之記素讀<lb/>
周官書首列天官其職可謂重矣然其事今歸之宰相<lb/>
<pb n="KR4e0012_WYG_002-11a"/>
執政獨所謂以叙正其位以叙進其治以叙作其事以<lb/>
叙制其食以叙受其㑹以叙聽其情其事則今吏部所<lb/>
專掌也皇元奄有萬邦自府史胥徒及一命而上其進<lb/>
退予奪皆聽命於吏部眀天下威福之枋以綱維斯世<lb/>
其事權之重為何如哉然事無大小公牘之署必自主<lb/>
事始本之以理揆之以法使公論無所蔽私㤙無所施<lb/>
上無幸進之譏下無淹才之嘆則為不負其職矣嗟乎<lb/>
為是官者可不慎歟可不敬歟<lb/>
<pb n="KR4e0012_WYG_002-11b"/>
　　龍山堂記<hi>庚寅</hi>
端本堂正字王君景先請予記其居龍山堂者因諗其<lb/>
堂之所以得名蓋景先家在保定之遂州去州治七里<lb/>
故俗呼為七里公孫莊其西十有五里有山蜿蜒蒼翠<lb/>
涵清蓄潤是為龍山西麓有穴大如車輪四時之風出<lb/>
於四方地志以為數有仙人往來其間下有深潭蛟龍<lb/>
居之嵗旱禱之輒應故又名澤山山之北有星月巖黒<lb/>
山班姬山沙門法猛入穴中見石堂唐大厯中<hi>闕</hi>黒山<lb/>
<pb n="KR4e0012_WYG_002-12a"/>
班姬山曺世叔墓在焉隋煬帝征遼親<hi>闕</hi>班姬云東比<lb/>
曰黄金臺西曰郎山唐張燕公讀書處曰黄厓山而其<lb/>
髙秀莫與龍山抗故景先之先君子松江府君為堂以<lb/>
面之且以為别號府君諱珪字<hi>闕</hi>　蚤逰成均後以通<lb/>
國書入仕厯官多在閩粤及致政而歸起居飲食恒處<lb/>
是山與里之耆俊載酒臨眺彈琴詠詩山之浮嵐暖翠<lb/>
飄入坐席信可樂也其後又作樂全亭於圃課子孫讀<lb/>
書府君既沒景先即龍山之下結廬授徒者數年他日試<lb/>
<pb n="KR4e0012_WYG_002-12b"/>
藝燕南薦名春官對䇿大廷皆冠多士益知府君之善<lb/>
教其子也按今遂州戰國時武遂縣也史記趙悼襄王<lb/>
二年李牧將攻燕拔武遂是也上下數千年間皆為邊<lb/>
境兵戈相尋蓋無寧嵗皇元有天下承平百年而遂城<lb/>
實邇京師其民沐浴聖化有休養生息之樂而府君獨能<lb/>
以詩書開其後人雖其卓識逺見出乎衆人抑亦遭時<lb/>
休眀卒遂其志客有覽觀龍山之勝徘徊斯堂慨然思<lb/>
府君之徳於百世之下王氏之盛寧有既乎<lb/>
<pb n="KR4e0012_WYG_002-13a"/>
　　文始道院記<hi>庚寅</hi>
信之龍虎山距余家一舍而近余少讀書其間與了然<lb/>
子居相邇及留京師聞了然子已棄家為老莊氏之學<lb/>
宿留於東方出滄海之上㑹稽之人往往見之余以戀<lb/>
禄於朝不遑裹粮以求而叩其所造有懐其人輒悵然<lb/>
久之客曰子之於了然子殆區中之縁而情好之牽爾<lb/>
曽不滿了然子之一哂蓋了然子善推眀其師之說其<lb/>
與弟子言有曰大虚無所聞𤣥妙無所為杳冥無邊際<lb/>
<pb n="KR4e0012_WYG_002-13b"/>
生育無定期是道也天地因此啓日月由此眀萬化從<lb/>
此生宓犧得之而畫八卦軒轅得之而說隂符堯舜得<lb/>
之而有天下大禹得之而治洪水吾太上得之而演道<lb/>
徳青靈君得之而出洞𤣥又曰天即地也地即天也隂<lb/>
即陽也陽即隂也一即萬也萬即一也不可謂之在彼<lb/>
不可謂之在此不可謂之非此不可謂之非彼不可謂<lb/>
之在内不可謂之在外混然融然貫通而無間者也余<lb/>
於是嘆曰了然子之所造至於是乎其學者趙守真與<lb/>
<pb n="KR4e0012_WYG_002-14a"/>
其弟守𤣥請余記其居文始道院其狀曰吾之先於宋<lb/>
有屬籍家於海鹽州之安仁橋木父<hi>闕</hi>州僉書判官㕔<lb/>
公事某之所卜也吾父諱時亨遭宗國顛覆乃著道士<lb/>
服舍宅為崇真庵祠𤣥武之神及髙曽以來神主至正<lb/>
五年吾兄弟聞了然子棲於越上遂延禮以居之幸了<lb/>
然子之不吾棄也已而更曰文始道院庵故有土田悉<lb/>
以供道院之用州之好道者潘大成王安孫皆欣然相其<lb/>
成道院之規制為之一新四方來學者若還其家所以<lb/>
<pb n="KR4e0012_WYG_002-14b"/>
紹承先志無敢或怠嗚呼世之人梏於血氣之私囿乎<lb/>
氣數之末孰知天道之廣大而窺其全體然則了然子<lb/>
之言燦然而易見洞然而無疑故余記其道院而并書<lb/>
之了然子姓倪氏名守中<lb/>
　　惠州路東坡書院記<hi>庚寅</hi>
宋元祐八年八月端眀殿學士兼翰林侍讀學士守禮<lb/>
部尚書蘇公軾出知定州眀年紹聖元年四月以侍御<lb/>
史虞策殿中侍御史來之邵言落職奪一官知和州尋<lb/>
<pb n="KR4e0012_WYG_002-15a"/>
知英州六月責授寧逺軍節度副使惠州安置十月至<lb/>
惠州寓於合江樓數日遷嘉祐寺二年三月復遷合江<lb/>
樓三年四月復遷嘉祐寺四年二月白鶴峯新居成峰<lb/>
在歸善縣北十餘步下臨大江逺瞰數百里蓋惠之勝<lb/>
處也權臣聞公之安於惠再責授瓊州别駕昌化軍安置<lb/>
四月發惠州又三年徽宗即位乃還而卒至是公流落<lb/>
嶺海者八年矣紹興初䖍冦謝達陷惠州民廬官舍焚<lb/>
蕩無遺獨存公故居烹羊致奠而去淳熙五年郡守韓<lb/>
<pb n="KR4e0012_WYG_002-15b"/>
公磊重建祠宇丞相留公正記之嘉熙元年黄公自眀<lb/>
撤而新之嘉祐五年趙公汝馭故創四楹南曰南堂北<lb/>
曰北户取公語也故有徳有鄰堂思無邪齋皆更作焉<lb/>
景定五年師公顯行來守郡實公之里人増創來問亭<lb/>
墨池丹竈蔬畦藥圃及睡美軒斜川佳處江山千里各<lb/>
有名扁兵後盡廢國朝至元三十一年僉廣東道肅政<lb/>
亷訪司事張公處恭稍茀地樹堂以祀公大徳十年郡<lb/>
經厯韓君克恭乃拓而大之延祐四年僉事張公世榮出<lb/>
<pb n="KR4e0012_WYG_002-16a"/>
行部使者托爾齊公以公故居為言張公首出俸錢為<lb/>
祠堂久之圯壊至正六年僉事周公伯琦至惠敬謁祠<lb/>
下顧瞻徘徊㑹同知總管府事觀魯公治郡政成上下<lb/>
孚信曰是吾之志也即斥大其祠作孔子燕居殿為東<lb/>
坡書院既代還具其顛末抵京師屬素述之惟公父子<lb/>
兄弟起西南萬里外俱為宗工鉅儒而聲名震耀海宇<lb/>
愈逺而愈光蓋出而遭逢其國之休運上有仁宗為之<lb/>
君下有韓范富歐陽為之臣一時居顯榮者汲汲焉以<lb/>
<pb n="KR4e0012_WYG_002-16b"/>
薦賢報國為先務所以矜嗟奬寵者無所不用其極公<lb/>
兄弟既擢進士公之父亦以布衣授官與修典禮豈非<lb/>
太平極盛拔茅彚征之時歟一旦憸人用事來之邵與<lb/>
李定舒亶諸人織羅誣蔑争欲致公於死地磨牙肆毒<lb/>
不遺餘力曽不若後之盗賊猶能知敬此詩人比青蠅<lb/>
於䜛口而反覆切責之也然公於患難得易有孚心亨<lb/>
之㫖登山臨水發為文章嘗舉栁栁州之言曰孰使予<lb/>
樂居夷而忘故土者非兹丘也歟則惠之君子俎豆而<lb/>
<pb n="KR4e0012_WYG_002-17a"/>
尸祝之其小人託帝命假巫語以招公之魂要皆出於<lb/>
秉彛好徳之良心也觀魯公與公異世而崇敬表章所<lb/>
以宣眀昭代尊顯斯文化民成俗者克盡其道誠不可<lb/>
以無述也觀魯君字元賓其先北庭人讀書好古亷而<lb/>
有為今以選為杭州路總管府達嚕噶齊<lb/>
　　石鹿書院記<hi>庚寅</hi>
至正六年鄱陽陳君楨作書院於饒州安仁縣之琯溪<lb/>
又四年十月庚子甘露䧏於松樹日光暎之瑩若膏沐<lb/>
<pb n="KR4e0012_WYG_002-17b"/>
而光采爛然飲之其味如飴衆奔走相告以為陳氏之<lb/>
瑞始君得勝地於所居之近翦薙榛棘值微徑草樹䝉<lb/>
宻地勢斗絶乃盡力攀縁睨之不百舉武而豁然平衍<lb/>
環以羣山中為方池鑑虚涵碧陟其顛喬木成林石磴<lb/>
蔽虧兩石旁倚呀然如蚌蛤有石昂首若靈禽之翔因<lb/>
名之曰鳯鳴臺三石之最竒者在其東中峰削立平若<lb/>
敷席曰磐石折而西為亭曰含光亭又西大石圓頂方<lb/>
趺若樹碑碣稍前為上谷厓之回者曰生雲突然垤者<lb/>
<pb n="KR4e0012_WYG_002-18a"/>
曰雪丘窪然坎者曰鹿泉君於是即磐石之下為書院<lb/>
授徒其間中祠孔子别為山房以庋藏先世書籍及甘露<lb/>
之降復為亭以志瑞暇日馮虚四顧千里之逺近在目<lb/>
睫烟雲雨風變態萬狀超然塵垢之外萬鍾之禄干駟<lb/>
之馬不願易也因其婣友臨川孔君英來京師俾素為<lb/>
之記素聞君之先出自九江之義門家法之懿踰數百<lb/>
年雖散處他郡而流風餘思未盡冺沒君篤於孝友鄉<lb/>
里信之宗族稱之顧其志願無所慕乎其外而婆娑逰<lb/>
<pb n="KR4e0012_WYG_002-18b"/>
衍於水石之間與其門人子弟講說先王之道經世孰<lb/>
有喻其樂者乎誠使一家之善推化行於一鄉逺而達<lb/>
於一國人人有士君子之行則其為瑞莫大焉甘露之<lb/>
瑞斯為之兆歟君字士周<lb/>
　　寧都州儒學新作禮殿記<hi>辛夘</hi>
寧都州儒學正臨川李君實再舉於江西來京師屬其<lb/>
郡人危素書其學禮殿興造之始末歸刻諸麗牲之碑<lb/>
按寧都之廟學創於宋末因仍簡陋圯壊弗支至正八<lb/>
<pb n="KR4e0012_WYG_002-19a"/>
年知州益津胡侯秉彛與學政務章鄭君大同始謀改<lb/>
作焉明年春逹嚕噶齊髙昌侯拜布哈至首帥僚屬出俸<lb/>
錢以倡好義者卜以七月某日建而胡侯與鄭君俱以<lb/>
秩滿去官於是知州濟南趙侯天澤與李君至趙侯以<lb/>
興學為己任公退即詣學宫晨夕程督曽不數月而殿<lb/>
之蓋瓦級甎黝堊丹漆及聖師象貌章服煥然聿新矣<lb/>
始學之廩入纔百有餘石而趙侯能以義帥其民故民<lb/>
争歡趨之以成其事惟州之山川險塞其人往往尚氣<lb/>
<pb n="KR4e0012_WYG_002-19b"/>
節貴亷恥道之以義則易於為善其天性果敢然也顧<lb/>
為治者多以遐逺視之是以發政茍且教化不眀使其<lb/>
民䧟於罪罟而莫知恤今州之大夫乃能究先王為政<lb/>
之本而盡其職業之所當為豈非賢哉抑是邦之前修<lb/>
則有桂州節度判官孫公立節肇慶府節度推官曾公<lb/>
興宗所謂奮乎百世之上百世之下聞者莫不興起者<lb/>
也雖世殊事遷故老淪謝而二君子之言論風㫖存乎<lb/>
方䇿者則有未盡消磨其模範典刑足以師表後學諸<lb/>
<pb n="KR4e0012_WYG_002-20a"/>
生之逰於庠序者既知夫立身行已無愧於鄉之先達<lb/>
然後可以上窺孔子之門牆而入於官可不勉諸素固<lb/>
嘉州之大夫知政務之緩急且重李君之請於是乎記<lb/>
之<lb/>
　　梅江書院極髙眀樓記<hi>辛夘</hi>
極髙眀樓者梅江書院之樓也書院在寧都州之北郭<lb/>
所以祠宋肇慶府節度推官曽公樓之扁榜則丞相信<lb/>
國文公所書蓋若干年矣久之樓壊㑹濟南趙侯天澤<lb/>
<pb n="KR4e0012_WYG_002-20b"/>
來牧是州儒學正臨川李君實請於侯曰樓將壓矣壓<lb/>
則眀公與僕皆将何辭以自解眀公其圗之侯悚然曰<lb/>
吾之責也乃率州之好義者相與出力積木石傭工役<lb/>
而經營之君上春官而以語同郡危素曰吾於寧都幸<lb/>
遭賢侯恪承上命以興學眀教為先務故是樓完繕於<lb/>
敝圯之餘諸生既具石請子為之記蓋極髙眀之語載<lb/>
諸中庸其義宏矣昔者曽公逰於新安朱氏之門幾廿<lb/>
年朱氏以純茂篤實切已致思用工正當稱之方慶元<lb/>
<pb n="KR4e0012_WYG_002-21a"/>
間羣凶枋國詆排正學斥逐善類一時學者諱名其師<lb/>
曽公執禮益䖍未始少挫師既没星馳弔哭服心喪三年<lb/>
則於死生患難處之有素非所造極於髙眀其能然耶<lb/>
以是名其樓託意深逺矣來逰於斯者馮髙而四顧山<lb/>
髙川迴萬象軒豁超然吟風弄月之趣細故芥蔕無復<lb/>
滯留其胸次將與舞雩詠歸者同其樂焉雖然易傳有<lb/>
之智崇禮卑崇效天卑法地極髙眀者智之崇也子思<lb/>
子所謂道中庸者其亦禮卑法地之意歟因記其樓而<lb/>
<pb n="KR4e0012_WYG_002-21b"/>
并以所聞者質諸是邦之學者云爾<lb/>
　　賑䘏樂户記<hi>辛夘</hi>
國朝滅金之五年嵗在戊戌詔曲阜孔公元措括故太<lb/>
常知禮樂者給驛傳徙諸東平眀年孔公至燕訪求掌<lb/>
樂許政等九十有一人世祖皇帝中統三年九月東平<lb/>
萬户嚴公忠範言宫縣二舞工人未備請以土人習之<lb/>
中書省臣呼嚕巴哈議以為是且蠲其賦役至元三年<lb/>
中書以東平等處禮樂户道逺資糧費重止留九十有<lb/>
<pb n="KR4e0012_WYG_002-22a"/>
二户餘遣之還取京師旁近諸生三百八十有四人補<lb/>
其數十九年十一月太常寺官塔爾楚圖嚕斯拜穆蘇<lb/>
公言禮樂户籍田皆貧命丞相哈喇哈遜公覈其數户<lb/>
賜鈔五千貫丞相僧格枋國乃征其賦役司徒薩哩瑪<lb/>
公等請復之制可成宗皇帝元貞元年十月太保伊蘇<lb/>
徹爾大司徒烏爾圖岱兩公請賑其乏詔賜御史臺贓罰<lb/>
錢八百五十貫大徳十一年武宗皇帝有事於太廟禮<lb/>
樂愬於上前詔丞相竒塔特布濟克公人賜鈔千貫至大二<lb/>
<pb n="KR4e0012_WYG_002-22b"/>
年親祀者二初賜幣帛各一束再賜鈔各七十貫幣帛<lb/>
各二束仁宗皇帝皇慶二年人賜幣三束鈔五貫延祐<lb/>
七年英宗皇帝賜帛四百四十五束緜四百四十五斤<lb/>
仍命中書與之糧食至正三年今上皇帝享帝南郊丞<lb/>
相托克托公請於上人賜鈔百五十貫從之十一年春丞<lb/>
相阿嚕圖攝祀先農天甚寒大樂署令髙君泰丞布延<lb/>
特穆爾復以為言因核實得户賜鈔三百五十貫帛若<lb/>
干於是協律郎邢敬忠丞規以余庀職史官請書其事<lb/>
<pb n="KR4e0012_WYG_002-23a"/>
以刻貞石諾之而未遑為也㑹遷太常博士乃考諸故<lb/>
記并叙祖宗以來未嘗不致謹於禮樂鍚賚優渥而㤙<lb/>
澤深醲若乃眀律吕之原通制作之義其功至於舞百<lb/>
獸而來儀鳯固非臣下之職也<lb/>
　　趙氏家法記<hi>辛夘</hi>
趙氏世居京師善俗坊其曰榮祖字紹先敬祖字顯卿<lb/>
昆弟素相友愛臨財能譲顯卿厯官為延津縣尹有惠<lb/>
政秩滿代還以疾卒於家紹先哭其弟絶而復蘇因中<lb/>
<pb n="KR4e0012_WYG_002-23b"/>
風疾顯卿之配劉歸纔三年至是年廿有五以志節自<lb/>
誓未四十日生遺腹子紹先喜甚力疾禱於天地曰弟<lb/>
之亡命也願保此孤兒幸不絶其後逾年紹先亦卒族<lb/>
人以其配徐無所出謂當付家事於劉劉流涕固辭曰<lb/>
某年㓜於事未通曉嫂氏為家長某當任其勞可也於<lb/>
是事無鉅細一一咨决於徐娣姒織紝以為生保育其<lb/>
孤甫七歳即命入學至冠猶從外傳鄉先生名之曰可温字<lb/>
以仲良以門廕授香河縣稅官將行徐曰汝方從仕顧<lb/>
<pb n="KR4e0012_WYG_002-24a"/>
食指衆豈能給一家之養吾居家宜侍汝母行可温拜<lb/>
且泣曰兒得成人於今日皆二母之恩伯母春秋髙豈<lb/>
忍去左右哉劉亦願留於家因奉徐之香河官滿還京<lb/>
徐亦中風甚劇可温母子夫婦求醫藥晝夜不就寢惟<lb/>
可温所進食乃下咽越四旬始蘇可温夜禱神眀嵗餘<lb/>
稍能行履卒年七十有三可温為服齊衰三年至順三<lb/>
年可温塟其<hi>闕</hi>氏寡姊至元元年又𦵏叔父文慶四年<lb/>
𦵏從兄弟二人五年𦵏叔母張至正二年從弟沒於外<lb/>
<pb n="KR4e0012_WYG_002-24b"/>
家遣童兒歸其骨四年從叔父亦沒於外親取𦵏焉其<lb/>
𦵏諸喪治棺槨塋域必務堅固服與情稱聞者為之感<lb/>
動改方城尉吏部留為永平倉使時劉年近七十可温<lb/>
服勤左右益謹耆老以其母為貞子為孝上其事於有<lb/>
司覃懐李君執中與可温同官為余言其事夫慈孝節<lb/>
義人之大閑出乎此則淪胥入於禽獸鬼蜮天典民彛<lb/>
壊亂不可扶植京師四方萬里之所法則幸而有貞<lb/>
孝之人出乎其間眀眀天子在上旌其宅里以表著<lb/>
<pb n="KR4e0012_WYG_002-25a"/>
之風化之行習俗之變孰有先於此者哉乃著趙氏家<lb/>
法記異時秉史筆者尚有徴於斯文<lb/>
　　廬陵蕭氏先世畫像記<hi>辛夘</hi>
廬陵蕭祖生以先世畫像寄余於京師余肅容敬觀間<lb/>
則考其厯官行事而嘆其生世之後不及承下風而望<lb/>
餘光然猶幸得以窺其容顔於圗畫焉祖生九世祖諱<lb/>
南强字彦柔累贈朝奉大夫八世祖諱遵字元卿為吉<lb/>
州文學七世祖諱知節字唐叟少至孝紹熙間伏闕上<lb/>
<pb n="KR4e0012_WYG_002-25b"/>
書請立寧宗為太子丞相周文忠公奏補登仕郎轉運<lb/>
使趙公彦橚薦授迪功郎監衡州耒陽縣户部贍寧酒<lb/>
庫轉從仕郎攝耒陽安仁縣二有聲治攸縣寃獄多所<lb/>
平反累贈大中大夫六世祖諱逢辰字應甫寳慶二年<lb/>
擢進士第授迪功郎濠州司户參軍辟淮西轉運司提<lb/>
轄催促綱運物料官轉從仕郎權安豐軍添差淮西轉<lb/>
運司幹辦公事轉承直郎論邊事尤剴切辟淛西制置<lb/>
司凖備差遣轉奉議郎權提領封樁所幹辦公事通判<lb/>
<pb n="KR4e0012_WYG_002-26a"/>
通州提督天賜鹽場改知黄州黄岡縣權通判黄州改<lb/>
通判蘄州差監行在都奏院出為淮東制置使司參議<lb/>
官轉承議郎知髙郵軍兼淮東提㸃刑獄遷大理寺簿<lb/>
權知寧國府差主管台州崇道觀轉朝奉大夫改湖北<lb/>
轉運判官兼安撫制置司參議權知鄂州轉朝散大夫<lb/>
直秘閣知鄂州兼湖北路轉運判官升直寳謨閣計度<lb/>
轉運副使兼知鄂州轉朝請大夫朝議大夫封廬陵縣<lb/>
開國男食邑三百户依舊直寳謨閣主管亳州眀道宫<lb/>
<pb n="KR4e0012_WYG_002-26b"/>
進直華文閣充京湖制置大使司參謀官轉中奉大夫<lb/>
户部郎中總領湖廣江西京西財賦湖北京西軍馬錢<lb/>
糧專一報發御前軍文字兼京湖制置大使司參謀官<lb/>
特授中大夫樞宻院撿詳文字依舊直華文閣提舉成<lb/>
都府玉局觀䧏中奉大夫久之起為江西安撫副使兼<lb/>
知吉州秘書郎歐陽公守道稱其厯官多在邊城撫字<lb/>
以寛和鎮壓以嚴肅綜理以精勤故所至皆有可稱述<lb/>
者髙祖諱安中字仲和貢於江西轉運使恩授登仕郎<lb/>
<pb n="KR4e0012_WYG_002-27a"/>
銓試第一授修職郎袁州宜春縣主簿安撫公守吉州<lb/>
奏為書冩機宜文字改夀昌軍武昌縣主簿景定五年<lb/>
再舉於江西循從事郎徳安府觀察支使曽祖諱元永<lb/>
字正之兩貢於江西轉運司吉内附郡守周天驥辟佐<lb/>
府事遷朝列大夫同知南雄路總管府事能撫綏其民<lb/>
加中順大夫瓊州安撫副使祖諱泰登字則平為湖南<lb/>
儒學副提舉擢承務郎僉海北廣東道提刑按察司事<lb/>
以奉訓大夫兵部郎中使安南不辱命授連州知州丁<lb/>
<pb n="KR4e0012_WYG_002-27b"/>
外艱起為江西等處儒學提舉僉嶺南廣西道肅政亷<lb/>
訪司事奉直大夫拜南臺監察御史南人任風紀最有<lb/>
聲者父名憲孫字<hi>闕</hi>　以恬於進取蚤納其禄武昌路<lb/>
總管府推官致仕方康强受養福祉未艾云嗚呼宋之<lb/>
亡七十有餘年而公卿大夫之家變滅澌盡何可勝數<lb/>
蕭氏之子孫禄仕者猶數世夫豈偶然哉蓋其利澤之<lb/>
所施於人者久而不忘抑亦用之不盡其才留其有餘<lb/>
者以遺其後人耶用掇其大要而為之記<lb/>
<pb n="KR4e0012_WYG_002-28a"/>
　　陳氏尚徳堂記<hi>辛夘</hi>
瀏陽陳君<hi>闕</hi>　以尚徳名其所居之堂而自著家規十<lb/>
有六條刻諸堂中俾世守之其子頤孫舉進士授邵陽<lb/>
丞將歸榮其親則過余求記其堂按其家規曰讀書必<lb/>
由小學大學循序而進講眀修身齊家之道當見諸行<lb/>
事毋徒事文辭以釣聲利祭祀用朱文公家禮參之以<lb/>
司馬文正公書儀著為成書毋遽増損凡祭宗子主之<lb/>
叔父雖尊不當主祭不奉神鬼浮屠不用巫覡搆堂四<lb/>
<pb n="KR4e0012_WYG_002-28b"/>
楹毎食男子居外女婦居内童子别席有酒肉則共食<lb/>
不足則奉親慈㓜而已子婦定省毋闕廢臨事絀已奉<lb/>
公或教之不從則婦出子逐勿為姑息以紊家法取婦<lb/>
毋茍利其貲産家事三年以次掌之事無大小必告家<lb/>
長毋得專行男子各為生計公庫給本錢居者月歸子<lb/>
錢行者殺其四之三子婦績麻十有二斤取紡纑十斤<lb/>
女子未嫁者取其半子婦治絲織綾緙者六十有一疋<lb/>
予一疋女子三十有一疋予一疋能増置産業及桑茶<lb/>
<pb n="KR4e0012_WYG_002-29a"/>
竹木必紀於籍毋私蓄私假私與飲食衣服冠婚酬酢<lb/>
私親餽遺一取諸公庫定為品節毋過於奢仕而有餘<lb/>
禄者亦歸諸公庫僕婢授之以事而責其成此其大凡<lb/>
也然其堂曰尚徳者著其保家本其在於斯乎嗟乎甚<lb/>
矣其徳之不可以弗尚也彼有徳之不尚而惟力之是騁<lb/>
未有不傾覆敗裂者以嬴秦之强虎視六合而威震諸<lb/>
侯曽不旋踵而亡其國有天下者且然况一家乎是以<lb/>
知力之不足恃蓋如此夫且所謂徳者本之吾所固有<lb/>
<pb n="KR4e0012_WYG_002-29b"/>
而非自外至亦何為而不尚之哉今君之處其家規肅<lb/>
肅乎區畫之嚴宻可謂謀之深而慮之逺其為子若孫<lb/>
者夙興夜寐毋喪厥徳則其興也將緜緜而未艾九江<lb/>
之宗家不獨專美於前矣是為尚徳堂記<lb/>
　　世學樓記<hi>壬辰</hi>
素既銘宋正言陳公長元之墓其曽孫怡可復請記其<lb/>
家之樓曰世學者其言曰吾家福之長樂所居之東偏<lb/>
舊有樓三間乃上世講學之地昔五世節度府君與東<lb/>
<pb n="KR4e0012_WYG_002-30a"/>
萊吕成公工部侍郎四眀袁公樓宣獻公為同舍又同<lb/>
擢隆興進士第後四世為正言府君㓜則匿膏油夜誦<lb/>
或向月眀毎聞般若寺曉鐘輒起亦擢開慶進士第自<lb/>
有斯樓逮於正言府君且九世矣嵗月滋久棟宇將壊<lb/>
大徳五年正言府君還自燕薊乃圗新之未就而沒怡<lb/>
可與諸弟助力粗完延師以教子姓間出逰而歸憑闌<lb/>
撫景瞻龜石之儀刑挹南溪之芳澤緬懐厥先大懼無<lb/>
以繼緒世業願為之記俾來者勿替而益勉之素蓋觀<lb/>
<pb n="KR4e0012_WYG_002-30b"/>
乎古今事變而嘗為之慨焉以嘆士君子以詩書起家<lb/>
一再傳而弗墜者鮮矣三四傳者世以為異而且交譽<lb/>
之五六傳者厯數郡而不一遇焉多至於七八傳者吾<lb/>
未之見今也陳氏九世而得正言公十有一世而傳諸<lb/>
怡可之昆弟怡可之昆弟况有子有孫自是以往復不<lb/>
知其幾世嗟乎世禄非難世學為難此吾徒於陳氏喜<lb/>
談而樂道之者也昔者孔子於夏殷之禮以為杞宋之<lb/>
文獻有不足徴典籍之湮沒則考據無其書賢者之淪<lb/>
<pb n="KR4e0012_WYG_002-31a"/>
亡則咨訪無其人豈不可惜哉夫以杞宋之有國而猶<lb/>
久而荒墜若此陳氏逺處乎百粤之地而能保其詩書<lb/>
之緒於世氏更革之後可謂難矣登斯樓者尚有以徴<lb/>
於吾言怡可字通理<lb/>
　　揚州正勝寺記<hi>壬辰</hi>
有為浮圗氏學者唐廣眀二年建寺於揚州郡城左北<lb/>
廂南進賢坊賜額為興教禪寺五代燬於兵宋建隆二<lb/>
年僧徳欽乃重修創大中祥符五年賜改額為正勝尋<lb/>
<pb n="KR4e0012_WYG_002-31b"/>
復湮廢乾道間天竺教院僧如祖力學苦行務興其教<lb/>
有董評事諒者舍宅以居之遂為大隱菴菴在北進賢<lb/>
坊之念佛巷基廣五畆百六十步如祖増加營葺廣其<lb/>
殿堂以安徒衆淳熙十四年請於州移正勝以為今額<lb/>
如祖示寂楚州净慧院僧師謙號普眀大師以州之命<lb/>
來主是寺始度弟子十有七人善妙善億善倚善徳善<lb/>
相相繼住持景定二年夏寺復燬善徳持鉢化金建立殿<lb/>
宇郡人謝都機者施財為塑佛像作藏室以貯經揚既<lb/>
<pb n="KR4e0012_WYG_002-32a"/>
歸職方江淮諸路設釋教總攝官未幾命善徳主治平<lb/>
禪寺仍俾其徒宗祐領寺事加號崇理昌化大師判教<lb/>
門專令甲乙相傳勿變久之棟楹梁桷腐黒撓折延祐<lb/>
元年宗祐乃撤而新之益加宏壯其徒了忠裝飾靈山<lb/>
九士諸天像又建法堂四楹東廊十有一楹作方丈以<lb/>
為燕休之所至了恭作西廊八楹了真以舊藏殿庳小<lb/>
復謀崇廣於是殿堂門廡包湢庫庾始獲具完繚以周<lb/>
垣繪以丹碧大侈前觀先是如祖乞米飯僧迨咸淳間<lb/>
<pb n="KR4e0012_WYG_002-32b"/>
善徳始置土田若干頃以給食又置塔基廣七百餘步<lb/>
於城北以藏遺骨塔南有屋五楹以供祀事了靖所搆<lb/>
也厥後宗祐了榮道元了恭了真了泰先後増土田若<lb/>
干頃時則有若了忠了眀道夀道茂咸有力焉殫力以<lb/>
相其成者道通道照行進道濟道成道秀云至正十二<lb/>
年道秀領常住事謂創寺迄今幾四百年其興廢之故<lb/>
久而無所考證因屬僧行海撰次事状京師安静寺住<lb/>
持僧行璽請余為之記蓋佛之說行乎中國而尊崇䕶<lb/>
<pb n="KR4e0012_WYG_002-33a"/>
衛莫盛於本朝揚為南北之要衝穹官顯人往來無虚<lb/>
日富商大賈居積貨財之淵藪其成此固不可以為甚<lb/>
難然猶經營數十年而後大完以是推之則天下之事<lb/>
豈可易言哉惟能思其成之之艱則不至於壊雖壊必<lb/>
至於復興吾於正勝觀之矣<lb/>
　　太行書院先賢祠記<lb/>
真定之屬縣獲鹿其里曰閻同國子伴讀髙徤實作太<lb/>
行書院徤之㓜則慕學聘儒先生講道於家春秋丁日及<lb/>
<pb n="KR4e0012_WYG_002-33b"/>
月朔望懸先聖畫像行釋奠釋菜禮其先君子懼其䙝<lb/>
也欲作廟以祀未果而卒既終喪健之母房發所畜粟<lb/>
帛以搆書院禮殿廊廡齋舍包廩莫不具完為屋於杏<lb/>
壇之側以祠鄉先賢訪其遺像悉圗於壁間晉中書舍<lb/>
人賈公緯及其曽孫宋左僕射昌朝金太常丞蔡公珪<lb/>
左司員外郎元公好問國朝御史臺侍御史張公徳輝<lb/>
江南行省參知政事賈公居貞翰林學士承㫖正公思<lb/>
亷元公雖世居太原嘗買宅於獲鹿其女子子又歸邑<lb/>
<pb n="KR4e0012_WYG_002-34a"/>
人故合祠於是健之㳺於成均與安陽蕭文翔雅相好<lb/>
至是聘為子慶師文翔抵京師述健之意請為之記素<lb/>
嘆曰中州自金源氏兵革糜爛衣冠文物掃蕩幾盡迨<lb/>
於本朝雖沐浴數聖之澤而生氣猶有未復健也乃能<lb/>
特立獨行為今人不能為之事何其韙哉維祠之建本<lb/>
諸禮所謂祭鄉先生於社健其習於禮者歟按中書不<lb/>
幸生干戈之際然猶篤好史學憂唐之事荒忽無考乃<lb/>
著唐年補録之書僕射之在經筵以易春秋進講疏林<lb/>
<pb n="KR4e0012_WYG_002-34b"/>
禹年月傅㑹易筭之失皆有功於名教蔡元兩公之奥<lb/>
學雄文震耀穹壌張賈兩公功名在竹帛利澤被斯民<lb/>
乃若王公之敦厚老成其學得於元公者固已刻諸琬<lb/>
琰而盛傳於世此數君子要皆天下之士不獨其鄉邑<lb/>
所當崇敬尊祀而已書院之諸生來逰來歌於此瞻昔<lb/>
賢於一堂懐英風於千古其亦有所感發者乎詩曰誰<lb/>
謂華髙企其齊而尚毋自畫焉可也<lb/>
　　揚州普門禪菴記<hi>壬辰</hi>
<pb n="KR4e0012_WYG_002-35a"/>
揚州郡城東隅普門禪菴在焉初至大三年僧志如買<lb/>
地若干畆至順間創建佛殿塑阿彌陀佛及阿羅漢諸<lb/>
天像建法堂六楹東廊十有一楹西廊十有四楹置蔬<lb/>
圃十有七畆於東城之下元統三年築三塔於江都縣<lb/>
之永真鄉其徒行真作方丈之室行定作三門八楹方<lb/>
志如之經始也囊鉢不畜一錢至以其說動人或伐材<lb/>
於山輦石於淵捐金於帑逺近相助其應如響前淮東<lb/>
宣慰使特穆爾圗固蘓實始終相成之無土田以為恒産<lb/>
<pb n="KR4e0012_WYG_002-35b"/>
乞食以給衆揚為南北都㑹其學者經行無虚日輒駐<lb/>
足是菴待之未嘗厭倦又制為規訓戒厲將來令<lb/>
甲乙以次相傳於後年七十有五而終用其法茶毗得<lb/>
舍利無數志如蚤學於䝉山異禪師禪師授以十六字<lb/>
為宗派曰志行願清普賢妙道智慧圜眀真宗河紹志<lb/>
如所度之弟子曰常貴正順和成堅用應夀仙真因定<lb/>
惠戒觀實正林信妙善滿行住了心恭俊清福賢皆冠<lb/>
以行字從其師之命也至正十二年行戒領菴事乃營<lb/>
<pb n="KR4e0012_WYG_002-36a"/>
具造嵗月師弟子傳序因京師安静寺行璽求為之記<lb/>
余聞異禪師振其道於江左當時學者多歸向之蓋其<lb/>
所造詣甚深非紛紛假託欺誑以從事乎口耳者也故<lb/>
志如之建此菴豈茍焉安逸於旦暮之頃是以迨今恪<lb/>
遵律度相率不怠則其身教固可知已堅定而不遷汨<lb/>
撓而不變是在夫逰其門者何如耳居斯菴尚思無負<lb/>
其志哉<lb/>
　　尼山大成殿四公配享記<hi>癸巳</hi>
<pb n="KR4e0012_WYG_002-36b"/>
今皇帝至元三年重建尼山書院奎章閣侍書學士虞<lb/>
公集實記之未及大完而山長彭璠卒後十有七年鄒<lb/>
縣達嚕噶齊瑪哈穆特増塑顔曽思孟四公配享殿中<lb/>
邑士趙守寛李之質因其同里陜西行省左右司郎中<lb/>
張君思政來京師屬素為之述按顔子之侑坐肇於唐<lb/>
太宗貞觀二年冬尚書左僕射房𤣥齡國子博士朱子<lb/>
奢之所建議也宋神宗元豐七年夏復増升孟子侑坐<lb/>
禮部郎中林希之所奏請也度宗咸淳三年春増升曽<lb/>
<pb n="KR4e0012_WYG_002-37a"/>
子子思逮我朝混一天下且四十年延祐三年仁宗皇<lb/>
帝在位崇學右文御史中丞趙公世延始言南北祭禮<lb/>
不宜有異當升曽思如典故制曰可先是四公列坐兩<lb/>
旁禮部以為翼承道統述眀聖經作則萬世以立人極<lb/>
論徳定名列次配侑東坐西向於禮為稱至順三年進<lb/>
封顔為復聖公曾為述聖公思為宗聖公孟為亞聖公<lb/>
仍命詞臣為制書一代之典可謂備矣瑪哈穆特之作邑<lb/>
於聖賢之邦欽承上意克修墜典其為政知所先後從可<lb/>
<pb n="KR4e0012_WYG_002-37b"/>
知已禮曰有其舉之莫敢廢也君其知禮者哉雖然君<lb/>
為是舉蓋有難者方盗據徐方力抗王師鄒之為縣宻<lb/>
邇其境朝廷憂其供給之繁増設邑長以君才敏而擢<lb/>
用之軍旅繹騷君應答靡有凝滯將士歡悦及徐平撫<lb/>
安疲甿飛芻輓粟徭役平允當此之時又能汲汲焉以<lb/>
興學眀教為務是以謂之難也今年春君以仲丁藏祀<lb/>
致齋之夕夢升禮殿瞻仰聖師行事之際乃覩配享未<lb/>
備惘然久之首出俸錢為之倡僚吏士民相率來助邑<lb/>
<pb n="KR4e0012_WYG_002-38a"/>
士張敬祖主其出納曽未數月而工告畢徳容晬温觀<lb/>
者肅敬蓋啟聖王與夫人顔氏禱於是山神秀所鍾篤<lb/>
生聖哲繼天測靈萬世永賴所以紹斯道之傳發㣲言<lb/>
之秘四公之功終古如一日矣書院之諸生尚考求於<lb/>
方䇿非四公之學不敢學也邑大夫之望於諸生者庶<lb/>
其在此可不勉哉<lb/>
　　金谿黄氏墓記<hi>乙未</hi>
金谿黄冔告其同邑危素曰吾黄氏之先有國子孫散處<lb/>
<pb n="KR4e0012_WYG_002-38b"/>
江淮間居光州固始者出於漢豫州牧婉孫固至唐監<lb/>
察御史滔之孫峻避亂徙閩峻孫光仕王氏官諌議大<lb/>
夫分其子散居他郡今邵武南城臨川多其後也徙撫<lb/>
州南梧桐坪者曰祚梧桐今𨽻金谿又有居板橋水南<lb/>
曺洲紅門相去環十里間族亦大皆云出於閩祚生述<lb/>
述生漢淳漢斌漢斌之後甚蕃别居湖潭漢淳五世孫<lb/>
衛以周禮貢於鄉上名春官行至安仁沒焉其子裳年<lb/>
十有一聞喪號泣扶柩族人憐之提攜以往貧不能舉<lb/>
<pb n="KR4e0012_WYG_002-39a"/>
喪歸因𦵏其地母熊氏亦死外家取𦵏焉稍長歲必一<lb/>
至父墓安仁有王氏哀其志舍於家妻之以女生子曰<lb/>
有慶久之挈妻子還鄉田廬為他人所有卒𦵏板橋其<lb/>
配𦵏湖洲有慶築室母墓左躬耕給食秋冬則輦鹽於<lb/>
家貿易米粟來年夏輒平價予鄰人然家用亦裕乃曰<lb/>
貿易之事可恒為哉二子元吉元亨教之讀書曰勿效<lb/>
吾所為當習而祖業可也卒𦵏洪厚配饒氏𦵏辛方元<lb/>
吉弟兄居則同食出則同行衣冠儼雅論說終日自㓜<lb/>
<pb n="KR4e0012_WYG_002-39b"/>
至耄未嘗改其度元吉生朝美朝哲卒𦵏化原配丁氏<lb/>
𦵏蘇原元亨生朝華朝俊卒𦵏湖洲配丘氏𦵏夏阮朝<lb/>
美端愿似不能言嘗從道間見遺衣帛物不顧而行歸<lb/>
州守雷黙參族人聞之曰此兒他日必為君子以女妻<lb/>
焉女素驕貴及歸黄氏遂易節為和柔讀易有得於䝉<lb/>
卦名其室曰山泉端居終日若是數年俄安坐而逝生<lb/>
至道𦵏夏阮雷氏𦵏洪厚朝哲嘗避亂負其兄以行﨑<lb/>
嶇山谷饑餓終日得食僅足食兄兄不忍輒半分之國家<lb/>
<pb n="KR4e0012_WYG_002-40a"/>
將用兵安南使民作海艘乃囊其私財就役不以煩兄<lb/>
時官府並縁厲民所持不給配胡氏取已資裝白金足<lb/>
之胡氏亦自此不加簪珥曰吾士人妻也安事華飾為<lb/>
生立中夫婦卒𦵏蘇原朝華以詞賦中待補進士宋益<lb/>
王廣王航海江東提㸃刑獄謝枋得起兵朝華得檄率<lb/>
鄉里壯士行有取民菜茹按法斬之衆驚曰黄公儒生<lb/>
也何嚴厲若此乎生元老敬老囘老卒𦵏湖洲配張氏<lb/>
𦵏夏阮四世墳墓皆在金谿順政鄉朝俊徙南城南城<lb/>
<pb n="KR4e0012_WYG_002-40b"/>
鄉翁原亦和易嵗一還故鄉㑹宗族老不能行令子亦<lb/>
如此生允學允定允恂卒𦵏所居傍配李氏𦵏里之西<lb/>
圍至道生正平無後立中生冔斾元老生觀生敬老無<lb/>
後回老生順生<hi>闕</hi>　允學生麒麟允定生驥允恂生滌<lb/>
淵昔從祖元亨嘗作族譜由貢士府君而上惟始遷之祖<lb/>
墓在梧桐餘已莫詳所𦵏由諱裳府君而下墳墓始有<lb/>
考焉然猶可以知其世次先後厥今兵燹之餘文字無<lb/>
一存者所書世次與夫生死年月復有遺忘者矣宗族<lb/>
<pb n="KR4e0012_WYG_002-41a"/>
逃散念念痛心平昔聞諸先人得先世一二遺善子能<lb/>
為之墓記得以慰我後之人子其毋譲素之大父白鹿<lb/>
府君本出水南俱諫議公後而冔結交嵗行兩紀觀其<lb/>
所述庶幾孝子慈孫之情哉蓋周官之法設墓人以掌<lb/>
塋墓後世此職已廢宜乎冔之慮患若是其逺也<lb/>
　　南豐曽氏祠堂記<hi>乙未</hi>
宋之盛時曽氏顯於南豐有浮圗之宫曰歸信者祠堂<lb/>
在焉其後多宦逰他郡因定居焉至於國朝祠亦圯壊<lb/>
<pb n="KR4e0012_WYG_002-41b"/>
不治沂國公諱仁旺九世孫知南安軍冲子家於金谿<lb/>
有薦於世祖皇帝授以僉福建閩海道提刑按察司事<lb/>
到官未久而歸閒則命族弟三徳至南豐載沂國以下<lb/>
繪像更為祠堂於金谿之南原祀焉至元三十一年也<lb/>
後五十有八年為至正十一年三徳之孫熙修壊補敝<lb/>
棟宇采章煥然更新因里中士黄君冔來逰京師屬素<lb/>
為之記素世居臨川熟聞曽氏故事况南安公嘗受業<lb/>
先曽大父仁和府君其伯氏參政淵子則素族祖姑歸<lb/>
<pb n="KR4e0012_WYG_002-42a"/>
焉素嘗數過南原之祠瞻拜遺像退而讀中書舍人文<lb/>
定公翰林學士文昭公之書至於廬陵歐陽文忠公我<lb/>
臨川王文公彭城陳先生真定韓公維延平楊文靖公<lb/>
新安汪公藻南唐江文忠公我朝野江程文憲公銘功<lb/>
述徳之詞百世之下其光曄如則為之反復加嘆者久<lb/>
之然則曽氏之祠豈止其子孫所當致力而已古者國<lb/>
無先師則以隣國之君子為之先師南豐今雖為州故<lb/>
撫之屬縣以一郡之間宗工鉅儒名臣正士磊落相望<lb/>
<pb n="KR4e0012_WYG_002-42b"/>
有不待合祭於隣國顧郡縣之吏與夫鄉之學者有不<lb/>
察焉何也熙也克承先志保有故業又能嚴其紀事其<lb/>
賢於人可知己厥今冦攘兵燹之後盍亦購求遺書尊<lb/>
閣祠下以待後之君子則素他日乞身於朝歸與俊彦<lb/>
之士沉潛其間豈非餘生之大幸乎哉昔者文昭嘗作<lb/>
譜序不載曲阜集中書以遺熙使並刻諸石<lb/>
　　兵部續題名記<hi>乙未</hi>
至正四年今陜西行省左丞髙昌亷公為兵部尚書刻<lb/>
<pb n="KR4e0012_WYG_002-43a"/>
石以紀官僚姓名於兹乙紀矣而書諸石已滿尚書髙<lb/>
昌烏爾圖謀諸僚宷賓幕各出廩禄更買石以刻之以<lb/>
余嘗承乏員外郎去官未久宜為之記嗚呼自國家用<lb/>
兵以來諸司往往増置職員而兵部為最多雖曰最多<lb/>
而王事靡盬至有未嘗覿靣者向非有所紀載則孰從<lb/>
而考之哉又安敢望其修子孫後世通家之好哉然則<lb/>
此石之續刻誠不可闕諸且本朝兵曺之職掌其事非<lb/>
一今日之所當急者乗傳為先務使者旁午道涂晝夜<lb/>
<pb n="KR4e0012_WYG_002-43b"/>
不息芻粟踊貴而蘸户凋敝通變宜民必有其說幸以<lb/>
恩榮所被獲聨官位未遑一日同堂而合席相與究論<lb/>
其或罷或行定立規制以貽永久此今尚書髙昌公與<lb/>
余相與嘗慨然於斯由是知六曺設官所以綱維庶政<lb/>
若復使之馳驅四方則曠廢天職其敝有不可勝言者<lb/>
故予為之記而并及之<lb/>
　　静修書院記<lb/>
保定劉先生以道徳學問髙天下既沒之七年新安縣<lb/>
<pb n="KR4e0012_WYG_002-44a"/>
三臺鄉作専祠以祀之並立孔子廟與眀倫堂諸生齋<lb/>
室皇慶元年間朝廷賜額曰静修書院静修者先生之<lb/>
别號也蓋三臺皆有隱君子曰南溪老人梁至剛與先<lb/>
生友善間往造焉輒旬月之留至剛之子泰及劉英李<lb/>
䝉王果李真從先生逰英早嵗為吏一旦幡然折節為<lb/>
學故先生始則拒之甚嚴終則與之最厚至是首倡祀<lb/>
事何平章暐留守布達實哩各發金幣禆之興學闡教<lb/>
大振儒風英之力居多從容贊畫者至剛之功也至元<lb/>
<pb n="KR4e0012_WYG_002-44b"/>
五年縣逹嚕噶齊布哈裊山長王朝佐始搆兩廡繪從<lb/>
祀像然距今五十餘年未有識書院之顛末俾後世傳<lb/>
焉者非闕典歟至正十五年冬鄉貢進士東平杜禹來<lb/>
為山長慨然以是為己任謀於縣尹中山劉得亨創建<lb/>
神門畫泰等四人像以侑食郡達嚕噶齊布哈公聞之<lb/>
曰吾守令之責也首出廩禄命滿城縣達嚕噶齊海夀<lb/>
取碑材於西山已而吏民聞風慕義欣然來助他日公<lb/>
使吏來屬素為之記嗚呼去古既逺世之風俗賴以不<lb/>
<pb n="KR4e0012_WYG_002-45a"/>
墜者不在乎世之君子者乎先生生大河之北當國家<lb/>
混一之初鋭然有志承聖賢之絶學雖罄南山之竹極<lb/>
其形容贊美固不足以得其精微之萬一來學於斯讀<lb/>
先生之遺書於是窺其門户望其宫牆入其窔奥力追<lb/>
先生之遺躅於百世之上其庶幾乎此書院之作然則<lb/>
英也不獨服勤至死以事其師其有功於後來之俊彦<lb/>
豈曰小補之哉顧今用兵河南共億無藝守令士民卒<lb/>
能成禹之志刻石紀載以圗不朽可謂知所先務其牽<lb/>
<pb n="KR4e0012_WYG_002-45b"/>
聨得書者以此<lb/>
　　臨川危氏家譜序<hi>乙丑</hi>
臨川危氏家譜一巻居金谿縣者繇諱怦而下七世列<lb/>
為支三居臨川縣者繇諱忱而下列為支三十有六而<lb/>
以始遷江南之祖冠其端信州刺史府君諱仔倡别改<lb/>
為元氏又以元氏之譜附其後其出處行事録其大概昔<lb/>
閩之宗有字福可者<hi>不知諱</hi>常修譜工部侍郎府君諱昭<lb/>
徳及吏部侍郎延平馮公夢得序之從曽祖諱浩又修<lb/>
<pb n="KR4e0012_WYG_002-46a"/>
譜朝請大夫南城周公方序之當宋末未克成編元大<lb/>
徳間從祖諱瑞思竟其志而未備素在童子時請於大<lb/>
父願其刻而藏焉仲父諱有成客京師求翰林侍講學<lb/>
士四眀表公桷序之泰定元年從臨川縣之族得舊圗<lb/>
於是所謂三十六支者始得校定其偽失益詳焉危氏<lb/>
之始莫可稽或謂周武王之妃感異夢而生有文在手<lb/>
似迂誕而難信然疑若未可以遽削也撫州刺史府君<lb/>
之事尚矣而自宋淳化以來以眀經述文擢科第仕於<lb/>
<pb n="KR4e0012_WYG_002-46b"/>
朝於郡縣者衆多也今則或有失其名或有絶其世可<lb/>
悲也已嗟乎微而大大而微賤貧貴富之一去一來者<lb/>
天也非人之所能為也至於浚詩書之澤樹忠孝之節<lb/>
惡可以衰盛而易其心哉知不可以衰盛而易其心則<lb/>
吾徒之自勗其能以已耶謹志於首將以戒我後之人<lb/>
泰定二年嵗在乙丑正月<lb/>
　　平徭六䇿序<hi>癸酉</hi>
延祐間徐長公先生來主簿金谿縣予以縣民常造先<lb/>
<pb n="KR4e0012_WYG_002-47a"/>
生所請舉子業間出其長子中立字宗道所著平徭六<lb/>
䇿予録之藏於家當此之時宗道為廣東道宣慰使司都<lb/>
元帥府令史上其䇿江西行中書省行省得其言亟命<lb/>
從軍廣西未幾客死所著之策遂為空言其可哀也夫<lb/>
予得其書十有四年矣而猺獠尚據山區谷聚之險創<lb/>
作甲兵賊殺官軍俘人子女敓人貲貨以至勞廊廟之<lb/>
經營罷州縣之餉餽彌年曠日荒忽不常豈所謂六䇿<lb/>
者未有舉而行之者乎不然何其久而未之能息耶儒<lb/>
<pb n="KR4e0012_WYG_002-47b"/>
者之論必曰先教化是固然也蓋必有以因事而制變<lb/>
隨世而立功古人有言識時務謂之俊傑然則宗道之<lb/>
䇿寧可廢之乎嗚呼宗道已矣其負能尚氣概渙然竒<lb/>
男子世豈多見也茍有能知其人而求其䇿以之攘除<lb/>
外患超立殊功夫豈難哉然則宗道猶不死也宗道沒<lb/>
其長子士原纔十嵗今既長能劬學哀其父之不幸從<lb/>
予求是書襲藏之以俟知者因并序而歸之惜予文不<lb/>
足以顯宗道也宗道卒時年三十有一云<lb/>
<pb n="KR4e0012_WYG_002-48a"/>
　　楊氏族譜序<hi>甲戌</hi>
金谿縣北去七十里有山名印楊氏世居之蓋其先自<lb/>
唐景雲初來守撫因家臨川縣長寧鄉之小邾里其六<lb/>
世孫曰浩始徙印山浩從弟文林郎潭州節推掞嘗修<lb/>
其家譜八世孫武子増修之襲而藏之者九世孫從龍<lb/>
也校定而刻以傳之十世孫曰應泰曰三杰曰和也書<lb/>
之者十一世孫敏也應泰又請於故翰林學士子吳子<lb/>
奎章閣侍書學士虞公序之子吳子勉之立其本意有<lb/>
<pb n="KR4e0012_WYG_002-48b"/>
在也虞公外家楊氏知之為詳故又言當與今全州總<lb/>
管宗瑞同出華隂予讀宋侍講學士無為楊公序其家<lb/>
譜分新昌院淮南院蜀院閩院丹陽房滎陽房其先固<lb/>
皆羊舌氏之後而華隂最先盛矣其逺者勿論已姑自<lb/>
宋中世以來言之文靖公顯於延平學於河南程氏立<lb/>
朝有風節倡道於東南門人弟子率皆豪傑竒偉之才<lb/>
尊宗列派逺有原緒豈非盛哉文元公顯於四眀學於<lb/>
臨川陸氏髙眀純一進道不倦雖今之學者棄而弗講<lb/>
<pb n="KR4e0012_WYG_002-49a"/>
然質諸鬼神而無疑百世以俟聖人而不惑者又焉可<lb/>
誣也為楊氏子孫者盍亦思夫宗家大人之學若何而<lb/>
學耶於此知其求端用力之方而自得焉則將光眀赫<lb/>
奕不止於今日所觀而已此子吳子所謂立其本也雖<lb/>
然豈直楊氏子孫當思之耶天下後世之尚友古人者<lb/>
不能遺也應泰與予厚善來徴續書其後故為之書<lb/>
　　送琴師張宏道序<hi>甲戌</hi>
樂何為而作也將以養人之性平人之情宣天地之和<lb/>
<pb n="KR4e0012_WYG_002-49b"/>
而已先王之澤熄樂經淪亡人亦莫知所以養其性平<lb/>
其情所謂天地之和者往往變為乖沴無可得而宣焉<lb/>
是以其器雖存其聲雖尚可以追考則亦吹竹彈絲敲<lb/>
金擊石而止耳茍求其本則何能得其依稀存其彷彿<lb/>
哉琴在樂中為絲屬可獨作然而古之音逺矣近世咸<lb/>
宗宋少師楊纘氏毛敏叔氏諸人所度曲謂之淛譜<lb/>
謂數十年以前人所彈者為江譜故淛譜行而江譜<lb/>
廢蓋一時之取舎各有不同如此以此觀之愈變而愈<lb/>
<pb n="KR4e0012_WYG_002-50a"/>
新愈出而愈繁遡而上之軒轅氏陶唐氏有虞氏之時<lb/>
其變也多矣知樂之君子有所感也夫豫章胡子泉為<lb/>
予言臨川𤣥妙觀道士張宏道能琴將負琴以逰請予<lb/>
言為贈予將有所質於宏道今夫合木以為器綸絲以<lb/>
為絃其聲萬變千化焉且聲之出也果於木乎於絲乎<lb/>
於木耶無絲不鳴於絲耶匪木無聲是何與古之樂作<lb/>
鳯來儀獸率舞者無論已後世蓋有精於此者亦能使<lb/>
惟裂瓦飛鳥翥魚躍景星列卿雲出甘露降醴泉湧若<lb/>
<pb n="KR4e0012_WYG_002-50b"/>
此者又何與是必有道矣宏道亦嘗思之乎思而得之<lb/>
則子進乎技矣<lb/>
　　送曽君静從軍廣西序<hi>乙亥</hi>
元統二年夏汝寧章侯以處州路萬户鎮撫州出征黎<lb/>
人有功陞廣西兩江道宣慰使司都元帥將之官先還<lb/>
撫南豐曽君静告於侯曰某書生也兵法雖非所習於<lb/>
先生行師之道則嘗講之今猺獠崛强未息請從君侯<lb/>
行侯曰諾於是與其素所交者别其友危素為之言曰<lb/>
<pb n="KR4e0012_WYG_002-51a"/>
壯哉曽君之行也夫儒者之學於古也豈欲浮湛里巷<lb/>
而不思以自見哉欲自見而不遭其時不可也今曽君<lb/>
有其時矣予嘗識章侯蓋精敏謙和疏暢眀達人也則<lb/>
曽君之在軍中也宜其知無不言言無不從者且繕甲<lb/>
兵振師旅具糗粮以事夫斬馘俘鹵騷動南服之境一<lb/>
方有事四靣助之其事體至重也彼區區之猺獠負固<lb/>
山谿蟻聚而鼠竄曠嵗彌年而不解傷夷我民人暴露<lb/>
我吏士使耕者不安於田里商賈不安於道路是不待<lb/>
<pb n="KR4e0012_WYG_002-51b"/>
教而誅者也然而人性之善蓋相近也彼豈生而好鬬<lb/>
争哉其欲避害就利愛親戚畏死亡一也今欲苖薅而<lb/>
獸獮之其間豈無脅從誣枉而不能自直者使之玉石<lb/>
俱焚則有可哀者矣為有司者盍亦自思其撫馴之果<lb/>
盡其道與漸摩之果盡其術與抑未盡歟計其民生長<lb/>
谿峒之間曷嘗一日而聞禮義之教御以寛則玩而肆<lb/>
震以威則憤而暴此勢之必然者古之善治天下者内<lb/>
中國而外逺人良有以哉故趙充國曰戰而百勝非善<lb/>
<pb n="KR4e0012_WYG_002-52a"/>
之善者也吾曽君嘗誦先王之書而知此誠得馬一匹<lb/>
從以數老兵將元帥之命播告朝廷徳意諭以禍福使<lb/>
之知恥而自新則長鎗大劍可以示弗復用矣於是刻<lb/>
石以揚天子之威靈以紀元帥與羣執事之功則曽君<lb/>
又能琢雕文章侈大而張皇之顧不韙歟顧不韙歟若<lb/>
夫身之遇不遇有命焉不足為曾君言也<lb/>
　　送史縣尹詩序<hi>丙子</hi>
君子之於小人察其所趨而已至若見之於事則觀乎<lb/>
<pb n="KR4e0012_WYG_002-52b"/>
時之有遇有不遇勢可為與不可為勢不可為而强為<lb/>
之時之不遇而强行之古之知進退存亡之道者不如<lb/>
是也仕於今者乗國家混一之久法制修眀黜陟嚴信<lb/>
不可謂時之不遇矣然而人心風俗之變久矣服勞州<lb/>
縣者亦誠難哉縣之附郡者其難尤甚焉無論其他姑<lb/>
以吾撫州而觀之臨川附縣也郡臨其上百須咸取給<lb/>
焉為長令佐貳者郡之史茍非嘗學問者莫不頤指氣<lb/>
使之至於郡之皂𨽻亦平視或反相訕侮送迎餽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>日無<lb/>
<pb n="KR4e0012_WYG_002-53a"/>
虚於斯時也欲少狥其誅求而茍免於譴責往往臨財<lb/>
而不思義論勢而不知理喪其節而隳其名者相望也<lb/>
君子深憂之吾是以為難也或曰此一縣耳而謂之難<lb/>
則漢唐之長安洛陽宋之開封彼其貴家大族相陵壓<lb/>
事又煩劇則將不為乎吾以為不然彼漢唐之長安洛<lb/>
陽宋之開封望尊而勢重也望尊而勢重則號令之發<lb/>
若霆厲而颷馳未易撓其勢也至若今之為縣則大不<lb/>
然上官制之奸胥欺之民之稍富强者得以把握之甘<lb/>
<pb n="KR4e0012_WYG_002-53b"/>
心於汚穢枉已而從人者可幸無事若稍鼓其才智暴<lb/>
其操行毁辱不還踵而至矣雖君子不以利害成敗而<lb/>
論事然有先見之知者於眀喆保身之道亦靡不盡焉<lb/>
嗚呼是其事固與長安洛陽開封相遼絶哉若真定史<lb/>
君景讓昔之令崇仁也粒粟縷絲以上無所受於人家<lb/>
種田於沔陽収其入以資衣食故翰林學士吳先生韙<lb/>
老崇仁亟稱君以為今之亷吏也世豈易得哉及調臨<lb/>
川猶在崇仁也君之言曰吾所得為者吾不敢不勉為<lb/>
<pb n="KR4e0012_WYG_002-54a"/>
之若其勢有不可為者詎可易而為之哉是以終三年<lb/>
而上無所廹責下服其長厚今其還也咸惜其去而不<lb/>
留作歌詩以送焉予聞察司有薦侯任風紀者烝民之詩<lb/>
曰衮職有闕惟仲山甫補之將見有如尹吉甫者為君<lb/>
歌之矣<lb/>
　　送陳子嘉序<hi>戊寅</hi>
古之時公卿大夫稱其徳府史胥徒稱其才無分儒與<lb/>
吏也自有儒與吏之分為儒者髙談名理而不屑於小<lb/>
<pb n="KR4e0012_WYG_002-54b"/>
物故常近乎迂為吏者深拘文法而不求其大體故常<lb/>
近乎刻迂則政弛刻則民怨故儒與吏亦常相詬病若<lb/>
枘鑿不相入焉是不知理與律者明體適用之士不能<lb/>
偏廢也國朝草昧之初天下豪傑乗風雲而起者衆多<lb/>
矣然皆布列乎朝廷以謀大事發大議至於郡縣往往<lb/>
荷氊被毳之人捐弓下馬使為守令其於法意之低昂<lb/>
民情之幽隱不能周知而悉究是以取嘗為胥曺者命<lb/>
之具文書上又詳指說焉彼胥吏之患中原吾不知也<lb/>
<pb n="KR4e0012_WYG_002-55a"/>
楊以南北輩嘗賤且阨於前代一旦得用如猛虎之脫<lb/>
檻饑鷹之掣講其勢不得而禦之由是視賄賂為權衡<lb/>
或更一字而生死禍福其良民或援一例而聾瞽箝制<lb/>
其官長使聖君賢相子惠元元之意不得播其下而疲<lb/>
癃殘疾鰥寡孤獨有不勝其用可哀也夫故廷臣之有<lb/>
識者取學校諸生參錯用之使其貪邪迷謬者有所觀<lb/>
感可謂仁厚矣哉然而上官茍賢者也則破絶厓岸時<lb/>
與儒生講說詩書禮樂以風動其人顧不韙歟其不然<lb/>
<pb n="KR4e0012_WYG_002-55b"/>
則反謂儒者不能巧牢籠而工謟事乃擇其貪黠者黨<lb/>
詐張肆其吞噬者有焉彼儒生茍賢者也自以為吾之<lb/>
學足以治其國家天下屈而居下嘗自悼矣不得於上<lb/>
山林而已何至俛首包羞低回隱忍以自辱哉甚者反<lb/>
舍其所學而以趨世媚俗為能則號曰用儒其實非也<lb/>
故必有髙才絶識者出乎其間上之使下也以禮下之<lb/>
事上也以忠夫如是其民焉有不被其澤者乎大梁陳<lb/>
君子嘉工舉子業使羣進於有司可得髙第既而科舉<lb/>
<pb n="KR4e0012_WYG_002-56a"/>
廢學官薦為六安府史陳君曰古之聖且賢者蓋有為委<lb/>
吏者焉有為乗田者焉有為抱闗伶官者焉府史與上<lb/>
官謀議政事者隨其所得為而致其力學者之事也乃<lb/>
來江寧省其親而後去予嘉陳君積學而有才色温而<lb/>
氣和故厯道其所聞以送之使下以禮吾望於六安之<lb/>
大夫焉事上以忠吾望於陳君焉請書以為序<lb/>
　　釋洙翠屏文集序<hi>戊寅</hi>
予嘗觀大慧禪師之言曰忠君愛國之心與生俱生假使<lb/>
<pb n="KR4e0012_WYG_002-56b"/>
鐵輪旋頂而此不可磨滅為之廢書而嘆詩云天生蒸<lb/>
民有物有則民之秉彛好是懿徳豈不信夫論者謂釋<lb/>
氏之學逺去倫紀其然乎宋慶元間小人用事若福王<lb/>
趙忠定公以宗室為賢相擯死湖南一時大賢君子相<lb/>
繼去國而吾朱子楚詞集註之作蓋為此而深致意焉<lb/>
千萬世之下聞其事讀其書者感慨係之矣而王之鄉人<lb/>
鄱陽僧景洙後百餘年好表其事不一書之是非忠君<lb/>
愛國之心秉彛好徳之善昭眀不昧其能然耶使洙師<lb/>
<pb n="KR4e0012_WYG_002-57a"/>
生於當時必能上疏正言如四眀楊文元公投劾去官<lb/>
如鄱陽柴獻肅公豈不増夫綱常之重而公論不至若<lb/>
是其掩晦矣雖然傳有之發潛徳之幽光誅奸諛於既<lb/>
死則韓侂胄張釜之徒死而有知聞洙師之論斷豈不<lb/>
局促愧懼於地下乎吁為人臣者亦可監哉泰定三年<lb/>
洙師示寂又十年其徒伯𤣥掌書記於大龍翔集慶寺<lb/>
予來逰海上過金陵暇日出洙師文集而觀之而嘆其<lb/>
於世道有補焉𤣥之言曰洙師姓江氏早孤有賢母蠶<lb/>
<pb n="KR4e0012_WYG_002-57b"/>
績以資其從師聞里有善記盧仝月蝕詩者亦具禮幣<lb/>
使往學焉其篤教類如此故師亦刻厲精勤六十餘年<lb/>
不廢書史是以該洽深實而尤邃於易𤣥將梓師之文<lb/>
凡若干巻與好義之士刻而傳之其志殆薄俗所罕見<lb/>
故予為序云<lb/>
　　張文忠公年譜序<hi>己夘</hi>
故贈攄誠宣惠功臣榮禄大夫陜西等處行中書省平<lb/>
章政事柱國追封濱國公謚文忠張公年譜一巻素所<lb/>
<pb n="KR4e0012_WYG_002-58a"/>
譔次叙曰古之君子其出處進退豈茍然哉立人之朝<lb/>
食人之禄必憂人之憂其志在於天下國家而措心積慮<lb/>
不止乎其一身而已如此然後有以建立於當日埀休<lb/>
於無窮焉彼未得而患得既得而患失斯孔子所謂鄙<lb/>
夫夫茍得鄙夫而用之則君人者獨何賴哉自昔以來<lb/>
居髙眀耽寵禄之人滅䃺湮沒不可勝數惟忠臣愛國<lb/>
有徳有功者能自見於一時雖更千萬世之下其生氣<lb/>
凛然足以使夫頑夫亷懦夫立不與死俱亡也傳曰不<lb/>
<pb n="KR4e0012_WYG_002-58b"/>
有君子其何能國豈不信然與公諱養浩字希孟泲南<lb/>
人年少從名師力學逰京師太傅魯國康里文貞公一<lb/>
見而竒其才辟為掾曺由是厯踐華要為堂邑時有惠<lb/>
政在民拜監察御史力詆權臣參議中書諫作燈山<lb/>
君相方將用之公以親老辭歸田里以吏部尚書召不<lb/>
起居喪有詔起復又不起泰定間屢召皆不起文宗即<lb/>
位除翰林侍講學士尋改陜西行御史臺中丞公乃幡<lb/>
然曰西土旱災久矣其民苦饑饉吾寧忍不為之起乎<lb/>
<pb n="KR4e0012_WYG_002-59a"/>
散其貲財即日就道凡所以為其民計者無所不用其<lb/>
至竟以憂勞薨於位海内惜之嗚呼觀公之去就大節<lb/>
從容得宜非所謂有志之君子者耶使公得君而行乎國<lb/>
政所至又可量耶公之文有雲莊集四十巻既刻於龍<lb/>
興學官經筵檢討魯郡欒公旭復掇集中之文闗於治<lb/>
教大體者為若千巻别刻之以傳素在草澤聞公行義<lb/>
既久至京師又從公之子祕書郎引盡取所藏名卿大<lb/>
夫士紀述交際之文及公行事履厯通載為此書周雅有<lb/>
<pb n="KR4e0012_WYG_002-59b"/>
之民之秉彛好是懿徳天下後世有志於自任者尚有<lb/>
所考觀焉故并為之序<lb/>
　　武伯威詩集序<hi>己夘</hi>
詩之作夫焉有格律之可言發乎情止乎禮義而已王<lb/>
澤久熄世教日卑於是代變新聲益趨於浮靡何能有<lb/>
以興起人之善心懲創人之逸志也哉故共城邵子曰<lb/>
删詩之後世不復有詩矣余讀邵子自序其擊壌集深<lb/>
有感於斯言也蓋嘗欲傚其體而為之又退而思邵子<lb/>
<pb n="KR4e0012_WYG_002-60a"/>
之為邵子其始學也冬不罏夏不扇夜不就席者數年<lb/>
將以去已之滓久而玩心於髙眀知天地之運化隂陽<lb/>
之消長至於安且成必造乎此而後邵子可幾也區區<lb/>
模擬其文字語言之末則豈希聖希賢之道乎及問學<lb/>
四方來京師聞武君伯威甫閉户却掃授徒於家翛然<lb/>
深坐不接世事他日其門人山東牟謙持伯威甫詩二<lb/>
編來請序余反覆讀之其詞肫肫篤實朗朗髙眀志學<lb/>
於邵子者也嗚呼斯道之將墜於地也久矣諸子之言<lb/>
<pb n="KR4e0012_WYG_002-60b"/>
千蹊百轍總之不離詞章訓詁異端三者波流茅靡出<lb/>
彼入此所謂思誠慎獨集義為仁之訓能真知實踐於<lb/>
此者蓋鮮矣伯威甫有志於其逺者大者豈不傑然拔<lb/>
去流俗哉則其為詩固非雕琢章句流連光景者之比<lb/>
余故喜而序之伯威甫宣徳人大徳間以神童貢於朝<lb/>
有㫖學於成均厯翰林中瑞司典簿丁内艱服除授汾<lb/>
西縣尹遂不復仕夫仕不仕不足以論吾伯威甫余所喜者<lb/>
喜邵之志不孤也<lb/>
<pb n="KR4e0012_WYG_002-61a"/>
　　趙鈐轄傳序<lb/>
太廟都監閻壎謁素而告曰壎之父故趙姓而繼閻氏<lb/>
既而世父<hi>闕</hi>　又學浮圗法吾父憂之乃以吾兄為之<lb/>
後然後吾父安焉此書者趙氏七世祖府君家傳願為<lb/>
之叙按府君諱伯深字逢原秦國康惠王徳芳六世孫<lb/>
也府君之父子徊以徳州兵馬都監戍棣州尋左遷監<lb/>
無為軍稅府君奉其母張歸汳值金人䧟京師府君遂<lb/>
失母獨與乳母走吉州居焉建炎二年府君之父起為<lb/>
<pb n="KR4e0012_WYG_002-61b"/>
䖍州兵馬都監而父子始相值紹興八年府君舉進士<lb/>
監吉州安福縣稅後十年父以建昌軍兵馬都監終府<lb/>
君益念母日飯道士覬為尋訪二十一年㑹曽慥安撫<lb/>
四川辟府君幕下行次棧道前行者奔還言有虎當道<lb/>
乃止逆旅一道士自西來告府君曰而母為瀘州曺鈐<lb/>
轄婦生二子而曺死因忽不見問後至者則曰實未嘗<lb/>
見虎府君白慥匄治檄至瀘訪得之遂迎以歸又後十<lb/>
有八年而終賦詩美之者由慥以來至於今二十有三<lb/>
<pb n="KR4e0012_WYG_002-62a"/>
人題而識之者由丞相周必大以來至於今十有八人<lb/>
府君之傳則淳祐間通判某州事潘忠恕所譔也嗚呼<lb/>
當宋二帝北行之日宗屬妃嬪罹禍者三千餘人他王<lb/>
侯以至庶民遭俘虜者不可勝數髙宗播遷僅保㣲緒<lb/>
於東南亂亡之後能若府君之母子相失而復得百不<lb/>
一見也非誠孝之心上通於天詎能然耶素讀中興以<lb/>
來宗室列傳不著府君之事則史氏不能無失矣先是其<lb/>
宗士㬚嘗録羣從之言行曰玊牒勝談多文采風致之<lb/>
<pb n="KR4e0012_WYG_002-62b"/>
事使其及見府君之行而書之則於天典民彛豈不有<lb/>
所係乎哉府君之沒書七言四句詩若安於生死者其<lb/>
有得於修鍊之術者與慥通於神仙說所著書往往而<lb/>
在府君之傳其自慥與當是時程氏之門人流離死徙<lb/>
使府君及與之見其不能一變至於孔孟之道吾不信<lb/>
也我師之取宋大戰厓山秦王之後孟某者赴海死其<lb/>
子由儕感奮力學善事其母今居南豐素將録府君之<lb/>
傳以寄之并為之序云<lb/>
<pb n="KR4e0012_WYG_002-63a"/>
　　借書録序<hi>壬午</hi>
余家唐宋時徙臨川先世多藏書國初罹兵燬無存者<lb/>
其存者不多具見故物記方髫齔先大父俾治儒業甚<lb/>
篤及長出就師友稍知自厲而無書家又貧不能致書<lb/>
學未成輒為童子師得錢以供賦稅給衣食問遺婣族<lb/>
應接賓友其贏悉以市書妻子數告空乏而書不可以<lb/>
不備也若此者幾廿年然捃拾纎細書亦不能多致獨<lb/>
賴藏書之家多素之親友雅知其嗜好之専肯以書假<lb/>
<pb n="KR4e0012_WYG_002-63b"/>
借或久留而不怨或數請而弗拒故於天也日月星辰<lb/>
風雨霜雹之象於人也聖賢仙佛文武忠烈戰伐攻取<lb/>
賊亂姦詭之迹於地也山川郡國城郭冢墓草木昆蟲<lb/>
之物靡所不載反之於身則性命道徳昭焉施之於事<lb/>
則禮樂刑政具焉至於法書碑刻稗官小說方技之㣲<lb/>
術數之末亦莫有所遺顧素之朴愚固陋而窺萬一於<lb/>
其間者皆諸君子借之以書素得而讀之之力也向微<lb/>
諸君子吾幾不得古人著書之意矣則諸君子惠利於<lb/>
<pb n="KR4e0012_WYG_002-64a"/>
素何其厚哉故載其所借書目并附其家世名出處為<lb/>
借書目以示子孫<lb/>
　　太平十䇿序<hi>壬午</hi>
太平十䇿者臨川艾君本固之所著也其綱曰開經筵<lb/>
以廣聖學廣儲畜以備水旱行銅錢以助鈔法嚴考績<lb/>
以擇守令崇節儉以厚風俗汰冗員以厚正官奬亷讓<lb/>
以化官吏舉孝弟以正民彛通資格以任賢才修武備<lb/>
以振國威艾君上書時今太師忠正方入相得君書大<lb/>
<pb n="KR4e0012_WYG_002-64b"/>
喜中書參議何庭蘭世稱能吏亦曰若言可用下之部<lb/>
而吏議沮之不報余嘗論之四民之中惟士有天地民<lb/>
物之責雖窮居草茅其慮必周於天下後世此昔之君<lb/>
子先天下之憂而憂也君處田里之間民生之休戚見<lb/>
之詳矣國政之得失思之熟矣而又能窮經考史以損<lb/>
益古今之宜此十䇿者蓋其燦然可舉而行者為國而<lb/>
不先乎此則以為治者皆自詭而已顧豈可以老生常談<lb/>
視之哉今夫居髙位食重禄者非無其人而乃使布衣<lb/>
<pb n="KR4e0012_WYG_002-65a"/>
之士焦心勞思徒步五千里奮然言事言之而又困於<lb/>
吏議吾不知其何說也因閲其草稿書以歸之<lb/>
　　山菴圗序<hi>癸未</hi>
聖井山在信之上清宫東南上為神龍所居嵗旱禱輒<lb/>
雨蓋人迹罕至之處延祐中永嘉金蓬頭先生修其學<lb/>
於先天觀風月良夜乃逰聖井山捫蘿而上樂其深邃<lb/>
髙逺也徘徊久之其門徒頗為構室廬以待先生之來<lb/>
予家雖隣境距其地不數十里朝發而夕可至且余性<lb/>
<pb n="KR4e0012_WYG_002-65b"/>
嗜佳山水而先生<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心所敬慕者然僅能相從於先天<lb/>
所謂聖井山者未能一逰徒見其積翠千仞髙入雲漢<lb/>
則其幽夐可知矣方外之友曰方壺子者早棄塵事深求<lb/>
性命之學從先生最久先生既去人世方壺子稍出而<lb/>
逰觀天下名山至於京師曽未旬日即思南還與之交<lb/>
逰之素者争挽留之張君彦輔知其志之所在乃取髙<lb/>
句驪生紙作聖井山圗以慰之彦輔君國人隱老子法<lb/>
中而善冩山水鄉者侍臣有進其畫於延閣上覽而說<lb/>
<pb n="KR4e0012_WYG_002-66a"/>
之余數從講官入直嘗與古畫並觀幾莫可辨矣然其<lb/>
畫人所罕得雖逰從之久者亦不能强求也初魯國大<lb/>
長公主好名畫以自娛玩欲得其畫而張君終不肯與<lb/>
他人可知己今獨嘉方壺子之髙趣而為是圗方壺子<lb/>
謂余本山人戀禄於朝去其田里甚久故特以相示使<lb/>
不忘乎樵牧之事亦反招隱之道也方壺子將結菴於<lb/>
金先生故隱之東偏約予為投老之計其古之交誼然<lb/>
耶歐陽子思潁之詩曰及身强徤可為樂莫待衰老湏<lb/>
<pb n="KR4e0012_WYG_002-66b"/>
扶攜則余之非才乞身而返其初服有日矣方壺子其<lb/>
候我於仙岩之上游哉書其後以要之云耳<lb/>
　　夏小正經傳考序<hi>甲申</hi>
素昔從翰林學士吳先生學禮得所校大戴禮先生曰<lb/>
猶幸此書夏小正存焉然嘗患其經傳相混而注釋未<lb/>
詳嗚呼古書之存者鮮矣而是書厯三代脫秦火而未<lb/>
至於泯滅况於日星之行氣候之節國家之政生民之<lb/>
業具列於此學者可不務之乎句章史君季敷甫嗜古<lb/>
<pb n="KR4e0012_WYG_002-67a"/>
學作夏小正經傳考句証以山隂傅氏本及采儀禮集<lb/>
參究同異附以釋音復取先儒解經所引小正語及事<lb/>
相附近可以考訂者隨事疏於傳文之下脫衍者列叙<lb/>
於後即其采摭之詳訓詁之宻非篤於古學不能然也<lb/>
素以使事求史館遺書過句章得是書於君之子塾孫<lb/>
讀之旬日乃因其請叙於篇端<lb/>
　　君臣政要序<hi>乙酉</hi>
至正元年九月皇帝御東宣文閣出君臣政要三巻召<lb/>
<pb n="KR4e0012_WYG_002-67b"/>
翰林學士承㫖臣庫庫學士臣多爾濟巴勒崇文少監羅<lb/>
羅傳勅翰林侍讀學士臣索諾木直學士臣巴克實崇文太<lb/>
監臣必里巴哈少監臣羅羅宣文閣鑑書畫博士臣王<lb/>
沂授經郎臣布達實哩臣周伯琦等譯而成書又勅宣<lb/>
徽供其稟稍越三月書成又勅留守司都事臣布格以<lb/>
<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>厥字書之臣嘗讀唐史開元元年晉陵尉楊相如上<lb/>
疏𤣥宗覽而善之今考此書相如為陸渾尉進書在開<lb/>
元十三年疑史失之也書載召為左拾遺其制詞猶在<lb/>
<pb n="KR4e0012_WYG_002-68a"/>
蓋史略之也由此觀之史其可盡信乎其書拳拳於興<lb/>
亡之故反覆乎天人之理忠厚懇惻出乎愛君憂國之<lb/>
至誠道揆法守於是乎在且樵夫之言聖人擇焉况其<lb/>
著書立言有可傳於後者乎臣竊稽相如進書之嵗東<lb/>
封太山告功皇天天下極盛之時曽未數年鑾輿播遷<lb/>
國勢危促馴至於極亂矣是以古之聖王制治於未亂<lb/>
保邦於未危夙夜憂懼恒致慎於斯故知之而必行從<lb/>
之而能改斯可也向使𤣥宗篤信而允蹈之尚惡有天<lb/>
<pb n="KR4e0012_WYG_002-68b"/>
寳之禍哉臣讀其書未嘗不為之掩巻而三嘆焉宋臣<lb/>
蘇軾繕冩唐陸贄奏議以進而曰若使聖賢之相契亦<lb/>
如臣主之同時陛下照臨萬方作新庶政思以承億萬<lb/>
世無疆之休乃御延閣爰出是書俾以精㣲達諸國語<lb/>
聖心之所在有非淺見薄識所能窺其萬一也臣素執<lb/>
事經幄身親見之乃因臣巴克實所訂重加校讐疏於其<lb/>
下藏之中祕以備乙夜之覽故得竊述其區區之志云<lb/>
　說學齋稿巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牕集巻七</head>
    <p>
<pb n="KR4d0149_WYG_007-1a"/>
欽定四庫全書<lb/>
　東牕集巻七　　　　　　宋　張擴　撰<lb/>
　　制二<lb/>
　　　常州武進縣嘉山善利廟龍封二字侯制<lb/>
勅朕惟龍神變化不測潛躍以時出雲山川施澤萬物<lb/>
功利既溥爵秩宜頒今嘉山之祠靈狀顯著用寵加于<lb/>
命綍以進列于通侯祗服朕恩永綏爾祀<lb/>
　　　筠州利貺廟神封忠顯靈應侯制<lb/>
<pb n="KR4d0149_WYG_007-1b"/>
勅惟爾神生藴忠義捍蔽一方殁而不忘斯民永賴屬<lb/>
時艱棘草竊縱横潛却妖氛具有影響申頒顯號以表<lb/>
威靈益侈朕思式昌爾祀<lb/>
　　　卭州真濟廟神封昭應侯制<lb/>
勅旱乾水溢非人力之能為祈禳禱祠或神休之可格<lb/>
惟神宅于幽闇奔走一方雨暘不愆年穀屢稔覽有司<lb/>
之奏牘嘉顯應之不誣用錫侯封以昭靈貺<lb/>
　　　淑國夫人李氏陞添四字封柔和恭順制<lb/>
<pb n="KR4d0149_WYG_007-2a"/>
勅朕肇正長秋之位化基二南肆推内職之勤慶均諸<lb/>
婦具官某氏早以柔惠入預選掄久備掖庭之聨每殫<lb/>
夙夜之助逮維莘之作合尤庀事以宣勞申錫賛書式<lb/>
昭異數増賁令名之寵庸厚小君之榮徃務欽承益圗<lb/>
報稱<lb/>
　　　南昌郡夫人李氏轉國夫人制<lb/>
勅宫闈内嚴惟恪恭則行彌顯國典有序惟褒進則名<lb/>
益隆肆頒命綍之華以勸掖庭之舊具官某氏柔嘉秉<lb/>
<pb n="KR4d0149_WYG_007-2b"/>
質温惠持身早殫夙夜之勤備閲嵗時之久可無異數<lb/>
以寵其勞錫號小君已渙笄珈之飾易封大國益新湯<lb/>
沐之恩朕命惟休永綏爾祉<lb/>
　　　宫正吴氏封郡夫人制<lb/>
勅朕誕揚寶册登建長秋凡一時容典之華實衆婦忠<lb/>
勤之助具官某氏早以淑質選自良家擢居尹正之聨<lb/>
夙著恪恭之譽屬椒房之儷極帥内職以宣勞申錫賛<lb/>
書式昭異數其陟小君之秩仍疏名郡之封徃服恩榮<lb/>
<pb n="KR4d0149_WYG_007-3a"/>
毋忘欽慎<lb/>
　　　楊愿除起居舍人制<lb/>
勅具官某柱史載筆君舉必書豈獨記一時言動之詳<lb/>
盖將示萬世是非之實膺是選者亶惟其人以爾問學<lb/>
淵源詞章敏妙上庠校藝毎冠羣英潛府服勤嘗從初<lb/>
載望聳烏臺之勁特譽髙薇省之彌綸爰錫賛書蔽自<lb/>
朕志其入侍丹墀之近以進參西掖之華益懋猷為嗣<lb/>
有褒陟<lb/>
<pb n="KR4d0149_WYG_007-3b"/>
　　　程敦厚除起居舍人制<lb/>
勅具官某<hi>上詞同</hi>以爾天資髙明詞采英發瀛洲學士<lb/>
獵四庫之菁華南宫舍人妙一時之章奏宜膺遴柬入<lb/>
簉近班徃思載筆之公以盡守官之義<lb/>
　　　孟思恭轉閤門宣賛舍人制<lb/>
勅具官某上閤䆳嚴為之屬者得以職事周旋殿中其<lb/>
選髙矣以爾聨姻肺腑祗事王庭雅善朝儀見稱詳練<lb/>
就陞賔賛之職用頒申命之榮益務恪勤以圗報稱<lb/>
<pb n="KR4d0149_WYG_007-4a"/>
　　　吳盖吳世昌王衍之潘邵張説並轉閤門宣賛<lb/>
　　　舍人制<lb/>
勅具官某等禮隆宫掖澤被私門爾以近親宜膺寵渥<lb/>
擢陞賔賛之列用侈一時之恩<lb/>
　　　陳靖轉閤門宣賛舍人制<lb/>
勅具官某賛義上閤實號華資非有殊勞豈以輕授爾<lb/>
祗事殿陛屢閲嵗時夙夜在公見稱詳練就陞厥次用<lb/>
旌爾勤<lb/>
<pb n="KR4d0149_WYG_007-4b"/>
　　　韋彦章補忠翊郎閤門祗候制<lb/>
勅具官某朕躬天下之養格東朝之歡凡爾近親悉加<lb/>
異數以爾早奉嚴訓抑畏小心曽從艱難有嘉忠恪其<lb/>
躐右銓之秩賛予上閤之儀徃服恩榮毋忘祗慎<lb/>
　　　趙碩除閤門祗候制<lb/>
勅具官某上閤祗亊之聨實右銓之華選也爾父頃任<lb/>
軍諮以死勤亊是用嘉爾忠藎貤恩後人<lb/>
　　　成德軍節度使開府儀同三司充萬夀觀使<lb/>
<pb n="KR4d0149_WYG_007-5a"/>
　　　髙世則母楊氏贈秦國夫人制<lb/>
勅朕修好殊鄰丕隆孝治施澤四海誕揚宏休睠時在<lb/>
服之臣咸茂顯親之典具官故母某氏持身淑慎睦族慈<lb/>
祥来嬪戚畹之英早著閨門之譽宜爾有子為時名臣<lb/>
屬頒大賚之恩式厚追榮之寵易封大國増賁重泉<lb/>
　　　故妻魏氏贈楚國夫人制<lb/>
勅朕修好殊鄰丕隆孝治誕敷惠澤施及臣工恩迨閨<lb/>
門之私禮無存歿之間具官故妻某氏靜專禀質柔惠<lb/>
<pb n="KR4d0149_WYG_007-5b"/>
宜家行克配於吉人夀卒乖於偕老屬玆大賚宜舉愍<lb/>
章載荒大國之封益煥小君之寵營魂未泯尙克歆承<lb/>
　　　妻周氏封鄆國夫人制<lb/>
勅朕外敦鄰盟内隆孝治誕敷惠澤式侈宏休維時將<lb/>
相之聨咸燕室家之喜具官某妻某氏令柔秉則婉孌<lb/>
凝姿有嘉内助之賢宜茂疏榮之寵載荒名壤易命惟<lb/>
新尚克欽承毋忘警戒<lb/>
　　　左朝請大夫試尚書吏部侍郎魏良臣父樞右<lb/>
<pb n="KR4d0149_WYG_007-6a"/>
　　　奉議郎致仕制<lb/>
勅朕丕隆孝治潭澤萬方惟時侍從之臣咸舉顯親之<lb/>
典具官父某植德忠厚秉心清彝譽髙月旦之評効見<lb/>
義方之訓有子在列為時名卿用増文秩之華以厚私<lb/>
庭之寵徃祗朕命益介夀祺<lb/>
　　　徽猷閣學士右中奉大夫致仕向子諲父宗明<lb/>
　　　贈耀州觀察使制<lb/>
勅朕孝以寜親格歡心於四海仁而錫類敷惠澤於多<lb/>
<pb n="KR4d0149_WYG_007-6b"/>
方矧乃甘泉之聨可稽禰廟之報具官故父某操履修<lb/>
潔吏能敏彊蔚然肺腑之英籍甚憲臺之譽宜有令子<lb/>
為時名卿屬兹慶賚之行載厚蜜章之寵觀風重寄品<lb/>
秩惟崇尚幾營魂亦克歆享<lb/>
　　　資政殿學士左太中大夫提舉臨安府洞霄宫<lb/>
　　　韓肖胄故母文氏贈雍國夫人制<lb/>
勅朕外敦鄰盟内隆孝治誕敷惠澤以侈鴻休眷予舊<lb/>
弼之聨必茂顯親之典具官故母某氏柔嘉秉則慈順<lb/>
<pb n="KR4d0149_WYG_007-7a"/>
宜家行已配於善人夀卒乖於偕老有子則貴為時輔<lb/>
臣厥報甚豐疏恩彌渥其易封於大國以增賁於重泉<lb/>
　　　繼母文氏封越國夫人制<lb/>
勅具官繼母某氏宅心柔順睦族慈祥胄出相門行配<lb/>
君子遂流光於子舍嘗參秉於事樞適兹大賚之行益<lb/>
厚顯揚之寵其易封於越壤用増賁於小君申命甚榮<lb/>
欽承毋怠<lb/>
　　　張滙進直徽猷閣張叔獻進直敷文閣吕用中<lb/>
<pb n="KR4d0149_WYG_007-7b"/>
　　　王鈇竝除直秘閣制<lb/>
勅具官某等朕念裕陵克備送終之禮近瞻東越爰興<lb/>
卜宅之工庀衆聚材旁資諸郡提綱挈領在得其人爾<lb/>
等咸以才猷各將使指緩急中節民靡告勞劇易隨宜<lb/>
事無愆素嘉其協濟之効宜從第賞之科或内閣陞華<lb/>
或中秘寓直是為髙選益勵爾忠<lb/>
　　　解元除侍衛親軍馬軍都虞候制<lb/>
勅朕親董六師壯中國安彊之勢遴擇宿將任列營統<lb/>
<pb n="KR4d0149_WYG_007-8a"/>
御之權寵陞扈衛之聨増重爪牙之寄具官某天資忠<lb/>
恪武畧沉雄以勇得名可當八面之敵先登取勝屢舉<lb/>
萬全之功昨嚴淮上之屯久賴師中之律慮無遺算坐<lb/>
折遐衝載疇乃勞申錫爾祉其超遷於軍候式示寵於<lb/>
邊防服我恩榮毋忘報稱<lb/>
　　　資政殿大學士左正議大夫提舉臨安府洞霄<lb/>
　　　宫張守祖杲贈少保制<lb/>
勅朕修好殊隣丕隆孝治施恩四海誕播宏休眷予政<lb/>
<pb n="KR4d0149_WYG_007-8b"/>
路之舊人宜厚愍章于乃祖具官故祖某早延世賞克紹<lb/>
家聲備淝上之典刑為江南之望族流光甚逺再世而<lb/>
昌申頒錫類之仁以侈漏泉之澤位陞亞保増賁重泉<lb/>
　　　祖母侯氏贈榮國夫人制<lb/>
勅朕修好殊鄰丕隆孝治施恩四海誕播宏休眷予政<lb/>
路之舊人宜厚愍章于王母具官故祖母某氏志能自<lb/>
守仁實可稱早推内助之賢茂衍方来之慶有孫甚顯<lb/>
參國之幾爰推錫類之仁庸後漏泉之澤疏封列國式<lb/>
<pb n="KR4d0149_WYG_007-9a"/>
賁下泉<lb/>
　　　父彦直贈太保制<lb/>
勅配天其澤式恢至治之休自仁率親宜厚嚴君之報<lb/>
載頒禭典以渙湛恩具官故父某孝行有聞義方甚飭<lb/>
庭列芝蘭之秀里標椿桂之芳有子象賢再參大政兹<lb/>
因霈渥申錫蜜章位列三公式光幽壤<lb/>
　　　母王氏贈豫國夫人制<lb/>
勅具官故母某氏閨門肅整經訓該通茂追絳帳之遺<lb/>
<pb n="KR4d0149_WYG_007-9b"/>
蹤榮享板輿之安養慶鍾子舎位列輔臣兹因慶賚之<lb/>
行載舉褒揚之典易封大國増賁幽扄<lb/>
　　　妻姚氏封安定郡夫人制<lb/>
勅朕丕隆孝治施澤臣工眷予舊弼之良亦燕私門之<lb/>
喜具官妻某氏靜專秉質柔惠宜家早推華宗克配君<lb/>
子警戒盡相成之義顯榮得偕老之休兹因大賚之行<lb/>
載厚小君之寵易封大郡用侈殊恩<lb/>
　　　觀文殿大學士左太中大夫知福州軍州亊葉<lb/>
<pb n="KR4d0149_WYG_007-10a"/>
　　　夢得故祖羲叟追封福國公制<lb/>
勅朕親仁善隣以圗保大之計教民興孝以恢至治之<lb/>
休爰推錫類之仁溥及在廷之士眷予舊弼義重顯親<lb/>
申錫愍章用光祖廟具官故祖某謙而不伐厚以有容<lb/>
實浮于名却形光之外鎮位弗充德卒身老于郎潛有<lb/>
孫甚賢維國之幹屬兹大賚宜被湛恩用荒長樂之封<lb/>
益侈幽扄之寵<lb/>
　　　祖母劉氏贈韓國夫人制<lb/>
<pb n="KR4d0149_WYG_007-10b"/>
勅具官故祖母某氏存心温厚秉則中和積恭儉以肥<lb/>
家體慈祥而合族流澤甚逺再世而昌有孫甚賢維國<lb/>
之幹屬兹大賚宜被湛恩其更湯沐之封莫如韓土之<lb/>
樂營魂未泯茂渥其承<lb/>
　　　祖母謝氏贈周國夫人制<lb/>
勅具官故祖母某氏早自令族来嬪髙門至誠共蘋藻<lb/>
之羞懿行著室家之美流澤甚逺再世而昌有孫甚賢<lb/>
為時碩輔屬兹慶賚宜被恩榮其更大國之封以侈小<lb/>
<pb n="KR4d0149_WYG_007-11a"/>
君之寵營魂未泯尚克歆承<lb/>
　　　故父助贈太傅制<lb/>
勅朕善隣以為寶既載戢于干戈興孝以導民用覃施<lb/>
于雨露眷時舊弼義重顯親申錫愍章式光禰廟具官<lb/>
故父某躬載盛績世稱善人有社有民屢布中和之政<lb/>
惟忠惟孝卒昌逺大之圗繄予名臣乃爾令子推本教<lb/>
忠之訓用彰告第之恩陞公輔一品之崇厚賢者九原<lb/>
之寵營魂未泯尚克歆承<lb/>
<pb n="KR4d0149_WYG_007-11b"/>
　　　故母鼂氏贈鎮國夫人制<lb/>
勅朕外敦隣盟内隆孝治爰敷惠澤誕播宏休眷予舊弼<lb/>
之聨可後顯親之典具官故母某氏簪纓甲族勲舊名<lb/>
家温恭之德配于哲人善慶所終及于令子屬兹霈渥<lb/>
宜厚恩榮用更大國之封益茂小君之寵庶幾冥漠尚<lb/>
克歆承<lb/>
　　　韋太后曽祖舜臣追封廣王制<lb/>
勅朕惟上天垂休爰錫一人之慶東朝回馭式均四海<lb/>
<pb n="KR4d0149_WYG_007-12a"/>
之歡誕布湛恩以昭景貺推本外家之澤宜旌重祖之<lb/>
封具位故曽祖某秉德不回持躬甚厚安時處順雖名<lb/>
位之莫彰積善流光致曽孫之丕顯恭惟太母誕育眇<lb/>
躬方申東朝就養之誠盍厚曽門加贈之典載荒大國<lb/>
益慰營魂<lb/>
　　　曽祖母段氏贈秦國夫人制<lb/>
勅丕隆孝治既承長樂之顔惇叙外婣宜厚曽門之寵<lb/>
具位故曽祖母某氏温恭秉德勤儉宜家鑒箴圗之戒<lb/>
<pb n="KR4d0149_WYG_007-12b"/>
以自防共蘋藻之羞所勿怠慶流後裔位正母儀用荒<lb/>
大國之封易畀全秦之壤魂其未泯尚克歆知<lb/>
　　　祖子華追封福王制<lb/>
勅長孫稽厚坤之占祥開文德鄧氏活千人之報慶在<lb/>
和熹繄大任之稱尊由顯祖之積善用舉愍典以振幽<lb/>
光具位故祖某内恕及人至誠格物行若髙山之可仰<lb/>
德如韞玉之有輝再世而昌惟天作合兹因霈澤載啟<lb/>
大邦用増侈於王封以永綏於泉户<lb/>
<pb n="KR4d0149_WYG_007-13a"/>
　　　祖母杜氏贈鎮國夫人制<lb/>
勅漏泉之澤方覃及於綿區顯親之章宜上推於再世<lb/>
恩厚祖配義先母家具位故祖母某氏淑慎柔嘉均于<lb/>
九族惠和雍肅儀於髙門富貴不在其身子孫克昌于<lb/>
後光啟濯龍之御誕膺履畝之祥爰舉愍章再荒大國<lb/>
用侈小君之寵永為幽壤之榮<lb/>
　　　父安禮追封兖王制<lb/>
勅德厚者報必豐位隆者禮亦異繄眇躬誕育於文母<lb/>
<pb n="KR4d0149_WYG_007-13b"/>
惟慶源實本於嚴君可無徽章以賁幽壤具位故父某<lb/>
抱材弗試循理而趨至行無瑕如珪璋之特達剛節弗<lb/>
改若松栢之後凋慶鍾子女之祥尊為天下之母兖國<lb/>
甚大王爵彌隆永彰贈禭之榮克慰焄蒿之感<lb/>
　　　母宋氏贈陳曹國夫人制<lb/>
勅曠蕩之澤式昭漏泉之恩鞠養之慈宜隆報本之禮<lb/>
茂建増封之典有光刻蜜之章具位故母某氏嬪于髙<lb/>
門休有令德藴山河容潤之美克配善人嚴舅姑盥饋<lb/>
<pb n="KR4d0149_WYG_007-14a"/>
之儀以肥家道方慈寜就九重之養宜禰配荒兩國之<lb/>
封名數益隆情文具稱營魂如在茂渥其承<lb/>
　　　寶文閣學士左朝請大夫知明州軍州事梁汝<lb/>
　　　嘉父固贈右通議大夫制<lb/>
勅朕荷天垂休丕隆孝治格歡心於四海敷厚澤於羣<lb/>
工眷予持槖之良肆茂顯親之渥具官故父某純誠内<lb/>
秉景行外章實孚於名爵不充德慶鍾子舍之逺位聨<lb/>
常伯之華屬錫賚之渙恩宜追榮之申命用陞崇秩以<lb/>
<pb n="KR4d0149_WYG_007-14b"/>
慰營魂<lb/>
　　　母何氏贈淑人制<lb/>
勅具官故母某氏温恭内秉淑慎外持胄出相門德配<lb/>
君子慶遂鍾於賢嗣位嘗冠於地官屬頒大賚之恩宜<lb/>
厚追榮之典錫名甚寵式慰重泉<lb/>
　　　妻葉氏封淑人制<lb/>
勅國有大賚澤覃四方凡兹在服之臣咸錫既多之祉<lb/>
恩章甚渥下迨室家具官妻某氏柔靜宅心温恭植德<lb/>
<pb n="KR4d0149_WYG_007-15a"/>
来儀令族禮先中饋之羞善相其夫位致甘泉之列爰<lb/>
頒惠霈用錫休稱永貽偕老之榮尚懋相成之道<lb/>
　　　徽猷閣直學士左朝奉郎提舉江州太平觀州<lb/>
　　　秘父位贈右中奉大夫制<lb/>
勅朕修好殊隣丕隆孝治加惠四海誕敭宏休眷予持<lb/>
槖之良可後顯親之渥具官故父某景行可仰清規不<lb/>
渝義方存教子之忠隂德厚髙門之報宜爾賢嗣列于<lb/>
近班屬頒大賚之恩宜渙追榮之寵申錫休命永光下<lb/>
<pb n="KR4d0149_WYG_007-15b"/>
泉<lb/>
　　　母宋氏贈碩人制<lb/>
勅具官故母某氏温恭秉德淑慎為儀慈惠宜其家人<lb/>
柔嘉克配君子<hi>下詞同</hi>
　　　徽猷閣直學士左通議大夫提舉亳州明道宮<lb/>
　　　洪擬父固贈右金紫光禄大夫制<lb/>
勅朕修好殊鄰丕隆孝治加惠四海誕揚宏休眷予持<lb/>
槖之英可後顯親之渥具官故父某抱材不試履行無<lb/>
<pb n="KR4d0149_WYG_007-16a"/>
疵義方存過庭之規隂德厚髙門之報宜爾令子列于<lb/>
近班屬頒漏泉之恩用彰刻蜜之典申錫崇秩式慰營<lb/>
魂<lb/>
　　　母鄧氏贈永寜郡夫人制<lb/>
勅具官故母某氏恭而立德儉以飭躬慈惠宜其家人<lb/>
柔嘉克配君子積善之報有子而賢位既列於從班恩<lb/>
遂隆於禰配易封大郡式賁重泉<lb/>
　　　敷文閣直學士右朝散大夫知臨安軍府事兩<lb/>
<pb n="KR4d0149_WYG_007-16b"/>
　　　浙西路安撫使俞俟父温贈左銀青光禄大夫制<lb/>
勅朕荷天垂休丕隆孝治爰敷德澤以惠多方眷予持<lb/>
槖之良肆茂顯親之渥具官故父某令名表世博學决<lb/>
科效官著清白之規通籍及髙華之秩慶鍾令子位列<lb/>
從班屬頒大賚之恩宜厚追榮之寵其陟文階之峻式<lb/>
為幽壤之光<lb/>
　　　故母萬氏贈文安郡夫人制<lb/>
勅具官故母某氏柔嘉有則淑慎其儀佩箴圗之戒以<lb/>
<pb n="KR4d0149_WYG_007-17a"/>
自防奉蘋藻之羞而不怠慶鍾令子位列從班屬頒大<lb/>
賚之恩宜厚追榮之典其易封於大郡以申賁於幽扄<lb/>
　　　母林氏封孺人制<lb/>
勅具官母某氏仁而厚下禮以齊家令名久而愈芳眉<lb/>
夀宜其偕老慶流子舍位列天官其申封號之華以侈<lb/>
私庭之寵往祗朕命益務欽承<lb/>
　　　故妻史氏贈碩人制<lb/>
勅國有大賚澤覃庶工恩及閨門之私禮無存歿之間<lb/>
<pb n="KR4d0149_WYG_007-17b"/>
具官某故妻某氏奉身勤儉睦族慈祥作配善人不克<lb/>
偕老兹屬漏泉之惠宜疏刻蜜之章申錫榮名永光窀<lb/>
穸<lb/>
　　　故妻陳氏贈碩人制<lb/>
勅具官某故妻某氏靜專禀質柔惠宜家裔出髙門配<lb/>
于厚德生莫諧於偕老逝宜厚於追榮顯號載加幽窀<lb/>
其吉<lb/>
　　　妻趙氏封碩人制<lb/>
<pb n="KR4d0149_WYG_007-18a"/>
勅國有大賚澤均四方惟時侍從之聨亦燕室家之喜<lb/>
具官某妻某氏修身淑慎秉德惠和不忘夙夜之勤克<lb/>
謹舅姑之奉盡婦之道成夫之名宜申錫於徽章以増<lb/>
光於私室徃服朕命益務欽承<lb/>
　　　左朝請郎尚書户部沈昭逺父千贈左通議大<lb/>
　　　夫制<lb/>
勅國有大賚澤覃四方眷爾在廷之臣咸動思親之念<lb/>
申舉禭典増賁重泉具官故父某早登儒科見推善類<lb/>
<pb n="KR4d0149_WYG_007-18b"/>
初無心於宦達遂終老於郎潛善積厥躬慶貽其後繄<lb/>
爾令子為吾近臣肆因霶澤之恩用陟髙華之秩魂其<lb/>
未泯尚克歆承<lb/>
　　　故母陳氏贈碩人制<lb/>
勅國有大賚澤覃四方凡玆在列之臣咸均錫類之祉<lb/>
具官故母某氏早由令族来嬪髙門至誠共蘋藻之羞<lb/>
懿行著室家之美宜有令子為時聞人進膺持槖之華<lb/>
尤深陟屺之慕益峻封號庶光幽扄<lb/>
<pb n="KR4d0149_WYG_007-19a"/>
　　　妻曹氏封碩人制<lb/>
勅國有大賚澤覃四方凡兹在列之臣咸錫既多之祉<lb/>
恩章甚渥下及室家具官妻某氏柔靜宅心温恭植德<lb/>
来儀令族禮先中饋之羞善相其夫位致甘泉之列爰<lb/>
頒恩霈用錫休稱永貽偕老之榮尙懋相成之道<lb/>
　　　端明殿學士左朝散大夫提舉臨安府洞霄宫<lb/>
　　　胡松年父増贈少師制<lb/>
勅上穹垂祐既推從欲之仁萬方均休爰舉顯親之典<lb/>
<pb n="KR4d0149_WYG_007-19b"/>
矧予舊弼可後疏恩具官故父某盛德鎮浮純誠敦薄<lb/>
志雖專於用晦澤遂溢於流光有子仁賢嘗位宥宻推<lb/>
本教忠之訓宜䝉加贈之章冠孤棘之聨益彰崇貴増<lb/>
禰廟之寵式慰焄蒿<lb/>
　　　前母李氏贈秦國夫人制<lb/>
勅具官故母某氏植德温恭律身勤儉善有餘於作則澤<lb/>
遂溢於流光位予輔臣繄爾賢子屬兹大賚宜渙恩章<lb/>
荒大國之封益新湯沐厚幽扄之寵式慰焄蒿<lb/>
<pb n="KR4d0149_WYG_007-20a"/>
　　　故母錢氏贈魯國夫人制<lb/>
勅具官故母某氏婦德令柔閨風淑慎克配君子實生<lb/>
良臣肆推流澤之長宜厚愍章之渥載新湯沐用荒東<lb/>
魯之封式慰焄蒿尚侈小君之寵<lb/>
　　　右通直郎試尚書刑部侍郎周聿故父子通贈<lb/>
　　　右太中大夫制<lb/>
勅朕荷天垂休丕隆孝治誕敷惠澤以綏四方惟時持<lb/>
槖之聨咸舉顯親之典具官故父某操履無玷政事有<lb/>
<pb n="KR4d0149_WYG_007-20b"/>
聞于公髙治獄之功狐突著教忠之訓宜爾有子列于<lb/>
近班屬兹大賚之恩庸厚追榮之寵載陞崇秩式賁下<lb/>
泉<lb/>
　　　前母王氏贈碩人制<lb/>
勅具官故前母某氏温恭秉德勤儉宜家婦功不廢於<lb/>
組紃祀事克羞於蘋藻宜有子舍列予從班屬頒大賚<lb/>
之恩庸厚追榮之寵疏封益顯増賁幽扄<lb/>
　　　故母王氏贈碩人制<lb/>
<pb n="KR4d0149_WYG_007-21a"/>
勅具官故母某氏修身淑慎睦族慈祥懿行宜其家人<lb/>
令名克配君子是生賢嗣為時從臣<hi>下詞同</hi>
　　　故妻于氏贈碩人制<lb/>
勅國有大賚澤覃庶工恩逮閨門之私禮無存歿之間<lb/>
具官故妻某氏柔嘉有則箴誨是遵德既篤於宜家夀<lb/>
莫諧於偕老屬頒渙渥錫命有加魂其有知式克歆享<lb/>
　　　妻石氏封碩人制<lb/>
勅國有大賚澤覃庶工眷子侍從之聨亦燕室家之喜<lb/>
<pb n="KR4d0149_WYG_007-21b"/>
具官妻某氏宅心淵淨植德温柔早以令儀克配君子<lb/>
屬皇家之有慶宜顯號之申頒徃服異恩無忘欽慎<lb/>
　　　左承議郎權工部尚書莫將父援贈左太中大<lb/>
　　　夫制<lb/>
勅朕孝以寜親格歡心於四表仁而錫類敷惠澤於多<lb/>
方雖七品歸休位不充德而八座通貴子則象賢屬玆<lb/>
慶賚之行宜厚褒揚之典太中顯秩實次從班侈我恩<lb/>
休永光幽壤<lb/>
<pb n="KR4d0149_WYG_007-22a"/>
　　　母胡氏贈碩人制<lb/>
勅朕丕隆孝治覃澤四方惟時侍從之臣咸舉顯親之<lb/>
典具官故母某氏早以華族嬪于髙門躬懿行以宜家<lb/>
人藹令名以配君子澤鍾賢嗣位長冬官屬兹慶賚之<lb/>
行宜厚褒揚之典申錫封號永賁幽扄<lb/>
　　　故妻李氏贈碩人制<lb/>
勅曠蕩之澤均被四方兼存歿以疏恩極哀榮而從厚<lb/>
眷予從列宜迨室家具官故妻某氏孝順慈祥均于九<lb/>
<pb n="KR4d0149_WYG_007-22b"/>
族惠和雍肅儀於髙門善相其夫致位通顯德則甚厚<lb/>
命乃不融申錫榮名永光泉户<lb/>
　　　故妻李氏贈碩人制<lb/>
勅具官故妻某氏法度自循少有賢行盥饋動循於壼<lb/>
則組紃不廢於婦功<hi>下詞同</hi>
　　　妻章氏封碩人制<lb/>
勅夫婦有相成之道兹本人倫室家申燕喜之私莫踰<lb/>
國寵具官妻某氏幼親姆訓胄出相門典刑餘謝女之<lb/>
<pb n="KR4d0149_WYG_007-23a"/>
風伉儷得梁鴻之配休有令聞宜其家人兹因慶賚之<lb/>
行式厚褒榮之典錫以顯號徃務欽承<lb/>
　　　右中大夫充徽猷閣待制葉煥父某贈少保制<lb/>
勅朕外敦鄰盟内隆孝治誕敷德澤以侈洪休睠時持<lb/>
槖之英咸茂顯親之寵具官故父某學窮聖域行立世<lb/>
模雖聲名稱重於本朝而爵位不登於法從有子則貴<lb/>
厥報彌豐載陞亞保之聨式厚幽扄之渥營魂未泯式<lb/>
克歆承<lb/>
<pb n="KR4d0149_WYG_007-23b"/>
　　　故母陳氏贈慶國夫人制<lb/>
勅具官故母某氏秉心柔順睦族慈祥行克配於善人<lb/>
夀卒乖於偕老有子則貴厥報甚豐易大國以疏封慰<lb/>
營魂於未泯<lb/>
　　　繼母江氏贈廣國夫人制<lb/>
勅具官故繼母某氏靜專禀質淑慎持身胄出華宗行<lb/>
配君子慶遂流於子舍爵早列於從班屬頒大賚之恩<lb/>
宜厚追榮之典易封大國式賁重泉<lb/>
<pb n="KR4d0149_WYG_007-24a"/>
　　　寶文閣直學士左朝議大夫知靜江軍府事兼<lb/>
　　　本路經畧安撫使張宗元父澤贈右奉直大夫<lb/>
　　　制<lb/>
勅朕修好殊鄰丕隆孝治施恩四海誕播宏休眷時在<lb/>
列之臣咸茂顯親之典具官故父某修身有道樂善無<lb/>
方流澤及其後人有子登於顯位屬兹大賚申錫愍章<lb/>
遂寵陟於崇階益増光於幽壤<lb/>
　　　母田氏贈碩人制<lb/>
<pb n="KR4d0149_WYG_007-24b"/>
勅具官故母某氏温恭秉則勤儉肥家善有餘於厥躬<lb/>
慶遂鍾於乃子屬兹大賚申錫愍章用寵加於榮名益<lb/>
増賁於幽壤<lb/>
　　　妻劉氏封碩人制<lb/>
勅國有大賚澤及庶工眷予侍從之聨亦燕室家之喜<lb/>
具官妻某氏靜專禀質温靚凝姿来嬪髙門克配令德<lb/>
屬一人之有慶渙異數以疏恩加爾榮名式綏偕老<lb/>
　　　顯謨閣直學士左太中大夫提舉江州太平觀<lb/>
<pb n="KR4d0149_WYG_007-25a"/>
　　　康執權父逺贈右光禄大夫制<lb/>
勅朕外敦鄰盟内隆孝治誕敷恵澤以侈宏休眷予持槖<lb/>
之聨咸茂顯親之典具官故父某秉德信厚履行中庸<lb/>
積善貽其後人有子登于法從屬兹霈渥申錫愍章進<lb/>
陞二品之崇用渙九泉之寵<lb/>
　　　母范氏贈永嘉郡夫人制<lb/>
勅具官故母某氏柔嘉秉則法度持身令德宜其家人<lb/>
有子登于禁從屬兹霈渥申錫愍章用正位於小君以<lb/>
<pb n="KR4d0149_WYG_007-25b"/>
増光於幽壤<lb/>
　　　資政殿學士左朝奉大夫知紹興軍府事樓炤<lb/>
　　　父居明贈太子太保制<lb/>
勅朕親仁善鄰以圗保大之計教民興孝以彰至治之<lb/>
休爰推錫類之恩溥及在廷之士眷時輔弼之舊實深<lb/>
霜露之思申舉愍章式光禰廟具官故父某謙而不伐<lb/>
厚以有容位雖老於郎潛既享年髙之樂福方延於子<lb/>
貴益昌身後之榮宫保之聨品秩彌峻増賁幽壤尚其<lb/>
<pb n="KR4d0149_WYG_007-26a"/>
歆承<lb/>
　　　母范氏贈蘄郡夫人制<lb/>
勅朕善鄰以為寶既載戢於干戈興孝以導民用廣敷<lb/>
於雨露眷時舊弼義重顯親申錫愍章式光禰配具官<lb/>
故母某氏梱則甚懿婦儀不愆慈祥致家道之肥輝光<lb/>
及子舍之逺屬兹惠澤宜侈封恩易郡蘄春益新湯沐<lb/>
　　　母歐陽氏贈武陵郡夫人制<lb/>
勅具官故母某氏宅心淵靜積行温柔令德宜其家人<lb/>
<pb n="KR4d0149_WYG_007-26b"/>
餘慶鍾於子舍屬兹惠澤用侈恩封易大郡於武陵俾<lb/>
増光於幽壤<lb/>
　　　拱衛大夫華州觀察使充廣南東路馬步軍副<lb/>
　　　總管兼知循州韓京祖楚贈保義郎制<lb/>
勅褒贈之典厥有等差維時貤恩實越常制既以慰為<lb/>
人子孫之念亦足助一時風教之淳具官故祖某履行<lb/>
無疵抱材不試積善彰於故里流慶及其後人是生聞<lb/>
孫為世梟將辭官三等有嘉報本之誠錫命九泉用侈<lb/>
<pb n="KR4d0149_WYG_007-27a"/>
方来之寵魂其不昧尚克歆承<lb/>
　　　祖母馬氏贈安人制<lb/>
勅具官故祖母某氏勤儉律身慈祥睦族積此宜家之<lb/>
美自然流慶之長有孫而賢致位甚顯辭三官而弗受<lb/>
可見誠忱易一命以疏榮遂光存歿魂其不昩尚克歆承<lb/>
　　　繼祖母李氏贈安人制<lb/>
勅具官故繼祖母某氏婉孌凝姿温恭秉則夙著閨門<lb/>
之美共推宗族之仁流慶甚長有孫而顯<hi>下詞同</hi>
<pb n="KR4d0149_WYG_007-27b"/>
　　　徽猷閣直學士左朝請大夫提舉江州太平觀<lb/>
　　　李擢父公彦贈左銀青光禄大夫制<lb/>
勅朕修好殊鄰丕隆孝治施澤四海式侈宏休惟時法<lb/>
從之聨茂舉顯親之典具官故父某忠清勵節文藝决<lb/>
科屢膺持節之華尤著平刑之績流光甚逺有子則賢<lb/>
為時名卿位列常伯屬湛恩之誕布宜禰室之増榮品<lb/>
秩彌崇永光泉户<lb/>
　　　母孫氏贈太寜郡夫人制<lb/>
<pb n="KR4d0149_WYG_007-28a"/>
勅具官故母某氏簪紳令族詩禮名家歸于善人休有<lb/>
賢行慶鍾乃子秩峻近班屬誕布於國恩宜増榮於家<lb/>
廟易封大郡申慰營魂<lb/>
　　　顯謨閣直學士左朝散大夫提舉江州太平觀<lb/>
　　　常同父安民贈左正議大夫制<lb/>
勅朕外厚鄰盟内隆孝治爰敷惠澤誕播宏休肆予持<lb/>
槖之聨咸茂顯親之典具官故父某養氣至大用心甚<lb/>
剛德行昭一時之範模忠言著百世之龜鑑天厚厥報<lb/>
<pb n="KR4d0149_WYG_007-28b"/>
子顯於朝屬頒大賚之恩宜享追榮之寵文階益峻幽<lb/>
壤有光<lb/>
　　　故母孫氏贈碩人制<lb/>
勅具官故母某氏奉身勤儉睦族慈和克修蘋藻之誠<lb/>
益謹箴圗之戒宜爾有子列于近班屬頒大賚之恩宜<lb/>
厚追榮之寵申錫顯號式光重泉<lb/>
　　　故繼母袁氏贈碩人制<lb/>
勅具官故繼母某氏令儀可則懿範有聞淑慎宜其家<lb/>
<pb n="KR4d0149_WYG_007-29a"/>
人柔嘉克配君子慶貽子舍位列近班屬頒大賚之恩<lb/>
益厚追榮之典申錫顯號式光重泉<lb/>
　　　故妻滕氏贈碩人制<lb/>
勅國有大賚澤及羣工恩霑閨門之私禮無存歿之間<lb/>
具官故妻某氏早繇華族克配善人義雖謹於相成夀<lb/>
終乖於偕老屬兹霈渥宜厚追榮申錫愍章式光泉户<lb/>
　　　妻方氏封碩人制<lb/>
勅國有大賚澤及羣工眷予侍從之聨亦燕室家之喜<lb/>
<pb n="KR4d0149_WYG_007-29b"/>
具官妻某氏凝姿婉孌賦性柔和善相其夫致位通顯<lb/>
屬兹霈渥宜厚褒嘉申錫榮名益思欽慎<lb/>
　　　左朝議大夫試尚書兵部侍郎兼侍講程瑀父<lb/>
　　　柟贈右奉直大夫制<lb/>
勅朕孝通神明既格寜親之慶澤被臣庶咸推報本之<lb/>
恩矧予侍從之臣可後褒榮之典具官故父某躬載令<lb/>
德世稱善人韋賢陋滿籯之遺狐突謹教忠之訓宜爾<lb/>
有子為時名卿用舉䘏章以光幽壤品秩益峻尚克歆<lb/>
<pb n="KR4d0149_WYG_007-30a"/>
承<lb/>
　　　母金氏贈碩人制<lb/>
勅具官故母某氏早以華族来嬪髙門勤儉播嚴君之<lb/>
風均壹備賢母之德宜爾令子為時名卿用舉䘏章以<lb/>
光幽壤封號益顯尚克歆承<lb/>
　　　妻沈氏封碩人制<lb/>
勅朕丕隆孝治恩及羣臣維時侍從之聨亦燕室家之<lb/>
喜具官妻某氏禮容淑慎德範靜專推閨門内助之賢<lb/>
<pb n="KR4d0149_WYG_007-30b"/>
得警戒相成之道兹因霈澤益厚徽章申錫榮名徃承<lb/>
毋斁<lb/>
　　　保寜軍承宣使知閤門事兼客省四方館事藍<lb/>
　　　公佐父安石贈少傅制<lb/>
勅朕修好殊鄰丕隆孝治施恩四海誕播宏休眷予在<lb/>
列之臣宜茂顯親之典具官故父某温恭植德忠恪事<lb/>
君早有能名典司内省念流光之未逺至令子而彌昌<lb/>
屬兹大賚之行寖被愍章之渥寵陞亞傅増賁幽扄<lb/>
<pb n="KR4d0149_WYG_007-31a"/>
　　　故母竇氏贈魏國夫人制<lb/>
勅具官故母某氏靜專禀質戒慎飭躬早推中饋之賢<lb/>
克著宜家之譽念流光之未達至令子而彌昌屬兹大<lb/>
賚之行寖被愍章之渥宜封全魏増賁幽扄<lb/>
　　　親衛大夫忠州刺史權發遣河南府路兵馬副<lb/>
　　　都監御前同副都統制梁興父建贈武翼郎制<lb/>
勅盡臣節者求諸孝子之門蹈義方者必本嚴君之訓<lb/>
儻有士能自奮立則於親安可弭忘具官故父某由閭<lb/>
<pb n="KR4d0149_WYG_007-31b"/>
閻而興識逆順之理親詔乃子糾合義兵雖間關同厄<lb/>
於百罹然忠憤獨先於一死迨此䇿勲之際難從常典<lb/>
之拘其超贈於武階以申恩於幽壤營魂未泯尚克歆<lb/>
承<lb/>
　　　母喬氏贈恭人制<lb/>
勅盡臣節者求諸孝子之門蹈義方者必本慈母之訓<lb/>
儻有士能自奮立則於親安可弭忘具官故母某氏起<lb/>
由隱㣲早識逆順是為烈婦生此竒男雖間關同厄扵<lb/>
<pb n="KR4d0149_WYG_007-32a"/>
百罹然忠憤何辭於一死逮此筞勲之際難從常典之<lb/>
拘其増封號之華以示禭恩之厚營魂未泯尚克歆承<lb/>
　　　左朝奉郎新除給事中兼侍講李易父孝友贈<lb/>
　　　右朝請郎制<lb/>
勅朕荷天之休丕隆孝治爰敷惠澤以賚多方眷予持<lb/>
槖之臣咸動顯親之念申頒愍典式示湛恩具官故父<lb/>
某好禮不踰躭書自信多能而弗蘄盖衆無求而安於<lb/>
守貧以利物存心以教子為樂是宜流慶享此襃榮其<lb/>
<pb n="KR4d0149_WYG_007-32b"/>
從陞秩之華以厚幽扄之寵<lb/>
　　　母蔣氏贈令人制<lb/>
勅載稽令典用錫蜜章具官故母某氏婦義而從母嚴<lb/>
而愛坐致閨門之肅不因貧窶而憂嘗鬻髪以延賓亦<lb/>
斷機而誨子老而享福危則教忠遂沐湛恩特加異數<lb/>
兹因霈渥申賁令名尚幾營魂歆此殊寵<lb/>
　　　妻牛氏封令人制<lb/>
勅朕荷天之休丕隆孝治爰敷惠澤以賚多方眷予侍<lb/>
<pb n="KR4d0149_WYG_007-33a"/>
從之臣亦燕室家之喜具官妻某氏早有賢行宜其家<lb/>
人克修盥饋之儀夙謹閨門之戒既盡相成之義宜䝉<lb/>
偕老之榮載錫令名式彰内助<lb/>
　　　左中奉大夫充敷文閣待制施坰父任贈左宣<lb/>
　　　奉大夫制<lb/>
勅朕外敦鄰盟内隆孝治爰敷惠澤誕播宏休維時侍<lb/>
從之聨咸茂顯親之典具官故父某儒學自奮仕塗有<lb/>
光令譽藹於一時温光溢於後嗣屬兹大賚申錫徽章<lb/>
<pb n="KR4d0149_WYG_007-33b"/>
載陞品秩之崇式示泉扄之渥魂其不昧尚克歆承<lb/>
　　　故妻李氏贈令人制<lb/>
勅朕荷天之休丕隆孝治爰敷厚澤以惠庶工恩及閨<lb/>
門之私禮無存歿之間具官故妻某氏早以令族嬪于<lb/>
髙門善相其夫夙著相成之譽夭嗇厥夀遽乖偕老之<lb/>
榮申錫令名永光幽壤<hi>故妻吳氏云克修梱則綽著婦儀</hi>
　　　右朝請郎充敷文閣待制鼂謙之父端仁贈特<lb/>
　　　進制<lb/>
<pb n="KR4d0149_WYG_007-34a"/>
勅朕修好殊鄰丕隆孝治施恩四海誕播宏休維時在<lb/>
列之臣咸茂顯親之典具官故父某早由文學列在儒<lb/>
科名揚伯仲之間業傳父祖之逺流慶未艾有子俱賢<lb/>
屬兹大賚之行宜被追榮之渥陞峻極品益光幽窀<lb/>
　　　故嫡母葉氏贈濟陽郡夫人制<lb/>
勅具官故嫡母某氏令儀著于閨閫慈訓協於箴圗繇<lb/>
積善之彌深致流芳之不替澤鍾賢嗣位列從班屬兹<lb/>
大賚之行宜被追榮之渥易封大郡申賁幽扄<lb/>
<pb n="KR4d0149_WYG_007-34b"/>
　　　右廸功郎廖鵬飛父年八十四封右承務郎致<lb/>
　　　仕母吳氏年八十二封孺人制<lb/>
勅具官某朕獲侍東朝以天下養因心廣愛人孰無親<lb/>
嘉爾髙年有子從宦不待通籍而秩以官徃祗恩榮益<lb/>
綏夀祉<lb/>
</p>
<p>
</p>
  </div>
</body>
</text>
</TEI>
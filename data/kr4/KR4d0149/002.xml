<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻二</head>
    <p>
<pb n="KR4d0149_WYG_002-1a"/>
欽定四庫全書<lb/>
　東窻集巻二　　　　　　宋　張擴　撰<lb/>
　　七言古詩<lb/>
　　　次韻方仲運使兄遊允仲花園即事<lb/>
園中主人老書生結髪入仕今辭榮自培花栁趂時節<lb/>
客來時亦倒屣迎江西使者歸更早功名夙戒良狗烹<lb/>
今晨相遇及閒暇短榻分坐如意横竹間細路元屈曲<lb/>
雪後諸峯自分明豈無麗人奉巾櫛瓊枝照眼生光晶<lb/>
<pb n="KR4d0149_WYG_002-1b"/>
新蔬無價手自擷濁酒有功面㣲頳似聞野燒出竒觀<lb/>
風中烈熖若化城湏臾變滅了無迹何獨世事遭紛更<lb/>
逢場作戱達者事感物入詠詩人情來篇况是氷雪語<lb/>
三復使人毛骨輕欲續短章却袖手偏師莫犯細栁營<lb/>
　　　建炎辛亥八月二十六日夜夢艤舟江岸與梅<lb/>
　　　和勝論詩梅出古詩示予極壯麗復為予作湯<lb/>
　　　餅方就席視梅手中器已十裂湯餅淋漓覺而<lb/>
　　　悵然作此篇<lb/>
<pb n="KR4d0149_WYG_002-2a"/>
青燈吐吞幃幔間竹風吹衾夢初圓故人頸血化秋碧<lb/>
詩語尚作春花妍平生酒炙飽澆潑湯餅那用相周旋<lb/>
即今彊敵要電掃四海銜憤聲徹天乞靈上帝真易耳<lb/>
底事未忘章句傳<lb/>
　　　題長沙王祠<lb/>
霸上真人赤龍子西滅彊秦東破楚一時佐命皆人豪<lb/>
崛起屠沽㧞行伍番君舊德江湖情不用智勇收功名<lb/>
抑然退讓古君子坐視几爼登韓彭漢家南面屬同姓<lb/>
<pb n="KR4d0149_WYG_002-2b"/>
公亦疏封奉朝請至今遺愛祀鄉人不獨當年書甲令<lb/>
　　　雙椿堂牡丹盛開彦紳節推弟置酒集客子温<lb/>
　　　不在席中以詩乞花歸賞因次其韻<lb/>
春風不悞東君委杏苑桃蹊滿行李春風好處總未忙<lb/>
姚花初黄魏花紫洛陽園中枝梗肥欹壓帽簷如覆巵<lb/>
南遷終覺典刑在不數侍女誇時宜詩中了了惜花意<lb/>
苦覔繁枝定誰寄何如秉燭坐花傍照到夜分從墮淚<lb/>
　　　子温用前韻催彦紳賞牡丹未及開罇請再作<lb/>
<pb n="KR4d0149_WYG_002-3a"/>
　　　詩促之<lb/>
後園冠蓋如雲委坐客其誰數程李吾家小謝自風流<lb/>
薄羅新染香囊紫老翁㸔花心已疲數負十分金屈巵<lb/>
君今年妙言語便愛酒惜花諸事宜春光不為主人計<lb/>
行色匆匆蹔如寄欲借珠璣一再酬恐君泣盡鮫人淚<lb/>
　　　次韻何任叟正字舘中試茶<lb/>
金柈猥稱㯽榔珍藿食未辨汙吾脣茶丁妙冩犀銙真<lb/>
排方似欲驕華紳為君走碾颺㣲塵羊腸聲乾行隻輪<lb/>
<pb n="KR4d0149_WYG_002-3b"/>
柘羅裁絹素縷匀筩絲巧織霜後筠中貯刀圭䕶百神<lb/>
乳花初幻人間春計君别品尚絶倫完璧不受敵國嗔<lb/>
白虹夜氣干秋旻把玩自覺舌生津天衢小草搜八垠<lb/>
䝉山顧渚亦懐新香歇色壊非法身妖星森索避北辰<lb/>
不湏㑹稡權羣臣龍翔鳯翥登嚴宸向來䇿勲自有人<lb/>
君其問諸脩水濵<lb/>
　　　伯初姪謁客道傍叢竹間見梅花盛開村人不<lb/>
　　　知賞嗟惜賦詩因次韻<lb/>
<pb n="KR4d0149_WYG_002-4a"/>
少年眼似春氷滑風味最于花曲折衝泥訪客竹邊過<lb/>
邂逅寒梅照踈節不應誤落野人手自賦新詩為昭雪<lb/>
坐憐窮臘太嚴苦萬木如僵生意絶零丁老枿獨回暖<lb/>
似借餘波霑涸轍今君把玩不忍去吹面朔風皴欲裂<lb/>
還家笑我病隤豗茅屋千窻牆百穴自言親到玉妃館<lb/>
縞練分行洗紋纈詩成不費鑪錘功君㸔錚錚句成鐵<lb/>
　　　用伯初韻再和一篇請子温户曹同賦<lb/>
孤山山下苔痕滑翠竹扶踈水方折靚粧無數招不應<lb/>
<pb n="KR4d0149_WYG_002-4b"/>
曾與先生䕶名節即今湖上荆棘滿誰見穿林度飛雪<lb/>
道傍數本忽照眼所喜風流未中絶不嫌青女暫試粉<lb/>
却要風師小回轍君㸔萬㸃已可憐半雜春泥封地裂<lb/>
版曹平生詩作史坐陋故人探禹穴惜花未忍任零落<lb/>
借酒生春面如纈酒醒定作返魂章筆底有丹工㸃鐵<lb/>
　　　再次韻簡子温<lb/>
予詩乆媿溪藤滑佩服君詩生罄折君詩盤錯見梅詩<lb/>
似借梅花作根節梅花元非世間種雪裏開花白於雪<lb/>
<pb n="KR4d0149_WYG_002-5a"/>
平生和靖最知音誰是鸞膠續絃絶苦吟似君良有以<lb/>
我復何為怒當轍定知孤艷訴不平曉來哀笳噴窻裂<lb/>
明朝百蘤豈不好得魚縱珍非丙穴春風晚賜桃杏寵<lb/>
琥珀調膏誤成纈寒英謝去亦機警且禀嚴冬令如鐵<lb/>
　　　顧景蕃訪大年姪昆仲留宿細栁軒夜論詩律<lb/>
　　　輒及老朽大年作長篇調景蕃末章見稱過實<lb/>
　　　且欲盡借拙詩因次其韻為謝<lb/>
平生不依南路徐斗升寄活真魚濡了知浮名誰得䘮<lb/>
<pb n="KR4d0149_WYG_002-5b"/>
定自有數相乘除朅來雲卧澗壑底槁項不減霜松臞<lb/>
里中能詩二三友安歩過我無庸車要湏文字賞雌霓<lb/>
未暇詼謔翻娵隅談天坐聴落鐻屑蹇歩那敢争先驅<lb/>
顧侯風味更嚴苦家貧闕辦三韭菹龜腸撐突五千巻<lb/>
底用㑹稡箋蟲魚文如楚賔醉後藁下筆應得銀盆㪺<lb/>
近聞晝犯細栁壁酒闌罷歌却驪駒未妨仲子工料理<lb/>
珠緋餞歸懐不虚想當展緘疾讀時新飈䇿䇿驚籧篨<lb/>
主人韻髙絶少可客亦未易折簡呼末章字字關老朽<lb/>
<pb n="KR4d0149_WYG_002-6a"/>
愛我如愛屋上烏吾家兄弟俱人傑飽聞石氏多珊瑚<lb/>
莫云癡叔良不癡乆諱筆硯陪樵蘇諸郎胷中氣吐霧<lb/>
咳唾自可回春枯少年得譽似勮勃他日不愧先楊盧<lb/>
儻見惡詩幸掩覆人所罵譏鬼揶揄<hi>大年之兄元齡其季耆年皆好學善</hi>
<hi>屬文云</hi>
　　　大年復用前韻賦詩見贈亦次韻答之<lb/>
燭龍停邊天歩徐酒薄肉乾唇不濡漫郎憐我困蒸溽<lb/>
為送古風専掃除山頭逢君日乍午作詩瘦似僊人臞<lb/>
<pb n="KR4d0149_WYG_002-6b"/>
展緘初疑走甘露熟讀政似鏘鸞車世間癡兒浪揺吻<lb/>
談空説有天一隅我今𠖇頑老不入十年此路空馳驅<lb/>
邇來病廢關藥裹枵腹日厭葵菽菹窻間敗毫積霜笴<lb/>
架上蠧帙繁書魚錢神無耳未易使斗宿不靈那可㪺<lb/>
誰門有士料理得隨地駔駿吾家駒三珠連樹價亡敵<lb/>
一鶚掣韝名不虚近聞掃徑避袢暑竹杖青鞋一籧篨<lb/>
枕中邯鄲夢不到户外孔賔渠自呼讀書瀾翻惜晝短<lb/>
㡬欲挽斷三足烏鼎來説詩劇有味令我坐享商之瑚<lb/>
<pb n="KR4d0149_WYG_002-7a"/>
斯文所喜未中絶五字復見李與蘇遺音當從牛鐸證<lb/>
廢律安取焦桐枯亦知大國功九合一時盟㑹收㣲盧<lb/>
願持狗尾彊貂續未妨舉手遭揶揄<lb/>
　　　次韻莫養正縣丞獨㳺錢塘南北山<lb/>
老丞拄笏中了了坐閱雲隂變昏曉何為兩脚苦未停<lb/>
意在髙山知者少昨日春從湖上歸頗覺沙鷗已馴擾<lb/>
逰人但遲簫皷來滓穢清虚亦何好君今獨行真得計<lb/>
自有青螺如髻繞歸來古錦開詩葩筆下縱横發天巧<lb/>
<pb n="KR4d0149_WYG_002-7b"/>
遨頭舊屬羅浮伯半夜春風鳴騕褭至今湖山索價髙<lb/>
妙語湏君時一掃雖然願君且努力掛冠歸休未宜早<lb/>
要當千户享封殖豈但全家荷温飽此時還鄉頭未白<lb/>
萬錢買山慰潦倒摩挲拄杖不相忘更伴重巒細窮討<lb/>
　　　讀錢神論偶成<hi>并引</hi>
　　　　昔魯褒論錢神蓋嫉時而為之政如太史遷<lb/>
　　　　為貨殖作傳豈無意哉予竊隘之以謂世間<lb/>
　　　　貧富如人夀夭委運而已則胷中未有不釋<lb/>
<pb n="KR4d0149_WYG_002-8a"/>
　　　　然者故即是意而賦詩欲以自廣豈未能免<lb/>
　　　　俗耶<lb/>
君不見王衍談天喙三尺繞床阿堵初未識又不見阿<lb/>
戎自執紅牙籌聚錢成癖老不休人生嗜好各殊趣盗<lb/>
跖孔丘更毁譽不如是非兩置之萬事欣然隨所遇貴<lb/>
人見錢地上流富人錢妖聲如牛醉時雖悟落幘語客<lb/>
至或忘障簏羞謾誇無耳可使鬼劉濞鄧通皆過計崔<lb/>
烈得名未掩臭陳萇小黠强稱美我今家徒立四壁憐<lb/>
<pb n="KR4d0149_WYG_002-8b"/>
渠一箇也不得不願腰纒十萬上揚州安用呼盧百萬<lb/>
供一擲但要時逢好事人恰有青銅滿三百<lb/>
　　　次韻富季申著作對雪<lb/>
瓮中凍蟻欲浮白主人醉呼嗔惡客到床不省雪作魔<lb/>
半夜扶頭驚曉色因風初愛横斜好侵户更憐飄洒宻<lb/>
為梅洗粧却鈆粉與竹䕶萌封繭栗瀛州有士漫為郎<lb/>
要㸔諸郎上槐棘不妨病骨倚故絮且忍饑腸待新麥<lb/>
君今筆陣獨横掃冷屋無人夜鳴鏑快雪快晴吾弗憂<lb/>
<pb n="KR4d0149_WYG_002-9a"/>
君詩自有回天力<lb/>
　　　過龍井辯才退居<lb/>
南山北山天接連西湖環山水涵天佛宫鱗鱗割人境<lb/>
勝日杖履相周旋乆聞龍井未得到神龍卧靳俗語喧<lb/>
脫身干戈偶不死歩屧十里沙石堅眼明見此屋突兀<lb/>
修廊廣殿鐘鼔傳笋芽供羮坐取飽茶乳沃舌聴談禪<lb/>
塔中老人呼不起至今牆壁尚熾然諸孫其誰嗣衣鉢<lb/>
但見持律俱精専吾身誤落世纓網白髪未解憂患纒<lb/>
<pb n="KR4d0149_WYG_002-9b"/>
問龍乞地一席許作庵共結香火縁<lb/>
　　　題子温姪舫齋<lb/>
江湖著身鷗作鄰平生踏浪不踏塵晚從闤闠寄行李<lb/>
旋飾舫齋聊冩真夜闌闕月雲頭湧風月填窻不成夢<lb/>
團欒十口似浮家顛倒一生如破冡君看世事風打頭<lb/>
奔濤濺浪何時休不如問錢多買酒萬斛與君共拍浮<lb/>
　　　謝人恵團茶<lb/>
春隂養芽鍼鋒鋩沆瀣養膏氷雪香玉斧運風寳月滿<lb/>
<pb n="KR4d0149_WYG_002-10a"/>
宻雲候雨蒼龍翔恵山寒泉第二品定武烏甆紅錦囊<lb/>
乳花元屬三昧手竹齋自試魚眼湯老生酸寒極堪笑<lb/>
藜莧拄腹書撐腸修貢之餘逺分寄懷璧其罪渠敢當<lb/>
應憐晝睡湯餅惡為洗一春蝴蝶狂<lb/>
　　　謝人送炭<lb/>
竈煙荼毗霜後林短椽脫煙烏不黔樵童豈惜龜兩手<lb/>
入市論價輕千金向來㡬作溝中斷漫㓕青黄誰過眼<lb/>
焉知負荷鑪錘功煨燼猶堪借餘暖夜闌吼空風力豪<lb/>
<pb n="KR4d0149_WYG_002-10b"/>
平明雪山平屋髙生柴帶葉冷不燄毁車充薪車脚勞<lb/>
故人十縛起衰朽生遣寒灰撥紅獸解衣挾纊不足云<lb/>
那復區區論炙手<lb/>
　　　秋意<lb/>
凉颷吹樹砧聲急窻户玲瓏秋氣入井桐彫葉减清隂<lb/>
漙露無聲金荻泣壁間唧唧候蟲鳴庭下衰蘭送客情<lb/>
客懐無金酒膽薄朗月入簾魂魄驚人生萬事今猶昔<lb/>
不獨炎凉天地隔平明把鏡照衰顔還有新霜助狼籍<lb/>
<pb n="KR4d0149_WYG_002-11a"/>
　　　景蕃還所借詩巻并辱以詩輒次韻<lb/>
詩家難傳最上路汝南雪令排鹽絮至今白戰亡此手<lb/>
我欲重參愧遲暮虎頭文字逼前輩衮衮屢䝉分尺素<lb/>
天閑老驥日千里何用鹽車追蹇歩向來擊賞楓落句<lb/>
見不及聞君已誤報之錯刀竟坐癡他日塵昏磨不去<lb/>
　　　景蕃復和再次韻<lb/>
詩壇乳臭妨賢路寄食將軍慚漂絮君今自築五言城<lb/>
坐遣降俘嘆來暮從來白俗不入眼并案閨房累蠻素<lb/>
<pb n="KR4d0149_WYG_002-11b"/>
<hi>公新遣愛姬故云也</hi>連篇贈我刹那頃更陋建安誇七歩珍藏敢<lb/>
比飛鳥章字脫無人正訛誤為君傳冩不得辭政恐終<lb/>
隨靁電去<lb/>
　　　過南美軒讀汪彦章倪巨濟詩用壁間韻<lb/>
笻杖芒鞋野性馴偶尋幽歩到祗園琅玕千本日應長<lb/>
㺯影揺風清䕃繁未堪截管變律吕且乞汗青傳子孫<lb/>
壁間舊有故人題妙語洒落今仍存那憂積雪折老幹<lb/>
豫借暖律生枯根我來二子更南北惟有此君堪與言<lb/>
<pb n="KR4d0149_WYG_002-12a"/>
　　　允中大夫兄召客賞海棠屬予賦詩<lb/>
枝頭桃李半狼籍浪説春風借顔色海棠斬新一様紅<lb/>
錦絲欲墮嬌無力主人連日被渠惱無䖏分疏更招客<lb/>
重羅作幕裙作圍麗人行酒客賦詩挽定春光不得放<lb/>
忍看落紅零亂時<lb/>
　　　次韻大年見貽長篇<lb/>
莫誇兒啼賞英物莫振豺聲露蠭目一朝官府生平地<lb/>
即是髙明鬼瞰屋夜郎窮囚罪瀕死頗費故人解官贖<lb/>
<pb n="KR4d0149_WYG_002-12b"/>
世間萬事真戯耳變化何殊臂伸縮漫郎紛華老不入<lb/>
坐掃降魔如破竹曾從處士學礪齒安用貴人强推轂<lb/>
夜䝉衲被生春温午饌伊蒲飽園蔌綺羅曵地初不知<lb/>
海陸窮珍定何族自云百念已灰冷栩栩胡為晝揺腹<lb/>
似聞蟻穴得侯封不借波臣譏斗粟何妨枯骨話王樂<lb/>
政恐三彭加譴督夢囘敢起尋鹿想謝去已深防蠆毒<lb/>
危㡬何處烹五鼎佳傳誰人米千斛朱軒雖享眼界榮<lb/>
青史那逃身後戮聊陪洗馬痼煙霞自逐天隨甘枸菊<lb/>
<pb n="KR4d0149_WYG_002-13a"/>
雖然丈夫有出處尺蠖之伸未為曲他年弓旌恐不免<lb/>
釣渭築巖終夢卜㑹看鵬翼擊天池更想於菟嘯風谷<lb/>
此時願君益機警墮甑欣然了榮辱脫身蟬冕歸去來<lb/>
吳市空關隠梅福却伴山中赤松逰儻見海上蟠桃熟<lb/>
吾言有徴勿浪云龜筮亦從神所告<lb/>
　　　酒官張君造麴以十八仙為名作詩戱之<lb/>
舊聞飲中有八仙日多鐺杓相周旋今之十八豈其裔<lb/>
何為復效枕麴眠癡人但作從事呼妄起清濁分聖賢<lb/>
<pb n="KR4d0149_WYG_002-13b"/>
那知風味古無有名字真從天上傳留侯舊與赤松㳺<lb/>
餘韻到今千百年看君風骨頗似祖日酌九醖追天全<lb/>
我嗟譜系漫難考流落恐縁濡髪顛窮愁政在禁酒國<lb/>
未免口角生饞涎出門欲作一斗計誰乞三百青銅錢<lb/>
　　　文之顧景蕃登子温舫齋不遇拈韻賦詩予亦<lb/>
　　　和之<lb/>
漫郎不省塵中走湖海收舟浄無垢規摹畵舫作齋館<lb/>
似要窻間過山岰平生張緒本豪放人物風流記官栁<lb/>
<pb n="KR4d0149_WYG_002-14a"/>
不應篷底了生涯定是寓言猶十九顧侯自説虎頭孫<lb/>
黠不論功癡已乆入門浪喜布帆在興盡中流漫回首<lb/>
更將險語困嘲謔詩膽故應大如斗我窮政似老侯喜<lb/>
持竿覔魚不供口愛君馬上醉眼花萬斛龍驤落盃酒<lb/>
未湏腰笏煩易于且熟他年濟川手<lb/>
　　　送顧景蕃蹔還浙西<lb/>
牆頭飛花如雪委牆根老栁絲垂地春政濃時君不留<lb/>
山路曉風鳴馬箠濤江入眼浪千尺想見吳儂問行李<lb/>
<pb n="KR4d0149_WYG_002-14b"/>
田園乆荒漫檢校親舊相逢半悲喜行朝諸公訪人材<lb/>
故人新賜尚書履袖中有䇿可則陳君亦因行聊爾耳<lb/>
　　　次韻大年當暑午枕<lb/>
道人曾得却暑方烈日卓午心清凉書齋長物復何有<lb/>
含風竹簟八尺長睡魔乆困世喧閧乍入寂境如還鄉<lb/>
嗜茶嘗膽汝藥石煮餅炊飯吾津梁古來至人具法眼<lb/>
淨穢天女猶皮囊坐禪入定了十刼睡蛇有口難螫傷<lb/>
要當尋師漸磨洗想子已聚三月糧<lb/>
<pb n="KR4d0149_WYG_002-15a"/>
　　　古律詩戯簡汪彦章學士<lb/>
湖邊樂色喧絲筦湖上春風桃李晚使君招客試行樂<lb/>
粉面如花照金琖知君好事已數徃想見清隂集飛繖<lb/>
傾家共尋一日勝得醉寧論萬金産誰憐有客扄户牖<lb/>
坐抱窮腸讀書嬾登樓追望不堪東一片飛虹掛愁眼<lb/>
　　　清㣲軒詩<lb/>
君不見楚王宫中多諛臣雌雄之說徒紛紛大空槖籥<lb/>
本平施安有煩寃愁庶人又不見若耶溪上帆如駛朝<lb/>
<pb n="KR4d0149_WYG_002-15b"/>
南暮北隨人意令行由天不由人豈為舟人採薪計君<lb/>
今面山開兩扉恬養不為居所移方床曲几淨無暑有<lb/>
聲南來清且㣲清似太虛無滓穢㣲如少女生妍媚軒<lb/>
中稚竹亦粲然快與主人便晝睡不湏驟吹六律管不<lb/>
用緩鼓五絃琴㑹當月夜君家去却扇扶座開煩襟<lb/>
　　　謝范信中鈐轄恵笋炙<lb/>
野人敗壁屋數椽枯腸如龜復如蟬未憂飽死笑方朔<lb/>
且要臞形追列僊故園千本籜龍兒輕靁殷戸争蜿蜒<lb/>
<pb n="KR4d0149_WYG_002-16a"/>
凍泥封根手自斸一箸可當百味鮮朅來曹南風土惡<lb/>
虀飯酸嘔羊酪羶君家何從得此品新馥恵我驚饞涎<lb/>
便當過門乞餘炙未信羮釡聲轑然<lb/>
　　　伯㝢給事築漫吾亭却寄<hi>僕乆不見伯㝢乃作數語問之詩不足道</hi>
　　　<hi>也</hi>
漫郎昔為補衮客面如嚴霜心如石手披逆鱗不作難<lb/>
肯為俗人借顔色十年收身𣺌江湖胷中了然一事無<lb/>
焚香黙坐已忘我酌酒賦詩聊漫吾秋風藕花開十丈<lb/>
<pb n="KR4d0149_WYG_002-16b"/>
新築危亭枕其上客來口噤不得語晚節自愛恐招謗<lb/>
别君戃怳不記年笈中諫紙尚㡬畨笭箵寄隠亦暫耳<lb/>
漫乎漫乎誰謂然<lb/>
　　　新安程昭文秀才恵子鵝菱角乳棃并鮑清筆<lb/>
新安故人哀我貧尺素自書五朶雲為憐劉毅遺鵝多<lb/>
烹食豈慚王右軍烏蓤脫水銳芒角乳棃包裹飣座珍<lb/>
燒腸饑火得暫温竊食竈鬼嗟不仁來書習氣徑未掃<lb/>
十枝尚遣中書君急湏整駕詣齋閣滿請尊酒重論文<lb/>
<pb n="KR4d0149_WYG_002-17a"/>
　　　次韻曾端伯户部初春遣興<lb/>
春風入手㡬畨雨醖釀春愁推不去琳館道人初未忙<lb/>
被底掀髯聴粥皷那知春色到桃溪千樹開花人掩扉<lb/>
路傍垂栁已如許青眼招春春不違曉來東郊信兩脚<lb/>
折屐衝泥尚供著枝間啼鳥勸提壺君省此聲何處惡<lb/>
平生廣平心石堅未暇徐庾誇清妍句中試下一轉語<lb/>
突過翰林詩百篇龍鍾似我豈宜說不獨詩窮官亦拙<lb/>
向來一錯鑄不成底用辛勤六州鐵<lb/>
<pb n="KR4d0149_WYG_002-17b"/>
　　　老白堂<lb/>
君不見三朝魏公拓天手旌節言歸介眉夀築堂自榜<lb/>
醉白名自借清風洗塵垢又不見峨眉山中謫仙人玉<lb/>
堂詞翰生風雲每評香山輒自喜欲向集賢重冩真古<lb/>
人名懸日杲杲千載貽人不貪寳君今誦味佚老句乞<lb/>
身投閒不待老草堂寂寂松桂生溪山四時供醉吟未<lb/>
必翛然便忘世新詩時亦過雞林<lb/>
　　　靈壁石<lb/>
<pb n="KR4d0149_WYG_002-18a"/>
十年此地征塵染誰與山川還舊觀九華小様出君家<lb/>
要續箇中消息斷此郎與山對立玉几上重重見陵谷<lb/>
安知可備宫架懸樂府待之八音足他山豈無石一拳<lb/>
如琮斷方璧斷圓不如此峯真巧具六窻七竅俱天然<lb/>
君今落帆錫山近挈石尋泉丫無恨㑹湏潄石更枕流<lb/>
世事入門君勿聴<lb/>
　　　讀李長吉集詩<lb/>
唐家諸王滕薛親官府白日生風雲此身豈患財不足<lb/>
<pb n="KR4d0149_WYG_002-18b"/>
安用盈車載錢緡飄然後出有長吉冰姿鶴骨真天人<lb/>
錦囊不貯一箇錢收拾眼中無盡春世儒强作富貴曲<lb/>
刻畫無鹽恐非真請看巻後將進酒酩酊一句了伯倫<lb/>
李宗系出𤣥元孫𤣥元稱帝李稱臣玉樓無人可作記<lb/>
應湏此子當此文從來不解進士語多謝昌黎為解棼<lb/>
　　　藥名七夕行<lb/>
雲斾萎蕤霞作裾風静半天河有無同槃夜結合歡帶<lb/>
織女新嫁牽牛夫古今此㑹從容少百合未諧甘草草<lb/>
<pb n="KR4d0149_WYG_002-19a"/>
預知仔細屬明年續斷猶勝弓弩絃<lb/>
　　　謝賜御書臨晉唐帖三軸<lb/>
上帝圖書照東壁宸毫作字同羲畫晉唐舊帖乆氣索<lb/>
數本僅收煨燼厄硬黄小試毛頴功手蛻千年垂露蹟<lb/>
巧偷豪奪㡬蒼黄晚御清都顔咫尺鍾王行草日失真<lb/>
神氣頓還三昩力諸天䕶法宫殿深九虎守闗雷雨隔<lb/>
那知分賜下人間螻蟻㣲臣亦懐璧恩均掲榜誇玉堂<lb/>
事陋登床攫飛白欽惟聖學自天縱嗜好從來屛聲色<lb/>
<pb n="KR4d0149_WYG_002-19b"/>
青規文字屢䇿勲沾丐椒房猶翰墨彤管摛筆侈珍貺<lb/>
寳唾落牋留小刻從今不愧蔀屋空㑹有虹霓光四塞<lb/>
</p>
<p>
</p>
  </div>
</body>
</text>
</TEI>
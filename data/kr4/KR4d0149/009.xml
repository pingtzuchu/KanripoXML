<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窓集巻九</head>
    <p>
<pb n="KR4d0149_WYG_009-1a"/>
欽定四庫全書<lb/>
　東窓集巻九　　　　　　宋　張擴　撰<lb/>
　　制四<lb/>
　　　婕妤慕氏轉婉儀制<lb/>
勅治自六宫實遴賢才之選名參一品式彰命數之崇<lb/>
申錫贊書寵隆邦媛具官慕氏娟靚毓質惠和秉心蘭<lb/>
蘊國香雅髙服媚之譽玉由徳貴獨厚粹溫之資頃傅<lb/>
先朝實勤内助史貽彤管記説懌於無窮秩亞四星侈<lb/>
<pb n="KR4d0149_WYG_009-1b"/>
光華於近列祗朕渙渥益務欽承<lb/>
　　　婕妤魏氏轉修容制<lb/>
勅隂敎修明蓋求端於内治宸嚴密勿毎稱重於名流<lb/>
眷時碩媛之良申錫綸言之渥具官魏氏性柔而靜行<lb/>
懿而芳進退循環珮之和婦儀甚謹居處蹈箴圖之訓<lb/>
女則惟新頃傅先朝克勤乃職禮先諸御已華弓韣之<lb/>
聮秩見上公益峻宫闈之列永保令聞式稱異恩<lb/>
　　　袁柟除大理寺丞制<lb/>
<pb n="KR4d0149_WYG_009-2a"/>
勅具官某棘寺設官衆矣皆奉三尺律以從事重人命<lb/>
也惟時臣屬厥選甚髙以爾持論之公秉心之恕見於<lb/>
詳讞已試可觀兹惟序遷時亦因任往祗朕命尚勉之<lb/>
哉<lb/>
　　　周楙除大理寺丞制<lb/>
勅具官某惟古先哲王明慎用刑好生之仁逺邇周浹<lb/>
雖一時徳意之孚亦治獄之官得其人也以爾持心近<lb/>
厚臨事不欺用因其能俾丞棘寺往服明訓益盡心焉<lb/>
<pb n="KR4d0149_WYG_009-2b"/>
　　　呉㮚葉庭珪並除大理寺丞制<lb/>
勅具官某先王盛時史以獄成告于正正聴之正以獄<lb/>
成告于大司冦司冦聴之夫正之為官舊矣膺是選者<lb/>
可非其人哉以爾㮚學識兼明持議不撓以爾庭珪靖<lb/>
共自勵行已有方棘寺為丞效見已試就陞厥次往哉<lb/>
惟欽<lb/>
　　　李志行燕仰之並大理寺丞制<lb/>
勅具官某等朕惟好生之徳期于無刑擇近厚之人俾<lb/>
<pb n="KR4d0149_WYG_009-3a"/>
之議獄佐治廷尉莫如諸丞以爾志行持心甚平臨事<lb/>
不茍以爾仰之吏能世濟精敏有聞列職詳刑効見已<lb/>
試就陞厥次因任爾能益究乃心以圖報稱<lb/>
　　　衛尉寺丞宋維可大理寺丞制<lb/>
勅某等朕經啓九有寵綏黎苗妙簡羣材外康庶政及<lb/>
勞而賞唯恐後焉以爾等雋軌飛聲慶門濟美當官自<lb/>
竭奏課居多是用進秩天臺升華禮寺或參榮於棘路<lb/>
實並茂於朝恩更勵乃誠以圖來効可<lb/>
<pb n="KR4d0149_WYG_009-3b"/>
　　　程唐除大理寺丞制<lb/>
勅古之君子以經術飾吏政以春秋決疑獄夫法固儒<lb/>
者之事也朕鄭重司冦之職遴擇廷尉之選欲其用律<lb/>
咸傅古義今汝往丞于理勉服朕訓學古議事以佐而<lb/>
長<lb/>
　　　莊同孫除大理寺丞制<lb/>
勅李寺長屬不專取法家必參用士人仁哉我祖宗之<lb/>
心焉爾恬靜之操溫醇之文頃嘗獻言有益治道頌臺<lb/>
<pb n="KR4d0149_WYG_009-4a"/>
列屬澹然自守擢丞廷尉其選益髙曰欽恤曰審克云<lb/>
者皆汝所素講否則一獄吏所決耳豈以煩儒臣哉往<lb/>
究乃心嗣有明陟可<lb/>
　　　前權雄州防禦推官張天占前天平軍節度推<lb/>
　　　官知遂州道寧縣事韓鐸前權府州軍事判官<lb/>
　　　張禧可並大理寺丞制<lb/>
勅具官某等或決科從仕或延賞入官並有良吏之資<lb/>
外從諸侯之幕臺章言狀銓筦條勞辨職者敏幹可稱<lb/>
<pb n="KR4d0149_WYG_009-4b"/>
字民者拊循有効用擢王官之列且丞刑寺之聮勉思<lb/>
後勤勿渝素守可<lb/>
　　　玉輅黄麾仗成莫將轉左朝奉郎制<lb/>
勅朕惟國家文物之盛時有車輅旂常之異制藏在官<lb/>
府用昭等威肆朕纂承禮文殘闕比詔探討稍新其儀<lb/>
揆日度材不愆于素匪我近列疇若予工具官某議論<lb/>
詳明風猷敏劭參酌今古以濟事宜善綿蕝于一時幾<lb/>
鼎新於百度肅彼在列入觀于庭衆志惟熙蓋上考周<lb/>
<pb n="KR4d0149_WYG_009-5a"/>
公之典羣目所視咸喜見漢官之儀用褒陟於文階以<lb/>
増華於從槖往祗朕命益勵乃心<lb/>
　　　莫將復左朝奉郎制<lb/>
勅具官某服在近班居多令譽議論甚偉善專對于四<lb/>
方聲猷益孚遂升華於八座<lb/>
　　　張子儀轉右朝奉郎制<lb/>
勅具官某以爾婉畫與聞小心可倚周旋之久見謂賢<lb/>
勞宜頒増秩之恩以最第功之賞<lb/>
<pb n="KR4d0149_WYG_009-5b"/>
　　　徽宗皇帝冊寶轉左朝奉郎制<lb/>
勅具官某朕欽惟徽考諡號未稱無以光昭先烈乃稽<lb/>
故事奉上冊寶一時制作繄繕工是賴以爾彊識博聞<lb/>
練達國典在公夙夜帥屬惟勤迄玆禮成宜舉明賞増<lb/>
秩一等用勸爾能<lb/>
　　　郭旦降左奉議郎制<lb/>
勅具官某筦庫之利科條浩繁檢校拘催實賴能吏爾<lb/>
為郡丞懵不更事奉命怠忽寖失闗防使者以聞既從<lb/>
<pb n="KR4d0149_WYG_009-6a"/>
吏議鐫秩二等尚務省循<lb/>
　　　趙抗轉右奉議郎制<lb/>
勅具官某朕比遣侍從將使指於京畿之西爾為之屬<lb/>
克祗厥事宜頒信賞以旌其勞増秩之榮益思報稱可<lb/>
　　　費植換給左奉議郎制<lb/>
勅具官某間者屯兵陜西取給蜀道爾以健敏與有勞<lb/>
能俾増厥官以為趨事者之勸<lb/>
　　　孟子禮轉右奉議郎王伯序万俟允中並轉右<lb/>
<pb n="KR4d0149_WYG_009-6b"/>
　　　承直郎王濩轉右文林郎制<lb/>
勅具官某<hi>上詞同</hi>幹敏得人事無不濟肆増厥秩用旌爾<lb/>
勤<lb/>
　　　李汝明轉右奉議郎制<lb/>
勅具官某朕比下鬻田之令以佐國用汝能究心不擾<lb/>
而事集推此可以觀百里之政矣何愛一官以示旌勸<lb/>
　　　周聿復右奉議郎制<lb/>
勅<hi>上詞同</hi>具官某早以才猷屢膺任使為卿棘寺議刑髙<lb/>
<pb n="KR4d0149_WYG_009-7a"/>
平允之稱贊治民曹裕財善阜通之術<hi>下詞同</hi>
　　　李易除給事中制<lb/>
勅言揚徳進朝廷實萃於羣賢地禁職親東西尤嚴於兩<lb/>
省矧黄扉乃出納之地而夕郎專論駮之司儻非其人<lb/>
豈以輕授具官某蘊自得之學負兼人之材名先諸儒<lb/>
文配前哲訂曲臺之禮論必據經守柱史之官言皆有<lb/>
法進掌絲綸之久益殫潤色之工其更瑣闥之嚴以髙<lb/>
殿内之列往思舉職奚俟予言<lb/>
<pb n="KR4d0149_WYG_009-7b"/>
　　　趙揆起復修武郎御前副將制<lb/>
勅具官墨縗從戎事存典禮既狥國家之急難申人子<lb/>
之私以爾驍勇知名久親行陣雖在苫塊未忘艱難其<lb/>
起莅於故官庶移忠而自効<lb/>
　　　左朝議大夫趙勰等係張中孚麾下將佐特免<lb/>
　　　塾减復舊官制<lb/>
勅具官某等頃從大將入覲中朝有嘉事上之忠宜厚<lb/>
念勞之寵雖有司例加裁抑欲示以公然明君終務優<lb/>
<pb n="KR4d0149_WYG_009-8a"/>
容盡還其秩往祗渙渥無怠欽承<lb/>
　　　冀彥明復閤門宣贊舎人添差兩浙西路兵馬<lb/>
　　　副都監制<lb/>
勅具官某朕操刑賞之柄以馭羣臣視其職業之勤惰<lb/>
而陞黜之初無容心也以爾頃緣攀附之恩祗事左右<lb/>
坐累鐫職亦既踰時夙夜在公有賞可録其還舊秩益<lb/>
務欽承<lb/>
　　　曽班復左朝請大夫范仲熊復右承議郎制<lb/>
<pb n="KR4d0149_WYG_009-8b"/>
勅具官某等朕修好殊鄰既獲伸於孝養配天其澤用<lb/>
加惠於多方凡麗丹書悉從昭洗爾等頃以玷缺陷於<lb/>
惠文閲嵗滋深屢更赦宥其盡還於故秩宜益勵於後<lb/>
圖朕命惟休往承毋怠<lb/>
　　　王青阿李達竝補承信郎趙鋪馬趙七兒髙昌<lb/>
　　　哥劉三哥並補進勇副尉制<lb/>
勅爾等嚮化慕善脱身來歸忠義可嘉豈無勸賞肆命<lb/>
爾秩益殫乃心<lb/>
<pb n="KR4d0149_WYG_009-9a"/>
　　　呉援任武翼郎閤門宣贊舎人換右通直郎制<lb/>
勅具官某往嵗邊事繹騷震驚川陜爾父璘捍禦尤力<lb/>
卒以無侮朕甚嘉之比因入覲嘗以爾為請朕惟爾將<lb/>
家子乃能好學自愛使以藝業試于有司亦中程度易<lb/>
畀文階進參朝列於爾亦寵矣夫知臣莫若君知子莫<lb/>
若父朕知璘者也璘知爾者也爾其益自刻厲務立名<lb/>
節以為報上之圖則朕為人君璘為人父爾為人臣為<lb/>
人子皆亦有辭矣<lb/>
<pb n="KR4d0149_WYG_009-9b"/>
　　　韓宗顏永祐陵<graphic n="KR1238" url="https://raw.githubusercontent.com/kanripo/KR-Gaiji/master/images/KR1238.png" mimeType="image/png"/>宫用過地段特贈將仕郎制<lb/>
勅爾子忠恕以地臨陵寢願入于官嘉乃悃誠肆頒惠<lb/>
澤而乃請貤恩於汝朕益諒其志而從之寵及九泉庶<lb/>
以旌敎忠之訓也<lb/>
　　　賈堯民換給右通直郎制<lb/>
勅具官某間者川陜宿師饋餉尤急爾以健敏協濟惟<lb/>
勤承制遷官既被優賞易以真命往哉惟欽<lb/>
　　　史俁改右宣義郎制<lb/>
<pb n="KR4d0149_WYG_009-10a"/>
勅具官某朕恭惟梓宫言還中外興慕一時官屬迎䕶<lb/>
良勞爾在選中尤資幹略肆命更秩式旌其勞<lb/>
　　　呉芑特改右宣義郎制<lb/>
勅具官某間者宿兵京口列䕶長江分營屯則待次舎<lb/>
以居蓄糗糧則須倉庾以積庀工董役爾預有勞其從<lb/>
更秩之華以重赴功之勸<lb/>
　　　王濯降右宣義郎制<lb/>
勅具官某爾以民社之寄令于衡山縱失罪人政刑安<lb/>
<pb n="KR4d0149_WYG_009-10b"/>
在罰汝曠職用鐫一官往祗寛恩尚務循省<lb/>
　　　柴存換宣義郎監周陵廟制<lb/>
勅具官某朕存先代之後隆繼絶之恩所以彰國家之<lb/>
深仁奉祖宗之彞訓也爾周之裔孫於序應襲申錫書<lb/>
命俾易文階往羞蒸嘗毋廢厥祀<lb/>
　　　張杲除荆湖南路提㸃刑獄制<lb/>
勅具官某朕軫念黎元若保赤子慎擇一時忠厚之士<lb/>
付以諸路平反之權以爾操履靖共風猷敏劭更事任<lb/>
<pb n="KR4d0149_WYG_009-11a"/>
劇繁之久知民間疾苦之詳頃奉璽書往臨淛部宜更<lb/>
使節逺按湖湘朕視遐方有同軒陛爾其恪遵三尺申<lb/>
戒攸司使斯民自以不寃則汝職是為稱塞<lb/>
　　　晏孝純除江西提㸃刑獄制<lb/>
勅具官某明王官人因任而已用違其長則力勞而功<lb/>
弗濟名應其實則命下而人自孚矧夫獄市之重寄一<lb/>
路之使指可以非其人哉以爾智術疏通吏能精敏擢<lb/>
由棘寺之屬久列秋官之曹詳讞之論胷中既已洞然<lb/>
<pb n="KR4d0149_WYG_009-11b"/>
仁厚之心固宜見諸行事江西雖逺吏猾民頑汝為朕<lb/>
行何憂之有<lb/>
　　　馬居中除荆湖北路提㸃刑獄制<lb/>
勅具官某朕體天地之好生遵國家之成憲雖恤刑之<lb/>
詔為民屢下承命之吏折獄為良以爾忠厚存心彊明<lb/>
涖法入貳上方之政出分銅虎之符洊著能稱屢持使<lb/>
節朕惟重湖之北地廣人稠平反之權繄汝是賴往恪<lb/>
奉三尺之律以布宣一時之恩使民自以不寃則汝斯<lb/>
<pb n="KR4d0149_WYG_009-12a"/>
為稱職<lb/>
　　　呉傳除兩浙東路提㸃刑獄公事制<lb/>
勅具官某朕惟使者之選戒用本部士人非舊制也夫<lb/>
所貴乎賢士大夫者謂其知分義能守法徇至公也示<lb/>
人以不廣豈朕志哉爾氣節剛方操履修潔嘗為吾御<lb/>
史肅正朝綱雅有助焉今以母老請去朕用是舉浙東<lb/>
刑獄之寄付之蓋非獨便爾私也且持議忠厚不專惠<lb/>
文惟儒者能之汝其盡心平反申理寃滯入有以慰其<lb/>
<pb n="KR4d0149_WYG_009-12b"/>
親則爾職舉矣可不勉歟<lb/>
　　　王鈇除兩浙西路提㸃刑獄制<lb/>
勅具官某朕深懲法家奉三尺律令以從事苛刻少恩<lb/>
故於諸路平反必擇忠厚之人庶幾持議寛平輔以經<lb/>
術以爾儒學名家直清試吏風績之劭達于予聞煮海<lb/>
摘山已上裕民之最緩刑議獄宜從易節之華自淛以西<lb/>
皆吾輔郡往宣徳意益盡心焉<lb/>
　　　劉長源除湖南路提㸃刑獄制<lb/>
<pb n="KR4d0149_WYG_009-13a"/>
勅具官某朕子惠黎元明慎庶獄必求忠厚之士以付<lb/>
平反之權以爾學術該通風猷敏劭入補霜臺之屬直<lb/>
諒有聞出膺列郡之符恩威允濟往任湖湘之寄式專<lb/>
讞議之司使民自以不寃則汝兹為稱職<lb/>
　　　宣徳郎宗正丞楊畏可權發遣提舉夔州路刑<lb/>
　　　獄公事制<lb/>
勅某爾以經訓承學而文辭可觀載揆厥能宜有試擢<lb/>
監兹庶獄惟曰哀矜往訓乃僚其慎毋忽<lb/>
<pb n="KR4d0149_WYG_009-13b"/>
　　　通直郎著作佐郎豐稷可權發遣提舉利州路<lb/>
　　　刑獄公事制<lb/>
勅某爾以儒學有聞而頗稱澹黙試之莅事其殆不煩<lb/>
度比祥刑訓于厥属若予欽恤爾則有辭可<lb/>
　　　李鞉除福建路提㸃刑獄制<lb/>
勅具官某朕軫念黎元若保赤子慎擇一時忠厚之士<lb/>
付以諸路平反之權以爾操履靖共學識深逺嘉中外<lb/>
踐揚之久知民間疾苦之詳頃使嶺南清節甚著獄市<lb/>
<pb n="KR4d0149_WYG_009-14a"/>
所寄孰如汝宜其臨按於七閩庶廣宣於徳意<lb/>
　　　王賞除權禮部侍郎兼實録院修撰制<lb/>
勅文昌分職春官首於四時法從聮華貳卿次於八座<lb/>
是為髙選以待耆英具官某早中巍科見推令器襟懐<lb/>
冲澹雅忘聲利之囂學問淹該曲盡詞章之妙頃從蜀<lb/>
道召寘郎闈洊陞卿寺之聮遂峻少常之列朕方舉一時<lb/>
典冊之盛誰其尸之爾乃陳六經援證之詳禮無違者<lb/>
俾佐秩宗之治仍兼論譔之華益勵爾猷無煩多訓<lb/>
<pb n="KR4d0149_WYG_009-14b"/>
　　　王賞禮部侍郎落權字制<lb/>
勅朕及閒暇而厚文敎之修觀㑹通而緝中興之治旁<lb/>
資耆傑攝貳秩宗詳觀已試之能申錫為真之命具官<lb/>
某惇勵世之行摛華國之文非先聖之道則弗陳嘗於<lb/>
俎豆聞之矣陋有司之事而不習豈以玉帛云乎哉擢<lb/>
在從班彌堅素守屬家邦之有慶煥典冊以惟新載疇<lb/>
探討之勤宜被褒陞之寵不待秩滿朕猶慮嵗月之淹<lb/>
往以言揚汝宜罄忠嘉之報<lb/>
<pb n="KR4d0149_WYG_009-15a"/>
　　　紅霞帔張頑兒轉郡夫人制<lb/>
勅朕擇選良家入充婦職載疇祗事之久用疏増秩之<lb/>
榮具官某氏柔惠宅心溫恭率履早備掖庭之列居多<lb/>
夙夜之勤積譽彌芳渙恩斯渥筓珈被飾式彰象服之<lb/>
宜湯沐啓封并厚小君之寵往欽朕命益既乃心<lb/>
　　　皇太后姪女韋十娘封郡夫人制<lb/>
勅朕荷上天之垂祐席列聖之儲休文母言還中外協<lb/>
慶宜頒異數以寵近姻具官某氏賦性靜專凝姿婉孌<lb/>
<pb n="KR4d0149_WYG_009-15b"/>
早閑姆訓業不廢於組紃雅佩女箴動必遵於彞則屬<lb/>
奉慈寧之養爰疏肺腑之恩用錫號於小君仍啓封於<lb/>
名郡往祗渙渥益務欽承<lb/>
　　　資政殿大學士左朝請郎提舉臨安府洞霄宫<lb/>
　　　鄭億年故妻韓氏贈咸安郡夫人制<lb/>
勅朕登俊良秩視二府愍其内助之懿不及同陞之榮<lb/>
載舉徽章以昭異數具官故妻某氏蟬貂華胄詩禮名<lb/>
家嚴恭力蘋藻之羞柔順協姑嫜之奉有嘉乃徳善相<lb/>
<pb n="KR4d0149_WYG_009-16a"/>
其夫壽嗇於天義乖偕老屬兹進拜之始宜申追贈之<lb/>
隆錫號小君永光幽壤<lb/>
　　　程瑀除兵部侍郎兼侍讀制<lb/>
勅文昌貳卿莫髙於武部金華勸讀式重於儒臣我有<lb/>
老成克膺是選具官某器識渾厚執節剛方行兼忠孝<lb/>
之純學探聖賢之奥繩愆諫省早推補衮之功平奏東<lb/>
臺夙藹囘天之譽踐揚滋久望實益孚比走召於逺方<lb/>
亟對揚於便殿十年去國恍驚華髮之多一節事君終<lb/>
<pb n="KR4d0149_WYG_009-16b"/>
念赤心之在往祗舊服益勵乃猷渇聞啓沃之言佇爾<lb/>
清閒之燕<lb/>
　　　程瑀兼資善堂翊善制<lb/>
勅朕惟宗藩就學習與性成肆求端良之人以資調䕶<lb/>
之力得諸侯列申錫贊書具官某内剛而懐君子之仁<lb/>
辭寡而具吉人之徳任牧養之寄則風俗為之純厚居<lb/>
獻納之地則朝廷賴以尊榮進陪資善之游實藉老成<lb/>
之助爾其夙夜匪懈輔以多聞庶幾易直子諒油然而<lb/>
<pb n="KR4d0149_WYG_009-17a"/>
生動容周旋咸中於禮是為稱職予則汝嘉<lb/>
　　　羅汝楫除御史中丞制<lb/>
勅御史府寄朝綱之嚴任責惟重中執法居風憲之長<lb/>
得人尤艱儻非耆髦曷副遴選具官某天資直諒徳宇<lb/>
靖深談聖經立言之微初無牴牾論治世為政之要皆<lb/>
可施行自膺獻納之聮益著彌縫之效淵衷簡在公議<lb/>
攸歸毎嘉疾惡好善之誠豈復吐剛茹柔之失其輟諫<lb/>
垣之峻往陞專席之崇夫猛獸在山何憂藜藿之採積<lb/>
<pb n="KR4d0149_WYG_009-17b"/>
隂閉嵗愈知松栢之堅方倚老成奚俟多訓<lb/>
　　　冉泉起復左武大夫文州刺史秦繼起復左武<lb/>
　　　大夫御前将官制<lb/>
勅干戈衛社義莫重於事君衰絰臨戎禮蓋存於知變<lb/>
具官某早親行陣屢著勲勞適遭家艱服在苫塊當徇<lb/>
公家之急務從一切之宜移孝為忠往祗舊服<lb/>
　　　李檉除太府寺丞制<lb/>
勅具官某貢賦之法外府是司惟時丞屬推擇尤慎以<lb/>
<pb n="KR4d0149_WYG_009-18a"/>
爾學術該洽吏能敏彊疇其譽處之休俾預甄升之列<lb/>
往佐而長益務交修<lb/>
　　　譚知黙除太府寺丞制<lb/>
勅具官某外府掌財用出入之數惟時丞屬尤務得人<lb/>
以爾性資疏通吏事精敏俾任厥職亦因其能往究乃<lb/>
心以贊而長<lb/>
　　　嚴抑除秘書丞兼史院檢討官制<lb/>
勅具官某朕惟省寺之官莫重於三丞而圖書之府視<lb/>
<pb n="KR4d0149_WYG_009-18b"/>
奉常宗正尤為清峻倘非其人豈以輕授以爾記問贍<lb/>
博文詞英華久膺繙校之勤彌勵靖共之操就升厥次<lb/>
式副僉諧仍兼編摩往究餘力<lb/>
　　　田彥章承襲銀青光禄大夫檢校國子祭酒監<lb/>
　　　察御史知溪洞珍州制<lb/>
勅具官某朕疏恩渙寵以懐逺人爵秩土疆聴其世襲<lb/>
爾父久奉職貢慕義甚勤今兹淪亡朕用愴愍參稽舊<lb/>
制錫爾命書往務欽承毋忘忠恪<lb/>
<pb n="KR4d0149_WYG_009-19a"/>
　　　葉庭珪除太常寺丞陳履除大理寺丞制<lb/>
勅具官某等奉常禮樂之司大理人命所繫寺事甚重<lb/>
以爾庭珪操履靖共好學忘倦以爾履材資敏劭為政<lb/>
有方往祗厥官宜思自勵朕既得因能之要而爾等亦<lb/>
有事君之休<lb/>
　　　石延慶除國子監丞制<lb/>
勅具官某朕投戈息馬議廣成均雖長貳博士未修故<lb/>
官然令具法詳責之丞也舊矣以爾文采英發見推士<lb/>
<pb n="KR4d0149_WYG_009-19b"/>
林嘗為師儒典敎宗屬今朕命汝亦因其能往究典章<lb/>
以稱朕恢儒右文之意也<lb/>
　　　馬延之提舉江東路茶鹽李莫信提舉廣東西<lb/>
　　　路茶鹽制<lb/>
勅具官某等朕惟茶鹽之利博矣竝山瀕海之家賴之<lb/>
以生養行商坐賈之民資之以阜通國家立為良法俾<lb/>
部使者推而廣焉操其贏餘以佐邦用其任顧不重歟<lb/>
以爾延之詳練疏明吏能世濟以爾莫信重厚篤實儒<lb/>
<pb n="KR4d0149_WYG_009-20a"/>
雅自修使乘軺車往按諸路夫大江之左五嶺以南逺<lb/>
近雖殊委寄惟一其各欽於訓戒以克濟於事功<lb/>
　　　周之翰除大宗正丞制<lb/>
勅具官某朕惇敘九族厥有攸司丞於其間事亦闗決<lb/>
以爾學問材術有得于時俾踐厥官僉曰惟允其體朕<lb/>
强宗之意以助成信厚之風<lb/>
　　　髙閎除國子司業制<lb/>
勅具官某朕久厭干戈善載戢之計肇復學校恢右文<lb/>
<pb n="KR4d0149_WYG_009-20b"/>
之圖維時司業之聮實貳成均之政孰應遴選必取純<lb/>
儒以爾懐靜退之風得淵源之學早陞東觀洊列南宫<lb/>
縉紳所推譽處彌劭其為朕表倡縫掖作新斯文使士<lb/>
如平時則汝為稱職<lb/>
　　　常州晉陵縣横山潛靈廟龍冊封二字夫人制<lb/>
勅龍善變化潛升以時出雲山川施澤品彚眷功利之<lb/>
既溥宜爵秩之再頒横山髙廟龍母祈禱不愆靈狀顯<lb/>
著用寵加於命綍以錫號於小君祗服朕恩永綏爾祀<lb/>
<pb n="KR4d0149_WYG_009-21a"/>
　　　漳州威惠廟神英烈忠澤顯佑公加康庇二字<lb/>
　　　制<lb/>
勅朕慎名器非獨不以假人雖鬼神之幽必其跡狀暴<lb/>
白然後寵之以示公也惟爾神自唐以來廟食一方捍<lb/>
患禦災民實賴之利物之功久而彌著増崇顯號以昭<lb/>
威靈惟神尚克享之<lb/>
　　　潼州府顯濟威惠公加普應二字制<lb/>
勅惟神名載祀典血食一方水溢旱乾有祈必應受職<lb/>
<pb n="KR4d0149_WYG_009-21b"/>
不廢厥聞惟馨比觀奏章備狀靈跡申加顯號用渙湛<lb/>
恩<lb/>
</p>
<p>
</p>
  </div>
</body>
</text>
</TEI>
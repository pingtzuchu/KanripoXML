<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東牕集巻六</head>
    <p>
<pb n="KR4d0149_WYG_006-1a"/>
欽定四庫全書<lb/>
　東牕集巻六　　　　　　宋　張擴　撰<lb/>
　　制一<lb/>
　　　韋淵守昭慶軍節度使開府儀同三司平樂郡<lb/>
　　　王致仕制<lb/>
勅富貴弗離其身天道著虧盈之戒筋力不以為禮聖<lb/>
經存告老之文眷予元舅之長深佩前賢之訓屢形引<lb/>
疾之悃敢稽從欲之章具官某誠信存心齋莊秉則謙<lb/>
<pb n="KR4d0149_WYG_006-1b"/>
以自牧而鋤驕矜之色寛以有容而敦婣睦之仁卓然<lb/>
肺腑之英服在公侯之列蟬貂被飾儀已視於上台茅<lb/>
土啟封爵復王於異姓久奉朝請蔚為國華顧暫染於<lb/>
㣲痾乃力祈於謝事朕念東朝慈儉為寶方懲外家車<lb/>
馬之奢而渭陽抑退自髙頗慕古人忠孝之美勉狥由<lb/>
衷之懇以成知止之名尚資寢膳之調益介夀祺之永<lb/>
徃祗渙渥毋怠欽承<lb/>
　　　劉光世除太傅守和衆輔國功臣護國鎮安保<lb/>
<pb n="KR4d0149_WYG_006-2a"/>
　　　靜軍節度使揚國公致仕制<lb/>
勅功成則身退知天道者以曲為全位髙則禮隆遇功<lb/>
臣者慎終如始睠廼勲勞之舊有愆調護之宜遽形謝<lb/>
事之章宜舉褒賢之典具官某禀資英果勵節忠純妙<lb/>
算無遺每攻城而破的沉機不露常緩帶以臨戎頃扶<lb/>
國步之屯久總中權之重建羊祜撫循之䇿得崇文選<lb/>
練之方艱難百罹夷險一節屢受上賞式旌元勳屬銷<lb/>
多壘之鋒洊享珍祠之禄方自娛於閒燕俄有爽於節<lb/>
<pb n="KR4d0149_WYG_006-2b"/>
宣遂辭簪紱之榮欲遂林泉之適重違雅志申錫贊書<lb/>
其加帝傅之尊以厚家庭之寵徃祗渙渥益介夀祺<lb/>
　　　知台州胡交修守端明殿學士左朝散大夫致<lb/>
　　　仕制<lb/>
勅人臣狥知止之誠既從其欲王者厚褒賢之典式榮<lb/>
其歸具官某早有能名屢膺器使偉哉濟時之論蔚然<lb/>
華國之文稱重儒林徧儀禁路頃以北門之舊載陞常<lb/>
伯之崇既倦直於承明乃分符於臨海遽觀剡牘遂欲<lb/>
<pb n="KR4d0149_WYG_006-3a"/>
乞身用不盡其才朕深起慨然之歎官以華其老汝預<lb/>
有終焉之榮益慎節宣永綏夀考<lb/>
　　　敷文閣待制李易轉左朝散郎致仕制<lb/>
勅賢者立身知止惟能不殆人君厚下從欲所以推仁<lb/>
具官某早以詞華登於法從曲臺柱史雅髙博洽之能<lb/>
西掖東垣兼盡論思之益引疾而去曽未淹時遽形謝<lb/>
悃嘗冠諸儒刋正秘文肆以命汝豕亥魚魯可勝計乎<lb/>
徃究乃心亦以資汝之學<lb/>
<pb n="KR4d0149_WYG_006-3b"/>
　　　敷文閣待制陳公輔轉左朝請大夫致仕制<lb/>
勅人臣狥知止之誠既從其欲王者厚褒賢之典式榮<lb/>
其歸具官某早以雄文冠乎多士屢膺推擇寖厯清華<lb/>
雅髙諫省之繩愆進預春官之帥屬久安詞館未究爾<lb/>
猷遽觀奏牘之陳遂上乞身之請肆増厥秩以示異恩<lb/>
尚寶榮名永綏夀祉<lb/>
　　　徽猷閣待制蘇遲轉左中大夫致仕制<lb/>
勅大夫引年之制著在禮經君子知止之仁能敦風俗<lb/>
<pb n="KR4d0149_WYG_006-4a"/>
眷予次對之舊遽瀝言歸之誠爰舉褒章以光晚節具<lb/>
官某天資渾厚家學深醇簡自朕心列於禁路迪忠嘉<lb/>
而彌厲更夷險而弗渝朕方厚奉祠之恩閔勞以事爾<lb/>
乃形引疾之請將老於家有嘉易退之風徒欎貪賢之<lb/>
志俾陞崇秩用為爾榮尚勤藥石之功益介年齡之<lb/>
永<lb/>
　　　翟琮守利州觀察使致仕制<lb/>
勅事君以忠既竭致身之義引疾謝事爰推從欲之仁<lb/>
<pb n="KR4d0149_WYG_006-4b"/>
具官某禀志不回抱材甚武早殫衞社之勇克著干城<lb/>
之勳比外總於兵鈐方訓齊於軍列遽形奏牘謂染沉<lb/>
疴宜頒申命之榮俾遂言歸之適益親藥石以介夀康<lb/>
　　　内侍張奭轉歸吏部守武功大夫致仕制<lb/>
勅具官某内侍之臣祗朕左右以病謝事宜厚其歸以<lb/>
爾抑畏小心恪恭盡禮閲嵗寖久積譽彌休遽形引疾<lb/>
之詞宜舉閔勞之典俾還銓部易畀華資服我恩榮欽<lb/>
兹寵遘<lb/>
<pb n="KR4d0149_WYG_006-5a"/>
　　　王鑑守武功大夫遥郡團練使致仕制<lb/>
勅具官某内侍之臣祗朕左右疾弗任事亦聽其歸爾<lb/>
以忠勤服職官省嵗月寖久靖共弗渝言念筋骸之衰<lb/>
有須藥石之助俾還銓部易畀華資徃休于家尚寶餘<lb/>
寵<lb/>
　　　昭州文學王浹父年九十封右承務郎致仕制<lb/>
勅具官某間者宗祀禮成大賚四海期頤之人亦霑慶<lb/>
澤爾年髙鄉閭子在仕版命以京秩之職以為爾榮<lb/>
<pb n="KR4d0149_WYG_006-5b"/>
　　　恩州文學李天祐父諷年九十七特封右承武<lb/>
　　　郎致仕制<lb/>
勅具官某父某間者宗祀禮成大賚四海期頤之人亦<lb/>
霑慶澤以爾齒髙鄉閭子在仕版命以京秩以為爾榮<lb/>
　　　林洞年一百二歲特補右迪功郎致仕制<lb/>
勅具官某間者宗祀禮成霑澤四方期頤之人亦霑慶<lb/>
賚今有司以爾姓名來上肆命以官以示吾優老之意<lb/>
爾其表率鄉里敦勸孝悌以明朕恩不虚授也<lb/>
<pb n="KR4d0149_WYG_006-6a"/>
　　　方海水年一百七嵗特補右迪功郎致仕制<lb/>
勅某人間者宗祀禮成霑澤四方期頤之人亦霑慶賚<lb/>
今有司以爾姓名來上肆命以官以示吾優老之意徃<lb/>
服渙恩益綏爾夀<lb/>
　　　蘭整守平海軍承宣使充兩浙東路馬步軍副<lb/>
　　　都總管致仕制<lb/>
勅事君以忠既竭致身之義引疾謝事爰推從欲之仁<lb/>
眷予虎臣用頒渙渥具官某早以藝勇冠于戎行御衆<lb/>
<pb n="KR4d0149_WYG_006-6b"/>
有方允著綏懐之畧臨機以果屢收斬獲之勲比參總<lb/>
於戎昭益播名於淛右遽上言歸之請有嘉知止之風<lb/>
申錫贊書式彰晩節其徃綏於夀祉以永保於思休<lb/>
　　　關師古守侍衛親軍馬軍都虞候雄武軍承宣<lb/>
　　　使致仕制<lb/>
勅衞上以忠既盡為臣之義乞身而退盍推從欲之仁<lb/>
具官某結髮臨戎執戈就列應機料敵推明果之兼資<lb/>
御衆行師得寛嚴之相濟方倚訓齊之政遽形引疾之<lb/>
<pb n="KR4d0149_WYG_006-7a"/>
章言念其勞勉從所請宜益勤於藥石庶永保於夀祺<lb/>
　　　曹勛除容州觀察使充奉使大金國報謝副使<lb/>
　　　制<lb/>
勅朕慎擇膚使修好殊鄰必得一時通敏之材逺達兩<lb/>
國協和之意具官某早通文藝詳練朝儀事不辭難言<lb/>
皆詣理比奉軍前之聘有嘉復命之詞載因爾能徃將<lb/>
朕指宜有渙渥以示寵嘉其擢正於亷車用増華於使<lb/>
節益思自勵期稱茂恩<lb/>
<pb n="KR4d0149_WYG_006-7b"/>
　　　邢孝揚除保信軍承宣使充奉使大金國報謝<lb/>
　　　副使制<lb/>
勅朕寶親仁善鄰之圗講休兵息民之計遴簡忠信之<lb/>
士徃修聘好之誠爰得其人俾副兹選庸加渙渥申錫<lb/>
贊書具官某禔身甚恭率履無玷早服詩書之訓嘗陪<lb/>
英傑之游文雅雍容舉獨髙於肺腑威儀戒慎職久屬<lb/>
於櫜鞬用疇專對之能式介皇華之遣其躐陞於留務<lb/>
以増重於使華益勵爾為期稱朕指<lb/>
<pb n="KR4d0149_WYG_006-8a"/>
　　　士輵磨勘轉遥郡防禦使制<lb/>
勅具官某朕循列聖舊制宗室環衞陞遷之法待以十<lb/>
年之淹豈朝請之暇謹度由禮者久而後見歟以爾内<lb/>
和外恭樂於為善夙夜匪懈見謂老成俾進陟於兵防<lb/>
用増華於使範徃祗渙渥益勵操修<lb/>
　　　韓誡轉武顯大夫遥郡防禦使制<lb/>
勅具官某禮隆宮掖澤被婣親爾有葭莩宜同其慶肆<lb/>
頒書命擢領兵防是為異恩益思報塞<lb/>
<pb n="KR4d0149_WYG_006-8b"/>
　　　士劇磨勘轉正任防禦使制<lb/>
勅朕法先王睦族之仁愛由親始循列聖限年之制官<lb/>
以叙遷具官某存心惟誠樂善無倦閲嵗寖久積譽彌<lb/>
休屬㑹課於有司應陞華於崇秩擢正兵防之任式増<lb/>
維翰之彊徃祗恩榮益勵志恪<lb/>
　　　范塤除成都府路轉運副使制<lb/>
勅具官某朕惟西蜀之區號稱沃野財賦所入不減中<lb/>
州異時軍興饋餉尤急今戢戈之始民力漸裕將漕之<lb/>
<pb n="KR4d0149_WYG_006-9a"/>
臣是必取閲試之久才望素孚者為之以爾智適事幾<lb/>
學通治體聳一時之風采見上世之典型屢奉使華周<lb/>
旋蜀道顧民間之利病已胸次之灼知徃究爾長即觀<lb/>
成効<lb/>
　　　張宇除直秘閣福建路轉運副使制<lb/>
勅具官某朕惟國家之政財用為先顧一時調度之煩<lb/>
賴諸路轉輸之助以爾學通世務材應時須出揚使節<lb/>
之華入著郎闈之譽靖共自守久知爾休其徃按於七<lb/>
<pb n="KR4d0149_WYG_006-9b"/>
閩以宣勞於將漕寓直中秘式寵其行徃服渙恩毋忘<lb/>
報稱<lb/>
　　　趙伯牛除直秘閣福建路轉運副使制<lb/>
勅具官某朕臨遣膚使親諭德意慎用名器未嘗假人<lb/>
故將漕諸路必求心計之良而延閣華資亦閲其人而<lb/>
後授也以爾資性敏明吏能彊濟屢將朕指蔚有能稱<lb/>
還對便朝有嘉詳練徃按七閩之逺仍兼寓直之榮式<lb/>
寵其行益圗後効<lb/>
<pb n="KR4d0149_WYG_006-10a"/>
　　　蔣璨除淮南東路轉運副使制<lb/>
勅具官某朕圗回大業國用為先故於將漕之臣尤慎<lb/>
推擇責新進之吏不若倚諸老成求經逺之功不若得<lb/>
諸已試以爾學術精審吏能敏彊深識利源之歸益聞<lb/>
上世之訓周旋數路綽有能名朕惟長淮以東財賦所<lb/>
聚倘經理粗得其要領則事力豈減於平時徃勵爾為<lb/>
以究令譽<lb/>
　　　李椿年除直顯謨閣兩浙路轉運副使制<lb/>
<pb n="KR4d0149_WYG_006-10b"/>
勅具官某朕維士大夫有能秉德自信不惑浮議徇公<lb/>
滅私事無辭難慨然有志於功名之㑹則朕所敦奬要<lb/>
官劇職舉而任之何中外之間哉以爾儒學登科文藝<lb/>
盖衆深疾虚名之無補欲資實用以濟時戢吏愛民始<lb/>
於治縣抑彊扶弱久而益堅朕念艱難以来財用最急<lb/>
将漕之職尤慎其人矧惟二浙之富饒實乃東南之根<lb/>
本肆以命汝人皆謂宜輟從宰掾之聨寵以西清之直<lb/>
徃貳使事宜究乃心古人所謂歛弗及民而用度足者<lb/>
<pb n="KR4d0149_WYG_006-11a"/>
不於汝責而誰責也<lb/>
　　　張叔獻除兩浙路轉運副使制<lb/>
勅具官某朕圗回中興財賦莫急内助大農外實邊備<lb/>
漕計是賴而兩浙視他路尤號富饒實東南根本也膺<lb/>
是寄者可非其人哉以爾敏悟天資鋭於立事忠義世<lb/>
濟灼知事君其必能為朕抉剔蠧弊檢柅吏姦使利源<lb/>
無奪於兼并催科不困於追擾上下既寛國用自足肆<lb/>
以命汝誰曰不宜乃若褰帷問俗激濁揚清屢試已孚<lb/>
<pb n="KR4d0149_WYG_006-11b"/>
奚俟多訓<lb/>
　　　李文㑹除殿中侍御史制<lb/>
勅具官某朕慎擇御史糾正朝綱副端之聨實亞承雜<lb/>
任一時之言責肅在位之官邪儻非直諒之人孰在簡<lb/>
求之列以爾性資靜重器局方嚴學不務於多岐論必<lb/>
遵於古誼擢在烏府望實彌孚其陞峻於殿中以同符<lb/>
於公議徃祗厥職益勵乃忠<lb/>
　　　蔣挺起復右武大夫忠州刺史制<lb/>
<pb n="KR4d0149_WYG_006-12a"/>
勅衰絰終喪雖存彛制金革無辟盖屬權宜具官某久<lb/>
親戎行屢著勞績以身徇國難顧爾私其起涖於故官<lb/>
庶移忠而自效<lb/>
　　　劉勝換給左武大夫達州刺史制<lb/>
勅朕惟關陜異時軍聲未振亡將叛義首亂熙河顧一<lb/>
時勦除之功繄諸校忠憤之力具官某剛烈自許威名<lb/>
逺聞絶藝冠於三軍雋功收於百戰曽吞噬虎狼之足<lb/>
畏豈誅鋤虵豕之為難官繇叙陞國有信賞賜賁真命<lb/>
<pb n="KR4d0149_WYG_006-12b"/>
尚務欽承<lb/>
　　　士赫磨勘轉遥郡刺史制<lb/>
勅具官某以爾竭事上之恭知為善之樂操修無怠譽<lb/>
處有休用申錫於賛書俾遥分于郡寄徃祗朕命益懋<lb/>
爾為<lb/>
　　　詹大方除監察御史制<lb/>
勅具官某朕廣聰明之用旁資耳目之官總核名實之<lb/>
嚴專責紀綱之寄維時御史咸取正人以爾持心謙謙<lb/>
<pb n="KR4d0149_WYG_006-13a"/>
率履坦坦内懐仁者之勇外粹君子之容敭厯滋深靖<lb/>
共益勵其參三院之列徃察六官之聨毋負朕知以堅<lb/>
爾守<lb/>
　　　游操除監察御史制<lb/>
勅具官某<hi>上詞同</hi>以爾精白不渝剛方無撓推一時之俊<lb/>
乂見舊學之典型俾刋秘文益著令聞其參三院之列<lb/>
徃察六官之聨毋負朕知以堅爾守<lb/>
　　　何若除監察御史制<lb/>
<pb n="KR4d0149_WYG_006-13b"/>
勅具官某朕深懲官邪能害政事衆建御史以賛臺綱<lb/>
儻非直諒之才豈在柬求之列以爾學深而博氣勁以<lb/>
直進陪英俊之游服在校讎之選見聞日富議論自深<lb/>
其陞烏府之聨以肅外朝之治勉行爾志無負朕知<lb/>
　　　黄達如除監察御史制<lb/>
勅具官某朕衆建御史維持紀綱惟時六察之聨實參<lb/>
三院之列孰在簡拔必資俊明以爾學問精醇氣節剛<lb/>
勁雖回翔州縣之久實深知治體之歸來自逺方揚于<lb/>
<pb n="KR4d0149_WYG_006-14a"/>
便殿詳觀奏對有契朕心嘉其議論之公宜膺耳目之<lb/>
寄徃務舉職無負朕知<lb/>
　　李澗除監察御史制<lb/>
勅具官某朕與二三大臣日論人材凡授受之初必關<lb/>
進擬乃若御史府之屬則命由中出顧豈爾私哉盖綱<lb/>
紀之地耳目所寄任之專而責重故也孰在此選其惟<lb/>
吉人以爾問學之純操履之固不自表襮豈求聞知方<lb/>
虚六察之員儀圗一德之彦無以易汝亟務欽承<lb/>
<pb n="KR4d0149_WYG_006-14b"/>
　　　李貴轉右武大夫福建路兵馬鈐轄制<lb/>
勅具官某材畧沉雄性資英果屢奮摧鋒之勇每髙横<lb/>
槊之功嘉其衞社之忠宜厚録勞之典視秩上閤總戎<lb/>
七閩益勵爾為式圗報稱<lb/>
　　　凌哲除太常博士制<lb/>
勅具官某品式章程法也文為制度禮也治世之具二<lb/>
者當相須焉學士大夫惟能議法不阿則於禮意過半<lb/>
矣以爾嘗為勅令之屬持論剛方傅以古誼故命爾充<lb/>
<pb n="KR4d0149_WYG_006-15a"/>
太常博士之選夫知朕所以用汝之意則綿蕝一時庸<lb/>
有不當者哉<lb/>
　　　劉嶸除太常博士制<lb/>
勅具官某朕當禮文殘闕之餘舉一時綿蕝之制參酌<lb/>
今古實資諸儒以爾穎悟絶人博聞彊記據經引誼補<lb/>
助居多就陞博士之聨以賛容臺之典徃服朕命益殫<lb/>
乃心<lb/>
　　　關注除太學正制<lb/>
<pb n="KR4d0149_WYG_006-15b"/>
勅具官某朕偃革修文恢復庠序肆求髦彦糾正諸生<lb/>
以爾學約詞華見稱流輩必能為朕講求舊典作新斯<lb/>
文使士如平時則汝職舉矣<lb/>
　　　李公謹轉太史局中官正制<lb/>
勅具官某間者慈寜囘鑾中外稱慶爾於迎奉亦預有<lb/>
勞増秩示恩益共乃職<lb/>
　　　張柄朱斐並除大理少卿制<lb/>
勅具官某等大理設貳盖古廷尉之選也今列而為二<lb/>
<pb n="KR4d0149_WYG_006-16a"/>
斷刑以平反雪寃滯為職治獄以聽訟弊有罪為能責<lb/>
任雖殊要之疏通忠厚者乃克為之以爾柄持議甚恕<lb/>
疾惠文之拘以爾斐秉彛有常厲靜者之操並列秋官<lb/>
之屬久揚省户之休申錫綸言徃釐寺事其帥厥屬各<lb/>
殫乃心<lb/>
　　　米友仁除將作監制<lb/>
勅具官某朕肇新庶士中儆百工惟時大匠之聫必擇<lb/>
多才之彦以爾風猷敏劭智術疏通外揚使節之華内<lb/>
<pb n="KR4d0149_WYG_006-16b"/>
藹節闈之譽擢長營繕實因爾能帥屬惟勤尚圗報稱<lb/>
　　　知臨安府王㬇除敷文閣直學士制<lb/>
勅朕惟内閣藏列聖之訓而學士儲一時之英倘非其<lb/>
人不在兹選若時輦轂之寄咸推始行之優申錫綸言<lb/>
式昭寵數具官某精明盖衆敏悟見幾濟劇撥繁壯百<lb/>
為之興舉擿奸發伏剗積弊以無留典兹浩穰之區允<lb/>
資彈壓之政洊更時序備著賢勞財用不匱則深知裕<lb/>
民之方囹圄屢空則灼見省刑之術適申講㑹期之禮<lb/>
<pb n="KR4d0149_WYG_006-17a"/>
將恢宏廣殿之規誰如汝能悉稱朕指方工徒之經始<lb/>
百堵皆興逮輪奐之落成四方來賀嘉乃殊績用賁徽<lb/>
章陞峻西清之聨増重天府之任徃服休命益殫乃心<lb/>
　　　余應求除福建路轉運副使鄭僑年除浙西提<lb/>
　　　舉茶鹽制<lb/>
勅具官某等朕惟國家之政財用為先輓粟飛芻實資<lb/>
於轉漕摘山煑海尤貴於阜通惟使者之得人則事功<lb/>
之自濟以爾應求學有根柢見於為政之方以爾僑年<lb/>
<pb n="KR4d0149_WYG_006-17b"/>
風力敏彊克成濟美之譽其並持於使節以分按於外<lb/>
臺已試之能益思懋勉<lb/>
　　　張匯除太府少卿總領湖廣京西財賦制<lb/>
勅九寺之貳品秩惟髙外府尤號劇繁委任必先材諝<lb/>
取諸已試兹謂得人以爾心術疏通風猷敏劭中外踐<lb/>
厯詳練有聞錯節盤根迎刃輒解朕顧瞻鄂渚久屯重<lb/>
兵饋餉之饒實資數路領畧大要莫如汝宜其陞少列<lb/>
之華徃重上流之寄財裕食足則予汝嘉<lb/>
<pb n="KR4d0149_WYG_006-18a"/>
　　　王次翁除資政殿學士宫觀制<lb/>
勅進而陳力大臣肩衛上之忠退以遂私人主舉閔勞<lb/>
之典眷予近弼祈解繁機申錫恩章式昭禮遇具官某<lb/>
問學該洽襟懐粹夷排却紛華務清心而寡欲探討理<lb/>
亂期尊主以庇民晚登禁塗洊掌風憲深嫉官邪之敗<lb/>
力扶國是之歸遂膺側席之求入佐秉鈞之任坐閱四<lb/>
載實勤百為比修報於鄰邦方借賢於政路壯爾出疆<lb/>
之决不憚一行逮兹返命之初遽觀屢請洞察由衷之<lb/>
<pb n="KR4d0149_WYG_006-18b"/>
悃宜推從欲之仁秘殿隆名真祠厚禄併彰異數庸示<lb/>
眷懐尚殫體國之心罔廢告猷之助<lb/>
　　　鄭億年除資政殿大學士提舉在外宫觀制<lb/>
勅朕登崇畯良左右自近不累以事庶屢聞於讜言乃<lb/>
迫爾私謂不遑於將母念東朝方喜於就養豈邇臣可<lb/>
闕於承顔爰頒殊恩載錫休命具官某議論辯博詞章<lb/>
菁華行蹈中庸而抗之以髙明學富間見而守之以卓<lb/>
約早被先朝之眷久儀禁路之華比從琳館之優游俾<lb/>
<pb n="KR4d0149_WYG_006-19a"/>
侍經帷之宻勿方萬幾兢業之際補助居多亦平時人<lb/>
物之英典型猶在重惜其去有慨予懐峻秘殿學士之<lb/>
隆名視二府大臣之異數蔽自朕志式副僉諧噫朝廷<lb/>
孰尊毎資有德之在列王室未逺毋忘我后之告猷其<lb/>
竭爾忠奚俟多訓<lb/>
　　　知泉州富直柔落資政殿學士制<lb/>
勅朕仁愛黎元矜愍庶獄毎戒州縣必惟三尺之循懼<lb/>
差毫釐或起一夫之悔豈意用刑之誤成吾舊弼之愆<lb/>
<pb n="KR4d0149_WYG_006-19b"/>
具官某早被簡知寖登嚴近備更夷險多歴嵗時比從<lb/>
祠館之淹再畀侯藩之重宜祗朕寶慈之訓以成而共<lb/>
理之良乃於重囚曽不關意意繇玩習養成於平日致<lb/>
紛紜莫救於臨時傳聞之初疑駭相半雖從坐本焉非<lb/>
首情或可矜然死者遂不復生咎將誰執其鐫秘殿之<lb/>
職以申司冦之刑服我寛恩無忘内省<lb/>
　　　陳鵬飛楊邦弼並除太學博士制<lb/>
勅具官某等朕惟承平之際士有師友文章深醇足以<lb/>
<pb n="KR4d0149_WYG_006-20a"/>
風動四方表倡後進越自艱難學者失職氣格卑弱頓<lb/>
乖故步今朕恢復成均設博士之員而爾等咸以詞藝<lb/>
有聲場屋擢在甲科宜膺首選其必能為作新斯文以<lb/>
振一時之盛也尚徃欽哉<lb/>
　　　王賞兼侍講制<lb/>
勅聖賢立言若兩儀之髙厚典籍所載待諸儒而發明<lb/>
朕博觀羣書精究奥㫖乃延鴻碩庶助緝熙具官某以<lb/>
疏通之資負該洽之學言必詣理豈膠章句之傳問無<lb/>
<pb n="KR4d0149_WYG_006-20b"/>
不知深懲口耳之習宜申頒於書命俾勸講於露門進<lb/>
陪羣英雍容在列探至道之賾而形於議論爾所優為<lb/>
資古訓之獲以禆予聰明朕方虚佇徃祗厥次益勵爾<lb/>
猷<lb/>
　　　程敦厚兼侍講制<lb/>
勅具官某王人建事必求多聞上智愈明盖由就學朕<lb/>
廣覽載籍執古御今旁招鴻碩之英以善緝熙之助取<lb/>
諸近列申錫綸言以爾博通羣書推重多士智識敏悟<lb/>
<pb n="KR4d0149_WYG_006-21a"/>
見聖賢之門牆詞章瓌竒超筆墨之畦徑比自南宫之<lb/>
選擢陞柱史之華閲日尚新厥聞彌著是用進陪俊乂<lb/>
勸講金華其陳有補之言勿負平生之藴<lb/>
　　　羅汝楫兼侍講制<lb/>
勅賢王好善而忘勢盖輸樂取之誠上智就學而愈明<lb/>
必務多聞之益是資鴻博式副詳延具官某秉心不回<lb/>
養氣至大充真積力久之美所造者深當言聽計從之<lb/>
時為利則博擅兹儒術之富適應天人之求宜自諫坡<lb/>
<pb n="KR4d0149_WYG_006-21b"/>
入陪經幄鑑古而知興替朕方慕文皇之勤告后而善<lb/>
謀猷汝宜勵君陳之志展盡底藴無慚古人<lb/>
　　　梁揚祖除寶文閣學士宫觀制<lb/>
勅列聖有訓藏諸内閣之嚴聨職其間尤髙學士之選<lb/>
朕搆此舉不以假人眷時老成用頒明命具官某風猷<lb/>
敏劭智術疏通早似續於家聲屢肅將於使指撥繁濟<lb/>
劇事無肯綮之難發伏擿姦政多神明之譽頃繇帥閫<lb/>
入覲闕庭擢居武部之聨仍峻貳卿之列方觀治最遽<lb/>
<pb n="KR4d0149_WYG_006-22a"/>
爽節宣是用寵以隆名必増禄之珍館朕念舊恩於攀<lb/>
附如汝豈忘爾圗後効於論思有猷則告<lb/>
　　　皇叔士眵磨勘轉遥郡團練使制<lb/>
勅具官某朕法先王睦族之仁愛由親始循本朝限年<lb/>
之制官以叙遷以爾塞淵秉心温恭允德入奉朝請盡<lb/>
寅畏之誠退無私交謹委蛇之行閲嵗寖久㑹課應遷<lb/>
其寵陟於兵團以増華於使範益殫夙夜用稱恩休<lb/>
　　　武功大夫榮州團練使潘長卿落階官制<lb/>
<pb n="KR4d0149_WYG_006-22b"/>
勅朕敦睦婣之義厚戚畹之恩惟吳國之賢姬實泰陵<lb/>
之愛女宜舉異數以畀諸甥具官某律身無疵率履不<lb/>
越靖共在位温凊奉親有嘉肺腑之良俾正兵團之任<lb/>
祇予休命慰爾母心<lb/>
　　　武功大夫惠州團練使潘粹卿落階官制<lb/>
勅<hi>上詞同</hi>具官某秉心甚誠樂善無倦詩書早習法度<lb/>
自循有嘉肺腑之良俾正兵團之任祗予休命慰爾母<lb/>
心<lb/>
<pb n="KR4d0149_WYG_006-23a"/>
　　　宗室士周轉遥郡團練使制<lb/>
勅具官某朕疏親親之恩以睦九族念亡圗存亦遵祖<lb/>
宗之訓以爾温恭好善肅括禔身承父之休流光益逺<lb/>
宜頒進秩之賞以旌是似之賢益究爾心期稱朕命<lb/>
　　　麻世堅轉遥郡團練使制<lb/>
勅執鋭披堅莫先破敵第功行賞貴不踰時豈伊汗馬<lb/>
之勞猶畧司勲之典具官某威名盖衆藝勇絶人時血<lb/>
戰於淮西尤身先於將士宜頒申命以錫前功俾遥領<lb/>
<pb n="KR4d0149_WYG_006-23b"/>
於兵團尚勉圗于報効<lb/>
　　　何麒除宗正少卿制<lb/>
勅具官某朕睦族屬以敦同姓之愛蕃本支以資維城<lb/>
之彊惟時司宗實典厥職孰膺推擇必以英髦以爾貫<lb/>
通古今嫻習憲度髙明自其天性宏麗見於詞章寖敭<lb/>
厯於外臺既稔聞於治行采諸僉論寘彼周行申錫綸<lb/>
言之公進班卿列之峻盖朕方修天保内治之政宗盟<lb/>
為先而爾必迪麟趾信厚之風王化則劭徃帥厥屬毋<lb/>
<pb n="KR4d0149_WYG_006-24a"/>
怠其為<lb/>
　　　王子澄除大理司直制<lb/>
勅具官某大理人命所繫盖自卿少而下至於僚屬品<lb/>
秩雖殊其責均也以爾秉心甚厚居官有聞俾應司直<lb/>
之聨庶獲持平之譽徃祗朕訓益究乃心<lb/>
　　　李翼之除大理司直制<lb/>
勅具官某明王建官循名責實大理設屬職在詳讞而<lb/>
以直名官則其義見矣以爾秉心近厚更事惟詳得之<lb/>
<pb n="KR4d0149_WYG_006-24b"/>
僉諧舉以命汝夫三尺之法持平如衡事有撓曲爾其<lb/>
徃直之以稱朕總核之意<lb/>
　　　章燾大理司直制<lb/>
勅具官某<hi>上詞同</hi>或猶懼撓曲則司直之官存焉以爾持<lb/>
心甚平敏於從政故命汝為之汝能知名官之義則職<lb/>
舉矣<lb/>
　　　劉子羽復徽猷閣待制制<lb/>
勅朕慎用名器以叙羣臣敦勸事功而行信賞矧乃甘<lb/>
<pb n="KR4d0149_WYG_006-25a"/>
泉之舊分予外屏之憂宜渙恩章以旌治最具官某美<lb/>
繇世濟材應時湏達應變之方藹剸煩之譽自墮華於<lb/>
侍從每茂著於猷為比以丹陽起之散地適届防秋之<lb/>
候允資御衆之良曽未淹時亟聞報政方列戍營屯之<lb/>
宻捍防各得其宜而流民襁負而来安集不勞而辦其<lb/>
復西清之次對以重北固之長城益懋爾能期稱朕命<lb/>
　　　施坰除敷文閣待制與郡制<lb/>
勅入而持橐綴甘泉侍從之聨出則剖符當列郡于蕃<lb/>
<pb n="KR4d0149_WYG_006-25b"/>
之寄勢雖分於内外任皆取於賢能眷時耆英申錫書<lb/>
命具官某靖共不撓悃愊無華早被師儒之聨洊膺遺<lb/>
補之選議曲臺之禮援據甚詳賛宗伯之儀情文兼茂<lb/>
其陞次對之列式寵朱轓之行毋金玉其音遂自同於<lb/>
逺外告謀猷于后尚曰倚於老成<lb/>
　　　史愿除敷文閣待制制<lb/>
勅事君不擇事而安允資於忠力有功而見知則説宜<lb/>
厚於恩章具官某智術疏通吏能敏健頃預軍諮之列<lb/>
<pb n="KR4d0149_WYG_006-26a"/>
每輸籌畫之良備著勤勞見稱詳練屬重湖之冦未殄<lb/>
奉樞府之檄以行果平蠭蟻之屯盡復農桑之業有嘉<lb/>
茂績爰錫賛書惟次對之邇聨實侍臣之髙選徃欽朕<lb/>
命益殫爾忠<lb/>
　　　頓渙大理評事制<lb/>
勅具官某明主用人因任而已與其彊所不能不若取<lb/>
諸已試之為愈也況獄事乎以爾詳審精明嘗為屬於<lb/>
棘寺惜其秩滿而去俾踐舊官爾其守職如初朕何憂<lb/>
<pb n="KR4d0149_WYG_006-26b"/>
刑罰之失<lb/>
　　　孫敏修吴求並除大理評事制<lb/>
勅具官某等大理人命所繫視他寺不獨官倍也雖評<lb/>
刑之屬亦必其法令素習乃以充選爾等持心忠厚咸<lb/>
以才聞爰錫賛書俾踐厥職夫舉三尺律以從事惟不<lb/>
撓不欺則於詳讞庶幾焉尚勉之哉<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窓集巻十</head>
    <p>
<pb n="KR4d0149_WYG_010-1a"/>
欽定四庫全書<lb/>
　東窓集巻十　　　　　　宋　張擴　撰<lb/>
　　制五<lb/>
　　　許明轉成忠郎制<lb/>
勅具官某朕惟慈寧邃嚴實視膳問寢之地爾於營繕<lb/>
預有勞能其増一官以為爾勸<lb/>
　　　姚之紹換給成忠郎制<lb/>
勅具官某爾頃以忠勤嘗從羈絏䝉賞進秩尚稽真授<lb/>
<pb n="KR4d0149_WYG_010-1b"/>
申錫書命益務欽承<lb/>
　　　藍安道轉成忠郎制<lb/>
勅具官某爾奉帥閫之檄䕶送罪人有勞道途阻脩匽<lb/>
薄良苦肆増厥秩其務欽承<lb/>
　　　劉義換給成忠郎制<lb/>
勅具官某頃者闗陜用武帥閫第功爾執干戈嘗與賞<lb/>
秩易以真授兹為爾榮其務欽承益圖報効<lb/>
　　　劉深轉成忠郎制<lb/>
<pb n="KR4d0149_WYG_010-2a"/>
勅具官某煮海之利國計所資㑹課嵗終以増羨聞非<lb/>
善於其職者弗能也増秩示賞以勸其餘<lb/>
　　　喬遵轉忠翊郎楊志寧王俶並轉成忠郎制<lb/>
勅具官某爾等比從近臣將命于外道途阻脩行役良<lb/>
苦増秩一等以勞其還<lb/>
　　　陳誠之除校書郎兼吳王府敎授制<lb/>
勅具官某朕惟圖史舛訛實藉校書之助宗枝蕃衍允<lb/>
資訓導之方必得通儒乃兼是任以爾性資敦厚問學<lb/>
<pb n="KR4d0149_WYG_010-2b"/>
淹該桂籍登名嘗先多士石渠列屬洊著能稱其頒申<lb/>
命之休俾懋居官之効往祗朕訓毋怠爾為<lb/>
　　　鄭朴除起居郎制<lb/>
勅具官某左右置史分直螭坳謹言動於一時信是非<lb/>
于萬世是為清切之選必取端良之才以爾學問淹該<lb/>
議論宏博郎闈更踐省闥彌綸薫然君子之仁藉甚純<lb/>
儒之譽宜膺妙柬入簉近班往思載筆之公以盡守官<lb/>
之義<lb/>
<pb n="KR4d0149_WYG_010-3a"/>
　　　鄒文轉承信郎制<lb/>
勅某人間者嚴奉梓宫實國大事爾以舟檝祗命甚䖍<lb/>
濤江之杭如過枕席増秩示賞用酬其勞<lb/>
　　　夏惇黄瑱南清崔之綱並補承信郎制<lb/>
勅具官某等漢制死事之孤養於羽林蓋使嗣其禄也<lb/>
爾以外舅殁於干戈獲霑遺澤肆命以官以示吾優恤<lb/>
之意爾尚勉之<lb/>
　　　游李雄換給承信郎制<lb/>
<pb n="KR4d0149_WYG_010-3b"/>
勅具官某爾妻之祖殁於行陣爾霑遺恩豈常格哉閫<lb/>
外便宜雖補爾官命易之真亦以見死事之家朕所優<lb/>
也<lb/>
　　　葛中立轉承信郎制<lb/>
勅具官某郵傳在途尤戒嚴宻爾嘗祗事遣發有勞其<lb/>
増厥官以示勸賞<lb/>
　　　耿椿年補承信郎制<lb/>
勅某人貤恩外婣朝廷所靳惟死亊之家則得之所以<lb/>
<pb n="KR4d0149_WYG_010-4a"/>
勸忠也爾之補官蓋用此例可不勉哉<lb/>
　　　趙公曇補承信郎制<lb/>
勅某人爾以宗子頃遭淪陷脱身間闗志節可尚肆命<lb/>
以官以為爾勸<lb/>
　　　段延憲李光輔換給承信郎制<lb/>
勅具官某等死事之孤義無不録帥閫承制秩爾以官<lb/>
申錫贊書俾從真授<lb/>
　　　杜存補承信郎制<lb/>
<pb n="KR4d0149_WYG_010-4b"/>
勅具官某爾祗亊掖庭閲嵗寖久比因進位之慶肆頒<lb/>
録勞之恩命爾以官宜思報稱<lb/>
　　　牟安禮轉承信郎制<lb/>
勅具官某朕仰惟太母還宫率土均慶奉迎之始爾預<lb/>
有勞増秩示恩往承毋怠<lb/>
　　　崔憲政補修武郎崔憲成補保義郎陳敦劉興<lb/>
　　　可並補承信郎制<lb/>
勅具官某爾等咸蘊忠義不忘本朝脱身來歸良用嘉<lb/>
<pb n="KR4d0149_WYG_010-5a"/>
歎肆命以秩其務欽承<lb/>
　　　宗子趙師道補承信郎制<lb/>
勅朕推親親之仁不間疎逺所以厚宗族也以爾幼遭<lb/>
淪陷脱身自歸年既及冠可以仕矣肆命以官往其欽<lb/>
哉<lb/>
　　　張彥補承信郎制<lb/>
勅具官某爾奉樞筦之檄彊幹有聞肆命以官以為爾<lb/>
勸益思自懋圖報朕恩<lb/>
<pb n="KR4d0149_WYG_010-5b"/>
　　　戚可恭換給承信郎制<lb/>
勅具官某朕録死亊之裔所以勸忠也爾以猶子嘗預<lb/>
優恩申錫贊書俾從真授益思自效期稱所䝉<lb/>
　　　王偁補承信郎制<lb/>
勅朕駐蹕呉㑹調度日繁爾伯父冲允首傾家貲以佐<lb/>
國用嘉其忠義命以賞延申錫贊書益圖報効<lb/>
　　　左之剛換給承信郎制<lb/>
勅具官某死事之典念亡録存爾以其壻嘗霑遺澤之<lb/>
<pb n="KR4d0149_WYG_010-6a"/>
寵申錫贊書俾從真授益思自勵以稱所䝉<lb/>
　　　張濟王戩並補承信郎制<lb/>
勅具官某等艱難之時用命則有賞念功之際死事所<lb/>
宜優遺澤之加許霑其壻是為異典爾等尚勉之<lb/>
　　　李遵補承信郎制<lb/>
勅朕哀亡念存不吝爵賞爾父以身抗賊殞于鋒鏑之<lb/>
下録爾以官以為盡忠者之勸尚勉之哉<lb/>
　　　花辛轉承信郎制<lb/>
<pb n="KR4d0149_WYG_010-6b"/>
勅具官某頃者羣醜嘯聚弄兵潢池爾屢執堅擒捕自<lb/>
效肆頒信賞其務欽承<lb/>
　　　周諒補承信郎制<lb/>
勅某人朕臨遣輔臣逺修鄰好出疆之始幹敏是資肆命<lb/>
以官式昭爾寵無忘勸恪用稱恩休<lb/>
　　　漢兒郝恕劉横並補承信郎制<lb/>
勅具官某等夙蘊忠義不忘本朝脱身自歸良用嘉歎<lb/>
肆頒厥秩其務欽承<lb/>
<pb n="KR4d0149_WYG_010-7a"/>
　　　髙靖尹進並補保義郎王浩顧寧並補承信郎<lb/>
　　　制<lb/>
勅具官某等比遣近弼案行營屯内申警備之嚴外廣<lb/>
綏懐之策王靈所及人自革心既效順以歸來豈錫恩<lb/>
之可後肆命以秩用勸乃忠<lb/>
　　　郭庭俊補承信郎制<lb/>
勅某人死事之臣朕所傷愍以爾繼絶俾承其宗肆命<lb/>
以官宜思自勵<lb/>
<pb n="KR4d0149_WYG_010-7b"/>
　　　李浹換給承信郎制<lb/>
勅具官某死事之家朕所優恤爾以其壻嘗預優恩申<lb/>
錫贊書俾從真授益思自勵以稱所䝉<lb/>
　　　宗室趙師敏特補承信郎制<lb/>
勅具官某朕遵列聖之憲厚九族之仁矧當艱難之時<lb/>
尤優惇敘之典以爾幼遭淪陷脱身來歸養於公宫年<lb/>
及冠矣爰錫以爵俾服官聮往勵爾忠期稱朕命<lb/>
　　　王彥雍乞得並補承信郎制<lb/>
<pb n="KR4d0149_WYG_010-8a"/>
勅具官某爾等淪陷之久忠義不忘脱身來歸有足嘉<lb/>
者肆命以秩其務欽承<lb/>
　　　茘𧦬換給從義郎制<lb/>
勅具官某爾以死事之孤早列勇爵奮身行陣屢立戰<lb/>
多承制遷官尚稽真授申錫書命以為爾榮<lb/>
　　　呉仲舒轉從義郎制<lb/>
勅具官某禮隆宫掖澤被私門爾以近親宜霑寵渥陞<lb/>
秩二等庸侈國恩<lb/>
<pb n="KR4d0149_WYG_010-8b"/>
　　　衡門韓進等並授武翼郎郭遇等並授敦武郎<lb/>
　　　宋訓等並授修武郎畢煥等並授從義郎制<lb/>
勅爾等入扈禁嚴閲嵗滋久臨試便殿挽彊可觀咸命<lb/>
以官俾之從政益思忠恪以稱恩休<lb/>
　　　髙克明換給秉義郎制<lb/>
勅具官某頃者閫外以便宜升黜爾於期㑹以勞獲賞<lb/>
申錫贊書俾從真授益思自勵期稱恩休<lb/>
　　　都虞候潘立等換秉義郎制<lb/>
<pb n="KR4d0149_WYG_010-9a"/>
勅某人等以列營之長易畀右銓雖稽嵗勞時乃優典<lb/>
夫解軍律而服官政釋介冑而從周旋紳笏之間亦足<lb/>
以為榮矣往服新命毋怠欽承<lb/>
　　　羅綂轉秉義郎制<lb/>
勅具官某間者南蠻黠酋聚衆干紀帥閫承命遣兵蕩<lb/>
除爾預有功宜膺信賞増秩一等往務欽承<lb/>
　　　呉俊轉秉義郎制<lb/>
勅具官某間者淮西用兵士氣百倍凱旋第賞亦不踰<lb/>
<pb n="KR4d0149_WYG_010-9b"/>
時肆疇爾功增秩四等益思自奮以稱所䝉<lb/>
　　　李謹轉忠訓郎制<lb/>
勅具官某煮海之利國計之所資也推行無方則害良<lb/>
法爾以増羨聞於有司亦可謂能稱其職者矣陞秩示<lb/>
勸尚勉之哉<lb/>
　　　楊青王琪張皋並轉秉義郎馬進轉忠訓郎制<lb/>
勅具官某等間者淮上用兵士卒爭奮爾以驍勇斬獲<lb/>
為多載疇爾功用頒信賞肆増厥秩益勵乃忠<lb/>
<pb n="KR4d0149_WYG_010-10a"/>
　　　鍾褥牛子正並轉忠訓郎制<lb/>
勅具官某間者盜發湖湘依險拒敵爾等挺身行陣斬<lb/>
獲居多其増一官以示信賞<lb/>
　　　張攸彥轉忠訓郎制<lb/>
勅具官某禮隆宫掖澤及外家母舅之親宜同其慶陞<lb/>
秩二等庸侈國恩<lb/>
　　　楊千轉忠訓郎制<lb/>
勅具官某頃奉大將之檄獻俘于朝戒慎在塗有勞可<lb/>
<pb n="KR4d0149_WYG_010-10b"/>
録増秩一等是為優恩<lb/>
　　　李焃轉承節郎制<lb/>
勅具官某朕間遣輔臣出疆修聘爾從是役匽薄良勞<lb/>
俾増一官以為爾報<lb/>
　　　樊璉轉忠翊郎樊玘轉承節郎制<lb/>
勅具官某等増秩之賞聴延其嗣蓋國家之制也爾以<lb/>
父恩遂膺兹典申錫命書以為爾榮爾其奉公律身圖<lb/>
難於其易則汝責塞矣<lb/>
<pb n="KR4d0149_WYG_010-11a"/>
　　　羅無咎轉承節郎制<lb/>
勅具官某間者羣醜嘯聚官兵捕除爾以有勞應推信<lb/>
賞肆命増秩往其欽承<lb/>
　　　趙續轉承節郎制<lb/>
勅具官某爾以藝勇入衛周廬頃因霈恩例霑優賞其<lb/>
増厥秩用勸爾忠<lb/>
　　　特奏名宗室趙伯浩趙彥堪趙善淵保義郎趙<lb/>
　　　續之等並授承節郎制<lb/>
<pb n="KR4d0149_WYG_010-11b"/>
勅具官某等朕循三嵗之制臨軒䇿士諏以當世之務<lb/>
雖吾同姓之親亦必試以言而後官之示至公也爾等<lb/>
接武逢掖誦語于廷文采粲然有足嘉者縻爾以爵尚<lb/>
克勉之<lb/>
　　　林通林覺祥並轉承節郎制<lb/>
勅具官某等間者海道防秋廣集戰艦爾以材勇應募<lb/>
有勞其増一官以為爾勸<lb/>
　　　劉琦孫榮並轉承節郎制<lb/>
<pb n="KR4d0149_WYG_010-12a"/>
勅具官某士有舊忠異域帥衆來歸雖其部曲之卑亦<lb/>
忘艱險之苦嘉爾志節用錫恩榮歸命以官毋忘報稱<lb/>
　　　隂皋轉承節郎制<lb/>
勅具官某頃者坤維帥閫遣兵入衛爾護送在道匽薄<lb/>
良勤肆増厥官尚圖報稱<lb/>
　　　常得賢換給忠翊郎制<lb/>
勅具官某間者闗陜用武幕府第功爾預有勞嘗霑信<lb/>
賞易以真命益務欽承<lb/>
<pb n="KR4d0149_WYG_010-12b"/>
　　　劉迪轉忠翊郎制<lb/>
勅具官某爾等入衛行闕嵗月滋久進秩一等式旌其<lb/>
勤<lb/>
　　　都虞候劉徳換忠翊郎制<lb/>
勅具官某爾以列營之候謹於虞度服職滋久有嘉忠<lb/>
勤爰因大賚之恩俾易右銓之列益圖報効以稱所䝉<lb/>
　　　閻立換秉義郎李順換忠翊郎制<lb/>
勅具官某等出入禁衛亦既有年疇其夙夜之勤俾正<lb/>
<pb n="KR4d0149_WYG_010-13a"/>
右銓之列往復官政尚勉之哉<lb/>
　　　吕言贈忠翊郎制<lb/>
勅具官某江西羣醜弄兵爾以王事遇諸塗而殁贈官<lb/>
二等并録其孤死而有知尚歆吾寵<lb/>
　　　趙善蠲轉忠翊郎制<lb/>
勅具官某爾以宗支頃遭淪陷偽邦不辱志尚可嘉脱<lb/>
身來歸宜示褒勸増秩一等益勵爾忠<lb/>
　　　朱洵轉修武郎制<lb/>
<pb n="KR4d0149_WYG_010-13b"/>
勅具官某間者盜發武岡擾吾赤子爾親戎行預有勞<lb/>
効宜増厥秩以示優恩<lb/>
　　　臧琳轉修武郎制<lb/>
勅具官某山陽為郡據兩淮要害之地往時主將嬰城<lb/>
自守汝在其中有足嘉者増秩二等庸示不忘<lb/>
　　　王貞換給修武郎制<lb/>
勅具官某間者宿兵陜西師出屢勝爾於行陣嘗立戰<lb/>
功而帥閫以便宜補官猶稽真授兹從易畀以為爾榮<lb/>
<pb n="KR4d0149_WYG_010-14a"/>
　　　劉千降修武郎制<lb/>
勅具官某國家置司市馬厥費不貲爾部送在途斃者<lb/>
過半奪官一等姑示薄懲<lb/>
　　　魏葵轉保義郎呉忠轉承信郎彭孚轉修武郎<lb/>
　　　制<lb/>
勅具官某等比遣膚使通問軍前爾等嘗從其役與有<lb/>
馳驅之勞肆増厥官以為爾寵<lb/>
　　　霍青換給修武郎制<lb/>
<pb n="KR4d0149_WYG_010-14b"/>
勅具官某頃者闗陜用兵膚公屢奏爾於行陣斬獲為<lb/>
多命秩之褒尚稽真授兹用易畀其克欽承<lb/>
　　　髙遇孫成竝轉修武郎制<lb/>
勅具官某等間者敵人來侵王師禦侮爾居行陣斬馘<lb/>
執俘録爾之多増秩二等往服朕命益勵乃忠<lb/>
　　　張令衍轉敦武郎制<lb/>
勅具官某間者淮壖有備廟算是資爾祗事機庭厥勞<lb/>
可録増秩示勸益勵乃勤<lb/>
<pb n="KR4d0149_WYG_010-15a"/>
　　　尚惟寅轉敦武郎制<lb/>
勅具官某間者嚴奉慈寧典冊以爾乃弟祗事有勞預<lb/>
増秩之賞援例自言請貤恩于汝往服申命圖報毋忘<lb/>
　　　祁慤押川陜馬特轉敦武郎制<lb/>
勅具官某爾𨽻役閫外積有戰功駔駿西來復勤調護<lb/>
有功則賞朕何靳焉併頒贊書以為爾勸<lb/>
　　　張徳純換給敦武郎制<lb/>
勅具官某頃者闗陜用兵第功行賞爾於行陣預有勞<lb/>
<pb n="KR4d0149_WYG_010-15b"/>
能屢被優恩尚稽真授兹用易畀其務欽承<lb/>
　　　趙永轉敦武郎制<lb/>
勅具官某間者汝隂之戰士氣百倍爾於行陣斬獲居<lb/>
多幕府䇿功躐陞朝秩申錫書命式勸爾忠<lb/>
　　　王喜轉保義郎制<lb/>
勅具官某爾頃由蜀道入扈禁嚴匽薄良勤宜有褒賞<lb/>
進官一等其務欽承<lb/>
　　　韋珏補保義郎制<lb/>
<pb n="KR4d0149_WYG_010-16a"/>
勅具官某朕惟母后言還普天同慶爾以近親之懿實<lb/>
從六騩之行宜有異恩以昭寵渥肆命爾秩往務欽承<lb/>
　　　李璋轉保義郎制<lb/>
勅具官某間者盜發嶺南良民驚擾爾乃仗義首奮自<lb/>
備裹糧殄滅為期功狀甚著増秩二等式勸爾忠<lb/>
　　　宋睍轉保義郎制<lb/>
勅具官某間者奉上慈寧冊寶爾以祗事有勞久而未<lb/>
録肆増爾秩以示朕恩<lb/>
<pb n="KR4d0149_WYG_010-16b"/>
　　　王靖轉保義郎制<lb/>
勅具官某爾頃奉大將之檄獻俘于朝護視良勤不可<lb/>
無賞増秩示勸為爾之榮<lb/>
　　　衛康祖轉保義郎制<lb/>
勅具官某朕惟典司内省帥屬惟勤故於涖官之初肆<lb/>
増禄秩之渥載稽令典聴以賞延以爾恭慎恪勤於禮<lb/>
無越雖緣父寵時乃國恩其思修已之方以圖報上之<lb/>
効<lb/>
<pb n="KR4d0149_WYG_010-17a"/>
　　　皇后宅門客竇安國轉保義郎制<lb/>
勅具官某禮隆宫掖澤被家庭匪朕爾私事存彞典増<lb/>
秩二等庸示異恩<lb/>
　　　髙俊補保義郎制<lb/>
勅具官某爾激於忠義脱身來歸肆命以官以為爾勸<lb/>
宜思自効無怠乃心<lb/>
　　　張全轉保義郎制<lb/>
勅具官某爾頃遭淪陷脱身來歸節義足嘉可無褒勸<lb/>
<pb n="KR4d0149_WYG_010-17b"/>
増秩一等以勵爾忠<lb/>
　　　趙横補秉義郎郭進劉義補保義郎制<lb/>
勅具官某爾等夙蘊忠義不忘本朝偶隔封陲而致淪<lb/>
陷脱身歸正良用歎嘉肆命以官以為爾寵<lb/>
　　　劉鼎換給保義郎制<lb/>
勅具官某間者闗陜用兵士卒爭奮第功帥閫爾亦與<lb/>
焉易命以真兹足榮矣以忠為報尚其勉之<lb/>
　　　孟徳轉武翼郎程進轉保義郎制<lb/>
<pb n="KR4d0149_WYG_010-18a"/>
勅具官某羣醜嘯聚擾吾良民爾於戎行立功自奮肆<lb/>
頒信賞庸爾寵嘉<lb/>
　　　宫受轉武義郎制<lb/>
勅具官某間者盜發武崗蜂屯境上爾綂率士伍斬獲<lb/>
為多其増一官以示信賞<lb/>
　　　紀道轉武翼郎制<lb/>
勅具官某頃者羣醜弄兵擾吾赤子爾職在巡警斬獲<lb/>
有功是宜褒嘉以昭信賞<lb/>
<pb n="KR4d0149_WYG_010-18b"/>
　　　江邈除權吏部侍郎制<lb/>
勅朕懲流品之無別莫甚於斯時思銓綜之得人尤艱於<lb/>
右選蓋軍功補授嵗月或汗漫而難稽而川陜便宜換<lb/>
給猶紛紜而未已維時卿貳必取耆髦具官某氣節剛<lb/>
方操修純固學造古人之奥文稱作者之工擢副臺端<lb/>
適專言責大勇奮鷹鸇之擊精忠存金石之堅是用參<lb/>
贊文昌疏陞小宰爾其考核官簿檢柅吏姦使士無滯<lb/>
留之嗟則爾有清通之譽尚勉之哉<lb/>
<pb n="KR4d0149_WYG_010-19a"/>
　　　周三畏除刑部侍郎兼詳定一司勅令制<lb/>
勅秋官之貳參掌邦憲議獄行法必務平允蓋毫釐之<lb/>
差能致千里之謬向隅之泣感傷滿堂之和膺是選者<lb/>
固亦難矣具官某靈臺清明璞玉渾厚自棘寺之屬至<lb/>
于列卿求情必以哀矜持議初無撓曲閲嵗滋久全活<lb/>
甚衆豈非所謂確乎能其事者歟朕善因任之圖肆命<lb/>
爾為小司冦汝其夙夜究心輔以忠恕庶幾知朕所以<lb/>
用汝者不專在於惠文之書也可不勉哉<lb/>
<pb n="KR4d0149_WYG_010-19b"/>
　　　垂拱殿成李椿年轉左朝散大夫張叔獻轉右<lb/>
　　　朝散郎制<lb/>
勅具官某等朕申講㑹朝之儀聿新廣殿之制凡兹營<lb/>
繕允賴勤勞以爾風力敏彊政事詳練不愆于素迄用<lb/>
有成雖州縣各程其能而約束豈無所稟載嘉乃績用<lb/>
増爾官往服恩休毋忘懋勉<lb/>
　　　朱恭轉武徳大夫蔡安道轉額外主事馮忠轉<lb/>
　　　保義郎制<lb/>
<pb n="KR4d0149_WYG_010-20a"/>
勅具官某等間者詔獄雜治惟公而爾以刀筆從事其<lb/>
間夙夜究心頗見平允進官一等用答爾勤<lb/>
　　　李孝恭轉左朝散大夫向季仲轉右朝奉郎李<lb/>
　　　用轉武顯郎制<lb/>
勅具官某等朕𣙜山海之利以佐邦用養兵裕民法詳<lb/>
令具爾等究心夙夜推行有方宜商賈之阜通致貨財<lb/>
之流衍肆頒賞秩式旌爾勞<lb/>
　　　紅霞帔鄭念八侯九娘轉尚字劉一娘轉司字<lb/>
<pb n="KR4d0149_WYG_010-20b"/>
　　　制<lb/>
勅具官某氏等朕妙選良家入充婦職適正中宫之位<lb/>
交修縟典之儀迄用有成實多資助以爾内肩誠信外<lb/>
盡恪勤夙夜在公禮無違者躐陞爾秩庸示朕恩往務<lb/>
欽承毋忘懋勉<lb/>
　　　典記邢念二轉司字制<lb/>
勅具官某氏爵賞之設授受以公維時婦官亦由序進<lb/>
爾秉則柔順祗事恪勤分職宫闈閲嵗滋久宜陞厥秩<lb/>
<pb n="KR4d0149_WYG_010-21a"/>
式示渙恩<lb/>
　　　掌闈劉宜添轉典字制<lb/>
勅具官某氏朕衆建婦官以修内治選用良族敘進惟<lb/>
公以爾職典宫闈備殫勤恪宜升品秩式示渙恩<lb/>
　　　紅霞帔馮十一張真奴陳翠奴劉十娘王惜奴<lb/>
　　　等竝轉典字紅霞帔鮑倬兒紫霞帔王受奴並<lb/>
　　　轉掌字制<lb/>
勅具官某氏等若稽舊典肇正中闈婦職交修禮無違<lb/>
<pb n="KR4d0149_WYG_010-21b"/>
者以爾小心抑畏夙夜惟勤贊助居多宜頒渙渥用晉<lb/>
厥秩往懋爾為<lb/>
　　　紅霞帔王八兒轉掌字制<lb/>
勅具官某氏<hi>上詞同</hi>以爾祗事掖庭備勤夙夜宜升品秩<lb/>
式示渙恩<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻十五</head>
    <p>
<pb n="KR4d0149_WYG_015-1a"/>
欽定四庫全書<lb/>
　東窻集巻十五　　　　　　宋　張擴　撰<lb/>
　　唘一<lb/>
　　　賀朱相公除觀文殿大學士宮觀唘<lb/>
伏審祕殿陞華琳宮均逸禮亦異數示君臣相與之榮<lb/>
民具爾瞻識忠孝兩全之懿除音初下衆志咸孚恭惟<lb/>
某官道合伊周學醇孔孟議論蓍龜國體文章黼黻王<lb/>
言藴正心誠意之明行尊主庇民之術勉從人望力濟<lb/>
<pb n="KR4d0149_WYG_015-1b"/>
時艱屢進秉於國均式輔成於帝業文武並用勲名俱<lb/>
高昨纒陟屺之悲咸動去朝之念在故事有奪情之禮<lb/>
矧大臣懷憂國之心秉政期年垂休四海雖不以私恩<lb/>
而掩公義姑徇衆心然未有仁人而遺其親卒從終制<lb/>
及茲祥禫申彼彛章惟厚禄所以示念勞之懷惟隆名<lb/>
所以昭尊德之意幷舉盛典式旌耆儒相亦有終大節<lb/>
已追於前古人惟求舊湛恩實厭於輿情某屬守攸司<lb/>
阻陪賀客念文王在帝左右必用正人獨裴度繫國安<lb/>
<pb n="KR4d0149_WYG_015-2a"/>
危即還舊物聊修尺牘莫盡微誠<lb/>
　　　兩府賀冬至唘<lb/>
七日來復萌至信於黃宮五福類升召殊休於吉德若<lb/>
合符節罔差毫釐恭惟某官塞淵秉心剛大養氣坐而<lb/>
論道允資燮理之功入則告猷密贊中和之化方對時<lb/>
而育物宜視履而考祥某屬守攸司阻趨崇仭慚非史<lb/>
氏雖莫驗當書之雲嘉與國人獲近披可愛之日<lb/>
　　　賀趙司諫唘<lb/>
<pb n="KR4d0149_WYG_015-2b"/>
伏審光奉絲綸入司諫省升在七人之列雅符輿論之<lb/>
公恭惟某官學造淵源智周事物晉叔向古之遺直蔡<lb/>
子尼今之正人早以時髦洊躋華貫踐揚滋久聞望彌<lb/>
隆銓總人材既擅清通之譽主張國是宜專繩糾之司<lb/>
矧當外侮而内陵政頼予違而汝弼忠良並用廟社惟<lb/>
休側聞成命之頒咸徯大言之入拳拳顔氏中庸不詭<lb/>
於衆人挺挺魏謩風烈無慙於乃祖即膺大用式副輿<lb/>
情某曽侍誨言倍深慶慰拘縻冗職阻造高閎鵰鶚不<lb/>
<pb n="KR4d0149_WYG_015-3a"/>
羣孰識摶風之便燕雀自喜聊伸賀厦之私<lb/>
　　　賀范待制唘<lb/>
伏審被恩中禁列職西清旌本朝尊用老成之榮彰聖<lb/>
君疇咨舊學之美除音初下公論咸孚恭惟某官學術<lb/>
深醇風度凝逺剛大養氣塞淵秉心早負經綸之才屢<lb/>
膺清切之選獨殚危悃上結睿知由起從忠義之家自<lb/>
然有公輔之望典宗支之屬籍名教興行繙史氏之世<lb/>
書是非曲當以愽聞彊識而參講讀之益以耆德碩行<lb/>
<pb n="KR4d0149_WYG_015-3b"/>
而兼輔翌之崇獨先羣倫寖備數器用眞儒而天下無<lb/>
敵進君子則小人自消簡在淵衷黙符衆議逺者懷而<lb/>
近者悅豈徒士友之交懽鄙夫寛而薄夫敦是宜風俗<lb/>
之一變某曾親緒論倍激卑悰屬守攸司莫陪賀客所<lb/>
喜國是無震風零雨之揺更與詞人同北斗泰山之仰<lb/>
　　　賀知紹興府孟樞密唘<lb/>
伏審光奉明綸雄分巨屛運籌决勝方資帷幄之謀宣<lb/>
化承流遽重兵民之寄旌麾所指民社惟休恭惟某官<lb/>
<pb n="KR4d0149_WYG_015-4a"/>
識洞天人智周事物身兼數器學貫九流早懷經濟之<lb/>
材出輔艱難之世遂叅國政寖長樞庭兼允文允武之<lb/>
資善足食足兵之計入而告后既申唘沃之忠出則専<lb/>
城更效蕃宣之力加隆名所以示餞行之寵擇近輔所<lb/>
以優卧治之勞一水相望未覺長安之逺千巖競秀坐<lb/>
專越國之雄某屬守攸司阻陪賀客聊伸尺牘莫盡微<lb/>
誠<lb/>
　　　迎張樞密自福州促召赴行在唘<lb/>
<pb n="KR4d0149_WYG_015-4b"/>
伏審鋒車趣召適遭國歩之艱衮衣言歸實解君心之<lb/>
渴陞華祕殿勸講崇筵姑彰眷遇之隆以示延登之漸<lb/>
再命而僂恩却堅辭一節以趍人爭先覩威名震疉逺近<lb/>
歡呼雖主聖臣賢而後有為亦天意人謀不期而㑹恭<lb/>
惟某官材兼文武學際天人藴大智不慮之明行真儒<lb/>
無敵之勇出將入相夷險一心尊主庇民忠良並用頃<lb/>
冠樞機之任仍提川陜之師强敵屢摧捷音踵至真祠<lb/>
均逸漫閲嵗時睿算折衝未忘籌策咸推舊德宜在本<lb/>
<pb n="KR4d0149_WYG_015-5a"/>
朝况晏安猶先天下之憂豈倉卒不為蒼生而起唐祚<lb/>
未泯夕引道於汾陽蔡功非難斷乃成於裴度即見介<lb/>
圭之入覲亟陪宣室之疇咨遂正鈞衡以安廟社某濫<lb/>
將使指夙荷恩私逖逺門牆屢更嵗律用汝作霖雨行<lb/>
副具瞻必我為鏌鋣敢羞自獻<lb/>
　　　謝新恩祝先軰唘<lb/>
伏審日邉淵問筆走風雲仗下臚傳名雄龍虎丹𠂻自<lb/>
竭廣譽疾馳言事不愧草茅立身可顯父母恭惟新恩<lb/>
<pb n="KR4d0149_WYG_015-5b"/>
祕省材高當世學慕古人賢闗忠孝之稱孰與何蕃之<lb/>
高行宣室鬼神之對無如賈誼之少年發策萬言收功<lb/>
百戰議論不减晁董文章可軰楊盧綽然游刄之有餘<lb/>
煥爾盛名之難揜豈但㧞犀擢象即㸔聳壑昻霄某屬<lb/>
主郡曹曾親眉宇未遑操牘先辱飛緘昔見陸機之文<lb/>
欲焚筆研今喜馬周之仕素習憲章聊陳燕雀之誠少<lb/>
歆草木之味<lb/>
　　　賀陳叅政知湖州唘<lb/>
<pb n="KR4d0149_WYG_015-6a"/>
伏審得請嚴宸分憂近服輙借疑丞之重少伸師帥之<lb/>
尊霅水可杭覺長安之未逺棠隂故在慰呉地之見思<lb/>
卧治無煩令行自屈恭惟某官浩氣直養純誠内融廣<lb/>
大精微如親授孔顔之學雄深雅健初不多崔蔡之文<lb/>
早懷經濟之才出佐艱難之運徧儀禁路叅贊國鈞學<lb/>
而後臣伊尹專格天之美用之無敵仲尼致侵疆之歸<lb/>
暫解繁機出膺外閫以龜鑑廟堂之餘論復糠粃州縣<lb/>
之疲民嘗屑意於區區已得名於赫赫凡樂職中和之<lb/>
<pb n="KR4d0149_WYG_015-6b"/>
化皆大儒調一之功矧異時魚稻之鄉乃今日股肱之<lb/>
郡蓴鱸登市雅稱澤國之上游山水優賢更託老僊之<lb/>
補處風流可尚今昔相望某猥以庸虛誤䝉采録昨滯<lb/>
江湖之逺毎霑牙頰之餘雖鳥羽獸皮卒不登於器用<lb/>
然牛溲馬勃猶未外於牢籠某屬守荒城阻趍崇仭謬<lb/>
勤緘尺莫既忱誠願計日於及𤓰請摳衣於函丈豈但<lb/>
文章之事附子貢以得聞庶幾名利之心見紫芝而俱<lb/>
盡<lb/>
<pb n="KR4d0149_WYG_015-7a"/>
　　　代賀婺州范龍圖唘<lb/>
伏審祗膺宸綍進直河圖屢分名數之優增重藩宣之<lb/>
寄庇庥所及歆豔為多恭惟某官清明持躬豈弟立政<lb/>
鄭國僑古之遺愛蔡子尼今之正人暫擁一麾亟聞善<lb/>
最羣偷屛息桴鼓不鳴諸縣豐登襦袴俱有果被司勳<lb/>
之上賞遽陞内閣之華資佩犢帶牛式副用賢之舉賜<lb/>
金增秩何慙共理之良某老守一方並鄰千里雖在望<lb/>
塵之列莫修賀厦之儀徒竭肺肝畧伸毫楮<lb/>
<pb n="KR4d0149_WYG_015-7b"/>
　　　轉官謝提刑唘<lb/>
天官考績精及毫釐俗吏累勞艱收尺寸雖繫陞遷之<lb/>
常格良由調䕶于平時恭惟某官靖共禔身忠恕接物<lb/>
平反庶獄民自以為不寃保任衆官士各伸于知已遂<lb/>
使備員之冗亦叨進秩之華未遑修謁于門墻喜踰識<lb/>
面聊復寓誠於竿牘愧不盡言<lb/>
　　　賀中書潘舎人唘<lb/>
伏審地禁職親莫如西掖言揚德進允屬儒臣宜簡在<lb/>
<pb n="KR4d0149_WYG_015-8a"/>
于深衷用申頒于顯綍有邦咸喜輿論稱公恭惟某官<lb/>
剛毅不囘清眞無撓文章得中和之氣豈尚浮詞謀謨<lb/>
行正大之言實追前哲早懷王佐之學出遇聖明之時<lb/>
驟歴華塗寖居言責毎于崇論宏議初未嘗枉尺而直<lb/>
尋及其原始反終葢皆是尊君而親上屹如砥柱障厥<lb/>
狂瀾念忠藎之不誣宜論思之是頼遂承雨露入掌絲<lb/>
綸願敷噩噩之文用塞洋洋之耳大手筆則稱燕許超<lb/>
冠一時言制詔者推楊常滿符公議即膺大用式正羣<lb/>
<pb n="KR4d0149_WYG_015-8b"/>
倫某逖逺門牆屢移嵗律阻陪下客與瞻荷槖之羽儀<lb/>
黙想九重將唘金甌之名姓<lb/>
　　　賀中書任舎人唘<lb/>
伏審被命中宸升華西掖儒學尊用彰本朝之清明王<lb/>
言時孚致四方之聳動多士相慶有國惟休恭惟某官<lb/>
操行端方風度凝逺剛大養氣塞淵秉心探六經之賾<lb/>
而論不詭于聖人掇百氏之英而文獨高于作者早由<lb/>
民望出濟時艱慕前賢難進易退之風行當世激濁揚<lb/>
<pb n="KR4d0149_WYG_015-9a"/>
清之義父書熟讀豈徒手澤之存國是不誣宜在汗青<lb/>
之選昨賜還于真館固雅意于本朝屢竭嘉猷式當睿<lb/>
意漢文思見賈誼問豈專於鬼神齊人莫如孟軻言必<lb/>
陳于堯舜遂承雨露入掌絲綸以雄深雅健之詞處潤<lb/>
色論思之地大手筆則推燕許超冠一時言制詔者稱<lb/>
楊常滿符公論即膺巨用式贊洪鈞某伏讀除書欣聞<lb/>
盛事阻陪賔客雜珠履以前趍黙想姓名覆金甌之將<lb/>
唘<lb/>
<pb n="KR4d0149_WYG_015-9b"/>
　　　賀中書胡舍人唘<lb/>
伏審被命中宸升華西掖儒學尊用彰本朝之清明王<lb/>
言時孚致四方之聳動多士相慶有國惟休恭惟某官<lb/>
操行端方風度凝逺剛大養氣塞淵秉心稟彊識愽聞<lb/>
之資深造前賢之閫奥明大中至正之道獨障邪説之<lb/>
橫流夙負經綸之才屢膺清切之選昨陞柱史表用正<lb/>
人顧遭逢願治之君首開納有為之論不忍少屈示尊<lb/>
所聞念去國者七年已循牆于三命及還舊物益罄丹<lb/>
<pb n="KR4d0149_WYG_015-10a"/>
衷進君子則小人自消用眞儒而天下無敵遂承雨露<lb/>
入掌絲綸以雄深雅健之文處潤色論思之地大手筆<lb/>
則推燕許超冠一時言制詔者稱楊常滿符公論某欽<lb/>
聞成命喜越稠人屬守攸司阻陪下客未識紫芝之面<lb/>
蘇源明固已懷慙將登元禮之門孔文舉豈容無説<lb/>
　　　賀張參政經筵唘<lb/>
伏審召從方面亟承帝命之休入侍金華式解君心之<lb/>
渴除音初下衆志咸孚恭惟某官道合伊周學醇孔孟<lb/>
<pb n="KR4d0149_WYG_015-10b"/>
眞儒無敵大器晚成兼允文允武之資藴至大至剛之<lb/>
氣勉從人望出濟時艱讜議明謨嘗蓍龜於國論高文<lb/>
大册定黼黻於王言頃辭機務之繁出寄蕃宣之重仁<lb/>
聲所暨民頌惟休雖虎節熊轓用綏懷於逺服然衮衣<lb/>
赤舄宜增重於本朝果被絲綸入參帷幄天下咸推其<lb/>
舊徳聖心式佇於嘉猷豈徒彰眷遇之隆亦以示延登<lb/>
之漸遂端百揆以正萬邦某逖逺門牆寖移嵗月限拘<lb/>
冗職阻詣高閎注目旌麾莫遂望塵之拜寓誠竿牘聊<lb/>
<pb n="KR4d0149_WYG_015-11a"/>
伸賀厦之私<lb/>
　　　囘德興陳宰唘<lb/>
伏審被命中宸牧民劇邑車音至止士論翕然恭惟某<lb/>
官學問該通風猷敏劭傳家素業既克紹於箕裘試吏<lb/>
長才顧何難於根節佇聽鳴琴之政遂頒增秩之恩某<lb/>
衰病餘生親依大庇即候旌麾之入用修桑梓之恭欣<lb/>
幸之私敷宣罔既<lb/>
　　　囘巢縣湯承議唘<lb/>
<pb n="KR4d0149_WYG_015-11b"/>
伏審入國問俗望徒屬于德公事賢友仁禮未修于孺<lb/>
子遂蒙徃教深服撝謙恭惟某官杞梓良材圭璋令器<lb/>
愽聞彊識朝論推先茂實英聲士心畏仰久勞州縣之<lb/>
職未厭簪紳之言坐聞淮壖均沐仁政出宰百里雅高<lb/>
赫赫之名報政三年即書上上之考某屬拘守土莫獲<lb/>
踵門徒佩箴規之切磨如聆親炙之謦欬<lb/>
　　　囘饒州王舎人唘<lb/>
伏審祗奉絲綸雄分屛翰借一時之舊徳涖千里之良<lb/>
<pb n="KR4d0149_WYG_015-12a"/>
民旌麾甫臨士卒交慶恭惟某官學窺聖奥名重儒先<lb/>
入侍殿坳直筆允推于南董出臨藩服仁聲逺繼於龔<lb/>
黃洊膺鄱水之符即聽鋒車之召某頃嘗親炙誤辱記<lb/>
存所喜觀瞻共獲披雲之快獨憐老病未忘蒙霧之私<lb/>
　　　囘德興汪尉唘<lb/>
伏審拜命明庭效官劇邑車音至止士論翕然恭惟某<lb/>
官負康濟之才藴淵源之學見推多士峻列賢科官卑<lb/>
未免於抗塵家便不妨於將母賊曹况自不惡早聞部<lb/>
<pb n="KR4d0149_WYG_015-12b"/>
曲之令嚴彩棒行復可懸始信神僊之吏隐某未遑修<lb/>
問先辱貽緘久懷蒙霧之私即遂披雲之幸<lb/>
　　　賀蘭侍御唘<lb/>
伏審祗膺宸綍擢正臺端符公論之所推旌直言於巳<lb/>
試淵衷簡在衆志咸孚恭惟某官操行端方風度凝逺<lb/>
剛大養氣塞淵秉心彊學待問則左右逢其原修身踐<lb/>
言則從容中於道慕古人難進之節懷君子勿欺之忠<lb/>
早立王庭志不闗於聲利徧儀朝路神益介於靖共昨<lb/>
<pb n="KR4d0149_WYG_015-13a"/>
自霜臺暫休琳館旋被鋒車之召入參卿寺之華密唘<lb/>
嘉猷遂當睿意惟南榻總風憲之任於天子為耳目之<lb/>
司倘非愽聞强識之才孰在激濁揚清之選欣聞遴柬<lb/>
允屬老成廟社均休華夷率服摶風勁翮共觀排擊之<lb/>
鷹鸇當路清塵豈有縱橫之豺虎遂膺大用式正羣倫<lb/>
某屬守郡符阻趨賔廡喜而弗寐方側耳於鳳鳴言不<lb/>
成文聊伸毫於鷰賀<lb/>
　　　賀范内翰唘<lb/>
<pb n="KR4d0149_WYG_015-13b"/>
伏審光奉絲綸入専翰墨鼇禁舊稱内相陋有司可雜<lb/>
他才天子倚為私人如上帝别開官府登用儒學尊榮<lb/>
朝廷公論所推有口皆慶恭惟某官道大而德愽心正<lb/>
而意誠識天地之純全探聖賢之微隱發為言行著在<lb/>
詞章挈是非褒貶之權衡立治亂興亡之龜鑑近主盟<lb/>
於後學逺追績於前人故著書以孔孟為宗師獲由古<lb/>
訓而作史若遷固之父子法本家傳煌煌從槖之羽儀<lb/>
表表士林之領袖踐揚既久眷遇彌隆召從内閣之華<lb/>
<pb n="KR4d0149_WYG_015-14a"/>
進長金鑾之直密叅帷幄間侍謀謨豈惟潤色之稱工<lb/>
實亦論思之多助初見一時之號令還追上古之風流<lb/>
文成口占將脱玉堂之吏腕詞與意㑹驟感山東之士<lb/>
心黙數本朝居多大手顧才雄於一代號世掌者幾人<lb/>
側聞雨露之頒咸喜箕裘之紹夜陪清燕孰驚蓮炬之<lb/>
還名簡淵衷即報金甌之唘某謬當任使辱在記憐所<lb/>
幸衰年屢觀盛舉尚阻門墻之謁徒勤竿牘之修雖闕<lb/>
然雞鳴狗盗之間有喙三尺猶瞠若墨卿楮生之後時<lb/>
<pb n="KR4d0149_WYG_015-14b"/>
見一斑<lb/>
　　　朱内翰通問唘<lb/>
鼇禁職親獨以私人而視草龍門地峻誰為下客以摳<lb/>
衣緬慚蒲柳之餘曾掛齒牙之末侵尋嵗月逈隔江湖<lb/>
雖貴賤之不侔豈寒温之可廢輙忘固陋上瀆威嚴庶<lb/>
仁人有取於堂下之言使俗吏得以見胷中之意恭惟<lb/>
某官道窮聖域名重時髦北斗泰山仰高明於衆目太<lb/>
羮元酒薄滋味於斯文宜聖君於投戈<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>藝之時訪舊<lb/>
<pb n="KR4d0149_WYG_015-15a"/>
學於詖行邪辭之後思亷正色而士氣奪豈尚空言仲<lb/>
尼在朝而侵疆歸寖圖逺効葢潤色論思之既久則彌<lb/>
縫唘沃之滋多雖海内舉知其為師儒之宗於禁中實<lb/>
賴以裁軍旅之事言求諸道自堅匪石之忠善則稱君<lb/>
誰見補天之力即膺詔命入贊機衡選衆而舉伊臯遂<lb/>
契帝心之簡恥君不及堯舜更觀王佐之竒某猥以薄<lb/>
才例乘一障昔曾侍夫子雖文章之事庶幾可聞然不<lb/>
見紫芝顧名利之心若為俱盡玉堂多暇暑氣方熏願<lb/>
<pb n="KR4d0149_WYG_015-15b"/>
言調䕶之精式副倚毘之重<lb/>
　　　賀侍講胡内翰唘<lb/>
伏審光奉絲綸入司翰墨禁中舊稱内相非麄官可雜<lb/>
他才天子倚為私人用真儒所謂極選交歡多士增重<lb/>
本朝恭惟某官塞淵秉心剛大養氣學淹墳典識洞天<lb/>
人造至道之奥閫而言不詭於聖人障邪説之狂瀾而<lb/>
文獨高於作者早膺睿眷入與英游移風俗而厚人倫<lb/>
雅推常德斷國論而謀王體咸仰嘉猷峨峨軒陛之羽<lb/>
<pb n="KR4d0149_WYG_015-16a"/>
儀耿耿國家之藥石代言西掖渙號令於風靁勸講金<lb/>
華證古今於龜鑑召自貳卿之峻密専視草之榮豈徒<lb/>
潤色之稱工實亦論思之多助審言之文壯麗得屈宋<lb/>
僅作衙官畢諴之議詳明知頗牧已歸禁籞遂参大政<lb/>
式贊洪鈞某屬守攸司阻趍崇仭夜陪清燕孰驚蓮炬<lb/>
之還名簡淵衷行慶金甌之唘<lb/>
　　　宰執賀正唘<lb/>
嶰管飛灰聿新嵗律日官頒厯欽授人時當品彚之咸<lb/>
<pb n="KR4d0149_WYG_015-16b"/>
亨宜仁賢之有慶恭惟某官道高輔弼澤被華夷蔚然<lb/>
社稷之名臣膺此國家之重寄履端於始既克濟於猷<lb/>
為何福不除式交歸於信順人心所向天聽弗違某屬<lb/>
守小邦阻趨崇仭莫陪衆客進稱難老之觴但與有司<lb/>
均奉始和之令<lb/>
　　　宰執賀正唘<lb/>
嵗時謹令送寒氣於土牛風俗從宜介眉夀以春酒肇<lb/>
唘王正之吉黙迎神貺之休恭惟某官塞淵秉心剛大<lb/>
<pb n="KR4d0149_WYG_015-17a"/>
養氣對時而育萬物咸遂其宜作善以䧏百祥各推其<lb/>
類宜集惟心之慶式彰難老之符人心所期天聽不逺<lb/>
某叨將使指阻詣賔閎雖莫陪旅進旅退之儔竊私懷<lb/>
善頌善禱之請總三百六旬之數於此履端書二十四<lb/>
考之勲自今其始<lb/>
　　　知州賀正唘<lb/>
嶰管飛灰聿新嵗律日官頒厯欽授人時當品彚之咸<lb/>
亨宜仁賢之有慶恭惟某官温恭立德平易近民稔聞<lb/>
<pb n="KR4d0149_WYG_015-17b"/>
千里之懷仁豈待期年而報政履端於始既克濟於猷<lb/>
為何福不除式交歸於信順某屬拘官守阻詣賔閎輙<lb/>
傾頌禱之私聊寓緘縢之末<lb/>
　　　賀運使李學士唘<lb/>
伏審祗膺宸綍擢領漕權名在蓬山光生浙部恭惟某<lb/>
官學通世務望冠時髦楩楠厦屋之材瑚璉宗廟之器<lb/>
中正自守無施不宜要劇屢更所至稱治頃被承宣之<lb/>
寵久専屛翰之雄恩威流行士吏帖服就陞使節總裕<lb/>
<pb n="KR4d0149_WYG_015-18a"/>
民財以呉越之封疆舊稱繁富非管蕭之材畧孰任斡<lb/>
旋即見錢流遂膺環召某叨分符竹獲仰旌麾未親眉<lb/>
宇之温已幸德風之偃聊伸尺牘莫既微誠<lb/>
　　　又除直祕閣謝運使唘<lb/>
伏以偏州營繕敢懷擇事之私延閣高華遽被念勞之<lb/>
寵在叡明雖須賞勸於朽鈍猶是誤恩盖築室賤工不<lb/>
必賢有司乃能就緒而第功優課良由部使者樂於成<lb/>
人恭惟某官靖共禔身忠厚接物頃將使指出按列城<lb/>
<pb n="KR4d0149_WYG_015-18b"/>
存好賢予善之心用畧短取長之術優於保任致此超<lb/>
踰踵唐賢圖繪之榮已慙非據念道州催科之拙尚賴<lb/>
曲全姑叙情誠莫伸報謝<lb/>
　　　賀趙參政除樞密都督川陜唘<lb/>
伏審光膺明命寵被元臣進長樞庭雄開督府朝無闕<lb/>
政方寛黼扆之憂國爾忘家遽唘元戎之乘用真儒自<lb/>
然無敵致四方敢不咸懷恭惟某官持躬清明養氣剛<lb/>
大學王者事為君子儒重德鎮浮稟河山温厚之氣赤<lb/>
<pb n="KR4d0149_WYG_015-19a"/>
心自許應國家艱難之時頃由風憲之司入贊樞機之<lb/>
任嘉猷屢告睿眷彌隆始坐鎮於長江屢申威於逺服<lb/>
載叅國政未閱嵗華謂在帝之左右罔匪正人則自陜<lb/>
以東西宜有行者除音初下衆志咸孚倘非陳借箸之<lb/>
竒何以重登壇之拜冠本兵之地名數益崇督諸道之<lb/>
軍川塗並進先聲所暨强敵自窮豈圖三捷之功盍舉<lb/>
萬全之計决勝千里雖藉畱侯發策之良無踰老臣亦<lb/>
自充國請行之鋭某欽聞成命喜越稠人不期垂老之<lb/>
<pb n="KR4d0149_WYG_015-19b"/>
年尚見中興之舉用汝作霖雨行慶召還必我為鏌鋣<lb/>
敢羞自獻<lb/>
　　　賀石殿院唘<lb/>
伏審光膺宸綍擢副臺端符公論之所推信嘉言於已<lb/>
試善惡有考自然國是之彰名分益嚴豈復官邪之敗<lb/>
交懽多士增重本朝恭惟某官清明持躬剛大養氣據<lb/>
經引義論不詭於聖人咀英茹華文獨高於作者早由<lb/>
時望洊歴要塗専講席於成均詞無邪詖校羣書於册<lb/>
<pb n="KR4d0149_WYG_015-20a"/>
府學有師承涵泳既深聲猷彌劭果膺眷注寖被柬求<lb/>
惟御史耳目之司實天子紀綱之地獻可替否如龜筮<lb/>
之不誣激濁揚清如鷹鸇之獨立忠良並用廟社惟休<lb/>
側聞成命之頒咸徯大言之入某限拘官守阻詣賔閎<lb/>
竊符輿論之歸驟見正人之用喜而弗寐方屬耳於鳳<lb/>
鳴言不成文聊寓誠於燕賀<lb/>
　　　賀王殿院唘<lb/>
伏以繡衣持節久欽八俊之威名記室縢緘忽奉五雲<lb/>
<pb n="KR4d0149_WYG_015-20b"/>
之翰墨禮雖嫌於往敎善或樂於取人猥及非才頓生<lb/>
榮耀恭惟某官存心忠恕秉德温柔璞玉渾金世莫名<lb/>
於器用青天白日人皆仰其清明屢擁使麾式專國計<lb/>
蕭何任重頗嘗漕給闗中劉晏功高如見錢流地上行<lb/>
被賜環之寵入膺持橐之榮某屬守郡符逖違賔館莫<lb/>
遑操篲之謹徒辱贈言之温永為篋笥之光難報瓊瑶<lb/>
之重<lb/>
　　　提舉市舶司到任後謝前兩府知州唘<lb/>
<pb n="KR4d0149_WYG_015-21a"/>
伏以海市分珍式禆國計輶車誤寵寖假使權曾是謬<lb/>
庸輙膺委使竊以地不愛寶裕然南庫之瑰竒歛弗及<lb/>
民久矣蕃商之交易昔在承平之日居多增羡之儲偶<lb/>
遭艱危馴致廢弛欲舉舊政當求通材如某韋布諸生<lb/>
桑榆晚景株愚自用椎鈍有餘習成泥古之迷識昧趨<lb/>
時之變安有善策以來逺人似是馬曹世巳譏其疎闊<lb/>
俾登龍斷事必致於顛躋責任如此其艱報効以何為<lb/>
稱退量忝冒實有夤緣茲盖伏遇某官言合臯陶道侔<lb/>
<pb n="KR4d0149_WYG_015-21b"/>
伊尹功存社稷名重華夷暫辭機務之繁出任藩宣之<lb/>
寄博求羣彦協濟中興雖筦庫必因任其能故賢否亦<lb/>
各當其分遂令譾薄寖被甄收某敢不䖍恪奉公精勤<lb/>
守法稽泉貨出納之吝為簿書漫滅之防雖慙無濟劇<lb/>
撥繁之材見稱能吏猶可舉長財善物之令申戒攸司<lb/>
　　　賀戶部李侍郎唘<lb/>
伏審升華西省曾未淹時擢貳版曹亟聞登用倘非兼<lb/>
政事文章之美何以供掖垣臺閣之求儒術流行天下<lb/>
<pb n="KR4d0149_WYG_015-22a"/>
自臻於富庶仁賢信任國中豈患於空虛簡在深衷滿<lb/>
符公議恭惟某官剛大養氣塞淵秉心挟數器以濟時<lb/>
全三才而貫道窮廣大精微之學不詭於聖人屬雄深<lb/>
雅健之文獨高於作者自其卒業於父兄之日早已策<lb/>
勲於翰墨之場多士推先衆目共驚其聳壑達人委運<lb/>
十年反堕於積薪流落江湖侵尋齒髪逮真主建中興<lb/>
之業圖舊人為共政之基再下鋒車遂持荷槖雖士友<lb/>
興嗟其晚遇然朝廷喜得於老成典誥深醇實盛時之<lb/>
<pb n="KR4d0149_WYG_015-22b"/>
帝制憲章明習真後軰之吏師惟胷中素有成謀故意<lb/>
外俱無難事宜自代言之責遽分足食之憂刻燭占詞<lb/>
方懼吏曹之腕脫舉鞭授算已驚平地之錢流即贊樞<lb/>
機式從民望某逖違墻仭寖閲嵗時側聞成命之傳倍<lb/>
越稠人之喜門無畱謁趦趄獨後於賔僚言以見誠骫<lb/>
骳敢慚於緘尺<lb/>
　　　賀張樞密再除知院唘<lb/>
伏審召自逺方行弗遑於俟駕入承温詔位復冠於本<lb/>
<pb n="KR4d0149_WYG_015-23a"/>
兵符九州四海之公言彰千載一時之榮遇謀同龜筮<lb/>
歡浹神人恭惟某官謨合臯䕫道侔伊呂藴至大至剛<lb/>
之氣兼允文允武之資出濟時艱勉從人望頃嘗専將<lb/>
軍閫外之寄身試其勞力請分天子西面之征事成則<lb/>
退屬茲彊敵窺我長江敢慿射鵰之雄妄有投鞭之議<lb/>
廟堂致勝尚渴全籌將士折衝僅傳小捷既下親征之<lb/>
詔盍圖共政之人方唐宗興當饋之嗟宜謝傅為蒼生<lb/>
而起矧乃樞機之地實參帷幄之謀而且攻守便宜久<lb/>
<pb n="KR4d0149_WYG_015-23b"/>
歸經畧蕃漢部曲舊熟撫循自應壺漿簞食以迎王師<lb/>
誰不下馬投戈而拜吾父畱侯輔漢功名卒推而不居<lb/>
裴度平淮威令亦幾於復振遂端百揆以正萬邦某伏<lb/>
讀除書欣聞盛舉恨拘官守阻詣賔閎雲潝而興孰識<lb/>
蛟龍之得志厦成而賀聊同燕雀之懷恩<lb/>
　　　賀宣州鄭侍郎唘<lb/>
伏審祗奉明綸雄分近服以忠良之舊德牧凋瘵之疲<lb/>
民旌旄所臨士吏胥慶恭惟某官風猷敏劭度量閎深<lb/>
<pb n="KR4d0149_WYG_015-24a"/>
為君子儒學王者事夙負經綸之藴出逢艱棘之時愽<lb/>
聞彊識而議論不詭於聖人濟劇撥繁而器業特高於<lb/>
世用握蘭省戶早擅譽於彌綸持槖貳卿更盡忠於獻<lb/>
納起從真館坐鎮雄藩矧宣城素號名邦於江左尤為<lb/>
沃壤加以循良之政允資惻隠之仁即觀治化之成旋<lb/>
奉詔音之渥某叨膺小壘服在下風未遑操篲於門闌<lb/>
喜踰識面聊復寓誠於竿牘愧不盡言<lb/>
　　　賀徽州呉守唘<lb/>
<pb n="KR4d0149_WYG_015-24b"/>
伏審祗膺鳳綍榮佩魚符輔世長民德莫先於愷悌承<lb/>
流宣化衆共仰於循良旌斾甫臨士民稱慶恭惟某官<lb/>
才猷敏劭趨操靖共中正自守而無施不宜要劇屢更<lb/>
而所至稱治宜承密命來鎮大邦陽城之守道州行催<lb/>
科弗擾之政曹參之治齊國倡清淨無為之風坐使比<lb/>
鄰獲遵軌則佇聞優最入侍禁嚴某猥以非才誤分小<lb/>
壘莫陪下客少修執贄之儀徒與數州共獲親仁之寳<lb/>
　　　賀兵部折尚書唘<lb/>
<pb n="KR4d0149_WYG_015-25a"/>
伏審祗膺宸綍進長夏官肆求歴試之材用稱久虚之<lb/>
選交懽多士增重本朝恭惟某官塞淵秉心剛大養氣<lb/>
内藴濟時之畧外彰華國之文懷近臣諫行言聽之忠<lb/>
必稱堯舜挾上將戰勝攻取之策暗合孫呉昨唘戎行<lb/>
屢専師閫旌旗改色草木知名宜膺眷顧之恩亟奉賜<lb/>
還之詔貳卿起部百工咸精其能承命樞庭四方弗匿<lb/>
厥㫖遂班常伯式正羣倫表國家多用於忠良示官府<lb/>
交修於綱紀豈但五符尺籍各有司存要知三畧六韜<lb/>
<pb n="KR4d0149_WYG_015-25b"/>
悉歸度内旋膺大用入贊洪鈞某伏讀除書欣聞盛事<lb/>
莫陪下客雜珠履以前趨徒想盛名覆金甌而將唘<lb/>
　　　賀程發運唘<lb/>
伏審召從蕃服簡在一人寵以使權雄兼數路復祖宗<lb/>
百年之基業建國家萬世之規模成命初頒有邦咸喜<lb/>
恭惟某官學該墳典識洞天人智術精深材猷敏劭剸<lb/>
繁治劇臨機無畱刃之難考古騐今遇事若提綱之易<lb/>
早從民望出濟時艱攬轡登車遍厯外臺之選剖符慿<lb/>
<pb n="KR4d0149_WYG_015-26a"/>
軾屢持名郡之權服在西清允稱元老豈獨踐揚之滋<lb/>
久實為獻納之居多是宜旌其盤根錯節之勞付以輓<lb/>
粟飛芻之任蕭何輔漢頗嘗漕給闗中劉晏興唐如見<lb/>
錢流地上遂聞優最旋奉褒音入贊洪鈞仰裨聖治某<lb/>
逖違門仞寖越嵗時謬分軍壘之符獲綴部封之列愚<lb/>
而自用媿無一日之長退省其私喜有二天之託<lb/>
</p>
<p>
</p>
  </div>
</body>
</text>
</TEI>
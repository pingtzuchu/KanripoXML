<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東忩集巻五</head>
    <p>
<pb n="KR4d0149_WYG_005-1a"/>
欽定四庫全書<lb/>
　東忩集巻五　　　　　　宋　張擴　撰<lb/>
　　七言絶句<lb/>
　　　天柱峯<lb/>
神人斷鼇立極處一柱至今餘尺度摩挲嵗月不可窮<lb/>
㑹見女媧曽手補<lb/>
　　　展旗峯<lb/>
何年隕石化蚩尤髣髴光芒動九斿厭亂無人識天意<lb/>
<pb n="KR4d0149_WYG_005-1b"/>
濃雲若霧沒髙秋<lb/>
　　　大龍湫<lb/>
巉巖石壁倚天開何處蒼龍噀雨來海上秋田半焦槁<lb/>
不應澗谷但空靁<lb/>
　　　石門瀑布<lb/>
胷中頓有兩龍湫晚向塵寰得勝遊定是伏龍思逺客<lb/>
賸分一𣲖洗窮愁<lb/>
　　　天聰洞<lb/>
<pb n="KR4d0149_WYG_005-2a"/>
危梯百級面天聰路逼青㝠似可通著脚未平身巳墮<lb/>
神仙忩戸漫玲瓏<lb/>
　　　漫成<lb/>
人聲乍寂鳥聲樂書舍旁通僧舍幽行盡人間磽确處<lb/>
吾廬自好更何求<lb/>
　　　暮春絶句<lb/>
飄盡杏園紅白株祗留芍藥殿春餘不堪風雨夜來惡<lb/>
地上又多枝上踈<lb/>
<pb n="KR4d0149_WYG_005-2b"/>
地上殷紅錦作衣遊蜂百匝繞空枝滿園緑暗鶯聲老<lb/>
正是一年春盡時<lb/>
背人春日去堂堂無賴春風有底忙便好單衣裁白紵<lb/>
青天露坐試新涼<lb/>
　　　次韻曽徽言學士立春六絶<lb/>
僊家庭院立春朝不記僊翁幾種桃共祝風光還上苑<lb/>
鈞天絲管換弓刀<lb/>
剪綵沾酥頃刻間開花不受雪摧殘誰人試手争春巧<lb/>
<pb n="KR4d0149_WYG_005-3a"/>
定是僊娥下廣寒<lb/>
古縣鞭牛吏謹時老農分喜上龎眉東皇一例扶衰朽<lb/>
不獨故園桃李枝<lb/>
青絲行菜手纎纎琖面鵝黄照舞衫蕭寺館君歸未得<lb/>
杜鵑應合口如緘<lb/>
麗句從君筆底翻旁觀但合把降幡承明何日供春帖<lb/>
字字堪回玉色温<lb/>
野人破衲度窮冬枕上餘寒散曉風春事苦無闗我處<lb/>
<pb n="KR4d0149_WYG_005-3b"/>
茶烟藥臼了龜䝉<lb/>
　　　次韻石倅喜江令禱雨有應三絶句<lb/>
忱詞新沐管城枯夜啓天門玉鏁魚借得豐年三尺雨<lb/>
此郎那觧世間書<lb/>
蟄龍水底未全枯睡穏終慚㸃額魚聊為蒼生一伸肘<lb/>
隂功何待玉函書<lb/>
藜莧捜腸老欲枯年來冷釡已生魚三錢斗米待明日<lb/>
預辦平原乞米書<lb/>
<pb n="KR4d0149_WYG_005-4a"/>
　　　山居四首<lb/>
春泥滑滑封行路春水溶溶沒野蔬獨坐不愁無酒飲<lb/>
林間山鳥自提壺<lb/>
温風習習送蠶老曉日曈曈催麥黄新笋已添千箇竹<lb/>
緑萌初遍數畦秧<lb/>
山腰老檜結纓絡石眼飛泉鳴珮璫午夢悠悠誰喚覺<lb/>
竹風時借枕衾涼<lb/>
誅茅結屋方丈濶買酒澆腸升㪷慳古寺隔林人閴寂<lb/>
<pb n="KR4d0149_WYG_005-4b"/>
祗傳鐘梵到山間<lb/>
　　　題枕流軒詩四首<lb/>
世間無路不榛荆且枕清流巧避名俗客若來休舉似<lb/>
恐渠笑倒斷冠纓<lb/>
誰酌貪泉計巳踈但知辛苦立㢘隅君今樂水自智者<lb/>
未用休官乞鑑湖<lb/>
坐有談𤣥墨客卿家無銅臭孔方兄夢餘更聴滄浪水<lb/>
洗盡微塵見太清<lb/>
<pb n="KR4d0149_WYG_005-5a"/>
詩老詩如氷雪味後來和者得分甘從今客耳亦清浄<lb/>
只合髙吟當劇談<lb/>
　　　舫齋<lb/>
曽得操舟三昩功浮家不借一㠶風鱸魚如雪酒如玉<lb/>
宛在五湖春水中<lb/>
　　　與客争棊客有所負坐人以目無解圍者客怒<lb/>
　　　甚而去作詩戱之<lb/>
不論别墅自心降風急西南勢轉忙那辨旁呼白鸚鵡<lb/>
<pb n="KR4d0149_WYG_005-5b"/>
坐看豪奪紫羅囊<lb/>
　　　用文之韻賦巖桂<lb/>
葉底倒懸香作團鵞黄新染色初乾晩秋風露易揺落<lb/>
合屬幽人仔細看<lb/>
昔年曽賦道邊花嵗月侵尋鬢巳華衰病不堪無好語<lb/>
却憑三嗅作詩誇<lb/>
　　　次韻允中大夫兄秉燭看海棠<lb/>
從公燭下看花枝直到海棠花睡時恰似玉人春枕穏<lb/>
<pb n="KR4d0149_WYG_005-6a"/>
温風吹酒上凝脂<lb/>
　　　次韻謝李簿送白牡丹<lb/>
擎玉花頭取次妍鞓紅從此不論錢如何未入明皇夢<lb/>
巳醉髙吟李謫仙<lb/>
　　　清香<lb/>
北苑珍膏玉不如清香入體世間無若將龍<graphic n="KR4317" url="https://raw.githubusercontent.com/kanripo/KR-Gaiji/master/images/KR4317.png" mimeType="image/png"/>汚天質<lb/>
終恐薫蕕臭味殊<lb/>
　　　宣城乳梨味珍或謂性寒飬生所忌輙勸踈之<lb/>
<pb n="KR4d0149_WYG_005-6b"/>
　　　予因為作詩歎其不遇<lb/>
開花曽作雪繽紛花去還供飣座珍誰向醫門書下考<lb/>
便防蒸食墮癡人<lb/>
　　　次韻子温恵雙井茶二首<lb/>
雙井昆仍分不踈渴中曽起病相如䇿勲未有涪翁語<lb/>
浪説繙經到石渠<lb/>
不減建溪官焙香匏樽汲水自煎湯未應重為麤官屈<lb/>
定自詩情合得嘗<lb/>
<pb n="KR4d0149_WYG_005-7a"/>
　　　觀茶<lb/>
鎮西不入未為屈坐上臞仙眼如漆平生陸羽彊著語<lb/>
不叙建溪誰第一<lb/>
　　　均茶<lb/>
密雲驚散阿香雷坐客分嘗雪一杯可是陳平長割肉<lb/>
全勝管仲自分財<lb/>
　　　羅茶<lb/>
新剪鵞溪様如月中有瓊糜落飛屑何年觧后紫霞仙<lb/>
<pb n="KR4d0149_WYG_005-7b"/>
肘後親傳餐玉訣<lb/>
　　　碾茶<lb/>
何意蒼龍觧碎身豈知幻相等微塵莫言椎鈍如幽冀<lb/>
碎璧相如竟負秦<lb/>
　　　水簾谷<lb/>
洞中宫闕玉層層山瀑供簾似織成素額長垂雲為掃<lb/>
瓊鈎欲掛月還生<lb/>
　　　拂雲橋<lb/>
<pb n="KR4d0149_WYG_005-8a"/>
誰重淇園百世孫青青枝葉暗連雲能詩外監亦清苦<lb/>
結屋鄰橋配此君<lb/>
　　　汲泉<lb/>
古寺僧囊見水經未貪飲菊學長生櫂船且向南零汲<lb/>
欲試髙人識鑒精<lb/>
　　　澹竹<lb/>
誰觧香根一種寒試嘗炎帝作朝餐余生倘遇袢襟渴<lb/>
一任清涼露肺肝<lb/>
<pb n="KR4d0149_WYG_005-8b"/>
　　　漫成三絶句<lb/>
蝸涎行忩篆詰屈荷葉瀉露珠淋浪朝來危坐笏拄頰<lb/>
亂雲横山如許長<lb/>
銀盃厭世巳僊去春草催詩尋夢來日暮砧聲𢷬衣急<lb/>
夜涼月色挽船回<lb/>
三館贅疣終罷廢叢祠甲乙例推遷斗升似綫當復續<lb/>
冠帶如讎莫近前<lb/>
　　　戲成二毫筆絶句<lb/>
<pb n="KR4d0149_WYG_005-9a"/>
包羞曽借虎皮䝉筆陣仍推兔作鋒未用吹毛强分别<lb/>
即今同受管城封<lb/>
</p>
<p>
</p>
  </div>
</body>
</text>
</TEI>
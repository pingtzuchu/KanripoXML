<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻一</head>
    <p>
<pb n="KR4d0149_WYG_001-1a"/>
欽定四庫全書<lb/>
　東窻集巻一　　　　　　宋　張擴　撰<lb/>
　　五言古詩<lb/>
　　　子温姪用再聞誦新作突過黄初詩作十詩見<lb/>
　　　遺輒勉强次韻<lb/>
小人無逺謀湮没如湛輩胷中氣奄奄垂盡鼓一再安<lb/>
知翰墨塲李杜凛然在文章作甘棠百世負遺愛<lb/>
退休小得計耳冷百不聞戎馬叵奈何四郊尚兵氛眼<lb/>
<pb n="KR4d0149_WYG_001-1b"/>
中習主簿才似李將軍小試未為屈有君如華勲<lb/>
十年功名心客枕寄歸夢衆中不卓立老大復何用收<lb/>
身入禪寂蔬茹飽僧供蛙鳴誰官私聊欲當絃誦<lb/>
大道昔彫䘮夷塗日荒榛進無活國謀俯仰多由人人<lb/>
生㡬何時夜旦互相因徃者不可作未妨来日新<lb/>
國風乆淪亡毛鄭紛六鑿譬如秋水篇破壊向與郭千<lb/>
年見淵明五字配前作誰傳古人訣定自顧方略<lb/>
吾詩窘時窮章句羞拙訥君詩非吾偶齊大輕鄭忽雷<lb/>
<pb n="KR4d0149_WYG_001-2a"/>
門不敢過西施忌唐突政當就阿戎談天捜理窟<lb/>
贈篇最崛竒披讀輒三過巧如媧皇手五色補天破珍<lb/>
宜宗廟享净戒兒女涴誰能續離騷且用追楚些<lb/>
達人雲間鶴初不謀稻粱渠有酒百壺買舟從伯郎世<lb/>
間乳臭兒衣服誇𤣥黄豈識衛叔寳胷中無膏肓<lb/>
躬耕良苦辛十畝手自鋤我窮分定耳矧復憐封胡君<lb/>
今未三十詩聲殿黄初後生要努力勿及几杖扶<lb/>
連門水竹居照映麋鹿姿子戴靖節巾得我如逺師花<lb/>
<pb n="KR4d0149_WYG_001-2b"/>
黄催重九羽葆雜金規未能沽酒飲且賦止酒詩<lb/>
　　　子温縣丞姪長篇見贈并擕少卿伯父梅堂所<lb/>
　　　賦絶句相示翰墨宛然嘆息乆之因次其韻<lb/>
平生張洪州豪氣壓羣士唾視狗䑕輩紛紛何足數晚<lb/>
登文石陛劔服峨櫑具髙論忍違時所愧罔君父至今<lb/>
家集中秩秩有倫次流傳到諸孫誰復步亦步此翁日<lb/>
已逺疇昔旦暮遇何温少也爽芝蘭秀而紫狀貌類洪<lb/>
州談笑了萬事筆端見㣲鋩妙解如削鐻精剛金百鍊<lb/>
<pb n="KR4d0149_WYG_001-3a"/>
該貫龜五聚俗學不足詆紛綸或殊趣斯文懸諸天字<lb/>
字有分付詖詞頗亂真蕪纇少刪去吾子壯且勇政在<lb/>
戒逸豫昨者忽過門短袖出長句軒然禰正平坐誦鸚<lb/>
鵡賦洞庭莽空濶終日奏咸濩初非郭林宗豈識黄叔<lb/>
度但驚錦囊文及此春秋富未能賞雌霓且復説竒字<lb/>
吾年過半百世事亦何慕杖屨相扶擕筋骸日僵仆猶<lb/>
於五字中彫刻歎氷柱習氣未易掃貪味如桂蠧肯借<lb/>
梅堂篇風流憶張緒珍藏幾何時應有神物䕶今晨偶<lb/>
<pb n="KR4d0149_WYG_001-3b"/>
開展英彩照江阜後生要着鞭探討及㣲處遺予真過<lb/>
矣娟潔忌沾汙清夢𣺌春草俚談羞杕杜慎勿索其餘<lb/>
恐君癡叔似<lb/>
　　　次韻大年姪見贈古詩二首<lb/>
人生㡬何時心地要平曠不須意外求辛苦尋蒟醬此<lb/>
郎有髙處智出百夫上禪窻接輭語眉宇春盎盎詩壇<lb/>
乆失律齋戒欲謀將誰専筆陣功定起太公望<lb/>
君文秋水篇曲士羞臆度吾文元尚白窮老甘寂寞向<lb/>
<pb n="KR4d0149_WYG_001-4a"/>
來失宗盟士氣日卑弱後生苖未秀况復病草惡如君<lb/>
真挺特文字獸一角頭風吾何憂解后當勿藥<lb/>
　　　大年耆年各賦長篇投名詩社中顧景蕃及伯<lb/>
　　　初子温二姪傳誦喜甚子温有詩因次其韻<lb/>
諸君總能詩字字秉忠信聨章輒驚人我老終不近朝<lb/>
來試披讀花雨亂巾衽獨慙草元迂浪説周易凖至今<lb/>
覆瓿謗文字愧小謹昨觀兩雄篇詞采溢肝腎髙參風<lb/>
雅淳俯謝邊幅窘誰能報殽役怒語激先軫吾軍老而<lb/>
<pb n="KR4d0149_WYG_001-4b"/>
怯望敵倒戈盾㑹看兩猶子秋風横鴈陣<lb/>
　　　蓬萊室<lb/>
巨鼇戴浮水屹然瀛海中斷取入君手棗葉懸鍼鋒君<lb/>
本山中人俗子那用逢猶應謁帝夢佩環揺天風<lb/>
　　　子温作驅瘡詩伯初與顧景蕃皆屬和蕃以謂<lb/>
　　　不當止酒初以謂宜錬元氣予亦戯次其韻<lb/>
小兒私化權令行錯窮冬滛瘍薄皴膚欲戰壘塊胸道<lb/>
人寖不平怒髪忽上衝饞夫猶收痂義士唯吮癰快無<lb/>
<pb n="KR4d0149_WYG_001-5a"/>
僊爪爬濫有苦劑攻坐令費譏訶沾汗文字中虎頭筆<lb/>
有神衆妖避其鋒似聞以意醫請用三杯通阿兄言更<lb/>
深細述葆鍊功二説俱可人而子將何從酒醇儻消憂<lb/>
氣厚定保躬自然四體胖那復百病㓙吾聞栁州語禍<lb/>
物人猶蟲旻蒼厭呻呼疴癢應汝容疾去㑹有時未為<lb/>
吾道窮汝自多識者吾言猶怱怱<lb/>
　　　送恵子澤工曹罷官還陜右<lb/>
關西多名流後出亦豪俠三年佐幕府論事費口頬人<lb/>
<pb n="KR4d0149_WYG_001-5b"/>
情易薰染乆或化為怯不如殽黽去歸路馬蹀躞雖無<lb/>
米千斛尚有書百篋吾曹官為家窮老漫隨牒南州美<lb/>
風土水净山九叠子嘗訪之我行欲買舟楫我本江湖<lb/>
人妙處飽經涉誰能老作傖政恐夢為蝶<lb/>
　　　曾徽言學士求賦所蓄端硯曾嘗避亂海陵家<lb/>
　　　貲盡没于賊獨擕此硯脫去<lb/>
君家文房珍尤者一二數端溪從誰得不記嵗月古中<lb/>
窪隠天成外削餘靁斧色羞龍尾乾質陋雀臺窳平生<lb/>
<pb n="KR4d0149_WYG_001-6a"/>
依石丈什襲費調䕶向來萑葦中險作百碎補脱身間<lb/>
道還神物逺侵侮他年沉香亭奉詔翻樂府周旋妃子<lb/>
手借潤毛與楮<lb/>
　　　次韻周嘉仲刑曹簡航師食筍四首<lb/>
籜龍豢不得託根暫神竒忽化清浄供結縁貧導師回<lb/>
甘溢齒頬常帶泉石滋要知服食功不减瓊田芝<lb/>
此君淡難交挺挺如立玉何意昆仍中為人償口腹羣<lb/>
嬰脫錦褓珍勝臠項肉猶堪作味諫没齒蠲腊毒<lb/>
<pb n="KR4d0149_WYG_001-6b"/>
長鑱太寡恩斵䘮東南美至今管城封濫罰及孱子例<lb/>
求一赦貸餘潤乞松髓周旋南董手罵賊到盧杞<lb/>
周郎清而臞菜把助嚴苦槃中玉離離醖釀氷雪語向<lb/>
來㡬時亡徑欲就君補請讀食笋篇㣲言皆可咀<lb/>
　　　謝元齡恵貓頭笋予去春曾同元齡伯初昆仲<lb/>
　　　子公顧景蕃經行林間掘笋以歸子公刻名竹<lb/>
　　　上也<lb/>
貍奴戴頭來本是籜龍種長鑱借願力攙汝入珍供晨<lb/>
<pb n="KR4d0149_WYG_001-7a"/>
庖辱分甘輒應食指動令人懐舊游春服粲羣從竹間<lb/>
留名字小刻妙南董<lb/>
　　　送次公姪從辟顔拱衛軍中<lb/>
結髪事師友投身翰墨塲技成忽棄去短衣親戎行平<lb/>
生萬巻書豈無活國方不如口擊賊對面用所長顔侯<lb/>
將家種勇過王鐵槍蝥弧每先登裂袂裹箭創得君如<lb/>
敵國乳臭未易當中原干戈滿貔虎政陸梁誰専發縱<lb/>
䇿坐待錐脱囊事平各分功千級歉莫償位卑君勿言<lb/>
<pb n="KR4d0149_WYG_001-7b"/>
儒雅故自將㑹從傔籍中㣲見奏凱章<lb/>
　　　短句調子温姪<lb/>
阿丞善談詩眼如九方臯相馬空馬羣妙在遺骨毛衰<lb/>
老鑚不入鈍愚如棗膏後生不應爾筆力生波濤黄絹<lb/>
幼婦語莫負秋風髙<lb/>
　　　與客手談坐乆廢食瘧子忽作病退家人相勸<lb/>
　　　從此却枰因為數語以自解甚似劉伯倫斷酒<lb/>
　　　文也昔孟嘉嗜酒或曰酒有何好而卿嗜之嘉<lb/>
<pb n="KR4d0149_WYG_001-8a"/>
　　　曰公未得酒中趣爾予於弈棊亦云<lb/>
棊亦有何好味如酒中天勝處要自知豈為醒者傳吾<lb/>
身等芭蕉幻質非真堅儻無輕舉訣未免憂患纒願從<lb/>
爛柯叟時作坐隠僊人生㡬兩屐不媿阮孚賢<lb/>
　　　詩社近日稍稍復振而顧子美堅壁既乆伯初<lb/>
　　　以詩致師請于老僕無語但乞解嚴爾<lb/>
宣城詩不多警句憶江練至今一斑在時許管中見顧<lb/>
後更難窺機鋒㨗于電欲求換骨訣如仰射空箭近逃<lb/>
<pb n="KR4d0149_WYG_001-8b"/>
滑稽嘲不著毛頴傳深藏品題手舉市謝葵扇我知老<lb/>
成人别得妙方便要留一轉語凖備奔北殿後生舌如<lb/>
銛酬荅了忘倦不須逺乞兵唾手當八面小人智謀短<lb/>
敢倚筋力健請馳班師檄白罷兩河戰<lb/>
　　　盛暑得竹簟甚精戯為之賦<lb/>
南山小籜龍離立身蒼蒼舊任管城子脫帽棲文房詩<lb/>
書每誤身或得敗塜殃泠鳩稍知音與致雛鳯凰人云<lb/>
不如肉笨伯豈我當何如碎其身織翠供文章舒巻得<lb/>
<pb n="KR4d0149_WYG_001-9a"/>
自試作配六尺床主人氷玉潔風味如潘郎奉身無長<lb/>
物却暑有竒方空庭貯明月皎皎夜未央卧看河漢移<lb/>
使我侵肌凉床間老夫人面冷如嚴霜相與有𤓰葛未<lb/>
用或參商孤髙自可守炎熱安得長君看白羽扇秋後<lb/>
徒悲傷<lb/>
　　　次韻顧景蕃和倪裘師避謗軒詩<lb/>
大倪昔遭䜛中路駭車覆今人刺舌戒黙坐惴空谷小<lb/>
倪不類渠先見妙蓍卜閉門自澡雪巧舌欲誰讟顧侯<lb/>
<pb n="KR4d0149_WYG_001-9b"/>
以詩來披咏輒三復後生真可畏我亦慕前躅謗書空<lb/>
滿箧底用展終幅逢人但稱好莫問甲煎俗<lb/>
　　　汴中追寄吕居仁學士<lb/>
頻年如隔生相見各潦倒不聞語呫呫但怪别草草故<lb/>
人俄老矣零落秋葉掃徃者蘓韓輩人品豈不好時危<lb/>
頗頼渠惋憤塵一窖五湖在何許狼籍付鷗鳥春風掠<lb/>
湖尾蓴絲日夜老我行望吳越尚及身檢校請分十頃<lb/>
餘遲子洗鞾帽<lb/>
<pb n="KR4d0149_WYG_001-10a"/>
　　　次韻出郊<lb/>
枝頭見春風恍覺光景逼人生謾拘攣且作半日適荒<lb/>
郊晴亦好當費㡬兩屐㑹有遮我留田家甖瓮積<lb/>
　　　宿山寺詩<lb/>
羸馬不受鞭倦僕足生繭茫然山徑間馳急路逾逺古<lb/>
寺翳林薄投宿日昏晩夢魔不可眠青燈照愁眼<lb/>
　　　臘前五日立春天氣極暄妍今復雨雹凛凛不<lb/>
　　　休所居梅花方盛開一雨零落殆盡悵然為賦<lb/>
<pb n="KR4d0149_WYG_001-10b"/>
　　　此詩<lb/>
東風破殘臘吹盡五日寒晴光下楊栁㺯影鬭鴨欄錦<lb/>
鱗觸輕氷碎玉已珊珊日夜望鮮榮發我砌下蘭寒去<lb/>
仍復來崛强作跳丸爛漫江梅花孤芳忽飄殘落跗不<lb/>
可綴香雪空闌干頼有青春心養此商羮酸<lb/>
　　　逰天台山石橋<lb/>
亂山雲溟濛修徑石盤錯聲聞住世果窟宅遍巖壑我<lb/>
行適遇雨風籟響天樂石橋定鬼設險滑不容脚臨流<lb/>
<pb n="KR4d0149_WYG_001-11a"/>
輒生怖政墮葱韮惡猶欣曇華供尚及薦杯勺分嘗不<lb/>
敢餘稽首謝發藥<lb/>
　　　元齡招飲未果赴復以詩見促輒次其韻并呈<lb/>
　　　景蕃<lb/>
主人劇風味玉壺涵春氷惡客費招呼詩來委弓旌兩<lb/>
季復可人名應處士星請從狗竇窺敢辱蒲輪迎我昨<lb/>
占食指似當嘗黿羮平日口腹累老窮尚蠅營百花曉<lb/>
無跡良辰况難并虎頭政病酒渇肺憐江清未知㡬百<lb/>
<pb n="KR4d0149_WYG_001-11b"/>
盞澆腸訶靁鳴歸時戒被肘㑹見金盆傾<lb/>
　　　題龔士掾㕔壁畵逺山<hi>并序</hi>
　　　　吾友彦承氣直而勇真有用於世者林公甫<lb/>
　　　　吕居仁諸公相率賦畵壁之什因以勉之<lb/>
古來終南山引手得佳處未負移文慙已遭㨗徑語公<lb/>
真樂山者爽氣落眉宇平生手中板不暇著頬拄叩門<lb/>
無俗客何礙入官府人生一縷氣所愧吞不吐畫山猶<lb/>
畵餅餘習近兒女勿學好事人吾言當有取<lb/>
<pb n="KR4d0149_WYG_001-12a"/>
　　　逰虎丘寺詩<lb/>
官舟轉城隅十里虎丘路招提占山頂像設儼廊廡池<lb/>
深歸寳劔石老化蹲虎晉時生法師談辯阿佛祖至今<lb/>
講經地徃徃拾花雨我行及揺落秋色侵杖屨衲僧施<lb/>
净供汲井薦牛乳平臺俯曠野䆉稏莽四顧纍纍多新<lb/>
塜不見真娘墓<lb/>
　　　次韻趙悦中防禦喜雪<lb/>
天南霜力㣲不洗瘴地煖窮冬雪一尺坐受坑谷滿夢<lb/>
<pb n="KR4d0149_WYG_001-12b"/>
聞淅瀝聲驚起欲窺管敢倚狐貉温但愁衣帶緩王孫<lb/>
雪争妍耿耿抱丹欵閉門不知寒髙卧腹自坦紙窻飛<lb/>
花集亂撲書檠短不憂詩作魔政藉酒為伴忽枉郢人<lb/>
曲懸知和者罕猶餘雪清甘味勝茶七椀<lb/>
　　　君山<lb/>
亂山如羣羊合沓千里犇君山屹當前盤踞老虎蹲巨<lb/>
鎮壓坤維層巔没雲屯下瞰大溪流千尺清不渾舟人<lb/>
落風帆挽縴繫山根欲上看星斗懸崖那可捫<lb/>
<pb n="KR4d0149_WYG_001-13a"/>
　　　奉和朱新仲祠部六月晦日省宿用白樂天詩<lb/>
　　　無波古井水有節秋竹竿十字為韻<lb/>
漫郎省中宿展轉良夜徂過雨忽催詩君詩不可無夜<lb/>
闌風轉髙秋聲倒江湖前對百尺井夢中聞轆轤<lb/>
六月忽已晦餘月復㡬何紈扇暫去手簟紋欲生波詰<lb/>
朝天門開冠劔争巍峩駑馬䇿不入獰劣如騎騾<lb/>
街鼓肅市喧爐薫起煙縷掩關一繩床坐穏得處所風<lb/>
前數莖竹偃蹇不受暑初無兒女姿氣貌頗髙古<lb/>
<pb n="KR4d0149_WYG_001-13b"/>
我乃抱俗人老蛙窺坎井從君已再暑造席謾三請倒<lb/>
床輒靁鳴便腹費嘲哂君豈録我者胷次涵萬頃<lb/>
玉壺貯層氷憐子清徹底對之三伏中愧我汗如水謬<lb/>
呼同舍郎坐席更論齒從今痛自戒子出則我止<lb/>
昨者東觀㳺嵗月未覺乆對床屢忘形持論相可否君<lb/>
年雖减我文字稱祭酒十篇亦竒偉乞我未曾有<lb/>
隂陽無停機百物競時節燠寒更事爾氣至自融結炎<lb/>
天勿怨嗟嵗晏見霜雪此時衣褐單但恨不得熱<lb/>
<pb n="KR4d0149_WYG_001-14a"/>
爼豆能折衝儒冠或兠鍪六月早奏功豈待防髙秋俗<lb/>
士懐晏安所至賈人留襆被應自疏未知㡬宜休<lb/>
疾風掃蚊雷勢力如破竹青奴冷侵肌此乃我所欲周<lb/>
旋蝸舍中未用歎跧伏亦莫問馬曹㣲文禁離局<lb/>
祠曹秉史筆翰墨窺金鑾燈火漸可親蠧藁字未漫玉<lb/>
殿行奏書秋暉上旌竿君文永有託九廟方如盤<lb/>
　　　送向履方吏部提刑浙西<lb/>
君曾仗使節恵浹東吳民豈無賢大夫平反孰與君省<lb/>
<pb n="KR4d0149_WYG_001-14b"/>
户昔郎潜渇見老成人賜還席未煗被遣日已新瘡痍<lb/>
要撫摩秋荼傷吾仁掾吏熟官長定不専恵文<hi>履方舊以省郎</hi>
<hi>為本路憲</hi>
　　　括蒼官舍夏日雜書五首<lb/>
南方饒鬱蒸頗厭夏日永好風從南來分我簟枕冷官<lb/>
曹早歸休客禮疎造請讀書無近功睡魔印湯餅誰家<lb/>
烹茶急羸缾斷脩綆<lb/>
昨日猶苦雨髙簷如懸麻今朝隂雲開閃閃見日花孤<lb/>
<pb n="KR4d0149_WYG_001-15a"/>
城如斗大籬落無千家共迫口腹營不如市井譁日暮<lb/>
計錐刀辛苦良可嗟吾儕豈達者亦是蚿憐蛇<lb/>
富者餘金玉所畏盗賊攻貧人迫饑寒無奈四壁窮我<lb/>
今仰官給政在貧富中雖無兩者憂歸興忽已濃同僚<lb/>
相掩覆幸此東郭蹤獨念素餐者幽暗弗汝容<lb/>
狴犴深扄鐍符驗劇關防老胥虵蝮心抱案鳬鶩行我<lb/>
無平反手補劓救闕傷但知三尺律絲髪不可攘便文<lb/>
真得計所愧漢于張<lb/>
<pb n="KR4d0149_WYG_001-15b"/>
說詩如說禪妙處要懸解無人具眼目胷臆空壘塊吾<lb/>
友吕居仁句法入三昧向者五言城精宻逼前輩教我<lb/>
深耕鋤嵗晩識稊稗三年苦未領慚愧朋友戒<lb/>
　　　庭前兩鳴鵲<lb/>
庭前兩鳴鵲聲好色亦美曾陪織女駕或是竇家子誰<lb/>
云屋上烏可厭不可邇烏能逐人好鵲竟誤君喜烏鵲<lb/>
莫愛憎鷄蟲任生死<lb/>
　　　讀試巻有感<lb/>
<pb n="KR4d0149_WYG_001-16a"/>
巧語互一律紛然如銛鋒揮筆餘萬言積案成千重誰<lb/>
令繆悠子持衡居其中兩目病且昏不辨牛馬蹤而使<lb/>
視試文豈能分雌雄徃時心力彊眼明耳猶聰本欲藉<lb/>
科舉脱此文字攻一朝反自縛身隨蠧書蟲負郭有田<lb/>
園猶存荒菊叢頻年秔稻熟酒賤尊不空胡不駕柴車<lb/>
逺揖陶令風作詩請伯氏林下相追從<lb/>
　　　送王賔察院提㸃成都府路刑獄<lb/>
三峽占地嶮風濤漲髙秋君還席未穏忽理上水舟潭<lb/>
<pb n="KR4d0149_WYG_001-16b"/>
潭御史府登用第一流持斧亦間遣平反要分憂岷峨<lb/>
接家山民瘼不待求身從日邊來彈壓西南州風煙亂<lb/>
老眼轉覺詩語遒平生補衮心敢為衣錦留賦歸摩刀<lb/>
環趣覲瞻前旒㑹收巖壑姿入綴鵷鷺㳺誰云蜀道逺<lb/>
笑却萬里愁灧澦漫如馬莫作忠臣羞<lb/>
　　　送韓存中侍郎赴隨州<lb/>
昔時公卿門一飯日三吐末流士自棄此道乆如土韓<lb/>
公昌黎裔樂善從其祖低頭拜東野舉頸望杜甫今年<lb/>
<pb n="KR4d0149_WYG_001-17a"/>
河陽歸坐穏得處所開關逢俗人却走唾腐䑕禪房大<lb/>
如掌僅著范蘇吕<hi>范信中蘇叔寛吕居仁</hi>小人江湖散賦性甚愚<lb/>
魯青衫挿手板舌巻紙上語曽從諸公遊過聴謬見許<lb/>
嘗聞公姓名桓桓貔與虎<hi>公嘗奉使契丹頗見畏重</hi>乞身雖及早朝<lb/>
論乆未與昨日恩詔下還分一麾去風霜侵行李笳角<lb/>
嚴曉鼓漢東諸侯國文物畧近古下車訪諸生徃徃得<lb/>
何武莫空罇前酒豈乏户外屨應還二三子雪擁一環<lb/>
堵詩成欲相寄黄鵠短翎羽阿連儻可借千里亦跬歩<lb/>
<pb n="KR4d0149_WYG_001-17b"/>
<hi>其弟秉則侍行諸人尤惜其去故末章及之</hi>
　　　送胡德輝禮部知嚴州先還毗陵待闕<lb/>
識君大梁城才逸驥千里相從十年後志節老彌厲石<lb/>
渠浩圖史萬事問伯始為郎初未伸請郡聊自試連朝<lb/>
風雨惡春日尚餘㡬故山窻户接巵酒庭闈喜離别不<lb/>
足云得詩倘頻寄<lb/>
　　　送邵公濟校書守果州分韻得歌字<lb/>
人物妙伊洛衣冠肩上摩君門世所髙家學承丘軻斯<lb/>
<pb n="KR4d0149_WYG_001-18a"/>
文晚付君自信保不磨平生眼中書五車未為多一字<lb/>
不借力虚名空作魔我數奉談麈老頑君弗訶持酒欲<lb/>
挽君酒盡如君何百丈泝巴峽脩途接岷峨新句探古<lb/>
錦好風散沉疴先君果山政恵愛如春和向來窺一斑<lb/>
再至鬢已皤㑹尋竹馬盟為續襦袴歌<lb/>
　　　周秀實監丞聞嘉禾兵亂請急歸唁其親朋還<lb/>
　　　朝有作因次其韻<lb/>
羽書劇紛綸將士媿庸懦誰扶中興舉康濟湏十亂周<lb/>
<pb n="KR4d0149_WYG_001-18b"/>
郎人中傑表表蒼栢幹向來圍城厄夢想音信斷瞻敬<lb/>
㑹有時神明恍還觀他年銓衡手抗論清月旦勿為俗<lb/>
人言鐘鼔驚斥鷃<lb/>
　　　次韻伯初春日村居<lb/>
君新御祥琴哀調寫苫塊夕衣愴純素忍復向綵繢春<lb/>
風苦撩人浪信翦刀碎試尋桃李枝紅白已平配嗟予<lb/>
老亡聊屋角委冠珮出門如鬼縶乆不厯闤闠憐君佛<lb/>
屋底喜客妙占對家田半收秫掀簸出舂碓不妨釀春<lb/>
<pb n="KR4d0149_WYG_001-19a"/>
酒莫及春事退要觀空洞腹容我數百輩<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻十六</head>
    <p>
<pb n="KR4d0149_WYG_016-1a"/>
欽定四庫全書<lb/>
　東窻集巻十六　　　　　　宋　張擴　撰<lb/>
　　唘二<lb/>
　　　代賀王相公收復朔方遷太傅唘<lb/>
伏審寵膺異數秩正三公旌周公有衆人所不能為之<lb/>
功待伊尹以王者學而後臣之職交懽夷夏增重朝廷<lb/>
竊惟幽薊之區久阻冠裳之教敢忘大德輙敗信盟肆<lb/>
興有罪之誅屢上膚公之奏還職方輿地之版見都䕶<lb/>
<pb n="KR4d0149_WYG_016-1b"/>
金城之安成師言旋廣殿稱慶疇茲廟算允屬相臣葢<lb/>
輔弼兼文武之材中専密論雖將相制邉陲之命悉<lb/>
受成謨參稽一時汗馬之勞孰與萬世勳猷之逺發縱<lb/>
議賞此蕭何所以居功臣之先應變如神非姚崇孰能<lb/>
成天下之務宜陞師傅之任以尊帷幄之謀恭惟某官<lb/>
以道佐王推忠許國専冢宰秉鈞之任隆真儒無敵之<lb/>
名楊綰當朝藩鎭為之撤樂仲尼輔政齊人歸其侵疆<lb/>
矧當奏凱之辰大啓疇庸之典惟明主論一相禮宜絶<lb/>
<pb n="KR4d0149_WYG_016-2a"/>
於百僚惟大臣慮四方身不親於細事坐而論道入則<lb/>
告猷遂正位於三槐以勒功於九鼎某叨塵寄委夙荷<lb/>
鈞陶慶四方之攸同仰一德之咸有房𤣥齡善蔵諸用<lb/>
名謝瞭然郭汾陽功葢一時朝無忌者彌深頌詠倍越<lb/>
等夷<lb/>
　　　代黃侍御處州到任謝宰執啓<lb/>
伏以祗膺宸筆叨奉印章擢從冗散之餘付以承宣之<lb/>
寄授命弗稱感怍交深竊惟道德之威成安强昔重諸<lb/>
<pb n="KR4d0149_WYG_016-2b"/>
侯之職郡邑之治本恵養雅高循吏之能矧括蒼之名<lb/>
區廼少微之分野獄訟素簡賢才居多雖驟更兵火之<lb/>
殘已純被朝廷之化省刑薄賦潜銷竊弄之潢池佩犢<lb/>
帶牛益表太平之官府宜得忠良之士助宣寛大之恩<lb/>
如某者學不適時智無逺慮誤蒙羽翼寖被陶鎔㧞之<lb/>
稠人廣衆之中授以激濁揚清之任初欲明目張膽過<lb/>
自激昻終無片語隻詞稍可采録遂致顛踣益重悔尤<lb/>
莫知婁公盛徳之容但慙仁傑竒士之薦洎投閒於真<lb/>
<pb n="KR4d0149_WYG_016-3a"/>
館更坐耗於太倉豈容齒髪之衰尚分民社之託退量<lb/>
忝冒夙有夤縁茲葢伏遇某官師先聖無道威文恥吾<lb/>
君不若堯舜處心匪石平國如衡當明王交物有道之<lb/>
時任上臣事君以人之責遂令末路更借一麾某敢不<lb/>
激勵孤衷講求要術治貴清靜未遑貪赫赫之名政拙<lb/>
催科頗願書下下之考庶不愧行已之恥以無負知人<lb/>
之名<lb/>
　　　代知處州黃侍御再任謝宰執啓<lb/>
<pb n="KR4d0149_WYG_016-3b"/>
伏以治民無狀初懼黜幽拜命有加復蒙因任宜退而<lb/>
進得寵若驚深惟列土之封實負承流之寄雖在殊方<lb/>
逺嶠亦有小國寡民當循名責實之時豈尸禄養疴之<lb/>
地倘非最課敢議借畱重念某韋布諸生桑榆晚景頃<lb/>
繇冗散重誤使令效官本無他長為郡安有殊績治貴<lb/>
清淨徒知避察察之譏政拙催科寧望免下下之考十<lb/>
萬戶未蒙其福二千石孰以為良既不能效曲阿飾非<lb/>
以干虛名又不敢如王成矯偽以規顯賞自信尋常之<lb/>
<pb n="KR4d0149_WYG_016-4a"/>
學妄圖尺寸之功亡補官私寖縻禄廩宜公論去其甚<lb/>
者矧謬政安可再乎假寵自天原恩有地茲葢伏遇某<lb/>
官儀刑百辟師保萬民言聽計從體伊尹自任之重功<lb/>
成治定戒周公無逸之難坐銷兵戎不動聲色肆求有<lb/>
德分長庶邦共圖不㧞之基豈責速成之效故及𤓰而<lb/>
代近雖申戒典刑而報政之遲間亦少紓嵗月遂令朽<lb/>
鈍例辱記憐某自知妨賢何以報國誓殫千慮冀補萬<lb/>
分雖慙無濟劇撥繁之材斷不取因陋就簡之策五日<lb/>
<pb n="KR4d0149_WYG_016-4b"/>
京兆尹耳自然積毁之頓消三年鄭人誦之萬一去思<lb/>
之可勉<lb/>
　　　代賀白太宰啓<lb/>
伏審祗膺宸綍擢冠冢司增重廟堂交歡夷夏竊以主<lb/>
論一相惟圖舊人宰正百官不親細事繄道隆德駿則<lb/>
足以當眷遇之渥非言忠謨嘉則孰能副考績之艱運<lb/>
屬聖時朝多耆德方審厥象而求傅説宜選於衆而舉<lb/>
臯陶豈曰人謀是為天意恭惟某官望隆四海學貫九<lb/>
<pb n="KR4d0149_WYG_016-5a"/>
流大器晚成真儒無敵徧歴疑丞之位咸推社稷之臣<lb/>
裴度精神年彌高而德彌劭子儀勲閥朝不忌而主不<lb/>
疑遂升槐鼎之崇式正鈞衡之重某叨塵委使辱在記<lb/>
憐聞大老盍歸乎來巳深慶賀無一夫弗獲其所尚託<lb/>
陶鎔<lb/>
　　　又代賀徐太宰啓<lb/>
伏審寵膺宸綍擢冠冢司當大人繼明照四方之辰居<lb/>
上相代天理萬物之職謀同龜筮歡浹神人恭惟某官<lb/>
<pb n="KR4d0149_WYG_016-5b"/>
言合臯陶道謀伊尹真儒無敵大器晚成盡臣節於三<lb/>
朝參政機於二府文武並用勲名俱高比鎭北門密專<lb/>
畱鑰建守在四鄰之固申外䕶諸將之嚴方朝廷圗任<lb/>
舊人宜中外推先耆德遂符帝夢入秉鈞衡東山之有<lb/>
衮衣雖起歸公之戀商巖之作霖雨終諧用汝之謀尊<lb/>
蕭何善講成規歎房喬兼持衆美坐致太平之業力還<lb/>
上古之風由周而來七百餘年孰加孟氏書唐之最二<lb/>
十四考雅俟汾陽某叨與使令夙蒙知遇親逢盛事喜<lb/>
<pb n="KR4d0149_WYG_016-6a"/>
越常倫鄰哉鄰哉永慶風雲之㑹人耳人耳敢逃鑪錘<lb/>
之功<lb/>
　　　代賀起復李左丞啓<lb/>
伏審祗奉宸綸召還機政事闗廟社之計義斷閨門之<lb/>
恩卿士恊謀華夷徯志恭惟某官學通要妙業富經綸<lb/>
曽閔事親臯䕫許國早由道德之選入踐綱維之司體<lb/>
貎逾隆勲猷益著獻替係一人之可否用舎為四海之<lb/>
重輕頃罹陟岵之悲咸動去朝之念無人乎大君之側<lb/>
<pb n="KR4d0149_WYG_016-6b"/>
當議奪情求忠於孝子之門是云舉類惟聖人乃能義<lb/>
以起禮故天下咸知國爾忘家簡在淵衷特虛舊位宜<lb/>
謝傅為蒼生而起俟周公以衮衣之歸遂正洪鈞允儀<lb/>
百辟某逖違門仭寖閲嵗時懷婁公厚德之容愧豫讓<lb/>
漆身之報用汝作霖雨佇觀膏澤之霑必我為鏌鎁敢<lb/>
避祥金之請彌深頌詠倍越等夷<lb/>
　　　代賀趙右丞啓<lb/>
伏審祗奉明綸入陪大政交歡夷夏增重朝廷竊以萬<lb/>
<pb n="KR4d0149_WYG_016-7a"/>
幾根本於尚書二丞参稽於國柄左綱右轄均謂輔臣<lb/>
碩德宏才乃副高選惟聖主洽文明之治於近隣加禮<lb/>
貎之崇凡預登延必親識㧞服在二府冠於百僚雖云<lb/>
侍從之班毎因文字而進恭惟某官廟廊柱石國家羽<lb/>
儀眞儒通天地人良史兼才學識早繇翰墨入侍禁嚴<lb/>
大册高文溫厚可追兩漢嘉謨讜論都俞不愧九官果<lb/>
膺側席之求遂正持衡之任某夙蒙知遇獲在甄陶嘗<lb/>
陪鵷鷺於中庭毎嘆麒麟之千里馬周驟用雅高論事<lb/>
<pb n="KR4d0149_WYG_016-7b"/>
之明處約已衰但懷如志之判其為欣戴實倍等夷<lb/>
　　　代謝周中丞論薦啓<lb/>
伏以效官無補久愧素餐論薦甚優猥私下品孰料張<lb/>
季十年之滯遽玷山公一字之知得不待求勞祗以懼<lb/>
且寒士雖伸於知已而小官或困於謀身凡更相汲引<lb/>
而仕於朝必預在聞知而得其實豈謂德信未達於義<lb/>
氣蹤跡素昧於平生而乃隂借吹噓驟加翦拂溢以齒<lb/>
牙之譽踰於衮繡之榮此殆非俗吏之所能為葢亦是<lb/>
<pb n="KR4d0149_WYG_016-8a"/>
衆人之所不識矧中執法以觸邪為職厥選甚高而侍<lb/>
從官無外交之私靡容茍合宜得非常之彦廼當特達<lb/>
之知如某者江湖廢人麋鹿與友未能免俗亦漫為官<lb/>
但知餬口於四方敢愧折腰於五斗屬有東南之役謬<lb/>
更簿領之繁亡益官私寖移嵗月深虞李守或以冗逐<lb/>
裴琰之敢意晉公乃能逺取白居易退量忝冒夙有夤<lb/>
縁茲葢伏遇某官先生學師聖人行滿天下渾金璞玉<lb/>
器用莫名元酒太羮文章近古久居風憲之任獨著忠<lb/>
<pb n="KR4d0149_WYG_016-8b"/>
良之稱舉善無遺待人甚恕下體兼收葑菲先容不問<lb/>
梯媒遂俾庸虛亦蒙采録某敢不勉尋舊學益勵初心<lb/>
未識紫芝雖負蘇源明之恥見稱文舉頓伸禰處士之<lb/>
狂誓不廢於檢身庶無忘於報德<lb/>
　　　囘溫州舉人硌<lb/>
伏以獻賢能之書與聞末論揭龍虎之榜喜得英材惟<lb/>
永嘉望重東南而前軰類高名節逮茲秋賦允契月評<lb/>
不獨才華可配于古人實亦行義有聞于鄉老恭惟觧<lb/>
<pb n="KR4d0149_WYG_016-9a"/>
元祕省詞尚體要學窮淵源筆掃千人壯春蠶之食葉<lb/>
文成七歩笑老獺之祭魚爭先黃絹之辭妙中青錢之<lb/>
選某索居久矣舊學茫然謬持權衡頗眩珉玉初期㧞<lb/>
十得五少厭浮言安知絶倫逸羣盡入公舉縢緘見貺<lb/>
借譽過情莫報瓊瑶之珍永為箱篋之好感佩之意敷<lb/>
述奚周<lb/>
　　　代謝京畿監司奏辟畿令硌<lb/>
伏以被命公朝得官大邑安有善政式寛疲氓入境之<lb/>
<pb n="KR4d0149_WYG_016-9b"/>
初靦顔何措竊以縣設令長最號近民漢推郎官乃使<lb/>
出宰其後士論軒輊或云補外之徒勞遂令國勢重輕<lb/>
寖類持衡之偏勝稍欲復古亦在隨時至如許監司嚴<lb/>
辟舉之科固已勝吏部用平配之法矧王畿内附尤非<lb/>
諸夏之等夷而强敵橫侵新致殘兵之抄掠扶傷起廢<lb/>
濟劇撥繁必求剛敏之材始善拊循之術如某者天資<lb/>
椎鈍俗學株愚泥古而不通今聞一而未知二頃嘗負<lb/>
獄官之責亦粗諳法律之文雖一方之民自以不寃然<lb/>
<pb n="KR4d0149_WYG_016-10a"/>
三嵗之課卒無可考遽當百里之寄孰任三年之成茲<lb/>
葢伏遇某官寛厚有容剛方不撓人懷愷悌神介靖共<lb/>
輕軒冕之倘來潔冰霜而自守屢將使指数訪人材故<lb/>
嘗畧短以取長但期㧞十而得五遂令譾薄亦與使令<lb/>
豈惟有意於滯淹是亦不遺於故舊某敢不周旋三尺<lb/>
黽勉一心不忘勸課之勤庶補催科之拙人其塗炭近<lb/>
當取戒於魯山我有田疇後或謳歌於東里誓為報効<lb/>
非飾虛詞<lb/>
<pb n="KR4d0149_WYG_016-10b"/>
　　　代黃侍御除直祕閣謝宰執硌<lb/>
伏以有司任職敢稽營繕之勤命綍疏恩遽被高華之<lb/>
寵功不當賞愧甚于榮竊惟延閣之清名實繫聖明之<lb/>
妙選萃曠古圖書之祕待四方英俊之游自祖宗以來<lb/>
未始假人非文字之優不在此舉如某者天資朴魯世<lb/>
事迂疎鼯鼠之技易窮犬馬之心徒在顧未遑于救過<lb/>
豈有意于言功念茲兵屯安集之初適有廬舎繕完之<lb/>
役恭被詔㫖嚴責課程庀徒鳩工僅除風雨之陋行慶<lb/>
<pb n="KR4d0149_WYG_016-11a"/>
施惠遽沐乾坤之私矧當構用之時尤負冒榮之懼退<lb/>
量僥倖實有夤緣茲葢伏遇某官道貫羣倫恩施四海<lb/>
體伊呂尊君之義懷丘軻利物之心樂事勸功察微勞<lb/>
而必録信賞必罰輔明主以有為遂俾常流亦叨異數<lb/>
某敢不洗心滌慮奉法守公章句腐儒昔雖與校讎之選<lb/>
簿書俗吏終難陪清切之聯尚冀異時或收報効<lb/>
　　　代賀何中丞唘<lb/>
伏審被恩宸扆擢長霜臺簡在淵衷黙符公議惟明天<lb/>
<pb n="KR4d0149_WYG_016-11b"/>
子重風憲之任以中執法為耳目之司所以糾正官邪<lb/>
主張國是欲在位者無淫朋比德而分職者皆趍事赴<lb/>
功必得剛明之材乃當彈擊之寄恭惟某官文章典雅<lb/>
議論深醇早冠儒科遂持從槖晉叔向古之遺直蔡子<lb/>
尼今之正人果被眷知驟膺倚信善感章疏時人歎其<lb/>
鳳鳴溫造威名藩將為之膽落即見動揺山岳豈徒訶<lb/>
問狐狸某夙荷記存倍深慶慰孫處約如志之判行踐<lb/>
前言張萬福垂老之年更觀盛事<lb/>
<pb n="KR4d0149_WYG_016-12a"/>
　　　代賀燕大尹唘<lb/>
伏審疏恩宸扆擢尹帝都名聞一時論慰多士惟京邑<lb/>
為四方之極素號浩穰而天府居三輔之中尤先彈壓<lb/>
倘或隄防之不密必致威名之頓傷如趙廣漢鈎距得<lb/>
情僅能屏息盗賊若雋不疑經術决事廼宜稱重朝廷<lb/>
材兼古人時得傑士恭惟某官學通今古識洞天人聞<lb/>
望爭先時髦風流不减前輩出將漕計毎見錢流入貳<lb/>
民曹稔聞貫朽暫借賢於從槖亟總治於神州發伏擿<lb/>
<pb n="KR4d0149_WYG_016-12b"/>
姦剛果無踰於張敞急彊緩弱威嚴孰比於翁歸即被<lb/>
褒音遂膺大用某逺分郡寄阻詣賔閎莫與國人共負<lb/>
神明之畏倘遭田父猶知風化之醇<lb/>
　　　代賀宇文内翰唘<lb/>
伏審光奉絲綸入司翰墨弟兄相繼朝野稱公竊以金<lb/>
鑾玉堂最居禁密王言帝制專取文章無所統屬則擅<lb/>
私人之榮間待謀謨則高内相之選歴觀前軰均號鉅<lb/>
公倘非庠序通經之儒孰副朝廷視草之職恭惟某官<lb/>
<pb n="KR4d0149_WYG_016-13a"/>
材兼文武學貫古今賈誼少年已建三代治安之策栁<lb/>
渾髙見兼識萬里軍戎之情比㕘元帥之謀深體淵衷<lb/>
之念韜鈐未試籌畫甚精方勤贈策之行遽被賜環之<lb/>
渥審言文詞壯麗得屈宋當作衙官畢諴議論詳明知<lb/>
頗牧已還禁署即見風靁之號令可㕘虞夏之典謨某<lb/>
夙荷記存尤深慶慰共歆蓮燭之恩數即唘金甌之姓<lb/>
名倚任獨親孰出宣公之右華近對筦更追温氏之榮<lb/>
</p>
<p>
</p>
  </div>
</body>
</text>
</TEI>
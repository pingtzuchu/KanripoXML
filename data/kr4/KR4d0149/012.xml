<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻十二</head>
    <p>
<pb n="KR4d0149_WYG_012-1a"/>
欽定四庫全書<lb/>
　東窻集巻十二　　　　　　宋　張擴　撰<lb/>
　　制七<lb/>
　　　左中大夫參知政事王次翁曽祖异贈太保制<lb/>
勑朕親仁善隣成孝治之大行慶施恵均海宇之歡賛<lb/>
子籌畫之良繄爾股肱之助推本重祖申錫愍章具官<lb/>
故曽祖某學通古今名重齊魯東觀寓直蔚有文名列<lb/>
郡分符居多政績迨爾聞孫之顯允由餘澤之鍾用増<lb/>
<pb n="KR4d0149_WYG_012-1b"/>
賁於幽扄俾峻陞於宫保靈其未冺尚克歆承<lb/>
　　　曽祖母劉氏贈福國夫人制<lb/>
勑布漏泉之澤覃及萬方推顯親之仁上休三世眷予<lb/>
近弼式舉彛章具官故曽祖母某氏孝順慈祥均於九<lb/>
族恵和雍肅儀於髙門富貴不在其身公卿實啟於後<lb/>
秉我機政繄爾聞孫用申錫於湛恩俾易封於大國營<lb/>
魂如在茂渥其承<lb/>
　　　祖寂贈少傅制<lb/>
<pb n="KR4d0149_WYG_012-2a"/>
勑孝通於神允格非常之慶人本乎祖宜推欲報之私<lb/>
眷予同心之良申頒錫類之祉具官故祖某志誠無已<lb/>
行已甚恭得一同之地以長民未究所藴種百年之徳<lb/>
而貽後宜大其門由春坊調護之聨陞九棘髙華之位<lb/>
營魂如在茂渥其承<lb/>
　　　祖母趙氏贈成國夫人制<lb/>
勑本固者末必茂源深者流必長惟時輔臣實執國政<lb/>
屬有邦富善人之賚宜私庭申王母之封具官故祖母<lb/>
<pb n="KR4d0149_WYG_012-2b"/>
某氏有徳有容惟勤惟儉来嬪君子萃忠孝於一門流<lb/>
慶後人綿光華於奕世爰因沛澤載舉徽章肇開列國<lb/>
之封益厚重泉之寵尚其精爽亦克欽承<lb/>
　　　父禔贈少師制<lb/>
勑達人生於眀徳之後允推積善之休忠臣出於孝子<lb/>
之門宜厚顯親之報具官父某懐材不試抱節無渝真<lb/>
魯國圜冠之儒深春秋繁露之學雖不求於聞達宜有<lb/>
輝於方来峻陞孤棘之崇以賁幽窀之寂君恩湛渥潜<lb/>
<pb n="KR4d0149_WYG_012-3a"/>
徳其光<lb/>
　　　故母張氏贈茂國夫人制<lb/>
勑陟屺興無窮之慕母道主慈揚名加所恃之親子貴<lb/>
則顯具官故母某氏仁而厚下禮以齊家組紃不廢於<lb/>
婦功盥饋動循於壼則積善既有餘慶流波宜及後人<lb/>
用開有國之封益侈小君之號魂其未泯尚克歆承<lb/>
　　　故妻趙氏贈安康郡夫人制<lb/>
勑曠蕩之澤均被四方兼存歿以䟽恩極哀榮而從厚<lb/>
<pb n="KR4d0149_WYG_012-3b"/>
眷予近弼宜迨室家具官故妻某氏法度自循少有賢<lb/>
行嬪于令族咸推姻睦之仁善相其夫致位疑丞之列<lb/>
徳則甚厚命乃不融雖乖偕老之榮宜厚無窮之寵尚<lb/>
幾精爽丕顯其承<lb/>
　　　左中大夫參知政事万俟卨曽祖琰贈太子太<lb/>
　　　保制<lb/>
勑朕講信修睦以厚隣盟事親寧神以隆孝治爰敷徳<lb/>
澤均恵多方贊予政機頼我良弼宜舉令典式光曽門<lb/>
<pb n="KR4d0149_WYG_012-4a"/>
具官曽祖某行髙鄉評躬載令徳懐孚尹旁達之信卻<lb/>
形光外鎮之浮宜爾聞孫為時碩輔屬湛恩之誕布正<lb/>
宫保以加崇尚幾營魂亦克歆享<lb/>
　　　曽祖母楊氏贈蘄春郡夫人制<lb/>
勑上穹垂祐既推從欲之仁萬方均休爰舉顯親之典<lb/>
矧予近弼可後愍章具官故曽祖母某氏夙以令儀来<lb/>
嬪華族休有賢徳慶鍾後人宜爾曽孫參予機宻式因<lb/>
盛禮申錫湛恩易湯邑於蘄春厚幽扄之光寵<lb/>
<pb n="KR4d0149_WYG_012-4b"/>
　　　祖敏贈少傅制<lb/>
勑配天其澤式恢至治之休自仁率親莫嚴尊祖之義<lb/>
繄予碩輔宜舉徽章具官故祖某忠孝起家詩書貽訓<lb/>
世仰義方之教有子則賢神扶積善之休至孫而貴故<lb/>
兹贈禭之典益彰名數之榮位列三孤式光幽壤<lb/>
　　　祖母趙氏贈榮國夫人制<lb/>
勑天生傑才克正弼臣之位國有大賚宜増王母之封<lb/>
具官故祖母某氏植徳温恭律身勤儉禮謹四時之祀<lb/>
<pb n="KR4d0149_WYG_012-5a"/>
仁均九族之和澤迨聞孫位於二府屬兹沛渥申舉蜜<lb/>
章開國以封式光泉戸<lb/>
　　　父湜贈太子太師制<lb/>
勑徳厚者報必豐位隆者禮亦異有賢嗣既陪於帷幄<lb/>
豈恩休可後於彛章具官故父某學通大方政稱循吏<lb/>
名實相副世共推其老成年徳俱髙晚乃位於通顯宜<lb/>
爾教忠之訓為予同徳之良用頒禭典之華寵以宫師<lb/>
之峻九原㝠漠尚幾歆承<lb/>
<pb n="KR4d0149_WYG_012-5b"/>
　　　前母李氏贈平原郡夫人制<lb/>
勑國舉大典式昭漏泉之恩家有嚴君宜隆報本之禮<lb/>
矧於近輔可後愍章具官故前母某氏恭順而慈于家<lb/>
有則不廢箴圖之戒尤嚴蘋藻之羞徳厚流光慶鍾賢<lb/>
嗣肆追崇於異數兹易郡於平原尚幾營魂歆此休渥<lb/>
　　　故母侯氏贈通義郡夫人制<lb/>
勑<hi>上詞同</hi>具官故母某氏婦則令柔閨風淑慎藹休名以<lb/>
配君子躬懿行以宜家人徳厚流光慶鍾賢嗣爰舉追<lb/>
<pb n="KR4d0149_WYG_012-6a"/>
榮之典益新湯沐之封尚幾營魂歆此休渥<lb/>
　　　妻侯氏封同安郡夫人制<lb/>
勑事君以忠必頼股肱之力勉夫以正本其閨門之賢<lb/>
爰因沛澤之施用舉徽章之渥具官妻某氏言容兼備<lb/>
禮法交修職中饋之勤不忘婦順積内助之徳宜致身<lb/>
榮易封同安用綏爾祉<lb/>
　　　檢校少師鎮西軍節度使充侍衛親軍步軍都<lb/>
　　　虞候行營右䕶軍都統制階成岷鳯州經畧使<lb/>
<pb n="KR4d0149_WYG_012-6b"/>
　　　吴璘曽祖謙贈少保制<lb/>
勑朕惟皇天垂休羣工協力誠孝所格率土䝉恩睠時<lb/>
大將之良俾厚曽門之報具官故曽祖某躬載令徳行<lb/>
髙鄉評是生聞孫為時名帥屬兹大賚之慶宜増上世<lb/>
之榮亞保秩崇永光泉壤<lb/>
　　　曽祖母李氏贈温國夫人制<lb/>
勑<hi>上詞同</hi>具官故曽祖母某氏閨風淑慎婦徳令柔善積<lb/>
厥躬慶延其後維時名帥繄爾聞孫屬玆大賚之行宜<lb/>
<pb n="KR4d0149_WYG_012-7a"/>
増上世之寵易封列國式示湛恩<lb/>
　　　祖遂贈少傅制<lb/>
勑國有大賚澤覃四方眷予在服之臣咸勵顯親之念<lb/>
申舉禭典増賁重泉具官故祖某勵志無渝懐材不試<lb/>
行既孚於故里慶遂溢於後人有孫方貴而擁旄追贈<lb/>
宜申於刻蜜促登亞傅光賁幽㝠<lb/>
　　　祖母齊氏贈潤國夫人制<lb/>
勑<hi>上詞同</hi>具官故祖母某氏淑慎飭躬慈祥睦族早有功<lb/>
<pb n="KR4d0149_WYG_012-7b"/>
於内助遂貽慶於方来有孫方貴而擁旄追贈宜申於<lb/>
刻蜜易封列國式示湛恩<lb/>
　　　父扆贈太保制<lb/>
勑國舉大典式昭漏泉之恩家有嚴君敢忘報本之禮<lb/>
不間存歿用極哀榮具官故父某節義起家嚴眀盖衆<lb/>
令譽藹聞於闗陕有子並建於節旄方兹慶賚之行宜<lb/>
厚追榮之渥峻陞宫保増賁幽窀<lb/>
　　　母劉氏贈慶國夫人制<lb/>
<pb n="KR4d0149_WYG_012-8a"/>
勑<hi>上詞同</hi>具官故母某氏徳範静專禮容淑慎夙茂家人<lb/>
之譽挺生男子之祥方兹慶賚之行宜厚追榮之渥易<lb/>
封大國用賁幽窀<lb/>
　　　資政殿學士左朝奉大夫知紹興軍府事充兩<lb/>
　　　浙東路安撫使樓炤曽祖闗贈太子太保制<lb/>
勑朕肇禋重屋既興九廟之思均釐羣功爰及三世之<lb/>
逺具官故曽祖某素行表於鄉里雅志樂於邱園流慶<lb/>
聞孫為時近弼屬告成於熈事用追賁於曽門其陞宫<lb/>
<pb n="KR4d0149_WYG_012-8b"/>
保之聨以厚泉扄之寵魂其未泯用克歆承<lb/>
　　　曽祖母吴氏贈琅琊郡夫人制<lb/>
勑朕受釐上帝均福寰區維時樞輔之賢宜厚曽門之<lb/>
寵具官故曽祖母某氏温恭禀質勤儉宜家早以令儀<lb/>
来嬪隠徳肇禋既事方䟽大賚之恩愍典増榮用渙小<lb/>
君之渥易封大郡式慰營魂<lb/>
　　　祖定國贈少保制<lb/>
勑祀事甚大幽以格祖考神祗之歡祭澤不遺下猶及<lb/>
<pb n="KR4d0149_WYG_012-9a"/>
煇炮翟閽之賤睠乃機庭之貴宜増上世之榮具官故<lb/>
祖某潜徳有聞抱材不試迹其流慶之逺嗣有聞孫之<lb/>
賢位居弼臣恩及祖廟其峻陞於亞保用増賁於幽窀<lb/>
　　　祖母郭氏贈申國夫人制<lb/>
勑朕蕆事合宫均釐在列既渙祖廟之寵必申王母之<lb/>
恩具官故祖母某氏淑慎為儀柔恭作則系出令族来<lb/>
嬪髙門徳推内助之賢慶襲聞孫之逺易封申國用渙<lb/>
湛恩魂其有知尚克歆享<lb/>
<pb n="KR4d0149_WYG_012-9b"/>
　　　祖母葛氏贈莱國夫人制<lb/>
勑<hi>上詞同</hi>具官故祖母某氏禮以宜家仁而厚下盥饋勤<lb/>
循於壼則組紃不廢於婦功徳推内助之賢慶襲聞孫<lb/>
之逺䟽封列國用渙湛恩魂其有知式克歆享<lb/>
　　　父居眀贈太子少師制<lb/>
勑逹人生明徳之後允推積善之休忠臣出孝子之門<lb/>
宜厚顯親之報爰因慶賚申錫愍章具官故父某純誠<lb/>
内融景行外著易退而安其位雖終老於郎潜豐報則<lb/>
<pb n="KR4d0149_WYG_012-10a"/>
責之天遂晩從於子貴秩髙名顯生榮死哀用峻陟扵<lb/>
宫師以増光於泉戸魂其未泯尚克歆承<lb/>
　　　母范氏贈髙平郡夫人制<lb/>
勑朕躬三嵗之祀而受福臣必餕君之餘序羣工之位<lb/>
而䟽恩母應以子而貴具官故母某氏令儀著於閨闥<lb/>
慈訓恊於箴圖繇積善之彌深致流芳之不替眷我機<lb/>
庭之舊宜推禰配之榮正位小君䟽封列郡時乃異數<lb/>
増賁幽窀<lb/>
<pb n="KR4d0149_WYG_012-10b"/>
　　　母歐氏贈始興郡夫人制<lb/>
勑<hi>上詞同</hi>具官故母某氏修身淑慎合族慈祥繇積善之<lb/>
彌深致流芳扵未艾眷我機庭之舊宜推禰配之榮正<lb/>
位小君䟽封列郡時乃異數増賁幽窀<lb/>
　　　故妻林氏贈通郡夫人制<lb/>
勑朕躬三嵗之祀而受福臣必餕君之餘序羣工之位<lb/>
而䟽恩妻應以夫而貴具官故妻某氏禮法持身静專<lb/>
禀質克配善士休有令名用正位於小君仍啟封於列<lb/>
<pb n="KR4d0149_WYG_012-11a"/>
郡裘褐故在猶彰徳耀隠居之風笄珈雖華終負山濤<lb/>
布衣之約尚幾不昧歆此殊休<lb/>
　　　揚武翊運功臣太傅横海武寧安化軍節度使<lb/>
　　　充醴泉觀使韓世忠曽祖則追封營國公制<lb/>
勑朕親仁善鄰成孝治之大行慶施恵均海宇之歡睠<lb/>
予舊弼之良宜厚一門之寵具官故曽祖某潜徳弗耀<lb/>
至行無疵譽藹一時之芳澤鍾三世之逺兹因沛渥申<lb/>
錫愍章列國䟽封用光窀穸<lb/>
<pb n="KR4d0149_WYG_012-11b"/>
　　　曽祖母郝氏贈兗國夫人制<lb/>
勑<hi>上詞同</hi>具官故曽祖母某氏禮容淑慎徳範静專善獨積<lb/>
於厥躬福遂綿於三世兹因霈澤申錫愍章載䟽東兖<lb/>
之封益侈幽扄之渥<lb/>
　　　祖廣追封代國公制<lb/>
勑漏泉之澤方覃及扵羣工顯親之章式上休扵王父<lb/>
具官故祖某行髙鄉黨恵洽宗姻善既積而有餘名益<lb/>
彰而不朽施於孫子為時勲臣兹頒慶賚之恩用極追<lb/>
<pb n="KR4d0149_WYG_012-12a"/>
榮之典易封代壤式賁重泉<lb/>
　　　祖母髙氏贈雍國夫人制<lb/>
勑漏泉之澤方覃及於羣臣顯親之章式上休於王母<lb/>
具官故祖母某氏飭躬淑慎睦族慈祥早殫助内之勤<lb/>
遂享方来之祉宜爾孫子為時勲臣玆因慶賚之行可<lb/>
後追榮之渥易封大國増賁幽窀<lb/>
　　　父慶追封唐國公制<lb/>
勑配天其澤式恢至治之休自仁率親莫重嚴君之報<lb/>
<pb n="KR4d0149_WYG_012-12b"/>
具官故父某誠眀遇物節義起家宜大門閭騐于公之<lb/>
陰徳有光祭祀彰狐突之教忠屬兹慶賚之行宜渙追<lb/>
榮之寵易封唐國増賁幽扄<lb/>
　　　母賀氏贈揚國夫人制<lb/>
勑曠蕩之澤式昭漏泉之恩鞠養之慈宜隆報本之禮<lb/>
具官故母某氏早由令族来嬪髙門是鍾男子之祥實<lb/>
我籌帷之舊爰因大賚申錫愍章用更維揚之封以厚<lb/>
幽窀之寵<lb/>
<pb n="KR4d0149_WYG_012-13a"/>
　　　故妻白氏贈譚國夫人制<lb/>
勑朕荷天之休丕隆孝治爰敷厚澤以恵多方恩及閨<lb/>
門之私禮無存歿之間具官故妻某氏温恭禀質勤儉<lb/>
宜家義雖重於齊眉夀卒乖於偕老屬兹大賚申錫愍<lb/>
章易封長沙永賁幽壤<lb/>
　　　故妻梁氏贈邠國夫人制<lb/>
勑<hi>上詞同</hi>具官故妻某氏柔嘉有則恭順而慈警戒雖篤<lb/>
於相成富貴莫終於偕老屬兹大賚申錫愍章易封於<lb/>
<pb n="KR4d0149_WYG_012-13b"/>
邠永作爾寵<lb/>
　　　妻茅氏封蘓國夫人制<lb/>
勑夫婦有相成之道兹本人倫室家申燕喜之私莫踰<lb/>
國寵具官妻某氏動容有禮箴誨是遵慈恵宜其家人<lb/>
柔嘉克配君子屬兹大賚申錫徽章用䟽湯沐之封載<lb/>
易姑蘓之壤是為異數毋怠欽承<lb/>
　　　侍衛親軍都虞候清逺将軍節度使御前統制<lb/>
　　　王徳曽祖永贈太子少保制<lb/>
<pb n="KR4d0149_WYG_012-14a"/>
勑朕外敦鄰盟内隆孝治爰敷恵澤誕播宏休惟時在<lb/>
服之臣咸茂顯親之典具官故曽祖某抱材不試秉禮<lb/>
自防行實懿於羣倫慶遂延於三世為時名将繄爾曽<lb/>
孫屬玆大賚之頒宜錫愍章之渥秩以宫保用光重泉<lb/>
　　　曽祖母郭氏贈髙平郡夫人制<lb/>
勑<hi>上詞同</hi>具官故曽祖母某氏齋荘秉質勤儉肥家常種<lb/>
徳於百年遂流光於三世為時名将繄爾曽孫兹屬大<lb/>
賚之頒宜渙愍章之渥小君錫號幽壤増榮<lb/>
<pb n="KR4d0149_WYG_012-14b"/>
　　　祖忠立贈太子少傅制<lb/>
勑<hi>上詞同</hi>具官故祖某素行表於鄉里雅志樂扵邱園流<lb/>
慶聞孫為時節将屬玆大賚爰錫愍章其官宫傅之榮<lb/>
以渙泉扄之寵<lb/>
　　　祖母韓氏贈恩平郡夫人制<lb/>
勑<hi>上詞同</hi>具官故祖母某氏修身淑慎合族慈祥善有餘<lb/>
於一身福遂昌於再世屬兹大賚宜舉愍章其錫號於<lb/>
小君用増光於幽壤<lb/>
<pb n="KR4d0149_WYG_012-15a"/>
　　　父達贈太子少師制<lb/>
勑<hi>上詞同</hi>具官故父某秉心忠孝植徳温恭善積之慶有<lb/>
餘源深而流益逺有子甚偉為時而生屬兹大賚之頒<lb/>
申錫愍章之渥宫師増秩泉戸用光<lb/>
　　　母李氏封信安郡夫人制<lb/>
勅<hi>上詞同</hi>具官母某氏令儀著于閨闥慈訓恊於家庭繇<lb/>
積善之彌深致流芳之不替遂從子貴休有恩封其正<lb/>
位於副笄益欽承於異數<lb/>
<pb n="KR4d0149_WYG_012-15b"/>
　　　妻尹氏封永嘉郡夫人制<lb/>
勑朕丕隆孝治施澤臣工眷惟節鉞之英亦燕室家之<lb/>
喜具官妻某氏芳猷茂著懿範夙成推内助室家之賢<lb/>
嚴中饋率職之禮屬頒大賚用錫徽章其正位扵小君<lb/>
往欽承於眀命<lb/>
　　　武當軍節度使充侍衛親軍步軍都虞候利州<lb/>
　　　路安撫使兼川陕宣撫使司都統制楊政曽祖<lb/>
　　　諒贈太子太保制<lb/>
<pb n="KR4d0149_WYG_012-16a"/>
勑朕祗事重屋幽已格於羣神均釐周行逺猶及扵三<lb/>
世具官故曽祖某躬載令徳行髙鄉評是生聞孫為時<lb/>
名将方擁節旄之貴宜増家廟之光宫保之聨品秩惟<lb/>
峻魂其未泯尚克歆承<lb/>
　　　曽祖母任氏贈河陽郡夫人制<lb/>
勅朕受釐上帝均福寰區維時節将之崇宜厚曽門之<lb/>
寵具官故曽祖母某氏閨風淑慎婦徳令柔善積厥躬<lb/>
慶延其後肇禋既事方䟽大賚之恩増賁下泉用侈追<lb/>
<pb n="KR4d0149_WYG_012-16b"/>
榮之典小君之號封爵惟崇魂其有知尙克歆享<lb/>
　　　祖榮贈太子太傅制<lb/>
勑祀事甚大幽以格祖考神祗之歡祭澤不遺下猶及<lb/>
煇胞翟閽之賤顧乃節旄之貴宜増上世之榮具官祖<lb/>
某潜徳有聞抱材不試迹其流澤之逺宜有嗣孫之賢<lb/>
宫傅崇資名器所重式昭異寵以賁下泉<lb/>
　　　祖母雷氏贈武陵郡夫人制<lb/>
勑朕蕆事合宫均釐在列既渙祖廟之寵必申王母之<lb/>
<pb n="KR4d0149_WYG_012-17a"/>
恩具官故祖母某氏節儉宜家柔嘉作則系出令族来<lb/>
嬪髙門徳推内助之賢慶襲聞孫之逺小君之號封爵<lb/>
惟崇魂其有知尚克歆享<lb/>
　　　父志贈太子太師制<lb/>
勅五經於祭為重兹展事於合宫百行以孝為先必増<lb/>
光於禰廟朕推祭澤賚及羣臣具官故父某種徳惟深<lb/>
懐材自晦雅尚丘園之志不圖軒冕之榮徳厚流光慶<lb/>
鍾賢嗣肆追崇於愍典用陞峻於宫師瞻彼幽扄尚歆<lb/>
<pb n="KR4d0149_WYG_012-17b"/>
吾寵<lb/>
　　　母程氏贈髙宻郡夫人制<lb/>
勅臣餕君之餘既霑於祭澤母以子而貴宜厚於恩章<lb/>
具官故母某氏藴淑徳以宜家人躬懿行以配君子慶<lb/>
鍾賢嗣髙大門閭既正位扵小君仍易封於大郡哀榮<lb/>
之至式賁泉扄<lb/>
　　　故妻侯氏贈通義郡夫人制<lb/>
勑衛上以忠雖資将相之勇勉夫以正本其閨門之賢<lb/>
<pb n="KR4d0149_WYG_012-18a"/>
爰因祭澤之頒用舉愍章之渥具官故妻某氏凝姿婉<lb/>
孌克巳儉勤族推其仁早篤宜家之慶天嗇厥夀莫諧<lb/>
偕老之榮用錫命於小君仍䟽封於列郡魂其不昧尚<lb/>
克歆承<lb/>
　　　妻南氏封同安郡夫人制<lb/>
勑衛上以忠雖資将相之勇勉夫以正頼其閨門之賢<lb/>
爰因祭澤之頒用舉褒章之渥具官妻某氏言容兼備<lb/>
禮法交脩職中饋之勤不忘婦順積内助之正宜致身<lb/>
<pb n="KR4d0149_WYG_012-18b"/>
榮用錫命於小君仍䟽封於列郡祗我殊寵毋怠欽承<lb/>
　　　安榮贈三官恩澤三資張世忠贈承信郎制<lb/>
勅具官某等頃在川陕奮身兵間義重於生卒以戰隕<lb/>
久而未録朕豈汝忘庸増爾官並恤其後忠魂如在尚<lb/>
克歆承<lb/>
　　　李丕循右從事郎制<lb/>
勅具官某頃者盜發江東猖獗惟甚師旋奏凱爾預有<lb/>
勞肆増厥官以為爾寵益思懋勉以稱所䝉<lb/>
<pb n="KR4d0149_WYG_012-19a"/>
　　　趙旟循右從事郎制<lb/>
勅具官某間者慈寧回鑾中外均慶爾以使屬奉迎有<lb/>
勞其増厥官以為爾勸<lb/>
　　　李璘循右從事郎制<lb/>
勅具官某朕仰惟慈寧回鑾中外稱慶奉迎官吏趨走<lb/>
在途肆疇其勞用増爾秩往思自懋以稱所䝉<lb/>
　　　霍輈循右從事郎制<lb/>
勑具官某往嵗淮西用武㨗奏日聞雖一時汗馬之功<lb/>
<pb n="KR4d0149_WYG_012-19b"/>
亦千里饋糧之助士得飽食爾預有勞其増厥官以示<lb/>
激勸<lb/>
　　　王光賔循右從事郎制<lb/>
勅比者梓宫言還中外興慕一時官屬迎䕶良勞爾在<lb/>
選中合頒信賞進階三等用答爾勤<lb/>
　　宋許循右從事郎制<lb/>
勅具官某頃者邕管鳩工繕修城壁爾以健敏預有勞<lb/>
能其増厥官以為趨事者之勸<lb/>
<pb n="KR4d0149_WYG_012-20a"/>
　　　黄鯉循右從事郎制<lb/>
勑具官某朕哀矜庶獄嘗著定令以一嵗禁囚瘐死之<lb/>
多寡為逐路理官之殿最爾膺此賞是謂能承吾欽䘏<lb/>
之意<lb/>
　　　玉輅成徐揚循左文林郎何幾先循右從事郎<lb/>
　　　制<lb/>
勅具官某等車輅旂常之制所以昭等威也朕比詔有<lb/>
司講求其制煥然百度為之一新爾預有勞可無勸賞<lb/>
<pb n="KR4d0149_WYG_012-20b"/>
其増爾秩往務欽承<lb/>
　　　陳志應循右從事郎制<lb/>
勅具官某先王之時百工技藝咸欲精巧勒名考試以<lb/>
第殿最况戎器乎今嵗終㑹課爾勞足録其増爾秩以<lb/>
為趨事者之勸<lb/>
　　　向子廣循右從事郎制<lb/>
勅具官某間者戈船之役辦集如期爾預有勞宜加優<lb/>
賞進階一等往務欽承<lb/>
<pb n="KR4d0149_WYG_012-21a"/>
　　　王蕭循右從事郎制<lb/>
勅具官某頃者敵人南牧犯我疆陲江陰之城實當控<lb/>
扼攻守之備爾預有勞其増厥官以示信賞祗承朕命<lb/>
往哉惟欽<lb/>
　　　楚州通判李處經降右宣義郎制<lb/>
勅具官某國有賔客舘御在途饔餼牲牢戒於菲薄爾<lb/>
攝承郡寄事得按行慢令弗䖍豈知體國削官二等庸<lb/>
示薄懲<lb/>
<pb n="KR4d0149_WYG_012-21b"/>
　　　歐陽燾降左宣教郎劉璞降右宣義郎黄沇降<lb/>
　　　右廸功郎制<lb/>
勅具官某等人命至重折獄惟難君子於此必盡心焉<lb/>
則以求生也爾等聨職州郡漫不加省視三尺為具文<lb/>
幾誤論决褫官之罰是為輕典往務循省毋重悔尤<lb/>
　　　劉景真降右承事郎制<lb/>
勅具官某嚴保任之法所以防姦偽也爾以名家揚厯<lb/>
舊矣乃失詳慎幾誤有司禠官之懲是為輕典往務循<lb/>
<pb n="KR4d0149_WYG_012-22a"/>
省毋重悔尤<lb/>
　　　李莘民降右通直郎制<lb/>
勅具官某縣令近民之官以承流宣化為職爾催科亡<lb/>
状奉法不䖍具案有司宜從薄責褫秩一等益務省循<lb/>
　　　程邁降左宣義郎郭元亨降右儒林郎制<lb/>
勅具官某爾以筦庫之官奉法不恪削秩一等以為失<lb/>
職者之戒尚務循省體我寛恩<lb/>
　　　沈柄降右儒林郎制<lb/>
<pb n="KR4d0149_WYG_012-22b"/>
勅具官某出納之吝謂之有司爾為幕官不知守法侈<lb/>
用自肆背公狥私姑褫一階是為薄罰服我眀訓益務<lb/>
省循<lb/>
　　　沈綰降右承議郎制<lb/>
勅具官某爾倅偏州專察郵傳稽留之失罪在不䖍其<lb/>
鐫一官以示薄責<lb/>
　　　楊傑降武翼郎制<lb/>
勅具官某㩁酤為州利源不可不謹也爾為監官慢令<lb/>
<pb n="KR4d0149_WYG_012-23a"/>
弗䖍麴糵敗惡陷失嵗課其鐫一官以為隳職者之戒<lb/>
　　　徐嘉問降右朝請郎耿榛降右奉議郎制<lb/>
勅具官某等爾等頃倅長沙實分郡政故縱貪暴國有<lb/>
常刑其褫一官尚思循省<lb/>
　　　賈俊降承節郎制<lb/>
勅具官某爾服職戎行不畏三尺聚徒蒱博規利自營<lb/>
姑褫一官是為輕典爾其内訟以盖前愆<lb/>
　　　燕仰之降右宣義郎制<lb/>
<pb n="KR4d0149_WYG_012-23b"/>
勅具官某三尺之設如權衡然少或過差要非平允爾<lb/>
久居法寺專習刑書而輕重之間議罪失當褫官一等<lb/>
庸示薄懲往其慎哉以稱朕意<lb/>
　　　孔立降忠訓郎制<lb/>
勅具官某爾名𨽻軍籍擅去戎行姑褫一官是為輕典<lb/>
益務循省毋重悔尤<lb/>
　　　修武郎閤門祗候權長陽知縣胡勉降一官趙<lb/>
　　　潁之降左文林郎制<lb/>
<pb n="KR4d0149_WYG_012-24a"/>
勅具官某爾攝百里之寄不能布宣徳意而乃違法狥<lb/>
私恬不知懼褫官一等庸示薄懲往其欽承益務循省<lb/>
　　　朱芾落敷文閣待制知徽州制<lb/>
勅姦軌敗謀既申邦憲僉壬附㑹難逭刑章具官某早<lb/>
預選掄屢更任使意其詳練俾參軍旅之謀庶無詭隨<lb/>
少副朝廷之委而乃阿諛希寵喑黙保身闕然裨補之<lb/>
勞坐閲貫盈之惡滋長稂莠遂尋斧柯致物論之沸騰<lb/>
豈寵榮之冒據其罷西清之職仍還南國之符服我寛<lb/>
<pb n="KR4d0149_WYG_012-24b"/>
恩無忘内訟<lb/>
　　　任叔向閤門看班祗候落看班字制<lb/>
勅具官某上閤設屬所以佐其長肅班列端朝儀也朕<lb/>
嘗使爾試之矣夙夜在公允稱詳練俾正厥職毋怠欽<lb/>
承<lb/>
　　　武平知縣張安節降一官制<lb/>
勑具官某頃者盜發閩中帥閫示朝廷恩信開其自新<lb/>
之路爾乃妄作幾致紛紜其禠一官以示薄罰服我明訓<lb/>
<pb n="KR4d0149_WYG_012-25a"/>
益務省循<lb/>
　　　右承議郎徐夙等各降一官制<lb/>
勅具官某朕比遣郎吏案行諸州察財用之盈虚稽有<lb/>
司之出納爾乃違法慢令縱吏為姦事状甚眀罰其可<lb/>
逭姑從貶秩宜務省愆<lb/>
　　　太史局令吴師顔降一官制<lb/>
勅具官某間者修奉祐陵事大體重凡百執事所宜盡<lb/>
心而爾以厯官乃敢滅裂其為弗恭甚矣貶秩尚為輕<lb/>
<pb n="KR4d0149_WYG_012-25b"/>
典也<lb/>
　　　拱衛大夫觧州防禦使馬欽於遥郡階官上各<lb/>
　　　降一官制<lb/>
勅人臣在列亷耻所以律身王者御人刑罰所以懲惡<lb/>
具官某擢居横列久被厚恩涓塵之報未聞宜知止足<lb/>
之戒丘壑之欲不滿尚肆貪饕之求戚實自貽法難汝<lb/>
貸姑從鐫秩猶示寛科往務省循毋重尤悔<lb/>
　　　左奉議郎趙子温左承議郎薛倞各降一官制<lb/>
<pb n="KR4d0149_WYG_012-26a"/>
勅具官某等王者用刑莫先眀慎爾等官於棘寺乃失<lb/>
詳讞鐫秩一等庸示薄懲服我寛恩無忘循省<lb/>
　　　掌均都潔姜覺上官世端各降一官制<lb/>
勅具官某等廵尉越境賊害良民朝廷付之有司所以<lb/>
核實也而爾等身為郡吏狥私滅公枝蔓其詞不以情<lb/>
報此而不懲何以示戒各鐫爾秩往務省循<lb/>
　　　知楚州武畧大夫傅延嗣降兩官制<lb/>
勅具官某國有賔客館御在途饔餼牲牢戒於菲薄爾<lb/>
<pb n="KR4d0149_WYG_012-26b"/>
身試郡寄職在将迎乃罔聞知豈謂體國其從貶秩之<lb/>
罰以為慢令之懲<lb/>
　　　楊遹特改右宣教郎制<lb/>
勅具官某爾淵源之學實卒父業孝友之行有光鄉評<lb/>
棲遲小官晚節彌厲召對便殿論議詳眀更秩甚優往<lb/>
圖報稱<lb/>
　　　宋蒼舒轉右宣教郎制<lb/>
勅具官某往嵗闗陕用武㨗奏日聞雖一時汗馬之功<lb/>
<pb n="KR4d0149_WYG_012-27a"/>
亦千里饋糧之助以爾肅将使指風力敏彊軍無乏興<lb/>
備著成效其頒増秩之寵以示勸賞之公服我恩榮毋<lb/>
忘勉勵<lb/>
　　　陳□改右宣教郎制<lb/>
勅具官某朕比遣樞輔視師江淮爾從其行彊敏自力<lb/>
宜頒更秩之寵以示賢勞之休服我優恩益思懋勉<lb/>
　　　勅令書成張浚回授計有常特轉右宣教郎制<lb/>
勅具官某夫士大夫貤恩於其子孫盖常制也弗以及<lb/>
<pb n="KR4d0149_WYG_012-27b"/>
子孫而請遺舅氏則猶遺母也浚為朕股肱大臣出入<lb/>
将相富且貴矣而母在焉是真能成爾之宅相者也比<lb/>
因勅令書成法應進秩更以爾受賞爾其往祗成命使<lb/>
為人子者入有以感其親則一官豈爾之榮毋乃爾甥<lb/>
之榮與<lb/>
　　　周荘仲轉左承議郎曹績轉左朝奉郎陳最轉<lb/>
　　　左宣教郎制<lb/>
勅具官某等朕惟川陕重兵連屯捍邉甚勞閲嵗寖久<lb/>
<pb n="KR4d0149_WYG_012-28a"/>
比遣近臣往諭徳意爾等咸以忠藎實佐其役萬里言<lb/>
還亦良苦矣詩云有功而見知則說肆増爾秩尚往欽<lb/>
哉<lb/>
</p>
<p>
</p>
  </div>
</body>
</text>
</TEI>
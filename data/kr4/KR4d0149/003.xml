<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東窻集巻三</head>
    <p>
<pb n="KR4d0149_WYG_003-1a"/>
欽定四庫全書<lb/>
　東窻集巻三　　　　　　　宋　張擴　撰<lb/>
　　五言律詩<lb/>
　　　挽徽宗皇帝詞五首<lb/>
假樂興周治無為見舜心七朝傳逺業十閏紀功深厚<lb/>
澤淪肌骨隆名秩古今丹成自仙去黼扆不重臨<lb/>
甚盛帝王德不言天地功皇圖光永泰聖祚紹元豐化<lb/>
被要荒外民躋富夀中如椽誰秉筆炳炳詔無窮<lb/>
<pb n="KR4d0149_WYG_003-1b"/>
制作躋堯禹規摹陋漢唐方丘排異議晟府煥新章睦<lb/>
族民歸厚臨雍國有光奎文連五閣輪奐儼深藏<lb/>
内禪超千古恭聞脫屣輕勲髙終不伐道大自難名玉<lb/>
几音疑在橋山兆已成九重興舜慕悲泣見牆羮<lb/>
風伯開塵霧神符八駿游夀堯方請祝歸啓已興謳萬<lb/>
里忽清宴五兵終罷休他年北邙路王氣接天浮<lb/>
　　　挽顯肅皇后詞五首<lb/>
珍符開瑞璽象服備褘褕德盛儀千載名尊母兩朝流<lb/>
<pb n="KR4d0149_WYG_003-2a"/>
風厚麟趾賸馥播桃夭羽衛今何處雲深慘莫招<lb/>
儷極承平日徽音盛一時却奢崇大練納戒上清規事<lb/>
逐浮雲變人驚夜壑移三吳謡織女行路劇傷悲<lb/>
寳殿開寧德彌文更日新儉勤垂壼則慈恵配皇仁脫<lb/>
屣堯何聖補天媧亦神傷心東越路畫翣暗龍輴<lb/>
箴圖髙警戒風雅妙形容寳訓聞欽聖徽名並顯恭宫<lb/>
車陪素仗園寢祔新封絶勝昭靈后空歸浣水蹤<lb/>
莫狀憂勤意猶存澣濯衣私恩絶外第遺愛在深闈嵗<lb/>
<pb n="KR4d0149_WYG_003-2b"/>
晚望重翟路長迷六騩蒼梧從舜陟終陋兩湘妃<lb/>
　　　挽懿節皇后詞五首<lb/>
丰容騰偃月骨相本天人潜邸恩輝舊中闈典冊新夢<lb/>
猶驚鷰璽光已揜鈎陳不忍瞻行殿蛛絲網暗塵<lb/>
作合神明王中興欲佐周友琴懐素志脫珥謝前修行<lb/>
續姜任懿名方馬鄧優百年雖電掣千古仰芳猷<lb/>
内治推炎宋名參列后賢若為憂國歩遽報損天年未<lb/>
暢關雎化空騰煒管傳六宫遵舊訓女則有遺篇<lb/>
<pb n="KR4d0149_WYG_003-3a"/>
公桑分婦職春種劭農耕不到升平日終乖輔佐情烝<lb/>
嘗開別廟諡誄紀徽名悽愴鴻溝路空餘萬嵗聲<lb/>
萬里歸輼輅僊逰迹已遐猗蘭成斷夢素柰隕空花隧<lb/>
卜稽山下輴移浙水涯晚風纒落水悲咽和哀笳<lb/>
　　　悼程西樞母朱夫人二首<lb/>
天性敦慈恵凝然法度中談𤣥推道韞擇配得梁鴻夀<lb/>
嘏無前擬安榮及令終傷心原上路哀鐸咽霜風<lb/>
有子登嚴宻人髙孟母慈珍羞五鼎養象服小君宜未<lb/>
<pb n="KR4d0149_WYG_003-3b"/>
厭斑衣樂俄嗟泫露悲百年無少憾千古令名垂<lb/>
　　　悼主簿弟<lb/>
吾家㡬兄弟君自老相依每憶離亭别俄傷旅櫬歸新<lb/>
銘聊記逺舊話總成非舉目蒼茫路澘然淚滿衣<lb/>
　　　悼次東提刑姪二首<lb/>
彊學初無敵臨民早有聲暮年猶補郡餘事及談兵慷<lb/>
慨聞髙誼艱難見老成葢棺今已矣百世漫空名<lb/>
妙手剸百節劇談翻九河人皆期晚用君更患才多世<lb/>
<pb n="KR4d0149_WYG_003-4a"/>
路方榛棘人豪正網羅重泉無日起天意定如何<lb/>
　　　夫人江氏挽詞<lb/>
早嵗親香火心通悟宿因宜家稱孝婦擇配得名人秩<lb/>
秩方貽則冥冥忽返真獨慿髙士筆諄復誌蒼珉<lb/>
　　　夫人周氏挽詞<lb/>
孌彼名家女休聲配孟光齊家先祭祀盡禮奉姑嫜未<lb/>
竟百年老空流奕世芳傷心埋玉處馬鬛表深藏<lb/>
　　　悼頥中朝散兄<lb/>
<pb n="KR4d0149_WYG_003-4b"/>
韜玉無人識佩蘭空自芳娛親終一世好善被諸郎夢<lb/>
短催駒隙聲哀斷鴈行英魂招不得松檟䕶崇岡<lb/>
　　　用文之嵗暮言懐韻<lb/>
嵗事潜占雪風光暗著梅有書招隠去無地避愁來厮<lb/>
役聨裘馬英豪困草萊誰能知許事得酒鼾如靁<lb/>
　　　文之暇日作詩戯用其韻<lb/>
古事費尋檢近詩關謗傷掉頭無好語結舌自良方風<lb/>
露挾秋意簾幃生晚凉傳聞市南米漸可補饑瘡<lb/>
<pb n="KR4d0149_WYG_003-5a"/>
　　　射亭詩<lb/>
采鵠面危亭鍧然中的聲將軍三箭勇男子四方名刁<lb/>
斗中原静車書逺塞平雕弓今罷賜何日報功成<lb/>
　　　賦向伯恭侍郎薌林<lb/>
矯矯子平裔聲名晚益髙歸休卜僊隠題品妙宸豪小<lb/>
徑荒松菊空庭長艾蒿閉門便午枕餘事九牛毛<lb/>
　　　焦復州適道於艱危中與其兄遇於三衢自云<lb/>
　　　嘗有異夢神明之感叙其事屬予賦詩<lb/>
<pb n="KR4d0149_WYG_003-5b"/>
南渡不忍說流離簮與裾蒼黄一臂失辛苦萬金書孝<lb/>
友劇調䕶神明關起居不湏春草句好夢自蘧蘧<lb/>
　　　題荷亭詩<lb/>
風漾緑漪連新荷照水圓清香來洞府真色現神仙鷺<lb/>
影明如雪龜巢小似錢夜凉乘月看人在玉壺天<lb/>
　　　瑞華堂秋晚<lb/>
山石亂崔嵬虛堂面石開幽香催檻菊䟱影轉庭槐羽<lb/>
扇驚秋老衣砧破夢回坐看雲四合奔電數聲靁<lb/>
<pb n="KR4d0149_WYG_003-6a"/>
　　　宿温州江心寺詩<lb/>
出城何所詣孤嶼海雲中寺影一拳石潮聲四面風斷<lb/>
煙迷過鳥宻葉墜丹楓咄咄勞生夢真成一洗空<lb/>
　　　次韻臨江軍向侍郎見寄<lb/>
江頭一區宅宴坐老揚雄乆闊書不到相忘心自通誰<lb/>
令知勇退我愧未參同定自有見處不關幡與風<lb/>
</p>
<p>
</p>
  </div>
</body>
</text>
</TEI>
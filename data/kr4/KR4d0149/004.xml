<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東忩集巻四</head>
    <p>
<pb n="KR4d0149_WYG_004-1a"/>
欽定四庫全書<lb/>
　東忩集巻四　　　　　　宋　張擴　撰<lb/>
　　七言律詩<lb/>
　　　次韻徐端明師川清明見訪小集<lb/>
撩人春色浩無邊多病清羸挽不前書舍忽陪金殿客<lb/>
花時猶記漢宫烟翰林劇飲賦千首焦遂髙談驚四筵<lb/>
更著新聲定塲屋元輕白俗浪争先<lb/>
　　　次韻子公舍人姪紙閤用荆公韻二首<lb/>
<pb n="KR4d0149_WYG_004-1b"/>
清修是藥别無方紙閤新糊暫著床定自中扄元潔白<lb/>
直教平地亦清涼布裘衲被總相稱暮雪曉風渾不妨<lb/>
似要經營淡生活忽驚鋒頴露錐嚢<lb/>
老楮聲名浹四方帡幪隠陋到藜床境空生白道所集<lb/>
氣煖如熏徳未涼眼底咄嗟貧亦辦世間滛巧行終妨<lb/>
只愁費盡螭頭藁却向危時但括嚢<lb/>
　　　再和戯子公<lb/>
棊局畫行新觸手帳文龜殻浄圍床閤材近取復何好<lb/>
<pb n="KR4d0149_WYG_004-2a"/>
法意防貪未可涼自此鉛華須痛遣疑於縞素或相妨<lb/>
夜闌天女來求法君看如何是革嚢<lb/>
背人阿堵未中方紙閤文書不礙床正似複褌羞北阮<lb/>
絶勝斗酒換西涼來詩肯辦十分賞去轍猶闗一水妨<lb/>
對面更看枯淡在應無兒輩紫羅嚢<lb/>
　　　子公復和亦次韻<lb/>
我慚問舍未知方君亦依然卧上床有紙遮風良不惡<lb/>
無人炙手自生涼應憐佛屋鐘魚近<hi>公寓居西林寺</hi>不自官居<lb/>
<pb n="KR4d0149_WYG_004-2b"/>
屏障妨相去九齡今幾代風流未減笏為囊<lb/>
昨日規摹屋一方今晨詩巻已填床安知事似蝟毛起<lb/>
自覺心如水月涼故紙有縁殊未了紅塵無路畧相妨<lb/>
客來煖熱浪自喜斷却來章真智囊<lb/>
　　　聞伯㝢被召<lb/>
朝廷下詔費捜尋夢想人豪置赤心讜論故應遺藁在<lb/>
片言可却四裔侵不應巖野調羮手猶作田廬抱膝吟<lb/>
自古忠臣由孝子海隅傾耳聴車音<lb/>
<pb n="KR4d0149_WYG_004-3a"/>
　　　送李去病駕部成都府路轉運判官<lb/>
昔年鴈塔看先登我亦行間託姓名半世紛紜驚似夢<lb/>
一官潦倒信平生含香暫借郎闈寵仗節俄分晝錦榮<lb/>
見説餽糧如火急揚鞭馬上試經營<lb/>
　　　送楊元老屯田潼川等路轉運判官<lb/>
醬瓿遺文過五經有孫千載振彫零曽聞淡墨魁春榜<lb/>
㑹看中臺應列星日下忽頒天語好眼中先著蜀山青<lb/>
歸塗更挾兩詩客䑛筆磨鉛那得停<hi>客謂西川小漕李去病懷安使君羅</hi>
<pb n="KR4d0149_WYG_004-3b"/>
<hi>大全也</hi>
　　　景蕃暫如無錫不暇相尋於雲間詩來問訊甚<lb/>
　　　殷勤㑹予續至江上遂及邂逅走筆奉呈<lb/>
故人行李劇匆匆猶向重湖遣信通七字論懷如對面<lb/>
片㠶先我渡垂虹家田收秫連雲外野蟹供螯入手中<lb/>
猶及訪君江上去夜忩燈火耿秋風<lb/>
　　　别後一日予獨遊恵山寺酌泉烹茶而去時景<lb/>
　　　蕃補葺舊隠將自徳興奉親而歸以詩追寄之<lb/>
<pb n="KR4d0149_WYG_004-4a"/>
缾罌絡繹送醍醐總是僧家飲啜餘向上誰高康谷品<lb/>
流傳恐誤古人書暫來刮眼驚尤物深羨誅茅葺舊居<lb/>
却恐文饒漸多事他年乗傳定何如<lb/>
　　　寄顧景蕃<lb/>
别時猶記鼻辛酸升合妨人未得還衲被生春經嵗換<lb/>
羽書奔電痛時艱聞君尚富珠千斛許我時窺豹一斑<lb/>
莫厭僑居坐窮僻絶勝戎馬閙郷關<hi>景蕃屢寄近詩</hi>
　　　顧景蕃以詩乞西漢書於子公子公以奏議唐<lb/>
<pb n="KR4d0149_WYG_004-4b"/>
　　　鑑遺之戲次其韻<lb/>
腹中圖史自紛綸況有新文似過秦猶訪汲書真好事<lb/>
謬憐野鶩定癡人補亡疑是君過計就讀未妨吾卜鄰<lb/>
他日兩家俱外府斷編遺簡得終身<lb/>
　　　次韻顧子美陪方仲兄遊允仲花園後篇簡允<lb/>
　　　仲<lb/>
君看樹頭桃李開化工渾在百花栽日遲未覺堂堂去<lb/>
路穏何妨得得來定是撥忙聊慰眼仍須痛飲莫論盃<lb/>
<pb n="KR4d0149_WYG_004-5a"/>
明朝風雨便狼藉孤負客愁腸九回<lb/>
怪底主人襟抱開小園千本定深栽不須羯鼓催花發<lb/>
却要提壺喚酒來可但撥忙聊慰眼㑹應痛飲莫論盃<lb/>
詩人有戒君知否漸老逢春能幾回<lb/>
　　　過澱山湖<lb/>
昨日過湖風打頭葦蒲深處泊官舟近人烏鳥語聲碎<lb/>
瀕海風烟日夜浮午飯腥鹹半鮭菜客床顛倒一皮裘<lb/>
平生浪説在家好晚向波濤未肯休<lb/>
<pb n="KR4d0149_WYG_004-5b"/>
　　　次韻汝隂姜丞見示<lb/>
塲屋聲名二十年老猶學易誦韋編作官聊復下簿尉<lb/>
得酒或時中聖賢每愧青衫同拜起間從廣坐得周旋<lb/>
來詩强欲相推挽短綆無堪浪汲泉<lb/>
　　　留别汪彦章符寳<lb/>
蚤嵗相親翰墨塲不堪遲暮屢參商無錢可辦一日醉<lb/>
有目漫同千里光聞道新詩多格律曽從尊酒細斟量<lb/>
江南舊隠隣雞犬何日青燈更對床<lb/>
<pb n="KR4d0149_WYG_004-6a"/>
　　　聴宣麻<lb/>
十年中國暗征塵終挽天河浄楚氛謾説星辰猶孛彗<lb/>
不妨豪傑㑹風雲江頭露布傳俘馘殿下絲綸看䇿勲<lb/>
從此削平真細事只憂無地録將軍<lb/>
　　　得海陵掾吕居仁書<lb/>
故人温飽竟何如忽寄郵筒滿紙書頗愧中年猶吏隠<lb/>
相望千里未情踈官曹清簡庭無訟淮海豐穰食有魚<lb/>
見説參禪新了了幾時為我痛爬梳<lb/>
<pb n="KR4d0149_WYG_004-6b"/>
　　　聞余元隆被命白衣校正逸書<lb/>
余郎風姿舊臞儒酒錢不足詩有餘江湖垂老漫居士<lb/>
館殿忽詔行秘書從來摸索識沈謝安用科舉輕嚴徐<lb/>
須君更平脱鞾氣步穏即到承明廬<lb/>
　　　招王大初教授飯<lb/>
聞名早愧昧平生遲暮相看眼更明滿室氛埃不闗意<lb/>
百年文字要尋盟闗河晚闕平安報風露日催揺落聲<lb/>
樽酒從予㑹傾倒莫同兒輩但平平<lb/>
<pb n="KR4d0149_WYG_004-7a"/>
　　　暮春舟中懷顧景蕃諸友㑹心堂折花幾至紛<lb/>
　　　紜因以問之<lb/>
流光急急巻春歸寛我都無十日期短楫輕舟餘客夢<lb/>
斜風横雨半花時坐懷同社二三子賸有一畨酬唱詩<lb/>
誰向海棠花下去不妨重看挽殘枝<lb/>
　　　曹南官舍懷諸兄弟<lb/>
舍南舍北百花春不奈揚雄四壁貧與世周旋寧作我<lb/>
罷官休去亦由人有家那辦録傖鬼無用猶堪託社神<lb/>
<pb n="KR4d0149_WYG_004-7b"/>
凖擬他年風雨夜論詩酌酒話酸辛<lb/>
　　　次韻晁待制喜富季申遷校書<lb/>
鄭公勲閥似汾陽人物君看同舍郎坐廢衣冠誰論薦<lb/>
中興文字亦生光未妨俗子輕薫沐元得詩翁妙主張<lb/>
聞説平戎遺䇿在何時目擊陣堂堂<lb/>
　　　華亭秋日<lb/>
隂雲薄薄漏秋輝曉露含光濕翠微旁舍擊牛嘗社酒<lb/>
荒城搗練給征衣浄如掃跡蚊無幾多不論錢蟹正肥<lb/>
<pb n="KR4d0149_WYG_004-8a"/>
定是水鄉差可樂不應潦倒未成歸<lb/>
　　　吳江舟中<lb/>
數峯雨後蔚藍青一水秋來鏡面平大舶魚鹽通逺近<lb/>
居人菱芡足經營雲頭闕月為誰好蘋末涼風時自生<lb/>
老矣宦游無少味欲尋張翰問蓴羮<lb/>
　　　書鴈蕩山靈巖寺壁<lb/>
畫裡兒時見一斑朅來老病倦躋攀諸峯拔地上雲雨<lb/>
萬壑出泉鳴佩環圖牒未聞從古有鬼神定自破天慳<lb/>
<pb n="KR4d0149_WYG_004-8b"/>
道人笑我殺風景不辦淹留半日閒<lb/>
　　　次韻徐師川謝送温柑<lb/>
剥啄誰人晝欵扉開緘詞翰見精㣲不應更覔二王帖<lb/>
但要親傳六祖衣陋我分柑慳百顆煩君託意贈當歸<lb/>
吏曹政急簿書縛忽奉新詩得觧圍<lb/>
　　　次韻吕居仁主簿過韓存中侍郎所居<lb/>
文章典雅似班固人物風流如謝安老去謾餘公論在<lb/>
退休渾覺壯心闌松忩有月和書照雲屋無氊禦客寒<lb/>
<pb n="KR4d0149_WYG_004-9a"/>
冷淡且尋詩作活要看雷電敕僊官<lb/>
　　　和李元叔正字書懷崇字韻奉還所借詩巻<lb/>
杜陵句法今誰到君自門墻數仞崇未許前人得髙處<lb/>
間於五字見新功淹留書館殘燈火孤負淮山舊桂叢<lb/>
眼看封侯談笑覔絶勝潦倒坐詩窮<lb/>
　　　歸來軒二首<lb/>
當年鞍馬踐文塲客舍虀鹽話故鄉不謂休休歸亦早<lb/>
未應栩栩夢猶狂輞川花木嵗時好蓮社交遊氣味長<lb/>
<pb n="KR4d0149_WYG_004-9b"/>
便合從君就閒去藜羮麥飯自充腸<lb/>
不愛虚名式擅塲却收餘燄入寒鄉於魚得計絶人事<lb/>
翻手為雲小子狂閲世已除三宿戀論詩兼倍百家長<lb/>
西風舉扇誰多事君自無塵㸃肺腸<lb/>
　　　次韻括蒼太守黄侍御種竹<lb/>
先生鐵面石為肝不著繁華眼底看近學仙翁誇種玉<lb/>
未多楚客觧紉蘭穿忩月影蛟虵亂掠枕秋聲風雨寒<lb/>
誰信孤根會埋沒賦詩新有老方干<lb/>
<pb n="KR4d0149_WYG_004-10a"/>
世上風花蹔鬪妍轉頭誰作一錢看此君抱節真如玉<lb/>
有客同心臭似蘭密葉自憐秋日薄孫枝已挾曉霜寒<lb/>
蔓柔草惡宜誅屏恐向班行犯比干<lb/>
　　　送喻廸孺郎中知遂寧府<lb/>
平時塲屋漫聲名晩下瞿唐信此生萬里不應頻去國<lb/>
一麾聊復為専城送春杯酒侵行色上峽家山慰客情<lb/>
坐遣官曹頓牢落説詩誰復似匡衡<lb/>
　　　次韻昌時寺丞姪避暑<lb/>
<pb n="KR4d0149_WYG_004-10b"/>
眼看平地欲流金暫借僧園數畝隂束帶市朝誰刺促<lb/>
閉門松檜自幽深客來棊局時招隠飯罷茶甌快洗心<lb/>
便静乞閒吾有味墻東詩老許同襟<lb/>
　　　紹興已未七月六日被㫖禱雨風水洞七日清<lb/>
　　　晨詣祠下是晚大雨通夕留宿慈嚴寺中八日<lb/>
　　　始還城<lb/>
晚謁叢祠意已通妙香來自禁城中老龍聊辦一泓費<lb/>
闔境自歌終嵗功暑溽不應留枕簟秋聲忽已到梧桐<lb/>
<pb n="KR4d0149_WYG_004-11a"/>
明朝上馬五十里更乞靈君吹面風<lb/>
　　　次韻程伯寓司業見寄道舊<lb/>
雞黍新盟竟未尋杯盤舊話更關心時危閒喜尺書到<lb/>
老去惟憂多病侵閭巷小兒俱富貴山林處士獨呻吟<lb/>
君今雅意在流水誰是子期知此音<lb/>
　　　嘲鵲<lb/>
抵玉誰家觧汝嗔定應饒舌誑癡人平生作室自拘忌<lb/>
晩嵗填河良苦辛風急未妨翎翮健日長無奈語音頻<lb/>
<pb n="KR4d0149_WYG_004-11b"/>
君看屋上烏元好何用開門延竇申<lb/>
　　　悼余彦敷府判<lb/>
圭璧温然席上珍廣朝通籍照簪紳論文巳許詩無敵<lb/>
試吏還驚筆有神少日功名聊措意暮年州縣漫勞人<lb/>
武林舊話終成夢旅櫬空歸淚滿巾<hi>彦敷嘗愛錢塘湖山之勝竟長往於</hi>
<hi>彼</hi>
　　　悼叔玠兄<lb/>
獨抱荆珍價莫酬眼看閭巷覔封侯時開黄巻都忘老<lb/>
<pb n="KR4d0149_WYG_004-12a"/>
晩著青衫已倦遊不説向空書咄咄但聞作記戒休休<lb/>
故應手澤未埋沒合付六丁雷電收<lb/>
　　　悼余元夫朝請<lb/>
廣席談經舊長雄豁然襟韻古人風弓刀晚試百僚底<lb/>
部曲黙馴三尺中幕府未聞収劇孟佳城俄已愴滕公<lb/>
不堪離亂死英傑所在紛紜真發䝉<lb/>
　　　悼子平姪<lb/>
白帢曽從細栁君欲提尺箠浄烟塵聲名便自當敵國<lb/>
<pb n="KR4d0149_WYG_004-12b"/>
露布復誰推傔人夜半憂時長抱膝生平急義幾傾囷<lb/>
追傷萬事蓋棺了木笏青衫負此身<lb/>
　　　次韻秦秘監山中觀梅二首<lb/>
天上新驂寳輅回看花仍趂雪英開折歸忍負金蕉葉<lb/>
笑挿誰臨玉鏡臺女堞未須翻角調錦囊先喜助詩材<lb/>
少蓬自是調羮手葉底應尋舊雨來<lb/>
莫遣寒林一片飛要看縞練粲僊衣故煩詩伯來傳令<lb/>
為勒風師少霽威水部五言誰舉似孤山一徑久湮微<lb/>
<pb n="KR4d0149_WYG_004-13a"/>
總輸桃杏快塗抹占定春光不放歸<lb/>
　　　次韻春雪<lb/>
春雪欺人轉更豪力如彊弩射吳潮郢人有恨翻新曲<lb/>
蜀客無襦憶舊謡戸外莫誇盈尺好沙頭已作淺痕消<lb/>
詩成忍凍話年少愁殺衰翁不自聊<lb/>
　　　送賀子忱吏部福建漕<lb/>
矯矯中年勇退身尋盟省戸定縁貧風流未用老三徑<lb/>
談笑猶堪漕七閩丹荔壓枝收白曬乳芽登焙薦青春<lb/>
<pb n="KR4d0149_WYG_004-13b"/>
不應例作粗官看下語須防筆有神<lb/>
　　　送許子禮吏部湖南漕<lb/>
家傳康濟妙才猷祗合懷鉛近冕旒漫有姓名連省戸<lb/>
不妨旌節案南州兵儲自古難為䇿民瘼於今豈待求<lb/>
小試書生肥國手未多地上見錢流<lb/>
　　　欲出京寄稚子<lb/>
去時短袖怯風寒春以為期秋未還苦語經年渾不記<lb/>
窮愁到處漫相闗路從驛底一雙堠家在江南第一山<lb/>
<pb n="KR4d0149_WYG_004-14a"/>
人事不應頻錯迕速尋樽酒為開顔<lb/>
　　　寄題虎丘宜上人枝巢軒詩<lb/>
久聞戒浄若氷淵壞衲團蒲不記年身外一枝聊爾耳<lb/>
眼中三界自超然可藏妙喜化城國何異壺公謫處天<lb/>
相見繞床獅子座未妨居士病談禪<lb/>
　　　寄題黟縣舒先生十栁軒詩二首<lb/>
當年宫殿記風流濯濯青春破客愁晩覺世間全少味<lb/>
自從栁下覔歸休嵇康嗜鍜太多事陶令醉眠終自由<lb/>
<pb n="KR4d0149_WYG_004-14b"/>
想見夕陽風輭處亂蟬無數咽新秋<lb/>
十栁五栁復何為今人古人心要知百年實録先生傳<lb/>
五字格言彭澤詩近聞收秫頗狼藉誰與結社相娛嬉<lb/>
我亦江湖漫浪者尚堪束帶向羣兒<lb/>
　　　次韻朱新仲學士元日㑹飲館中同舍家<lb/>
華堂小集夀佳辰好雪縈風上舞茵珠琲相酬元富貴<lb/>
綺羅不設自清真近從朱墨生官府便覺方壺隔世塵<lb/>
縱許一斑窺妙句亦應寡和愧陽春<lb/>
<pb n="KR4d0149_WYG_004-15a"/>
　　　寄李天祚屯田<lb/>
巷北巷南車殷靁憐渠襟抱向誰開苦無好夢絶江去<lb/>
合有短書逢鴈回省戸淹留驚白髪朝廷緩急要真材<lb/>
他年炙手㑹不免早賦柴桑歸去來<lb/>
　　　春深遣興<lb/>
深院小亭花藥香春來無處避風光畦蔬自種兩席許<lb/>
溪水忽髙三尺彊冷淡不妨詩作活狂歌時以酒為鄉<lb/>
故人南北今誰在紙尾寒暄未可忘<lb/>
<pb n="KR4d0149_WYG_004-15b"/>
　　　次韻譚少卿勝仲懷歸<lb/>
底用封侯老據鞍如君家世自儒冠初無嫵媚追時好<lb/>
但有孤髙到嵗寒夢入向來招隠處詩成有味付誰看<lb/>
援毫欲和愧遲澁八節推舟窘上灘<lb/>
　　　寄大年耆年二姪<lb/>
漫天白雨欲催詩恰似連床細栁時<hi>細栁軒名</hi>近悔論文多<lb/>
敗績不闗避謗要尋醫才如伯仲世無敵學有本原人<lb/>
未知例著布袍隨舉子滿聴危論上丹墀<lb/>
<pb n="KR4d0149_WYG_004-16a"/>
　　　文之雪霰落硯詩戱用其韻<lb/>
𤣥璧無塵中作泓偏宜浄几集飛霙栁花可染巳無跡<lb/>
鵠羽不黔如幻成小試桑根猶耿介結為氷面更晶明<lb/>
癡兒呵凍為渠賦費盡壺中墨客卿<lb/>
　　　樓西樞出撫闗陜鄭亨仲以秘監充參謀館中<lb/>
　　　咸分韻為餞得綸字<lb/>
闗河宣慰尚儒臣賔客仍收席上珍便有威名如敵國<lb/>
更分籌畫累同人連城簪笏官寮舊夾道壺簞詔墨新<lb/>
<pb n="KR4d0149_WYG_004-16b"/>
歸日毛錐應好在却從丹禁演絲綸<lb/>
　　　謁廣濟軍向工曹仲吉<lb/>
水曹筆力若新硎冷屋無人詩自鳴取别未容長草草<lb/>
相看豈合但平平百年王謝見人物少日機雲真弟兄<lb/>
且向陶丘問消息他時湖海莫寒盟<lb/>
　　　留别梅和勝侍郎<lb/>
平日寄聲天一方那知嵗晩屢登堂百年已負幾罇酒<lb/>
一夜各添新鬢霜塵裏著身空嵗月筆間應俗漫文章<lb/>
<pb n="KR4d0149_WYG_004-17a"/>
門庭未覺千里逺㑹有書來細作行<lb/>
　　　次韻張無隅送烏髭方與人并寄以詩<lb/>
肘後仙方舊著名知君學道得長生燒丹自秘砂銀訣<lb/>
染白聊分草木英兩鬢尚須并檢校二毛應覺頓神明<lb/>
他年莫向𤣥齡問李緯猶堪老作卿<lb/>
　　　送彦材姪還鄉<lb/>
朔風吹雪冷侵衣過我山城嵗暮時每歎吏曹長縮手<lb/>
㑹從樽酒得伸眉笑談亹亹未更僕行李匆匆還語離<lb/>
<pb n="KR4d0149_WYG_004-17b"/>
莫厭吾家窮事業囊中好在幾毛錐<lb/>
　　　簷氷<lb/>
歴歴排簷定琢成小庵睡起眼初明葯翁收乳得鵝管<lb/>
天女墜釵懸水晶脱手不供時把玩怯風終作淚縱横<lb/>
老頑不辦劉义句聴盡寒堦斷續聲<lb/>
　　　筍<lb/>
披籜游龍破地皮浪將頭角長孫枝渾疑鐵騎旌戈曉<lb/>
如趁玉班宫殿時羊酪蓴羮真謾語河魨荻筍彊相宜<lb/>
<pb n="KR4d0149_WYG_004-18a"/>
無人㑹得叢林趣盡屬此君惟我知<lb/>
　　　再次筍韻<lb/>
羽獵誰尋狐貉皮空林失箭已千枝遥聆春晚斧斤響<lb/>
不到嵗寒霜雪時喜有齋熏延上座愧無椽管付師宜<lb/>
平生漫作漢宫妾十指許長君未知<lb/>
　　　次韻子温偶書<lb/>
門外溪光倒碧山憐君終不厭身閒直須掃跡利名裏<lb/>
却要䇿勲文字間洗耳時傾髙士論轉喉莫犯貴人顔<lb/>
<pb n="KR4d0149_WYG_004-18b"/>
百年總是一抔土且乞餘生隠市闗<lb/>
　　　晝寢<lb/>
翠簟輕紈腹果然午風吹夢入湖邊竹奴不語専新寵<lb/>
水厄無功罷宿烟却要降魔時讀易未須盤膝彊磨甎<lb/>
誰人妙觧老韶訣心印傳來不記年<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷七</head> <lb/>
    <p>
<pb n="KR4h0051_WYG_007-1a"/>
欽定四庫全書<lb/>
　唐僧𢎞秀集卷七<lb/>
　　　　　　　　　　　　　宋　李龏　編<lb/>
　齊已六十首<lb/>
　　君子行<lb/>
聖人不生麟龍何瑞梧桐不高鳯凰何止吾聞古之有<lb/>
君子行藏以時進退求已榮必為天下榮恥必為天下<lb/>
恥苟進不如此退不如此亦何必用虛偽之文章取榮<lb/>
<pb n="KR4h0051_WYG_007-1b"/>
名而自美<lb/>
　　風琴引<lb/>
挼<hi>音蹉</hi>呉絲雕楚竹高託天風拂為曲一一宫商在素空<lb/>
鸞鳴鳯語翹梧桐夜深天碧松風多孤忩寒夢驚流波<lb/>
愁䰟傍枕不肯去翻疑住處隣湘娥金風聲盡薫風發<lb/>
冷泛虛堂韻難歇常恐聽多耳漸繁清音不絶知音絶<lb/>
　　夏雲曲<lb/>
紅嵯峨爍晚波乖龍慵卧旱鬼多爞爞萬里壓天塹颺<lb/>
<pb n="KR4h0051_WYG_007-2a"/>
雷驅電空閃閃好雨不雨風不風徒倚蒼穹作巖險男巫<lb/>
女覡更走䰟焚香祝天天不聞天若聞必能使爾為潤<lb/>
澤洗埃氛而又變之成五色捧日輪將以表唐堯虞舜<lb/>
之明君<lb/>
　　祈眞壇<lb/>
玉甃瑶壇二三級學僊弟子參差入霓旌隊仗下不下<lb/>
松檜森森天露溼殿前寒氣束香雲朝祈暮禱𤣥元君<lb/>
茫茫俗骨醉更昬樓臺十二遙崑崙縱廣一萬二千里<lb/>
<pb n="KR4h0051_WYG_007-2b"/>
中有五色雲霞五色水何當斷慾便飛去不要九轉神<lb/>
丹换精髓<lb/>
　　讀李白集<lb/>
竭雲濤刳巨鼇搜括造化空牢牢㝠心入海海神怖驪<lb/>
龍不敢為珠主人間物像不供取飽飯遊神向𤣥圃鏘<lb/>
金鏗玉千餘篇膾吞炙嚼人口傳須知一一丈夫氣不<lb/>
是綺羅兒女言<lb/>
　　觀李瓊處士畫海濤<lb/>
<pb n="KR4h0051_WYG_007-3a"/>
巨鼇轉側長鰌翻狂濤顚浪高漫漫李瓊奪得造化本<lb/>
都盧縮在秋毫端一揮一畫皆筋骨滉瀁崩騰大鯨臬<lb/>
葉様僊槎擺欲沉下頭應是驪龍窟昔年曾夢涉蓬瀛<lb/>
惟聞撼動珊瑚聲今來正歎陸沈久見君此畫思前程<lb/>
千尋萬派功難測海門山小濤頭白令人錯認錢塘城<lb/>
羅刹石底奔雷霆<lb/>
　　湘妃廟<lb/>
湘煙濛濛湘水急汀露凝紅裛蓮溼蒼梧雲疊九嶷深<lb/>
<pb n="KR4h0051_WYG_007-3b"/>
二女䰟飛江上立相攜泣鳯蓋龍輿追不及廟荒松朽<lb/>
啼飛猩笋鞭迸出堦基傾黄昬一片隂風起新月如眉<lb/>
生濶水<lb/>
　　昇天行<lb/>
身不沈骨不重驅青鸞駕白鳯幢蓋飄揺入冷空天風<lb/>
瑟瑟星河動瑶闕參差阿母家樓臺虛閉凝彤霞三五<lb/>
僊子乘龍車堂前碾爛蟠桃花囘頭却顧蓬山頂一點<lb/>
濃嵐在深井<lb/>
<pb n="KR4h0051_WYG_007-4a"/>
　　弔汨羅<lb/>
落日倚䦨干徘徊汨羅曲寃䰟如可弔煙浪聲似哭我<lb/>
欲考黿鼉之心烹魚龍之腹爾既啖大夫之血食大夫之<lb/>
肉千載之後猶斯藏伏將謂唐堯之尊還如荒醉之君<lb/>
更有逐臣於焉葬䰟得以縱其噬咨其呑<lb/>
　　贈念法華經僧<lb/>
念念念兮入惡易念念念兮入善難念經念佛能一般<lb/>
愛河無處生波瀾言公少年眞法器白晝不出夜不睡<lb/>
<pb n="KR4h0051_WYG_007-4b"/>
心心緣經口緣字一室寥寥燈照地沈檀卷軸寶函盛<lb/>
薝蔔香薫水精記空山木落古寺閒松頂鶴眠霜霰乾<lb/>
牙根舌根冰滴寒珊瑚枝打紅琅玕但恐蓮花七朶一<lb/>
時折朶朶似君心簇攅又恐風𦂳吹天花繽紛如雨飄<lb/>
袈裟况聞此經甚微妙百千諸佛眞秘要靈山說後始<lb/>
傳來聞者雖多持者少更堪誦入陀羅尼<hi>此云總持</hi>唐音梵<lb/>
音相襍時舜絃和雅薫風吹文王武王絃更悲如此爭<lb/>
不遣空碧中有龍來聴有鬼來聴亦使人間聞者敬見<lb/>
<pb n="KR4h0051_WYG_007-5a"/>
者敬自然虛空性清淨此經眞體即毗盧<hi>毗盧此云種種光</hi>雪<lb/>
嶺白牛君識無<lb/>
　　行路難<lb/>
行路難君好㸔驚波不在黤黮間小人心裏藏崩湍七<lb/>
盤九折寒崷崪翻車倒蓋猶堪出未似是非唇舌危暗<lb/>
中潛毁平人骨君不見楚靈均千古沈寃湘水濱又不<lb/>
見李太白一朝却作江南客<lb/>
　　謝徽上人惠二龍障子<lb/>
<pb n="KR4h0051_WYG_007-5b"/>
我見蘇州崑山金城中金城柱上有二龍老僧相傳道<lb/>
是僧繇手尋常入海共龍鬭又聞蜀國玉局觀有孫遇<lb/>
跡盤屈身長八十尺遊人爭㸔不敢近頭覷寒泉萬丈<lb/>
碧近有五羊徽上人閒工小筆得意新畫龍不誇頭角<lb/>
及鬚鱗只求筋骨與精神徽上人眞藝者惠我雙龍不<lb/>
言價等閒不敢將懸掛恐似葉公好假龍及見眞龍却<lb/>
驚怕<lb/>
　　夏日草堂<lb/>
<pb n="KR4h0051_WYG_007-6a"/>
沙泉帶草堂紙帳卷空牀靜是眞消息吟非俗肺腸園<lb/>
林坐清影梅杏嚼紅香誰住原西寺鐘聲送夕陽<lb/>
　　早梅<lb/>
萬木冬欲折孤根暖獨囘前村深雪裏昨夜一枝開風<lb/>
遞幽香出禽窺素艷來明年如應律先發映春臺<lb/>
　　寄鏡湖方干處士<lb/>
賀監舊山川空來近百年聞君與琴鶴終日在漁船島<lb/>
露深秋石湖澄半夜天雲門幾囘去題徧好林泉<lb/>
<pb n="KR4h0051_WYG_007-6b"/>
　　送人遊塞<lb/>
槐栁野橋邉行塵暗馬前秋風來漢地客路入胡天雁<lb/>
聚河流濁羊羣磧草羶那堪隴頭宿鄉夢逐潺湲<lb/>
　　新秋雨後<lb/>
夜雨洗河漢詩懐覺有靈籬聲新蟋蟀草影老蜻蜓靜<lb/>
引閒機發凉吹逺思醒逍遙向誰說時註漆園經<lb/>
　　送遷客<lb/>
天涯即愛州謫去莫多愁若似承恩寵何如佞主休瘴<lb/>
<pb n="KR4h0051_WYG_007-7a"/>
昏銅柱黑草赤火山秋應想堯階下當時獬豸頭<lb/>
　　經呉平觀<lb/>
中元齋醮後殘燼滿空壇老鶴心何待尊師髩己乾幡<lb/>
燈古殿夜霜霰大椿寒誰見長生路人間事萬端<lb/>
　　白髪<lb/>
莫染亦莫鑷任從伊滿頭白雖無耐藥黑也不禁秋靜<lb/>
枕聴蟬卧閒垂㸔水流浮生未達此多為爾為愁<lb/>
　　秋興寄𦙍公<lb/>
<pb n="KR4h0051_WYG_007-7b"/>
風聲吹竹健凉氣著身輕誰有閒心去江邊㸔水行村<lb/>
遙紅樹迥野闊白煙平試裂芭蕉片題詩問竺卿<lb/>
　　送中觀進公歸巴陵<lb/>
一論破雙空持行大國中不知從此去何處挫邪宗晝<lb/>
雨懸帆黑殘陽泊島紅應遊到㴩岸相憶繞茶叢<lb/>
　　贈曹松先軰<lb/>
今嵗赴春闈達如夫子稀山中把巻去牓下注官歸楚<lb/>
月吟前落江禽酒外飛閒遊向諸寺却㸔白麻衣<lb/>
<pb n="KR4h0051_WYG_007-8a"/>
　　傷鄭谷郎中<lb/>
鍾陵千首作筆絶亦身終知落干戈裏誰家煨燼中吟<lb/>
齋春長蕨釣渚夜鳴鴻惆悵秋江月曾招我㸔同<lb/>
　　題終南山隠者室<lb/>
終南山北靣直下是長安自掃青苔室閒欹白石㸔風<lb/>
吹牕樹老日曬竇雲乾時向圭峰宿僧房瀑布寒<lb/>
　　經費徵君舊居<lb/>
高眠當聖代雲鳥未為孤天子徵不起閒人親得無猿<lb/>
<pb n="KR4h0051_WYG_007-8b"/>
猱狂欲墜水石怪難圖寂寞荒齋外杉松相倚枯<lb/>
　　原上晚望<lb/>
倚杖聊攄望寒原遠近分夜來何處火燒出古人墳野<lb/>
勢盤空澤江流合暮雲殘陽催百鳥各自㸔栖羣<lb/>
　　聞貫休下世<lb/>
吾師詩匠者眞箇碧雲流爭得梁太子更為文選樓錦<lb/>
江新塚樹婺女舊山秋欲去焚香禮啼猿峽阻修<lb/>
　　山寺喜道者至<lb/>
<pb n="KR4h0051_WYG_007-9a"/>
閏年春過後山寺始花開還有無心者閒尋此日來鳥<lb/>
幽聲忽斷茶好味重囘知住南巖久㝠心坐綠苔<lb/>
　　已夘嵗値凍阻歸有作<lb/>
河冰連地凍朔氣壓春寒閉户思歸逺出門移步難湖<lb/>
雲粘雁重廟樹括風乾坐㸔孤燈焰微微向曉殘<lb/>
　　寄懐江西僧達禪弟<lb/>
長憶舊山日與君同聚沙未能精貝葉便學咏楊花苦<lb/>
甚傷心骨清還切齒牙何妨繼餘習<hi>菩薩修行餘習未盡</hi>前世是<lb/>
<pb n="KR4h0051_WYG_007-9b"/>
詩家<lb/>
　　過陳陶處士舊居<lb/>
一室貯琴樽詩皆大雅言夜過秋竹寺醉打老僧門遠<lb/>
燒來籬下寒蔬簇石根閒庭除鶴跡半是杖頭痕<lb/>
　　春興<lb/>
栁暖鶯多語花明草盡長風流在詩句牽率繞池塘叫<lb/>
切禽名宇飛狂蝶姓莊時來眞可惜自勉掇蘭芳<lb/>
　　過商山<lb/>
<pb n="KR4h0051_WYG_007-10a"/>
疊疊疊嵐寒紅塵翠裏盤前程有名利此路莫艱難雲<lb/>
木侵天老輪蹄到月殘何能尋四皓過盡見長安<lb/>
　　贈無本上人<lb/>
往年吟月社因亂散揚州未是無端事何妨出世遊洞<lb/>
庭禪過臘衡嶽坐經秋終說將衣鉢天台老去休<lb/>
　　題眞州精舍<lb/>
波心精舍好那岸是繁華礙目無高樹當門即遠沙晨<lb/>
齋來海客夜磬到漁家石鼎秋濤靜禪囘有嶽茶<lb/>
<pb n="KR4h0051_WYG_007-10b"/>
　　謝人惠藥<lb/>
五金元造化九鍊更精新敢謂長生客將遺必死人久<lb/>
餐應換骨一服已通神終逐淮王去永抛浮世塵<lb/>
　　秋夜聴業上人彈琴<lb/>
萬物都寂寂堪聞彈正聲人心盡如此天下自和平湘<lb/>
水㵼秋碧古風吹太清往年廬嶽奏今夕更分明<lb/>
　　中春愴懐寄二三知已<lb/>
眼暗心還白逢春强凭欄因聞積夜雨却憶舊山寒竹<lb/>
<pb n="KR4h0051_WYG_007-11a"/>
撼煙叢滑花燒露朶乾故人相㑹處應話此衰殘<lb/>
　　聞落葉<lb/>
楚樹霜晴後蕭蕭落晚風因思故國夜流水幾株空煮<lb/>
茗燒乾脆行苔踏爛紅來年未離此還見碧叢叢<lb/>
　　逢詩僧<lb/>
禪𤣥無可示詩妙有何評五七字中苦百千年後清難<lb/>
求方至理不朽始為名珍重重相見忘機話此情<lb/>
　　送人南遊<lb/>
<pb n="KR4h0051_WYG_007-11b"/>
且聴吟贈逺君此去䝉州瘴國頻聞說邊鴻亦不遊蠻<lb/>
花藏孔雀野石隠犀牛到彼誰相慰知音有郡侯<lb/>
　　謝虛中上人晚秋見寄<lb/>
楚外同文在荆門得信時幾重相别意一首晚秋詩日<lb/>
暮山沈雨蓮殘水滿池登樓試南望為子動歸思<lb/>
　　聴泉<lb/>
落石幾萬仞遠聲飄冷空高秋初雨後半夜亂山中只<lb/>
有照壁月更無吹葉風省曾廬嶽聴到曉與僧同<lb/>
<pb n="KR4h0051_WYG_007-12a"/>
　　弔杜工部墳<lb/>
鵬翅蹋於斯明君知不知域中詩價大荒外土墳卑瘴<lb/>
雨無時滴蠻風有穴吹惟應李太白精魄往來疲<lb/>
　　寄廬嶽僧<lb/>
一聞飛錫别區中深入西南瀑布峰天際雪埋千片石<lb/>
洞前冰折幾株松煙霞明媚栖心地苔蘚縈紆出世踪<lb/>
莫問江邊舊居寺火燒兵劫斷秋鐘<lb/>
　　送泰禪師歸南嶽<lb/>
<pb n="KR4h0051_WYG_007-12b"/>
石龕閒鎖白雲邊歸去途程半在船林簇曉霜離水寺<lb/>
路穿新燒入山泉已尋嵐壁臨空盡却㸔星辰向地懸<lb/>
有興寄題紅葉上不妨收拾别為編<lb/>
　　荆州貫休大師舊房<lb/>
疎篁抽笋栁垂隂舊是休公種此吟入貢文儒來請益<lb/>
出官卿相駐過尋右軍書畫神傳髓康樂文章夢授心<lb/>
消得青城千嶂下白蓮標塔帝恩深<lb/>
　　韶陽微公<lb/>
<pb n="KR4h0051_WYG_007-13a"/>
曲江晴影石千株吾子思歸夢斷初有信北來山疊疊<lb/>
無言南去雨疎疎祖師門接園林路丞相家同井邑居<lb/>
閒野老身留得否相招多是秀才書<lb/>
　　蚤鶯<lb/>
何處經年絶好音煖風催出囀喬林羽毛新刷陶潛菊<lb/>
喉舌初調叔夜琴藏雨並棲紅杏宻避人雙入綠楊深<lb/>
曉來枝上千般語應共桃花說舊心<lb/>
　　寄萍鄉唐禀正字<lb/>
<pb n="KR4h0051_WYG_007-13b"/>
新詩聲價滿皇都高卧林中更起無春興酒香薰肺腑<lb/>
夜吟雲氣濕髭鬚同登水閣僧皆别共上漁船鶴亦孤<lb/>
長憶前年送行處洞門殘日照菖蒲<lb/>
　　送李才歸湘中<lb/>
詞客攜文訪病夫因吟送别憶湘湖寒消浦溆催鴻雁<lb/>
煖入溪山養鷓鴣僧向月中尋嶽麓雲從城上去蒼梧<lb/>
君歸為問峰前寺舊住松房鎖在無<lb/>
　　聞尚顔上人剙居有寄<lb/>
<pb n="KR4h0051_WYG_007-14a"/>
麓山南靣橘州西别搆新齋與竹齊野客已聞將鶴贈<lb/>
江僧未説有詩題牕臨香靄雲千嶂枕遍潺湲月一溪<lb/>
可想乍移吟榻處松隂冷濕壁新泥<lb/>
　　遣懐<lb/>
詩病相兼老病深世醫徒更費千金餘生豈必處抛擲<lb/>
未死何妨樂咏吟流水不囘休歎息白雲無迹莫追尋<lb/>
閒身自有閒消處黄葉清風蟬一林<lb/>
　　送人入蜀<lb/>
<pb n="KR4h0051_WYG_007-14b"/>
何必閒吟蜀道難知君心出險巇間尋常秋泛江陵去<lb/>
容易春浮錦水還兩面碧懸神女峽幾重青出丈人山<lb/>
文君酒市逢初雪滿貰新沽洗旅顔<lb/>
　　寄南嶽泰禪師<lb/>
江頭黙想坐禪峰白石山前萬丈空山下獵人應不到<lb/>
雪深花鹿在庵中<lb/>
　　寄清溪道者<lb/>
萬重千疊紅霞嶂夜燭朝香白石龕常記溪牕凭危檻<lb/>
<pb n="KR4h0051_WYG_007-15a"/>
㸔經影落古龍潭<lb/>
　　貽九華上人<lb/>
一法傳聞繼老能九華閒卧最高層秋鐘盡後殘陽暝<lb/>
門掩松邊雨夜燈<lb/>
　　謝猿皮<lb/>
貴向獵師家買得攜來乞與坐禪床不知嘯月秋潭畔<lb/>
曾對何人啼斷腸<lb/>
　　酬光上人<lb/>
<pb n="KR4h0051_WYG_007-15b"/>
禪言難後到詩言坐石心同立月䰟應記前秋㑹吟處<lb/>
五更猶立老松根<lb/>
　無本四首<lb/>
　　馬嵬<lb/>
長川幾處樹青青孤驛危樓對翠屏一自武皇惆悵後<lb/>
至今來徃馬蹄腥<lb/>
　　行次漢上<lb/>
習家池沼草萋萋嵐樹光中信馬蹄漢主廟前湘水碧<lb/>
<pb n="KR4h0051_WYG_007-16a"/>
一聲風角夕陽低<lb/>
　　尋隠者不遇<lb/>
松下問童子言師採藥去只在此山中雲深不知處<lb/>
　　寄友<lb/>
聞說到揚州吹簫有舊遊人來多不見莫是上迷樓<lb/>
　<lb/>
　<lb/>
　<lb/>
<pb n="KR4h0051_WYG_007-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐僧𢎞秀集卷七<lb/>
</p>
<p>
</p>
  </div>
</body>
</text>
</TEI>
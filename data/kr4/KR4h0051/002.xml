<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷二</head> <lb/>
    <p>
<pb n="KR4h0051_WYG_002-1a"/>
欽定四庫全書<lb/>
　唐僧𢎞秀集卷二<lb/>
　　　　　　　　　　　　　宋　李龏　編<lb/>
　靈澈十一首<lb/>
　　聽鶯歌<lb/>
新鶯傍簷曉更悲孤音清泠囀素枝口邊血出語未盡<lb/>
豈是怨恨人不知不食枯桑葚不銜苦李花偶然弄樞<lb/>
機婉轉凌煙霞衆雛飛鳴何跼促自覘游蜂啄枯木𤣥<lb/>
<pb n="KR4h0051_WYG_002-1b"/>
猿何事朝夜啼白鷺長在汀洲宿黑鵰黄鶴豈不高金<lb/>
籠玉鈎傷羽毛三江七澤去不得風煙日暮生波濤飛<lb/>
去來莫上髙城頭莫下空園裏城頭鴟烏拾羶腥空園<lb/>
燕雀爭泥滓願當結舌含白雲五月六月一聲不可聞<lb/>
　　送鑒供奉歸蜀寧親<lb/>
林間出定戀庭闈聖主恩深暫許歸雙樹欲辭金錫冷<lb/>
<hi>世尊入滅于婆羅雙樹</hi>四花猶向玉階飛<hi>四花曼殊沙摩訶曼陀羅摩訶曼殊沙此云柔</hi>
<hi>軟曼陀羅此云適意也</hi>梁山拂漢分清境蜀雪和煙惹翠微此去<lb/>
<pb n="KR4h0051_WYG_002-2a"/>
不須求綵服紫衣全勝老萊衣<hi>朝廷賜僧衣曰紫衣</hi>
　　九日和于使君思上京親故<lb/>
清晨有高㑹賔從出東方楚俗風煙古汀洲水木涼山<lb/>
情來逺思菊意在重陽心憶華池上従容鵷鷺行<lb/>
　　宿東林寺<lb/>
天寒猛虎嘯巖穴林下無人空有月千年像教今不聞<lb/>
<hi>興像教龍樹大師也</hi>焚香獨為鬼神説<lb/>
　　東林寺酬韋丹刺史<lb/>
<pb n="KR4h0051_WYG_002-2b"/>
年老心閒無外事麻衣草座亦容身相逢盡道休官好<lb/>
林下何曾見一人<lb/>
　　答徐廣州四問<lb/>
童子出家無第行隨師乞食遣稱名長沙豈敢論年幾<lb/>
絳老惟知甲子生<lb/>
　　逺公墓<lb/>
古墓石稜稜寒雲晚景凝空悲虎溪月不見雁門僧<lb/>
　　歸湖南<lb/>
<pb n="KR4h0051_WYG_002-3a"/>
山邉水邉待月明暫向人間借路行如今還向山邉去<lb/>
只有湖水無行路<lb/>
　　簡寂觀<lb/>
古松古栢巖壁間猿攀鶴巢古枝折五月有霜六月寒<lb/>
時見山翁來取雪<lb/>
　　聞李處州亡<lb/>
時時聞説故人死日日自悲垂老身白髪不生應不得<lb/>
青山長在屬何人<lb/>
<pb n="KR4h0051_WYG_002-3b"/>
　　天台山華頂峰<lb/>
天台衆峰外華頂當寒空有時半不見崔嵬在雲中<lb/>
　靈一二十八首<lb/>
　　棲霞山夜坐<lb/>
山頭戒壇路幽映雪巖側四面青石牀一峰苔蘚色松<lb/>
風靜復起月影開還黑何獨乘夜來殊非晝所得<lb/>
　　宿天柱觀<lb/>
石室初投宿仙翁喜暫容花源隔水見洞府過山逢泉<lb/>
<pb n="KR4h0051_WYG_002-4a"/>
湧堦前地雲生户外峰中宵自入定非是欲降龍<lb/>
　　酬皇甫冉將赴無錫於雲門寺贈别<lb/>
湖南通古寺來徃意無涯欲識雲門路千峰到若耶春<lb/>
山子敬宅古木謝敷家自可長偕隠那言相去賖<lb/>
　　宜豐新泉<lb/>
泉源新湧出洞澈映纎雲稍落芙蓉沼初淹苔蘚文素<lb/>
將空意合淨與衆流分每到清宵月泠泠夢裏聞<lb/>
　　靜林精舍<lb/>
<pb n="KR4h0051_WYG_002-4b"/>
靜林溪路逺蕭帝有遺蹤水擊羅浮磬山鳴于闐鐘燈<lb/>
傳三世火樹老萬株松無數煙霞色空聞昔臥龍<lb/>
　　江行寄張舍人<lb/>
客程終日風塵苦蓬轉還家未有期林色曉分殘雪後<lb/>
角聲寒奏落帆時月高星使東看逺雲破霜鴻北度遲<lb/>
流蕩此心難共説千峰澄霽隔瓊枝<lb/>
　　送王頴悟<lb/>
客意天南興已闌不堪言别向仙官夢揺玉珮隨旄節<lb/>
<pb n="KR4h0051_WYG_002-5a"/>
心到金華憶杏壇荒郊極望歸雲盡瘦馬空嘶落日殘<lb/>
想得故山青靄裏泉聲入夜獨潺潺<lb/>
　　安公<lb/>
彌天稱聖哲象法初繄賴𢎞道識行藏匡時知進退秦<lb/>
王輕與舉習生重酬對學文古篆中義顯新經内法服<lb/>
應華夏金言流海岱西方浮雲間更倍龍花㑹<lb/>
　　林公<lb/>
支公信髙逸乆向山林住時將孫許遊豈以形骸遇幸<lb/>
<pb n="KR4h0051_WYG_002-5b"/>
辭天子詔復覽名臣疏西晉尚虛無南朝久淪悮因談<lb/>
老莊意乃盡逍遥趣誰為竹林賢風流相比附<lb/>
　　逺公<lb/>
逺公逢道安一朝棄儒服眞機久消歇世教空拘束誓<lb/>
入羅浮中遂棲廬山曲禪經初纂定佛語新名目鉢㡌<lb/>
絶朝宗簮裾翻拜伏東林多隱士為我辭榮禄<lb/>
　　雨後欲尋天目山問元駱二公溪路<lb/>
昨夜雲生天井東春山一雨一囘風林花併逐溪流下<lb/>
<pb n="KR4h0051_WYG_002-6a"/>
欲上龍池通不通<lb/>
　　題王僧院<lb/>
虎溪閒月引相過帶雪松枝挂薜蘿無限青山行欲盡<lb/>
白雲深處老僧多<lb/>
　　宿靜林寺<lb/>
山寺門前多古松溪行欲到已聞鐘中宵引領尋高頂<lb/>
月照雲峰凡幾重<lb/>
　　再還宜豐寺<lb/>
<pb n="KR4h0051_WYG_002-6b"/>
再尋招隱地重㑹息心期樵客問歸日山僧記别時野<lb/>
雲隂逺甸秋雨漲前陂勿謂探形勝吾今不好竒<lb/>
　　酬陳明府舟中見贈<lb/>
長溪通夜靜素舸與人閒月影沈秋水風聲落暮山稻<lb/>
花千頃外蓮葉兩河間陶令多眞意相思一解顔<lb/>
　　題東蘭若<lb/>
上人禪室路徘徊萬木清隂向日開寒竹影侵行道石<lb/>
秋風聲入誦經臺閒雲不繫從舒卷狎鳥無機任往來<lb/>
<pb n="KR4h0051_WYG_002-7a"/>
更惜片陽談妙理歸時莫待暝鐘催<lb/>
　　送朱放<lb/>
苦見人間世思歸洞裏天縱令山鳥語不廢野人眠<lb/>
　　歸岑山過惟審上人别業<lb/>
禪客無心憶薜蘿自然行徑向山多知君欲問人間事<lb/>
始與浮雲共一過<lb/>
　　於潜道中作呈元八處士<lb/>
苕水灘行淺潜州路漸深參差遠岫色迢遞野人心凍<lb/>
<pb n="KR4h0051_WYG_002-7b"/>
澗氷難釋秋山月易隂不知天目下何處是雲林<lb/>
　　送殷判官歸上都<lb/>
漾舟雲路客來過夕陽時向背堪遺恨逢迎宿未期水<lb/>
容愁暮急花影動春遲别後王孫草青青入夢思<lb/>
　　贈别皇甫曾<lb/>
幽人從遠岳過客愛春山高駕能相送孤遊且未還紫<lb/>
苔封井石緑竹掩柴闗若到雲峰外齊心去住間<lb/>
　　送陳元初卜居麻源<lb/>
<pb n="KR4h0051_WYG_002-8a"/>
欲向麻源隱能尋謝客蹤空山幾千里幽谷第三重茅<lb/>
宇寧須葺荷衣不待縫因君見往事為我謝喬松<lb/>
　　秋題劉逸人林泉<lb/>
凉飈亂黄葉遲客橘隂清蘿徑封行跡雲門閉野情零<lb/>
林秋露響穿竹暮煙輕莫戀幽棲地懐安却敗名<lb/>
　　自大林與韓明府歸郭中精舍<lb/>
野客同舟楫相㩦復一歸孤煙生暮景逺岫帶春暉不<lb/>
道還山是誰云向郭非禪門有通隱喧寂共忘機<lb/>
<pb n="KR4h0051_WYG_002-8b"/>
　　同使君宿大梁驛<hi>或作清江</hi>
旌旗江上出花外捲簾空夜色臨城月春寒度水風雖<lb/>
然行李别且喜語音同若問匡廬事終身媿逺公<lb/>
　　題黄公陶翰别業<lb/>
聞說花源堪避秦幽尋數月不逢人煙霞洞裏無雞犬<lb/>
風雨林中有鬼神黄公石上三芝秀陶令門前五栁新<lb/>
醉卧白雲閒作夢不知何物是吾身<lb/>
　　哭衞尚書<lb/>
<pb n="KR4h0051_WYG_002-9a"/>
畫㦸重門楚水隂天涯欲暮共傷心南荆雙履痕猶在<lb/>
北斗孤䰟望已深蓮花幕下悲風起細桞營邊曉月臨<lb/>
前路茫茫向誰問感君空有淚沾襟<lb/>
　　贈靈澈禪師<lb/>
禪師來徃翠微間萬里千峰到剡山何時共到天台裏<lb/>
身與浮雲處處閒<lb/>
　惟審二首<lb/>
　　春日旅懐呈知己<lb/>
<pb n="KR4h0051_WYG_002-9b"/>
生涯萬事有蒼蒼應任流萍便越鄉春水獨行人漸逺<lb/>
故園歸路夜空長一聲隔浦猿啼處數滴驚心淚滿裳<lb/>
不為知音皆鮑叔信誰江上去茫茫<lb/>
　　賦得聞黄鳥啼<lb/>
捲簾清夢後芳樹引流鶯隔葉傳春意穿花送曉聲未<lb/>
調雲路翼空負桂林情莫盡闗闗興羇愁正厭生<lb/>
　<lb/>
　唐僧𢎞秀集巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷五</head> <lb/>
    <p>
<pb n="KR4h0051_WYG_005-1a"/>
欽定四庫全書<lb/>
　唐僧𢎞秀集卷五<lb/>
　　　　　　　　　　　　　宋　李龏　編<lb/>
　文益二首<lb/>
　　覩木平和尚<lb/>
木平山裏人貌古言復少相㸔陌路同論心秋月皎壊<lb/>
衲線非蠶助歌聲有鳥城闕今日來一漚曾已曉<lb/>
　　㸔牡丹<lb/>
<pb n="KR4h0051_WYG_005-1b"/>
擁毳對芳叢由來趣不同髪從今日白花是去年紅艷<lb/>
曳<hi>一作色</hi>隨朝露馨香逐晚風何須待零落然後始知空<lb/>
　可止四首<lb/>
　　山居<lb/>
雪消春力展花漫洞門垂果長纎枝曲巖崩直道移重<lb/>
猿圍淺井鬬鼠下疎籬寒食微燈在高風勢徹陂<lb/>
　　寄積麥山㑹如長老<lb/>
黙然知大道塵世不相闗青檜行時靜白雲禪處閒貧<lb/>
<pb n="KR4h0051_WYG_005-2a"/>
高一生行病長十年顔夏滿期遊寺尋山又下山<lb/>
　　送僧<lb/>
四海無拘繫行心興自濃百年三事衲萬里一枝笻夜<lb/>
減當晴影春消過雪蹤白雲深處去知宿在何峰<lb/>
　　哭賈島<lb/>
燕生松雪地蜀死葬山根詩僻降今古官卑悞子孫塚<lb/>
欄寒月色人哭苦吟魂暮雨滴碑字年年添蘚痕<lb/>
　清江十三首<lb/>
<pb n="KR4h0051_WYG_005-2b"/>
　　夕次襄邑<lb/>
何處成吾道經年逺路中客心猶向北河水自歸東古<lb/>
戍鳴寒角疎林振夕風輕舟惟載月那與故人同<lb/>
　　嚴秘書宅會章八元<lb/>
佳期曾不逺甲第即南隣惠愛偏相及經過豈厭貧秋<lb/>
寒林葉動夕霽月華新莫話羇栖事平原是主人<lb/>
　　贈淮西賈兵馬使<lb/>
破虜功成百戰場天書新拜漢中郎映門旌斾春風起<lb/>
<pb n="KR4h0051_WYG_005-3a"/>
對客絃歌白日長堦下鬬雞花乍發營南試馬栁初黄<lb/>
由來吳楚多同調感激逢君共異鄉<lb/>
　　送堅上人歸杭州天竺寺<lb/>
十年勞負笈經論化中朝流水知鄉近和風惜别遙雲<lb/>
山零夜雨花岸上春潮歸卧南天竺禪心更寂寥<lb/>
　　送贊律師歸嵩山<lb/>
禪意歸心急山深定易安清貧修道苦孝友别家難雪<lb/>
路尋溪轉花宫映嶽㸔到時瞻塔暮松月向人寒<lb/>
<pb n="KR4h0051_WYG_005-3b"/>
　　上都詶章十八兄<lb/>
每歎經年别人生有幾年闗河長問道風雨獨隨縁寓<lb/>
蝶成荘夢懐人識禰賢徽猷不及此空媿白華篇<lb/>
　　登樓望月寄鳯翔李少尹<lb/>
陌上涼風槐葉凋夕陽清露溼寒條登樓望月楚山上<lb/>
月到南樓山獨遙心送秦人超鳯闕目隨陽雁極煙霄<lb/>
軒車不重無名客此地誰能訪寂寥<lb/>
　　湘州懐古<lb/>
<pb n="KR4h0051_WYG_005-4a"/>
瀟湘連汨羅復對九疑河浪勢屈原塚竹聲漁父歌地<lb/>
荒征騎少天暖浴禽多脈脈東流水古今同奈何<lb/>
　　七夕<lb/>
七夕景迢迢相逢只一宵月為開帳燭雲作渡河橋映<lb/>
水金冠動當風玉珮搖惟愁更漏促離别在明朝<lb/>
　　長安卧病<lb/>
身世足堪悲空房卧病時卷簾花雨滴掃石竹隂移已<lb/>
覺生如夢堪嗟壽不知未能通法性詎可免支離<lb/>
<pb n="KR4h0051_WYG_005-4b"/>
　　送婆羅門僧<lb/>
雪嶺金河獨向東吳山楚澤意無窮如今白首鄉心盡<lb/>
萬里歸程在夢中<lb/>
　　精舍遇雨<lb/>
空門寂寂淡吾身溪雨微微洗客塵卧向白雲情未盡<lb/>
任他黄鳥醉芳春<lb/>
　　小雪<lb/>
江雪臨風不厭㸔更多還恐蔽林巒愁人正在書忩下<lb/>
<pb n="KR4h0051_WYG_005-5a"/>
一片飛來一片寒<lb/>
　法照三首<lb/>
　　寄錢郎中<lb/>
閉門深樹裏閒足為經過駟馬不為貴一僧誰奈何藥<lb/>
苗家自有香飯乞時多寄語嬋娟客将心向薜蘿<lb/>
　　送清江上人<lb/>
越人僧體古清慮洗塵勞一國詩名逺多生律行高見<lb/>
山援葛藟避世著方袍早晚雲門去儂應逐爾曹<lb/>
<pb n="KR4h0051_WYG_005-5b"/>
　　送無著禪師歸新羅國<lb/>
萬里歸鄉路隨縁不筭程尋山百衲弊過海一杯輕夜<lb/>
宿依雲色晨齋就水聲何年持貝葉却到漢家城<lb/>
　寶月一首<lb/>
　　行路難<lb/>
君不見孤雁闗外發酸嘶度揚越空城客子心腸斷幽<lb/>
閨思婦氣欲絶凝霜夜下拂羅衣浮雲中斷開明月夜<lb/>
夜遙遙徒相思年年望望情不歇取我匣中青銅鏡倩<lb/>
<pb n="KR4h0051_WYG_005-6a"/>
人為君除白髪行路難行路難夜聞南城漢使度使我<lb/>
流淚憶長安<lb/>
　廣宣七首<lb/>
　　駕幸天長寺應制<lb/>
天界宜春賞禪門不掩闗宸遊雙闕外僧引百花間車<lb/>
馬喧長路煙雲淨逺山觀空復觀俗皇鑒此中閒<lb/>
　　九日菊花詠應詔<lb/>
可訝東籬菊能知節候芳細枝青玉潤繁蕊碎金香爽<lb/>
<pb n="KR4h0051_WYG_005-6b"/>
氣浮朝露濃姿帶夜霜泛杯傳壽酒應共樂時康<lb/>
　　駕幸聖容院應制<lb/>
大唐國裏千年聖王舍城中百億身却指容顔非我相<lb/>
自言空色是吾真深殿䖍心隨寶輦廣庭徐步引金輪<lb/>
古來貴重縁親近狂客慙為侍從臣<lb/>
　　聖恩顧問獨遊月磴閣直書其事應制<lb/>
禪居河畔無多地來往尋春物正華磴道上盤千畝竹<lb/>
欄干低數萬人家簷前施飯來飛鳥林下行香踏落花<lb/>
<pb n="KR4h0051_WYG_005-7a"/>
自解刹那知佛性不勞更喻幾塵沙<lb/>
　　安國寺隨駕幸興唐觀應制<lb/>
東林何殿是西隣禪客垣墻接羽人萬乘遊仙宗有道<lb/>
三車引路本無塵初傳寶訣長生術已證金剛不壊身<lb/>
兩地盡修天上事共瞻鑾駕重來巡<hi>三車謂羊車鹿車牛車𤣥門亦有三</hi>
<hi>車謂穴也</hi>
　　早秋降誕日獻壽二首應制<lb/>
秋蓂開六葉元聖誕千年繞殿祥風起當空瑞日懸道<lb/>
<pb n="KR4h0051_WYG_005-7b"/>
光中國主人識大羅仙敢贊無疆壽香花上法筵<lb/>
　　其二<lb/>
萬方瞻聖日九土仰清光罄地山河壮彌天福壽長瑞<lb/>
烟薰法界眞偈啟仁王㸔獻千秋樂千秋樂未央<lb/>
　<lb/>
　<lb/>
　<lb/>
　唐僧𢎞秀集卷五<lb/>
</p>
<p>
</p>
  </div>
</body>
</text>
</TEI>
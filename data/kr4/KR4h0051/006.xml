<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷六</head> <lb/>
    <p>
<pb n="KR4h0051_WYG_006-1a"/>
欽定四庫全書<lb/>
　唐僧𢎞秀集卷六<lb/>
　　　　　　　　　　　　　宋　李龏　編<lb/>
　貫休六十一首<lb/>
　　古意六首<lb/>
一雨火雲盡閉門心冥冥蘭花與芙蓉滿院同芳馨佳<lb/>
人天一涯好鳥鳴嚶嚶我有雙白璧不羨於虞卿我有<lb/>
徑寸珠别是天地精玩之室生白瀟灑身安輕只應天<lb/>
<pb n="KR4h0051_WYG_006-1b"/>
上人見我雙眼明<lb/>
　　其二<lb/>
陽烏爍萬物草木懐春恩茫茫塵土飛培擁名利根我<lb/>
本事蓑笠那知天子尊學為毛氏詩亦多直致言不慕<lb/>
蠕蠕類附勢同崩奔惟尋桃李蹊去去長者門<lb/>
　　其三<lb/>
美人如游龍被服金鴛鴦手把古刀尺在彼白玉堂文<lb/>
章深掣曵珂珮嗚玎璫好風吹桃花片片落銀牀何當<lb/>
<pb n="KR4h0051_WYG_006-2a"/>
舉羽翰逺逐朱鳥翔<lb/>
　　其四<lb/>
乾坤有清氣散入詩人脾聖賢遺清風不在惡木枝千<lb/>
人萬人中一人兩人知憶在東溪日花開葉落時幾擬以<lb/>
黄金鑄作鍾子期<lb/>
　　其五<lb/>
古交如真金百鍊色不囘今交如暴流倐忽生塵埃我<lb/>
願君子氣散為松栢栽我恐荆棘花只為小人開傷心<lb/>
<pb n="KR4h0051_WYG_006-2b"/>
復傷心吟上髙髙臺<lb/>
　　其六<lb/>
莫輕白雲白不與風雨㑹莫見守羊兒謂是初平軰人<lb/>
生非日月光輝豈長在一榮與一辱今古常相對不見<lb/>
于公門子孫好冠盖<lb/>
　　行路難<lb/>
君不見山高海深人不測古今往來轉青碧淺近輕浮<lb/>
莫與交地卑只解生荆棘誰道黄金如糞土張耳陳餘<lb/>
<pb n="KR4h0051_WYG_006-3a"/>
斷消息行路難行路難君自㸔<lb/>
　　其二<lb/>
不㑹當初作天地剛有多般愚與智到頭還用眞宰心<lb/>
何如上下皆清氣大道㝠㝠不知處那堪頓得羲和轡<lb/>
義不義兮仁不仁擬學長生更容易負薪為爐復為火<lb/>
緣木求魚應且止君不見燒金煉石古帝王鬼火熒熒<lb/>
白楊裏<lb/>
　　其三<lb/>
<pb n="KR4h0051_WYG_006-3b"/>
君不見道傍廢井生古木本是驕奢貴人屋幾度美人<lb/>
照影來素綆銀瓶濯纎玉雲飛雨散今如此繡闥雕甍<lb/>
作荒谷沸渭笙歌君莫誇不應長是西家哭休説遺編<lb/>
行者幾至竟終須合天理敗他成此亦何功蘇張終作<lb/>
多言鬼行路難行路難不在羊腸裏<lb/>
　　輕薄篇<hi>二首</hi>
繡林錦野春態相壓誰家少年馬蹄蹋蹋鬬雞走狗夜<lb/>
不歸一擲䐗却如花妾惟言不顚不狂其名不彰悲夫<lb/>
<pb n="KR4h0051_WYG_006-4a"/>
木落蕭蕭蟲鳴唧唧不覺朱蔫臉紅霜劫髩漆世途多<lb/>
事泣向秋日方今少壯不努力老大悲傷復何益<lb/>
　　野田黄雀行<lb/>
高樹風多吹爾巢落蒿深葉暖宜爾依泊莫近鴞類蛛<lb/>
網亦惡飲野田之清水食野田之黄粟深花中睡𡋯土<lb/>
裏浴如此即全勝啄太倉之穀而更穿人之屋<lb/>
　　懐素上人草書歌<lb/>
張顚顚後顚非顚直至懐素之顚始是顚師不談經不<lb/>
<pb n="KR4h0051_WYG_006-4b"/>
坐禪筋力惟於草書妙顚狂却恐是神仙有神助兮神<lb/>
莫及鐵石畫兮墨須入金樽竹葉數斗餘半飲半傾山<lb/>
衲濕醉來把筆猛如虎粉壁素屏不問主亂拏亂抹無<lb/>
規矩羅刹石上坐伍子胥蒯通八字立對漢高祖勢崩<lb/>
騰兮不可止天機暗轉鋒鋩裏閃電光中霹靂飛古栢<lb/>
身中旱龍死駭人心兮目眓<hi>呼鬱切</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>香激切</hi>頓人足兮神<lb/>
辟易乍如沙塲大戰後斷槍橛箭何狼籍又似深山怪<lb/>
石上古病松枝掛鐵錫月兔筆天竈墨斜鑿黄金側剉<lb/>
<pb n="KR4h0051_WYG_006-5a"/>
玉珊瑚枝長大如束天馬驕獰不可勒東却西南又北<lb/>
倒還起斷復續忽如鄂公捉住單雄信秦王肩上搭著<lb/>
棗木槊懐素師若不是星辰降瑞即必是河嶽孕靈固<lb/>
宜須冷笑逸少爭得不心醉伯英天台古杉一千尺崖<lb/>
崩岸折何崢嶸或細微仙衣縫綻金線垂或妍媚桃花<lb/>
半紅公子醉我恐山為墨兮海為水天為筆兮書大地乃<lb/>
能略展狂僧意長恨與師不相識一見此書空歎息伊昔<lb/>
張謂任華葉季良數子贈歌豈虛飾所不足者渾未曾<lb/>
<pb n="KR4h0051_WYG_006-5b"/>
道著其神力石橋被燒却良玉不土蝕錐畫沙兮印印<lb/>
泥世人世人莫得測知師雄名在世間明月清風有何極<lb/>
　　獻錢尚父<lb/>
貴逼人來不自由龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>鳯翥勢難收滿堂花醉三千客<lb/>
一劒霜寒十四州鼔角掲天嘉氣冷風濤動地海山秋<lb/>
東南永作金天柱誰羨當時萬户侯<lb/>
　　春山行<lb/>
重疊太古色濛濛花雨時好山行恐盡流水語相隨黑<lb/>
<pb n="KR4h0051_WYG_006-6a"/>
壤生紅术黄猿領白兒因思石橋日曾與道人期<lb/>
　　詠吟<lb/>
經天緯地物動必計天才盡日覔不得有時還自來眞<lb/>
風含素髪秋色入靈臺吟向霜蟾下終須神鬼哀<lb/>
　　送人赴舉<lb/>
兩河兵火後西笑見吾曹海靜三山出天空一鶴高賃<lb/>
居槐陟屋行卷雪埋袍他日如相見栽桃向海濤<lb/>
　　老僧<lb/>
<pb n="KR4h0051_WYG_006-6b"/>
獨住無人處松龕嶽色侵僧中九十臘雲外一生心白<lb/>
髪垂不剃青眸笑轉深猶能指孤月為我暫開襟<lb/>
　　贈道士<lb/>
闒茸復埃塵難親復易親皆疑有仙術問著却愁人秪<lb/>
是耽浮蟻曾云見泣麟相逢先合掌渾似有前因<lb/>
　　苦熱<lb/>
松桂晝不動陽烏飛半天稻麻難結實砂石欲生煙毒<lb/>
氣仍干扇高枝不立蟬舊山多貯雪歸去是何年<lb/>
<pb n="KR4h0051_WYG_006-7a"/>
　　贈隠者<lb/>
千峰映碧湘眞隠此中藏飯不煮石喫眉應似雪長楓<lb/>
根支酒瓮鶴蝨落琴牀雖效忘機者斯人尚未忘<lb/>
　　送僧歸天台<lb/>
天台四絶寺歸去見師眞莫折枸杞葉令他拾得嗔天<lb/>
空聞聖磬瀑細落花巾必若雲中老他時得有隣<lb/>
　　新蟬<lb/>
尋常㸔不見花落樹多苔忽向高枝發又從何處來風<lb/>
<pb n="KR4h0051_WYG_006-7b"/>
清聲更掲月苦思彌哀多少求名者年年被爾催<lb/>
　　秋寄李頻使君<lb/>
務簡趣誰陪清吟共綠苔葉和秋蟻落僧帶野風來留<lb/>
客朝嘗酒憂民夜畫灰終期冒風雪江上見宗雷<lb/>
　　題簡禪師院<lb/>
機忘室亦空静與沃洲同惟有半庭竹能生竟日風思<lb/>
山海月上出定印香終繼後傳衣者還須立雪中<lb/>
　　懐智體上人<lb/>
<pb n="KR4h0051_WYG_006-8a"/>
把筆懐吾友庭鶯百囀時惟應一處住方得不相思雪<lb/>
水淹門閫春雷折樹枝平生無限事不獨白雲知<lb/>
　　憶在山中時<lb/>
憶在山中時丹桂花葳蕤紅泉浸瑤草日夕生華滋箬<lb/>
屋開地爐翠墻挂藤衣㸔經竹牕邊白猿三四枝東峰<lb/>
有老人眼碧頭骨竒種薤煮白石㫖趣如嬰兒月上來<lb/>
打門月落方始歸授我微妙訣恬然無所為别來六七<lb/>
年只恐白日飛<lb/>
<pb n="KR4h0051_WYG_006-8b"/>
　　春晚書山家主人壁<lb/>
柴門寂寂黍飯馨山家煙火春雨晴庭花濛濛水泠泠<lb/>
小兒啼索樹上鶯<lb/>
　　深山逢老僧<lb/>
衲衣線麤心似月自把短鋤鋤榾柮青石溪邊踏葉行<lb/>
數片雲隨兩眉雪<lb/>
　　邊上作二首<lb/>
山無綠兮水無清風既毒兮沙亦腥胡兒走馬疾飛鳥<lb/>
<pb n="KR4h0051_WYG_006-9a"/>
聨翩射落雲中聲<lb/>
　　其二<lb/>
陣雲忽向沙中起探得胡兵過遼水堪嗟䕶塞征戍兒<lb/>
未戰已疑身是鬼<lb/>
　　宿深村<lb/>
行行一宿深村裏雞犬豐年閙如市黄昏見客合家喜<lb/>
月下取魚戽塘水<lb/>
　　書石壁禪居<lb/>
<pb n="KR4h0051_WYG_006-9b"/>
赤旃檀塔六七級白菡萏花三四枝禪客相逢勸歸去<lb/>
此心能有幾人知<lb/>
　　聽僧彈琴<lb/>
家近呉王古戰城海風終日打檣聲今朝鄉思渾堆積<lb/>
琴上聞師大蟹行<lb/>
　　再遊東林寺三首<lb/>
臺殿參差聳瑞煙桂花飄雪水潺潺莫疑遠去無消息<lb/>
七萬餘年始半年<lb/>
<pb n="KR4h0051_WYG_006-10a"/>
　　其二<lb/>
宣𤣥舊輦殘雲濕耶舍孤墳落照遲有箇山僧倚松睡<lb/>
恐人來取白猿兒<lb/>
　　其三<lb/>
玉像珠龕香陣横錦霞多旁石墻生辟蛇行者今何在<lb/>
花裏惟聞鳩鳥聲<lb/>
　　題蘭江言上人院二首<lb/>
一生只著一麻衣道業還期習彦威手把新詩説山夢<lb/>
<pb n="KR4h0051_WYG_006-10b"/>
石橋天柱雪霏霏<lb/>
　　其二<lb/>
只是危吟坐翠層門前岐路自崩騰青雲名士時相訪<lb/>
茶煮西峯瀑布冰<lb/>
　　風琴<lb/>
至境心為造化功一枝青竹四絃風寥寥雙耳更深後<lb/>
如在緱山明月中<lb/>
　　繡州張相公見訪<lb/>
<pb n="KR4h0051_WYG_006-11a"/>
徳符唐徳瑞通天曾叱䜛諛玉座前千襲綵衣宫錦薄<lb/>
數牀御札主恩偏出師暫放蕭何筯得罪惟撐范蠡船<lb/>
未報君恩終必報不妨金地禮青蓮<lb/>
　　秋夜曲<lb/>
蟪蛄切切風騷騷芙蓉噴香蟾蜍高孤燈耿耿征婦勞<lb/>
更深撲落金錯刀<lb/>
　　湘江懐古<lb/>
煙浪漾秋色高吟孰得隣一輪湘渚月萬古獨醒人岸<lb/>
<pb n="KR4h0051_WYG_006-11b"/>
濕穿花遠雲香禱廟頻秪應諛佞者到此不傷神<lb/>
　　寒思廬山賈生<lb/>
山兄詩僻甚寒夜更何為覓句惟頑坐嚴霜打不知石<lb/>
膏粘木屐崖栗落冰池近見禪僧説生涯勝往時<lb/>
　　雪夜寄友人<lb/>
皓彩中宵合開門失所蹤何年今夜意共子在孤峰氣<lb/>
射燈花落光侵壁罅濃惟君心似我吟到五更鐘<lb/>
　　途中逢周朴<lb/>
<pb n="KR4h0051_WYG_006-12a"/>
東西南北路相遇共興哀世獨無知己子從何處來菊<lb/>
衰芳草在程遠宿煙開儻遇中興主還應不用媒<lb/>
　　休糧僧<lb/>
不食更何求自由中自由身輕嫌衲重天旱為民愁應<lb/>
器誰將去生臺蟻不遊㑹須傳此術相共老林丘<lb/>
　　題擇詞律師院<lb/>
律中麟角者高淡出塵埃芳草不曾觸幾生如此來壑<lb/>
風吹磬斷杉露滴花開如結林中社伊予願一陪<lb/>
<pb n="KR4h0051_WYG_006-12b"/>
　　山居十首<lb/>
休話喧譁事事難山翁只合住深山數聲清磬是非外<lb/>
一箇閒人天地間綠圃空階雲冉冉異禽佳草水潺潺<lb/>
無人為向羣儒道巖桂枝高更好攀<lb/>
　　其二<lb/>
誰是言休即便休高吟靜坐碧峰頭三間茅屋無人到<lb/>
十里松闗獨自游明月清風宗炳社夕陽秋色庾公樓<lb/>
修心未到無心地萬種千般逐水流<lb/>
<pb n="KR4h0051_WYG_006-13a"/>
　　其三<lb/>
露滴紅蘭玉繞畦閒拖象屐到峯西但令心似蓮花潔<lb/>
何必身將槁木齊古塹細煙紅樹老半巖殘雪白猿啼<lb/>
雖然不是桃源洞春至桃花亦滿溪<lb/>
　　其四<lb/>
嵐嫩風輕似碧紗雲樓金像隔煙霞葛苞玉粉生香壠<lb/>
菌簇銀釘滿浄槎舉世只知嗟逝水無人微解悟空花<lb/>
可憐擾擾塵埃裏雙髩如絲事似麻<lb/>
<pb n="KR4h0051_WYG_006-13b"/>
　　其五<lb/>
心心心不住希夷石室巉巖白髪垂惜竹不除當路笋<lb/>
愛松留得礙人枝焚香開巻霞生砌捲箔㝠心月在池<lb/>
無限故人頭已白不知今日復何之<lb/>
　　其六<lb/>
一庵瞑目在穹㝠菌枕松牀蘚陣青乳鹿暗行檉徑雪<lb/>
瀑泉微濺石樓經閒吟不覺過天井長嘯還能動嶽靈<lb/>
應恐無人知此意非凡非聖獨醒醒<lb/>
<pb n="KR4h0051_WYG_006-14a"/>
　　其七<lb/>
五嶽煙霞連不斷三山洞穴去應通石牕欹枕疎疎雨<lb/>
水碓無人浩浩風童子念經深竹裏獼猴拾蝨夕陽中<lb/>
因嗟往事抛心力六七年來楚水東<lb/>
　　其八<lb/>
翠竇煙巖畫不成桂華瀑沫雜芳馨撥霞掃雪和雲母<lb/>
掘石移松得茯苓好鳥傍花窺玉磬嫩苔如水没金瓶<lb/>
從他人笑從他笑地覆天翻也只寜<lb/>
<pb n="KR4h0051_WYG_006-14b"/>
　　其九<lb/>
自古浮華能幾幾逝波終日去滔滔漢王廢苑生秋草<lb/>
呉主荒宫入夜濤滿屋黄金機不息一頭白髪氣猶高<lb/>
豈知物外金仙子甘露天香滴毳袍<lb/>
　　其十<lb/>
自休自了自安排常願居山事偶諧僧採樹衣臨絶壑<lb/>
狖爭山果落空堦閒擔茶器緣青嶂靜衲禪袍坐緑崖<lb/>
虛作新詩反招隠出來多與此心乖<lb/>
<pb n="KR4h0051_WYG_006-15a"/>
　　春野作<lb/>
閒步淺青平綠流水征車自速誰家挾彈少年擬打紅<lb/>
衣啄木<lb/>
　　寒江上望<lb/>
荒岸燒未死白雲癡不動極目無人行浪打取魚籠<lb/>
　　月夕<lb/>
霜月夜徘徊樓中羌笛催曉風吹不盡江上落殘梅<lb/>
　<lb/>
<pb n="KR4h0051_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐僧𢎞秀集卷六<lb/>
</p>
<p>
</p>
  </div>
</body>
</text>
</TEI>
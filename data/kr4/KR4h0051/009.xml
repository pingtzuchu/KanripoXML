<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷九</head> <lb/>
    <p>
<pb n="KR4h0051_WYG_009-1a"/>
欽定四庫全書<lb/>
　唐僧𢎞秀集卷九<lb/>
　　　　　　　　　　　　　宋　李龏　編<lb/>
　卿雲四首<lb/>
　　長安言懐寄沈彬待郎<lb/>
故園梨嶺下歸路接天涯生作長安草勝為邊地花雁<lb/>
南飛不到書北寄來賖堪羨神仙客青雲早致家<lb/>
　　秋日江居閒詠<lb/>
<pb n="KR4h0051_WYG_009-1b"/>
寄居江島邊閒詠幾秋殘草白牛羊瘦風高猿鳥寒檢<lb/>
方醫故疾挑薺備中餐時復停書巻鉏莎種木蘭<lb/>
　　送人遊塞<lb/>
去去玉闗路省君曾未行塞深多伏冦時靜亦屯兵雪<lb/>
每先秋降花常近夏生閒陪射鵰將應到受降城<lb/>
　　舊國里<lb/>
舊居梨嶺下風景近炎方地暖生春早家貧覺嵗長石<lb/>
房雲過溼杉徑雨餘香日夕竟無事詩書聊自强<lb/>
<pb n="KR4h0051_WYG_009-2a"/>
　柄一二首<lb/>
　　垓下懐古<lb/>
緬想咸陽事可嗟楚歌哀怨思無涯八千子弟歸何處<lb/>
萬里鴻溝屬漢家弓指陣前爭日月血流垓下定龍蛇<lb/>
㧞山力盡烏江水今古悠悠空浪花<lb/>
　　武昌懐古<lb/>
戰國城池盡悄然昔人遣迹遍山川笙歌罷歇幾多日<lb/>
臺榭荒凉七百年蟬響夕陽風滿樹雁横秋島雨漫天<lb/>
<pb n="KR4h0051_WYG_009-2b"/>
堪嗟世事如流水空見蘆花一釣船<lb/>
　澹交二首<lb/>
　　病後作<lb/>
未得亡身法此身終未安病腸猶可洗瘦骨不勝寒藥<lb/>
少心情餌經無氣力㸔悠悠片雲質獨對夕陽殘<lb/>
　　寫眞<lb/>
圖形期自見自見却傷神已是夢中夢更逢身外身水<lb/>
花凝幻質墨彩聚空塵堪笑予兼爾俱為未了人<lb/>
<pb n="KR4h0051_WYG_009-3a"/>
　良乂一首<lb/>
　　答盧善<lb/>
風泉祗向夢中聞身外無餘可寄君當户一輪惟曉月<lb/>
掛簷數片是秋雲<lb/>
　若虛二首<lb/>
　　樂眞觀<lb/>
樂氏騎龍上碧天東呉遺宅尚依然悟來大道無多事<lb/>
眞後丹丸不直錢老樹夜風蟲咬葉古壇春雨蘚生氊<lb/>
<pb n="KR4h0051_WYG_009-3b"/>
松傾鶴死桑田變華表歸鄉未有年<lb/>
　　懐廬山舊隠<lb/>
九疊嵯峩倚著天悔隨寒瀑下巖煙深秋猿鳥來心上<lb/>
夜靜松杉到眼前書架想遭苔蘚裹石牕應被薜蘿纒<lb/>
一枝笻竹遊江北不見爐峰二十年<lb/>
　雲表一首<lb/>
　　寒食日<lb/>
寒食悲㸔郭外春野田無處不傷神平原壘壘添新塚<lb/>
<pb n="KR4h0051_WYG_009-4a"/>
半是去年來哭人<lb/>
　曇域二首<lb/>
　　宿鄭諫議山居<lb/>
堂開星斗邊大諫採薇還禽隠石中樹月生池上山凉<lb/>
風吹詠思幽語隔禪闗莫擬歸城計終妨此地閒<lb/>
　　懐齊已<lb/>
髩髯秋景兩蒼蒼靜對茅齋一炷香病後身心俱澹泊<lb/>
老來朋友半凋傷峩嵋山色侵雲直巫峽灘聲入夜長<lb/>
<pb n="KR4h0051_WYG_009-4b"/>
猶喜深交有支遁時時音信到松房<lb/>
　子蘭十四首<lb/>
　　短歌行<lb/>
日月何忙忙出沒住不得使我勇壮心少年如頃刻人<lb/>
生石火光通時少於塞四季倐徃來寒暑變為賊偷人<lb/>
靣上花奪人頭上黑<lb/>
　　飲馬長城窟<lb/>
游客長城下飲馬長城窟馬嘶聞水腥為浸征人骨豈<lb/>
<pb n="KR4h0051_WYG_009-5a"/>
不是流泉終不成潺湲洗盡骨上土不洗骨中寃骨若<lb/>
比流水四海有還䰟空流嗚咽聲聲中疑是言<lb/>
　　夜直<lb/>
大内隔重墻多聞樂未央燈明宫樹色茶煮禁泉香鳯<lb/>
輦通門靜雞歌入漏長宴榮陪御席話宻近龍章吟步<lb/>
彤庭月眠分玉署凉欲粘朱紱重頻草白麻忙筆力将<lb/>
羣吏人情在致唐萬方瞻仰處晨夕靣吾皇<lb/>
　　蟬<lb/>
<pb n="KR4h0051_WYG_009-5b"/>
獨蟬初唱古槐枝委曲悲凉斷續遲雨後忽聞誰最苦<lb/>
異鄉孤館憶家時<lb/>
　　登樓<lb/>
邊邑鴻聲一例秋大波平日遶山流故人千里同明月<lb/>
盡夕無言空倚樓<lb/>
　　長安早春<lb/>
風舞槐花落御溝終南山色入城秋門門走馬徵兵急<lb/>
公子笙歌醉玉樓<lb/>
<pb n="KR4h0051_WYG_009-6a"/>
　　對雪<lb/>
宻宻無聲墜碧空霏霏有韻舞微風幽人吟望搜辭處<lb/>
飄入牕來落硯中<lb/>
　　太平里尋兵部裴郎中<lb/>
不語凄凉無限情荒階行盡又重行昔年住此人何在<lb/>
空見槐花秋草生<lb/>
　　寄乾陵楊侍郎<lb/>
冷落官資不畏貧司曹且共内官分步量野色成公案<lb/>
<pb n="KR4h0051_WYG_009-6b"/>
㸃檢樵聲入奏聞陵廟路因朝去掃御爐香每夜來焚<lb/>
碑寒樹古神門上管得無窮空白雲<lb/>
　　登樓憶友<lb/>
物象遠濛濛周廻極望中帶煙千井樹和磬一樓風月<lb/>
色寒沉地波聲夜颺空登臨無限趣恨不與君同<lb/>
　　華嚴寺望樊川<lb/>
萬木葉初紅人家樹色中疎鐘搖雨脚積水浸雲容雪<lb/>
磧囘寒雁村燈促夜舂舊山歸未得生計欲何從<lb/>
<pb n="KR4h0051_WYG_009-7a"/>
　　與道侣同於水陸寺㑹宿<lb/>
論道窮心少有朋此時清話昔年曾柿凋紅葉鋪寒井<lb/>
鴿墜霜毛著定僧風遞逺聲秋澗水竹穿深色夜房燈<lb/>
出門盡是勞生者只此長閒幾箇能<lb/>
　　城上吟<lb/>
古塚宻於草新墳侵官道城外無閒地城中人又老<lb/>
　　襄陽曲<lb/>
為憶南遊人移家大堤住千帆萬帆來過盡門前去<lb/>
<pb n="KR4h0051_WYG_009-7b"/>
　僧鸞二首<lb/>
　　苦熱行<lb/>
燭龍銜火飛天地平陸無風海波沸彤雲疊疊聳竒峰<lb/>
焰焰流光熱疑翠煙島搏鵬嚲雙翅羲和赫怒强總轡<lb/>
飲流夸父斃長途始見當中印王字明明夜西朝又東<lb/>
古來有道仍再中扶桑老葉蔽不得輝華直欲凌蒼空<lb/>
行人揮汗翻成雨口燥喉乾隘塵土西郊雲色晝㝠㝠<lb/>
如何不救生靈苦何山怪木藏蛟龍縮鱗巻鬛為乖慵<lb/>
<pb n="KR4h0051_WYG_009-8a"/>
不發滂澤注天下欲使風雷何所從旱苖原上枯成焰<lb/>
嶽靈徒祝無神騐豪家簾外喚清風水紋明角鋪長簟<lb/>
玉扇畫堂凝夜秋歌艷繞梁催莫愁陽烏落盡酒不醒<lb/>
扶上西園當月樓廢田暍死非吾屬庫有黄金倉有粟<lb/>
　　贈李粲秀才<hi>字輝用</hi>
隴西輝用真才子搜竒探險無倫比筆下銛磨巨闕鋒<lb/>
胸中靜灧西江水哀絃古樂清人耳月露激寒哭秋鬼<lb/>
苔地無塵到曉吟杉松老葉風乾起十軸示余三百篇<lb/>
<pb n="KR4h0051_WYG_009-8b"/>
金碧爛光燒蜀牋雄芒逸氣測不得使我躑躅成狂顚<lb/>
大郊逺闊空無邊凝明淡緑收餘煙曠懐相對景何限<lb/>
落日亂岑青倚天又驚大舶帆高懸行濤劈浪凌飛仙<lb/>
囘首瞥見五千仞撲下香爐瀑布泉何事古人誇八斗<lb/>
焉敢今朝定妍醜颯風驅雷暫不停始向塲中稱大手<lb/>
駿如健鶻鶚與鵰拏雲獵野翻重霄狐狸竄伏不敢動<lb/>
却下雙鳴當迅飈愁如湘靈哭湘浦咽咽哀音隔雲霧<lb/>
九嶷深翠轉巍峩仙骨寒消不知處清同野客敲越甌<lb/>
<pb n="KR4h0051_WYG_009-9a"/>
丁當急響涵清秋鸞雛相引叫未定霜結夜闌仍在樓<lb/>
高若太空露雲物片白激青皆彷彿仙鶴閒從淨碧飛<lb/>
巨鼇頭戴蓬萊出前軰歌詩惟翰林神仙老格何高深<lb/>
鞭馳造化繞筆轉燦爛不為酸苦吟夢乘明月清沉沉<lb/>
飛到天台天姥岑傾湖湧海數百字字字不朽長摐金<lb/>
此日多君可儔侣堆珠疊璣滿𤣥圃終日並轡遊崑崙<lb/>
十二樓中宴王母<lb/>
　懐楚二首<lb/>
<pb n="KR4h0051_WYG_009-9b"/>
　　謝友人見訪留詩<lb/>
軒車誰肯到泉石自相親暮雨凋殘寺秋風悵望人庭<lb/>
新一片葉衣故十年塵賴有瑤華贈清吟愈病身<lb/>
　　送新平故人<lb/>
常聽倉庚思舊友又因蝴蝶夢生涯一千餘里河連郭<lb/>
三十六峯寒到家隂島宜分東虢雁晴樓高入上陽鴉<lb/>
姜嫄廟北與君别應笑薄寒悲落花<lb/>
　惠標四首<lb/>
<pb n="KR4h0051_WYG_009-10a"/>
　　賦山<lb/>
靈山藴麗名秀出冩蓬瀛香爐帶煙上紫蓋入霞生霧<lb/>
巻蓮峰碧巖開石鏡明定知丘壑裏併佇白雲情<lb/>
　　又<lb/>
峩嵋信重險天目本仙居金華抱丹竈玉笥藴神書幽<lb/>
人披薜荔怨妾採蘼蕪紫岩無暮雨何時送故夫<lb/>
　　咏水<lb/>
曾添疎勒井經湧貳師營玉津花色亮銀溪錦磧明舟<lb/>
<pb n="KR4h0051_WYG_009-10b"/>
如空裏泛人似鏡中行持將符上善利物動高情<lb/>
　　又<lb/>
長川落日照深浦漾清風弱栁垂江翠新蓮夾岸紅船<lb/>
行疑泛迥月映似沉空願逐琴高戯乘魚入浪中<lb/>
　可朋一首<lb/>
　　桐花鳥<lb/>
五色毛衣比鳯雛花深叢裏祗如無美人買得偏憐惜<lb/>
移向金釵重幾銖<lb/>
<pb n="KR4h0051_WYG_009-11a"/>
　懐浦二首<lb/>
　　贈智舟三藏<lb/>
壯嵗心難伏師心伏豈難尋常獨在院行坐不離壇嶽<lb/>
雪當禪暝松風入呪寒更因文字外多把史書㸔<lb/>
　　初冬旅舍蚤懐<lb/>
枕上角聲微離情未息機夢囘三楚寺寒入五更衣月<lb/>
沒棲禽動霜晴凍葉飛自慚行役早深與道相違<lb/>
　慕幽四首<lb/>
<pb n="KR4h0051_WYG_009-11b"/>
　　酬友人見寄<lb/>
家國各萬里同吟六七年可堪隨北雁迢遞向南天水<lb/>
共行人逺山將落日連春淮有雙鯉莫忘尺書傳<lb/>
　　冬日淮上别文上人<lb/>
勞歌好自㸔終久偶齊桓五字若教易一名爭得難侵<lb/>
牕紅樹老蔭砌雪花殘莫效齊僚屬東歸翦釣竿<lb/>
　　栁<lb/>
今古憑君一贈行幾囘折盡復重生五株斜傍淵明宅<lb/>
<pb n="KR4h0051_WYG_009-12a"/>
千樹低垂太尉營臨水帶煙藏翡翠倚風兼雨宿流鸎<lb/>
隋皇堤畔依依在曾惹當時歌吹聲<lb/>
　　三峽聞猿<lb/>
誰向兹來不恨生聲聲都是斷腸聲七千里外一家住<lb/>
十二峰前獨自行瘴雨晚藏神女廟蠻煙寒鎖夜郎城<lb/>
憑君且莫哀吟好㑹待青雲道路平<lb/>
　善生四首<lb/>
　　送玉禪師<lb/>
<pb n="KR4h0051_WYG_009-12b"/>
飄然無定迹迥與律乘違入郭隨緣住思山破夏歸<hi>過夏</hi>
<hi>不終謂之破夏</hi>盂擎數家飯衲乞幾人衣洞了曹溪㫖寧輸俗<lb/>
者機<lb/>
　　送智光之南值雨<lb/>
結束衣囊了炎州定去遊草堂方惜别山雨為相留又<lb/>
得一宵話免生千里愁莫辭重卜日後會必經秋<lb/>
　　旅中答喻軍事問客情<lb/>
一自遊他國相逢少故人縱然為客樂爭似在家貧畜<lb/>
<pb n="KR4h0051_WYG_009-13a"/>
恨霜侵髩搜詩病入神若非憐片善誰肯問風塵<lb/>
　　贈盧逸人<lb/>
高眠巖野間至藝敵應難詩苦無多首藥靈惟一丸引<lb/>
泉魚落釜攀果露沾冠已得嵇康趣逢迎事每䦨<lb/>
　亞栖二首<lb/>
　　對御書後一絶<lb/>
通神筆法得𤣥門親入長安謁至尊莫怪出來多意氣<lb/>
草書曾悅聖明君<lb/>
<pb n="KR4h0051_WYG_009-13b"/>
　　題英禪師<lb/>
將知徳行異尋常每見持經在道塲欲識用心精潔處<lb/>
一缾秋水一罏香<lb/>
　<lb/>
　<lb/>
　<lb/>
　<lb/>
　唐僧𢎞秀集巻九<lb/>
</p>
<p>
</p>
  </div>
</body>
</text>
</TEI>
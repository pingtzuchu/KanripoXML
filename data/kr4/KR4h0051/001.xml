<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集巻一</head> <lb/>
    <p>
<pb n="KR4h0051_WYG_001-1a"/>
欽定四庫全書<lb/>
　唐僧𢎞秀集巻一<lb/>
　　　　　　　　　　　　　宋　李龏　編<lb/>
　皎然七十首<lb/>
　　戛銅椀為龍吟歌<lb/>
　唐故太尉房公琯早嵗曾隱終南山峻壁之下往往<lb/>
　聞龍吟聲清而靜滌人邪想時有好事僧潜戞以三<lb/>
　金冩之惟銅聲酷似他日房公偶至山寺聞林嶺間<lb/>
<pb n="KR4h0051_WYG_001-1b"/>
　有此聲乃曰龍吟復遷于兹矣僧因之以告公公命<lb/>
　戞之驚曰眞龍吟也大厯十三載秦僧傳至桐江予<lb/>
　使兒童戞金倣之亦不减秦聲也緇人或有譏者予<lb/>
　曰此達僧之事可以嬉禪爾曹無以瑣行自拘因賦<lb/>
　詩以見其意<lb/>
逸僧戞椀為龍吟世上未曾聞此音一從太尉房公賞<lb/>
遂使秦人傳至今初戞徐徐聲漸顯樂章不管何人辨<lb/>
似出龍淵萬丈底乍怪聲來近而逺未必全由戞者工<lb/>
<pb n="KR4h0051_WYG_001-2a"/>
眞生虛無非椀中寥亮掩清狖縈廻凌細風遥聞不㫁<lb/>
在煙杪萬籟無聲天境空<hi>聽專一境則衆音不聞非萬籟之無聲也</hi>昨向天<lb/>
台宿華頂秋宵一吟更清迥能令聽者易常性憂人忘<lb/>
憂躁人靜今日鏗鍠江上聞蛟螭奔飛如得羣聲過隂<lb/>
嶺忽成雨響駐晴天將起雲坐來吟盡江空碧却尋向<lb/>
者聲無迹人生萬事將此同暮賤朝榮動還寂<lb/>
　　周昉長史畫毘沙門天王歌<lb/>
長史畫神獨感神高歩區中無兩人雅而逸高且眞形<lb/>
<pb n="KR4h0051_WYG_001-2b"/>
生虛無忽可親降魔大㦸縮在手倚天長劒横諸紳慈<lb/>
威示物雖凛栗在徳無秋惟有春吾知眞像本非色此<lb/>
中妙用君心得苟能下筆有神造誤㸃一㸃亦為道寫<lb/>
出霜縑可舒卷何人曽識此情逺秋齋清寂無外物盥手<lb/>
焚香聊自展憶昔邊兵圍未解感得此神天上下至今<lb/>
雲旗圖我形為君一顧煙塵清<lb/>
　　買藥歌送楊山人<lb/>
華隂少年何所希欲餌丹砂化骨飛江南藥少淮南有<lb/>
<pb n="KR4h0051_WYG_001-3a"/>
暫别胥門出京口京口斜通江水流徘徊應上青山頭<lb/>
夜驚潮没鸕鶿堰朝㸔日出芙蓉樓搖蕩春風亂帆影<lb/>
片雲無數是揚州揚州喧喧賣藥市浮俗無由識仙子<lb/>
河間姹女直千金紫陽夫人服不死吾于此道復何如<lb/>
昨朝新得蓬萊書<lb/>
　　飲茶歌送鄭容<lb/>
丹丘羽人輕玉食採茶飲之生羽翼<hi>天台記云丹丘出大茗服之羽化</hi>
名藏仙府世空知骨化雲宫人不識雪山童子調金鐺<lb/>
<pb n="KR4h0051_WYG_001-3b"/>
楚人茶經虛得名霜天半夜芳草折爛漫緗花啜又生<lb/>
賞君此茶袪我疾使人胸中蕩憂慄日上香爐情未畢亂<lb/>
踏虎溪雲高歌送君出<lb/>
　　姑蘇行<lb/>
古臺不見秋草衰却憶吳王全盛時千年月照秋草上<lb/>
呉王在時幾囘望至今月出君不還世人空對姑蘇山<lb/>
山中精靈安可覩轍跡人踪麋鹿聚嬋娟西子傾國容<lb/>
化作寒陵一堆土<lb/>
<pb n="KR4h0051_WYG_001-4a"/>
　　短歌行<lb/>
古人若不死吾亦何所悲蕭蕭煙雨九原上白楊青松<lb/>
塟者誰貴賤同一塵死生同一指人生在世共如此何<lb/>
異浮雲與流水短歌行短歌無窮日已傾鄴宫梁苑徒<lb/>
有名春草秋風傷我情何為不學空門侶一悟空門無<lb/>
死生<lb/>
　　效古<hi>天寳十四年作</hi>
日出天地正煌煌闢晨曦六龍驅羣動古今無盡時夸<lb/>
<pb n="KR4h0051_WYG_001-4b"/>
父亦何愚競走先自疲飲乾咸池水折盡長桑枝渴死<lb/>
化爝火嗟嗟徒爾為空留鄧林在摧折令人嗤<lb/>
　　寓興<lb/>
天下生白榆白榆直上連天根高枝不知幾萬丈世人<lb/>
仰望徒攀援誰能上天採其子種向人間笑桃李因問<lb/>
老仙求種法老仙咍我愚不答始知此道無所成還如<lb/>
瞽夫學長生<lb/>
　　答蘇州韋使君<hi>應物</hi>
<pb n="KR4h0051_WYG_001-5a"/>
詩教殆淪缺庸音互相傾忽觀風騷韻會我宿昔情蕩<lb/>
漾學海資鬱為詩人英格将寒松高氣與秋江清何必<lb/>
鄴中作可為千載程受辭分虎竹萬里臨江城一到掃<lb/>
煩政況今休黷兵應憐禪家子林下寂無營跡隳世上<lb/>
華心得道中精脱畧文字累免為外物攖書衣流埃積<lb/>
硯石駁蘚生恨未識君子空傳手中瓊安可誘我性始<lb/>
願懲素誠為無鸑鷟音繼公雲和笙吟之向禪藪反媿<lb/>
幽松聲<lb/>
<pb n="KR4h0051_WYG_001-5b"/>
　　酬李司直縱諸公冬日遊妙喜寺題照昱二上人<lb/>
　　　房寄長城潘丞述<lb/>
達賢貴貞隠常懼迹不滅遂與永公期遺身坐林樾華<lb/>
軒何轔轔為我到幽絶心境寒草花空門青山月潘生<lb/>
獨不見清景屡盈缺林下長寂寥人間自離别何時解<lb/>
輕珮來税丘中轍<lb/>
　　山居示靈澈上人<lb/>
晴明路出山初暖行踏春蕪看茗歸乍削栁枝聊代札<lb/>
<pb n="KR4h0051_WYG_001-6a"/>
時窺雲影學裁衣身閒始覺隳名是心了方知苦行非<lb/>
外物寂中誰似我松聲草色共無機<lb/>
　　酬薛員外誼苦熱行<lb/>
六月金數伏兹辰日在庚炎曦曝肌膚毒霧昏檐楹安<lb/>
得奮翅翮超遙出雲征不知天地心如何匠生成火徳<lb/>
燒百卉瑤草不及榮省客當此時忽貽懐中瓊捧翫煩<lb/>
袂滌嘯歌美風生遲君佐元氣調使四序平中令霜不<lb/>
祅火餘氣常貞江南詩騷客休吟苦熱行<lb/>
<pb n="KR4h0051_WYG_001-6b"/>
　　訪陸羽處士不遇<lb/>
太湖東西路呉王古山前所思不可見歸鴻自翩翩何<lb/>
山賞春茗何處弄春泉莫是滄浪子悠悠一釣船<lb/>
　　戲題贈呉慿<lb/>
予讀古人書遂識古人靣不是識古人邪正心自見貴<lb/>
義輕財求俗譽一錢與人便驕倨昨朝為火今為冰此<lb/>
道非君獨撫膺<lb/>
　　奉應顔使君眞卿與陸處士羽登妙喜寺三癸亭<lb/>
<pb n="KR4h0051_WYG_001-7a"/>
秋意西山多列岑縈左次繕亭厯三癸<hi>以癸丑嵗癸夘朔癸亥日立故</hi>
<hi>名顔名陸創</hi>疏址隣什寺元化隠靈蹤始君啓高致誅榛養<lb/>
翹楚鞭草理芳蕙俯砌披水容逼天掃峰翠境新耳目<lb/>
換物遠風煙異倚石忘世情援雲得眞意嘉林幸勿翦<lb/>
禪侣欣可庇衛法大臣過佐遊羣英萃龍池䕶清澈虎<lb/>
節到深邃徒想嵊頂期于今沒遺記<lb/>
　　冬日天目西峰張鍊師所居<lb/>
採薪逢野泉漸見棲閒所坎坎山上聲幽幽林中語仙<lb/>
<pb n="KR4h0051_WYG_001-7b"/>
卿何代隠鄉服言亦楚開冰洗藥苖掃雪候山侣零葉<lb/>
聚敗籬幽花積寒渚㝠㝠孤鶴性天外思輕舉<lb/>
　　出遊<lb/>
少時不見山便覺無竒趣狂發從亂歌情來任閒步此<lb/>
心誰共證笑看風吹樹<lb/>
　　題周諫别業<lb/>
隠身苕上欲如何不著青袍愛綠蘿栁巷任疎容騎入<lb/>
水籬從破許船過昻藏獨鶴閒心逺寂厯秋花野意多<lb/>
<pb n="KR4h0051_WYG_001-8a"/>
若訪禪齋遙可見竹忩書幌共煙波<lb/>
　　奉酬李員外嘉祐蘇臺屏居春首有懐<lb/>
昔嵗為邦初未識今朝休沐始相親移家水巷貪依靜<lb/>
種栁風忩欲占春詩思先邀烏府客山情閒訪白樓人<lb/>
登臨許作煙霞伴高在方袍閒幅巾<lb/>
　　送闗小師還金陵<lb/>
如何有歸思愛别欲忘難白鷺沙洲晚青龍水寺寒蕉<lb/>
花鋪淨地桂子落空壇持此為心境應堪月夜㸔<lb/>
<pb n="KR4h0051_WYG_001-8b"/>
　　酬襄陽詩僧少微<hi>詩中答上人歸夢之意</hi>
證心何有夢示説夢歸頻文字齎秦本<hi>法華文字多苻秦本</hi>詩騷<lb/>
學楚人蘭開衣上色栁向手中春别後須相見浮雲是<lb/>
我身<lb/>
　　早秋桐廬思歸示道諺上人<lb/>
桐江秋信早憶在故山時靜夜風鳴磬無人竹掃墀猿<lb/>
來觸淨水鳥下啄寒棃可即闗吾事歸心自有期<lb/>
　　舟行懐閻士和<lb/>
<pb n="KR4h0051_WYG_001-9a"/>
二月湖南春草遍横山渡口花如霰相思一日在孤舟<lb/>
空見歸雲兩三片<lb/>
　　寄題雲門寺梵僧無側房<hi>時人傳是寳月後身</hi>
越山千萬雲門絶西僧貌古還名月清朝掃石行道歸<lb/>
林下眠禪看松雪<lb/>
　　法華寺上方題江上人禪室<lb/>
路入松聲逺更竒山光水色共參差中峰禪寂一僧在<lb/>
坐對梁朝老桂枝<lb/>
<pb n="KR4h0051_WYG_001-9b"/>
　　題秦系山人麗句亭<lb/>
獨將詩教領諸生但愛青山不愛名滿院竹聲堪愈疾<lb/>
亂牀花片足忘情<lb/>
　　奉和顔使君修韻海畢州中重宴得雙字<lb/>
世學高南郡身封盛魯邦九流宗韻海七字揖文江惜<lb/>
賞雲歸堞留歡月在忩不知名教樂千載與誰雙<lb/>
　　游溪待月<lb/>
溪色思泛月沿洄欲未歸殘燈逢水店疎磬憶山扉夜<lb/>
<pb n="KR4h0051_WYG_001-10a"/>
浦魚驚少空林鵲遶稀可中纔望見撩亂擣寒衣<lb/>
　　往丹陽尋陸處士不遇<lb/>
遠客殊未歸我來幾惆悵叩闗一日不見人繞屋寒花<lb/>
笑相向寒花寂寂遍荒阡桞色蕭蕭愁暮蟬行人無數<lb/>
不相識獨立雲陽古木邊鳯翅山中思古寺魚竿村口<lb/>
望歸船歸船不見見寒煙離心遠水共悠然他日相期<lb/>
那可定閒僧著處即經年<lb/>
　　寄常一上人<lb/>
<pb n="KR4h0051_WYG_001-10b"/>
雁塞五山臨汗漫雲州一路出青㝠何因請住嘉祥寺<lb/>
内史新修湖上亭<lb/>
　　贈栁喜自號嵩山老<lb/>
一見嵩山老吾生恨太遲問君年幾許曾出上皇時<lb/>
　　酬秦系山人見寄<lb/>
左右香童不識君擔簦訪我領鷗羣山僧待客無俗物<lb/>
惟有忩前片碧雲<lb/>
　　聽寒更寄朱巨川<lb/>
<pb n="KR4h0051_WYG_001-11a"/>
欹枕聴寒更寒更發還住一夜千萬聲幾聲到君處<lb/>
　　秋居法華寺下院望高頂贈如獻上人<lb/>
峰色秋天見松聲靜夜聞影孤長不出行道在深雲<lb/>
　　送沈秀才之閩中得過字<lb/>
楚客未成歌春風起綠波嶺重寒不到海遠瘴偏多野<lb/>
戍桄榔發人家翡翠過翻疑此中好君問定如何<lb/>
　　送履霜上人還金陵西山<lb/>
攜錫西山步綠莎禪心未了奈情何湘宫水寺清秋夜<lb/>
<pb n="KR4h0051_WYG_001-11b"/>
月落風悲松柏多<lb/>
　　送顧道士遊洞庭<lb/>
見説洞庭無上路春遊亂踏五靈芝含桃風起花狼籍<lb/>
正是仙翁棊散時<lb/>
　　送邢台州濟<lb/>
海上仙山屬使君石橋琪樹古來聞他時畫出白團扇<lb/>
乞取天台一片雲<lb/>
　　冬日梅溪送裴方舟之宣州<lb/>
<pb n="KR4h0051_WYG_001-12a"/>
平明匹馬上村橋花發梅溪雪未消日短天寒愁送客<lb/>
楚山無限路遙遙<lb/>
　　送秘上人遊京<lb/>
共居方異路山伴與誰同日冷行人少時清古鎮空煖<lb/>
瓶和雪水鳴錫帶江風撩亂終南色遙應入夢中<lb/>
　　送贇上人還京得微字<lb/>
久遊春草盡還寄北船歸沙鳥窺中食江雲入淨衣秦<lb/>
原山色近楚寺磬聲微見説翻經館多聞似爾稀<lb/>
<pb n="KR4h0051_WYG_001-12b"/>
　　送李秀才赴盧婺州招得時字<lb/>
山開江上色孤賞去應遲緑水延呉榜秋風入楚詞猿<lb/>
清獨宿處木落遠行時見説東陽守登樓為爾期<lb/>
　　銅雀妓<lb/>
强開樽酒向陵㸔憶得君王舊日歡不覺餘歌悲自斷<lb/>
非闗艷曲轉聲難<lb/>
　　長門怨<lb/>
春風日日閉長門搖蕩春心似夢䰟若遣花開只笑妾<lb/>
<pb n="KR4h0051_WYG_001-13a"/>
不知桃李自無言<lb/>
　　啼猿送客<lb/>
萬里巴江外三聲月峽深何年有此路幾客共沾襟斷<lb/>
臂分垂影流泉入苦吟悽凉離别後聞此更傷心<lb/>
　　江上風<lb/>
江風西復東飄暴忽何窮初生虚無際稍起蕩漾中應<lb/>
吹夏口檣竿折定蹙湓城浪花咽今朝莫怪沙岸明昨<lb/>
夜聲狂捲成雪<lb/>
<pb n="KR4h0051_WYG_001-13b"/>
　　夏日登觀農樓和崔論使君詠微雨<lb/>
片雨拂簷楹煩襟四座清霏微過麥隴蕭散傍莎城靜<lb/>
愛和花落幽聞入竹聲朝觀趣無限高詠寄閒情<lb/>
　　南樓望月<lb/>
夜月家家望亭亭愛此樓纎雲溪上斷疎栁影中秋漸<lb/>
映千峰出遙分萬派流闗山誰復見應獨起邊愁<lb/>
　　詠史<lb/>
田氏門下客馮公衆中賤一朝市義還百代名獨擅始<lb/>
<pb n="KR4h0051_WYG_001-14a"/>
知下客不可輕能使主人功業成借問高車與珠履何<lb/>
如卑賤一書生<lb/>
　　送常清上人歸舒州<lb/>
灊人思爾法楚信有囘船估客親宵話閒鷗偶晝禪經<lb/>
聲含石浪麈尾拂江煙常説歸山意誅茅廬霍前<lb/>
　　送志洪沙彌赴上元受戒<hi>上元江中有蔡洲古戒壇</hi>
不肯資章甫勝衣被木蘭今隨秣陵信欲及蔡洲壇野<lb/>
寺鐘聲逺春山戒足寒歸來次第學應見後心難<lb/>
<pb n="KR4h0051_WYG_001-14b"/>
　　送烏程李明府得陟狀赴京<lb/>
驛吏滿江城深仁見此情士林推玉振公府薦冰清為<lb/>
政移風久承恩就日行仲容綸綍貴南巷有光榮<lb/>
　　尋陸鴻漸不遇<lb/>
移家雖帶郭野徑入桑麻近種籬邊菊秋來未著花扣<lb/>
門無犬吠欲去問西家報道山中去歸時每日斜<lb/>
　　懐舊山<hi>或作滄浩</hi>
一坐西林寺從來未下山不因尋長者無事到人間宿<lb/>
<pb n="KR4h0051_WYG_001-15a"/>
雨愁為客寒花笑未還空懐舊山月童子念經閒<lb/>
　　送禀上人遊越<lb/>
雲泉誰不賞獨見爾情高投宿輕龍窟臨流笑鷺濤折<lb/>
荷為片席灑水淨方袍剡路逢禪侣多應問我曹<lb/>
　　從軍行<lb/>
黄紙君王詔青泥校尉書誓師張虎落選将擐犀渠霧<lb/>
暗津蒲失天寒塞栁疏横行十萬騎欲掃虜塵餘<lb/>
　　隴頭水<lb/>
<pb n="KR4h0051_WYG_001-15b"/>
隴頭心欲絶隴水不堪聞碎影搖槍壘寒聲咽幔軍素<lb/>
從鹽海積緑帶栁城分日落天邊望逶迤入塞雲<lb/>
　　塞下曲二首<lb/>
寒塞無因見落梅朔風吹入笛聲來勞勞亭上春應度<lb/>
夜夜城南戰未囘<lb/>
都䕶今年破武威黄沙萬里鳥空飛旄竿瀚海掃雲出<lb/>
氊騎天山踏雪歸<lb/>
　　支公詩<lb/>
<pb n="KR4h0051_WYG_001-16a"/>
支公養馬復養鶴率性無羇多脫畧天生支公與凡異<lb/>
凡情不到支公地得道由來天上仙為僧却下人間寺<lb/>
道家諸子論自然此公惟許逍遙篇山隂詩友喧四座<lb/>
佳句縱横不廢禪<lb/>
　　宿呉匡山破寺<hi>與餘不溪廢寺詩畧同</hi>
雙峰百戰後眞界滿塵埃蔓草縁空壁悲風起故臺野<lb/>
花寒更發山月暝還來何事池中水東流獨不囘<lb/>
　　少年行<lb/>
<pb n="KR4h0051_WYG_001-16b"/>
翠樓春酒蝦蟇陵長安少年皆共矜紛紛半醉緑槐道<lb/>
躞蹀花驄驕不勝<lb/>
　　春日杼山寄李縱員外<lb/>
南山惟與北山鄰一閉禪闗老此身<hi>一作古樹連拳伴我身</hi>黄鶴<lb/>
有心多不住白雲何<hi>一作無</hi>事獨相親閒持竹杖行<hi>一作深</hi>
看水嬾著麻衣出見人無限幽芳徒欲寄<hi>一作欲掇幽芳聊贈逺</hi>
郎官那賞石門春<lb/>
　　宿法華寺簡靈澈上人<lb/>
<pb n="KR4h0051_WYG_001-17a"/>
至道無機但杳㝠孤燈寒竹自青熒不知何處小乘客<lb/>
一夜風前聞誦經<lb/>
　　九月十日<lb/>
愛殺柴桑隠名溪近訟庭掃沙開野步搖舸出閒汀宿<lb/>
簡邀詩伴餘花在酒瓶悠然南望意自有峴山青<lb/>
　　晚秋破山寺<lb/>
秋風落葉滿空山古寺殘燈石壁間昔日經行人去盡<lb/>
寒雲夜夜自飛還<lb/>
<pb n="KR4h0051_WYG_001-17b"/>
　　青陽上人院説金陵故事<lb/>
君説南朝全盛日秣陵才子最多人千年秋色古池館<lb/>
誰見齊王西邸春<lb/>
　　送僧之京師<lb/>
綿綿𣺌𣺌楚雲繁萬里西歸望國門禪子初心易悽斷<lb/>
秋風莫上少陵原<lb/>
　　送許丞還洛陽<lb/>
剡茗情來亦好斟空門一别肯沾襟悲風不動罷瑤軫<lb/>
<pb n="KR4h0051_WYG_001-18a"/>
忘却洛陽歸客心<lb/>
　　題湖上草堂<lb/>
山居不買剡中山湖上千峰處處閒芳草白雲留我住<lb/>
世人何事得相闗<lb/>
　<lb/>
　<lb/>
　<lb/>
　<lb/>
<pb n="KR4h0051_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐僧𢎞秀集卷一<lb/>
</p>
<p>
</p>
  </div>
</body>
</text>
</TEI>
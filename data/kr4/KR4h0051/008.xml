<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷八</head> <lb/>
    <p>
<pb n="KR4h0051_WYG_008-1a"/>
欽定四庫全書<lb/>
　唐僧𢎞秀集卷八<lb/>
　　　　　　　　　　　　　宋　李龏　編<lb/>
　修睦十二首<lb/>
　　秋日閒居<lb/>
是事不相闗誰人似此閒捲簾當白晝移榻對青山野<lb/>
鶴眠松上秋苔長雨間嶽僧頻有信昨日得書還<lb/>
　　宿岳陽開元寺<lb/>
<pb n="KR4h0051_WYG_008-1b"/>
竟夕憑虛檻何當興歎頻徃來人自老今古月長新風<lb/>
逆沈漁唱松疎露鶴身無眠鐘乂動幾客在迷津<lb/>
　　送邊將<lb/>
人盡有離别而君獨可嗟言將身報國敢望祿榮家戰<lb/>
思風吹野鄉心月照沙歸期定何日塞北樹無花<lb/>
　　雪中送人北遊<lb/>
然知心去速其奈雪飛頻莫喜無危道雖平更陷人逺<lb/>
郊光接漢曠野色通秦此去迢遙極却囘應過春<lb/>
<pb n="KR4h0051_WYG_008-2a"/>
　　落葉<lb/>
雨過閒田地重重落盡紅翻思向春日肯信有秋風幾<lb/>
處隨流水河邊亂暮空秪應松自立而不與君同<lb/>
　　落花<lb/>
一片又一片等閒苔靣紅不能延數日開亦是春風公<lb/>
子歌聲歇詩人眼界空遙思故山下經雨兩三叢<lb/>
　　題田道者院<lb/>
入門空寂寂眞箇出家兒有行鬼不見無心人謂癡古<lb/>
<pb n="KR4h0051_WYG_008-2b"/>
巖寒栢對流水落花隨欲别一何嬾相從所恨遲<lb/>
　　東林寺<lb/>
欲去不忍去徘徊吟繞廊水光秋澹蕩僧好語尋常碑<lb/>
古苔文疊山晴鐘韻長翻思南嶽上欠此白蓮香<lb/>
　　寄貫休上人<lb/>
常語亦闗詩常流安得知楚郊來未久吳地住多時立<lb/>
月無人近歸林有鶴隨所居渾不逺相識偶然遲<lb/>
　　喜僧友到<lb/>
<pb n="KR4h0051_WYG_008-3a"/>
十年消息斷空使夢煙蘿嵩嶽幾時下洞庭何日過瓶<lb/>
乾離澗久衲壊卧雲多意欲相留住遊方肯舍麽<lb/>
　　懐虛中上人<lb/>
簷雨滴更殘思君安未安湘川聞不逺道路去尋難吟<lb/>
髩霜應蝕禪衣雪漸寒倚松因獨立一鳥下江干<lb/>
　　簡寂觀<lb/>
正同高士卧煙霞思著閒忙又是嗟碧岫觀中人似鶴<lb/>
紅塵路上事如麻石肥滯雨添蒼蘚松老涵風落翠花<lb/>
<pb n="KR4h0051_WYG_008-3b"/>
莫道此間無我分遺民長在惠持家<lb/>
　無悶二首<lb/>
　　暮春送人<lb/>
折栁亭邊手重攜江煙澹澹草萋萋杜鵑不顧離人意<lb/>
更向落花枝上啼<lb/>
　　寒林石屏<lb/>
草堂無物伴身閒惟有屏風枕簟間本向他山求得石<lb/>
却于石上㸔他山<lb/>
<pb n="KR4h0051_WYG_008-4a"/>
　太易一首<lb/>
　　贈司空拾遺<lb/>
侍臣何事辭雲陛江上微吟見雪花望闕未承丹鳯詔<lb/>
閉門空對楚人家陳琳草奏才還在王粲登樓興尚賖<lb/>
高館更容塵外客仍令歸路奉瑤華<lb/>
　景雲三首<lb/>
　　老僧<lb/>
日照西山雪老僧門始開凍瓶粘柱磯宿火陷爐灰童<lb/>
<pb n="KR4h0051_WYG_008-4b"/>
子病歸去鹿麋寒入來齋鐘知漸近飯鳥下生臺<hi>施食臺謂</hi>
<hi>出生臺</hi>
　　谿叟<lb/>
谿翁居處靜谿鳥入門飛早起釣魚去夜深乘月歸露<lb/>
香菰米熟煙煖荇絲肥瀟灑塵埃外扁舟一草衣<lb/>
　　畫松<lb/>
畫松一似眞松樹且待尋思記得無曾在天台山上見<lb/>
石橋南畔第三株<lb/>
<pb n="KR4h0051_WYG_008-5a"/>
　法振十一首<hi>振一作震</hi>
　　病愈寄友<lb/>
哀樂暗成疾卧中芳月移西山有清士孤嘯不可追搗<lb/>
藥晝林靜汲泉隂澗遲微蹤與麋鹿遠謝求羊知<lb/>
　　送韓侍御自使幕廵海北<lb/>
微雨過山夜洗兵繡衣遙拂海風清幕中運策心應苦<lb/>
馬上題詩卷已成離亭不惜花源醉古道猶㸔蔓草生<lb/>
因説元戎能破敵高歌一曲隴闗情<lb/>
<pb n="KR4h0051_WYG_008-5b"/>
　　送常大夫赴朔方<lb/>
闗山今不掩軍候鳥先知大漢嫖姚入烏孫部曲隨高<lb/>
旌天外駐寒角月中吹歸到長安第花應再滿枝<lb/>
　　送人遊閩越<lb/>
不須行借問為爾話閩中海島陰晴日江帆來去風道<lb/>
遊𤣥度宅身寄朗陵公此别何傷逺如今闗塞通<lb/>
　　越中贈程先生<lb/>
紗帽度殘春虛舟寄一身溪邉逢越女花裏問秦人古<lb/>
<pb n="KR4h0051_WYG_008-6a"/>
塞連山靜隂霞落海新有時城郭去暗與酒家親<lb/>
　　題萬山許鍊師<lb/>
道成人不識流水響空山花暗軒牕外雲生坐卧間騐<lb/>
圖名已久絶粒事長閒更欲崑崙去羞㸔絳節還<lb/>
　　丹陽浦送客之海上<lb/>
不到終南向幾秋移居更欲近滄洲風吹雨色連村暗<lb/>
潮擁菱花出岸浮漠漠望中春自艷寥寥泊處夜堪愁<lb/>
如君豈得空高枕只益天書遣逺求<lb/>
<pb n="KR4h0051_WYG_008-6b"/>
　　别盧使君歸故柵村<lb/>
歸風白馬引嘶聲落日猶㸔楚客情塞口竹緣空戍没<lb/>
潮頭沙擁慢岡成松田且欲親耕種郡守何偏問姓名<lb/>
東道宿程投故柵依依漁父解相迎<lb/>
　　送褚先生海上尋封鍊師<lb/>
潮落風初定天呉避客舟近承三殿㫖欲向五湖遊不<lb/>
厭烏皮几新縫鶴氅裘明珠漂斷岸隂火映中流華蓋<lb/>
芝童引神丹桂女收懸知居縹緲因為識浮丘<lb/>
<pb n="KR4h0051_WYG_008-7a"/>
　　月夜泛舟<lb/>
西塞長雲盡南湖片月斜漾舟人不見卧入武陵花<lb/>
　　送友人之上都<lb/>
玉帛徵賢楚客稀猿啼相送武陵歸湖頭望入桃花去<lb/>
一片春帆帶雨飛<lb/>
　栖白十四首<lb/>
　　送圓仁三藏歸本國<lb/>
家山臨晚日海路信歸橈樹滅渾無岸風生只有潮嵗<lb/>
<pb n="KR4h0051_WYG_008-7b"/>
窮程未盡天末國仍遙已入閩王夢香花境外邀<lb/>
　　贈李溟秀才<lb/>
南居古廟深高樹宿山禽明月上清漢騷人動楚吟數<lb/>
篇正始韻一片補亡心孤峭欺何謝雲波不可尋<lb/>
　　八月十五夜翫月<lb/>
尋常三五夕不是不嬋娟及至中秋滿還勝别夜圓清<lb/>
光凝有露皓魄爽無煙自古皆如此年來又一年<lb/>
　　送禪師宗極歸玉峯<lb/>
<pb n="KR4h0051_WYG_008-8a"/>
背郭去歸宿頭陁意頗濃鶴爭栖逺樹猿鬬上孤峰夜<lb/>
戍經霜月秋城過雨鐘由來無定止何處訪高蹤<lb/>
　　尋山僧眞勝上人不遇<lb/>
松下禪栖所苔滋徑莫分青山春暮見流水夜深聞不<lb/>
坐㸔山石應隨出定雲猿猱非可㒺巖谷日空曛<lb/>
　　邊思<lb/>
西北黄雲暮聲聲畫角愁隂山一夜雨白草四郊秋亂<lb/>
雁鳴寒渡飛沙入廢樓何時番色盡此地見芳洲<lb/>
<pb n="KR4h0051_WYG_008-8b"/>
　　送王鍊師歸嵩嶽<lb/>
飄然綠毛節杳在洛城端隔水見秋嶽兼霜掃石壇一<lb/>
溪松色古半夜鶴聲寒迥與人寰别勞生不可觀<lb/>
　　送石秀才<lb/>
正是歎羇遊知音拜楚侯何須辤遠道自可樂扁舟倚<lb/>
棹江洲雨聞猿島嶼秋謝家山水興終日待詩流<lb/>
　　寄南山景禪師<lb/>
一度林前見逺公靜聞眞語世情空至今寂寞禪心在<lb/>
<pb n="KR4h0051_WYG_008-9a"/>
任起桃花栁絮風<lb/>
　　月夜懐劉秀才<lb/>
獨夜相思但自勞阮生吟罷夢雲濤此時小定未禪寂<lb/>
古塔月中松磬高<lb/>
　　哭劉得仁<lb/>
為愛詩名吟至死風䰟雪魄去難招直須桂子落墳上<lb/>
生得一枝寃始鎖<lb/>
　　經廢宫<lb/>
<pb n="KR4h0051_WYG_008-9b"/>
終日河聲咽暮空煙愁此地晝濛濛錦帆東去沙侵苑<lb/>
玉輦西來樹滿宫魯客望津天欲雪朔鴻離岸葦生風<lb/>
那堪獨立思前事囘首殘陽雉堞紅<lb/>
　　贈識古法師<lb/>
重城深寺講初休却憶家山訪舊遊對月與君相送夜<lb/>
聞蛩教我獨驚秋雲心杳杳難為别鶴性蕭蕭不可留<lb/>
遙想孤舟清渭上飄然帆影起離愁<lb/>
　　壽昌節賦得紅雲表夏日<lb/>
<pb n="KR4h0051_WYG_008-10a"/>
景候融融隂氣潛如峯雲共火相兼霞光捧日登天上<lb/>
丹彩乘風入殿簷行逐赤龍千嵗出明當朱夏萬方瞻<lb/>
微臣多幸逢佳節得賦殊祥近御簾<lb/>
　隐巒四首<lb/>
　　牧童<lb/>
牧童見人俱不㑹盡著芒鞋戴篛笠朝陽未出衆山晴<lb/>
露滴蓑衣猶半濕二月三月時平原草初綠三箇五箇<lb/>
騎羸牛前村後村來放牧笛聲纔一舉衆稚齊歌舞㸔<lb/>
<pb n="KR4h0051_WYG_008-10b"/>
㸔白日向西斜各自騎牛又歸去<lb/>
　　蜀中送人遊廬山<lb/>
君遊正值芳春月蜀道千山皆秀發溪邊十里五里花<lb/>
雲外三峯兩峯雪君上匡山我舊居松蘿抛擲十年餘<lb/>
君行試到山前問山鳥只今相憶無<lb/>
　　琴<lb/>
七條絲上寄深意澗水松風生十指自乃知音猶尚稀<lb/>
欲教更入何人耳<lb/>
<pb n="KR4h0051_WYG_008-11a"/>
　　浮橋<lb/>
横壓驚波防没溺當初元剙是軍機行人到此全無滯<lb/>
一片江雲踏欲飛<lb/>
　處黙六首<lb/>
　　憶廬山舊居<lb/>
麤衣糲食老煙霞免抱衰顔惜嵗華獨鶴秪為山客伴<lb/>
閒雲長在野僧家叢生嫩蕨粘松粉自落乾薪帶蘚花<lb/>
明月清風舊相得十年歸恨可能賖<lb/>
<pb n="KR4h0051_WYG_008-11b"/>
　　題栖霞寺僧房<lb/>
名山不取買山錢任構花宫近碧巔松檜老依雲裏寺<lb/>
樓臺深鎖洞中天風經險嶂囘疎雨石倚危屏掛落泉<lb/>
欲結茅庵體師住肯饒多少薜蘿煙<lb/>
　　題聖果寺<lb/>
路自中峯上盤囘出薜蘿到江吳地盡隔岸越山多古<lb/>
木叢青靄遙天浸白波下方城郭近鐘磬雜笙歌<lb/>
　　送僧遊西域<lb/>
<pb n="KR4h0051_WYG_008-12a"/>
一盂兼一錫秖此度流沙野性雖為客禪心即是家寺<lb/>
投雲嶠雪路入曉天霞自説遊諸國囘應嵗月賖<lb/>
　　遠煙<lb/>
靄靄前山上凝光滿薜蘿高風吹不盡遠樹得偏多翠<lb/>
與晴雲合輕將淑氣和正堪流野目朱閣意如何<lb/>
　　山中作<lb/>
席簾髙巻枕高欹門掩垂蘿蘸碧溪閒把史書眠一覺<lb/>
起來山日過松西<lb/>
<pb n="KR4h0051_WYG_008-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐僧𢎞秀集卷八<lb/>
</p>
<p>
</p>
  </div>
</body>
</text>
</TEI>
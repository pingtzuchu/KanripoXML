<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐僧𢎞秀集卷三</head> <lb/>
    <p>
<pb n="KR4h0051_WYG_003-1a"/>
欽定四庫全書<lb/>
　唐僧𢎞秀集卷三<lb/>
　　　　　　　　　　　　　宋　李龏　編<lb/>
　䕶國十首<lb/>
　　題王喬觀傅道士所得<lb/>
王喬已去空山觀白雲只今凝不散壇場月露幾千年<lb/>
徃徃笙歌下天半瀑布西行過石橋黄精採根還採苗<lb/>
忽見一人擎茶椀蓼花昨夜風吹滿自言住處在東坡<lb/>
<pb n="KR4h0051_WYG_003-1b"/>
白犬相隨邀我過松間石上有棊局能使樵人爛斧柯<lb/>
　　歸山作<lb/>
喧靜各有路偶隨心所安縱然好朝市終不忘林巒四<lb/>
皓將拂衣二疏能挂冠忩前隱逸傳每日三時㸔靳尚<lb/>
那可論屈原亦可歎至今黄泉下名及青雲端松牕見<lb/>
初月花間禮古壇何處論心懐世上空漫漫<lb/>
　　别盛安<lb/>
情人取次幾淹留别後南州與北州月色為憐今夜客<lb/>
<pb n="KR4h0051_WYG_003-2a"/>
砧聲那似去年秋欲除豺虎論三畧莫對雲山詠四愁<lb/>
親故相逢且借問古來無種是王侯<lb/>
　　逢靈道士<lb/>
浮丘山上見黄冠松栢森森登古壇一莖青竹以為杖<lb/>
數顆仙桃仍未餐長安市裏常賣卜武陵溪畔每燒丹<lb/>
縮地徃來無定所花源到處路漫漫<lb/>
　　傷蔡處士<lb/>
篋中遺草是琅玕對此空令灑淚㸔三徑尚餘行跡在<lb/>
<pb n="KR4h0051_WYG_003-2b"/>
數螢猶是映書殘晨光不借泉門曉暝色惟添壠樹寒<lb/>
欲問皇天天更逺有才無命説應難<lb/>
　　訪雲母山僧<lb/>
森然古巖裏凈行一番僧松下濾寒水佛前挑夜燈蓮<lb/>
花國土異貝葉梵書能想到空王境無心問愛憎<lb/>
　　題王班水亭<lb/>
湖上見秋色曠然如爾懐豈惟歡隴畝兼亦外形骸待<lb/>
月歸山寺彈琴坐暝齋布衣閒自貴何用謁天階<lb/>
<pb n="KR4h0051_WYG_003-3a"/>
　　許州鄭使君孩子<lb/>
毛骨貴天生肌膚片玉明見人空解笑弄物不知名國<lb/>
器嗟猶小門風望益清抱來芳樹下時引鳯雛聲<lb/>
　　愴故人舊居<lb/>
惆悵至日暮寒鴉啼樹林破堦苔色厚殘壁雨痕深命<lb/>
與時不遇福為禍所侵空餘行徑在令我歎人吟<lb/>
　　臨川道中<lb/>
出谷入谷路囘轉秋風已至歸期晚舉頭何處望來蹤<lb/>
<pb n="KR4h0051_WYG_003-3b"/>
萬仞千山鳥飛逺<lb/>
　無可二十五首<lb/>
　　遊山寺<lb/>
千峰盤路盡林寺昔何名歩歩入山影房房聞水聲多<lb/>
年人跡絶殘日石隂清自可求居止安閒過此生<lb/>
　　寄青龍寺原上人<lb/>
斂屨入寒竹安禪過漏聲高杉殘子落深井凍痕生罷<lb/>
磬風枝動懸燈雪屋明何當招我宿乘月上方行<lb/>
<pb n="KR4h0051_WYG_003-4a"/>
　　秋寄從兄賈島<lb/>
暗蟲喧暮色黙坐思西林聽雨寒更盡開門落葉深昔<lb/>
因京邑病併起洞庭心亦是吾兄事遲囘直至今<lb/>
　　送李騎曹之武寧<lb/>
一嵗一歸寧涼天數騎行河來當塞曲山遠與沙平縱<lb/>
獵旗風卷聽笳帳月生新鴻引寒色囘日滿京城<lb/>
　　秋日寄厲𤣥先軰<lb/>
楊栁起秋色故人猶未還别離俱自老少壮豈能閒夜<lb/>
<pb n="KR4h0051_WYG_003-4b"/>
雨吟殘燭秋城憶遠山何當一相見語黙此林間<lb/>
　　贈詩僧<lb/>
寒山對水廊竹葉影侵堂洗藥氷生岸開門月滿牀病<lb/>
多身又老枕倦夜兼長來謁吾僧者呈詩問否臧<lb/>
　　送吕郎中赴滄州<lb/>
出守滄州去西風送斾旌路遙經幾郡地盡到孤城拜<lb/>
廟千山緑開樓遍海清何人共束望日向積濤生<lb/>
　　書馬如文石門居<lb/>
<pb n="KR4h0051_WYG_003-5a"/>
别業逸高情暮泉喧客亭林囘天闕近雨過石門青野<lb/>
果誰來拾山禽獨卧聽要迎文㑹友時復掃柴扃<lb/>
　　送章正字秩滿東歸<lb/>
朝衣登别席春色滿秦闗芸閣吏誰替海門身又還尋<lb/>
僧流水僻見月逺林閒雖是忘機者難齊去住間<lb/>
　　送姚宰任吉州安福縣<lb/>
落絮滿衣裳攜琴問水鄉挂帆南入楚到縣半浮湘吏<lb/>
㪚翠禽下庭閒斑竹長人安宜逺泛沙上蕙蘭香<lb/>
<pb n="KR4h0051_WYG_003-5b"/>
　　送李少府之任臨邛<lb/>
邛南方作尉調補一何卑發論惟公幹承家乃帝枝山<lb/>
長風裊棧江䕃石和澌舊井王孫宅還尋獨有期<lb/>
　　送僧歸中條<lb/>
夜葉動飄飄寒來話數宵卷經歸物外轉雪下山椒舊<lb/>
坐松杉大難行水石遙元戎宗内學應就白雲招<lb/>
　　贈圭峰禪師<lb/>
絶壑禪床底泉分落石層霧交高頂草雲隠下方燈朝<lb/>
<pb n="KR4h0051_WYG_003-6a"/>
滿傾心客谿通學道僧半旬持一食此行有誰能<lb/>
　　金州别姚合<lb/>
日日西亭上春留到夏殘言之離别易勉以道途難山<lb/>
出一千里溪行三百灘松間樓裏月秋入五陵㸔<lb/>
　　隕葉<lb/>
遶巷夾溪紅蕭條逐北風别林遺宿鳥浮水載鳴蟲石<lb/>
小埋初盡枝長落未終帶霜書麗什閒讀白雲中<lb/>
　　李常侍書堂<lb/>
<pb n="KR4h0051_WYG_003-6b"/>
結構因墳籍簷前竹未生塗油忩日早閱槧幌風輕息<lb/>
架蛩驚客垂燈雨過城已應窮古史師律孰齊名<lb/>
　　送邵錫及第歸湖州<lb/>
春闗鳥啼罷歸慶浙煙西郡守招延重鄉人慕仰齊橘<lb/>
青逃暑寺茶緑隔湖溪乘暇知髙眺微應辨㑹稽<lb/>
　　送清散遊太白山<lb/>
卷經歸太白躡蘚别蘿龕若履浮雲上須㸔積翠南倚<lb/>
身松入漢瞑目月離潭此境堪長徃塵中事可諳<lb/>
<pb n="KR4h0051_WYG_003-7a"/>
　　冬晚姚諫議宅㑹送元緒上人歸南山<lb/>
禪客詩家見凝寒忽告還分題囘諫筆留偈出商闗盤<lb/>
徑緣高雪開房在半山自知麋鹿性亦欲離人間<lb/>
　　春晚喜悟禪師自瑠璃上方見過<lb/>
瑠璃師到城談性外諸經下嶺雪霜在近人林木清苔<lb/>
痕深草履瀑水滴銅瓶樂問山中事宵言徹曉星<lb/>
　　秋暮與諸文士集宿姚端公所居<lb/>
宵清月復圓共集侍臣筵獨寡區中學空論樹下禪風<lb/>
<pb n="KR4h0051_WYG_003-7b"/>
多秋晚竹雲盡夜深天此㑹東西去堪愁又隔年<lb/>
　　冬中聞從兄島遊蒲絳因寄<lb/>
遙遙行李心蒼野入寒深吟待黄河雪眠聽絳郡砧差<lb/>
期逢缺月訪信出空林何處孤燈下只聞嘹唳禽<lb/>
　　送李長官之任東井<lb/>
江盤棧轉虛候吏拜行車家世維城後官資宰邑初市<lb/>
饒黄犢賣田躡白雲鉏萬里千山路何因欲寄書<lb/>
　　宿安國簡公院<lb/>
<pb n="KR4h0051_WYG_003-8a"/>
雨後清涼境因過欲不囘井甘桐有露竹迸地多苔幡<lb/>
映宫牆動香從御苑來青龍舊經疏寥落有誰開<lb/>
　　夏日送崔秀才<lb/>
南方山水地念子為貧遊縱是逢佳景那能緩旅愁夕<lb/>
陽行逺道煩暑在孤舟莫向巴山過猿啼蹙淚流<lb/>
　<lb/>
　<lb/>
　<lb/>
<pb n="KR4h0051_WYG_003-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐僧𢎞秀集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻一</head>
    <p>
<pb n="KR4h0160_WYG_001-1a"/>
欽定四庫全書<lb/>
　元詩選初集巻一　　　　庶吉士顧嗣立編<lb/>
　　元好問遺山集<lb/>
　　　好問字裕之太原秀容人七嵗能詩有神童之<lb/>
　　　目年十四從陵川郝天挺學六年而業成下太<lb/>
　　　行渡大河為箕山琴臺等詩禮部趙秉文見之<lb/>
　　　以為近代無此作也于是名震京師謂之元才<lb/>
　　　子金宣宗興定三年登進士第不就選徃來箕<lb/>
<pb n="KR4h0160_WYG_001-1b"/>
　　　潁者數年除南陽令調内鄉歴尚書省掾左司<lb/>
　　　都事員外郎天興初入翰林知制誥金亡不仕<lb/>
　　　元世祖在藩邸聞其名將以館閣處之未用而<lb/>
　　　卒年六十有八世稱遺山先生先生天才清贍<lb/>
　　　邃婉髙古沈鬱太和力出意外功縟而不見斧<lb/>
　　　鑿新麗而絶去浮靡雜弄金碧糅飾丹素奇芬<lb/>
　　　異彩動蕩心魄以五言為雅正而出奇于長句<lb/>
　　　雜言樂府不用古題新意特出歌謡慷慨挾幽<lb/>
<pb n="KR4h0160_WYG_001-2a"/>
　　　并之氣晩年尤以著作自娛謂金源氏實録在<lb/>
　　　順天張萬户家國亡史興巳所當任乃言于張<lb/>
　　　願為撰述人或沮之先生曰不可使一代之迹<lb/>
　　　泯而不傳乃構亭于家名曰野史采摭所聞以<lb/>
　　　寸紙細字輒為記録至百餘萬言世所傳者詩<lb/>
　　　文集外有中州集壬辰雜編及杜詩學東坡詩<lb/>
　　　雅錦機詩文自警等書自中原板蕩風雅道衰<lb/>
　　　汴京之亡故老都盡先生蔚為一代宗工以文<lb/>
<pb n="KR4h0160_WYG_001-2b"/>
　　　章獨歩者幾三十年由是學者知所指歸作為<lb/>
　　　詩文皆有法度百年以還名家輩出别裁偽體<lb/>
　　　溯流窮源論者以先生為標準不亦冝乎<lb/>
　　箕山<lb/>
幽林轉隂崖鳥道人迹絶許君棲隐地唯有太古<hi>一作荒</hi>
雪人間黄屋貴物外秖自潔尚厭一瓢喧重負寧所屑<lb/>
降衷均義禀汩利忘智决得隴又望蜀有齊安用薛干<lb/>
戈幾蠻觸宇宙日流血魯連蹈東海夷齊<hi>一作叔</hi>采薇蕨<lb/>
<pb n="KR4h0160_WYG_001-3a"/>
至今陽城山衡華兩丘垤古人不可作百念肝肺熱浩<lb/>
歌北風前悠悠送孤月<lb/>
　　緱山置酒<hi>同内翰馮丈叔獻雷兄希顔賦詩分韻得賔字</hi>
靈宫肅清曉細柏含古春人言王子喬鶴馭此上賔白<lb/>
雲山蒼蒼平田木欣欣登髙覽元化浩蕩融心神西望<lb/>
洛陽城大路通平津行人細如蟻擾擾争紅塵蓬萊風<lb/>
濤深鬢毛日夜新殷勤一杯酒媿爾雲間人<lb/>
　　光武臺<lb/>
<pb n="KR4h0160_WYG_001-3b"/>
東南地上㳺荆楚兵四衝遊子十月來登髙送長鴻當<lb/>
年赤帝孫提劒起蒿蓬一顧滍水斷再顧新都空雷霆<lb/>
萬萬古青天看飛龍巋然此遺臺落日荒煙重誰見經<lb/>
綸初指揮走羣雄白水日夜東石麟幾秋風空餘廣武<lb/>
歎無復雲臺功<lb/>
　　潁亭留别<hi>同李冶仁卿張肅子敬王元亮子正分韻得畫字</hi>
故人重分攜臨流駐歸駕乾坤展清眺萬景若相借北<lb/>
風三日雪太素秉元化九山鬱峥嶸了不受陵跨寒波<lb/>
<pb n="KR4h0160_WYG_001-4a"/>
淡淡起白鳥悠悠下懷歸人自急物態本閒暇壺觴負<lb/>
吟歗塵土足悲咤回首亭中人平林澹如畫<lb/>
　　㶏亭<lb/>
春物巳清美客懷自幽獨危亭一徘徊翛然若新沐宿<lb/>
雲淡野川元氣浮草木微茫盡楚尾平逺疑杜曲生平<lb/>
逺逰賦吟諷心自足朅來著世網抑抑就邊幅人生要<lb/>
適情無榮復何辱乾坤入望眼容我謝羈束一笑白鷗<lb/>
前春波動新緑<lb/>
<pb n="KR4h0160_WYG_001-4b"/>
　　出京<hi>史院得告歸嵩山侍下</hi>
從宦非所堪長告欣得請驅馬出國門白日觸隆景半<lb/>
生無根著飄轉如斷梗一昨隨牒來六月阻歸省城居<lb/>
苦湫隘羣動日蛙黽慙媿山中人團茅遂幽屏塵泥久<lb/>
<hi>一作免</hi>相浣<hi>一作涴</hi>夢寐見清潁矯首孤飛雲西南路何永<lb/>
　　元魯縣琴臺<lb/>
荒城草木合破屋風雨侵千年一琴臺睠焉涕盈襟遺<lb/>
愛食縣社公寧不堪任此臺即甘棠忍使無餘隂旁舍<lb/>
<pb n="KR4h0160_WYG_001-5a"/>
髙以華大豪日捐金蒼雲𤣥武莫鬼物憑隂岑尚徳抑<lb/>
𤣥虛墜典誰當尋我興薦寒泉百拜公來臨公來不能<lb/>
知落日下饑禽懷哉空山裏鶴飛猿與吟當年于蒍歌<lb/>
補衮一何深承平示得意獨能正哇淫君相此一時又<lb/>
復悟良箴諛臣坐廢黜盍亦起幽沈蒲輪竟頽轂香草<lb/>
空深林寂莫授書室孤甥舉遺衾生平諒巳然薄俗矧<lb/>
來今千山為公臺萬籟為公琴䕫曠不竝世月露為知<lb/>
音人間蹏涔耳已矣非公心<hi>元道州文編以元魯山為元魯縣又臺今為𤣥武祠</hi>
<pb n="KR4h0160_WYG_001-5b"/>
<hi>故及之</hi>
　　古意二首<lb/>
七嵗入小學十五學時文二十學業成隨計入咸秦秦<lb/>
中多貴遊幾與書生親年年抱闗吏空笑西來頻在昔<lb/>
學語初父兄巳卜鄰跛鼈不量力强欲縁青雲四十有<lb/>
牧豕五十有負薪寂寥抱玉獻賤薄倡優陳青衫亦區<lb/>
區何時畫麒麟遇合僅一二饑寒幾何人誰留章甫冠<lb/>
萬古徒悲辛<lb/>
<pb n="KR4h0160_WYG_001-6a"/>
桃李弄嬌嬈棃花澹丰容盈盈兩無語<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>争春風春<lb/>
風何許來草木誰青紅天公亦老矣何意夸兒童昨朝<lb/>
花正開今朝花已空川流不肯駐并與繁華東楩楠千<lb/>
嵗姿骯髒空谷中陽和不擇地亦復難為功本無兒女<lb/>
心安用尤天公<lb/>
　　贈荅劉御史雲卿<lb/>
學道有通蔽今人乃其尤温柔與敦厚埽滅不復留髙<lb/>
蹇當父師排擊劇寇讐真是未可必自私有足羞古人<lb/>
<pb n="KR4h0160_WYG_001-6b"/>
相異同寧復操戈矛春風入萬物枯枿將和柔克巳未<lb/>
有加歸仁亦何繇先儒骨巳腐百罵不汝酬胡為文字<lb/>
間刮垢搜瘢疣吾道非申韓哀哉渉其流大儒不知道<lb/>
此論信以不我觀唐以還斯文有伊周開雲揭日月不<lb/>
獨程張儔聖途同一歸論功果誰優户牖徒自闢<hi>一作開</hi>
膠漆本易投九原如可作吾欲起韓歐<lb/>
　　送欽叔内翰并寄劉達卿郎中白文舉編修二首<lb/>
君性我所諳我心君所知凡我之所短君亦時有之謀<lb/>
<pb n="KR4h0160_WYG_001-7a"/>
事恨太鋭臨斷恨太遲持論恨太髙徇俗恨太卑人道<lb/>
自近始貧富理不齊君自不得飽欲療何人饑乞醯乞<lb/>
諸鄰聖哲有明譏被髪捄鄉人智者所不為且如與人<lb/>
交交有非所宜白黒不復擇豁豁傾心脾汎愛豈不可<lb/>
後悔終自貽又如與人言寧復無失辭刺口論成敗白<lb/>
眼談歌詩世故彀黄間能不發其機聞君作損齋似覺<lb/>
豪華非懲忿與窒慾百年有良規與子各努力嵗晩以<lb/>
為期<lb/>
<pb n="KR4h0160_WYG_001-7b"/>
古人遥相望每恨不同時同時得古人歡樂良在茲君<lb/>
歸豈不佳交逰滿京師門前車馬來笑言慰所思細話<lb/>
洛陽事髙詠嵩山詩宫壺發新篘宫梅耿幽姿故應劉<lb/>
與白亦復念微之<lb/>
　　飲酒五首<hi>襄城作</hi>
西郊一畆宅閉門秋草深牀頭有新釀意愜成孤斟舉<lb/>
杯謝明月蓬蓽肯相臨願將萬古色照我萬古心<lb/>
去古日已逺百偽無一真獨餘醉鄉地中有羲皇淳聖<lb/>
<pb n="KR4h0160_WYG_001-8a"/>
教難為功乃見酒力神誰能釀滄海盡醉區中民<lb/>
利端始萌芽忽復成禍根名虛買實禍將相安足論驅<lb/>
驢上邯鄲逐兔出東門離官寸亦樂里社有拙言<hi>離官寸亦</hi>
<hi>樂晉俚諺云然</hi>
萬事有定分聖智不能移而於定分中亦有不測機人<lb/>
生桐葉露見日忽已晞唯當飲美酒儻來非所期<lb/>
此飲又復醉此醉更酣適徘徊雲間月相對澹以默三<lb/>
更風露下巾袖警微溼浩歌天壤間今夕知何夕<lb/>
<pb n="KR4h0160_WYG_001-8b"/>
　　後飲酒五首<hi>陽翟作</hi>
少日不能觴少許便有餘比得酒中趣日與杯杓俱一<lb/>
日不自澆肝肺如欲枯當其得意時萬物寄一壺作病<lb/>
知柰何妾婦良區區但媿生理廢饑寒到妻孥吾貧蓋<lb/>
有命此酒不可無<lb/>
金丹換凡骨誕幻若無實如何杯杓間乃有此樂國天<lb/>
生至神物與世作酣適豈曰無妙理滉漾莫容詰康衢<lb/>
吾自樂何者為帝力大笑白與劉區區頌功徳<lb/>
<pb n="KR4h0160_WYG_001-9a"/>
客從崧少來貽我招隐詩為言學仙好人間竟何為一<lb/>
笑顧客言神仙非所期山中如有酒吾與爾同歸<lb/>
酒中有勝地名流所同歸人若不解飲俗病從何醫此<lb/>
語誰所云吾友田紫芝紫芝雖吾友痛飲真吾師一飲<lb/>
三百杯談笑成歌詩九原不可作想見當年時<lb/>
飲人不飲酒正自可飲泉飲酒不飲人屠沽從擊鮮酒<lb/>
如以人廢美禄何負焉我愛靖節翁於酒得其天龎通<lb/>
何物人亦復為陶然兼忘物與我更覺此翁賢<lb/>
<pb n="KR4h0160_WYG_001-9b"/>
　　少林<lb/>
雲林入清深禪房坐蕭爽澄泉潔餘習髙鳥喚長徃我<lb/>
無𤣥豹姿漫有紫霞想回首山中雲靈芝日應長<lb/>
　　劉曲龍潭<hi>一無劉曲二字</hi>
層冰積浩蕩陵谷低吞吐窈窕轉幽壑突兀開浄宇回<lb/>
頭山水縣亦復墮塵土孤雲鐵梁北宇宙一仰俛風景<lb/>
初不殊川塗忽修阻寒潭海眼浄黕黒自太古蟄龍何<lb/>
年卧萬國待霖雨誰能裂蒼崖雷風看掀舉<hi>山中人嵗旱則轉大</hi>
<pb n="KR4h0160_WYG_001-10a"/>
<hi>石入潭中以駭龍瞬息致雨故云</hi>
　　麥歎<lb/>
借地乞麥種儌倖今年秋乞種尚云可無丁復無牛田<lb/>
主好事人百色副所求盻盻三百斛寛我饑寒憂我夢<lb/>
溱南川平雲緑油油起來望河漢旱火連東州四月草<lb/>
不青吾種良漫投田間一太息此嵗何時周向見田父<lb/>
言此田本良疇三嵗廢不治<hi>平聲</hi>種則當倍収如何落吾<lb/>
手羊年變雞猴身自是旱母咄咄將誰尤人滿天地間<lb/>
<pb n="KR4h0160_WYG_001-10b"/>
天豈獨吾讐正以賦分薄所向因拙謀不稼且不穡取<lb/>
禾亦何繇辦作髙敬通惡雨將漂流吾貧有濫觴賢達<lb/>
未始羞單衣適至骭一劍又蒯緱焉知寄食餓不取丞<lb/>
相侯作詩以自廣時用商聲謳<lb/>
　　龍門雜詩<lb/>
石樓繞清伊塵土天所限人言無僧久草滿不復剗灘<lb/>
聲激悲壯山意出髙蹇當年香山老挂冠遂忘返髙情<lb/>
留詩軸清話入禪版誰言海山去蕭散仍在眼溪寒不<lb/>
<pb n="KR4h0160_WYG_001-11a"/>
可渉倚杖西林晩<lb/>
　　豐山懐古<lb/>
豐山一何髙古屋蒼煙重開門望呉楚鳥去天無窮連<lb/>
山横巨鼇白水亘長虹川原鬱佳氣自古南都雄炎精<lb/>
昔季興卧龍起隆中落落出奇策言言揭孤忠時事有<lb/>
可論生晩恨不逢漢賊不兩立大義皎日同呉人操等<lb/>
耳忍與分河潼奪操而與權何以示至公一民漢遺黎<lb/>
尺地漢故封守民及守土天地與相終不能禦寇讐顧<lb/>
<pb n="KR4h0160_WYG_001-11b"/>
以寇自功既異鴻溝初又非列國從一券捐<hi>一作損</hi>半産<lb/>
二祖寧汝容端本一巳失孤唱誰當從至今有遺恨廟<lb/>
栢號隂風舊聞清泠淵天籟如撞鍾山徑野人語誕幻<lb/>
欺孩童開元有亂階鹿飲温泉宫黄猿何為者乃爾能<lb/>
嘯兇乾坤之大音久鬱理當通清霜旦夕落佇爾驚羣<lb/>
聾<hi>孔明自謂漢室季興清泠淵黄猿出見廟碑述開元事</hi>
　　乙酉六月十一日雨<lb/>
一旱近兩月河洛東連淮驕陽佐大火南風巻黄埃草<lb/>
<pb n="KR4h0160_WYG_001-12a"/>
樹青欲乾四望令人哀時時怪事發雨雹如李梅我夢<lb/>
天河翻崩騰走雲雷今日復何日駃雨東南來元氣淋<lb/>
漓中焦巻意已逥良苗與新頴鬱鬱無邊涯書生如老<lb/>
農苦樂與之偕閭閻聞吉語一笑心顔開酉年酒如漿<lb/>
乾溢安能烖<hi>一作栽</hi>惟當作髙廪多具尊與罍家人笑問<lb/>
我君田安在哉<hi>駃雨與快同音見魏志</hi>
　　觀淅江漲<hi>淅水今在鄖陽見水經注非浙江也</hi>
一旱千里赤一雨垣屋敗浙故以江名㬥與衆壑㑹初<lb/>
<pb n="KR4h0160_WYG_001-12b"/>
驚沙石巻稍覺川谷隘雷風入先驅大塊供一噫千帆<lb/>
鼓前浪萬馬接後派崩崖不暇顧拔木無留礙憑陵如<lb/>
藉勢洄洑各有態平分乍舒徐怒觸忽碎壞雲蒸楚樹<lb/>
杪雪映商嶺背髣髴千丈潮怳與海門對佽飛鬭蛟鱷<lb/>
燃犀出鱗介陽侯富隂族萬首露光怪翠㽔澹偃蹇鉦<lb/>
鼓亂<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>磕永懷疏鑿力重歎神禹大乾坤海為壑未礙<lb/>
變横潰納汙非無處流惡聊自快投詩與龍盟滌蕩煩<lb/>
一再<hi>時拜大赦五日矣</hi>
<pb n="KR4h0160_WYG_001-13a"/>
　　鸛雀崖北龍潭<lb/>
層崖閟頑隂水木深以阻湍聲半空落洶洶如怒虎風<lb/>
生木葉脱魄動不敢語何年渾沌竅靈物此棲處初從<lb/>
一綫溜開鑿到神禹雲雨鼓飛浪噴薄齊萬弩蔵珠驪<lb/>
龍頷百斛快一吐油油入無底細散不濡縷歸蔵海有<lb/>
穴汎溢愁下土南峰天一柱萬古鎮幽府江山有奇探<lb/>
落景迫行旅多慙茹芝人終年看飛雨<lb/>
　　五松平<lb/>
<pb n="KR4h0160_WYG_001-13b"/>
竹港晨露白石門秋氣寒湍流落澗壑細路深茅菅江<lb/>
平白石出竟日沿清灣四顧不見人山鳥時間闗蒼崖<lb/>
入地底煙靄青漫漫力盡不能過却坐空長歎青天白<lb/>
雲間可望不可攀虚名竟何得行路乃爾難<lb/>
　　贈荅楊煥然<lb/>
詩亡又已久雅道不復陳人人握和璧燕石誰當分闗<lb/>
中楊夫子髙誨世所聞十年𤣥尚白藜藿甘長貧有來<lb/>
河水篇四海付斯文斯文有定在桓生知子雲古來知<lb/>
<pb n="KR4h0160_WYG_001-14a"/>
已難萬里猶比鄰千人國中和要非心所親東楚西南<lb/>
秦望君勞我神相逢不得語别去徒殷勤白雲不可贈<lb/>
相思秋復春<lb/>
　　送詩人李正甫<lb/>
陽和入枯株靄靄含芳津山頭太古石不與萬物春朝<lb/>
從木客逰莫將山鬼鄰紫芝僅盈匊幽蘭不克紉青雲<lb/>
入長吁肝膽空輪囷我嘗讀君詩天趣觸眼新秦逰得<lb/>
豪宕晉産餘真淳怒虎不受唾駭鹿未易馴安坐誰不<lb/>
<pb n="KR4h0160_WYG_001-14b"/>
如半生走逡巡蒼蒼不可問藐藐誰當親青山碾為塵<lb/>
白日無閒人空歌東野曲不捄西州貧<lb/>
　　曉發石門渡湍水道中<hi>水經湍音專</hi>
疎星澹秋明隂霞絢朝映積雨成坐愁晨光動幽興石<lb/>
門歸馭引湍浦漁舠竝曠蕩萬景新歸蔵四山静平湖<lb/>
風漪緑逺岸秋沙浄洋洋㳺魚<hi>一作鯈</hi>逝汎汎輕鷗泳隐<lb/>
顯乖夙心感遇<hi>一作寓</hi>見真性倦逰時自悼違巳將安竟<lb/>
憂端從中來茫茫發孤詠<lb/>
<pb n="KR4h0160_WYG_001-15a"/>
　　放言<lb/>
韓非死孤憤虞卿著窮愁長沙一湘纍郊島兩詩囚人<lb/>
生定能幾肺肝日相讎井蛙奚足論褌蝨良足羞正有<lb/>
一朝樂不償百年憂古來帝王師或從赤松逰大笑人<lb/>
間世起滅真浮漚曽是萬户封不博一掉頭有來且當<lb/>
避未至吾何求悠悠復悠悠大川日東流紅顔不暇惜<lb/>
素髪忽巳稠我欲升嵩髙揮杯勸浮丘因之兩黄鵠浩<lb/>
蕩觀齊州<lb/>
<pb n="KR4h0160_WYG_001-15b"/>
　　黄公廟<lb/>
羈客無恒居六月走長路清風黄公祠地古欣所遇劍<lb/>
飛素靈哭龍躍雲雨赴堂堂文成君談笑取帝傅功名<lb/>
要有命隂相果何預誰謂圯上人異事驚竹素河清不<lb/>
可俟筋力疲世故袖間一編書塵埃歎遲莫<lb/>
　　學東坡移居八首<hi>録六</hi>
誰謂我屋寛寢處無復餘誰謂我屋小十口得安居南<lb/>
榮坐諸郎課誦所依於西除著僮僕休沐<hi>一作休</hi>得自如<lb/>
<pb n="KR4h0160_WYG_001-16a"/>
老我於其間兀兀窮朝晡起立足欠伸偃卧足展舒窻<lb/>
明火焙煖似欲忘囚拘屋前有隙地客舍不可無花䦨<lb/>
及菜圃次第當耘鉏東野載家具家具少於車我貧不<lb/>
全貧尚有百本書<lb/>
故書堆滿牀故物貯滿箱渾渾商寳鬲纍纍漢銅章杖<lb/>
飾昭敬恭嚴卯訶癉剛雷文繞杖節獸面出珮璜私印<lb/>
刻王尊玉斗蛟龍翔逸少留半紙魚網非硬黄亦有曇<lb/>
首帖不辨作鴈行雪景睿思物宣政舊所蔵晉公古漁<lb/>
<pb n="KR4h0160_WYG_001-16b"/>
父浩歌濯滄浪因觀宫騎圖卧駞識提囊谿石含餘潤<lb/>
奚墨凝幽香南榮挂風響雲裾珮鏗<hi>一作鏘</hi>鏘鏡背先秦<lb/>
書八字環中央讀之三歎息此日何時光<lb/>
壬辰困重圍金粟論升勺明年出青城瞑目就束縛毫<lb/>
釐脱鬼手攘臂留空槖聊城千里外狼狽何所託諸公<lb/>
頗相念餘粒分鳬鶴得損不相償坏土填巨壑一冬不<lb/>
製衣繒纊如紙薄一日僅兩食强半雜藜藿不羞蓬累<lb/>
行粗識瓢飲樂敵貧如敵寇自信頗亦慤兒嗁飯籮空<lb/>
<pb n="KR4h0160_WYG_001-17a"/>
堅陣為屢却滄溟浮一葉渺不見止泊五窮果何神為<lb/>
戲乃爾虐<lb/>
舊隐嵩山陽筍蕨豐餽餉新齋浙江曲山水窮放浪乾<lb/>
坤兩茅舍氣壓華屋上一從陵谷變歸顧無復望漁樵<lb/>
<hi>一作樵漁</hi>憶徃還<hi>一作還徃</hi>風土夢閒曠怳如悟前身姓改心不<lb/>
忘去年住佛屋盡室寄尋丈今年僦民居卧榻礙盆盎静<lb/>
言尋禍本正坐一出妄青山不能隐俛首入羈鞅巢傾<lb/>
卵隨覆身在顔亦强空悲龍髯絶永負魚腹𦵏置錐良<lb/>
<pb n="KR4h0160_WYG_001-17b"/>
有餘終身志悲愴<hi>一作懲創</hi>
國史經喪亂天幸有所歸但恨後十年時事無人知興<lb/>
廢屬之天事豈盡乖違傳聞入讎敵秖以興罵譏老臣<lb/>
與存亡髙賢死兵饑身死名亦滅義士為傷悲哀哀淮<lb/>
西城萬夫甘伏尸田横巨擘耳猶為談者資我作南冠<lb/>
録一語不敢私稗官雜家流國風賤婦詩成書有作者<lb/>
起本良在茲朝我何所營莫我何所思胸中有茹噎欲<lb/>
得快吐之溼薪煙滿眼破硯冰生髭造物留此筆吾貧<lb/>
<pb n="KR4h0160_WYG_001-18a"/>
復何辭<lb/>
此州多寓士論年悉肩隨風波同一舟奚必骨肉為倪<lb/>
家蓮花白每釀必見貽季昌妙琴事足以相娯嬉郭侯<lb/>
家多書篇帙得徧窺趙子篤於學間以問所疑王生舊<lb/>
鄰舍窮達心不移千里訪存歿十口分寒饑獨有仲通<lb/>
甫天馬不可羈直以論詩文稍稍窺藩籬永懷王與李<lb/>
朔漠行當歸書來聞吉語報我脱縶維慚非一狐腋不<lb/>
直五羖皮我作野史亭日與諸君期相從一笑樂來事<lb/>
<pb n="KR4h0160_WYG_001-18b"/>
無庸知<lb/>
　　濟南廟中古檜同叔能賦<lb/>
亭亭祠宫檜鬱鬱上雲雨扶持幾來年造物心獨苦青<lb/>
餘玉川潤根入鐵岸古雖含棟梁姿斤斧安得取沇洑<lb/>
地中久駭浪思一鼓天柱屹不移水國奠平土乾坤此<lb/>
神物甲乙存世譜瀨鄉留耳孫闕里傳鼻祖秦松徒自<lb/>
汙蜀柏聊共數㑹待十抱成茲焉重摩拊<lb/>
　　别李周卿二首<lb/>
<pb n="KR4h0160_WYG_001-19a"/>
行路澀於棘單車望于山歌君歸雲曲清涕留餘<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>六<lb/>
年河朔州動輒得謗訕惟君篤髙義日來款柴闗古交<lb/>
松柏心今交桃李顔古人去不返古道挽不還相思一<lb/>
尊酒幽恨寄山間<lb/>
城居日鼃黽局促復局促去作山中客放浪誰檢束溪<lb/>
光淡於冰山骨浄如玉懷我同心人團茅住深竹埀綸<lb/>
鮮可食種秫酒亦足石壇三萬丈醉眼天一粟安得萬<lb/>
里風相從兩黄鵠<hi>周卿學有淵源東州詩人未見其比與予約西㳺如詩中所説</hi>
<pb n="KR4h0160_WYG_001-19b"/>
　　九日讀書山用陶詩露凄暄風息氣清天曠明為<lb/>
　　　韻賦十詩<hi>録六</hi>
行帳適南下居人跼庭户城中望青山一水不易渡今<lb/>
朝川涂静偶得展衰歩蕩如脱囚拘廣莫開四顧半生<lb/>
無根著筯力疲世故大似丁令威歸來歎墟墓鄉閭喪<lb/>
亂久觸目異平素枌榆雖尚存嵗晏多霜露<lb/>
山腰抱佛刹十里望家園亦有野人居層崖映柴門昔<lb/>
我東巖君曽此避塵喧林泉留杖屨嵗月歸琴尊翁今<lb/>
<pb n="KR4h0160_WYG_001-20a"/>
為飛仙過眼幾寒暄蒼蒼池上栁青衫見諸孫疎燈照<lb/>
茅屋新月入頽垣<hi>二句先人詩</hi>依依覽陳迹惻愴不能言<lb/>
宇宙有此山閲世過鳥疾何人不此㳺名姓寧復識茲<lb/>
辰世所重前代多盛集柴桑有故事二謝留俊筆并數<lb/>
孟與桓此外誰記憶人生百年内踏地皆陳迹獨惟我<lb/>
輩人興懷念今昔山林與泉<hi>一作皋</hi>壤自古長太息<lb/>
徃年在南都閒閒主文衡九日登吹臺追隨盡名卿酒<lb/>
酣公賦詩揮灑筆不停蛟龍起庭户破壁春雷轟堂堂<lb/>
<pb n="KR4h0160_WYG_001-20b"/>
髯御史痛飲益精明亦有李與王玉樹含秋清我時最<lb/>
後來四座頗為傾今朝念存沒壯心徒自驚<lb/>
我在正大初作吏浙江邊山城官事少日放浙江船菊<lb/>
潭秋華滿紫稻釀寒泉甘腴入小苦幽光出清妍歸路<lb/>
踏明月醉袖風翩翩父老遮我留謂我欲登仙一别半<lb/>
山亭回頭餘十年江山不可越目斷西南天<lb/>
吾山一何髙清凉屹相望龍頭出白墖佛屋壓青嶂雲<lb/>
光見秋半旭日發豪相峩峩寳樓閣金界儼龍象鄉曲<lb/>
<pb n="KR4h0160_WYG_001-21a"/>
二十年香火闕瞻向金花香緜芊夢想雲雨上福田行<lb/>
欲近重為詩酒障終當陟層巔放眼天宇曠<lb/>
　　棃花海棠二首<lb/>
棃花如静女寂莫出春莫春工惜天真玉頰洗風露素<lb/>
月淡相映蕭然見風度恨無塵外人為續雪香句孤芳<lb/>
忌太潔莫遣凡卉妒<lb/>
妍花紅粉妝意態工媚嫵窈窕春風前霞衣欲輕舉金<lb/>
盤渺華屋國豔徒自許依依如有意脈脈不得語詩人<lb/>
<pb n="KR4h0160_WYG_001-21b"/>
太冷落愁絶殘春雨<lb/>
　　題張左丞家范寛秋山横幅<lb/>
層崖閟長隂細徑縁絶巘梯雲闌干峻廓廓清眺展斜<lb/>
陽半天赤飛鳥大江逺清霜張秋氣草樹生意翦風雪<lb/>
斫堅敵旗斾紛仆偃峥嶸峰巒出莽蒼林薄晩盤盤范<lb/>
家筆老懷寄髙蹇經營入惨淡得處乃蕭散嵩丘動歸<lb/>
興突兀青在眼何時卧雲身團茅遂疎嬾<lb/>
　　宿張靖田家<hi>地屬夀陽</hi>
<pb n="KR4h0160_WYG_001-22a"/>
川涂盡坡陀嶺路入荒梗微茫望煙火向背得廬井殘<lb/>
民安樸陋倦客喜幽屏兒童聞叩扉租吏有餘警兩崖<lb/>
紛叢薄砂石立頑獷湍流落空嵌百折<hi>一作道</hi>不容騁山<lb/>
深饒風露夜氣凄以耿園花淡相望邊月空照影深居<lb/>
苦不早素髪忽埀領誰謂林野人茲焉惜清景<lb/>
　　寳嚴紀行<lb/>
隂崖轉清深秋老木堅瘦城居望巳逺歩覺脱氛垢寳<lb/>
嚴夙所愛丈室方再叩曛黒纔入門逕就石泉潄遥遥<lb/>
<pb n="KR4h0160_WYG_001-22b"/>
金門寺寳焰山巖竇我豈無盡公昔見今乃又同來二<lb/>
三子寢飯故相就况有杜紫微琴筑終雅奏曈曈上初<lb/>
日深樾炯穿漏逶迤陟西巘萬景若迎候絶壁三面開<lb/>
仰看勞引脰兩山老突兀屹立柱圓覆諸峰出頭角隨<lb/>
起隨偃仆不可無煙霞朝莫為先後横亘連巨鼇飛墮<lb/>
集靈鷲九華與奇巧五老失渾厚想當位置初遂欲雄<lb/>
宇宙太行有谼谷勝絶無出右大似塵外人睂宇見髙<lb/>
秀哀湍下絶壑電激龍怒鬬崩奔翻雪窖瑩滑瀉瓊甃<lb/>
<pb n="KR4h0160_WYG_001-23a"/>
窮源得懸流偉觀駭初遘仙人寳樓閣白雨散簷溜天<lb/>
孫拂機絲素錦絢清晝永懐登髙賦意匠<hi>一作頗</hi>困馳驟<lb/>
窘於㳺㬥秦百説不一售林間太古石稍復杯飲舊巳<lb/>
約銘窪尊細鑿留篆籀茲山縁未了僧夏容宿留終當<lb/>
匄餘年奇探盡雲岫<lb/>
　　鴈門道中書所見<lb/>
金城留旬浹兀兀醉歌舞出門覽民風惨惨愁肺腑去<lb/>
年夏秋旱七月黍穟吐一昔營幕來天明但平土調度<lb/>
<pb n="KR4h0160_WYG_001-23b"/>
急星火逋負迫捶楚網羅方髙懸樂國果何所食禾有<lb/>
百螣擇肉非一虎呼天天不聞感諷復何補單衣者誰<lb/>
子販糴就南府傾身營一飽豈樂逺服賈盤盤鴈門道<lb/>
雲澗深以阻半嶺逢驅車人牛一何苦<lb/>
　　同白兄賦瓶中玉簪<lb/>
畏景衆芳歇仙葩此夷猶冰姿出新沐娟娟倚清秋昨<lb/>
夢今見之風鬟玉搔頭誰言閨房秀髙情渺林丘碧筵<lb/>
<hi>一作□</hi>古銅壺一室香四周懷人成獨詠逺思徒悠悠<lb/>
<pb n="KR4h0160_WYG_001-24a"/>
　　野史亭雨夜感興<lb/>
私録闗赴告求野或有取秋兔一寸毫盡力不易舉衰<lb/>
遲私自惜憂畏當誰語展轉天未明幽窻響疎雨<lb/>
　　繼愚軒和党承㫖雪詩二首<lb/>
今古幾詩人擾擾劇毛粟吾愛陶與韋泠然扣冰玉大<lb/>
雅久不作聞韶信忘肉求音扣寂莫一歎動鄰屋水風<lb/>
清鶴夢月露洗蟬腹白頭兩遺編吟唱心自足誰為起<lb/>
九原寒泉薦芳菊<lb/>
<pb n="KR4h0160_WYG_001-24b"/>
愚軒具詩眼論文貴天然頗怪今時人雕鐫窮嵗年君<lb/>
看陶集中飲酒與歸田此翁豈作詩真寫胸中天天然<lb/>
對雕飾真膺殊相懸乃知時世妝粉緑徒争妍<hi>一作憐</hi>枯<lb/>
淡足自樂勿為虚名牽<lb/>
　　寄英禪師師時住龍門寳應寺<lb/>
我本寳應僧一念墮儒冠多生經行地樹老井未眢一<lb/>
窮縛兩脚寸歩百里難空餘中夜夢浩蕩青林端故人<lb/>
今何如念子獨輕安孤雲望不及冥鴻杳難攀前時得<lb/>
<pb n="KR4h0160_WYG_001-25a"/>
君詩失喜忘朝餐想君亦念我登樓望青山山中多詩<lb/>
人杖屨時徃還但苦詩作祟况味同酸寒清凉詩最圓<lb/>
<hi>相和尚住清凉</hi>徃徃似方干半年卧牀席瘧我疥亦頑<hi>本草松枝條松</hi>
<hi>脂塗疥頑者三兩度</hi>濟甫詩最苦<hi>僧源字濟甫宋州人</hi>寸晷不識閒傾身營<lb/>
一飽船上八節灘安行詩最工<hi>慕容安行山陽人臨潼簿</hi>六馬鳴和<lb/>
鸞鬱鬱饑寒憂慘惨日在顔老秦詩最和<hi>秦畧字簡夫陵川人</hi>平<lb/>
易出深艱脱身豺虎叢白髪罹惸鰥張侯詩最豪<hi>前登封令</hi>
<hi>張效字景賢雲中人</hi>驚風巻狂瀾竅繁天和洩外腴中已乾城中<lb/>
<pb n="KR4h0160_WYG_001-25b"/>
崔夫子<hi>崔遵字懷祖燕人</hi>老筆鬱盤盤家無儋石儲氣壓風騷<lb/>
壇我詩有凡骨欲換無金丹呻吟二十年似欲見一斑<lb/>
大笑捓揄生巳復不相寛愛君梅花篇入手如彈丸愛<lb/>
君山堂句深静如幽蘭詩僧第一代無媿百年間思君<lb/>
復思君恨不生羽翰何時溪上石清坐兩蒲團<lb/>
　　夢歸<lb/>
虚庭霜夜寒落葉風自埽怳如南窻月坐失西山道長<lb/>
安佳麗地遊子自枯槁人生家居樂學稼苦不早衡門<lb/>
<pb n="KR4h0160_WYG_001-26a"/>
眼中見歸意滿秋草夜長夢巳盡愁絶令人老<lb/>
　　秋蠶<lb/>
室人筐中無寸縷一箔秋蠶課諸女朝來飼却上馬桑<lb/>
隔簇仍聞竹間雨阿容阿璋墨滿面畫徹灰城前致語<lb/>
上無蒼蠅下無鼠作繭直須如甕許東家追胥守機杼<lb/>
有桑有税吾猶汝官家却少一絇絲未到打門先自舉<lb/>
　　南溪<lb/>
南溪酒熟清而醇北溪梅花發興新前年去年花下醉<lb/>
<pb n="KR4h0160_WYG_001-26b"/>
今年冷落花應嗔梅花娟娟如静女寂莫甘與荒山鄰<lb/>
詩人愛花山亦好幽林穹谷生陽春風鬟峨峨一尺雲<lb/>
芳香幽卧如相親山堂夜半北風惡一㸃相思愁殺人<lb/>
　　范寛秦川圖<hi>張伯玉沒後同麻徴君知幾賦</hi>
亂山如馬争欲前細路起伏蛇蜿蜒秦川之圖范寛筆<lb/>
來從米家書畫船變化開闔天機全濃淡覆露清而妍<lb/>
雲興霞蔚幾千里著我如在峩睂巔西山盤盤天與連<lb/>
九點盡得齊州煙浮雲未清白日晩矯首四顧心茫然<lb/>
<pb n="KR4h0160_WYG_001-27a"/>
全秦天地一大物雷雨澒洞龍頭軒因山分勢合水力<lb/>
眼底廓廓無齊燕我知寛也不辦此渠寧有筆如修椽<lb/>
紫髯落落西溪君長劒倚天冠切雲望之見之不可親<lb/>
元龍未除湖海氣李白豈是蓬蒿人愛君恨不識君早<lb/>
乃今得子胸中秦作詩一笑君應聞<hi>子七年前過郾城伯玉知予來而都</hi>
<hi>無賔主意予亦偃蹇而去爾後雖願交而髯沒矣未嘗不以為恨也今日子思兄弟出此圖求予賦詩酒惡無</hi>
<hi>聊中勉為賦此畫本米元章家物有韓子蒼題名元章以為中立而元暉以為中正以予觀之此特張髯胸中</hi>
<hi>物耳知者當不以吾言為過云</hi>
<pb n="KR4h0160_WYG_001-27b"/>
　　寄荅溪南詩老辛愿敬之<lb/>
五年不喚溪南渡日夕心馳洛西路山中今日見君詩<lb/>
惆悵良辰又相誤龍蛇大澤變風景虎豹天門鬱煙霧<lb/>
丈夫不合把鉏犂青鬢無情忽衰素平泉漫作窮愁志<lb/>
笠澤休題自憐賦<hi>陸龜䝉有自憐賦</hi>長安正有五侯鯖骯髒誰<lb/>
能作樓䕶青燈老屋深蓬蒿蝙蝠掠面莎雞號劒歌夜<lb/>
半激悲壯松風萬壑翻雲濤區區墓上曹征西我知慚<lb/>
媿王東皋人生只有一杯酒螟蛉蜾蠃安能豪<lb/>
<pb n="KR4h0160_WYG_001-28a"/>
　　西園<hi>興定庚辰八月中作</hi>
西園老樹揺清秋畫船載酒芳華游登山臨水袪煩憂<lb/>
物色無端生莫愁百年此地旃車發易水迢迢鴈行沒<lb/>
梁門回望繡成堆<hi>時金主遷都于汴</hi>滿面黄沙哭燕月熒熒一<lb/>
炬殊可憐<hi>䝉古破金燕都焚宫室火一月不滅</hi>膏血再變為灰煙富貴巳<lb/>
經春夢後典刑猶在<hi>一作見</hi>靖康前當時三山初奏功三<lb/>
山宫闕雲錦重璧月瓊枝春色裏畫闌桂樹雨聲中秋<lb/>
山秋水今猶昔漠漠荒煙送斜日銅人攜出露槃來人<lb/>
<pb n="KR4h0160_WYG_001-28b"/>
生<hi>一作豈</hi>無情淚沾臆麗川亭上看年芳更為清歌盡此<lb/>
觴千古是非同一笑不須作賦擬阿房<lb/>
　　雙峰競秀圖為參政楊侍郎賦<lb/>
紅煙霏霏雲拂石山木蕭蕭山鬼泣江岸人家失南北<lb/>
兩峰突兀何許來元氣淋漓洗秋碧畫家晴景費經營<lb/>
共愛移山入杳冥安得北風吹雨去倚天長劍看峥嶸<lb/>
　　二月十五日鶴<lb/>
九龍岡上𤣥元祠人言尊像神所遺年年二月降靈鶴<lb/>
<pb n="KR4h0160_WYG_001-29a"/>
來無定數有定期城頭曉露生新警萬首望穿雲際影<lb/>
不知濁世誰下臨只許霜毛見修整石壇花落松風冷<lb/>
戛然長鳴人語定百年黧老誇見聞萬里黄冠赴靈應<lb/>
只從游騎突重圍城郭并與人民非可憐陊殿荒煙<hi>一作</hi>
<hi>墟</hi>裏無復當年丁令威<lb/>
　　閻商卿還山中<lb/>
阿卿去月從我來今日西山成獨徃野人不是城中物<lb/>
澗飲巖棲夢餘想翰林溼薪爆竹聲待詔履穿沾雲行<lb/>
<pb n="KR4h0160_WYG_001-29b"/>
蘭臺從事更閒冷文書如山白髪生孤燈静照寒窻宿<lb/>
北風夜半歌黄鵠田家閉門風雪深梅花開時酒應熟<lb/>
半世虛名不療貧棲遲零落百酸辛憑君莫向山中説<lb/>
白石清泉笑殺人<lb/>
　　鄧州城樓<lb/>
鄧州城下湍<hi>音專</hi>水流鄧州城隅多古丘隆中布衣不復<lb/>
見浮雲西山空悠悠長鯨駕空海波立老鶴呌月蒼煙<lb/>
愁自古江山感逰子今人誰解賦登樓<lb/>
<pb n="KR4h0160_WYG_001-30a"/>
　　宛丘歎<lb/>
秦陽陂頭人迹絶荻花茫茫白於<hi>一作如</hi>雪當年萬家河<lb/>
朔來盡出牛頭入租帖蒼髯長官錯料事下考大笑陽<lb/>
城拙至今三老背腫青死為逋懸出膏血君不見劉君<lb/>
宰葉海内稱饑摩寒拊哀孤惸碑前千人萬人泣父老<lb/>
夢見如平生冰霜紈袴渠有策如我碌碌當何成荒田<lb/>
滿眼人得耕詔書已復三年征早晚林間見雞犬一犂<lb/>
春雨麥青青<hi>髯李令南陽配流民以牛頭租迫而逃者萬餘家劉雲卿御史宰葉除逃户税三萬</hi>
<pb n="KR4h0160_WYG_001-30b"/>
<hi>斛百姓為之立碑頌徳賢不肖用心相逺如此李之後十年予為此縣大為逋懸所困辛夘七月農司檄予按</hi>
<hi>秦陽陂田感而賦詩李與劉皆家宛丘故以宛丘歎命篇</hi>
　　遊黄華山<lb/>
黄華水簾天下絶我初聞之雪溪翁丹霞翠壁髙歡宫<lb/>
銀河下濯青芙容昨朝一遊亦偶爾更<hi>一作又</hi>覺摹寫難<lb/>
為功是時氣節已三月山木赤立無春容湍聲洶洶轉<lb/>
絶壑雪氣凛凛隨隂風懸流千丈忽當眼芥蔕一洗平<lb/>
生胸雷公怒擊散飛雹日脚倒射垂長虹驪珠百斛供<lb/>
<pb n="KR4h0160_WYG_001-31a"/>
一瀉海蔵翻倒愁龍公輕明圓轉不相礙變見融結誰<lb/>
為雄歸來心魄為動蕩曉夢月落春山空手中仙人九<lb/>
節杖每恨勝景不得窮攜壺重來巖下宿道人已約山<lb/>
櫻紅<lb/>
　　宻公寶章小集<lb/>
天東長白大寶幢天河發源導三江有木蔽映山朝陽<lb/>
云誰巢者雛鳯凰雲間吐氣日五色百鳥不敢言文章<lb/>
名都盤盤魏大梁黄金甲第羅康莊王家書絶畫亦絶<lb/>
<pb n="KR4h0160_WYG_001-31b"/>
欲與中祕論低昻宻公書院無絲簧窻明几潔凝幽香<lb/>
元光以後門鑰廢文士稍得連壺觴客來喜色浮清揚<lb/>
典衣置酒餘空箱生平俊氣不易降眼中俗物都茫茫<lb/>
淵明素琴嵇阮酒妙意所寄誰能量在昔武元握乾綱<lb/>
扶桑為弓射八荒獵取<hi>一作兩</hi>大國如驅羊民風朴魯資<lb/>
鷙彊文洽未及武尅剛興陵之孫越王子天以人瑞歸<lb/>
明昌十三執經侍帝傍十八健筆凌阿房撐腸文字五<lb/>
千巻靈臺架搆森鋪張髙陽苗裔襲衆芳胡不置之貢<lb/>
<pb n="KR4h0160_WYG_001-32a"/>
玉堂袖中正有活國手地下纔得修文郎悲風蕭蕭吹<lb/>
白楊丘山零落可憐傷承平故態耿猶在拂拭寳墨生<lb/>
輝光恰似如菴連榻坐一甌春露澹相忘<hi>明昌寶玩羣玉中祕内府</hi>
<hi>圖書印也越邸有栁公權紫絲鞵歐率更海上楊凝式乞花等帖然獨推元章華佗為古今絶筆宋畫譜山水</hi>
<hi>以李成為第一國朝張太師浩然王内翰子端奉㫖品第書畫謂成筆意繁碎有畫史氣象次之荆闗范許之</hi>
<hi>下宻公識賞超詣亦以此論為公郭乾暉崔棘公以為當在太古無上唐以來諸人筆虚筆實皆非其比故予</hi>
<hi>詩及之樗軒公自號也又所居有如菴詩集號如菴小藁越王諸子惟樗軒貧甚典衣沽酒之句蓋實録云甲</hi>
<hi>午三月二十有一日為輔之書于聊城至覺寺之寓居</hi>
<pb n="KR4h0160_WYG_001-32b"/>
　　荆棘中杏花<lb/>
牆東荒蹊抱邨斜荆棘狼籍盤根芽何年丹杏此留種<lb/>
小紅濈濈争春華野人慣見漫不省獨有詩客來咨嗟<lb/>
天真不到鉛粉筆富豔自是宫闈花曲池芳徑非宿昔<lb/>
蒼苔濁酒同天涯京師惜花如惜玉曉擔賣徹東西家<lb/>
杏花看紅不看白十日忙殺逰春車誰家園亭有此樹<lb/>
鄭重已著重幃遮阿嬌新寵貯金屋明妃逺嫁愁清笳<lb/>
落花縈簾拂牀席亦有飄泊沾泥沙天公無心物自物<lb/>
<pb n="KR4h0160_WYG_001-33a"/>
得意未用相陵誇黄昬人歸花不語惟有落月嗁栖鴉<lb/>
　　送張君美往南中<lb/>
南朝詞臣北朝客棲遲零落無顔色陽平城邊握君手<lb/>
不似銅駞洛陽陌去年春風吹鴈迴今年鴈逐秋風來<lb/>
春風秋風鴈聲裏行人日莫心悠哉長江大浪金山下<lb/>
呉兒舟船疾於馬西湖十月賞風煙想得新詩更瀟灑<lb/>
　　贈休糧張錬師<lb/>
金砂霧散風雨疾一㸃黄金鑄秋橘中林宴坐人不知<lb/>
<pb n="KR4h0160_WYG_001-33b"/>
野鹿銜花蜂課蜜富兒盤饌羅羶葷擾擾飛蠅復聚蚊<lb/>
見説西山好薇蕨一枝青竹願隨君<lb/>
　　讀書山雪中<lb/>
前年望歸歸不得去年中途脚無力殘生何意有今年<lb/>
突兀家山墮眼前東家西家百壺酒主人捧觴客長夀<lb/>
先生醉袖挽春逥萬落千邨滿花栁山靈為渠也放顛<lb/>
世界幻入兜羅綿似嫌衣錦太寒乞别作玉屑妝山川<lb/>
人言少微照鄉井凖備黄雲三萬頃何人辦作陳瑩中<lb/>
<pb n="KR4h0160_WYG_001-34a"/>
來與先生共炊餅<hi>陳先生貶官後荅京師人書云南州有何事今年好雪明年炊餅大耳</hi>
　　過晉陽故城書事<lb/>
惠逺祠前晉溪水翠葉銀花清見底水上西山如卧屏<lb/>
鬱鬱蒼蒼三百里中原北門形勢雄想見城闕雲煙中<lb/>
望川亭上閲今古但有麥浪揺春風君不見繫舟山頭<lb/>
龍角禿白墖一摧城覆沒薛王出降民不降屋瓦亂飛<lb/>
如箭鏃汾流决入大夏門府治移著唐明邨只從巨屏<lb/>
失光彩河洛幾度風煙昬東闕蒼龍西玉虎金雀觚稜<lb/>
<pb n="KR4h0160_WYG_001-34b"/>
上雲雨不論民居與官府仙佛所廬餘百所鬼役天財<lb/>
千萬古争教一炬成焦土至今父老哭向天死恨河南<lb/>
徃來苦南人鬼巫好禨祥萬夫畚鍤開連岡官街十字<lb/>
改丁字釘<hi>去聲</hi>破并州渠亦亡幾時却到承平了重看官<lb/>
家築晉陽<lb/>
　　蟾池<lb/>
老蟇食月飽復吐天公一目頻年瞽下界新増養蟾户<lb/>
玉斧誰憐修月苦郡國蟾池知幾所碧玉清流水仙府<lb/>
<pb n="KR4h0160_WYG_001-35a"/>
小蟾徐行腹如鼓大蟾張頤怒於虎渠家睂間有黄乳<lb/>
膏粱大丁正須汝何人敢與月復讎疾過池頭不容語<lb/>
向來屬私今屬官從今見蟇當好看爬沙即上青雲端<lb/>
　　高門闗<lb/>
髙門闗頭霜樹老細路千山萬山繞亂餘邨落不見人<lb/>
雪霰霏霏暗清曉莘川百里如掌平閒田滿眼人得耕<lb/>
山中樹藝亦不惡誰遣多田知姓名許李申楊竟何得<lb/>
只今惟有石灘聲<hi>許致忠楊湯臣申伯勝李仲常名宦四家隐盧氏時以多田推之亂後俱</hi>
<pb n="KR4h0160_WYG_001-35b"/>
<hi>不知所在矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷五</head>
    <p>
<pb n="KR4h0160_WYG_073-1a"/>
欽定四庫全書<lb/>
　元詩選二集卷五　　　　庶吉士顧嗣立編<lb/>
　　王内翰磐<lb/>
　　　磐字文炳廣平永年人徙居汝之魯山登金至<lb/>
　　　大四年經義進士第元中統初擢益都等路宣<lb/>
　　　慰副使頃之以疾免樂青州風土乃買田渳河<lb/>
　　　之上題其居曰鹿菴有終焉之志師圍濟南授<lb/>
　　　參議行中書省事遷翰林直學士出為真定宣<lb/>
<pb n="KR4h0160_WYG_073-1b"/>
　　　慰使至元元年復召入翰林兼太常少卿進拜<lb/>
　　　承㫖累乞致仕不許年八十二始遂所請三十<lb/>
　　　年卒年九十二贈太傅開府儀同三司追封洛<lb/>
　　　國公諡文忠文炳人品髙邁氣槩一世嘗曰文<lb/>
　　　章以自得不蹈襲前人一言為貴又曰為學務<lb/>
　　　要精熟當鎔成汁瀉成錠團成塊按成餅故其<lb/>
　　　文詞波瀾宏放浩無津涯李野齋稱其為文沖<lb/>
　　　粹典雅得體裁之正不取尖新以為奇不尚隠<lb/>
<pb n="KR4h0160_WYG_073-2a"/>
　　　僻以為髙詩則述事遣情閒逸豪邁不拘一律<lb/>
　　　其居翰林也持文柄者餘二十年天下學士大<lb/>
　　　夫想聞風采得從容晉接終身為榮元初開國<lb/>
　　　諸公未有出其右者<lb/>
　　逰黄華山<lb/>
林慮著太行峰巒一都㑹晴嵐照郛郭朝日炫金翠盤<lb/>
盤黄華山髙秀衆峰内萬仞青芙蓉屹立見根蔕有泉<lb/>
不知源滂沛落雲際初疑玉虹垂兼訝銀河潰翻翻雪<lb/>
<pb n="KR4h0160_WYG_073-2b"/>
練飛洶洶風雷沸前年㑹一逰披覽恨未細今茲重經<lb/>
過適與佳客萃坐分石上苔行並林間轡緬懐雪溪老<lb/>
逺出遼海外飛聲入中華遂占此山麗吾家墨竈峰卑<lb/>
小衆所易婆娑百本松龍蛇䕶清閟烟雨一窻書作我<lb/>
幽棲地㑹看此名山永無黄華配江山無大小玩賞因<lb/>
人貴嗟我復何人題詩聊自戲<lb/>
　　<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪山<lb/>
昨日逰黄華抵暮方言還今晨到<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪驅馬五松邉未<lb/>
<pb n="KR4h0160_WYG_073-3a"/>
移金門日還指元康烟山中富清境不暇相周旋大似<lb/>
山隂客望門却迴船空懐上方寺矯首浮雲顛瀑布落<lb/>
晴雪金燈開夜蓮何當重經過巖下細留連<lb/>
　　扁鵲墓<lb/>
昔為社長時方投未可錄一遇長桑君古今皆歎服天<lb/>
地為至仁既死不能復先生妙藥石起死效何速日月<lb/>
為至眀覆盆不能燭先生具正眼豪釐窺肺腹誰知造<lb/>
物者禍福相倚伏平生活人手反受庸醫辱千年廟前<lb/>
<pb n="KR4h0160_WYG_073-3b"/>
水猶學上池綠再拜乞一杯洗我胸中俗<lb/>
　　巨源相過舊話有感<lb/>
中統三年春二月變起青齊帶呉越鯨鯢轉側海波翻<lb/>
城郭横尸野流血我時辛苦賊中来兵塵糢糊眼不開<lb/>
妻孥棄捐豺虎口飛蓬飄轉無根荄天寒日莫齊河縣<lb/>
破驛荒涼絶烟㸑騎行驛馬鈍如蛙官吏散弛無處喚<lb/>
與君此地忽相逢行臺郎中氣勢雄憫我白頭遭喪亂<lb/>
壯我臨難全孤忠急呼驛吏具鞍馬使我厄路還亨通<lb/>
<pb n="KR4h0160_WYG_073-4a"/>
眀晨相隨濟南去出入條侯營壘中死生契濶不相棄<lb/>
起居飲食常與同標山華注日在眼綿歴春草及秋風<lb/>
四郊斫木桑柘盡濼源飲馬波濤空兇渠腰領膏野草<lb/>
始見齊魯收烟烽巨源巨源君且坐我欲髙歌君可和<lb/>
徃事囘頭十五年猶想離魂招楚些身逢播越百憂纏<lb/>
生不成名空老大我依破硯竊恩榮君佐榮藩收最課<lb/>
流萍蹔聚不多時且喜相看顔一破我衰無力訪君難<lb/>
願君得暇頻相過<lb/>
<pb n="KR4h0160_WYG_073-4b"/>
　　嵇侍中廟<lb/>
十載家艱恨未消又持手版仕昬朝已知定亂功難就<lb/>
猶幸臨危節可要忠血數斑霑藻火英名千古迫雲霄<lb/>
一杯欲酹祠前土野鶴昂蔵未易招<lb/>
　　百門泉二首<lb/>
濟南七十二名泉散出坡陀百里川未似共城祠下水<lb/>
千窩并出畫樓前<lb/>
半空風雨山頭樹十頃玻瓈水底天孤客南來無著處<lb/>
<pb n="KR4h0160_WYG_073-5a"/>
相宜只有百門泉<lb/>
　　昆陽懐古<lb/>
行役宛葉間路入昆陽城滍水抱城左蕩漾東南溟川<lb/>
源入四顧盤互多岡陵城頽削懸崖草深惡䲭鳴嗟爾<lb/>
一坏土當此百萬兵莽圖十九年聚此天為坑王者況<lb/>
不死千騎驚龍騰漢業兆豐沛赤符此中興創復兩不<lb/>
易山川賁雄名東南遥相望盤盤兩神京千年事雲散<lb/>
草木含威靈野人無所知城邊事舂耕扶犁上廢壘隴<lb/>
<pb n="KR4h0160_WYG_073-5b"/>
畆縱復横只應懐古士千古愴餘情<lb/>
　　堯帝廟<lb/>
上古元氣淳以腴羣聖既出如傳臚髙辛登天帝摰痡<lb/>
爰有真人起參墟黄收純衣握帝符馬如白練彤雲車<lb/>
璇璣玉衡擬天樞七政循軌萬物舒耕田鑿井人自娯<lb/>
帝力扵我何有諸千秋萬古仰範模皎如白日臨天衢<lb/>
川流山峙雨露濡聖人徳澤何時枯江南漠北聲教俱<lb/>
矧茲河汾其故都邦人誇耀榮鄉閭遺廟世守無代無<lb/>
<pb n="KR4h0160_WYG_073-6a"/>
遷新去故奠神居道人精誠與神孚觚稜金碧凌空虚<lb/>
采椽土堦與古殊嵗時香火喧笙竽神兮歸来駐鑾輿<lb/>
祐我聖祚恢皇圖<lb/>
　　送尚書柴莊卿出使安南<lb/>
單車奉使柴尚書龍潭虎穴坦如途丹青眀著使外國<lb/>
不減漢朝張與蘇共山李生有志謀樂執鞭弭同馳驅<lb/>
但願皇恩彌宇宙不須珍異輸天都<lb/>
　　夀王學士秋澗七十<lb/>
<pb n="KR4h0160_WYG_073-6b"/>
蚤嵗聲華便軼羣學優不輟向来勤兩宫垂顧逢千載<lb/>
三世讀書萃一門蘭省柏臺留讜論玉堂金馬煥雄文<lb/>
平頭七十無多賀㑹見諸孫子又孫<lb/>
　　楊總管果<lb/>
　　　果字正卿祈州蒲隂人金正大初登進士第元<lb/>
　　　初為河南課稅及經畧司幕官中統元年拜北<lb/>
　　　京宣撫使眀年入拜參知政事至元六年出為<lb/>
　　　懐孟路總管其年薨年七十三諡文獻正卿美<lb/>
<pb n="KR4h0160_WYG_073-7a"/>
　　　風姿善諧謔文采風流照映一世工為文章詩<lb/>
　　　尤長扵樂府所著有西菴集其自洛陽起宣撫<lb/>
　　　遼西也既至莅事戲為喻云囘婦越商相為室<lb/>
　　　家言説不能通畫地為圖令以意求之十纔得<lb/>
　　　其一二每夕囘婦焚香祝天雪泣而言越商不<lb/>
　　　知也隣有曉囘語者潛聽譯之云注祿神官獨<lb/>
　　　不能逺以從近也邪傳至廟堂諸公笑之數日<lb/>
　　　齒冷其眀年遂入大參姚燧牧菴文集所記如<lb/>
<pb n="KR4h0160_WYG_073-7b"/>
　　　此<lb/>
　　羽林行<lb/>
銀鞍白馬鳴玉珂風花三月燕支坡侍中女夫領軍事<lb/>
<hi>一作子</hi>黄金買㫁青樓歌少年羽林出名字隨從武王偏<lb/>
得意當時事少㳺幸多御馬御衣嘗得賜年年春水復<lb/>
秋山風毛雨血金蓮川歸来燕賀滿宫醉山呼揺動東<lb/>
南天明昌太<hi>一作泰</hi>和承平久北人嵗獻蒲萄酒一聲長<lb/>
嘯四海空繁華事徃空囘首懸瓠月落城上牆<hi>一作檣</hi>天<lb/>
<pb n="KR4h0160_WYG_073-8a"/>
子死不為降王羽林零落只<hi>一作秪</hi>君在白頭辛苦趨路<lb/>
旁腰無長劒手無鎗欲語前事涕滿裳洛陽城下嵗華<lb/>
暮秋風秋氣傷金瘡龍門流出伊河水北望臨潢八千<lb/>
里蔡州新起髑髏臺只合當年抱君死君家父兄健如<lb/>
虎一旦倉皇變為䑕錦衣新貴見莫嗤得時失時今又<lb/>
悲<lb/>
　　老牛歎<lb/>
老牛帶月原上耕耕兒怒呼嗔不行瘢瘡滿背股流血<lb/>
<pb n="KR4h0160_WYG_073-8b"/>
力乏不勝空哀鳴日暮歸家羸欲倒水冷萁枯豆顆少<lb/>
半夜風霜徹骨寒夢魂猶遶桃林道服箱曽作千金犍<lb/>
負重致逺人所憐而今棄擲非故主飽食不如盜倉䑕<lb/>
　　洛陽懐古<lb/>
洛陽雲樹鬱崔嵬落日行人首重囘山勢忽從平野㫁<lb/>
河聲偏傍<hi>一作到</hi>故宫哀五噫擬逐梁鴻去六印休驚季<lb/>
子来惆悵青槐舊時路年年無數野棠開<lb/>
　　過狄仁傑墓<lb/>
<pb n="KR4h0160_WYG_073-9a"/>
牝鷄聲裏紫宸寒神器都歸竊弄間一語喚囘鸚鵡夢<lb/>
九霄奪得鳳雛還荒墳寂莫臨官道清節孤髙重<hi>一作直</hi>
㤗山為問模棱蘇相國當時相見果何顔<lb/>
　　登北邙山二首<lb/>
干戈叢裏過壬辰原上累累冢墓新寒食清眀㡬家哭<lb/>
問来都是陣亡人<lb/>
魏家池館姚家宅佳卉而今采作薪水北水南三二月<lb/>
舊時多少看花人<lb/>
<pb n="KR4h0160_WYG_073-9b"/>
　　邨居二首<lb/>
草堂有燕賀新成沙渚無鷗續舊盟滿徑落紅風埽静<lb/>
一渠春碧雨添平<lb/>
春波澹澹巻寒漪長日蕭蕭静竹扉邨舍蠶催桑葉大<lb/>
山田鹿食麥苗稀<lb/>
　　峴山秋晚圖<lb/>
江水江花遶大堤太平歌舞習家池而今風景那堪畫<lb/>
落日空城鳥雀悲<lb/>
<pb n="KR4h0160_WYG_073-10a"/>
　　逰裴公亭<lb/>
裴公亭滿竹林風王屋天壇在眼中月桂不隨春共老<lb/>
池波直與海相通珍羞恐負將軍腹時雨休歸社鬼功<lb/>
天子仁眀百靈助連村簫鼓慶年豐<lb/>
　　濟瀆廟禱雨感應<lb/>
醮壇人散碧雲沈天表吾君愛物心一雨霶𩃱三萬里<lb/>
成湯無用禱桑林<lb/>
　　徐按察世隆<lb/>
<pb n="KR4h0160_WYG_073-10b"/>
　　　世隆字威卿陳州西華人金正大四年登進士<lb/>
　　　第元初為東平行臺幕官中統元年拜燕京宣<lb/>
　　　撫使三年除太常卿至元元年遷翰林侍讀學<lb/>
　　　士兼太常卿户部侍郎七年拜吏部尚書出為<lb/>
　　　東昌路總管擢山東道按察使移江北淮東道<lb/>
　　　十七年召為翰林學士又召為集賢學士皆以<lb/>
　　　疾辭不行二十二年卒年八十所著有瀛洲集<lb/>
　　　百卷文集若干巻按眀歙人汪子卿仲蘇㤗山<lb/>
<pb n="KR4h0160_WYG_073-11a"/>
　　　志載徐世隆别號復齋不知何許人官翰林學<lb/>
　　　士元季喪亂變姓名居泰山岳祠言人貴賤修<lb/>
　　　短多驗眀天順間復至泰山升元觀一老道士<lb/>
　　　識之容貌如兒時所見後不知所終考元史本<lb/>
　　　傳及東平徐琰撰墓碑威卿生卒年月甚詳不<lb/>
　　　聞有學道求仙事也意别有一徐世隆而仲蘇<lb/>
　　　不察誤以威卿翰林學士屬之耳元人名相同<lb/>
　　　者如劉肅張經張樞王沂王思誠張守中葉顒<lb/>
<pb n="KR4h0160_WYG_073-11b"/>
　　　巴延達布哈伊埓字相同者如張仲疇李伯宗<lb/>
　　　呉養浩俞子中此類不可枚舉而詩篇遂多淆<lb/>
　　　亂當時載籍散亡未經訂正見聞互異正史尚<lb/>
　　　多滲漏而山經地志更不足道也畧因所見而<lb/>
　　　辨正之<lb/>
　　胡氏殺虎歌<lb/>
濵州浡海縣兵籍有劉平其妻曰胡氏艱險常同經起<lb/>
赴零陽戍仍輦兩兒行莫宿沙河岸忽聞嘯風聲一虎<lb/>
<pb n="KR4h0160_WYG_073-12a"/>
蹲其間視平若孩嬰吞臂曳之去胡氏躍且驚走逐十<lb/>
餘步掣足與虎争急呼兒取刀屠虎肝腸傾虎斃平脱<lb/>
口扶歸季陽城一支骨已碎三日目乃暝夫殁入黄泉<lb/>
婦哭入青㝠風雲變黯澹禽鳥為悲鳴帥府取皋比列<lb/>
狀達省庭省庭壯其義復户仍免征旌表見國政激勸<lb/>
通人情大哉夫婦恩直與生死并死同𦵏虎腹生同食<lb/>
虎羮誰謂荆釵輩乃有如此英班班古列女好事多丹<lb/>
青宜将殺虎傳題編家家屏<lb/>
<pb n="KR4h0160_WYG_073-12b"/>
　　挽文丞相<hi>符觀元詩正體作王磐</hi>
大元不殺文丞相君義臣忠兩得之義似漢王封齒日<lb/>
忠扵蜀將斫顔時乾坤日月<hi>一作精忠貫日</hi>華夷見海嶺風霜<lb/>
<hi>一作勁節凌霜</hi>草木知只恐史官編不盡老夫和淚寫新詩<lb/>
　　後唐眀宗廟<lb/>
徽陵當日拯殘唐五季之間號小康因獸害田秋罷獵<lb/>
為民求主夜焚香八年功徳丹青在千古明靈祭祀長<lb/>
欲識此邦遺愛事廟槐人敬似甘棠<lb/>
<pb n="KR4h0160_WYG_073-13a"/>
　　紀夢<hi>以下二首見汪子卿泰山志意威卿按察山東時作也</hi>
我夢天倪子同登日觀峰骨强清似鶴步健老猶龍方<lb/>
外無官府堂中有岱宗仙閭真福地杖屨㑹相從<lb/>
　　送天倪子還泰山<lb/>
九十行年髪未華道人風骨飽烟霞洞天福地二千里<lb/>
神府仙閭第一家牛膝藥靈斟美醖兔豪盞浄啜芳芽<lb/>
隠居自愛陶𢎞景莫作山中宰相誇<lb/>
　　蒿里<lb/>
<pb n="KR4h0160_WYG_073-13b"/>
世傳蒿里躡靈魂廟宇燒殘敝復新七十五司隂<hi>闕</hi>
　千餘里逺祠人天神志似張華博地獄圖如道子真<lb/>
積少成多能事畢泰山元不厭㣲塵<lb/>
　　寄天倪子<lb/>
父居鄆府有牛䣛子倅泰山無鹿茸寄與天倪憐老病<lb/>
足痿手戰更頭風<lb/>
　　李御史思衍<lb/>
　　　思衍字昌翁一字克昌號兩山餘千人至元間<lb/>
<pb n="KR4h0160_WYG_073-14a"/>
　　　丞相巴延渡江遣武良弼下饒以思衍權樂平<lb/>
　　　尋授袁州治中入為國子司業世祖以安南未<lb/>
　　　附召拜禮部侍郎副都省參議圖嚕奉使招諭<lb/>
　　　安南奉表款附贐使甚厚時圖嚕受思衍不受<lb/>
　　　既還上勞慰問所贐怒圖嚕受思衍曰圖嚕受<lb/>
　　　安小國之心臣不受全大國之體上賢之拜南<lb/>
　　　臺御史卒張侍講伯淳挽詩云斯文誰與立卓<lb/>
　　　犖兩山名南粤麾兼餽東州表獨清盖紀其實<lb/>
<pb n="KR4h0160_WYG_073-14b"/>
　　　也<lb/>
　　鬻孫謡<lb/>
白頭老翁髮垂領牽孫與客摩孫頂翁年八十死無恤<lb/>
憐女孩童困飢饉去年嵗旱猶禾熟今年飛霜先殺菽<lb/>
去年飢饉猶一粥今年飢饉無餘粟客謝老翁將孫去<lb/>
淚下如絲不能語零丁老病維一身獨臥茅檐夜深雨<lb/>
夢囘猶是悞呼孫縣吏催租正打門<lb/>
　　元日<lb/>
<pb n="KR4h0160_WYG_073-15a"/>
筍班玉立五雲階曽醉天家舞馬杯坐困庾樓分月久<lb/>
眀從堯殿帶春來洪鈞暖入宫<hi>一作官</hi>橋栁金鼎香傳驛<lb/>
使梅爆竹一聲春夢曉沈香亭北牡丹開<lb/>
　　見王參政<lb/>
獵獵風沙透紙窻地爐火歇冷侵牀一聲孤鶴唳殘月<lb/>
㡬杵疎鐘敲曉霜黍律嘘春燕谷暖梅花入夢楚天長<lb/>
歸期乞趁東風軟醉裊絲鞭吟緑楊<lb/>
　　寄江西魏按察<lb/>
<pb n="KR4h0160_WYG_073-15b"/>
雙劒光收紫氣沈六絲轡動使華臨寒生柏府風霜面<lb/>
清照梅花玉雪心一道秋江澄濁浪千厓曉色破頑隂<lb/>
水天霞鶩吟情逸只恐商家要作霖<lb/>
　　上雷御史<lb/>
臺上棲烏顫曉寒朱簾雲静楚天寛星芒揺動龍阿劒<lb/>
霜氣横陳廌角冠苦透柏心風力勁清臨梅影雪痕乾<lb/>
渾源聞有傳家譜夜露心香借易看<lb/>
　　妙髙臺<lb/>
<pb n="KR4h0160_WYG_073-16a"/>
危亭新構客持觴雨浥闌干面面涼烟外好山供水墨<lb/>
風前老樹奏笙簧接天浄綠秋江白著地彤雲晚稻黄<lb/>
騕褭絲鞭歸興逸水晶宫殿桂花香<lb/>
　　次韻圖克坦提舉<lb/>
百蠻冠帶悉來庭九虎臨闗萬雉城漢殿風馳十行詔<lb/>
唐藩雷動衆軍聲海涵春育民膏澤雨施雲行天性情<lb/>
聽得老癃扶杖語紫㣲垣畔泰階平<lb/>
　　汴京懐古<lb/>
<pb n="KR4h0160_WYG_073-16b"/>
滄海成田艮嶽荒誰能行役不彷徨青城北狩隔萬里<lb/>
花石南来寶㡬綱土暗塵昬天水碧風輕雨過女真黄<lb/>
<hi>自牡丹譜尚女真黄宣和以來冠姚魏暗與天水碧同懴</hi>無人可語宣和事九些陳<lb/>
留酹一觴<lb/>
　　㑹同館<lb/>
萬間頂𩕳翠光團千尺廊腰眼界寛鴨脚參天風雨老<lb/>
<hi>館乃亡金之義王府懐逺堂前雙樹大王所植</hi>龍髥蟄地雪霜寒<hi>燕寒葡萄經秋蟄藤扵地</hi>
庭花飛墨空遺恨宫葉流紅不忍看<hi>南来妃嬪常館扵此或書呉彦髙南</hi>
<pb n="KR4h0160_WYG_073-17a"/>
<hi>朝千古傷心事之詞扵其側</hi>古徃今来只如此夕陽搔首倚闌干<lb/>
　　華盖樓<lb/>
三十六坊如掌平長橋短艇水縱横銀河一道江連海<lb/>
畫障四圍山繞城老樹烟雲春綠暗小樓簾幕曉紅眀<lb/>
隂隂翠影誰家屋夢覺草池鶯一聲<lb/>
　　石牛行<lb/>
寒牛觳觫秋江烟五丁擔落石一拳驚濤拍岸撼不動<lb/>
夕陽老背供鴉眠天荒地老煑白石頑嬾不過蒼苔田<lb/>
<pb n="KR4h0160_WYG_073-17b"/>
騰騰臥地帶佛性尚肯逺䕶風濤船泥深蹄轉重鼻缺<lb/>
繩難穿既不能西推紫氣度函谷五千道徳言神仙又<lb/>
不能糞金開秦塞隔絶鳥道四萬八千年渇奔一斗酒<lb/>
傲兀廬山前潢池刀劒賣已盡貞觀斗米方三錢雨犁<lb/>
急趁勾芒起不然碎汝春風鞭<lb/>
　　世子燕席索詩<lb/>
乾坤氣運㑹貞元皓月騰空息瘴烟北闕星馳新誥命<lb/>
南郊春轉舊山川存誠乃可必事帝保國無如是畏天<lb/>
<pb n="KR4h0160_WYG_073-18a"/>
光覲紫宸歸衣錦山河帶礪保千年<lb/>
　　世子和前韻有自顧不才慙錫土只縁多病欠朝<lb/>
　　天之句即席次韻<lb/>
雨露汪洋普漢恩鳯銜丹詔出紅雲拓開地角皆和氣<lb/>
净挾天河洗戰塵盡道璽書十行下勝如琴殿五絃薫<lb/>
乾坤兼愛無南北何患雲雷復有屯<lb/>
　　行贐有禮辭之世子舉陸賈事亹亹見愛謝絶以<lb/>
　　詩<lb/>
<pb n="KR4h0160_WYG_073-18b"/>
綠璽南来奉玉音九重惻怛為民深蜀人爰命相如檄<lb/>
越使何求陸賈金氷雪孤忠臣子事乾坤生物帝王心<lb/>
從今但得天從欲航海梯山嵗嵗深<lb/>
　　彭城<lb/>
一水淵渟綠不波四山玉立碧嵯峨城頭芻石黄樓賦<lb/>
臺上風雲赤帝歌竹帛有香豪傑在山河無恙廢興多<lb/>
男兒要作千年調戲馬臺髙石可磨<lb/>
　　隆山塔院<lb/>
<pb n="KR4h0160_WYG_073-19a"/>
峰頂浮圖第㡬重四天塵界盡虚空縣居島嶼縈迴處<lb/>
海在烟霞靉靆中浴水盂盤暘谷日轟雷鼙鼓怒濤風<lb/>
蓬莱咫尺闌干底平步長橋跨玉虹<lb/>
　　志古溪堂<lb/>
堂成合入輞川圖塵隔香紅九軌衢詩洩騷情風格老<lb/>
棋蔵活著路頭蘇梅黄著雨驚鶯染竹醉薫風倩鶴扶<lb/>
一片丹青誰畫得吟腸惱㫁老耕夫<lb/>
　　見維揚崔左丞<lb/>
<pb n="KR4h0160_WYG_073-19b"/>
十里珠簾一半垂揚州風物最宜詩平山倚檻歐陽子<lb/>
眀月吹簫杜牧之吟筆新添梅鼎手歌樓争覔竹枝詞<lb/>
濡毫願逐奚奴後描盡春風芍藥枝<lb/>
　　拜許魯齋像<lb/>
玉筍頭邉嬾押班汗青筆削更重刋直言何管雷霆怒<lb/>
清節不知氷雪寒性理晦菴真學術鬚眉商嶺古衣冠<lb/>
欲求繪畫耆英手寫過江南子弟看<lb/>
　　天慶宫<lb/>
<pb n="KR4h0160_WYG_073-20a"/>
紫盖星臨北斗躔金門客去㡬千年䝉泉有味見福地<lb/>
刼火離灰是洞天塵外仙家山上屋日邉帆影海東船<lb/>
飄飄雲氣蓬萊近五彩飛鸞不用鞭<lb/>
　　安南觀碁<lb/>
地席跏趺午坐涼碁邉袖手看人忙㯽榔□<hi>闕</hi>又春綠<lb/>
送到誰家橘柚香<hi>安南柚花甚香如茉莉嶺北所無</hi>
　　漂母墓<lb/>
登壇抛却釣魚竿廟食難酬一飯恩春老五陵佳氣歇<lb/>
<pb n="KR4h0160_WYG_073-20b"/>
近来誰復念王孫<lb/>
　　郭宣慰昂<lb/>
　　　昂字彦髙號野齋彰德林州人至元二年上書<lb/>
　　　言事平章廉希憲材之授山東統軍司知事尋<lb/>
　　　改經歴遷襄陽總軍司轉沅州安撫司同知佩<lb/>
　　　金符招降溪洞八十餘柵十六年以諸洞酋入<lb/>
　　　朝賜金綺衣鞍轡進安逺大將軍二十六年江<lb/>
　　　西盜起昂討之進逼南安眀揚上龍巖湖綠邨<lb/>
<pb n="KR4h0160_WYG_073-21a"/>
　　　石門鴈湖赤水黒風峒諸蠻立太平寨而還授<lb/>
　　　萬户賜金虎符鎮撫州尋授廣東宣慰使卒年<lb/>
　　　六十一諡文毅彦髙少習刀㮶能挽强稍通經<lb/>
　　　史尤工扵詩率多江闗戎馬之作栁待制貫稱<lb/>
　　　其横槊賦詩下馬草檄雖古良將復出未敢多<lb/>
　　　讓也<lb/>
　　寄張九萬户<lb/>
三楚人驚撓擊頻兩淮形勢壯分屯秋風鼓角悲蛇陣<lb/>
<pb n="KR4h0160_WYG_073-21b"/>
落日旌旂擁㦸門談麈夜揺山月白劒光晴照海濤渾<lb/>
與誰共挽銀河水一洗中原戰血痕<lb/>
　　過桃川宫<lb/>
桃花流水五雲間咫尺仙凡隔徃還白鶴不來華表在<lb/>
翠鸞飛去玉簫閒戰塵滿眼何時了雲駕無由得暫攀<lb/>
六載苦辛誰與問瘴烟空染鬢毛斑<lb/>
　　客燕<lb/>
昨夜鄉闗入夢遥月眀魏㫁更難<hi>一作誰</hi>招鬢邉白髮愁<lb/>
<pb n="KR4h0160_WYG_073-22a"/>
<hi>一作秋</hi>能種囊裏黄金日易銷尺璧自慚投暗室前塗何<lb/>
處是青霄龍沙見説難容<hi>一作為</hi>客八月尖風徹敝貂<lb/>
　　寓潭水院寄王鼎臣<lb/>
落魄猖狂久陸沈蠻金散盡力難任魂揺漳水雲烟濶<lb/>
腸㫁燕臺草樹深朽索漫羈千里馬樊籠空鎖九皋禽<lb/>
薫風一夜招提夢眀月闗山處處心<lb/>
　　杜季眀<lb/>
白髮刁騷五十餘也隨時宦覔新除功名未了牀頭劒<lb/>
<pb n="KR4h0160_WYG_073-22b"/>
活計空存架上書蟲臂敢勞私造化獐頭深愧强趑趄<lb/>
春風但假吹噓力早趁花期到敝廬<lb/>
　　偶感<lb/>
滿眼黄塵興已闌閉門髙臥且加餐一燈兒女團圞易<lb/>
千古風雲際㑹難檐外日暄捫蝨坐庭前月出舉杯看<lb/>
翠藤儘著參天長不與孤松並嵗寒<lb/>
　　呈董相<lb/>
砥柱東南海一方春雷隠隠震豺狼彩旂獵日開晴雪<lb/>
<pb n="KR4h0160_WYG_073-23a"/>
畫㦸森香照曉霜西土山河如虎踞南淮風景入鷹揚<lb/>
棣華滿眼春光好盡帶鈞天雨露香<lb/>
　　從軍<lb/>
祅氛慘白書天狼窺紫㣲世故人心迫秋髙戰馬肥乾<lb/>
坤増肅氣鼓角壯神威刁斗淒風急貔貅白羽揮陳雲<lb/>
愁不散邉月澹無輝烽火千山起炊烟萬竈稀獸蹤驚<lb/>
逺伏鳥影避營飛雷電奔長檄旌旂擁㦸闈八風觀世<lb/>
應六甲祕天機社稷悲雄劒肝腸快鐵衣樓船功可繼<lb/>
<pb n="KR4h0160_WYG_073-23b"/>
銅柱願常違談笑一時了軒昂滿意歸太平方有象聖<lb/>
徳自徽徽<lb/>
　　宣春贈别<lb/>
㣲茫烟浪浦帆開一曲琵琶淚滿腮江水不如湘水好<lb/>
送人東去復<hi>一作又</hi>西来<lb/>
　　開州卜居<lb/>
旋買耕牛賣寶刀草廬新結近東皋貧無官府心常樂<lb/>
閒為交親菜自薅臥虎城危斜日映洪洋山淺白雲髙<lb/>
<pb n="KR4h0160_WYG_073-24a"/>
蹇驢不怕傍人笑時趁黄鷄醉濁醪<lb/>
　　姚燧牧菴集<lb/>
　　　燧字端甫文獻公樞之姪少孤隨樞學扵蘇門<lb/>
　　　及長以所作就正扵河内許衡衡賞其辭至元<lb/>
　　　七年衡為國子祭酒奏召舊弟子二十人驛致<lb/>
　　　館下始為秦王府文學尋提舉陜西四川中興<lb/>
　　　等路學校除陜西漢中道按察司副使調山南<lb/>
　　　湖北道入為翰林直學士遷大司農丞元貞元<lb/>
<pb n="KR4h0160_WYG_073-24b"/>
　　　年以翰林學士與侍讀髙道凝總裁世祖實錄<lb/>
　　　大徳五年出為江東廉訪使移病太平拜江西<lb/>
　　　行省參知政事至大元年入為太子賔客進承<lb/>
　　　㫖學士太子太傅眀年授榮祿大夫翰林學士<lb/>
　　　承㫖知制誥兼修國史四年得告歸卒年七十<lb/>
　　　六諡曰文所著有牧菴文集五十巻牧菴為文<lb/>
　　　閎肆該洽豪而不宕剛而不厲舂容盛大有西<lb/>
　　　漢風宋末弊習為之一變濟南張養浩序其集<lb/>
<pb n="KR4h0160_WYG_073-25a"/>
　　　曰公才驅氣駕縱横開闔紀律惟意約要扵煩<lb/>
　　　出竒扵腐江海駛而蛟龍挐風霆薄而元氣溢<lb/>
　　　時元宅天下已百餘年倡鳴古文羣推牧菴一<lb/>
　　　人擬諸唐之昌黎宋之廬陵云<lb/>
　　姚嗣輝南榿堂<lb/>
彼榿有土性生植惟峩岷欒欒干雲姿才與樗散隣匠<lb/>
石過不睨煬夫取蒸<hi>一作為</hi>薪所貴故山樹寧計世莫珍<lb/>
一别十畆隂清溪俄㡬春筆名堂楣上如對故鄉親請<lb/>
<pb n="KR4h0160_WYG_073-25b"/>
事小弁詩桑梓亦惟寅盛徳古自卑木惡何闗人不見<lb/>
樗里疾智囊終相秦君才負棟柱未許溝㫁均無以榿<lb/>
自期上孤眀堂晨<lb/>
　　寄暢純父治中<lb/>
欲聞真息耗無使梓潼来烽火平時報田疇亂後開徒<lb/>
歌王粲賦不直士元才遥憶牛頭寺思親日㡬迴<lb/>
　　輿病髙厓道中作<lb/>
役役乾坤逺棲棲道路頻五年三入蜀十夢九歸秦瘧<lb/>
<pb n="KR4h0160_WYG_073-26a"/>
鬼偏陵客山英定笑人無勞問前渡秖覺白頭新<lb/>
　　舟達黄溪<lb/>
草木隨寒暑殊方榮悴同葦花兼露白檉葉未霜紅日<lb/>
月雙飛鳥江湖一病翁晚来沙嶼上愁坐獨書空<lb/>
　　發舟青神縣<lb/>
青神開百丈江岸轉荒涼薜荔縁松起蒹葭並竹長深<lb/>
披豺虎徑毒犯虺蛇鄉何莫非王事牽夫可惋傷<lb/>
　　感事<lb/>
<pb n="KR4h0160_WYG_073-26b"/>
致位丞疑地夔龍伯仲間星當朝北斗日已薄西山取<lb/>
謗因讐惡貪權失丐閒此行雖鐵甲未足比慙顔<lb/>
　　留别和杜紫㣲韻<lb/>
身世支離似敗衣有戈難却魯陽暉不知此日公車召<lb/>
又復何時野服歸花信正愁風駘蕩麥苗還喜雨霏㣲<lb/>
分攜江上休囘首恐見檣烏作背飛<lb/>
　　癸已九日<lb/>
去嵗君山孤櫂㳺如今盡室石城州眀年白髮桑榆日<lb/>
<pb n="KR4h0160_WYG_073-27a"/>
何地青山萸菊秋客氣已為强弩末宦情空遶大刀頭<lb/>
果成問舍求田策未讓元龍百尺樓<lb/>
　　次韻時中<lb/>
多君聞道早知歸雲霧何人識少㣲爾後驊騮終獨步<lb/>
目前鷙鳥不羣飛淮南數日將寒食客裏三春尚臘衣<lb/>
安得鑾坡同給札不妨苜蓿對朝暉<lb/>
　　别王良輔<lb/>
只聞官罷尚荆州不謂相逢郢水秋如我避賢三退舍<lb/>
<pb n="KR4h0160_WYG_073-27b"/>
與君為客一登樓人才妄自金鳴冶世事從渠劒刻舟<lb/>
眀日分攜武昌去應煩南夢到滄洲<lb/>
　　宋陸秀夫抱恵王入海圖<lb/>
紫宸黄閣共樓船海氣昬昬日月偏平地已無行在所<lb/>
丹心猶數中興年生蔵魚腹不見水死挽龍髥直上天<lb/>
板蕩純臣有如此流芳千古更無前<lb/>
　　黄門飛鞚圖<lb/>
太平無有羽書塵局促龍鱗萬里身不著圉人時騁騖<lb/>
<pb n="KR4h0160_WYG_073-28a"/>
天閑驕悍若為馴<lb/>
　　賞花<lb/>
出門京國事無涯虛擲東風五物華却謝病歸催不起<lb/>
故園今見碧桃花<lb/>
　　寄王憲使立夫<lb/>
庭樹生秋風炎熾奪如失小蟲鳴喓喓髙隼飛鴥鴥緬<lb/>
懐素心人若髮未忘櫛百年能㡬見過眼徂電疾而君<lb/>
有官事出言千里律何暇喜跫音情與逃空一昨因趙<lb/>
<pb n="KR4h0160_WYG_073-28b"/>
卿至戒遣書新迹篇軸不害多無憚費紙筆且約来北<lb/>
州罇酒留十日晴天逼佳夕共看華月出非不思餘論<lb/>
門無一親即吾私如汲車已脱復縈繘晚菘生待種蚤<lb/>
稻行可銍少須黄花發秋風亦蕭瑟倒冠獨山巔兹逰<lb/>
或能必<lb/>
　　次韻閻子濟二首<lb/>
吾友宋僉憲頗聞思湘中每云所遇竒未易言説窮崇<lb/>
蘭春風花巖桂秋露叢三年一官内身在香國東朝航<lb/>
<pb n="KR4h0160_WYG_073-29a"/>
汨羅波翻動海日紅暮揖嶽麓寺蒼烟樓觀霳喧喧名<lb/>
都邑百貨聚商工何時訪君逰盡歴西南雄<lb/>
霜水收風濤江船穏歸路唯應江間月照汝来徃屢長<lb/>
沙隔南雲尚飽艱險趣天涯念棊錯睽濶皆舊故新知<lb/>
茍㑹心何必懽有素黄鐘未懸業衆目齊瓦釡大音故<lb/>
希聲欲説難至户況我言毛輶誰復聽其句所恃君盛<lb/>
年學仕猶未暮丈夫重道義自足輕外鶩觀今紛華儔<lb/>
愠喜隨一芋願終蔵山書榮扵鹿眠賦<lb/>
<pb n="KR4h0160_WYG_073-29b"/>
　　寄徐中丞容齋<lb/>
李矦安慶来遭君江間柂問云歸湍水示聲偶及我自<lb/>
揆衰鈍質舊學日兼墮百事扵大賢資取無一頗始疑<lb/>
逄蒙弓亦有虛發笴終知匠石斧材不捐瑣瑣増慙失<lb/>
喜餘背覺芒刺荷平生聲相接睟盎見未可文字親友<lb/>
間屢得觀藻火況聞閑世故盤走夜光顆仰止髙山思<lb/>
願並餘子夥歴推天日行蟻右風輪左吾徒不相值其<lb/>
故政此坐何時廣陵逰傾葢願終果<lb/>
<pb n="KR4h0160_WYG_073-30a"/>
　　同栁山和尚登落星寺<lb/>
抵掌女媧前功捐錬石力盡還霣天怒飛十有八萬里<lb/>
擲陷彭蠡三重淵蔵山于澤信有力愚公欲移重萬肩<lb/>
黄家亞夫更癡絶漫向麟史求何年安知自分牛斗躔<lb/>
天穴上當匡廬顛銀河一塞落九天至今飛流掛長川<lb/>
我来正逢槐火節艤磯少繫東呉船相攜詩僧上佛閣<lb/>
箕踞對酒談其然渠聞舌撟若自失子辨迺出鄒衍前<lb/>
無書太古何所得為言烏有先生傳<lb/>
<pb n="KR4h0160_WYG_073-30b"/>
　　萑葦歎<lb/>
瀕江不可禾嵗惟葭葦茁青林無端倪永與江水匹由<lb/>
為薪蒸時責以租賦出園人誠貪夫苴苞黄金鎰暮夜<lb/>
鑽權倖入牒妻子質輸課或未償投之良不䘏它家莫<lb/>
辦為得者皆富室秋風霜露落百穀時已實處處傭千<lb/>
夫豚酒健力銍稇載向城市官外私羨溢遺笴狼籍陳<lb/>
入者必見叱或因取束緼隨以盜採律春風将新萌剪<lb/>
伐未十七下䇿付一炬炎火赤天日坐視煨燼空不丐<lb/>
<pb n="KR4h0160_WYG_073-31a"/>
民貧疾因推是為心可見無仁術周官衡虞置為法未<lb/>
爾密亦已開利源千年誰能窒<lb/>
　　題貞節賈母劉氏<lb/>
常時易處變時難鞠育孤兒紡織間向使相驩得偕老<lb/>
貞名未必滿人寰<lb/>
　　參政富珠哩翀<lb/>
　　　富珠哩翀字子翬其先隆安人金泰和間定女<lb/>
　　　直姓氏屬望廣平後徙鄧之順陽生贑江舟中<lb/>
<pb n="KR4h0160_WYG_073-31b"/>
　　　釡鳴者三人以為異始名思温字伯和嘗従新<lb/>
　　　喻蕭克翁學克翁夜夢大鳥止其所居翼覆軒<lb/>
　　　外出視之沖天而去眀日翀至故為易今名字<lb/>
　　　大徳間由憲府薦授襄陽教諭擢汴學正至大<lb/>
　　　間用姚文公燧薦授翰林國史院編修官累遷<lb/>
　　　陜西行臺御史入拜監察御史泰定間累遷國<lb/>
　　　子司業出為燕南河北道廉訪使入僉太常禮<lb/>
　　　儀院事兼經筵官至順間拜漢中道廉訪使入<lb/>
<pb n="KR4h0160_WYG_073-32a"/>
　　　僉太禧宗禋院兼祗承神御殿事改集賢直學<lb/>
　　　士兼國子祭酒進禮部尚書元統間拜浙江行<lb/>
　　　省參知政事以遷𦵏歸至元四年卒年六十追<lb/>
　　　封南陽郡公諡文靖子翬學博而正為文章嚴<lb/>
　　　重質實不為浮靡其詞悉本諸經如米粟布帛<lb/>
　　　皆有補于世教有菊潭集六十巻姚牧菴謂子<lb/>
　　　翬談論鋒出文章不待師傳而能後進無是倫<lb/>
　　　比元初文章雄鳴一時者首推牧菴而亦推服<lb/>
<pb n="KR4h0160_WYG_073-32b"/>
　　　子翬如此宜後人以魯姚並稱云<lb/>
　　范墳詩<hi>并序</hi>
　　　宋蜀郡開國公范鎮景仁諡忠文其一世盛徳<lb/>
　　　偉烈光著火籍人固知之其𦵏在襄城汝安鄉<lb/>
　　　推賢里載東坡集中甚詳襄城故𨽻汝州翀来<lb/>
　　　訪問故老其墳儼然尚<hi>一作故</hi>在已為野夫豪農<lb/>
　　　耕為禾黍之區矣范氏當金季猶有居墳左者<lb/>
　　　自經兵燼不知所存拊事歎閔故為作詩以紀<lb/>
<pb n="KR4h0160_WYG_073-33a"/>
　　　其槩幸在官君子知其為先賢遺壟庶有以處<lb/>
　　　之<lb/>
忠文峩眉英始也迹甚㣲堂堂薛簡肅旟隼西南飛其<lb/>
人古廉守肯持蒟醫歸所得一偉人天下大布衣引以<lb/>
賔王家光映春官闈昭陵宋仁主前星久無輝犯諱言<lb/>
所難雷電每霽威雄哉鍊石手妙補天巍巍丞相江南<lb/>
來雲掩扶桑暉舊徳陳苦辭徃徃阨謗譏諸賢抗章疏<lb/>
弱卒攻堅圍公力斡禹鼎正氣砰黄扉荆舒憤至骨斥<lb/>
<pb n="KR4h0160_WYG_073-33b"/>
語筆自揮贈之以蕙蘭何徃無芳菲時公與司馬聲諧<lb/>
玉琴徽解冠挂神武甘老西山薇九㝢日瞀瞀赤子將<lb/>
疇依兩公幸無恙起拯或庶㡬嗣君元祐初痛洗前人<lb/>
非民望屬司馬欲遯天為鞿帝命起公臥門久車馬<hi>一作</hi>
<hi>停</hi>騑君實了吾事此外何所希清風溢寰海不啻嚴陵<lb/>
磯公既晚家許道徳人所腓襄城下封竁汝潁皆京圻<lb/>
我来訪遺壟名姓存依稀来仍散兵燼雨雪無留霏公<lb/>
名在天下豈逐薤露晞誰能禁耕牧盛事乗新機吾力<lb/>
<pb n="KR4h0160_WYG_073-34a"/>
不足振感歎徒歔欷<lb/>
　　御宿行<lb/>
蒼茫帝星移紫㣲露寒金屋人依依夢㫁瑶池宴王母<lb/>
地上麒麟鞭不走山靈訶䕶魑魅中何罪取憎逆旅翁<lb/>
神龍脱淵命如蟻老嫗眼眀龍得水醉轟惡少慰君歸<lb/>
歸来宫栁囘春熙仲舒三䇿賤扵草眀日黄金賜山媪<lb/>
　　閲故唐宫<lb/>
錦帆<hi>一作佩</hi>走滅淮海波虬䫇起操湯武戈盪民瘡痏六<lb/>
<pb n="KR4h0160_WYG_073-34b"/>
朝下天開百二秦山河我來傍徨舊宫土細麥緐花忽<lb/>
誰主終南王氣三百年仙李春風一千古春風吹夢天<lb/>
茫茫玉樓金殿春雲香開元舞馬散㝠寞紇干凍雀含<lb/>
悲涼世態蒼黄㡬烟霧秦漢英靈不知處崑侖河脈自<lb/>
西來湘浦鴈行今北去<lb/>
　　題周益公墨蹟<lb/>
今觀益公帖老氣肅鋒鋩孫氏青氊永宜開寶墨堂<lb/>
　　題益公荅孫魯齋帖<lb/>
<pb n="KR4h0160_WYG_073-35a"/>
丞相裁詩荅布衣殷勤辭翰總珠璣秋風吹落蒼松樹<lb/>
二百年来此道非<lb/>
　　晉祠三首<lb/>
掌文握瑞既符天宗子維城足尚賢功在生靈報君父<lb/>
禮宜尸祝配山川羣雲色映三農壤時雨神通萬斛泉<lb/>
幸與諸公謁祠下令人長歎贊桐編<lb/>
泉溜琮琤玉涷香稻塍歴落卦齊疆山頭雲氣結媒雨<lb/>
木杪風聲凛孕霜神瀵有靈疑沆瀣客纓無垢得滄浪<lb/>
<pb n="KR4h0160_WYG_073-35b"/>
不須對境談今古聊詠新詩送夕陽<lb/>
天泓雪霤廕寒松聖母祠前可鑑容水利萬家豐稻畮<lb/>
山靈千古壯桐封司炎政虐連雲稼使憲情深望雨農<lb/>
一灑甘霖徧寰宇泉闗嘑起抱珠龍<lb/>
　　李平章孟<lb/>
　　　孟字道復上黨人徙居漢中至元中至京師裕<lb/>
　　　宗召見東宫不及用成宗立薦為太子師傅大<lb/>
　　　徳初武宗撫軍北方仁宗留宫中日陳善言正<lb/>
<pb n="KR4h0160_WYG_073-36a"/>
　　　道多所進益又從仁宗侍昭獻元聖皇后降居<lb/>
　　　懐州四年誠節如一成宗崩安西王阿南達謀<lb/>
　　　逆力勸仁宗奉太后還都收首謀及同惡者奉<lb/>
　　　御璽北迎武宗及事定逃去不知所之武宗即<lb/>
　　　位仁宗為皇太子追叙其功特授中書平章政<lb/>
　　　事集賢大學士同知樞密院事仁宗立真拜中<lb/>
　　　書平章政事賜爵秦國公皇慶元年授翰林學<lb/>
　　　士承㫖知制誥兼修國史廷祐元年改封韓國<lb/>
<pb n="KR4h0160_WYG_073-36b"/>
　　　公七年仁宗崩英宗初立為丞相特捫徳爾所<lb/>
　　　誣奪前後封拜制命降授集賢侍講學士至治<lb/>
　　　元年卒年六十七詔復元官贈太保儀同三司<lb/>
　　　上柱國進封魏國公諡文忠韓公才氣跌宕落<lb/>
　　　筆縱横詩尤清壯麗逸仁宗嘗親授國公印章<lb/>
　　　召繪工惟肖其形賜號秋谷命集賢大學士王<lb/>
　　　顒大書之手刻為扁而署其上又側注曰大徳<lb/>
　　　三年四月吉日為山人李道復製因自號所著<lb/>
<pb n="KR4h0160_WYG_073-37a"/>
　　　曰秋谷集元初因仍吏治士氣奄奄僅屬韓公<lb/>
　　　侍仁宗潛邸日夕啟沃謂儒可與守成迨延祐<lb/>
　　　當國即議行貢舉其後如泰布哈余忠宣李潯<lb/>
　　　陽諸公立節疆場垂名竹帛皆出自左右兩榜<lb/>
　　　元朝尊賢養士之報于今為烈揆厥由来皆韓<lb/>
　　　公主行科舉之力也<lb/>
　　贈黄秋江處士<lb/>
君釣秋江月我耕秋谷雲逃名君笑我伴食我慙君老<lb/>
<pb n="KR4h0160_WYG_073-37b"/>
我素多病壯君髙出羣何時各歸去雲月總平分<lb/>
　<hi>按黄溍撰黄一清墓志云一清字清夫休寧人年逾四十始㳺京師無所知名洎李韓公以舊學相仁宗</hi>
　<hi>賢才彚進乃復入京師謁孟一清古貌長身鬚髯如㦸寛衣髙冠容止簡率又作吴語左右多目笑之孟</hi>
　<hi>望見大驚異即下執其手延之上座自是名動京師一清以秋江自號而孟自號秋谷遺一清詩有君釣</hi>
　<hi>秋江月我耕秋谷雲逃名君笑我伴食我慚君之句朝野傳誦滿口内翰趙孟頫寫以為圖云</hi>
　　偶成<lb/>
日午山中道停驂進步難鹻侵苔徑滑風吹<hi>一作入</hi>毳袍<lb/>
寒匡國終無補全身尚未安一尊茅店酒强飲不成歡<lb/>
<pb n="KR4h0160_WYG_073-38a"/>
　　寄東宫二首<lb/>
艱危勤扈從俯仰盡周旋小試屠龍技翻成抱虎眠脱<lb/>
鈎魚縱壑漏網鳥沖天萬事從今始灰心未死前<lb/>
十年陪顧問一旦決安危自合成功去應慚見<hi>一作識</hi>事<lb/>
遲長城徒<hi>一作何</hi>自壊孤注莫相疑辟穀求仙者髙名<hi>一作</hi>
<hi>眀</hi>百世師<lb/>
　　初科知貢舉<lb/>
百年場屋事初行一夕文星聚帝京豹管敢窺天下士<lb/>
<pb n="KR4h0160_WYG_073-38b"/>
龍<hi>一作鼇</hi>頭誰占日邊名寛容極口論時事衣被終身荷<lb/>
聖情願得真儒佐眀主白頭應不負平生<lb/>
　<hi>按此詩為延祐二年春始設科㑹試韓公知貢舉而作也太宗即位之二年戊戌開舉選特詔宣徳課税</hi>
　<hi>使劉公用之試諸道進士則元朝科舉之設已兆于此後七十餘年皇慶癸丑冬十一月詔曰其以皇慶</hi>
　<hi>三年八月天下郡縣興其賢者能者充賦有司眀年二月㑹試京師中選者朕将親覽焉是時韓公為平</hi>
　<hi>章實主其議許中丞有壬序秋谷文集曰貢舉倡于草昧條于至元議于大徳沮尼百端而始成于延祐</hi>
　<hi>亦戛戛乎其難哉今讀此詩可以想見韓公為國求賢之苦心矣</hi>
　　金陵懐古<lb/>
<pb n="KR4h0160_WYG_073-39a"/>
西風聒耳過黄蘆萬水東流草樹枯蟾闕<hi>一作窟</hi>一年秋<lb/>
色逺<hi>一作近</hi>鵲橋萬里客心孤青山故國新豐市<hi>一作樹</hi>芳<lb/>
草王孫舊酒壚壯志未磨天地濶劒光耿耿<hi>一作夜夜</hi>照江<lb/>
湖<lb/>
　　喜雨<lb/>
誰調元氣入淋漓枯槁囘生只片時依舊野雲無處著<lb/>
髙天濶地任風披<lb/>
　　舟中作<lb/>
<pb n="KR4h0160_WYG_073-39b"/>
石激灘聲纜釣船夜寒人對白鷗眠江風吹盡浮雲片<lb/>
南北東西總是天<lb/>
　　在朝思鄉<lb/>
西望家山咫尺間白頭多病不知還中書三入成何事<lb/>
畫裏相看亦厚顔<lb/>
　　遷𦵏畢還朝<lb/>
緑暗丘園已暮春還山堂上㑹鄉隣眀朝却上燕南道<lb/>
依舊征衫滿路塵<lb/>
<pb n="KR4h0160_WYG_073-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_073-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選二集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻十三</head>
    <p>
<pb n="KR4h0160_WYG_107-1a"/>
欽定四庫全書<lb/>
　元詩選三集巻十三　　　庶吉士顧嗣立編<lb/>
　　匊溜生周砥<lb/>
　　　砥字履道號匊溜生又號東臯生吳人幼家<lb/>
　　　徙無錫居市上未嘗與羣兒戲自知弄筆硯<lb/>
　　　至十四五嵗擇從文學髙等遊俄而才思大<lb/>
　　　進舉州皆驚遊吳門士大夫名能文章者莫<lb/>
　　　不希得砥一先詣為已増價至弱冠尤盛於詩<lb/>
<pb n="KR4h0160_WYG_107-1b"/>
　　　每東西浙燕享四方餞集作者動三數十篇砥<lb/>
　　　常巻中迥出其詩幽麗豪浪無所不有為小楷<lb/>
　　　行草略備諸家體溢而為畫寓篆籀法人罕得<lb/>
　　　之至正間與馬治孝常俱主義興周氏家周氏<lb/>
　　　好學有賢行為屋澗東西以館之置茶具酒杯<lb/>
　　　屬其子弟從之遊窮陽羡溪山之勝因合前後<lb/>
　　　所作為荆南倡和詩義興多富人與治厚善者<lb/>
　　　咸治酒為具召砥砥心惡之一日貽書别治夜<lb/>
<pb n="KR4h0160_WYG_107-2a"/>
　　　半遁去歸吳復與髙啟季迪徐賁幼文結社已<lb/>
　　　而張氏據吳從軍㑹稽殁於兵幼文題荆南倡<lb/>
　　　和集云此帙乃履道親筆季迪所藏者季迪序<lb/>
　　　而屬其鄉人吕志學收之洪武丁巳余在河南<lb/>
　　　孝常持此帙來見蓋吕所歸也李應楨題集後<lb/>
　　　云無錫别有一周砥官廣西桂林靈川縣典史<lb/>
　　　非此所謂字履道者因讀是詩漫書之俾有攷<lb/>
　　　焉<lb/>
<pb n="KR4h0160_WYG_107-2b"/>
　　過任彦升釣臺<lb/>
雪樹參差短寒山迢遞明春流釣臺没殘照夕嵐輕萬<lb/>
化同澌盡孤名似水清誰悲范僕射千載見交情<lb/>
　　出西澗過龍巖途中瞻眺<lb/>
適意窮山水覽物眷時候蘭薄迷煙孕桐林仰雲逗却<lb/>
立駐幽躅前臨縱遐覯谷鳴始嚶嚶川響復瀏瀏衝飇<lb/>
激髙竹晴曦豔寒溜崖複翠羽戢石觸金鱗皺妙合理<lb/>
無遺心怡興難究逼仄縁石磴岧嶤陟雲構豈唯廬霍<lb/>
<pb n="KR4h0160_WYG_107-3a"/>
期攬此嵓㟧秀素履非行險逸想仍冒詬遥遥此中情<lb/>
庶以謝紛揉<lb/>
　　賦得晚晴送禪師<lb/>
浮雲暮初霽空宇湛然清復念還山客遲遲南澗行新<lb/>
禽響叢木殘照入孤城即此閒來徃方紆塵外情<lb/>
　　對新柳<lb/>
纔弄新春色已有縈愁意欲倚不成眠待扶還似醉疎<lb/>
雨飄枝溼暮雀銜花墜脈脈獨含情故園那得至<lb/>
<pb n="KR4h0160_WYG_107-3b"/>
　　送梁生<lb/>
荷衣不掩體客路暗傷春誰是憐貧者金陵有主人<lb/>
　　遊龍巖三洞之間酬馬孝常<lb/>
商巖紫芝久不采淮南丹書竟安在仙人勸我三洞遊<lb/>
身如騎龍倒東海海氣茫茫雲霧迴白波捲雪連山來<lb/>
雙童手弄海底日紅光一道金蓮開瑶草緑可折瓊樹<lb/>
花冥冥昔人煉丹丹竈在錦苔繡石光青熒雷行半空<lb/>
中逢逢擊天鼓玉女鸞笙時下來前頭四足神魚舞醉<lb/>
<pb n="KR4h0160_WYG_107-4a"/>
拂珊瑚鞭玉虎我欲因之窮洞府閒訪八公五雲裏為<lb/>
説蒼生受辛苦不然飛出西華顛太極總仙之洞天安<lb/>
得周迴更二千直與龍巖之洞相鉤連蓮花峯上重攜<lb/>
手笑攬霞觴窺八埏<lb/>
　　春寒慰瓶中杏花<lb/>
銀瓶春靜竹風來愁向花前把一杯不得幽人相伴住<lb/>
西園雨裏亦須開<lb/>
　　聞笛聲送任掾<lb/>
<pb n="KR4h0160_WYG_107-4b"/>
春水緑波生柳塘横吹掩抑復悠揚今朝送别已惆悵<lb/>
前時渡江猶斷腸<lb/>
　　經杜樊川水榭故基<lb/>
落花風裏酒旗揺水榭無人春寂寥何許長亭七十五<lb/>
野鶯煙樹緑迢迢<lb/>
　　贈昶公<lb/>
我本匡廬種蓮者奄忽飄零塵網中衣食坐為妻子累<lb/>
文章翻笑古人同酒醒瀑布千巖雨恨滿江波一笛風<lb/>
<pb n="KR4h0160_WYG_107-5a"/>
閒共山僧語終日揮絃送目歎飛鴻<lb/>
　　懷玉山子<lb/>
伊昔延清賞玉山仙子家風吟蘿磴月雲卧雪巖花海<lb/>
鶴西飛逺吳門東望賖相思似春草煙雨滿天涯<lb/>
　　戲和呈孝常<lb/>
澗房松竹靜煙霏徑裏蒼苔行迹稀相與尋君遂初賦<lb/>
江花欲落换春衣<lb/>
　　登西岡望龍池諸峯贈馬二山人<lb/>
<pb n="KR4h0160_WYG_107-5b"/>
登臨不涉險緩步情始暢振衣西岡頭矯首一長望朝<lb/>
陽匿光彩宿霧猶隱嶂山靈忽不靳連峯洶波浪何許<lb/>
芙蓉青龍池半天上銅官從中起磅礴氣逾壯迴風過<lb/>
林莽草木皆振蕩青錦十萬繒鈿車五千兩山人地志<lb/>
熟指顧名所向窮歴吾豈能髙情倚疎放平生煙霞志<lb/>
配此丘壑尚思欲逃喧卑結茅計非曠縁知兵革後已<lb/>
恐淳朴喪蕭條采芝意臨流重惆悵<lb/>
　　晏起一首<lb/>
<pb n="KR4h0160_WYG_107-6a"/>
晏起望南郭依微見逺岑疏花消夜雨嗁鶯罷秋林偶<lb/>
有適道意本無遺世心不能勤四體聊用冩瑶琴<lb/>
　　夜坐懷孝常<lb/>
待月下石壁罷琴竹間亭坐絶百蟲響旅懷纔夜寧天<lb/>
髙玉露瀉草木流晶熒四山湛秋色萬物無隱形風蟬<lb/>
抱葉落雪鵠迎雲停此時西澗人柴門久已扃誰同展<lb/>
清㑹念此風泠泠世難避空谷憂思同醉醒偶適不為<lb/>
貴人生易漂零茫茫河漢流熒惑光衆星干戈未衰息<lb/>
<pb n="KR4h0160_WYG_107-6b"/>
前途杳冥冥嵗晏有結託東去浮滄溟<lb/>
　　寳粹二上人值雨留宿西澗草堂明日賦此以贈<lb/>
蕭條黄葉山中寺回首松蘿滿夕曛丈錫遽行三十里<lb/>
一風相送兩孤雲竹堂聴雨驚秋晚木榻留燈語夜分<lb/>
在昔山林憂患等應修白業益精勤<lb/>
　　過西澗<lb/>
放鶴白石上曳履青林間近竹門自掩采樵人未還草<lb/>
生西澗雨雲斂南湖山遊咏以終日相依道者閒<lb/>
<pb n="KR4h0160_WYG_107-7a"/>
　　雨中一首<lb/>
凄凉懷故舊寂寞卧丘園溪冷風蒲折林髙雨竹喧漁<lb/>
人留野渡田犬吠衡門無限清秋意何從製一言<lb/>
　　西池夜坐聽風竹<lb/>
泠泠不能休瑟瑟還復輟宫商發金奏波濤滿林樾聞<lb/>
性無合離聲塵自生滅適觀喧中靜坐對牕間月<lb/>
　　秋思次韻孝常七首<hi>録四</hi>
白下門西江水濵寒煙衰草卧麒麟當時談笑塵沙靜<lb/>
<pb n="KR4h0160_WYG_107-7b"/>
誰是東山折屐人<lb/>
金鼓連山震不休旌旗獵獵楚江秋猶喜雲屯三十萬<lb/>
賢王自古鎮揚州<lb/>
雙眉一夜颯秋霜望斷南天北鴈翔何許髙樓吹玉笛<lb/>
傷心不忍獨銜觴<lb/>
何日春還槁朽蘇與君長嘯出長途鑑湖三月花如錦<lb/>
越絶名山天下無<lb/>
　　桃溪泛舟尋方厓士𤣥<lb/>
<pb n="KR4h0160_WYG_107-8a"/>
放舟千山裏嵐氣滿晴川歌辭理白雪水禽栖緑煙蒼<lb/>
蒼野陰變蕭蕭風景妍尋僧轉回塘望雲極遥天萬事<lb/>
寧有素一行忻偶然<lb/>
　　不遇<lb/>
君去亦何速我來自空還白雲悠悠者不染去來間惆<lb/>
悵西飛日茫然唯四山<lb/>
　　讀書<lb/>
讀書易為感時節已徂秋行遊固可適嵗月懼不留髙<lb/>
<pb n="KR4h0160_WYG_107-8b"/>
齋曠而寂人務罕相酬千載事了了寧不慕前修道在<lb/>
無今古天運每周流萬理由我具消揺極冥搜為樂不<lb/>
在兹况復儲怨尤予本楚狂士意氣邁九州偶然似有<lb/>
契持身寓林丘萬鍾非所辭一毫非所求<lb/>
　　陪方厓士𤣥自桃溪看山至西岡<lb/>
冉冉嵗云暮凄凄霜露繁良遊豈易得賤子亦攀援流<lb/>
飇吹我衣植杖登髙原平郊羅逺岫鸒斯鳴荒園路迥<lb/>
蒼檜立巖髙白雲屯寒日無留光落葉辭本根萬化倏<lb/>
<pb n="KR4h0160_WYG_107-9a"/>
榮悴一息異朝昏逝者已如斯人生豈恒存人生㑹有<lb/>
盡親友義在敦營營諒何為撥棄不復言<lb/>
　　孝常西齋守嵗讀王臨川除夜寄舍弟詩愛其詞<lb/>
　　　致清逺因用其韻各賦一首<lb/>
殘雪半牕春意動餘香一榻夜忘眠燈前對酒須今夕<lb/>
客裏題詩尚舊年風竹蕭蕭還自語寒梅的的竟誰憐<lb/>
知君賸有滄浪趣待得秋風上釣船<lb/>
　　元日試目二首<lb/>
<pb n="KR4h0160_WYG_107-9b"/>
金鴨香猶吐風簾影自飄輕冰生硯沼餘雪綴寒條茅<lb/>
屋行堪賦山雲坐可招且無軒冕意隨分樂漁樵<lb/>
萼緑花開未春醪已滿缸不須嗟徃事且復醉幽牕采<lb/>
筆雲千朶青霄鶴一雙平生江海興漸覺片心降<lb/>
　　竹箘<lb/>
竹逕拾朝箘中林露瀼瀼宛轉童豎歌頃刻易滿筐粲<lb/>
然丹砂質攜下白雲鄉眄睞意忻喜執爨屬初嘗溉鬵<lb/>
沃靈液登俎逹馨香腊毒懼厚味餐霞秘仙方得此與<lb/>
<pb n="KR4h0160_WYG_107-10a"/>
蔬筍蕭然侑一觴含和適勝韻茹美貴清凉孰謂可樂<lb/>
飢庶亦潔中腸非但紫芝曲願繼採薇章<lb/>
　　芍藥寄周山人酬孝常<lb/>
雨牎寥落誦君詩芍藥西園寄一枝那復舊遊春未晚<lb/>
長洲苑裏欲開時<lb/>
　　遇鄉人<lb/>
東望吳門愁路澁暮帆春雨欲歸遲朝來為説煙塵静<lb/>
不遇鄉人那得知<lb/>
<pb n="KR4h0160_WYG_107-10b"/>
　　對雨懷竹素園<lb/>
幾迴竹素園中醉那復題詩共繞闌花落碧梧金井冷<lb/>
去年風雨别尤難<lb/>
　　西澗讌集得體字<lb/>
永日池館閟翳然此林水夏緑繞澗榮夕嵐當户起飛<lb/>
鳥翔深竹游魚在清沚覽物契真賞開筵進芳醴賔朋<lb/>
咏大雅絲竹含流徵意適神自曠交親情益喜凱風垂<lb/>
南沐頽景汎西委嘉㑹恒難得世紛方未已凡此賢逹<lb/>
<pb n="KR4h0160_WYG_107-11a"/>
人希當慎玉體<lb/>
　　五月廿日雨中飲南樓<lb/>
何許開樽散旅愁疏簾冰簟水南樓天邊逺岫一黄鵠<lb/>
雨裏垂楊雙白鷗閒對故人思故國不堪歸夢阻歸舟<lb/>
東行未見煙塵靜腸斷髙堂鶴髮秋<lb/>
　　雨後<lb/>
竹堂東偏之草亭澗水繞榻風泠泠碧梧鶯語嬌似醉<lb/>
玉瓶荷花愁欲醒可憐光景易流轉無奈蹤跡尚飄零<lb/>
<pb n="KR4h0160_WYG_107-11b"/>
瑶琴一彈為君掩日暮髙山雲杳㝠<lb/>
　　張公洞<lb/>
儵忽鑿混沌兹事豈其餘不知幾何年云古仙人居嗟<lb/>
我至此為之躊躇洞天諸宫窅兮黑試命烈火燭空虛<lb/>
森森怪石相對立如口欲語手欲抾前有紫翠房白雲<lb/>
閟丹書鷹揚燕舞化為石芝田乆矣不復鉏可憐仙人<lb/>
常恍惚雖欲相從已超越昆侖閬風吁太髙時亦幽潛<lb/>
到巖窟青泥爛爛浮土潤緑髓涓涓映山骨吾聞仙人<lb/>
<pb n="KR4h0160_WYG_107-12a"/>
不食而長生何得有此鹽米之空名豈伊徃來直戲耳<lb/>
簸弄物化令人驚頗疑壺公壺樓閣中崢嶸摩尼珠光<lb/>
帶青色千竒百怪誰所營須臾眼暗燭欲盡惟以拄杖<lb/>
相敲鏗松風漻漻呼我出耳中微吟白玉笙竦身欲上<lb/>
不可登綆引魚貫相支撐歸來此境若夢寐俛仰宇宙<lb/>
惟清明<lb/>
　　望頤山<lb/>
曽著頤山屐穿雲古洞歸松浮仙嶠日花落女蘿衣翠<lb/>
<pb n="KR4h0160_WYG_107-12b"/>
壑晴蜺飲丹房玉燕飛煙塵此時路長望一歔欷<lb/>
　　至銅官最髙處<lb/>
丹崖翠壁半空浮秋盡銅官思一遊何限吳天白雲裏<lb/>
心隨飛鴈到長洲<lb/>
　　絶句五首<lb/>
朝朝感霜露昔昔夢鄉關何以慰親念空悲行路難<lb/>
東城三百里南鴈一封書整待今晨發秋風吹敝廬<lb/>
失身紅塵裏世路轉愁深不汲寒泉井何由清我心<lb/>
<pb n="KR4h0160_WYG_107-13a"/>
朝露塗埜草顔色暫輝光不知秋節去朝露變為霜<lb/>
操弧力不任彈琴知者稀白駒空谷裏吾道此焉依<lb/>
　　周將軍祠<lb/>
誰勸臨行以母辭當年苦戰後人悲祇應陽羡溪頭月<lb/>
曽見將軍射虎時<lb/>
　　孝常移居南樓<lb/>
髙樓俯石瀨野亭連竹園中有林栖子逍遥味道言因<lb/>
山以崇徳觀水欲知源非但相從屢願一寫喧煩<lb/>
<pb n="KR4h0160_WYG_107-13b"/>
　　因昶公歸簡王二秀才次韻孝常<lb/>
千巖春靜一僧歸相送空林夕景微茶具等閒抛石閣<lb/>
釣竿行已卧苔磯草生南浦牽詩夢漚下輕波識道機<lb/>
若見王喬因借問雙鳬何日向南飛<lb/>
　　官軍後還西澗草堂<lb/>
丈夫志四海立身自有餘安能事一室遂欲遊空虛嘉<lb/>
遯蓋貞吉聖人不予愚况當艱難際行止豈敢迂若為<lb/>
動干戈爰及此林閭風氣混六合理難靜一隅奔走固<lb/>
<pb n="KR4h0160_WYG_107-14a"/>
不恤鄰里誰安居所恤罔悔吝類為時所驅出門已憂<lb/>
勞入門復歡娛一欣朋徒合再喜景物殊緑竹灑秋色<lb/>
疏花耀前除開軒坐林杪更取琴與書西山澹相對落<lb/>
日號驚烏忍聞濮陽血草木漬模糊殺戮本羣盗哀矜<lb/>
為無辜三歎觀化初人生亦須臾<lb/>
　　雨後偶題<lb/>
詩酒尚堪忘世慮陶然且復咏閒居園林幾日清秋好<lb/>
風雨一番黄落初翳翳荒邨煙景寂迢迢虛閣暮鐘疎<lb/>
<pb n="KR4h0160_WYG_107-14b"/>
經時不得故鄉信誰道鴈來能寄書<lb/>
　　食茯苓粥<lb/>
荷钁穿雲得茯苓作糜從此謝膻腥齋㕑自啟添松火<lb/>
香韻初浮滿竹庭時憶紫芝歌舊曲尚尋黄獨制頹齡<lb/>
今晨暫輟青精飯與潔方壇咏玉經<lb/>
　　縱筆一首<lb/>
數卷楞伽一縷香門前塵土浩茫茫何人尚覔安心法<lb/>
此處真堪選佛場寒月流為千嶂雪晩風驚散一林黄<lb/>
<pb n="KR4h0160_WYG_107-15a"/>
可憐結習消除盡筆舌紛紛故未忘<lb/>
　　與孝常登善權<hi>以下見荆南集附録</hi>
馬公才力世希有金石千章喧衆口登髙覽古心不極<lb/>
嗟我何人敢為偶龍巖蒼蒼逼星斗擘華親逢巨靈手<lb/>
坐看中斷兩崖立百折飛湍怒蛟吼石房空中多怪竒<lb/>
意象物物神龍守虹光忽墜金畢逋把光照遍青珊瑚<lb/>
海濤驚翻屹不動仙樂嘈嘈聴有無憶昔回舟洞庭野<lb/>
七十二峯奔萬馬躡雲丹梯不可望俯仰鳶魚相上下<lb/>
<pb n="KR4h0160_WYG_107-15b"/>
請君歌詩歌大雅絶壁搴蘿與君寫<lb/>
　　遊張公洞<lb/>
放船偶入清溪來千峯擁翠花亂開春風吹散碧雲影<lb/>
洞門正對燒香臺神仙之府此第一何必採藥登天台<lb/>
虛靈外發草木秀富貴内積金銀堆鬱然亦自有龍虎<lb/>
欲入但恐生風雷山頭無人賣松火持燭下照何疑猜<lb/>
步穿玲瓏驚幻化錦屏丹竈封青苔滴衣石髓寒透骨<lb/>
使人不覺忘塵埃張公萬古渺何許隔凡流水空縈迴<lb/>
<pb n="KR4h0160_WYG_107-16a"/>
公能再騎黄鵠出與吾同去遊蓬萊<lb/>
　　留别孝常<lb/>
楓林寂寂水邊邨鴈子嗁時歸故園舟楫暫移秋色裏<lb/>
郡城遥望夕嵐昏情知逺道難離别心喜髙堂得凊温<lb/>
草閣無為掩扉卧新詩還待故人言<lb/>
　　憶孝常<lb/>
山館荆南共苦吟每於何處更關心樽移曲澗花千樹<lb/>
門掩疎燈雪一林誰與情親踰骨月自憐年邁惜光陰<lb/>
<pb n="KR4h0160_WYG_107-16b"/>
孤城目盡雲千里惟有凄凉易滿襟<lb/>
　　聞馬孝常在靈巖欲與周士行徒步往候信恐未<lb/>
　　　真<lb/>
馬卿一别四經春裋褐蕭蕭入夢頻聞道東來猶未見<lb/>
每因西望轉傷神鬢絲禪榻風流在竹色茶煙夏景新<lb/>
何惜靈巖與徒步尚疑消息未應真<lb/>
　　晩經青祁渰懷馬孝常<lb/>
青祁適舉棹緑芷滿芳洲亂山昏漸匿平湖晴不流故<lb/>
<pb n="KR4h0160_WYG_107-17a"/>
人乆去國此處曽同舟煙塵西北路望斷意難休<lb/>
　　懷荆南山中<lb/>
幽意不自愜懷山耿予胷荆南美春物雲錦千萬重緑<lb/>
縟錯衆卉青峭羅羣峯雷鳴兩崖擘日出萬象供靈響<lb/>
落空谷凝陰祕幽蹤石泄寒瀨碧花炫晨露濃窺蘿駭<lb/>
猿烏涉澗趨虯龍真境窈難狀髙情夙所鍾時邁迹逾<lb/>
爽神馳體焉從喧呶非予樂索寞適子逢空室暫淹泊<lb/>
諷詠聊從容<lb/>
<pb n="KR4h0160_WYG_107-17b"/>
　　庚寅嵗秋九月余邀張習之吕志學枉過雲丘志<lb/>
　　　學過期不至獨與習之觴于紫霞丹房醉後因<lb/>
　　　紀其事<hi>以下俱徙玉山雅集名勝集諸選本録入</hi>
𤣥宫雲氣暖玉瓶春酒香亂山碧霞裏錦幛相低昂青<lb/>
童奏仙歌半空鸞鵠翔飄飄興方逸奕奕思何長便呼<lb/>
張仲蔚爾來共銜觴吕生褒衣人置之亦何妨謔浪古<lb/>
松下攲傾琪樹傍惟兹遂真性誰復笑楚狂嵩髙兩道<lb/>
士亦來與徜徉勸我餐金波遺以辟穀方於時政酣暢<lb/>
<pb n="KR4h0160_WYG_107-18a"/>
仰觀天茫茫不暇譚𤣥理邀之入醉鄉<lb/>
　　寫懷寄吳下一二知已<lb/>
朔風吹庭樹寒雨集楊園此時懷故舊悽愴不可言憶<lb/>
向吳門道挾書訪遺老兩公即相知把袂日傾倒别來<lb/>
今幾齡白日不留停五見枇杷樹開花拂草亭相思亂<lb/>
心緒揺揺無定處飄若天上雲隨風忽東去知君卧紫<lb/>
煙清真如晉賢手持玉麈尾相對談重𤣥我若不得志<lb/>
巖居非本意寳匣劒空鳴金尊日長醉吐氣如長虹古<lb/>
<pb n="KR4h0160_WYG_107-18b"/>
人敢追蹤子雲天禄閣宋玉蘭臺宫奈何出門去荆棘<lb/>
滿中路當伺天<hi>闕</hi>　騎龍躍雲霧君非知我深何能説<lb/>
胷襟聊兹寫情素非為莊舄吟<lb/>
　　擬古十首<lb/>
迢迢逺别離相去幾萬里月照魯陽關風吹漢江水宵<lb/>
夢不可託路迷復中止登山還有屐涉水亦有舟我心<lb/>
如懸旌揺揺獨亡休常恐瑶華落春風不能留豈君弗<lb/>
識察故此長悠悠安得白鸚鵡銜書東海頭<lb/>
<pb n="KR4h0160_WYG_107-19a"/>
翠管鳴春暉瑶筝弄秋月孤鸞忽驚飛哀吟中夜發鄭<lb/>
衛乆足貴正始誰復陳若無琴與瑟寧知古風淳<lb/>
南國有佳人蛾眉豔清秋夫容含玉露不足比嬌羞明<lb/>
月照裳衣清霜肅衾裯因此貞潔性宜為君子逑置之<lb/>
昭陽殿飛燕焉足侔<lb/>
别君能幾時秋葉忽辭柯蠨蛸已在户流螢亦渡河感<lb/>
物抱悁結容華恐蹉跎黄鵠飛青雲游魚潛緑波豈不<lb/>
懷契濶慰此離恨多明月照機杼不織鴛鴦羅<lb/>
<pb n="KR4h0160_WYG_107-19b"/>
風吹原上樹緑葉如春煙枝條既繁茂根底亦以堅如<lb/>
何兄及弟骨月自相懸漢謡一尺布民歌上留田遐心<lb/>
賦脊令我心已悽然緬彼夷與齊千古稱聖賢<lb/>
殽黽無虎迹潁川有鳯音朅來千載後此風遂冥沉騶<lb/>
虞固仁獸虺蜴亦何心不念君子懷暴物良以深浮雲<lb/>
西北來望之如作霖隨風忽飄散汗漫不可尋嗟哉古<lb/>
人逺寂寞甘棠陰<lb/>
峨峨崑崙山秀色翠如埽白鶴銜瓊花飛入紅雲島仙<lb/>
<pb n="KR4h0160_WYG_107-20a"/>
人駕采鳯手弄金夫容青童玉節舞鸞笙半空中遺予<lb/>
紫金丹服之壽無窮相攜凌倒景去入蕊珠宫<lb/>
翡翠栖蘭苕鴛鴦上錦機物固各有類寸心獨何依春<lb/>
色來幾日海燕忽雙飛迎風不須入塵滿青樓扉<lb/>
漢宫起秋風美人感團扇褰帷坐遥夜含愁獨長歎桃<lb/>
李笑白白垂楊拂青絲既受春風榮芳菲同一時茍欲<lb/>
令偏瘁造化庸可欺願君心如日照物無恩私<lb/>
大運有興廢日月不停留君看姑蘇臺至今麋鹿遊漢<lb/>
<pb n="KR4h0160_WYG_107-20b"/>
家五侯宅富貴誰等儔白玉刻牕户黄金飾驊騮一朝<lb/>
天氣肅霜落五花裘風華不待晩露葉已驚秋所以賢<lb/>
逹士志不忘林丘功成身自退嘯歌常悠悠<lb/>
　　春草池緑波亭<lb/>
風漪結蘭汜澂緑汎沄沄似將楊柳絲織成縠紗紋浮<lb/>
影動疎箔新晴靄微雲春草夜來長萋萋綿夕曛謝公<lb/>
乆不作寄懷良以勤孰知後來者亦足與斯文<lb/>
　　讀書舍賦君子之所樂<lb/>
<pb n="KR4h0160_WYG_107-21a"/>
君子之所樂其樂且何如結廬在丘壑委懷在詩書肅<lb/>
肅整冠帶雍雍對唐虞披閲抱中黙諷咏博怡愉聖賢<lb/>
千萬言要之歸一途渙焉心解悟充然道敷腴孰云足<lb/>
自守覺可覺其餘舍前有修竹舍後有芙蕖掇蓮置俎<lb/>
豆清風當座隅倦來聊掩巻步出臨前除形氣既和順<lb/>
支體亦安舒不知老將至但爾惜居諸君子之所樂君<lb/>
子不我愚我歌適有㑹願言母淪胥<lb/>
　　可詩齋分韻得瑟字<lb/>
<pb n="KR4h0160_WYG_107-21b"/>
大雅何寥寥千載幾絶筆後來作者聖間代亦輩出小<lb/>
技何足言紛紛比如櫛逮我治世音昭然爛星日我登<lb/>
君子堂主人盛文物中筵列彛鼎四壁羅書帙置酒髙<lb/>
晏㑹衆賔時促膝髙談三百篇下筆無壅窒陶寫性情<lb/>
餘深入義理窟空山風雨鳴落葉秋瑟瑟主醉客亦醉<lb/>
卧于芝蘭室明日拂衣去長歌返蓬蓽<lb/>
　　吳越兩山亭<lb/>
兩山夾江水孤亭横翠微吳雲與越鳥千古不停飛風<lb/>
<pb n="KR4h0160_WYG_107-22a"/>
厓灑松瀑月壑舞羅衣王氣未消歇霸圖今是非長歌<lb/>
一杯酒埽席延清暉<lb/>
　　題徐良夫耕漁軒<lb/>
夙存邁往志結茅依山澤不辭沮溺勞更慕濠梁逸既<lb/>
耕亦以釣四體欣暫息新稼登場丘嘉魚薦晨夕蒸嘗<lb/>
無足患喜復留我客野田荒煙翳平湖澂景寂開檐睇<lb/>
孤雲窅然無遺迹緬惟髙世士何嘗異今昔識逹理自<lb/>
周情恬慮非易念子屬紛糾抗俗願有適束帶趨城府<lb/>
<pb n="KR4h0160_WYG_107-22b"/>
愧余尚促戚百年誠草草㑹當謝兹役<lb/>
　　對春雪<lb/>
瓊葉綴𤣥圃玉羽翔伊川翻霙九霄下呈芳二月前低<lb/>
徊隔簾翠玲瓏入綺錢欲消不自駐已斷復成連珠幃<lb/>
凝華潔花池舞影妍相思梁園暮曽賞洛城年<lb/>
　　尚朴齋<lb/>
言甘知有吝味㫖閑其多居恒屬念慮抱朴心靡他淳<lb/>
風返元化至體適平和意勝惟自然道存諒不磨營營<lb/>
<pb n="KR4h0160_WYG_107-23a"/>
彼澆俗機巧滋煩苛身偕百憂長奄忽其奈何<lb/>
　　風雨一首用髙季迪韻<lb/>
貧富不相值衰榮固有時行哉徒自速止尼未為遲﨑<lb/>
嶇千萬塗辛苦豈要辭風雨羣雞鳴壞屋起晨炊一日<lb/>
不解醉千古有遺悲如何屠釣人敢為帝者師<lb/>
　　題吾子行遺墨後<lb/>
立世守兹道毅然生死間奄去同其盡榮辱豈相關若<lb/>
人固可悲弔溺吾所艱蕭瑟見遺墨風雨慘容顔秦唐<lb/>
<pb n="KR4h0160_WYG_107-23b"/>
去我逺二李無時還世傳斯有在邈哉不可攀<lb/>
　　芸閣讌集得壑字<lb/>
休沐出自旦騰步非所樂偶兹芸閣賞得遂中林約朱<lb/>
輪交廣衢綺麗涉紛錯寧復知閒燕飛蘿散雲壑池魚<lb/>
可以觀幽蘭可以握金題耀緗帙粉墨間揮霍覽物千<lb/>
古上興謡契冥漠縱縱不復云悠悠付觴酌朋簪既已<lb/>
盍善戲不為虐志適孤興逺物遣萬慮薄於世本何資<lb/>
逍遥每恒若行矣空谷深撫心慙場藿<lb/>
<pb n="KR4h0160_WYG_107-24a"/>
　　贈葉秀才<lb/>
日暮登髙臺浮雲結逺陰樹木何䝉蘢野雀噪繁林驅<lb/>
車涉關塞岐路鬱且深借問子何之故鄉阻﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>曷不<lb/>
暫栖息蓬藿非所任隱憫<hi>闕</hi>不發威遲既前臨脆管促<lb/>
飛觴鵾絃奮逸音仗劒從此别秋風滿懷襟寡立步非<lb/>
窘薄遊志不沉策馬欲俱去我無當世心<lb/>
　　送張吳縣之官嘉定分題賦得洞庭山<lb/>
山擁洞庭翠雄蟠天下誇雲峯七十二面面是蓮華風<lb/>
<pb n="KR4h0160_WYG_107-24b"/>
吹峩眉月影落湖上沙洞天閟五室陽林耀丹葩粲粲<lb/>
黄金橘天寒霜已華採摘奉君别明發到天涯<lb/>
　　寄張習之四首<lb/>
數日陰雨復寒凝沙邊草閣非倦登梅花蕭條竹枝瘦<lb/>
大似不禁風雪凌<lb/>
枇把花開繞舍香竹枝披拂映滄浪舊雨故人不相遇<lb/>
亦可寄書來草堂<lb/>
空山寥寥獨抱琴時過谷口之雲林自從幽人采芝去<lb/>
<pb n="KR4h0160_WYG_107-25a"/>
不見鹿鳴雙磵陰<lb/>
夕陽在山雲在松松間石上憶相逢西林問訊屢有約<lb/>
且可㑹面得從容<lb/>
　　鳯笙篇贈紫霞道人<lb/>
鳯笙十三簧音響應天時自從軒轅調律後誰將弦管<lb/>
置之虞舜祠神人以和鳯凰來儀後來作者不復知頗<lb/>
聞仙人王子晉好作鳯鳴花下吹鳯鳴幾千載仙人吹<lb/>
笙至今在昆侖池頭看碧桃玉振金聲過東海過東海<lb/>
<pb n="KR4h0160_WYG_107-25b"/>
遊蓬瀛金霄㝠㝠鬱紫清空中嘹喨迴天聲三十六帝<lb/>
下雲軿中有綵女數百輩玉顔如花珠珮明手弄雲璈<lb/>
<hi>闕</hi>瑶瑟來相迎相迎向何許鳯笙鳴朝玉京<lb/>
　　送李生北上<lb/>
李生東吳人住在東吳市手持賈誼書去謁漢天子天<lb/>
子白玉闕虎豹守九關黄金爛初日照耀蓬萊山願為<lb/>
丹穴鳯飛入五雲間莫學襄陽孟夫子誦詩玉堂空放<lb/>
還勸爾一杯酒與爾作離别西風吹折楊柳枝八月燕<lb/>
<pb n="KR4h0160_WYG_107-26a"/>
山夜飛雪君當挂席大河去我還拂袖東山岑閉門自<lb/>
埽石上月緑蘿樹底彈鳴琴<lb/>
　　寄倪雲林<lb/>
魯連有志節蹈海不復還嚴陵不肯仕歸耕富春山兩<lb/>
公出處雖異代千古同髙天地間我識雲林子亦是隱<lb/>
者流一生傲岸輕王侯視彼富貴如雲浮鯨魚未化北<lb/>
溟水鳯鳥獨宿昆侖丘含光韜耀人所慕才華自可稱<lb/>
獨步手弄雲霞五色筆寫出相如大人賦雖無天子詔<lb/>
<pb n="KR4h0160_WYG_107-26b"/>
書徵不失前賢髙蹈名且須快意飲美酒醉拂石壇秋<lb/>
月明昨者相逢碧桃裏衣上春雲照溪水别君已是幾<lb/>
月來夫容忽然江上開知君此時卧煙島而我相思滿<lb/>
懷抱何當借騎茅君鶴共入𤣥都拾翠草胡獨商巖紫<lb/>
芝老<lb/>
　　題滄洲詩巻後<lb/>
騎鯨東海上豁然形神清仰看中天月逍遥吹玉笙凌<lb/>
晨歸返三山住銀闕珠宫渺煙霧東風吹亂碧桃花化<lb/>
<pb n="KR4h0160_WYG_107-27a"/>
作紅雲渡波去<lb/>
　　新郭<lb/>
汎舟越來溪水旁溪邊暮色何蒼蒼主人張筵揮羽觴<lb/>
吳姬唱歌聲抑揚船尾挑燈大魚出船頭洗<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>秋波凉<lb/>
夜如何其夜未央萬壑不起星煌煌酒闌客過别船去<lb/>
木葉蕭蕭下如雨船中醉卧忘西東睡覺猶聞夢中語<lb/>
此時月落天將曙隔屋雞啼欲起舞西風滿天鴻鴈聲<lb/>
瑟瑟菰蒲響秋渚<lb/>
<pb n="KR4h0160_WYG_107-27b"/>
　　長句一篇留别草堂主人并柬匡廬外史<lb/>
玉山草堂絶清妍畫圖書巻置兩邊長松落子當牎前<lb/>
鶴踏芝雲舞翩翩碧梧翠竹揺秋煙鳯凰一鳴三千年<lb/>
松谿石磴相周旋緑蘿飛花百尺懸草堂主人真晉賢<lb/>
手持麈尾談重𤣥傲睨萬象心炯然示我新詩三百篇<lb/>
瀑流倒瀉挂青天匡廬先生乃謫仙謔浪髙談驚四筵<lb/>
樂府不寫金花牋日日江頭浮酒船愛我草聖如張顛<lb/>
酣歌草堂屋西偏醉來狂歌舞躚躚共入芙蓉花底眠<lb/>
<pb n="KR4h0160_WYG_107-28a"/>
　　至正壬辰九月十二日過玉山草堂留别山中諸<lb/>
　　　公<lb/>
五陵豪英不足畏丹徒布衣那可輕萬事豈皆合天道<lb/>
偶然遇之亦成名我今困乏窮谷厎青雲之志何由平<lb/>
愁來飲酒一百杯拔劒髙歌淚如傾歌聲悲壯君試聞<lb/>
江漢茫茫氣欲呑附鳯騎龍豈難事屠狗膾牛何足論<lb/>
諸君古鄉舊知已㑹面那得無歡言平生心事難盡道<lb/>
且復痛飲花下樽明當大醉樓船上横吹玉笛過吳門<lb/>
<pb n="KR4h0160_WYG_107-28b"/>
　　送淮南蘇同僉赴鎮<lb/>
大江洪流若奔馬横截中天向東寫吳楚風煙浩蕩中<lb/>
海門赤日光相射上將氣呑雲夢澤猛士聲振長平瓦<lb/>
靈旗遥指濠泗間神戈暫駐狼山下萬民不擾農業興<lb/>
白叟黄童在田野文武之道惟張弛固識賢才天所授<lb/>
去年開閫今復來歡呼動地聲如雷願翻長江作霖雨<lb/>
沛澤何止沾枯荄我欽當時羊叔子峴山之碑傳未已<lb/>
清徳九世其在君緩帶輕裘自兹始<lb/>
<pb n="KR4h0160_WYG_107-29a"/>
　　放歌行贈宋君<hi>仲温辛丑</hi>
今日非昨日今年非去年天地不同老日月豈停旋寸<lb/>
心揺揺<hi>一作遥遥</hi>顔色改只似秋蓬與夏蓮柏梁賦詩不早<lb/>
上長楸走馬未得前閶闔九重虎豹守我欲上訴無因<lb/>
縁荆山泣玉徒自苦夷門抱關誰復賢寳劒芙蓉拂秋<lb/>
月髙歌對酒聲哽咽當時輕意千古事幽憤於今向誰<lb/>
雪蘭臺公子天下竒心膽豈是<hi>一作足</hi>他人知荆卿不荅<lb/>
魯句踐項羽肯<hi>一作豈</hi>顧齊安期東吳市上花漠漠相逢<lb/>
<pb n="KR4h0160_WYG_107-29b"/>
意氣傾山嶽笑説秦關百二重巻舒風雲不盈握一生<lb/>
不識平陽奴况是霍家馮子都明珠白璧等糞壤玉環<lb/>
翠袖皆蟲蛆甘心廓落事屠釣矯如游龍不可拘宋公<lb/>
子爾彈琴我放歌白晝苦短夜何多黄金臺髙幾千尺翳<lb/>
日浮雲奈爾<hi>一作若</hi>何<lb/>
　　題宫人行樂圖<lb/>
金宫游素女玉笛弄清暉月殿龍香度風簾翠影飛雲<lb/>
開移綵仗花落卷春衣莫買相如賦長門事已非<lb/>
<pb n="KR4h0160_WYG_107-30a"/>
　漁莊<lb/>
楊柳拂柴扃芙蓉落晩汀鷗眠沙觜白山近屋頭青樽<lb/>
酒何勞勸漁歌豈厭聽王維愛裴迪聨句不曽停<lb/>
　　送鄭同夫歸豫章分題百花洲<lb/>
洲上百花明春流日夜生祗看維客棹無復度霓旌落<lb/>
日山如舊東風鳥自鳴蕭條千古意離别暗傷情<lb/>
　　枇杷樹下懷葛石泉道士<lb/>
曬藥枇杷林秋陽滿山澤不知林間風吹花墮巾幘道<lb/>
<pb n="KR4h0160_WYG_107-30b"/>
心政散浪野性非頗僻不有孤桐琴何以寄逺客<lb/>
　　題倪雲林畫<lb/>
雲木蔽清野峨眉横素秋一雨過大壑百川㑹新流未<lb/>
能聞至道寧即歌逺遊嵗晏且歸去采芝南山幽<lb/>
　　夏日同强二秀才過鑑公山房因游仁壽精舍<lb/>
尋僧直到梵王家便汲山泉為煮茶阮籍從來無禮法<lb/>
湯休何用著袈裟醉眠石閣聽風樹步入松雲埽磵花<lb/>
與子歸時仍並轡蕭條墓道夕陽斜<lb/>
<pb n="KR4h0160_WYG_107-31a"/>
　　寄楊文可<lb/>
屋廬星散當山郭門前小溪相與通橘子壓樹千頭緑<lb/>
鯉魚跳波雙尾紅空梁寒月拱夜䑕傍壁燈火鳴秋蟲<lb/>
故人亦在他鄉住此時作客情思同<lb/>
　　寄周子羽<lb/>
乃翁天性唯真率縱酒狂歌老未休不是生前渾欲醉<lb/>
却縁客裏易為愁百年心緒留黄巻幾樹梅花共白頭<lb/>
昨過比鄰司馬氏阿戎譚論更風流<lb/>
<pb n="KR4h0160_WYG_107-31b"/>
　　春日<lb/>
空山寂寂行人稀岡頭落花如雨飛罷琴惆悵不能已<lb/>
故鄉寥落何當歸南去百粤羽書急北來三吳戎馬肥<lb/>
安得龍驤擁戰艦埽除俘冦揚國威<lb/>
　　送福上人遊江西<lb/>
西江江水漾明霞買得吳船泊晚沙春鳥銜花落經巻<lb/>
凉風吹月上袈裟廬山屹立千峯秀瀑布流傳一道斜<lb/>
愛爾心源絶清淨東林寺裏白蓮華<lb/>
<pb n="KR4h0160_WYG_107-32a"/>
　　題可意樓<lb/>
吳興山水稱竒絶愛汝樓居事事清花片拂雲飄几席<lb/>
湖光浮日動檐楹主人好學三冬足對客髙談一座傾<lb/>
樂事本來皆可意為君拈筆賦閒情<lb/>
　　玉山草堂<lb/>
憶汝草堂何許在辟疆園裏玉山陲方牀石鼎髙情逺<lb/>
細雨茶煙清晝遲鴻鴈來時曽㑹面枇把開後更題詩<lb/>
山中容易年華暮書史娛人總不知<lb/>
<pb n="KR4h0160_WYG_107-32b"/>
　　芝雲堂<lb/>
芝雲主人絶蕭散燕坐草堂門不扃古鼎隔簾香裊裊<lb/>
新篁拂几玉亭亭十年苦思耽詩巻三日清齋寫道經<lb/>
邀我醉眠書畫舫月明吹笛看雲汀<lb/>
　　次玉山遊寒泉登南峯有懷龍門雲臺<lb/>
秋波漠漠靜朝暉畫舫開筵興不違濁酒清歌香縹緲<lb/>
青山黄葉路依稀夜凉金鴈筝聲細雪滑銀盤鱸鱠肥<lb/>
顧我慙為塵俗累不能同載月中歸<lb/>
<pb n="KR4h0160_WYG_107-33a"/>
　　虎丘有作<lb/>
著屐登山寧憚勞樓臺重翫一周遭劒池下見蛟涎碧<lb/>
寳塔平臨鶴背髙窅渺吳封難極目凄凉霸業漫揮毫<lb/>
把杯别有踟蹰意不為西風歎二毛<lb/>
　　送趙一陽真士歸霅上<lb/>
渺渺晴湖白鷺飛青山迢遞夕嵐微閒操桂檝雲生腋<lb/>
欲采芙蓉露滿衣紫翠房深丹竈暖松杉秋靜鶴巢稀<lb/>
明年去覔封君逹應駕青牛説息機<lb/>
<pb n="KR4h0160_WYG_107-33b"/>
　　次韻介之夢山中<lb/>
松花金粉落春晴白鶴看棊如客行疎雨竹牕縁是夢<lb/>
隔林茶臼只聞聲繁華久困心何得澹泊相遭思亦清<lb/>
不有鹿門髙世志山中幾日道能成<lb/>
　　送李用和之常熟知州<hi>至正二十年</hi>
落日孤城近海邊川流九道直如絃朱幡到邑歌來暮<lb/>
玉帳論兵思去年楚水南迴多賈舶虞山西望少人煙<lb/>
從來惠化同甘雨還使殘民得灑然<lb/>
<pb n="KR4h0160_WYG_107-34a"/>
　　和遂昌鄭先生題大尹所藏唐人書經<lb/>
雪鬢龎眉咏玉經宛然南極老人星石壇帚拂青鸞尾<lb/>
煙閣衣飄白鶴翎寳氣虹光輝日角錦囊瑶軸閟雲扃<lb/>
道成騎鹿三山去瀛海茫茫萬仞青<lb/>
　　絶句四首奉荅惟寅髙士見贈<hi>録二</hi>
誰識元方趣髙居湖上山詩成不求賞獨詠兩松間<lb/>
列岫供秋色遥風散水文明當思舊隱歸棹一川雲<lb/>
　　漁莊欸歌二首<lb/>
<pb n="KR4h0160_WYG_107-34b"/>
傍水芙蓉未著霜看花酌酒坐漁莊花邊折得芭蕉葉<lb/>
醉寫新詞一兩行<lb/>
秋月團團照藥欄水邊簾幙晚多寒素娥不上青鸞去<lb/>
借得銀筝花裏彈<lb/>
　　發齊門次玉山韻<lb/>
西風洲上荻花明秋水船頭落鴈鳴誰抱琵琶凉月裏<lb/>
為君彈作斷腸聲<lb/>
　　觀音巖<lb/>
<pb n="KR4h0160_WYG_107-35a"/>
白鸚鵡小穿雲幕碧海波澄浸石扉一片巖前秋月影<lb/>
凉風吹上藕絲衣<lb/>
　　石湖<lb/>
煙中白鶴獨飛還相伴孤雲盡日閒落日放船湖水上<lb/>
一簾秋色看青山<lb/>
　　寫畫寄良夫<lb/>
山館風清白日凉硯池水滿墨花香青藤三尺清如玉<lb/>
閒寫喬松近石塘<lb/>
<pb n="KR4h0160_WYG_107-35b"/>
　　題雜畫二首<lb/>
離離江樹暗芳洲江上西風幾度秋别鵠未歸天又晚<lb/>
不勝清怨憶丹丘<lb/>
水闊天低欲盡頭柳花如雪暗歸舟平生解識滄洲趣<lb/>
何處飛來雙白鷗<lb/>
　　八月廿一日惟寅徵君踏雨過林館為留終日因<lb/>
　　　誦近賦絶句三首愛其詞致清婉輒走筆次韻<lb/>
　　　如左古道寥寞人以角逐聲利為務惟寅獨逍<lb/>
<pb n="KR4h0160_WYG_107-36a"/>
　　　遥恬淡之鄉時来<hi>闕</hi>之篇章翰墨之事豈易得也哉<lb/>
野花疎竹媚幽姿翡翠簾前雨散絲最愛陳琳詩句好<lb/>
玉盤春露捧金芝<lb/>
秋來長掩竹間扉過客誰能識道機慙愧廬山陳處士<lb/>
時來共葺薜蘿衣<lb/>
晚風吹雨過林廬柿葉楓紅手自書無限蕭條江海意<lb/>
一尊相對憶鱸魚<lb/>
　　王處士鑑<lb/>
<pb n="KR4h0160_WYG_107-36b"/>
　　　鑑字明卿真定安平人父瑁為吳縣尹鑑少侍<lb/>
　　　父宦居吳中介然自處長受學於虞文靖公集<lb/>
　　　喜唐人近體詩時有賦咏皆平實沈毅遊燕都<lb/>
　　　朝貴交章以茂才舉試侍儀司舍人鑑斂裳宵<lb/>
　　　遁隨父寓盤門隠居杜門二十餘年家貧無甔<lb/>
　　　石儲應門獨一老婢客過輒叩鄰家問酒酒至<lb/>
　　　對客劇飲談論不輟晚節益髙張士誠據吳獨<lb/>
　　　造廬訪之嘗語人曰明卿髙世士也吾之益友<lb/>
<pb n="KR4h0160_WYG_107-37a"/>
　　　至正丙午卒年七十三士誠令有司送葬恤其<lb/>
　　　家為買地横山葬焉<lb/>
　　喬宜中邀看杏花并再和宜中劉禹疇韻<lb/>
朱闌曲徑春光好一樹杏花開獨早枝頭無處著風流<lb/>
時有幽香暗相惱畫堂簾影畫婆娑佇看嬌姿紅映縞<lb/>
芳心欲吐半含羞脈脈春愁倩誰埽飛來翠鳥更多情<lb/>
斜立花枝如畫槀主人留客客盡歡暢飲髙歌各傾倒<lb/>
明朝迴首緑隂濃惆悵殘紅藉芳草<lb/>
<pb n="KR4h0160_WYG_107-37b"/>
江南二月風光好為惜花枝春起早窗前曉露濕臙脂<lb/>
無限嬌羞使人惱欲開未開開更妍半醉佳人衣輕縞<lb/>
年年消息雨聲中數㸃落紅和眼埽客來終日隔簾看<lb/>
棋罷酒闌詩上槀情懷不似少年時白髮對花嗟潦倒<lb/>
明朝相約抱琴來重嗅餘香步庭草<lb/>
當時共説梁園好過眼繁華消歇早青城有恨不可雪<lb/>
酒酣按劒生煩惱東風回首花滿城桃李紛紛紅間縞<lb/>
一枝嬌小獨堪憐翠葉纖纖眉半埽徐熙巧思妙絶倫<lb/>
<pb n="KR4h0160_WYG_107-38a"/>
畫出生紅留舊槀相期看花花已飄為惜春光拚醉倒<lb/>
酒醒不忍蹋殘紅坐看佳人閒鬭草<lb/>
　　送趙季文之湖州<lb/>
東風官栁緑生煙江上飛花送客船人醉離亭金鑿落<lb/>
馬嘶芳草錦鞍韀清溪繞屋渾如畫白酒盈尊不論錢<lb/>
遥想政成多暇日好詩隨意入新編<lb/>
　　曲江春望<lb/>
檐牙隠隠出層霄飛閣連楹涌翠濤花夾御城紅霧重<lb/>
<pb n="KR4h0160_WYG_107-38b"/>
春移仙仗綵雲髙天家日月無私照聖世山河不動揺<lb/>
正是太平文物盛玉笙金筦進蒲萄<lb/>
　　發東倉呈伯京<lb/>
空江五月湖水生揺揺一舸隨潮行蘆花旋風作雪舞<lb/>
水氣上天侵月明白髮不禁遊子興青山忽<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>異鄉情<lb/>
天涯淪落何多幸賴有故人如弟兄<lb/>
　　呈張貞居<lb/>
句曲山人毛髮古蒼龍為劒羽衣輕道髙不入方士格<lb/>
<pb n="KR4h0160_WYG_107-39a"/>
海内惟聞外史名石菌依稀丹氣動玉壺瀲灧紫文生<lb/>
孤山祠與樓居近應傍梅花領鶴行<lb/>
　　春日草堂奎章照磨林彦廣惠酒二首<lb/>
江南三月春始足桃花杏花參差開溪雲入屋夜生雨<lb/>
山瀑近牀晴殷雷讀書弔古有何益行道濟時無此才<lb/>
多謝奎章老文伯時時攜酒草堂來<lb/>
柴門不起整十日溪上春風來更遲庭松自覺相忘我<lb/>
野花不知開向誰㑹須醅酒致元亮祗用抱琴懷子期<lb/>
<pb n="KR4h0160_WYG_107-39b"/>
所喜樊山古心在相逢時許草堂資<lb/>
　　寫懷一章示良夫<lb/>
静坐沈吟亦可憐棲遲不出動經年持杯每憶陶元亮<lb/>
覔句深慚孟浩然落日墻隂捐腐䑕秋風木末下飢鳶<lb/>
何時結屋晴湖上緑樹柴門繫釣船<lb/>
　　題梅二首<lb/>
玉妃步步影毿毿燕罷瑶池酒正酣夜半不知風露冷<lb/>
夢隨春雨過江南<hi>右紅梅</hi>
<pb n="KR4h0160_WYG_107-40a"/>
湖上無書問老逋氷霜巖壑耐清孤入更月上天全白<lb/>
轉首春風是畫圖<hi>右白描梅</hi>
　　鐵牛翁何景福<lb/>
　　　景福字介夫睦之淳安人宋大理寺大卿夢桂<lb/>
　　　族孫常以任重致逺自期故自號曰鐵牛子以<lb/>
　　　所遇非其時累辟不赴晚年避地武林兵定後<lb/>
　　　始歸鄉里詩酒自娛以終其身有鐵牛翁詩一<lb/>
　　　巻多所散失卒後十餘年從孫如晦為集其遺<lb/>
<pb n="KR4h0160_WYG_107-40b"/>
　　　槀傳于家嘗因乩仙降筆自作序有死猶不死<lb/>
　　　千載猶一日幽冥中不勝欣喜之語介夫詩甚<lb/>
　　　竒偉其詠栁絮云繡牀漸覺香毬滿魚艇初疑<lb/>
　　　雪片多極體物之妙他如龍吟五夜霜飛瓦鼉<lb/>
　　　吼三更月滿城青山自此詩名重采石如今酒<lb/>
　　　價低荒祠晝掩無人到苦木叢中春鳥啼風景<lb/>
　　　不殊豪傑盡新亭誰復淚沾衣亦錚錚皎皎者<lb/>
　　　睦州詩派論之如此<lb/>
<pb n="KR4h0160_WYG_107-41a"/>
　　山水閣為黄子乆題<lb/>
石齒粼粼水雲衣齾齾山天風吹客夢何日抹魚頒<lb/>
　　水石陳太初賦<lb/>
石潤非經雨林空豈借秋詩成清不禁髣髴到滄洲<lb/>
　　惜花<lb/>
黄金可惜作闌干偎倚相看盡日歡秉燭歸來猶未足<lb/>
夢隨蝴蝶遶枝看<lb/>
　　傷田家二首<lb/>
<pb n="KR4h0160_WYG_107-41b"/>
春祈秋報一年期土穀神靈知未知昨日街頭穹米價<lb/>
三錢一斗定何時<lb/>
繅車未歇取絲分私債官逋夜打門里正不慈胥吏酷<lb/>
窮民空感半租恩<lb/>
　　暮春王茂叔相過<lb/>
春事遽如許相過忽偶同四簷留客雨一徑落花風病<lb/>
骨縁詩瘦愁顔借酒紅摶沙寧乆聚明日又西東<lb/>
　　六月十七日夜坐李寧之忽得風急落流螢之句<lb/>
<pb n="KR4h0160_WYG_107-42a"/>
　　　遂命足成一律<lb/>
坦率坐中庭髙門夜不扃露垂聞警鶴風急落流螢對<lb/>
語頭俱黒相看眼更青客星在何處指㸃認天經<lb/>
　　江天雪意<lb/>
雲壓天邊樹瑶英欲下時風威寒更急潮信凍來遲酒<lb/>
市増髙價漁舟誤晚炊㶚橋詩思好先借蹇驢騎<lb/>
　　偶成寄王伯玉<lb/>
清和風日美䇿䇿快幽尋白水青秧短緑陰黄鳥深吳<lb/>
<pb n="KR4h0160_WYG_107-42b"/>
蠶眠未足蜀鳥怨難禁流水音誰賞令人欲破琴<lb/>
　　次陳湖韻<lb/>
險扼三吳地深涵一片天龍歸珠寶露鼉躍浪花圓誰<lb/>
擊中流楫思乘下瀨船東風鼓鼙急四顧意茫然<lb/>
　　栁絮<lb/>
風覺晴空日色和栁花故故惱詩魔繡牀漸覺香毬滿<lb/>
漁艇初疑雪片多隨意飛來無定著捲春歸去欲如何<lb/>
顛狂到底風流在又化浮萍漾緑波<lb/>
<pb n="KR4h0160_WYG_107-43a"/>
　　鼓角樓<lb/>
警昏戒曉復司更矢棘翬飛結構成角韻喚醒晨過客<lb/>
鼓聲催動夜巡兵龍吟一奏霜飛瓦鼉吼三通月滿城<lb/>
自是太平無暴客金壺漏箭要分明<lb/>
　　太白墓<lb/>
姑孰村南日正西豐碑八尺大書題青山自此詩名重<lb/>
采石如今酒價低捧硯太真猶入夢脱靴力士竟何擠<lb/>
荒祠晝掩無人到苦竹叢深春鳥啼<lb/>
<pb n="KR4h0160_WYG_107-43b"/>
　　禽名<lb/>
水紅裙淡畫眉濃婆餅焦香喚郭公姑惡乆嗔烏面妾<lb/>
姊歸深恨白頭翁上村百箔蠶登簇半篰千錢葉價穹<lb/>
快活有聲麰麥熟豈辭脱袴過溪東<lb/>
　　梅魂<lb/>
開落分明夢覺闗玉妃厭世謝塵寰英精已出氷霜外<lb/>
標格猶存水石間淡月冩真招不返香風入骨引初還<lb/>
數聲羌笛知何處迷却羅浮一片山<lb/>
<pb n="KR4h0160_WYG_107-44a"/>
　　秋江旅懷<lb/>
天低江濶雁行微獨倚危闌送落暉絢日金丸橙橘熟<lb/>
飛霜銀縷鱖鱸肥蓴香自可呼村酒楓落誰能問客衣<lb/>
何日束裝同買櫂片帆東過子陵磯<lb/>
　　感興<lb/>
世途無處不問關老我星星兩鬢斑江水送潮歸緑渚<lb/>
谷風吹雨過黄山千金敝袴誰能買百石强弓每自彎<lb/>
何事無心雲一片等閒飛去又飛還<lb/>
<pb n="KR4h0160_WYG_107-44b"/>
　　東安即事<lb/>
春來日日醉瓊螺嗟歎流光去擲梭過雨落花三月暮<lb/>
東風啼鳥五更多文章官樣千機錦落魄仙人一足靴<lb/>
世態昇平應有象小兒争戲午橋坡<lb/>
　　武林偶成<lb/>
獨宿江樓夢一回滯人官庫酒多灰滿城鐘動漏初歇<lb/>
近岸舟喧潮欲來富貴在天三尺命姓名震地一聲雷<lb/>
海門千里波光赤火齊還升玉鏡臺<lb/>
<pb n="KR4h0160_WYG_107-45a"/>
　　桐江懐古<lb/>
合江亭下買舟行擊楫中流萬古情嚴子臺髙烟樹暗<lb/>
桐君墖暎浪花明英雄不並青山在時事還隨紅日生<lb/>
我欲逺尋方外訣白雲深處石橋横<lb/>
　　武林春望<lb/>
武林春望不堪吟獨倚闌干萬古心錢氏池臺荒草滿<lb/>
蘇卿門巷落花深人歌人哭幾生死潮去潮來無古今<lb/>
風景不殊豪傑盡新亭誰復淚沾襟<lb/>
<pb n="KR4h0160_WYG_107-45b"/>
　　春日閨思<lb/>
笑倚香雲懶畫眉海棠庭院步遲遲鶯聲芳樹歌闌處<lb/>
花影重門睡起時蝶舞正髙停扇待絮飛欲下就簾吹<lb/>
鴛鴦繡罷無人問背立東風聴子規<lb/>
　　上家君<lb/>
阿翁弄孫心可樂癡兒觀光志愈堅燈燼懸花形顧影<lb/>
雨聲刮夢夜如年攀龍期對三千字跨鶴須纒十萬錢<lb/>
為報還家定何日一陽春信到梅邉<lb/>
<pb n="KR4h0160_WYG_107-46a"/>
　　望江亭<lb/>
曲水亭空卧石龍入門鼉鼓震逢逢六朝冠冕埋孤墖<lb/>
七寶旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>占故宫借劒生前誰斬佞震堂死後尚旌忠<lb/>
暮潮西上東風急滿目山河落照紅<lb/>
　　寄題李寧之朱銅巖墳亭<lb/>
桐山蚴蟉摩空青桐仙長眠呼不醒龍歸洞口雲漠漠<lb/>
鶴飛華表秋冥冥玉乳流膏落輕滴蝸涎凝石留餘腥<lb/>
同遊選勝一樂事凌虚飛屩凭髙亭<lb/>
<pb n="KR4h0160_WYG_107-46b"/>
　　寄東安劉鵬舉<lb/>
客牕呼酒濯離愁别後駸駸嵗若流困學久磨維翰鐵<lb/>
懷人空倚仲宣樓芝川風月添新夢葛水溪山憶舊遊<lb/>
後㑹相期在何日浙江亭上看潮頭<lb/>
　　題朱徳甫店壁<lb/>
日出孤城萬竈烟緑蘆青栁暗晴川舉杯誰共論文酒<lb/>
塞港惟多運米船為客未歸春又夏憶家無夢夜如年<lb/>
浪遊莫待貂裘敝及此歸耕負郭田<lb/>
<pb n="KR4h0160_WYG_107-47a"/>
　　書廟山驛<lb/>
一衖人家白板扉數間驛舍粉墻圍舟師聚泊魚為市<lb/>
使客稀來馬脱鞿江轉潮衝漁浦震天低雲壓燕山微<lb/>
太平有象邊無警打鼓郵亭送落暉<lb/>
　　已夘冬書江頭段家樓<lb/>
問酒江頭解黒貂朔風吹面冷蕭蕭雲黏海樹天浮雨<lb/>
土屑鹽花水不潮錢氏箭埋金簇壯張侯祠鎮石塘遥<lb/>
吟邊多少興亡事猛拍闌干恨未消<lb/>
<pb n="KR4h0160_WYG_107-47b"/>
　　寒食和友人韻<lb/>
春事三分已二過客牕牢落怨嗟跎江湖青眼如公少<lb/>
道路黄塵奈我何百五芳辰驚暗度二三益友願同哦<lb/>
明朝行樂猶非晚莫遣吟髭雪樣皤<lb/>
　　次王千戸韻<lb/>
亂山齾齾水粼粼倚杖旌川試問津數㸃落花春事老<lb/>
一聲啼鴂客愁新腰纒用盡難騎鶴意釣投深未獲鱗<lb/>
獨有栁營貔虎將却舒青眼盼詩人<lb/>
<pb n="KR4h0160_WYG_107-48a"/>
　　寓太平州和壁間舊題<lb/>
鴉投烟樹日將昏撩客詩愁欲㫁魂郭外青山招太白<lb/>
城中老樹識桓温火餘窮巷皆煨燼潮落浮梁覺漲痕<lb/>
父子明朝遊采石傾囊準擬一開尊<lb/>
　　重到北原與茂卿同宿偶成<lb/>
二紀重來訪葛洪舊知大半白頭翁留連光景衘山日<lb/>
排比霜威隔夜風雷火燒鱗悲躍鯉雪泥印迹歎飛鴻<lb/>
黄雞白酒陶然醉休話頭巾黒與紅<lb/>
<pb n="KR4h0160_WYG_107-48b"/>
　　童堯夫招飲回途偶成<lb/>
東君容我出郊行過却清明日日晴怕損落花移屐緩<lb/>
恐妨啼鳥䇿笻輕春風入髓紅顔暈世事縈心白髮生<lb/>
花下小車如共載緑陰深處聴啼鶯<lb/>
　　和希堯姪秋夜長韻<lb/>
千林深夜響宫商聴徹幽齋夜更長露下鶴軒螢火濕<lb/>
天低牛渚雁聲凉搗衣月暗更三鼓挑錦燈明字幾行<lb/>
夢覺鄰機猶曉織凄其絺綌歎無裳<lb/>
<pb n="KR4h0160_WYG_107-49a"/>
　　和克旻孫秋日感興<hi>先生時主陽堂書塾</hi>
祗稠紅葉綴殘秋相對黄花思繆悠天地猶憐衰朽質<lb/>
江山不替古今愁耳聞彭蠡魚龍舞眼見姑蘇麋鹿遊<lb/>
珍重吾宗老孫子竹林酣飲可同不<lb/>
　　遊白龍寺<lb/>
步入龍宫路更幽陰崖虛籟雨颼颼松根石磴留猿迹<lb/>
竹外茶烟眩鶴眸防客未先藏斗酒愛山更欲上層樓<lb/>
一龕已足平生料多景何須二百州<lb/>
<pb n="KR4h0160_WYG_107-49b"/>
　　和洪伯英感懷三首<lb/>
年年客裏度青春行役勞勞二百程白髮未酬平日志<lb/>
青山似有古人情老成已覺晨星少人事還隨曉日生<lb/>
莫怪春山風雨惡烟蓑曽有子陵耕<lb/>
元龍湖海半生豪斗大黄金未著腰不學單衣歌白石<lb/>
擬將一劒倚青霄賈生痛哭心猶在季子從盟舌太饒<lb/>
得失雞蟲何足較為君呼酒酌椰瓢<lb/>
家住梅花水月村長裾偶共曳王門齊紈肯試千鈞弩<lb/>
<pb n="KR4h0160_WYG_107-50a"/>
魯酒須浮五石罇蜃架海樓虛作市蟻知天潦豫移屯<lb/>
鏌鎁定價無人識只作鉛刀一様論<lb/>
　　詠李鵬飛庭下瑞香<lb/>
香瑞春繁久耐看移根猶喜近雕闌蹙成百結流蘇帳<lb/>
擷碎千金瑪瑙盤處女暖薫沉水腦侏儒新頂紫霞冠<lb/>
東君有意宣和氣底事班班雨釀寒<lb/>
　　游銅山示規孺姪<lb/>
踏遍春風桃李場凭髙一覽總羣芳亭前紋甃銅花碧<lb/>
<pb n="KR4h0160_WYG_107-50b"/>
洞口甘流石髓香對白抽黄呼小阮染紅濡緑笑中郎<lb/>
紫陽孫子欣留客一醉從人卧竹牀<lb/>
　　篬筤軒為張克旻作<hi>三墩人</hi>
玉堂公子銀鈎字花縣郎官水墨圖老幹吟秋聲迭和<lb/>
寒梢寫月影相扶律筩待剪簫韶管使節容分英簜符<lb/>
為問子猷吟嘯處種梅肯著水曹無<lb/>
　　和散里平章游東安汪伯諒半山亭詩韻<lb/>
丹溪青山冠閩浙勝游忽聚金臺客朱闌碧檻倚雲隈<lb/>
<pb n="KR4h0160_WYG_107-51a"/>
滿地松花踏香雪玉京北望蒼烟重山光水色開天容<lb/>
咳唾隨風落珠玉葡萄酒豔玻瓈鍾逍遥聊作無事飲<lb/>
倒著接羅從酩酊潮生眼纈春風和月上松羅酒初醒<lb/>
金閨公子玉堂仙長歌擊節音琅然君不聞香山老子<lb/>
長短三千篇一金一首雞林傳<lb/>
　　畫魚<lb/>
粉垣皎皎雪不如道人為我開天竒長杠運入霹靂手<lb/>
墨池飛出龍門姿雲烟鬱律出半堵下有洶湧波濤隨<lb/>
<pb n="KR4h0160_WYG_107-51b"/>
錦鱗隊隊晃光彩揚鰭掉尾噞喁吹相忘似識湖海濶<lb/>
肯與蝦蠏相娛嬉由來至理與神㑹潑剌健鬛直欲飛<lb/>
嗟予久縮釣鼇手卒見欲理長竿絲僧鍾繇任公子不<lb/>
須㸃龍睛不須投犗餌禹門春浪拍天流只要雷公助<lb/>
燒尾<lb/>
　　花時苦雨<lb/>
東君費盡春功績萬紫千紅競容色豈知晴光變霪雨<lb/>
故為芳程入銜勒栁腰孱顔珠翠重棠腮淚落臙脂濕<lb/>
<pb n="KR4h0160_WYG_107-52a"/>
紛紛桃李委泥滓翳翳雲霾裹山脊屋茅蒸<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>竈産蛙<lb/>
濤聲入户風掀席繁華九十暗中老園林陡覺秋蕭瑟<lb/>
鞦韆髙閣粉牆西門鎖深宫土花碧穿錢甃徑世無有<lb/>
輾地香輪已何適雲間踆烏如可贖一擲千金詎容嗇<lb/>
長鬚沽酒出門去陌上泥深幾没屐倚闌對花重太息<lb/>
化為春開春不惜應知造物等兒戲天怒花妖喪民徳<lb/>
薄命佳人亦如此傷春背立闌干泣君不見玉環花妖<lb/>
禍唐室西施花妖沼吳國江湖<hi>闕</hi>困只憂民不憂花死<lb/>
<pb n="KR4h0160_WYG_107-52b"/>
憂無麥<lb/>
　　和李鵬飛紫童歌韻<hi>李氏有紫竹杖因曰紫童且刻歌于節間云</hi>
紫童勁直過眉長飽諳風雪含蒼凉老眼乳節似有奪<lb/>
朱色響落爪甲四座聞鏗鏘余將南遊蒼梧叫虞舜又<lb/>
欲西謁王母求𤣥霜扶顛持危用舍在我爾詎知窮途<lb/>
阮子空猖狂童乎童乎母乃梓潼遣汝來吾傍未易役<lb/>
汝去荷奚奴囊<lb/>
　　五月五日對雨有作<lb/>
<pb n="KR4h0160_WYG_107-53a"/>
雷聲填填雲羃羃雨打梅頭麥穗黒老農倚耒向天泣<lb/>
汙邪水深耕不得余生熟知稼穡艱倚闌對雨興長歎<lb/>
垢衣未澣生敗㸃礎甓流潤無時乾客中况值天中節<lb/>
一舉蒲觴仰天説民事天合憐天不憐民何降割少年<lb/>
飽暖居無何龍舟槌鼓飛洪波錦標奪得竟歸去江干<lb/>
悵立空漁蓑<lb/>
　　九日同李仲達游湘潭<lb/>
去年九日留丹溪款段踏遍雲山西歸來醉卧扶不起<lb/>
<pb n="KR4h0160_WYG_107-53b"/>
吻燥亟索氷壺<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>今年南岡逢九日謫仙兩孫竒俊逸<lb/>
湘潭潭水水如螺一葉金蕉吸秋色黄花不惜插滿頭<lb/>
但惜嵗月如川流人生富貴行樂耳龍山戲馬俱荒丘<lb/>
君家先塋氣蔥鬱龍驤鳯翥通心出大江衣帶環其前<lb/>
對面一峰卓文筆我時已入無何鄉醉眼豈復論曽楊<lb/>
籃輿徑挾玉山去夢魂猶怪茱萸香<lb/>
　　君文兄作書來問九日插萸香㑹詩如何賦此以<lb/>
　　　寄<lb/>
<pb n="KR4h0160_WYG_107-54a"/>
看山初不登髙丘登髙却上看山樓凝光滴翠杳無際<lb/>
一覽便可窮清幽樓中歌鼓出霄漢小紅行酒太白浮<lb/>
西風飄然似有意吹我逺出湘潭遊錦袍仙人鑿山骨<lb/>
著亭松底羅珍羞金蕉一葉注瓊液我亦到口如呑舟<lb/>
回鞭踏碎花月影耳熱但覺風颼颼歸來却憶水曹子<lb/>
市聲聒聒同啞嘔豈無陳雷舊膠漆但恐詩律煩賡酬<lb/>
故鄉蓴熟不歸去致身獨善非良謀插茰簪菊强從俗<lb/>
拔劒起舞霜横秋儻來富貴亦偶爾草澤往徃生公侯<lb/>
<pb n="KR4h0160_WYG_107-54b"/>
書氊當復我家物未審天意從人不詩成寄來定捧腹<lb/>
一裁狂簡祛閒愁<lb/>
　　買犢歌<lb/>
三家聚錢買一犢晴雨無分輪次牧跳梁穿鼻不牽犂<lb/>
意欲養渠筋力足今春教熟初下田靷鞅在頭<graphic n="KR2771" url="https://raw.githubusercontent.com/kanripo/KR-Gaiji/master/images/KR2771.png" mimeType="image/png"/>在肩<lb/>
叱之則行呵則止終朝一畝寧煩鞭西來忽來答刺罕<lb/>
却恨牽逃逃不逺左驅右逐拽下山縛向旗干得銀椀<lb/>
三家聚哭無奈何一人扶耒兩人拖新秧節出田草多<lb/>
<pb n="KR4h0160_WYG_107-55a"/>
犢乎犢乎還遇時苖麽<lb/>
　　書藥舟<hi>沈玉泉以之寓興係湖州花城名家也</hi>
木蘭為楫沙棠舟翩然蕩漾從夷猶其中家具載何物<lb/>
縹帙萬巻金丹百斛裝兩頭東林舊有回公約散金收<lb/>
書仍畜藥藥期濟世書名家葫蘆不掛袖裏無青蛇有<lb/>
時齁鼾浪花裏黄梁一枕邯鄲市忘機狎鷗鷗不猜長<lb/>
鳴飛鶴横江來吾伊有聲出金石抽添有誤傳金臺君<lb/>
不見白玉堂黄金屋身後空名真一粟又不見赤松子<lb/>
<pb n="KR4h0160_WYG_107-55b"/>
丹丘生眼底直視無三彭舟中書藥無盡藏明月行天<lb/>
風破浪何當更著水曹郎風流來徃苕溪上<lb/>
　　題分陽麻姑仙祠壁<lb/>
玉華秀色青摩空天目注渌彎如弓龍騫虎玃老蛟舞<lb/>
鸞翔鳯翥飛南東麻姑覺道兩仙去真人飛影留遺蹤<lb/>
湘潭蒲牢就湮没白鶴一去勞山空牧亭侯封有茅土<lb/>
流分派别於英公琅玕楮樹率苗裔石稜埋草存雙峯<lb/>
我今掃松考宗譜髪颯霜鬢飄秋蓬堦庭雲仍侍秀彦<lb/>
<pb n="KR4h0160_WYG_107-56a"/>
往往待問如撞鐘閻閭更革兵燹後畎畝桑梓無前功<lb/>
從容綿匝猶近古但視志氣如長虹梅邊嵗寒得三友<lb/>
詩人援筆黿鴞宫他年有問鐵牛子赤松黄石相追從<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_107-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻十三<lb/>
</p>
<p>
</p>
  </div>
</body>
</text>
</TEI>
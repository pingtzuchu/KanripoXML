<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻六</head>
    <p>
<pb n="KR4h0160_WYG_100-1a"/>
欽定四庫全書<lb/>
　元詩選三集巻六　　　　庶吉士顧嗣立編<lb/>
　　李序絪緼集<lb/>
　　　序字仲倫東陽人適菴先生惠之姪也善詩文<lb/>
　　　年十七追和李賀樂府嘗遊京師學士宋褧左<lb/>
　　　丞危素輩見其所著四書新說引為莫逆交左<lb/>
　　　丞許有壬言於中書牒江浙行省俾為學校官<lb/>
　　　未用而省遇火牒亦隨燬序歎曰命也夫遂絶<lb/>
<pb n="KR4h0160_WYG_100-1b"/>
　　　意仕進歸隱東白山中與友人陳樵日相吟咏<lb/>
　　　以自樂所著有絪緼集今讀其武皇仙露曲嗽<lb/>
　　　金鳥行銅雀臺磚硯歌諸作氣韻詞調雜諸昌<lb/>
　　　谷集中亦咄咄逼真也<lb/>
　　暮行大堤上<lb/>
暮行大堤上明月天上來但能照歡樂不解憐悲哀誰<lb/>
家少年子大宅髙樓臺凉風管絃發夜飲攜金罍寜知<lb/>
飯牛客鬱鬱心如灰歡娛豈終極屈辱俱雄才徘徊望<lb/>
<pb n="KR4h0160_WYG_100-2a"/>
明月惆悵何由裁<lb/>
　　青雲兩黄鵠<lb/>
青雲兩黄鵠雙飛起南極翺翔閶闔風直上太行北和<lb/>
鳴忽棄背中路不相得長言生死同胡為自持擊天風<lb/>
髙四方母乃傷羽翼丹穴有鳳凰為君變顔色<lb/>
　　都門道<lb/>
清晨出南陌平旦下城闉東風微淡蕩草木一何新鬱<lb/>
鬱遊子情祁祁女如雲翩翩桃花馬轆轆翠車輪娟娟<lb/>
<pb n="KR4h0160_WYG_100-2b"/>
珠簾下嫋嫋看行人回眸不相見揺動陌上春豈不頻<lb/>
見之匪我所思存所思在逺道感激難重陳願為雙飛<lb/>
燕南北長與親雲霞不相隔飛越復經秦<lb/>
　　明月<lb/>
明月入髙樓流光何漫漫佳人一寸心千里如素練浮<lb/>
光玉露起華渚浮雲散光輝長若斯君心不相見<lb/>
　　逺愁曲<lb/>
桃杏忽已殘穠華逐流水緑階日色重芳草青靡靡飛<lb/>
<pb n="KR4h0160_WYG_100-3a"/>
燕銜落花春風共吹起飄散不相知愁心滿千里<lb/>
　　武皇仙露曲<lb/>
甘泉照月如鈞天千門萬戸生碧烟碧天無雲露盤出<lb/>
明河夜拂金童仙栖鴉起啼曲城曉大官步進青龍道<lb/>
崑山玉盡武皇老茂陵春風吹緑草魏人車馬東方來<lb/>
一朝秋燐飛空臺天荒地老骨亦摧三川白日聞春雷<lb/>
蕙花蘭葉參差起微月斜明光泥泥仙人之淚猶泚泚<lb/>
　　曲江芙蓉歌<lb/>
<pb n="KR4h0160_WYG_100-3b"/>
緑波夭矯如龍尾河漢英英拂雲起紫雲樓下花映人<lb/>
揺蕩香風十餘里妖魂照夜春欲語白玉容華舊絲縷<lb/>
秦川望月錦繡紋桂揖蘭舟鳳簫女紫雲頭上飛鳥過<lb/>
朱蘭半折空嵳峩怨紅落粉生微波芳華欲攬愁不歌<lb/>
雲裳綺袂風露多<lb/>
　　嗽金鳥行<lb/>
昆明使者南方來洛陽宫闕如雲開玉階奉進嗽金鳥<lb/>
水晶鏤刻辟寒臺錯金為屑玉為餌神刀取腦白龜死<lb/>
<pb n="KR4h0160_WYG_100-4a"/>
美人自搗明月珠赤玉盤中光靡靡雲髙夜啓月當戸<lb/>
展翼垂吭為君吐白鸞之尾掃成堆瑟瑟輕黄如粉蠧<lb/>
冶烟五色何氤氲後宫獨賜承恩人雕成宛轉合歡釧<lb/>
一尺春風袖中軟不知南國江水深鐡箕已盡愁人心<lb/>
岸傍沙隴髙百尺賣兒買得雲南金安得羣飛萬千羽<lb/>
不食珠璣食禾黍嘔出肝腸奉明主天下黄金賤如土<lb/>
　　綢繆曲送都彦良<lb/>
天南翔鴈鳴雝雝城頭旭日光曈曨長眉公子綢繆客<lb/>
<pb n="KR4h0160_WYG_100-4b"/>
騎馬乘氷上南陌馬蹄翩翩幾千里江漢水暖遊雙鯉<lb/>
東風不惜天上春拂栁吹花為君喜綺屏桂燭開洞房<lb/>
暖紅霏霏明月香三星綽約正當戸流輝照見雙鸞凰<lb/>
鸞凰不惜雙飛翼天上神仙逺相憶<lb/>
　　次韻納齋銅雀臺磚硯歌<lb/>
銅雀臺傾見荒土月黒妖狐上臺舞千年瓴甋墮人間<lb/>
瑟瑟苔花暗秋雨天荒地老奈愁何臺上清泥生碧莎<lb/>
斜風吹雨啼蟋蟀此是西陵長夜歌魏人膏血今已古<lb/>
<pb n="KR4h0160_WYG_100-5a"/>
漆色凝花人未覩一從為硯今幾年漳水滔滔自東去<lb/>
為君冩作銅臺吟臺前瓦礫猶傷心<lb/>
　　和胡景雲白玉心黄金淚二歌<lb/>
我有堅白心凝作方寸璧與君交結終不移都邑連城<lb/>
不能易守靈童子無纎瑕十年琢削如蓮花金鈴珠帯<lb/>
互夭矯中有七竅流精華置之靈臺縞如雪相思一夜<lb/>
虹光發美人千里共月明直上秋天貫明月飛神出入<lb/>
洞八荒璆琳為衣璹為裳光輝照子丹元府崑山石爛<lb/>
<pb n="KR4h0160_WYG_100-5b"/>
無相忘憶君更有和氏目千載推之置君腹<lb/>
長相思天一方仰天望明月流淚何浪浪西方白帝金<lb/>
為質賜我瞳人外如漆酸心烈烈不可支火起靈臺鑄<lb/>
成液為君灑向别時衣一彈雙指如星飛為君冩作加<lb/>
餐字千載光輝猶不死古來結交須黄金眼中流出交<lb/>
更深斑斑痕迹明鏡小鏡中照我相思心明珠只買蛾<lb/>
眉女空使詩人淚如雨<lb/>
　　獨漉篇有所贈<lb/>
<pb n="KR4h0160_WYG_100-6a"/>
獨漉復獨漉隔簾月影望微月樓頭夜語不分明碧穗<lb/>
開香似雲葉蜻蜓天上來春愁立死錦繡堆豈知身是<lb/>
秋風客為君容顔痩如石芳菲相望采不及千里黄雲<lb/>
覆沙磧背人去幾日還曽飲江南水莫向燕支山汀洲<lb/>
三月栁風起願得秋來渡江水<lb/>
　　大堤曲<lb/>
野塘鵁鶄暖水葓生桂葉莫上大堤行拂人飛蛺蝶門<lb/>
前弱栁長紛紛水花漠漠飛暖雲柔條自有烟露色不<lb/>
<pb n="KR4h0160_WYG_100-6b"/>
如愁死堤上人劉郎肉薄愁心重天上離鸞思别鳳春<lb/>
風揺蕩本無根種得桃花繞新夢<lb/>
　　山鬼篇贈姜歴山<lb/>
山中鬼不獨山中亦城市衣中環珮無玉聲直入人家<lb/>
弄書史小冠斑文剪湘竹越衣芰製如流水玉壺未竭<lb/>
歌未終飄若空中野雲起門前月色夜茫茫門外秋風<lb/>
滿千里朝餐松柏露暮食蘭蕙花隴頭青桂樹何處是<lb/>
君家<lb/>
<pb n="KR4h0160_WYG_100-7a"/>
　　烏傷行<lb/>
頭白烏畢逋尾爾焉知作墳送人死天公遣爾役孝子<lb/>
頭白烏天上來口中流血不自惜却憐孝子心肝摧鴉<lb/>
鴉夜宿墳邊樹飛向山頭啄泥土新墳磊磊三尺髙銜<lb/>
得黄泥如返哺秦人涸水築山靈飛烏為作顔氏塋顔<lb/>
氏子國有祀烏作墳秦無人<lb/>
　　雲松巢歌贈陳國賔<lb/>
媯公子碧烟裏薜蘿引作魚鱗衣衣上清風如流水雲<lb/>
<pb n="KR4h0160_WYG_100-7b"/>
為字松為牆綢繆牖戸碧縷香翠華之幄青瑶璫亂髪<lb/>
鬱鬱煥紫光十年不出生文章手扳蒼虯上風雨蓬萊<lb/>
山中木天下<lb/>
　　崑崙山牧童歌<lb/>
崑崙丘雲上頭河西之子牧氂牛野田蓬萊牛不食直<lb/>
上崑崙幾千尺凌絪緼上崑崙牛背上弄碧雲氂牛努<lb/>
角旁無人與雲同入天之門天門髙髙向西極月華爛<lb/>
爛飛五色雲間夜食明月光身上斕斌虎文碧崑崙鬱<lb/>
<pb n="KR4h0160_WYG_100-8a"/>
嵳峩中髙四下流黄河黄河水流東入海牧人自唱蓬<lb/>
萊歌神刀斷截氂牛尾析木津頭獻天子<lb/>
　　雲莊歌贈雲莊左丞<lb/>
天上雲何方來天之元氣出變化飛龍與爾相徘徊龍<lb/>
飛不自行乘雲如水髙飛騰逶迤縹緲不可名翺翔矯<lb/>
矯遊太清出紫薇過箕尾龍行亦行止亦止與龍一心<lb/>
青天裏青天皎皎日正中輪囷蕭索飛溶溶春風浩蕩<lb/>
吹八極氤氲五氣流春風忽然收巻不留迹妙入無門<lb/>
<pb n="KR4h0160_WYG_100-8b"/>
閟𤣥極㝠㝠窅窅神所宅獨有飛龍可以識房山之上<lb/>
有屋名雲莊青壁突兀開棟梁雲兮雲兮不可以斂藏<lb/>
散為甘雨澤四方年豐黍稻多穰穰雲在天人樂康<lb/>
　　七夕謡<lb/>
明河之水流玉雲神烏為梁貫天津河西織雲天帝子<lb/>
今夕東行見河鼔瑶光如笑横碧渚微風徘徊自成舞<lb/>
風參差夜逶迤願囬六龍駐不飛明星漸出明月底珊<lb/>
珊靈雨隨車飛<lb/>
<pb n="KR4h0160_WYG_100-9a"/>
　　槐蟲吟<lb/>
槐蟲復槐蟲髙槐鬱鬱如青龍枝枝葉葉被爾食青雲<lb/>
蕭瑟生秋風槐蟲肥枝上垂一枝揺曳勢欲絶欲墮不<lb/>
墮風凄凄下有車轍交馬蹄不可墮地身為泥閏中女<lb/>
兒莫近之令爾肌肉生瘡痍<lb/>
　　敬次叔父適菴先生六觀圖韻六首<lb/>
曉起初褰薜荔裳隔簾皓影雜紅光雪花映日孤峯起<lb/>
玉柱浮空千尺長風急露華都是霰石寒芝草不生芳<lb/>
<pb n="KR4h0160_WYG_100-9b"/>
朝暾正似丹砂色照耀雲間白玉牀<lb/>
兩岸汀洲一浦分隔簾啼鳥近相聞逶迤緑水遶春色<lb/>
窈窕東風交浪紋杜若沙中香漠漠䕷蕪烟暖翠紛紛<lb/>
靈源不記東西路千樹桃花日又曛<lb/>
山下泉鳴似殷雷山前倒影射崔嵬斜陽迢遞天邊去<lb/>
暮色蒼茫溪上來青壁髙懸西若木丹崖半長夜明苔<lb/>
何時落日都門道照見東城陌上埃<lb/>
亭前月色散斜曛林外灘聲隔岸聞碧浪有烟渾似雪<lb/>
<pb n="KR4h0160_WYG_100-10a"/>
青天如水不生雲風吹白露千崖聳秋映銀河兩派分<lb/>
吹斷紫簫聞鶴過空中疑是玉宸君<lb/>
䝉茸髙壁踞山梁流彩霏霏似彗長玉氣氤氲春日暖<lb/>
翠華縹緲白雲香陽坡十里横烟樹隂壑千尋長露篁<lb/>
坐向梧桐晞緑髪采芳自葺薜蘿裳<lb/>
在淵靈物或飛天禱雨何須叩祝蜒千尺白虹晴飲澗<lb/>
半巖蒼樹晝迷烟鴈山雲冷留飛錫匡阜詩成憶謫仙<lb/>
自昔南遊看不厭歸來欲冩作圖懸<lb/>
<pb n="KR4h0160_WYG_100-10b"/>
　　李裕中行齋槀<lb/>
　　　裕字公饒東陽人嘗從白雲先生許謙遊至治<lb/>
　　　間詣闕上聖徳頌元英宗召見玉徳殿補國子<lb/>
　　　生至順元年庚午舉進士授陳州同知轉道州<lb/>
　　　推官所著有中行齋槀公饒詩篇秀麗尤工七<lb/>
　　　言樂府出入二李之間與宋顯夫楊仲禮陳居<lb/>
　　　采諸公唱和惜全集失傳所存僅什之一二云<lb/>
　　擬古<lb/>
<pb n="KR4h0160_WYG_100-11a"/>
今晨攬衣起及此春禽鳴東風漸微和草木亦已榮矯<lb/>
首懷所思所思傷我情不如且命酒真宰殊㝠㝠<lb/>
　　中秋<lb/>
待月灤水上天寒月無魄重雲委城隅秋色連徑白北<lb/>
鄰有嫠婦南鄰足愁客昬燈照夢魂風雨滿沙磧<lb/>
　　夜行烏桓道<lb/>
夜行烏桓道風寒野氣白槖駞駕輕車怒項不肯發馬<lb/>
嘶欲人立令我𥪡毛髮四山無居人明月照積雪時方<lb/>
<pb n="KR4h0160_WYG_100-11b"/>
甲兵收未乾新戰血况乃多盜賊白晝聞殺越平生所<lb/>
經地憂虞轉恇怯我行豈不遲心傷望京闕<lb/>
　　陽臺引<lb/>
陽臺張讌日将夕長風吹秋欲無色燕丹奉酒荆卿歌<lb/>
於期感激動毛髮酒闌拂劍憑凌起當筵直立相睥睨<lb/>
髑髏青血凝冷光西入咸陽五千里白虹貫日日不死<lb/>
祖龍猶是秦天子人間遺恨獨荒凉嫋嫋哀聲流易水<lb/>
　　秋千詞<lb/>
<pb n="KR4h0160_WYG_100-12a"/>
晴光幾日飄遊絲幽牕小影含緑姿衛娘新畫雙蛾淺<lb/>
笑覔秋千下平苑長繩裊碧垂垂動盤桓寳髻揺金鳯<lb/>
華纓雜佩迎緒風越羅半曳春烟重紫燕驚飛翠鸞立<lb/>
行雲欲墜栁花濕盈盈嬌粉膩巾紅暖玉團香春一色<lb/>
穠芳如夢秦蘅老牆隂榆莢青錢少整衣重起為君夀<lb/>
海濶河清鎮相守<lb/>
　　題太真上馬圖<lb/>
驪山複道凌紫烟雲旓翠花晴拂天君王先乘照夜白<lb/>
<pb n="KR4h0160_WYG_100-12b"/>
龍光射日金洄旋太真猶凭花韀立思入遥情迷曙色<lb/>
暖香滯態嬌若雲爛漫春風扶不得楊花縈楹定誰主<lb/>
蜀道漁陽總塵土人間千古恨丹青囘首開元淚如雨<lb/>
　　次祭酒虞伯生先生壁間韻<lb/>
八月一日灤河濵西風白草長如人城烏未棲角未起<lb/>
落日砧杵連比隣砧聲砧聲一何急露寒孀婦抱衣泣<lb/>
行人獨向明月中望斷星河夜深立<lb/>
　　洛陽路<lb/>
<pb n="KR4h0160_WYG_100-13a"/>
劉郎騎馬出南陌陌上桃花迷馬色夢逐遊絲看春日<lb/>
一夜東風杏花白欲歸不歸思故鄉燕女緩帶雙鴛鴦<lb/>
明朝别轡向何處旭日晴烟洛陽路<lb/>
　　贈人歸江西<lb/>
春深瓊島輕隂碧翠殿瑶階甃文石貂蟬侍中曉傳詔<lb/>
殿頭急宣供奉入玉音春暖珠琅琅金箆屈折盤龍香<lb/>
十年珥筆向左掖錦衣白日歸故鄉故鄉歸去隔江水<lb/>
江上䕷蕪一千里短楫紅船載燕女少婦深閨怨遊子<lb/>
<pb n="KR4h0160_WYG_100-13b"/>
江頭風急楊花飛鷓鴣暮雨烟中啼<lb/>
　　休日燕太平園聴胡琴歌<lb/>
朱絲玉璽鴛鴦絃花桐刻螭麟革鮮虯鬚分紫連楚篠<lb/>
小佩葳㽔雲殿曉女夷鼓歌弄天河暖風墜露春婆娑<lb/>
天馬嘶烟不知處武皇夜向甘泉路婉聲華思生古愁<lb/>
醉拂塵韀獨歸去<lb/>
　　聴亦憐真給事中彈筝引<lb/>
長楊侍中貂蟬客手援秦絲汎輕雪小響低徊入素商<lb/>
<pb n="KR4h0160_WYG_100-14a"/>
颯颯凉風下秋葉遊絲欲睡鸎呼起珊瑚曉碎樛枝紫<lb/>
隴水幽幽小鴈寒竹暗湘娥怨秋雨少年書客多情苦<lb/>
春思空濛迷處所風簾一夕感君彈欲寄相思隔千里<lb/>
　　雲州行<lb/>
雲州域西<hi>一作北</hi>草青青落日欲没光晶熒輜車毳帳紛簇<lb/>
簇平原入夜凉風生駞鳴馬嘶人不行牧兒長笛吹月<lb/>
明我生何為困奔走况乃北度烏桓城有家有家隔江<lb/>
水三年不歸憂弟兄妻兒寄書念我逺問我寢食仍良<lb/>
<pb n="KR4h0160_WYG_100-14b"/>
能草堂步履喜無恙石田春盡今已耕子規何事啼向<lb/>
我逡巡行亦将南征明朝騎馬登道路世事浩渺誰能<lb/>
徴<lb/>
　　八月十三夜漫成寄江南友人<lb/>
草井度涼螢風簾燭燄清長秋為客日明月搗衣聲歸<lb/>
夢頻宵見愁心徹曉生故園有叢菊早晚掇秋英<lb/>
　　送王文學比玉教授宜興<lb/>
諸生新進士文學舊科名經訓知能事才華况老成髙<lb/>
<pb n="KR4h0160_WYG_100-15a"/>
文驚吏部小選得權衡白髮南州士因君竟被榮<lb/>
　　送崔𢎞道尹沅江<lb/>
幾日沅江去今朝别逺人吏曹多任法令尹亦勤民峽<lb/>
樹烟中逺湘波雨後新野人懷善政露冕㸔行春<lb/>
　　奉和王治書紙燈韻<lb/>
香繭凝脂薄金刀逐意姸輕清籠絳蠟晃漾映羅箋巧<lb/>
異雲藍瑩光華若火然好花迎宿藹初旭眩晴烟製陋<lb/>
秦宫炬工慙漢綺蓮映空珠網密照夜緑璣圓燄轉虹<lb/>
<pb n="KR4h0160_WYG_100-15b"/>
垂浦輝分宿麗躔芳能欺霧縠燁欲暈氷筵春淨波如<lb/>
蹙雲輕雨未懸東風愁翦翦華屋鎖神仙<lb/>
　　次宋編修顯夫南陌詩四十韻<lb/>
麗質過邯鄲春風直幾錢送情憐眼艶凝竚覺身偏霞<lb/>
澹斜侵雁雲輕巧襯蟬芳金揺翠勒暖玉藉絨韉臉媚<lb/>
風初信睂彎月未弦緑深芳草雨紅綻碧桃天却扇羞<lb/>
花落褰裳妒酒翻闗心時淺笑憶别自微言絛脱濃香<lb/>
暖巾纓膩粉斑幽期祇窨約私語毎防閑田木須連理<lb/>
<pb n="KR4h0160_WYG_100-16a"/>
呉梅易引涎襦長腰並栁襪小步移蓮枕障熏沈水屏<lb/>
圍畫逺山體輕嫌蔽膝指嫩瑩彄環悵蕩元非醉朦騰<lb/>
不為眠繡盤花猗儺錦就字洄聫鎖合沈魚夕箏閒少<lb/>
鴈寒美人何杳杳良夜獨漫漫乍見都疑夢相逢信契<lb/>
仙憐才多婉娩倚態轉翩妍璧月紅牕外銀河碧樹邉<lb/>
幔輕雲影動簾静浪紋懸裙薄綃長皺裀重錦未蔫妝<lb/>
臺宜向日舞袖欲隨烟雞舌遥聞韻猩脣厭授餐深衣<lb/>
留唾碧繫帛表心丹只憶愁腸斷寧知别緒牽寳釵分<lb/>
<pb n="KR4h0160_WYG_100-16b"/>
鳯翼鈿合寄龍團紅豆膏凝篋文鵷繡作繁凄迷千日<lb/>
酒惆悵五雲軒楚女窺牆日文園病渴年合歡連組帶<lb/>
解珮雜芳荃纓斷風前燭香偷别後筵額黄紅粉澹淚<lb/>
顆紺珠鮮苔迹和塵印花隂帶露穿時時傷往事故故<lb/>
寄新篇人去愁千疊心傷恨萬端蝶晴隨絮逺鸎曉怨<lb/>
春殘夢好心多感情深意巳傳䕷蕪空滿地欲贈思依<lb/>
然<lb/>
　　八月十五夜懷山中友人<lb/>
<pb n="KR4h0160_WYG_100-17a"/>
烟消天末夜朣朧溶漾銀河望欲空長憶山中共明月<lb/>
獨憐都下見秋風羽林警衛紛如織龍虎公屯勢更雄<lb/>
逺客不眠愁欲絶起㸔鳷鵲露光中<lb/>
　　次韻楊編修仲禮奉引法駕之作<lb/>
清遊小隊肅都城夾騎黄麾拂曉晴仙島雲霞扶日上<lb/>
紫垣星宿屬天行龍旗却傍重輪駐雉扇徐分九彩明<lb/>
共喜太平多扈從願因作頌著休聲<lb/>
　　送權講主<lb/>
<pb n="KR4h0160_WYG_100-17b"/>
聞師採藥向江南禪衲親持使者驂鹿獻野花來寳地<lb/>
龍偷海藏出珠龕丹砂傍石分秋水靈草和烟度嶂嵐<lb/>
此日歸來進天府芝雲术露曉曇曇<lb/>
　　次謝鍊師簡嘯碧真人奕棋韻<lb/>
萬夀宫前鶴髮翁籜冠千葉戴芙蓉經行巖洞騎黄鶴<lb/>
叱咤風霆起白龍世外奕秋誰復見山中玉質記曾逢<lb/>
秋深琪樹連雲碧悵望丹霞第幾重<lb/>
　　過髮冠女仙廟<lb/>
<pb n="KR4h0160_WYG_100-18a"/>
天上香雲擁碧鬟山中大藥駐紅顔千年仙去空塵土<lb/>
半夜月明聞珮環芳草不知前度緑古苔渾似舊袍斑<lb/>
自憐軒冕馳驅者目送浮雲不得閒<lb/>
　　過鹿皮子小𤣥暢樓<lb/>
隠君昔向金華住坐愛雙溪八詠樓别起危檐更蕭爽<lb/>
未應前哲獨風流空山明月定誰好野水閒雲亦自秋<lb/>
他日相從問清静便須乘興到林丘<lb/>
　　對酒感懷漫賦<lb/>
<pb n="KR4h0160_WYG_100-18b"/>
半醉簪花出杏園玉驄嘶過五門前豈無緑酒酬佳節<lb/>
坐對青山憶去年蛺蝶有情嫌我懶名花厎事向誰憐<lb/>
嬌娘莫惜羅裙涴㸔取腰肢醉後妍<lb/>
　　送趙鵬舉之西臺掾<lb/>
掾曹騎馬赴西臺迢遞闗河幾日囘秋草自隨人去逺<lb/>
夕陽長共鴈飛來亂雲荒驛迷秦樹落葉殘碑有漢苔<lb/>
最憶年年寒食節華筵誰向曲江開<lb/>
　　青青淇園竹<lb/>
<pb n="KR4h0160_WYG_100-19a"/>
青青淇園竹莫作樂中笛吹出長相思愁人頭髮白<lb/>
　　定情篇<lb/>
願作雲臺鏡團圓誓不虧朝朝綺牕裏相對畫蛾眉<lb/>
　　古意<lb/>
美人汲深井夜久井泉冷獨向明月中徘徊顧秋影<lb/>
　　武林雜興<lb/>
樓閣參差細雨簾櫳料峭輕寒人去空餘燕子春來休<lb/>
倚闌干<lb/>
<pb n="KR4h0160_WYG_100-19b"/>
　　宫詞二首<lb/>
館娃誰比念奴嬌暖玉團香膩粉消昨夜教坊傳聖㫖<lb/>
梨園弟子屬雲韶<lb/>
宫門烟栁映風蒲别殿交魚給傅符太液池邊下黄鵠<lb/>
急宣立本畫新圖<lb/>
　　採蓮曲<lb/>
長歌短櫂滿前溪溪上鴛鴦對對飛莫向中流蕩雙槳<lb/>
水波容易濕人衣<lb/>
<pb n="KR4h0160_WYG_100-20a"/>
　　相逢曲<lb/>
郎騎白馬妾駕車妾車轆轆郎馬嘶相逢且莫相憐愛<lb/>
妾家只在五門西<lb/>
　　送葉審思北上二首<lb/>
曉際風霆上紫壇夜吹簫管向人間月明孤鶴三千里<lb/>
知過呉山與越山<lb/>
領得除書好便歸故山芝术已應肥神仙政苦多官府<lb/>
不及閒雲自在飛<lb/>
<pb n="KR4h0160_WYG_100-20b"/>
　　李貫道<lb/>
　　　貫道字師曽裕子至正甲午登進士第授将仕<lb/>
　　　郎饒州路鄱陽縣丞未上用薦者改詹事院掾<lb/>
　　　史尋扈駕清暑上京卒所著有敝帚編等集<lb/>
　　三星行贈季髙<lb/>
三星射户金光芒梧桐碧樹棲鸞凰牕前整夜合歡帶<lb/>
繡羅宛轉成鴛鴦雲屛霧帳輕於縠珍簟斕斑織湘竹<lb/>
美人振佩江上來粉面團團照紅玉桃腮杏臉天上嬌<lb/>
<pb n="KR4h0160_WYG_100-21a"/>
暖香膩色春妖嬈闗雎窈窕泛流徴子夜國香春夢遥<lb/>
重城漏斷雞聲裏曙色曈曨照牕綺暑天夜短君莫愁<lb/>
百嵗歡娯今夕始<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_100-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻六<lb/>
</p>
<p>
</p>
  </div>
</body>
</text>
</TEI>
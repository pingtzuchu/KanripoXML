<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻八</head>
    <p>
<pb n="KR4h0160_WYG_102-1a"/>
欽定四庫全書<lb/>
　元詩選三集巻八　　　　庶吉士顧嗣立編<lb/>
　　林泉生覺是集<lb/>
　　　泉生字清源泉之永福人與盧琦陳旅林以順<lb/>
　　　皆以文學為閩中名士泉生學邃於春秋天厯<lb/>
　　　庚午登進士第授福清州同知轉泉州經歴遷<lb/>
　　　永嘉尹調漳州推官擢知福清州除翰林待制<lb/>
　　　以母老辭㑹復置行省改理問尋陞郎中遷知<lb/>
<pb n="KR4h0160_WYG_102-1b"/>
　　　漳州召入翰林直學士知制誥同修國史尋卒<lb/>
　　　諡文敏清源以志畧自負不能下人後稍自晦<lb/>
　　　抑號謙牧齋晚益折節更號覺是軒為文宏健<lb/>
　　　雅肆詩豪宕遒逸所著有春秋論斷及覺是集<lb/>
　　　二十巻<lb/>
　　雜言四首<lb/>
太樸本淳默結繩已多端書契起百偽千載不復旋大<lb/>
道日已降支離競名言安得萬喙寂俗厚如古先仍當<lb/>
<pb n="KR4h0160_WYG_102-2a"/>
廢簡牒置我六籍前<lb/>
禮樂設空器詩書無全經仲尼既已矣沮溺不耦耕誰<lb/>
能笑庖犧今亦無負苓我欲觀馬圖黄河清未清<lb/>
東家陶苦窳適市日十千西家琢瑚璉待賈三十年材<lb/>
輕信易售器重良自憐世事毎如此古今無不然<lb/>
吾嘗觀四時亦復悲草木秋風落人間百卉不敢緑豈<lb/>
無巖谷英粲粲若松菊但得根本堅自然耐幽獨<lb/>
　　落花怨<lb/>
<pb n="KR4h0160_WYG_102-2b"/>
落花怨東風情薄不可託紅顔為君開衰顔為君落願<lb/>
落流水中隨君逺漂泊<lb/>
　　楊栁怨<lb/>
楊栁怨春江何事多離别年年枝上青日日行人折安<lb/>
得如桃李常使人娯悦<lb/>
　　贈永陽黄子邵和文丞相韻<lb/>
贈君以幽蘭棄之不如草古來溝壑間将見壮士老憂<lb/>
君君不知慷慨為君歌歌竟欲痛哭言辭不能多但願<lb/>
<pb n="KR4h0160_WYG_102-3a"/>
江海水水化作杯酒傾倒入君懷得君一囘首<lb/>
　　武夷山<lb/>
千山來武夷勢若羣龍趨峥嶸入霄漢一一飛躍如石<lb/>
城開樓臺神仙之所居髙岩挂鐘鼓幽壑蔵舟車一水<lb/>
九曲折烟霞共縈紆昻昻大王峯囘顧雙玉姝變態千<lb/>
萬狀迥與人境殊我行入幽深凉雲襲衣裾王事有程<lb/>
期未能盡崎嶇瞻望不忍去為之少躊躇青鸞竟何在<lb/>
落日啼猩鼯鬼工鑿靈嶂想在天地初不知百粤前誰<lb/>
<pb n="KR4h0160_WYG_102-3b"/>
其宅此都魏王何代人髑髏至今枯精神在青天此物<lb/>
蟬蛻餘還丹九轉就身外復有軀雞犬䑛丹鼎尚能逰<lb/>
太虚虹橋宴曽孫何不與之俱邇來二千年誰使恩義<lb/>
疎馳羮不見遺無人薦乾魚空餘煉丹鼎寒烟覆青蕪<lb/>
當時燒白石黄金滿洪爐黄金果何用亦為仙所需安<lb/>
期不可見此事知有無吾将搴束茅來依紫陽廬青鱗<lb/>
既可釣枸杞亦可蔬遨遊青山間心朗氣亦舒時從二<lb/>
三老野服歌唐虞神仙果有之必就賢人呼長生如可<lb/>
<pb n="KR4h0160_WYG_102-4a"/>
求吾當受其書<lb/>
　　白鶴寺聴琴樓<lb/>
青山如横琴雙瀑為之絃何人作此曲一奏<hi>一作彈</hi>三千<lb/>
年上有倚天拂雲之喬松下有伏波步月之蒼黿松今<lb/>
未凋黿未老人間此曲何時了我來十月溪水銷古木<lb/>
萬壑風蕭蕭飛流向我作宫徴使我聴之心寂寥臨軒<lb/>
再拜問此水巢由去後誰知已我今賸有兩耳塵不敢<lb/>
向此溪中洗山僧煮茗樵父歌吾亦無如此水何<lb/>
<pb n="KR4h0160_WYG_102-4b"/>
　　真誥巖<lb/>
山行一百五十里人家雞犬如桃源上有太古白石洞<lb/>
中是羣仙煉丹壇人間風雨不敢到梁時棟宇今猶存<lb/>
陶公真誥已入奏孺子崑崙去未還帝遣蛟龍䕶靈石<lb/>
時聞鐘鼔鳴空山簫臺迴光日月白河漢挂屋星辰寒<lb/>
休糧道士逐白犬種桃金母驅青鸞千年茯苓長根蔕<lb/>
百嵗老人古衣冠曾聞赤水出巖洞飲者白日生羽翰<lb/>
前朝此地禁樵採邇來勝致多凋殘長松滴露封丹竈<lb/>
<pb n="KR4h0160_WYG_102-5a"/>
獨鶴銜烟鎖洞門神仙有樓不肯住我輩走馬何時閒<lb/>
願分半間雲月屋自種數畝枸杞園巖頭獨坐洗塵耳<lb/>
消此兩澗清潺湲<lb/>
　　張戡獵騎圖巻<lb/>
戎王小隊獵秋野豹尾服弓金絡馬蒼髯奚官喜追逐<lb/>
隔馬相呼意閒暇鞭梢生風箭飛雨烏騅如龍犬如虎<lb/>
沙平草淺狐兎肥穹廬月寒歸未歸<lb/>
　　題髙尚書夜山圖<lb/>
<pb n="KR4h0160_WYG_102-5b"/>
善畫尚書髙彦敬能書學士趙子昻兩翁秋興江海動<lb/>
一尺夜山呉越蒼雲松霧塔參差見野水寒沙渺漭長<lb/>
山牕撫巻應惆悵却憶東坡賦雪堂<lb/>
　　岳王廟二首<lb/>
岳王墳上褒忠寺地老天荒恨尚存介胄何堪投獄吏<lb/>
衣冠無復望中原青山能掩萇𢎞血落日空悲蜀帝魂<lb/>
遼鶴不歸人事别呉宫青草又黄昏<lb/>
誰收将骨瘞<hi>一作𦵏</hi>西湖已卜他年必沼呉孤塚有人來<lb/>
<pb n="KR4h0160_WYG_102-6a"/>
下馬六陵無樹可棲烏廟堂短計慙嫠婦宇宙惟公是<lb/>
丈夫往事重觀如敗局一龕燈火屬浮屠<lb/>
　　方廣巖紀逰<lb/>
上方樓閣倚空明磴路如天鳥亦驚屋頂石巖常欲墜<lb/>
簷前瀑雨不能晴龍湫千古風雷氣山殿六時鐘磬聲<lb/>
最愛白雲飛不去半山飄泊伴人行<lb/>
　　寄題大龍湫和李五峰韻<lb/>
鴈蕩峯頭春水生無邉木葉作秋聲六龍捲海上霄漢<lb/>
<pb n="KR4h0160_WYG_102-6b"/>
萬馬嘶風下雪城春盡不知陽鳥去巖髙惟許白雲行<lb/>
故人家住青山下野竹寒流亦有情<lb/>
　　題瑞巖寺<lb/>
危亭跨石出層虚咫尺欄干翫月餘春入岡原分斥鹵<lb/>
烟生林樾認邨墟江流闊狹潮來去山色有無雲巻舒<lb/>
安得一瓢供我老風吟月嘯度居諸<lb/>
　　題曽彦明所蔵雨竹<lb/>
蒼梧秋雲來寒翠滴不已君看葉上波都是湘江水<lb/>
<pb n="KR4h0160_WYG_102-7a"/>
　　玉虛洞<lb/>
空谷結層雲寒泉落空沼中有太古靈悠然隔深窅<lb/>
　　李源道仲淵集<lb/>
　　　源道字仲淵號衝齋闗中人宦學三川歴四川<lb/>
　　　行省負外郎與弟叔行樂成都風土卜居蠶茨<lb/>
　　　買田百餘畝因所居植竹十萬个覆以白茅顔<lb/>
　　　曰萬竹亭兄弟對牀吟哦其中後入為監察御<lb/>
　　　史延祐中遷翰林直學士出為雲南肅政亷訪<lb/>
<pb n="KR4h0160_WYG_102-7b"/>
　　　使累遷翰林侍讀學士出為雲南行省參知政<lb/>
　　　事仲淵嘗自録其五言詩題曰宗雅蜀郡虞集<lb/>
　　　序之曰五言之道近世幾絶數十年來人稱涿<lb/>
　　　郡盧公故仲淵自序亦屬意盧公然仲淵來朝<lb/>
　　　廷為學士而盧公去世已乆獨呉興趙公深知<lb/>
　　　之至以為上接蘇州信知言哉臨川呉澄序曰<lb/>
　　　仲淵心易直而氣勁健其為詩也肖其人古體<lb/>
　　　五言如生在魏晉畧不涉齊梁以下光景七言<lb/>
<pb n="KR4h0160_WYG_102-8a"/>
　　　雜言翩翩乎鍾山丞相雪堂學士之間而無留<lb/>
　　　難約之而為近體也亦然今古詩散亡止録近<lb/>
　　　體數首<lb/>
　　虎丘<lb/>
呉山名勝處獨説此林丘人去劍留迹僧來石㸃頭蘇<lb/>
臺千古月蕭寺幾畨秋巖壁寒泉響轆轤聲未休<lb/>
　　虎丘劍池<lb/>
倚天長劒斫山破劈石對峙寒潭清何年自出造化異<lb/>
<pb n="KR4h0160_WYG_102-8b"/>
萬古不與豪雄争澗深黑虎威獰立樹老青龍鱗甲生<lb/>
蓮花峰頭有玉井誰當並此賦峥嶸<lb/>
　　次韻送虞伯生使蜀降香<lb/>
城南尺五去天低迴首彤樓十二梯六月岷山猶有雪<lb/>
三春雲棧逈無泥浣花溪上看秧馬芳草渡頭聞竹雞<lb/>
見説草堂遺構在公餘須到錦城西<lb/>
　　燕中懷古<lb/>
荆卿墓上草離離郭隗臺邉對落暉戰國山川秋氣壮<lb/>
<pb n="KR4h0160_WYG_102-9a"/>
中原豪傑曉星稀乾坤納納無人識南北年年有鴈飛<lb/>
説似蘆溝橋畔栁安排青眼送将歸<lb/>
　　贈劉宗道使安南<lb/>
一介强于十萬兵秋風持節使清<hi>一作麋</hi>泠可容贊普窺<lb/>
唐壤要遣莎車拜漢庭蜃吐瘴烟驪洞暗鯨掀巨浪海<lb/>
雲腥元戎已辦安邉策萬古千秋汗簡青<lb/>
　　題王朋梅金明池圖<lb/>
金明池水清且漣寳津樓閣三山巔魚龍一鼔雷破壁<lb/>
<pb n="KR4h0160_WYG_102-9b"/>
貔虎萬艘風動天銀濤激起翻匹練綵繩突出騰飛仙<lb/>
錦標奪得未為快東朝畫史今龍眠<lb/>
　　送捧詔使<lb/>
霜落澄江水似藍江亭折栁送<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>參五條温語頒天北<lb/>
一棹清風下斗南父老疲癃沾利澤山川勝槩入豪談<lb/>
渝城好過黄花節金碧臺髙酒半酣<lb/>
　　送馮參政致事<lb/>
天眷雖隆志叵渝拂衣歸去不躊蹰百年喬木推耆舊<lb/>
<pb n="KR4h0160_WYG_102-10a"/>
九老香山入畫圖力疾不辭春命駕感恩直欲夜含珠<lb/>
聖王已有黄金像一舸秋風下五湖<lb/>
　　暮春即事<lb/>
垂栁隂隂雪擁沙殘陽淡淡水明霞夜來枕上初聞雨<lb/>
今日枝頭不見花啼鳥已傳春去信狂蜂猶趁晚來衙<lb/>
柴門盡日無人到讀罷離騷更煑茶<lb/>
　　題周曽秋塘圖<lb/>
水禽容與滿晴溪折葦枯荷澹夕暉安得扁舟江上去<lb/>
<pb n="KR4h0160_WYG_102-10b"/>
烟波相對兩忘機<lb/>
　　楊敬悳仲禮集<lb/>
　　　敬悳字仲禮台之臨海人歴官應奉翰林文字<lb/>
　　　泰定三年夏以選授浙江儒學提舉王中丞士<lb/>
　　　熙作序送之云楊君居史館久文精思縟言議<lb/>
　　　濟濟志于事功卓然勇往之資也嘗修赤城元<lb/>
　　　統志<lb/>
　　題秋景圖<lb/>
<pb n="KR4h0160_WYG_102-11a"/>
金門羽客茅山來袖攜千仭青崔嵬開緘滿堂秋色起<lb/>
耳根彷彿清猿哀白雲溶溶漲川谷谷口滄波㵼寒玉<lb/>
輕舠一葉何處歸錦樹烟霏半紅緑汀沙空濶天渺瀰<lb/>
山有猰㺄水鱷螭篙師未必好看客行人踽踽将安之<lb/>
　　登太白樓<lb/>
繫纜任城下登樓古堞邉逺山低緑樹平野接青天身<lb/>
世無何酒神逰不記年憐才今昔意汶月向人圓<lb/>
　　題郭主簿模摩詰本輞川圖巻<hi>并序</hi>
<pb n="KR4h0160_WYG_102-11b"/>
　　　摩詰嘗與裴迪唱和廿絶紀輞川之勝至今讀<lb/>
　　　之如身逰其間此本甚精緻尚可想見其景與<lb/>
　　　詩㑹之時也因追而和之<lb/>
　　　孟城坳<lb/>
春風孟城坳年年自花栁當日倦遊人何處談空有<lb/>
　　　華子岡<lb/>
蜿蜒浮逺空慘淡凝古色出雲亦何心既雨返無極<lb/>
　　　文杏館<lb/>
<pb n="KR4h0160_WYG_102-12a"/>
種杏白雲間因之葺茅宇鶯聲烟中曙虎跡夜來雨<lb/>
　　　斤竹嶺<lb/>
苞竹秀孤嶺虚籟涵清漪秋風何時實鳯饑竹不知<lb/>
　　　鹿柴<lb/>
崖蹙石林稠谷静山泉響麕麚囿其閒攸伏息下上<lb/>
　　　木蘭柴<lb/>
手折木蘭花心憶懷沙侣墜露玉可和金盤羞帝所<lb/>
　　　茱萸沜<lb/>
<pb n="KR4h0160_WYG_102-12b"/>
茱萸綻紫粟白雲封不開似待陶元亮共把菊花杯<lb/>
　　　宫槐陌<lb/>
屯雲䕃廣陌零露濕古苔中街日亭午四面風徐來<lb/>
　　　臨湖亭<lb/>
積水涵倒影萬象凌虚來魚在山中泳花從天上開<lb/>
　　　南垞<lb/>
亭亭一風榭脱履席可即階前雙白鶴相迎似相識<lb/>
　　　攲湖<lb/>
<pb n="KR4h0160_WYG_102-13a"/>
岸巾臨水澨酒醒呼隠君收緡玉梭起揺蕩空中雲<lb/>
　　　栁浪<lb/>
年年黄金縷照影麴塵漪誰為南浦贈紉佩扈江蘺<lb/>
　　　欒家瀬<lb/>
鑿鑿沸白喧浩浩空青㵼漁翁互相呼放船莫輕下<lb/>
　　　金屑泉<lb/>
洗耳山下泉永念童䝉嵗敢希作聖功事心如事帝<lb/>
　　　白石灘<lb/>
<pb n="KR4h0160_WYG_102-13b"/>
湍駛風逾清水明石可把倚杖獨移時白鷗翩然下<lb/>
　　　北垞<lb/>
波影媚松樾山色麗石䦨留連南川月不肯下雲端<lb/>
　　　竹里館<lb/>
此君儼相峙清坐一晤嘯天風振空聲萬境通寂照<lb/>
　　　辛夷塢<lb/>
迎春發蒼柯映日在瓊蕚欣欣各自私先開還早落<lb/>
　　　漆園<lb/>
<pb n="KR4h0160_WYG_102-14a"/>
黽勉殉世名鞅掌嬰俗務漆以津自<hi>闕</hi>不如樗櫟樹<lb/>
　　　椒園<lb/>
申椒芳聲逺秉徳類幽人時來薦瑶席慎勿佞夫君<lb/>
　　歌風臺<lb/>
布衣千古一英雄五載乾坤入手中遥想帝魂垂浩刼<lb/>
舜絃天上和南風<lb/>
　　陳徳永兩峰慚草<lb/>
　　　徳永字叔夏號兩峯黄巖人自幼岐嶷從林<hi>闕</hi>
<pb n="KR4h0160_WYG_102-14b"/>
　　　　紘齋盛象翁聖泉遊得王柏魯齋之學臺省<lb/>
　　　辟為和靖書院山長歴官江浙儒學提舉清江<lb/>
　　　杜本伯原稱其文章似歐陽子尤長於理所著<lb/>
　　　有兩峰慚草<lb/>
　　馬節婦盛氏<lb/>
白日忽中晦陽春春隕霜兒生未識父姑老誰扶将嗚<lb/>
呼養姑心引誓獨未亡仰無一瓦庇俯無立錐塲宵機<lb/>
亂頭緒晝哭成徊徨賦命諒使然苦節良自傷身前一<lb/>
<pb n="KR4h0160_WYG_102-15a"/>
世短身後百世長慨彼梅花詩永嫓黄鵠章<lb/>
　　至日<lb/>
重隂束地户霜落浩如積乾坤此何時碩果久不食今<lb/>
晨好雲氣萬類若動色枯梢自號寒根柢已含徳如何<lb/>
夸毗子乃獨悖天則善端本無窮惡念每充斥逹人妙<lb/>
觀化感此欲歎息梅花定余知怡然笑林日<lb/>
　　送同知黄巖事林起宗滿歸二首<lb/>
浮雲暮南征逰子思故鄉官清甘㫖少有母不得将昨<lb/>
<pb n="KR4h0160_WYG_102-15b"/>
夜夢倚門攬衣起彷徨翩然忽復去水逺三山長<lb/>
貪官如苦雨好官如流電使君天下士况也美文翰出<lb/>
佐千里州名在循吏傳行将補衮歸袖有五色線<lb/>
　　玉雪坡為周伯温學士作<lb/>
仙人修月天上歸袖裏璞屑萬斛璣當時委地不肯化<lb/>
付與春風吹得飛春風吹上坡頭樹仙人著屋中間住<lb/>
夜氣英英到骨寒又踏紅光上天去<lb/>
　　登靈峰<lb/>
<pb n="KR4h0160_WYG_102-16a"/>
我疑邃古初奔精墮南斗元氣淋漓擘石開帝遣巨靈<lb/>
來試手想當剥削時震撼天亦驚至今萬萬古菡萏揺<lb/>
空青空青離立盡奇峭逰子見之為改貎又恐濤波舂<lb/>
蝕餘尺土無由逗痕竅一峯黝黑中窈𢎞下有線路攀<lb/>
幽藤崖心如瞰鬼窟穴石口忽漏天聰明前直兩峰上<lb/>
雲雨争來效竒若掀舞横林掩苒夕氣薫飛翠走香灑<lb/>
晴紫班荆久低囘沈思綜𤣥理壮哉天地功設竒乃如<lb/>
此大風簸積氣勢至即凝聚坳坎機則然胡為浪嗟擬<lb/>
<pb n="KR4h0160_WYG_102-16b"/>
翻然破來路寒月照潭水<lb/>
　　鴈蕩吟送秦文學還呉<lb/>
鴈之蕩兮乃在甌越之野瀛海之堧有萬菡萏鑱青天<lb/>
東南形勝此其最我嘗著屐周覽于其間厥初宰物孕<lb/>
雄怪元氣混沌何由穿巨靈運斤鑿鬼竅列缺吐火施<lb/>
神鞭遂令後爾萬萬古見此錯愕難為言上疑日車解<lb/>
轡傾側過下恐地軸撓動相鈎牽昨夢尋君拂烟去有<lb/>
擁芝蓋導我前崩崖旁豁瞰空洞迴溪不定行蜿蜒狂<lb/>
<pb n="KR4h0160_WYG_102-17a"/>
雷砰訇起何處白龍噴薄飛層巔熊蹲豹擲若怒若啼<lb/>
霞明霧湧倐閃倐開重重掩掩變幻不可以極兮我方<lb/>
矯首睨立乎雲梯南望海水不滿杯灣環下繞山足來<lb/>
仰攀玉女駕笑踏飛鸞低羣仙集倒影雜佩中徘徊聳<lb/>
身直上浩無際海月正掛吹簫臺於焉得深悟扶桑警<lb/>
天雞蘧蘧驚覺在枕蓆但聞落葉如雨風凄凄君來謝<lb/>
我欲西邁惜此不及窮扶攜我知君身有靈氣世上塵<lb/>
土胡能迷推仁澤物本我事成功斂退真竒哉碧桃花<lb/>
<pb n="KR4h0160_WYG_102-17b"/>
發俟君到勿使引領雙眉摧<lb/>
　　暮春<lb/>
山館青春老溪扉白露斜微風起新絮小雨落餘花蜜<lb/>
滿蜂登課泥香燕作家物情猶好在人事益紛挐<lb/>
　　定居<lb/>
行客今如此青山已定居過雲時傍户流水暗通渠道<lb/>
勝元無愧身安即有餘南牕髙卧起隨意讀吾書<lb/>
　　送蕭起宗還涼上<lb/>
<pb n="KR4h0160_WYG_102-18a"/>
客中送客意不樂借問何門曳子裾白下水髙船起日<lb/>
淮南木落鴈飛初壮懷更復頻看劒濟世終當用讀書<lb/>
令弟少留數㑹面北來音信未應疎<lb/>
　　次韻周學士巾子山留題<lb/>
昔日控鶴此山顛今日何日集衆仙九天使節環珮響<lb/>
三島候車幢蓋連洗心已共江水白受命正與山松堅<lb/>
東西瞻顧起更坐手揮五絃鴻鴈邉<lb/>
　　送瞿慧夫上青龍鎮學官三首<lb/>
<pb n="KR4h0160_WYG_102-18b"/>
仕宦去家百里近文采照人當妙年想見彈琴讀書處<lb/>
牆頭春日薺花圓<lb/>
江上春風日夜催即看栁色上衣來莫言美玉難酬價<lb/>
定有黄金為築臺<lb/>
人生豈不相逢早異縣傾心有弟昆却恨客舟無意緒<lb/>
豫先載我出呉門<lb/>
　　陳天錫鳴琴集<hi>錫一作賜</hi>
　　　天錫字載之號晉齋福寧州人任本州學正轉<lb/>
<pb n="KR4h0160_WYG_102-19a"/>
　　　鹽運提舉大使至順初擢建陽尹秩滿以六事<lb/>
　　　聞於朝加奉議大夫知福清州年未六十致仕<lb/>
　　　歸與王薦等十人共為耆英㑹夀八十終所著<lb/>
　　　有鳴琴集子陽至陽盈陽復陽純陽極並有才<lb/>
　　　名時號五陳尤工於詩清新灑落有棣萼詩五<lb/>
　　　巻福寧王參政都中為之序<lb/>
　　西坡即事<lb/>
人境得佳趣青松處士家成行看過鴈數㸃落歸鴉風<lb/>
<pb n="KR4h0160_WYG_102-19b"/>
動竹彫葉秋髙菊吐花閒來媚幽獨吾志在烟霞<lb/>
　　臨平書<hi>一作即</hi>事<lb/>
四月臨平路江蓮未著花春風隨客櫂緑水䕶僧家對<lb/>
酒邀新月披襟挹彩霞晩來堪畫處飛鷺下圓沙<lb/>
　　季夏書事<lb/>
歸夢遶滄洲胡為此滯留雨收三伏暑風送一帆秋汀<lb/>
樹層層出鹽<hi>一作監</hi>花拍拍浮相思千里月人在海邉樓<lb/>
　　清明有懷<lb/>
<pb n="KR4h0160_WYG_102-20a"/>
春愁禁客況夜夢繞天涯淑景隨流水歸心逐暮鴉看<lb/>
書翻蠧葉撫案落燈花悵望松楸逺登臨起歎嗟<lb/>
　　送包釋可入幕<lb/>
州帶福星明君今指去程亂山秋雨後一路野蟬鳴時<lb/>
静軍書少人閒官況清歸來話風土盡識荔枝名<lb/>
　　都下偶成<lb/>
玉泉逺接禁溝流輦路春深碧草柔細栁望迷秦女館<lb/>
清池學弄楚人舟尊前豔態初疑月雲裏新聲欲變秋<lb/>
<pb n="KR4h0160_WYG_102-20b"/>
不道有人騎瘦馬夕陽春樹起髙愁<lb/>
　　别桐城諸老席上作<lb/>
七人五百有餘嵗髙㑹尊前笑語譁逸興濃時過似酒<lb/>
交情密處恰如家朱顔鶴髮明秋水瑶句魚牋動綵霞<lb/>
明日馬蹄衰草路桐鄉囘首又天涯<lb/>
　　次滕玉霄韻<lb/>
自是男兒志四方明時上國快觀光儒冠誤我青綾被<lb/>
人品還君白玉堂取友平生半區宇論詩今日得濠梁<lb/>
<pb n="KR4h0160_WYG_102-21a"/>
嵗寒只有梅和竹風雪相看味更長<lb/>
　　呈草廬呉司業<lb/>
斯文梁棟在成均自許儒冠可立身拍塞胸襟五經笥<lb/>
清髙地位十分春泰山北斗道行世赤箭靈芝意自春<lb/>
多謝春風薦賢筆肯甘躍冶外陶鈞<lb/>
　　偶題<lb/>
修竹千竿萬巻書水明沙淨稱幽居春風架上吹殘簡<lb/>
時復晴牕落蠧魚<lb/>
<pb n="KR4h0160_WYG_102-21b"/>
　　陳陽至<lb/>
　　　陽至字子善天錫長子舉賢良累官汀州知事<lb/>
　　武夷山<lb/>
宴罷曽孫不再期彩橋斷絶可勝悲藥爐火冷丹昇鼎<lb/>
坐石雲閒鳥䕶棋白鳯舞空銀闕迥青鸞度嶂玉笙隨<lb/>
仙翁已許丹臺約擬濯塵纓向水湄<lb/>
　　冲佑萬年宫<lb/>
九曲前溪碧玉流停橈夜泊羽人丘雲容蜃氣疑江島<lb/>
<pb n="KR4h0160_WYG_102-22a"/>
月色蟲聲訝晚秋一别虹橋情黯黯千年鶴駕事悠悠<lb/>
爽靈五夜朝天所吸取朱霞散九州<lb/>
　　南禪禪寺<lb/>
水南山寺逢秋社幾樹芙蓉未著花薄暮涼風漸吹急<lb/>
月明山路接溪沙<lb/>
　　華巖寺<lb/>
巖花冷落春流淺春已沿流花片片一逕莓苔老白雲<lb/>
斜陽燕子飛樓殿<lb/>
<pb n="KR4h0160_WYG_102-22b"/>
　　靈泉寺<lb/>
夜汲清江籟不譁大瓢貯月沁胡麻人間春色僧無分<lb/>
一任東風落盡花<lb/>
　　陳陽盈<lb/>
　　　陽盈字子謙天錫次子以父䕃累官侯官尉調<lb/>
　　　泉州稅課副使以憂歸至正中草冦攻州知州<lb/>
　　　王伯顔檄陽盈率民兵拒敵奮不顧身遂陷於<lb/>
　　　賊偽帥王善脅之使降陽盈執大義罵賊遂遇<lb/>
<pb n="KR4h0160_WYG_102-23a"/>
　　　害事聞敕贈敦武校尉安溪縣尹旌其門<lb/>
　　北山尼寺<lb/>
客中無事强登山為愛清空壓市寰壞榻火寒茶竈静<lb/>
古祠香冷石爐閒風生春水起龍甲雨落晴階㸃豹斑<lb/>
松牖不扄人不到時看巢燕自飛還<lb/>
　　陳陽復<lb/>
　　　陽復字子初天錫第三子<lb/>
　　靈泉寺<lb/>
<pb n="KR4h0160_WYG_102-23b"/>
上方野馬隔囂紛山接靈源一派分夜静錫閒孤塔月<lb/>
日髙禪定半牕雲翠紗籠壁詩難續玉斚流香酒易醺<lb/>
爇柏煮茶清不寐松風吹籟隔溪聞<lb/>
　　陳陽純<lb/>
　　　陽純字子正天錫第四子<lb/>
　　鳯翔菴<lb/>
桐邊植竹與坡連鳯去年深老石泉龍噴夜雲生殿角<lb/>
鼇翻春浪到臺前僧歸禪月隨風錫漁退腥風去<hi>闕</hi>船<lb/>
<pb n="KR4h0160_WYG_102-24a"/>
一點浮塵渾不到起登孤塔上危巔<lb/>
　　妙香菴<lb/>
一棟翬飛鎖白雲幾看瑶月到黄昏龕燈未滅僧初定<lb/>
風挾潮聲到寺門<lb/>
　　華巖寺<lb/>
千層金碧翠雲翻樹滿招提竹滿山十里清溪無覔路<lb/>
水流花片到人間<lb/>
　　陳陽極<lb/>
<pb n="KR4h0160_WYG_102-24b"/>
　　　陽極字子建天錫第五子舉文學任侯官山長<lb/>
　　西峰寺<lb/>
寒山多適興逺上白雲層遇客每指寺聞鐘不見僧摧<lb/>
㠝横絶壑墮石抱寒藤幾欲棲寒去臨岐又未能<lb/>
　　白雲菴<lb/>
縁岡躡丹崖東風拂瑶草飛鳥時往還山間白雲老<lb/>
　　靈泉寺<lb/>
白雲深處寂無譁香積惟餘飯一麻出定不知春已過<lb/>
<pb n="KR4h0160_WYG_102-25a"/>
淨瓶花落點袈裟<lb/>
　　南屏寺<lb/>
禪心不動法堂空日影斜侵半榻紅一巻楞嚴看未了<lb/>
篆烟香散竹牕風<lb/>
　　錢良右<hi>一作祐</hi>江村先生集<lb/>
　　　良右字翼之平江人言談舉止濟濟有儒者意<lb/>
　　　呉興趙孟頫巴西鄧文原遇之尤厚數引拔之<lb/>
　　　良右殊無仕進意至大中署呉縣儒學教諭已<lb/>
<pb n="KR4h0160_WYG_102-25b"/>
　　　代去輒不復出閒居三十年一室蕭然坐客常<lb/>
　　　滿咏歌酣嬉無虚日聊城周馳舉良右宜在館<lb/>
　　　閣未報㑹被㫖擇工於書者俾書農桑輯要大<lb/>
　　　學衍義有司悉起良右以應令竣事交章薦亦<lb/>
　　　不報至正四年以疾卒於家年六十七有詩文<lb/>
　　　雜著若干巻虞學士集為之序翼之於古篆𨽻<lb/>
　　　真行小草無不精絶豪家貴人往往傳蔵以為<lb/>
　　　珍玩或有所挾而强使為之雖百金弗顧也晩<lb/>
<pb n="KR4h0160_WYG_102-26a"/>
　　　自號江村民人因以江村先生稱之<lb/>
　　自靈巖登天平山次栁道傳韻<lb/>
茫茫勾呉墟曠逺似淮甸遇勝有山林棲禪遺古院其<lb/>
教本空寂身世等飛電是間多開士名列方外傳奉先<lb/>
反見詫圖以安吾竁衣冠髙平後選席慎所薦坐令一<lb/>
山靈示現瞿曇面白雲深復深香火同致奠兼乃突衆<lb/>
峰百年足遊衍到山每恨遲出山豈無戀肩輿慣﨑嶇<lb/>
未讓逆流牽石秀境益竒峰囘路頻轉緑隂清旦繁香<lb/>
<pb n="KR4h0160_WYG_102-26b"/>
草發幽蒨心賞勝花時誰夸衆色絢盤紆上靈巖午供<lb/>
出僧麵肯為口腹留頗慰僕夫倦昔是歌舞場歈音想<lb/>
清囀只今鐘梵居放懷得往踐參差丹碧麗結構依絶<lb/>
巘隂崖露未晞風葉灑微泫汲井訝髙原渇思當三嚥<lb/>
弱冠曽此來知復幾霜霰苔碑難盡讀髣髴經再眄行<lb/>
樂信及時坐成避鴻燕西日輪未側尚慮雲物變下坡<lb/>
仍相逐健武覺爾便俄然涵空勝掩冉不可見兀兀瀆<lb/>
上歸悵望雲中殿飛翮亦已還瞥眼急於箭登舟舍山<lb/>
<pb n="KR4h0160_WYG_102-27a"/>
乘涼颸襲葵扇固知生已浮來者政如禪方是即已非<lb/>
偶言遂成諺酒徒人所厭詩豪還類狷兹㑹近殊無座<lb/>
有儒林卞<lb/>
　　自天平逰靈巖次胡古愚韻<lb/>
我鄉本澤國近郭惟西丘羣山青更<hi>闕</hi>太湖限洪流咫<lb/>
尺可登覽道路若阻修年來豈無縁嵗月成再逰深山<lb/>
多白雲長松交翠虯靈泉發不竭一竇穿巖幽涵空倚<lb/>
山閣物色紛入眸天水永無際坐覺身世浮攜尊相與<lb/>
<pb n="KR4h0160_WYG_102-27b"/>
酌洗我今古愁囘首卧雲地老屋苔雨秋兹行真勝集<lb/>
言歸仍少留座有詞林客功名尚黑頭倡酬紀所歴醼<lb/>
笑遲囘舟<lb/>
　　次韻答虞道園<lb/>
筆翰風流説晉唐敢将拙惡比諸郎健豪日費徒成塚<lb/>
秃鬢年侵不待霜才士宜從鵷鷺序畸人合住水雲鄉<lb/>
豈期天藻亭中老逺寄詞章勝采芳<lb/>
　　至順四年四月九日同王叔能栁道傳胡古愚遊<lb/>
<pb n="KR4h0160_WYG_102-28a"/>
　　天平山次古愚韻<lb/>
松門一徑度蕭森門外澄淵得重臨翠木斬新隨地長<lb/>
白雲依舊在山深泉分茗盌來巖隙香起熏爐出殿隂<lb/>
篆墨題名志崖石忘形容我亞冠簪<lb/>
　　　余自至元元貞間客杭得交子行父雖齒在余<lb/>
　　　先甚欵密也余往來於杭有年間歸呉門每承<lb/>
　　　以詩或書尺見寄今猶有存者其過山村翁訣<lb/>
　　　别之詩按胡汲仲先生冢銘迺至大四年也越<lb/>
<pb n="KR4h0160_WYG_102-28b"/>
　　　三十一年為至正改元始見其手跡於盧山甫<lb/>
　　　家感悼之餘為作七言一首以附於後亦挽之<lb/>
　　　之意云時余六十有四<lb/>
無家人擬地行仙自號青霞小洞天愛竹每留縁郭寺<lb/>
吹簫時泛過湖船詩魂渺渺波揺月篆脚垂垂雨在川<lb/>
老我猶能見遺墨可堪囘首斷橋邉<lb/>
　　題趙子固蘭蕙圖二首<lb/>
生意苦不繁託根那計畹只憐君子花西風亦相偃<lb/>
<pb n="KR4h0160_WYG_102-29a"/>
百畝不同調數花常自春風流髙韻在優孟是何人<lb/>
　　題趙子固四香畫巻<lb/>
名卉交加迴絶塵芳香秀色映清真嵗華相對空山晚<lb/>
不羡長安桃李春<lb/>
　　題所南老子推篷竹圖<lb/>
南翁髙卧似淵明不種黄花種竹君挂起<hi>一作起挂</hi>北牕長<lb/>
見此蒼烟一抹帶斜曛<lb/>
　　題趙榮禄水村圖<lb/>
<pb n="KR4h0160_WYG_102-29b"/>
每憐北苑風流逺筆底精神此日同春水孤村無限意<lb/>
題詩輸與杜陵翁<lb/>
　　錢逵<lb/>
　　　逵字伯行良右子詞翰有父風丙申嵗為江浙<lb/>
　　　行省管勾架閣歴淮南行省員外郎明初選赴<lb/>
　　　太常議禮發鳯陽居住尋放歸洪武十六年以<lb/>
　　　事起遣入京明年卒<lb/>
　　寄樂耕傅子雨<lb/>
<pb n="KR4h0160_WYG_102-30a"/>
聞君素志樂耕耘況是能詩趣不羣覔句想吟西嶺雪<lb/>
把鋤長帶北山雲秋來散髮乘凉吹草閣分題倚夕曛<lb/>
挂杖幾時來看竹落花飛絮正紛紛<lb/>
　　次韻陳敬初答虞清二子雨中見寄絶句六首<lb/>
白籙裁牋帶玉紋烏絲題字寄衡門風牀展玩論書法<lb/>
何似顔公屋漏痕<lb/>
積雨孤村水滿堤杏花零亂落春泥草堂近在橋東路<lb/>
只借丹丘處士棲<lb/>
<pb n="KR4h0160_WYG_102-30b"/>
喧喧春鳥報新晴不遣春愁眼底生擬約芙蓉洲上坐<lb/>
暫分私地聴蛙鳴<lb/>
獨立春江古岸基風帆沙鳥總忘機今朝聞有巢湖信<lb/>
南陌東阡遲子歸<lb/>
村塢深如華子岡東風花落澗泉香故山猿鶴相望久<lb/>
莫遣濡須草樹荒<lb/>
闗河猶未息風塵孤負春來緑草茵莫報淮南近消息<lb/>
題詩且慰白頭人<lb/>
<pb n="KR4h0160_WYG_102-31a"/>
　　趙子固蘭蕙巻<lb/>
王孫書畫出天姿痛憶承平鬢欲絲長借墨花寄幽興<lb/>
至今葉葉向南吹<lb/>
　　彭炳元亮集<lb/>
　　　炳字元亮崇安人留心經學詩傚陶栁喜與海<lb/>
　　　内豪傑逰歴齊秦至都下聞昌平隠者何得之<lb/>
　　　名遂往謁焉由是知名駙馬烏谷孫事以師禮<lb/>
　　　至正中徴為端本堂說書不就有集一巻如明<lb/>
<pb n="KR4h0160_WYG_102-31b"/>
　　　河夜無聲茅亭四檐月璧樹落秋子風吹白雲<lb/>
　　　起之句真不減柴桑愚溪品致也<lb/>
　　蘭在二首<lb/>
蘭在在楚澤蘭在在楚山古人見心易今人見心難<lb/>
蘭在在幽谷行子在岐路蓼蟲居蓼中人生不知苦<lb/>
　　明簮<lb/>
明簪倚修筠撫擥自清絶明河夜無聲茅亭四檐月露<lb/>
寒鶴夢醒山花落香雪白雲雖無心今宵儻怡恱持杯<lb/>
<pb n="KR4h0160_WYG_102-32a"/>
欲問之忘言楚天碧渺然思美人芙蓉似顔色乘鸞月<lb/>
明中青霞擁鸞翼苒苒别離時吹簫苦幽咽<lb/>
　　冲冲<lb/>
日月行天髙日月行天深髙深億萬古斂之一寸心冲<lb/>
冲坐盤石璧樹落秋子欲涉九疑山風吹白雲起玉壺<lb/>
滿清露可以沐九州縹緲桂林西霓裳歌未休<lb/>
　　渺然<lb/>
明月照修竹繁露驪龍珠風起青松枝白雲行太虛人<lb/>
<pb n="KR4h0160_WYG_102-32b"/>
心海一粟獨涵千古餘乾坤不敢先渺然萬化初安得<lb/>
挽銀河從今洗天樞<lb/>
　　南溪<lb/>
南溪種修竹干畝清娟娟開門看流水心在崑崙山年<lb/>
來如病鶴蹙蹙垂凍翰瘦筇懶扶䇿世路空漫漫東皋<lb/>
幸有地可廬亦可田聊且飲美酒濯我心上煩醉歌淵<lb/>
明詩山月照面寒我病何時瘳持杯問青天<lb/>
　　商州道中懷仲微<lb/>
<pb n="KR4h0160_WYG_102-33a"/>
初日照風林扶疎動清影磔磔好鳥鳴微雲度修嶺徘<lb/>
徊望藍田青山見錐穎下有如玉人思之暗愁耿松竹在<lb/>
窗户馴鶴舞柔頸兀兀茅亭中焚香瀹春茗長詠芙蕖<lb/>
詩澄波願千頃<lb/>
　　愧淺<lb/>
漢宣在冲幼危食劍刃間壯大履宸極罔知丙氏恩大<lb/>
夫在帝左侃侃不自言光武草昧時嚴陵相與友乾坤<lb/>
洗瘡痏文叔乃天子子陵披羊裘逃往釣江水兩公絶<lb/>
<pb n="KR4h0160_WYG_102-33b"/>
世賢愧死淺丈夫何敢擬髙風尚不漂母如<lb/>
　　無為人所憐<lb/>
前有億萬年後有億萬年寓形此穹壤百嵗指一彈古<lb/>
來多少人滅沒已不聞草木與同腐可憐生世間獨有<lb/>
聖與賢明名長久存聖賢在世時小心常畏天終始履<lb/>
周道沒身無過言所居至廣大靡物可與權萬乘不為<lb/>
泰一瓢亦自尊我當師聖賢無為人所憐<lb/>
　　楚山<lb/>
<pb n="KR4h0160_WYG_102-34a"/>
楚山琢青玉斗酒浮漢江叩舷歌明月慷慨過楚邦亡<lb/>
國非所䘏鹿門思老龎此心出萬物富貴焉可降卧龍<lb/>
拜牀下髙風古無雙<lb/>
　　相重<lb/>
申韓掃淳風秦吕有天下九圍無建侯經國棄王霸相<lb/>
權重丘山四海自陶冶李斯至不仁驅民納機擭忽如<lb/>
楚火炎咸陽半天赭漢朝相有功蕭魏古人亞王陵聊<lb/>
可師平也騁竒詐元后資大奸操威變劉社董兇誰召<lb/>
<pb n="KR4h0160_WYG_102-34b"/>
之東京解如瓦大盜工竊攘神器陷曹馬下民何命窮<lb/>
皇天武侯捨六朝吾厭之無屑論王謝李唐雖寡珍房<lb/>
杜鳯凰炙彼勣成武殃誅夷豈天假向非狄張才廬陵<lb/>
恐葅鮓開元藉姚宋天宇耿光射林甫披劍腹清陽竟<lb/>
長夜後來錬赤心何由補天罅宋田膏雨深鉏耘長靈<lb/>
稼李韓諸大臣聲光泝風雅氣機春樹花風雨易瀟灑<lb/>
天津愁杜鵑安石亂王化沈疴蘇未蘇妖狐舞秦賈有<lb/>
元元氣舒京國鳯麟舍昻昻天馬來長風九州跨金根<lb/>
<pb n="KR4h0160_WYG_102-35a"/>
承五雲矯矯六龍駕弭弓休虎貔弦歌滿華夏比年天<lb/>
寡情兵塵湧岷華大風掀海空烈日悴中野股肱非不<lb/>
良干戈幾時罷青山雖宴如憂心靡紓寫安得起䕫龍<lb/>
與之為御者<lb/>
　　湘中曲<lb/>
龍挾天河墮江陼天子騎龍上天去轟轟蔵劍鑿黄雲<lb/>
日落蒼梧一坏土兩鳯追天住湘浦紅淚湘筠滿秋雨<lb/>
青山九㸃又春歸花落無人見韶舞<lb/>
<pb n="KR4h0160_WYG_102-35b"/>
　　長絲曲<lb/>
青池秋髙霜露繁蘆葉浸水長闌干風吹枯荷雙白鷺<lb/>
池上木落雲漫漫蕭蕭馬鳴燕草殘小窗清砧山夜寒<lb/>
乾坤如繭繅未了古今長絲千萬盤<lb/>
　　珊瑚<lb/>
珊瑚生樹碧海底安得騎鯨斫大枝獨下崑崙倚風露<lb/>
瓊花吹落酒醒時萬山雲盡水百折中夜月髙天四垂<lb/>
不信此心如雪白漢江同去照漣漪<lb/>
<pb n="KR4h0160_WYG_102-36a"/>
　　溪亭<lb/>
溪亭春草緑白鳥下初晴柳鎖長堤暗花揺深水明愔<lb/>
愔隔簾影嫋嫋聴簫聲自酌壺中酒無窮天地情<lb/>
　　草亭<lb/>
窗户連清泚草亭如小舟都來一壺酒消得百年憂燕<lb/>
拂輕花過雲隨曲水流緑楊沈影處清殺兩鷗浮<lb/>
　　薄酒<lb/>
薄酒歌明月清髯不解愁此心無險薄何處有恩讐春<lb/>
<pb n="KR4h0160_WYG_102-36b"/>
水洄青澗桃花繞白鷗乾坤如小艇罷釣足優㳺<lb/>
　　青藜<lb/>
青藜扶倦足芳草上坡陀雨過梨花盡鶯啼栁樹多人<lb/>
心如海水世路有風波草莽非無酒傷春可柰何<lb/>
　　武夷宫<lb/>
仙人縹緲踏春鴻月落青峰第幾重琪樹雪中巢一鶴<lb/>
石壇秋後蟄雙龍古時有塚埋黄帝今日無人見赤松<lb/>
獨愧曽孫幔亭上翠華同醉玉芙蓉<lb/>
<pb n="KR4h0160_WYG_102-37a"/>
　　絶句四首<lb/>
磯頭繫漁艇林下訪樵牧炯然一白鷗獨有滿潭緑<lb/>
獨酌玩溪水溪水清且漪山月忽飛來皎然誰與期<lb/>
酒醒恱山桂流泉夜彈箏獨上青峰去中天見月明<lb/>
坦坦黄金道蛾睂七寳車莫隨雙燕子容易落人家<lb/>
　　淵明辭<lb/>
醉倚蒼江㸔落花阿舒扶上短轅車河山萬里皆劉裕<lb/>
五栁春風自一家<lb/>
<pb n="KR4h0160_WYG_102-37b"/>
　　商山辭<lb/>
紫田雲細玉芝香龍蟄山潭草樹光清夜嗚嗚弄明月<lb/>
一簪華髮釣秋霜<lb/>
　　懷闗中故人<lb/>
長安三月酒如酥花落平堤水滿初楊栁簇門齊下馬<lb/>
九龍池上看义魚<lb/>
　　懷彦肅二首<lb/>
山亭濁酒思崔煦天渴無人獻露瓢偶見癯僧採方竹<lb/>
<pb n="KR4h0160_WYG_102-38a"/>
雪溪扶過木長橋<lb/>
三年不見瓊花樹修竹長松獨倚樓一片白雲東海上<lb/>
又隨春雨過揚州<lb/>
　　寄兼善<lb/>
月在天逰恰半痕手㪺河漢上金盆如今洗得都明徹<lb/>
照見南山萬樹根<lb/>
　　月明歸路<lb/>
常時花栁暗春風紅袖鉤心嚥小鍾昨夜珠簾罷歌舞<lb/>
<pb n="KR4h0160_WYG_102-38b"/>
月明歸路馬如龍<lb/>
　　長笛<lb/>
長笛嗚嗚楊栁枝捲簾清夜酒醒時光風亭外春無影<lb/>
明月中天水滿池<lb/>
　　曲溪<lb/>
曲溪山崦白雲多歴歴梧桐紫鳯窠釀得冷泉成琥珀<lb/>
月明吹笛看天河<lb/>
　　小橋<lb/>
<pb n="KR4h0160_WYG_102-39a"/>
落花如雪馬蹄香幾樹黄鸝欲斷腸行到小橋春影碧<lb/>
一溝晴水浸垂楊<lb/>
　　清池<lb/>
春風留夢碧桃枝雙鳯吹簫月上時誰與秋蓮共秋色<lb/>
白鷗如雪落清池<lb/>
　　釣魚圖<lb/>
酒醒船在子陵臺萬壑千巖玉琢開抛却釣魚看雪落<lb/>
一雙青鴈恰飛來<lb/>
<pb n="KR4h0160_WYG_102-39b"/>
　　野鶴<lb/>
野鶴髙風雙羽寒重雲吹盡過潼闗行人指㸃晴天角<lb/>
一簇三峰是華山<lb/>
　　樓上<lb/>
轆轤鳴曉夢初醒樓上南山暗又明一片傷心無處著<lb/>
渭川流過漢家城<lb/>
　　楚雲曲<lb/>
花梢溜雨濕春泥花底縈愁兩燕低小院玉箏檀柱冷<lb/>
<pb n="KR4h0160_WYG_102-40a"/>
楚雲凝夢上安西<lb/>
　　人心<lb/>
杯酒干戈相死生人心窄路馬蹄驚太行若把填東海<lb/>
展得中原萬里平<lb/>
　　倪道原太初集<lb/>
　　　道原字太初安仁人以明經就試弗利于有司<lb/>
　　　工詩文好游覽山川所至吟咏弗輟後沒于都<lb/>
　　　下朝廷貴重而𦵏之題曰江南吟士之墓<lb/>
<pb n="KR4h0160_WYG_102-40b"/>
　　寄簡呉宗師<lb/>
桂旗蘭盖肅驂騑暫領仙官出禁闈泰畤神光修夜祀<lb/>
函闗紫氣望東歸蛟龍宛尾承香案鸞鶴分翎織縞衣<lb/>
列岳徧祠迴祝冊五雲髙拱近天威<lb/>
　　奉呈虞侍講三首<lb/>
文帝中興戢武威元臣髙步列彤闈玉鞭調馬陪春宴<lb/>
銀扇迴鸞従夜歸立仗官曹移講席捧香侍女拂朝衣<lb/>
龍輿一去橋山逺獨抱孤雲萬里飛<lb/>
<pb n="KR4h0160_WYG_102-41a"/>
五載抽毫侍禁中上賔虞舜協時雍頻裁宻誥頒三省<lb/>
旋冩新詞降六宫金井蟾蜍分碧露玉杯鸚鵡醉香風<lb/>
詔歸特賜金蓮炬迢遞蒼龍闕角東<lb/>
萬里驅馳别帝鄉蜀江南下楚山長宫衣滿篋雲霞爛<lb/>
御酒分杯雨露香恩湛鏡湖新賜水夢隨玉殿舊班行<lb/>
杏花疎雨催春色人在呉中聴樂章<lb/>
　　題張真人覲囘行卷後<lb/>
龍蟠虎踞漢仙家碧玉樓臺䕶紫霞春在猗蘭開奕葉<lb/>
<pb n="KR4h0160_WYG_102-41b"/>
風暄珠樹吐三花霓旌翼駕朝元早雲笈傳書卜世遐<lb/>
忝是蓬萊山畔客星河慣識上天槎<lb/>
　　送道者歸閩省親<lb/>
採藥求仙碧海東客行重入故鄉中銅盤露滴三秋月<lb/>
玉杵霜飛五夜風榕葉盡從來後老桃花只是去時紅<lb/>
南真奕世多仙氣衡岳峰頭幾嵗逢<lb/>
　　送人入京二首<lb/>
十載秦城夢寐間客衣重著思漫漫江河衆水分流出<lb/>
<pb n="KR4h0160_WYG_102-42a"/>
濟岱諸山對海安茅店聴雞霜月白栁橋飲馬曉風寒<lb/>
舊蔵篋内隂符在贏得蘇郎對雪看<lb/>
牢落乾坤見二毛登丘却望鳯城髙樓頭擊柝檣烏起<lb/>
塞上吹笳櫪馬號壯士語深留寳劍故人情重贈綈袍<lb/>
廟堂進用多才傑青眼髙歌望爾曹<lb/>
　　贈人逺逰<lb/>
逺辭雲月謝松蘿頻倚郵亭拂太阿裘解鷫鸘春卧穏<lb/>
杯乾鸚鵡夜吟多三韓方丈連滄海華岳終南隔大河<lb/>
<pb n="KR4h0160_WYG_102-42b"/>
此地經過重囘首天門佳氣正嵯峨<lb/>
　　題夀春堂<lb/>
兵衛森門列綵戵使君堂上足歡娯醉攀北斗斟元氣<lb/>
坐領東風動九衢千嵗崖松收琥珀三秋海樹長珊瑚<lb/>
故家舊徳猶遺澤奕葉蘭芳衍慶符<lb/>
　　題成趣亭<lb/>
呉氏亭臺水竹間百年幽興滿松闗匏樽雪後移當徑<lb/>
石榻晴來卧看山晝日鳴鷄花下散春風飛燕栁邉還<lb/>
<pb n="KR4h0160_WYG_102-43a"/>
揚雄五畝城西宅草就𤣥經未得閒<lb/>
　　送傅與礪廣州教授<lb/>
秋盡黄茅瘴霧收計程君合到交州天垂北極星文<hi>闕</hi>
地盡南圖海氣浮靈藥漫從方士采明珠豈效賈胡留<lb/>
臨岐不作經年别有約看花上苑㳺<lb/>
　<lb/>
　<lb/>
　<lb/>
<pb n="KR4h0160_WYG_102-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻八<lb/>
</p>
<p>
</p>
  </div>
</body>
</text>
</TEI>
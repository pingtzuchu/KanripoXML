<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷十七</head>
    <p>
<pb n="KR4h0160_WYG_085-1a"/>
欽定四庫全書<lb/>
　元詩選二集卷十七　　　庶吉士顧嗣立編<lb/>
　　薛助教漢<lb/>
　　　漢字宗海永嘉人幼力學有令譽以青田教諭<lb/>
　　　遷諸暨州學正始擬北郊制宫懸於杭衆推漢<lb/>
　　　董務樂成驛傳上之大臣以太祝薦延祐五年<lb/>
　　　待銓京國辟功徳使授休寕縣主簿將行祭酒<lb/>
　　　鄧文原薦之遂留止泰定元年春二月選國子<lb/>
<pb n="KR4h0160_WYG_085-1b"/>
　　　助教四月大駕北幸用故事赴教上都八月還<lb/>
　　　九月三日卒居賢坊寓舎宗海於古今制度名<lb/>
　　　物創作變易年考月究無或有爽趙文敏公號<lb/>
　　　為鴻識得古遺器書畫必宗海辨之乃定與司<lb/>
　　　業虞伯生博士栁道傳友善其卒也二君哭之<lb/>
　　　甚哀魯子翬誌其墓稱其詩律書楷嚴縝有法<lb/>
　　　而慎慤不矜非雅文莫克知也<lb/>
　　和鄭應奉雜詩六首<lb/>
<pb n="KR4h0160_WYG_085-2a"/>
茫茫穹壤間環溪大州九壯遊不及辰坐待迫蒲栁窮<lb/>
通付分定逹識當順受但願薰風詩在在民物阜一瓢<lb/>
安菽水吾計亦良厚<lb/>
當年東山翁笑傲聊永日弓旌一朝下萬里赴星驛囘<lb/>
頭故山友十見秋柏實峩峩東觀中大書黑如漆想見<lb/>
日暮歸沙輕馬蹄疾<lb/>
淳風散已久青黄陋窪樽婉孌爭媚好役智空自昬豈<lb/>
知葛天民無言道彌敦我有白雲操泠泠寄桐孫調古<lb/>
<pb n="KR4h0160_WYG_085-2b"/>
識者寡幽探萬化源<lb/>
驅車涉逺道日晏不知疲一見嵩華髙始覺培塿卑吾<lb/>
道麗天壤昭昭匪難知千金買刀圭但為方士欺贏糧<lb/>
徃問道去結汗漫期<lb/>
志士方盛時危冠怒衝髪猛心石為開壯氣山可拔安<lb/>
知横江鯨中路螻蟻狎所以巢居子商歌竟不輟歌竟<lb/>
寂無言坐聽天籟發<lb/>
宦游夢入槐宴坐肘生桞出處亦何常臨岐一分手光<lb/>
<pb n="KR4h0160_WYG_085-3a"/>
陰不可玩嵗月坂丸走軒裳百年間竹帛千載後永願<lb/>
堅素心舊學安敢負<lb/>
　　送曹學士草詔畢還大都<lb/>
日轂始巡幸風伯前汛埽宸衷自警畏廷論各至到黼<lb/>
飾資舊臣優渥發新號四方聽綸綍千載仰訓誥言歸<lb/>
玉堂署送别龍庭道戀闕信馬行及門聞鵲噪<lb/>
　　和虞先生上京夏凉韻<lb/>
登臺美皆春覆盆慘長夜誰能均苦樂世道勤汛灑灤<lb/>
<pb n="KR4h0160_WYG_085-3b"/>
京逼穹昊重纊度朱夏下方正喘汗歊赫在爐冶南北<lb/>
各異宜敢訝行化者倦遊念苕霅漁竿自堪把<lb/>
　　和虞先生箸香<lb/>
竒芬禱精微纎莖挺脩直灺輕雪消晥<hi>一作晛</hi>火細<hi>一作紅</hi>
螢耀夕素煙裊雙縷暗馥生半室鼻觀靜裏參心原坐<lb/>
來息有客臭味同相看終永日<lb/>
　　送馬少卿伯庸南祀嵩恒淮瀆<lb/>
總章盛金徳齋明赫當宁皇皇遣天使肅肅承聖<hi>一作詔</hi>
<pb n="KR4h0160_WYG_085-4a"/>
語三熏禮岳瀆萬里渉梁楚祝釐歸堯舜降神出申甫<lb/>
南斗迎文星西風起儀羽樂張洞庭月斾溼湘岸雨壯<lb/>
吟鄙騷怨髙談<hi>一作馳</hi>洗儒<hi>一作塵</hi>腐過家猨鶴喜攬轡鴻<lb/>
鴈聚青闈<hi>一作䦨</hi>閔賢勞黄屋深記注歸騎慎勿徐席虚<lb/>
玉堂署<lb/>
　　和張仲實秋夜感舊<lb/>
古道日緜邈何由探羲軒六籍載緒餘攻鑿日己煩豈<lb/>
無竒士志尋枝或忘根忽聞孤鳯皇百鳥寂不喧邀我<lb/>
<pb n="KR4h0160_WYG_085-4b"/>
澆古胸泠然酌窪尊既感氣類殊况復徳義敦秋風江<lb/>
海上英材昔同門載詠伐木章清夜勞夢魂斯文儻未<lb/>
磨餘事安足論蕭蕭蒲栁姿含英伺春暄晧首崇明徳<lb/>
懐哉昔人言<lb/>
　　送牟伯厚還霅<lb/>
西風起雙鴻渺渺度萬山空林霜霰落各念飲啄難中<lb/>
塗忽相失獨留諒無歡極目送冥飛風雲逸脩翰低囘<lb/>
守矰網自顧形影單奮翅念逺舉天路浩漫漫空想五<lb/>
<pb n="KR4h0160_WYG_085-5a"/>
湖水春<hi>一作東</hi>風漲波瀾<lb/>
　　書墨竹<lb/>
當年文湖州愛竹骨已朽秖今髙李筆可繼湖州後何<lb/>
人裂霜紈寫此三五葉想見翠琅玕蕭然挺清節<lb/>
　　題畫馬<lb/>
渥洼龍媒少人識世上駑駘日充斥班生畫馬畫兩匹<lb/>
駿骨雄姿殊未得赭袍烏幘坐奚官似出春風十二閑<lb/>
掩圖不語三太息我方埀耳鹽車間<lb/>
<pb n="KR4h0160_WYG_085-5b"/>
　　都城曉起和張漢杰韻<lb/>
扶桑日射蓬萊頂下視瑶都森萬井金門未啓曙光寒<lb/>
月落觚稜㣲有影枕上遊士夢未囘喔喔鄰雞為呼醒<lb/>
知君曉約榖城翁再擬銘功漢鐘鼎杏邨天近易為春<lb/>
莫厭西齋官獨冷<lb/>
　　題劉理之木石<lb/>
木石山人枕溪曲盡日看山如不足一朝木石真到眼<lb/>
昔者寓言今實錄何年老楠生長空山中枯根入地蟠<lb/>
<pb n="KR4h0160_WYG_085-6a"/>
蛟龍嵌竇玲瓏削蒼璧宛如當年蘇老之三峰浪齧沙<lb/>
沿嵗時久豈知竟落漁人手漁人好飲君好奇駝入君<lb/>
家博升斗君不見嗜石相國李與牛不惜千金購羅捜<lb/>
豈知山人奄有一丘壑只費平原五督郵<lb/>
　　雪山盤車圖<lb/>
車焞焞石逕犖确輪欲摧疲牛分寸挽莫前前車後車<lb/>
相逐來大府城門倚天開羣山雪深白皚皚卒夫鞭牛<lb/>
凍墮指轉輸號令如風雷官中委積等塵土黔黎膏血<lb/>
<pb n="KR4h0160_WYG_085-6b"/>
無復囘君不見明時屢散粟與帛桃林之牛亦悠哉不<lb/>
知何代畫此景我自一見令心哀<lb/>
　　和袁徳平<lb/>
世路不可涉風霜苦見侵園廬長入夢嵗月易驚心木<lb/>
落秋容瘦雲昬雨意深登樓試長望烟水晩沈沈<lb/>
　　寄余希聲<lb/>
寄語中林友相思又幾朝書雖為路阻夢不怕山遥風<lb/>
定落花漫雨深青草驕人情諒難必不似徃來潮<lb/>
<pb n="KR4h0160_WYG_085-7a"/>
　　揺落<lb/>
揺落嵗華晚蕭條門巷空黃花數㸃雨紅葉五更風挽<lb/>
鏡徒催老耽書漫得窮親朋頓乖隔幽意若為同<lb/>
　　枉渚<lb/>
枉渚倚孤櫂意行隨杖藜鷗邊漁艇小牛後牧童低秋<lb/>
色多因樹寒聲半是溪何當買茅屋此地卜幽棲<lb/>
　　和伯雍夜坐<lb/>
月落夜方半江空嵗又䦨浮生知易老久客欲歸難漏<lb/>
<pb n="KR4h0160_WYG_085-7b"/>
静忽聞笛樓髙誰倚欄呼燈更小酌起舞戲盤跚<lb/>
　　湖上<lb/>
一舸泛霜晴湖波寒更清平堤連野色逺市合春聲塵<lb/>
土浪終日山林負半生囘頭夕陽外煙渚白鷗輕<lb/>
　　和馬伯庸御史效義山無題四首<lb/>
羽林埀彩動天江幕府光聨<hi>一作先懸</hi>白虎<hi>一作玉</hi>幢吏法有<lb/>
章皆畫一將壇得士故無雙臺中長夏霜凝簡掖内通<lb/>
宵霧<hi>一作歛</hi>鎖牕若使九門容逕入肯思巖隠聼<hi>一作抱</hi>流淙<lb/>
<pb n="KR4h0160_WYG_085-8a"/>
良人執㦸待<hi>一作侍</hi>明光誰與金爐共夕香妝鏡曉寒凝<lb/>
蝶粉舞衣春暖卸<hi>一作妒</hi>鶯黃<hi>一作簧</hi>渡江桃葉應憐我照<lb/>
水荷花似見郎太<hi>一作歎</hi>息蹇脩無復理空思摻手為縫<lb/>
裳<lb/>
乘槎準擬逐秋潮却訪成都萬里橋滄海有山皆縹緲<lb/>
青雲無路不迢遥閒居潘岳驚斑鬢歸去陶潛嬾折腰<lb/>
後夜相期明月上露臺髙處弄笙簫<lb/>
驥服鹽車兩耳埀肩空<hi>一作無</hi>九折未成醫欲尋箕潁終<lb/>
<pb n="KR4h0160_WYG_085-8b"/>
逃世苦恨章逢不入時金井蛩<hi>一作鹿</hi>鳴知露冷銀河<hi>一作</hi>
<hi>橋</hi>鵲度看<hi>一作見</hi>星移長貧久客應無補擬挽滄江塞漏<lb/>
巵<lb/>
　　馬元博下第歸松江省覲<lb/>
木落蓬飛天已寒束書火急出燕山霜蹄暫蹶終超忽<lb/>
風翮髙摶秪等閒文度且應歸膝上士龍能久在雲間<lb/>
深秋送盡南轅客一夜思家鬢欲斑<lb/>
　　送杜清碧入京二首<lb/>
<pb n="KR4h0160_WYG_085-9a"/>
玉笥峰前久白雲銅駝陌上暫紅塵有書未肯干時宰<lb/>
命駕惟應訪故人滄海魚龍波浪闊顛厓草木雪霜頻<lb/>
逢時少試經綸手囘首山林迹未陳<lb/>
風雨蓬蒿病已侵那堪送逺更秋深離情不斷千尋綆<lb/>
髙義難磨百錬金喬木參天元有節閒雲出岫本無心湖<lb/>
山揺落闗河杳後夜相思遣夢尋<lb/>
　　送楊仲𢎞編脩<lb/>
今代揚雄更絶倫布衣一出便詞臣眼空四海譚無底<lb/>
<pb n="KR4h0160_WYG_085-9b"/>
胷著千年汲愈新芸暖圖書蓬閣曉花明劒佩鳯池春<lb/>
傳聞賈傅初歸國亦有當年共策人<lb/>
　　和栁道感懐<lb/>
已無言語可為階野性那兼不好排買笑誰揮金似土<lb/>
澆愁空想酒如淮儀庭鵷鷺多乘運失水鱣鯨自感懐<lb/>
物我本無何得喪且隨達士共談諧<lb/>
　　送栁湯佐<lb/>
太行盤踞勢巖巖五馬初行衆具瞻他日去思應借寇<lb/>
<pb n="KR4h0160_WYG_085-10a"/>
此時來暮正歌亷七賢舊竹風流在萬善新茶嵗貢兼<lb/>
莫謂名邦天稍逺飛龍曾向此中潛<lb/>
　　送趙虚一降香至南海廬山㑹稽<lb/>
天香分下殿西頭處士今乘使者騶曽是騎麟驂北斗<lb/>
真成跨鶴過揚州山中五老應相識海上三神亦易求<lb/>
勾越東南仙柱觀神光依舊貫林丘<lb/>
　　送郭子昭淮東經歴<lb/>
蹛林前嵗偶同遊話舊知經五五秋未厭羣烏棲柏府<lb/>
<pb n="KR4h0160_WYG_085-10b"/>
又騎一鶴上揚州受書此日名方起奏最他時考更優<lb/>
塵裏初衣方皎潔豈令不幕久淹留<lb/>
　　題趙顯卿友義巻後<lb/>
古稱燕趙多豪俊今向燕山得趙君中嵗挂冠心似水<lb/>
閒時説劒氣如雲塤箎毎為家聲合囊槖曾因友誼分<lb/>
七十長年天所相名駒汗血更超羣<lb/>
　　睡起<lb/>
巻簾春色上苔衣新水相看近竹扉風動樹枝鳴宿鳥<lb/>
<pb n="KR4h0160_WYG_085-11a"/>
雲收山崦放晴暉舉杯竹葉埽愁去敧枕楊花約夢飛<lb/>
腸斷碧苔溪上路暖風晴日釣魚磯<lb/>
　　夜歸<lb/>
有客有客胡未<hi>一作不</hi>歸長安三見秋葉飛驚霜老鶴夜<lb/>
不寐弔月孤鴈寒無依紛紛北里厭粱肉落落西山甘<lb/>
蕨薇人生窮達各有命何須中<hi>一作終</hi>夜泣牛衣<lb/>
　　題醫學李校授歸隠圖<lb/>
一官歸隠絳山陽山色蒼蒼接太行自古終南多㨗徑<lb/>
<pb n="KR4h0160_WYG_085-11b"/>
只今盤谷是康莊仙家虎賣林中杏洞府龍傳海上方<lb/>
吾友玉堂稱二妙為君圖寫爛生光<lb/>
　　夀承旨張疇齋<lb/>
鍾王書法得精微每日毫光不厭揮相業曲江金鑑錄<lb/>
幽懐西塞綠蓑衣蟠桃開日三千嵗古柏參天四十圍<lb/>
應與赤松相伴約他年名遂早知幾<lb/>
　　閒閒宗師生朝<lb/>
天正子月一陽囘春入環樞已放梅夀酒淋漓傾九醖<lb/>
<pb n="KR4h0160_WYG_085-12a"/>
仙階縹緲接三台函闗昔日青牛度華表他年白鶴來<lb/>
更向何方覔鼇島帝垣東畔是蓬萊<lb/>
　　題桶底圖<lb/>
蕊珠宫闕見毫釐中有羣仙按羽衣莫訝此圖天地窄<lb/>
黍銖境界更希微<lb/>
　　題四馬圖<lb/>
世上駑駘眩凡目秪今誰識馬中龍昂頭振鬛長鳴處<lb/>
似相秋風訴未逢<lb/>
<pb n="KR4h0160_WYG_085-12b"/>
　　糟豚蹄東陽酒送理之<lb/>
彭生失足落糟丘醉入肌膚味更優亦有麴生差可意<lb/>
伴君倚檻看春流<lb/>
　　九月晦日二首<lb/>
九月晦日終夜雨酒醒無處著閒愁起聞更張有明詔<lb/>
實與萬國同戚休<lb/>
今年年豐榖差賤白米應飢翳桑夫飛蝗是處有遺孽<lb/>
未省臘前能雪無<lb/>
<pb n="KR4h0160_WYG_085-13a"/>
　　潘省元伯修<lb/>
　　　伯修字省中黄巖人至正間甞三中省試方國<lb/>
　　　珍亂刼致之海上欲官之不從遂死于難應夢<lb/>
　　　虎作詩弔之有嵇康未必輕鍾㑹黄祖何曾愛<lb/>
　　　禰衡之句今讀其詩纏緜感慨多出入於二李<lb/>
　　　之間如燕山秋望丙申元旦諸詩則忠君愛國<lb/>
　　　之心固藹然溢於言外也<lb/>
　　擬古<lb/>
<pb n="KR4h0160_WYG_085-13b"/>
夫容裊秋水中夜生清露乞君白玉盤明珠已無數雖<lb/>
無白玉盤月在水中央蓮方脱紫菂種在浮泥香仙人<lb/>
躡素鱗吹此秋月光嵗晏憺忘歸天際肅微霜誰能為<lb/>
此曲髙歌水雲鄉稽首無極翁可念不可忘<lb/>
　　古意<lb/>
空中望海水日莫動微瀾神州何偪仄半落煙霞間少<lb/>
小戲嵩華南魚落星灣七澤一朝枯我亦非朱顔道逢<lb/>
兩白鵠欲下昆侖山寫書至西母早遣君王還<lb/>
<pb n="KR4h0160_WYG_085-14a"/>
　　起坐歎<lb/>
丈夫七尺軀而無一金資内懐千年意外有萬里思終<lb/>
朝閉闗坐辛苦不敢辭身長不肯屈何以慰親慈<lb/>
　　君子有所思三首<lb/>
海日蕭條雲雪岡追鋒百里逐天狼雲羅四面伏不動<lb/>
金錯旌竿風簸揚侍臣結束鴻鴈行玉階鳴鞘立翠黄<lb/>
君子有所思琱弓既韔姑置之<lb/>
天青海綠黄金閨明星繡户弱栁迷陽春從中蕩八極<lb/>
<pb n="KR4h0160_WYG_085-14b"/>
花迎劒佩黄鳥啼萬方獻夀來侏鞮吉雲寳露榑桑西<lb/>
君子有所思羽觴重持姑置之<lb/>
黄衣灑埽明光宫銀牀玉井牽銅龍風簾如煙不可極<lb/>
水殿晚立秋夫容美人吹笙明月中曲臺央央蘭露紅<lb/>
君子有所思雲和欲御姑置之<lb/>
　　結客少年場<lb/>
黄金千白璧雙東燕市秦舞陽西咸京張辟疆舞陽言<lb/>
死即死耳執策驅之類犬羊辟疆任智持兩端為虎傅<lb/>
<pb n="KR4h0160_WYG_085-15a"/>
翼加之冠漢廷諸老失措手大節為之久不完英雄俯<lb/>
仰傷今古成敗論人何足數我今絶交謝少年西山拂<lb/>
石卧秋煙丈夫未邁亦徒爾澠池奮翼龍鸞騫由來萬<lb/>
事付天道為蛇為龍身已老結屋青厓傍林鳥<lb/>
　　麥青青<lb/>
大麥青青三月中東鄰欲盡西鄰空幾人忍死待麥老<lb/>
麥方掉頭揺晩風嗟來麥語汝天已一月雨麥今不自<lb/>
保况乃未秋先易主豈不聞二月賣新絲麥苖典盡秋<lb/>
<pb n="KR4h0160_WYG_085-15b"/>
無期<lb/>
　　石龜潭<lb/>
柔川有潭名石龜石潭見底行斑魚中有小兒累十餘<lb/>
耶孃困劇棄黄口不忍面兒疾返走脱兒飢火著水中<lb/>
宛轉呼啼亦何有兒幸儔侣衆精魂未能消散作飛蟲<lb/>
上樹木黒為謝豹黄䲭梟耶孃語精魂毋煩啄我腦三<lb/>
日五日吾當來共汝相呼春樹杪<lb/>
　　下第京師別諸鄉友<lb/>
<pb n="KR4h0160_WYG_085-16a"/>
風紛客懐鄉思起吹作長雲行萬里蛟龍春歸戀窟澤<lb/>
虹霓晝動含陰雨憶昨路遶彭城來酒酣獨上歌風臺<lb/>
青天無雲野草白髙帝事業安在哉丈夫挾策干一命<lb/>
忍耻隨人作奔競道上能無屠狗人戲作悲歌君莫聼<lb/>
　　萬嵗山<lb/>
龍首岡前玉樹林丹青萬㸃紫煙深廣寒臺殿秋如水<lb/>
太液波濤晚向陰西北雲山凉冉冉東南星海氣湛湛<lb/>
麟簾不卷空良夜水鶴翛翛警露心<lb/>
<pb n="KR4h0160_WYG_085-16b"/>
　　積水<lb/>
白鷺羣飛積水寒怪鱗收雨漸泥蟠衝風自散凉波上<lb/>
落日猶明髙樹端晚色無人聊佇立秋聲何處起叢攢<lb/>
他年幸願青山築柱杖穿雲戴鶡冠<lb/>
　　憶昨四首<lb/>
憶昔西陵橋下路彩舟初試一蓮紅菱花妝鏡春鷗裏<lb/>
杏子單衫玉笛中郡國三年烽火入樓臺萬井刼煙空<lb/>
江湖何預人間事沙合重洲不遣通<lb/>
<pb n="KR4h0160_WYG_085-17a"/>
靈巖好在涵空谷圖畫天開兩洞庭雲日長天揺積水<lb/>
蛟龍九月弄飛霆舟歸范蠡江湖逺兵壓閶門草木腥<lb/>
欲就吳王借秋劔硯池星月洗秋萍<lb/>
二十四橋寒草綠廣陵無復見人家解將明月金盤露<lb/>
相勸春風玉蕊花城苑西頽餘斥埃衣冠南渡渾泥沙<lb/>
登臨俯仰千年跡流水孤邨屬莫鴉<lb/>
金水年來通太液妝成金屋繞龍池宫衣濕露生花氣<lb/>
瑣闥含風入栁姿玉盌傳頭明素手紅鱗飲羽掣生絲<lb/>
<pb n="KR4h0160_WYG_085-17b"/>
病身歴歴燕山道卧對征鴻有所思<lb/>
　　燕山秋望三首<lb/>
西山木落向髙風萬壑千厓出梵宫翠幕遥看銀牓合<lb/>
金精虚逐火輪空构欄静立翛翛上冠佩飛行蕩蕩中<lb/>
何日龍船移櫂曉露房雲水四簾通<lb/>
遼海東空鶴不歸平蕪遥際極凉霏寒天霜静鵰鷹没<lb/>
沙苑秋髙牧馬肥落日美人歌玉帳西風獵騎擁金羈<lb/>
毫豬猛起當前立曽冒鳴弓脱曉圍<lb/>
<pb n="KR4h0160_WYG_085-18a"/>
北落師門霄漢間陰雲粉沸夜漫山水聲亂趁龍門道<lb/>
月色斜窺碣石灣劔卧古臺星鬱鬱笳凝幽草露斑斑<lb/>
千秋萬嵗滄浪面長照君王入近闗<lb/>
　　庚寅宿天姥嶺<lb/>
夜宿天台最上頭四無雲彩衆星秋金庭鼇背東南重<lb/>
玉几蓮花左石浮過客躋攀咸欲老顛厓辛苦未知瘳<lb/>
不眠起看涵波日赤鳯輪囷映十洲<lb/>
　　江檻<lb/>
<pb n="KR4h0160_WYG_085-18b"/>
四十無成鬢欲皤題詩江檻慰蹉跎雨餘蛺蝶埀花竝<lb/>
春到菁蕪落絮多富貴失身憐鬼樸文章得意等天魔<lb/>
年來收拾心情坐轉奈青山綠水何<lb/>
　　癸已冬至李君時可同客柔川追感永嘉舊遊以<lb/>
　　詩為䁬當己丑嵗㑹永嘉時十月桃花盛開氣如<lb/>
　　春半識者憂其不祥既而果然就用前韻因并及<lb/>
　　之<lb/>
江城十月桃花發小至看花半已殘香㸃客衣驚嵗晏<lb/>
<pb n="KR4h0160_WYG_085-19a"/>
醉燒官燭坐更闌鬢毛荏苒風霜急雲物蕭條海水寒<lb/>
猶有黒貂能當酒老來分手向君難<lb/>
　　甲午元日感懐<lb/>
春色年年出帝京河氷未解栁還青東華正擁如雲騎<lb/>
南國空瞻戴斗星日月由來雙過鳥乾坤及此一浮萍<lb/>
愁縁底事濃於酒起傍梅花步短櫺<lb/>
　　甲午六月卧病柔川呈地主五首<lb/>
西界羣山半削成平居悵望指髙青銀河上水通三石<lb/>
<pb n="KR4h0160_WYG_085-19b"/>
玉筍餘雲散五星曠嵗移家方失路連城帶甲此譚經<lb/>
不圖顛沛流離日樹色溪光滿户庭<lb/>
長憶靈巖對巻簾客居還此面晴尖雨分西崦泉鳴屋<lb/>
風借南鄰竹蓋檐病寫烏絲清欲苦眠抛白羽黒初甜<lb/>
亂離未覺三遷定行就君平試一占<lb/>
喬木龍皮絡翠煙昔人成立等升天芝蘭玉樹看盈畹<lb/>
騄駬驊騮不受鞭垂老託身書滿屋平生好客坐無氊<lb/>
諸君有意憐衰白惟有丹書照莫年<lb/>
<pb n="KR4h0160_WYG_085-20a"/>
巷南巷北長相見友誼金張舊最深黄奥憶穿桐嶺宿<lb/>
烏巖行對竹溪陰人煙接壤通江路兵火無家共越吟<lb/>
擬向清秋一疎散不堪華髪病傷心<lb/>
楊溪積雨綠於苔亂竹梢梢不遣栽自受水風横笛語<lb/>
欲乘秋漲刺船來眠從朱老詩澆潑書及黄郎使徃囘<lb/>
困餓只餘皮骨在故人初見恐驚猜<lb/>
　　丙申元旦<lb/>
元朝舉酒欲傷神六載崎嶇脱死身草木不㤀春雨露<lb/>
<pb n="KR4h0160_WYG_085-20b"/>
山川猶擁宿風塵河南輕重須藩翰江左安危數縉紳<lb/>
家國未知馬税駕等閒笑語荅時人<lb/>
　　宿淡月軒咏海棠<lb/>
折得緐枝特地紅可憐憔悴卧東風春酣玉帳花陰合<lb/>
夜照香篝藥氣濃白髪與心酬喪亂青燈因淚識英雄<lb/>
金盤華屋人間夢一笑荒雞落枕中<lb/>
　　李伯時畫太白泛舟小像<lb/>
李白自號謫仙人更得龍眠為寫真一箇青蓮初出水<lb/>
<pb n="KR4h0160_WYG_085-21a"/>
千年金粟再來身胷中元氣詩如海物外還丹酒借春<lb/>
一笑掀髥縁底事桃花潭上見汪倫<lb/>
　　大車<lb/>
大車檻檻出北口馬埀兩耳牛卬首行人莫説牛力强<lb/>
牛角可埀埀已久<lb/>
　　<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>上<lb/>
倦客蕭條曉自眠夢行秋水踏秋煙黄山在眼忽驚覺<lb/>
屋上長林風動天<lb/>
<pb n="KR4h0160_WYG_085-21b"/>
　　山中二首<lb/>
青天去人不咫尺白雲映我作陂陀犇星直下不知處<lb/>
料得人間風雨多<lb/>
幽人采藥不知莫夜宿王子吹簫臺天雞忽叫海水赤<lb/>
東南雲氣如蓬萊<lb/>
　　過芙蓉邨<lb/>
日莫東風吹客衣水光春色弄晴暉野桃無主清江渡<lb/>
山雨初收白練飛<lb/>
<pb n="KR4h0160_WYG_085-22a"/>
　　靈山<lb/>
玉環諸山靈山深環以大海根太陰空清水碧澹相映<lb/>
散為風露來蕭森嗟予賦命落台鴈調笑魚鳥成滯滛<lb/>
南遊華蓋動連月勝地在近徒歆歆風帆徑渡不再<lb/>
宿綬裏長劒攜青琴種榆田田中吹笙玉山岑吾将於<lb/>
兹養年命歧路四斷誰能尋<lb/>
　　玉環山<lb/>
海氛兼天赤山雲捧日黄波濤開霽景島嶼極清光南<lb/>
<pb n="KR4h0160_WYG_085-22b"/>
下思秦帝東廵憶武王刀弓清似水神物敢跳梁<lb/>
　　松門山<lb/>
沙港蛟涎白松門蜃氣平强弩支江斷長創落日明<lb/>
　　甘立允從集<lb/>
　　　立字允從陳畱人年少得時譽公卿辟為奎章<lb/>
　　　閣照磨至丞相掾卒楊鐵厓謂允從平日學文<lb/>
　　　自負為臺閣體然理不勝才惟詩善錬飭脱去<lb/>
　　　凡近其夜烏啼曲可配古樂府云<lb/>
<pb n="KR4h0160_WYG_085-23a"/>
　　八月十一夜直省中<lb/>
涼風生廣除白露墜斜<hi>一作墮銀</hi>漢沈沈夜氣集皎皎月光<lb/>
爛門深棨㦸嚴庭寂兵吏散柝鳴栖雀起階濕吟蛩亂<lb/>
徘徊久不寐感慨輒興歎非才直承明弱冠弄柔翰遭<lb/>
逢媿終賈漂泊類王粲名臣鎮大藩從事乏良算<lb/>
　　題寄湖口方氏木齋<lb/>
雲林生曉陰露葉表秋浄天清鶴能髙風急蟬更競果<lb/>
落忽疑雨交柯轉成暝龍影翻研池翠羽窺水鏡幽人<lb/>
<pb n="KR4h0160_WYG_085-23b"/>
此優游讀書了深性<lb/>
　　送張文煥安定山長<lb/>
春水生霅溪輕舠去容與東風吹白蘋晴煙散芳渚飛<lb/>
花著離筵翔鷗逐柔櫓酒闌意彌深別至慘無語緬彼<lb/>
嘉樹林之人事籩俎所望崇徳業前修有遺緒<lb/>
　　晚出西掖同柯博士賦<lb/>
薄暮出重闉逶遲望雙闕輦路猶輕塵上林已初月悠<lb/>
悠文書静去去車馬絶小草慙長松承恩總無別<lb/>
<pb n="KR4h0160_WYG_085-24a"/>
　　送客賦得城上烏<hi>一作夜烏啼曲</hi>
月落城上樓烏啼樓上頭一啼海色動<hi>一作迷</hi>再啼朝景<lb/>
浮馬鳴黄金勒霜滿翠羽裘烏啼在故<hi>一作何</hi>處人生多<lb/>
去畱<lb/>
　　瓊林臺為薛𤣥卿賦<lb/>
西山有崇臺上與雲氣通仙人紫霞佩𨗳以雙青童逍<lb/>
遥琪樹林盤礴瑶華宫積石象𤣥圃連岑搆空同纚纚<lb/>
駐朝景泠泠度天風丹鳯刷儀羽<hi>一作羽儀</hi>絳節飄曈曨矯<lb/>
<pb n="KR4h0160_WYG_085-24b"/>
首不可及滅沒凌飛鴻願言授靈藥與世無終窮<lb/>
　　送方叔髙賦得長安道<lb/>
灞陵橋上秋風早行人曉出長安道長安城頭烏正啼<lb/>
長安陌上聞朝雞征車遥遥行復止征馬蕭蕭鳴不已<lb/>
将軍年少美且都黄金箭鏃雕玉弧未央前殿進書罷<lb/>
諸生拜官辭石渠将軍歸去亦草草長安道邊人羨好<lb/>
莫憐賈誼謫長沙不見馮唐禁中老<lb/>
　　有懐玉文堂<hi>一作有懐敬仲伯生</hi>
<pb n="KR4h0160_WYG_085-25a"/>
眉山老仙丹丘生三日不出風雨驚玉文深沈發奇祕<lb/>
天藻動盪流芳英錦鱗行酒白晝静金鴨焚香長夜清<lb/>
秋深病久不得住撫巻悵望難為情<hi>柯敬仲有晉賢書黄庭内景經因以</hi>
<hi>玉文名堂奎章學士虞伯生製文虞亦有天藻亭云</hi>
　　秋雨夜坐<lb/>
風雨夜窻急庭帷秋思多蕭蕭聞落木洶洶度驚波階<lb/>
溼吟蛩亂檐深宿鳥過青燈挑不盡無奈客愁何<lb/>
　　送閤<hi>一作周</hi>學士赴上都<lb/>
<pb n="KR4h0160_WYG_085-25b"/>
從官萬騎擁鑾輿東閤詞臣載寳書雨過草肥金絡馬<lb/>
月明山轉紫駝車龍庭日近瀛洲路灤水天髙玉帝居<lb/>
明日仙凡便相隔少年僚吏漫踟蹰<lb/>
　　送國王多爾濟就國<lb/>
奕世名王策駿功逺分茅土鎮遼東玉符金印傳孫子<lb/>
鐵券丹書誓始終滄海斷霞通虎帳黒河飛雪暗琱弓<lb/>
莫㤀神武艱難日四傑從容陟降同<hi>四傑今四怯薛之祖</hi>
　　郊祀慶成<lb/>
<pb n="KR4h0160_WYG_085-26a"/>
圜丘親祀自吾皇夙駕鑾輿建太常冕服並行周典禮<lb/>
樂歌不數漢文章清臺夜奏靈光紫温室朝迎瑞日黄<lb/>
今代侍臣多馬鄭明年應許議明堂<lb/>
　　和完<hi>一作宋</hi>學士晩出麗正門<lb/>
暮光霞彩炫金題絳闕髙居雉堞低上相樓臺連御苑<lb/>
中郎車騎過沙隄皁雕孤捩凌雲翮紫燕雙翻踣雪蹄<lb/>
囘首上林涼月夜橤珠多是鳯鸞栖<lb/>
　　題柯博士墨竹<lb/>
<pb n="KR4h0160_WYG_085-26b"/>
嶰谷春囘落粉香拂雲和露倚蒼蒼月明後夜吹簫過<lb/>
應是伶倫學鳯皇<lb/>
　　和西湖竹枝詞<lb/>
河西女兒戴罟□當時生長在西湖手抱琵琶作胡語<lb/>
記得吳中吳大姑<lb/>
　　吳王納涼圖<lb/>
六月長洲水殿涼酒酣揮袖倚新妝芙蓉露冷秋雲薄<lb/>
囘首西風響屧廊<lb/>
<pb n="KR4h0160_WYG_085-27a"/>
　　賈治安騎驢圖<lb/>
西風烏帽鬢毿毿拂袖長吟倚暮酣得句不衝京兆尹<lb/>
蹇驢行徧大江南<lb/>
　　古長信秋詞二首<lb/>
缺月流光入綺疏金壺傳箭夢囘初秦臺彩鳯無消息<lb/>
桂影門閒十二除<lb/>
輦路青苔雨後深銅魚雙鑰晝沈沈詞臣還有相如在<lb/>
不得當時買賦金<lb/>
<pb n="KR4h0160_WYG_085-27b"/>
　　昆明池樂歌二首<lb/>
彩鷁齊飛簇畫旗甲光如水入雲低長楊五柞遥相望<lb/>
笳鼓歸來日每西<lb/>
博望封侯萬里還血流青海骨如山将軍新賜樓船印<lb/>
錦纜牙檣杳靄間<lb/>
　　送唐子華嘉興照磨<lb/>
羡子才名久人稱老鄭䖍風流今共識政事昔曽傳坐<lb/>
幕揮談麈移家載酒船郡城秋水上相望故依然<lb/>
<pb n="KR4h0160_WYG_085-28a"/>
　　送孫士元越州經歴<lb/>
江樓酒欲醺離思亂江雲官舎山陰近郵亭水驛分聲<lb/>
華當衆望贊畫藉多聞退食須行樂裁詩孰和君<lb/>
　　春日有懐柯博士二首<lb/>
闔閭城外亂鶯啼笠澤春深水滿陂好買扁舟載圖畫<lb/>
布帆東下若耶溪<lb/>
聞説新來白髪稠茂陵多病不勝愁吟成定似張公子<lb/>
癡絶真成顧虎頭<lb/>
<pb n="KR4h0160_WYG_085-28b"/>
　　陳公子柏<lb/>
　　　柏字新甫號雲嶠泗州人其祖平章故宋制置即<lb/>
　　　龍麟洲題琵琶亭以譏之者柏甞為侍儀舍人<lb/>
　　　館閣諸老朝省名公莫不折輩行與交咸稱之<lb/>
　　　曰陳公子官至太祝年逾六十不得志而卒臨<lb/>
　　　終作偈有前身本是泗州僧之句雲嶠性豪宕<lb/>
　　　結客積金七屋不數年散盡平日喜居錢唐不<lb/>
　　　樂小官怒罵宰相嘗被命監鑄祭噐于<lb/>
<pb n="KR4h0160_WYG_085-29a"/>
　　　杭無錫倪元鎮慕其名來見之張燕湖山間<lb/>
　　　羅設甚至酒終為別以一帖饋米百石雲嶠命<lb/>
　　　從者移置近所舉巨觥引妓樂騶從者而前悉<lb/>
　　　分散之顧倪曰吾在京即熟爾名云南士之清<lb/>
　　　者它無與比其所以章章者盖以米沽之也請<lb/>
　　　從今日絶交且罵諸甞譽之者時張伯雨在坐<lb/>
　　　不勝跼蹐其豪氣類如此<lb/>
　　京口送戴夀卿之金陵學錄兼寄劉雲松<lb/>
<pb n="KR4h0160_WYG_085-29b"/>
罋城至冶城山影碧崚嶒泮水春纔動雩壇價已増烏<lb/>
臺爭薦鶚鵾海看飛鵬問訊雲松客清溪隠釣罾<lb/>
　　雪中騎牛拜米南宫墓<lb/>
少年不解事買駿輕千金何如小黄犢踏雪空山深小<lb/>
小雙牧童吹笛穿松林醉拜南宫墓地下有知音<lb/>
　　和王叅政崔徽寫真韻<lb/>
芳時無語惜年華綵筆何心賦落霞鏡裏自憐人似玉<lb/>
天涯不隔貎如花雙瞳蘸緑横秋水髙結堆春嚲碧鴉<lb/>
<pb n="KR4h0160_WYG_085-30a"/>
猶勝無金買延夀黒山空使夢還家<lb/>
　　與茅山李道士同宿石門<lb/>
山空萬籟沈論語對青燈君本無心侣吾真有髪僧<lb/>
　　焦山題墖<lb/>
樹老雲間鳥宿洞深月落潮廻此時此興不淺何日何<lb/>
年再來<lb/>
　　思親<hi>都下與妻兒夜坐聞歸鴈作</hi>
天外東風吹塞沙忽聞歸鴈落梅花江城此夜正春雨<lb/>
<pb n="KR4h0160_WYG_085-30b"/>
獨倚䦨干心到家<hi>輟耕錄云陳雲嶠妻鐵太保女也恃富貴近戚偶以一言驕之遂終身不</hi>
<hi>見</hi>
　　登焦山塔二首<lb/>
逺尋蘭若訪參寥仰見龍蛇窟宅髙試上雲梯舒望眼<lb/>
蓬萊咫尺限雲濤<lb/>
歸鞭裊裊拂斜曛踏碎長街九里雲慚媿蝸牛廬下客<lb/>
終朝城市醉醺醺<lb/>
　　王永豐禎<lb/>
<pb n="KR4h0160_WYG_085-31a"/>
　　　禎字伯善東平人官旌徳宰六年再調永豐山<lb/>
　　　齋蕭然終日清坐每嵗教民種桑若干株凡麻<lb/>
　　　苧禾黍牟麥之類所以蒔藝芟穫皆授之以方<lb/>
　　　又圖畫所為錢鎛耰耬耙□諸雜用之噐使民<lb/>
　　　為之名其書曰農器圖譜農桑通訣如咏平板<lb/>
　　　云一行已見光如拭再過都無迹可尋輥軸云<lb/>
　　　本擬助禾輕著力却馮偃草重于風水閘云禹<lb/>
　　　門似是崇三級巫峽還同束衆流陰溝云花逕有<lb/>
<pb n="KR4h0160_WYG_085-31b"/>
　　　同流暗水桃源誤認出殘紅皆能刻畫摹擬曲<lb/>
　　　肖情狀剡源戴表元稱其綱提目舉華搴實聚<lb/>
　　　顧舊農書有南北異宜而古今異制者此書歴<lb/>
　　　歴可以通貫信儒者之用世非空言也<lb/>
　　圃田<lb/>
二頃負郭田人上寧易取數口仰成家片産足為圃逺<lb/>
即加倍蓰多仍防莽鹵雖云絶里閭終得竝城府幽可<lb/>
尋山隈潤宜臨水滸未始外犁鋤或亦事斤斧中可居<lb/>
<pb n="KR4h0160_WYG_085-32a"/>
一廛外或興百堵請學擬樊須不如聞孔父業作灌園<lb/>
翁藉沽輸税户作計務勤劬傭工贍貧窶水種要漸濡<lb/>
糞滋饒朽腐蔬茹間甘辛瓠瓜無苦窳芃芃黍稷苖蔚<lb/>
蔚桑果樹鬻利達市廛植木入邨塢界展陣圖横區分<lb/>
僧衲補隨分了朝昏無心富囷庾髙卧儘元龍信誣從<lb/>
市虎閒看穴蟻争静聼井蛙怒偶爾閲物情居然為地<lb/>
主進退綽有餘奔競恥為伍寸壤思康荘衆流獨砥柱<lb/>
自我結蓬茅從渠愛簪組畎畝著吾身乾坤留此土陵<lb/>
<pb n="KR4h0160_WYG_085-32b"/>
谷幾變遷耕鑿一今古四序轉軒楹八表際庭宇造境<lb/>
到羲炎逢時知舜禹柴荆敞昬夜桔橰憩煙雨俱同動<lb/>
植甦忝與膏澤溥斗酒一醉勸槃餐衆美聚口腹粗能<lb/>
甘身形不知苦養生誠足嘉報本非敢侮五土既有神<lb/>
百穀豈無祖齋祭奏豳詩嵗時鳴土鼓不務農務中是<lb/>
用紀圖譜<lb/>
　　圍田<lb/>
度地置圍田相将水陸全萬夫興力役千頃入周旋俯<lb/>
<pb n="KR4h0160_WYG_085-33a"/>
納環池地穹懸覆幕天中藏仙洞秘外遶月宫圓蟠互<lb/>
參淮甸紆囘際海壖官民皆紀號逺近不相縁守望将<lb/>
同井寛平却類川隰桑宜葉沃隄栁要根駢交徃無多<lb/>
逕髙居各一廛偶因成土著元不畏民編生業團鄉社<lb/>
囂塵隔市㕓溝渠通灌溉塍埂互連延俱樂耕耘便猶<lb/>
防水旱偏翻車能夭槁瀽穸可抽泉擁綠秧鋤後均黄<lb/>
刈穫前總治新税籍素表屢豐年黍稌及億秭倉箱累<lb/>
萬千折償依市直輸納帶逋懸嵗計仍餘羡牙商許懋<lb/>
<pb n="KR4h0160_WYG_085-33b"/>
遷補添他郡食販入外江船課最司農績治優都水權<lb/>
富民兹有要陸海豈無邊祈奏載芟詠報歌良耜篇降<lb/>
穰今若此䝉利敢安然壤土常增築風濤毎慮穿積儲<lb/>
趨日用防禦廢宵眠擊鼔供惟急苦廬守獨専本為凴<lb/>
禦䕶或未免災愆誰念農工苦惟知粒食鮮并将農譜<lb/>
事編紀作詩傳<lb/>
　　櫃田<lb/>
江邊有田以櫃稱四起封圍皆力成有時捲地風濤生<lb/>
<pb n="KR4h0160_WYG_085-34a"/>
外禦衝盪如嚴城大至連頃或百畝内少塍埂殊寛平<lb/>
牛犁展用易為力不妨陸耕與水耕長彈一引徹雨際<lb/>
秧壠依約無斜横旁置瀽穴供吐納水旱不得為虧盈<lb/>
素號常熟有定數寄收粒食猶囷京庸田有例召民佃<lb/>
三年税額方全徴便當從此事修築永䕶稼地非徒名<lb/>
吾生口腹有成計終焉願作江鄉氓<lb/>
　　梯田<lb/>
世間田制多等夷有田世外誰名題非水非陸何所兮<lb/>
<pb n="KR4h0160_WYG_085-34b"/>
危巔峻麓無田蹊層磴横削髙為梯舉手捫之足始躋<lb/>
傴僂前向防顛擠佃作有具乃兼攜隨宜墾斸或東西<lb/>
知時積早無噬臍穉苖亟耨同髙低十九畏旱思雲霓<lb/>
凌貎風日面且黧四體臞瘁肌若刲冀有薄穫勝稗稊<lb/>
力田至此嗟欲啼田家貧富於雲泥貧無錐置富望迷<lb/>
古稱井地富可稽一夫百畝容安棲餘夫田數猶半圭<lb/>
我今豈獨非黔黎可無片壤充耕犁佃業今欲青雲齊<lb/>
一飽纔足及孥妻輸租有例将何齊慚愧平地田千畦<lb/>
<pb n="KR4h0160_WYG_085-35a"/>
　　礰礋<lb/>
他山有奇石鐫鑿煩良工制成三尺餘簨軸旋其中齒<lb/>
齒鋩鍔堅就彼磈礧功一轉土膏潤再轉春泥融轣轆<lb/>
復轣轆妙用無終窮遄觀萬頃綠粼粼漾春風不辭去<lb/>
泥濘但願歌年豐<lb/>
　　钁<lb/>
銎柄為身首半圭非鋒非刃截然齊凌晨幾用和煙斸<lb/>
逼莫同歸帶月攜已啄靈苖挑藥籠每通流水入蔬畦<lb/>
<pb n="KR4h0160_WYG_085-35b"/>
更看功在盤根地辦與春農趂雨犁<lb/>
　　木杴<lb/>
柄頭掌木儘寛平穀實鈔來忌滿盈苖夏耰鋤方用事<lb/>
幾囘髙閣待秋成<lb/>
　　耨<lb/>
創物各有名薅器即云耨壅厚破蟻封啄深過鳥咮䕶<lb/>
苖如養賢去草極擊寇曽聞傴僂翁功毋求速就<lb/>
　　鏟<lb/>
<pb n="KR4h0160_WYG_085-36a"/>
古鏟惟制小頗逾鋤耨功今於古制異用亦差不同溝<lb/>
田壠攲仄他刃誠難攻製器度地宜創物須良工長柄<lb/>
加闊首圓柄投直銎畎畝耀吐月肘腋凌輕風務進同<lb/>
撞戈再前隨換蹤覆茇易反掌剸地深潛鋒已令土膏<lb/>
潤旋看蔓草空要處薅薙外不離耘芓中養苖成此稼<lb/>
去穢利吾農無田非力闢有具致時豐甞見燕趙北亦<lb/>
傳遼池東逺近或未識圖譜容相通<lb/>
　　薅馬<lb/>
<pb n="KR4h0160_WYG_085-36b"/>
甞見兒童喜相迓抖擻繁纓騎竹馬今落田家薅具中<lb/>
髣髴形模懸跨下頭尾微昂如據鞍腹脇中虚深仰瓦<lb/>
乘來壠上斂褰裳借竹於人寛兩髁初無鞭轡手不施<lb/>
只有叢草常滿把昔聞坡老歌秧田以木為軀名我假<lb/>
雖云制度各殊工不出同塗趨家野豈無燕市麒麟材<lb/>
千里驅馳汗如瀉亦有尚廏騏驎姿路乘一鳴何似啞<lb/>
争如寓器干同宫芻秣不煩秧咎寡又如畫幅出龍媒<lb/>
過目徒教費模寫尤疑鐵騎響風檐聒耳胡為勞鑄冶<lb/>
<pb n="KR4h0160_WYG_085-37a"/>
豈知創物利於民獨有老農真智者朝騎暮去有常程<lb/>
暑月奔忙非夏庌荼蓼朽止方告勞杳不聞期馴里厦<lb/>
囘看所歴稼如雲擬賀豐穰奏豳雅功成飜為一長嗟<lb/>
控御由人多用舍<lb/>
　　銍<lb/>
制形類短鎌名義因聲聞總秸既異賦禾藁惟中分雖<lb/>
云一鉤鐵解空千畝雲小材有大用乘時策奇勲茍無<lb/>
遽棄捐磨礪以須君<lb/>
<pb n="KR4h0160_WYG_085-37b"/>
　　䥥<lb/>
利噐從來不獨工䥥為農具古今同芟餘禾稼連雲逺<lb/>
除去荒蕪捲地空低控一鉤長似月輕揮尺刃捷如風<lb/>
因時殺物皆天道不爾何收嵗杪功<lb/>
　　推䥥<lb/>
北方寒早多晚禾赤莖烏粒連山阿霜餘日薄熟且過<lb/>
脆落不耐揮刈何因物制噐用靡他田夫已見伐長柯一<lb/>
鉤偃月䥥新磨置之叉頭行兩碢仍加修杖雙眉蛾推<lb/>
<pb n="KR4h0160_WYG_085-38a"/>
擁㨗勝輪走坡左捩忽若持横戈原頭積穗雲長拖秋<lb/>
成助斂知時和欲充糲食無饑魔北風捲地翻長河此<lb/>
時䥥也收加多試向田翁云此歌<lb/>
　　鋸<lb/>
百錬出鍛工修薄見良鐵架木作梁横錯刃成齒列直<lb/>
斜隨墨絃來去霏輕屑儻遇盤錯間利器乃能別<lb/>
　　田盪<lb/>
農事方殷春已歸綠雲滿堀春秧齊秧馬既具田成畦<lb/>
<pb n="KR4h0160_WYG_085-38b"/>
尚欠有物平水泥横木叉頭手自攜盪磨泥面如排擠<lb/>
人畜一過饒足蹄却行一抹前蹤迷瑩滑如展黄玻瓈<lb/>
挿蒔足使無髙低處汙不染濯清谿歸來自潔從髙棲<lb/>
一遇詩人經品題附名農譜名始躋願言永用同鋤犁<lb/>
　　喬扦<lb/>
江鄉新霽稻初收縛竹為扦可寄畱白水有時深鼎足<lb/>
黄雲隨意挂叉頭豐年有象居人喜滯穗無遺寡婦愁<lb/>
稼事畢時仍有用不妨場圃作量籌<lb/>
<pb n="KR4h0160_WYG_085-39a"/>
　　刮板<lb/>
廣石横短柄雙環繫長引却行作斂蹤前排如擁盾起<lb/>
偃作陂塘分田立畦畛人間不平地所到略能盡<lb/>
　　擊壤<lb/>
泰和民如何戲適因塊壤相從雜稚耋峙立越尋丈乘<lb/>
平初側一得雋終殺兩徒歌足歡愉至意自融盎帝力<lb/>
既不知大徳日蕩蕩爾來幾千年古俗遂長徃雖云遺<lb/>
制在淳風邈難想誰能陶真樂返古如指掌懐哉壤父<lb/>
<pb n="KR4h0160_WYG_085-39b"/>
歌三復有遺響<lb/>
　　屝<lb/>
蒯菅柔韌自編成不換仍呼不借名長向綠蓑衣底著<lb/>
兩行偏稱野夫情<lb/>
　　覆殻<lb/>
田頭赫日曝膚赬微智能令庇廕清竹股合編深可覆<lb/>
篛胎層布薄還輕製成龜背兼龜兆俯作鶴軀如鶴行<lb/>
南北薅鋤人得此隨身長若片雲生<lb/>
<pb n="KR4h0160_WYG_085-40a"/>
　　通簪<lb/>
汗隨低首沛如淋散髻斜横得此簪冰筯玲瓏清吹入<lb/>
月痕依約墨雲深孤標不作附炎態虚腹寧無利物心<lb/>
微眇棄餘能適用何殊敝帚直千金<lb/>
　　臂篝<lb/>
筠篝編織作中虛穿臂農夫䕶若膚不似舞姬華宴上<lb/>
巧籠衣袖絡珍珠<lb/>
　　穀匣<lb/>
<pb n="KR4h0160_WYG_085-40b"/>
取制異囷京初憑梓匠成虚中元有受正位乃無傾封<lb/>
鐍開還瀉方層貯每盈家家能置此亦號小常平<lb/>
　　籃<lb/>
賣花檐上兩相宜斸藥山前屢挈歸何似採桑盛葉好<lb/>
是中還有綺羅衣<lb/>
　　曬槃<lb/>
平如鋪簟淺於舟穀實攤來亦易收甞笑昔年髙鳯麥<lb/>
漫教平地雨漂流<lb/>
<pb n="KR4h0160_WYG_085-41a"/>
　　堈碓<lb/>
杵臼搜竒作碓堈米翻堈滑恣舂撞鐵籠木末裝全杵<lb/>
皮䕶篘材倚半腔頻作低昂身與共慣成踏躡足須雙<lb/>
近隨文軌通南北不獨鏗鍧在楚邦<lb/>
　　油榨<lb/>
巨材成榨牀細澑刻槃口麻爛入重圈機械應心手取<lb/>
之亦多方脂膏竟誰有囘顧室中婦何甞潤蓬首<lb/>
　　土鼔<lb/>
<pb n="KR4h0160_WYG_085-41b"/>
粤昔伊耆氏樂制惟土苴繼自神農氏作鼓正從瓦蕢<lb/>
桴一引擊真性足陶寫當時風俗成徃徃朴而野大音<lb/>
能希聲調髙和誠寡迨周因用之龡合豳頌雅祈年及<lb/>
祭蜡齊敬格上下是雖器質略名亦不徒假花腰鳴且<lb/>
急可以愧來者<lb/>
　　划船<lb/>
水鄉逺近多岐路誰作划船新制度不煩梢柂與帆檣<lb/>
一櫂翩翩恣來去農事方殷負載多水陸無拘隨所遇<lb/>
<pb n="KR4h0160_WYG_085-42a"/>
歸來閒艤古方塘不知江海風濤怒有時撑出栁邊來<lb/>
還勝斷橋人不渡<lb/>
　　野航<lb/>
東皋茫茫春雨晴前溪溶溶春水生小橋攲仄已中㫁<lb/>
野航一葉通人行長日一鞭春事畢來去谿邊少人跡<lb/>
雨打風牽盡日横白鷺有時來上立<lb/>
　　拖車<lb/>
早同農具破煙來暮帶樵薪載月迴不比看花南陌上<lb/>
<pb n="KR4h0160_WYG_085-42b"/>
雕輪繡轂殷春雷<lb/>
　　守舍<lb/>
禾穗纍纍青半黄邊山除野多熟鄉一粒未得人初甞<lb/>
不應辦作鹿豕糧老農作計須夜防結草構木安匡牀<lb/>
髙低量置田中央容身僅足庇雨霜比於露宿知猶强<lb/>
所圖嵗晏實饑腸世族多少居華堂安然熟寢無更長<lb/>
便腹何甞乏稻粱敢較甘苦均閒忙不遑寧處禾無傷<lb/>
　　水柵<lb/>
<pb n="KR4h0160_WYG_085-43a"/>
山源洄洑谿澗空兩岸對峙如崇墉傍田救旱無由供<lb/>
上流作障憑地崇支分下灌畦磴重卧邀沛澤真伏龍<lb/>
復有川水波濤洪枚樁列植當要衝仍制石廩如合縱<lb/>
要約中流無必東穿渠逺溉波溶溶至今陸海稱秦中<lb/>
畎澮距川惟禹功田間濬治方成農後世拒水能傍通<lb/>
却資沃灌開田封向來陂堨皆餘蹤海内萬水空朝宗<lb/>
餘波儻使膏潤同縱有湯旱無饑凶坐令嵗嵗歌時豐<lb/>
富民有具今始逢此栅功利将無窮<lb/>
<pb n="KR4h0160_WYG_085-43b"/>
　　牛曳水車<lb/>
日日車頭踏萬囘重勞人力亦堪哀從今壠首澆田浪<lb/>
都是烏犍領上來<lb/>
　　髙車<lb/>
通渠激浪走轟雷激轉筒車幾萬囘水械就攜多水上<lb/>
天池還瀉半天來竹龍解吐無雲雨旱魃潛消此地灾<lb/>
安得臨流施此技樓居滌去暑天埃<lb/>
　　水筒<lb/>
<pb n="KR4h0160_WYG_085-44a"/>
刳竹作連筒流泉一脈通勢雖由上下用不限西東逺<lb/>
借居人便常資沛澤功伊誰憑好手扶起卧龍公<lb/>
　　石籠<lb/>
誰編藤竹作長籠塊石填來勢自雄螮蝀有形横巨浸<lb/>
鯤鯨無力戰秋風波濤已捲犇騰勢壠畝都歸扞禦功<lb/>
擬喚六丁鞭爾去若為能障百川東<lb/>
　　水篣<lb/>
瀑布中懸䕶土沙飛流聚沬白生華即看器用成天巧<lb/>
<pb n="KR4h0160_WYG_085-44b"/>
積雪巖前走浪花<lb/>
　　水擊麪羅<lb/>
春雷聲殷雪成圍收拾羅牀別有機纔得水輪輕借力<lb/>
方池勻受玉塵飛<lb/>
　　麥釤<lb/>
利刃由來與鐙同豈知芟麥有殊功囘看萬頃黄雲地<lb/>
不用<graphic n="KR2505" url="https://raw.githubusercontent.com/kanripo/KR-Gaiji/master/images/KR2505.png" mimeType="image/png"/>䥥捲已空<lb/>
　　麥綽<lb/>
<pb n="KR4h0160_WYG_085-45a"/>
芟麥雖憑利刃功柄頭還用竹為籠勿云褊量容多少<lb/>
都覆黄雲入籠中<lb/>
　　芟麥歌<lb/>
田家食力不食智麰麥年年勤種蒔老農八十諳地利<lb/>
暑夏呼兒先暵地再耕再耨土華膩手把耬犁知已試<lb/>
土沃不妨投種穊今年已報春澤被覆壠苖深如櫛比<lb/>
薫風長養見天意獵獵青旗催穉穗纔結稃胞花雪墮<lb/>
赫赫曦輪熾鑽燧儘著精華輸至味粒飽芒森密如篲<lb/>
<pb n="KR4h0160_WYG_085-45b"/>
頓失前時浪翻翠豈知真宰調元氣化作黄雲表嘉瑞<lb/>
老農眼飽雖自慰旦夕却憂風雨至子婦犇忙事芟器<lb/>
釤綽翩翩轉雙臂曳籠腰間盈復棄急載牛箱夜無寐<lb/>
轉首登場簇髙積風翻日碾半猶未已向公門奉新餽<lb/>
麴材和糴凡幾次年餉廵門仍語誶夏税有程今反易<lb/>
自餘宿負如取寄指此有秋争蟻萃一得豈能償百費<lb/>
終嵗勤勞一歔欷昨日公堂晏賔貴尊俎横陳混肴胾<lb/>
檀板珠繩按歌吹萬錢不值供一醉庖人槎楺出精粹<lb/>
<pb n="KR4h0160_WYG_085-46a"/>
尚喜食新誇餅餌物不天求皆力致飽食何人知所自<lb/>
春祈夏薦禮所記報本從來追古義但願斯民不畏吏<lb/>
吏不擾民民自遂凡在牧民遵此治坐見兩岐歌政異<lb/>
日富囷倉均被賜不使老農憂嵗事<lb/>
　　火倉<lb/>
朝陽一室虚窻明今朝喜見蠶初生四壁勻停今得熟<lb/>
火龕挫壘如三星阿母體測衣絹單添減火候隨寒暄<lb/>
誰識貴家勸飲處紅鑪畫閣簇嬋媛<lb/>
<pb n="KR4h0160_WYG_085-46b"/>
　　蠶簇<lb/>
捲去綠雲桑已少箔頭有絲蠶欲老月餘辛苦見成功<lb/>
作簇不應從草草南北習俗久不同彼此更須論拙巧<lb/>
北簇多露置積仍憂風雨至南簇俱在屋施之蠶北良<lb/>
未足南北簇法當約中别搆長厦方能容外周層架蒿<lb/>
草平内備火患通人行飼却神桑綠己吐女灑桃漿男<lb/>
打鼔作繭直須三日許開簇團團不勝數我家多蠶方<lb/>
自慶得法於今還可證免似向來多簇病<lb/>
<pb n="KR4h0160_WYG_085-47a"/>
　　繅車<lb/>
人家育蠶憂不得今嵗蠶收繭如積滿家兒女喜欲狂<lb/>
走送車頭趁繅緝南州誇冷盆冷盆繳細何輕匀北俗<lb/>
尚熱釜熱釜絲圓儘多緒即今南北均所長熱釜冷盆<lb/>
俱此軖軖頭轉機須足踏錢眼添梯絲度滑非絃非管<lb/>
聲咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>邨北邨南響相答婦姑此時還對語準備吾家<lb/>
好機杼豈知縣吏己催科不時揭去無餘紽迫索仍憂<lb/>
宿負多車乎車乎将奈何<lb/>
<pb n="KR4h0160_WYG_085-47b"/>
　　熱釜<lb/>
蠶家熱釡趁繅忙失候長存蟹眼湯多繭不須愁不辨<lb/>
時時頻見脱絲<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>
　　冷盆<lb/>
瓦盆添水火微燃繭緒抽來細繳全不似貴家華屋底<lb/>
空教纎手弄清泉<lb/>
　　蠶連<lb/>
前朝繭如山今朝卵如粟如山今嵗謀如粟來嵗足來<lb/>
<pb n="KR4h0160_WYG_085-48a"/>
嵗一何神生花楮一幅丁寧語荆婦依時勤曬沐<lb/>
　　絡車<lb/>
軖絲張柅復相牽絡婦車成用具全座上通槽連簨舊<lb/>
軸頭引籰逗繩圓一鉤遞控防偏度獨縷依循入卧纒<lb/>
幾向華筵曽誤認箜篌人坐理冰絃<lb/>
　　木棉彈弓<lb/>
主射由來彀比弓豈知弦法有他功却将一掬香綿朶<lb/>
彈作晴雲滿座中<lb/>
<pb n="KR4h0160_WYG_085-48b"/>
　　蟠車<lb/>
績紡功才畢蟠纑得此車行桄運樞臬交輳寄横叉宛<lb/>
轉荆釵手周旋里布家豈知羅綺輩惟務發琵琶<lb/>
　　郭豫亨梅花字字香<lb/>
　　　豫亨自號梅巖野人性愛梅花見古今詩人梅<lb/>
　　　花傑作必隨手鈔錄而歌詠之暇日輒集其句<lb/>
　　　得百篇目為字字香其中工妙之句如不禁夜<lb/>
　　　雨輕欺著却怕春風漏泄香十年世事三更夢<lb/>
<pb n="KR4h0160_WYG_085-49a"/>
　　　斜日䦨干萬古心春囘積雪層氷裏人倚閒庭<lb/>
　　　小檻前嵐氣欲飛山隔岸生香不㫁樹交花動<lb/>
　　　揺臘信隨征使裁剪春風入小詩定知深院黄<lb/>
　　　昬後多在青松白石間一生知己林和靖晩嵗<lb/>
　　　論交何水曹家為逆旅相逢處人倚䦨干欲暮時<lb/>
　　　生無桃李春風靣好作蔾花夜月看雪後園林<lb/>
　　　纔半樹水邊風月笑横枝幾處酒旗山影下一<lb/>
　　　川風物笛聲中白雪却嫌春色晚好風吹送暗<lb/>
<pb n="KR4h0160_WYG_085-49b"/>
　　　香來肯隨騷菊同奴僕却説山礬是弟兄已成<lb/>
　　　白髪潘常侍自棄明時孟浩然梅巖自謂句煅<lb/>
　　　意煉璧合珠聨亦有天然之巧吾不知其為古<lb/>
　　　作也<lb/>
　　梅花集句<hi>錄十二</hi>
水沈為骨玉為肌好處曽臨阿母池雪後園林應有恨<lb/>
籬邊屋角立多時早開却被嫣紅妒未落先愁玉笛吹<lb/>
要識此花奇絶處滿窻唯有月明知　<hi>李堯夫  和靖</hi>　<hi>毛澤民  後村</hi>
<pb n="KR4h0160_WYG_085-50a"/>
　<hi>盧元賛簡齋</hi>　<hi>曹松玉白廷</hi>
刻玉雕瓊作小葩濕雲黯澹雪横斜半開半落縁誰事<lb/>
和影和香屬我家數抺晩霞憐野笛一泓流水度寒沙<lb/>
吟邊苦思無佳句立盡斜陽數過鴉　<hi>趙福元程月溪</hi>　<hi>闕塘竹</hi>
　<hi>和靖徐榮</hi>　　<hi>程梅牕應鳳山</hi>
黯澹江天雪欲飛屋檐斜入一枝低禽翻竹葉霜初下<lb/>
春在花梢日未西晚嵗風霜從冷澹小園煙景正凄迷<lb/>
平生慣是思梅苦多謝詩翁為品題　<hi>陸倉樂趙天</hi>　<hi>和靖雄黄師</hi>
<pb n="KR4h0160_WYG_085-50b"/>
　<hi>子蒼卿張介</hi>　<hi>和靖軒趙愚</hi>
天寒落日澹孤邨占㫁風情向小園翠羽啼花追昔夢<lb/>
縞衣和雨立黄昬蘚厓直上雙飛屣茅店驚寒半掩門<lb/>
憶得去年風雪裏江南石上對窪樽　<hi>東坡陳起</hi>　<hi>和靖泉陳竹</hi>
　<hi>方惟深程梅窻</hi>　<hi>放翁山谷</hi>
踏破溪邊一徑苔與尋陳迹久排徊雲漫隴樹魂應㫁<lb/>
風静寒塘花正開只恐好枝為雪壓留看瘦影上窻來<lb/>
花前獨立無人㑹漫使詩腸日九迴　<hi>石屏玉秦韜</hi>　<hi>吕居仁劉滄</hi>
<pb n="KR4h0160_WYG_085-51a"/>
　<hi>石屏趙嘏</hi>　　<hi>易涉趣元廣</hi>
雪後相看意更深漫将一朶插銅缾人生此樂須天賦<lb/>
嵗晚知心唯月明白鶴未歸春已老危䦨倚遍酒初醒<lb/>
逋仙只説香和影不是詩家莫浪評　<hi>道潛東坡</hi>　<hi>張逢吉程月溪</hi>
　<hi>雪磯軒柯柏</hi>　<hi>耐菴午劉炎</hi>
勾引春情出苑牆無人知處忽然香愁連粉豔飄歌席<lb/>
亦要天花作道場風約暗香臨淺水月明疎影媚寒塘<lb/>
浣花溪上堪惆悵可是無心賦海棠　<hi>楊蟠羅隠</hi>　<hi>玉蟾隠李商</hi>
<pb n="KR4h0160_WYG_085-51b"/>
　<hi>闕谷鄭</hi>　　<hi>无逸介甫</hi>
貎枯神澤骨槎牙蕭索東風兩鬢華甘與雪霜同冷澹<lb/>
醉看參月半横斜溪山冷落泥三尺水竹參差屋數家<lb/>
自笈自吟還自得案頭揺落小缾花　<hi>孤山溪劉斗</hi>　<hi>東坡東坡</hi>
　<hi>吕居仁盧榘</hi>　<hi>張逢吉方煮瀑</hi>
榾柮爐寒硯欲氷舍南舍北雪猶存旋催妝額添宫樣<lb/>
静愛寒香撲酒樽兩岸嚴風吹玉樹一灣流水護柴門閒<lb/>
中有意堪圖畫溪上無人月一痕　<hi>竹溪于湖</hi>　<hi>疎寮羅隠</hi>
<pb n="KR4h0160_WYG_085-52a"/>
　<hi>韋莊度黄文</hi>　<hi>葉水竹吳可</hi>
半屋蒼雲冷不知茅檐竹隖兩幽奇凝情金谷登樓日<lb/>
依約華清出浴時隴月定知今夕恨春風揺動故人思<lb/>
綠楊解語應相笑雪裏開花恐是遲　<hi>沈闕若晁叔用趙義    梅亭</hi>
　<hi>闕謀臧</hi>　　<hi>程梅牕東坡</hi>
滿地飄零更斷腸恐隨春夢去飛揚栁揺臺榭東風軟<lb/>
花撲玉缸春酒香驛使不來羌管歇燕釵初試漢宫妝<lb/>
廵檐説盡心期事幾度凭䦨到夕陽　<hi>闕甫介</hi>　<hi>林季謙周詞岑</hi>
<pb n="KR4h0160_WYG_085-52b"/>
　<hi>張棨晦菴</hi>　<hi>韓偓安王叔</hi>
湖山揺落嵗方悲自恐氷容不入時伹笑紅芳誇豔冶<lb/>
渾将絳雪㸃寒枝橋邊野水通漁路城外春風吹酒旗<lb/>
正似美人初醉著澹妝濃抺總相宜　<hi>闕闕</hi>　　<hi>東坡闕</hi>
　<hi>和靖介甫</hi>　　<hi>劉禹錫東坡</hi>
　<lb/>
　<lb/>
　元詩選二集卷十七<lb/>
</p>
<p>
</p>
  </div>
</body>
</text>
</TEI>
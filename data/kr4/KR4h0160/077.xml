<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集巻九</head>
    <p>
<pb n="KR4h0160_WYG_077-1a"/>
欽定四庫全書<lb/>
　元詩選二集巻九　　　　庶吉士顧嗣立編<lb/>
　　任山長士林<lb/>
　　　士林字叔實句章人其先居蜀緜竹再徙而居<lb/>
　　　埼山士林六歳能屬文諸子百家靡不用覽鄉<lb/>
　　　子弟多從之學亷訪完顔公深加敬慕俾經理<lb/>
　　　文公書院既成命職教上虞後乃講道㑹稽授<lb/>
　　　徒錢唐至大初中書左丞郝天挺以事至杭聞<lb/>
<pb n="KR4h0160_WYG_077-1b"/>
　　　士林名舉之行省得湖州安定書院山長俄而<lb/>
　　　得嘔疾卒於杭之客舍年五十七叔實嘗自作<lb/>
　　　松鄉記有松鄉集十巻萬厯間同邑孫能傳縱<lb/>
　　　觀祕閣藏書因得至正間舊本耳孫一鳴復裒<lb/>
　　　而刻之以行於世趙文敏公曰叔實之文沈厚<lb/>
　　　正大不作瘦語棘人㗋舌而含蓄頓挫使人讀<lb/>
　　　之而有餘味明祭酒胡儼曰其文篤實而𢎞博<lb/>
　　　深厚而舒徐鏘然而金石奏燦然而琅玕呈蓋<lb/>
<pb n="KR4h0160_WYG_077-2a"/>
　　　卓乎有道之言也<lb/>
　　訪牟大卿<lb/>
自開黄葉徑城郭有山林老失相如璧貧嗟靖節琴青<lb/>
天庭樹在白髪鏡塵深欲叩黄唐事寥寥千載心<lb/>
　　寄陳宣慰帖<lb/>
客從崑崙來遺我一寸膠投之東海中濁浪生清濤世<lb/>
人飲涇水淪浹如邨醪醉乆與俱化復惡醒者勞客笑<lb/>
余亦休涇水方滔滔<lb/>
<pb n="KR4h0160_WYG_077-2b"/>
　　屏居<lb/>
壯志輪囷强未銷屏居萬事飽塵勞貧知渭竹真堪傳<lb/>
老恨江梅不入騷山谷樵歌閒日月江湖魚計足風濤<lb/>
妻孥燈後應相笑頭上如今有二毛<lb/>
　　海扇<hi>海中有甲物如扇文如瓦屋三月三日潮盡乃出</hi>
漢宫佳人班婕妤香雲一篋秋風初網蟲蒼蒼恩自淺<lb/>
猶抱明月馮夷居至今生怕秋風面三月三日纔一見<lb/>
對天揺動不如烹肯入五雲清暑殿<lb/>
<pb n="KR4h0160_WYG_077-3a"/>
　　次韻吾子行新年三首<lb/>
有道貧方樂無營坐亦深新詩知病後老鬢覺年侵信<lb/>
有乾坤力時勞江海心文園亦消渴渾媿白頭吟<lb/>
己分身將隱還驚老易過時來慰岑寂相與惜蹉跎白<lb/>
髪短猶櫛青銅暗欲磨人生有如此我醉子當歌<lb/>
雪後春風起天空江水來新年渾作客多病孰憐才有<lb/>
道身先老無人首屢囘承禎須不爽聞已埽丹臺<lb/>
　　公子舞歌<lb/>
<pb n="KR4h0160_WYG_077-3b"/>
明河在天不可舠我欲汲之成酒醪維北有斗不可量<lb/>
我欲把之為酒觴人生豪誕有如此况有開筵柳公子<lb/>
公子平生白苧袍酒酣起舞天為高大鵬長風九萬里<lb/>
老蛟鱗甲秋江水坐中忽唱河西曲琵琶聲高裂寒玉<lb/>
態濃海樹出鷓鴣意足霜枝下鸜鵒為君一洗兒女目<lb/>
衆賔自愛白宰酒情歡不用夫起壽長空更喚明月來<lb/>
人影檀欒風滿袖<lb/>
　　鳯求皇<lb/>
<pb n="KR4h0160_WYG_077-4a"/>
鳯將將求其皇皇既遂辭母旁逐皇孔良不與母同翔<lb/>
鳳心長海樹凉<lb/>
　　用子行韻簡周景逺應奉<lb/>
供奉平生酒中郎絶代書自便青瑣直未放碧山居輩<lb/>
行人誰在行藏意自如絲綸須世掌曽識典墳初<lb/>
　　送許君實同知之仕鄉邦因簡于有卿知州<lb/>
一出巳十載江流只目前家鄉荒政日客路獨醒年南<lb/>
郡碑錢逺東山屐蘚圓歸心隨使鷁漠漠海雲邊<lb/>
<pb n="KR4h0160_WYG_077-4b"/>
　　客遊華亭訪衛山齋<lb/>
東浙青山少西湖白髪新漸多江海伴更卜水雲鄰楊<lb/>
柳初籠雨蒹葭欲剰春不愁成汗漫天地有閒身<lb/>
　　劉將軍射虎行<lb/>
半濕新蹄山徑曉於菟夜渡海中島百夫鼓譟屋瓦震<lb/>
將軍彎弓白日皎地形平露草不長狂嘯無風威欲倒<lb/>
𤣥翎一中洞心胷坐據木牀脱䰅爪胃中白骨誰家魂<lb/>
紅肉已供人醉飽人生意氣不下堂車鐸當當馮婦老<lb/>
<pb n="KR4h0160_WYG_077-5a"/>
　　曉發衡山訪子昂學士<lb/>
山林真學士天地一詩翁乘興不可返孤舟雪後風浩<lb/>
蕩襟期别艱難道術窮何當真卜宅共老水精宫<lb/>
　　屢訪開元陳高士不值<lb/>
我亦乾坤一腐儒杖藜時訪白雲居故人不入江海夢<lb/>
道士空驚世俗書簫史鳯歸雲縹緲劉郎桃在雨扶疎<lb/>
當年親見東風事楊柳絲絲二月餘<lb/>
　　李唐春牧圖<lb/>
<pb n="KR4h0160_WYG_077-5b"/>
春氣熏人未耕作江草青青牛齒白牛饑草細隨意嚼<lb/>
老翁曲膝睡亦著蓬頭不記笠抛却午樹當風夢搖落<lb/>
夢裏牛繩猶在握昨夜囤頭牛食薄<lb/>
　　用韻酬陳渭叟林伯清<lb/>
我本厭塵市志在棲幽清還聽客城雨深夜愁寒更山<lb/>
中兩道士孤鐺煮雷鳴潄沐得清謠乆却世上名何用<lb/>
王子喬相從學長生<lb/>
　　和唐玉潛用友人韻見寄<lb/>
<pb n="KR4h0160_WYG_077-6a"/>
獨憐鬢雪上蓬科未得逢君鏡水波世上冬青高誼少<lb/>
山中日錄好詩多白雲明月懷安石細雨斜風老志和<lb/>
人事參商那有此時勞相望意如何<hi>冬青事見别錄</hi>
　　四鴈圖<lb/>
江北江南秋正驕孤飛萬里氣方豪平生慣有氷霜翼<lb/>
却笑東風燕雀高<lb/>
滿腹秋風鬱未開一聲清唳九天囘人間兒女有癡夢<lb/>
明月樓頭獨徃來<lb/>
<pb n="KR4h0160_WYG_077-6b"/>
孤咮雙翎睡古香蘆花水淺海雲黄城頭未落三更月<lb/>
夢入青天萬里長<lb/>
兩翼清秋倦未翔北風㗋咶水雲鄉菰蒲萬頃食不盡<lb/>
肯與羣鳬逐稻粱<lb/>
　　重游昇元歸寄陳道士<lb/>
獨徃有所適重來興未窮蒼雲山色外晴日樹聲中世<lb/>
亦思遐舉吾方抱屢空平生司馬約囘首起𤣥風<lb/>
　　七夕客中<lb/>
<pb n="KR4h0160_WYG_077-7a"/>
容易鄉心秋自生紆餘老態日縱横無官漫賦五斤糴<lb/>
有婦難呼一石酲露氣滿山高木落秋聲入屋短檠明<lb/>
薄田可買歸無計星漢年年浪影清<lb/>
　　喜陳茂陽客歸<lb/>
對坐頭俱白愁來强欲歌出門知己少遇事折肱多海<lb/>
氣低青嶂年光暗綠莎不堪妻子笑舌在欲如何<lb/>
　　上虞客中<lb/>
黄葉空階曉清齋白髪人于于風力緊滴滴雨聲頻妻<lb/>
<pb n="KR4h0160_WYG_077-7b"/>
子千山逺詩書一飯身人間有知己重老未相親<lb/>
　　寄襄貴丁明府<hi>丁亥吾邑有瘦馬粥之賈校尉詩生講後必一來對余嘗嘶如此者</hi>
　　<hi>兩月其甥徐天麟歸奉承故云</hi>
小桂堂前手自栽未沈沙塌已生苔青山自笑不歸去<lb/>
白馬相㸔時獨來凉月清宵誰與共好花晴日不須開<lb/>
明年應度盧溝水早寄春風郭隗臺<lb/>
　　過華亭留别呉山諸友<lb/>
出處何時定歸棲老尚遲江山無倦客天地有真知竺<lb/>
<pb n="KR4h0160_WYG_077-8a"/>
嶺呼猨日華亭聽鶴時平生愛杯酒到處付襟期<lb/>
　　八月十五夜對月<lb/>
客路惜年年中秋月自圓正憐兒女側不共弟兄前老<lb/>
去一丘壑人生二頃田兹游諒何事清影未能眠<lb/>
　　贈相者王月屋<lb/>
布囊詩卷勝黄金白紵烏紗碧眼深自是清時少遺逸<lb/>
不須物色到山林<lb/>
　　和杜元用見過韻<lb/>
<pb n="KR4h0160_WYG_077-8b"/>
湖上新樓好相過不厭君年光無地老客夢越江分聚<lb/>
散無虚迹窮通有昔文時遮西望眼冉冉見浮雲<lb/>
　　送延慶濟上人歸西<lb/>
人世難為客心空不待年坐深千衲在道許一燈傳白<lb/>
日論詩地青山住世縁髙歌望吾子我亦買歸船<lb/>
　　十二月初六日曉發松江<lb/>
冬霧比春濃舟行日未東可能辭物役豈敢怨塗窮清<lb/>
興乘江水交情付曉風流年今白首何日慰飄蓬<lb/>
<pb n="KR4h0160_WYG_077-9a"/>
　　九日詩寄明碧竹院<lb/>
我豈人間客秋風託爾鄰一聲清唳曉萬里壯遊身出<lb/>
處自有道棲遲未厭貧黄花漫情思清對未歸人<lb/>
　　送石棊盤醉歸分韻得邊字<hi>并序</hi>
　　　詩酒日廢人事數日故少疎之道士黄季勉出<lb/>
　　　荷包中錢二索沽酒意行初過呉守道見菊花<lb/>
　　　數本正復可人其翁出酌三行再過謝希聖盆<lb/>
　　　花標致殊倍於呉試朱砂杯亦三酌徑上石盤<lb/>
<pb n="KR4h0160_WYG_077-9b"/>
　　　上㸔仙人奕棊遺迹雖爛柯之客不來而橘中<lb/>
　　　之樂如在也歸坐溪西酒肉具矣為舉大白劇<lb/>
　　　醉尚念吾徒兄弟四海今鬱鬱山城間意氣相<lb/>
　　　得徒此五六人如膠漆相投匀合秤停乃事磨<lb/>
　　　刷游以泄其趣酒以陶其真詩以出其藴豈獨<lb/>
　　　高陽徒乎分杏樹壇邊漁父韻<lb/>
一鴈不度海銜蘆列青天孤疏怯走壑逺赴百道泉結<lb/>
交貴日廣不廣空壯年摶沙固易散投漆固易堅所以<lb/>
<pb n="KR4h0160_WYG_077-10a"/>
日共飲山花列秋筵道士黄石孫亦解供酒錢初游濮<lb/>
陽家再醉康樂前却㸔仙人棊危石如平田山風子聲<lb/>
寂洞日瓢影懸歸來忽自笑我豈非謫仙更喚酒杯入<lb/>
健倒東籬邊模索溪石白莫嗔我欲眠<lb/>
　　送徐春野<hi>并序</hi>
　　　往年徐春野來綜吾州吏事朔風裘馬意氣偉<lb/>
　　　甚今紫髯飛雪告父老以去人貧以仕君仕而<lb/>
　　　貧吾不知人事竟何如也其所游松鄉任某歌<lb/>
<pb n="KR4h0160_WYG_077-10b"/>
　　　以送之<lb/>
昨日之酒月滿樓今日之酒月滿舟三十度月月圓缺<lb/>
期君㸔月丹山頭君攜月色錢唐去我有濁酒誰為酬<lb/>
功名一紙政復爾歳月兩鬢歸來休柳橋乆負秋夜笛<lb/>
花鬟老憶春風㗋鵬雲正高眼歴歴鯤海未運天悠悠<lb/>
雄雞一聲騎當發男兒頂上簪公矦<lb/>
　　四禽言<hi>錄二</hi>
行不得哥哥未曙登程日已蹉腹饑足趼可奈何前山<lb/>
<pb n="KR4h0160_WYG_077-11a"/>
雨暗豺虎多<lb/>
脱袴脱袴破一鍼無補處誰持篋中新換我身上故但<lb/>
得深閨有孟光年年袴破亦不惡<lb/>
　　題翰墨十八輩封爵圖<hi>并序</hi>
　　　翰墨十八輩皆几案間不可闕一之物上標封<lb/>
　　　爵下圖其形旁書贊語殊有史臣之體余觀之<lb/>
　　　不去手畫筆精妍疑亦島外人所製詩題其左<lb/>
公子裝車從楚國十九人行一不足上階卒賴毛先生<lb/>
<pb n="KR4h0160_WYG_077-11b"/>
招手相呼公錄錄邇來翰墨十八人一日受封列華物<lb/>
世上空成孺子名論功却笑中書秃人生慎物為事先<lb/>
乞留足矣張良獨<lb/>
　　月下歌<lb/>
月從東出西壁沈曽照千古萬古之人心人心只有月<lb/>
照破達人當之成酒滛卿不聞李太白蘇子瞻把酒頻<lb/>
問月無月酒不斟月為抵愁之白玉酒為買笑之黄金<lb/>
吾徒俛仰明月下月亦傲兀窺人深徑須椎罌倒甕為<lb/>
<pb n="KR4h0160_WYG_077-12a"/>
月盡一醉如有青天白眼放月還西岑狂歌他日作佳<lb/>
事共道此樂今宵今<lb/>
　　于處士石<lb/>
　　　石字介翁婺之蘭谿人貌古氣剛喜詼諧早慕<lb/>
　　　杜古高之為人後從王宗菴業詞賦自負甚高<lb/>
　　　年三十而宋亡隱居不出一意於詩出入諸家<lb/>
　　　豪宕激發氣骨蒼勁望而知其為山林曠士也<lb/>
　　　因所居鄉自號紫巖晩徙城中更號兩谿有詩<lb/>
<pb n="KR4h0160_WYG_077-12b"/>
　　　三卷門人同里呉師道正傳選次金履祥吉父<lb/>
　　　為之序<lb/>
　　山中二首<lb/>
我家萬山中日日采樵去捫蘿上層巔苔滑不留屨落<lb/>
日負樵歸雲深失歸路誰家犬吠聲聲在雲深處<lb/>
偶因抱甕出夜汲澗底泉蕩搖水中月水定光復圓問<lb/>
水水不語問月月不言倚樹一長嘯萬壑松風寒<lb/>
　　晩步<lb/>
<pb n="KR4h0160_WYG_077-13a"/>
徑狹不容車谿淺不容釣平蕪淡雲煙獨鳥下殘照見<lb/>
山了無言倚樹忽長嘯徘徊澹忘歸空林明逺燒<lb/>
　　宿棲真院分韻得獨字<lb/>
空翠冷滴衣石蘚滑吾足偶隨白雲去棲此林下屋樓<lb/>
影挂斜陽鐘聲出深竹山僧老面壁誰與伴幽獨分我<lb/>
雲半間敧枕聽飛瀑<lb/>
　　探梅分韻得香字<lb/>
絶壁兩屨雲荒邨半橋霜孤徃欲何之林下幽徑長寒<lb/>
<pb n="KR4h0160_WYG_077-13b"/>
梅在何許臨風幾徜徉誰家斷籬外一枝寄林塘水靜<lb/>
不搖影竹深難䕶香無言獨倚樹山空月荒凉<lb/>
　　所懷寄何寺簿<lb/>
斜日明逺樹落葉走空階閉門寂無事心澹境自佳美<lb/>
人期不來此樂誰與偕豈無南飛鴈可以寄所懷所懷<lb/>
不可寄孤雲渺天涯<lb/>
　　感興三首<lb/>
呉起為魯將殺妻殊不仁樂羊伐中山食子太無情功<lb/>
<pb n="KR4h0160_WYG_077-14a"/>
名茍為重骨肉無乃輕以此謀富貴何如甘賤貧沛豐<lb/>
三尺劒抵掌收楚秦未央玉巵壽以功驕父兄惜哉一<lb/>
杯酒終媿一杯羮<lb/>
衛人將授甲鶴有乘軒寵若人不如禽士固不為用唐<lb/>
人競朝梁怒殺孫供奉獸猶知有君人胡不媿悚<lb/>
羣栖平沙鴈有警奴輒鳴鳴多謂奴妄哀嗷墮弓矰甡<lb/>
甡中林鹿以媒誘其羣相呼入罔罟鹿死媒獨生骨肉<lb/>
不相信效忠况他人輕言託心腹賣友終不仁君子能<lb/>
<pb n="KR4h0160_WYG_077-14b"/>
審交四海皆弟兄<lb/>
　　示衢子<lb/>
我學三十年巧不能勝拙汝年今弱冠慎勿虚歳月何<lb/>
必千里師而後可受業何必萬卷書而後稱博洽讀書<lb/>
貴有用豈徒資筆舌立身一弗謹萬事皆瓦裂蔬肉同<lb/>
一飽自可甘薇蕨布帛同一煖何必輕裋褐貧賤士之<lb/>
常紛華安足悦晴窗明几硯夜燈取風雪汝今其勉旃<lb/>
經史須涉獵顧我何足學當學古賢哲<lb/>
<pb n="KR4h0160_WYG_077-15a"/>
　　鵲鴉行<lb/>
世以鵲為吉人多喜其鳴世以鴉為凶鳴多人輒嗔吉<lb/>
凶一以定嗔喜此焉分相彼新羅鷂於何分愛憎羣鴉<lb/>
競喧集有耳若不聞一鵲不相容搏擊以為能不知鵲<lb/>
可喜甘與鴉為羣妒善復黨惡鷙悍徒不仁石顯恃權<lb/>
寵望之不容身林甫擅柄用何有乎九齡寧為望之辱<lb/>
不作石顯榮寧為九齡死不作林甫生邪正茍倒置是<lb/>
非竟難陳人事無不然何獨此微禽<lb/>
<pb n="KR4h0160_WYG_077-15b"/>
　　故家有喬术<lb/>
故家有喬木衆鳥巢其枝紛然各卵育自啄還自飛誰<lb/>
歟恣殘忍縁木登其危毁室取爾子殺戮輕如嬉漂搖<lb/>
風雨中巢破不復支破者尚可完死者終無歸自謂翔<lb/>
後集今乃失所依胡不舍之去逺擇高林樓主人不我<lb/>
愛舍此復何之哀哀鳴向天路逺天不知吾聞重太息<lb/>
事莫大於斯弱肉強之食擾擾今何時人生且未保爾<lb/>
死誰復悲寄言民父母赤子方流離<lb/>
<pb n="KR4h0160_WYG_077-16a"/>
　　鄰叟言<lb/>
客行歸故鄉依依一鄰叟把酒向我言重歎生不偶大<lb/>
男年二十前年方娶婦府帖㸃鄉兵井邑備攻守萬騎<lb/>
聲撼天戰骨今欲朽小男年十三嬌癡獨戀母所恃惟<lb/>
此兒未忍輒笞毆垂白力耕耘一飯僅充口東鄰數十<lb/>
家兵火十無九西鄰破茅屋蕭然一無有悍吏猛索租<lb/>
椎剥及雞狗嗟子行四方頗亦聞此否偶述鄰里情勿<lb/>
訝言語醜老婦洗瓦盆呼兒進畦韭願子姑暫留為我<lb/>
<pb n="KR4h0160_WYG_077-16b"/>
進杯酒<lb/>
　　母子别<lb/>
客遊嚴陵道中路哭者誰哀哀母子别云是夫棄妻百<lb/>
年結歡愛一旦生别離妾去何足憐憐此乳下兒呱呱<lb/>
未能語棄去良可悲兒啼苦戀母母聞轉悲淒欲語别<lb/>
離苦孩提爾何知徒能撫汝頂相顧空淚垂夫婦義已<lb/>
絶母子恩亦虧爾饑誰與哺爾寒誰與衣明年爾學行<lb/>
誰與相提攜人言無母憐有父尚可依爾父忍棄我棄<lb/>
<pb n="KR4h0160_WYG_077-17a"/>
汝將如遺去去兩相失相見未有期娟娟秀睂目夢寐<lb/>
或見之夜靜澗聲咽猶似聞兒啼<lb/>
　　路傍女<lb/>
路傍誰家女躊蹰不能去自言妾小時家本樵川住十<lb/>
五嫁良人長年秉機杼辛勤奉舅姑足不越庭户去年<lb/>
秋棗紅邊人健如虎移家入深林自謂百無慮空山鳴<lb/>
劒㦸失色駭相顧星散各偷生不幸適相遇妾身如風<lb/>
花飄零委塵土妾命如蜉蝣焉能保朝暮一死恨不蚤<lb/>
<pb n="KR4h0160_WYG_077-17b"/>
空為年少誤去去忽相失零落在中路遺有乳下兒吚<lb/>
啞方學語四海尚干戈安知爾生死囘首望天涯家山<lb/>
在何處妾命負所天顧影惟自憐自憐輕失節天下何<lb/>
獨妾<lb/>
　　七月七日<lb/>
西風掃殘暑微月澹新秋相傳織女星今夕嫁牽牛翩<lb/>
翩聨鵲橋亭亭擁龍輈多少乞巧人笑語穿針樓吾嘗<lb/>
夜觀象細與推其由惟有五緯星順逆有去留經星二<lb/>
<pb n="KR4h0160_WYG_077-18a"/>
十八歴歴如綴旒萬古儼不動分列十二州其餘衆常<lb/>
星爛然滿四周休咎必有證君德修不修胡為牛與女<lb/>
不與衆星侔乃知塵世人配偶相綢繆少陵號詩史萬<lb/>
象窮冥搜亦云年年渡秋期何用愁彼哉柳河東抱拙<lb/>
不自謀傍趨事曲折竊效兒女求誰與倡邪說誕謾不<lb/>
復收淫䙝轉相襲寖使其辭浮仙槎儻可乘我欲凌空<lb/>
遊再拜二星靈一洗千古羞天高不可問河漢空西流<lb/>
　　鄰翁招飲<lb/>
<pb n="KR4h0160_WYG_077-18b"/>
鐙火隔籬落呼兒掩柴門鄰叟挽我衣笑指老瓦盆酒<lb/>
盡意未已語雜情更真嗟嗟行路難勸我歸與鄰團圞<lb/>
一家樂亦足娯其親低頭媿叟言未語面輒頳父昔教<lb/>
我書意在為榮親十歳始知學二十能為文三十將逺<lb/>
遊海波忽揚塵年今幾半百親老安可云歳時一杯酒<lb/>
父子祖與孫客多在家少暫聚還復分曽不如爾樂歡<lb/>
然力耕耘父醉兒解扶翁歸嫗相迎十日九在家笑語<lb/>
藹生春我無田可歸豈無山可耕我無秫可釀豈無泉<lb/>
<pb n="KR4h0160_WYG_077-19a"/>
可烹幸及親未衰菽水或可營無媿鄰叟言乃不媿予<lb/>
心<lb/>
　　我從山中遊<lb/>
我從山中遊歸來林壑暝澗水凍不流月出四山靜柴<lb/>
扉不敢敲恐驚孤鶴醒徘徊踏月明倚杖㸔松影<lb/>
　　再遊石壁寺<lb/>
曾為石壁遊更借僧房宿樓閣倚林腰谿山醒塵目敲<lb/>
門尋舊僧清響應林谷老僧不厭客分我雲半屋禪月<lb/>
<pb n="KR4h0160_WYG_077-19b"/>
豈後身尚餘詩滿腹疑我亦荀鶴再與賦漢牧汲井晝<lb/>
煮茶洗鉢夜分粥山空人語寂邀我入深竹獨抱無絃<lb/>
琴不唱浮生曲月樹影參差風灘聲斷續翛然出塵表<lb/>
身世轉幽獨明朝出山去無言笑相矚江上石牛眠秋<lb/>
草為誰綠<lb/>
　　小石塘源<hi>源深幾百里屬嚴之建徳接婺之浦江民俗淳古真避世之地</hi>
萬山鬱囘合羣木尤老蒼細路百盤折﨑嶇陟羊腸涼<lb/>
隂覆峭壁縈迴澗流長縁蘿下百尺笑挹清泉香甘寒<lb/>
<pb n="KR4h0160_WYG_077-20a"/>
試一漱齒頰凝氷霜拂石坐未去樵叟來我傍云此澗<lb/>
中水其源來浦陽浦陽婺屬邑亦我父母邦欲我飲此<lb/>
水而不忘故鄉叟言起予意振衣欲飛揚便將隨水源<lb/>
徑度千仞岡叟前挽我衣遲留且勿忙吾家隔前坡林<lb/>
居媿荒凉寒醅旋可壓為子炊黄粱微徑行犖确柴門<lb/>
隱松篁推户拂塵席延我入中堂呼兒出長揖闊步何<lb/>
蹡踉問我從何來驚顧走欲僵屢呼不復出自起致茶<lb/>
湯坐不分賔主高談到羲皇炊煙澹茅屋勸我飲盡觴<lb/>
<pb n="KR4h0160_WYG_077-20b"/>
葫蘆爛鵝鴨盤飣羅芥薑一飽共酣寢此樂殊未央攝<lb/>
衣起謝叟聽我歌慨慷風埃暗宇縣干戈幾搶攘朽骨<lb/>
纏蔓草呻吟卧殘創荒丘奔狐兎斷礎悲蛩螿奔逃不<lb/>
相顧流離各悽傷十年未返業幾人失耕桑而此源中<lb/>
民熈然獨徜徉數家聨聚落茅茨帶林塘笑語聲相聞<lb/>
隔籬燈火光翁嫗各垂白童穉紛成行嫁女必近鄰生<lb/>
男不行商死徙無出境耕織各有常地罏老瓦盆竹几<lb/>
素木牀俗淳氣亦古豈識時世妝𤓰瓠滿籬落麻苧翳<lb/>
<pb n="KR4h0160_WYG_077-21a"/>
門牆缺竇出雞犬平坡散牛羊豚蹄一盂酒神休答豐<lb/>
禳邨謳雜社鼓醉舞衣淋浪晝無悍吏恐夜無羣盗狂<lb/>
生者遂所養死者得所藏其樂有如此宜與世相忘叟<lb/>
前重致詞為子言其詳使我居華屋綺疏交洞房使我<lb/>
服鮮麗翠襦繡羅裳食必具水陸飲必酣瓊漿出則盛<lb/>
車騎錦韉紫遊韁歸則擁歌吹粉黛環姬姜貴封侯萬<lb/>
户富儲粟千倉如此豈不樂患至難豫防利者禍之的<lb/>
何地非戰場况有吏椎剝寧免盜陸梁安平即樂土多<lb/>
<pb n="KR4h0160_WYG_077-21b"/>
財必遺殃人生守常分世事胡可量我聞重歎息臨風<lb/>
幾徬徨林霏掩蒼翠囘首路杳茫逺山銜落日慘慘塵<lb/>
沙黄因思桃源中人多壽而康山深事簡寡居安俗淳<lb/>
良不與外人接别在天一方兒孫自生長古今任興亡<lb/>
世以為神仙此説誠荒唐平生志逺遊恨不窮八荒去<lb/>
家百里近絶境見未嘗邈與桃源居異世遙相望安知<lb/>
千載下以我非漁郎獨恨無桃花夾岸搖紅芳花落春<lb/>
水漲一葦或可航<lb/>
<pb n="KR4h0160_WYG_077-22a"/>
　　浪吟<lb/>
十載驅馳翰墨場翩翩霞佩高頡頏賦窺賈馬搜班揚<lb/>
詩崇晉漢卑齊梁斯文未喪道未亡欲尋墜緒何茫茫<lb/>
蕭騷短褐淒風霜匣中蛟龍吼干將男兒有志行四方<lb/>
安用把筆工文章掀髯長嘯眺大荒殘煙落日塵沙黄<lb/>
紛紛蟻穴爭侯王邯鄲一夢炊黄粱斷鶴續鳬誰短長<lb/>
世間萬事俱亡羊何如長歌歸故鄉古松流水遶石牀<lb/>
濁酒一壺琴一張卧聽孺子歌滄浪<lb/>
<pb n="KR4h0160_WYG_077-22b"/>
　　續金銅仙人辭漢歌<hi>魏明帝遣宫官西取長安漢武帝承露盤置洛陽仙人臨</hi>
　　<hi>載乃潸然泣下俄而盤折銅人量遂不能致唐李長吉賦金銅仙人辭漢歌辭未能達意因作後歌</hi>
　　<hi>以廣之</hi>
漢皇鋭意求神仙神仙之效何茫然蓬萊弱水不可到<lb/>
且立宫中承露盤饑餐玉屑不堪飽誰謂有方能却老<lb/>
人身脩短數在天多慾未必能延年秋風吹老茂陵樹<lb/>
年年空滴金莖露建章宫闕隨煙塵塊然屹立惟銅人<lb/>
宫官西來果何意一朝辭漢將歸魏吁嗟銅人如有知<lb/>
<pb n="KR4h0160_WYG_077-23a"/>
口不能言惟淚垂自從曹氏盜神器父子相傳已三世<lb/>
漢宫故物無一存汝獨猶能感舊恩淒然照影臨渭水<lb/>
一折銅人扶不起寧為棄物委道傍不忍漂泊離故鄉<lb/>
迢迢東望洛城路囘首長安愁日莫長安繁華非昔時<lb/>
洛陽寥落誰復悲漢魏興亡何日了長見銅人卧秋草<lb/>
　　夜燒松明火次韻黄金正<lb/>
銀爐熾炭麒麟紅銷金帳煖熏籠烘㸑下有蠟可代薪<lb/>
笑我夜寒癡坐然枯松貧富貴賤何不公安能排雲叫<lb/>
<pb n="KR4h0160_WYG_077-23b"/>
呼天九重空憐爾松生抱有用材不遇匠石梁棟施帡<lb/>
幪盤根錯節屹立凍不死凜凜勁氣猶足排嚴冬顛崖<lb/>
峭壁人跡絶閒雲流水相冥濛胡為明不能保身丁丁<lb/>
斧斤山其童鶉衣百結縮如蝟地爐擁膝便可閒從容<lb/>
當年𣙜油幸不嚴汝禁餘用尚及斯民窮陽和無聲入<lb/>
骨髓不知夜雪没屋霜横空但見濛濛香霧靄四壁紅<lb/>
煇紫焰明牕櫳禦寒何必裘蒙茸盎然一室囘春風何<lb/>
當散作一天煖坐令四海盡在春風中<lb/>
<pb n="KR4h0160_WYG_077-24a"/>
　　梁父吟<hi>諸葛孔明好梁父吟深不滿齊相二桃段士之事辭氣慷慨可以想見其人嗚呼天</hi>
　　<hi>若祚漢孔明不死天下事未可知吾於此重不滿焉</hi>
建安天下如潰瓜一榻之外非吾家黄屋飄颻定何許<lb/>
龍為魚兮鼠為虎老瞞詐力敢欺天朶頤羊鼎方垂涎<lb/>
紫髯將軍一攘臂控荆引越三千里慷慨山東大耳兒<lb/>
南飛烏鵲棲無枝草廬一語君臣契目中久已無呉魏<lb/>
堂堂大義凛不磨靈闗劒閣空嵯峩昨夜西南一星落<lb/>
六尺之孤竟誰託渭水旌旗歸故都江上空存八陣圖<lb/>
<pb n="KR4h0160_WYG_077-24b"/>
抱膝長歌出師表古柏蒼蒼為誰老<lb/>
　　已卯寒食<lb/>
今年客路逢寒食邨落無煙春寂寂荒塚纍纍人不識<lb/>
芳草淒淒吐花碧麥飯一盂酒一滴哀哀兒女春衫溼<lb/>
我過其傍因太息有墳可酹何須泣干戈滿地邊雲黑<lb/>
路傍多少征人骨<lb/>
　　追和東坡次蔡郎中遊湖韻<lb/>
昔年著脚窮深幽藕花十里煙波秋騎驢踏月楊柳市<lb/>
<pb n="KR4h0160_WYG_077-25a"/>
賈舟聽雨菰蒲洲酒樓倚天沸歌管繁華轉眼如雲浮<lb/>
山川悠悠尚如昨嵗月悤悤不可留君不見錢唐江上<lb/>
潮早潮生兮晩潮落滔滔東去何時休<lb/>
　　西湖荷花有感<lb/>
我昔扁舟泛湖去囘望荷花浩無數誰家畵舫倚紅妝<lb/>
笑聲迴入花深處笙歌淒咽水雲寒花色似嫌脂粉汙<lb/>
夜深人静月明中方識荷花有真趣水天倒浸碧琉璃<lb/>
浄質芳姿澹相顧亭亭翠蓋擁羣仙輕風微顫凌波步<lb/>
<pb n="KR4h0160_WYG_077-25b"/>
酒暈潮紅淺渥脣膚如凝脂腰束素一捻香骨薄裁冰<lb/>
半破芳心嬌泣露湖光花氣滿衣襟月落波寒浸香霧<lb/>
恍然人在蘂珠宫便欲移家臨水住囬首落日低黃塵<lb/>
十年不到湖山路花開花落㡬秋風湖上青山自如故<lb/>
　　張徳裕盤谷隠居<lb/>
盤谷四面環青山晴嵐曖翠浮雲烟盤谷之阻多幽泉<lb/>
湛然深碧蛟螭蟠中有華屋貯神仙猿鳥不驚犬不喧<lb/>
竹侵行徑松礙檐人疑無路堪攀縁忽聞讀書聲琅然<lb/>
<pb n="KR4h0160_WYG_077-26a"/>
始信别是壺中天翩然振履登其顛仰林俯壑天地寛<lb/>
桑麻盡處開平川千帆來徃無時閒旁有一葉漁翁船<lb/>
出没紅蓼黄蘆邊呼之來泊巖下灣就船買魚歸烹鮮<lb/>
煮茗有泉秫有田問之世事笑不言家中黄石書一編<lb/>
安用李愿歸來篇我欲前峰十數椽幅巾杖屨行其間<lb/>
目送歸鴻揮五絃閒窗靜聽松風眠<lb/>
　　田家婦<lb/>
邨南邨北麥欲枯桑麻隂隂滿路隅炊黍田頭行餉夫<lb/>
<pb n="KR4h0160_WYG_077-26b"/>
餅爐未熟兒呱呱鴨頭長韈短布襦平生未識鉛與朱<lb/>
彈筝不用如羅敷懷金不願逢秋胡眼前富貴何足娯<lb/>
一身飽煖自有餘茅檐笑語寒燈孤夜舂曉織奉舅姑<lb/>
　　山居<lb/>
結屋萬山頂柴扉晝懶開擣茶驚鶴醒抛果引猿來筍<lb/>
短和泥握松高倚石栽有時尋勝去多趁莫鐘囘<lb/>
　　伊昔四首<lb/>
伊昔西湖柳清隂滿畫樓午涼欺舞扇晩雨繫漁舟春<lb/>
<pb n="KR4h0160_WYG_077-27a"/>
盡花無主風寒葉自秋六橋今在否空惜舊時遊<lb/>
伊昔西湖上孤山幾樹梅斷籬深院落流水舊亭臺明<lb/>
月無今古春風自去來逋仙不復作消瘦為誰開<lb/>
伊昔西湖裏娉婷十里蓮香凝花上露影落鏡中天枕<lb/>
簟水亭雨笙歌月夜船雙鴛不解事常傍翠隂眠<lb/>
伊昔西湖外清隂九里松天低深雨露風怒走蛟龍林<lb/>
靄通樵徑山雲隔寺鐘何時一行樂重到北高峰<lb/>
　　得家書<lb/>
<pb n="KR4h0160_WYG_077-27b"/>
乆客秋又晚思家夢屢驚空階聞葉落隔樹見鐙明親<lb/>
老貧常健兒癡學未成凄凉今夜月照我故鄉情<lb/>
　　棲真院<lb/>
空翠凝寒不受埃斷崖千尺擁崔嵬老僧倚樹驚猿去<lb/>
童子掃階知客來石徑晴因松露溼茶煙逺趁竹風囘<lb/>
禪家也辦吟邊料不種閒花只種梅<lb/>
　　半山亭<lb/>
萬㬪嵐光冷滴衣清泉白石鎖烟扉半山落日樵相語<lb/>
<pb n="KR4h0160_WYG_077-28a"/>
一徑寒松僧獨歸葉墮誤驚幽鳥去林空不礙斷雲飛<lb/>
層崖峭壁疑無路忽有鐘聲出翠微<lb/>
　　春事<lb/>
白了江梅柳又青遊絲千尺網紅塵鵓鳩夫婦孤邨雨<lb/>
杜宇君臣故國春客裏易添芳草思樽前誰是去年人<lb/>
桃花源上空流水安得漁郎一問津<lb/>
　　清明次韻趙登<lb/>
九十春光半晦明東郊攜手趁新晴飄零風絮如行客<lb/>
<pb n="KR4h0160_WYG_077-28b"/>
冷煖㕑烟見世情宿雨鞦韆花有淚斜陽古塚草無名<lb/>
勸君且盡樽前興柳上一聲何處鸎<lb/>
　　瀟江亭<lb/>
背依古塔面層峯曲曲闌干峻倚空萬屋參差江色外<lb/>
片帆出没樹隂中五更鐘鼓半山月兩岸漁樵一笛風<lb/>
極目子陵臺下路滔滔惟有水流東<lb/>
　　送友人之武林<lb/>
錢唐江上一帆風為我重尋舊日蹤十里湖山空戰艦<lb/>
<pb n="KR4h0160_WYG_077-29a"/>
千年宫闕咽僧鐘潮生潮落東西浙雲去雲來南北峰<lb/>
徃事茫茫何處問殘煙衰草泣寒蛩<lb/>
　　淨居院<lb/>
峰迴澗曲路縈紆萬壑中藏一畫圖雪墮枯枝龍解甲<lb/>
藤纒怪石虎生鬚滿樓山色自濃澹隔竹泉聲半有無<lb/>
紙帳蒲團清思足更添梅種兩三株<lb/>
　　秋思<lb/>
逺水遙天起斷鴻秋光冷澹客情濃一川疎雨平沙牧<lb/>
<pb n="KR4h0160_WYG_077-29b"/>
半樹斜陽隔塢舂落葉輕於流俗態寒花羞作少年容<lb/>
慿高不礙乾坤眼興入晴嵐第幾重<lb/>
　　讀史<lb/>
今來古徃一封疆虎鬭龍爭幾帝王百二山河秦地險<lb/>
八千子弟楚天亡朝廷有道自多助仁義行師豈恃强<lb/>
徃事廢興何處問寒煙衰草滿斜陽<hi>紫巖讀史共七首中云首録酇侯忘</hi>
<hi>紀信不誅項伯戮丁公又云鄭君不肯更名籍項伯胡為賜姓劉對仗極工惜全首未稱故不錄入</hi>
　　西湖<hi>鄉人杜伯高昔與諸公飲於湖上得風月一聨予愛其語因為足成之</hi>
<pb n="KR4h0160_WYG_077-30a"/>
西湖勝槩甲東南滿眼繁華今幾年鐘鼓相聞南北寺<lb/>
笙歌不斷往來船山圍花柳春風地水浸樓臺夜月天<lb/>
士女只知遊賞樂誰能軫念及三邊<lb/>
　　次韻徐永之秋興<lb/>
誰謂四時秋最愁胡牀談詠晉風流山川長在英雄老<lb/>
草木無邊天地秋驚鴈一行漁唱晩斜陽萬里客凭樓<lb/>
茫茫逺水涵空碧興入蘆花第幾洲<lb/>
　　次韻何寺簿閒詠<lb/>
<pb n="KR4h0160_WYG_077-30b"/>
居喜山深人不知凝嵐空翠澹含輝隔林樵語驚猿去<lb/>
倚石松枝礙鶴飛留客眠雲聽澗瀑呼兒踏月掃苔磯<lb/>
冥心靜坐勿輕出門外藤蘿露溼衣<lb/>
　　雜興<lb/>
采藥歸來竹徑凉滿身草露溼衣香怕驚幽鳥穿林去<lb/>
不掃松花卧石牀<lb/>
　　釣臺<lb/>
傲睨羣雄百戰來獨全高節老蒿萊三公不任雲臺將<lb/>
<pb n="KR4h0160_WYG_077-31a"/>
物色何須及釣臺<lb/>
　　兜率寺<hi>詩僧貫休道場也</hi>
錢唐一劒倚霜寒萬木千山蜀道難瓶鉢生涯何處在<lb/>
秋風松子落詩壇<lb/>
　　淨居院遇雪<lb/>
夢囘寒月吐層崖湯響松風聽煮茶倚樹恐驚殘雪墮<lb/>
起來不敢嗅梅花<lb/>
　　次韻趙羽翁秋江雜興<lb/>
<pb n="KR4h0160_WYG_077-31b"/>
鴈落蘆花洲外洲半川斜日獨凭樓笛聲何處鴈驚起<lb/>
㸃破清江一片秋<lb/>
　　旅中遣懷<lb/>
片雲相望浙東西囘首家山路欲迷昨夜桐江江上夢<lb/>
倒隨流水上雙谿<lb/>
　　柳子厚<lb/>
早綴朝班附叔文晚隨兒女拜雙星半生巧宦翻成拙<lb/>
何用區區更乞靈<lb/>
<pb n="KR4h0160_WYG_077-32a"/>
　　次韻子益秋懷集句<lb/>
春草秋更綠能得幾時好人生非金石坐愁紅顔老振<lb/>
衣千仞岡木落鴈飛早無營地轉幽逐動自紛擾時哉<lb/>
不我與全身以為寳不是傲當時用拙存吾道<lb/>
　　春遊集句<lb/>
興來無逺近吾得及春遊江月隨人影山光落釣舟樹<lb/>
交花兩色石横水分流天外猿啼處數峰生莫愁<lb/>
　　弔古行<hi>見元詩體要</hi>
<pb n="KR4h0160_WYG_077-32b"/>
蒼梧之南湘水頭煙波逐客增離憂重瞳孤墳閟白日<lb/>
雙娥貞佩搖清秋江空夜聞鬼對泣泣罷仍為鼓瑶瑟<lb/>
瑟聲漸杳江聲長丹楓墮影天霜白臨江被髪招帝魂<lb/>
拔劒欲斷東流奔東流無窮帝不返鳥乎薄俗無由敦<lb/>
　　自笑<lb/>
歸來更讀十年書自笑今吾即故吾栗里谿山晉處士<lb/>
桐江風月漢狂奴種梅添得詩多少愛菊何拘酒有無<lb/>
隨分生涯聊爾耳門前應免吏催租<lb/>
<pb n="KR4h0160_WYG_077-33a"/>
　　次韻君㑹感恩<lb/>
滿眼湖山感舊遊依然野水自横舟一樽長照古今月<lb/>
兩鬢不禁天地秋有屋有田清潁尾自蒲自柳曲江頭<lb/>
虚名不落人間世一逕枌風穏跨牛<lb/>
　　小三洞<hi>予所居有小三洞金華洞天之附庸也各賦一絶</hi>
四山迴合響幽泉古木蒼藤路屈盤一局殘碁雙鶴去<lb/>
石屏空倚白雲寒<hi>右上泂舊名白雲</hi>
洞門相對是吾家朝㸔煙雲莫㸔霞鐵笛一聲山石裂<lb/>
<pb n="KR4h0160_WYG_077-33b"/>
老松驚落半巖花<hi>右中洞</hi>
斷崖怒湧四時雪虚壁寒凝六月霜倚樹老僧閒洗鉢<lb/>
碧桃花落澗泉香<hi>右下洞東萊吕公祖謙名以湧雪</hi>
　　旅夜<lb/>
擁爐兀兀坐成睡夢到家山人不知半夜酒醒還是客<lb/>
一庭黄葉雨來時<lb/>
　　揭經歴祐民<lb/>
　　　祐民廣昌人豐頷脩髯長身如鶴泰定中官邵<lb/>
<pb n="KR4h0160_WYG_077-34a"/>
　　　武經歴延平太守桀驁自用祐民直氣待之三<lb/>
　　　至京師公卿多樂與遊程承㫖鉅夫尤敬禮焉<lb/>
　　　後寓居盱水上號曰盱里子晚年自病狷介又<lb/>
　　　稱希韋子族子徯斯為作盱里子傳畧云盱里<lb/>
　　　子性抗直仕閩海間二十餘年稱能官北遊燕<lb/>
　　　趙東至遼覽故都遺迹必裴囘悲歌而去泛黄<lb/>
　　　河作河上賦過海口作海口賦遇空同子作空<lb/>
　　　同子傳騰擲宇宙陵轢今古顛倒萬類出無入<lb/>
<pb n="KR4h0160_WYG_077-34b"/>
　　　有如驚龍飛兔不可羈而紲也今錄其詩豪蕩<lb/>
　　　激昂可想見其人矣<lb/>
　　淮安王呉山歌六章<lb/>
澤欲流強用兵仁者師無威聲持百萬如雲行令所出<lb/>
時揚鷹不血刃惟功成<lb/>
來南東用生道前旍旗後盾纛稱兊戈存障堡上韜畧<lb/>
匪勇暴泯殺機遂仁好<lb/>
東蒼龍入震澤民胥生道得國始用牡振太白徐用止<lb/>
<pb n="KR4h0160_WYG_077-35a"/>
田有獲呉山高著銘勒<lb/>
虎丘奠西師安念越棲稽山完國既遜無胥殘泰伯祠<lb/>
在江干過禹穴碑勿讙<lb/>
王臨襄繼踰淮以所履覘雲雷利見侯雄基開入圖像<lb/>
麒麟才眎王儀毋能儕<lb/>
笳鼓競鐃歌長王有靈福此方男吹笙女協簧撫琴瑟<lb/>
升中堂惠我杭時無疆<lb/>
　　河南王孫南谷平章詩三章<lb/>
<pb n="KR4h0160_WYG_077-35b"/>
河之水波滺滺見世澤兮在中流夾日焜燿兮為國伊<lb/>
周保合元氣兮春陽和柔功有紹兮名長留<lb/>
揚之土春煦煦美有濟兮世此所薦生良弼兮為國申<lb/>
甫輔翼治道兮還龎復古猗其人兮衮是補<lb/>
㑹稽之月下照禹穴履海島兮被呉越勤勞王孫兮秉<lb/>
玉節為國南鎮兮地罔觸齧彰舊聞聲烈烈<lb/>
　　永固廟<lb/>
鑿鑿龍虎死集靈壯高居其陽播江濤其隂蓄澄湖井<lb/>
<pb n="KR4h0160_WYG_077-36a"/>
固不可改邑亦何嘗殊但感歳月遷流入楣間書重來<lb/>
二十年舊碧眼欲枯神在不可䙝下山仍踟蹰<lb/>
　　南山泉<lb/>
南山有泓泉濯濯清不渾下有到地株上有號雲猨積<lb/>
石從西來歳乆根遂蟠如何百年後雕鑿加鑚刓我恨<lb/>
來最遲不見真氣完萬物自有弊至理難窮言<lb/>
　　登鳯皇臺<lb/>
西風埽建業六朝倐更代孤鳯何年來高臺此留待唐<lb/>
<pb n="KR4h0160_WYG_077-36b"/>
家日方中憂昊深感慨宗臣裂肝膽片語到今在癡雲<lb/>
起大荒事業果顛沛遺吟所鐫磨歳月又屢改梁園後<lb/>
悲秋草草作南内登臺渺八顧潮落石頭碎禍亂有本<lb/>
原臣子出忠愛夜深挹長庚江月為誰對<lb/>
　　西風礙長養<lb/>
西風礙長養冷氣移當暑河北饑未賙燕中乆無雨傳<lb/>
言山東地亦有流冗故細民輒疵癘天意肯囘互猶聞<lb/>
客子船買口向南去饑饉事闗天肯使為利賂南人多<lb/>
<pb n="KR4h0160_WYG_077-37a"/>
暴殄米粟易珠土此理焉可常翻覆隨朝暮曩歳江浙<lb/>
間眼見吁可懼長願四序平秋香熟禾黍<lb/>
　　泰山發秋潦<lb/>
泰山發秋潦東魯數州没及兹黄河交南徐更湯割我<lb/>
乘歸船來引纜行木末高原尚為沈低土焉得遏夜來<lb/>
泊溪岸寒螿啼冷月鴻鴈無寧宅蛟蜃有深窟秋成一<lb/>
月浸百草俱爛物客中視此意憂事貫華髪茫茫下雙<lb/>
洪寥落寸心掇<lb/>
<pb n="KR4h0160_WYG_077-37b"/>
　　中原道上次歐陽齊汲韻<lb/>
中原七郡地氣厚風還淳天分澗瀍水路入河洛春聖<lb/>
賢所經營繩凖相均平六合昔有隔一觀恨無因懷哉<lb/>
此盛區理者皆先民曽經龍虎啖重為狼羊貧大若斡<lb/>
元化細物涵深仁一士行其間鞍馬猶逡巡解帶思古<lb/>
道題詩清路塵望迷黄河北欲度正愴神遺黎當道隅<lb/>
涕說青城濵青城不可說囘首傷天津<lb/>
　　瘠馬圖<lb/>
<pb n="KR4h0160_WYG_077-38a"/>
念汝出塞下四蹄疾如飛半夜馳臨闗氣奪戎王圍被<lb/>
鐵踏河冰幾度向武威將軍事百戰騰力不顧肥秖今<lb/>
飲渭流齒老不任鞿坡寒莫風酸磧瘠春草微不感畫<lb/>
者意要見駿骨稀但㸔古英賢工苦常寒饑<lb/>
　　繡婦行<lb/>
迴文未動機心忙幼時學刺雙鴛鴦漸摹小景作蘆鴈<lb/>
稍引初智成麏麞幾囘停線望長晷年深勾撥入教坊<lb/>
宫羅裁就繡御用伴伍推讓尊前行一絲欲理三滌手<lb/>
<pb n="KR4h0160_WYG_077-38b"/>
龍鳯密湊雲分光臂垂枯木挂猨狖眼注寒水明鶖鶬<lb/>
瘖瘖蜩蟬殻未脱櫛櫛蠶腹絲為僵晴天日杲等餘事<lb/>
清夜膏繼爭毫芒鳴機裂下䙀忽解摑摑一丳聲聞廊<lb/>
千秋萬歳奉聖王若比倚市真誰强<lb/>
　　澤民分靈祠樂歌<hi>祀唐詩人李頻也祠在建安郡學</hi>
山為鉤曲藏神宫拂天雲旗揚靈風云何巫陽招之東<lb/>
乘彼赤羆駕文熊飄然遨遊顧環雍帝裔隊仗王儀容<lb/>
手挾垂矢并和弓下庭考鼓兼鳴鐘銅槃白雉血在中<lb/>
<pb n="KR4h0160_WYG_077-39a"/>
淋漓酒肴薦和雍引接我士俱登庸上天翩翩䇿飛龍<lb/>
酹神一心謝惠蒙祈與萬世昌文宗<lb/>
　　送落齒行<lb/>
兔年羊月日加豕我齶上震落一齒剥果已熟無留根<lb/>
輔車相依何忍棄衆城不動一城覆終是風寒惡傷類<lb/>
缺穿小竇未渠憂恐作懸厓縋兵計我今行年七十五<lb/>
汝決辭行知汝意平生不飽太官飯共啜藜羮汝之恥<lb/>
言樞難虞損機格柔敝剛摧成止止噬嗑唯宜見日中<lb/>
<pb n="KR4h0160_WYG_077-39b"/>
過分人生當落幾落日減齒君勿笑毁齒如同昔年少<lb/>
　　題秋江晚渡圖<lb/>
柰榆株櫟楓樗村古臺半隠溪林根短橋細路入幽徑<lb/>
斷無人屋誰鄉枌逺山微雲出木杪白沙丹葉隨洲痕<lb/>
岸莎時方蘸淨潦天霜氣欲浮黄昬一舟横衝破秋色<lb/>
中有坐止知奚云應言去早失歸晚夕陽下擲潛無曛<lb/>
巾衣各振離舸散到家定未闗柴門吴越小景重摸索<lb/>
江湘雅致費討論豈無片壑可與共漁樵逸樂同雞豚<lb/>
<pb n="KR4h0160_WYG_077-40a"/>
彼翁欣還倚杖屨誰能無酒妻兒温我生只為書儋誤<lb/>
披巻坐對真消魂黄金郿塢不若此浣花書屋翻能存<lb/>
還君圖卷百感歎武陵溪上難尋源不能忘者舊山麓<lb/>
春日起處思聞猨<lb/>
　　興勝寺歌<lb/>
青齊門北邙山累累復累累何丹能大還使人墮清淚<lb/>
使人彫朱顔穆公以人從穴中田横有士穿冢間雖能<lb/>
就義死傷勇空令後世悲潺湲燕昭築宫闢賢路聲名<lb/>
<pb n="KR4h0160_WYG_077-40b"/>
未終身漫故今人欲弔望諸君惟有黄埃黯墟墓我今<lb/>
有淚不到黄泉興勝之歌悲不可言<lb/>
　　柳林詞四首<lb/>
御柳擺綠春風前帝䇿飛龍舉玉鞭大蒐道合三千年<lb/>
獸之所同三矢捐後車載者當誰賢<lb/>
虞人得意勤張羅四入騶囿獸靡他雪鷹騰擊認鵩過<lb/>
下掠鴈鶩空鴐鵝聖皇祝網仁心多<lb/>
穹林熊豕驅若馴五豝一發方肥春封狐狡兔不足論<lb/>
<pb n="KR4h0160_WYG_077-41a"/>
麝香女麋當美珍偶獲慎勿傷麒麟<lb/>
臣生涉獵詩書林鬻熊已老空遺心鷃飛卑下魚潛沈<lb/>
有味不中庖經歆無復能發長楊音<lb/>
　　方鼓二山下<lb/>
方壺地上日月轉屴鼓天半風濤鳴樓船海市倏忽集<lb/>
金客鮫人無數行紫氣暮濃千嶂合黄雲霜熟萬疇平<lb/>
何能買屋西山下白稻銀魚了此生<lb/>
　　哭胡石塘<lb/>
<pb n="KR4h0160_WYG_077-41b"/>
顔樂齋脩文史終更千年後有胡公名存寧海生祠裏<lb/>
神達青蓮死榻中饑賑公規著盱右私居喪制過遼東<lb/>
聖門三省工夫在意合西銘是則同<lb/>
　　監繡<lb/>
鳯閣龍庭慶自今羽鱗顔色組絲深美人百巧天孫手<lb/>
才士一生紅女心願化神蠶抽甕繭用將繅藉入瑶林<lb/>
讀書補報渾無力慚媿臨機惜寸隂<lb/>
　　二月游禪林寺<lb/>
<pb n="KR4h0160_WYG_077-42a"/>
溪桃二月逗殘紅喚醒尋春到倦翁騎馬度橋觀日瀑<lb/>
支笻轉嶺聽松風木通麥氣兼花氣政想農功比吏功<lb/>
安得細民如庶物離離生意滿西東<lb/>
　　送人上京<lb/>
天上吟仙笑相覔松間坐客飯青精真遊不知白日晩<lb/>
身世相與浮雲輕冥冥落花啼鳥靜窅窅風磴寒泉鳴<lb/>
丈夫邂逅志萬里滄浪水清宜濯纓<lb/>
　　歴谿書事五首<lb/>
<pb n="KR4h0160_WYG_077-42b"/>
剥落一敝帚自持埽休菴老隨筋力至此外了非堪<hi>敝帚</hi>
寳蓍藏櫝中不用亦持敬願作長生龜相守盡性命<hi>蓍櫝</hi>
吾韋佩已乆韋敝將若何縱有未革性謝韋功已多<hi>佩韋</hi>
我有一寸綆能汲萬古泉無人同此意閒㸔水中天<hi>汲古</hi>
舊拙不可悔新巧吾無能閉户深養拙拙乆智自増<hi>養拙</hi>
　　聽兒讀衛詩二首<lb/>
羔羊同時縫素絲抑抑有老尊其儀如何多善臣子國<lb/>
猶有北門懷仕詩<lb/>
<pb n="KR4h0160_WYG_077-43a"/>
人生仕進亦偶爾出門入室同一軌書聲聽處千年心<lb/>
霜月殘缸夜如水<lb/>
　　題露臺夜炷圖<lb/>
赭紅清夜露臺香月冷銅人正耐霜心事意知惟密訴<lb/>
帝青天語近琅琅<lb/>
　　題玉版蘭亭<lb/>
臨池舊眼被昬遮玉版摩挲字隔紗忽憶昔年觀定本<lb/>
絶勝枕臼與梅花<lb/>
<pb n="KR4h0160_WYG_077-43b"/>
　　題四時折枝<lb/>
京洛名花觀盛衰霅錢風景各隨時靈株本撥無留活<lb/>
却恨圖中誤折枝<lb/>
　　何處士失<lb/>
　　　失字得之昌平人負才氣與高尚書彦敬鮮于<lb/>
　　　太常伯機同學為詩家善織紗縠日出買紗騎<lb/>
　　　驢歌吟道中指意良逺嘗有詩云一井當門凍<lb/>
　　　寒光照四鄰又云我住東街北鐘樓在屋西其<lb/>
<pb n="KR4h0160_WYG_077-44a"/>
　　　景象可知也至正間名公交薦以親老不就年<lb/>
　　　八十而終得之詩集散亡京兆杜伯原稍憶其<lb/>
　　　所口授者叙而傳之蜀郡虞伯生為記其後東<lb/>
　　　平王繼學曰余識京師耆老多矣所敬者惟張<lb/>
　　　子正及何得之得之最能為詩充然有得如宋<lb/>
　　　陸務觀可傳也豫章揭曼碩嘗過其故居作詩<lb/>
　　　有云心事巢由以上文章陶阮之間<lb/>
　　感興四首<lb/>
<pb n="KR4h0160_WYG_077-44b"/>
大寳隠於石哲匠莫覈真猛虎走四野尺草豈蔽身昧<lb/>
者虎不見投石安足珍所以卞和泣千載共霑巾<lb/>
飲酒莫啜醨結交當求知論人先論行相馬不相皮一<lb/>
諂余何敢三讒親亦疑投身入屠釣猶勝坐書癡<lb/>
人皆欲富貴我豈願貧賤青雲一差池如藥弗瞑眩幼<lb/>
學苦不多夜思曽得半今也髪盡白梳頭雪滿面長恐<lb/>
媿鄉閭一朝死愚懦<lb/>
渥洼騏驥兒自有絶塵足錦張<hi>一作障</hi>過都門飛采射衆<lb/>
<pb n="KR4h0160_WYG_077-45a"/>
目歎彼轅下姿亦非駑駘物世乏伯樂儔誰識千金骨<lb/>
所以荷蓑士烟水日淪没<lb/>
　　對酒<lb/>
古人不我俟不共此酒醇此酒復易盡不能俟後人並<lb/>
世有不察畢代若為親茫茫宇宙間此抱難具陳惟應<lb/>
空中月分留大江濵<lb/>
　　招賈元播馬徳昌飲<lb/>
積雨釋炎熱凉飈變清商薄帷納朝景倐爾頽西廂念<lb/>
<pb n="KR4h0160_WYG_077-45b"/>
我二三子不來復一觴言笑吐蘭菊芬芳粲中堂仰慕<lb/>
不昨日忽别若殊方况各迫桑榆何以永夕光<lb/>
　　招暢純甫飲<lb/>
地白雪方作城烏夜始啼風枝乆不定達曙未能栖長<lb/>
安多逆旅客意勢連雞豈不懷其寳念子寒與饑我甕<lb/>
酒初熟葡萄漲玻瓈野老日無事出望幾千囘如何不<lb/>
見來覆此紅螺杯<lb/>
　　老病<lb/>
<pb n="KR4h0160_WYG_077-46a"/>
老病積漸來筋力日覺墮南園一步地杖藜不能過階<lb/>
前宿雨晴屋角紅日大不是賣花聲曉夢誰驚破<lb/>
　　莫吟<hi>一作歸</hi>
獨老朝朝出或醉莫未歸高樹挂新月山妻候柴扉飲<lb/>
伴更相送欲辭意難違感此鄉曲情淚下忽霑衣<lb/>
　　野性<lb/>
野性等麋鹿長林足遊盤焉知廊廟器峩峩巍其冠有<lb/>
時一壺酒花下自成歡妻孥儘辛勤生理固其然我今<lb/>
<pb n="KR4h0160_WYG_077-46b"/>
雖白髪敢不思古賢<lb/>
　　擊缶<lb/>
不愛種松樹以我非長年不愛種竹竿以我無閒縁所<lb/>
愛一杯酒吟詠詩百篇酒能陶我性詩能俟采官得達<lb/>
至尊聽可使黎庶歡詩還開國初政似結繩前委事一<lb/>
二人削此機務煩萬一洪荒地無人拾馬鞭<lb/>
　　辭薦<lb/>
平生疎嬾性發赤向人前豈識為官貴那貪處士賢慈<lb/>
<pb n="KR4h0160_WYG_077-47a"/>
親俱老大穉子始狂顛此日能完聚稱觴賴聖年<lb/>
　　我醉<lb/>
我醉焉知老人扶不論家鶴衫飄月練烏帽墮風紗是<lb/>
處相逢笑醒來更自誇神仙豈無有死後上煙霞<lb/>
　　飲酒<lb/>
野人早起嬾梳頭遙見青帘一日休席破貪書曽廢食<lb/>
雞鳴趨利得無羞况兼老病將為鬼那更居浮强作囚<lb/>
但願尊罍容我了烏鳶螻蟻任渠謀<lb/>
<pb n="KR4h0160_WYG_077-47b"/>
　　方鏡二首<lb/>
鑿地作方池背帶千花草萬磨愈不情一照一迴老<lb/>
十八事舅姑機杼任蓬首照面不照心照心妾不醜<lb/>
　　雨中睡起<lb/>
閉門連日雨霏霏一醉誰憂生事微睡起不知風色莫<lb/>
北窗花氣濕人衣<lb/>
　　燕都雜題三首<lb/>
畫屏誰畫一風帆阻隔千山與萬巖不䕶樓頭些子雨<lb/>
<pb n="KR4h0160_WYG_077-48a"/>
使人春盡怯春衫<lb/>
一夜春隂徹曉寒玉山無奈酒杯乾青娥知有愁多少<lb/>
狼籍妝奩嬾對㸔<lb/>
花市東邊柳市西矮堂一笑百金揮如今蹤迹無尋處<lb/>
谷雨綿山燕子飛<lb/>
　　書懷<lb/>
野性長便雲水居城中有屋不如無慳時因記人來往<lb/>
多少紅塵汗白鬚<lb/>
<pb n="KR4h0160_WYG_077-48b"/>
　　寄暢淳甫<lb/>
思君不見費人思何日人思能已時又見鸞坡三月柳<lb/>
數枝濃綠自絲絲<lb/>
　　絶句<lb/>
出門何路覔亡羊日日紅塵枉了忙喚殺東齋趙夫子<lb/>
不來㸔菊過重陽<lb/>
　<lb/>
　元詩選二集卷九<lb/>
</p>
<p>
</p>
  </div>
</body>
</text>
</TEI>
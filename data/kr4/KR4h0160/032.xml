<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻三十二</head>
    <p>
<pb n="KR4h0160_WYG_032-1a"/>
欽定四庫全書<lb/>
　元詩選初集巻三十二　　庶吉士顧嗣立編<lb/>
　　柳待制貫<lb/>
　　　貫字道傳浦江人大徳間用察舉為江山教諭<lb/>
　　　遷昌國州學正歴國子助教太常博士出為江<lb/>
　　　西儒學提舉至正初起翰林待制兼國史院編<lb/>
　　　修官卒年七十有三私諡曰文肅道傳甫弱冠<lb/>
　　　受經於仁山金履祥既而從鄉先生方鳯粤謝<lb/>
<pb n="KR4h0160_WYG_032-1b"/>
　　　翺括吳思齊諸前輩游歴考秦漢以來文章之<lb/>
　　　變化是時海内為一故國遺老尚有存者師友<lb/>
　　　講究淵源不絶乃復裹糧出與紫陽方囘南陽<lb/>
　　　仇逺淮隂龔開句章戴表元永康胡之純長孺<lb/>
　　　兄弟益咨叩其所未至及至京師為吳文正公<lb/>
　　　澄所器賞程文憲公鉅夫以墨一丸授之曰文<lb/>
　　　章正印今屬子矣卒為一代名宿自號烏蜀山<lb/>
　　　人扁其齋曰静儉門人宋濂與戴良類輯其詩<lb/>
<pb n="KR4h0160_WYG_032-2a"/>
　　　文為四十巻謂如老将統百萬之兵旗幟鮮明<lb/>
　　　戈甲焜煌而不見有喑嗚叱咤之聲臨川危素<lb/>
　　　謂其文雄渾嚴整長於議論而無一語襲陳道<lb/>
　　　故元史亦曰沈鬰舂容涵肆演迤人多傳誦之<lb/>
　　　與同郡黄溍吳萊聲名一時相埒浙東之文爭<lb/>
　　　奇競爽涵育甄陶人材輩出迨於明初而極盛<lb/>
　　　焉<lb/>
　　奉皇姑魯國長公主教題所藏巨然江山行舟圖<lb/>
<pb n="KR4h0160_WYG_032-2b"/>
善畫如攻詩意到即奇警葢其疎儁姿筆墨無容騁斂<lb/>
之縑楮間只尺萬里景巨然作江山所得盡幽夐冥深<lb/>
風雨重曠朗雲霞屛秋光滿帆腹上下天一影白鳥不<lb/>
盡飛楓林有維□稍前牛渚磯却後瞿塘頂豈無乗航<lb/>
戒尚想然犀炳巨靈制坤軸割截爾何猛至今氣淋漓<lb/>
幅背出光耿人言此非畫與幻本同境然師豈幻者貞<lb/>
勝以其静我來覽遺迹皦若天機秉巫閭東北長岷蜀<lb/>
西南永朱邸雪消初春暉浮藻井開圖望神州時節躬<lb/>
<pb n="KR4h0160_WYG_032-3a"/>
朝請慨思禹功成重喜殷邦靖将鑄嶽牧金明堂安九<lb/>
鼎<lb/>
　　袁伯長侍講伯生伯庸二待制同赴北都却還夜<lb/>
　　　宿聨句歸以示予次韻效體發三賢一笑<lb/>
杜詩詫蜀險高有石櫃閣安知居庸口可掠太白脚馬<lb/>
行已崇巔鳥度尚層壑林蹊曠迷轍崖井荒留幕俯疑<lb/>
日沈車闃若風鼓橐𤣥雲倐揚旟朱霞粲塗鞹數驛程<lb/>
匪賖襲裘寒更薄客魂逢酒銷鬼膽因詩愕蟠木将為<lb/>
<pb n="KR4h0160_WYG_032-3b"/>
容胡繩未宜索嚴召戒晨趨澄旻際秋廓紫微晶煥爛<lb/>
瀚海氣冥漠腰無兩鞬屬道有五丁鑿弭轡誰所援還<lb/>
衡猶屢錯小息樹吟旌爭先厲詞鍔非開石首筵似聽<lb/>
郾城柝巨敵無前勍偏師當後却<lb/>
　　送郭子昭經歴赴淮東<lb/>
嚴嚴御史府犖犖聚英彦計今玉筍班顯者半郎掾居<lb/>
中密告猷治外詳論讞我遊朝士間聞談輒心羨胡為<lb/>
三十年負此一破硯子昭每相過開口奇自見𢎞璧本<lb/>
<pb n="KR4h0160_WYG_032-4a"/>
不貲况復加藻薦安能辭富貴尚欲志貧賤平明借馬<lb/>
出向夕擁書倦去年參元火可賀亦可唁端公坐南牀<lb/>
愛士誠睠睠屈君廉訪幕首路走淮甸生平書檄手妙<lb/>
在巧裁剸誰無擾獄市勿使滋蔓延平反奉慈母歡喜<lb/>
潔羞膳君子既得輿小人将革面想當治曹暇稍稍事<lb/>
遊晏試茗蜀井岡看花竹西院古思浩無邊新語時一<lb/>
轉定懐京遊舊寄贈比黄絹交情二紀餘此别良繾綣<lb/>
徃時媚學侶散若風蓬旋今我亦老醜尚復把經巻分<lb/>
<pb n="KR4h0160_WYG_032-4b"/>
襟各囘首絮㸃雜花片重來都門道迎子十乗傳<lb/>
　　文子方寓直翰林數日即以使徃雲南典選詩用<lb/>
　　　識别<lb/>
聖人御世具黜陟用明幽恒持萬里見若與一室謀滇<lb/>
池徼西南疆理亦中州皇明所照燭獷強悉恬柔緬懐<lb/>
國利器爵禄迺戈矛稍乖銓鑒宗将貽繭絲憂况提天<lb/>
官書徃即外府籌考擇命詞臣得無慎其由翰林文夫<lb/>
子見謂能言流受詞别知友大斗釂不酬襆被辭夜直<lb/>
<pb n="KR4h0160_WYG_032-5a"/>
出門戒晨騶選林古所難此事若冥搜豈無甲乙簿珠<lb/>
礫同一收施施處士議勞勞城者謳太史制襃貶在子<lb/>
用春秋将令周道正皇䘏楚人咻循吏果再見斯民庶<lb/>
其瘳得結數十輩參錯置邊陬上以昭王度下以振儒<lb/>
猷吾徒分阸逺被服在林丘<lb/>
　　謝無疑将歸延平留詩為别次韻二首<lb/>
裘葛亦何事為人司暑寒微哉一封垤欲等嵩華看如<lb/>
将射變率未免噎廢餐我貧不自遂早知行路難解后<lb/>
<pb n="KR4h0160_WYG_032-5b"/>
與君别好懐詎能安為語南飛鴻雪迹何時漫<lb/>
龜山載道南伊闕無全書遯翁受李氏一軌行衆塗如<lb/>
人執蓍蔡於物察鳶魚至今表鄉學粹美不近迂得君<lb/>
羈旅中滯念盡刋除譏評世亦有鑒裁我豈虚唯應雙<lb/>
劒光賁子幽貞廬<lb/>
　　發通州至小直沽<lb/>
十年鞍馬中釋去理歸檝江光來娛人似與我意愜疲<lb/>
勞省前痛歡喜獲新接念當有行初茍志在懐牒何期<lb/>
<pb n="KR4h0160_WYG_032-6a"/>
腰間組爵等遂凌躐外雖被寵榮内實懼顛跲以兹戀<lb/>
闕情益欲務修業清霜㺯晚信老樹見留葉沽河漳潞<lb/>
交冰水尚可渉急槳追南鴻直不數旬浹梅花定迎笑<lb/>
粲粲光生頰逺遊忘賤貧吾寜負吾鋏<lb/>
　　貫草草南歸伯生祕監方晨赴經筵馳詩見别舟<lb/>
　　　中次韻俟便荅寄兼簡伯庸贊善<lb/>
講經白虎論載筆承明入此事豈在予鵷鸞正高集乞<lb/>
身去江湖幸矣歸期及於何君子心繾繾念朋習新詩<lb/>
<pb n="KR4h0160_WYG_032-6b"/>
比繡段重贈當珍襲因憐菅蒯材分寸强紉緝頼承廷<lb/>
鳯輝庶遂谷駒縶皇猷待潤色在治時所急服惟絺㑹<lb/>
明基藉臺萊立斯文仗公等别袂不須執<lb/>
　　過大野澤<lb/>
大野自為澤濟流安得通渟涵就深廣蟠際渺西東揭<lb/>
帆入洪瀾盡此一日風青山若浮髻隠見雲煙中不知<lb/>
何鄉聚欲辨已冥䝉兹惟開闢來豈固疏鑿功捐小以<lb/>
成大地利迺豐崇至今徐兗郊桑麻歳芃芃賄遷擅工<lb/>
<pb n="KR4h0160_WYG_032-7a"/>
賈組麗連僕僮矧時漕事興舟航密如蓬寳藏在山海<lb/>
其益無終窮一令民生遂坐致國本充非吾黄帽郎孰<lb/>
訊白鳬翁<lb/>
　　雪霽得風徑過南郵<lb/>
乗舟得順風如鳥新插羽甓湖五十里浪破雪花舞不<lb/>
知岸勢廻歘覺帆力舉却望煙中竿參差數家聚高沙<lb/>
舊遊處酒賤魚可煮伸眉一笑粲對面九疑阻得非龍<lb/>
愛珠逞儁挾雙艪意令明月胎光燄閟不吐我詩初未<lb/>
<pb n="KR4h0160_WYG_032-7b"/>
工聊用相媚嫵後朝妙高臺呼雲作吳語<lb/>
　　晚渡揚子江未至甘露寺城下潮退閣舟風雨竟<lb/>
　　　夕<lb/>
鼓枻凌濤江江光晚來薄相望鐡瓮城正值沙水落灘<lb/>
長洲渚出月黒風雨作敧眠聴春浪夢枕生新愕起吟<lb/>
不成魘但怯體中惡金焦兩浮萍天塹何限著意令制<lb/>
溟渤帖帖就疏瀹奈何潮汐舟只尺恨前却方冬百泉<lb/>
縮潦淨海為壑乗流俟滿魄明夕異今昨快呼北府酒<lb/>
<pb n="KR4h0160_WYG_032-8a"/>
煖客慰離索庶因行路難幸識還山樂<lb/>
　　贈王𤣥翰<lb/>
元貞元二禩我頤未垂髯吳遊一長鋏欲以鈍為銛躋<lb/>
攀羣公間蹞步限堂廉在我履藉正從渠藩級嚴維時<lb/>
許與分金繒不徒兼坐中清觀氏頎身高帽簷傾懐指<lb/>
道要恐此後益殲我戅但耳受語味詎能饜謂方偶升<lb/>
運豈遂歎中淹寒暑三紀餘徃來如痎痁清觀巳下地<lb/>
白髮我日添徴言駭今見信若龜非占斯文大圓鏡有<lb/>
<pb n="KR4h0160_WYG_032-8b"/>
目人得覘奈何復反剝不遺洪入纖朅來豫章城束口<lb/>
類遭拑聴談雖亹亹閉息但厭厭道逢美少年進止一<lb/>
無嫌揭子為我言其人詳視瞻家微百金産架有羣書<lb/>
籤煌煌定武宗緬彼世澤漸清觀我故友有子在窮閻<lb/>
技富愈思蓄時來當發濳我為想顔色覆鑑并収奩那<lb/>
令毁龜玉不卒舉魚鹽促坐席屢改風囘雨飄簾寒廰<lb/>
惡草具觴至時一拈旋看養花法頼人加葢苫雖承天<lb/>
澤滋更畏夏光炎又聞日月華西淪則東暹藏景閟陽<lb/>
<pb n="KR4h0160_WYG_032-9a"/>
曜出幽縣素蟾木功能拯渙地道有流謙育材我豈敢<lb/>
贈子以安恬我歌實激烈誰為晳與黔遲歸絮我酒宿<lb/>
草爾其霑<lb/>
　　危太樸自金溪來訪留館兼旬因歸有贈<lb/>
數日出恒早旋歸巳疲劇思睡方未暝强起臨几席席<lb/>
間有佳友來來千里屐所來非健羨亦不畏名迹謂吾<lb/>
昔求學頗嘗窺窽卻欲要一夕談以慰百年役寤疑則<lb/>
豈敢辨義能亡益斯文千載後泮渙抵離析不有高朗<lb/>
<pb n="KR4h0160_WYG_032-9b"/>
姿誰完超距力夫道非逺人何嘗繫徴索譬如山出泉<lb/>
其初論涓滴渟涵就深廣千流同一脈掀掀鼓雲濤帖<lb/>
帖輸溟渤是氣中乗陵無吹亦無息文章道之英各亦<lb/>
隨所覿草木紛以滋何嘗須粉澤生機一發越形色自<lb/>
不隔吾聞古作者嚴嚴垂典式履正有夷途胡行猶□<lb/>
埴韓公起扶衰文字欲適職取新非厭常通變由知易<lb/>
衰遲豈復進傒子堅吾壁東風迫歸期未了千日客少<lb/>
留慰将逺芳草萋以碧諒哉君子心永言若金錫縣知<lb/>
<pb n="KR4h0160_WYG_032-10a"/>
筐筥嬴不廢秉穧積勉勉他日思為寄東風翼<lb/>
　　歳莫雜言二首<lb/>
中年鞍馬間所歴萬里途髀肉亦既消夢驚還一呼讀<lb/>
史窺古人恨時不能俱寜知逺遊躅足躡雙飛鳬漠壮<lb/>
松亭塞燕南督亢圖居今采奇迹未覺吾行迂歳晚重<lb/>
思之天高明月孤<lb/>
里中三四友論交嘗莫逆自我逺行邁廿載成乖隔今<lb/>
歸僅有存生理各崩迫經時不一晤寐想猶如昔閉門<lb/>
<pb n="KR4h0160_WYG_032-10b"/>
風霰中何以永今夕不見萬松根濈濈養靈魄吾寜獨<lb/>
多夀持遺同懐客<lb/>
　　尊經堂詩<hi>并序</hi>
　　　昔趙人安先生以布衣教授里中裒輯羣書大<lb/>
　　　備經訓使子若孫採擷芳華厭滿膏澤有餘則<lb/>
　　　推之以及其鄉之人焉去今五十年尊其書猶<lb/>
　　　尊先生即名其堂尊經堂曰此先生之志也太<lb/>
　　　史屬蘇君伯修嘗受經於先生之孫最為得安<lb/>
<pb n="KR4h0160_WYG_032-11a"/>
　　　氏之學者乃來請詩刻寘堂上噫書在安氏而<lb/>
　　　其淑人之功獨安氏哉詩曰<lb/>
聖人言純如載道行萬世貞明配日月廣大侔天地簡<lb/>
牘之所資包絡無巨細上而建皇極重覩人文麗下以<lb/>
開民彝性初均秉畀訓行宣光熈道否隔氛曀千人萬<lb/>
人心揭揭皆經誼此息則彼消剛柔乃殊位進乗休復<lb/>
機迪哲蹈仁智自絶其本根奈何取天劓燔滅滋秦癏<lb/>
網羅興漢利存亡書豈知論者常不置濟南耄言出孔<lb/>
<pb n="KR4h0160_WYG_032-11b"/>
壁發神祕百篇始昭垂五代著成又魯齊韓毛詩其傳<lb/>
迭興廢審音以知樂亦各徴四至樂崩名僅存緬想歌<lb/>
鐘肆禮失野可求誰明射鄉義制氏記鏗鏘后蒼詳數<lb/>
制區區象聲容詎得作者意頼夫春秋家尚識王道貴<lb/>
載事或稱誣推凡疑翼偽田何受孔易其全縁卜筮楊<lb/>
施孟梁徒别出踵焦費挾書律始除六籍豈俱逝傷哉<lb/>
居下流衆惡所犇萃駕言拾灰殘我道猶未墜乗之以<lb/>
顓門中復縻讖緯黨同䕶朽竹攻弱擊枯骴文字日荄<lb/>
<pb n="KR4h0160_WYG_032-12a"/>
滋編䇿亦鱗比孟荀與揚韓先後參輿衞擇精語益詳<lb/>
炳炳詔來裔一籥節衆音八風無濫吹方張乃遂翕已<lb/>
矣更五季大明升殿郊熒奎屬炎彗舂陵南標正陜洛<lb/>
黄離繼經世偶濳虛象圖合而異舉隅豈無反僅若小<lb/>
星暳肫肫紫陽翁敷賁了羣眎在時張吕間建學特超<lb/>
詣一鼓行無旁八區同教肄矧兹龍徳中美化純漸被<lb/>
家書動盈屋人事各康濟恭惟罔極恩聖哲布嘉惠經<lb/>
尊道則尊有合嚴庋寘覆之以堂庭牖户亦崇䆳古史<lb/>
<pb n="KR4h0160_WYG_032-12b"/>
洎今詮珠駢而玉綴髙名以經揭酌原知水味譬如登<lb/>
喬嶽岡阜左右睇草木流華滋煙雲撤纖翳觀生老其<lb/>
間面背俱盎睟豈惟一身謀直作數世計是家離石宗<lb/>
遭亂藁城寄劬書自玉峰菑播實深穊子孫刈其熟穰<lb/>
穰收秉穗後來及門士妙合若龜契尊聞行所知况復<lb/>
躬自致過逢詫師資忍負築場志我願安氏堂廣作天<lb/>
下治矜式表國都弦歌行黨術蓄誠以端蒙逹生以知<lb/>
類惇典叙彝倫三郊而五禘與世開隆平吾經固無累<lb/>
<pb n="KR4h0160_WYG_032-13a"/>
自微可之顯道豈不在器世間有形物展轉資弊弊遊<lb/>
談亦何根閣束秪自棄是将比鎮寳前人所數遺手澤<lb/>
尚鮮新一展一流涕晝誦夕思之上帝儼臨涖作詩諗<lb/>
蘇子孫曽戒無替<lb/>
　　旦發漁浦夕宿大浪灘上<lb/>
張帆得順風飛鴻與争疾後浪蹙亦舒前山過如失桐<lb/>
江轉數灣上瀬未入日篙工享安便坐穏頭屢櫛人生<lb/>
倚造物理微難究詰處順安可常離憂詎能必白鷗知<lb/>
<pb n="KR4h0160_WYG_032-13b"/>
此情故向波間没<lb/>
　　龍門<lb/>
一溪𤓰蔓流渡者云可亂屢渉途巳窮前臨波始漫嚴<lb/>
嚴龍門峽石破兩岸半沙浪深尺餘灣洄觸垠岸它山<lb/>
或澍雨湍漲輒亷悍頃刻漂車淪羈絡不能絆其源想<lb/>
非逺衆水自兹濫濟淺抑何艱慮盈疑及患峰隂轉亭<lb/>
午出險馬蹄散草路且勿驅煙開望前館<lb/>
　　望李陵臺<lb/>
<pb n="KR4h0160_WYG_032-14a"/>
平沙北流水青山在其上李陵思鄉臺駐馬一西向草<lb/>
根含餘凄峰尖入寒望俚言雖莫稽陳迹尚可訪想其<lb/>
深入初步卒亦材壮手張天子威氣奪名王帳覆車陷<lb/>
囚虜此志迺大妄一為情愛牽皇恤身名喪縷縷中郎<lb/>
書挽使同跌踼安知臣節恭之死不易諒河梁執别處<lb/>
出語漫惆悵家聲故燀赫三世漢飛将兵法有死生人<lb/>
運迭休旺忠囘在信史豈没功罪状馬遷當腐刑強欲<lb/>
雪其謗土思豈能無層雲塞亭障千年麒麟圖吾将執<lb/>
<pb n="KR4h0160_WYG_032-14b"/>
𤣥鬯<lb/>
　　晚泊貴溪遊象山昭真觀<lb/>
舟行弋陽道山石多異状嵌空露鍾窽屹立儼珪鬯沿<lb/>
洄百數里璆鐡森相向最竒象巖下仙館占丹嶂舍櫂<lb/>
遵微行松篁插雲上開門看青壁左右挾高閌飛雨灑<lb/>
面來輕飈入簷颺道人出迎客牖户坐南嚮延登昇仙<lb/>
臺境肅神滋王不知日車側但覺天宇曠我生名山遊<lb/>
正費屐幾兩采真喜初遇戀勝期屢訪布帆催夕舉未<lb/>
<pb n="KR4h0160_WYG_032-15a"/>
敢恨飄蕩水深彭蠡湖兩眸更東望<lb/>
　　送劉叔讜赴潮州韓山山長<lb/>
揭陽海陬郡谿谷藏霧毒賈區乃在城積居跨南服凡<lb/>
今仕者徃喜氣溢僮僕非輕萬里途葢善千金蓄子行<lb/>
攜束書言就韓山讀韓山祀昌黎有酒有肴蔌騎麟想<lb/>
來過盻盻攬遺躅汛除蠻風清沾溉時雨足以兹為教<lb/>
首如日升若木何必鰐避溪巳看雞應卜今人慕古人<lb/>
未免傷抑促儒官實閒散歳廪七十斛飽飯取詩哦雲<lb/>
<pb n="KR4h0160_WYG_032-15b"/>
月與追逐寜無趙子徒彈琴和予筑是将實装橐果勝<lb/>
美粱肉毋羞宦轍卑所志三年榖子其厚韓山聴我歌<lb/>
獨漉我歌儻無證併訊兩黄鵠<lb/>
　　渡河宿麻子港口<lb/>
青山彭蠡尾湖水始生岸一舸破微瀾風帆用其半亂<lb/>
流二百里午發至未盰蒼茫洲景中明滅津煙畔數家<lb/>
小聚落漁竈倚灘㸑舊聞萑苻間弱肉飽强悍時平道<lb/>
路清跋渉得無患豈非年榖豐禮義能服叛嚴嚴主湖<lb/>
<pb n="KR4h0160_WYG_032-16a"/>
神牲酒滿杯案乞靈我豈敢雲黒檣烏散櫓師促轉柁<lb/>
軋軋鳴鵞鸛前瞻麻子洲波面明星爛新别重有懐縣<lb/>
情如此粲<lb/>
　　題蘇長公書曹侍中與王省副論趙元昊事<lb/>
古人善觀人其孚如眡龜後是數十年理事可逆推何<lb/>
嘗爽分寸自足制盈虧夏童昔跳踉勢将撼邊垂生子<lb/>
實不令貌求惟有幾虎欲既逐逐狐行亦綏綏於時曹<lb/>
侍中中山擁旌麾相逢輶軒使王鬷貳三司謂言國若<lb/>
<pb n="KR4h0160_WYG_032-16b"/>
鼎寘安毋易危人才出試可邉患稔愆違消釁必思豫<lb/>
恃吾有足支西樞本兵地舉綱振其維遲當屬之子在<lb/>
子究所施鬷雖踐樞筦夏強適斯時謀弱遂弗振斥去<lb/>
乃其宜億言不幸中國豈終莫醫坡翁忠義人聞之為<lb/>
愕眙寫寘尺紙中示作垂世規流傳百年後引貫珠纍<lb/>
纍清夜一發楮光晶射南箕我觀與衆異慨今誰致之<lb/>
自古泰治世守道在四夷濫觴起毫芒流末誠渺瀰猗<lb/>
那久不作國蹙祚巳移展巻懐所欽凄風振庭枝<lb/>
<pb n="KR4h0160_WYG_032-17a"/>
　　十六夜望月蝕隂雨不見<lb/>
三五秋正中既望月當蝕公庭修救事摐金控鳴鏑喧<lb/>
挐走皃穉發召徧巫覡我時適未寝披衣步簷隙飛雨<lb/>
灑面來空雲稍如冪天應愛厥妃恐懼遭掩抑仗此豐<lb/>
隆威角彼妖蟇力譬諸藪藏疾含穢惟汝徳兩曜駕兩<lb/>
輪安行各適職奈何啖食凶須㬰成毁璧見過雖有懲<lb/>
匿瑕乃無迹雨非黨蟇者為天䕶精魄常情惜良夜良<lb/>
夜安足惜徳刑與隂陽配徳初不逆星辰繫天步磨螘<lb/>
<pb n="KR4h0160_WYG_032-17b"/>
沿歴歴圓顥示無為蒼蒼垂正色稽首父母光千人萬<lb/>
人覿<lb/>
　　宗忠簡公畫像為公外曽孫葉深道作<lb/>
近古社稷臣生世常不數不能半五百繼見巳超卓炎<lb/>
運昔中否兵氛纏大角掩斾薄日黄張弧北風惡起公<lb/>
滏陽節仗以障河朔懇懇存趙忠憤極涕横落扶義亟<lb/>
西征敵愾為小却佐興靈武功受任留官鑰主辱臣則<lb/>
何國勢滋以削囘鑾累十疏言諄聴殊藐一死不貸公<lb/>
<pb n="KR4h0160_WYG_032-18a"/>
百壬吁可怍企公如列星宵光仰昭灼幾葉外曾孫傳<lb/>
世春秋學手圖起予觀言自崇勲閣士雅雖則休隨㑹<lb/>
尚堪作蹙國今更非雲飛天一握誰能挽江漢為公洗<lb/>
河洛<lb/>
　　望㑹稽山<lb/>
城東鑑湖道水光飜夕鷗雲破青靃靡稽峰芝掌浮悠<lb/>
然動予矚玉女開明眸固知穴可探却恐書難求蒲蓮<lb/>
浩如海微風挾輕舟前山與後嶺導從森幢旒誰張北<lb/>
<pb n="KR4h0160_WYG_032-18b"/>
斗旗漸進東瀛洲桂枝儻堪折衰白媿重游<lb/>
　　送馬伯庸御史出使河隴<lb/>
河湟隴坻天西壁御史嚴行八十驛風驚大鹵幕初乾<lb/>
雪重穹廬寒未釋入關先見父老喜出節始通氓𨽻逆<lb/>
鯨鯢既戮海為清蜂蠆雖微尾含螫急宣聖徳慰荒遐<lb/>
盡洗民痍轉疲劇當今至尊御疆宇坐朝法宫受圖籍<lb/>
暉暉陽曜燭天垠殷殷春雷行地脈周公方宏治外規<lb/>
汲黯豈負居中責固謂真儒識邊瑣徑煩拂士迂朝蹟<lb/>
<pb n="KR4h0160_WYG_032-19a"/>
可能髙戴觸邪冠不使横飛征蜀檄君行萬里從此始<lb/>
人生百年俱有役副藏待子馬遷書重贈慚余繞朝䇿<lb/>
歸與空腹貯崐崘從此南風談禹畫<lb/>
　　六月十五日大雨雹行<hi>是日月食</hi>
日月相鬬鶉火中晡時欲息雲埋空雨脚初來雜鳴雹<lb/>
雷驅電挾聲渢渢排簷倒檻揮霍入犀兵快馬難為雄<lb/>
中休頗意絶崩道轉横更覺加銛鋒亂抛荆玉抵飛鵲<lb/>
恣擲桃核隨飄風坐移向壁防碎首急巻巾席何悤悤<lb/>
<pb n="KR4h0160_WYG_032-19b"/>
上天號令豈輕出摧殘長養皆元功隂凝陽爍鬼神著<lb/>
氣有至反誠則同想兹試手鼓萬物特欲振槁昭羣蒙<lb/>
齋心變貌謹天戒嗚呼生意無終窮<lb/>
　　寒食日出訪客始見杏花歸而有賦<lb/>
京華塵土春如夢寒食清明花事動偶賖佔畢數日閒<lb/>
似釋赬肩百金重今晨訪客出城東馬上風來亂吹塕<lb/>
穠桃靚李杳然空山杏一梢紅聳聳浮暉滿樹豈饒春<lb/>
麗色迎人太矜寵后皇賦命幾何偏早秀遲榮徒倥傯<lb/>
<pb n="KR4h0160_WYG_032-20a"/>
嬌姿不並歳寒看殘香秪作籬根擁物情如此乃自嗤<lb/>
一官坐得三年冗烏騰兔走苦相催老矣鬢絲今種種<lb/>
紫鳯憐渠短褐穿白鷗負我歸心勇故園梨雪想繽紛<lb/>
月下有樽誰獨捧涓滴長令酹顆蓬何用百家營守冢<lb/>
寄聲為謝歌泥中補兀吾猶完趾踵<lb/>
　　出北城獨上秋屏閣望西山煙靄中漠無所見<lb/>
北江負城沙似磧帖岸微行誰所闢折旋殆類蟻沿封<lb/>
漫漶猶如龍印迹風鬉披披鞍兀兀去馬浮曦正相逆<lb/>
<pb n="KR4h0160_WYG_032-20b"/>
入門平步得高層身與危䦨爭幾尺緇袍年少不嗔來<lb/>
拂掠胡牀趣敷席鈎簾意擬見西山雲亦何心故蒙羃<lb/>
我疑玉女畏迎将且懼詞鋒恣彈射豹藏惜此管中斑<lb/>
黛㸃羞渠眉上碧不然洪崖仙者過霧幦煙軿羅什百<lb/>
詎容左右覿昌丰秪許依微攬芳澤我時坐定深得之<lb/>
大小徃來成一易青天白日豈嘗無好懐轉眼難尋繹<lb/>
祝融開面索新詩五老破顔愁惡劇我持一影行萬里<lb/>
負舟而來山有力搴華寜俟九春期繫匏未了三年客<lb/>
<pb n="KR4h0160_WYG_032-21a"/>
正須慰藉管城公重此提攜煩脱幘<lb/>
　　為蒋英仲作顔輝畫青山夜行圖歌<lb/>
前山溼霧方濡濡後山蒸雲如鬼驅松蹊行盡迫曛黒<lb/>
璧月正挂寒蟾蜍問翁蒼茫何所途投館莫有林間廬<lb/>
枯梢尚鳴風勢急限岸欲渡溪流麤沃州天姥雖峭絶<lb/>
無此原壑深盤紆固應豐城牛斗墟龍劒夜出乗飛符<lb/>
神人仗氣挾以俱虎豹旁躑雄牙須世間何物珊瑚株<lb/>
不可䙝翫矧可誣青峰之巔野水砠獨徃似是仙者徒<lb/>
<pb n="KR4h0160_WYG_032-21b"/>
心融意定不少假收攬奇怪一筆模蒋君閒朝攜過予<lb/>
墨色照几晴光鋪老顔未老為此圖桺子歌罷三嗚呼<lb/>
南州雙璧范與虞君當請賦傾明珠<lb/>
　　三月十日觀南安趙使君所藏書畫古器物<lb/>
三月浹旬新雨餘市河一舸如浮苴言尋佳客趙横浦<lb/>
步入城隅門巷紆褰簾迎揖坐便坐深炷爐熏呼茗盂<lb/>
硯屏方截紫綺段楚瑶秀列珊瑚株是家素號虹月舫<lb/>
載畫盈簏書盈車客逢好事要審鑒便肯解褚傾囊儲<lb/>
<pb n="KR4h0160_WYG_032-22a"/>
相看貴徳亦貴物古玉錯落排筵敷鹿盧帶鉤環珮玦<lb/>
鞸䩬昔将承屬鏤佩章六紐四官印篆畫刻深銅質麤<lb/>
配之衝牙奉君子貫以繫璲聨金魚連錢驄馬琢文玉<lb/>
圉人立側垂裙裾神工定復煩剞劂赤刀故想來錕鋘<lb/>
次陳鼎器論製作商周秦漢焉可誣𤣥武實水卣實醴<lb/>
腹背翠錯提梁朱最奇劒槊尺有咫緑玉龜鱗純體膚<lb/>
精銅歳久剛性在間閲燥溼其無渝銓量畫品差甲乙<lb/>
錦褾玉軸隨伸舒庭光古佛出梵相滿月在水蓮生趺<lb/>
<pb n="KR4h0160_WYG_032-22b"/>
盧前吳後筆鋒勁履豨承蜩𤣥化俱瑶池仙㑹上中巻<lb/>
細巧自是吳元瑜雲霞樓觀遞隱見花竹羽毛工染濡<lb/>
絳旌飄轉紫簫發步輦導從千瓊姝終篇八駿惜既闕<lb/>
詩亡可補此置諸意夫鬼物揜疵吝免彼耄荒留歎吁<lb/>
徐熈葩葉妙設色塵昬蠧蝕猶鮮腴古綃一段寫秋意<lb/>
芙蓉鸂鶒連茭蘆夢載鴟夷浮浩渺此興初不縁蓴鱸<lb/>
七客張萱為誰作濃墨大筆色不枯五人人跨一善馬<lb/>
一跨烏犍一蹇驢印窠慘澹悦生字豈曾籍入官中帑<lb/>
<pb n="KR4h0160_WYG_032-23a"/>
穣穰畫苑姑撥棄伸眉更請評法書二王真迹胡可得<lb/>
硬黄數幅真唐摹蘭亭五字損不損肥本痩本斑斑殊<lb/>
如人身口耳目具神采乃在頰上鬚虎賁舉樽雖甚似<lb/>
優孟抵掌何其疎世間楮墨日弊弊欲駕跛鼈行天衢<lb/>
南唐常侍六書學凌轢斯邈開榛蕪雜詩流麗滿一巻<lb/>
銅甬篆法無能踰金繩鐡紐莽囘互山虯海蜃爭騰驅<lb/>
嗟予欲讀屢拑口形求意索且須㬰泰山繼起石鼓後<lb/>
李監捷出張先弧向微二徐為啟籥此道湮滅誰昭蘇<lb/>
<pb n="KR4h0160_WYG_032-23b"/>
真書生行行生草飛白籀𨽻同一樞張顛草聖入三昧<lb/>
小楷妙合褚與虞郎官石記毁巳久百金可有墨本無<lb/>
世之珍物豈待贊題記况復經鮮于綺園甪夏四神坐<lb/>
刻字寸許無葩荂永平元舅紀功頌燕然何在搨墨烏<lb/>
厓鐫野刻百數種傳觀一二日巳晡餘歡未盡謀再至<lb/>
榜人催發吾歸歟莫投蕭寺微雨作昬燈照影溜鳴渠<lb/>
冥懐且復領其要囘向灼觀心地初百年蓬累大宇宙<lb/>
蕩揺不啻風中旟寓意於物形勿著尤物亦能為我娛<lb/>
<pb n="KR4h0160_WYG_032-24a"/>
滯形小足致偷奪大或控頤傷口珠牛李相傾坐石禍<lb/>
王涯複壁嘻其愚吾徒適目取一快彼豪巧者方睢盱<lb/>
唏予嗜古與君並見獵時然思負嵎作詩紀載實覼縷<lb/>
若遇匠手當刋除同觀六士梁越産王楊三子甘陳余<lb/>
交游聚散等萍絮春風渺渺吹江湖徴詩如見所見者<lb/>
後有畫者傳之圖<lb/>
　　與用章戴生同度淡竹嶺夜宿山家<lb/>
一溪屢渉溪流淺廿里窮源臨絶巘雲間仄徑細如縈<lb/>
<pb n="KR4h0160_WYG_032-24b"/>
霜後枯葼齊若翦沙崩石爛阻危攀磴斷崖縣還斗轉<lb/>
巳驚汗裌泫餘滋更擬班荆息微喘未昬斜照白波淪<lb/>
直下遥空青霧巻粤初川嶽各流形自是隂陽始昭辨<lb/>
誰開壑谷通片雲重為封圻制鉤鍵神工使解鏟崔嵬<lb/>
世路何庸増連蹇舍車未免役孱軀搘䇿聊将收勝踐<lb/>
枌榆連䕃壮且衰婣友關情行孰遣吾生巳付一浮漚<lb/>
此足寜堪幾重趼莫投山館睡齁齁雨撼窗扉燈晛晛<lb/>
寒雞呼夢報詩成曠懐直為朋知展<lb/>
<pb n="KR4h0160_WYG_032-25a"/>
　　載酒堂詩<hi>并序</hi>
　　　蘭溪州同知州事彭侯震卿為南寜軍判官日<lb/>
　　　嘗訪得蘇文忠公載酒堂遺址築室肖像即修<lb/>
　　　祠事朝野名宿徃徃形之賦詠予知侯有懐賢<lb/>
　　　尚徳之心則夫宜人之政是不一書而巳作載<lb/>
　　　酒堂詩詞曰<lb/>
東坡先生如龍鸞世人疑其欲飛蟠九州四海不容足<lb/>
攝身徑去窺髦蠻南荒萬里儋耳國帝遣海若開竒觀<lb/>
<pb n="KR4h0160_WYG_032-25b"/>
濳淵抉得睡驪目思山夢見峨眉彎颶風惡浪吁可駭<lb/>
土芋脱粟纔供餐黎家兄弟好事者小酒初熟生微瀾<lb/>
丱童迎路吹蔥葉門東刺竹西牛䦨扶攜歸去常半醉<lb/>
流落生存重一歡四黎善善君子類若比張蔡猶蕭蘭<lb/>
天乎木鐸何望爾蠅之附驥渠非難誰尋雪迹到鴻爪<lb/>
正用載酒標堂顔百年文獻隨草莽庭階蕪没井且眢<lb/>
風流别駕彭夫子未負進賢頭上冠是心尚徳甚飢渴<lb/>
挐取舊物還祠官書銘小摘桄榔綠薦爼時羞荔子丹<lb/>
<pb n="KR4h0160_WYG_032-26a"/>
海邦夷俗雜鼃黽兹事信為風化端音聲固有合琴瑟<lb/>
嗜好果豈殊鹹酸朅來蘭隂語吾故緇衣三詠三長歎<lb/>
咄哉愷悌神所勞雲路矯首看扶摶<lb/>
　　題高尚書藤紙畫雲林煙嶂圖<lb/>
髯翁昔飲西湖淥滿意看山看不足醉拈官紙寫秋光<lb/>
割截五州雲一幅吾聞妙畫能通仙此紙度可支千年<lb/>
秖愁蓬萊失左股六鼇戴之飛上天<lb/>
　　過閘行<lb/>
<pb n="KR4h0160_WYG_032-26b"/>
二漳合下如奔矢絶出為河容匯水南檣北柁越埭來<lb/>
後挽前抽爭一跬懋遷物品實王畿嶽貢方輸千百纍<lb/>
商功巳覺十分贏趨利真成三倍市聖人乗運智者謀<lb/>
尚憶當年河事始向非廟算屈羣䇿安得舟航若平履<lb/>
天開地闢幾何年禹迹芒芒大疆理毋将本榦貳强弱<lb/>
所務有無通逺邇日高楗閘放三版津人絶器舟銜尾<lb/>
河渠使者水衡丞走馬西來呼起起<lb/>
　　松雪老人臨王晉卿煙江曡嶂圖歌<lb/>
<pb n="KR4h0160_WYG_032-27a"/>
君不見帝壻王家寳繪堂山川發墨開洪荒重江曡嶂<lb/>
詩作畫東坡留題雲錦光又不見後身松雪齋中叟伸<lb/>
紙臨摹筆鋒走樓臺縹緲出林㘭蘆葦蕭騷藏澤藪白<lb/>
雲飛不盡青冥百丈牽江入樊口墨花照几射我眸我<lb/>
為搴芳歌逺游胷中是物有元氣世上何所無滄洲我<lb/>
疑此叟猶未化瞬息御氣行九州五山四溟一觴豆瑣<lb/>
細弗遺嚢楮收故能援毫發天藻不與俗工爭醜好楚<lb/>
山雲歸楚水流萬里秋光如電掃拈來關董散花禪别<lb/>
<pb n="KR4h0160_WYG_032-27b"/>
出曹劉斲輪巧披圖我作如是觀毛穎陶泓共聞道嗚<lb/>
呼相馬亦相人駑駘豈得同翔麟舍夫毛骨論形似如<lb/>
此鑒賞焉能真後來有問延祐脚意索舉似吾方歅<lb/>
　　題瀛州仙㑹圖<lb/>
巨鼇驤首戴三山海波不驚坤軸安方壺員嶠彼何境<lb/>
靈氣布濩非人間金銀觀闕勢如翥攢林珠樹垂珊珊<lb/>
榱題竦擢明河畔閣道横截浮雲端仙人來徃羽衛備<lb/>
或駕紫鳯驂青鸞霓裳法曲舞初破執樂瓊姬神采閒<lb/>
<pb n="KR4h0160_WYG_032-28a"/>
時容下界攬薌澤却對連峰愁髻鬛茅龍飛去杳無迹<lb/>
烏踆兔走雙跳丸蓬萊舟近風引却却歎靈蹤難重攀<lb/>
是誰模寫枕前夢欲用鐫鑿區中頑神仙固多狡獪事<lb/>
世儒論著存不刪賈生賦鵩語夫道後有達者當大觀<lb/>
忽然為人化異物斯理幾何堪控摶仇池洞穴通小有<lb/>
神清玉宇標孱顔彼皆因境示生悟直啟真源湔垢瘢<lb/>
嗟余質薄迫世隘輕舉便擬凌飛翰披圖惝怳縱𤣥覽<lb/>
託乗浮游窺九關無窮八極冀一遇返道遂與松喬班<lb/>
<pb n="KR4h0160_WYG_032-28b"/>
登年閲世要自致何必辛苦成金丹<lb/>
　　題王宰所藏墨龍<lb/>
飛廉為御豐隆車憑陵九淵傾尾閭誰與發墨啟𤣥奥<lb/>
神光躡斗旋其樞湖邊竹屋清夜徂防有没人來摘珠<lb/>
　　商學士畫雲壑招提歌<hi>并序</hi>
　　　諸生淵魯巴哈嘗從其父官洛下強學好修得<lb/>
　　　於山水之助者也集賢侍讀學士商公見而器<lb/>
　　　之為畫雲壑招提以贈乞予作歌公此圖意韻<lb/>
<pb n="KR4h0160_WYG_032-29a"/>
　　　閒逺生能求之筆墨之外将不由是而有發乎<lb/>
髙為巔峰下為壑羣木慘慘風欲作浮紅動翠何許似<lb/>
别崦殘雲明佛閣眼中疑此洛南山只尺便到龍門灣<lb/>
暗潮已落州渚出新月未上漁樵還商侯胷有羣玉府<lb/>
借酒時時一軒露延春閣下墨淋漓餘情亦及滄洲趣<lb/>
好山好水如髙人豈直貌敬将心親平生幾夢奉先寺<lb/>
不知猿鳥猶相嗔君不見飲酒吟詩狂太白曽是匡山<lb/>
讀書客泥塗失脚走憧憧歳晚看雲情脉脉生今益壮<lb/>
<pb n="KR4h0160_WYG_032-29b"/>
業益修未可造次思巖幽披圖漬墨歌逺遊我無桓𤣥<lb/>
寒具油<lb/>
　　僧傳古踴霧出波龍圖歌<lb/>
葉公好龍致真龍精氣所感無不通僧中劉累有傳古<lb/>
夜夢捷入驪龍宫陽暉焰焰隂魄動左右給侍皆魚蟲<lb/>
探珠不得逢彼怒轟然鼓鬛興雷風潜窺竊識領其妙<lb/>
寫之萬楮将無同目睛數月纔一㸃波浪只尺如層空<lb/>
乗雲執鏡麾電母跨海獻寳招河宗劉嘗善豢古善畫<lb/>
<pb n="KR4h0160_WYG_032-30a"/>
得意忘象象乃工為龍為畫了不識有頃噀水投長虹<lb/>
龍乎龍乎徳正中超忽變化天為功絳官帝子秉節從<lb/>
九淵喚起赤鯶公永奠鼇極開鴻濛<lb/>
　　同楊仲禮和袁集賢上都詩十首<lb/>
出塞行瞻日趨朝喜近天離宫開苑囿馳道絶風煙瑶<lb/>
水廵非逺峒山歴更緜甘泉多法從獻賦憶當年<lb/>
雨水漸衣黒雲砂際日黄煙開纔黯慘日出已蒼凉徇<lb/>
俗髙簷帽清心小篆香端車萬里念蕙草惜微芳<lb/>
<pb n="KR4h0160_WYG_032-30b"/>
昔建寰中業初開徼外山雉城平兀兀沙水淨灣灣朱<lb/>
夏宸游正清秋武衞閒叨陪文學乗空媿鬢毛斑<lb/>
謡俗隨方異溝塗隔舍迷醺人惟馬湩勸客有駞蹄殿<lb/>
角孤花靚城隅雜樹低天涯中夜舞如意昔曽攜<lb/>
天潢猶白白雲幕故青青積潦摧車軸髙風墮箭翎宫<lb/>
塗丹赭琧殿户紫金釘女樂蓬萊祕哀簫動杳冥<lb/>
幄殿層雲障轅門積雪峰竒鷹皆戴角御馬盡飛龍瀚<lb/>
海将臨幸云亭望陟封青丘大羽獵有事待𤣥冬<lb/>
<pb n="KR4h0160_WYG_032-31a"/>
曹務唯章句官規自法程齋扉侵雨潤宴几得風清歴<lb/>
歴三刀夢行行萬里城明年遂耕隱深仗酒為名<lb/>
經游還絶塞際遇復清朝大暑無蒙綌輕寒巳御貂盤<lb/>
空齏屢薦觴至酒頻澆貧病諳為客何慚帶減腰<lb/>
公子青絲轡王孫緑幰車宴酣風小定舞破日西斜手<lb/>
擲宫中果神仙海上查築郿毋自厚儉徳不期奢<lb/>
水草方方善弓弧戸户便合圍連婦女從戍到曽𤣥雪<lb/>
毳千家帳冰瓢百眼泉浚稽山更北長望斗光懸<lb/>
<pb n="KR4h0160_WYG_032-31b"/>
　　送李文晦僉事易節燕南二首<lb/>
北候催乗傳東人挽去轅不觀滄海小安識太行尊好<lb/>
爵隨年進初心與道存老儒當劇部煩䕶國西門<lb/>
鵰鶚三秋擊騏驎萬里行官聨漢直指經術魯諸生世<lb/>
或深求法公惟不近名天心與民監上下一昭明<lb/>
　　送朱本初法師赴豫章玉隆宫<lb/>
鎖蛟惟有柱墮䑕巳無家想到真仙宅能囘俗士車露<lb/>
壇春翦栢雲臼夜敲茶人境今雙絶長吟採物華<lb/>
<pb n="KR4h0160_WYG_032-32a"/>
　　初夏齋中雜題三首<lb/>
壤隔溪流斷門依野次成初非慵應接自是寡将迎筍<lb/>
蕨搜山得鹽醯入市營貧居薄滋味盤膾敢求精<lb/>
經月始一出移時還小勞生涯依馬磨力作問蠶繰藤<lb/>
刺青隂密楸花紫豔高雨晴看爛漫草徑莫令<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>
池岸方如截池波深可泅出門歌小海見客思滄洲魚<lb/>
沫吹還息蛛絲斷忽抽萬生同一馬敢望絶轅輈<lb/>
　　聞臨江范徳機以母喪哀毁而卒<lb/>
<pb n="KR4h0160_WYG_032-32b"/>
服斬誰非子摧形不有身使能穿壙入果勝闕泉親突<lb/>
兀留文冢凄凉巻釣緍夜臺開幕府還借筆如神<lb/>
　　二月七日與陳新甫甘允從飲范使君亭<lb/>
心賞他年屢湖光此處全春生鷗鳥外人醉杏花前細<lb/>
竹㑴除道殘陽滿繫船毋将比西子吾實媿華顛<lb/>
　　睡餘偶題二首<lb/>
此世何多幸予生厚自憐簡書方厲禁裘葛屢催年正<lb/>
是稊能熟其如橘不遷摧藏南郭隱放浪北窗眠<lb/>
<pb n="KR4h0160_WYG_032-33a"/>
惜此珊瑚玦栖之薜荔牀青山圍坐密白日放歌長客<lb/>
久違朝籍人誰問夕郎駕車容一駟何必更留良<lb/>
　　題離騷九歌圖<lb/>
紫貝東皇席青霓北斗旗究觀神保意遑恤放臣悲有<lb/>
客傳芭舞何人執籥吹楚巫千載恨憑向畫中窺<lb/>
　　贈别宋季仕赴甘肅提舉二十韻<lb/>
寜塞洮河外甘州瀚海隅羌髳通别譯封域界中區氓<lb/>
俗風丕變王靈徳誕敷粤初聨吏治近亦好文儒左學<lb/>
<pb n="KR4h0160_WYG_032-33b"/>
将興蜀西庠昉自虞懐章煩逺役鞭馬戒前驅驛路争<lb/>
迎傳關門不用繻水經張掖弱山對賀蘭孤禹鑿班班<lb/>
迹豳詩徃徃圖發時梅未萼上日草應芻元宰親加豆<lb/>
諸生肅詠雩職司雖翰墨佩服巳銀朱㑹覩天荒破端<lb/>
令士氣麤槎明星是客鄉大酒為徒請播言斯在居夷<lb/>
聖豈誣髙才毎流蕩平世匪﨑嶇只作三年夢須輕萬<lb/>
里途旃廬春襲襲笳管曉嗚嗚漿灎葡萄盌馡寒翡翠<lb/>
鑪新篇多慰意許可寄潜夫<lb/>
<pb n="KR4h0160_WYG_032-34a"/>
　　故相東平忠獻王挽歌詞<lb/>
龍尾乗參㑹麒麟踵畫圖記功宜顯顯論世匪區區肇<lb/>
敏公維似明徴聖有謨陟庸纔秉軸運化亟旋樞物巳<lb/>
歸坯冶人将就楷模開誠登衆正獻可破羣諛夫里同<lb/>
耕鑿民儀異唯俞景鐘陳備樂浮鼓節投壺尹徳湯能<lb/>
協堯勲益載都方期扶日轂必使麗天衢大角兵端起<lb/>
清宫禍變殊霜篔飄荏菽風幹落椅梧影射無駮鰐磨<lb/>
牙甚豹貙凄凉朱鷺曲狼籍玉麟符立事思常武成書<lb/>
<pb n="KR4h0160_WYG_032-34b"/>
恨亳姑攀髯應共載升屋竟誰呼厚地難藏烈凝隂為<lb/>
蓄痡血流衣上碧唅失口中珠遘閔遺多難摧凶激萬<lb/>
夫羲娥還麗景彗孛埽夷途狂孽憑三窟神威覆五湖<lb/>
不煩公府牘終見藁街誅濁散陽明勝精垂晦魄蘇君<lb/>
門重肅穆賢路豈荒蕪殉死身寜贖觀兵眼未枯春秋<lb/>
如有作盜賊敢稱孤灞上仍堅壁驪山罷論徒董狐千<lb/>
載後丹筆詎應無<hi>東平王拜住丞相安童孫也輔英宗為賢相至治三年奸黨鐡失等有南</hi>
<hi>坡之變拜住死之</hi>
<pb n="KR4h0160_WYG_032-35a"/>
　　送南竺澄講主校經後却還杭州<lb/>
鹿苑開鴻妙龍宫閟象𤣥間關來幾譯披發露雙詮梵<lb/>
學傳皆正華文潤乃全義深含窈眇道廣極淵泉論自<lb/>
諸師造言因半偈宣何曽離性相間亦示機權述鈔心<lb/>
同悟分科緒各牽圅盛方秩秩棗剝益緜緜剞劂寜無<lb/>
舛硏磨或更偏遂令迷亥豕不復辨夔蚿佛耀昌齡啟<lb/>
皇明正晝懸五城銀色界三殿寳花筵重見𢎞經日如<lb/>
逢出震年詔徴皆宿徳御講盡真銓此士孤山隠前身<lb/>
<pb n="KR4h0160_WYG_032-35b"/>
華頂眠野雲生靜慧江月湛空圓天上青貌座人間白<lb/>
馬韀微君能引重於世孰昭先晦魄風簾燭頑隂雪屋<lb/>
氊聲将為律呂眼豈混朱鉛疑句多多證蕪辭一一鐫<lb/>
法珠終照乗宗鏡巳當銓煥爛金泥字牽聨玉簡編指<lb/>
河符聖厯穿石畢僧縁竣事纔敷奏疏榮亟勞還萬囘<lb/>
袍錦麗大覺鉢盂鮮尚食來珍供司農輟禁錢龎恩流<lb/>
濊濊鷁影去翩翩昨夢寜非蝶遲歸誤信鵑望京猶緑<lb/>
樹入寺始紅蓮雨外排千耦煙中聴兩舷屨盈南竺户<lb/>
<pb n="KR4h0160_WYG_032-36a"/>
櫂集北湖船巖觀應増聳川容若載蠲應求隨燥溼鑚<lb/>
仰喻高堅夏懺朝朝禮秋燈夜夜然固知融至理直可<lb/>
寄單傳客袂難為别朝簮未放捐愛閒思結社食力待<lb/>
治田苦笑昌黎戅深懐惠逺賢獻花慿一詠安有筆如<lb/>
椽<lb/>
　　次韻荅鄉友吳立夫見寄之作感别懐歸情在其<lb/>
　　　中矣<lb/>
宇宙方來事江湖獨徃人扶揺遺短翮濡沫到窮鱗誤<lb/>
<pb n="KR4h0160_WYG_032-36b"/>
作軒裳夢終慚稻錦身迹雖侔燥溼學豈混疵醇跼歩<lb/>
逢多躓虚懐待一振屈伸乗卦氣消息候天均喜際三<lb/>
雍啟還依六籍親馬韀從幸日螢案潔餐辰滕口虞官<lb/>
謗稽謀信卜陳踐更非顯陟遷秩遂為真清廟方惇禮<lb/>
容臺忝末塵卑卑論燕雀憲憲望麒麟緬想閒居賦猶<lb/>
存弟子紳國鄉誰尚友輿皂或稱臣飛翰因來客分光<lb/>
肯照鄰之人芻有束何物稼盈囷矍圃初登射驪山適<lb/>
罷廵玉全遭刖足淵靜得藏珍接席連芳晝看花惜好<lb/>
<pb n="KR4h0160_WYG_032-37a"/>
春言筌開窈窈理窟至馴馴蓄思文俱鋭修名實與賔<lb/>
逝将熙孔業由此樂顔仁淹泊思同社羈孤若異倫宜<lb/>
休寜俟斥漸老最憂貧夙願惟耕釣浮榮謝鼎茵滅行<lb/>
無聴漏觀渉即知津狐首求吾正螽斯詠爾詵枌榆應<lb/>
不改蘿蔦重相因惜逺挼青菊期歸睇緑蘋題詩緘恨<lb/>
去離緒極紛綸<lb/>
　　大雪戲咏<lb/>
霰集先驚密雲垂陡覺低穿帷纔巧入擁砌已深迷蟾<lb/>
<pb n="KR4h0160_WYG_032-37b"/>
影宵翻鵲犀光晝駭雞投虛知井幕蒙險失巖梯九地<lb/>
藏膏澤千門委璧圭黄輿増厚載𤣥武蟄幽栖忽灑聲<lb/>
尤急中休氣轉凄辨方惟有服封谷不須泥稍喜夷塗<lb/>
闢多憂陷穽擠世将還樸素壤盡徹青黎固欲殊廉角<lb/>
於何畫町畦溟池涵上下瀼岸渺東西縞舉仙人袂窗<lb/>
明玉女閨混淪收日脚軒豁露坤倪翦毳巾成㲲吹灰<lb/>
室覆緹妖氛隨蕩析闒茸謝搥提勁竹猶遭挫疎梅恰<lb/>
吐齊若為散鱗甲無巳戮鯨鯢晛日消遲見豐年卜可<lb/>
<pb n="KR4h0160_WYG_032-38a"/>
稽漁歸<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>襏襫兒戲象狻猊正苦貧衣綻那禁凍面黧<lb/>
曉罌初撥醴午椀更吹齏幾夢斟羔唱徒聞索飯啼掩<lb/>
關誰埽軌返棹却尋溪踐迹嗔鴻爪全生媿馬蹄莫抽<lb/>
梁苑思爭效漢衿題<lb/>
　　今體詩六十韻贈餞正傅之官池陽述學言懐見<lb/>
　　　乎辭矣<lb/>
昔有推鄉學今誰侮聖言尚辭淪曲藝執業謝專門製<lb/>
錦何妨美更刀實太煩爰從王氏作重喜魯經存集注<lb/>
<pb n="KR4h0160_WYG_032-38b"/>
初刋定傳疑并討論七篇賢所訓一貫道攸根翼傳兹<lb/>
猶準希蹤孰可捫仁巖頃頽剝建木泮奫沄或者傷麟<lb/>
趾嘻其状虎賁走雖名惡子君豈負諸孫直想披吾與<lb/>
毋徒闖彼藩律元求秒忽車用飾輪轅堂陛尊卑分淵<lb/>
泉左右源緩行惟視履妙契必亨屯固謂炊将熟終期<lb/>
溺是援蟾梯榮峻陟鵬路藹孤騫正取能充拓何嘗志<lb/>
飽温銀章凌霧雨朱紱賁丘園負弩方前導乗車且載<lb/>
奔威行秋浦曲象動歳星垣入署梅花曉開筵草色暄<lb/>
<pb n="KR4h0160_WYG_032-39a"/>
琴聲春寂寂簾影晝掀掀建徳當時國清溪何處邨再<lb/>
畬宜黍稌庶植間蘭蓀明府今為政窮閻自不寃使民<lb/>
安蜡臘戒吏絶壺飱可得防毚兔常須苙放豚馬驚連<lb/>
軸折魚淰尺波渾警静山無盜年登社有膰雞窠對翁<lb/>
穉肉譜繫仍昆拊已心惟小趨風禮更繁加籩薦庭實<lb/>
斂板候戎軒勿枉中懐璧寜甘右屬鞬因游問花栁須<lb/>
暇采蘋蘩客夢西堂句賔筵北海尊神應歆豈弟世豈<lb/>
混昭昬穏躡飛鳬舄徐升畫鹿轓胷中五色線天上九<lb/>
<pb n="KR4h0160_WYG_032-39b"/>
重閽補袞功誠著觀書眼未眢葆光非匿景絶利不離<lb/>
源有客愚溪栁其人太學蕃方時征彚吉自信括囊坤<lb/>
化瑟遲當改樵枰看屢飜先機輕絳灌未患稔晁爰此<lb/>
豈猶堪出子将矢勿諼采芳留晩節曝背負朝暾獨幸<lb/>
聨衣袂頻容漬酒痕親仁情正切惜逺思如燔薄贈将<lb/>
吳紵佳占獻楚焞瞻雲渺江漢掬月在瓶盆生色滋融<lb/>
盎清光與吐吞各持修省事永慰别離魂列辟無前績<lb/>
先師㒺極恩名山嚴泰華大器屬璵璠法古承三統書<lb/>
<pb n="KR4h0160_WYG_032-40a"/>
年表一元榮枯徴斷簡消息候微萱避弋齊縹鳯懲羮<lb/>
忌染黿讒夫行似蜮君子化為猿計熟非稊稗維豐俟<lb/>
芭<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>短篇牆及仞企望倚崑崙<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_032-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻三十二<lb/>
</p>
<p>
</p>
  </div>
</body>
</text>
</TEI>
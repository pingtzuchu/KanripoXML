<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷六</head>
    <p>
<pb n="KR4h0160_WYG_074-1a"/>
欽定四庫全書<lb/>
　元詩選二集卷六　　　　庶吉士顧嗣立編<lb/>
　　鮮于太常樞<lb/>
　　　樞字伯機漁陽郡人至元間以材選為浙東宣<lb/>
　　　慰司經歴改江浙行省都事意氣雄豪每晨出<lb/>
　　　則載筆櫝與其長廷爭是非一語不合輒飄飄<lb/>
　　　然欲置章綬去漁獵山澤間而後為快軒騎所<lb/>
　　　過父老環聚指目曰此我鮮于公也及日晏歸<lb/>
<pb n="KR4h0160_WYG_074-1b"/>
　　　焚香弄翰取數十百年古鼎彞器陳諸階除捜<lb/>
　　　扶斷文廢款若明日急有所須而為之者賓至<lb/>
　　　則相對吟諷林竹之間或命觴徑醉醉極作放<lb/>
　　　歌怪字亦足自悦見者以為世外竒崛不凡人<lb/>
　　　也公卿以詞翰屢薦入館閣不果用遷太常典<lb/>
　　　簿晩年嬾不耐事閉門謝客營一室名曰困學<lb/>
　　　之齋自號困學民又號直寄老人大徳六年卒<lb/>
　　　元初車書大同弓旌四出金宋之故老交相景<lb/>
<pb n="KR4h0160_WYG_074-2a"/>
　　　慕一時人物稱為極盛伯機與李仲芳髙彦敬<lb/>
　　　梁貢父郭佑之皆以北人仕宦于南俱嗜吟喜<lb/>
　　　鑒定法書畫古器物而呉越之士因之引重亦<lb/>
　　　數人焉伯機居錢塘時呉興趙子昂常貌其神<lb/>
　　　蜀郡虞伯生贊之曰斂風沙裘劒之豪為湖山<lb/>
　　　圖史之樂翰墨軼米薛而有餘風流擬晉宋而<lb/>
　　　無怍當時伯機文望亦與子昂相伯仲云<lb/>
　　戊午十二月十二日别家<lb/>
<pb n="KR4h0160_WYG_074-2b"/>
𤣥冬尚閉藏㳺子戒逺塗出門少人迹霜露霑衣裾強<lb/>
顔辭老親低首戀蓬廬牽舟逆北風墮指哀僕夫十年<lb/>
賦倦游卜築滄海隅既無官守責亦作饑寒驅宴坐固<lb/>
所懐復此畏簡書仰慚隨陽鴈俯羨在藻魚<lb/>
　　過桐廬漏巷灘示舟人<lb/>
驚流激長灘百折怒未已篙師與水爭退尺進纔咫技<lb/>
窮解衣下力排過乃止維時春冬交冰雪寒墮指我時臥<lb/>
舟中起視顙有泚迂疎一何補辛苦媿舟子<lb/>
<pb n="KR4h0160_WYG_074-3a"/>
　　水荒子歌二首<lb/>
水荒子日日悲歌向城市辭危調苦不忍聞妻孥散盡<lb/>
餘一身城中米貴匄者衆﨑嶇一飽經千門城中昔食<lb/>
城外米城外人今食城裏耕者漸少田漸荒政恐明年<lb/>
亦如此水荒子行歌乞食良不惡猶勝弄兵獄中死<lb/>
水荒子聽我語忍死休離去鄉土江中風浪大如山蛟<lb/>
鱷垂涎寧貰汝路旁暴客掠人賣性命由他還更苦北<lb/>
風吹霜水返壑稍稍人煙動墟落賑濟欲下逋負除比<lb/>
<pb n="KR4h0160_WYG_074-3b"/>
著當年苦為樂水荒子區區吏弊何時無及早還鄉事<lb/>
東作<lb/>
　　望嶧山<hi>一本無望字</hi>
東方巨鎮宗岱宗羣山列侍臣妾同西南崛起一萬仞<lb/>
却立不屈如爭雄何年天星<hi>一作皇</hi>下天<hi>一作星</hi>宫墜地化<lb/>
作青芙蓉外如刻削中倚空閬風𤣥圃遥相通我昔東<lb/>
遊訪青童羣仙招我遊中峰悔不絶粒巢雲松失身誤<lb/>
落塵網中如今可望不可到檥舟空羨冥<hi>一作南</hi>飛鴻神<lb/>
<pb n="KR4h0160_WYG_074-4a"/>
仙可學事亦晩安用屑屑悲秋蓬吾聞嶧陽有孤桐鳳<lb/>
皇鳴處朝陽紅安得斲為寶琴獻天子為民解愠歌南<lb/>
風<lb/>
　　題唐摸蘭亭墨蹟<lb/>
君家稧帖評甲乙和璧隋珠價相敵神龍貞觀苦未逺<lb/>
趙葛馮湯總名蹟主人熊魚兩兼愛彼短此長俱有得<lb/>
三百二十有七字字字龍蛇怒騰擲嗟余到手眼生障<lb/>
有數存焉豈人力吾聞神龍之初黄庭樂毅真蹟尚無<lb/>
<pb n="KR4h0160_WYG_074-4b"/>
恙此帖猶為時所惜况今相去又千載古帖消磨萬無<lb/>
一有餘不足貴相通欲抱竒書求博易<lb/>
　　湖上曲<lb/>
湖邊蕩槳誰家女緑慘紅愁問無語低囘忍淚並人船<lb/>
貪得纒頭強歌舞玉壺美酒不消憂魚腹熊蹯棄如土<lb/>
陽臺夢短悤悤去鴛鎖生寒愁日暮安得義士擲千金<lb/>
坐令桑濮歌行露<hi>輟畊録云浙省廣濟庫嵗差杭城諲實户若干名充役庫子以司出納比</hi>
<hi>一家中侵用官錢太多無可為償府判王某素號殘忍乃拘其妻妾子女于官又無可為計則命小舟載之求</hi>
<pb n="KR4h0160_WYG_074-5a"/>
<hi>食於西湖以貲納官鬼妾鬼馬不肖輩羣趨焉鮮于伯機作湖邊曲云云後王之子孫有為娼者天之報施一</hi>
<hi>何捷也</hi>
　　題董北苑山水<lb/>
愛山不得山中住長日空吟憶山句偶然見此虚堂間<lb/>
頓覺還我滄洲趣陰厓絶壑雷雨黒蒼藤老木蛟龍怒<lb/>
岸石犖确溪澗闊知有人家入無路一重一掩深復深<lb/>
危橋古屋依雲林是中宜有避世者我欲徑去投冠簪<lb/>
源也世本膏粱子胷中丘壑有如此後來僅見僧巨然<lb/>
<pb n="KR4h0160_WYG_074-5b"/>
筆墨雖工意難似想當解衣盤礴初意匠妙與造化俱<lb/>
官閒禄飽日無事吮墨含毫時自娱誰憐齷齪百僚底<lb/>
雙鬢塵埃對此圖<lb/>
　　范寛雪山圖<lb/>
前山積雪深隠約形體具後山雪不到槎牙頭角露逺<lb/>
近復有千萬山一一倚空含太素懸厓斷溜氷滿壑野<lb/>
店閉門風倒樹店前二客欲安徃一尚稍前一廻步仲<lb/>
冬胡為開此圖寒氣滿堂風景暮荆關以後世有人幾<lb/>
<pb n="KR4h0160_WYG_074-6a"/>
人能冩山水真李郭惜墨固自好晻靄但若浮空雲豈<lb/>
如寛也老筆奪造化蒼頑萬仞手可捫匡廬彭蠡鴈蕩<lb/>
窮海垠江南山水固瀟灑敢與嵩髙泰華爭雄尊寛也<lb/>
生長嵩華間下視庸吏如埃塵亂離何處得此本張侯<lb/>
好事輕千緡我家汴水湄境與嵩華隣平生亦有山水<lb/>
癖愛而不見今十春他日思歸不可遏杖藜載酒來敲<lb/>
門<lb/>
　　題趙模榻本蘭亭後<lb/>
<pb n="KR4h0160_WYG_074-6b"/>
蘭亭化身千百億貞觀趙模推第一百家聚訟漫紛紜<lb/>
正傳寧到山中石論書當論氣韻神誰與癡兒較形質<lb/>
想當填郭斷手初帝與歐虞皆太息昭陵玉匣秘重泉<lb/>
自此中天無一日元章老去不及見却見蘇家評甲乙<lb/>
北山居士得何許購取寧論萬金直幾年僦屋客江海寶<lb/>
氣奎光夜相射南來北人多健者名色連艘金滿室應<lb/>
嗟我輩太癡絶常抱蠧書論得失<lb/>
　　華鯨引<lb/>
<pb n="KR4h0160_WYG_074-7a"/>
石上桐孫美如玉化作長鯨喚僧粥香嚴一擊六根開<lb/>
剥落皮毛換凡骨中郎却顧中散驚初非㸑下鳴不平<lb/>
批鱗拔角就繩墨龍門緑綺瘖無聲昔聞北溟魚化作<lb/>
天池鵬今見横海姿解作威鳳鳴苶然敗棺材蠢爾牛<lb/>
䦨撑龍騰虎變固有待不遇賞音徒爾靈君不見飯牛<lb/>
自賣亦何者逢時自致千秋名<lb/>
　　赤烏行<lb/>
木之用髤漆初以為美觀覩兹赤烏材乃知漆為木之<lb/>
<pb n="KR4h0160_WYG_074-7b"/>
九轉丹風雨霜露不能入所以逺歴晉魏猶堅完政如<lb/>
厚𦵏用珠玉能令血肉經千年凡物皆尚新惟琴獨求<lb/>
舊古人遺迹既已少近作吾無千嵗夀木不斷生意雨<lb/>
暘猶相通及兹生意盡發聲始與金石同巍巍烏龍山<lb/>
巖壑秀且雄桐江在其南溟渤居其東長灘落深峽灌<lb/>
木號巔峰子胥朝夕鼓餘怒子陵廟貌存髙風托根於<lb/>
此豈復有凡木感化何讓龍門桐我本山林人奔走鬢<lb/>
已翁何期造物私錫此哀吾窮琴成滅迹入深谷歌詠<lb/>
<pb n="KR4h0160_WYG_074-8a"/>
堯舜甘長終<lb/>
　　蛟龍引<lb/>
古劒咸陽墓中得抉開青天見白日蛟龍地底氣如虹<lb/>
土花千年不敢蝕洪爐烈燄初騰精横海已覺無長鯨<lb/>
世上元無倚天手匣中誰解不平鳴割城恨不逢相如<lb/>
佐酒恨不逢朱虚尚方未入朱雲請盟盤合與毛生俱<lb/>
誰念田文座中客只將彈鋏歎無魚<lb/>
　　髙尚書夜山圖<lb/>
<pb n="KR4h0160_WYG_074-8b"/>
世人看山在山下李侯看山向絶頂世人畫山畫白日<lb/>
李侯畫山摹夜景絶頂看山山更竒夜景摹出人少知<lb/>
逺山蒼蒼近山黒巖樹歴歴汀樹㣲天髙露下暮潮息<lb/>
月明一片寒江遲藏深樂淵潛驚定安林棲耳絶城市<lb/>
喧心息聲利機古人無因駐清景髙侯有筆能奪移容<lb/>
翁復作有聲畫冥捜天巧為補遺後來知有李侯之徳<lb/>
髙侯畫千年人誦容公詩<lb/>
　　建徳溪行二首<lb/>
<pb n="KR4h0160_WYG_074-9a"/>
山截溪將斷川迴路忽通鳥聲青嶂裏人語翠㣲中𤣥<lb/>
圃參差是桃源想像同平生苦行役翻愛打頭<hi>一作石尤</hi>風<lb/>
碧水一千里青山十二時推篷皆是畫移櫂總堪詩樂<lb/>
此渾忘倦公焉遂及私船頭有官醖時復一中之<lb/>
　　湖上新居<lb/>
吾愛吾廬好臨池搆小亭無人致青李有客覓黄庭樹<lb/>
古蟲書葉莎平鳥篆汀吾衰豈名世詎肯苦勞形<lb/>
　　遊北山呈雲屋上人<lb/>
<pb n="KR4h0160_WYG_074-9b"/>
犖确敗芒屨䝉籠礙筍輿半空横鳥道絶頂見僧居興<lb/>
盡拂衣下詩成借筆書彌天雲屋叟不見正愁予<lb/>
　　游智者寺<lb/>
四圍松是祇園樹三面山開舍衛城㳺子心隨仙境化<lb/>
老禪詩似石泉清幾人解后有今日半載趦趄成此行<lb/>
安得盡抛身外事長年來此學無生<lb/>
　　石橋山留題<lb/>
旁通日月上星辰有路遥應接玉京仙奕未終人物<hi>一作</hi>
<pb n="KR4h0160_WYG_074-10a"/>
<hi>世</hi>換秦鞭不到海波平當時混沌知誰鑿他日崆峒強<lb/>
自名枯樹重榮事尤異欲從樵者問長生<lb/>
　　留題廣嚴寺<lb/>
送客臨平古佛祠聞公房裏住多時驪歌不見金閨彦<lb/>
濁酒聊參玉版師龍像彫零餘故塔蛟鼉斷缺有殘碑<lb/>
蕅花未發風蒲短空詠參寥七字詩<lb/>
　　寶林寺<lb/>
越國龜峰寺樓臺曜錦翬許詢初有造徐浩久相依開<lb/>
<pb n="KR4h0160_WYG_074-10b"/>
戸琅玕裂登山窣堵危昔聞禪板少今見講花飛禱雨<lb/>
靈鰻躍看雲老鶴歸童烹羅漢菜客禮國師衣白足三<lb/>
千指蒼松四十圍星河上界近煙火下方㣲浮世自榮<lb/>
辱深林無是非天台五臺逺何必更驂騑<lb/>
　　觀寂照蒲萄<lb/>
阿師已把書為畫俗客那知色是空却憶西湖酒醒處<lb/>
一棚涼影臥秋風<lb/>
　　髙亭道中一絶留題淨慧壁<lb/>
<pb n="KR4h0160_WYG_074-11a"/>
野酴醿發氣薰然睡起時驚雪入船安得鴟夷三百乗<lb/>
空令饞客口流涎<lb/>
　　淨慧寺四絶<lb/>
寂寂僧房半夢中蕭蕭修竹四山風唯應門外蒼髯叟<lb/>
解亂儋州秃鬢翁<lb/>
晩雨纔収日已西石梁沙路淨無泥清泉㶁㶁千峰迥<lb/>
緑栁陰陰一鳥啼<lb/>
壊壁蒼蒼上緑苔籠紗無復䕶塵埃只應枉駕遊山客<lb/>
<pb n="KR4h0160_WYG_074-11b"/>
總為坡仙寶墨來<lb/>
學道當知髓與皮聖門壼奥要探窺十年來徃臨平道<lb/>
爭信山中有許竒<lb/>
　　又戲題廣嚴僧房壁<lb/>
幾年門外策征驂不料能來共一龕壁上未須書嵗月<lb/>
褚河南是䕶伽藍<lb/>
　　僧巨然畫<lb/>
秋鱸春鱖足杯羮萬頃煙波兩櫂横就使直鈎隨分曲<lb/>
<pb n="KR4h0160_WYG_074-12a"/>
不將浮世釣浮名<lb/>
　　王大令保母帖四首<lb/>
撞破煙樓固未然唐摹晉刻絶相懸莫將定武城中石<lb/>
輕比黄閍墓下塼<lb/>
姜侯才氣亦人豪辦折區區漫爾勞不向驪黄求駔駿<lb/>
書家自有九方皋<lb/>
臨摹舊説范新婦古刻今看李意如却笑南宫米夫子<lb/>
一生辛苦學何書<lb/>
<pb n="KR4h0160_WYG_074-12b"/>
千年鬱鬱閟重泉暫出還隨劫火煙靳惜乾坤如有意<lb/>
流傳君我豈無縁<lb/>
　<hi>按蘇天爵題鮮于伯機詩帖云鮮于公蚤嵗學書媿未能若古人偶適野見二人輓車行淖泥中遂悟書</hi>
　<hi>法今讀論書諸作可以知其所從入矣</hi>
　　題紙上竹<lb/>
陰涼生研池葉葉秋可數京華客夢醒一片江南雨<lb/>
　　題髙房山畫<lb/>
素有煙霞疾開圖見亂山何當謝塵迹縛屋住雲間<lb/>
<pb n="KR4h0160_WYG_074-13a"/>
　　過釣臺<lb/>
霜髪孤舟客風帆七里灘漁家江樹晩雁影水雲寒郷<lb/>
近人情好年豐老慮寛歸舟真誤矣何事著儒冠<lb/>
　　次韻仇仁父晩秋雜興三首<lb/>
薄宦長為客虛名不救貧又看新過雁仍是未歸人茅<lb/>
屋寒誰補柴車晩自巾清雲有知已潦倒若為親<lb/>
地靜莓苔合心閒落葉深炎方秋尚暑水國晝多陰寓<lb/>
意時觀畫怡情偶聽琴起予賴詩友為爾動㣲吟<lb/>
<pb n="KR4h0160_WYG_074-13b"/>
身共賔鴻逺心同野鶴孤謀生知我拙學稼任兒愚北<lb/>
望空思汴南㳺未厭呉餐須問藜藿興不在蓴鱸<lb/>
　　清明日宴集賢宋學士園時梨華盛開諸老屬僕<lb/>
　　同賦<lb/>
琪樹吹香蕩夕暉華簪人對雪霏霏漢宫新火初傳燭<lb/>
楚女行雲乍濕衣一片花疑蝴蝶化滿枝春想玉釵肥<lb/>
蛾眉不用梨園曲唱徹瑶臺醉未歸<lb/>
　　都中次張仲實見寄觀梅韻<lb/>
<pb n="KR4h0160_WYG_074-14a"/>
花老蠻煙隔瘴塵幾驚清夢喚真真夜窺幽樹惟山鬼<lb/>
暖入孤根有谷神嵗晩妝殘金屋冷月明歌散玉樓春<lb/>
十年不醉西湖路辜負先生墊角巾<lb/>
　　方方壺蒼頡作字圖<lb/>
石間㸃筆撚吟鬚雄覽江山為發舒脱口欲令神鬼泣<lb/>
臨池清逼右軍書<lb/>
　　百步洪<lb/>
灩澦三蜀險吕梁天下壯我昔過彭門舍舟步青嶂釃<lb/>
<pb n="KR4h0160_WYG_074-14b"/>
酒神龍祠凛乎不敢嚮間闗一葉下號呼百人放篙師<lb/>
稍失律身入魚腸𦵏至今僕夫輩言之氣輒喪危哉石<lb/>
梁洪勢與吕梁抗一石截中流兩山束驚浪雷霆怒轟<lb/>
訇魚龍氣慄愴輕船帆順風大艦必秋浪我行有期程<lb/>
稽留速官謗慙愧雙白鷗飄然淩滉漾<lb/>
　　陳治中孚<lb/>
　　　孚字剛中號笏齋台州臨海人幼清峻穎悟及<lb/>
　　　長博學有氣節至元中孚以布衣上大一統賦<lb/>
<pb n="KR4h0160_WYG_074-15a"/>
　　　江淛行省聞于朝署上蔡書院山長考滿謁選<lb/>
　　　京師二十九年世祖命梁曽以吏部尚書再使<lb/>
　　　安南選南士為介朝臣薦孚調翰林國史院編<lb/>
　　　修官攝禮部郎中為曽副陛辭賜五品服佩金<lb/>
　　　符以行至安南世子陳日燇以憂制不出郊迎<lb/>
　　　又不由陽明中門入孚勸曽囘館致書詰責日<lb/>
　　　燇之罪徃復三書宣布威徳辭直氣壯皆孚筆<lb/>
　　　也使還除翰林待制兼國史院編修官廷臣以<lb/>
<pb n="KR4h0160_WYG_074-15b"/>
　　　孚南人尚氣頗嫉忌之遂除建徳路總管府治<lb/>
　　　中再遷治中衢州秩滿特授奉直大夫台州路<lb/>
　　　總管府治中大徳七年台州旱民饑詔遣奉使<lb/>
　　　宣撫循行諸道時淛東元帥托歡察爾怙勢立<lb/>
　　　威不恤民隱孚遂詣宣撫使愬其不法蠧民事<lb/>
　　　一十九條按坐其罪發倉賑饑民賴以全活者<lb/>
　　　甚衆而孚亦以此致疾卒于家年六十四剛中<lb/>
　　　天材過人性任俠不羈所為詩文大抵任意即<lb/>
<pb n="KR4h0160_WYG_074-16a"/>
　　　成不事雕斲其于安南道途往返紀行諸詩山<lb/>
　　　川草木蟲魚人物詭異之狀靡不具載又若圖<lb/>
　　　經前陳險易逺近按之可悉數也錢塘皇甫暕<lb/>
　　　謂其忠義之氣遇事觸物沛然發見良非雕鐫<lb/>
　　　刻畫有意為文者可比也<lb/>
　　出門别親友<hi>以下觀光藁</hi>
停君漢水浮鴨之翠杓聽我嶧山栖鸞之緑桐男兒拂<lb/>
衣出門去龍泉三尺光如虹君不見磻溪鶴髪釣魚者<lb/>
<pb n="KR4h0160_WYG_074-16b"/>
偶擲魚竿來牧野白旄麾開炮烙煙桓圭朱芾侯青社<lb/>
又不見南陽臥龍人不識一朝佐漢坐狠石羽扇輕揺<lb/>
蛇鳥驚火精焰焰天西極旗亭四月栁如藍紫騮嘶風<lb/>
黄金驂豈無叩牛歌亦有捫蝨談天生巉巖崒嵂骨蒿<lb/>
萊槁死誰能甘我欲登泰山扶笻款天關東溟若木如<lb/>
可攀手弄日月青雲間我欲渡黄河赤脚凌秋波水仙<lb/>
樓閣銀嵯峨徑叱海若笞蛟鼉停君翠杓聽我緑桐真<lb/>
人開天六合同風騶虞鳳皇飛舞鎬宫有線五色獻于<lb/>
<pb n="KR4h0160_WYG_074-17a"/>
重曈補舜衣裳山龍華蟲虎豹九關兮不可以達吾則<lb/>
脱冠歸來兮丹丘之青峰長揖二三子日送西征鴻<lb/>
　　過鏡湖<lb/>
鏡水八百里水光如鏡明偶尋古寺坐便有清風生天<lb/>
闊雁一㸃山空猿數聲老僧作茗供笑下孤舟輕<lb/>
　　越上早行<lb/>
青鞵三十里草露惹衣斑潮落曹娥渡雲昏夏禹山秋<lb/>
聲黄葉裏天影白鷗間欲問錢塘路漁家半掩關<lb/>
<pb n="KR4h0160_WYG_074-17b"/>
　　夜泊六和塔下<lb/>
碧天如幕垂露濕星磊磊漁燈射寒沙萬㸃亂光彩壯<lb/>
哉大江水浩浩東北滙西風卷潮來鐵馬擁萬鎧木落<lb/>
煙嶂横鴟夷魂安在臥聞黄帽郎一曲歌欸乃扣舷起<lb/>
和之逸興渺雲海<lb/>
　　鳳皇山<lb/>
浮屠百尺聳亭亭落日鴉啼野蔓青故國盡銷龍虎氣<lb/>
荒山空帯鳳凰形金根輦路迎禪<hi>一作神</hi>駕玉樹歌臺語<lb/>
<pb n="KR4h0160_WYG_074-18a"/>
梵鈴惟有錢塘江上月年年隨鴈過寒<hi>一作空</hi>汀<lb/>
　　湖上感舊<lb/>
昔日珠樓擁翠鈿女牆猶在草芊芊東風第六橋邊栁<lb/>
不見黄鸝見杜䳌<lb/>
　　和靖墓<lb/>
北邙翁仲拱朱門玉椀時驚古帝魂誰似孤山一杯土<lb/>
梅花依舊月黄昏<lb/>
　　葛嶺行<lb/>
<pb n="KR4h0160_WYG_074-18b"/>
葛嶺相君之故居昔年甲第臨通衢錢横花間甃作徑<lb/>
錦鋪泉底疏<hi>一作流</hi>為渠後庭三千傾城姝歌舞絶世冰<lb/>
肌膚麒麟銀裳龍綃裾佩以文螺木難珠相君出擁萬<lb/>
虎士各操闒㦸左右趨劒履上殿帝賜坐駝蹄七寶分<lb/>
御厨望塵拜者頌元老伊尹周公所不如豈知一旦事<lb/>
瓦裂銀鐺鐵鏁載以驢我偶過此訪廢址狐兎縱横草<lb/>
焦枯琨臺瑶砌不復見已有野人來種蔬却怪當時鑿<lb/>
隧道挾詐出入濳如狙大臣一身佩天下板牆複壁何<lb/>
<pb n="KR4h0160_WYG_074-19a"/>
謬歟山童從我一壺酒囘首落日悲欷歔摩挲仆碑共<lb/>
踞坐尚是御賜凌煙圖<lb/>
　　飛來峯<lb/>
寒峯插天出玲瓏萬菡萏㣲風起松際怪石勢揺撼上<lb/>
有百尺松幽花綴紅糝野猿忽躍去滴下露千㸃囘首<lb/>
冷泉亭天鏡光瀲瀲游姬長眉青嬌童兩髦髧平生山<lb/>
水癖如人嗜昌歜對此一壺酒玉色翻醉臉路逢老祝<lb/>
髪絳袍金光閃兹山信自佳恨為緇塵染置之且復醉<lb/>
<pb n="KR4h0160_WYG_074-19b"/>
天竺鼓紞紞<lb/>
　　嘉興二首<hi>有顧野王讀書堆</hi>
燕子穿煙水荇開故家猶有讀書堆平生雙耳松風裏<lb/>
又向華亭聽鶴來<lb/>
簫鼓聲中十萬家垂楊淺映緑忩紗象梳兩兩蟬鬟女<lb/>
笑擁紅嬌買藕花<lb/>
　　平江<lb/>
滄浪亭下望姑蘇千尺飛橋接太湖故里空傳呉稻蟹<lb/>
<pb n="KR4h0160_WYG_074-20a"/>
寒祠猶記晉蓴鱸芙容夜月開天鏡楊栁春風擁畫圖<lb/>
為問館娃歌舞處鸎花還似昔年無<lb/>
　　呉宫子夜歌<lb/>
紫貝樓闕鬱金香暖雲七十紅鴛鴦玉蟬笑擁霞綃裳<lb/>
星河不墮宫㸃<hi>一作漏</hi>長緑樽灩灩麟髓泣露重花寒秋<lb/>
不濕歈歌一聲驚怒<hi>一作起雪</hi>濤海鯨<hi>一作龍</hi>夾陛如人立誰<lb/>
知淺顰蛾半埽中有疎螢滿秋沼越兵曉跨<hi>一作踏</hi>西風<lb/>
來碧波一夜芙容老<lb/>
<pb n="KR4h0160_WYG_074-20b"/>
　　三髙祠<lb/>
君不見洛陽記室雙鬢皤不忍荆棘埋銅駝西風忽念<lb/>
鱸魚鱠歸來江上眠秋波又不見甫里先生心更苦河<lb/>
朔生靈半黄土夕陽蓑笠二頃田口誦羲黄思太古二<lb/>
君隱淪豈得已一生不及鴟夷子呉宫鹿走越山髙脱<lb/>
纓徑濯滄浪水丈夫此身繫乾坤豈甘便老菰蒲根古<lb/>
今得失一巵酒我欲起酹汀鷗魂<lb/>
　　常州<lb/>
<pb n="KR4h0160_WYG_074-21a"/>
毘陵城西漁火紅家家夜香燒碧空荻花離離季子塚<lb/>
楓葉索索春申宫雞聲人語三十里大船小船浪相倚<lb/>
鸂鶒一雙飛上天人在舵樓弄秋水<lb/>
　　登北固樓<lb/>
北固閒迴首荒城夕照中煙光浮海闊天影入樓空星<lb/>
斗占呉分江河見禹功誰家兩翁仲無語立秋風<lb/>
　　金山寺<lb/>
萬頃天光俯可吞壺中别有小乾坤雲侵塔影横江口<lb/>
<pb n="KR4h0160_WYG_074-21b"/>
潮送鐘聲過海門僧榻夜隨鮫室湧佛燈秋隔蜃樓昏<lb/>
年年只有中泠水不受人間一㸃塵<lb/>
　　爪州<lb/>
煙際繫孤舟蘆花滿棹秋江空雙鴈落天闊一星流急<lb/>
鼓西津渡殘燈北固樓商人茅店下沽酒話揚州<lb/>
　　真州<lb/>
淮海三千里天開錦繡鄉煙濃楊栁重風淡芰荷香翠<lb/>
戸妝營妓紅橋税海商黄昏燈火閙塵麝撲衣裳<lb/>
<pb n="KR4h0160_WYG_074-22a"/>
　　金陵<lb/>
六代帝王州寒霞<hi>一作宫煙</hi>滿石頭星河天北轉江漢水東<lb/>
流步絶金蓮雨歌殘玉樹秋白頭有漁者猶説景陽樓<lb/>
　　鳳凰臺<lb/>
鳳皇臺上野烏啼笳鼓連營<hi>一作雲</hi>日又西天地無情潮<lb/>
寂莫英雄有恨黍髙低殘桁夜雨迷朱雀荒塚秋風怨<lb/>
白鷄空有斷碑蒼蘚裏千年留得謫仙題<lb/>
　　臙脂井<lb/>
<pb n="KR4h0160_WYG_074-22b"/>
淚痕滴透緑苔香囘首宫中已夕陽萬里山河天不管<lb/>
只留一井屬君王<lb/>
　　烏衣巷<lb/>
鳷鵲金波事已非江山何限淚沾衣臺空鳳去無人問<lb/>
只説尋常燕子飛<lb/>
　　雨花臺<lb/>
巍臺千仞梵王家雲淡秦淮月映沙天雨寶華今不見<lb/>
空聞人唱後庭花<lb/>
<pb n="KR4h0160_WYG_074-23a"/>
　　揚州<lb/>
千載殘城生亂莎夕陽吹角秋風多呉公臺下已黄土<lb/>
揚子橋頭空白波隔岸櫓聲桃葉渡滿樓燈影栁枝歌<lb/>
當年杜牧亦何意空向珠簾醉綺羅<lb/>
　　平山堂<lb/>
堂上醉翁仙去蘆花雪滿汀洲二十四橋煙水為誰流<lb/>
下揚州<lb/>
　　后土祠瓊花<lb/>
<pb n="KR4h0160_WYG_074-23b"/>
荒棘凄凄后土宫芳根已逐綵雲空男兒别有揚州淚<lb/>
不為瓊花滴曉風<lb/>
　　甓社湖遇大風<hi>舊傳有夜光之珠</hi>
天低煙冥冥平湖繞淮楚一帆東南來乃為風伯侮前<lb/>
如殘葉飄後如輕蜨舞驚濤湧雪山濕浪濺銀雨嘗聞<lb/>
貝宫胎夜夜靈光吐吾無盜睡心龍兮爾何怒舟師倚<lb/>
斷桅相戒不得語亦有誦呪者拱手面如土囘視天際<lb/>
鴈萬㸃落逺浦彼物何悠悠吾生浪自苦<lb/>
<pb n="KR4h0160_WYG_074-24a"/>
　　長淮有感<lb/>
一笛山陽上東風蜃氣腥煙迷隋帝栁潮湧楚王萍曉<lb/>
市推淮白秋郊獵海青古今愁不盡落日蓼花汀<lb/>
　　淮陰侯廟<lb/>
漢家羅網政髙張誰有勲名紀太常戲爾築壇呼大將<lb/>
危乎操印立<hi>一作豈</hi>真王煙中草木疑殘幟沙上風濤憶<lb/>
故囊鍾室千年君莫怨未央宫殿已斜陽<lb/>
　　漂母塚<lb/>
<pb n="KR4h0160_WYG_074-24b"/>
英雄未遇亦堪羞一飯區區不自謀莫笑千金酬漂母<lb/>
漢家更有頡羮侯<lb/>
　　黄河謡<lb/>
長淮緑如苔飛下桐栢山黄河忽西來亂瀉長淮間馮<lb/>
夷鼓狂浪崢嶸雪岸墮驚起無支祁腥涎沃鐵鏁兩雄<lb/>
鬭不死大聲吼乾坤震撼山岳骨磨蕩日月魂黄河無<lb/>
停時淮流亦不息東風吹海波萬里湧秋色秋色不可<lb/>
埽青煙映蘆花白鳥亦四五長鳴下汀沙黄靈奠四瀆<lb/>
<pb n="KR4h0160_WYG_074-25a"/>
各剖盤古髓千載今合流神理胡乃爾漁翁一鬢霜扁<lb/>
舟依古樹隔浦欲扣之翩然凌波去<lb/>
　　邳州<lb/>
沂水碧潺潺江沙白鳥閒林邊郯子國煙際嶧陽山茅<lb/>
屋秋先到荒城夜不關烹魚呼濁酒一笑夕陽間<lb/>
　　古宿遷<hi>宿唐豫縣</hi>
月落狐鳴野草荒鴈飛無數水茫茫數星鬼火寒沙上<lb/>
知是何年舊戰場<lb/>
<pb n="KR4h0160_WYG_074-25b"/>
　　吕梁洪<lb/>
沂泗之水來魯邦平沙千里流淙淙忽逢吕梁萬石矼<lb/>
勢與石鬬不肯降半天卷起千尺瀧怒聲日夜相摏撞<lb/>
有如萬騎騰驪駹左挾賁獲右羿逄惡若哮虎鼎可扛<lb/>
踴槊躍矢横矛鏦風雲蛇鳥萬旌幢大呼擊碎龍文杠<lb/>
死戰不復留空羫我生事業在北忩䝉莊一卷映秋釭<lb/>
每羨老叟何其惷忠信出入言非哤及此更覺心悾悾<lb/>
西風吹衣衣茸尨茅店沽來酒盈缸篙人贈我尺鯉雙<lb/>
<pb n="KR4h0160_WYG_074-26a"/>
扣舷而歌和柷椌問禹何故留此洚何當理我小舽艭<lb/>
東浮溟海西岷江沛然一口吸老龎要使后土安鴻庬<lb/>
　　徐州<lb/>
項王熊豹姿氣欲吞天下大呼渡河來山岳如崩瓦當<lb/>
其火秦宫血湧渭水赭嗔目叱諸侯膽落毛髪洒誰知<lb/>
陰陵路浩歌淚如瀉惟徐乃故都昔此奠宗社尚想巍<lb/>
臺上鐵槊擁萬馬酒酣笳鼓鳴旌旗蔽原野及今亦何<lb/>
有荒棘秋滿把皇天祚真主神器不可假豈有時雨師<lb/>
<pb n="KR4h0160_WYG_074-26b"/>
刈人如土苴天亡君勿悲為君奠罍斚<lb/>
　　黄樓<lb/>
長河如帯鼓城東亂石蹴起百步洪昔年民歌山鞠藭<lb/>
孤城匯為河伯宫城上閃閃鯨鬛紅雪堂先生人中龍<lb/>
驚湍偃受丸泥封手援赤子魚腹中黄樓千尺雉堞雄<lb/>
巍梁畫棟光矓矓吹笙伐鼓撞歌鐘先生鏗然一枝笻<lb/>
麾斥八極凌星虹酒酣叱起楚重瞳為我拔劒舞西風<lb/>
卯君作賦聲摩空至今讀者毛髪鬆百年事往猶飛鴻<lb/>
<pb n="KR4h0160_WYG_074-27a"/>
我獨流涕將何從孤角一聲煙濛濛又送落日沈西峯<lb/>
　　百步洪<lb/>
大山如飛虯小山如伏牛天河横空來聲撼山骨浮我<lb/>
偶石上眠夢驚霹靂怒急起扶痩笻恐山亦流去<lb/>
　　范増墓<lb/>
七十衰翁兩鬢霜西來一笑火咸陽平生竒計無他事<lb/>
只勸鴻門殺漢王<lb/>
　　燕子樓二首<lb/>
<pb n="KR4h0160_WYG_074-27b"/>
長相思久别離東風不暖殘燕支乳鴉困柔鸞悲櫻桃<lb/>
泫紅膩蘼蕪凋緑滋牙牀琥珀枕夢君君不知<lb/>
長相思久别離珠樓無人但有月翠屏寒銀燭歇芙渠<lb/>
為誰憐丁香空自結淚滴錦襜褕十年化為血<lb/>
　　留侯廟<lb/>
子房王佐才其風凜冰雪天遣鶴髪翁圯上授寶訣博<lb/>
浪沙中千尺鐵祖龍未死膽已裂況此喑嗚扛鼎夫不<lb/>
直秋風一劒血談笑帷幄間六合雄雌決夘金四百年<lb/>
<pb n="KR4h0160_WYG_074-28a"/>
只在三寸舌但恨漢徳非姚虞不得身為古稷契雍熈<lb/>
至治如可作豈肯脱冠挂北闕留城古祠<hi>一作廟</hi>今千載碧<lb/>
蘚溜雨眠斷<hi>一作短</hi>碣我恐至人或不死尚有笙鶴擁玉<lb/>
節酌泉採菊徃奠之囘首芒碭墮山月<lb/>
　　沛縣歌風臺<lb/>
沛上風雲志未酬彭城先有錦衣游同為富貴歸鄉者<lb/>
只是龍顔異沐猴<lb/>
　　陵母墓<lb/>
<pb n="KR4h0160_WYG_074-28b"/>
太傅勲名<hi>一作功</hi>半紙錢百年人子痛如山縁何方寸非<lb/>
徐庶忍死慈親一劒間<lb/>
　　魯橋<lb/>
東魯三家市長橋壓怒濤寒沙秋一鴈殘月夜千艘北<lb/>
極天形大中原地勢髙百年洙泗上今得浣征袍<lb/>
　　題太白酒樓<lb/>
昔聞李太白山東飲酒有酒樓我今登樓來北風吹髪<lb/>
寒颼颼太白天酒仙人間不可留金光絳氣九萬里翩<lb/>
<pb n="KR4h0160_WYG_074-29a"/>
然而上騎赤虯左蹴大江濤右翩黄河流手攀北斗招<lb/>
揺柄瓊田倒瀉銀灣秋銀灣吸乾日月液蟾驚免泣黄<lb/>
姑愁太白方悠然掀髯送汀鷗炯如曉霞一㸃映秋水<lb/>
紅痕㣲湧玉色浮太虚變化如蜉蝣仙今何在不可求<lb/>
惟有胷中燦爛五色錦化為元氣包神州我欲起從仙<lb/>
之游安得羽翮飛上崑崙丘<lb/>
　　望泰山<lb/>
扁舟浮泗來夜宿須句國眼明忽見玉芙容插天亭亭<lb/>
<pb n="KR4h0160_WYG_074-29b"/>
千丈碧舟人為我言此乃七十二君之泰山天風吹落<lb/>
黄峴露冰花亂灑龜蒙間七十二君今何在寶符朝朝<lb/>
吐光彩千年老鶴巢雲松夜看白日湧東海東海青童<lb/>
仙踞龜啖蟹螯笑秦亭上攀蟠桃笑彼鞭石駕長橋天<lb/>
帝之孫奠天極鮑魚狂魄腥山色我有東封書中含萬<lb/>
古情欲奏天子甘泉殿手刻玉檢黄金繩寄聲為報牽<lb/>
狗老先向石壇種瑶草<lb/>
　　髙唐州<lb/>
<pb n="KR4h0160_WYG_074-30a"/>
千里齊郊亦壯哉扶笻城上動徘徊馬隨濟岱秋風去<lb/>
鴈帯關河夜月來驛路映牆榆葉老漁村帯水荻花開<lb/>
呉儂誤讀襄王傳空向山東夢楚臺<lb/>
　　陵州<lb/>
五里行盡桑麻疇十里一見蘋花州十里五里烏鳥樂<lb/>
隱隠煙火浮陵州大船腹如鼓陵州梨棗賤如土陵州<lb/>
女郎金縷衣低鬟亂擁紅忩舞栁衣裊裊縈清河緑頭<lb/>
水禽飛帯波簫笙月下不肯飲一笑如此陵州何<lb/>
<pb n="KR4h0160_WYG_074-30b"/>
　　景州<lb/>
聊攝之東一千里昔為青社太公履只今但有無棣溝<lb/>
榆葉亂擁沙水流車行半夜草露濕路傍土堠如人立<lb/>
丁當鐸揺馬不驚黑天倒垂參昴星吾生百年浪自苦<lb/>
悲笳一聲殘月吐<lb/>
　　獻州<lb/>
萬里天東北西風獨杖藜鴈聲秋帯魏樹色曉浮齊野<lb/>
闊青煙淡天空白日低人家在何處隱隱野狐啼<lb/>
<pb n="KR4h0160_WYG_074-31a"/>
　　河間府<lb/>
北風河間道沙飛雲浩浩上有衘蘆不鳴之寒鴈下有<lb/>
隕霜半死之秋草城外平波青黛光大魚跳波一尺長<lb/>
牧童吹笛楓葉裏疲牛倦馬眠夕陽有禽大如鶴紅喙<lb/>
揺緑煙路人指我語似是信天縁我生功名付樽酒衣<lb/>
如枯荷馬如狗為問天縁可信否旗亭擊劒寒蛟吼<lb/>
　　雄州<lb/>
燕南垂趙北際昔年巍城鐵可礪城上烽火明如彗只<lb/>
<pb n="KR4h0160_WYG_074-31b"/>
今殘堞黄雲曀老榆半枯懸薜茘市翁叱馬聲嘒嘒叩以<lb/>
瓦橋濳出涕英雄虎鬬空萬世北風吹沙秋鶴唳<lb/>
　　涿州<lb/>
晨發白溝河薄莫宿范陽殘城無雉堞枯木鳴白狼回<lb/>
首望中原日落煙茫茫天低鶻沒處彷彿見太行緬褱<lb/>
昭烈帝八尺鬚眉蒼平生漢社稷志欲為髙光惜哉不<lb/>
得就越在天一方里人亦何知牲酒奠樓桑車盖不復<lb/>
見但有秋草黄我來已千載誰復悲興亡天明登車去<lb/>
<pb n="KR4h0160_WYG_074-32a"/>
塵霧沾衣裳<lb/>
　　詠神京<hi>一作州</hi>八景<lb/>
　　　太液秋風<lb/>
一鏡拭開千<hi>一作秋</hi>萬頃碧天倒浸琉璃影寒飇夜卷雪<lb/>
波去貝闕珠宫黛光冷三千櫂歌<hi>一作歌櫂</hi>揺緑煙濕鬟吹<lb/>
墮黄金蟬琪樹颼颼<hi>一作涼颸</hi>紅鯉躍衮龍正宴瑶池仙<lb/>
　　　瓊島春陰<lb/>
一峯亭亭湧寒玉露華不墮瑶草緑珠樓千尺星漢間<lb/>
<pb n="KR4h0160_WYG_074-32b"/>
天風吹下笙韶曲萬年枝上槲葉滿小鸞倀倀繞龍管<lb/>
金根曉御翠華來三十六宫碧雲暖<lb/>
　　　居庸曡翠<lb/>
斷崖萬仞如削鐵鳥飛不度苔石裂嵯岈枯木<hi>一作老樹</hi>無<lb/>
碧柯六月太陰飄<hi>一作飛</hi>急雪寒沙茫茫出關道駱駝夜<lb/>
吼黄雲老征鴻一聲起長空風吹草低山月小<lb/>
　　　盧溝曉月<lb/>
長橋彎彎飲<hi>一作眠</hi>海鯨河水不濺冰崢嶸逺雞數聲燈<lb/>
<pb n="KR4h0160_WYG_074-33a"/>
火杳殘蟾猶映長庚横道上征車鐸聲急霜華如錢馬<lb/>
鬛濕忽驚沙際金影揺白鷗飛下黄蘆立<lb/>
　　　西山晴雪<lb/>
凍雀無聲庭檜響冰花洒簷大如掌平明起視<hi>一作望</hi>巖<lb/>
壑間插天瓊瑶一千丈夕陽㣲漏光嵯峨倚闌更覺爽<lb/>
氣多雲間落葉有徑否想見樵叟猶<hi>一作披</hi>青蓑<lb/>
　　　薊門飛雨<lb/>
黒雲如鴉漲川谷雷踴電躍風折木半天萬㸃卷海來<lb/>
<pb n="KR4h0160_WYG_074-33b"/>
森森映忩<hi>一作地</hi>如銀作鳯城無數笙歌樓珠簾半卷西<lb/>
山秋誰憐<hi>一作知</hi>覊客家萬里一燈政擁寒衾愁<lb/>
　　　玉泉垂虹<lb/>
靈波碧湧千崖髙落花㸃㸃浮寒瑶日斜忽有五彩氣<lb/>
飛上太空横作橋古寺鐘殘塔鈴語囬首前村猶急雨<lb/>
輕綃欲翦一幅秋又逐西風過南浦<lb/>
　　　金臺一夕照<lb/>
巍<hi>一作危</hi>坡十二青雲梯老樹偃伏猶躬圭長裾已翳星<lb/>
<pb n="KR4h0160_WYG_074-34a"/>
辰去殘陽空<hi>一作猶</hi>挂盧溝西召南六百年宗社一日黄<lb/>
金重天下精纒寶氣夜不収又見殘<hi>一作斷</hi>霞明朔野<lb/>
　　出順承<hi>一作承天</hi>門<hi>以下交州稾</hi>
又騎官馬過中原袖有芝泥御<hi>一作詔</hi>墨痕嶺海孤臣天<lb/>
咫尺五雲囘首是都門<lb/>
　　過盧溝橋<lb/>
去天尺五禁城西華表亭亭栁拂堤海上飛來雙螮蝀<lb/>
雲間擁出萬狻猊太行山色浮鯨浪上國秋聲送馬蹄<lb/>
<pb n="KR4h0160_WYG_074-34b"/>
誰識太㣲天極象迢迢河漢玉繩低<lb/>
　　良鄉縣早行<lb/>
西風黄葉館曉起候鐘聲驛吏張燈送山童抱褥行短<lb/>
笻千萬里長劒月三更猶有鈞天夢依稀繞禁城<lb/>
　　涿州<lb/>
乾坤萬里一征驂馬上彎弓膽氣酣囬首太行青未了<lb/>
不知身在涿州南<lb/>
　　樓桑廟<lb/>
<pb n="KR4h0160_WYG_074-35a"/>
古廟千年後桑陰滿涿州亂山空北向大火已西流遺<lb/>
恨三分國英風百尺樓里人牲酒奠想像衮龍浮<lb/>
　　易州<lb/>
白鴈飛殘水滿洲驛亭疎雨古槐秋平生最惡荆軻事<lb/>
手障西風過易州<lb/>
　　中山府<lb/>
馬上秋雲擁節旄霜花如雪㸃征袍要留醒眼看天地<lb/>
不向山中飲濁醪<lb/>
<pb n="KR4h0160_WYG_074-35b"/>
　　真定懐古<lb/>
千里桑麻緑蔭城萬家燈火管絃清恒山北走見雲氣<lb/>
滹水西來聞鴈聲主父故宫秋草合尉陀荒塚莫煙平<lb/>
開元寺下青苔石猶有當時舊姓名<lb/>
　　過滹陀河<lb/>
鉦鼓連天戰血紅存亡只寄寸冰中憑誰翦取鱗鱗碧<lb/>
畫作雲臺第一功<lb/>
　　宿趙州驛<lb/>
<pb n="KR4h0160_WYG_074-36a"/>
晉家曲沃舊池臺無數行人去又來可惜石橋三百尺<lb/>
只留驢跡印青苔<lb/>
　　望臺<lb/>
北道將軍鐵鏁開火旗萬陳渡河來君臣感㑹風雲際<lb/>
半在雲臺半望臺<lb/>
　　鄗南光武廟<lb/>
赤伏真天子𤣥圭衮藻明千年髙邑廟一笑下江兵野<lb/>
鬬騰龍氣河流渡馬聲列侯冠劒合英采儼如生<lb/>
<pb n="KR4h0160_WYG_074-36b"/>
　　過臨洛驛大雨雪寒甚<lb/>
弭節發襄國飲馬清洺水山氷忽陰沍急雪白玼玼北<lb/>
風利如矛翦翦射雙耳饑烏時一鳴僕夫寒墮指平生<lb/>
三間茅豈不願田里天子命有行去去何敢已道傍有<lb/>
旗亭濕煙亂汀葦尚想布衾衣晏眠猶未起<lb/>
　　邯鄲懐古<lb/>
數㸃寒峯擁翠嵐叢臺落日<hi>一作日落</hi>見漳南火枯襄子殘<lb/>
銅斗土蝕平原舊玉簪宫閉沙丘空有雀兵吞函谷已<lb/>
<pb n="KR4h0160_WYG_074-37a"/>
如蠶囘仙逆旅今存否世上黄粱夢正酣<lb/>
　　磁州<lb/>
漳水東流繞碧灣風蒲獵獵夕陽間帽簷不奈黄塵滿<lb/>
賴有磁州數㸃山<lb/>
　　銅雀臺<lb/>
古臺百尺生野蒿昔誰築此當塗髙上有三千金步揺<lb/>
滿陵寒<hi>一作松</hi>柏圍鳯綃西飛燕子東伯勞塵間泉下路<lb/>
迢迢龍帳銀箏紫檀槽怨入漳河翻夜濤人生過眼草<lb/>
<pb n="KR4h0160_WYG_074-37b"/>
上露白骨何由見歌舞獨不念漢家長陵一抔土玉柙<lb/>
珠襦鎖秋雨<lb/>
　　彰徳道中<lb/>
偶逐征鴻過鄴城譙樓鼓角晩連營雨垂魏武分香淚<lb/>
水湧周文演易聲林慮山髙秋霧濕湯陰里近夜燈明<lb/>
誰人得似韓忠獻鄉社猶誇晝錦榮<lb/>
　　黄河<lb/>
千載金湯擁上流只今惟有荻花秋江南客子笑無語<lb/>
<pb n="KR4h0160_WYG_074-38a"/>
閒看黄河繞汴州<lb/>
　　博浪沙<lb/>
一擊車中膽氣豪祖龍社稷已驚揺如何十二金人外<lb/>
猶<hi>一作唯</hi>有民<hi>一作人</hi>間鐵未銷<lb/>
　　汴梁龍徳故基<lb/>
書來海上勸連<hi>一作休</hi>兵已見金輪逐火精醮絶絳樓無<lb/>
鶴淚朝空丹扆有狐鳴羽袍士尚傳三洞介幘人誰報<lb/>
六更一代興亡真大夢陳橋驛畔見青城<lb/>
<pb n="KR4h0160_WYG_074-38b"/>
　　登大相國寺資聖閣<lb/>
大相國閣天下雄天梯縹緲凌虛空三千歌吹燈火上<lb/>
五百纓縵煙雨中洛汭已掩西墜日漢津空送南飛鴻<lb/>
䦨干倚徧忽歸去颯颯兩鬢生秋風<lb/>
　　石假山<lb/>
晨游大梁圻涕泗不可忍道間萬崔嵬插天湧若筍尚<lb/>
想呉震澤巨斧斸嶙峋東南赤子脂已逐枯蘚盡峨峨<lb/>
神霄君瑶鐘擁鴉鬒摩挲太古姿左貫右京稹維國建<lb/>
<pb n="KR4h0160_WYG_074-39a"/>
宫室天球樹靈簨胡為黒鬅鬙羅此亂蛟蜃事徃不必<lb/>
議陰雨洗殘燐囘首丹鳯門古槐葉黄隕<lb/>
　　鄢陵<lb/>
鄢陵昔搆兵萬騎夜流血一笑忽飛來射落楚山月哀<lb/>
哉公子側戰骨當速朽胡為三日榖易此半樽酒我今<lb/>
不飲酒但飲落月光晉楚杳何處雉鳴煙茫茫<lb/>
　　上蔡縣驛<lb/>
上蔡城邊雉兔肥滿川桑棗緑成圍東門牽犬無窮樂<lb/>
<pb n="KR4h0160_WYG_074-39b"/>
誰遣君侯不早歸<lb/>
　　蔡州至馬鄉遇大雪有作<lb/>
北風一夜聲洶洶大地歘如銀浪湧古槐夾道萬玉虯<lb/>
向人夭矯欲飛動蔡州昔讀昌黎碑疾馳文城見真勇<lb/>
我今躍馬蹴瑶瓊馬怒長嘶耳雙聳平生凜凜鐵石心<lb/>
意行萬里無闗隴膚爪皴裂豈復問政要嵗寒報天寵<lb/>
囘頭却笑鶴髪翁地爐如蝟縮擁腫<hi>鶴髪翁謂交趾老使臣也</hi>
　　黄州黄陂驛<lb/>
<pb n="KR4h0160_WYG_074-40a"/>
晨發定邊驛千崖紅櫟林午度大勝關萬壑青松陰寒<lb/>
泉寫澎湃亂石懸崎崟呦呦走野鹿角角鳴山禽平生<lb/>
一兩屐若有山水淫天台鴈蕩路坐對清猿吟朅來擁<lb/>
使節躍馬聲駸駸誰知長淮上風露凝衣襟黄州渺何<lb/>
處雪堂蒼煙深因思蘇長公幅巾霜滿簪洞簫起月下<lb/>
天地皆清音千載豈云逺知我猶此心<lb/>
　　陽羅堡歌<lb/>
陽羅殘堡髙巑岏亂山勢如秋蛇蟠長江西來五千里雪<lb/>
<pb n="KR4h0160_WYG_074-40b"/>
濤怒濺秋風寒憶昔王師駐江上旌旗百萬騰龍鸞江<lb/>
神俛首不敢喘鏡光浮碧無驚湍乾坤一統自此始坐<lb/>
見北極朝衣冠我來蘄黄望夏口彷彿但認煙波竿漁<lb/>
歌數聲起何處白鳥飛盡青天寛鯶公盈尺不論價翛<lb/>
然一笑生清歡興亡徃事誰復問磯頭石老蒼苔乾津<lb/>
鼔急催渡江去又見曉日浮晴巒<lb/>
　　黄鶴樓歌<lb/>
嶪嶪乎黄鶴之樓兮突起乎天之東南吾不知其幾百<lb/>
<pb n="KR4h0160_WYG_074-41a"/>
尺兮踞石磴而仰望眩金碧之耽耽手捫星漢如可近<lb/>
但見天飇吹髪寒鬖鬖瞿唐三峽之波濤洶湧訇擊而<lb/>
下兮雷聲怒撼于江潭忽繞城以北匯淨若萬頃之青<lb/>
藍楚山數㸃鸞騰蛟躍兮碧影倒浸乎煙嵐殘霞似落<lb/>
未落兮蒲獵獵以風偃栁裊裊以露含武昌亭臺一十<lb/>
萬瓦光參差浮楩楠下視十二之衢兮袨服士女東西<lb/>
行者藐蠕蠕之呉蠶黄鶴之仙人霓冠青瑶簪御絳旌<lb/>
于列缺倒景兮偶見我以大笑欲駐我之征驂攀東溟<lb/>
<pb n="KR4h0160_WYG_074-41b"/>
之博羅曜折西極之優鉢曇飲我以蒲萄鴨頭之緑兮<lb/>
侑以洞庭之蒼柑洞庭帝子鼓軒轅之瑟兮舞干戚而<lb/>
撞宫函白也挾赤鯨以旁睨崔顥怩縮而不敢以談浩<lb/>
浩乎萬丈之氣兮長虹横空夭矯而方酣下蟠黄之輿<lb/>
上斡𤣥之堪安得挽招揺以酌元氣兮妙太極而函三<lb/>
慨彼在昔如焚如惔陶司馬之狂悖庾太令之貪惏鸚<lb/>
鵡之洲何罪而戮赤壁之磯何功而戡吾豈若二三子<lb/>
斲崑崙之璞兮輕蹈大阿之鐔飛來兮黄鶴跨汝從兮<lb/>
<pb n="KR4h0160_WYG_074-42a"/>
彭耼<lb/>
　　鄂渚晩眺<lb/>
黄鶴樓前木葉黄白雲飛盡鴈<hi>一作岸</hi>茫茫櫓聲揺月歸<lb/>
巫峽燈影隨潮過漢陽庾令有塵汙簡冊禰生無土盖<lb/>
文章䦨干只有當年栁留與行人記武昌<lb/>
　　鸚鵡洲<lb/>
大江東南來孤洲屹枯蘚中有千載人殘骨寄偃蹇貽<lb/>
漢黨錮禍薦紳半摧殄況復啖葛奴盡使羽翼翦天乎<lb/>
<pb n="KR4h0160_WYG_074-42b"/>
鸞鳯姿乃此侣猰犬想當落筆時酒酣玉色洗鸚鵡何<lb/>
足詠僅以雕蟲顯我來策篷顆清淚悽以泫尚悵迷幾<lb/>
先不為無道卷賢哉龎徳公一犁老襄峴<lb/>
　　吕仙亭<lb/>
昔日吕公游洞庭玉簫吹裂蘆花汀秋空一劒忽飛去<lb/>
夜去千山煙冥冥天地茫茫烏兔急波濤洶洶蛟螭腥<lb/>
起呼老樹欲與語濕露亂灑苔痕青<lb/>
　　岳陽樓<lb/>
<pb n="KR4h0160_WYG_074-43a"/>
洞庭木葉風颼颼雪浪萬頃飛白鷗氣浸中天日月濕<lb/>
影揺大地山河浮數聲裂玉洞賔魄一㸃殘黛湘娥愁<lb/>
安得天瓢酌仙酒跨鯨直上扶桑洲<lb/>
　　潭洲<lb/>
百萬人家簇綺羅叢祠無數舞婆婆山盤衡岳樹林密<lb/>
水落洞庭鳬鴈多斑竹痕深湘女淚佩蘭聲斷楚囚歌<lb/>
洛陽年少胡為哭不奈承塵鵩鳥何<lb/>
　　瀟湘八景<lb/>
<pb n="KR4h0160_WYG_074-43b"/>
　　　洞庭秋月<lb/>
月明水無痕冷光泫清露㣲風一披拂金影散無數天<lb/>
地青茫茫白者獨有鷺鷺去月不揺一鏡湛如故<lb/>
　　　煙寺晩鐘<lb/>
山深不見寺藤陰鏁修竹忽聞疎鐘聲白雲滿空谷老<lb/>
僧汲水歸松露墮衣緑鐘殘寺門掩山鳥自爭宿<lb/>
　　　江天莫雪<lb/>
長空卷玉花汀洲白浩浩鴈影不復見千崖莫如曉漁<lb/>
<pb n="KR4h0160_WYG_074-44a"/>
翁寒欲歸不記巴陵道坐睡船自流雲深一蓑小<lb/>
　　　瀟湘夜雨<lb/>
昭潭黒雲起橘洲風卷沙亂雨灑篷急驚墮檣上鴉黿<lb/>
鼉互出没暗浪鳴艣牙漁燈半明滅濕光穿蘆花<lb/>
　　　平沙落鴈<lb/>
十里黄晶熒孤蒲映原隰亂鴻忽何來影墜西風急嘹<lb/>
唳三數行欲起又飛立水寒夜無人離離爪痕濕<lb/>
　　　逺浦歸帆<lb/>
<pb n="KR4h0160_WYG_074-44b"/>
日落牛羊歸渡頭動津鼓煙昏不見人隱隱數聲櫓水<lb/>
波忽驚揺大魚亂跳舞北風一何勁帆飛過南浦<lb/>
　　　山市晴嵐<lb/>
茅屋八九家小橋跨流水市上何所有寒蒲縛江鯉犬<lb/>
吠樵翁歸家家釡煙起共喜宿雨収霞明亂山紫<lb/>
　　　漁村返照<lb/>
雨來湘山昏雨過湘水滿夕陽一縷紅醉眠草茵暖漁<lb/>
罾曬石上腥風吹不斷野鳬沈更浮沙汀荻芽短<lb/>
<pb n="KR4h0160_WYG_074-45a"/>
　　衡州<lb/>
千里山逢十里平巍樓突兀見澄清州依岣嶁屏邊住<lb/>
人在瀟湘畫裏行海鴈飛囘秋渚野江豚吹老夜濤聲<lb/>
何時得似龎居士一鉢空門了此生<lb/>
　　永州<lb/>
燒痕慘澹帯昏鴉數盡寒梅未見花囘鴈峯南三百里<lb/>
捕蛇説裏數千家澄江繞郭聞漁唱怪石堆庭見吏衙<lb/>
昔日愚溪何自苦永州猶未是天涯<lb/>
<pb n="KR4h0160_WYG_074-45b"/>
　　盤石山<lb/>
懸崖千仞鐵崔嵬勢似飛虯卷海來我見只疑山欲躍馬<lb/>
蹄不敢蹴青苔<lb/>
　　全州<lb/>
城郭依稀小畫圖佛光猶照鐵浮屠斑爛歸洞見盤瓠<lb/>
格磔滿林聞鷓鴣蒸水北吞雙練急湘山南聳一螺孤<lb/>
停鞭欲問炎州事不奈侏離見矮奴<lb/>
　　靈川縣觀桂林山<lb/>
<pb n="KR4h0160_WYG_074-46a"/>
碧波洗出萬雲鬟堆滿殘陽紫翠間三世眼根修得到<lb/>
天教盡見桂州山<lb/>
　　馬王閣<lb/>
千山萬山紫翠芒巍閣突起山中央煜煜金身兜率佛<lb/>
稜稜鐵面扶風王煙雲浮動貔虎氣日月飛繞狻猊光<lb/>
囘望交州渺何處孤鳶跕跕南海黄<lb/>
　　七星山𤣥元樓棲霞之洞<lb/>
懸崖插天千尺餘下有靈穴呀空虚勢如瑶宫聳渠渠<lb/>
<pb n="KR4h0160_WYG_074-46b"/>
䓿萏浮動金芙蕖想當未判混沌初元氣旁魄不得舒<lb/>
鬼斧鑿裂蒼﨑嶇要令呑吐如蟾蜍浩浩大海東南瀦<lb/>
洪濤蕩激痕未除白乳滴結色雪如伏翼倒縣啄瓊琚<lb/>
滿洞雲煙誰所嘘冷翠撲人濕衣裾直疑竅通崑崙墟<lb/>
十二玉樓鈞天居日華月華佩璠璵天丁夾侍黄金輿<lb/>
翻然而下騎鯨魚流鈴似有聲虛除平生嗜山如猿狙<lb/>
南窮衡岳北醫閭數年侍直承明廬章服政爾祠鶢鶋<lb/>
今朝偶捧紫泥書雕題鴂舌開象胥見山忽覺形蘧蘧<lb/>
<pb n="KR4h0160_WYG_074-47a"/>
三世熱惱為之舒手攀古藤倚栟櫚天風吹鬢寒蕭疎<lb/>
山僧留我羮野蔬問我何時返樵魚人生六合一土苴<lb/>
胡能戚施與籧篨有江可釣田可畬便當箬笠隨舂鋤<lb/>
冠卿何人墮泥淤郡邑鞭背生蟲蛆日之夕矣吾歸歟<lb/>
欲歸更為山躊躇<lb/>
　　自永福縣過八十里山<lb/>
下山如井上如梯亂石嵯岈割馬蹄正是行人行不得<lb/>
鷓鴣更在隔林啼<lb/>
<pb n="KR4h0160_WYG_074-47b"/>
　　馬平謁栁侯廟<lb/>
詞華一代日星尊茶臼村童儼尚存山左竟令驅癘鬼<lb/>
庭中已悔乞天孫善和里隔生前淚文恵祠封死後魂<lb/>
欲奠荔蕉不知處滿池榕葉擁朱門<lb/>
　　賔州<lb/>
賔州大如斗青林掩蒼靄亂石熊豹蹲纍纍漱江瀨野<lb/>
嫗碧裙襦聚虛擁野外青篛羅米鹽飄飄雙繡帯日晩<lb/>
投古驛酸風不可奈緑竹亂生枝離披影如盖瘴雨飛<lb/>
<pb n="KR4h0160_WYG_074-48a"/>
為塵鵂鶹聲噦噦府僚跪庭前對我各一慨濁酒強為<lb/>
飲旅魂如可酹故園何日還白雲繞呉㑹<lb/>
　　過牂牁江<lb/>
青草風吹毒霧腥交州何在海溟溟牂牁已恨天涯逺<lb/>
又過牂牁二十程<lb/>
　　過邕州崑崙關<lb/>
昨日過大林關酸煙毒霧山復山今日過昆侖關寒泉<lb/>
怒瀉聲潺潺道傍榕葉密如織千柯萬葉嵒崖間怪藤<lb/>
<pb n="KR4h0160_WYG_074-48b"/>
倒懸一百尺霜雪不剥皮堅頑勢如蛟螭夭矯下絶壑<lb/>
駐馬側視不敢攀老虺忽何來眼閃電光尾彎彎山童<lb/>
驚顫髪卓豎勸我急勒金鞍還因思秋天使貔貅夜度<lb/>
摧狂蠻上元燈火杳何處至今野燒痕斕斑我雖一書<lb/>
生袖有青絲綸誓將報天子肯避路險艱邕州南征士<lb/>
三萬鐵甲未解寒恫癏我身七尺不能勇金符正爾羞<lb/>
蒼顔鐵鞭一揮出關去孔雀飛下滄江灣<lb/>
　　邕州<lb/>
<pb n="KR4h0160_WYG_074-49a"/>
左江南下一千里中有交州墮鳶水右江西繞特磨來<lb/>
鰐魚夜吼聲如雷兩江合流抱邕管莫冬氣候三春暖<lb/>
家家榕樹青不凋桃李亂開野花滿蝮蛇挂屋晩風急<lb/>
熱霧如湯濺衣濕萬人塚上蛋子眠三公亭下鮫人泣<lb/>
驛吏煎茶茱茰濃㯽榔口吐猩血紅䬃然毛竅汗為雨<lb/>
病骨似覺収竒功平生所持一忠壯荒嶠何殊玉堦上<lb/>
明年歸泛兩江船㑹酌清波洗炎瘴<lb/>
　　江州<lb/>
<pb n="KR4h0160_WYG_074-49b"/>
老母越南垂白髪病妻燕北寄<hi>一作待</hi>黄昏瘴煙蠻雨交<lb/>
州客三處相思一夢魂<lb/>
　　度三花嶺<lb/>
絶壁三千丈荒煙八九家黄茅青草瘴黒質白章蛇橄<lb/>
欖髙縣子芭蕉倒吐花嶺頭一囘首何處是京華<lb/>
　　思明州元日<lb/>
去年元日步瀛洲獸舞天墀拜冕旒山驛今朝一樽酒<lb/>
㣲臣身在嶺南州<lb/>
<pb n="KR4h0160_WYG_074-50a"/>
　　思明州五首<lb/>
風吹蠻雨滴芭蕉杵臼敲殘夜寂寥習得孤燈牀榻畔<lb/>
思明州裏過元宵<lb/>
手捧㯽榔染蛤灰峒中婦女趁墟來蓬頭赤脚無鉛粉<lb/>
只有風吹錦帯開<lb/>
鹿酒香濃犬彘肥黄茅岡上紙錢飛一聲鼓絶長鎗立<lb/>
又是蠻巫祭鬼歸<lb/>
毒蟲含弩滿汀沙荒草深眠十丈蛇遥望天邊紅似火<lb/>
<pb n="KR4h0160_WYG_074-50b"/>
瘴雲飛落木棉花<lb/>
刺竹叢叢苦筍生山禽無數不知名元宵已似春深後<lb/>
龍眼花開蛤蚧鳴<lb/>
　　度摩雲嶺至思凌州<lb/>
嵯峨摩雲嶺石壁如梯繞天頂千年毒瘴鬱不消怒入<lb/>
老楓結丹癭蒼莽思凌州懸崖結屋如蜃樓寨門半掩<lb/>
刀槊健隱隱雲際聞鳴牛奴獠下山健如虎口紅如血<lb/>
面如土手捧㭨漿跪馬前山虺水蟲間殽爼對此停鞭<lb/>
<pb n="KR4h0160_WYG_074-51a"/>
空自慨吾獨何為在荒裔他年周京王㑹圖願借丹青<lb/>
寫椎髻<lb/>
　　禄州遇大風<lb/>
巖壑驚揺木樹摧滿空苦霧卷塵埃黒風鬼國漂流去<lb/>
赤縣神州夢寐囘病馬不嘶毛似蝟征夫相對面如灰<lb/>
衣深不解征衣睡況有翻盆急雨來<lb/>
　　交趾境丘温縣<lb/>
九月出薊門北風吹雪衣正温正月至交趾赤日燒空<lb/>
<pb n="KR4h0160_WYG_074-51b"/>
汗如水天涯海角茫茫路馬蹄聲裏光陰度萬里長空<lb/>
一飛絮飄飄知復墮何處夜瞻天思鬱結臣身南嶠心<lb/>
北闕願頌聖王如天福早見塗山班萬玉<lb/>
　　二月初三日宿丘温驛見新月正在天心衆各<hi>缺</hi>
　　　驚異因詩以記之<lb/>
至元癸已春二月三日夕陳子使交州弭節丘温驛雲<lb/>
開林影明出門看月色但見天中間彎彎貼半壁同行<lb/>
二三子相顧各太息中原月初生去地纔數尺今胡翹<lb/>
<pb n="KR4h0160_WYG_074-52a"/>
首望月乃在東北神禹奠九州維此實異域𤣥象尚爾<lb/>
殊禮義何由識太息不能寐風動松露滴亂星不知名<lb/>
纍纍擁南極<lb/>
　　交趾支陵驛即事<lb/>
六轡南驅下寶臺<hi>交趾山名</hi>交州正月已青梅富良江湧瘴<lb/>
雲濕安化橋昏蠻雨來蝙蝠穿林紅似燄蜈蚣浮海黒<lb/>
如堆防風猶後塗山㑹終為生靈結禍胎<lb/>
　　交趾朝地驛山名即事<lb/>
<pb n="KR4h0160_WYG_074-52b"/>
帝徳堯同大山河共一天璽書行萬里銅柱又千年赤<lb/>
幟明雲際烏衣拜馬前舞階干羽在未必賴樓船<lb/>
　　交趾橋市驛戲作藥名詩<lb/>
長空青茫茫大澤瀉月色使君子何來山椒逺于役虎<lb/>
狼毒草叢淚如鉛水滴更苦參與商骨肉桂海隔問天<lb/>
何當歸天南星漢白<lb/>
　　安南即事<lb/>
聖徳天無外恩光燭海隅遂頒南越詔載命北門儒萬<lb/>
<pb n="KR4h0160_WYG_074-53a"/>
里秋持節千軍夜執殳前驅嚴弩矢後㸑擁樵蘇睠彼<lb/>
交州域初為漢氏區樓船征既克徴側叛還誅五代頹<lb/>
王紐諸方裂霸圖遂令風氣隔頓覺版章殊丁璉前猖<lb/>
獗黎桓後覬覦一朝陳業構八葉李宗徂<hi>安南本漢交州唐立都䕶</hi>
<hi>府梁貞明中土豪田承美據其地楊延藝結洪呉昌岌昌文互相爭襲宋乾徳初丁公著之子部領立傳子璉</hi>
<hi>璿大將黎桓篡之桓子至忠又為李公藴所篡公藴徳政日燇乾徳楊煥天祚龍翰昊旵凡八傳至宋嘉定乙</hi>
<hi>酉嵗陳氏始奪其國陣本閩人有陳京者偽諡文王壻于李值龍翰昏耄不恤政事京與弟本偽諡康王盜國</hi>
<hi>柄昊旵沖幼其子承篡立僭號太上皇死子光炳嗣在宋名威晃上表内附國朝封為安南王死子日烜立在</hi>
<pb n="KR4h0160_WYG_074-53b"/>
<hi>宋名日照死今日燇代領其衆于是有國六十九年矣</hi>下俗澆浮甚中華禮樂無<lb/>
諱嫌訛氏阮託制僭稱孤<hi>國諱李字姓李者皆易以阮臨文為字不成以父死自稱</hi>
<hi>孤子表疏文移及對其羣臣皆然</hi>祭祀宗祊絶婚姻族屬汙<hi>雖冇寢廟無嵗時祀</hi>
<hi>禮惟供佛最謹國族男女與同姓為婚互相匹偶以齒不以昭穆今酋之妻其叔興道女也盖竊國于李懲創</hi>
<hi>而然</hi>尊卑雙跣足老幼一圓顱<hi>民皆徒跣間有躡革履至殿則去之郊迎之際袍笏</hi>
<hi>百人皆跣而巳男子悉髠有官則以青巾羃之民悉僧也</hi>陟嶠輕于鹿泅洗疾似鳬<lb/>
<hi>足皮厚甚登山如飛芒刺悉無所懼父子男女同川而浴冬夏皆然善水有潜行數百里者</hi>斜鉤青<lb/>
繒帽曲領黒羅襦<hi>巾色深青髹繒為之貫額以鐵線前髙一尺而屈之及頸以帯束反結其</hi>
<pb n="KR4h0160_WYG_074-54a"/>
<hi>後頂有鐵鉤有職掌則加帯于鉤家居囚首見客乃巾逺行則一人捧巾以從惟酋髻以皁羅包束逺望如道</hi>
<hi>家綸巾而益廣出其旁髮皆露垂國皆衣黒皁衫四裾盤領以羅為之婦人亦黑衣但白裏廣出就以縁其領</hi>
<hi>博四寸以此為異青紅黄紫諸色絶無</hi>語笑堂前燕趨蹌屋上烏<hi>語音侏離謂天</hi>
<hi>曰勃未地曰煙日曰扶勃未月曰勃又風曰教雲曰梅山曰幹隈水曰掠眼曰未口曰血父曰吒母曰娜男子</hi>
<hi>曰干女曰于多盖夫曰重妻曰陀被好曰領不好曰張領大率類此聲急而浮大似鳥語趨進輕佻往來如風</hi>
<hi>深黒一色如寒鴉萬㸃</hi>抵鴉身偃豕羅我背拳狐<hi>其舁人用布一匹長丈餘以圓</hi>
<hi>木二各長五寸挈布兩端更以繩挈圓木上以大竹貫繩兩人舁之人側其中若舉羊豕然名曰抵鴉貴者則</hi>
<hi>以錦帛扛用黑漆上拖黒油紙屋髙四尺許鋭其脊而廣其簷簷廣約四尺雨則張之晴則撤屋而用傘酋出</hi>
<pb n="KR4h0160_WYG_074-54b"/>
<hi>入以紅輦朱屏八人舁之甚麗象背上施鞍轡凡座名曰羅我人坐其上拳屈如狐象頷編鈴數十行則琅琅</hi>
<hi>然</hi>寺號千齡陋州名萬劫愚<hi>使者館于太師左有小刹曰天啓千齡寺前有碑載</hi>
<hi>建中八年壬辰嵗造乃其祖僭號為母李氏追悼冥福李氏偽諡慈順太后龍翰女也偽興道王陳峻據萬劫</hi>
<hi>府即唐浪州馬援駐兵浪西里地甚重佛故州名曰萬劫</hi>笙簫圍醜妓牢醴祀淫巫<lb/>
<hi>嘗宴于其集賢殿男優女倡各十人皆地坐有琵琶<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>箏一絃之屬其謳與絃索相和歌則先哩㖮而後詞殿</hi>
<hi>下有踢弄上竿杖頭傀儡又有錦袴裸其上體跳擲號呶婦人赤脚十指爪槎枒起舞醜態百出人家門首必</hi>
<hi>有小祠其神曰馬大人刻木象猥惡不可名狀朔望則陳于庭老稚羅拜之</hi>國尉青盤䕶軍<lb/>
掫白挺驅<hi>當國二人其叔偽太師陳啟弟偽太尉陳曄國事巨細曄啟皆專之每至殿門下輿則二</hi>
<pb n="KR4h0160_WYG_074-55a"/>
<hi>人各執二大木圓如鏡色青廣六尺上畫日月北斗二十八宿意以自障也每州縣有官曰將掫司廵徼之事</hi>
<hi>兼領土兵有警則盡驅下壯以往器械悉自備無弓矢惟持藥弩標鎗亦有操白挺者</hi>閲條親獄<lb/>
訟明字掌機樞<hi>官自司尉而下有撿法明字皆執政官今丁公文杜國器黎充復等為之次有</hi>
<hi>尚書亞卿翰林奉㫖判首三司又有關條則掌法令刑獄其族有昭明興道昭懐昭文佐天皆僭王號正月四</hi>
<hi>日椎牛饗其官屬以七月十五日為大節人家相問遺官屬各以一口獻其酋十六日開宴酧之</hi>勃窣<lb/>
官中客鬅鬙座上奴<hi>奴皆湼其額有曰官中客則官奴也曰座上奴則可至酋左右餘皆</hi>
<hi>白</hi>臺章中贊糾邑賦大僚輸<hi>置御史臺中贊即中丞也刑法酷甚盜及逃亡斮手</hi>
<hi>足指其人甘心或付象蹴殺之國有大鐘樓民訴事扣鐘州設安撫通判縣有大僚箕斂煩重魚鰕蔬果悉以</hi>
<pb n="KR4h0160_WYG_074-55b"/>
<hi>充斂皆大僚主之</hi>吏𣙜㯽榔税人収安息租<hi>産㯽榔最多其税亦重專立官𣙜之</hi>
<hi>安息木取其津及葉揉為小團大數類寸嵗収租利甚厚然與西域安息不</hi>黄金刑莫贖紫盖<lb/>
律難踰<hi>民間金銀雖銖兩悉徵送官有私服用者罪死官品崇卑視傘為差卿相則用三青傘次二傘</hi>
<hi>一傘若紫傘惟親族用之他人不敢用</hi>安化橋危矣明靈閣岌乎<hi>自館行六十里</hi>
<hi>過安化橋復一里至青化橋北其上為屋十九間至酋所居門曰陽明門上有閣曰朝天閣左小門曰日新門</hi>
<hi>右小門曰雲㑹門門内天井廣袤數十丈升自阼階閣下扁曰集賢殿上有大閣曰明靈閣道右廡至大殿曰</hi>
<hi>徳輝殿左門曰同樂門右門曰橋應門其扁皆金書</hi>曲歌嘆時世樂奏入皇都<hi>男子</hi>
<hi>十餘人皆裸上體聨臂頓足環繞而久歌之各行一人舉手則十數人皆舉手垂手亦然其歌有莊周梦蜨白</hi>
<pb n="KR4h0160_WYG_074-56a"/>
<hi>樂天母别子韋生玉簫踏歌浩歌等曲惟歎時世最愴惋然漫不可曉大宴殿上大樂則奏于廡下之後樂器</hi>
<hi>及人皆不見每酌酒則大呼曰樂奏某曲廡下諾而奏之其曲曰降黄龍曰入皇都曰宴瑶池曰一江風音調</hi>
<hi>亦近古但短促耳</hi>龍蘂常穿壁蔞藤不離盂<hi>以龍化蘂和安息香油揉為小鋋如</hi>
<hi>筯長尺許插壁上然之終日不絶香甚清馥閩廣人㯽榔皆啗乾者以  蔞藤石灰和之交人惟啖輭㯽榔取</hi>
<hi>新採嫩者以蔞葉二寸塗蜆灰裹而食貴者以黄銀榼僮㩦之不離左右終日咀嚼不少休</hi>玳簪穿<lb/>
短髪蟲紐刻頑膚<hi>婦人斷髮留三寸束于頂上屈其杪再束如筆無後鬢鬟亦無膏沐環珥</hi>
<hi>之屬富者玳瑁珥餘骨角而已錙銖金珠無有也人皆文身為鉤連屈曲之文如古銅爐鼎款識又有湼字于</hi>
<hi>胷曰義以捐軀形于報國雖有子姓亦然</hi>有室皆穿竇無牀不尚爐<hi>屋無折架法自</hi>
<pb n="KR4h0160_WYG_074-56b"/>
<hi>棟至簷直峻如傾棟雖至髙簷僅四五尺又有低者故皆黑暗則就地開忩如狗竇然人用蒲席地坐而向明</hi>
<hi>睡榻之側必有爐熾炭盛暑亦然以辟濕蒸之氣</hi>星華舟作市花福水為郛<hi>星華</hi>
<hi>府即唐驩州去交州城二百餘里海外諸畨舟航輻輳就舟上為市甚盛酋叔昭文祖廟與其重寶皆在實大</hi>
<hi>鎮也交州無城壁土牆睥睨而已西有花福州以水圍繞前有莫橋西陽麻他老邊四橋以通出入</hi>突兀<lb/>
山分臘汪茫浪注瀘<hi>其國四面皆山惟寄狼寶臺佛跡馬鞍于境内為髙西南善汝縣有</hi>
<hi>赤土山萬仞插天緜數百缺富良江水湍急不甚闊江南珊江以筏渡行四十里至</hi>
<hi>之南名橋市居民頗衆又四十四里曰歸化江一曰瀘江闊與漠鄂等江自大理西下東南入于海即諸葛武</hi>
<hi>侯渡瀘之下流也有四津潮汐不常</hi>䑕闗林翳密狼塞澗縈紆<hi>丘温東南行十數里</hi>
<pb n="KR4h0160_WYG_074-57a"/>
<hi>陟岡度嶺西南行兩山間初所見黄茅修竹既而深林茂樹水闊不數尺然周遭百折或百步一涉或半里一</hi>
<hi>涉凡六七十復度一嶺夾道皆古木蒼藤有巨石挺出篁竹叢薄最為嶮名老䑕闗西行有山峯秀拔緜互不</hi>
<hi>絶是為寄狼山翠壁蒼崖異木翳密鸚鵡孔雀飛鳴互答猿猱無數凡三十里抵刺竹關下有兵守之闗上兩</hi>
<hi>山相交僅通馬道大竹皆圍二尺上有芒刺盖其國控扼之地也</hi>士燮祠將壓髙駢塔<lb/>
未蕪<hi>呉士燮蒼梧人兄弟四人一為合浦太守一為九真一為南海士燮為交趾太守有恵政死𦵏焉土</hi>
<hi>人祠之甚謹髙駢既定交州遂于富良江上橋市之左立石塔巋然猶存</hi>鐵船波影見銅柱<lb/>
土痕枯<hi>馬援征徵側造鐡船四隻沈于海今水清猶彷彿可見銅柱援所立也在乾地鋪其刻有云銅</hi>
<hi>柱折交人滅今陳日烜以土埋之上建伏波祠</hi>墟落多施榻顛崖屢改途<hi>村落有墟</hi>
<pb n="KR4h0160_WYG_074-57b"/>
<hi>每二日一集百貨萃焉五里則建屋三間四面置榻以為聚墟之所使臣至其國不復行舊徑鑿山開道縈廻</hi>
<hi>跋涉意以示險逺也</hi>千艘商斥鹵四穫粒膏腴<hi>國無儲蓄惟恃舟航賈販稻嵗四熟</hi>
<hi>雖隆冬苗芃芃然</hi>短短桑苗圃叢叢竹刺衢<hi>桑椹逐年種以供蠶每家三五畝竹</hi>
<hi>籬環之刺竹大者徑七八寸刺堅如鐵斬而插之則活</hi>牛蕉垂似劒龍荔綴如珠<lb/>
<hi>芭蕉極大者冬不凋中抽一榦節節有花花重則榦為所墜結實下垂一穂數十枚長數寸如肥皂去皮輭爛</hi>
<hi>如緑柿極甘冷一名牛蕉龍荔實如小荔枝味如龍眼木與葉亦相似二果古名竒果有波羅密大如瓠膚礧</hi>
<hi>砢如佛髻味絶甘人面子肉甘酸核兩目口鼻皆具又有椰子盧都子餘甘子皆珍味可食</hi>寶斚羅<lb/>
鸚鵡名香屑鷓鴣<hi>鸚鵡螺色紅如雲母形嘴翅似鸚鵡故名香材最多水沈<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>檀亦有之似</hi>
<pb n="KR4h0160_WYG_074-58a"/>
<hi>鷓鴣斑者為貴</hi>掲旌圖鬼像擊柝聚兵徒<hi>旌旗黄黑青紅簇色四脚中畫星官天神</hi>
<hi>或如羅刹之狀呼集儔類則以大竹截為筒叩之雖逺亦聞</hi>鼻飲如瓴甋頭飛似轆<lb/>
轤<hi>習以鼻飲如牛然酒或以小管吸之峒民頭有能飛者以兩耳為翼夜飛往海際拾魚蝦而食曉復歸身</hi>
<hi>完如故但頸下冇痕如紅線耳</hi>蚺皮為鼓擊蝦鬛作笻扶<hi>蚺蛇大者如合抱之木長</hi>
<hi>稱之腊其皮刮去鱗以鞔鼔面闊數尺但用背皮腹皮不與也向明視之黒質白章如方勝交人樂以為前列</hi>
<hi>巨鰕大如柱鬚有長七八尺者海濱之人以為拄杖甚佳</hi>家必烹蛇虺人能幻虎貙<lb/>
<hi>山蛇水虺乃其常膳間以充脯醢峒民有妖術誦呪修煉則幻形為虎搏獐鹿生啗之然不常有也</hi>魚鱗<lb/>
簷粲瓦鵲尾海浮桴<hi>瓦形如板上正方而鋭其下之半如古圭然横半竹以為棧以為竹</hi>
<pb n="KR4h0160_WYG_074-58b"/>
<hi>釘釘其瓦干棧上自簷以次相壓至屋脊宛如魚鱗舟輕而長板甚薄尾如鴛鴦之翅兩旁翹起操以三十人</hi>
<hi>多有至百人者其疾如飛</hi>水弩含沙擲山㺑出穴麤<hi>水弩一曰含沙射工以氣射三</hi>
<hi>十步射中其影但覺紅痒即以刀抉去肉不爾必死大率毒蟲毒藥廣以南多有之中州人至此不善寶䕶必</hi>
<hi>為所害山㺑一曰山都居在大木為巢或居巖穴獨足跳躑能眩惑人盖山鬼水怪類云</hi>鰐魚鳴霹<lb/>
靂蜃氣吐浮屠<hi>鰐魚大者三四丈四足似守宫黄色修尾口森鋸齒一名怱雷其聲如霹靂鹿</hi>
<hi>走崖上聞其嗥吼則怖而墜多為鰐所啗海中大魚多有之惟海鰌最偉小者亦數千尺呑舟之説非虚也蜃</hi>
<hi>于春夏間吐氣蔽天如樓臺宫室亦有如七級塔者人往往見之</hi>㝢縣傷分阻生靈困<lb/>
毒痡舞階猶未格折簡豈能呼大社初傳禡轅門合受俘<lb/>
<pb n="KR4h0160_WYG_074-59a"/>
貔貅徴偃戢蛇豕偶逃逋天巳殂渠惡民猶奉僭雛勢<lb/>
如純據隴政以皓亾呉鳯札重宣令狼心更伏辜幸能<lb/>
寛斧鑕猶自戀泥塗獻頌尊天子騰章遣大夫象鞮言<lb/>
可訂蠧册事非誣功欲収邊徼威須仗廟謨沐薰陳此<lb/>
什禮部小臣孚<lb/>
　　交趾偽少保國相丁公文以詩餞行因次韻<lb/>
一雨隨車洗瘴煙大鵬還擊水三千南來未了維摩病<lb/>
北渡<hi>一作去</hi>空思達磨禪使節尋常銅柱外天威咫尺玉<lb/>
<pb n="KR4h0160_WYG_074-59b"/>
堦前臨岐握手無他話<hi>一作語</hi>留取忠貞照莫年<lb/>
　　老䑕闗<lb/>
春風又送使旄還笑掬清波洗瘴顔從此定知身<hi>一作心</hi>
不死生前先過鬼門闗<lb/>
　　栁州道中<lb/>
五嶺炎蒸苦征夫各憚行荒哉秦象郡痛矣栁龍城水<lb/>
毒人多病煙昏馬易驚閭閻彫瘵甚邊將莫言兵<lb/>
　　至永州<lb/>
<pb n="KR4h0160_WYG_074-60a"/>
萬里歸來一葉舟淡煙疎雨滿汀洲夢魂怪得清如許<lb/>
身在瀟湘第一州<lb/>
　　迴衡山縣望南岳呈御史完顔正夫修撰龐或簡<lb/>
　　二首<lb/>
雨洗松陰緑未乾今朝山下倚闌干一天露重月華濕<lb/>
七十二峯生翠寒<lb/>
囘鴈峯前一棹孤平波如鏡漫菰蒲楚天日落碧雲合<lb/>
山北山南聞鷓鴣<lb/>
<pb n="KR4h0160_WYG_074-60b"/>
　　泊安慶府呈貢父<lb/>
共擁旄憧度百蠻今朝忽遇<hi>一作過</hi>皖公山幸承一夜君<lb/>
王問更喜丁年奉使還舊夢未迷天禄閣新愁猶憶鬼<lb/>
門闗塵纓笑濯滄浪水少<hi>一作小</hi>伴沙鷗半日閒<lb/>
　　采石月題娥眉亭<lb/>
昔年李白身翻<hi>一作翩</hi>然袖裏明月飛上天剛風吹度瑶<lb/>
圃<hi>一作花</hi>前雪兔跳落千丈泉白今已去八百年明月猶<lb/>
向江中圓我行萬里擁使旃栁根偶繫東歸船三生似<lb/>
<pb n="KR4h0160_WYG_074-61a"/>
結明月緣銀<hi>一作鏡</hi>光射牖窺我眠夜深忽夢羽衣仙神<lb/>
如碧沼浮疎<hi>一作青</hi>蓮脚踏赤鯨<hi>一作鯉</hi>跨紫煙問月何在<lb/>
揺玉鞭聳身忽滅鴻<hi>一作形</hi>翩翩覺來試鼓朱絲絃起誦<lb/>
國風月出篇開篷視月月滿川魚龍吐浪聲濺濺<lb/>
　　交州使還感事二首<lb/>
少年偶此請長纓命落南州一羽輕萬里上林無雁到<lb/>
三更寒谷有雞鳴金戈影裏丹心苦銅鼔聲中白髪生<lb/>
<hi>孚年三十五已見二毛矣</hi>已幸歸來身健在夢囘猶覺瘴魂驚<lb/>
<pb n="KR4h0160_WYG_074-61b"/>
寶劒金符笑此身灞陵今是舊將軍榻前未上征遼疏<lb/>
囊底空留諭蜀文七十親闈雙鬢雪八千客路一鞭雲<lb/>
何時歸棹煙江上閒對沙鷗洗瘴氛<lb/>
　<hi>至元壬辰秋九月朔詔命吏部尚書臣梁曽禮部郎中臣陳孚奉璽書問罪于交趾越翌日召至便殿賜</hi>
　<hi>金符襲衣乗馬弓矢器幣論遣之明年正月二十有四日至其國三月望日世子陳日燇遣陪臣明字陶</hi>
　<hi>子竒奉㫖梁文藻等奉表請命以九月至京師行李之往來及期凡駐偽境五十有二日其山川城邑風</hi>
　<hi>俗為圖一卷諭以順福逆禍為書八篇悉己上于史館茲不敢述姑即道中所得詩一百餘首目之曰交</hi>
　<hi>州稾以示同志云癸已除夕孚敬書</hi>
<pb n="KR4h0160_WYG_074-62a"/>
　　偕翰林學士劉東崖禮部侍郎李西山登憫忠寺<lb/>
　　閣<hi>以下玉堂稾</hi>
天京朝萬國十二舜神州宫闕開中禁關河拱上游扶<lb/>
桑彤氣近析木紺光流劒佩千牛衛旌幢五鳳樓玉泉<lb/>
蟠地勇金塔插天浮北岳瑶符出南溟瘴霧収人皆躋<lb/>
夀域我亦步瀛洲智不如犀首癡猶過虎頭帝恩難獨<lb/>
報儒術幸同儔偶此登阿閣悠然望薊丘長庚欣識李<lb/>
太乙願依劉雪擁飛狐夜風號涿鹿秋黄花堆徑濕紅<lb/>
<pb n="KR4h0160_WYG_074-62b"/>
葉帯城幽且盡一壺酒掀髯送白鷗<lb/>
　　同國子司業王士能監丞滕仲禮謁南城文廟觀<lb/>
　　周宣王石鼔各模數本以歸<lb/>
退之昔為石鼔歌子瞻亦嘗咏石鼓我從江左游京師<lb/>
眼見石鼓心欲舞周室中興流彘餘盡復蒼姬舊疆土<lb/>
大蒐岐下選車徒虎賁三千健于虎想當刻石紀勲時<lb/>
載命臣籀臣吉甫豈惟猗那清廟詩要記豐功繼丁武<lb/>
兑戈和弓無復存此獨不磨燿千古鯉鱮貫栁字班班<lb/>
<pb n="KR4h0160_WYG_074-63a"/>
勢如雷文斲天斧由漢訖唐棄草菅大觀輦致圖書府<lb/>
黄金填畫失之奢金輪巳整黄河櫓燕山潭潭素王宫<lb/>
太史夜奏神光吐誰知至寶在人間乃是鳯篆龍章祖<lb/>
我皇御天開三雍石渠金馬列李杜鼓昔有十今存七<lb/>
搜剔崖藪尚可補小儒更有筆如椽作元一經配鄒魯<lb/>
　　呈閻靜齋學士<lb/>
四海文聲重泰山十年忠讜侍龍顔屢分天上金蓮炬<lb/>
獨占人間玉筍班麟筆露寒青簡濕鳯章雲藹紫泥閒<lb/>
<pb n="KR4h0160_WYG_074-63b"/>
孤帆已有東風便喜近蓬萊碧水間<lb/>
　　承㫖野莊董公殊勲清節孚聞之縉紳紀以八詩<lb/>
　　<hi>録四</hi>
盟府旂常策世勲一門忠孝氣凌雲衣冠盛事誰堪比<lb/>
漢後元間萬石君<lb/>
鐵馬長驅棧路髙捷旗飛渡大江濤漢南煙栁蓬婆雪<lb/>
猶識團花舊戰袍<hi>扈從破大理雲南已末飛渡為先鋒首奏捷功</hi>
不負朝廷七十年樓臺無地榻蕭然清名當與温公並<lb/>
<pb n="KR4h0160_WYG_074-64a"/>
只欠河南二頃田<lb/>
萬卷清燈味道腴苦心欲探魯鄒餘朝囘立馬天衢上<lb/>
又典春衣買異書<lb/>
　　偕承㫖野莊公學士劉東崖侍講張西巖游慶夀<lb/>
　　寺憩僧窻有作<lb/>
金碧樓臺䕶紫霞一塵不到小忩紗老僧倚杖對疎竹<lb/>
童子抱琴眠落花風起亂飛千萬葉日斜閒啄兩三鴉<lb/>
自知不是名韁客消得曹溪一滴茶<lb/>
<pb n="KR4h0160_WYG_074-64b"/>
　　八月朝囘呈學士閻靜齋李野齋趙方塘二首<lb/>
十二光明闕神仙奠巨鼇風清雙雉扇天近五龍袍玉<lb/>
斧紅雲合金莖碧露髙聖明千載㑹喜色動旌旄<lb/>
獸舞龍墀下青衫葉半枯九重明主聖八品小臣孤鵲<lb/>
但依三市鷹猶待一呼每慚僚吏問袖有諫書無<lb/>
　　得家書寄呈可翁家兄<lb/>
風南枝北兩沈沈忽有書來似萬金三十年間聽雨夢<lb/>
八千里外望雲心舊書尚喜黄盈架先隴應添碧滿林<lb/>
<pb n="KR4h0160_WYG_074-65a"/>
若問客游新況味紫薇花發玉堂深<lb/>
　　燕山除夜簡唐靜卿待制張勝非張幼度編修<lb/>
萬井笙歌徹曉聞千官待漏夜紛紛奴星有栁祠窮鬼<lb/>
臣朔無柑遺細君長樂鐘聲敲碧漢廣寒簾影卷紅雲<lb/>
自知報國無他技賴有詩書可策勲<lb/>
　　野莊公與孚論漢唐以來宰相有王佐氣象得四<lb/>
　　人焉命孚為詩并呈商左山參政謝敬齋尚書<lb/>
　　　諸葛孔明<lb/>
<pb n="KR4h0160_WYG_074-65b"/>
當塗哮吼健于虎夘金一脈如寒土民間只有大耳兒<lb/>
真是高光宗社主南陽笑脱青夢衣出試烏林萬火炬<lb/>
永安受遺輔太子漢賊未誅忠膽苦峨眉山髙錦江寒<lb/>
白旄一麾招揺怒出師兩紙流涕書三代而下無此語<lb/>
中營若不墜長星何止逆雛釁征鼔定知盛事繼蒼姬<lb/>
禮樂光華耀千古<lb/>
　　　謝安石<lb/>
典午叔世失綱紐紫髯老奴垂涎久謝公笑麾九錫文<lb/>
<pb n="KR4h0160_WYG_074-66a"/>
姑孰一夜骨已朽繼以草付臣<hi>缺</hi>　九十六萬猰㺄吼<lb/>
白羽從客别墅棋破賊只在一尊酒長淮西風夜鶴鳴<lb/>
坐閲兵車見雲母自古醫國到危殆始見擎天活人手<lb/>
誰能白刃在頸時正色毅然以死守如公信是社稷臣<lb/>
定論要期千載後<lb/>
　　　裴中立<lb/>
唐自天寳藩臣強闗東割地尊犬狼憲皇赫怒思賢佐<lb/>
十載始得緋衣郎六龍夾日升黄道魑魅誰敢爭天光<lb/>
<pb n="KR4h0160_WYG_074-66b"/>
惟有蔡州煽逆焰假鉞一指孤城亾痩骨昂昂五尺長<lb/>
四夷聞名驚欲僵垂紳搢笏坐台席隱然一身佩巨唐<lb/>
唐家太常紀勲烈後有西平前汾陽誰如公探皇王祕<lb/>
笑睨伊召躋羲皇<lb/>
　　　司馬君實<lb/>
熈寧誤相老安石惡政變盡法三尺頭㑹箕斂禍尚可<lb/>
動驅赤子陷鋒鏑端明相君從西來大梁草木亦動色<lb/>
紫簾中坐女堯舜甘雨一洗大地赤平生受用惟忠貞<lb/>
<pb n="KR4h0160_WYG_074-67a"/>
妻無完裾面如腊十年布衾二頃田走卒兒童服至徳<lb/>
誰將誣語仆魏碑丹心自有蒼蒼識至今洓水一卷書<lb/>
尚為乾坤立人極<lb/>
　　翰苑薦為應奉文字二十韻謝大司徒并呈諸學<lb/>
　　士<lb/>
天上金鑾客人間第一流贄為唐内相禹拜漢元侯鯤<lb/>
海三千水龜峯十二樓月寒紅燭夜風淡紫薇秋鳯誥<lb/>
窺姚似麟篇振魯鄒珮隨宫漏逺衣染御煙浮淑氣騰<lb/>
<pb n="KR4h0160_WYG_074-67b"/>
奎壁祥光射斗牛焜煌青瑣闥縹緲紫霞洲瑪瑙濡堯<lb/>
甕珊瑚燿漢鉤駞蹄中禁釡豹尾上方騶僕本師黄卷<lb/>
生惟伴白鷗親庭雙鶴髪家事一漁舟偶預天官選來<lb/>
為帝里游緑章䝉獨薦青史許同修故郡驚王勃新豐<lb/>
異馬周隊隨魚圉圉角喜鹿呦呦勢似飛三鳯功如輓<lb/>
萬牛桑榆終有望葑菲未為愁國士恩難報書生志易<lb/>
酬誓堅氷雪操正色贊皇猷<lb/>
　　史館莫春有感呈承㫖野莊公<lb/>
<pb n="KR4h0160_WYG_074-68a"/>
滿篋詩章未必傳㣲官束縛正堪憐蘼蕪滿院又三月<lb/>
苜蓿堆盤無一錢洛邑家書黄犬上巴山舊業子規前<lb/>
夜聽兒女青燈話似覺朱顔老去年<lb/>
　　呈李野齋學士<lb/>
青蓮居士長庚星手抉河漢翻滄溟天子呼來紅潮湧<lb/>
冰唾濺几玻瓈聲仙人上天不可見耳孫更待金鑾殿<lb/>
欲補十二龍火衣袖中别有五色線上帝冊府紅玉田<lb/>
宫鬟對捧芙蕖煙彩毫草就雞竿詔矞雲赤繞寥陽天<lb/>
<pb n="KR4h0160_WYG_074-68b"/>
江南客子年三十布袍鴉黒秋霜濕欲買俠骨無千金<lb/>
雄龍一夜銅花泣今朝出門忽膽驚後五百載逢長庚<lb/>
安得剛風九萬里從公横騎太乙鯨<lb/>
　　李尚書有唐畫飛燕姊弟為嬌困相倚之態<lb/>
玉鸞支枕珊瑚几緑鬢㣲困嬌相倚太液東風扶不起<lb/>
一雙芙容裊秋水粉痕誰寫温柔鄉淺蛾對蹙煙峯長<lb/>
意中似有赤鳯皇唾花猶濺榴裙香合歡繡帯飄金縷<lb/>
含情兩兩春無語冰魂縹緲空千古月落鴛鴦渡南浦<lb/>
<pb n="KR4h0160_WYG_074-69a"/>
　　感懐呈龐夷簡修撰張幼度應奉二首<lb/>
濫直承明署身閒似地仙雖無官長罵未敢酒家眠痩<lb/>
已寛朝服貧須<hi>一作猶</hi>乞酒錢最愁親舍逺夢繞白雲邊<lb/>
五湖煙浪闊短棹早歸休有母思臣密無人問客周關<lb/>
河雙鬢晩風雨一燈秋留取金鑾夢寒汀對白鷗<lb/>
　　李妃妝臺歌<lb/>
南城之西臺巍巍欲問何代築者誰臺前老叟為我語<lb/>
創自泰和明昌時<hi>金章宗年號</hi>道陵御宇思傾國<hi>道陵章宗陵名</hi>掖<lb/>
<pb n="KR4h0160_WYG_074-69b"/>
庭婑媠千蛾眉其中榮寵震天下依稀憶得李宸妃朝<lb/>
陪金根輦升殿夕則專御流蘇幃一月日邊明炯炯<hi>章宗</hi>
<hi>與妃共對妝臺口占曰二人土上坐命妃對應聲曰一月日邊明帝大喜</hi>六宫珠翠無光輝<lb/>
恩禮殊絶與后等但無副笄翬翟衣少嘗没入宫籍監<lb/>
<hi>本妃</hi>論妃家閥何卑㣲腐木作柱古所戒胡乃重色輕國<lb/>
為斯臺實昔湯沐地瓊樓開鏡迎朝曦想見雙蟬緑委<lb/>
地蘭叙半墮湘雲垂麝臍龍髓嬌不盡腰肢栁裊一尺<lb/>
圍雪豔透膚膩紅重仙姿何待鉛華施妝成獨對東風<lb/>
<pb n="KR4h0160_WYG_074-70a"/>
笑藕花一朶開漣漪君王濃香夢魂裏紫宸晏朝酣不<lb/>
知諫臣當時盡結舌空有伶者為嘲譏<hi>伶官嘗對御叱飛禽曰鳥鳥你</hi>
<hi>只向裏飛</hi>一朝房山弓劒墜燕飛啄矢不復遺衛王有詔下<lb/>
永巷太阿無情血淋漓妖容寸斬何足惜金源自此鴻<lb/>
圖衰寶鈿零落今安在露桃猶似濕臙脂武元辛勤建<lb/>
大業<hi>武元金太祖諡</hi>子孫一笑寒灰飛臺非不髙築亦壯無奈<lb/>
社稷基先隳我聞叟語忽驚起謂叟不必苦嗟咨君不<lb/>
見檿弧箕服亡周國古來何限襃龍漦<lb/>
<pb n="KR4h0160_WYG_074-70b"/>
　　與李子構讀開元天寶遺事<lb/>
四十乾坤拱紫宸東風只屬倚門<hi>一作闌</hi>人玉鳬波暖驪<lb/>
山曉金犢煙横繡嶺春七夕有釵留羽客千秋無鏡泣<lb/>
孤臣紅塵一騎君休笑中有漁陽萬騎塵<lb/>
　　出健徳門赴上都分院<lb/>
北樓急鼔絶南樓疎鐘鳴盥櫛未及竟騶官戒晨征三<lb/>
年去鄉井已覺身飄零今朝别此去又有千里行懐君<lb/>
豈不願王命各有程小車如雞栖軋軋不得停出門見<lb/>
<pb n="KR4h0160_WYG_074-71a"/>
居庸萬仞參天青鄰家三數嫗對我清淚傾問我善飯<lb/>
否慮我衣裘輕大笑揮之去我豈兒女情<lb/>
　　觀光樓<lb/>
試上危樓望東風尺五天一溪寒瀉月萬壑暝含煙古<lb/>
塞黄雲外巍臺白鴈邊誰憐家萬里有客擁衾眠<lb/>
　　居庸闗<lb/>
車稜稜石角角<hi>一作确确</hi>車聲彭彭鬭石角馬蹄蹴石石欲<lb/>
落不知何年鬼斧鑿僅與青天通一握上有藤束萬仞<lb/>
<pb n="KR4h0160_WYG_074-71b"/>
之崖下有泉噴千丈之壑太行羊腸蜀劒閣身熱頭痛<lb/>
縣度索一夫當關萬夫郤未必有此竒巘崿吾皇神聖<lb/>
混地絡烽火不紅停夜柝但有地險今猶昨我扶痩笻<lb/>
息<hi>一作立</hi>倦脚欲叩往事雲漠漠平沙風起鳴凍雀<lb/>
　　彈琴峽<lb/>
月作金徽風作絃清聲豈待指中傳伯牙别有髙山調<lb/>
寫在疎松亂石邊<lb/>
　　懐來縣<lb/>
<pb n="KR4h0160_WYG_074-72a"/>
榆林青茫茫寒煙三十里忽聞雞犬聲見此千家市石<lb/>
橋百尺横其下跨媯水人言古媯州殘城無乃是民家<lb/>
坐土牀嬉笑圍老稚糲飯有山蔥勸客顔有喜足跡半天<lb/>
下愛此俗淳美醉就輭莎眠夢游葛天氏<lb/>
　　鵰窠道中二首<lb/>
曉馳漠北莫居庸千里山河一瞬中江左故人知我否<lb/>
馬蹄聲裏過秋風<lb/>
車外塵沙十丈黄車中客子黒貂裳拂雲堆上閒囘首<lb/>
<pb n="KR4h0160_WYG_074-72b"/>
無數征鴻帯夕陽<lb/>
　　桑乾嶺<lb/>
昔聞桑乾名今日登桑乾桑乾是否不必問但覺兩耳<lb/>
天風寒大峯小峯屹相向空際谽谺一千丈燕雲囘首<lb/>
夕陽間長川歴歴平于掌人家如蠣黏石壁白土堆簷<lb/>
髙半尺門外氊車風雨來平地轟轟驚霹靂漢唐百戰<lb/>
場緑草今滿磧野夫耕田間猶有舊鐵㦸道旁誰歟三<lb/>
歎息布袍古帽江南客<lb/>
<pb n="KR4h0160_WYG_074-73a"/>
　　李老峪聞杜䳌呈應奉馮昂霄<lb/>
三月十九日客行桑乾坂杜䳌啼一聲清淚悽以潸故<lb/>
園渺何處萬里隔雲巘燕子三見歸我車猶未返杜䳌<lb/>
爾何來弔我萬里逺同行二三子相顧一笑莞問我此<lb/>
何鳥怪我苦悲惋掉頭不復言日落千山晩<lb/>
　　赤城驛<lb/>
一溪流水遶千峯宛與天台景物同魂夢不知家萬里<lb/>
却疑只在赤城中<lb/>
<pb n="KR4h0160_WYG_074-73b"/>
　　雲州<lb/>
天險龍門峽懸崖兀老蒼千蹄天馬躍一寸地椒香夜<lb/>
雪青氊帳秋煙白土房路人遥指語十里是温湯<lb/>
　　秦長城<lb/>
驅車出長城飲馬長城窟朔雲黄浩浩萬里見秋鶻白<lb/>
骨渺何處腥風卷寒沙䝉恬劒下血化作川上花祖龍<lb/>
一何愚社稷付征杵長城土未乾秦宫已焦土千載不<lb/>
可問似聞鬼夜哭矯首武陵源紅霞滿川谷<lb/>
<pb n="KR4h0160_WYG_074-74a"/>
　　金蓮川<hi>金章宗與李妃避暑于此冇泰和宫今廢</hi>
茫茫金蓮川日映山色赭天如碧油幢萬里罩平野野<lb/>
中何所有深草臥羊馬昔人建離宫今存但古瓦秋風<lb/>
吹白波猶似衰淚洒村女採金蓮芳香紅滿把豈知步<lb/>
蓮人豔骨掩泉下人生如蜉蝣百年無堅者安得萬斛<lb/>
酒浩歌對花瀉<lb/>
　　明安驛道中四首<lb/>
野鵲山頭野草黄野狐嶺上月茫茫五更但覺天風冷<lb/>
<pb n="KR4h0160_WYG_074-74b"/>
帳頂青氊一寸霜<lb/>
貂䑕紅袍金盤陀仰天一箭雙天鵝雕弓放下笑歸去<lb/>
急鼓數聲鳴駱駝<lb/>
黄沙浩浩萬雲飛雲際草深黄䑕肥貂帽老翁騎鐵馬<lb/>
胸前抱得黄羊歸<lb/>
風吹灤水湧如淮十萬雕弓飲馬來長嘯一聲鞭影動<lb/>
金鞍飛過李陵臺<lb/>
　　李陵臺約應奉馮昂霄同賦<lb/>
<pb n="KR4h0160_WYG_074-75a"/>
落日悲笳鳴陰風起千嶂何處見長安夜夜倚天望臣<lb/>
家羽林中三世漢飛將尚想甘泉宫虎賁擁仙仗臣豈<lb/>
負朝廷忠義夙所尚漢天青茫茫萬里隔亭障可望不<lb/>
可到血淚墮汪漾空有臺上石至今尚西向<lb/>
　　夜宿灤河嘴兒<lb/>
貂裘塵吐黒如鴉海角孤臣扈翠華萬里親庭應鶴髮<lb/>
一生客路又龍沙囊中藥巻蓯容葉盤裏蔬堆芍藥芽<lb/>
漸見馬前添喜氣明朝天近玉皇家<lb/>
<pb n="KR4h0160_WYG_074-75b"/>
　　桓州<lb/>
躍馬長城外方知眼界寛晴天雷雨急暑夜雪霜寒鐵<lb/>
騎秋呼鶻金盤曉薦貛栁營弓劒滿容我一儒冠<lb/>
　　開平即事二首<lb/>
百萬貔貅擁御閑灤江如帯緑迴環勢超大地山河上<lb/>
人在中天日月閒金闕觚稜龍虎氣玉階閶闔鷺鴛班<lb/>
㣲臣亦有河汾策願叩剛風上帝關<lb/>
天開地闢帝王州河朔風雲拱上游鵰影逺盤青海月<lb/>
<pb n="KR4h0160_WYG_074-76a"/>
鴈聲斜送黒山秋龍岡勢遶三千陌月殿香飄十二樓<lb/>
莫笑青衫窮太史御爐曽見衮龍浮<lb/>
　　送羅子有奉亦愚右丞之喪歸杭<lb/>
風沙萬里一征鞍短帽疎<hi>一作朱</hi>髯淚未乾廣武山川空<lb/>
阮籍長平賔客只任安故園有夢䳌聲急大厦無依燕<lb/>
翅寒江左故人如見問為言燈火客金鑾<lb/>
　　送修撰輔伯賢同知滑州<lb/>
又作州官去秋霜㸃鬢沙風生白馬渡月冷紫薇花三<lb/>
<pb n="KR4h0160_WYG_074-76b"/>
釜娯親老雙旌放吏衙重來定何日雲路有靈槎<lb/>
　　春日游江鄉園<hi>一作小城南吟</hi>
城南三月花亂開花間羯鼓聲如雷蟬衫麟帯誰家子<lb/>
笑騎白馬穿花來美人如花映碧水榴裙吹舞金鵲尾<lb/>
手折楊枝擲水中腰裊如弓送窮鬼人言此是上河梁<lb/>
滿川羅綺東<hi>一作春</hi>風香年年窮鬼送不了<hi>一作去</hi>波心驚<lb/>
起雙鴛鴦蓮莖一寸緑芒短老盡碧桃春不管游人醉<lb/>
歸夜迢迢十二天街御煙暖<lb/>
<pb n="KR4h0160_WYG_074-77a"/>
　　至元壬辰呈翰林院請補外二首<lb/>
㣲臣官蟻蝨無力報乾坤政爾廣文館何如神武門世<lb/>
情三峽險歸夢五湖昏朝市山林上無非荷國恩<lb/>
萬里家書到催歸未得歸山妻愁掩袂稚子病牽衣客<lb/>
舍園林僻官曹簿領稀清時鴛鷺滿容得一鷗飛<lb/>
　　送應奉張幼度同知冠州<lb/>
張子美少年濯濯春月栁夜忩三尺琴六籍洞戸牖我<lb/>
游承明廬見此真益友金櫃共校讐過眼十八九僚吏<lb/>
<pb n="KR4h0160_WYG_074-77b"/>
坐俗談語乃不出口美哉徳如玉温縝世未有近詔開<lb/>
東觀天章爛瓊玖我本木強人技已陳芻狗君胡爾不<lb/>
留得州大如斗男兒抱竒氣榮進付之偶血指古則然<lb/>
今何怨袖手但莫負所學千載有不朽北風號枯桑落<lb/>
葉滿林藪送君薊南門山色照尊酒監州豈不佳千里<lb/>
民父母願囘判花筆桑麻勸南畝竹馬歌兒童定勝牛<lb/>
馬走明年我南歸雲臥鼻雷吼當哦山中詩寄君一搔<lb/>
首<lb/>
<pb n="KR4h0160_WYG_074-78a"/>
　　别離曲<hi>以下補遺</hi>
杏花紅壓紗忩雨畫櫩孤禽弄嬌語翠綃曉帳雙娥愁<lb/>
淚濕菱花怨歌舞龍香記室調哀弦一絲指撥春風前<lb/>
羅衾未暖驪駒發栁條折盡長亭寒燕釵分恨藏塵玉<lb/>
夢斷雲深楚江緑舞鸞折翅錦字空魚目晴波接紅燭<lb/>
江南賈客千黄金停鞭欲換天涯心從教門外苔痕老<lb/>
繡鞵不過屏山陰<lb/>
　　春風行<lb/>
<pb n="KR4h0160_WYG_074-78b"/>
子規催春春欲去海棠片片飄紅雨幽人豈無兒女情<lb/>
懶聽畫樓鸎燕語東風吹到古渡頭淡煙渺渺横孤舟<lb/>
孤舟撑入菰蒲裏日落未落波悠悠逺峯幾㸃青未了<lb/>
前浦冥冥没白鷗獨倚短篷聽漁歌不知人世居<hi>缺</hi>
　　題壁<lb/>
我不學寇丞相地黄變髪髪如漆又不學張長史醉後<lb/>
揮毫埽狂墨平生紺髪三十丈幾度和雲眠石上不合<lb/>
感時怒衝冠天公罰作圓頂相肺肝本無兒女情亦豈<lb/>
<pb n="KR4h0160_WYG_074-79a"/>
惜此雙鬢青只憶山間秋月冷搔首不見髼鬆影<hi>陶南邨輟</hi>
<hi>耕録云剛中國初時嘗為僧以避世變一日大書所作詩于其父執某之粉牆上云父執見之曰此子欲歸俗</hi>
<hi>也呼來館榖之命養髪經半年餘謂曰汝當娶吾將以女事汝剛中擇日迎歸父執喜曰五馬入門矣後果以</hi>
<hi>功授治中典鄉終老焉若父執者可謂識人也已</hi>
　　入安南以官事未了絶不作詩清明日感事因集<lb/>
　　句成十絶奉呈貢父尚書并示世子及諸大夫篇<lb/>
　　篇見寒食<lb/>
拜埽歸來走鈿車<hi>文類體要並作十里宜春下苑花</hi>二年寒食住京華<lb/>
<pb n="KR4h0160_WYG_074-79b"/>
自憐慣識金蓮燭奉使虚隨八月槎<hi>杜牧之歐陽修</hi>　<hi>胡曾杜甫</hi>
迴首扶桑銅柱標芙容帳暖度春宵清明寒食誰家哭<lb/>
折㦸沈沙鐵未銷<hi>杜甫易白居易之白居    杜牧</hi>
闗山迢遞古交州物換星移幾度秋㣲雨㣲風寒食節<lb/>
夷歌銅鼓不勝愁<hi>文類體要並作水流花謝兩無情獨上髙樓望帝京閒憶金明池上路人</hi>
<hi>生看得幾清明</hi>　<hi>李郢裕王勃羽裴廷    陳</hi>
殘花悵望近人開<hi>文類體要作江東行客思悠哉</hi>不盡長江滚滚來寒<lb/>
食清明都過了鷓鴣飛上越王臺<lb/>
<pb n="KR4h0160_WYG_074-80a"/>
台州地闊海㝠㝠人踏金鼇背上行獨在異鄉為異客<lb/>
無花無酒過清明<hi>杜甫王維</hi>　<hi>楊蟠魏野</hi>
慈母年髙鶴髪垂鄉書無鴈到家遲初過寒食一百六<lb/>
一日思親十二時<hi>石居介白  易</hi>　<hi>許山渾黄  谷</hi>
昔藉梨花作寒食孟光舉案與眉齊越裳翡翠無消息<lb/>
夜合花開日又西<hi>蘇東坡杜  甫</hi>　<hi>蘇東坡白居易</hi>
寒食家家出古城滿川風雨看潮生八千里外飄零客<lb/>
起向朱櫻樹下行<hi>王居建白  易</hi>　<hi>石曼卿張  籍</hi>
<pb n="KR4h0160_WYG_074-80b"/>
一百五日寒食雨風光别我苦吟身尚書氣與秋天杳<lb/>
同是天涯淪落人<hi>黄山谷杜  甫</hi>　<hi>賈居島白  易</hi>
海客乗槎上紫氛清明時節雨紛紛虎牙銅柱皆傾側水<lb/>
盡南天不見雲<hi>李商隱杜  甫</hi>　<hi>杜牧之李太白</hi>
　<lb/>
　<lb/>
　<lb/>
　元詩選二集巻六<lb/>
</p>
<p>
</p>
  </div>
</body>
</text>
</TEI>
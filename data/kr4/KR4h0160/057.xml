<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷五十七</head>
    <p>
<pb n="KR4h0160_WYG_057-1a"/>
欽定四庫全書<lb/>
　元詩選初集卷五十七　　庶吉士顧嗣立編<lb/>
　　張昱廬陵集<lb/>
　　　昱字光弼廬陵人少事虞文靖公集得詩法焉<lb/>
　　　又為張潞公翥所知左丞楊完者鎮江浙用才<lb/>
　　　畧參謀軍府事遷左右司員外郎行樞密院判<lb/>
　　　官左丞死棄官不岀張士誠禮致之不屈䇿其<lb/>
　　　必敗題蕉葉以寓志與周伯温楊㢘夫輩交㳺<lb/>
<pb n="KR4h0160_WYG_057-1b"/>
　　　最相得張氏亾明太祖徵至京師閔其老曰可<lb/>
　　　閒矣厚賜遣還因自號可閒老人徜徉西湖山<lb/>
　　　水閒年八十三卒其生平所作散亾已多楊文<lb/>
　　　貞公士奇捜得其遺稿為之序曰虞文靖才髙<lb/>
　　　識廣其詩浩博而不肆變化而不窮而一宿于<lb/>
　　　正先生之詩氣宇閎壯節制老成而從容雅則<lb/>
　　　稱其所傳元季用兵藩府僚屬多侵官怙勢惟<lb/>
　　　光弼以詩酒自娯超然物表退居西湖之夀安<lb/>
<pb n="KR4h0160_WYG_057-2a"/>
　　　坊貧無以葺廬凌彦翀為疏募焉酒閒為瞿宗<lb/>
　　　吉誦歌風臺詩以界尺擊案淵淵作金石聲笑<lb/>
　　　曰我死埋骨湖上題曰詩人張員外墓足矣坊<lb/>
　　　本選列朝詩集次光弼于㢘夫之後皆以元官<lb/>
　　　終其身者也<lb/>
　　行路難<lb/>
鴻鴈及秋來𤣥鳥先社去俱生亭毒内羽翼乃不遇翔<lb/>
者不知水流者不知山世事每如此人生行路難<lb/>
<pb n="KR4h0160_WYG_057-2b"/>
　　少年行<lb/>
看取木槿花朝榮夕巳萎芳容有彫謝膩澤何所施夀<lb/>
命如可長仙人今何之髙堂有歌舞及此少年時<lb/>
　　美女篇<lb/>
燕趙有美女紅蓮映綠荷珮環彫夜玊團扇畫春羅流<lb/>
盼星光動曳裾雲氣多囘車南陌上誰不駐鳴珂<lb/>
　　晚春辭<lb/>
暄風日夜起春到亦已久清晨巻簾坐惆悵閨中婦憑<lb/>
<pb n="KR4h0160_WYG_057-3a"/>
闌暗垂淚對花嬾擡手昨宵夢夫壻白馬章臺走結成<lb/>
合歡帶自置妾懷袖覺來風張幔啼鳥在髙栁空織迴<lb/>
文錦佳期竟何有<lb/>
　　上已日杭州府學敎授徐一夔四齋訓導拉遊智<lb/>
　　果寺訪東坡題參寥泉<lb/>
佳遊在上巳屬此清明前春景已云宴風光猶未暄往<lb/>
尋智果寺竟得參寥泉雲物豈殊昔人世自更遷邈哉<lb/>
長公詠髙吟憶當年我輩復登臨花界何因縁古佛儼<lb/>
<pb n="KR4h0160_WYG_057-3b"/>
香閣真詮積華軒境超萬念空道勝諸妄捐緬懷此㑹<lb/>
難徘徊未云還申章續芳藻冀或來者傳<lb/>
　　妙髙院大方垕上人<lb/>
碧岑日在望雨雪阻登臨二客從事者扶藜長松隂綠<lb/>
雲及上方步履皆黄金佛香出寳閣一息契初心心如<lb/>
白蓮花塵垢何由侵攢眉入社後此㑹還可尋廬山得<lb/>
逺公法侣滿東林虎溪偶然事傳笑直至今我輩仍避<lb/>
俗垕師誠可欽<lb/>
<pb n="KR4h0160_WYG_057-4a"/>
　　舟行即事<lb/>
舟行如虚空上下天光裏中宵撤前幔緐星在清泚天<lb/>
河横未落北斗當面指凉風波上來吹皺青天綺蘆洲<lb/>
集夜禽聒聒鳴不巳惡聲雖擾眠清景則可喜却思車<lb/>
馬塵此時動城市<lb/>
　　唐太宗駿馬圖<lb/>
昭陵石刻今無有絹素乃能存不朽當時奇骨濟時艱<lb/>
駕馭盡入天人手隋家再世俱凡庸不知肘腋生英雄<lb/>
<pb n="KR4h0160_WYG_057-4b"/>
晉陽奮起六駿馬蹴蹋大海波濤紅帝王一出萬邦定<lb/>
干戈四指羣小空凌煙勲臣盡圖畫一旦肯遺汗血功<lb/>
嗚呼何從得此樣規模却與石刻同乃知帝王所馭是<lb/>
龍種豈可求之凡馬中唐家開基三百載展巻尚覺來<lb/>
英風<lb/>
　　張建封擊毬圖<lb/>
唐家風流尚毬馬中外靡然為之化徐州節度張建封<lb/>
坐領東藩示閒暇長簫短吹行相隨以此慢遊為日夜<lb/>
<pb n="KR4h0160_WYG_057-5a"/>
玊山滿馬醉扶歸正及樓頭望春罷孔雀屏圍次第開<lb/>
黃金買得春無價不敎白日向西馳只許黃河向東㵼<lb/>
使君死後誰登臨燕子不來風雨深綠珠甘守珊瑚樹<lb/>
文君獨宿鴛鴦衾當其意氣傾朝野肯信人無百年者<lb/>
萬言猶在從事書一幅空遺後人畫<lb/>
　　五王行春圖<lb/>
開元天子達四聰羽旄管籥行相從當時從駕驪山者<lb/>
宰相猶是璟與崇華蕚樓中雲氣裏兄弟同眠復同起<lb/>
<pb n="KR4h0160_WYG_057-5b"/>
玊環一旦入深宫大枕長衾冷如水興慶池頭花樹邊<lb/>
棃園小部俱嬋娟楊家姊妹夜遊處銀燭萬條生紫煙<lb/>
寧知樂極哀方始羯鼔未終鼙鼔起襃斜西幸雨淋鈴<lb/>
囘首長安幾千里<lb/>
　　白翎雀歌<lb/>
烏桓城下白翎雀雄鳴雌隨求飲啄有時決起天上飛<lb/>
告訴生來羽毛弱西河伶人火倪赤能以絲聲代禽臆<lb/>
象牙指撥十三絃宛轉繁音哀且急女真處子舞進觴<lb/>
<pb n="KR4h0160_WYG_057-6a"/>
團衫鞶帶分兩傍玊纎<hi>一作質</hi>羅袖柘枝體要與雀聲相<lb/>
頡頏朝彈暮彈白翎雀貴人聼之以為樂變化春光指<lb/>
顧閒萬蕊千花動絃索只今蕭條河水邊宫庭毁盡沙<lb/>
依然傷哉不聞自翎雀但見落日生寒煙<lb/>
　　題玊朋梅界畫大都池館圖樣<hi>元朝人</hi>
國初以來好時節冶緑妖紅葢阡陌樂遊盡是勲貴家<lb/>
人鬧馬嘶聽不得細漆闌干輦子車同載女子如蕣花<lb/>
車中馬上日相許蝴蝶夢滿東西家牡丹臺畔夜如晝<lb/>
<pb n="KR4h0160_WYG_057-6b"/>
花照銀鐙大於斗正月飲到三月中樂地歡天古無有<lb/>
一朝花謝春復歸門鎖池園空緑苔簾前塵覆珊瑚樹<lb/>
案上蝶棲鸚鵡杯豪華盡逐東流往百年丹青化草莽<lb/>
當時命酒徴歌人此日題詩畫圖上<lb/>
　　織錦詞<lb/>
行家織錦成染別牡丹花紅杏花白作雙紫燕對銜春<lb/>
一疋錦成過半月持來畫堂捲復開佳人細意為翦裁<lb/>
銀鐙連夜照針黹平明設宴章華臺為君著衣舞垂手<lb/>
<pb n="KR4h0160_WYG_057-7a"/>
看得風光滿楊栁蝶使蜂媒無定棲萬蕊千花動衣袖<lb/>
囘囘舞罷換新衣新衣未縫錦下機憐新棄舊人所悲<lb/>
百年歡樂無<hi>一作惟</hi>片時<lb/>
　　蓮塘曲<lb/>
青蘋風起栁塘水波聲夜聒鴛鴦睡一㸃芳心不自持<lb/>
露荷又作璚珠碎藕絲織錦香滿機裁成衣裳將遺誰<lb/>
只愁賤妾夢魂短不恨蕩子歸來遲花間鶗鴂依芳草<lb/>
等閒緑遍邯鄲道還應憶念蕩舟人滿架芙蓉鏡中老<lb/>
<pb n="KR4h0160_WYG_057-7b"/>
　　過歌風臺<lb/>
世間快意寧有此亭長還鄉作天子沛宫不樂復何為<lb/>
諸母父兄知舊事酒酣起舞和兒歌眼中盡是漢山河<lb/>
韓彭受誅黥布戮且喜壯士今無多縱酒極歡留十日<lb/>
感慨傷懷涕沾臆萬乘旌旗不自尊魂魄猶為故鄉惜<lb/>
從來樂極自生哀泗水東流不再囘萬歳千秋誰不念<lb/>
古之帝王安在哉莓苔石刻今如許幾度秋風灞陵雨<lb/>
漢家社稷四百年荒臺猶是開基處<hi>瞿宗吉云豪邁跌宕雅與題稱</hi>
<pb n="KR4h0160_WYG_057-8a"/>
　　題華光梅<lb/>
墨梅之作盛衡湘始作俑者唯華光此僧平生十萬紙<lb/>
筆力所到花為香是誰好事憐清苦三二百年存絹素<lb/>
和靖多情縱有詩廣平得意還能賦東坡先生昔倅杭<lb/>
萬松嶺見一枝長我今見畫如昨夢都在君家白玊堂<lb/>
　　學仙曲<lb/>
二八女人貌嬋娟杏花隂裏競鞦韆同心錦帶刺石蓮<lb/>
逢人學縛翦刀錢却妒鴛鴦沙上眠<lb/>
<pb n="KR4h0160_WYG_057-8b"/>
　　古辭<lb/>
歡樂自歡樂苦辛長苦辛城中十萬户誰是種田人<lb/>
　　水殿納凉圖<lb/>
别殿紅綃女無風亦自凉闌邊是湖水夜夜宿鴛鴦<lb/>
　　七夕<lb/>
乞與人間巧全憑此夜秋如何鍼線月容易下西樓<lb/>
　　别劉博士<lb/>
秪為情如雨從敎醉似泥免看楊栁色相送出城西<lb/>
<pb n="KR4h0160_WYG_057-9a"/>
　　銅雀臺<lb/>
自古誰無死英雄豈不知望陵歌舞歇還有夢來時<lb/>
　　峽川<lb/>
石與青天近浮雲向客低自然堪下淚不是有猿啼<lb/>
　　題揚州左史臣畫扇<lb/>
后土祠前路金鞍憶舊遊春風雙燕子渾似在揚州<lb/>
　　隣牆梅花<lb/>
臘後春纔到寒香襲素袍梅花如有意不在粉牆髙<lb/>
<pb n="KR4h0160_WYG_057-9b"/>
　　問梅<lb/>
一種隴頭樹東風都合吹未應造物者偏在向南枝<lb/>
　　别故人<lb/>
未别欲千言臨别無一語惟此舊時心隨君渡江去<lb/>
　　白頭翁<lb/>
疎蔓短於蓬卑棲怯晚風秪緣頭白蚤無處入芳叢<lb/>
　　題宋子障太守畫<lb/>
老樹含青雨平林澹白煙隔溪茅屋在好泊米家船<lb/>
<pb n="KR4h0160_WYG_057-10a"/>
　　訪舊三竺次泐禪師雜興韻<lb/>
酒館湖船盡有名玉杯時得肆閒情至今人説張員外<lb/>
不是看花不出城<lb/>
　　題明皇擊毬圖<lb/>
管籥聲隨萬乘遊開元毬馬最風流九齡老去無人諫<lb/>
不破中原不肯休<lb/>
　　小遊仙次韻四首<lb/>
漢武求仙未絶情枉將心力事金莖靈王太子因無欲<lb/>
<pb n="KR4h0160_WYG_057-10b"/>
吹得琅玕作鳳鳴<lb/>
桂閣金銀不甚髙仙山幾許隔波濤信囘青鳥無尋處<lb/>
一色春風是絳桃<lb/>
小娃莫説臉如蓮自牧羊龍向葑田笑指青泠橋下水<lb/>
此中元是碧瑶天<lb/>
青蛇昨夜付書囘只許麻姑自坼開説道蓬萊山下路<lb/>
莫因清淺不歸來<lb/>
　　題鸚鵡士女圖<lb/>
<pb n="KR4h0160_WYG_057-11a"/>
美人應自惜年華庭院沈沈鎖莫霞<hi>一作長門幾日斷羊車聞得工夫坐</hi>
<hi>日斜</hi>只有舊時鸚鵡見春衫曾似石榴花<lb/>
　　過泖湖<lb/>
泖湖有路接天津萬頃銀花小浪勻安得滿船都是酒<lb/>
船中更載浣紗人<lb/>
　　題呉綵鸞冩韻圖<lb/>
小點紅鸞欲下遲逺山渾似畫來眉如何一念人間事<lb/>
上界仙曹便得知<lb/>
<pb n="KR4h0160_WYG_057-11b"/>
　　同徐大章溪上看芙蓉<lb/>
日莫歸來雨濕衣凉風千樹綵雲飛渚宫只在秋江上<lb/>
何事襄王夢到稀<lb/>
　　荷花詞次韻周伯温參政<lb/>
一種西湖與若邪鴛鴦宿處便為家秋房結得新蓮子<lb/>
便是當時藕上花<lb/>
　　栁枝詞二首<lb/>
尊前不棄小腰身爭欲攙先上舞茵多謝東風好擡舉<lb/>
<pb n="KR4h0160_WYG_057-12a"/>
盡情分付畫眉人<lb/>
春光領略不勝嬌摇蕩東風千萬條悔盡江州白司馬<lb/>
一生空詠小蠻腰<lb/>
　　唐天寳宫詞八首<lb/>
夀王妃子在青春賜與黄冠號太真不是白頭髙力士<lb/>
翠華那得逺䝉塵<lb/>
興慶池頭芍藥開貴妃步輦看花來可憐三首清平調<lb/>
不博西凉酒一杯<lb/>
<pb n="KR4h0160_WYG_057-12b"/>
清源小殿合凉州羯鼔琵琶響未休為是阿瞞供樂籍<lb/>
八姨多費錦纒頭<lb/>
舁上兒綳滿翠容黄裙髙髻一叢叢君王入内聞歡笑<lb/>
賜與金錢滿六宫<lb/>
四海承平倦萬機只將彩戲悦真妃不平最是彈雙陸<lb/>
骰子公然得賜緋<lb/>
小部棃園出敎坊曲名新賜荔枝香霓裳按舞長生殿<lb/>
擊碎梧桐夜未央<lb/>
<pb n="KR4h0160_WYG_057-13a"/>
香囊遺下佛堂階不使君王不愴懷想著當年雪衣女<lb/>
羽衣猶得苑中埋<lb/>
天寳年中寵賈昌黄衫年少滿雞坊絳冠鬬罷羅纒項<lb/>
又得君王笑一場<lb/>
　　覺來<lb/>
好風吹雨覺來遲開遍荼䕷總不知團扇晚凉人似玊<lb/>
也須消痩莫春時<lb/>
　　春光<lb/>
<pb n="KR4h0160_WYG_057-13b"/>
湖上偏多楊栁風桃花吹盡雨前紅等閒却被東君笑<lb/>
大半春光在醉中<lb/>
　　栁花詞二首<lb/>
欄馬牆西欲莫春花飛不復過中旬倚天樓閣晴光裏<lb/>
爭撲珠簾不避人<lb/>
滿院長條散緑隂誰家門户碧沈沈地衣不許重簾隔<lb/>
雪白花鋪一寸深<lb/>
　　輦下曲一百二首<hi>并序</hi>　<hi>錄四十</hi>
<pb n="KR4h0160_WYG_057-14a"/>
　昱備員宣政院判官以僧省事簡捜索舊文稿於<lb/>
　囊中曩在京師時有所聞見輙賦詩有宫中詞塞<lb/>
　上謡共若干首合而目之曰輦下曲其據事直書<lb/>
　辭句鄙近雖不足以上繼風雅然一代之典禮存<lb/>
　焉<lb/>
五垓千陛立朝廷檻首銅鵰一丈翎不待來儀威鳳至<lb/>
日聞韶濩在青冥<lb/>
州橋拜伏兩珉龍向下天潢一派通四海仰瞻天子氣<lb/>
<pb n="KR4h0160_WYG_057-14b"/>
日行黄道貫當中<lb/>
東樓緋服唱雞人擊到朱鼙第幾聲楠寐奉常先告備<lb/>
駕行三叩紫鞘鳴<lb/>
國戚來朝總盛容左班翹鶡右王封功臣帶礪河山誓<lb/>
萬歲千秋樂未終<lb/>
三司侍宴皇情洽對御吹螺大禮終寳扇合鞘催放仗<lb/>
馬蹄哄散萬花中<lb/>
只孫官樣青紅錦裹肚圓文寳相珠羽仗執金班控鶴<lb/>
<pb n="KR4h0160_WYG_057-15a"/>
千人魚貫振嵩呼<lb/>
西天法曲曼聲長瓔珞垂衣稱豔妝大宴殿中歌舞上<lb/>
華嚴海㑹慶君王<lb/>
竹扛金鑄百尋餘頂版髙鐫梵國書禁得下方雷與電<lb/>
聲光不敢近皇居<lb/>
墀左朱闌草滿叢世皇封植意尤濃艱難大業從兹起<lb/>
莫㤀龍沙汗血功<lb/>
國初海運自朱張百萬樓船渡大洋有訓不敎㤀險阻<lb/>
<pb n="KR4h0160_WYG_057-15b"/>
御厨先飯進黄粱<lb/>
遼東羞貢入神厨祭鮪專車一大魚寢廟歲行春薦禮<lb/>
有加鉶豆雜鮮腒<hi>禽鳥之肉</hi>
當年大駕幸灤京象背前䭾幄殿行國老手鑪先引導<lb/>
白頭聨騎出都城<lb/>
請號關牌趨鼔閣弓刀千騎領兵符例差右姓巡倉庫<lb/>
哄唱穹廬賜大酺<lb/>
祖宗詐馬宴灤都挏酒啍啍載憨車向晚大安髙閣上<lb/>
<pb n="KR4h0160_WYG_057-16a"/>
紅竿雉帚埽珍珠<lb/>
駝裝序入日精門銅鼔牙旗作隊喧一聽巡階鈴鈸振<lb/>
滿宫俱喜出迎恩<lb/>
華纓孔帽諸番隊前導伶官戲竹髙白傘葳蕤避馳道<lb/>
帝師輦下進葡萄<lb/>
守内番僧日念吽御厨酒肉按時供組鈴扇鼓諸天樂<lb/>
知在龍宫第幾重<lb/>
御前親拜中書令恩賜東宫設内筵手署勅黄唯一道<lb/>
<pb n="KR4h0160_WYG_057-16b"/>
任誰祇受付雙遷<lb/>
雞人唱罷内門開千騎前頭丞相來衞士金𤓰雙引導<lb/>
百司擁醉早朝囘<lb/>
端本堂深繡榻髙滿前學士盡風騷星河騎士知唯馬<lb/>
慣識金牋玊兔毫<lb/>
儒臣奉詔修三史丞相銜兼領總裁卒士院官傳賜宴<lb/>
黄羊挏酒滿車來<lb/>
文明天子念孤寒科舉人材兩牓寬别殿下簾親䇿試<lb/>
<pb n="KR4h0160_WYG_057-17a"/>
唱名纔了便除官<lb/>
鑪香夾道湧祥風梵輦遊城女樂從望拜䋡樓呼萬歳<lb/>
柘黄袍在半天中<lb/>
對朋角飲自相招黄鼠生燒入地椒馬湩飲輪金鐸刺<lb/>
頂寧割髪不相饒<lb/>
栁林密遣弄臣囘封印黄金盒一枚天語直將西内去<lb/>
便敎知是草芽來<lb/>
直敎海子望蓬萊青雀傳言日幾囘為造龍舟載天姆<lb/>
<pb n="KR4h0160_WYG_057-17b"/>
院家催造畫圖來<lb/>
西方舞女即天人玉手曇花滿把青舞唱天魔供奉曲<lb/>
君王長在月宫聽<lb/>
鴨緑江波勝鴨頭魚龍變化滿中州分來一派天潢水<lb/>
到得烏桓便不流<lb/>
昭君遺下漢琵琶抝軫誰彈狽獲沙春色不關青塚上<lb/>
只今芳草滿天涯<lb/>
西番僧果依時供小籠黄旗帶露裝滿馬塵沙兼日夜<lb/>
<pb n="KR4h0160_WYG_057-18a"/>
平坡紅豔露猶香<lb/>
圜殿儀天十六楹向前黄道不教行帳房左右懸弓角<lb/>
盡是君王宿衛兵<lb/>
棕毛四面擁龍牀殿角凉生紫霧香上位勵精求治切<lb/>
不曾朝退不擡湯<lb/>
閒家日逐小公候藍棒相隨覓打毬向晚醉嫌歸路逺<lb/>
金鞭相過御街頭<lb/>
鬬鵪初罷草初黄錦袋牙牌日自將鬧市閒坊尋搭對<lb/>
<pb n="KR4h0160_WYG_057-18b"/>
紅塵走殺少年狂<lb/>
敎坊女樂順時秀豈獨歌傳天下名意態由來看不足<lb/>
揭簾半面已傾城<lb/>
似將慧日破愚昏向日如嘗下釣軒男女傾城求受戒<lb/>
法中祕密不能言<lb/>
肩垂緑髮事康禪淡埽蛾眉自可憐出入内門裝飾盛<lb/>
滿宫爭迓女神仙<lb/>
壁衣面面紫貂為更繞腰闌挂虎皮大雪外頭深一尺<lb/>
<pb n="KR4h0160_WYG_057-19a"/>
殿中風力豈曾知<lb/>
天朝習俗樂從禽為按名鷹出栁隂立馬萬夫齊指望<lb/>
半空鵞影雪沈沈<lb/>
欄馬牆臨海子邊紅葵髙栁碧參天過人不敢論量數<lb/>
雨露相將近百年<lb/>
　　宫中詞二十一首<hi>并序</hi>　<hi>錄十二</hi>
　宫中詞唯唐陜西司馬王建一百首為得體葢從内<lb/>
　臣出入宫闥所賦俱實見其事厥後蜀主花蕊夫人<lb/>
<pb n="KR4h0160_WYG_057-19b"/>
　效其體賦詩一百首亦其身親見之宋王安國校官<lb/>
　書見其本序而置之内閣元初奉天楊奐録宋宫人<lb/>
　語五言詩十八首頗得其情足次二家後大抵宫中<lb/>
　詞論富有天下貴為天子不可以文工拙稱必非想<lb/>
　像必親見皆非閭巷之士可擬而賦者後學廬陵張<lb/>
　昱光弼誌<lb/>
裹頭保母性温存不敢移身出後門尋得描金龍鳳紙<lb/>
學摹國字敎皇孫<lb/>
<pb n="KR4h0160_WYG_057-20a"/>
頒賜三宫端午節金絲纏扇繡紅紗謝恩都作男兒跪<lb/>
拜起深深鶡尾斜<lb/>
内人哄動各盈腮談自西宫撒雪回報與内司當有宴<lb/>
羊車今晚蚤將來<lb/>
宫衣新尚髙麗樣方領過腰半臂裁連夜内家爭借看<lb/>
為曾著過御前來<lb/>
和好風光四月天百花飛盡感流年宫中無以消長日<lb/>
自擘龍頭十二絃<lb/>
<pb n="KR4h0160_WYG_057-20b"/>
鴛鴦鸂鶒滿池嬌綵繡金茸日幾條早晚君王天夀節<lb/>
要將著御大明朝<lb/>
宫羅支請銀霜褐徹夜房中自翦裁明日看花西内去<lb/>
牡丹臺畔木瓜開<lb/>
延華閣下日如年除是當番到御前尋出塗金香墜子<lb/>
安排衣線撚春綿<lb/>
頻把香羅拭汗腮綠雲背綰未曽開相扶相曳還宫去<lb/>
笑説秋千架下來<lb/>
<pb n="KR4h0160_WYG_057-21a"/>
上苑新波小海分綠香溢岸好湔裙故將禁指監官見<lb/>
放出天河洗綵雲<lb/>
填金臂失戲分明贏得珍珠三兩升便去房中還賭賽<lb/>
黄封銀榼酒如澠<lb/>
從行火者笑相招步輦相將過釣橋鹿頂殿開天樂動<lb/>
西宫今日賽花朝<lb/>
　　塞上謡八首<hi>録六</hi>
玉貌當壚坐酒坊黄金飲器索人嘗胡奴疊騎唱歌去<lb/>
<pb n="KR4h0160_WYG_057-21b"/>
不管栁花飛過牆<lb/>
漭然路失龍沙西挏酒中人軟似泥馬上毳衣歌刺刺<lb/>
往還都是射鵰兒<lb/>
馬上黄鬚惡酒徒搭肩把手笑相扶見人强作漢家語<lb/>
哄著邨童唱塞歌<lb/>
野蠶作繭絲玊玊乳雞浴沙聲谷谷駱駝妳子多醉人<lb/>
氊帳雪寒留客宿<hi>下一首云胡姬二八貎如花留宿不問東西家醉來拍手趁人舞口中合</hi>
<hi>唱阿剌剌</hi>
<pb n="KR4h0160_WYG_057-22a"/>
雖説灤京是帝鄉三時閒靜一時忙駕來滿眼吹花栁<lb/>
駕起連天降雪霜<lb/>
親王捧寳送囘京五色祥雲抱日明錫宴大開興聖殿<lb/>
盡呼萬歲賀中興<lb/>
　　雪夜寄史左丞<lb/>
白雪相將一丈深碧油窗合夜沈沈党家更有人如玊<lb/>
猶道春寒入繡衾<lb/>
　　題夏圭孤舟風雨圖<lb/>
<pb n="KR4h0160_WYG_057-22b"/>
此船載得許多愁使我尊前感舊遊惆悵揚州十年夢<lb/>
滿江風兩泊瓜州<lb/>
　　船過臨平湖<lb/>
船過臨平欲住難藕花紅白水雲閒只因一霎溟濛雨<lb/>
不得分明看好山<lb/>
　　詠何立事<hi>宋押衙官何立秦太師差往東南第一峯恍惚引至隂司見太師對岳飛事令</hi>
　　　<hi>歸告夫人東窗事犯矣復命後即弃官學道蛻骨今在蘇州𤣥妙觀為蓑衣仙</hi>
舊作衙官身姓何隂司歸後記仙魔視身已是閒軀殻<lb/>
<pb n="KR4h0160_WYG_057-23a"/>
一領蓑衣也是多<lb/>
　　荔枝畫為福建僉憲張惟逺題<hi>濟南人</hi>
茜羅輕裹玊肌寒吹盡南風露未乾一寸丹心無與寄<lb/>
為憑圖畫入長安<lb/>
　　翦花士女<lb/>
咫尺芳叢豔色深蜂情蝶思兩難禁看來莫用閒惆悵<lb/>
翦下春風一寸心<lb/>
　　劉曜卿畫折花宫女<lb/>
<pb n="KR4h0160_WYG_057-23b"/>
栁風草露欲沾衣又是宫中上直時好把桃花都折盡<lb/>
免敎吹作落紅飛<lb/>
　　湖中即事<lb/>
湖栁湖波盡可憐不知春在阿誰邊滿頭翡翠雙鬟女<lb/>
細雨呉歌濕畫船<lb/>
　　臨安訪古<hi>録八</hi>
　　　石鏡<lb/>
臨安山中古石鏡曾照錢王冕服來天遣紫苔封裹後<lb/>
<pb n="KR4h0160_WYG_057-24a"/>
等閒不許別人開<lb/>
　　　婆留井<hi>錢王初生時將棄井中婆奪留之故乳名婆留既貴以鏐代留字</hi>
舊日婆留井未堙石闌苔蘚上龍鱗而今率土皆臣妾<lb/>
莫願皇天産異人<lb/>
　　　功臣墖<lb/>
峯頭石墖表功臣五百年前是佛身莫問蓬萊水清淺<lb/>
野藤猶蔓劫餘春<lb/>
　　　錦溪<lb/>
<pb n="KR4h0160_WYG_057-24b"/>
錢王功業與天齊百里旌旗照此溪從此波中鋪錦後<lb/>
至今光景淨無泥<lb/>
　　　衣錦山<hi>今縣治主山是王故居即九龍堂</hi>
還鄉滿山都覆錦富貴應須白晝歸設宴九龍堂上日<lb/>
沛中歌後似王稀<lb/>
　　　將軍樹<hi>王平時率羣隊狂戲此樹下還鄉以錦幪之號錦樹將軍</hi>
將軍官重執金吾不比秦朝列大夫王為錦衣歸故里<lb/>
遂令老樹有稱呼<lb/>
<pb n="KR4h0160_WYG_057-25a"/>
　　　環翠閣<hi>謝安遊處今為寺</hi>
東山尚存環翠閣謝傅來遊經幾年可是舊曽攜妓到<lb/>
粉香猶在畫闌邊<lb/>
　　　淨土寺<hi>東坡作杭倅行部過於潛囘至此</hi>
祥符額賜海㑹寺囘首年來彈指過試問竹林橋下路<lb/>
往還曽見幾東坡<lb/>
　　求仙詞<lb/>
漢皇承露鑄金莖别道雲閒有玊京萬乘旌旗不隨去<lb/>
<pb n="KR4h0160_WYG_057-25b"/>
此身何用獨長生<lb/>
　　春日<lb/>
一陣春風一陣寒芭蕉長過石闌干只銷幾箇瞢騰醉<lb/>
看得春光到牡丹<hi>光弼初居楊左丞幕下頗有功業之思及張氏擅權光弼憤焉其詩云云</hi>
<hi>葢刺淮張用事諸人也</hi>
　　題青山白雲<lb/>
一箇茅廬何處小橋古木溪灣但見山青雲白不知天<lb/>
上人間<lb/>
<pb n="KR4h0160_WYG_057-26a"/>
　　擬古秋夜長<lb/>
雲中鴻鴈過門前朔風起梧桐葉落金井頭月照烏啼<lb/>
天似水誰家機上織迴文夜聽啼烏如不聞明朝為遣<lb/>
安南使細意緘題持贈君<lb/>
　　暑中招客<lb/>
江山猶故國風月自閒人老至謀生拙時更盛化新花<lb/>
疑春似夢酒與道為隣柱史猶何者何嫌有此身<lb/>
　　送天使僧<lb/>
<pb n="KR4h0160_WYG_057-26b"/>
釋子承天語儒臣撰寺碑萬閒靈谷見一切布金為寳<lb/>
界山河大璇題雨露垂丹青人所仰壯麗古<hi>闕</hi>　鈔幣<lb/>
勤中賜恩榮拜曲施文章尊典誥億兆頌皇基騫舉鸞<lb/>
迴筆光華鳳吐辭繡幢天上遣金錫日邊移赫赫瞻行<lb/>
邁遥遥賦載馳在公無候謁於禮有嫌疑道路承傾葢<lb/>
言辭見誦詩斯須知久要造次亦委蛇宗廟觀罍洗雲<lb/>
霄式羽儀乃知修白業動輒守清規空谷行春律餘生<lb/>
共聖時頂祈摩佛手目願睹堯眉慶讚諸天㑹觀光夙<lb/>
<pb n="KR4h0160_WYG_057-27a"/>
世期叩頭雲陛逺舞袖草堂卑枝繞貪生鵲池支服氣<lb/>
龜暌違難折栁嚮仰只傾葵復命蒼龍闕覃恩白玉墀<lb/>
握蘭前席對侍草近臣知仙樂停宫扇天花散殿帷一<lb/>
人膺大慶萬宇受緐禧立雪時將至拈花事未遲有縁<lb/>
皆弟子無念不慈悲軟語敷甘露清齋却紫芝頻煩尊<lb/>
者問慚媿老夫衰在德寧忘報惟心不可欺朝宗江漢<lb/>
水日夜注懷思<lb/>
　　投贈潞國公承㫖學士張仲舉<lb/>
<pb n="KR4h0160_WYG_057-27b"/>
漢家舊德有桓榮赤舄登朝羽翼成三晉鳳鳴千載㑹<lb/>
兩河龍現五雲迎獨於社稷多艱日復使君臣大義明<lb/>
自念昔曾親几杖頌聲慚後魯諸生<lb/>
　　五府驛代楊左丞留題<lb/>
免胄日趨丞相府解鞍夜宿五侯家玊杯行酒聽春雨<lb/>
銀燭照人如<hi>一作天生</hi>晚霞受命敢㤀<hi>一作世亂且從</hi>軍旅事撫時<lb/>
又過掖垣花<hi>一作功成須插御筵花</hi>漢家<hi>一作王</hi>未可輕韓信尚要<lb/>
生擒李左車<lb/>
<pb n="KR4h0160_WYG_057-28a"/>
　<hi>西湖遊覽志又載一詩云西樓栁風吹晚香石榴裙映黄金觴纎歌不斷白日速微雨欲度行雲凉笑看</hi>
　<hi>席上賦鸚鵡醉聴門前嘶驌驦早晚平呉王事卑羽書飛㨗入朝堂此詩今不見木集</hi>
　　岳鄂王墳上作<lb/>
朔雪炎風共此年中原父老亦堪憐豎儒屢遣祈求使<lb/>
大將空持殺罰權忠誼有碑書大節奸邪無面見重泉<lb/>
至今宰木猶南拱遺憾西陵是墓田<lb/>
　　陪宴相府得芍藥花有感賦<lb/>
醉吐車茵媿不才馬前蝴蝶趁花囘玊瓶盛露扶春起<lb/>
<pb n="KR4h0160_WYG_057-28b"/>
錦帳圍鐙照夜開垂白敢思溱洧贈攲紅還是廟廊栽<lb/>
揚州何遜空才思惟對髙寒咏閣梅<lb/>
　　退居湖上投贈楊左丞二首<lb/>
樓外湖光白渺茫樓中少婦試新妝行年將近半百歲<lb/>
大醉豈能千萬場織錦繡裙<hi>一作翠織舞裙</hi>飛蛺蝶白描歌扇<lb/>
睡鴛鴦垂楊滿院無人到芍藥花開日正長<lb/>
且觀神女為行雨莫問郎官應列星芳草到門無俗駕<lb/>
好山終日在湖亭白鷗共戲荷葉小黄鳥亂啼楊栁青<lb/>
<pb n="KR4h0160_WYG_057-29a"/>
肯信曲闌干外立晚凉吹得酒初<hi>一作都</hi>醒<lb/>
　<hi>光弼至正時為行省左右司員外郎卜宅於壽安坊今之花市是也罷官後自號一笑居士時居室已弊</hi>
　<hi>友人凌彦翀募縁以輯之疏云昌黎寄玉川子首稱洛城破屋之數間東坡題緑筠軒終比揚州纒腰之</hi>
　<hi>十萬一笑居士詩名優於張籍生計劣於陶潛囊無一錢之留家徒四壁之立若非慷慨而多助安得輪</hi>
　<hi>奂之一新即欲取杜工部草堂貲何時可辦儻葺得楊關西槐市墪今歲無憂但不至于虚拘便可謂之</hi>
　<hi>實惠此崢嶸事在特逹心疏傳交遊皆助之其居始就當時傳為盛事</hi>
　　戊戌題<hi>海上作</hi>
華表仙人舊姓丁羽毛今日惜飄零海中又見蓬萊淺<lb/>
<pb n="KR4h0160_WYG_057-29b"/>
門外空傳楊栁青莫雨朝雲翻覆手落花飛絮短長亭<lb/>
如何未熟黄粱飯説道英雄夢已醒<lb/>
　　惆悵五首<lb/>
三山夢斷綵雲空幾把長牋賦惱公畫閣小杯鸚鵡緑<lb/>
玊盤纎手荔枝紅春衫汗浥薔薇露夜帳香囘茉莉風<lb/>
惆悵近來江海上却將鞍馬學從戎<lb/>
畫船湖上載春行日日花香扇底生蘇小樓前看洗馬<lb/>
水仙祠畔坐聞鸎碧桃紅杏渾相識紫燕黄蜂俱有情<lb/>
<pb n="KR4h0160_WYG_057-30a"/>
惆悵緐華成逝水盡歸江海作潮聲<lb/>
惆悵當年使酒來娼樓紅粉夜相催可憐明月三分在<lb/>
不見瓊花半朶開誰復醉翁堂下栁更堪從事閣中梅<lb/>
揚州一片青青草誰信春來無鴈囘<lb/>
惆悵雄藩海上遊武昌佳氣接神州東風歸思王孫草<lb/>
北渚愁生帝子洲楚國江山真可惜劉家豚犬亦何羞<lb/>
不須更問中原事官栁新栽過㦸樓<lb/>
至今惆悵在東城結伴看花取次行輦道駐車招飲妓<lb/>
<pb n="KR4h0160_WYG_057-30b"/>
宫牆囘馬聽流鸎星河織女從離别海水蓬萊見淺清<lb/>
不有酒船三萬斛此生懷抱望<hi>一作向</hi>誰傾<lb/>
　　過楊忠愍公軍府留題<lb/>
總是田家門下客誰於軍府若為情林花滿樹鸎都散<lb/>
雨水平池草自生街上相逢驚故吏馬前迎拜泣殘兵<lb/>
能言樓上題詩處猶有將軍舊姓名<lb/>
　　睡覺<lb/>
滿院楊花風力輕牡丹時節好晴明簾垂不知白日晚<lb/>
<pb n="KR4h0160_WYG_057-31a"/>
睡覺忽聞黄鳥鳴萬斛春光金盞酒百年心事玊人箏<lb/>
劉伶未到忘形處枉自閒將畚鍤行<lb/>
　　湖舫勸曹德昭僉院酒<lb/>
倩得名姬唱慢歌梁塵直欲下輕波西風八月芰荷老<lb/>
落日滿湖鳬鴈多到手莫辭雙盞飲轉頭又是一年過<lb/>
光隂只在槐柯上柰此浮生樂事何<lb/>
　　别春次揚州成廷珪韻<lb/>
燕語鸎啼盡可哀更無馬迹到青苔自從玉樹成歌後<lb/>
<pb n="KR4h0160_WYG_057-31b"/>
曾見銅仙下淚來為晉為秦花幾度行雲行雨日千迴<lb/>
若敎蝴蝶知春夢盡把黄金付酒杯<lb/>
　　丞相委入姑蘇索各官俸米留别幕府諸公<lb/>
不比常年載酒遊杏花時節出杭州粉闈未覺為郎貴<lb/>
萱草難忘此日憂沙漠帛書空見鴈江湖春水莫容鷗<lb/>
何須折盡垂楊栁留取他年繫别愁<lb/>
　<hi>尤弼至姑蘇呈太尉一首云相君求未若求雨貟外得船如得仙職忝下僚班可恥情通隣好亦堪憐山</hi>
　<hi>中棋局迷樵客溪上桃花誤釣船醉把玉杯無所記不勝惆悵晚春前可與前後二詩互看</hi>
<pb n="KR4h0160_WYG_057-32a"/>
　　辭荅張太尉見招<lb/>
中年頓覺壯心去涉世頗知前事非若使范増能少用<lb/>
肯敎劉表失相依風雲天上渾無定麟鳳人間不受鞿<lb/>
殘夢已隨流水逺五湖春水一鷗飛<lb/>
　　秋興<lb/>
一夜凉風便覺秋楚人多感易生愁金盤露水何曾見<lb/>
紈扇恩情未肯休零落梧桐金井上稀疎楊栁御街頭<lb/>
近來收得麻姑信説道蓬萊更可憂<lb/>
<pb n="KR4h0160_WYG_057-32b"/>
　　春閨詞<lb/>
白日髙堂欲莫難鳴鳩乳燕靜相干銀缾行酒雙鬟綠<lb/>
玊管調笙十指寒蝴蝶每因飛處見牡丹多是折來看<lb/>
明朝為遣安西使錦字紅鐙織夜闌<lb/>
　　湖上漫興二首<lb/>
百鎰黄金一笑輕少年買得是狂名尊中酒釀湖波綠<lb/>
席上人歌<hi>一作傳</hi>鳳語清蛺蝶畫羅宫樣扇珊瑚小柱敎<lb/>
坊箏南朝舊俗憐輕薄每到花時别有情<lb/>
<pb n="KR4h0160_WYG_057-33a"/>
湖上新泥雪漸融門前溝水暗相通裙欺萱草輕盈緑<lb/>
粉學櫻桃淺淡紅莫雨欲來銀燭上春寒猶在酒尊空<lb/>
青綾被薄不成夢又是一畨花信風<lb/>
　　繡毬花次烏延廉使韻<lb/>
繡毬春晩欲生寒滿樹玲瓏雪未乾落過<hi>一作遍</hi>楊花渾<lb/>
不覺飛來蝴蝶忽成團釵頭嬾戴應嫌重手裏閒抛却<lb/>
好看天女夜凉乘月到羽輪<hi>一作車</hi>偷駐碧闌干<lb/>
　　湖樓<lb/>
<pb n="KR4h0160_WYG_057-33b"/>
樓前芳草碧盈盈付與幽禽自在鳴隄上馬䭾紅粉過<lb/>
湖中人載畫<hi>一作酒</hi>船行日長燕子語偏好風暖楊花體<lb/>
又<hi>一作更</hi>輕何限才情被花惱獨敎書記得狂名<lb/>
　　次林叔大都事韻四首<lb/>
春來長是誤佳期鴆鳥雄鳩不可私錯認櫻桃懸蟢子<lb/>
悔將衫袖染鵞兒燒殘蠟燭渾成淚折斷蓮莖却是絲<lb/>
辜負緑窗閒歳月只敎楊栁妒腰肢<lb/>
何處銀鞍白鼻騧㤀將錦瑟數年華渡頭水急憐桃葉<lb/>
<pb n="KR4h0160_WYG_057-34a"/>
陌上春狂信栁花那得芳心對鸚鵡泣將殘淚付琵琶<lb/>
一身已自成惆悵况是平陽十萬家<lb/>
莫謾題情在粉牆藕絲終日繫柔腸不知漢主黄金屋<lb/>
何似盧家白玊堂好夢自抛桃葉後閒愁似過栁條長<lb/>
無端收得番羅帕徹夜薔薇露水香<lb/>
陳王當日賦凌波冩得風流也太多掌上玉鸞看敎舞<lb/>
雲中青鳥使傳歌情緘尺素魚中字恨織迴文錦上梭<lb/>
休信雙星是牛女年年波浪隔天河<lb/>
<pb n="KR4h0160_WYG_057-34b"/>
　　昔遊<lb/>
春到名園總是花都城無處不緐華冠翹鶡尾朱袍盛<lb/>
馬頓金羈玉面斜騎吏去忙官索酒侯門散晚妓留車<lb/>
党家賤妾粗豪慣輕易銀缾雪水茶<lb/>
　　小王孫<lb/>
貂帽貂裘美少年圓牌通籍内門前新分草地緣遊獵<lb/>
舊賜彤弓未控弦銀甕蒲萄春共載玉鞍驕馬日隨牽<lb/>
穹廬一夜迷深雪㤀却朝天是醉眠<lb/>
<pb n="KR4h0160_WYG_057-35a"/>
　　侍御周伯温以行臺羈留姑蘇簡寄之<lb/>
白頭歲月付流波何物虚名在諫坡屬國莫嫌持節久<lb/>
子陽猶謂見天多强梁不見圖銷印跋扈如聞欲倒戈<lb/>
一樹紅棃春事晚宣文閣下欲如何<lb/>
　　得朱桓編修海道之音<lb/>
命酒徴歌記往年玉堂遂有夢相牽魚緘尺素雖云密<lb/>
事載空言始可憐季世人材思管樂盛時戎馬説幽燕<lb/>
張騫慣識天河路俛仰乾坤一慨然<lb/>
<pb n="KR4h0160_WYG_057-35b"/>
　　兩山亭留題<lb/>
馬頭曾為使君囘北望新亭道路開於越地形縁海盡<lb/>
勾呉山色過江來英雄有恨餘湖水天地㤀懷入酒杯<lb/>
珍重謝家林下客玉山何待倩人推<lb/>
　　三月三日湖上作<lb/>
此日誰人肯在家傾城滿意事緐華時非上已不為節<lb/>
春到牡丹纔是花霧鬢風<hi>一作髻雲</hi>鬟湖上女畫輪繡轂道<lb/>
傍車兒童盡唱銅鞮曲未覺人間日易斜<lb/>
<pb n="KR4h0160_WYG_057-36a"/>
　　縱飲<lb/>
外湖裏湖花正開風情滿意看花來白銀大甕貯名酒<lb/>
翠羽小車<hi>一作姬</hi>歌落梅身外功名真土苴古來賢聖盡<lb/>
塵埃韶光如此不一醉百歲好懷能幾囘<lb/>
　　感事二首<lb/>
雨過湖樓作晩寒此心時暫酒邊寬杞人唯恐青天墜<lb/>
精衞難期碧海乾鴻鴈信從天上過山河影在月中看<lb/>
洛陽橋上聞䳌處誰識當時獨倚闌<lb/>
<pb n="KR4h0160_WYG_057-36b"/>
老至翻遭世慮牽何曽一覺得安眼家鄉尚逺潯陽郡<lb/>
世事有如天寳年朝報唯瞻遼海上羽書不斷省門前<lb/>
長星正在天西北白水寒沙盡可憐<lb/>
　　西湖漫興<lb/>
玉局當年為冩真西施宜笑復宜顰朝雲暮雨空前夢<lb/>
桃葉栁枝如故人露電光隂千劫外魚龍波浪一畨新<lb/>
傷心最是林逋<hi>一作逋仙</hi>宅半畞殘梅共晩春<hi>集中又載西湖晚春一首</hi>
<hi>與此稍有不同其詩云憶昔東坡為冩真至今詩句在遊人朝雲猶是當時夢桃葉渾非舊日身鸎燕情懷千</hi>
<pb n="KR4h0160_WYG_057-37a"/>
<hi>語少魚龍波浪幾囘新傷心誰問林逋宅零落殘梅共晚春</hi>
　　次韻處士和壎上人詩<lb/>
每到爐頭憶嬾殘十年戎馬雪窗寒亂來亦謂功名易<lb/>
老去纔知世路難醉把茱茰應自感狂題鸚鵡欲誰看<lb/>
相逢白髮秋風裏可惜銀鐙照夜闌<lb/>
　　明州倪師園觀猿<lb/>
㨗于風雨過喬枝乍鎖名園亦自疑幾萬里來都是恨<lb/>
第三聲後最堪悲月沈夜澗魂先去露滴春梢淚對垂<lb/>
<pb n="KR4h0160_WYG_057-37b"/>
富貴豈能長汝役緑珠還有墮樓時<lb/>
　　晩歸<lb/>
左掖歸時日未斜小園檢㸃舊生涯染裙萱草纔抽緑<lb/>
破雪櫻桃又著花玉斝試斟官給酒銀煎重瀹貢餘茶<lb/>
西湖水色春來好説道風光似謝家<lb/>
　　隣園海棠<lb/>
自家池館久荒凉却過隣園看海棠日色未嫣紅錦被<lb/>
露華猶濕紫羅<hi>一作絲</hi>囊掌中飛燕還能舞夢裏朝雲自<lb/>
<pb n="KR4h0160_WYG_057-38a"/>
有香銀燭莫辭深夜照幾多佳麗負春光<lb/>
　　醉題<lb/>
二月鸎聲最好聽風光終日在湖亭清宵酒壓楊花夢<lb/>
細雨鐙深孔雀屏情在綢繆歌白苧心同慷慨贈青萍<lb/>
方平自得麻姑信從此人間見客星<lb/>
　　虎丘寺留題<lb/>
莓苔欲遍盤陀石知是梁朝古道場陳迹謾驚成俛仰<lb/>
空門元不預興亾白漫天上俱兵氣赤伏池中是劒光<lb/>
<pb n="KR4h0160_WYG_057-38b"/>
如㑹生公重説法勸敎東海莫栽桑<lb/>
　　感事<lb/>
憶昔銀鐙鼓瑟琴屏開孔雀畫堂深頭顱謾有新添雪<lb/>
囊槖都無舊賜金好夢未成春漏盡殘星猶在曉河沈<lb/>
郎君自上斑騅後露滿銅盤淚不禁<lb/>
　　寄松江楊維楨儒司<lb/>
畫蛇飲酒合誰先塵土東華四十年海上豈無詩可和<lb/>
雲間還有事相牽壮丹開後春無力燕子歸來事可憐<lb/>
<pb n="KR4h0160_WYG_057-39a"/>
欲倩鐵龍吹一曲滿湖風浪又迴船<lb/>
　　碧筩飲次胡丞韻<lb/>
小刺攢攢緑滿莖看揎羅袖護輕盈分司御史心先醉<lb/>
多病相如渴又生銀浦流雲雖有態銅盤清露寂無聲<lb/>
當年欲博千金笑故作風荷帶雨傾<lb/>
　　送丁道士還澧陵<lb/>
丁令還家骨已仙更無城郭有山川未添白髮三千丈<lb/>
又見銅駝五百年荒草茫茫連故國孤雲冉冉下寥天<lb/>
<pb n="KR4h0160_WYG_057-39b"/>
澧蘭歌送潺湲水極望涔陽思惘然<lb/>
　　贈沈生還江州<lb/>
鄉心正爾怯髙樓况復樓中賦逺遊客裏登臨俱是感<lb/>
人間送別不宜秋風前落葉隨車滿日下浮雲共水流<lb/>
知汝琵琶亭畔去白頭司馬憶江州<lb/>
　　贈寓客還瓜州<lb/>
把酒臨風聽櫂聲河邊官栁緑相迎幾潮路到瓜州渡<lb/>
隔岸山連鐵甕城月色夜留江叟笛花枝春覆寺<hi>一作市</hi>
<pb n="KR4h0160_WYG_057-40a"/>
樓箏贈行不用歌楊栁此日還家足太平<lb/>
　　無題<lb/>
灼灼庭花露未收樂然雙燕語綢繆新妝滿面猶看鏡<lb/>
殘夢關心嬾下樓春到自憐人似玉困來誰問酒扶頭<lb/>
狂蹤已作風絲斷敢怨流年似水流<lb/>
　　長安鎮市次趙文伯韻<lb/>
淹遍衣衫酒未乾何如李白醉長安牡丹庭院漙新露<lb/>
燕子簾櫳過薄寒春晚絶無情可託日長惟有睡相干<lb/>
<pb n="KR4h0160_WYG_057-40b"/>
舊題猶在輕羅扇小字斜行不厭看<lb/>
　　寄羅博士<lb/>
莫説文星與酒星已同傖父泣新亭夢中此日頭能白<lb/>
海内何人眼更青䳌化羽毛猶姓杜鶴歸華表尚名丁<lb/>
縱然記得前朝事彈向銀箏只自聽<lb/>
　　無題二首<lb/>
幾夢郎君引碧幢微波難與寄沅江青春毎念青絲騎<lb/>
白日長閒白玊窗菡萏結房雖有異鴛鴦織錦不成雙<lb/>
<pb n="KR4h0160_WYG_057-41a"/>
潮來好是兒家恨流過門前氣未降<lb/>
咫尺香閨步嬾移搔頭誰理玉蟠螭不聽小管吹銀字<lb/>
只數迴文織錦詩得伴有時惟鬭草遣懷無日不彈棋<lb/>
鳴鳩乳燕青春晚謝却緐花幾萬枝<lb/>
　　金山寺<lb/>
六鼇捧出法王宫樓閣居然積浪中門外鷗眠春水碧<lb/>
堂前僧散夕陽紅揚州城郭髙低樹瓜步帆檣上下風<lb/>
人世幾囘江上夢不堪垂老送飛鴻<lb/>
<pb n="KR4h0160_WYG_057-41b"/>
　　飲呉令家<lb/>
膠漆相投古亦難酒間何事慘無歡苦愁海底量深淺<lb/>
痛哭鐙前出肺肝白首既辭當世事朱絃何必向人彈<lb/>
醉來渴甚思吞海無復天家小鳳團<lb/>
　　演法師惠紙帳<lb/>
銀鐙夜照白紛紛四面光摇白縠文隔枕不聞巫峽雨<lb/>
繞牀惟走剡溪雲風和栁絮何因到月與梅花竟不<hi>一作</hi>
<hi>莫</hi>分塞北江南風景别却思氊帳舊從軍<lb/>
<pb n="KR4h0160_WYG_057-42a"/>
　　寄東山寺長老宅區中索畫梅<lb/>
同是多生無垢身孤芳歲晏轉精神濡毫應覺香先到<lb/>
冩影無如月最真庾嶺近來還有信華光以後更何人<lb/>
情知此事難描畫驛使空囘可不嗔<lb/>
　　中秋望月<hi>甲辰年賦</hi>
月裏分明見九州浮雲西北是璚樓歌鐘未厭今宵酒<lb/>
砧杵那禁此夜愁若使有情須痛哭不知何物是風流<lb/>
霓裳不向當時罷戎馬中原未肯休<lb/>
<pb n="KR4h0160_WYG_057-42b"/>
　　姑蘇懷古<lb/>
十里河隄蹋暖塵老懷忽憶故鄉春泥金孔雀裁歌扇<lb/>
刻玊麒麟壓舞裀翠袖錦尊邀上客畫船銀燭照歸人<lb/>
而今白髮東風裏疑是前身與後身<lb/>
　<lb/>
　<lb/>
　<lb/>
　元詩選初集卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷六十八</head>
    <p>
<pb n="KR4h0160_WYG_068-1a"/>
欽定四庫全書<lb/>
　元詩選初集卷六十八　　庶吉士顧嗣立編<lb/>
　　石屋禪師清珙<lb/>
　　　清珙字石屋常熟温氏子首參高峰後嗣法于<lb/>
　　　及菴信禪師住當湖之福源嘗作偈曰拾得斷<lb/>
　　　麻穿破衲不知身在寂寥中退居霅溪之西曰<lb/>
　　　天湖吟諷其間以自適至正間朝廷聞其名降<lb/>
　　　香幣旌異賜金襴衣壬辰秋示寂所著有石屋<lb/>
<pb n="KR4h0160_WYG_068-1b"/>
　　　詩其自叙曰余山林多暇瞌睡之餘偶成偈語<lb/>
　　　紙墨少便不復記録雲衲禪人請書之葢欲知<lb/>
　　　我山中趣向耳于是隨意走筆不覺盈帙掩而<lb/>
　　　歸之慎勿以此為歌詠之助當湏參究其意則<lb/>
　　　有激焉其詩有云天湖水湛琉璃碧霞霧山圍<lb/>
　　　錦障紅觸目本來成現事何須叉手問禪翁及<lb/>
　　　菴嘗語衆曰此子乃法海中透網金鱗也<lb/>
　　山中天湖卜居二首<lb/>
<pb n="KR4h0160_WYG_068-2a"/>
林木長新葉遶屋清隂多深草没塵迹隔山聽樵歌自<lb/>
耕復自種側笠披青蓑好雨及時來活我新栽禾遊目<lb/>
周宇宙物物皆消磨既善解空理不樂還如何<lb/>
月來照我門風來吹我襟勸君石上坐聽我山中吟元<lb/>
鬢化為雪朝光成夕隂萬事草頭露豈得長如今<lb/>
　　天湖卜居<lb/>
晴明無事登霞峰伸眉極望開心胸太湖萬頃白㶑灎<lb/>
洞庭兩㸃青濛茸初疑仙子始綰角碧紗帽子參差籠<lb/>
<pb n="KR4h0160_WYG_068-2b"/>
又疑天女來獻花玉盤捧出雙芙蓉明知此境俱幻妄<lb/>
對此悠然心未終徘徊不忍便歸去夕陽又轉山頭松<lb/>
　　溪巖雜詠<hi>錄六</hi>
道人緣慮盡觸目是心光何處碧桃謝滿谿流水香草<lb/>
深蛇性悦日暖蝶心狂曾見樵翁説雲邊霅晝房<lb/>
一钁足生涯居山道者家有功惟種竹無暇莫栽花水<lb/>
碓夜舂米竹籠春焙茶人間在何處隱隱見桑麻<lb/>
山厨修午供泉白似銀漿羮熟筍鞭爛飯炊粳米香油<lb/>
<pb n="KR4h0160_WYG_068-3a"/>
煎青頂蕈醋煮紫芽薑百味皆難及何須説上方<lb/>
紅日半銜山柴門便掩闗綠蒲眠蓐軟白木枕頭彎松<lb/>
月來先照溪雲出未還迢迢清夜夣不肯到人間<lb/>
扶杖入松林閒行上翠岑鶴羣衝鶻散樹影落溪沉野<lb/>
果棘難採藥苗香易尋澹煙斜日莫紅葉半巖隂<lb/>
結草便為菴年年用覆苫紙窗松葉暗竹屋蘚花粘麥<lb/>
飯惟饒火藜羮不㸃鹽生涯隨分過誰管世人嫌<lb/>
　　閒詠<hi>錄十二</hi>
<pb n="KR4h0160_WYG_068-3b"/>
吾家住在霅溪西水滿天湖月滿溪未到盡驚山嶮峻<lb/>
曽來方識路髙低蝸沿素壁粘枯殻虎過新蹏印雨泥<lb/>
閒閉柴門春晝寂青桐花發畫胡嗁<lb/>
柴門雖設未嘗闗閒㸔幽禽自往還尺璧易求千丈石<lb/>
黄金難買一生閒雪消曉嶂聞寒瀑葉落秋林見逺山<lb/>
古柏煙銷清晝永是非不到白雲間<lb/>
幽居自與世相分苔厚林深草木薰山色雨晴常得見<lb/>
市聲朝莫罕曽聞煮茶瓦竈燒黄葉補衲巖臺翦白雲<lb/>
<pb n="KR4h0160_WYG_068-4a"/>
人壽希逢年滿百利名何苦競趨奔<lb/>
溪淺泉清見石沙屋頭無角寄藤蘿夜深月下長猿歗<lb/>
苔厚巖前少客過庭竹攲斜春雪重嶺梅消瘦夜寒多<lb/>
寥寥此道非今古徒把甎來石上磨<lb/>
破屋蕭蕭枕石臺柴門白日為誰開名塲成隊挨身入<lb/>
古路無人跨脚來深夜雪寒惟火伴五更霜冷有猿哀<lb/>
袈裟零落難縫補收卷雲霞自翦裁<lb/>
優游靜坐野僧家飲啄隨縁度歳華翠竹黄花閒意思<lb/>
<pb n="KR4h0160_WYG_068-4b"/>
白雲流水淡生涯石頭莫認山中虎弓影休疑盞裏蛇<lb/>
林下不知塵世事夕陽長見送歸鴉<lb/>
滿頭白髪瘦稜層日用生涯事事能木臼秋分舂白术<lb/>
竹筐春半曬朱藤黃精就買山前客紫菜長需海外僧<lb/>
誰道新年七十七開池栽藕種茭菱<lb/>
自入山來萬慮澄平懐一種任騰騰庭前樹色秋來減<lb/>
檻外泉聲雨後増挑薺煮茶延野客買盆移菊送鄰僧<lb/>
錦衣玉食公卿子不及山僧有此情<lb/>
<pb n="KR4h0160_WYG_068-5a"/>
競利奔名何足誇清閒獨許野僧家心田不長無明草<lb/>
覺苑長開智慧花黃土坡邊多蕨筍青苔地上少塵沙<lb/>
我年三十餘來此幾度晴窗映落霞<lb/>
歴遍乾坤没處尋偶然得住此山林茅菴髙插雲霄碧<lb/>
蘚逕斜過竹樹深人為利名驚寵辱我因禪寂老光隂<lb/>
蒼松怪石無人識猶更將心去覔心<lb/>
細把浮生物理推輸嬴難定一盤棊僧居青嶂閒方好<lb/>
人在紅塵老不知風颺茶煙浮竹榻水流花瓣落青池<lb/>
<pb n="KR4h0160_WYG_068-5b"/>
如何三萬六千日不放心身靜片時<lb/>
法道寥寥不可模一菴深隱是良圖門前養竹髙遮屋<lb/>
石上分泉直到厨猿抱子來崖果熟鶴移巢去磵松枯<lb/>
禪邊大有閒情緒收拾乾柴向地鑪<lb/>
　　趙㑹初心提舉<lb/>
老來脚力不勝鞵竹杖扶行歩落花待月伴雲眠蘚石<lb/>
尋梅陪客過鄰家粥香瓦鉢山田米雪汎甆甌水磨茶<lb/>
今日為翁時暫出此心長只在煙霞<lb/>
<pb n="KR4h0160_WYG_068-6a"/>
　　山居吟<hi>錄十二</hi>
滿山筍蕨滿園茶一樹紅花間白花大扺四時春最好<lb/>
就中尤好是山家<lb/>
年老菴居養病身日高猶自未開門怕寒起坐燒松火<lb/>
一曲樵歌隔隖聞<lb/>
山厨寂寂斷炊煙凍鎖泉聲欲雪天靣壁老僧無定力<lb/>
又思乞食到人間<lb/>
此事誰人敢强為除非知有莫能知分明月在梅花上<lb/>
<pb n="KR4h0160_WYG_068-6b"/>
㸔到梅花早已遲<lb/>
茅屋低低三兩間團團環繞盡青山竹牀不許閒雲宿<lb/>
日未斜時便掩闗<lb/>
一片無塵新雨地半邊有蘚古時松目前景物人皆見<lb/>
取用誰知各不同<lb/>
山形凹凹路高低石占雲頭屋占蹊地窄栽來蔬菜少<lb/>
又營小圃在橋西<lb/>
移家深入亂峰西煙樹重重隔逺溪年老心閒貪睡稳<lb/>
<pb n="KR4h0160_WYG_068-7a"/>
厭聞鐘響與雞嗁<lb/>
半窗斜日冷生光破衲䝉頭坐竹牀枯葉滿鑪燒焰火<lb/>
不知屋上有寒霜<lb/>
深秋時節雨霏霏蘚葉層層印虎蹏一夜西風吹不住<lb/>
曉來黄葉與階齊<lb/>
老來無事干懷抱竹榻髙眠石枕斜夣裏不知誰是我<lb/>
覺來新月到梅花<lb/>
獨坐窮心寂杳冥个中無法可當情西風吹盡擁門葉<lb/>
<pb n="KR4h0160_WYG_068-7b"/>
㽞得空階與月明<lb/>
　　澹居禪師至仁<lb/>
　　　至仁字行中别號熙怡叟鄱陽人得法于徑山<lb/>
　　　元叟端和尚駐錫蘇州萬壽寺博綜經傳貢尚<lb/>
　　　書泰甫黃侍講晉卿皆服其説虞文靖公稱其<lb/>
　　　文醇正雄簡有史筆宗門之子長也其詩句如<lb/>
　　　松間石榻春雲䕶花底山尊夜月開沙渚草香<lb/>
　　　流水活海天雲淨碧峰遥醉題梧葉秋隂合坐<lb/>
<pb n="KR4h0160_WYG_068-8a"/>
　　　對槐花莫雨來又咏海棠再花云月裏精神今<lb/>
　　　更好雨中顔色向來新俱稳秀有法判官皇甫<lb/>
　　　琮編次其詩文曰澹居藁江左外史雪廬新公<lb/>
　　　為之序<lb/>
　　奉答虞伯生侍講<lb/>
散花丈室擁天姝金粟如來安稳無不二門開唯一黙<lb/>
對談還許老文殊<lb/>
　　送興祖庭遊㑹稽<lb/>
<pb n="KR4h0160_WYG_068-8b"/>
故人别我向何處歳晏扁舟泛若邪萬壑千巖風雪後<lb/>
杖藜隨處㸔梅花<lb/>
　　送奯上人還日本并簡雙林明極和尚<lb/>
十年問法天王地萬里郷山碧海東雪室有禪傳鼻祖<lb/>
蒲㠶無恙轉秋風潮連蓬島晴雲白霞擁扶桑曉日紅<lb/>
為問雙林老尊者尺書還寄北來鴻<lb/>
　　至正廿二年冬十二月予訪雲海禪師於龍淵<lb/>
　　　山中握手叙契闊驩甚且觀其殿樓竹樹宛然<lb/>
<pb n="KR4h0160_WYG_068-9a"/>
　　　如全盛時因念東南幢刹率為兵燹而朋舊多<lb/>
　　　淪替所歴有滄桑之難而禪師之交義之願力<lb/>
　　　有如此者遂作詩以紀之云<lb/>
釣艇加沙度曉晴浮圖倒影若門迎碧潭波冷白龍卧<lb/>
翠竹雲深丹鳯鳴亂後樓臺符願力歳寒松柏見交情<lb/>
欲從池上結荷屋天地干戈尚戰爭<lb/>
　　次韻徐大章移居<lb/>
借屋藏書避世喧地偏塵逺水雲繁籬前沙渚羣鷗卧<lb/>
<pb n="KR4h0160_WYG_068-9b"/>
邨外人家萬蟻屯春送蘭香浮綺席月移梅影度柴門<lb/>
杖藜慣識湖東路今雨還尋孺子論<lb/>
　　次韻馬國瑞員外遊㑹稽<lb/>
勝遊還與馬遷同直上東南第一峰神禹穴深蒼木合<lb/>
李斯碑在紫苔封晚雲仙島翔歸鶴夜雨靈湫起蟄龍<lb/>
若見故人煩問訊松間石上幾時逢<lb/>
　　李煥章竹石居<lb/>
翔鳯歴四海故巢何處安蓬萊蒼石外風雨長琅玕<lb/>
<pb n="KR4h0160_WYG_068-10a"/>
　　送厚元載遊會稽<lb/>
江上楊花落孤帆度逺汀潮連滄海白山擁㑹稽青逸<lb/>
少籠鵝帖支郎放鶴亭登臨有新製毋惜寄林扃<lb/>
　　送愚仲和尚<lb/>
山隂别後道偏腴海上歸來興不孤短杖㸔雲懷鷲嶺<lb/>
扁舟載月度鴛湖豈無大士同香飯㑹有神龍獻寶珠<lb/>
老桂吹花應有約巖前共聽白猿呼<lb/>
　　飲緑軒<lb/>
<pb n="KR4h0160_WYG_068-10b"/>
道人住清溪日飲溪中綠滌慮發天光心花瑩如玉復<lb/>
愛溪上雲時來簷下宿<lb/>
　　送楠上人歸定水并簡見心襌師<lb/>
阿師説法雙峰下白晝天花作雪飛烽火隔江音問絶<lb/>
秋風海上片帆歸<lb/>
　　次韻答栁仲修宣使<lb/>
兵戈宇宙誰知已風雨東南話故鄉禪伯自慚非覺老<lb/>
詩豪今喜得劉郎海門雁叫江楓赤澤國雲來野日黄<lb/>
<pb n="KR4h0160_WYG_068-11a"/>
悵望庭闈空白髪菊花霜露幾重陽<lb/>
　　贈夏君美同知<lb/>
海宇煙塵日夜生中興諸將正鏖兵酈生三寸瀾翻舌<lb/>
一旦來歸七十城<lb/>
　　呉門遇江左外史<lb/>
闔閭城外故人過客裏相逢感慨多夜雨蓮荒廬嶽社<lb/>
秋風木落洞庭波逺公道業驚吾老潛子才華奈爾何<lb/>
戎馬十年鄉國夣結茅何處共雲蘿<lb/>
<pb n="KR4h0160_WYG_068-11b"/>
　　題秋色歸舟圖<lb/>
滿目烽煙萬國秋江山何處可追遊呉淞水落鱸魚美<lb/>
風雨歸來一釣舟<lb/>
　　送謙上人還日本并簡天龍石室和尚<lb/>
回首扶桑若箇邊春風萬里上歸船神龍饋供雲迷海<lb/>
仙女吹花月在天密意西來端有得新詩東去豈無傳<lb/>
若逢石室煩通問歲晚南湖學種蓮<lb/>
　　次韻寄唐伯剛斷事二首<lb/>
<pb n="KR4h0160_WYG_068-12a"/>
一軒凉雨讀楞伽三復停雲感物華金粟如來方丈室<lb/>
香風滿地散天花<lb/>
野水芙渠繞鶴汀畫橋楊柳挂魚罾秋風攜手青溪曲<lb/>
竹杖荷衣一箇僧<lb/>
　　次韻答張仲舉承㫖<lb/>
沈香亭北賦名華四海車書正一家總道天闗嚴虎豹<lb/>
那知陸地起龍蛇詞臣自昔推張説邊將何人繼趙奢<lb/>
南國雲山渾似舊幾時圅谷度牛車<lb/>
<pb n="KR4h0160_WYG_068-12b"/>
　　次韻簡蘇昌齡學士仲銘禪師<lb/>
曽向燕然勒漢銘呉門今對萬山青朝端聲價蘇司業<lb/>
海内交遊嵩仲靈何日袈裟登釣艇此時雲錦照溪亭<lb/>
一尊正候陶徴士莫學三閭愛獨醒<lb/>
　　次韻竺元和尚山謳四首<lb/>
白雲招我歸清泉濯我足閒將貝葉書遥對青山讀童<lb/>
子拾松花鄰翁分野蔌却憶馬駒師一箭中羣鹿<lb/>
千峰梅雨歇繞舎流泉音萬物各有適孤雲獨無心時<lb/>
<pb n="KR4h0160_WYG_068-13a"/>
歌少林曲還共寒山吟嗁鳥忽飛去落花幽徑深<lb/>
獨坐孤峰顚終朝無過客一嘯心自閒羣魔氣應索池<lb/>
清月更明風靜葉還落白叟荷樵歸髙歌赤雙脚<lb/>
梅花報春信竹外香風吹青山與世隔幽意何人知氷<lb/>
霜政嚴潔雲石相因依佇立望歸鶴月上寒松枝<lb/>
　　集杜句述懷寄見心書記<lb/>
宿鳥戀本枝南鴈意在北飄飄媿此身一歲四行役所<lb/>
憂盗賊多不獨凍餒廹東下姑蘇臺殘年傍水國金銀<lb/>
<pb n="KR4h0160_WYG_068-13b"/>
佛寺開信美無與適細人尚姑息賢者貴為德之子白<lb/>
玉温令我心悦懌晤語契深心洞徹有清識學貫天人<lb/>
際溟漲與筆力神功接混茫風雷纒地脈靈芝冠衆芳<lb/>
氷壺動瑶碧紫燕自超詣尤異是龍脊流傳必絶倫許<lb/>
與必詞伯喧爭懶著鞭飛騰知有策吾道屬艱難鸞鳯<lb/>
有鎩翮天門鬱嵯峨乘槎斷消息干戈尚縱橫道路時<lb/>
通塞顧惟魯鈍姿養生終自惜桃源無處尋黎民糠籺<lb/>
窄故國莽丘墟夢歸歸末得悵彼高飛禽何以有羽翼<lb/>
<pb n="KR4h0160_WYG_068-14a"/>
匡山讀書處宿昔長荆棘隂房鬼火青戰地骸骨白骨<lb/>
肉恩書重㸔雲淚横臆西江萬里船終當挂帆席天寒<lb/>
鶬鴰呼北風破南極梅花已飛翻節序昨夜隔感激在<lb/>
知音書此豁平昔<lb/>
　　天如襌師惟則<lb/>
　　　惟則字天如吉之永新人族姓譚氏得法于普<lb/>
　　　應國師中峰本公闢呉城東北隅廢圃為方丈<lb/>
　　　曰師子林有竹萬竿竹外多怪石其中最高者<lb/>
<pb n="KR4h0160_WYG_068-14b"/>
　　　類狻猊他石或跂或蹲厥狀匪一軒堂亭閣冠<lb/>
　　　絶一時則公以中峰倡道天日師子巖故名師<lb/>
　　　子識不忘也又嘗遯跡松江之九峰道風日振<lb/>
　　　加號佛心普濟文惠大辨禪師侍者集其詩文<lb/>
　　　曰師子林别録翰林待制逺者圖為之序稱其<lb/>
　　　隨機泛應靡所不有云倪高士元鎮每過師子<lb/>
　　　林愛其蕭爽為之繪圖徐幼文復圖為十二景<lb/>
　　　高季迪諸人題咏相繼今其地大半廢為民居<lb/>
<pb n="KR4h0160_WYG_068-15a"/>
　　　湫隘囂塵無復昔時之勝矣<lb/>
　　篳篥引<hi>并序</hi>
　　　西瑛懶雲窩距余禪室半里許時相過從吹篳<lb/>
　　　篥以為供復於余言有所需乃賦長歌以贈<lb/>
西瑛為我吹篳篥發我十年夢相憶錢唐月夜鳯凰山<lb/>
曽聽酸齋吹鐡笛初吹一曲江風生餘響入樹秋嗚咽<lb/>
再吹一曲江潮驚愁雲忽低霜月黑坐中聽者六七人<lb/>
半是江湖未歸客歡者狂歌繞樹行悲者垂頭涙沾膝<lb/>
<pb n="KR4h0160_WYG_068-15b"/>
我時奪却酸齋笛斂襟共坐松根石脱畧悲歡萬念消<lb/>
悟聲無性聞無跡西瑛篳篥且莫吹篳篥從古稱悲栗<lb/>
悲歡茫茫塞天地人情所感無今昔山僧尚賴雙耳頑<lb/>
請為西瑛吐胸臆聲聞相觸妄情生聞盡聲亡情自釋<lb/>
盡聞莫謂聞無聲機動籟鳴無間隔亡聲莫謂聲無聞<lb/>
去來歴歴明喧寂吹者之妙余莫知聞者之悟公莫測<lb/>
公歸宴坐懶雲窩心空自有眞消息<lb/>
　　贈道林訓上人<lb/>
<pb n="KR4h0160_WYG_068-16a"/>
角鷹一側目所視無穹蒼臂鞲索飽非所長良馬一振<lb/>
鬛所向無窮荒内閑待秣安可常丈夫心膽塞天地身<lb/>
與世道為低昂况從世外發高趣蓬蒿豈足誇翺翔我<lb/>
憐古道滿荆棘歲晩狐兔爭跳梁今年識君谷水傍愛<lb/>
君駿氣如鷹揚願君莫如我學歩成踉蹌願君莫如我<lb/>
用拙甘六藏茅舎深居已無馬師問梅子木葉敝膝尚<lb/>
有懶瓚知南陽九峰之外天茫茫寒梅欲花春在霜興<lb/>
來拂袖謝丘壑闊視四海皆吾郷我有解䌫歌一章如<lb/>
<pb n="KR4h0160_WYG_068-16b"/>
擊瓦缶無宫商呉松江上為君歌一發怒潮卷雪天風<lb/>
狂<lb/>
　　呉松江觀閘<lb/>
呉松江水急如箭昔見晝圖今識靣百川應命爭先趨<lb/>
東注海門如赴戰海波怒發趨潮頭戰退呉松水倒流<lb/>
江潮一日兩相鬭萬古不没猶㓂讎江水清兮潮水濁<lb/>
江水不似潮水惡惡潮推出海中洲堆積江靣成山丘<lb/>
官憂水害難疏鑿橫江四閘同時作潮來下閘潮平開<lb/>
<pb n="KR4h0160_WYG_068-17a"/>
閘内不通潮往回潮波怒息捲底去閘門又見江波怒<lb/>
閘上盤渦萬陣分閘下狂瀾萬騎奔萬雷吼兮萬鼓發<lb/>
石走沙飛亂戈甲黃河衝破華山根劍瀑擘開青玉峽<lb/>
人言水性險且凶不知水與人情同情濤識浪怒且憤<lb/>
不在江潮在方寸水險尚可避人險終難知人爭頟頟<lb/>
罔晝夜水爭尚有潮平時<lb/>
　　城南樓<lb/>
城南樹尾花風晴城南樹下漁舟行隔溪竹屋數家酒<lb/>
<pb n="KR4h0160_WYG_068-17b"/>
矮籬路轉人縱横仙山石洞在眼底塔竿倒影滄波明<lb/>
相期待渡日已晚坐㸔平野青煙生<lb/>
　　㳺三相臺示甘楊諸友臺乃姚崇牛僧孺劉沆讀<lb/>
　　　書處也<lb/>
我登三相臺南望雙㢲峰俯視下界如凌空開元老樹<lb/>
可百丈斷崖盡日呼顚風甘郎攀果學猿挂楊子枕石<lb/>
飛泉中垂藤離地坐我稳袒跣長嘯如乘龍嗚呼昔人<lb/>
不再得臺上土花幾秋色前身不與後身期白雲豈識<lb/>
<pb n="KR4h0160_WYG_068-18a"/>
蘿衣客安得近代顔輝來畫我石上驚風雷<lb/>
　　真州送别悦希雲<lb/>
欲别不别重相攜别思已逐寒雲飛飛雲一去不可得<lb/>
千邨萬落明斜暉回頭望呉山滿目青依依亦如送我<lb/>
望我去立盡風煙未忍歸<lb/>
　　送止照歸古洪曲江三首<lb/>
莫雲飛上錢王臺亂峰蘸碧湖光開六橋春色看正好<lb/>
之子不肯重徘徊百年萬事煙雨過鄉井一念終難灰<lb/>
<pb n="KR4h0160_WYG_068-18b"/>
浩歌歸去送歸去夢斷楚水何時來<lb/>
鑾江鎮上雙江洲大船解纜荒洲頭挂帆蔽空搥鼓發<lb/>
白浪卷雪風蕭颼故山三日忽到眼恍忽天上飛驊驑<lb/>
向來歸興有如此今日送子心悠悠<lb/>
獅王一去挽不回秋滿巖谷天風哀龍囦象藪亦多士<lb/>
濟濟熟視宗網頽誰能共埽松下屋黃精黃獨連門栽<lb/>
霜林月上芋香起指㸃深撥寒鑪灰<lb/>
　　入仙洞山<lb/>
<pb n="KR4h0160_WYG_068-19a"/>
入山隱隱如聞雷山雞角角隨人飛松風洗我市喧耳<lb/>
松露灑我青蘿衣平生結習重幽賞光景繪物情依依<lb/>
誰能歌紫芝我當歌采薇招呼雲外青鸞歸<lb/>
　　上海舟中即事<lb/>
烏溪出閘催雙櫓急趁囘潮下黄浦午前期到上洋城<lb/>
生怕潮來近亭午夜潮已落岸痕髙風卷浪花翻雪滷<lb/>
渡頭趁渡人如雞水行泥行亦良苦西岸衝波遠入邨<lb/>
東岸湧沙作林圃岸上居民無定蹤頗怪潮行無定所<lb/>
<pb n="KR4h0160_WYG_068-19b"/>
吾年五十遊上洋今歲重來五十五豈無玉雪美少年<lb/>
向來一揖成千古亦有鴟張萬石家勢去一朝無寸土<lb/>
噫吁嘻人生幻化若浮雲陵谷變遷何足數<lb/>
　　示友人<lb/>
塵網苦多累暫閒如脱羈胡為塵外跡而乃東西馳聚<lb/>
談每倉卒既逺翻多思眼前失真宰身外何求知百骸<lb/>
如僕馬勢合聊相隨氣運忽遷謝一散無重期來日不<lb/>
可待去日不可追静縁當自保世故方無涯<lb/>
<pb n="KR4h0160_WYG_068-20a"/>
　　登西林<lb/>
沈鬱難自居偶思散遐矚主丈登西林斷崖倚修竹崖<lb/>
上叢花開飛禽自相逐崖下清川流水光泛嘉木四月<lb/>
風雨多平野一時緑長嘯白日低煙雲起空谷俯視萬<lb/>
化間勞生亦何足<lb/>
　　遊茅山雲林清逺之館<lb/>
華陽有客似重來新見雲林别館開寒日半巖松鶴起<lb/>
腥風萬壑雨龍囘琴牀流露滋瑶草丹鼎飛春上玉梅<lb/>
<pb n="KR4h0160_WYG_068-20b"/>
居者未知清且遠人間咫尺望蓬萊<lb/>
　　漕運萬戸某脱險于海因和韻唁之<lb/>
語未開脣已改顔向來海運歴多難連檣影落蛟涎窟<lb/>
孤枕魂飛鬼骨山出匣劔龍驚怒吼傳家珠虎幸生還<lb/>
黄金任積高於斗不博休官一日閒<lb/>
　　送時無擇維那歸閩<lb/>
百計歸難禁生緣樂未窮聽鐘榔葉雨敧枕荔花風客<lb/>
久閩音化交深楚俗通片帆明日遠雲斷海天空<lb/>
<pb n="KR4h0160_WYG_068-21a"/>
　　送鄉僧昱曉林二首<lb/>
風沙風葉攪征衣今日江頭送汝歸西望故鄉何處是<lb/>
楚天漠漠片雲飛<lb/>
鄉人問我幾時還向道如今又入山一箇蒲團半間屋<lb/>
呉松江上九峰間<lb/>
　　登茅山天市壇<lb/>
天市危䦨倚碧空兩京山水見冥䝉東來十日風霜路<lb/>
只在寒嵐一抺中<lb/>
<pb n="KR4h0160_WYG_068-21b"/>
　　一峰雲外菴和韻四景四首<lb/>
碧虹分雨半山橋橋下春雷巻怒濤老衲定囘推戸看<lb/>
隔溪開盡野櫻桃<lb/>
竹屋茶香滿澗煙緑杉深處響流泉目前有法誰能説<lb/>
落日㣲風一樹蟬<lb/>
平田水語稻花香半解蘿衣受晩涼景物雙清秋正好<lb/>
亂山雲外又斜陽<lb/>
衲被䝉頭宿火紅雪寒愁聽上方鐘開門忽怪山為海<lb/>
<pb n="KR4h0160_WYG_068-22a"/>
萬曡銀濤露一峰<lb/>
　　湖邨菴即事<lb/>
竹根吠犬隔溪西湖鴈聲高木葉飛近聽始知雙櫓響<lb/>
一燈浮水夜船歸<lb/>
　　訪仙洞山舟次大溪口<lb/>
窈窕仙家何處尋夕陽明滅亂雲深大溪横斷青山合<lb/>
一路風帆入樹林<lb/>
　　贈弟仁逺入京四首<hi>并序</hi>
<pb n="KR4h0160_WYG_068-22b"/>
　　　始余别家時仁遠從弟年纔十七今將四十矣<lb/>
　　　鬚髯㦸張言論有遠志以湘南教官滿考乘風<lb/>
　　　為上國遊<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟維揚迂道來徑山相尋梅雨中<lb/>
　　　禪榻共燈數夕既行贈偈四章以紀别思以戒<lb/>
　　　其速歸<lb/>
虬鬚鐵面岸綸巾膽氣粗豪語逼人二十三年不相見<lb/>
却疑年少是前身<lb/>
雨嶂煙巒翠欲流天開圖畫萬山頭凌霄閣上凭闌意<lb/>
<pb n="KR4h0160_WYG_068-23a"/>
留與他年説舊遊<lb/>
白雲峰在夕陽邊目送呉雲入楚天汝到燕山却囘首<lb/>
三千里外又三千<lb/>
錦袍花映鳯池明玉珮光揺紫府青富貴著人如醉夢<lb/>
倚門慈母眼長醒<lb/>
　　曉行呉松江<lb/>
水轉沙涂又一灣迎船孤塔出煙嵐長江一道横風起<lb/>
兩岸爭飛上下帆<lb/>
<pb n="KR4h0160_WYG_068-23b"/>
　　師子林即景六首<lb/>
萬竿緑玉繞禪房頭角森森筍穉長坐起自攜藤七尺<lb/>
穿林絡繹似巡堂<lb/>
素壁光揺眼倍明隔簾風樹弄新晴樹根鼃鼓鳴殘雨<lb/>
恍忽南山水樂聲<lb/>
半簷落日曬寒衣一鉢香羮野蕨肥春雨春煙二三子<lb/>
水西原上種松歸<lb/>
道人肩水灌畦蔬托鉢船歸粟有餘飽飯禪和無一事<lb/>
<pb n="KR4h0160_WYG_068-24a"/>
繞池分食餧遊魚<lb/>
斜梅勢壓石闌干花似垂頭照影看白晝雲陰天欲雪<lb/>
半池星斗逼人寒<lb/>
雪深三尺閉柴荆嵗晩無心打葛藤立雪堂前人不見<lb/>
秀雲峰似白頭僧<lb/>
　　孫氏蕙蘭<lb/>
　　　蕙蘭名淑新喻傅若金汝礪之妻也其先汴人<lb/>
　　　年二十三歸汝礪于湘中五月而卒汝礪序其<lb/>
<pb n="KR4h0160_WYG_068-24b"/>
　　　遺槀曰故妻孫氏蕙蘭早失母父周卿先生以<lb/>
　　　孝經女誡教之詩固未之學也因其弟受唐詩<lb/>
　　　家法取而讀之得其音格輒能為近體五七言<lb/>
　　　語皆閒雅可誦非茍學所能至者然不多為又<lb/>
　　　恒毁其稾家人或竊收之則曰偶適情耳女子<lb/>
　　　當治織絍組紃以致其孝敬辭翰非所事也既<lb/>
　　　卒家人哭而稱之因出其稾得若干首特為編<lb/>
　　　集成帙序而藏之題曰綠窻遺槀其未成章者<lb/>
<pb n="KR4h0160_WYG_068-25a"/>
　　　云露下庭梧葉風吹月桂花登樓聞過鴈開戸<lb/>
　　　見棲鵶繡簾當雪巻銀燭背風然雪晴山顯翠<lb/>
　　　風暖水生紋萱草當階緑櫻桃落地紅芍藥開時<lb/>
　　　病荼䕷落處愁玉釵簪末利羅扇繡芙容牕前<lb/>
　　　垂栁分春色鏡裏幽蘭對曉妝花間影過那知<lb/>
　　　燕栁外聲來不見鸎慈親教婢囘金剪驕妹嗔<lb/>
　　　人奪繡鍼妝成寶鏡楊花過行出珠簾燕子歸<lb/>
　　　自傾瓮裏春泉水親灌階前石竹花海棠帶雨<lb/>
<pb n="KR4h0160_WYG_068-25b"/>
　　　臙脂重楊栁凝煙翡翠濃殘膏賸馥猶有餘妍<lb/>
　　　汝礪深惜其才每見於悼亡諸作纒緜悽惻有<lb/>
　　　足悲者故為表而出之以傳於世<lb/>
　　綠窻詩十八首<lb/>
窻裏人初起窻前栁正嬌捲簾衝落絮開鏡見垂條坐<lb/>
對分金線行防拂翠翹流鸎空巧語倦聽不須調<lb/>
小閣烹香茗疏簾下玉鉤燈光翻出鼎釵影倒沈甌婢<lb/>
捧消春困親嘗散莫愁吟詩因坐久月轉晩妝樓<lb/>
<pb n="KR4h0160_WYG_068-26a"/>
燈前催曉妝把酒向髙堂但願梅花月年年映夀觴<lb/>
采閣閉朝寒妝成擬問安忽聞春雪下喚婢卷簾看<lb/>
粲粲梅花樹盈盈似玉人甘心對氷雪不愛豔陽春<lb/>
小小春羅扇團團秋月生蟠桃花樹裏繡得董雙成<lb/>
自拂雙眉黛何曽慣得愁若教如翠栁便恐不禁秋<lb/>
樓前楊栁發青枝樓下春寒病起時獨坐小窻無氣力<lb/>
隔簾風亂海棠絲<hi>汝礪追和云小窻開盡碧桃枝憶得青鸞化去時昨夜秋風妒幽怨夢中</hi>
<hi>吹斷素琴絲</hi>
<pb n="KR4h0160_WYG_068-26b"/>
緑窻寂莫掩殘春繡得羅衣懶上身昨日翠帷新病起<lb/>
滿簾飛絮正愁人<hi>追和云江上愁時復值春帶圍寛盡不宜身階前舊種櫻桃樹日莫飛花</hi>
<hi>故著人</hi>
小妹方纔習孝經可憐嬌怯性偏靈自尋女誡窻前讀<lb/>
嗔道家人不與聽<lb/>
幾㸃梅花發小盆冰肌玉骨伴黄昬隔窻久坐憐清影<lb/>
閒劃金釵記月痕<lb/>
繡被寒多未欲眠梨花枝上聽春鵑明朝又是清明節<lb/>
<pb n="KR4h0160_WYG_068-27a"/>
愁見人家買紙錢<lb/>
春雨隨風濕粉牆園花滴滴斷人腸愁紅怨白知多少<lb/>
流過長溝水亦香<lb/>
春風昨夜碧桃開正想瑤池月滿臺欲折一枝寄王母<lb/>
青鸞飛去幾時來<lb/>
空階日晩雨纔乾小婢相隨倚畫闌金釵誤挂緋桃落<lb/>
羅袖愁依翠竹寒<lb/>
小窻今夕繡鍼閒坐對銀蟬整翠鬟凡世何曽到天上<lb/>
<pb n="KR4h0160_WYG_068-27b"/>
月宫依舊似人間<lb/>
乞巧樓前雨乍晴彎彎新月伴雙星鄰家小女都相學<lb/>
鬭取金盆看五生<lb/>
庭院深深早閉門停鍼無語對黄昬碧紗窻外初生月<lb/>
照見梅花欲斷魂<lb/>
　　貞懿鄭氏允端<lb/>
　　　允端字正淑姓鄭氏宋丞相清之五世孫女也<lb/>
　　　其大父通判呉郡徙居焉饒於貲有半州之目<lb/>
<pb n="KR4h0160_WYG_068-28a"/>
　　　世稱花橋鄭家允端姿稟秀慧尤善詩歌歸於<lb/>
　　　同郡施伯仁儒雅士也相敬待如賔客至正丙<lb/>
　　　申張士誠入平江家為兵所破鬱鬱致病而卒<lb/>
　　　年僅三十窆於城東之南岡宗族之士相謂曰<lb/>
　　　鄭氏有容有言有學有識行孚中閨可象可則<lb/>
　　　貞以厲已懿以成德有合諡典宜諡曰貞懿所<lb/>
　　　著有肅雝集其自題曰嘗怪近世婦人女子作<lb/>
　　　詩無感發懲創之義率皆嘲咏風月纎豔委靡<lb/>
<pb n="KR4h0160_WYG_068-28b"/>
　　　流連光景而已余故剗除舊習脫棄凡近作為<lb/>
　　　歌詩緘諸篋笥以俟宗工斤正今抱病彌年垂<lb/>
　　　亡有日愳湮没而無聞用寫别楮藏於家塾以<lb/>
　　　示子孫伯仁哀之為詮次成帙一時名輩如錢<lb/>
　　　塘錢惟善青城杜寅為之前後序云<lb/>
　　呉人嫁女辭<hi>余見尋常百姓家多以女嫁達官貴人雖夸耀于一時而終不得偕老故</hi>
　　　<hi>作是詩以警之時至正丙申嵗也</hi>
種花莫種官路傍嫁女莫嫁諸侯王種花官路人取將<lb/>
<pb n="KR4h0160_WYG_068-29a"/>
嫁女王侯不久長花落色衰情變更離鸞破鏡終分張<lb/>
不如嫁與田舍郎白首相㸔不下堂<lb/>
　　擬寄衣曲<lb/>
男兒遠向交河道鐵馬金戈事征討邊頭八月霜風寒<lb/>
欲寄戎衣須趁早急杵清砧擣夜深玉纎銅斗熨帖平<lb/>
裁縫製就衣襖衾千針萬線始得成封裹重重寄邊使<lb/>
為語夫君奮忠義好將功業立邊陲要使聲名垂史記<lb/>
　　秋夜三五七言<lb/>
<pb n="KR4h0160_WYG_068-29b"/>
風乍起月初陰樹頭梧葉響階下草蟲吟何處髙樓吹<lb/>
短笛誰家急杵擣清砧<lb/>
　　讀西漢書<lb/>
予聞太倉公逮繫長安獄生女不生男緩急無以囑少<lb/>
女痛所言上書訟父辱死者不復生刑者不可屬妾身<lb/>
沒入官父罪或見贖明明聖文王哀憐脱戕毒再使父<lb/>
子親骨肉重相續此事誼甚高足以振頹俗好事東觀<lb/>
臣大書耀史録臨卷三歎之清風滿林麓<lb/>
<pb n="KR4h0160_WYG_068-30a"/>
　　題耕牧圖<lb/>
幽人薄世味耕牧山之陰自抱邨野姿常懷畎畝心行<lb/>
行南山歌落落梁甫吟挂書牛上角揮鉏瓦中金飽飯<lb/>
黃昬後力田春雲深四體勤樹藝三生悟浮沈巢父世<lb/>
髙尚徳公人所欽伊人去已逺髙風邈難尋撫卷空歎<lb/>
息俯仰成古今<lb/>
　　望夫石<lb/>
良人有行役遠在天一方自期三年歸一去凡幾霜登<lb/>
<pb n="KR4h0160_WYG_068-30b"/>
山凌絶巘引領望歸航歸航望不及躑躅空傍徨化作<lb/>
山頭石兀立倚穹蒼至今心不轉日夜遥相望石堅有<lb/>
時爛海枯成田桑石爛與海枯行人歸故鄉<lb/>
　　詠鏡<lb/>
皎皎奩中鏡相隨越歲年清光何所如明月懸中天我<lb/>
昔十五餘顔色如花鮮對之理晨妝塗抹鬬嬋娟邇来年<lb/>
頗長貧病相憂煎形容漸老醜無復施朱鉛今朝鏡亦<lb/>
昬塵垢蝕連錢相看自黯淡焉能分媸妍人生有盛衰<lb/>
<pb n="KR4h0160_WYG_068-31a"/>
物情隨變遷世間類如此何用増慨然<lb/>
　　聽琴<lb/>
夜深衆籟寂天空缺月明幽人據槁梧逸響發清聲一<lb/>
彈再三彈中含太古情坐深聽來久山水有餘清子期<lb/>
既物化賞心誰與并感慨意不已天地空崢嶸<lb/>
　　效古<lb/>
人生天地内翕歘如轉蓬有材不早用老去悲途窮甘<lb/>
羅豁達士意氣自豪雄奉辭使列國十二登上公早達<lb/>
<pb n="KR4h0160_WYG_068-31b"/>
勝晩遇應鄙垂釣翁<lb/>
　　讀文山丹心集<lb/>
藉甚文丞相精忠古所難舍生歸北闕效死只南冠血<lb/>
化三年碧心存一寸丹偶㩦詩卷在把玩為悲酸<lb/>
　　卧痁<lb/>
秋來多病瘧骨立瘦難支煩熱那能止增寒柰爾為脾<lb/>
神不自衛江鬼故相欺伏枕南窻下空吟老杜詩<lb/>
　　題畫<lb/>
<pb n="KR4h0160_WYG_068-32a"/>
誰貌江南景風煙萬里寛金銀開佛寺紫翠出林巒逺<lb/>
客馳行役幽人賦考槃蒼茫無限意撫巻為盤桓<lb/>
　　碧筩<hi>王夫人席上作</hi>
主人避暑開芳宴輕折荷盤當酒罍半朶㫁雲擎翡翠<lb/>
一江甘露瀉玫瑰胸中爽氣飄飄起鼻底清香拍拍回<lb/>
可笑狂生楊鐵篴風流何用飲鞵杯<lb/>
　　紅指甲<lb/>
鳯花染就玉纎纖别是風流幾種㸔鸞鏡匀脂丹髓溼<lb/>
<pb n="KR4h0160_WYG_068-32b"/>
鵲鑪添火綵雲寒封題錦字春無限彈淚香閨血未乾<lb/>
報道金釵斜插處落紅飛上髻雲端<lb/>
　　中庭對月有感<lb/>
中庭夜氣凉于水坐㸔青天轉玉盤萬里清光明海宇<lb/>
十年殺氣暗長安閨人只憶丹心苦戰鬼偏憐白骨寒<lb/>
我欲排雲叫閶闔璚樓玉宇路漫漫<lb/>
　　琵琶泉<hi>井在呉王故宫</hi>
呉王廢苑餘千載尚有寒泉一掬清巧匠鑿成推引手<lb/>
<pb n="KR4h0160_WYG_068-33a"/>
斷絃牽出轆轤鳴㳙㳙多似江州淚軋軋疑如出塞聲<lb/>
一曲難湔亡國恨空畱宫井不勝情<lb/>
　　髙氏姊惠素羅<lb/>
雪色香羅照眼明阿兄相贈見深情明朝急為裁春服<lb/>
相約麻姑禮上清<lb/>
　　水檻<lb/>
近水人家小結廬軒窗瀟灑勝幽居凭闌忽聽鳴榔響<lb/>
知有小船來賣魚<lb/>
<pb n="KR4h0160_WYG_068-33b"/>
　　吐綬鳥<lb/>
庭院春陰護薄寒山禽飛下玉闌干胸中錦繡無人識<lb/>
閒向東風自吐㸔<lb/>
　　徐熙杏花<lb/>
冩生政自愛徐熙把巻摩挲眼欲迷曾記沈沈春雨後<lb/>
一枝斜透粉牆西<lb/>
　　四體美人四首<lb/>
　　　正靣<lb/>
<pb n="KR4h0160_WYG_068-34a"/>
似共春風别有縁美人初見下鞦韆花陰滿地日卓午<lb/>
芍藥金盤五色鮮<lb/>
　　　背立<lb/>
宫様新妝賸寳衣背人鵠立好腰肢杜陵饑客長安道<lb/>
隔水臨花乍見時<lb/>
　　　側身<lb/>
半靣紅装似可人鳯環斜插寳釵新若敎端正嬋娟面<lb/>
東里西家總後塵<lb/>
<pb n="KR4h0160_WYG_068-34b"/>
　　　半截<lb/>
若箇亭臺緑水邊粉牆低處出嬋娟分明識得東風面<lb/>
不見羅裙血色鮮<lb/>
　　念舊<lb/>
憶昔娉婷十五餘匀紅傅白鬪西施如今老大慵妝洗<lb/>
政是棃花過<hi>一作遇</hi>雨時<lb/>
　　梧桐<lb/>
梧桐葉上秋先到索索蕭蕭向樹鳴為報西風莫吹却<lb/>
<pb n="KR4h0160_WYG_068-35a"/>
夜深留取聽秋聲<lb/>
　　秋窻書懷<lb/>
詩骨從來不受肥那堪衰病弗勝衣朝來試把羅裳繫<lb/>
<hi>一作裙整</hi>瘦比今春又半圍<lb/>
　　東坡赤壁圖<lb/>
老瞞雄視欲呑呉百萬樓船一炬枯留得清風明月在<lb/>
網魚謀酒付髯蘇<lb/>
　　瘦馬<lb/>
<pb n="KR4h0160_WYG_068-35b"/>
曾共元戎出塞垣生擒番將向烏桓如今老去誰終惠<lb/>
獨對西風痩骨寒<lb/>
　　庭槐<lb/>
風轉庭槐拂檻開緑陰如染淨無埃婦人不作功名夢<lb/>
閒㸔南柯蟻往來<lb/>
　　葡萄<lb/>
滿筐圓實驪珠滑入口甘香氷玉寒若使文園知此味<lb/>
露華應不乞金盤<lb/>
<pb n="KR4h0160_WYG_068-36a"/>
　　韈<lb/>
輕輕小韈製香羅三寸量來不較多針縷細匀裁製好<lb/>
鴉頭休詫馬嵬坡<lb/>
　　桃花<lb/>
細雨春寒江上時小桃攲樹出疎籬從敎一簇開無主<lb/>
終不留題崔護詩<hi>選家評曰楊循吉呉中往哲女秀一人李氏其警句云云此詩載鄭氏肅</hi>
<hi>雝集中豈君謙偶失考耶抑别有李氏一集耶姑兩存之以俟知者</hi>
　　桃源<lb/>
<pb n="KR4h0160_WYG_068-36b"/>
秦季干戈起中原幾變遷誰知避世者自有一山川<lb/>
　　毛女<lb/>
我亦斯人徒偶然攖世網撫卷發深思何當共長往<lb/>
　　蘭<lb/>
竝石疎花痩臨風細葉長靈均清夢逺遺佩滿沅湘<lb/>
　　筍<lb/>
竹林春雨過瘦筍迸苔長坐待成高節清標出短牆<lb/>
　　蓮<lb/>
<pb n="KR4h0160_WYG_068-37a"/>
本無塵土氣自在水雲鄉楚楚浄如拭亭亭生妙香<lb/>
　　梅<lb/>
歳寒氷雪裏獨見一枝來不比凡桃李春風無數開<lb/>
　　杜少陵春逰曲<lb/>
何處尋芳策蹇驢典衣買酒出城西𤣥都觀裏桃千樹<lb/>
黄四娘家花滿溪<lb/>
　　春詞集句<lb/>
春色沈沈鎖建章困人天氣日初長閒來獨立雕簷下<lb/>
<pb n="KR4h0160_WYG_068-37b"/>
笑殺雙飛燕子忙<lb/>
　　秋詞集句<lb/>
月轉觚稜夜未央倚牀自炷水沈香芙容小帳雲屏暗<lb/>
二十五聲秋㸃長<lb/>
　　安南國王陳益稷<lb/>
　　　益稷國王陳日晅之弟也其先閩人有陳日煚<lb/>
　　　者為交趾王李氏婿奪其國而有之元憲宗時<lb/>
　　　嘗遣将烏蘭哈達破其國都日煚傳國于其子<lb/>
<pb n="KR4h0160_WYG_068-38a"/>
　　　光昺遣使納欵世祖中統三年封光昺為安南<lb/>
　　　國王至元十四年光昺卒國人立其世子日烜<lb/>
　　　徴之入朝不肯行會用兵占城諭日晅使助軍<lb/>
　　　糧不從遂移兵伐之日晅拒戰敗走其弟昭國<lb/>
　　　王益稷率妻子官吏以降二十三年封益稷為<lb/>
　　　安南國王命鎮南王托歡及左丞相阿爾哈雅<lb/>
　　　等引兵納之未克言者以為非便遂止益稷從<lb/>
　　　師還鄂州其後日烜遣使來貢二十七年卒子<lb/>
<pb n="KR4h0160_WYG_068-38b"/>
　　　日燇立益稷竟乆㽞于郭遙授湖廣行中書省<lb/>
　　　平章政事武宗朝累進金紫光禄大夫儀同三<lb/>
　　　司文宗天厯二年卒夀七十六諡曰忠懿王有<lb/>
　　　詩若干首傳世皆歸朝後所作安南古南交地<lb/>
　　　自秦時為郡縣漢唐因之五代割據遂成異域<lb/>
　　　元時兵力之強盡有西南諸部而安南獨不入<lb/>
　　　版圖選將用兵頻年㬥露而終莫得其要領然<lb/>
　　　益稷以覊旅降王猶能以歌咏與中朝文士相<lb/>
<pb n="KR4h0160_WYG_068-39a"/>
　　　頡頏何地無才亦足以見元時詩學之盛矣<lb/>
　　大明殿侍宴<lb/>
班陪玉筍侍紅雲日表熈熈瑞氣温萬派朝宗滄海闊<lb/>
衆星環拱紫宸尊雍容湛露歌詩什彷彿鈞天入夢魂<lb/>
孤孽秋毫皆帝力願殫忠赤報深恩<lb/>
　　送駕至上都過闗口而回<lb/>
控轡追隨寳馬羣古長城外送金根仙蹤縹緲鸞聲逺<lb/>
客路﨑嶇燕尾分喜見重瞳開日表何勞八翼夢天門<lb/>
<pb n="KR4h0160_WYG_068-39b"/>
梅嵒有約人知不幾處朱闌看白雲<lb/>
　　駕畋栁林隨侍<lb/>
仙仗平明擁翠華景陽鐘發海東霞千官捧日臨春殿<lb/>
萬騎屯雲動曉沙白鷂韝翻山霧薄黄龍旗拂栁風斜太<lb/>
平氣象同民樂南北梯航共一家<lb/>
　　送元明善赴京<lb/>
江流胍胍草離離黄鶴磯頭酒一巵報國寸<hi>一作忠</hi>心憐<lb/>
我老論交<hi>一作文</hi>半靣識君遲正當重<hi>一作舉</hi>鼎調梅日又<lb/>
<pb n="KR4h0160_WYG_068-40a"/>
是長亭折栁時滿載詩書<hi>一作收拾琴書</hi>歸路稳鳯城依約便<lb/>
相期<lb/>
　　送李龍川平章赴闕<lb/>
雪滿長亭酒滿斟楚山千㬪水千尋梅青半識平生面<lb/>
桐老相知太古心雁影南樓孤月冷馬頭北闕五雲㴱<lb/>
二毛越叟情無限獨向南窗袖手吟<lb/>
　　挽布琳吉達河南王<lb/>
哲人萎矣棟梁傾回首西風涕暗零三世功名今古史<lb/>
<pb n="KR4h0160_WYG_068-40b"/>
百年過客短長亭手扶紅日名猶在身就黄粱夢不醒<lb/>
記取汾陽舊勲業紫薇㽞種繼芳聲<lb/>
　　萬歳山侍宴<lb/>
碧漢鳴鸞隔世塵玉京開宴會星辰舞廻鼇背三<hi>一作千</hi>
山雪酒上龍顔萬國春物被仁風榮御苑水涵<hi>一作流</hi>聖<lb/>
澤溢天津越南覊旅陪賔列只尺光瞻日月新<lb/>
　　駐馬渡頭<lb/>
大别山頭漢口前呉王磯下沔城邊立殘秋水隔灘鷺<lb/>
<pb n="KR4h0160_WYG_068-41a"/>
噪落夕陽何處蟬赤壁冷煙銷魏卒黄州淡月照坡仙<lb/>
英雄瀟洒名俱在我愛狂吟不媿天<lb/>
　　鄂館書懷<lb/>
蕭然孤館起凄風半壁青燈照病容滴碎秋心窗外雨<lb/>
敲殘曉夢枕邊鐘衡陽鴈斷三千路巫峽猿啼十二峯<lb/>
不盡闗山回首處莫雲疊疊水重重<lb/>
　　秋晚睡覺<lb/>
海水盈盈漏轉籌霜風吹角出譙樓夢殘淡月五更曉<lb/>
<pb n="KR4h0160_WYG_068-41b"/>
心逺孤雲萬里秋玉帛幾年賔上國詩書半出老中州<lb/>
平生事業渾如昨無奈青燈照白頭<lb/>
　　謝青宫賜酒<lb/>
黄封星使控麟麒騰踏高風拂路塵仙醴釀成天上露<lb/>
宫壺分賜臘前春恩沾南紀波濤濶氣轉東皇草木新<lb/>
拜徹雍容歌既醉遥瞻鶴禁喜津津<lb/>
　　巴陵雨中<lb/>
鴉拂平林鴈陣空黄花行李老秋風如何一夜江南夢<lb/>
<pb n="KR4h0160_WYG_068-42a"/>
盡在巴陵細雨中<lb/>
　　上都回宿赤城站<lb/>
塗山執玉㑹諸侯宴罷回程宿嶺頭白海雨來雲漠漠<lb/>
赤城秋葉夜颼颼皇都萬里乾坤闊客路幾年身世浮<lb/>
驛吏驚呼詩夢破一聲雞唱隔雲州<lb/>
　<lb/>
　<lb/>
　<lb/>
<pb n="KR4h0160_WYG_068-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集卷六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十五</head>
    <p>
<pb n="KR4h0160_WYG_025-1a"/>
欽定四庫全書<lb/>
　元詩選初集巻二十五　　庶吉士顧嗣立編<lb/>
　　虞學士集<lb/>
　　　集字伯生蜀郡人宋丞相允文五世孫也父汲<lb/>
　　　僑寓臨川之崇仁以契家子從草廬吳先生澄<lb/>
　　　遊大徳初薦授大都路儒學教授歴國子助教<lb/>
　　　博士累遷祕書少監翰林直學士兼國子祭酒<lb/>
　　　拜奎章閣侍書學士命修經世大典進侍講學<lb/>
<pb n="KR4h0160_WYG_025-1b"/>
　　　士文宗晏駕謝病歸至正八年五月卒年七十<lb/>
　　　有七贈江西行省參知政事仁壽郡公諡文靖<lb/>
　　　歐陽元功曰皇元統一之初金宋舊儒布列館<lb/>
　　　閣然其文氣高者崛强下者委靡時見餘習承<lb/>
　　　平日久四方俊彥萃於京師笙鏞相宣風雅迭<lb/>
　　　唱於時虞公方囘翔胄監容臺間有識之士早<lb/>
　　　以斯文之任歸之至治天厯公仕顯融文亦優<lb/>
　　　裕一時宗廟朝廷之典册公卿大夫之碑版咸<lb/>
<pb n="KR4h0160_WYG_025-2a"/>
　　　出其手粹然成一家之言家素貧束修羔鴈之<lb/>
　　　入還以為賓客費雖空乏弗卹也早嵗與弟槃<lb/>
　　　闢書舍為二室書陶淵明邵堯夫詩於壁左曰<lb/>
　　　陶菴右曰邵菴故世稱邵菴先生先生為文萬<lb/>
　　　篇存者十二三門人訂其在朝應制歸田方外<lb/>
　　　諸藁釐為五十巻曰道園學古錄<hi>詩藁亦曰芝亭永言</hi>先<lb/>
　　　生詩與浦城楊仲𢎞清江范徳機富州掲曼碩<lb/>
　　　先後齊名人稱虞楊范揭為有元一代之極盛<lb/>
<pb n="KR4h0160_WYG_025-2b"/>
　　　先生嘗謂仲𢎞詩如百戰健兒徳機詩如唐臨<lb/>
　　　晉帖曼碩詩如美女簪花人或問曰公詩如何<lb/>
　　　先生曰虞集乃漢廷老吏也蓋先生未免自負<lb/>
　　　然公論皆以為然<lb/>
　　味經堂詩<hi>幷序朝以下在  藁</hi>
　　　國子祭酒富珠哩子翬父作味經堂自為記以<lb/>
　　　勗其子逺公嘗命逺從予遊故賦此詩<lb/>
維昔𤣥聖有子過庭學禮學詩詔之丁寧面牆之窒繇<lb/>
<pb n="KR4h0160_WYG_025-3a"/>
不知味親能使學不能使嗜觀於徳容聽於徳音詠歌<lb/>
周旋實悦我心邈乎千載聖徃言在舍而不求匪罔斯<lb/>
殆畏友翬父窮經篤行旣有諸躬思貽厥成既菑既畬<lb/>
俾稼之食既畋既漁俾鼎之實作堂高明曰子逺來吾<lb/>
經在兹逺其味之始予虛羸匍匐來食茹草飲水以禦<lb/>
朝夕窮人得歸自我父師俛焉斯文老至不知煌煌靈<lb/>
芝如彼嘉玉薄言采之在彼中谷南陽之人來詹來言<lb/>
君子豈弟宜其後昆<lb/>
<pb n="KR4h0160_WYG_025-3b"/>
　　題宋誠甫侍郎垂綸亭<lb/>
岷源建高駛無游舠漢㑹其委安流滔滔爰有君子垂<lb/>
綸其下雖不得魚意甚閒暇援藟引楫至于中沱䕃樹<lb/>
以休悠悠永歌逝波沄沄不轉維石樂兹忘憂矢言不<lb/>
食烝然雲興風舉以高鶴翔中天遺景九皋木其落矣<lb/>
魚亦潛渚睠言夙好除于風雨風吹衣裳彼為栖栖行<lb/>
吟望予實勞我思山有榛棘河有鰉鯉豈其飲泉必泠<lb/>
之美君子冠純秩秩大經泂有清酌可以濯纓<lb/>
<pb n="KR4h0160_WYG_025-4a"/>
　　高竹臨水上<lb/>
高竹臨水上幽花在崖隂以彼貞女姿當此君子心春<lb/>
陽不自媚夕露忽已深湘妃昔鼔瑟悵望蒼梧岑<lb/>
　　月出古城東<lb/>
月出古城東海氣浮空濛車騎各已息宫闕何穹窿牧<lb/>
馬草上露吹笳沙際風帳中忽聞鴈傳令彀雕弓<lb/>
　　書上京國子監壁<lb/>
神京極高寒幽居了晨夜雷風無時發零雨每飄灑炎<lb/>
<pb n="KR4h0160_WYG_025-4b"/>
光不到地蕭爽度長夏大地漠無宰豈必事陶冶揚雄<lb/>
不曉事守道栖栖者𤣥經百無徴白髪漫盈把<lb/>
　　至治壬戌八月十五日榆林對月<lb/>
日落次榆林東望待月出大星何煜煜芒角在昴畢草<lb/>
樹風不起蛩蜩絶啁唧天高露如霜客子衣盡白羸驂<lb/>
齕餘棧嫠婦泣幽<hi>一作空</hi>室行吟毛骨寒坐見河漢沒驛<lb/>
人告<hi>一作趣</hi>晨征曈曈曉光發<lb/>
　　憶三十年前與元復初參政同賦秋日梨花元有<lb/>
<pb n="KR4h0160_WYG_025-5a"/>
　　　句云朝食葉底梨莫看枝上花而忘其後句因<lb/>
　　　續之云<lb/>
朝食葉底梨莫看枝上花花開食實後霜風振長柯逺<lb/>
水良可鑒彩雲亦易過念爾白於雪日莫當如何<lb/>
　　李老谷<lb/>
十轉山崦交九度沙磧溜始辭平漠曠稍接山木秀老<lb/>
病畏行役慰藉得良覯秋嶺晩更姸寒花晝如繡故園<lb/>
夫如何朝陽眩霜柚<lb/>
<pb n="KR4h0160_WYG_025-5b"/>
　　泰定甲子上京有感次韻馬伯庸待制<lb/>
翰音迎日轂儀羽集雲路寂莫就書閣老大長郎署為<lb/>
山望成岑織錦待盈度我行起視夜星漢非故處<hi>至治癸亥</hi>
<hi>有南坡之變晉王以㫄支繼大統</hi>
　　天厯戊辰前續詠貧士一首<lb/>
目昬畏附火枯坐寒窗中破褐著絮重虛豆兼冰崇病<lb/>
骨於此時浮屠屹撐空呼兒檢餘厯記日待春風雖欣<lb/>
解凍近翻驚紀年窮貰酒欲自廣無錢似陶翁<lb/>
<pb n="KR4h0160_WYG_025-6a"/>
　　後續詠貧士三首<lb/>
老骨寒不寐夜長况聞風心悸危欲折跼蹐敗絮中雞<lb/>
鳴當晨參馬疥芻不充山童衣百鶉喚之媿悤悤求火<lb/>
埽木葉庭樹亦已空決起不敢怠曙光屋南東茍遂牛<lb/>
馬性歸放春草豐<hi>中丞趙世安嘗為伯生請曰虞集久居京師甚貧又病目幸假一外職使</hi>
<hi>醫文宗怒曰一虞伯生汝輩不容耶當時詞臣之清節如此</hi>
歸蜀越闗隴棧閣危登天適越河濟隔堰水丈尺間飢<lb/>
寒迫旦莫舟車計茫然東家有一叟欲去初不言早朝<lb/>
<pb n="KR4h0160_WYG_025-6b"/>
聽詔畢喚馬閶闔前童奴受宿戒向煖爭相先聞之嗔<lb/>
兒子我何為汝牽屨無千金賈吾足安暇憐<lb/>
為政貴察色讀書在研覃司視既不明兩者無一堪尚<lb/>
不逭吏責為師固宜慚聖世無棄物况兹久朝簪決去<lb/>
豈我志知止亦所諳頗聞南山下菊根浸寒潭濯餌千<lb/>
日期冰臚復清涵老馬果識道更服鹽車驂<lb/>
　　觀花有感<lb/>
挂巾花樹枝酌酒花樹下風吹巾上塵花落手中斚清<lb/>
<pb n="KR4h0160_WYG_025-7a"/>
唱起相壽毋遽且聊暇流光急去人莫怪行樂者<lb/>
　　赤城館<lb/>
雷起龍門山雨灑赤城觀蕭騷山木高浩蕩塵路斷魚<lb/>
龍喜新波燕雀集虛幔開户㣲風興倚杖衆雲散<lb/>
　　同閣學士賦金鴨燒香<lb/>
黄金鑄為鴨焚蘭夕殿中窈窕轉斜月逶迤動㣲風綺<lb/>
席列珠樹華鐙連玉虹無眠待顧問不知清夜終<lb/>
　　退直同柯敬仲博士賦<lb/>
<pb n="KR4h0160_WYG_025-7b"/>
月下白玉階露生黄金井疎條栖鵲寒衰蕙流螢冷戀<lb/>
闕感時康懷歸覺宵永晨鐘禁中來白髪聊自整<lb/>
　　題儋耳東坡載酒堂二首<lb/>
翳翳儋耳城歴歴桄榔樹百年遺故丘新堂設賓阼清<lb/>
風海上至朝陽在庭户丹山五色鳯覽徳屢來下甘辛<lb/>
熟桂酒羅列雜藷蕷苻黎多孫子食飲祭先具蛟龍波<lb/>
浪深歸來風雨除<lb/>
鑿井得甘泉渴者恒自私流潤不擇地委順復何疑海<lb/>
<pb n="KR4h0160_WYG_025-8a"/>
南絶風雨水木况華滋鄰舍解讀書諸生還誦詩何必<lb/>
懐故都聊樂冝在兹星河度白鶴山月懸蛾睂來晩去<lb/>
何速勞人千載思<lb/>
　　盜發亞父塚<hi>彭城有盜誡寶氣於亞父塚上發之得一劍云</hi>
盜發亞父塚寶劒實累之塚開寶氣盡獄吏書盜辭盜<lb/>
言惟見寶寧知亞父誰項王不相信弟子遂輿尸黄腸<lb/>
下深錮千歲復何為大河繞城東落日在城西過客立<lb/>
城下踟蹰望安期<lb/>
<pb n="KR4h0160_WYG_025-8b"/>
　　步虚詞二首<lb/>
步虚長松下流響白雲間華星列爟火明月懸珮環肅<lb/>
然降靈氣穆若愉妙顏竹宫憺清夜望拜久乃還<lb/>
朱光出東海高臺迎赫曦六龍獻陽燧九鳳保金支鍊<lb/>
丹軒轅鼎濯景崑崙池拜賜冰玉佩𤣥州共遨嬉<lb/>
　　記子昻畫<lb/>
春風動蘭葉庭户光陸離言收竹上露石角挂綀衣車<lb/>
行不擇路芣苡何楚楚遊子憺忘歸徘徊歲云莫<lb/>
<pb n="KR4h0160_WYG_025-9a"/>
　　送西臺治書仇公哲<lb/>
陜郊得時雨生意始來復存者事稼穡還者葺牆屋安<lb/>
知凋瘵餘政可致新福闢除正廣術區井表深瀆均齊<lb/>
定恒志忠厚保敦篤豈無憂世士受仕在芻牧為義苦<lb/>
多違好名常不足治書肅將指善類庶有勗<lb/>
　　送張道士歸上清<lb/>
白雲盱水上自古多仙人手攜綠玉杖頭戴白綸巾袖<lb/>
中出風雨天上禮星辰歸來庭户靜芳草自生春<lb/>
<pb n="KR4h0160_WYG_025-9b"/>
　　日出行<lb/>
日出上城府日暮當蚤歸城門已擊柝出郭何焉依下<lb/>
馬投館人空垣月當扉凉風振庭樹巢鳥屢驚飛起坐<lb/>
搔白髪忽如霜草稀周公不復夢仲尼故沾衣老萊有<lb/>
孺色傳聞惟食薇求之事已晩徘徊行道㣲<lb/>
　　贈寫真佟士明<lb/>
佟郎居上京閲人如風花拈筆寫其似千嵗畱英華邇<lb/>
來七十年將相紛在目來者有如此徃者那可續昔我<lb/>
<pb n="KR4h0160_WYG_025-10a"/>
初北遊面白鬢如鴉㸃染煩粉墨華星暎丹霞今如雪<lb/>
中松苦梗雜蒼白却視當年容邈如不相識不識當如<lb/>
何臨風且長歌黄雲接河漢白雪漫陂陀乞身願歸老<lb/>
吳蜀山總好贈君千黛螺翠色秋可埽<lb/>
　　寄陳衆仲助教上都作<lb/>
學省足清晝詞垣驚蚤秋美人隔河漢落月在高樓持<lb/>
衣未成曲吹笛不勝愁還趨鳷鵲觀别製鷫鸘裘<lb/>
　　題商徳符華山圖<lb/>
<pb n="KR4h0160_WYG_025-10b"/>
昔祠雲臺館行穿御階柏夕隂嵐氣深重碧照行客獨<lb/>
訪張超谷漸覺巖險迫冰生玉井頭日射仙掌側豈無<lb/>
鐵鎖懸翻身若飛鶻恐煩華隂令不奈昌黎伯王事况<lb/>
有程車馬何忽忽流觀終南山周覽天府國爾來十七<lb/>
年欲徃不再得山河想邈悠傷殘轉蕭索摩挲商老圖<lb/>
彷彿希夷宅高哉蓮華峰白雲澹秋色<lb/>
　　賦茅山道士雲松巢<lb/>
昔年李太白廬山思結巢褰雲自天上和鶴止松梢道<lb/>
<pb n="KR4h0160_WYG_025-11a"/>
士潘閒逺高居古大茅誦經門卧虎看劍石眠蛟飛步<lb/>
脱鳬舄長吟吹鳳匏九江攬秀色許爾作神交<lb/>
　　題李溉之學士白雲半閒<lb/>
山中多白雲何由到城邑招之恐不來欲攬遽無迹棲<lb/>
檐候晨光納牖作秋色用冲不為盈常住寧若客分張<lb/>
任蒼松散落還白石日照香爐峰月射仙掌側有恩封<lb/>
一鄉與子當共食<lb/>
　　為范尊師賦雲林清遊<lb/>
<pb n="KR4h0160_WYG_025-11b"/>
太茅千仞下結屋三四楹雲林户牖潤鶴去海天平坐<lb/>
上發長嘯人間聞玉笙斸苓春霧重煮术晩煙輕綠室<lb/>
噓丹氣蒼崖受日精樵遺伐木斧真降引霓旌九鼎金<lb/>
還就千齡樹不傾問誰解居此云是范長生<lb/>
　　送李彥方閩憲<hi>并序</hi>
　　　文監李公彥方出貳閩憲同朝羣公皆賦詩以<lb/>
　　　為贈彥方屢擢臺職激揚之宜有不待子言者<lb/>
　　　適有一事深有感於愚衷先正魯國許文正公<lb/>
<pb n="KR4h0160_WYG_025-12a"/>
　　　實表章程朱之學以佐至元之治天下人心風<lb/>
　　　俗之所係不可誣也近日晩學小子不肯細心<lb/>
　　　讀書窮理妄引陸子靜之説以自欺自棄至欲<lb/>
　　　移易論語章句直斥程朱之説為非此亦非有<lb/>
　　　見於陸氏者也特以文其猖狂不學以欺人而<lb/>
　　　已此在王制之必不容者也閩中自中立之歸<lb/>
　　　已有道南之歎仲素愿中至於元晦端緒明白<lb/>
　　　皆在閩中不能不於彥方之行發之去一贓吏<lb/>
<pb n="KR4h0160_WYG_025-12b"/>
　　　治一弊政不如此一事有以正人心儒者之能<lb/>
　　　事也集卧病目眚尤甚援筆書此云<lb/>
七閩去天逺顚連苦無告牧人受深寄昧者覆為㬥犀<lb/>
象雜金貝飢渇劇飫膏大言相鄙夷饜奪心自恔豈無<lb/>
循廉吏實病黑白撓聰明屬旒黈聽熒資所到李侯金<lb/>
閨彥圖史擅讎校晨聞大夫奏夕理武夷棹君子慎修<lb/>
職寧適豐廩稍蕉荔甘多毒薑桂老堪芼所懷延平翁<lb/>
揚休似明道授受有原委精㣲足深討言立聖如在表<lb/>
<pb n="KR4h0160_WYG_025-13a"/>
正愚可造師匠久不興真妄如枘鑿云何誚支離肆誕<lb/>
長兇傲異言古所誅末學足深悼閩雖在海隅前聞此<lb/>
淵奥正誼從簡編良俗宜善導贈言不及它持此永為<lb/>
好<lb/>
　　題鄭秀才隱居<lb/>
陶翁昔好菊荒徑不暇鋤素琴初無絃名酒亦屢虚雖<lb/>
有二三子薪水不讀書凄凉千載下高名將焉如不如<lb/>
鬼谷洞鄭子樂有餘種菊以為田田中更為廬善藥不<lb/>
<pb n="KR4h0160_WYG_025-13b"/>
二價詠觴送居諸有子揮五絃凉風在庭除時來青田<lb/>
鶴亦出濠梁魚昨者遊京師侯門曳華裾捧檄忽一喜<lb/>
翩然告歸與芳蒲采甘露玉漿釀清醑老父坐堂上穉<lb/>
子具籃輿晨遊南山陲莫濯清水渠席間無猗蘭房中<lb/>
詠闗雎以此得高壽何必南陽居<lb/>
　　題朱邸竹木<lb/>
猗猗淇園竹結根磐石安枝榦相扶持風雨不可干其<lb/>
實鳳所食君子思保完恒恐聲影疏蕭條霜露寒金玉<lb/>
<pb n="KR4h0160_WYG_025-14a"/>
慎高節千載承清歡<lb/>
　　詠史<lb/>
軒后邈已逺漢武亦雄哉荒忽九州外百年過煙埃變<lb/>
化庶長久臨海築層臺黄金靡鏤飾喬林摧斷裁樂通<lb/>
竟先死孫卿殊未囘不知作者意空令來者哀奉盤泣<lb/>
繁露馳道殷奔雷志氣昔所在風雲恒徃來<lb/>
　　賦蘇伯修滋溪書堂<lb/>
滋源恒伏流春雨川乃盈林疇廣敷潤草木俱繁榮臨<lb/>
<pb n="KR4h0160_WYG_025-14b"/>
溪見遊鯈仰喬有鳴鶯君子樂在斯齋居托令名積學<lb/>
抱沈黙時至有攸行抽簡魯史存采詩商頌并禹穴追<lb/>
馬公湘江歌屈生紉蘭不盈握伐木有餘情浩然欲浮<lb/>
海歸興復濯清方舟我為楫白髪媿垂纓<lb/>
　　送張兵部孟功巡河分題得屋上烏<lb/>
花發上陽春門開未央曙城柝起羣棲流光散朝羽息<lb/>
影須近檐結巢願當户轆轤轉金井終日灌嘉樹<lb/>
　　賦水木清華亭<lb/>
<pb n="KR4h0160_WYG_025-15a"/>
中流泛蘭枻望彼嘉樹林落日蕩野水浮雲生夕隂游<lb/>
魚戀芳藻好鳥鳴幽岑為樂恐易老吾將脱朝簪<lb/>
　　于仲元舍賦紅梅<lb/>
白雪不成夜丹霞遂崇朝妙質承日映飛英向風飄醉<lb/>
來紅袖近歌罷綵雲消揚州問何遜何似董嬌嬈<hi>宋公傳元</hi>
<hi>詩體要特載隂何體所錄虞文靖之詩為多文靖有詩云少陵愛何遜太白似隂鏗亦舉其所好言之也</hi>
　　賦洛川老人九十<lb/>
洛川老人年九十須睂如畫身玉立錦袍金帶方烏巾<lb/>
<pb n="KR4h0160_WYG_025-15b"/>
手挽强弓無決拾八月平原秋氣高聞有狡獸近蓬蒿<lb/>
清晨上馬薄莫返累騎毛血懸鞬櫜身是前朝將家子<lb/>
生逢太平百無事都將英氣化高年何物小兒堪指使<lb/>
太守上言朝有恩束帛養牛兼上尊洛川老人過百歲<lb/>
擊壤為歌傳子孫<lb/>
　　張令鹿門圖<lb/>
張侯襄陽人㴱知襄陽樂十年宦學懐襄陽故托豪縑<lb/>
寫山郭老我不樂思蜀都人言嵩陽好隱居三十六峰<lb/>
<pb n="KR4h0160_WYG_025-16a"/>
常對面水竹田廬還可圖欲徃不能心懆懆忽見新圖<lb/>
被山惱沙禽浦樹俱可人金澗石牀為誰好向來嗜舊<lb/>
皆英雄駕言從之道焉從弄珠月冷識遊女沈劒潭深<lb/>
知卧龍八月霜晴水清淺聞道扁舟足迴轉何時古寺<lb/>
傍檀溪幾處殘碑在江峴呼鷹臺高秋草多養魚池中<lb/>
蓮芡波蜀嵩未必不如此我今不遊奈老何張侯張侯<lb/>
早結屋莫待史詹為君卜要看隴上課兒耕好在魚梁<lb/>
白沙曲<lb/>
<pb n="KR4h0160_WYG_025-16b"/>
　　湛湛行<lb/>
湛湛天宇𤣥以黝星白如銀垂近人牛羊散漫草多露<lb/>
大帳中野傍無鄰去年八月羽書急婦女上馬小兒泣<lb/>
今年八月天子來身屬櫜鞬月中立<lb/>
　　家兄孟脩父輸賦南還<lb/>
大兄五月來作客八年不見頭總白五人兄弟四人在<lb/>
每憶中郎淚沾臆我家蜀西忠孝門無田無宅惟書存<lb/>
兄雖筦庫實父䕃弟竊㣲祿<hi>一作餘澤</hi>承君恩文章不如仲<lb/>
<pb n="KR4h0160_WYG_025-17a"/>
<hi>一作孟</hi>氏好叔氏最少今亦老五郎十歲未知學嗟我何<lb/>
為長逺道諸兒讀書俱不多又不力耕知<hi>一作將</hi>奈何憂<lb/>
來每<hi>一作惟</hi>得二三友看花把酒臨風哦<hi>一作歌</hi>蜀山嵯峨<lb/>
歸未得盤盤先壠臨川側碧梧翠竹手所<hi>一作自</hi>移應與<lb/>
青松各千尺南風吹雪河始冰兄歸烏帽何睘睘明年<lb/>
乞身向天子共讀父書歌太平<lb/>
　　子昂墨竹<lb/>
子昂畫竹不欲工腕指所至生秋風古來篆籒法已絶<lb/>
<pb n="KR4h0160_WYG_025-17b"/>
止有木葉雕蠶蟲黄金錯刀交屈鐵大隂作雨山石裂<lb/>
蛟龍起陸真宰愁雲暗蒼梧泣湘血吳興之竹乃非竹<lb/>
吳興昔年面如玉波濤浩蕩江海空落月年年照秋屋<lb/>
　　商徳符畫幽篁古木<lb/>
湘君宫在洞庭湖幽篁古木龍所都石壇雨長碧苔蘚<lb/>
水屋風動青珊瑚老人攲枕看螻蟻嫠婦停舟聽鷓鴣<lb/>
江南蜀道問來徃商公商公今有無<lb/>
　　為逹兼善御史題墨竹<lb/>
<pb n="KR4h0160_WYG_025-18a"/>
蜀道荒凉多古木篔簹千尺相因依小年慣見今白髪<lb/>
杜宇夜啼愁不歸老可嘗作陵州守古墨蛟龍多入手<lb/>
春雷每恐破壁去神鼎空令夔魅走丹丘越人不到蜀<lb/>
脩葉何以能縱横内府人家爛漫寫使可見之心亦驚<lb/>
江南御史龍頭客暫别那能不相憶知君深識篆籒文<lb/>
故作寒泉澑崖石<lb/>
　　畫鶴<lb/>
薛公少保昔畫鶴毛羽蕭條向寥廓通泉縣壁久㣲茫<lb/>
<pb n="KR4h0160_WYG_025-18b"/>
故物都非况城郭長鳴濶步貌閒暇解寫高情亦竒作<lb/>
田中芝草日應長石上松花晩猶落赤壁江深孤月小<lb/>
白雲野迥秋霄薄羣帝相從絳節朝八公許製黄金藥<lb/>
誤嬰塵網迹易迷移召中洲夢如昨借懸素壁憶真侣<lb/>
忽有㣲風動林壑碧虛寥寥積雪高直過蕭臺絶棲泊<lb/>
　　寫廬山圖上<lb/>
憶昔繫船桑落洲洲前五老當船頭風吹雲氣迷谷起<lb/>
霜墮楓葉令人愁高人秖在第九疊太白一去三千秋<lb/>
<pb n="KR4h0160_WYG_025-19a"/>
石橋二客如有待裹茶試泉春巖幽<lb/>
　　題旦景初僉司畫<lb/>
且公山堂城東南畫圖古檜何毿毿城中無山有山癖<lb/>
直藉豪墨窮幽探旦公彈琴古檜下鬱鬱窗户生晴嵐<lb/>
春風時來鶴鳴谷秋聲夜作龍吟潭先皇晝坐羣玉府<lb/>
内使趣召飛雙驂畢宏韋偃出中祕營丘北苑開縢緘<lb/>
是時旦公主舒巻一二文士相交參且公歸來坐成想<lb/>
亦頗拈筆為楩楠伯熈奉詔每有作礧砢相竝將無慚<lb/>
<pb n="KR4h0160_WYG_025-19b"/>
嗟予懐歸亦已久摩挲老目百不堪山中豈乏真偃蹇<lb/>
可容白髮抽朝簪<lb/>
　　題柯敬仲畫<hi>并序</hi>
　　　予先世居隆州州治之後山石室翁守郡時隆<lb/>
　　　為陵州州事簡時來就吾家拾故紙背作茅蘭<lb/>
　　　竹木之屬所得頗多吾幼時尚得數紙今亦亡<lb/>
　　　之丹丘生用文法作竹木而坡石過之近又以<lb/>
　　　新意作墨花甚妙從子悦有睂山學官之行<lb/>
<pb n="KR4h0160_WYG_025-20a"/>
　　　為作此予愛而賦之<lb/>
昔者老可守陵州守居北山吾故丘太守時來看山雨<lb/>
每畫紙背成滄洲老蒲松煙色過重揮霍隂崖交劒矛<lb/>
百年離亂忘故物敝篋江南誰復收新圖篔簹枝葉修<lb/>
使我不樂思昔侯碧雞祠前杜鵑叫玉女井上叢篁幽<lb/>
棠梨樹高青子落碧花翠蔓縈牽牛揚雄無家不歸老<lb/>
蠨蛸蟋蟀寒相求丹丘先生東海客何以見我空山秋<lb/>
蕭條破墨作清潤殘質刋落精英留陂陁重複分細草<lb/>
<pb n="KR4h0160_WYG_025-20b"/>
山石縈紆生亂流睂山學官莫厭冷言歸故鄉非逺遊<lb/>
石田茅屋儻可得萬里欲上東吳舟百花潭深濯新錦<lb/>
持報以比珊瑚鉤<lb/>
　　白翎雀歌<lb/>
烏桓城下白翎雀雌雄相呼以為樂平沙無樹托營巢<lb/>
八月雪深黄草薄君不見舊時飛燕在昭陽沈沈宫殿<lb/>
鎖鴛鴦夫容露冷秋宵永芍藥風暄春晝長<lb/>
　　題簡生畫澗松<lb/>
<pb n="KR4h0160_WYG_025-21a"/>
　生與我皆蜀人留滯東南凡幾春每拂齊紈作山水<lb/>
使我感慨懐峨岷如此長身兩松樹滿谷悲風散隂霧<lb/>
雌雄如劔變為龍鱗鬛齊成擘崖去祕閣嘗觀韋偃圖<lb/>
蒼潤雄深世所無黙識形神出模畫把筆莽蒼增嗟吁<lb/>
玉堂寳書本同館官府既分難復見摩挲新墨慰衰朽<lb/>
鬢雪飄蕭數開巻昔我樵牧青城山坐起政在雙樹間<lb/>
當時簡生若相見應幷寫此聽潺湲劉郎集賢好賓客<lb/>
好著幽窗對晴碧凌靈為我哦七言有鶴飛來破秋色<lb/>
<pb n="KR4h0160_WYG_025-21b"/>
　　題柯博士畫<lb/>
磯頭風急潮水長蒹葭蒼蒼繫魚榜青山一髪是江南<lb/>
白頭不歸神獨徃幽篁繞屋茅覆檐木葉脱落秋滿簾<lb/>
買魚沽酒待明月定是黄州蘇子瞻子瞻文章世希有<lb/>
謫向江波動星斗夜投斷岸發清嘯棲鵑驚飛怒蛟吼<lb/>
圖中風景偶相似欣然揮灑春雲開子瞻應是念鄉里<lb/>
還化江東孤鶴來<lb/>
　　題高彥敬尚書趙子昂承㫖共畫一軸為户部楊<lb/>
<pb n="KR4h0160_WYG_025-22a"/>
　　　侍郎作<hi>髙文簡公一日與客遊西湖見素屛雅潔乘興畫竒石怪木數日後文敏公為</hi>
　　　<hi>補叢竹後為户部楊侍郎所得虞文靖公題詩其上此圖遂成三絶</hi>
不見湖州三百年高公尚書生古燕西湖醉歸寫古木<lb/>
吳興為補幽篁姸國朝名筆誰第一尚書醉後妙無敵<lb/>
老蛟欲起風雨來星墮天河化為石趙公自是真天人<lb/>
獨與尚書情最親高情古誼兩相得慘淡酬酢皆天真<lb/>
侍郎得此自京國使我觀之三歎息今人何必非古人<lb/>
淪落文章付陳迹<lb/>
<pb n="KR4h0160_WYG_025-22b"/>
　　題灤陽胡氏雪溪巻<lb/>
　　　去年予與侍御史馬公同被召出居庸未盡東<lb/>
　　　折入馬家瓮望縉山度龍門百折之水登色澤<lb/>
　　　嶺過黑谷至於沙嶺乃還道中竒峰秀石雜以<lb/>
　　　嘉木香草輦道行其中予二人按轡徐行相謂<lb/>
　　　頗似越中但非扁舟耳適雨過流潦如奔泉則<lb/>
　　　亦不甚相逺郭熙畫記言畫山水數百里間必<lb/>
　　　有精神聚處乃足記散地不足書此曲折有可<lb/>
<pb n="KR4h0160_WYG_025-23a"/>
　　　觀恨不令郭生見之灤陽胡太祝乃以雪溪自<lb/>
　　　號豈所見與予二人同乎然灤水未秋冰已堅<lb/>
　　　尋常已不可舟况雪時耶當具溪意云爾因為<lb/>
　　　賦詩云<lb/>
積雪平沙隂山道射虎殘年不知老豈識船如天上坐<lb/>
翠竹為帷樹為葆昔乞鏡湖苦不早白髮如絲照清潦<lb/>
他年此地若相逢應著漁蓑脱貂帽<lb/>
　　題楊友直檢校所藏李營丘枯木圖<lb/>
<pb n="KR4h0160_WYG_025-23b"/>
老龍出海蒼髯鬚營丘枯木天下無囘枝屈鐵墮崖雪<lb/>
澗底應拾青珊瑚明堂清廟要梁棟朔風吹沙澤腹凍<lb/>
老身不用歎遲莫按圖來求萬鈞重<lb/>
　　酬蕭侯送蒲萄<lb/>
蕭侯昔致蒲萄苗山童不灌三日焦宛西上品復親致<lb/>
手種窗南自澆水一月當生一尺長移向江頭薜荔牆<lb/>
秋深雨足馬乳重舉囊石壓青霞漿是時蕭侯當走馬<lb/>
來訪衰翁茅屋下酒酣舞劍傾一尊不信金盤露如瀉<lb/>
<pb n="KR4h0160_WYG_025-24a"/>
　　題袞塵騮圖<lb/>
驊騮食粟石每既立仗歸來汗如洗脱羈展轉聊自恣<lb/>
落花塵土隨身起君不見春雷起蟄龍欠伸霧擁雲蒸<lb/>
九河水<lb/>
　　林皋亭<lb/>
九月天氣肅鶴鳴在林隂使君甚好客來者總能吟紅<lb/>
樹秋山近黄華夕露深鄰翁八九十有酒即相尋<lb/>
　　題子昂長江疊嶂圖<lb/>
<pb n="KR4h0160_WYG_025-24b"/>
昔者長江險能生白髮哀百年經濟盡一日畫圖開僧<lb/>
寺依稀在漁舟浩蕩囘蕭條數根樹時有海潮來<lb/>
　　送先隴二鄰僧還吳<lb/>
蘭若背山隂松筠夾徑深門閒容虎卧湖近聽龍吟雨<lb/>
過泉添澗風飄磬出林衲衣皆舊識一一謝幽岑<lb/>
　　次韻阿榮存初參議秋夜見寄<lb/>
寓館城門夕高秋雨露開天垂華蓋近月轉紫垣來疏<lb/>
濶思良㑹淹畱到不才深期謝安石揮塵散風埃<lb/>
<pb n="KR4h0160_WYG_025-25a"/>
　　雪谷早行<lb/>
積雪擁柴門行人稍出邨溪頭或遇虎木末不聞猿接<lb/>
棧迴山閣支橋就樹根驅車上重坂囘首見朝暾<lb/>
　　雪巖樓觀<lb/>
高閣丹青起中天紫翠分窓當太白雪門俯九疑雲伐<lb/>
木山人去吹簫帝子聞塵中歸未得春思轉紛紛<lb/>
　　送人之劒閣倅<lb/>
徃年登劔閣快馬著春衫設險懐前賦摩崖覓舊劖鄉<lb/>
<pb n="KR4h0160_WYG_025-25b"/>
人遊雪界郡倅試冰銜歸道觀新政春江不挂帆<lb/>
　　寄子山尚書<lb/>
竹色侵衣碧重簾雨氣深白鵞翻墨沼紫燕入書林北<lb/>
海春尊側西山夕閣隂東曹公事少歌舞散黄金<lb/>
　　漫興<lb/>
雨閣添衣潤風簾隱几高白頭更事少病目向書勞南<lb/>
客傳音信東家問酒醪江邉茅屋破歸楫若何操<lb/>
　　送張尚徳<hi>并序</hi>
<pb n="KR4h0160_WYG_025-26a"/>
　　　史館薦張尚徳為檢閲官朝廷以為宜稱可其<lb/>
　　　請未奏也有司以闕簿注新進士尚徳頗有聞<lb/>
　　　即斂裳宵逝噫進退若是可以信史館之薦人<lb/>
　　　矣予力雖不足以畱之亦終不敢失之也故作<lb/>
　　　是詩以餞之<lb/>
六月初聞雨官河潦水生江南歸宋玉稷下謝荀卿鵰<lb/>
鶚青霄迥蒹葭白露盈都留詩興在來聽上林鸎<lb/>
　　寄丁卯進士薩都拉天錫<hi>鎮江錄事宣差</hi>
<pb n="KR4h0160_WYG_025-26b"/>
江上新詩好亦知公事閒投壺深竹裏繫馬古松間夜<lb/>
月多臨海秋風或在山玉堂蕭爽地思爾珮珊珊<lb/>
　　明皇按樂圖<lb/>
新度霓裳曲三年教得成驚鴻渾不下飛燕若為輕芍<lb/>
藥春亭莫芙蓉野水生梨園多白髪吹笛到天明<lb/>
　　送長沙守<lb/>
白髮長沙守循良又好文近辭金馬去逺有玉魚分對<lb/>
竹聽湘雨開簾看嶽雲漢廷思賈誼一飯莫忘君<lb/>
<pb n="KR4h0160_WYG_025-27a"/>
　　代衆仲作<lb/>
昔在泉州住將軍每見招春雲山對屋夜雨水平橋池<lb/>
鴨穿荷葉溪魚上栁條禁城鐘鼔起車馬晩蕭蕭<lb/>
　　送王照磨之官雲南<lb/>
遺廟珍珠浦歸舟僰道溪飛鳶愁暑雨走馬畏山泥官<lb/>
署尊丹鷲祠官勝碧雞題詩逺相送紅日五雲西<lb/>
　　玉堂燕集圖<lb/>
朝廷多暇日别館又青春薄醉猶催酒清歌况有人玉<lb/>
<pb n="KR4h0160_WYG_025-27b"/>
堂金硯匣翠袖白綸巾老去渾無賴慿誰為寫真<lb/>
　　畫檜<lb/>
茅山多古樹此檜更長生鸛鶴棲來穩蛟龍化得成雲<lb/>
深還近户月落似聞笙千載如相見蒼然故舊情<lb/>
　　贈楊友直<lb/>
雒陽楊友直字儗漢中郎畫若錐穿石垂如雨漏牆舞<lb/>
花羞女美醉草笑僧狂昨日鴻都學煩君寫數行<lb/>
　　題朱邸竹木<lb/>
<pb n="KR4h0160_WYG_025-28a"/>
江上復春雨曾隂覆碧波石高龍影卧林迥鶴聲過解<lb/>
珮猗蘭浦揚旍落木坡佳人翠袖薄日莫欲如何<lb/>
　　赤壁圖<lb/>
過鶴生新夢攜魚憶舊遊清霜凋木葉落月湧江流隱<lb/>
者時<hi>一作誰</hi>堪訪良田亦易求如何玉堂夜白髪不勝愁<lb/>
　　八月八日有感題視草堂壁<lb/>
載筆趨芸閣探囊索緼袍坐銷秋日淨心折夜風高識<lb/>
字頭先白謀生計轉勞文園多病渴常想賜蒲萄<lb/>
<pb n="KR4h0160_WYG_025-28b"/>
　　賦程氏竹雨山房二首<lb/>
春雨過山竹幽泉繞舍鳴燕泥書帙晩魚浪釣絲晴奉<lb/>
席從孫子連牀總弟兄舊聞林下叟讀易到天明<lb/>
遊子聞春雨思親望故園竹間開几席花底注山尊累<lb/>
世書連屋頻年稻滿邨卜鄰淳朴地絶學欲重論<lb/>
　　戲作試問堂前石五首<lb/>
試問堂前石來今幾十年衰顏空雨雪幽致自風煙㣲<lb/>
醉寒堪倚孤吟靜更眠舊湖春水長誰繫釣魚船<lb/>
<pb n="KR4h0160_WYG_025-29a"/>
為問堂前石何年别太湖春風神不王夜月影長孤不<lb/>
中明堂柱空餘艮嶽圖頗思嘉種木歲晩與相扶<lb/>
為問堂前石何無藤蔓纏金蓮疑可致紫菊若為妍舊<lb/>
夢遺波浪閒情閲歲年秖緣相識久親為濯清泉<lb/>
碣石久淪海女媧曾補天乾坤遺蕞爾霧雨䕶蒼然淬<lb/>
劔龍隨化彎弓虎自全昔賢多賦此誰賦最流傳<lb/>
為問堂前石屢逢堂上人逺來嗟最久獨立與誰鄰運<lb/>
載勞車馬摩挲識鳳麟鑾車書吉日追琢到嶙峋<lb/>
<pb n="KR4h0160_WYG_025-29b"/>
　　代石荅五首<lb/>
幸自鄰頑鄙毋煩問歲年當寒金作礪向煖玉生煙睂<lb/>
黛無歸意毛羣有叱眠凉州三百斛亦未酹觥船<lb/>
昔觀一柱觀還度幾重湖雪盡身還瘦雲生勢不孤研<lb/>
穿鄴臺瓦賦就草堂圖芝閣𤣥雲在危蹤敢藉扶<lb/>
牛角何堪礪蝸涎漫自纏沈㝠辟邪古羞澀望夫妍神<lb/>
物須清鑒靈根屬小年金輿曾共侍千載憶甘泉<lb/>
轉徙寧論地存畱亦信天露盤危欲折劫火不同然雒<lb/>
<pb n="KR4h0160_WYG_025-30a"/>
下殘經斷岐陽數鼔全向無文字托寂莫竟誰傳<lb/>
去歲留詩别嗟哉白髮人冠依子夏製居切左丘鄰執<lb/>
籥充振鷺修辭綴獲麟終須愁坎壈勿用誚嶙峋<hi>道園嘗以</hi>
<hi>江左先賢甚衆後生晚進知者蓋鮮欲取元裕之中州集遺意别為南州集以表章之以病目而止</hi>
　　送富子翬廉使之漢中<lb/>
封上頌臺禮輕車入漢中節毛吹渭雨木葉動秦風把<lb/>
酒臺基古馳書歲事豐朝囘倚西閣日日數歸鴻<lb/>
　　立春夜試墨<lb/>
<pb n="KR4h0160_WYG_025-30b"/>
輕雪作春花飛來入鬢斜紫貂迎曉霧絳燭炫晴霞書<lb/>
詔頻趨閣思歸即借車幾時將穉子隨意踏江沙<lb/>
　　次韻筠軒司徒足成且公所藏英宗御題之句元<lb/>
　　　題曰日光照吾民月色清我心又題琴曰至治<lb/>
　　　之音二首<lb/>
化國多長日高人侍紫宸觀書從上相屬筆念生民雲<lb/>
漢文章備風雷號令新惟應青簡在能載古風淳<lb/>
御翰龍池曉繙經鷲殿隂雲依清靜葉月印妙明心千<lb/>
<pb n="KR4h0160_WYG_025-31a"/>
載堂堂去諸天肅肅臨朱絃誰為鼔至治有遺音<lb/>
　　正月十一日朝囘即事<lb/>
宫樹春隂<hi>一作光</hi>合霓旌拂曙來天光臨閣道雲氣轉蓬<lb/>
萊晝漏沈沈鼔晨尊灩灩杯香霏簾底霧樂殷殿前雷<lb/>
祥瑞儀曹奏珍淳尚食催舞廷分鷺序效獻過龍媒融<lb/>
雪㣲生草輕風不動埃老人南極至王母上方囘玉色<lb/>
何多喜金華得重陪裁詩賀新雨西閣待門開<lb/>
　　贈别兵部崔郎中暫還高麗即囘中朝<lb/>
<pb n="KR4h0160_WYG_025-31b"/>
束髪來東海從軍䕶北門珠光連旭景玉氣逹春温淵<lb/>
靜龍含徳門嚴虎列屯從容參幄帳慷慨屬櫜鞬拜表<lb/>
推黎獻趨朝謁至尊雲依温室樹星入紫微垣不道璠<lb/>
璵貴仍嬰筦庫煩利行雖近市義守不窺園眷遇忘身<lb/>
得危難欲手援懐邦維父母於國實甥㛰僕僕還羈靮<lb/>
原原致璧飱魯連名竟重箕子教應存簡在從當日扶<lb/>
持寄宿藩清宫風肅肅驂乗火焞焞帝所為郎重王家<lb/>
報禮惇暫伸桑梓敬未愛李桃繁神闕秋期蚤康侯晝<lb/>
<pb n="KR4h0160_WYG_025-32a"/>
錫蕃九成思閣鳳六月待冥鵾<lb/>
　　次韻李侍讀東平王哀詩<lb/>
宇宙生奇變明良陷逆圖傳聞昬白晝悲憤結全區治<lb/>
極機潛否恩深事失謨犯車仍斷軏壞户竟傷樞魑魅<lb/>
嫌明鏡强梁忌雅模甘心成首禍藉口肆羣腴隱忍危<lb/>
衝決憑陵善唯俞自天傒鈇鉞累月具簞壺裹革疑亡<lb/>
地招魂競出都笳鳴殘夕月馬僨四交衢所痛倉皇際<lb/>
將無古昔殊腹心何蠱蝕肘腋不支梧列位多翹楚干<lb/>
<pb n="KR4h0160_WYG_025-32b"/>
城總豹貙詎言歸厄數不復頌貞符天討公無赦皇心<lb/>
愛不姑報讎論婉孌錫爵酹嗚呼相業今如在民生實<lb/>
少痡誰能疵璧玉唯有泣瓊珠執簡書羣盜當闗欠一<lb/>
夫馳奔嗟薄日沐浴止中途決去思投闕違之或汎湖<lb/>
危知無復死恨不奮前誅春雨煩寃滌朝陽癙思疎謳<lb/>
吟申感慨述作懼荒蕪芒忽思離散焄蒿起菀枯神還<lb/>
嵩岳峻氣直斗杓孤陟降先皇側囘翔造化徒英靈常<lb/>
㑹合曕想豈虛無<lb/>
<pb n="KR4h0160_WYG_025-33a"/>
　　送陳碩<hi>并序</hi>
　　　莆田陳氏慶厯名法從故家也自衆仲來京師<lb/>
　　　集得友焉凡問學修已之事有益於愚陋多矣<lb/>
　　　又從知其父兄之賢也問所自出則南塘趙氏<lb/>
　　　信乎其學之有傳矣嘗以其從子碩來見予愛<lb/>
　　　其端謹可望南歸省父衆仲送之以文予不能<lb/>
　　　忘也乃賦詩曰<lb/>
六歲過閩郡書聲憶滿城目盲今子夏心醉昔延平爾<lb/>
<pb n="KR4h0160_WYG_025-33b"/>
叔同游息吾文媿老成每分重席煖相對一燈明逺海<lb/>
乘桴意高山伐木情願攜邛竹杖徃看離支生辟掾青<lb/>
山舊趨庭綵服輕為言穿木榻亦未厭藜羹寳瑟留飛<lb/>
鴈蘭舟及囀鸎佩懐湘渚贈綬向會稽迎去去江雲濕<lb/>
飄飄島霧清重來知有意時我已歸耕<lb/>
　　奎章閣有靈璧石竒絶名世御書其上曰奎章𤣥<lb/>
　　　玉有勅命臣集賦詩臣再拜稽首而獻詩曰<lb/>
禹貢收浮磬堯階望矞雲自天承雨露拔地起絪縕擊<lb/>
<pb n="KR4h0160_WYG_025-34a"/>
拊磬音合衡從玉兆分巨鼇三島力威鳳九苞文辨位<lb/>
資乾坎為山填幅員固知興寳藏不假運神斤書帙侵<lb/>
春潤香爐借宿薰煙光晴冉冉波影晝沄沄融結繇元<lb/>
化登崇荷聖君瑞於龜出洛重若鼎來汾柱立尊皇極<lb/>
磐安廣帝勲詎云陳祕玩因願獻前聞<lb/>
　　送袁伯長扈從上京<lb/>
日色蒼凉映赭袍時巡毋乃聖躬勞天連閣道晨留輦<lb/>
星散周廬夜屬櫜白馬錦韀來窈窕紫駞銀瓮出蒲萄<lb/>
<pb n="KR4h0160_WYG_025-34b"/>
從官車騎多如雨秖有揚雄賦最高<lb/>
　　贈星上人歸湘中<lb/>
潭北湘南無影樹一花吹度海門潮天香滿室定初起<lb/>
雲氣上衣身欲飄寶月夜寒龍在鉢銀河秋近鵲成橋<lb/>
豈無一箇邛州竹與爾松根共寂寥<lb/>
　　子昂秋山圖<lb/>
翁昔少年初畫山丹楓黄竹雜潺湲直疑積雨得深潤<lb/>
不假浮雲相徃還世外空青秋一色窗中逺黛曉千鬟<lb/>
<pb n="KR4h0160_WYG_025-35a"/>
瀛洲雞犬同人境尚想翁歸向此間<lb/>
　　謝茅山主者贈白羅氅衣請為作大洞祖宗師四<lb/>
　　　十五贊<lb/>
鶴氅裁成雪色新仙翁持寄感情真清高自此全抛俗<lb/>
寛博由來穩稱身佩玉洞聞雲外響劔光飛射日中塵<lb/>
畫圖寫向羣真裏便是揮豪贊詠人<lb/>
　　送莫京甫廣憲經厯<lb/>
延春閣下承恩日是我經帷侍講時方擁青編臨綺席<lb/>
<pb n="KR4h0160_WYG_025-35b"/>
遙看朱紱拜丹墀風㣲細草鳴珂珮日煖飛花近鬢絲<lb/>
上憶逺人常軫念莫言南海是天涯<lb/>
　　歐陽元功待制入院後僕以兼領成均辰酉甚嚴<lb/>
　　　絶不得相見今夜當同宿齋宫賦此先寄并簡<lb/>
　　　謝敬徳修撰<lb/>
學省初兼禁直稀故人同署却相違食餘苜蓿承朝日<lb/>
坐候棠梨過夕暉<hi>成均堂東有棠梨樹日影至則師生始散二十餘年矣</hi>預喜奉<lb/>
祠秋寺燭定知催襥早朝衣今晨瘦馬經門巷想擁青<lb/>
<pb n="KR4h0160_WYG_025-36a"/>
綾尚掩扉<lb/>
　　次韻張蔡國公淡菴青山寺詩<lb/>
相國觀山負夙期聖恩秖許暫相違身隨雲影留三宿<lb/>
心了泉聲絶百非開士談空依寳樹野人耕雨薦山薇<lb/>
雙龍深䕶安禪處繞坐諸天近紫㣲<lb/>
　　次韻國子監同官二首<lb/>
坐隱烏皮髀肉消諸生應笑嬾邉韶階前老馬隨秋草<lb/>
袖裏遺編俟早朝乞米西鄰晨有粥畱家南國暑無綃<lb/>
<pb n="KR4h0160_WYG_025-36b"/>
經明亦是歸耕好清夢無時萬里橋<lb/>
學宫南直禁垣隂假寓惟愁兩壁沈一曲鏡湖遺老事<lb/>
三年經幄小臣心銀河囘夜天逾近草徑迎秋露轉深<lb/>
珍重鄉人居巷北時能來徃和鳴琴<lb/>
　　次韻馬伯庸寳監學士見貽詩并簡曹子貞學士<lb/>
　　　燕信臣待制彭允蹈待制<lb/>
禁廬曉直夾城西經笥龍光映壁奎繞閣浮雲飛野馬<lb/>
當階生草伏馴麛雷行已識天無妄風烈唯聞帝弗迷<lb/>
<pb n="KR4h0160_WYG_025-37a"/>
徒積寸誠無補報每還冰署欲雞栖<lb/>
　　鼇峰者國史院庭中石名也伯寧御史為僕言自<lb/>
　　　其先公時與諸老名宿賦詩者盖數百篇今玉<lb/>
　　　堂無本而御史家具有之且曰峰所托差低盍<lb/>
　　　稍崇其址乃八月五日既克如命因賦此以報<lb/>
　　　且請録示舊詩補故事以傳云<lb/>
視草堂前石一拳何人移置自何年久憐翠色連重地<lb/>
故拔孤根近九天俯仰百年承雨露等閒千尺接雲煙<lb/>
<pb n="KR4h0160_WYG_025-37b"/>
故家御史遺書在為錄鼇峰舊賦篇<lb/>
　　題南野亭<lb/>
門外煙塵接帝扃坐中春色自幽亭雲横北極知天近<lb/>
日轉東華覺地靈前澗魚遊留客釣上林鸎囀把杯聽<lb/>
莫嗟韋曲花無賴留擅終南雨後青<lb/>
　　次韻伯庸尚書春莫遊七祖真人菴兼簡吳宗師<lb/>
　　　二首<lb/>
石渠承雨作流泉中有參差荇菜牽花近飛觴魚駭逝<lb/>
<pb n="KR4h0160_WYG_025-38a"/>
栁低步障燕隨穿紅塵朝路常參吏清晝齋居幾劫仙<lb/>
但乞㑹稽尋賀監酒船一棹水中天<lb/>
一住京華三十年春花秋月漫相牽高情總付珠簾巻<lb/>
危坐空餘木榻穿水曲停驂新禊事牆隂題字昔遊仙<lb/>
動成陳迹多惆悵安得長生老後天<lb/>
　　觸石墜馬卧病䝉恩予告先至上京寄漑之學士<lb/>
　　　敬仲參書二首<lb/>
翠幄臨都尚駐郊言瞻龍漠度前茅雨餘草氣千原合<lb/>
<pb n="KR4h0160_WYG_025-38b"/>
日下雲章五色交給札修辭持玉筆賜羹充腹出珍庖<lb/>
白頭感遇知何補阿閣清嚴栖鳳巢<lb/>
趨召顛隮歎目昬旋聞予告荷深恩藥頒西域千金劑<lb/>
酒賜初筵九醖尊黙憶舊書忘晝永行吟冷署覺春温<lb/>
摩挲素壁光於雪思得參書寫樹根<lb/>
　　雲州道中數聞異香<lb/>
雲中樓觀翠岧嶤載道飛香逺見招非有芝蘭從地出<lb/>
畧無煙霧只風飄玉皇案側當霄立王母池邉向日朝<lb/>
<pb n="KR4h0160_WYG_025-39a"/>
却袖餘香散人世九天清露海塵飄<lb/>
　　次韻楊友直北行道中<lb/>
蕭蕭戎馬昔升虛壯士吹笳慘不舒闗外羽書三月急<lb/>
道傍茅舍百年餘沙田雨足仍生黍河水冰消不禁漁<lb/>
洛下賈生猶獻䇿平明立在玉階除<lb/>
　　王儀伯參政見和郊字韻詩復用韻叙謝二首<lb/>
龍遊宫沼鳳遊郊通水明堂不翦茅緜蕝草儀三日具<lb/>
大亨饗帝五雲交執輿已信神為馬和鼎寧容祝代庖<lb/>
<pb n="KR4h0160_WYG_025-39b"/>
八月凉風張樂地頌聲洋溢播雲巢<lb/>
聖逺言湮感墊昬河汾千載最知恩垂紳論道稱前古<lb/>
束髪明經奉至尊車騎身從游汗漫庭闈心在視寒温<lb/>
朝囘未覺歸途晩斗柄西移揭角根<lb/>
　　次韻馬伯庸尚書<lb/>
邃閣晨趨禁掖西莫街騎馬及雞栖退朝每想花邉散<lb/>
得句應從竹上題賜被南宫無宿火齋居方丈有蒸藜<lb/>
鳳池何似承明近久候文星共聚奎<lb/>
<pb n="KR4h0160_WYG_025-40a"/>
　　二十五日即事呈閣老諸學生<lb/>
松隂鵠立候宫車風送飛花著白鬚水影漸移簾側畔<lb/>
鸎聲秖在殿東隅近牀儗進名臣操載筆親題列女圖<lb/>
太液雨餘波浪動龍舟初試散魚鳬<lb/>
　　賦碭山成簡卿心逺亭<lb/>
作亭臨河河水渾草樹繞屋啼鳥聞夢囘枕上彭城雨<lb/>
目送檐間芒碭雲歸來黄菊有佳色坐老青山無垢氛<lb/>
但願尊中長得酒曲阿莫問舊參軍<lb/>
<pb n="KR4h0160_WYG_025-40b"/>
　　謝吳宗師送牡丹并簡伯庸尚書<lb/>
輕風紫陌少塵沙忽見金盤送好花雲氣自隨仙掌動<lb/>
天香不許世人夸青春有態當窗近白髪多情揷帽斜<lb/>
最愛尚書才思别解吟胡蝶出東家<lb/>
　　送進士劉聞文廷赴臨江錄事<lb/>
清江百尺石為城太華千峰積雨晴官府幾時書帙靜<lb/>
漁舟盡日釣絲輕故家好訪春秋學上國多傳月且評<lb/>
頗有老懐煩錄事到州為問范先生<lb/>
<pb n="KR4h0160_WYG_025-41a"/>
　　大廷䇿士問經世之道僕忝在讀巻之列觀諸進<lb/>
　　　士所對有感賦此録以贈别鎦性粹中支渭興<lb/>
　　　文舉二賢良<lb/>
昔人有欲問先天林下相期二十年已向塵埃成白髮<lb/>
尚從燈火事青編獲麟遂訖春秋後鳴鳥猶聞禮樂前<lb/>
春雨未來農事晩獨懐歸計在山田<lb/>
　　羅朋友道擢高科拜官還崇仁賦此為别<lb/>
重溪疊嶂竹交加曾著芒鞵踏白沙名勝多年嗟寂寞<lb/>
<pb n="KR4h0160_WYG_025-41b"/>
文章此日羨才華青雲步武纔重見白屋詩書尚幾家<lb/>
鄉邑相逢煩告語好敦忠信作生涯<hi>白沙友道居近之昔崇仁有何同父</hi>
<hi>尚書李公父舍人墳墓故宅在焉國朝六科崇仁舉進士第者惟家弟與友道才二人故云重見所以深期望</hi>
<hi>於來者云</hi>
　　贈趙生<lb/>
天門一日觀黄榜茅屋三年掩素扉湘帙蠧魚春雨潤<lb/>
綀囊螢火夜光㣲夢遊朔雪留鴻迹思入南山望鶴飛<lb/>
會倚宫牆看射䇿上林初日炫朝衣<lb/>
<pb n="KR4h0160_WYG_025-42a"/>
　　訪李真人不遇<lb/>
退朝花底珮珊珊去訪真人曉岀闗芳草欲迷行徑古<lb/>
長松深䕶步廊閒蒼龍挾雨得瑤簡白鹿穿雲致玉環<lb/>
如到天壇看月影定知清露滿人間<lb/>
　　賦壺洲<lb/>
傳聞海上有𤣥洲曾是安期舊所遊千頃白雲都種玉<lb/>
一杯弱水不勝舟魚龍夜䕶黄金鼎鸞鵠晨朝紫綺裘<lb/>
波浪不驚星斗近步虛聲裏度清秋<lb/>
<pb n="KR4h0160_WYG_025-42b"/>
　　次韻朱本初訪李溉之學士不遇<lb/>
城南城北煖塵飛伐木相求苦未歸吟到碧桃還細雨<lb/>
行尋芳草又斜暉綺窗綵筆題詩徧斗帳沈香入袖㣲<lb/>
共載小車勝上馬重遊莫待曉紅稀<lb/>
　　寄趙子敬平章<lb/>
聞道乘閒入翠㣲猶愁嵐氣濕人衣道旁野樹飛花盡<lb/>
谿上春雲作雨歸故舊釣絲輕在手仙人棊局靜忘機<lb/>
赤松曾許同千載儗向高秋傍鶴飛<lb/>
<pb n="KR4h0160_WYG_025-43a"/>
　　仁壽寺僧報更生佛祠前生瑞竹有懷故園三首<lb/>
聞道故園生瑞竹試從來使問何如蒼筤獨出千叢裏<lb/>
翠節駢生數尺餘此管可吹丹穴鳳長竿莫釣錦谿魚<lb/>
折筳已向靈氛卜亦説能歸似兩疏<lb/>
聞道故園生瑞竹令人歸興滿江干扁舟不畏瞿塘險<lb/>
匹馬誰云蜀道難杜甫谿頭花匼匝孔明廟裏柏闌珊<lb/>
新堂題作歸歟字定得臨江把釣竿<lb/>
聞道故園生瑞竹吾家孫子好歸看佛祠竟日春隂覆<lb/>
<pb n="KR4h0160_WYG_025-43b"/>
先隴多年莫雨寒門户凄凉嗟老病鄉闗迢遞報平安<lb/>
重來慎勿勞余夢駟馬橋邉據馬鞍<lb/>
　　别鼇峰<lb/>
執㦸楊郎久不遷頻年從幸到甘泉賜歸特許先三日<lb/>
作賦時令奏一篇翠勺娛人花帶露貂裘倚馬草横煙<lb/>
殷勤為謝堂前石何處來秋共月圓<lb/>
　　謝書巢惠梅花<lb/>
巢翁逺送梅花樹正在東風四日前紅萼無言餘舊雪<lb/>
<pb n="KR4h0160_WYG_025-44a"/>
白頭相見又新年喜從嘉樹來江雨憶共香秔上海船<lb/>
春夜不眠賓客醉只留孤鶴伴清妍<lb/>
　　再用韻簡巢翁<lb/>
豈無尊酒梅花側聞道長齋繡佛前方閣䕶雲宜煖日<lb/>
小車衝雪稱高年頗辭閣下金蓮炬但乞湖中罨畫船<lb/>
約取巢翁攜鶴去鬢毛同白不爭妍<lb/>
　　送王君實御史<lb/>
頓覺文星闕下稀旁人猶道此言非東風十日京城雪<lb/>
<pb n="KR4h0160_WYG_025-44b"/>
西道三春客子衣鸎滿輞川君定到鵑啼劔閣我思歸<lb/>
千花竝繞圖書府相待承恩入紫微<lb/>
　　送歐陽元功謁告還瀏陽<lb/>
曉奉新書進御牀解纓隨見濯滄浪歸鴻不計江雲濶<lb/>
倦驥空懐野水長竹簟暑風魂夢逺茶煙清晝鬢毛蒼<lb/>
籃輿千里冝春道投老相求訪石霜<hi>虞文靖父井齋先生嘗分教於潭見</hi>
<hi>歐陽元功所為文為之擊節繕寫成帙親題以寄文靖時文靖為國子助教此題前一首云憶昔先君早識賢</hi>
<hi>手封製作動成編交遊有道真三益翰墨同朝又十年蓋紀其實也</hi>
<pb n="KR4h0160_WYG_025-45a"/>
　　八月十五日傷感<lb/>
宫車繞送出神州㸃㸃霜華入敝裘無復文章通紫禁<lb/>
空餘涕淚灑清秋苑中苜蓿煙光合塞外蒲萄露氣浮<lb/>
最憶御前催草詔承恩囘首幾星周<lb/>
　　送許有孚<lb/>
奉詔掄文祕殿西才華知合籍金閨思親浩蕩江波逺<lb/>
戀闕遲囘苑樹低望鶴樓前移綵鷁吟詩花底聽黄鸝<lb/>
歸來尚覺春風早鴈字充庭玉筍齊<lb/>
<pb n="KR4h0160_WYG_025-45b"/>
　　賦石竹<lb/>
積雪初消萼綠華東風吹動絳綃霞龍嘘石氣千年潤<lb/>
鶴過林隂一逕斜刻字欲尋金錯落析旌如織翠交加<lb/>
綺窗坐對吹笙煖未覺人間歲月賒<lb/>
　　奉同吳宗師賦蔡七祖新齋<lb/>
城南煙樹聽鶯啼石上莓苔覓舊題自有琴心傳内景<lb/>
更將書帙事幽棲晩來相鶴風生竹雨過籠鵞水滿谿<lb/>
蜀客草𤣥成底事蕭條白髮媿青藜<lb/>
<pb n="KR4h0160_WYG_025-46a"/>
　　寄來鶴亭主人<lb/>
徳清舊館何時到雨後春泉定滿池綠字久無𢎞景信<lb/>
紫苔應長少霞碑數峰煙樹天垂野千頃鷗波雨散絲<lb/>
海内交遊多老去為誰谿上放船遲<lb/>
　　送張兵部巡視運河<lb/>
畫橋冰泮動龍舟鴨綠粼粼出御溝使者旌旗穿栁過<lb/>
人家鳬鴈傍谿浮桃花吹雨春牽纜江水平隄夜唱籌<lb/>
應有餘波方浩蕩不令歸楫恨淹留<lb/>
<pb n="KR4h0160_WYG_025-46b"/>
　　謝吳宗師惠墨<lb/>
念我衰年不廢書錦囊古墨送幽居明窓塵影丹同熟<lb/>
𤣥圃雲英玉不如敢為文章勝虎豹秖應箋註到蟲魚<lb/>
研磨不盡人間老傳與兒孫尚有餘<lb/>
　　三用韻荅巢翁就以奎章賜墨贈之<lb/>
鄰父長思長史書不辭頻謁惱巢居臨池三月𤣥霜盡<lb/>
對月千篇白雪如賦敵洛波翔翠羽歌成湘浦媵文魚<lb/>
故分瀘石松煙色猶是奎章舊賜餘<lb/>
<pb n="KR4h0160_WYG_025-47a"/>
　　題著色山圖<lb/>
江樹重重江水深楚王宫殿在山隂白雲窈窕生春浦<lb/>
翠黛嬋娟對晩岑宋玉少時多諷詠江淹老去倦登臨<lb/>
扁舟却上巴陵去閒聽孤猿月下吟<lb/>
　　題畫<lb/>
緝熙殿裏御屏風零落誰收百歲中錦樹總含春雨露<lb/>
畫橋猶是舊青紅花開陌上懐歸燕潮落江頭送去鴻<lb/>
何似綠波生太液絳桃風急綵船東<lb/>
<pb n="KR4h0160_WYG_025-47b"/>
　　城東觀杏花<hi>此詩誤見薩天錫鴈門集中</hi>
明日城東看杏花丁寧兒子早將車路從丹鳳樓前過<lb/>
酒向金魚館裏賒綠水滿溝生杜若煖雲將雨少塵沙<lb/>
絶勝羊傅襄陽道歸騎西風擁鼓笳<lb/>
　　寄海南故將軍<lb/>
海上風來五月秋晩凉應上木蘭舟金盤丹荔生南國<lb/>
玉椀清冰出北州狂客醉時花作陣美人歌罷月如鉤<lb/>
期門舊識將軍面從獵還披翠羽裘<lb/>
<pb n="KR4h0160_WYG_025-48a"/>
　　次韻宋誠甫學士城南訪病莫歸<lb/>
騎馬城南覓舊題飄蕭蓆帽碧雲低東風花栁過韋曲<lb/>
落日兒童唱大隄繡閣豈無和玉髓錦囊還有鑄金蹄<lb/>
歸來吟轉樓頭月池冷芙容翡翠栖<lb/>
　　題喀喇子山尚書凝春小隱六韻<lb/>
羣玉府中香滿袖凝春亭裏看花開綵雲近席㣲風動<lb/>
紅日當窗好客來西海珊瑚階下長東家胡蝶雪中囘<lb/>
竹深每聽尚書履池煗時分太液杯鳳咮浮煙金錯落<lb/>
<pb n="KR4h0160_WYG_025-48b"/>
鵞羣隨水白毰毸人間應得圅封帖青李來禽繞舍裁<lb/>
　　次韻杜徳常博士萬歲山<lb/>
祕閣沈沈便殿西頻年立此聽春鸝風搖翠岸新生栁<lb/>
雨浥銅池舊産芝玉几由來常咫尺衡門此日遂栖遲<lb/>
申生欲去柴車在杜甫長吟雪鬢垂墨沼遊魚翻宿藻<lb/>
畫檐飛燕罥晴絲山中竹簟凉如水應共鈞天九奏時<lb/>
　　次韻宋顯甫<lb/>
御溝雪融三月初鳬鷖鴻鴈總來居蒲萄水綠可為酒<lb/>
<pb n="KR4h0160_WYG_025-49a"/>
楊栁條青堪貫魚迆邐天河起箕尾滉瀁雲海浮青徐<lb/>
舟前花落傍飛燕隄上風來濕舞裾翠輦時留金騕褭<lb/>
錦波不著玉夫渠臨流宋玉偏能賦莫待東都客問子<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_025-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷十一</head>
    <p>
<pb n="KR4h0160_WYG_079-1a"/>
欽定四庫全書<lb/>
　元詩選二集卷十一　　　庶吉士顧嗣立編<lb/>
　　宋祭酒本<lb/>
　　　本字誠夫大都人至治元年為廷試第一人賜<lb/>
　　　進士及第授翰林修撰泰定元年除監察御史<lb/>
　　　調國子監丞移兵部員外郎二年轉中書左司<lb/>
　　　都事四年遷禮部郎中天厯元年陞吏部侍郎<lb/>
　　　二年改禮部至順元年累進奎章閣學士院供<lb/>
<pb n="KR4h0160_WYG_079-1b"/>
　　　奉學士二年擢禮部尚書元統元年進奎章閣<lb/>
　　　學士院承制學士二年轉集賢直學士兼國子<lb/>
　　　祭酒經筵官卒年五十四制贈翰林直學士范<lb/>
　　　陽郡侯諡正獻其弟褧顯夫次輯其遺文為四<lb/>
　　　十巻曰至治集參政許有壬蘇天爵為之序誠<lb/>
　　　夫材氣强毅不隨世俯仰其文峻潔刻厲多㣲<lb/>
　　　詞每歎近世文氣骩骳為不足尚務為高古以<lb/>
　　　勝之蓋少時與顯夫隨父宦遊江漢間日益貧<lb/>
<pb n="KR4h0160_WYG_079-2a"/>
　　　窶衣食時或不充故其學精深堅苦始以詩歌<lb/>
　　　擅名及聞貢舉詔下復習經義䇿問誠夫年四<lb/>
　　　十始同顯夫還京師兄弟後先擢科第入館閣<lb/>
　　　時人以大宋小宋擬之<lb/>
　　大都雜詩四首<lb/>
抛却漁竿滄海邊拂衣來看九重天畫䦨九陌橋如月<lb/>
緑影千門樹似烟南國佳人王幼玉中朝才子杜樊川<lb/>
紫雲樓上如澠酒孤負東<hi>一作春</hi>風二十年<lb/>
<pb n="KR4h0160_WYG_079-2b"/>
繡錯繁華徧九衢上林詞賦漢西都朱門細婢金條脱<lb/>
紫禁材官玉鹿盧萬里星辰關<hi>一作開</hi>上界四朝冠葢翊<lb/>
皇圖東鄰白面生紈綺笑殺揚雄臥一區<lb/>
盧溝曉月墮蒼烟十二門開日色鮮海上神仙<hi>一作山</hi>非<lb/>
弱水人間平地有鈞天寶幢珠珞瞿曇寺豪竹哀絲玳<lb/>
瑁筵春雨如膏三萬里盡將嵩呼祝堯年<lb/>
形勢全燕擁地靈梯航萬國走王城狗屠已仕明天子<lb/>
牛相寧知别太平𤣥武鉤陳騰王氣白麟赤鴈入新聲<lb/>
<pb n="KR4h0160_WYG_079-3a"/>
近來朝報多如雨不見河南召賈生<lb/>
　　殿試罷賦<lb/>
玉堂松檜帶晨霞遙望宸嚴共拜嘉逢掖諸生袍立鵠<lb/>
未央清問墨翻鴉扶揺九萬風斯下禮樂三千日未斜<lb/>
從此君王識名姓烟波慙媿舊漁家<lb/>
　　奉㫖降香天妃謝翰林諸公贈詩<lb/>
皇帝甘泉受計時寶奩親授走冰夷今朝朝著張騫出<lb/>
後夜天文李郃知雲繞勾呉分貝闕春生英簜下龍墀<lb/>
<pb n="KR4h0160_WYG_079-3b"/>
深慙禮樂光華外賸得曹劉祖道詩<lb/>
　　山水翁<lb/>
野屋不知今世山色似含古春岑寂渾無啼鳥荒寒畧<lb/>
有行人<lb/>
　　舶上謡送伯庸以番貨事奉使閩浙十首<lb/>
江華江月要才情多病堪憐馬長卿莫向都門折楊栁<lb/>
帝鄉春色不南行<lb/>
琉球眞蠟接闍婆日本辰韓薉貊倭番舶去時遺矴石<lb/>
<pb n="KR4h0160_WYG_079-4a"/>
年年到處海無波<lb/>
朱張死去十年過海寇凋零海賈多南風六月到岸酒<lb/>
花股篙丁奈樂何<lb/>
湧金門外是西湖隄上垂楊盡姓蘇作得呉趨阿誰唱<lb/>
小卿墳上露蘭枯<lb/>
舊時家近黑橋街三十餘年不徃來憑仗使君一問訊<lb/>
楊梅銀杏幾囘開<hi>余以至元廿六年出杭故居東廂隅四條巷旁有橋名黑橋居有楊梅銀</hi>
<hi>杏二樹在巨井上園竹以上二詩見楊鐡崖西湖  枝詞</hi>
<pb n="KR4h0160_WYG_079-4b"/>
閩中父老白髭䰅老子風流記得無昔日郎君騎竹馬<lb/>
如今使者駕軺車<hi>伯庸之先嘗仕閩中</hi>
素馨華畔十八孃炎雲瑞露酌天漿一日供厨三百顆<lb/>
使君館劵莫支羊<lb/>
薰陸胡椒腽肭臍明珠象齒駭雞犀世間莫作珍竒看<lb/>
解使英雄價盡低<lb/>
東海澄清南海涼公厨海錯照壺觴郎君鯗好江珧脆<lb/>
水母線明烏賊香<lb/>
<pb n="KR4h0160_WYG_079-5a"/>
明年歸路蹋陽和缺胯輕衫翦越羅春風通惠河頭路<lb/>
還與官家得寶歌<lb/>
　　送歐陽炳四首<lb/>
暖翠空濛故國山夢中慈母美連環文眀門外春才好<lb/>
百尺呉船漾緑灣<lb/>
樂聖銜杯李適之十年春夢疾如飛蒼頭零落郎君小<lb/>
祖帳無知上客歸<lb/>
曽侍先皇法從臣故教給札紀華勲名山久已藏名姓<lb/>
<pb n="KR4h0160_WYG_079-5b"/>
莫作區區世上文<lb/>
去年清問下青雲曽把文章付與君眼見皇恩絆漁隱<lb/>
江湖煩報白鷗羣<lb/>
　　海子<lb/>
渡橋西望似江鄉隔岸樓臺罨畵妝十頃玻瓈秋影碧<lb/>
照人騎馬入宫牆<lb/>
　　南城校文聮句<hi>并序</hi>
　　　翰林直學士馬祖常左司都事宋本太常博士<lb/>
<pb n="KR4h0160_WYG_079-6a"/>
　　　謝端丙寅大都鄉試貢院作<lb/>
天街麗奎文王都㑹髦弁奉璋來峩峩<hi>馬</hi>佩玉坐宴宴<lb/>
揖庭鴈鶩立干禄虎豹變<hi>宋</hi>解衣三褫帶束卷一如練<lb/>
<hi>謝</hi>蜂房磬折入<hi>宋/</hi>鈴索宫懸奠瀋墨翻𤣥江<hi>馬</hi>炬蠟燒<lb/>
赤電<hi>謝</hi>冥思嗒移精<hi>宋/</hi>幽探寂凝眄刻楮非三年<hi>馬</hi>穿<lb/>
楊真一箭㣲吟忽首肯<hi>謝</hi>急寫掇意見字誤率一注<hi>宋</hi>
槀屬各後先廟器陳古制<hi>馬</hi>舶香然甲煎潘陸蕪靜分<lb/>
<hi>宋</hi>枚馬遲速見駝疥落毨毛<hi>宋</hi>牛溲起囘漩趨蹌進程<lb/>
<pb n="KR4h0160_WYG_079-6b"/>
書<hi>馬</hi>緘封遞謄繕號分梵夾字<hi>謝</hi>畫裂蒼史篆校讀乃<lb/>
上副<hi>宋</hi>考第或當薦揀金晝披沙<hi>馬</hi>角麟宵設饌頞蹙<lb/>
咨碌碌<hi>謝</hi>眼嵬矜涎涎去取決一目<hi>宋</hi>利鈍盡三戰仙<lb/>
籍銀牓懸<hi>馬</hi>牙門鵠袍袨數盈輻共轂<hi>謝</hi>餘棄繻過傳<lb/>
得雋九族賀<hi>宋</hi>敗績十朋唁工歌勞府主<hi>馬</hi>几授集曹<lb/>
掾淳母太官具<hi>謝</hi>臑肩庖丁剸缾罍雜酒湩<hi>宋</hi>供張爛<lb/>
彩茜羣譁劇賔興衆樂醵飲餞里嫗嗔兒癡<hi>馬</hi>室婦詈<lb/>
夫愞憶昨被請初<hi>宋</hi>自赧官居賤鳴騶紛辟易<hi>謝</hi>曲巷<lb/>
<pb n="KR4h0160_WYG_079-7a"/>
隘囘邅飛葢及泮水<hi>宋</hi>重鑰限别院邏卒游鐸振<hi>馬</hi>周<lb/>
垣圍棘栫攝事四列署<hi>謝</hi>防嫌兩隔面御史官方峻<hi>采</hi>
主司目敢眩持衡亦榮名<hi>馬</hi>束涇奈㒺罥浹旬雖獨苦<lb/>
<hi>謝</hi>得士期衆羡博士曲臺秀翰林金閨彦叙賦極羅縷<lb/>
修詞妙貫穿而我典簿領偶爾共筆硯補綴褐倒繡瑣<lb/>
碎韤拆線細書刻他山竒迹壯赤縣<hi>宋</hi>
　　灤河吟<lb/>
灤河上遊陿涓涓僅如帶偏嶺下横渡復遶行都外頗<lb/>
<pb n="KR4h0160_WYG_079-7b"/>
聞㑹衆潦既遠勢滂沛雖為禹貢道獨與東海㑹乃知<lb/>
能自致天壤無廣大<lb/>
　　宋學士褧<lb/>
　　　褧字顯夫正獻公本之弟也擢泰定甲子進士<lb/>
　　　除秘書監校書郎安南使者朝貢歸選充館伴<lb/>
　　　使改翰林國史院編修官詹事院立選為照磨<lb/>
　　　尋辟御史臺掾辭轉大禧宗禋院照磨遷翰林<lb/>
　　　修撰至元初擢監察御史遇事敢言出僉山南<lb/>
<pb n="KR4h0160_WYG_079-8a"/>
　　　亷訪司事改陜西行臺都事月餘召拜翰林待<lb/>
　　　制遷國子司業與修宋遼金三史拜翰林直學<lb/>
　　　士㝷兼經筵講官卒年五十有三贈國子祭酒<lb/>
　　　范陽郡侯諡曰文清顯夫自少敏悟出語驚人<lb/>
　　　延祐中挾其所作詩歌從其兄入京師清河元<lb/>
　　　明善濟南張養浩東平蔡文淵王士熈方以文<lb/>
　　　章顯于朝争慰薦之至治辛酉誠夫登進士第<lb/>
　　　一後三年而顯夫亦擢第出于曹元用虞集富<lb/>
<pb n="KR4h0160_WYG_079-8b"/>
　　　珠哩翀之門士論榮之所著有燕石集若干卷<lb/>
　　　歐陽元功謂其詩務去陳言雖大隄之謠出塞<lb/>
　　　之曲時或馳騁乎江文通劉越石之間而燕人<lb/>
　　　凌雲不羈之氣慷慨赴節之音一轉而為清新<lb/>
　　　秀偉之作齊魯老生不能及也蘇伯修亦謂其<lb/>
　　　詩清新飄逸間出竒古若盧同李賀之流益喜<lb/>
　　　其詞以模擬之危太樸曰公之于詩精深幽麗<lb/>
　　　而長于諷諭用成一家之言顯夫之詩於諸公<lb/>
<pb n="KR4h0160_WYG_079-9a"/>
　　　之評盡之矣<lb/>
　　日出齊化門<hi>都城東出南頭第一門</hi>
日出齊化門騰騰開九光四面啓金鑰崇扉闢輝煌都<lb/>
城萬井烟沃盥整衣裳納屨戒車馬出入紛倉皇士者<lb/>
趨名譽魚佩鏘琳琅鄙夫競錐刀蟣子羅康莊大明忽<lb/>
西頽所遇皆不常凡事頭搶地得志驕昂昂擾攘千萬<lb/>
情四序恒茫茫泠然馭天風弭節白雲鄉左驂碧虹蜺<lb/>
右駕紫鳯皇俯視塵土海靈臺惄悲傷誓將九轉丹投<lb/>
<pb n="KR4h0160_WYG_079-9b"/>
之療膏肓巍巍金銀宫境界殊清涼凡骨儻有緣握手<lb/>
同徜徉<lb/>
　　雪寒書事廿六韻<hi>延祐已未在樂亭縣作</hi>
幽雲敷曽霄狂吹趣陰霰氛霾互黯黮雨雪事交戰彌<lb/>
空始糝屑降地施削片斯須萬彚失頃刻九有徧霏霏<lb/>
集頹堞皜皜被遐甸危峯冒周圭廣陌曳齊練崇陵受<lb/>
委積枯枿容挂罥況縞未足多擬絮差可善通達駭連<lb/>
璐瑰瓌訝垂瑱堦平惡漫沒谷<hi>闕</hi>　　　　　煩褰箔爥<lb/>
<pb n="KR4h0160_WYG_079-10a"/>
幌助披卷氣清華葢爽光爛銀海眩太素靡汙垢至樸<lb/>
謝琱瑑人蹤絶徃反野色一更變積陰若膠轕祈寒病<lb/>
増羡晨衣襲狐貉夜席益筦薦衾重初昬寢薪涇停午<lb/>
膳嚴威拆纊帛凍璺裂盎□髪森憚去笠指直愁結袸<lb/>
凌堅萊蕪釜澌瑩歙溪硯羈人畜怨憾狩將坐畏愞虎<lb/>
士跗趾瘃馬走牙齒顫罷氓歸噤㾕陋邑矧飢薦屋濶<lb/>
競自侈室匱疇與唁窮荒覬吹律凝沍需見晛揮翰書<lb/>
目繁敢以古雅衒<lb/>
<pb n="KR4h0160_WYG_079-10b"/>
　　送李溉之得請還濟南<lb/>
髫齓客江漢早聞高士名君居玉沙縣我在渚宫城弱<lb/>
小知慕君不得覿君面道路播詞章庸俗矜俊彦騏驥<lb/>
厭庭户鸞皇悲草萊英標出世表<hi>闕</hi>去黃金臺風塵綺<lb/>
陌深烟霧玉堂杳浩歌香爐峯巢雲寄木杪朝辭九華<lb/>
頂莫宿黃鶴樓綸巾紫鳯褐欲去仍或畱朅來更翺翔<lb/>
五十霜鬢秋瀛洲列羣仙蓬山擷蘭芷一登鑾坡峻再<lb/>
陟阿閣崇牙符雜珂佩通籍金閨中謁帝興聖宫迴車<lb/>
<pb n="KR4h0160_WYG_079-11a"/>
歴城道矯首凌天風振衣下瑤島東望華不注烟霞齊<lb/>
魯縞言歸理松楸嘯傲依<hi>闕</hi>坳緬想共君游不得恒聚<lb/>
首叩首屢投刺塵鞅阻文酒雨濯野山色晴飛溪栁花<lb/>
明發遂長徃憐君離思賖雲漢耀奎文長庚麗其下天<lb/>
書行召還豈是栖栖者<lb/>
　　送張孟功揚州覲省分題得游絲<lb/>
東郭暢景韶<hi>一作白日照曠野</hi>飛絲蕩晴朝<hi>一作颺/重霄</hi>細逐<hi>一作輕兼</hi>
栁綿度狂隨薰<hi>一作細逐蕙</hi>風飄燕郊縈去䇿楚岸罥征橈<lb/>
<pb n="KR4h0160_WYG_079-11b"/>
嗟予顧不及相送共迢遙<lb/>
　　王君冕關中别墅芳潤亭寄題二十韻<lb/>
雍壤第上上土厚風氣温水泉引甘澤卉木滋以蕃興<lb/>
王作都㑹山川鬱屏藩維周秦漢唐陳蹟猶具存一覽<lb/>
以娯目矧此長子孫勝境遇名士相值復何言王君長<lb/>
安人負郭有田園藍田在其左終南高且尊平川豁瞻<lb/>
眺崇岡如吐吞結構事幽隱池臺閟重垣植木春茂茂<lb/>
釃渠夏沄沄<hi>音渾</hi>晴花炫屋角秋苔黯牆根嵐翠浥圖籍<lb/>
<pb n="KR4h0160_WYG_079-12a"/>
荷葉蔭壺尊觴詠協時序起居適寒暄生涯付子弟供<lb/>
具有雞豚好客時過從租吏不叩門談評及宇宙息偃<lb/>
度朝昬緬懷鶴在陰大笑蝨處裩茫然珪組念邈矣車<lb/>
馬喧兹亭可適意餘事勿復論<hi>君冕為三原縣令常被誣未雪</hi>
　　題道者山<hi>多爾濟國王</hi>
元氣肇融結律兀蟠厚坤蓬瀛訝虛無五岳名號尊兹<lb/>
山介平營特與太古存碣石拱其側水巖何足論東北<lb/>
醫巫閭羅列為弟昆境迥稱瞻眺多景移晨昬烟霏雜<lb/>
<pb n="KR4h0160_WYG_079-12b"/>
<hi>闕</hi>樹海氣時吐吞幽深閟靈怪勝麗難具言謂宜栖隱<lb/>
淪秋鶴仍春猨叢桂賦騷雅蘿薜相嬋媛顧此緇衣流<lb/>
結構開祗園陳跡紛惚恍紀載探本原屢聞賢侯王游<lb/>
觀駐朱軒從容樂觴咏風日揺旌旛我昔延祐末東邁<lb/>
窺其藩望望不得登予懷未能諼于時秋雨霽仰羡思<lb/>
攀援誰為持此意洒翰題空門<lb/>
　　送多爾濟巴勒監憲淮東分題賦詩得豐樂亭<lb/>
豐山既可玩豐歲仍可喜太守為築亭日日飲滁水幽<lb/>
<pb n="KR4h0160_WYG_079-13a"/>
谷<hi>闕</hi>軒楹泉石列堦所藹藹禾稼盛皞皞風俗媺政平<lb/>
共觴詠民安事田里摛詞述佳致行樂遺舊址使君出<lb/>
貴裔讀書精治理帝命徂淮南持節長風紀是州處行<lb/>
部西望方尺只今兹罹早暵郡邑多苦餒衣食<hi>并去聲</hi>賴<lb/>
賢明庶免溝壑死先<hi>去聲</hi>憂囘天心相業由此始<lb/>
　　涼夜吟<hi>十五歲作</hi>
雲頭金玦秋意生南城啼鳥三四聲溥溥斜露銅鋪溼<lb/>
䦨下幽花香氣清倡樓苕<hi>闕</hi>咽凝管波底老龍求子鳴<lb/>
<pb n="KR4h0160_WYG_079-13b"/>
蕭蕭竹樹小山雨驚覺佳人夢中語溼螢寥落階莎寒<lb/>
拂拭桃笙掩閨戸<lb/>
　　朝元宫白牡丹<hi>延祐丙辰在汴作</hi>
瑤圃廓落崑崙髙霓旌豹節凌旋飇東門偷種來塵囂<lb/>
開雲鏤月百千瓣雪痕冰璺辭鎪琱重臺複榭玉版白<lb/>
溼露擁出青霞嬌瓊娥愛春受春足香腴酥膩愁風消<lb/>
人間洛陽紅紫妖紫霞灩灩吹秦簫青鸞望極何當招<lb/>
　　遺芳蔓<hi>武帝思李夫人臥延涼殿夢夫人遺帝蘅蕪之香覺而衣枕香三月不歇帝因製曲</hi>
<pb n="KR4h0160_WYG_079-14a"/>
　　<hi>名遺芳蔓又賦落葉哀蟬曲</hi>
龜屏象簟塵凝輝桂枝落盡秋氣淒瓊瑤臺上魂是非<lb/>
孤鸞照影心含悲離宫别館春茫茫延涼殿上空情傷<lb/>
却憑鍾火一莖草換得蘅蕪三月香蘭風蕙露怨嬌<hi>闕</hi>
落葉哀蟬<hi>闕</hi>鳴嘶嚶嚶囈語誰得知再取玉篸搔素絲<lb/>
　　洗車雨<hi>每七日有雨俗謂天帝為織女洗車</hi>
一從去歲閒油壁塵暗香軿有誰拭瓊娥玉媵莫遲囘<lb/>
為我飛書呼軫畢雄雷雌電傾河來寶輪濯濯無纎埃<lb/>
<pb n="KR4h0160_WYG_079-14b"/>
桂香陌上不泥濘虚無指㸃迴蓬萊烏橋銀浦沾濡徹<lb/>
鳯靷鸞鞭潔如雪猶恐黃姑没病深更擘溼雲填古轍<lb/>
　　北中寒<lb/>
燭龍吹泠𤣥㝠唾雞子庖從沙<hi>闕</hi>過羲和呵手馭日車<lb/>
噤瘁陽烏三足墮驪山温泉徹底冰白地裂文如旱塍<lb/>
窮陰凍合黃鐘琯緹室葭灰不得升射麋將軍守氊屋<lb/>
霜結虯鬚懸䍡<graphic n="KR1913" url="https://raw.githubusercontent.com/kanripo/KR-Gaiji/master/images/KR1913.png" mimeType="image/png"/>琵琶弦折酒成澌風刀劙破雙顴肉<lb/>
　　榮華樂<lb/>
<pb n="KR4h0160_WYG_079-15a"/>
大明飛光白玉堂花樓網户騰春香鳴鐘饌玉雲母牀<lb/>
堂堂夫婿侍中郎青雲捧車謁漢皇公卿夾轂趨道傍<lb/>
董賢朝朝眠未央將軍夜穿蹋踘場柏梁置酒詩成章<lb/>
黃金駟馬來徜徉起山引泉大宅張蘭湯洒壁鳴笙簧<lb/>
女蛾䆗窱聲繞梁迴風飛雪衣飄颺芳年華月温柔鄉<lb/>
流蘇斗帳垂珠璫紅麩麝枕辟兇殃紫金釵梁縣鳯皇<lb/>
堦前七十二鴛鴦綺襜羅列生輝光平頭奴子跽擎觴<lb/>
酒酣調笑邯鄲倡腰橫半解金蛇黄玉池芙容簾外霜<lb/>
<pb n="KR4h0160_WYG_079-15b"/>
<hi>闕</hi>符如火<hi>闕</hi>　黄門開將趣宫漏長扶來丹地拜天子<lb/>
願沐鴻休亘終始<lb/>
　　宇文子誠出掾河南行省二十韻<lb/>
至順元年十月初故人舍我將南徙君喜迎親去志速<lb/>
我慘送君離思起西山雪小陽鳥逝北口風高喬木死<lb/>
吉貝衣消京國塵木蘭舟泝漳河水夷門舊交兄弟若<lb/>
呉房老父只尺爾人生百年貴適意戚促何須羡金紫<lb/>
憶<hi>闕</hi>前年在灤陽千里兵塵四郊壘妻子哀號不得見<lb/>
<pb n="KR4h0160_WYG_079-16a"/>
乘駝歸來溷悲喜彤庭捧牘負長材烏府珥筆存舊履<lb/>
磊落不作風塵態宇宙茫茫少知己與君同朝三四年<lb/>
辛苦何常設醪醴歲時相見徒勞問我爾俱貧情曷已<lb/>
江陵古城多北客我昔與君共閭里君年三十入公府<lb/>
我髪漆黒政童子邇來踪跡各星散南北東西困泥滓<lb/>
王城㑹面忽驚電君踰知命我强仕㣲軀潦倒屬名韁<lb/>
半世蕭條鮮生理重内輕外古所云媿我謀身故如此<lb/>
鳩巢未葺政坐拙菟裘將營何所指因君之行重太息<lb/>
<pb n="KR4h0160_WYG_079-16b"/>
搔首蒼茫對斜晷<lb/>
　　歐陽原功由藝文少監謁告歸瀏陽<lb/>
七年不見荼䕷花湘南學士思還家賣馬徑出藝文監<lb/>
買船便赴潞河沙始隨徵書官璧水北門風月清談爾<lb/>
兵塵荏苒居庸關襆被蕭條教忠里奎章閣上進成書<lb/>
九重知是尹蕪湖腰帶黄金佩蒼玉玉巵賜酒榻前趨<lb/>
君恩如海誰能報囘首鄉關動懷抱尚平昬嫁幾時畢<lb/>
陶令田園何日到槐舒菟目栁如綿浩然歸興南風前<lb/>
<pb n="KR4h0160_WYG_079-17a"/>
閨人含啼僕夫喜那顧悲歡各異縁西山過雨離筵曉<lb/>
川途萬里雲繚繞里閈逢迎樽俎歡都城㑹合簪纓少<lb/>
　　太白酒樓<hi>延祐已未初自江南還京師途經濟州所作</hi>
我昔在髫年知有謫仙人少壯讀所作天才氣凌雲潯<lb/>
陽紫極宫徃歲聞佳句采石青山頭前月拜荒墓夜宿<lb/>
簷下雲秋弄江上月何如任城樓狂飲興豪發況有任<lb/>
城宰具酒復知音酒酣隘八極世事徒駸駸内子香閨<lb/>
夢伯禽嬌且啼人間火宅漫煎逼政是玉山傾倒時散<lb/>
<pb n="KR4h0160_WYG_079-17b"/>
披紫綺裘倒著白接䍦銀臺金馬直一唾方瀛絳闕行<lb/>
將去仙之酒杯失遺基樓觀雄垣表暗題咏石榴海栢<lb/>
森西東謫仙人今何在汶水島山黯蒼靄手揮玉鞭騎<lb/>
玉鯨應在浮雲九州外仙人魂魄茫氛氤望之不見矧<lb/>
可親明朝我亦玉京去願謁蓬山賀季真<lb/>
　　送翰林編修成誼叔驛召魯子翬學士于鄧遂便<lb/>
　　省覲成由國子生鄉舉于大都至順四年登科今<lb/>
　　始得歸鄉里<lb/>
<pb n="KR4h0160_WYG_079-18a"/>
盛時寰區奠金甌四方才子紛來游郭隗臺荒登不得<lb/>
李膺門下久艱留南陽年少詣闕下氣如鵰鶚文如彪<lb/>
長松聳壑被斵削大玉作器辭琱□既不能上書謁宰<lb/>
相又不能投刺干王侯獨抱獲麟經信如渭濵鉤鼓篋<lb/>
橋門不盈歲奪標桂苑僅經秋挽强一中楊逺葉不識<lb/>
楚人三刖愁落落拾地芥肯貽鄉邦羞錚錚破天荒迺<lb/>
在帝王州泥金帖子附家信上報里中父老驚倒同門<lb/>
儔玉堂載筆事方始北堂戲彩心難酬書藏石室報天<lb/>
<pb n="KR4h0160_WYG_079-18b"/>
子遂我拜母三年謀薊門一昔歸心起夢裏阿㜷驚且<lb/>
喜驛樓佳樹拂絨韉詞館新編盈繭紙家鄉風景有如<lb/>
此關吏歡迎棄繻子疾趨慈<hi>闕</hi>笑稱觴次謁鄉賢忙倒<lb/>
履浮雲暫蔽奎躔爾須信斯文難墜地招邀郊藪鳯麟<lb/>
來菊花潭上從君始西南歸路平如砥太行山色青如<lb/>
洗我幸君歸且怨别心逐太行山色送君直過黄河水<lb/>
　　秋絃怨<lb/>
海風吹涼薄璇宇桂壓鉤闌秋作主銀灣凝月澹游溶<lb/>
<pb n="KR4h0160_WYG_079-19a"/>
雲彩鄰鄰鶱鳯羽玉帳縣沙塞夢寒沙淚啼秋山迸泉<lb/>
哀蛩不解論心素金字箜篌挑夜絃大漠沙如雲去京<lb/>
三萬里絃聲隔秦城無路入君耳七星横西露漫漫金<lb/>
刀翦衣丁夜眠他日賜金高似屋嫖姚應是<hi>闕</hi>嬋媛<lb/>
　　漢宫怨<lb/>
趙飛燕漢春如一日色映豹尾竿膏香髪鬈漆埽粉浴<lb/>
蘭雲帳底三十六宫寒如水天教癡妬擅浮榮綠篋緘<lb/>
傳還啄矢惟餘擁背人煖夢黃金殿西風長信深塵埋<lb/>
<pb n="KR4h0160_WYG_079-19b"/>
舊紈扇<lb/>
　　擬古辭寡婦嘆<lb/>
弱質生良家幼歲聽傅姆訓戒言聞有三從夙夜居常<lb/>
惕然及年適夫子自意偕老死歸黃泉上戴蒼蒼之天<lb/>
下有我履之厚地竟不酬我願為婦未十載夫子忽舍<lb/>
我去魂魄不復還尊章哭其兒且哀我少寡居涕泗恒<lb/>
漣漣我哀曷已恐重傷堂上心茹恨忍死强自寛撫育<lb/>
四三孤紡績治生供衣服粥<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>教養幸成人奉夫子祀<lb/>
<pb n="KR4h0160_WYG_079-20a"/>
事以樹立家門上奉尊章甘㫖不敢少怠猶夫子生前<lb/>
華飾不復施衿鞶纓佩置之埃塵有耳不敢聞閨外事<lb/>
律已逾於未嫁先自分為待命未亡人禮法自防豈敢<lb/>
愆猶復小郎口説譊譊姻族攟摭相熬煎哀哀欲誰訴<lb/>
祗苦心内割裂欲死無縁賴是縣官旌宅里里中稱孝<lb/>
且賢少白我心瞑目無所怨誶曰已矣乎薄軀奚術求<lb/>
全願言禱大司命生世莫作婦人即復作婦人願死在<lb/>
藁碪前<lb/>
<pb n="KR4h0160_WYG_079-20b"/>
　　流黃引<lb/>
桂庭月午啼螿閒鸞宫露下冰紈單酥燈毳帳雁門塞<lb/>
妾心料此中閨寒流黃縮澁㣲含潤錦石鋪雲瑩相襯<lb/>
細腰杵急夜如年擣碎商飇不知困春纎易製添光澤<lb/>
鳯花入眼波紋溢東天皜皜呼侍兒快取衣箱金粟尺<lb/>
　　竹枝歌<hi>至治三年二月洞庭舟中賦</hi>
東山日赤雲氣昬河姑勸我莫出門持筐採得桑葉滿<lb/>
直到阻雨溪南村<lb/>
<pb n="KR4h0160_WYG_079-21a"/>
　　竹枝歌<hi>送余德輝還池州</hi>
沙渚青青芳草茁梅根潮落蒲芽發江頭少婦卜金錢<lb/>
行人歸來有華髪<lb/>
　　楊栁詞四首<hi>通州道中作至元四年春</hi>
夾道青青到鳯城一般飛絮兩般情離筵見處泣相送<lb/>
歸鞍撲著喜相迎<lb/>
玉泉山下緑絲垂曽見先皇駐蹕時翠輦金輿何處去<lb/>
烟條露葉不勝悲<lb/>
<pb n="KR4h0160_WYG_079-21b"/>
金鞍曉拂枝頭露珠帽晴沾苑内塵古來每見人悲樹<lb/>
如今却見樹悲人<lb/>
北客還鄉二十年來時楊栁故堪憐而今張緒生華髪<lb/>
手弄柔條一惘然<lb/>
　　轆轤曲<lb/>
漢月轉桐枝羅衣怯嫩颸銀瓶輕墜放驚散乳鴉兒<lb/>
　　綠水曲<lb/>
妾家若耶溪門扉緑水西桂月破烟暝波明楓影低潮<lb/>
<pb n="KR4h0160_WYG_079-22a"/>
痕暗沙觜浦<hi>闕</hi>空雲飛蘋洲風未起待妾採蓮歸<lb/>
　　垂楊曲<hi>唐體和張仲容</hi>
杏花雨小西曛出紅鴛㣲步芳溪曲垂楊樹暗粉牆高<lb/>
却上晴樓窺宋玉檀奴不到心茫茫春波一眼無鴛鴦<lb/>
菜花蝶子不解事雙飛直到簾旌旁含嬌倚困愁如許<lb/>
捧硯輕綃識眉宇柔情書滿紫霞牋教與雕簷緑鸚鵡<lb/>
　　春城曲和馬伯庸<lb/>
孟陽冉冉青年度樂酒諧歌寧計數魏花如斗雲光紅<lb/>
<pb n="KR4h0160_WYG_079-22b"/>
楊鑣迤邐城南路門前佩馬春泥聲香闈瑣暗銀杯傾<lb/>
可是卓姬能竊去梁園司馬擅才名<lb/>
　　楊花曲<lb/>
宫鸎百囀花房委燕子日長三月尾玳瑁鉤簾後閣空<lb/>
殘紅拂度銀塘水白袷春衫俠少年旌旗别恨相縈牽<lb/>
盧家小娘不閉戸低囘交舞妝臺前輭風吹香嬌脈脈<lb/>
西園塢徑東園陌雲踪雨跡杳難憑青年誤殺金釵客<lb/>
　　杏蠟辭<hi>和馬伯庸泰定元年作時初忝第科</hi>
<pb n="KR4h0160_WYG_079-23a"/>
霞綃簇春笑紅雨曲江芳情惱游子郎君焰光高二丈<lb/>
燒殺杏花三十里觴酣小駐龎姨家鸎歌溜玉鏗紅牙<lb/>
華裾飄麝鬢豪緑上馬行陪擇壻車<lb/>
　　同十七弟訓南城訪友不遇且聞將有金陵之行<lb/>
芳徑暴橋西徘徊白板扉家人出簾語小李掉鞭歸榆<lb/>
莢晴將老楊花晩漸稀仍聞欲南棹情思愈依依<lb/>
　　馬伯庸淮南别業號石田山房指韻求詩仍依次<lb/>
　　用<lb/>
<pb n="KR4h0160_WYG_079-23b"/>
窅曲愚公谷縈旋戴氏池人從西掖召文任北山移畦<lb/>
稻收新粒巖花豔故枝地因人愈勝心共景相宜戸晝<lb/>
孫常閉園春董不窺紛華忘世變衷素付天知暗篠藏<lb/>
仙客喬林叫竊脂淮流紆大帶楚岫作修眉輞水堪摩<lb/>
詰樊川稱牧之山房空蕙帳猿鳥望歸期<lb/>
　　盧疎齋趙平逺小像<lb/>
盛徳不孤世鉅邦尊二賢盧翁官察訪趙使職旬宣契<lb/>
分元偕白襟期甫暨䖍柏森松競秀珪瑩璧相聮高誼<lb/>
<pb n="KR4h0160_WYG_079-24a"/>
雲霄外清標几杖邊句枝時絡繹杯筭日纒綿宵候丹<lb/>
砂竈秋鳴緑綺絃岳躋同謝妓湘泛共膺船釀酒矜方<lb/>
妙裁衣鬭品全敖嬉驅騕褭笑詠撫嬋娟密邇通家好<lb/>
留連對榻眠閉關常習靜揮麈或談𤣥間潔山中相翛<lb/>
搖地上仙儀刑人倐逝丰度世爭憐肖貌開光霽垂名<lb/>
著簡編精神棲落月思致薄凌烟豈直江潭重應齊宇<lb/>
宙傳長沙多勝境並祀待他年<lb/>
　　同年小集探䇿賦詩得天字<lb/>
<pb n="KR4h0160_WYG_079-24b"/>
仁廟尊儒術嘉猷匹古先丕承繇列聖大比涉三年揀<lb/>
拔歸陶冶招徠際幅員文星明有月公道直如絃世運<lb/>
逢熙洽吾儕屬引延兩班延虎拜多士出臚傳恩重冠<lb/>
裳賜銜清館閣聮綠章趨畫闕華服曳春筵載酒芳垌<lb/>
外聞歌小海邊歡娯能幾日去住不同天文省摛辭麗<lb/>
容臺執禮䖍四門崇教育庶府雜周旋桂玉悲妻子塵<lb/>
埃厭市㕓緬思州縣職恒畏簡書愆苦樂寧非分升沈<lb/>
各有縁雲隨風力斷萍逐浪花牽幾聽宫鸎囀頻驚海<lb/>
<pb n="KR4h0160_WYG_079-25a"/>
月圓重來情翕翕後會語綿綿問夢觀青鬢遨嬉駐彩<lb/>
韉但思傾玉斚那復計金錢發興分竒韻抒懷託短篇<lb/>
勤勞有王事忠耿在諸賢<lb/>
　　靳士昌宅前大樹<lb/>
百丈門前樹多曽閲市人斜梢侵寺塔直榦瞰城闉喜<lb/>
映龍樓日愁栖馬市塵何時濯枝雨老翠尚能新<lb/>
　　寄題水木清華亭<lb/>
僻地開三徑荒山住一翁棲遲瞰澄澈結構倚蔥蘢畫<lb/>
<pb n="KR4h0160_WYG_079-25b"/>
檻穿黃<hi>闕</hi>　塍散白豵雲湫龍恍惚月砌鶴氋氃磽<hi>闕</hi>
孤村日號秋萬壑風溪流明見底巖樹潤通中曳杖行<lb/>
霜果褰衣撿露叢稻花香入戸杉葉勢侵櫳穫罷平川<lb/>
迥樵歸狹路窮嵐迷峯上下泉合澗西東陂養魚千石<lb/>
秧移地百弓收成防雀鼠種植聚奴童薯蕷登秋課禾<lb/>
麻驗歲功要賓如鄭驛遺子有龎公物外心何遠朝中<lb/>
信不通坐從書帙亂飲拚酒尊空景物樊川有生涯輞<lb/>
口同嬉游未可到賦詠或難工<lb/>
<pb n="KR4h0160_WYG_079-26a"/>
　　游崑山慧聚寺和唐人詩二首<lb/>
碧雲天一方休公具襌牀天女散花近懶殘煨芋香殿<lb/>
燈耿寒灺波月澄冷光願言謝朝紱託身栖道塲<hi>右孟東野</hi>
<hi>韻</hi>
天外山光近峯顛海氣吞潮憑風作陳雲藉石為根鳥<lb/>
重烟藏樹帆多水繞村凭高暫詩酒囘首望修門<lb/>
　　城南道院即事<hi>六月二十八日</hi>
三徑草纎纎苔痕過雨黏風光殊不惡涼意復相兼芍<lb/>
<pb n="KR4h0160_WYG_079-26b"/>
藥斜侵墄蒲桃亂入簷可憐成小憩不得遂幽潛<lb/>
　　先兄正獻公墳所寒食三首<lb/>
車馬自駢闐風寒復禁烟野筵惟粔籹村女亦秋千逺<lb/>
岫清明雨高墳白打錢乞墦君莫笑攫肉有輕鳶<lb/>
纔動山林興還増畎畝憂夕陰仍不雨春冷欲如秋撫<lb/>
舊誰傷悼乘時盡醉游農家多苦旱啼殺舍南鳩<lb/>
三日春郊宿留連不肯囘尋詩乘款段步屧踏莓苔勝<lb/>
境僧多占湥村客少來明朝入城市那復好懷開<lb/>
<pb n="KR4h0160_WYG_079-27a"/>
　　送王君冕歸長安<lb/>
去國三千里登科二十年盍簪方晤語分袂忽言還書<lb/>
帙休晨撿詩筒息夜傳更無吟偪側惟有恨纒綿<lb/>
　　四月晦日即事<lb/>
暝樹俯疎櫺陰<hi>闕</hi>簇廣庭連綿送月雨歴落照泥星好<lb/>
友違千里癡兒昧一經近來忘百慮恬澹養遐齡<lb/>
　　冬雨<lb/>
十月楚天雨同雲暗八荒前山應是雪此地不成霜氣<lb/>
<pb n="KR4h0160_WYG_079-27b"/>
混朝嵐重聲兼夜漏長閒庭斷來徃幽思渺無方<lb/>
　　枝江縣獨坐<hi>按部峽州</hi>
澤國持龍節蒙恩備使臣簡書時自理燈火夜相親山<lb/>
雪迷殘臘溪梅借早春所憂無異政何以慰斯民<lb/>
　　閿鄉道中<lb/>
風雨度崤□新晴喜若何雲間瞻大華馬上看黃河心<lb/>
已為形役身兼抱病多平生逺游志垂老漸消磨<hi>商洛秦陜</hi>
<hi>步步皆陳蹟亦猶山陰道中使人應接不暇長安城中碑刻亦不能徧覽況近郊乎雁塔梯級久廢曲江在其</hi>
<pb n="KR4h0160_WYG_079-28a"/>
<hi>東而亦久涸一登含元殿故基未央宫在漢城悤遽不及至但求得一瓦而己興慶池廣袤五七餘里荷菱藻</hi>
<hi>芡彌望岸傍古垂楊甚多迤南白鹿坡甚近華萼相輝太真梳洗等樓基皆儼然僕始至及邀諸公迎送皆在</hi>
<hi>長樂坡灞橋常一過滻水常一過華清一浴繡嶺一觀華陰顥靈宫并岳神題名歸程過藍關秦嶺宿藍橋觀</hi>
<hi>裴杭洞上七盤嶺下看輞口莊商山四皓基又廟外此皆不暇及也余年來行四方見山水頗多然各有可取</hi>
<hi>至於長安城中望終南山天下古今妙絶也惜病多才劣且奪於飲宴不及富於吟咏</hi>
　　至元三年六月八日史局作休從伯京御史公亮<lb/>
　　太監伯温秘卿伯循待制暫至城西秘卿待制别<lb/>
　　去伯京歸家予遂偕公亮囘憩都水監雙清亭監<lb/>
<pb n="KR4h0160_WYG_079-28b"/>
　　掾平伯欽留飲即席賦五言十八韻<lb/>
皇都官曹盛銓衡簿領優公庭臨紫陌賓幕對滄洲樹<lb/>
影移門暗荷香曲榭幽亭臺分錯繡車馬去如流市迥<lb/>
塵聲杳山明霽色浮廣寒南聳殿齊政北瞻樓心逺逾<lb/>
寥廓身高不自由茶瓜延永晝絺綌借清秋翠牖何勞<lb/>
扇朱簾不下鉤冰盤丹果沈<hi>去聲</hi>石枕碧苔留浪迸頻跳<lb/>
鯉萍開緩汎鷗畫船思蕩漾紅粉廢歌謳竹葉生高興<lb/>
廿棠叙舊遊<hi>闕</hi>人供飲饌勝景得綢繆洗硯惟呼僕移<lb/>
<pb n="KR4h0160_WYG_079-29a"/>
牀屢召騶史才慚忝預詩句費㝠搜聨壁知何在乘騶<lb/>
計少休詰朝重赴局持此詫同儔<hi>公亮泰定間常丞是監故耳</hi>
　　都城雜詠四首<lb/>
萬戸千門氣鬱蔥漢家城闕畫圖中九關上徹星辰界<lb/>
三市橫陳錦繡叢玉盌金杯丞相府珠幢寳刹梵王宫<lb/>
逺夷縱暏爭修貢不用琱戈塞徼通<lb/>
豪傑紛紛白玉京汗顔血指戰功成九重見帝多因鬼<lb/>
萬里封侯不用兵肥馬塵湥心獨苦鮒魚波涸事難平<lb/>
<pb n="KR4h0160_WYG_079-29b"/>
西山小隱烟蘿暗依舊春犁趁雨耕<lb/>
風物鮮姸餙禁城豪家戚里競留情花圍錦幄清明宴<lb/>
香擁珠樓乞巧棚叱撥馬搖金轡具帡幪車颺繡簾旌<lb/>
他年定擬持鉛槧細數繁華紀太平<lb/>
流珠聲調弄琵琶韋曲池臺有館娃羅袖舞低楊栁月<lb/>
玉笙吹綻牡丹花龍頭瀉酒紅雲灩象口吹香緑霧斜<lb/>
却笑西鄰蠧書客牙籖緗帙費年華<lb/>
　　明照坊對雨<lb/>
<pb n="KR4h0160_WYG_079-30a"/>
章臺車馬去如流白雨霏烟拂畫樓九陌平鋪明有練<lb/>
兩溝急瀉碧於油美人虹見西山霽少女風來北里秋<lb/>
涼意滿襟簾幙卷宫鴉歸樹夕陽收<lb/>
　　壁月<lb/>
壁月悠悠上女牆六街燈市逺㣲茫隨車徑去栁家婢<lb/>
走馬獨歸韋氏郎戚里烟塵眩銀海九重宫闕接瑶光<lb/>
銅駞陌上聽鼕鼓笑殺西樓白玉觴<lb/>
　　上中書張參議<hi>至治元年有㫖命禁中結燈山有司具圖已進時濟南張公希孟參</hi>
<pb n="KR4h0160_WYG_079-30b"/>
　　<hi>議中書省上書諫從之且賜錢苦辭不受遂賜縑帛各一以旌之</hi>
中官傳敕搆鰲山公相披雲犯玉顔紫府騰書天只尺<lb/>
彤庭賜帛錦斕斑丹心濟世今能遂白髪歸田未可閒<lb/>
早晩<hi>闕</hi>宣催大拜更將霖雨膏塵寰<lb/>
　　送高子敬歸彭城<lb/>
元龍不拜富民侯袖劔囊書苦掉頭李愿有心盤谷去<lb/>
阮咸無意洛中留春城寒食鸎花靜日暮鄉關汴泗流<lb/>
我亦挐舟江海去試從沙鳥問黃樓<lb/>
<pb n="KR4h0160_WYG_079-31a"/>
　　寒食暫出<lb/>
一百五日上街頭半晴半雨天悠悠豪家出郭車爭道<lb/>
少婦當壚人上樓輦路暗生芳草逺御溝平瞰碧波流<lb/>
少年直把春償酒若箇新詩紀勝游<lb/>
　　通州晩晴即事<hi>南游湖湘</hi>
水榭空明雨脚收凝笳催上驛亭舟紫霞爛翦翔鴻錦<lb/>
碧草平鋪集翠裘落日關河初客路浮雲宫闕上神州<lb/>
誰憐五色江郎筆真使超然賦逺游<lb/>
<pb n="KR4h0160_WYG_079-31b"/>
　　江上夜泊遇京使囘却寄都下諸公<lb/>
風氣涼涼水氣清白榆如玉絳津明横江渡口晩潮過<lb/>
采石磯頭涼月生逺道迢迢蝴蜨夢舊游歴歴鳯皇城<lb/>
羣公奮翮青雲上應笑扁舟萬里行<lb/>
　　除夜宿武口驛憶誠夫兄<lb/>
瓶笙榾柮澹無聊幾度他鄉遇此宵三十男兒尚書劔<lb/>
尋常意氣自雲霄風燈直下漁歌亂斗柄旁邊帝闕遙<lb/>
懸想銀臺門下客聽雞忙赴紫宸朝<lb/>
<pb n="KR4h0160_WYG_079-32a"/>
　　初冬之先壟即事<hi>至治三年作先壟在南城之東南宜泉村沙岱</hi>
烏鵲相依啄野田白駞對立飲冰泉蒲洲凌薄車旋濘<lb/>
棘路沙虚馬懼鞭冢上白楊時獵獵苑中紅葉曉翩翩<lb/>
嗟予漫索長安米願就耕夫受一㕓<lb/>
　　登第詩五首<hi>泰定元年甲子</hi>
　　　崇天門唱名<lb/>
三月吉日當十三紫霧氤氲閶闔南天子龍飛坐霄漢<lb/>
儒生鵠立耀冠篸黃麾仗内清風細丹鳯樓頭曉日酣<lb/>
<pb n="KR4h0160_WYG_079-32b"/>
獨愛玉堦堦下草解將袍色染成藍<lb/>
　　　恩榮宴<hi>四月二十六日</hi>
上相傳宣弁<hi>闕</hi>趨玉堂西北拜鑾輿歌聲縹緲方壺外<lb/>
酒味氤氲沆瀣餘幕額錦光晴爛漫帽簷花影晝扶疎<lb/>
君恩誰識㴱如海獨倚東風詠藻魚<lb/>
　　　同年㑹<hi>四月二十九日海岸之萬春園</hi>
臨水亭臺有曲江同年人物宴華堂嬋娟笑弄龍香撥<lb/>
醽醁湥涵鳥羽觴醉後方言頻爾汝座中除目互平章<lb/>
<pb n="KR4h0160_WYG_079-33a"/>
從來期集輸京雒仍見詩歌播八方<lb/>
　　　賜章服<hi>自是年始撲頭花帶靴銀木簡皆具簡上仍刻御賜字金填之五月一日皆除</hi>
　　　<hi>書同授</hi>
承平天子重科名章服分頌出大明袍是涿羅香縷細<lb/>
笏勝楷木素文横晨趨象魏雲霞粲夕奏龍池玉雪清<lb/>
遙想鳴珂朝㑹處鵷行爭訝被恩榮<lb/>
　　　上表謝恩<hi>五月二十一日時駕已北幸</hi>
瑞日鮮明射玉題華袍繂䌨近罘罳舎人宣贊瞻丹闕<lb/>
<pb n="KR4h0160_WYG_079-33b"/>
新進趨鏘詣赤墀黄屋雲行天杳邈緑章風送路逶迤<lb/>
湛恩豈許須臾報要見他年獻納辭<lb/>
　　海岸春行<lb/>
越橋西下苑牆高綠淬垂楊絳淬桃霞擁玉樓晴啓户<lb/>
風生瑤海莫翻濤官囚立馬看花擔漁隱聞鸎罷竹篙<lb/>
惟有香園春事好幾人詩興似吾曹<lb/>
　　和張仲容雜詩<lb/>
蓬萊雲彩爛東方魚鑰開門禁漏長萬<hi>闕</hi>樓臺爭霽色<lb/>
<pb n="KR4h0160_WYG_079-34a"/>
九重宫闕動秋涼羽林執㦸趨神武騎客飄纓入建章<lb/>
獨愛芸窗常寂莫六街車馬是誰忙<hi>時予初校書秘府</hi>
　　誠夫兄由兵部員外調選江湘次留别詩韻送之<lb/>
鯨鯢吞餌釣槎間英簜開丞使節圅北地關河揺落後<lb/>
東呉風物笑談間晴湖泛艇鷗衝槳夜邸縣燈馬缷鞍<lb/>
莫以遨嬉夸小委春風今在五華山<hi>山在京西四十里都人四時遊觀</hi>
　　和趙魯瞻海岸冬日晩歸<lb/>
白塔髙標射紫霞鳥栖宫樹客投家燒香人拜彎弓月<lb/>
<pb n="KR4h0160_WYG_079-34b"/>
穿市兒攜翦彩花苜蓿地眠朝退馬蒲萄園隔宴迴車<lb/>
人生要縱長安眼何事能容便面遮<lb/>
　　秋思書將陵驛<hi>館伴安南國使還鄂</hi>
斜陽催出鳯皇城津鼓聲沈夜櫓鳴海口風來吹酒醒<lb/>
漳濵葉落喚愁生望㴱夕浦蒼烟暗夢入秋閨素月傾<lb/>
況是潘郎年紀到二毛侵鬢不須驚<lb/>
　　雙清亭春日獨坐<hi>時張為都水經歴雙清幕府名也</hi>
帝城何處不紅塵小海危亭獨可人笭箵舟航浮上牐<lb/>
<pb n="KR4h0160_WYG_079-35a"/>
笙歌池館接西津恩波浴鷺連洲暖宫樹啼鸎隔岸春<lb/>
不用鞭笞了官事笑談容得幕中賔<lb/>
　　春莫雙清亭小酌懐張孟功<lb/>
吏退公庭雁鶩行持杯暫對水雲鄉山開罨畫涵晴影<lb/>
花落烟肢漾晩香酒幟隔津標栁陌漁舟避浪向蒲塘<lb/>
懷人不得同相賞空賦停雲第二章<lb/>
　　送誠夫大監兄代祀海神<lb/>
毳帽貂裘素綺裳明時逺致御封香朝端使者傳矢語<lb/>
<pb n="KR4h0160_WYG_079-35b"/>
海上神君見火光萬弩射潮非計䇿三山湛影漫文章<lb/>
靈來細祝憂勤念不是求仙漢武皇<lb/>
　　詠御溝<lb/>
決決穿雲出澗初千迴百折到皇居行人不敢來飲馬<lb/>
稚子時能坐釣魚内史府<hi>一作昭應宫</hi>前晴滉漾雲嵒觀後<lb/>
晩舒徐波漫畧彴通丹禁風颺輜軿映畫<hi>一作翠</hi>裾三月<lb/>
霏烟著楊栁九秋涼露泣芙蕖荒唐莫説流紅怨自是<lb/>
清漣解起予<lb/>
<pb n="KR4h0160_WYG_079-36a"/>
　　送賈孟善閩浙覲省遂奉父之官淮安<lb/>
浮雲一昔凉風起游子悤悤買去舟喜奉嚴君辭逺徼<lb/>
不因作客别神州白蘋漠漠呉江岸紅樹蕭蕭楚驛樓<lb/>
總是停橈捧觴處知君無復有離愁<lb/>
　　次韻誠夫兄麗正門外晩歸<lb/>
碧霄雲物獻詩題雙闕西邊日馭低弦月彎環城上塔<lb/>
錦霞鮮麗水南堤仙郎下直辭雞樹獵騎收圍撤兔蹄<lb/>
爭笑閒身空七尺不因鼕鼓臥幽棲<lb/>
<pb n="KR4h0160_WYG_079-36b"/>
　　和杜德常萬歲山莫春<lb/>
霧杳雲深日馭西紅稀綠暗閙黄鸝雙娥有淚仍啼竹<lb/>
四老無情漫采芝游冶喜逢三月閨芳菲空度一春遲<lb/>
誰家甲第歌聲咽何處名園舞袖垂秪有情褱似中酒<lb/>
那能心緒及游絲少年笑我真癡絶一日閒愁十二時<lb/>
　　端午日雨霽暫出齊化門囘入城遙面京西諸山<lb/>
　　及市肆風景追憶延祐六年六月廿有二日侍誠<lb/>
　　夫尚書兄初自江南還都亦經此路仍值雨晴今<lb/>
<pb n="KR4h0160_WYG_079-37a"/>
　　十有五年矣感念疇昔因賦此詩<lb/>
官栁垂陰霽景鮮憶攜家具過通廛雕盤粔籹<hi>闕</hi>珠幰<lb/>
繡陌驊騮輝錦韉上國繁華過陜洛中朝文物勝開天<lb/>
由來幾度南柯夢惟有青山似昔年<lb/>
　　直沽夜興<hi>元統癸酉八月南使江浙</hi>
戍鼓聲催夕照低蒹葭楊栁澹烟㣲偶因海浦聽吹笛<lb/>
却憶京城聞擣衣戀闕豈無情戚戚别家那有思依依<lb/>
傳聞大駕還都近怪得寒風凜夕威<lb/>
<pb n="KR4h0160_WYG_079-37b"/>
　　東岡崇恩寺晩酌其僧一峯求詩<lb/>
山門杉檜碧蕭森步屧迴廊一徑㴱罷酒長風來北渚<lb/>
按歌明月出東林幽軒晩立雲容溼髙閣晴登海氣侵<lb/>
忽報寒溝潮信到可能重聽潁師琴<lb/>
　　過餘姚寄賈治安同知<lb/>
秋深持節下鑾坡吳越風烟入浩歌溪水通橋松作竇<lb/>
山雲收雨石為窩避泥驕馬哺寒草過隴飢牛齧早禾<lb/>
别駕歸來應笑我驛程何事苦吟哦<lb/>
<pb n="KR4h0160_WYG_079-38a"/>
　　予以延祐元年從先兄正獻公入汴始識彦輝呉<lb/>
　　徵君是歲故中丞馬公伯庸今翰林學士謝公敬<lb/>
　　徳國子博士王君師魯鄉貢河南行省迄今二十<lb/>
　　五年予再以按行至汴居監察行院去徵君所居<lb/>
　　僅半里猶以公事未畢尚遲于請見時馬公亦薨<lb/>
　　謝王在館閣感念存殁賦唐律一首先遣持遺徵<lb/>
　　君正之<hi>至元四年戊寅</hi>
二十年前入汴州梵王仙館涉春秋家家庭院森湖玉<lb/>
<pb n="KR4h0160_WYG_079-38b"/>
處處簾櫳映海榴金馬石渠傷逺别丘山華屋動新愁<lb/>
誰憐閉著車中婦猶望元龍百尺樓<lb/>
　　仲宣樓登眺<lb/>
國家全盛佀金甌江漢澄清控上游帝子幾時臨北渚<lb/>
庾公何處倚南樓雲來巫峽祠空在霜落荆門樹自稠<lb/>
持節重來舒四望孤懷别有凭䦨愁<lb/>
　　武昌近城阻風雨三日不得到城下遣興一首山<lb/>
　　南僉憲之行<lb/>
<pb n="KR4h0160_WYG_079-39a"/>
五月江風多自南停舟阻雨興難堪吕公磯送驚心浪<lb/>
大别山凝撲面嵐北海酒尊空已久善和書冊逺誰探<lb/>
妻兒不觧窮通理看挂明朝十日颿<lb/>
　　吏部侍郎杜𢎞道號西巖野逸<hi>保下人</hi>
萬古西巖好地形憑高四望接英靈太行王屋千峯雪<lb/>
碣石居庸一帶青山徑緑雲通畧杓野泉流月渡坳陘<lb/>
主人固有幽栖志同送孤鴻入杳㝠<lb/>
　　張女挽詩<hi>并序</hi>
<pb n="KR4h0160_WYG_079-39b"/>
　　　女諱阿慶汝南忠武王第八女今翰林待制郝陵<lb/>
　　　川<hi>闕</hi>　　日誦數百言尤工屬對十嵗而逝元遺<lb/>
　　　山續夷堅志記其事<lb/>
三生常侍玉晨君想像文姬一様人露氣清凝仙掌夜<lb/>
天葩秀吐上林春木蘭歌怨征行苦栁絮才高老大身<lb/>
却是貞魂埋不得綵鸞同與駕飇輪<lb/>
　<hi>所屬對今畧附于後如睡思昬昬如醉思閒心寂寂似禪心洗硯黒雲浮水面折花紅雨落牆頭滿地梨</hi>
　<hi>花三月暮隔牆楊栁兩家春秋水芙容妝鏡曉暖烟楊栁畫屏春關山明月子規魂花栁東風蝴蝶夢江</hi>
<pb n="KR4h0160_WYG_079-40a"/>
　<hi>頭鷗鷺不關名利也風波野外荆榛有底功勛承雨露驟雨翻空滌世間之塵垢飛虹飲海收天下之風</hi>
　<hi>雲</hi>
　　紀行述懷<hi>扈從上京之行</hi>
陪扈灤京愧未曽馬瘏兒病苦凌兢龍門湍息山陘雪<lb/>
偏嶺風凄石瀬冰倐忽雨暘天叵測迂疎道路事難憑<lb/>
侍臣爭笑馮唐老不向明時獻技能<lb/>
　　凍雨晩晴自成物門歸院馬上口占<lb/>
碧山繚繞晝陰垂雲溼宫城雨溼衣芳草逺含春意態<lb/>
<pb n="KR4h0160_WYG_079-40b"/>
㣲陽閒弄晩光輝灤河委曲經千里魏闕嵯峨<hi>闕</hi>九圍<lb/>
滿目鬱蔥佳氣在莫從陳跡訪依稀<lb/>
　　送王彬叔赴西書吏<lb/>
廬江憲府昔曽經作掾聞君有此行灊皖諸山倚天峻<lb/>
淮淝二水得霜清蒼鷹自向秋風擊丹鳯還依曉日鳴<lb/>
簡牘賢勞好珍重靈臺明處是雲程<lb/>
　　子昂風竹橫披<lb/>
筆意出天機翛然仰復低稍須風勢定應有鳯來棲<lb/>
<pb n="KR4h0160_WYG_079-41a"/>
　　公安早行<lb/>
誤聽野雞鳴揚鞭趣驛程平明見茅屋方覺冒霜行<lb/>
　　送牛農師北上<lb/>
玉帶河流緑蔚藍君家橋北我橋南一談忽作容易别<lb/>
便是無情也不堪<hi>武陵城西有玉帶河</hi>
　　次韻賦春詞二首<lb/>
象口香銷冷瑞烟錦衾羅薦戀朝眠一心要續褱春夢<lb/>
不管啼鸎繞檻邊<lb/>
<pb n="KR4h0160_WYG_079-41b"/>
嬌春楊栁暗藏鴉掩映文窗一樹花寒食清明都過了<lb/>
悄無車馬問儂家<lb/>
　　别後寄友<lb/>
蘭舟三日屈原亭醉出南門緩轡行栁暗河街新月上<lb/>
一場離恨不分明<lb/>
　　舟中夜雨寄周子善<lb/>
雨暗空江夜寂寥打篷聲似打芭蕉故人好在紗窗下<lb/>
高擁銀燈對小喬<lb/>
<pb n="KR4h0160_WYG_079-42a"/>
　　晩興<lb/>
紫陌歸來月魄新草深凉院掩柴門絺衣欲挂梧桐上<lb/>
慚愧緇塵染樹痕<lb/>
　　曉出都城<hi>是年八月東之樂亭縣</hi>
風入秋羅半臂寒紫霞赤氣日光殷西山大是無情思<lb/>
忍送巾車又出關<lb/>
　　憶武陵舊事二首<lb/>
芙容如妓繞横塘一段秋容著色妝猶記周郎㑹心處<lb/>
<pb n="KR4h0160_WYG_079-42b"/>
醒時雙陸醉時狂<hi>周子善别墅水亭名㑹心處</hi>
兩袖東風臉佀霞滿懷紅刺訪儂家春鸎錯唱清平調<lb/>
輸却釵頭縹蒂花<lb/>
　　三月一日雜詩<hi>延祐七年</hi>
苑樹雲藏紺色鴉綵樓昬鼔促沈霞分明不以鼕鼕韻<lb/>
寂寞東風十萬家<hi>國有哀則崇天門外結綵為樓别置鼓角漏壺以司晨昬嚴警備</hi>
　　陽關圖<lb/>
前春别宴武陵溪候館垂楊煖拂堤忽見畫圖疑是夢<lb/>
<pb n="KR4h0160_WYG_079-43a"/>
故人囘首洞庭西<lb/>
　　七月八日晩晴暫出麗正門外<lb/>
團團碧樹壓宫城白鳯門楣淡日明囘首瓊華仙島上<lb/>
片雲猶欲妬新晴<lb/>
　　得周子善書問京師事及賤迹以絶句十首奉答<lb/>
春王朝會大明宫祝栗魚蠻四海同至治元年調玉燭<lb/>
和風甘雨看年豐<lb/>
曉日雲冠綴綵珠龍顔如玉映康衢大官門外停天駟<lb/>
<pb n="KR4h0160_WYG_079-43b"/>
羣辟翺翔侍步趨<lb/>
黃流玉瓚薦馨香九廟神靈降百祥一部雲韶導仙駕<lb/>
歸來朝賀坐明堂<hi>時皇帝初舉親祭之禮四方未知</hi>
至公堂下魚鱗屋麗正門前蝸殻居三百英雄來獻賦<lb/>
是中應有馬相如<hi>至公堂㑹試之所四方進士來試南宫者率皆僦居麗正門外</hi>
瑤肝玉肺渥洼駒𤣥圃崑崙是坦途暫蹶霜蹄未為失<lb/>
三年奮迅碧雲衢<hi>子善昆季連與鄉貢皆不利故勉之</hi>
人海茫茫萬仞山健夫爭赴碧巖端躋攀分寸不得上<lb/>
<pb n="KR4h0160_WYG_079-44a"/>
始信文場蜀道難<hi>予亦以舊歲失舉</hi>
一念遺孤一愴然心旌無日不縣縣潞陽二月河冰解<lb/>
定買呉儂燕尾船<hi>𢎞夫兄殁于武陵姪廣在彼時予欲徃視之</hi>
謝家擇壻得逸少温嶠先酬玉鏡臺羅帳合歡猶有待<lb/>
可憐狐鳯意徘徊<hi>時予得㛰家初納采</hi>
邇來吟思濁如泥今日酬君喜賦詩不識心忪并膽怯<lb/>
犀珠銀液竟何施<hi>予向苦心疾至京遂不作</hi>
汩没京塵度歲華胷中千緒亂如麻南風準擬揮談麈<lb/>
<pb n="KR4h0160_WYG_079-44b"/>
賸費君家木杵茶<lb/>
　　雪竹白頭翁横披二首<lb/>
琅玕裊裊碧雲空雪綴斜梢倚北風丹鳯不來年歲晩<lb/>
一枝聊借白頭翁<lb/>
蒼衣雪頸凍難飛寂莫寒梢獨自栖别有春明好風景<lb/>
緑楊如畫亂鸎啼<lb/>
　　小姑賢祠<hi>虎丘南地名小姑賢時民家有姑惡新婦欲織羅而去之者其小姑悉自擥取</hi>
　　<hi>為己過冀以悟母母悔而止鄉人祠之</hi>
<pb n="KR4h0160_WYG_079-45a"/>
離鸞别鵠兩沈冥腸斷廬江焦仲卿不見虎丘南畔月<lb/>
至今常為小姑明<lb/>
　　毛女圖<lb/>
終南靈藥可成仙徐福空勞泛海船七月輼輬鮑魚臭<lb/>
不知宫女却長年<lb/>
　　張仲容七夕來徵詩就次韻以答<hi>來詩云雲壓高城雨散絲萬家</hi>
　　<hi>秋氣入羅帷巧棚七夕喧鄰里小宋明朝定有詩</hi>
鈿合紅蛛綴網絲玉兒瓜果設香帷從來天上張公子<lb/>
<pb n="KR4h0160_WYG_079-45b"/>
解識梧桐一葉詩<lb/>
　　夜下新安驛寄家<hi>館伴安南國使還鄂</hi>
河流如箭棹如飛星漢垂光月漸西囘首曲廊微步處<lb/>
文明門外夜烏啼<lb/>
　　晩泊維揚驛二首<lb/>
驛牆紅樹晚蕭蕭解勸征人駐畫橈擬辦青樓狂載酒<lb/>
月明何處玉人簫<lb/>
朱軒翠館鬱岧嶤幾處笙歌幾處橋怪得隔江人望見<lb/>
<pb n="KR4h0160_WYG_079-46a"/>
夜深燈火似元宵<lb/>
　　江上棹歌二首<hi>采石舟中作以相長年三老且以慰使云</hi>
江邊日出便解舟輕帆經過烈山頭我儂一日還到驛<lb/>
你儂何日到邕州<hi>邕州與安南接境故南使以到為大成港之上采石之下江心有山名烈</hi>
<hi>山</hi>
逺人莫愁行路難故鄉萬里應須還明朝得風到池口<lb/>
囘首不見蛾眉山<lb/>
　　寄張仲容二首<lb/>
<pb n="KR4h0160_WYG_079-46b"/>
城南城北渺風烟一度論文月再圓腸斷而今更愁絶<lb/>
蓬萊雲隔楚江天<hi>仲容時以禮曹掾接漕舟在海上先予一日出都素與予契誼甚厚雖同</hi>
<hi>居京師然各以塵事稀復接見常謂小别離欲賦一詩此篇首二句小别離詩起句也今足成之</hi>
有情誰解不相思羅幌風乾葉落時莫問離愁有多少<lb/>
君歸猶趁菊花期<lb/>
　　鄱陽蕭性淵能鼓琴琴號霜鐘是其曽大父宋南<lb/>
　　渡時所畜者其家上世善琴云二首<lb/>
池臺腸斷雍門周艮岳繁華逐水流徃事寥寥君不見<lb/>
<pb n="KR4h0160_WYG_079-47a"/>
金仙垂泣渭城秋<lb/>
不似琵琶不似箏鯨音歴歴似秋清龜年流落江潭外<lb/>
誰識秦聲與楚聲<lb/>
　　送同年王在中編修代祀西行三首<lb/>
宫雲擁節下青冥巨岳通川草木榮傳語祠官休祕祝<lb/>
漢皇深意在蒼生<lb/>
聮鑣蓆帽杏園春五見宫花照路塵今日分攜重惆悵<lb/>
順承門外草如茵<lb/>
<pb n="KR4h0160_WYG_079-47b"/>
蜀山秦樹碧相連鳥道花開三月天馬上從來詩句好<lb/>
定應多費薛濤牋<lb/>
　　送李文清之官八番宣慰司幕府<lb/>
武昌門外栁如絲曽見呉儂笑詠時張緒而今漸憔悴<lb/>
定應不似昔年枝<lb/>
　　和省郎杜徳常清明三絶兼簡王君實藝林<lb/>
閒門景物苦無涯栁拂青絲杏襯霞醖藉仙郎誰得似<lb/>
官曹常對紫薇花<lb/>
<pb n="KR4h0160_WYG_079-48a"/>
春閨無事不聞雞睡起朝陽樹影西盡道陌頭寒食好<lb/>
賣花聲裏有鸎啼<lb/>
赤䦨橋瞰花谿過白板扉臨栁岸開最好苑牆東畔路<lb/>
可人何事不頻來<lb/>
　　送新安王元成赴遼陽教官<lb/>
三月邊城未見花榆關盡處草連沙舉頭只見長安日<lb/>
忘却江東是故家<lb/>
　　冬日雜詩二首<lb/>
<pb n="KR4h0160_WYG_079-48b"/>
暗塵駑馬夕陽酣凍路凌兢思不堪從侣徒行知捷徑<lb/>
踏冰時過象坊南<hi>時予右臂疾未愈</hi>
金水橋西沙路低東來翠幰與橋齊不知夫壻何官職<lb/>
後擁前驅過曲堤<lb/>
　　送趙伯常淮西憲副二首<lb/>
十年前是紫薇郎伴我書聲隔粉牆今日繡衣持斧去<lb/>
沖冠毛髪半秋霜<hi>至治三年趙為中書掾予為桐子師其鄰</hi>
天北天南賦逺游合肥城下理松楸多應夢見還家樂<lb/>
<pb n="KR4h0160_WYG_079-49a"/>
無復眉攢去國愁<hi>趙先為南臺御史巡歴海南召為左司都事分司上都今以清貧求出故</hi>
<hi>冇是命父母皆葬廬州</hi>
　　姑蘇即事二首<lb/>
南北東西畫舫通賣魚輸稻不愁風鄰人使北歸來説<lb/>
車馬京塵十丈紅<lb/>
娃兒十五瘦腰肢眼角紅妝淺淡施聞道阿娘將典却<lb/>
揭簾催喚買燕支<lb/>
　　長安驛道中觀芙容寄嘲伯循<lb/>
<pb n="KR4h0160_WYG_079-49b"/>
玉溪橋畔淡朝霞照景紅妝泫露華説似分司才御史<lb/>
水邊花勝驛中花<lb/>
　　寒食拜掃盤桓南城親友家書所聞見俚歌十首<lb/>
　　<hi>録五</hi>
北城繁華撥不開南城盡是廢池臺看花君子頗解事<lb/>
不笑南城似冷灰<lb/>
南城宦家有孤兒華裾寶馬日游嬉羣奴豪酗賣丘木<lb/>
身在醉鄉猶未知<hi>招賢鄉劉氏事</hi>
<pb n="KR4h0160_WYG_079-50a"/>
街頭老父髪垂肩拄杖支頤話可憐粔籹不甜寒具小<lb/>
風光那似十年前<lb/>
故都空有廢殘城天厯人家學避兵今日街衢却依舊<lb/>
柵門全毁塹填平<hi>天厯戊辰冬北兵迫盧溝河南城民家常樹柵決塹以自衛</hi>
曉攜兒姪拜先隴常恐重來徑路迷馬上舉鞭頻指示<lb/>
石牌東畔緑楊西<hi>時兄子彍將補外</hi>
　<hi>此題又一詩云貴人池沼多魚鱉好佛經年不殺生惡少家奴苦相負時時鉤獨恣煎烹太禧院使圖沁</hi>
　<hi>特穆爾别宅在豐宜門内街東宅有池可十數畝予常屢至篇中事得之于其家人又集中載有揭曼碩</hi>
<pb n="KR4h0160_WYG_079-50b"/>
　<hi>小僕鄒福頗能作詩諸名宿皆有所贈因作詩云福也事人甚不切學詩習字欲自别不似南鄰守舍兒</hi>
　<hi>輕裘肥馬通關節此則當時豪横之風亦槩可見矣</hi>
　　閏十二月二十七日喜雪二首<hi>前二日平章徹爾特穆爾竄南安</hi>
積禍丘山重莫蠲君恩如海聽南遷品流懸絶昌黎叟<lb/>
一様藍關馬不前<lb/>
姓名何事到金甌滄海横流浩莫收鵠立白袍三百箇<lb/>
有誰囘首望崖州<lb/>
　<hi>徹爾特穆爾為江浙平章㑹科舉驛請試官供張甚盛心頗不平及復入中書首議罷科舉及論學校莊</hi>
<pb n="KR4h0160_WYG_079-51a"/>
　<hi>田租可給宿衛士衣糧至元元年科舉罷其明年哲爾以罪徙六年十二月乃詔復行科舉</hi>
　　雨中馬上口號<lb/>
十二官街底許寛尋常塵土晝漫漫晩來一雨春多少<lb/>
惟有垂楊最好看<lb/>
　　無題<lb/>
秋千架底過清明貴壻除官促逺行收拾春衣單騎去<lb/>
落花風裏暮砧鳴<lb/>
　　江浙省照磨段吉甫于予為同年友至順癸酉㑹<lb/>
<pb n="KR4h0160_WYG_079-51b"/>
　　于呉門今春書來寄近詩十餘首遂和其次韻張<lb/>
　　伯雨新居四絶句以答時同年吕仲實僉浙西憲<lb/>
　　併以簡之<hi>錄二</hi>
流水閶門畫舸横姑蘇臺上莫雲平五年一覺呉宫夢<lb/>
珍重歸鴻肯寄聲<lb/>
葛嶺躋攀屐齒苔舊游山鳥不相猜繡衣使者雖同調<lb/>
不許聮鑣共徃來<lb/>
　　又次韻述懷見答四首<hi>録二</hi>
<pb n="KR4h0160_WYG_079-52a"/>
居庸一帶雨餘青歴鹿車聲久厭聽夢到江南舊游處<lb/>
釣魚磯畔栁風停<lb/>
菟裘無地可田園猶似栖栖擇木猿昨夜洛陽風雪甚<lb/>
袁安依舊臥衡門<lb/>
　　檀州之平谷道中口號<hi>賑飢東道</hi>
村垣兒女可憐生滿髻花枝弄晩晴放下秋千爭見笑<lb/>
雨中騎馬過清明<lb/>
　　三月晦日偶成<lb/>
<pb n="KR4h0160_WYG_079-52b"/>
十里平原晚色低粉飄紅墜緑淒迷客中無限傷春句<lb/>
却為乘驄不敢題<lb/>
　　山行值雨<lb/>
山雨隨雲徃返飛行時沾溼避時稀須臾馳過前岡去<lb/>
滿馬斜陽就晒衣<lb/>
　　宿牛首市陸叟所居<hi>再錄囚襄陽</hi>
塵染綀衣雨汗流停驂借得半窗秋自憐不及居停主<lb/>
坐看青山到白頭<lb/>
<pb n="KR4h0160_WYG_079-53a"/>
　　墨梅<hi>為李華逺作</hi>
風香月影雪肌膚朔客晴窗看畫圖江北江南數千里<lb/>
夢魂何處覓西湖<lb/>
　　詐馬宴<hi>上京作</hi>
寶馬珠衣樂事深只宜晴景不宜陰西僧解禁連朝雨<lb/>
清曉傳宣趣賜金<lb/>
　　王中丞士熈<lb/>
　　　士熈字繼學東平人翰林學士承㫖構子以文<lb/>
<pb n="KR4h0160_WYG_079-53b"/>
　　　學世其家嘗師事蜀郡鄧文原博學工文聲名<lb/>
　　　日振<hi>闕</hi>陞中書省參知政事官南臺御史中丞<lb/>
　　　卒繼學為詩長於樂府歌行與袁伯庸虞伯生<lb/>
　　　揭曼碩宋誠夫輩唱和館閣雕章麗句膾炙人<lb/>
　　　口如杜王岑賈之在唐楊劉錢李之在宋論者<lb/>
　　　以為有元盛世之音也<lb/>
　　雲山辭<lb/>
山氲氲兮出雲又泠泠兮以雨倐日出兮雲飛山青青<lb/>
<pb n="KR4h0160_WYG_079-54a"/>
兮極浦横浮雲兮水𥻘𥻘褰杜若兮采白蘋葺荷宇兮<lb/>
桂為棟臨江睪兮悵懷人<lb/>
　　江上竹<lb/>
蕭蕭江上竹依依徧山麓晨霞屑明金夕月擁寒玉梢<lb/>
梢緑鳯翼葉葉青鸞足深叢疑立壁高節折垂纛荒凉<lb/>
含雨露歴亂同草木不求筍煮羹不求椽架屋褰條作<lb/>
長笛吹我平調曲<lb/>
　　青青河畔草<lb/>
<pb n="KR4h0160_WYG_079-54b"/>
青青河畔草江上春來早春來不見人思君千里道千<lb/>
里君當還夙昔奉容顔青樓獨居妾含情山上山白鴈<lb/>
歸塞北一行千萬憶團團月出雲却使妾見君<lb/>
　　送郭子昭淮東經歴<lb/>
夫君黄鵠姿氣排青雲上嵯峩柏樹枝氷霜激清賞鋒<lb/>
錯太阿鮮韻叶𤣥石響淮海今勝區疆場記疇曩省俗<lb/>
出凋瘵主畫酬鞅掌南浦春波深迢迢桂舟徃論交心<lb/>
獨傾撫别意増惘古殿瓊花開題詩寄遐想<lb/>
<pb n="KR4h0160_WYG_079-55a"/>
　　題蘭亭定武本<lb/>
㑹稽晉名山中有千世寶斯人臨池波歴歴照穹昊流<lb/>
傳長安道老僧惕如擣昭陵雲霧深玉匣失所保周成<lb/>
顧命篇垂戈列經誥至今天下人欲觀何由討幸然定<lb/>
武石難容以智造宋家幾播遷惜哉蹟如埽眼明偶相<lb/>
遇精神更美好五字未曽缺纔出紹彭早黃庭亦不存<lb/>
瘞鶴殊𣺌𣺌摩挲憶真者鬚髪空自皓<lb/>
　　送和林蘇郎中<hi>元音作送蘇公赴嶺北行省郎中</hi>
<pb n="KR4h0160_WYG_079-55b"/>
居庸關頭亂山積李陵臺西白沙磧畫省郎中<hi>一作宫</hi>貂<lb/>
帽側飛雪皚皚馬韁<hi>一作韉</hi>濕馬蹄雪深遲遲行冷月棲<lb/>
<hi>一作淒</hi>雲塞垣明鐵甲無光風<hi>一作烽</hi>不驚萬營角聲如水<lb/>
清明年四月新<hi>一作青</hi>草青<hi>一作生</hi>征人賣劔隴頭耕思君<lb/>
遥遥隔高城南風城頭<hi>一作樓</hi>來鴈鳴<lb/>
　　白苧<lb/>
窄衫裁苧清如水踏茵起舞雲層層纎手宛轉拂輕燕<lb/>
畫鼔逐拍涼州徧長衢蹀躞去馬蹄五更殘月聞鶯啼<lb/>
<pb n="KR4h0160_WYG_079-56a"/>
誰能不思更不憶獨倚朱門望雲立庭前碧樹垂晩花<lb/>
來禽熟時郎到家<lb/>
　　送華山隱歸西湖<lb/>
方士求仙入滄海十二城樓定何在金銅移盤露滿天<lb/>
琪樹離離人不采軒轅高拱聖明居羣仙真人左右趨<lb/>
青牛谷口迎紫氣白鶴洞中傳素書珊珊鳴佩星辰逺<lb/>
寂寂珠庭雲霧虛修髥如漆古仙子玉林芙容染秋水<lb/>
九關高塞不可留歸去江湖種蘭芷山頭宫殿風玲瓏<lb/>
<pb n="KR4h0160_WYG_079-56b"/>
𤣥猱飛來千尺松閒房誦經鐘磬響石壁題詩苔蘚封<lb/>
欲向君王乞祠禄安排杖屨來相從<lb/>
　　贈廣東憲使張漢英之南臺掾<lb/>
生平不願為傭書亦不願作章句儒酒酣詩成吐素霓<lb/>
意氣凜凜吞千夫前年排雲叫閶闔出門一夜車四角<lb/>
去年海嶠席未温一舸乘潮又催發大江之西日本東<lb/>
廬陵文物常稱雄決科歲占十八九君當努力提詞鋒<lb/>
才高不用長歎息四海彌天豈無識壯年懷居亦何有<lb/>
<pb n="KR4h0160_WYG_079-57a"/>
著眼帶礪開胷臆巖巗柏府凌高寒豪士傾葢宜交歡<lb/>
我知屠龍不屠豨食馬政欲食馬肝呉姬壓酒飄香絮<lb/>
謫仙神遊歌白紵敬亭惟有孤雲閒欲雨人間亦飛去<lb/>
　　君莫舞<lb/>
獸環魚鑰開九門長刀閃月如雲屯軍中置酒毛髪立<lb/>
楚漢瞋目爭乾坤楯上切肉衫血涴白璧入手玉斗破<lb/>
悲風烈日吹秦聲赤龍將飛沐猴卧項莊項莊君莫舞<lb/>
以力取人天不與明珠美女棄若遺誰遣驪山作焦土<lb/>
<pb n="KR4h0160_WYG_079-57b"/>
戰旗髙髙日向曛天空雲散猶待君漢王夜走灞上路<lb/>
紀信成灰范増去<lb/>
　　行路難二首<lb/>
請君莫縱珊瑚鞭山髙泥滑馬不前請君莫駕木蘭船<lb/>
長江大浪髙觸天瞿塘之口鐵鎖絡石棧榮紆木排閣<lb/>
朝朝日日有人行歇櫂停韉驚險惡飢虎坐嘯哀猨啼<lb/>
林深霧重風又淒罥衣絆足竹刺短潛形射影沙蟲低<lb/>
昨夜雲月暗今朝烟霧迷青天蕩蕩紅日逺王孫遊兮<lb/>
<pb n="KR4h0160_WYG_079-58a"/>
草萋萋行路難歸去來振衣滌塵轉淮海故山之雲莫<lb/>
相猜行路難古猶今翻手覆手由人心江空月落長短<lb/>
吟<lb/>
轔轔之車渡黃河汎汎之舟江上波漢使叱馭九折坂<lb/>
將軍横旗下牂牁君不見長安大道人如蟻漏盡鐘鳴<lb/>
行不已又不見呉江八月人戲潮赤脚蹴踏潮愈高男<lb/>
兒有志在四方憂思坎軻纏風霜不及江南豪冨兒一<lb/>
生足不下中堂烹龍膏薦麟髓千金一笑如花美忽然<lb/>
<pb n="KR4h0160_WYG_079-58b"/>
對面九疑峰送君千里復萬里生鐵無光劒花紫薄霜<lb/>
碎碎月在水雞鳴圅谷雲縱横志士長歌中夜起<lb/>
　　古意<lb/>
彈琴罷離聲置酒喜合并奉君藍田之玉巵涼州蒲萄<lb/>
新釀成君醉不肯飲月華為誰明羅襦起舞錦茵動花<lb/>
落簾前驚乳鳯五更上馬雲滿天馬蹄却厭鳴珂重不<lb/>
向章臺學鬭雞為通名姓入金閨銅壺滴滴宫漏晩鴛<lb/>
鴦飛來池水滿<lb/>
<pb n="KR4h0160_WYG_079-59a"/>
　　玉環引送伯庸北上<lb/>
崑山有美璞昆吾有寶刀推雪漉寒氷凝此英瓊瑤團<lb/>
團月長滿晶晶白雲淺似環環無窮寥寥人意逺有美<lb/>
天山人皎潔同精神禁垣青春多大佩垂朝紳腰無大<lb/>
羽箭肘有如斗印結束上京行騮駒驟長靷不採珊瑚<lb/>
鈎海深安可求不執水蒼璧漢庭羅公侯愛此玲瓏質<lb/>
題詩贈與客百金一朝傾三年不可得不得只空行山<lb/>
泉琴峽鳴摩挲龍門石憶憶應留情天風北極高歸塗<lb/>
<pb n="KR4h0160_WYG_079-59b"/>
踏霜草不惜玉環分只願君還早<lb/>
　　早朝行<lb/>
石城<hi>一作頭</hi>啼鳥翻曙光千門萬户開未央丞相珂馬沙<lb/>
堤長奏章催喚東曹郎燕山驛騎朝來到雨澤十分九<lb/>
州報輦金䭾帛分逺行龍沙士飽無鼓聲閣中龍牀琢<lb/>
白玉瑟瑟圍屏海波緑曲闌五月櫻桃紅舜琴日日彈<lb/>
薫風<lb/>
　　題郭忠恕九成圖<lb/>
<pb n="KR4h0160_WYG_079-60a"/>
隋室好繁華青山作帝家雉樓曽宿鳯鸞樹不棲鴉池<lb/>
藻縈春月簾衣織晩霞西風催别恨帆影到天涯<lb/>
　　題玩芳亭五首<lb/>
每憶城南路曽來好畫亭䦨花經雨白野竹入雲青波<lb/>
影浮春砌山光撲晝扃褰衣對蘿薜凉月照人醒<lb/>
何處春來好城南尺五天地幽迷曉<hi>一作好</hi>樹花重壓春<lb/>
烟上客抛羅袂佳人舞畫筵晚來清興熟移坐曲池邊<lb/>
留客青春過題詩碧霧寒亂鶯穿舞幛輕蝶立囘闌白<lb/>
<pb n="KR4h0160_WYG_079-60b"/>
日閒斟酒清時早挂冠主人多雅興不覺玉巵乾<lb/>
拂拭亭前石東風屋角生淺雲浮水動遲日傍花明春<lb/>
去青林合人來白鳥迎暮塵囘首處此地可忘情<lb/>
美酒朝朝熟佳賔日日來玉巵擎雨露翠衲拂塵埃預<lb/>
恐春城閉先教晚騎囘只今行樂地飛絮落莓苔<lb/>
　　題幽居<lb/>
最愛幽居好青山在屋邊竹窗留宿霧石檻接飛泉采<lb/>
藥蟾奔月吹笙鶴上天世塗塵擾擾裁句詠神仙<lb/>
<pb n="KR4h0160_WYG_079-61a"/>
　　象石<lb/>
老石何年有江頭閲歲華蜿蜒龍吸水突兀象蹲沙地<lb/>
軸資神禹天工付女媧歸來銀漢客好與共空查<lb/>
　　送虞伯生祭<hi>一作代</hi>祠還蜀用袁待制韻<lb/>
蜀道揚鞭舊險摧家山遥認碧<hi>一作石</hi>崔嵬奉香暫别金<lb/>
鑾去題柱真乘駟馬來祠罷汾陰迎漢鼎路經驪谷弔<lb/>
秦灰歸釐宣室須前席不似長沙逺召迴<lb/>
　　用袁待制送行韻<lb/>
<pb n="KR4h0160_WYG_079-61b"/>
青草白沙入𣺌漫層層山色舊曽看赤城曉日霞初起<lb/>
黒谷晴嵐雨未乾錦帕蒙鞍中使馬寶刀分膾内家盤<lb/>
不才底事頻行役只合清江把釣竿<lb/>
　　次霍狀元接駕韻<lb/>
關頭曉日瑞光蟠隱隱駝鈴隔薄寒金殿巧當雙嶺合<lb/>
繡旌遙指五雲看軍裝騕褭開馳道仙仗麒麟簇從官<lb/>
詞苑恩波供染翰秋風歲歲候鳴鑾<lb/>
　　寄武夷思學齋<lb/>
<pb n="KR4h0160_WYG_079-62a"/>
武夷山色青於水君築髙齋第幾峰北苑鶯啼春煮茗<lb/>
西風鶴語夜巢松田家送酒芝香瀉道士留書石髓封<lb/>
聞説牙籖三萬軸欲馮南鴈約相從<lb/>
　　送朱真一住西山<hi>一作送朱本初住玉隆</hi>
官河新栁雪初融仙客歸舟背楚鴻鐵柱晝閒山似玉<lb/>
石樓人靜水如空煮茶榻畔延徐孺燒藥爐邊覔葛洪<lb/>
天上雲多白鶴去子規何事怨東風<lb/>
　　留别參議<lb/>
<pb n="KR4h0160_WYG_079-62b"/>
祥麟不入文王囿野鶴空盤越嶺天荔子園深風却暑<lb/>
萊公祠古竹依泉晴霞暖映扶桑日夜雨寒生瘴海烟<lb/>
萬里相從還又别小舟潮上更留連<lb/>
　　别張思聖照磨<lb/>
柏臺深處識風姿南國春殘送我時幕府日長松影瘦<lb/>
琴書窗小竹香遲山杯持酒分椰子石蜜和漿摘荔支<lb/>
從此朱厓明月夜飛雲頻與寄相思<lb/>
　　白蓮<lb/>
<pb n="KR4h0160_WYG_079-63a"/>
昆吾纎刃刻芳菲玉女新抛織錦機無質易隨清露滴<lb/>
有情應化素雲飛青腰霜下蟾房冷皓首天邊鳥使稀<lb/>
最憶齊州舊遊處日斜雙槳折花歸<lb/>
　　題鮮于伯機與仇亷訪帖<lb/>
三生文采趙公子四海聲名仇使君彈琴不作廣陵散<lb/>
焚香遥駐博山雲玉署春來鶯漫語繻<hi>一作繡</hi>衣人去鴈<lb/>
空聞龍蛇兩紙光如玉即是安西與右軍<hi>其帖之語曰趙公子明日</hi>
<hi>欲過寒舍看書晝亷訪相公能一來焚香彈琴亦佳趙公子子昂也後亦有跋帖亷訪字彦中今其子公哲御</hi>
<pb n="KR4h0160_WYG_079-63b"/>
<hi>史寶藏此帖</hi>
　　送袁徳平歸越<lb/>
平湖如鏡靜<hi>一作淨</hi>秋波禹穴西風卷碧<hi>一作薜</hi>蘿狂客有<lb/>
船都<hi>一作皆</hi>載酒道人無字不籠鵝牀頭舊笏青雲近窗<lb/>
下殘編白雪多燕市塵深拂衣去海門何處問漁蓑<lb/>
　　送巨徳新<lb/>
渭城秋水汎紅蓮白雪梁園作賦年金馬朝囘門似水<lb/>
碧雞人去路如天揚雄宅古平蕪雨諸葛祠空老樹烟<lb/>
<pb n="KR4h0160_WYG_079-64a"/>
小隊出游春色裏滿蹊花朶正娟娟<lb/>
　　壽劉邢公<lb/>
詔下金鑾第一㕔春風湛露讌趨庭嘉辰又紱蒼麟角<lb/>
仙侣同驂白鶴翎衛武髙年猶入相韋賢老日只傳經<lb/>
崆峒列有長生訣杖几凝香酒半醒<lb/>
　　送袁道士二首<lb/>
五公舊譜漢庭傳之子飄飄去學仙山裏牧羊成白石<lb/>
雲間騎鶴上青天黄庭夜月迎三疊緑綺秋風度七絃<lb/>
<pb n="KR4h0160_WYG_079-64b"/>
拂袖京塵留不住别離可奈落花前<lb/>
軒轅雲裔越公家學道青山幾歲華仙覓安期曽授棗<lb/>
詩成湘子解開花金砂擬煉長生藥銀海初囘逺使槎<lb/>
二十四巖明月夜簫聲何處落烟霞<lb/>
　　題節婦<lb/>
寒窗機杼泣秋風鏡影鉛雲不汝同明月有光生夜白<lb/>
貞松無夢妒春紅羅襦舊繡天呉坼緑綺離弦海鶴空<lb/>
陌上行人指華表閉門疎雨落梧桐<lb/>
<pb n="KR4h0160_WYG_079-65a"/>
　　驪山宫圖<lb/>
翠嶺含烟曉仗催五家車騎入朝來千峰雲散歌樓合<lb/>
十月霜晴浴殿開烽火高<hi>一作空</hi>臺留草樹荔支長路入<lb/>
<hi>一作認</hi>塵埃月中人去青山在始信昆明有刼灰<lb/>
　　寄上都分省僚友二首<lb/>
天上風清暑盡消尚方仙隊接<hi>一作按</hi>雲韶白鵝海水生<lb/>
鷹獵紅藥山岡詐馬朝凉入賜衣飄細葛醉題歌扇濕<lb/>
輕綃河堤楊柳休傷别八月星查到鵲橋<lb/>
<pb n="KR4h0160_WYG_079-65b"/>
畫省薫風松樹陰合歡花下日沈沈腐儒無補漫獨坐<lb/>
故人不來勞寸心紫極三台光景接洪鈞萬象歲年深<lb/>
灤江囘首九天上誰傍香爐聽舜琴<lb/>
　　上京次伯庸學士韻二首<hi>一作和馬伯庸見寄</hi>
侍臣催講御<hi>一作玉</hi>階西雲靜觚稜曉色低天闢神州卑<lb/>
兩漢地連碣石轉三齊含香晝永閒青瑣視草堂幽濕<lb/>
紫泥最憶東山老松樹秋風應有鶴來棲<lb/>
長堤芳草遍灤河誰買扁舟繫樹槎金帳薰風生殿角<lb/>
<pb n="KR4h0160_WYG_079-66a"/>
畫樓晴霧宿檐阿萬年枝上烏啼早九奏階前鳯舞多<lb/>
供奉老來文采盡詩壇昨夜又投戈<lb/>
　　送王在中代祀秦蜀山川<lb/>
太華雲連蜀棧低栁花三月紫騮嘶香浮曉露金奩濕<lb/>
旛拂春烟絳節齊䇿牘當年登桂苑詞林後夜趣芝泥<lb/>
長安遊客應無數誰共王襃頌碧雞<lb/>
　　題郭忠恕九成宫圖<lb/>
鐵馬歸來定太平九成宫殿暑風清龍蟠古洞長藏雨<lb/>
<pb n="KR4h0160_WYG_079-66b"/>
鳯入層臺自度笙畫棟塵空巢燕去蒼崖雲掩路碑横<lb/>
秦川忽向丹青見魂夢依稀識化城<lb/>
　　送危伯明教授南歸<lb/>
鯉魚吹浪栁花香春水還乘日計航天外青藜歸太乙<lb/>
人間<hi>闕</hi>髪老文昌疾風筆陳開生練細雨書談校底囊<lb/>
好為聖朝宣教鐸育才取次進明光<lb/>
　　送張元杰<lb/>
名山使者碧霞衣三月天南白鴈飛瑶席東皋分桂醑<lb/>
<pb n="KR4h0160_WYG_079-67a"/>
紫檀北斗動珠輝石厓有迹尋仙去溪水無情喜客歸<lb/>
上際峰前赤松宅春來蕙草正芳菲<lb/>
　　和馬伯庸寄袁學士<lb/>
白雪賡歌少朱弦詠歎長天池鵾獨運霧谷豹深藏舊<lb/>
地收華㦸新田買石房閒情齊綺皓時論佇班揚瑚璉<lb/>
登周廟宗彞畫舜裳西昆分顥氣南斗避寒芒六月灤<lb/>
陽扇三秋鏡水航彈琴無俗曲辟榖有仙方玉海羞麟<lb/>
脯金莖饋露漿書空忘咄咄文陳擁<hi>一作障拂</hi>堂堂翰府聮<lb/>
<pb n="KR4h0160_WYG_079-67b"/>
芳逺樞庭奕葉光名山留史䇿鳥國售詩章節擬芝田鶴<lb/>
音諧律管凰寫經酬道士立墖禮空王藉草連裾碧分<lb/>
觵注酒黄竹牀吟几小紗幘鬢絲凉離别三生夢歸依<lb/>
一瓣香升堂乖笑語在野媿才良雲擁鄞山雨潮生定<lb/>
海洋何時宣室召四馬驟康莊<lb/>
　　虞祕監山林小像<lb/>
棧閣通秦鳯蓬山壓海鰲石泉當壑坼琪樹出雲髙夜<lb/>
月青笻杖秋風白道袍長吟趨谷口獨徃下亭皋偃蹇<lb/>
<pb n="KR4h0160_WYG_079-68a"/>
三峰卧逍遥八表遨竹深時宿鶴溪淺不容舠經席天<lb/>
顔喜邨居世網逃神全勞畫史才美擅時髦憩迹惟松<lb/>
樾充飢有澗毛滄浪誰唱曲華屋意蕭騷<lb/>
　　省中書事<lb/>
玉京長夏裏畫省五雲邊終日身無事清時職是仙縹<lb/>
甆分馬乳銀葉薦龍涎細草烟籠罽垂楊雪妒緜客懷<lb/>
天外鶴農事雨餘田染翰逢歌扇揮金向酒船鰲峰孤<lb/>
絶處閒坐似當年<lb/>
<pb n="KR4h0160_WYG_079-68b"/>
　　天冠山二十八首<lb/>
　　　龍口巖<lb/>
飛泉龍口懸平石鰲背展髙㑹瀛洲人一笑滄浪淺<lb/>
　　　洗藥池<lb/>
長生底須學神芝何處采不見洗藥人清波湛然在<lb/>
　　　丹井<lb/>
丹井只三尺四時無虧盈餘波飲可仙我亦願乞靈<lb/>
　　　玉簾泉<lb/>
<pb n="KR4h0160_WYG_079-69a"/>
天孫織玉簾懸之千仞石垂垂不復收滴滴空山碧<lb/>
　　　長廊巖<lb/>
誰謂山中險長廊亦晏然花開春雨足月落山人眠<lb/>
　　　金沙嶺<lb/>
峻嶺接仙臺仙人獨徃來簫聲吹自落鶴翅拂雲開<lb/>
　　　昇仙臺<lb/>
髙臺去天咫有仙從此昇遺迹尚可攀山雲白層層<lb/>
　　　逍遙巖<lb/>
<pb n="KR4h0160_WYG_079-69b"/>
老竹空巖裏懸厓飛水前欲識逍遥境試讀逍遥篇<lb/>
　　　靈湫<lb/>
龍神蟠泥沙宅此巖之阻遊人勿輕觸歴歴聽秋雨<lb/>
　　　寒月泉<lb/>
泉清孤月現夜久空山寒不用取烹茗自然滌塵煩<lb/>
　　　長生池<lb/>
修竹夾清池一亭山之西長生人已去誰能汩其泥<lb/>
　　　道人巖<lb/>
<pb n="KR4h0160_WYG_079-70a"/>
道人出白雲空巖為誰碧獨徃誰得知時有鶴一隻<lb/>
　　　雷公巖<lb/>
谷口陰風來山頭暮雲舉但見飛電光山人賀春雨<lb/>
　　　老人峰<lb/>
何年南極星隨地化為石至今明月夜清輝倚天碧<lb/>
　　　月巖<lb/>
飛泉何許來明月此夜滿登髙立秋風妙趣無人款<lb/>
　　　仙足巖<lb/>
<pb n="KR4h0160_WYG_079-70b"/>
一足不能行神仙寧此留秪以形之似髙蹤何處求<lb/>
　　　鬼谷巖<lb/>
道散亦已久世變如浮雲石壁有太古為問空同君<lb/>
　　　風洞<lb/>
清風貯深洞四時長氤氲飄然無遽發散我山中雲<lb/>
　　　石人峰<lb/>
仙人立危峰欲作凌雲舉飄然閱浮世獨立寂無語<lb/>
　　　學堂巖<lb/>
<pb n="KR4h0160_WYG_079-71a"/>
仙人讀書處樵子聞時聲猶勝爛柯者只看棋一枰<lb/>
　　　鳯山<lb/>
孤鳯棲山中白雲䕶清境朝陽早飛來月落空巖冷<lb/>
　　　馨香巖<lb/>
蛟涎漬頑石磴道何﨑嶇深潭湛古色興雲只須臾<lb/>
　　　釣臺<lb/>
地非七里灘名乃千古同神仙聊戲劇何有一絲風<lb/>
　　　磜潭<lb/>
<pb n="KR4h0160_WYG_079-71b"/>
山川萬古祕雲雨一潭幽何日卧龍起碧潭空自秋<lb/>
　　　三山石<lb/>
三山豈仙居百世真道學荒臺明月秋懷哉彼先覺<lb/>
　　　五面石<lb/>
竒石不為峰何用作五面獨立賞春暉水流花片片<lb/>
　　　小隠巖<lb/>
抽矢射白額歸洞讀舊書小隱不可見後來誰卜居<lb/>
　　　一線天<lb/>
<pb n="KR4h0160_WYG_079-72a"/>
青天何蕩蕩此中纔一線大道本來明慎勿安所見<lb/>
　　李宫人琵琶引九首<lb/>
瓊花春島百花香太液池邊夜色凉一曲六幺天上譜<lb/>
君王曽進紫霞觴<lb/>
龍柱雕犀錦面妝春風一抺綵絲長新聲不用黄金撥<lb/>
玉指蕭蕭弄晩凉<lb/>
鸞輿五<hi>一作三</hi>月幸龍岡宣喚新聲促曉妝撥斷冰絃秋<lb/>
滿眼塞天雲碧草茫茫<lb/>
<pb n="KR4h0160_WYG_079-72b"/>
紫檀别殿鎖春光鈴索聲閒<hi>一作聞</hi>白日長不似開元教<lb/>
坊曲太真㣲醉撥龍香<lb/>
一入深宫歲月長承恩曽得侍昭陽檀槽按出新翻曲<lb/>
五色雲中落鳯皇<lb/>
越羅蜀錦舊衣裳贏得旁人識賜香莫對琵琶思徃事<lb/>
聲聲彈出斷人腸<lb/>
瑶池髙宴奏清商偷得蟠桃帶露嘗莫道仙凡便成隔<lb/>
時時青鳥向人翔<lb/>
<pb n="KR4h0160_WYG_079-73a"/>
賤妾霞宫母在堂當年雲鬢共蒼蒼太平傳得棃園譜<lb/>
似説春風夢一場<lb/>
劒舞當年識大孃花奴羯鼓漫悲傷貞元朝士仍多在<lb/>
應笑青衫泣白郎<lb/>
　　竹枝詞十首<lb/>
居庸山前澗水多白榆林下石坡陀後來纔度槍竿嶺<lb/>
前車昨日到灤河<hi>此首與第四首刻入楊鐵崖西湖竹枝詞序云竹枝本灤陽所作者其山</hi>
<hi>川風景雖與南國異焉而竹枝之聲則無不同矣</hi>
<pb n="KR4h0160_WYG_079-73b"/>
宫裝騕褭錦障泥百兩氊車一字齊夜宿巖前覓泉水<lb/>
林中還有子規啼<lb/>
新雨霏霏綠罽匀馬蹄何處有沙塵阿誰能剪山前草<lb/>
贈與佳人作舞茵<lb/>
車簾都卷錦流蘇自控金鞍撚僕姑草<hi>一作山</hi>間白雀能<lb/>
言語莫<hi>一作試</hi>學江南唱鷓鴣<lb/>
山前馬陳爛如雲九夏如秋不是春昨夜𤣥冥剪飛雪<lb/>
雲州山裏盡堆銀<lb/>
<pb n="KR4h0160_WYG_079-74a"/>
山上去采芍藥花山前來尋地椒芽土屋青帘留買酒<lb/>
石泉老衲喚供茶<lb/>
風髙白海隴雲黄寒鴈來時天路長山上逢山不歸去<lb/>
何人馬蹄生得方<lb/>
山前聞説有神龍百脈流泉灌水舂道與年年徃來客<lb/>
六月驚湍莫得逢<lb/>
天上瑤宫是吾居三年猶恨徃來疎灤陽侍臣騎馬去<lb/>
金燭朝天擬獻書<lb/>
<pb n="KR4h0160_WYG_079-74b"/>
龍岡積翠䕶新宫灤水秋波太液風要使竹枝傳上國<lb/>
正是皇家四海同<lb/>
　　上都栁枝詞七首<lb/>
曽見上都楊栁枝龍江女兒好要支西錦纒頭急催酒<lb/>
舞到秋來人去時<lb/>
惹雪和烟復帶霜小東門外萬條長君王夜過五花殿<lb/>
曽與龍駒繫紫韁<lb/>
來時垂葉嫩青青歸去西風又飄零願得儂身長似栁<lb/>
<pb n="KR4h0160_WYG_079-75a"/>
年年天上作飛星<lb/>
儂在南都見栁花花紅栁緑有人家如今四月猶飛絮<lb/>
沙磧蕭蕭映草芽<lb/>
雪色驊騮窈窕騎宫羅窄袖袂能垂駐向山前折楊栁<lb/>
戲撚柔條作笛吹<lb/>
偏嶺前頭樹樹逢輕於蒼檜短於松急風卷絮悲游子<lb/>
永日留陰送去儂<lb/>
合門嶺上雪凄凄小樹雲深望欲迷何日汶陽尋故里<lb/>
<pb n="KR4h0160_WYG_079-75b"/>
緑陰陰裏聽鶯啼<lb/>
　　上京次李學士韻四首<lb/>
山擁石城月上遲大安閣前清暑時玉盌爭呼傳法酒<lb/>
碧牋時進教坊詩<lb/>
金燭承恩出院遲玉堂學士草麻時明朝上國新端午<lb/>
彩筆應供帖子詩<lb/>
晝漏渾爭一刻遲玉京六月似秋時篋中日日藏紈扇<lb/>
説與班孃莫寫詩<lb/>
<pb n="KR4h0160_WYG_079-76a"/>
芍藥闌前春信遲燕京端午石榴時雙雙紫燕自尋壘<lb/>
小小白翎能念詩<lb/>
　　題扇三首<lb/>
西山雲淨換新秋碧樹堂深野水流此夜畫闌都乞巧<lb/>
月明何處望牽牛<lb/>
横波清淺露平洲沙暖鴛鴦得意游一夜西風吹雨過<lb/>
有人獨上木蘭舟<lb/>
銀河秋早露華新碧樹雲收月半輪庭外西風聞鴈過<lb/>
<pb n="KR4h0160_WYG_079-76b"/>
畫樓應有斷腸人<lb/>
　　太乙宫留題<lb/>
石徑松花靜掩扉芙容秋早蝶雙飛主人何處采芝去<lb/>
待到日斜猶未歸<lb/>
　　次薛𤣥卿韻<lb/>
石壇秋晝下雲旗鐵鎖峰前暫别離一夜珠宫新露冷<lb/>
步虚直到月斜時<lb/>
　　悼程妻許氏<lb/>
<pb n="KR4h0160_WYG_079-77a"/>
綺窗花雨贐春風寶鏡塵昏杼軸空三粲未笄兒未冠<lb/>
忍教夫壻歎孤鴻<lb/>
　　髙房山畫<lb/>
呉山重叠粉團髙有客晨興灑墨毫百兩真珠難買得<lb/>
越峰壓倒湧金濤<lb/>
　　奉題袁伯長開平百首詩後<lb/>
玉海雲生貝闕髙騎鯨人去采芝遨灤江一夕秋風到<lb/>
瑟瑟珊瑚涌翠濤<lb/>
<pb n="KR4h0160_WYG_079-77b"/>
　　王士㸃<hi>附</hi>
　　　士㸃字繼志士熈之弟始為通事舍人歴官至<lb/>
　　　淮西亷訪司僉事所著有禁扁祕書志<lb/>
　　題四愛堂四首<lb/>
余所愛兮崇蘭植之兮堂間思夫君兮山谷紉翠佩兮<lb/>
雜青綸蘭芳歇兮日在山欲從之兮不得閒<lb/>
余所愛兮修蓮植之兮堂前思夫君兮濓之水濯冠纓<lb/>
兮叩漁舷蓮馨富兮水泥烟欲從之兮不我賢<lb/>
<pb n="KR4h0160_WYG_079-78a"/>
余所愛兮秋菊植之兮堂隩思夫君兮柴桑巾漉酒兮<lb/>
杯生馥菊英黃兮江波縮欲從之兮不我復<lb/>
余所愛兮湘梅植之兮堂隈思夫君兮浙之湖吟清淺<lb/>
兮句容裁梅枿素兮雪飛埃欲從之兮勿余猜<lb/>
　　同知雅勒呼<lb/>
　　　呼字正卿可温人嘗家於衡鄂登天厯第初名<lb/>
　　　雅古文宗御筆改為雅勒呼授奎章閣參書至元<lb/>
　　　間行中書調選廣西靜江府同知比上其名中<lb/>
<pb n="KR4h0160_WYG_079-78b"/>
　　　書正奏授高郵時廣西多寇盗而呼母老即移<lb/>
　　　家歸武昌待次馬中丞伯庸作序送之朝士因<lb/>
　　　各為歌詩以美其行傅廣文與礪有句云忽聞<lb/>
　　　除書雙及門老親白髪生顔色後歴官至福建<lb/>
　　　鹽運司同知<lb/>
　　擬古寄京師諸知己二首<lb/>
中天懸髙臺上有仙人家雲窗織流月石磴凌飛霞簾<lb/>
縈翡翠絲壁粲芙容砂羣仙恣遨遊青鸞驂羽車左攜<lb/>
<pb n="KR4h0160_WYG_079-79a"/>
若木枝右折蟠桃花斡旋雨露功吞吐日月華願蘇顚<lb/>
崖氓天瓢浩無涯草木悉霑濡遂及蒹與葭<lb/>
閬風接𤣥圃紫禁連西清扶桑浴朝暾縹緲見層城海<lb/>
水幾萬里誰能計修程東皇司造命廣庭延羣英中有<lb/>
三五君生平想儀刑賡歌諧都俞論思贊高明菲菲藹<lb/>
春華翕如鏘鳳笙而我抱幽獨幾年適蠻荆瘴癘肌肉<lb/>
消盗賊夢寐驚種種履憂患誰能念伶仃願假刀圭妙<lb/>
白日羽翰生微渺得攀附相將還帝京<lb/>
<pb n="KR4h0160_WYG_079-79b"/>
　　題周昉明皇水中射鹿圖<lb/>
開元天子奮神武一矢成功定寰宇飛騎營中墮牝雞<lb/>
妖星散落紛如雨邇來校獵渭城東姚崇發蹤指顧中<lb/>
馬前十論效驅策君王巳賀獲雋功波濤澒洞眞龍立<lb/>
應見波間老蛟泣畫師盤礴筆有神千載英姿如昨日<lb/>
君不見天寶年來事事非宫中行樂晝遊稀可憐野鹿<lb/>
銜花去猶向樽前按舞衣<lb/>
　　送御史王伯循之南臺<lb/>
<pb n="KR4h0160_WYG_079-80a"/>
京華歲晏饒風雪况復知交遠相别金貂貰酒燕市旁<lb/>
官栁殘條未堪折客心戀戀不忍發離歌莫唱陽關疊<lb/>
羡君年少早致身文章德業追古人繡衣驄馬向南去<lb/>
江湖草木含青春<lb/>
　　秦淮謠<lb/>
天險淮南紀猶隔秦淮水水上石頭城城頭更戍兵如<lb/>
何愛歌舞坐待韓擒虎璧月委瓊姿歡娛能幾何<lb/>
　　大堤曲<lb/>
<pb n="KR4h0160_WYG_079-80b"/>
郎家大堤上妾住橫塘曲年少結新歡離别豈所欲日<lb/>
日望郎歸門前春草綠嫁時雙明珠繫妾紅羅襦纂製<lb/>
遠遊履願諧比目魚路長不可致搔首空踟蹰<lb/>
　　賦得月漉漉送方叔高作尉江南<lb/>
月漉漉泥在水送君歸幾千里泥在水月不明執君别<lb/>
難為情漉漉見月水深泥多飄飄遊子歲莫如何洞庭<lb/>
霜下木落無波白雲在望鼓枻謳歌念子之來攜書一<lb/>
束兹焉言歸榮養以禄雄劒在匣弨弓在箙馳騁千里<lb/>
<pb n="KR4h0160_WYG_079-81a"/>
母爾局蹙<lb/>
　　鄢陵經進士李伯昭墓<lb/>
激烈山陽笛凄凉祖逖鞭才高天不惜命薄世空憐故<lb/>
里一丘土荒城五畝田雖云有宿草寧忍不潸然<lb/>
　　雲谿眞館<lb/>
眞館雲谿上孤高逼太清江山環几席星斗拂檐楹樹<lb/>
古成龍去篁疎作鳳鳴仙遊始可接我欲謝塵纓<lb/>
　　送趙宗吉編修代祀西嶽<lb/>
<pb n="KR4h0160_WYG_079-81b"/>
北上圅香去西南致禮勤蜀山千丈雪秦嶺萬重雲驛<lb/>
騎鳴金勒宫袍粲錦文白頭抱關吏自羡識終軍<lb/>
　　武夷山<lb/>
笙鶴遼天杪仙家宴幔亭鯨波一浸碧蟻垤九烟青洞<lb/>
閟秦人蛻壇留漢祀星余方有公事未得叩巖扃<lb/>
　　和韻王繼學題周氷壺四美人圗<lb/>
　　　唐宫題葉<lb/>
彩毫將恨付霜紅恨自緜緜水自東金屋有關嚴虎豹<lb/>
<pb n="KR4h0160_WYG_079-82a"/>
玉書無路託鱗鴻秋期暗度驚催織春信潛通誤守宫<lb/>
莫道銀<hi>一作天</hi>河消息<hi>一作音信</hi>杳明年錦樹又西風<lb/>
　　　崔徽寫真<lb/>
舞鸞妝鏡拭<hi>一作減</hi>鉛華毫素無聲散彩霞夜月影寒分<lb/>
桂魄春氷暈薄映桃花夢隨圖去憑青鳥愁逐書來㸃<lb/>
墨鴉未得離魂如倩女衰容先我到君家<lb/>
　　　洛神<lb/>
鄴宫檐瓦似<hi>一作化</hi>鴛飄蘭渚鳴鸞<hi>一作鑾</hi>去國遙漫説君<lb/>
<pb n="KR4h0160_WYG_079-82b"/>
王留寶枕不聞仙子和瓊<hi>一作鸞</hi>簫驚鴻易没青天<hi>一作林</hi>
月沈鯉難憑碧海潮腸斷洛川東去水野烟汀草共蕭<lb/>
蕭<lb/>
　　　二喬<lb/>
珊樹交加玉樹重鴛鴦難偶雪難容共思漢事隨流水<lb/>
各對吳儂蹙遠峰洛賦未成梁月墮胡笳巳斷塞雲濃<lb/>
人間流落渾相似猶勝凄凉泣莫蛩<lb/>
　　寄南臺御史達兼善二首<lb/>
<pb n="KR4h0160_WYG_079-83a"/>
昔年奎壁聚星圖文采虛稱二妙俱秪有蒹葭依玉樹<lb/>
初無薏苡似明珠鳳皇臺上天光近烏鵲枝邊月影孤<lb/>
壯志未消知已在敢煩音問慰窮途<lb/>
白溝秋水帝城邉曉發河南使者船契闊山川將萬里<lb/>
飄零歲月又三年雲間快覩㝠㝠鳳海上愁看跕跕鳶<lb/>
經術匡君須我輩莫將離恨染華顚<lb/>
　　送蘇伯修御史之南臺<lb/>
天上詞臣夐莫雙乘驄此日莅南邦梅花路近<hi>一作遠</hi>宜<lb/>
<pb n="KR4h0160_WYG_079-83b"/>
逢雪桃葉波平好渡江千里蒼生瞻繡斧十州<hi>一作洲</hi>使<lb/>
者避旌幢同袍知巳如相問巳許閒身<hi>一作吟</hi>老北窗<lb/>
　　汴梁懷古<lb/>
花石岡前麋鹿過中原秋色動關河欲詢故國傷心事<lb/>
忍聽前朝皓齒歌蔓草有<hi>一作無</hi>風嘶石馬荆榛無<hi>一作有</hi>
月泣銅駝人間富貴皆如夢不獨興亡感慨多<lb/>
　　酬江夏友人見寄<lb/>
四海元龍眼界空平生豪習竟誰雄早知黔首成秦贅<lb/>
<pb n="KR4h0160_WYG_079-84a"/>
悔學蛾睂入漢宫曲水疎篁秋色裏小山叢桂月明中<lb/>
故人歲晩能招隱便買扁舟向漢東<lb/>
　　送趙秉彞親迎江夏之官臨川<lb/>
婀娜新衣錦繡重美人今夕過湖東一聲鐵笛千家月<lb/>
十幅蒲帆萬里風孔雀畫屛占貴客甘棠嘉樹詠先公<lb/>
墨池光動凌雲筆春滿花封賦更雄<lb/>
　　送䝉古學教授之邛州<lb/>
玉貫珠聨我國音亂山深處變巴吟蒼虯挂屋寒筇瘦<lb/>
<pb n="KR4h0160_WYG_079-84b"/>
白鶴懸巢古棧深座冷一氊知宦况書來萬里見鄉心<lb/>
文翁課最同文盛應譯嘉謨寄上林<lb/>
　　二月梅<lb/>
去年呵筆賦寒梅又見仙家二月開不是東君留客醉<lb/>
肯教神女逐春回棃花院落為雲妒栁絮池塘作雪猜<lb/>
東閣如今清興减羅浮誰與寄香來<lb/>
　　京師上元夜<lb/>
華月澄澄宿霧収萬家燈火見皇州天閽虎豹依霄漢<lb/>
<pb n="KR4h0160_WYG_079-85a"/>
人海魚龍混斗牛公子錦韉鳴玉勒内家珠箔控銀鉤<lb/>
道旁亦有揚雄宅寂寞芸窗冷似秋<lb/>
　　送袁果山經歴之潮陽<lb/>
潮陽贊府之官去猶是薇垣白髪郎天上故人懸夜榻<lb/>
海邊候吏促春裝翠綃卷雨蕉花老火齊然雲荔子香<lb/>
終日韓香對簾幕只愁簡牘破詩忙<lb/>
　　留别凱烈彦卿學士<lb/>
十年帝里共鳴珂别後悲歡事幾多汗竹有編歸太史<lb/>
<pb n="KR4h0160_WYG_079-85b"/>
雨花無迹染維摩湘江夜雨生青草淮海秋風起白波<lb/>
明日扁舟又南去天涯相望意如何<lb/>
　　送王繼學參政赴上都奏選<lb/>
參相朝天引列曹三千碩士在鈞陶雲間鳳閣星辰近<lb/>
山拱龍門日月高行殿曉簾張翡翠内家春酒泛葡萄<lb/>
經綸自有河汾策敷奏明時豈憚勞<lb/>
　　送劉縣尹赴山後白登縣任<lb/>
使君出宰近龍沙芳草凄迷是縣衙五月山溪猶積雪<lb/>
<pb n="KR4h0160_WYG_079-86a"/>
三春庭樹不開花徃時烽火通秦塞今日絃歌屬漢家<lb/>
聖代行將徵卓茂莫嫌白髪負年華<lb/>
　　送章生南歸省覲<lb/>
二月寒風卷白沙行人回首望京華江邨日暮多逢雨<lb/>
山路春深少見花萊子過庭榮綵服葛翁罷縣富丹砂<lb/>
送君未得隨君去郢水東邊是客家<lb/>
　　送吳子高還江夏<hi>幷序</hi>
　　　庚申春余在江夏甞賦詩送子髙之沅庚午子<lb/>
<pb n="KR4h0160_WYG_079-86b"/>
　　　髙復来㑹扵京師因求偶而還復作此以餞<lb/>
黄鶴磯頭惜袂分京華回首又離羣十年南北兩為客<lb/>
萬里中間一見君訪舊眼前星落落驚新鬢底雪紛紛<lb/>
歸時莫過臨邛令應有王孫識賦文<lb/>
　　觀祀南郊和李學士韻二首<lb/>
帝乘法駕即南郊夾仗旌旗雜羽旄日月並行黃道迥<lb/>
三辰環拱紫壇高皇心奕奕承天貺𤣥象熙熙答聖勞<lb/>
欲吐姸辭誇懿典媿如揚馬渉風騷<lb/>
<pb n="KR4h0160_WYG_079-87a"/>
萬戸絪緼寶篆香五雲飛處望龍章旌旗向日珠璣瑩<lb/>
繖扇迎風錦繡張𤣥衮有文皆黼黻彤盤無燎亦熒煌<lb/>
相承禮樂眞儒事阿閣新巢有鳳皇<lb/>
　　遊李氏園<lb/>
金谷䌓華轉眼非國亡臺榭尚依稀荼䕷向日飄香雪<lb/>
蛺蜨隨春弄粉衣撫景忽驚人易老賞心渾與世相違<lb/>
花前惆悵流觴緩欲問東君借落暉<lb/>
　　輓克埒濟蘇丞相稷山公<lb/>
<pb n="KR4h0160_WYG_079-87b"/>
五朝勲業著邊陲許國寧辭百戰歸海上樓船聞鼓角<lb/>
遼東華表識旌旗青門圃廢多秋草緑野堂空半夕暉<lb/>
欲采蘋芳酹椒酒臨風惆悵獨霑衣<lb/>
　　輓張上卿開府眞人<lb/>
弭節扶桑泛海查振衣塵世讀南華漢時河上仙翁傳<lb/>
晉代山中宰相家鶴去玉棺藏寶劒龍乗金鼎䕶丹砂<lb/>
芙蓉千騎層城路樓觀參差隔彩霞<lb/>
　　釣龍臺懷古<lb/>
<pb n="KR4h0160_WYG_079-88a"/>
自古甌閩國富雄南琛不與職方通江流禹畫縱横外<lb/>
出入秦封蒼莽中逐鹿兵還神器定屠龍人去釣臺空<lb/>
海門落日潮頭急何處繁華是故宫<lb/>
　　劉仙巖<lb/>
削雲千丈倚蒼崖箭括通天一竅開草樹陰森藏洞府<lb/>
烟霞縹緲䕶樓臺白雲巳向空中去黄鶴時聞月下來<lb/>
欲問仙翁借筇杖凌高長嘯望蓬萊<lb/>
　　武夷山<lb/>
<pb n="KR4h0160_WYG_079-88b"/>
九曲溪山紫氣分千年來駐武夷君仙家開宴人曽遇<lb/>
天樂留音世未聞鼓石日華騰鳳彩劒波霞影動龍文<lb/>
櫂歌便欲尋巖壑畫裏先開萬叠雲<lb/>
　　上執政四十韻<lb/>
聖主飛龍日求賢似拾珍典謨皆故老登用必元臣日<lb/>
月當黄道風雲擁紫宸華封歸帝力夀域囿吾民旭旭<lb/>
時將旦熙熙物自春唐虞風未遠鄒魯俗還淳徃者三<lb/>
靈隆扶持賴有人斬鯨清海沸錬石補天迍工鯀趨刑<lb/>
<pb n="KR4h0160_WYG_079-89a"/>
辟皋䕫起隱淪明公辭政久首詔趣裝頻渴慰蒼生望<lb/>
飢憐赤子貧朝陽先覩鳳春籟正書麟總代天成化俱<lb/>
為政入神五朝居輔弼三世掌經綸皇眷恩波闊𤣥功<lb/>
德澤均房謀兼杜斷蕭律繼曹遵厯法羲經祕書文頡<lb/>
篆新山河由秉筆社稷在垂紳衆水宗南渤諸星拱北<lb/>
辰濟為舟楫重任託股肱親玉燭調元氣金樞運大鈞<lb/>
都俞聞密贊諫論喜重陳聲教流沙外謳歌碣石濵烏<lb/>
臺分繡斧鳳詔繼華茵練達時無匹公忠世絶倫棟梁<lb/>
<pb n="KR4h0160_WYG_079-89b"/>
支大厦柱石表重闉天下皆桃李人間靜棘榛中台方<lb/>
正席東閣又延賔有客懷吾道無媒致此身窮經甘寂<lb/>
寞抱拙忍酸辛虎榜叨前列鴛墀接後塵郎潛嗟咄咄<lb/>
吏隱歎逡逡十口長為旅三年屢卜鄰稻粱猶不足抱<lb/>
負豈能伸養母留甘㫖居官守誨諄正言期董賈枉道<lb/>
耻儀秦草芥難終棄芻蕘尚可詢修塗多駿足沍轍有<lb/>
潛鱗未遂風雲信猶霑雨露仁天瓢能一滴只尺是通<lb/>
津<lb/>
<pb n="KR4h0160_WYG_079-90a"/>
　　李學士泂<lb/>
　　　泂字溉之滕州人生有異質作為文辭如宿習<lb/>
　　　者姚燧深歎異之力薦於朝授翰林國史院編<lb/>
　　　修官辟中書掾除集賢院都事轉太常博士擢<lb/>
　　　拜監修國史長史歴祕書監著作郎太常禮儀<lb/>
　　　院經歴泰定間除翰林待制天厯間超遷翰林<lb/>
　　　直學士俄授奎章閣承旨學士預修經世大典<lb/>
　　　書成進奏旋引疾歸復以翰林直學士召竟不<lb/>
<pb n="KR4h0160_WYG_079-90b"/>
　　　起卒年五十九有文集四十卷漑之骨骼清峻<lb/>
　　　神情開朗秀眉疎髯目瑩如電顔面如冰玉而<lb/>
　　　脣如渥丹然峩冠襃衣望之者疑為神仙中人<lb/>
　　　也其為文章奮筆揮灑迅飛疾動汩汩滔滔思<lb/>
　　　態疊出縱横竒變若紛錯而有條理意之所至<lb/>
　　　臻極神妙毎以李太白自擬當世亦以是許之<lb/>
　　　僑居濟南有湖山花竹之勝作亭曰天心水面<lb/>
　　　文宗嘗勅虞雍公製文以記之<lb/>
<pb n="KR4h0160_WYG_079-91a"/>
　　留别金門知己<hi>幷序</hi>
　　我本山人素志丘壑獲歸名山為願畢矣爰以<lb/>
　　　四月十一日離京師是夜扺潞陽慨然賦詩遥<lb/>
　　　慰匡廬隠者并似<hi>一作以一下有寄字</hi>金門諸公為一噱云<lb/>
野馬脫羈鞅倏疑天地寛臨風一長鳴風吹散入青㝠<lb/>
間頗如魯仲連蹈海不復還又如安期生長留一舄令<lb/>
人看江南浩蕩忽如海落日照耀浮雲關旣不能低睂<lb/>
伏氣摧心顔詭遇特達驚㝠頑又不能抱書挾策千萬<lb/>
<pb n="KR4h0160_WYG_079-91b"/>
乘調笑日月相迴盤匡廬迢迢接仙山仙翁泛若秋雲<lb/>
閒長松之陰引孤鶴望我不見空長歎采鉛天池津飲<lb/>
醁桃花灣蒼梧倒影三湘寒赤城霞氣生微瀾鯨鯢翻<lb/>
空海波赤曉色欲上扶桑難人間之樂兮誠不足恃何<lb/>
如歸卧棲巖巒棲巖巒卧巖穴夜半天風吹酒醒猶有<lb/>
西溪萬年月<hi>本傳云炯嘗遊匡廬王屋少室諸山留連久乃去人莫測其意也讀此詩可以想見</hi>
<hi>其風致矣</hi>
　　漢陽郎官湖歌<lb/>
<pb n="KR4h0160_WYG_079-92a"/>
山<hi>一作仙</hi>翁薄暮醉酒歸杖藜迷却高陽池清風吹花緑<lb/>
陰倒我笑謂是秋雲移還乘貫月查夜過郎官湖崢嶸<lb/>
星斗入江漢蕩漾槎影如鯨魚九華之眞人邀我倒玉<lb/>
壺麒麟擘脯供行㕑依稀仙樂在空際碧山四映寒蟾<lb/>
孤舉酒酌寒蟾明月下飲嫦<hi>一作姮</hi>娥俱霓裳拂雲錦萬<lb/>
荷露瀉瓊瑤珠<hi>一作巵又作枝</hi>麾幢晻靄羅烟空乃有玉<hi>一作三</hi>
皇所授之玉童風前飄飄曳廣帶對立十二秋夫容清<lb/>
香九曲銀河通眞人綠髪披天<hi>一作春</hi>風錦袍玉雪照天<lb/>
<pb n="KR4h0160_WYG_079-92b"/>
地口説姓字安南公是公多逸氣略與古昔賢豪同時<lb/>
能埽月色延我石室烟蘿中又言昔同張謂所遊地長<lb/>
嘯一覆丹霞鍾風吹仙樂度溪去我已醉卧香爐峰<lb/>
　　舞姬脫鞵吟應制<hi>一作凌波曲見薩都拉鴈門集</hi>
吳蠶入繭鴛鴦綺繡擁彩鸞<hi>一作縷團花</hi>金鳳尾惜<hi>一作昔</hi>時<lb/>
夢斷<hi>一作啼豔</hi>曉妝慵<hi>一作殘</hi>滿眼春嬌扶不起侍兒解帶羅<lb/>
韤鬆玉纖微露生春紅翩翩白練半<hi>一作輕</hi>舒卷筍籜初<lb/>
抽弓<hi>一作翻宫</hi>樣軟三尺春雲入手輕一彎新月凌波淺象<lb/>
<pb n="KR4h0160_WYG_079-93a"/>
牀舞罷嬌無力鴈沙踏破參差迹金蓮窄小不堪行自<lb/>
<hi>一作獨</hi>倚東風玉階立<lb/>
　　裴公亭吟<lb/>
朝遊鴻濛津莫出天壇東手把天符書笑逐黄睂翁翁<lb/>
行宛若飛空龍倏爍萬里生星虹翻然為我一揮霍樓<lb/>
觀盡入青㝠中是中泉石秋玲瓏泉下禹穴滄溟通長<lb/>
林月色散輕霧潭影下燭玻瓈宫坐來况值青春暮一<lb/>
日千蛾獻歌舞水殿風翻鳳髓香濃綠迢迢出廊廡宫<lb/>
<pb n="KR4h0160_WYG_079-93b"/>
牆亦有裴公亭溪毛映水連錢青飲酣起舞岸巾嘯太<lb/>
行落日春㝠㝠太行西來幾千里我自南來浙江水浙<lb/>
江潮囘不寄君只憶横空紫烟起岸烟起空氤氲不煩<lb/>
擊石呼將軍我行慷慨謝公去更欲長揖南溟君㑹稽<lb/>
山上落花裏扶攜醉入千峰雲<lb/>
　　渉太湖<lb/>
衆水東南㑹三江左右通夫差中習戰范蠡此休功鷗<lb/>
鳥青銅鏡魚龍紫貝宫扁舟嗟未逺蕭散媿漁翁<lb/>
<pb n="KR4h0160_WYG_079-94a"/>
　　寄吳原可<lb/>
不謂相疎亦自猜空山舊雨入莓苔江湖機熟鷗忘去<lb/>
吳楚年荒鴈不來豪傑何心猶用世乾坤自古少憐才<lb/>
向來共醉梅花下昨夜一枝寒自開<lb/>
　　題錢舜舉碩鼠圖<lb/>
詩人連類等丘山著意尤深一粟間九鼎雲雷富魑魅<lb/>
也應川澤破神姦<lb/>
　　題周曽秋塘圖卷二首<lb/>
<pb n="KR4h0160_WYG_079-94b"/>
家在東南雲錦鄉心魂元是水花香哦詩想入秋塘境<lb/>
鴛鴦驚飛一夕忙<lb/>
鮫人初息露香機花覆龍椶鳥自飛莫向西湖問烟水<lb/>
夜凉風露濕荷衣<lb/>
　　月夜過采石江呈樵隱學士兼示吾徒李止順文<lb/>
空江偃仰見明月月向天心散冰雪捫天恍忽與之脗<lb/>
桂樹瓊枝紛糾結倏挺枯槎汎河漢又似山陰理歸楫<lb/>
美人不來江水深獨對風烟正愁絶欲愁絶兮奈此懷<lb/>
<pb n="KR4h0160_WYG_079-95a"/>
征帆茫茫江上開黄蘆風起鳥聲至千里一望銀山來<lb/>
銀山嵯峨隔滄海海上羣仙復誰在五鰲已没三山沈<lb/>
扶桑葉條失光彩丹砂不逐兒童歸曠懷更為秦人悲<lb/>
英雄去國彼其志想像金闕空葳㽔笑呼白雲觴我酒<lb/>
翠曡連山作窗牖狂風吹月落西去水氣冥冥浴星斗<lb/>
夜深忽到蛾眉亭紫鱗欲去江潮生只愁新詩幻出龍<lb/>
虎文翩然將我日月元氣歸滄溟<lb/>
　　過東林寺<lb/>
<pb n="KR4h0160_WYG_079-95b"/>
風破西村雨氣昏泠泠澗水竹間聞山頭知有靈仙過<lb/>
千丈通明五色雲<lb/>
　<lb/>
　<lb/>
　<lb/>
　<lb/>
　<lb/>
　元詩選二集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻十八</head>
    <p>
<pb n="KR4h0160_WYG_018-1a"/>
欽定四庫全書<lb/>
　元詩選初集巻十八　　　庶吉士顧嗣立編<lb/>
　　趙承㫖孟頫<lb/>
　　　孟頫字子昻宋秦王徳芳之後五世祖秀王子<lb/>
　　　偁實生孝宗賜第于湖州故孟頫為湖州人年<lb/>
　　　十四以父䕃補官宋亡家居益自力于學侍御<lb/>
　　　史程鉅夫奉詔搜訪遺逸以孟頫入見神彩煥<lb/>
　　　發如神仙中人世祖顧之喜欲大用之議者不<lb/>
<pb n="KR4h0160_WYG_018-1b"/>
　　　可授兵部郎中遷集賢直學士出同知濟南總<lb/>
　　　管府歴江浙等處儒學提舉延祐中累拜翰林<lb/>
　　　學士承㫖得請歸至治初卒年六十九追封魏<lb/>
　　　國公諡文敏子昻以書法稱雄一世畫入神品<lb/>
　　　四方萬里重購其詩文者所至車馬填咽自號<lb/>
　　　松雪道人有松雪齋集史稱其清邃竒逸讀之<lb/>
　　　使人有飄飄出塵之想戴帥初謂其古詩沈涵<lb/>
　　　鮑謝自餘諸作猶傲睨髙適李翺間仁宗與侍<lb/>
<pb n="KR4h0160_WYG_018-2a"/>
　　　臣論文學之士以子昻比唐李太白宋蘇子瞻<lb/>
　　　云虞雍公伯生嘗以詩詣子昻有山連閣道晨<lb/>
　　　留輦野散周廬夜屬櫜之句子昻曰若改山為<lb/>
　　　天野為星則尤美矣伯生心服之故有元之盛稱<lb/>
　　　虞趙楊范掲焉子昻以宋王孫仕元為顯官其<lb/>
　　　從兄子固恥之閉門不肯與見子昻之沒也宋<lb/>
　　　逸士子虚題其詩巻曰文在玉堂多煥爛淚經<lb/>
　　　銅狄一滂沱原陵禾黍悲豐鎬人物風流繼永<lb/>
<pb n="KR4h0160_WYG_018-2b"/>
　　　和亦深惜之詞也子雍奕並以書畫知名<lb/>
　　冇所思<lb/>
思與君别來㡬見芙蓉花盈盈隔秋水若在天一涯欲<lb/>
涉不得去茫茫足煙霧汀洲多芳草何心采蘅杜青鳥<lb/>
翺雲間錦書何時還君心雖匪石秪恐彫朱顔朱顔不<lb/>
可仗<hi>一作復</hi>那能不惆悵如何雙翡翠飛去蘭苕上<lb/>
　　和子俊感秋二首<lb/>
明月照北林翩翩棲鳥翻虚室當静夜幸絶人事喧念<lb/>
<pb n="KR4h0160_WYG_018-3a"/>
子己獨寐無人相語言吾生性坦率與世無競奔空懷<lb/>
丘壑志耿耿固常存何由持此意徃與嚴鄭論<lb/>
白露泫然隊草木日以彫閒居無塵雜日薄風翛翛登<lb/>
髙寫我心葵扇欲罷揺感時俯遊水囘睇仰層霄松喬<lb/>
在何許髙蹈不可招願言從之遊懐古一何遥<lb/>
　　歳莫和剛父雜詩二首<lb/>
驚飈吹白日流光忽蹉跎登山采衆芳荆蓁一何多迷<lb/>
途幸未逺廻車且委蛇黄鵠志四海雀鷃將如何<lb/>
<pb n="KR4h0160_WYG_018-3b"/>
肥馬黄金鞍輕裘華且鮮朅來從横馳意氣何翩翩朝為<lb/>
人所慕夕已為世憐此道固應爾禍福非虛言生當稱善<lb/>
人死當諡為賢勿羡夸毗子狂馳終百年<lb/>
　　東郊<lb/>
晨興理孤榜薄言東郊遊清風吹我衣入袂寒颼颼幽<lb/>
花媚時節弱蔣依寒流山開碧雲歛日出白烟收曠望<lb/>
得所懷欣然消我憂中流望城郭葱葱佳氣稠人生亦<lb/>
已繁惠養要須周約身不願餘尚恐乏所求且當置勿<lb/>
<pb n="KR4h0160_WYG_018-4a"/>
念乘化終歸休<lb/>
　　寄題右之此静軒<lb/>
卜居無喧寂尚論心所宗山林茍不静亦與朝市同聞<lb/>
君南窻下寄傲樂無窮曲肱有餘趣戰勝紛華中好風<lb/>
從何來吹子庭前松清琴時一彈濁酒尊不空頗恨道<lb/>
里賖不得徃相從人事矧好乖我心何時降<lb/>
　　趙邨道中<lb/>
朝出南郭門遥指西山隂馬蹏與石鬬宛轉愁我心溪<lb/>
<pb n="KR4h0160_WYG_018-4b"/>
谷莽囘互寒風振穹林黄葉灑我衣巖泉走哀音凄凄<lb/>
霜露降窮思浩難任人生亦何為百年成古今華堂昔<lb/>
燕處零落歸丘岑况復不得保悲來淚沾襟<lb/>
　　奉酬戴帥初架閣見贈<lb/>
仙人海上來遺我珊瑚鉤晶光奪凡目竒采燿九州自<lb/>
吾得此寳晝玩夜不休生世勿恨晩及與斯人儔惜哉<lb/>
無瓊玖可以結綢繆世徳日下衰古風向誰求蛾眉亦<lb/>
何有空受衆女仇適俗固所願違已良足憂感子贈言<lb/>
<pb n="KR4h0160_WYG_018-5a"/>
意再拜涕泣流安得騎麒麟從子以逺遊<lb/>
　　桐廬道中<lb/>
歴歴山水郡行行襟抱清兩崖束滄江扁舟此宵征卧<lb/>
聞灘聲壯起見渚煙横西風林木淨落日少水明髙旻<lb/>
衆星出東嶺素月生舟子櫂歌發含詞感人情人情苦<lb/>
不逺東山有遺聲豈不懷燕居簡書趣期程優游恐不<lb/>
免驅馳竟何成我生悠悠者何日遂歸耕<lb/>
　　張詹事遂初亭<lb/>
<pb n="KR4h0160_WYG_018-5b"/>
青山繚神京佳氣溢芳甸林亭去天咫萬狀爭自獻年<lb/>
多嘉木合春晩餘花殿雕闌留戲蝶藻井語嬌燕退食<lb/>
鳴玉珂㕛于此終宴鍾鼓樂清時衣冠集羣彦朝市塵<lb/>
得侵圖書味芳逺紛華雖在眼道勝安用戰初心良己<lb/>
遂雅志由此見何事江海人山林未如願<lb/>
　　罪出<lb/>
在山為逺志出山為小草古語己云然見事苦不早平<lb/>
生獨徃願丘壑寄懷抱圖書時自娯野性期自保誰令<lb/>
<pb n="KR4h0160_WYG_018-6a"/>
墮塵罔宛轉受纒繞昔為水上鷗今如籠中鳥哀鳴誰<lb/>
復顧毛羽日摧槁向非親㕛贈蔬食常不飽病妻抱弱<lb/>
子逺去萬里道骨肉生别離丘壟誰為<hi>一作闕拜</hi>埽愁深無<lb/>
一語目斷南雲杳慟哭悲風來如何訴穹昊<hi>子昻作詠逸民詩十</hi>
<hi>一首而出處之義有乖宜此詩之深自悔也</hi>
　　禱雨龍洞山<lb/>
蒼山如犬牙細路入深谷絶壁千餘仞上有凌雲木隂<lb/>
崖不受日洞穴自成屋蕭森人跡少薈蔚獸攸伏雲林<lb/>
<pb n="KR4h0160_WYG_018-6b"/>
互隂映澗道相廻復翔禽薄穹霄鳴鳥響巖曲臨橋濯<lb/>
清颸汲井潄寒玉神物此淵潛愆陽有祈祝風漓慙善<lb/>
教吏懦恥厚禄暫懷塵外想獨徃疑有梏過幽難乆居<lb/>
濟勝乏髙躅䇿馬尋故蹊歸樵相追逐<lb/>
　　題歸去來圖<lb/>
生世各有時出處非偶然淵明賦歸來佳處未易言後<lb/>
人多慕之效顰惑蚩妍終然不能去俯仰塵埃間斯人<lb/>
真有道名與日月懸青松卓然操黄華霜中鮮棄官亦<lb/>
<pb n="KR4h0160_WYG_018-7a"/>
易耳忍窮北窻眠撫巻常三歎世乆無此賢<lb/>
　　題耕織圖二十四首奉懿㫖<lb/>
田家重元日置酒㑹鄰里小大易新衣相戒未明起老<lb/>
翁年己邁含笑弄孫子老嫗惠且慈白髮被兩耳杯盤<lb/>
且羅列飲食致甘㫖相呼團欒坐聊慰衰莫齒由磽藉<lb/>
人力糞壤要鋤理新歳不敢閒農事自兹始<hi>正月</hi>
東風吹原野地凍亦已消早覺農事動荷鋤過相招遲<lb/>
遲朝日上炊煙出林梢土膏脈既起良耜利若刀髙低徧<lb/>
<pb n="KR4h0160_WYG_018-7b"/>
翻墾宿草不待燒㓜婦頗能家井臼常自操散灰縁舊<lb/>
俗門逕環周遭所冀歳有成殷勤在今朝<hi>二月</hi>
良農知土性肥瘠有不同時至萬物生芽蘖由地中秉<lb/>
耒向畎畝忽徧西與東舉家徃于田勞瘁在爾農春雨<lb/>
及時降被野何濛濛乘兹各布種庶望西成功培根利<lb/>
秋實仰天望年豐但使隂陽和自然倉廩充<hi>三月</hi>
孟夏土加潤苖生無近逺漫漫冒淺陂芃芃被長阪嘉<lb/>
榖雖已殖惡草亦滋蔓君子與小人竝處必為患朝朝<lb/>
<pb n="KR4h0160_WYG_018-8a"/>
荷鋤徃薅耨忘疲倦旦隨鳥雀起歸與牛羊晩有婦念<lb/>
將飢過午可無飯一飽不易得念此獨長歎<hi>四月</hi>
仲夏若雨乾二麥先後熟南風吹隴畝惠氣散清淑是<lb/>
為農夫慶所望實其腹酤酒醉比鄰語笑聲滿屋紛然<lb/>
收穫罷髙廩起相屬有周成王業后稷播百穀皇天貽<lb/>
來牟長世自兹卜願言仍歳稔四海盡䝉福<hi>五月</hi>
當晝耘水田農夫亦良苦赤日背欲裂白汗灑如雨匍<lb/>
匐行水中泥淖及腰膂新苗抽利劔割膚何痛楚夫耘<lb/>
<pb n="KR4h0160_WYG_018-8b"/>
婦當饁奔走及亭午無時暫休息不得避炎暑誰憐萬<lb/>
民食粒粒非易取願陳知稼穡無逸傳自古<hi>六月</hi>
大火既西流凉風日凄厲古人重稼穡力田在匪懈郊<lb/>
行省農事禾黍何斾斾碾以他山石玉粒使人愛大祀<lb/>
須粢盛一一稽古制是為五榖長異彼稊與稗炊之香<lb/>
且美可用享上帝豈惟足食人一飽有所待<hi>七月</hi>
白露下百草莖葉日紛委是時禾黍登充積徧都鄙在<lb/>
郊既千庾入邑復萬軌人言田家樂此樂誰可比租賦<lb/>
<pb n="KR4h0160_WYG_018-9a"/>
以輸官所餘足儲峙不然風雪至凍餒及妻子優游茅<lb/>
簷下庶可以卒歳太平元有象治世乃如此<hi>八月</hi>
大家饒米麵何啻百室盈縱復人力多舂磨常不停激<lb/>
水轉大輪磑碾亦易成古人有機智用之可厚生朝出<lb/>
連百車莫入還滿庭勾稽數多寡必假布算精小人好<lb/>
爭利晝夜心營營君子貴知足知足萬慮輕<hi>九月</hi>
孟冬農事畢榖粟既已藏彌望四野空藁秸亦在塲朝<lb/>
廷政方理庶事和隂陽所以頻歳登不憂旱與蝗置酒<lb/>
<pb n="KR4h0160_WYG_018-9b"/>
燕鄉里尊老列上行肴羞不厭多炰羔復烹羊縱飲窮<lb/>
日夕為樂殊未央禱天祝聖人萬年長壽昌<hi>十月</hi>
農家值豐年樂事日熙熙黑黍可釀酒在牢羊豕肥東<lb/>
鄰有一女西鄰有一兒兒年十五六女大亦可笄財禮<lb/>
不求備多少取隨宜冬前與冬後昬嫁利此時但願子<lb/>
孫多門户可扶持女當力蠶桑男當力耘耔<hi>十一月</hi>
一日不力作一日食不足慘淡歳云莫風雪入破屋老<lb/>
農氣力衰傴僂腰背曲索綯民事急晝夜互相續飯牛<lb/>
<pb n="KR4h0160_WYG_018-10a"/>
欲牛肥茭藁亦預蓄蹇驢雖劣弱挽車致百斛農家極<lb/>
勞苦歳豈恒稔熟能知稼穡難天下自䝉福<hi>十二月</hi>
　　　右耕<lb/>
正月新獻歳最先理農器女工竝時興蠶室臨期治初<lb/>
陽力未勝早春尚寒氣窻户當奥密勿使風雨至田疇<lb/>
耕耨動敢不脩耒耜經冬牛力弱相戒勤飯飼萬事非<lb/>
預備倉卒恐不易田家亦良苦舍此復何計<hi>正月</hi>
仲春凍初解陽氣方滿盈旭日照原野萬物皆欣榮是<lb/>
<pb n="KR4h0160_WYG_018-10b"/>
時可種桑插地易抽萌列樹徧阡陌東西各縱横豈惟<lb/>
籬落間採葉憚逺行大哉皇元化四海無交兵種桑日<lb/>
已廣彌望緑雲平匪惟錦綺謀祇以厚民生<hi>二月</hi>
三月蠶始生纖細如牛毛婉孌閨中女素手握金刀切<lb/>
葉以飼之擁紙散周遭庭樹鳴黄鳥發聲和且嬌蠶飢<lb/>
當採桑何暇事遊遨田時人力少丈夫方種苗相將挽<lb/>
長條盈筐不終朝數口望無寒敢辭終歳勞<hi>三月</hi>
四月夏風清蠶大已屬眠髙者何昻昻蛾眉復娟娟不<lb/>
<pb n="KR4h0160_WYG_018-11a"/>
憂桑葉少徧野如緑烟相呼攜筐去迢遞立逺阡梯空<lb/>
伐條枚葉上露未乾蠶飢當早歸秉心靜以專飭躬修<lb/>
婦事僶勉當盛年救忙多女伴笑語方喧然<hi>四月</hi>
五月夏以半谷鸎先弄晨老蠶成雪繭吐絲亂紛紜伐<lb/>
葦作薄曲束縛齊榛榛黄者黄如金白者白如銀爛然<lb/>
滿筐筥愛此顔色新欣欣舉家喜稍慰經時勤有客過<lb/>
相問笑聲聞四鄰論功何所歸再拜謝蠶神<hi>五月</hi>
釜下燒桑柴取繭投釜中纖纖女兒手抽絲疾如風田<lb/>
<pb n="KR4h0160_WYG_018-11b"/>
家五六月緑樹隂相䝉但聞繰車響逺接邨西東旬日<lb/>
可經絹弗憂杼軸空婦人能蠶桑家道當不窮夏望時<lb/>
雨足二麥亦稍豐酤酒田家<hi>一作及時</hi>飲醉倒嫗<hi>一作姑</hi>與翁<lb/>
<hi>六月</hi>
七月暑尚熾長日弄機杼頭蓬不暇梳揮手汗如雨嚶<lb/>
嚶時鳥鳴灼灼紅榴吐何心娯耳目徃來忘傴僂織為<lb/>
機中素老幼要紉補青燈照夜梭蟋蟀窻外語辛勤亦何<lb/>
有身體衣㡬縷嫁為田家婦終歳服勞苦<hi>七月</hi>
<pb n="KR4h0160_WYG_018-12a"/>
池水何洋洋漚麻水中央數日庶可取引過兩手長織<lb/>
絹能幾時織布已復忙依依小兒女歳晩歎無裳布襦<lb/>
不掩脛念之熱中腸朝緝滿一籃莫緝滿一筐行看機<lb/>
中布計日漸可量我衣茍已成不憂天早霜<hi>八月</hi>
季秋霜露降凜凜寒氣生是月當授衣有布織未成天寒<lb/>
催刀尺機杼可無營教女學紡纑舉足疾且輕舍南與<lb/>
舍北嘒嘒聞車聲通都富豪家華屋貯娉婷被服雜羅<lb/>
綺五色相間明聽説貧家女惻然當動情<hi>九月</hi>
<pb n="KR4h0160_WYG_018-12b"/>
豐年禾黍登農心稍逸樂小兒漸長大終歳荷鋤钁目<lb/>
不識一字每念心作惡東鄰方迎師収拾令上學後月<lb/>
日南至相賀因舊俗為女裁新衣修短巧量度龜手事<lb/>
塞向庶禦北風虐人生真可歎至老長力作<hi>十月</hi>
冬至陽來復草木濳滋萌君子重其然吾道自此亨父<lb/>
母坐堂上子孫列前榮再拜稱上壽所願百福幷人生<lb/>
屬明時四海方太平民無札瘥者厚澤敷羣情衣食茍<lb/>
給足禮義自此生願言興學校庶㡬教化成<hi>十一月</hi>
<pb n="KR4h0160_WYG_018-13a"/>
忽忽歳將盡人事可稍休寒風吹桑林日夕聲颼飀墻<lb/>
南地不凍墾掘為坑溝斫桑埋其中明年芽早抽是月<lb/>
浴蠶種自古相傳流蠶出易脱殻絲纊亦倍収及時不<lb/>
努力知有來歳不手凍不足惜冀免號寒憂<hi>十二月</hi>
　　　右織<lb/>
　　次韻周公謹見贈<lb/>
池魚思故淵檻獸念舊藪官曹困窘束卯入常盡酉簡<lb/>
書督期會何用傳不朽十年從世故塵土滿衣袖歸來<lb/>
<pb n="KR4h0160_WYG_018-13b"/>
忽相見忘此離别乆緬想徳翁隱坐羨沮溺耦新詩使<lb/>
我和矉里忘已醜平生知我者頗亦似公否山林期晚<lb/>
歳雞黍共尊酒却笑柦公言凄然漢南柳<lb/>
　　哀鮮于伯幾<lb/>
生别有再逢死别終古隔君死已五年追痛猶一日我<lb/>
生大江南君長淮水北憶昨聞令名官舍始相識我方<lb/>
二十餘君髮黑如漆契合無間言一見同宿昔春遊每<lb/>
拏舟夜坐常促席氣豪聲若鍾意憤髯屢㦸談諧雜叫<lb/>
<pb n="KR4h0160_WYG_018-14a"/>
嘯議論造精覈巍煌商鼎制駔駿漢馬式竒文既同賞疑<lb/>
義或共析錦囊裝玉軸妙絶晉唐跡粲然極炫曜觀者<lb/>
咸辟易非君有精鑒疇能萃竒物最後得玉鉤琱琢螭<lb/>
盤屈握手傳玩餘歡喜見顔色刻意學古書池水欲盡<lb/>
黑書記徃來間彼此各有得我時學鍾法冩君先墓石<lb/>
江南君所樂地氣苦下溼安知從事衫竟卒奉常職至<lb/>
今屏障間不忍覩遺墨凄凉方井路松竹䕃真宅乾坤<lb/>
清氣少人物世罕覿緋袍儼畫像對之淚沾臆宇宙一<lb/>
<pb n="KR4h0160_WYG_018-14b"/>
何悠悲酸豈終極<lb/>
　　新秋<lb/>
夜乆不能寐坐來秋意濃露凉催蟋蟀月白澹芙蓉漸<lb/>
覺綀衣薄欲將紈扇慵<lb/>
　　慶壽僧舍即事<lb/>
白雨映青松蕭颯灑朱閣稍覺暑氣銷㣲凉度疎箔客<lb/>
居秋寺古心跡俱寂寞夕蟲鳴階砌孤螢炯叢薄展轉懷<lb/>
故鄉時聞風嗚鐸<lb/>
<pb n="KR4h0160_WYG_018-15a"/>
　　遊幻住菴<lb/>
雨後溪水溢黄流行地中輕舟何迅邁沿波兼順風碧<lb/>
蘆幹始長柔桑葉已空瞬息抵山曲窈窕㣲逕通青林<lb/>
夾道周流泉響幽叢多慚衆衲子前路相迎逢禪居新<lb/>
結構斧斤未輟工雙閣出塵囂六窻自玲瓏乆矣厭城<lb/>
市飄如脱樊籠妙香清鼻觀新鸎驚耳聾汲水插山花<lb/>
開牖納風松經聲出廊廡寂然聞鼓鍾蔬食飲一飽亦<lb/>
與膏粱同緬懷老尊宿燕坐毗盧峰塵縁苦未斷無由<lb/>
<pb n="KR4h0160_WYG_018-15b"/>
徃相從一宿返歸棹廻望但青蔥<lb/>
　　清河道中<lb/>
揚舲清河流開蓬素秋曉斕斑被厓花委蛇順流藻天<lb/>
清去鴈髙野闊行人小故園歸有期客愁淨如埽<lb/>
　　七月六日承貞居先生逺寄周鍾銑間有文象<lb/>
　　　鳬之形則考工記所謂鳬氏為鍾者也擊之與<lb/>
　　　夷則合而是日又適立秋古物之來豈偶然哉<lb/>
　　　輒成小詩拜貺之辱<lb/>
<pb n="KR4h0160_WYG_018-16a"/>
故人賞我趣遺我鳬氏鍾制與周禮合試叩聲舂容是<lb/>
日新秋節夷則還為宫懸之西楣下浮磬儼在東金石<lb/>
互相應間以絲與桐八音雖未備古樂將無同鼎尊鐸<lb/>
觶卣羅列見古風揖讓於其間令我懷周公作詩報嘉<lb/>
貺庶以開羣聾<lb/>
　　題錢舜舉著色黎花<lb/>
東風吹日花㝠㝠繁枝壓雪凌風塵素羅衣裳照青春<lb/>
眼中若有棃園人攀條弄芳畏日夕只今紙上空顔色<lb/>
<pb n="KR4h0160_WYG_018-16b"/>
顔色好愁轉多與君酤酒花前歌<lb/>
　　題西谿圖贈鮮于伯幾<lb/>
山林忽然在我眼攬袂欲遊嗟已逺長松謖謖含蒼煙<lb/>
平川茫茫際曾巘大梁繁華天下稀走馬鬬雞夜忘歸<lb/>
君獨胡為甘寂莫坐對山水娛清暉西谿先生竒崛士<lb/>
正可著之巖石裏數間茅屋破不修中有神光發齊字<lb/>
緑蘋齊葉白芷生送君江南空復情相思萬里不可見<lb/>
明對此圖雙眼明<lb/>
<pb n="KR4h0160_WYG_018-17a"/>
　　戲題出洗馬<lb/>
齧膝覂駕誰能御駑蹇紛紛何足顧青絲絡首錦障泥<lb/>
鞭箠空勞怨長路明窻戲寫乘黄姿洗刷歸來氣如怒<lb/>
不須對此苦歎嗟男兒自昔多徒步<lb/>
　　送孟仲則遊荆湖兼徃襄漢<lb/>
行路方難子何徃瀟湘洞庭天一方長江風來浪如雪<lb/>
荆門木落天雨霜千金養客不復見萬里訪舊庸何傷<lb/>
子才有用未得試牛刀愛惜藏鋒鋩似聞逺逰未渠央<lb/>
<pb n="KR4h0160_WYG_018-17b"/>
更欲攬轡趨襄陽昔年戰鬬且休息白骨已瘞愁雲黄<lb/>
伏龍鳯雛在何處鹿門山色還蒼蒼登髙弔古一長嘯<lb/>
萬事慘淡悲中腸人生聚散安可常為君起舞君舉觴<lb/>
明朝帆影拂浮玉寄言客居思故鄉<lb/>
　　烈婦行<hi>并序</hi>
　　　至元七年冬濵州軍士劉平之戍棗陽與其妻<lb/>
　　　胡俱道宿車下平為虎所得胡起追及之殺虎<lb/>
　　　脱其夫吾聞之中原賢士大夫如此乃為感激<lb/>
<pb n="KR4h0160_WYG_018-18a"/>
　　　慷慨作烈婦行以歌之<lb/>
客車何焞焞夫挽婦為推問君將安去言徃棗陽戌官<lb/>
事有程宿車下夜半可憐逢猛虎夫命懸虎口婦怒髪<lb/>
指天十步之内血相濺夫難再得虎可前寧與夫死毋<lb/>
與虎生呼兒取刃刀與爭虎死夫活心始平男兒節義<lb/>
有如許萬歳千秋可以事明主馮婦卞莊安足數嗚呼<lb/>
猛虎逢尚可寗成奈何汝<lb/>
　　送髙仁卿還湖州<lb/>
<pb n="KR4h0160_WYG_018-18b"/>
昔年東吳望幽燕長路北走如登天捉來官府竟何補<lb/>
還望故鄉心惘然江南冬暖花亂發朔方苦寒氣又徧<lb/>
木皮三寸冰六尺面頰欲裂凍折弦盧溝强弩射不過<lb/>
騎馬徑度不用船宦遊逺客非所習狐貉不具綈袍穿<lb/>
京師宜富不宜薄青衫駿馬爭騰騫南鄰吹笙厭粱肉<lb/>
北里鼓瑟羅姝妍凄凉朝士有何意痩童羸騎鷄鳴前<lb/>
太倉粟陳未易糴中都俸薄難裹纏爾來方士頗向用<lb/>
讀書不若燒丹鉛故人聞之應見笑如此不歸殊可憐<lb/>
<pb n="KR4h0160_WYG_018-19a"/>
長林豐草我所愛羈靮未脱無由縁髙侯逺來肯顧我<lb/>
裹茗抱被來同眠青燈耿耿照土屋白酒薄薄無葷羶<lb/>
破愁為笑出輭語寄書妻孥無一錢江湖浩𣺌足春水<lb/>
鳬鴈滅沒横秋煙何當乞身歸故里圖書堆裏消殘年<lb/>
　　謝鮮于伯幾惠震餘琴云是許旌陽手植桐所斵<lb/>
仙人已歸白雲中空餘手植青枝桐根柯盤鬱如蛟龍<lb/>
一朝霹靂驅雷公烈火半爇隨狂風箕子之裔多髯翁<lb/>
才氣邁俗驚愚䝉抱持來<hi>一作東</hi>歸尋國工斵為二琴含<lb/>
<pb n="KR4h0160_WYG_018-19b"/>
商宫我來自北欣相逢持一贈我為我容自吾得此不敢<lb/>
寐<hi>一作慵</hi>終<hi>一作/中</hi>夜起坐彈孤<hi>一作秋</hi>鴻下絃清泠上黄鐘<lb/>
轉絃更張涕滿胸黄虞已逺將無同恨君不識牙與鍾<lb/>
恨我不識瞽與矇周南大雅當誰從<lb/>
　　贈相者<lb/>
吾聞伯樂善相馬一顧千金長髙價何人倜儻買權竒<lb/>
滿眼駑駘居櫪下張君年少目有神走半江湖多閲人<lb/>
我生瘦愞乏駿骨浪許騰驤防失真連朝春雨今始晴<lb/>
<pb n="KR4h0160_WYG_018-20a"/>
花枝點眼生春情樓前山色横翠靄湖上柳黄飛亂鸎<lb/>
便須酤酒與君飲醉倒花前猶滿引懶從唐舉問流年<lb/>
欲向徳翁謀小隱<lb/>
　　題商徳符學士桃源春曉圖<lb/>
宿雲初散青山溼落紅繽紛溪水急桃花源裏得春多<lb/>
洞口春煙揺緑蘿緑蘿揺煙挂絶壁飛流淙<hi>一作直</hi>下三<lb/>
千尺瑶草離離滿澗阿長松落落凌空碧雞鳴犬吠自<lb/>
成邨居人至老不相識瀛洲仙客知仙路點染丹青寄<lb/>
<pb n="KR4h0160_WYG_018-20b"/>
輕素何處有山如此圖移家欲向山中住<lb/>
　　秋夜曲二首<lb/>
雨聲滴夜清漏長朱簾金幕浮新凉閨中美人動裁剪<lb/>
故羅衣袂生秋香東鄰剥棗西鄰穫旅館無人念飄泊<lb/>
餘不潦盡涵清輝芙蓉壓堤怨不歸墻根草緑隂蛾飛<lb/>
蒲萄架空墮殷玉遥夜露寒生體粟暗蛩棲草鳴不平<lb/>
無絲絡緯空勞促夢魂苦短道苦長萬山深處非吾鄉<lb/>
玉蟲揺釭螢入屋去鴈來魚應可卜醒眼熒熒愁萬斛<lb/>
<pb n="KR4h0160_WYG_018-21a"/>
　　孔道輔擊蛇笏<lb/>
以笏擊蛇有孔公義與段公擊賊同事之鉅細雖有異<lb/>
正氣憤激生于中偉哉孔公聖人裔豈聽妖邪亂民志<lb/>
即今槐木一尺强氣象凜凜含風霜子孫守之慎寳藏<lb/>
絶勝象牙堆滿牀<lb/>
　　燕脂駿圖歌<lb/>
騏驎腰褭世常有伯樂不生淹棧豆歘見此圖神自王<lb/>
權竒磊落龍為㕛隅目晶熒生紫光錦毛錯落䝉清霜<lb/>
<pb n="KR4h0160_WYG_018-21b"/>
霜蹏蹙踏寒玉響霧鬛振動秋風凉朝浴扶桑騰浩蕩<lb/>
莫秣崑崙超象罔雄姿似隘六合小盛氣欲籋浮雲上<lb/>
嗅塵一歕驚肉飛奮迅不受人間鞿豈惟萬馬羞欲死<lb/>
直與八駿爭先馳只今相者多舉肥歎息此圖誰復知<lb/>
君不見王處冲半生隱徳真成癡<hi>魏公自㓜好畫馬友人郭祐之贈詩云世</hi>
<hi>上但解比龍眠那知已出曹韓上</hi>
　　賦張秋泉真人所藏研山<lb/>
泰山亦一拳石多勢雄齊魯青巍峩此石却是小岱岳<lb/>
<pb n="KR4h0160_WYG_018-22a"/>
峰巒無數生陂陀千巖萬壑來几上中有絶澗横天河<lb/>
粤從混沌元氣判自然凝結非鐫磨人間竒物不易得<lb/>
一見大叫爭摩挲米公平生好竒者大書深刻無差譌<lb/>
傍有小研天所造仰受筆墨如圓荷我欲為君書道徳<lb/>
但願此石不用鵝巧偷豪奪古來有問君此意當如何<lb/>
　　兔<lb/>
少年馳逐燕齊郊身騎駿馬如騰蛟耳後生風鼻出火<lb/>
大呼討來飛鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>如今老大百憂集拄杖徐行防喘急<lb/>
<pb n="KR4h0160_WYG_018-22b"/>
巻中見畫眼為明驥聞秋風雙耳立<hi>討來國朝語謂兔也</hi>
　　春寒<lb/>
夜雨鳴髙枕春寒入敝袍時光自花柳吾意豈蓬蒿失<lb/>
色黄金盡知音白雪髙山林隱未得空覺此生勞<lb/>
　　雪後同子俊遊何山次韻二首<lb/>
兵革時猶動山林日就荒子真思隱遯詹尹問<hi>一作卜</hi>行<lb/>
藏有意隨三飯無人饋五漿逺山湖外白立馬見微茫<lb/>
湍駛波翻雪風生地出雷薄醪隨意盡寒氣逼人來更<lb/>
<pb n="KR4h0160_WYG_018-23a"/>
欲明朝去何妨迫莫囘自憐非李廣醉尉莫<hi>一作勿</hi>相猜<lb/>
　　早春<lb/>
谿上春無頼清晨坐水亭草牙隨意緑柳眼向人青初<lb/>
日収濃霧微波亂小星誰歌采蘋曲愁絶不堪聽<lb/>
　　重遊弁山<lb/>
竹色迷行逕松聲洶座隅水清花自照風暖鳥相呼飲<lb/>
罷思棊局歌長缺唾壺重來瀟灑地聊足慰須臾<lb/>
　　魚樂樓<lb/>
<pb n="KR4h0160_WYG_018-23b"/>
樓下南來水清泠百尺深菰蒲終夜響楊柳半谿隂日<lb/>
月驅人世江湖動客心向來歌舞宴逹曉看横參<lb/>
　　次韻陳無逸中秋月食風雨不見<lb/>
谿月當圓夜看雲起莫愁曾隂連積水伏雨暗清秋白<lb/>
璧難容玷明珠不可求每因觀節物轉覺此生浮<lb/>
　　次韻子山登樓有感二首<lb/>
西北髙樓好登臨望眼空弁山横雨外笠澤浸天東計<lb/>
乏千金藥羞看百鍊銅只應將順<hi>一作世</hi>事都付酒杯中<lb/>
<pb n="KR4h0160_WYG_018-24a"/>
懐古情何極登危氣尚雄江山一時勝宇宙百年中翠<lb/>
袖愁空谷綈袍受朔風超然髙舉意决眥送孤<hi>一作飛</hi>鴻<lb/>
　　次韻馮伯田秋興二首<lb/>
風緊草木變露寒沙水清蕭蘭嗟共悴鶗鴂忍先鳴黄<lb/>
閣非吾事青山不世情浩歌聊感激裘馬任肥輕<lb/>
興逐秋風發愁隨秋夜長繫書陽鳥逺促織候蟲忙世<lb/>
已無劉表家徒有孟光故衣寒未補發篋動幽香<lb/>
　　奉和帥初兄將歸見簡二首<lb/>
<pb n="KR4h0160_WYG_018-24b"/>
戴子文章伯不為時所知朱絃非衆聽白璧易羣疑海<lb/>
樹生秋早江船度越遲莫秋千里别要作百年期<lb/>
我坐幽憂疾非君誰與娛清談忘日夜髙論到唐虞天<lb/>
地無青眼江湖有白須客居寧鬱鬱歸興託蓴鱸<lb/>
　　和周景逺見寄<lb/>
四海多兄弟交情子獨親方將尋舴艋何意畫麒麟簿<lb/>
領淹豪士江湖著散人相看俱老大喜見二毛新<lb/>
　　大都遇平江龍興寺僧閒上座話唐綦母潛宿龍<lb/>
<pb n="KR4h0160_WYG_018-25a"/>
　　　興寺詩因次其韻<lb/>
聞説龍興寺多年未欵扉風林發松籟雨砌長苔衣殿<lb/>
古燈光定房深磬韻微秋風動歸興一錫向空飛<lb/>
　　送翟伯玉雲南省都事<lb/>
萬里雲南路青山落照邊省郎新紫綬幕府舊紅蓮見<lb/>
面嗟吾晚觀文覺子賢只應清淑氣不受瘴溪煙<lb/>
　　雨<lb/>
摵摵衆葉響滋滋生意新知誰實揮灑解使盡圓匀蛛<lb/>
<pb n="KR4h0160_WYG_018-25b"/>
網懸珠絡荷盤瀉水銀喜凉生枕簟愁潤逼衣巾<lb/>
　　次韻觀復表兄見簡<lb/>
載酒無人到山園晝掩門泥深妨步屧雨暗只空邨每<lb/>
憶文園渇難忘北海尊何當來就飲聽我撫桐孫<lb/>
　　送董參政赴召<lb/>
丹極飛明詔鋒車召老臣仲舒經術邃賈誼讜言陳偃<lb/>
草懷殊俗安田慰逺人公心如皦日江國自熙春散亂<lb/>
堆牀帙蕭颼滿案塵詭隨吾不忍髙卧理還伸入奏能<lb/>
<pb n="KR4h0160_WYG_018-26a"/>
囘主當言莫愛身衮衣瞻望重丈席侍趨頻鉛槧工無<lb/>
無益樵漁意已親白鷗波萬里浩蕩未能馴<lb/>
　　投贈刑部尚書不忽木公<lb/>
胄子何多士明公特妙年詩書師法在簪紱相門傳曳<lb/>
履星辰上分光日月邊帝心知俊彦羣望屬英賢大木<lb/>
明堂器朱絲清廟絃吉人詞自寡君子徳為先斷獄隂<lb/>
功厚優儒禮數偏我非天下士人謂地行仙山好雙遊<lb/>
屐溪清一釣船賦詩時遣興好客恨無錢政爾韋編絶<lb/>
<pb n="KR4h0160_WYG_018-26b"/>
俄聞束帛戔風塵驅驛騎霜雪灑鞍韀别婦經春夏離鄉<lb/>
整四千家書愁展讀旅食困憂煎郎位䝉超擢官曹幸<lb/>
接聨屢聞哦鄙句信或有前緣知已誠難遇捫心益自憐<lb/>
樊中淹澤雉春晩怨啼鵑驥病思豐草鴻㝠羨逺天仁<lb/>
言如借便白首向林泉<lb/>
　　送夾谷公分省陜西<lb/>
憶在長楊獵于時始識公堂堂九尺榦落落萬夫雄補<lb/>
衮彌縫密能書㸃畫工勞謙延士類豈弟到兒童黄閣<lb/>
<pb n="KR4h0160_WYG_018-27a"/>
歸人望青雲有父風驅馳常扈從奏對每留中暫輟尚<lb/>
書履榮分陜右弓泰山依晝錦燕雪感秋蓬粉署趨承<lb/>
舊瀛洲忝竊同因公動鄉思飛夢過江東<lb/>
　　題楊司農宅劉伯熙畫山水圖<lb/>
移得山川勝坐來煙霧空窻中列逺岫堂上見青楓巖<lb/>
樹參差緑林花掩冉紅鳥飛天路迥人去野橋通邨晩<lb/>
留遲日樓髙納快風琴尊㑹仙侣几杖從兒童疑聽孫<lb/>
登嘯将無顧愷同微茫看不足瀟灑興難窮碧瓦開蓮宇<lb/>
<pb n="KR4h0160_WYG_018-27b"/>
丹樓聳竹宫亂泉鳴石上孤嶼出江中藉甚丹青譽益<lb/>
知書畫功煩渠添釣艇著我一漁翁<lb/>
　　和姚子敬秋懷五首<lb/>
銅爵春深漢苑空邯鄲月冷照秦宫煙花樓閣西風裏<lb/>
錦繡湖山落照中河水南來非禹迹冀方北去有唐風<lb/>
溪城秋色催遲莫愁對黄雲沒斷鴻<lb/>
落日孤城動鼓鼙愁中畫角不勝吹山川蕭瑟秋雲淨<lb/>
草木彫傷莫雨悲多病馬卿聊假日數竒李廣不逢時<lb/>
<pb n="KR4h0160_WYG_018-28a"/>
巻簾白水青山裏隱几無言有所思<lb/>
搔首風塵雙短鬢側身天地一儒冠中原人物思王猛<lb/>
江左功名愧<hi>一作憶</hi>謝安苜蓿秋髙戎馬健江湖日短白<lb/>
鷗寒金尊緑酒無錢共安得愁中却暫<hi>一作盡</hi>歡<lb/>
吳宫煙冷水空流慘澹風雲暗九<hi>一作黯素</hi>秋禾黍故基曾<lb/>
駐輦芙容髙閣迥添愁繡楹錦柱蛟龍泣金沓瑶階鹿<lb/>
豕遊宋玉平生最蕭索欲將九辯賦離憂<lb/>
野曠天髙<hi>一作低</hi>木葉疎水清沙白鳥相呼胡笳處處軍麾<lb/>
<pb n="KR4h0160_WYG_018-28b"/>
滿鬼哭邨邨漢月孤新亭舉目山河異故國傷神夢寐<lb/>
俱黄菊欲開人卧病可憐三逕已荒蕪<hi>子昻云作詩用虚字殊不佳中</hi>
<hi>兩聮填滿方好殆以此力矯時弊邪</hi>
　　聞擣衣<lb/>
露下碧梧秋滿天砧聲不斷思緜緜北来風俗猶存古<lb/>
南渡衣冠不及前苜蓿總肥宛腰褭琵琶曾泣漢嬋娟<lb/>
人間俯仰成今古<hi>一作昔</hi>何待他<hi>一作當</hi>年始惘然<lb/>
　　登飛英塔<lb/>
<pb n="KR4h0160_WYG_018-29a"/>
梯飈直上幾百尺俯視層空鳥背過千里湖山秋色浄<lb/>
萬家煙火夕陽多魚龍衮衮危舟檝鴻鴈㝠㝠避罔羅<lb/>
誰種山中千樹橘側身東望洞庭波<lb/>
　　岳鄂王墓<lb/>
鄂王墓<hi>一作墳</hi>上草離離秋日荒凉石獸危南渡君臣輕<lb/>
社稷中原父老望旌旗<hi>一作麾</hi>英雄已死嗟何<hi>一作何嗟</hi>及天<lb/>
下中分遂不支莫向西湖歌此曲水光山色不勝悲<hi>陶南</hi>
<hi>邨云岳王墓詩不下數十百篇其膾炙人口者莫如趙魏公作</hi>
<pb n="KR4h0160_WYG_018-29b"/>
　　溪上<lb/>
溪上東<hi>一作春</hi>風吹柳花溪頭春水淨無沙白鷗自信無<lb/>
機事𤣥鳥猶知有歳華錦纜牙檣非昨夢鳯笙龍管是<lb/>
誰家令人苦憶東陵子擬問<hi>一作向</hi>田園學種瓜<lb/>
　　次韻剛父無逸遊南山作<lb/>
絶頂清秋凌翠<hi>一作紫</hi>煙登臨應費酒如川平生能著幾<lb/>
兩屐負郭何須二頃田初日出雲光射地雙溪入湖波<lb/>
接天升髙望逺我所愛青壁有路何當縁<lb/>
<pb n="KR4h0160_WYG_018-30a"/>
　　次韻信仲晩興<lb/>
蕭蕭殘照晩當樓寒葉疎雲亂客愁歳月蹉跎星北指<lb/>
乾坤浩蕩水東流古來人物俱黄土少日心情在一丘<lb/>
獨立無言風滿袖青山相對共悠悠<lb/>
　　次韻王時觀<lb/>
相思呉越動經年一見情深重惘然草木變衰人易老<lb/>
江湖牢落鴈難前秦山半出青天上禹穴遥臨古道邊<lb/>
欲説舊遊渾似夢何時重上剡溪船<lb/>
<pb n="KR4h0160_WYG_018-30b"/>
　　錢塘懷古<lb/>
東南都㑹帝王州三月鸎<hi>一作煙</hi>花非舊遊故國金人泣<lb/>
辭漢當年玉馬去朝周湖山靡靡今猶在江水悠悠只<lb/>
自流千古興亡盡如此春風麥秀使人愁<lb/>
　　次韻舜舉春日感興<lb/>
沙頭春日已暄妍細柳新蒲色共鮮世事底須求分外<lb/>
人生何物勝尊前飛花冉冉催華髪宿草青青失古阡<lb/>
囘首舊歡如夢過不知今日是何年<lb/>
<pb n="KR4h0160_WYG_018-31a"/>
　　紀舊遊<lb/>
二月江南鶯亂飛百<hi>一作雜</hi>花滿樹柳依依落紅無數迷歌<lb/>
扇嫰緑多情妒舞衣金鴨焚香川上瞑畫船撾鼓月中歸<lb/>
如今寂莫東風裏把酒無言對夕暉<lb/>
　　次韻章得一同原父姪遊蘭澤<lb/>
緑樹闇闇草接天已愁春盡更聞鵑落花飛絮都成恨<lb/>
痛飲狂歌渾欲顛起舞有人如謝尚著書無意似伶𤣥<lb/>
繡筵寳瑟何時會割錦纏頭不計錢<lb/>
<pb n="KR4h0160_WYG_018-31b"/>
　　見章得一詩因次其韻二首<lb/>
水色清漣日色黄棃花淡白柳花香即看時節催人事<lb/>
更覺春愁惱客腸無酒難供陶令飲從人皆笑酈生狂<lb/>
城南風暖遊人少自在晴絲百尺長<lb/>
　　奉和帥初雨中見贈二首<lb/>
隂雨凄凄生夏寒故人望望惜清歡停雲底事能相阻<lb/>
后土何時可得乾無事甘為犀首飲切雲聊著屈平冠<lb/>
閉門客散且髙卧户外泥深沒馬鞍<lb/>
<pb n="KR4h0160_WYG_018-32a"/>
正坐清談與世違交情如子定應<hi>一作依</hi>稀圖書跌宕心<lb/>
猶在裘馬清狂意已非黄鶴未知何日返飢烏故作傍<lb/>
人飛谿南流水清如玉終擬歸休理釣磯<lb/>
　　多景樓<lb/>
層顛官閣幾時修遶檻長江萬古流白露已零秋草緑<lb/>
斜陽雖好莫雲稠平南籌策張華得治内人才葛亮優<lb/>
景物未窮登覽興角聲孤起甕城秋<lb/>
　　東陽八詠樓<lb/>
<pb n="KR4h0160_WYG_018-32b"/>
山城秋色浄朝暉極目登臨未擬歸羽士曾聞遼鶴語<lb/>
<hi>樓在寳婺觀觀中老道士能言諸父出處</hi>征人又見塞鴻飛西流二水玻瓈<lb/>
合南去千峰紫翠圍如此山川良不惡休文何事不勝<lb/>
衣<lb/>
　　金陵雨花臺遂至故人劉叔亮墓<lb/>
雨花臺上看晴空萬里風煙入望中人物車書南北混<lb/>
山川襟帶古今同昆蟲<hi>一作魚龍</hi>未蟄霜先隕鳯鳥不鳴江<lb/>
自東緑髮劉伶緣醉死徃尋荒塚酹西風<lb/>
<pb n="KR4h0160_WYG_018-33a"/>
　　蛾眉亭<lb/>
天門日湧大江來牛渚風生萬壑哀青眼故人攜酒共<lb/>
兩眉今日為君開蒼崖直下蛟龍吼白浪横空鵝鸛廻<lb/>
南眺<hi>一作望</hi>青山懷李白沙頭官渡苦相催<hi>時與劉伯宣尚書同登</hi>
　　大都紅門外海子上即事<lb/>
白水青林<hi>一作山</hi>引興多紅裙翠黛<hi>一作/袖</hi>柰愁何底<hi>一作秖</hi>
從夕醉兼朝醉聊復長歌更短歌輕燕受風迎落絮老<lb/>
<hi>一作㳺</hi>魚吹浪動新荷餘不<hi>一作杭</hi>溪上扁舟好何日歸休<lb/>
<pb n="KR4h0160_WYG_018-33b"/>
理釣蓑<lb/>
　　贈周景逺田師孟<lb/>
與子同客帝王州一日不見如三秋風髙氣肅鴈聲急<lb/>
天青<hi>一作晴</hi>日暖蛛絲遊籬下黄花為誰好水邊紅樹令<lb/>
人愁世間萬事可撥遣日日痛飲醉即休<lb/>
　　送繆秀才教授真州<lb/>
髯生别我將安適言向真州作教官但使清風生絳帳<lb/>
何妨朝日照空槃東園草木因人勝北固江山隔岸看<lb/>
<pb n="KR4h0160_WYG_018-34a"/>
才近中年已傷别可堪南望送歸鞍<lb/>
　　次韻左轄相公<lb/>
昔年閭里自浮沈郎省那知遂有今老去馮唐堪底用<lb/>
愁來莊叟向誰吟上林柳色春猶淺西塞桃花水正深<lb/>
知已如公居鼎鼐不應長此泣南音<lb/>
　　次韻左轄相公奉寄行臺中丞徐公<lb/>
盡日沈迷簿領書何時重得賦閒居已無夢想懸金印<lb/>
豈有文章到石渠白髮故人霜柏在黄塵遊子斷蓬如<lb/>
<pb n="KR4h0160_WYG_018-34b"/>
舊遊憶在吳興日自採谿毛膾白魚<lb/>
　　送呉思可總管汀州<lb/>
七閩南去路﨑嶇五馬承恩出帝都地氣喜聞今有雪<lb/>
民生寧似昔無襦山城酒美傾鸚鵡雨館春深聽鷓鴣<lb/>
他日相思應悵恨離筵不忍賦驪駒<lb/>
　　至元庚辰繇集賢出知濟南暫還呉興賦詩書懷<lb/>
　　　二首<lb/>
五年京國誤䝉恩乍到江南似夢魂雲影時移半山黑<lb/>
<pb n="KR4h0160_WYG_018-35a"/>
水痕新漲一溪渾宦途乆有曼容志㛰娶終尋尚子言<lb/>
政為疎慵無補報非干髙尚慕丘園<lb/>
多病相如已倦遊思歸張翰况逢秋鱸魚蓴菜俱無恙<lb/>
鴻鴈稻粱非所求空有丹心依魏闕又攜十口過齊州<lb/>
閒身却羡沙頭鷺飛去飛來百自由<lb/>
　　劉端父御史見和初到濟南詩次韻荅之<lb/>
少日居多隱遯情微官猶喜得山城腹中洞視渾無物<lb/>
身外何因更有名忽憶放船苕水去終朝背郭草堂成<lb/>
<pb n="KR4h0160_WYG_018-35b"/>
故鄉一别三千里看見池塘草又生<lb/>
　　次韻端父和鮮于伯幾所寄詩<lb/>
畫舸西湖到處遊别來飛夢到抗州百年底用憂千歳<lb/>
一日相思似幾秋苦憶東南多勝事空吟西北有髙樓<lb/>
只今頼有劉公幹時冩新詩解客愁<lb/>
　　趵突泉<lb/>
濼水發源天下無平地湧出白玉壺谷虚乆<hi>一作只</hi>恐元<lb/>
氣泄歳旱不愁東海枯雲霧潤蒸華不注波濤聲震大<lb/>
<pb n="KR4h0160_WYG_018-36a"/>
明湖時來泉上濯塵土冰雪滿懷清興孤<lb/>
　　繼鄭鵬南書懐<lb/>
豈不懐歸苦未閒宦情羇思不成歡可能治郡如龔遂只<lb/>
合臨流似幼安棊扃懶從先處著醫方留取用時看夜<lb/>
來夢到苕溪上一枕清風五月寒<lb/>
　　徳清閒居<lb/>
已無新夢到清都空有髙情學隱居貧尚典衣貪購畫<lb/>
病思棄研厭求書圉人焚積夜防虎谿女叩扉朝賣魚<lb/>
<pb n="KR4h0160_WYG_018-36b"/>
困即枕書飢即飯謀生自笑一何疎<lb/>
　　題山堂<lb/>
手種青松一萬栽山堂留得<hi>一作在</hi>翠屏隈推窻緑樹排<lb/>
簷入臨水紅桃對鏡開山雉雊迎朝日去野禽啼傍夕<lb/>
陽來老妻亦<hi>一作也</hi>有幽棲意數日遲留不肯囘<lb/>
　　海子上即事與李子構同賦<lb/>
小姬勸客倒金壺家近荷花似鏡湖遊騎等閒來洗馬<lb/>
舞靴輕妙迅飛鳬油雲判汚纒頭錦粉汗生憐絡臂珠<lb/>
<pb n="KR4h0160_WYG_018-37a"/>
只有道人塵境静一襟凉思詠風雩<lb/>
　　重用韻<lb/>
更從何處訪蓬壺花滿平堤水滿湖韓嫣金丸落飛鳥<lb/>
王喬仙履下雙鳬姬姜自愛千金貎遊俠輕量一斛珠<lb/>
我老不知年少事水邊行散似春雩<lb/>
　　送杜伯玉四川行省都事<lb/>
浣花溪上草堂存今見能詩幾代孫橘㓨藤梢隱叢竹<lb/>
椒漿桂酒薦芳蓀日長畫省文書靜春近岷江雪浪奔<lb/>
<pb n="KR4h0160_WYG_018-37b"/>
我向東吳君向蜀别離從古解銷魂<lb/>
　　次韻李秀才見贈<lb/>
曾是先皇侍從班龍髯飛去竟難攀重來赤日黄塵裏<lb/>
夢到清泉白石間豈有文章供世用乆判漁釣與雲閒<lb/>
何當便理南歸棹呼酒登樓看弁山<lb/>
　　人日立春<lb/>
今年人日與春并人得春來喜氣迎宫柳風微金縷重<lb/>
御溝冰泮玉鱗生隂消已覺餘寒散陽長爭看曉日明<lb/>
<pb n="KR4h0160_WYG_018-38a"/>
霜鬢綵幡渾不稱强題新句慰羇情<lb/>
　　送岳徳敬提舉甘肅儒學<lb/>
苦欲留君君不留奪髯跨<hi>一作躍</hi>馬走甘州功名到手不<lb/>
可避富貴逼人那得休春酒蒲萄歌窈窕秋沙苜蓿飽<lb/>
驊騮儒冠也有封侯相萬里歸來尚黑頭<lb/>
　　贈放煙火者<lb/>
人間巧藝奪天工鍊藥燃燈清晝同柳絮飛殘鋪地白<lb/>
桃花落盡滿階紅紛紛燦爛如星隕㸌㸌喧豗似火攻<lb/>
<pb n="KR4h0160_WYG_018-38b"/>
後夜再翻花上錦不愁零亂向東風<lb/>
　　題温雪峰詩蹟<lb/>
出擁旌麾一俊臣歸尋松竹作閒人龍蛇留遺人間世<lb/>
泉石逍遥物外身自古神仙皆曠逹由來豪傑豈埃塵<lb/>
山川良是諸孫老華表歸來又幾春<lb/>
　　勝槩樓<lb/>
樓下寒泉雪浪驚樓前山色翠屏横登臨何必須吾土<lb/>
嘯傲聊因得此生簷外白雲來託宿梁間紫燕語闗情<lb/>
<pb n="KR4h0160_WYG_018-39a"/>
濟南勝槩天下少試倚闌干眼自明<lb/>
　　老態<lb/>
老態年來日日添黑花飛眼雪生髯扶衰每藉齊<hi>一作過</hi>
眉杖食肉先尋剔齒櫼右臂拘攣巾不裹中腸慘戚淚<lb/>
常淹移牀獨就南榮坐畏冷思親愛日簷<lb/>
　　弁山佑聖宫次孟君復韻<lb/>
意行騎馬到林間晴霧都沈逺近山瓊樹著花春自早<lb/>
翠禽雙語意相闗一杯到手先成醉萬事無心觸處閒<lb/>
<pb n="KR4h0160_WYG_018-39b"/>
猶次抱琴來託宿靜中規寫水潺潺<lb/>
　　醉後同張剛父清風樓聮句<lb/>
碧樹未黄風露秋晩雲蕭瑟亂山愁<hi>趙</hi>千家疎雨催砧<lb/>
杵兩岸殘陽入釣舟<hi>張</hi>畫角吹殘人罷市清尊飲散客<lb/>
登樓<hi>趙</hi>古今囘首俱陳迹唯有谿聲日夜流<hi>張</hi>
　　題秋山行旅圖<lb/>
老樹葉似<hi>一作先</hi>雨浮嵐翠欲流西風驢背客吟斷野橋<lb/>
秋<lb/>
<pb n="KR4h0160_WYG_018-40a"/>
　　題萱草蛺蝶圖<lb/>
叢竹無端緑幽花特地妍飛來雙蛺蝶相對意悠然<lb/>
　　黄葵詞<lb/>
仙掌鬱金衣朝陽風露晞可憐蜂與蝶秪解弄春暉<lb/>
　　題太白酒船圖<lb/>
蕭灑稽山道風流賀季真相思不相見愁殺謫仙人<lb/>
　　寄題真定明逺亭<lb/>
未到新亭上先題明逺詩雲間歸鴈小山外夕陽遲<lb/>
<pb n="KR4h0160_WYG_018-40b"/>
　　獨夜<lb/>
秋風動林葉夜雨滴池荷孤客睡不著亂蛩鳴更多<lb/>
　　題李仲賔野竹圖<lb/>
　　　吾㕛李仲賔為此君寫真㝠搜極計葢欲盡得<lb/>
　　　竹之情狀二百年來以畫竹稱者皆未必能用<lb/>
　　　意精深如仲賔也此野竹圖尤詭怪竒崛窮竹<lb/>
　　　之變枝葉繁而不亂可謂豪髮無遺恨矣然觀<lb/>
　　　其所題語則若悲此竹之託根不得其地故有<lb/>
<pb n="KR4h0160_WYG_018-41a"/>
　　　屈抑盤躃之歎夫羲尊青黄木之災也擁腫拳<lb/>
　　　曲乃不夭於斧斤由是觀之安知其非福邪因<lb/>
　　　賦小詩以寄意云<lb/>
偃蹇髙人意蕭疎曠士風無心上霄漢混迹向蒿蓬<lb/>
　　天冠山題詠<hi>錄六</hi>
　　　龍口巖<lb/>
峭石立四壁寒泉飛兩龍人間苦炎熱仙境已秋風<lb/>
　　　長廊巖<lb/>
<pb n="KR4h0160_WYG_018-41b"/>
脩巖如長廊下有流泉注山中古仙人步月自來去<lb/>
　　　金沙嶺<lb/>
攀蘿緣石磴步上金沙嶺露下色熒熒月生光炯炯<lb/>
　　　寒月泉<lb/>
我嘗遊惠山泉味勝牛乳夢想寒月泉攜茶就泉煮<lb/>
　　　玉簾泉<lb/>
飛泉如玉簾直下數千尺新月横簾鉤遥遥掛空碧<lb/>
　　　一線天<lb/>
<pb n="KR4h0160_WYG_018-42a"/>
醯雞舞甕中井蛙居坎底莫作一線看開眼九萬里<lb/>
　　題周秀才此山堂<lb/>
青青雲外山炯炯松下石顧此山中人風神照松色<lb/>
　　曉起聞鸎<lb/>
暑氣曉來清時時聞逺鸎還思故園路松下緑苔生<lb/>
　　牧廢苑<lb/>
一片中原地紛紛幾戰爭至今將不去留與後人耕<lb/>
　　黄清夫秋江釣月圖<lb/>
<pb n="KR4h0160_WYG_018-42b"/>
塵土染人衣袂煙波著我船窻為問行歌都市何如釣<lb/>
月秋江<lb/>
　　題王子慶所藏大年墨鴈<lb/>
鴻鴈棲棲遵渚黄蘆索索鳴秋羨殺承平公子筆端萬<lb/>
里滄洲<lb/>
　　初至都下即事<lb/>
盡日車塵馬足間偶來臨水照愁顔故鄉兄弟應相憶<lb/>
同看溪南柳外山<lb/>
<pb n="KR4h0160_WYG_018-43a"/>
　　送王月㕛歸杭州<lb/>
雲本無心漫出山興來依舊與雲閒何當從子東南去<lb/>
埽地焚香晝掩闗<lb/>
　　清勝軒絶句<lb/>
小草幽香動碧池暖風晴日長新荑南窻晝倚緑隂靜<lb/>
聽盡行人過馬蹏<lb/>
　　題東野平陵圖<hi>事見笠澤叢書</hi>
騎驢渺渺入荒城積水空林坐自清政使不容投劾去<lb/>
<pb n="KR4h0160_WYG_018-43b"/>
也勝塵土負平生<lb/>
　　次韻剛父即事絶句四首<lb/>
玉樹彫傷衆草黄夜蟲時語怨流光美人望望隔秋水<lb/>
不寄相思書一行<lb/>
凄凉鼓角北風傳嘈雜琵琶思逺天白雪有誰知幼眇<lb/>
翠蛾空自惜聮娟<lb/>
揺落山川樹影稀隴雲時逐鴈南飛苦無緑酒酬佳節<lb/>
猶有黄花媚夕暉<lb/>
<pb n="KR4h0160_WYG_018-44a"/>
溪頭月色白如沙近水樓臺一萬家誰向夜深吹玉笛<lb/>
傷心莫聽後庭花<lb/>
　　戲題僧惟堯墨梅<lb/>
蕭灑孤山半樹春素衣誰遣化緇塵何如澹月微雲夜<lb/>
照影西湖自寫真<lb/>
　　題范蠡五湖杜陵浣花二首<lb/>
功名自古是危機誰是先生早拂衣好向五湖尋一舸<lb/>
霜黄木葉鴈初飛<lb/>
<pb n="KR4h0160_WYG_018-44b"/>
春色醺人苦不禁蹇驢䭾醉晩駸駸江花江草詩千首<lb/>
老盡平生用世心<lb/>
　　梅花<lb/>
蕭灑江梅似玉人倚風無語澹生春曲中桃葉元非侣<lb/>
夢裏梨花恐未真<lb/>
　　送王子慶詔檄浙東收郡懸圖籍<lb/>
木落江南天地秋西風吹子過東州試開圖籍尋佳處<lb/>
便命舟車作勝遊<lb/>
<pb n="KR4h0160_WYG_018-45a"/>
　　題龔聖予山水圖二首<lb/>
澤雉樊中神不王白鷗波上夢相親黄塵沒馬歸來晩<lb/>
只有西山小慰人<lb/>
當年我亦畫雲山雲白山清只尺間今日看山還自笑<lb/>
白頭輸與楚龔閒<lb/>
　　杭州雨中<lb/>
江南十日九隂雨花柳欲開無好春却憶京城二三月<lb/>
秋千風暖漲香塵<lb/>
<pb n="KR4h0160_WYG_018-45b"/>
　　題舜舉折枝桃<lb/>
醉裏春歸尋不得眼明忽見折枝花向來飛葢西園夜<lb/>
萬燭髙燒照爛霞<lb/>
　　懷徳清别業<lb/>
陽林堂下百株梅傲雪凌寒次第開枝上山禽曉啁哳<lb/>
定應喚我早歸來<lb/>
　　部中莫歸寄周公謹二首<lb/>
日莫空街生白煙歸來羸馬不勝鞭明朝又逐雞聲起<lb/>
<pb n="KR4h0160_WYG_018-46a"/>
孤負日髙花影眠<lb/>
三年漫仕尚書郎夢寐無時不故鄉輸與錢塘周老子<lb/>
浩然齋裏坐焚香<lb/>
　　絶句<lb/>
春寒惻惻掩重門金鴨香殘火尚温燕子不來花又落<lb/>
一庭風雨自黄昬<lb/>
　　都南張氏園寓居<lb/>
尺五城南跡似幽鄉心空折大刀頭杏花飛盡燕脂雪<lb/>
<pb n="KR4h0160_WYG_018-46b"/>
日日東風未肯休<lb/>
　　和黄景杜雪中即事四首<lb/>
雪寒凄切透書帷極目南雲入望低欲報平安無過鴈<lb/>
忽驚殘夢有鳴雞<lb/>
君説江南苦未歸香橙新酒蟹螯肥何當與子扁舟去<lb/>
共挽清溪浣客衣<lb/>
客裏相從意最親髙秋快飲見天真明年去學潘懷縣<lb/>
滿縣栽花做好春<lb/>
<pb n="KR4h0160_WYG_018-47a"/>
當年臨水照春衫浮玉山前水似藍歸計未成羇思惡<lb/>
為君飛夢到城南<lb/>
　　東城<lb/>
野店桃花紅粉姿陌頭楊柳緑<hi>一作翠</hi>煙絲不因送客東<lb/>
城去過却春光總不知<lb/>
　　湖上莫歸<lb/>
春隂柳絮不能飛雨足蒲芽緑更肥政恐前呵驚白鷺<lb/>
獨騎款段遶湖歸<lb/>
<pb n="KR4h0160_WYG_018-47b"/>
　　即事二首<lb/>
湘簾疎<hi>一作細</hi>織浪紋稀白苧新裁暑氣微庭院日長賔<lb/>
客退繞<hi>一作滿</hi>池芳草燕交飛<lb/>
古墨輕磨滿几香硯池新浴照人光北窻時有凉風至<lb/>
閒寫黄庭一兩章<lb/>
　　詠逸民九首<lb/>
驅車秣駑馬吾將適齊國聞有魯連子倜儻好竒畫一<lb/>
談秦師走再説聊城拔功成不受賞髙舉振六翮布衣<lb/>
<pb n="KR4h0160_WYG_018-48a"/>
終其身豈復為世役茫茫千載逺安往訪遺跡躊躇東<lb/>
海上向風長太息<lb/>
四時相代謝榮耀何<hi>一作安</hi>足恃瓜田引新蔓不見桃與<lb/>
李知士解其㑹遇坎當復止邵生故秦吏乃亦睹兹理<lb/>
賢哉感我懷三歎不能已<lb/>
子真初亦仕歳晚乃逃之區區南昌尉上疏忘其卑忠<lb/>
言不見用耿耿當告誰飄然棄妻子終身與世辭抱闗<lb/>
甘貧賤所貴莫我知至今九江濆清風激羣黎神仙信<lb/>
<pb n="KR4h0160_WYG_018-48b"/>
茫昧此士獨不疑孤雲無定在逝水何時歸遐思一矯<lb/>
首悵望無由期<lb/>
悠悠空山雲泱泱長江流廊廟意不屑山澤聊淹留故<lb/>
人在天位髙步追巢由豈曰子無衣辛苦被羊裘東京<lb/>
多節義之子乃其尤窮居雖獨善輔世豈不優<lb/>
汪汪千頃陂不為人濁清道周言行表蕩然無得名誰言牛醫<lb/>
兒乃是人中英當時無間言後世流徳聲思之不可見使我鄙<lb/>
吝萌淳風久已漓此意豈復明時無君子者雖賢寜見稱<lb/>
<pb n="KR4h0160_WYG_018-49a"/>
南州有髙士食力事耕稼優㳺聊卒嵗不矯亦不隘大<lb/>
木行欲顛紼纒豈足賴何為諸老翁棲棲不遑舍斯言<lb/>
<hi>一作其</hi>非無見明哲自髙邁誰能懸一榻待子来税駕<lb/>
鹿門何亭亭下有辟世賢鳯雛隠中林卧龍蟠其淵一<lb/>
朝起髙翔斯人獨深潛功名不可為我志久已安一聞<lb/>
耆舊傳使我心悠然<lb/>
黄鵠羽翼長一舉思千里幼安本中原乗桴走東海舉<lb/>
世方尚同逺引存吾志流風漸異俗敦禮化鄰鄙子魚<lb/>
<pb n="KR4h0160_WYG_018-49b"/>
平生友胡乃不相委<lb/>
塵事非所便田園乆見招歸来三徑中蔚蔚長蓬蒿雖<lb/>
有<hi>一作維不</hi>荷鋤倦濁酒且自陶茫茫大化中委運将焉逃<lb/>
唐虞去巳逺由来非一朝粲粲霜中菊采采忘其勞<lb/>
　　次袁學士上都詩韻<lb/>
曉日夾雲樹春風吹雪山飛鷹𤣥兎磧飲馬白狼灣寳<lb/>
帶吴鈎迥金矛漢莭閒将軍萬里外不怕二毛斑<lb/>
　　送陳都事雲南銓選兼簡李亷訪<lb/>
<pb n="KR4h0160_WYG_018-50a"/>
送君銓選使滇池部落諸夷自品題明月夢囘夔子北<lb/>
長風吹度夜郎西山連塞雨驊騮滑花落蠻雲杜宇嗁<lb/>
為問霜臺李學士白頭官滿尚羈棲<hi>此詩見元音選本風邪作薛𤣥卿</hi>
　　杭州拱北樓<lb/>
城上髙樓接太霞今年鐘鼓靜無譁提封内向三千里<lb/>
比屋同封百萬家心在江湖存魏闕身隨牛斗泛仙槎<lb/>
舉頭便覺長安近時倚闌干望日華<lb/>
　　贈脱帖木兒總管<lb/>
<pb n="KR4h0160_WYG_018-50b"/>
將軍鐵馬擁琱弓壯歳分符鎮越中山水多情留賀監<lb/>
兒童拍手愛山公紫髯似㦸君猶壯白髪如絲我己翁<lb/>
悦禮敦詩殊不忝看君真有古人風<lb/>
　　和姚子敬韻<lb/>
同學故人今已稀重嗟出處寸心違自知世事都無補其<lb/>
柰君恩未許題滄洲白鳥時時夢玉帶金魚念念非凖<lb/>
擬明年乞身去一竿同理舊苔磯<hi>子昂仕元極被寵遇世宗與論留夢</hi>
<hi>炎葉李優劣曰夢炎宋狀元位宰相當賈似道誤國依阿取容葉李一布衣乃能上書講斬似道賢于夢炎逺</hi>
<pb n="KR4h0160_WYG_018-51a"/>
<hi>矣子昻因賦詩云徃事己非那可説且將忠直報皇元及桑哥柄國子昻首發其奸仁宗在位字而不名嘗論</hi>
<hi>子昻人所不及者數事帝王苖裔一也狀貎昳麗二也博學多聞知三也操履純正四也文詞髙古五也書畫</hi>
<hi>絶倫六也旁通釋老之㫖造詣𤣥微七也此詩頷聮云云雖悔出處之違心而無及矣</hi>
　　題孫登長嘯圖<lb/>
在澗幽人樂考槃南山白石夜漫漫空林無風萬籟寂<lb/>
長嘯一聲山月寒<lb/>
　　詠史<lb/>
酒酣斫劔氣如雲屠狗吹簫盡策勳漢室功臣誰第一<lb/>
<pb n="KR4h0160_WYG_018-51b"/>
黄金合鑄紀將軍<lb/>
　　宫中口號<lb/>
日照黄金寳殿開雕闌玉砌擁層䑓一時侍衛囘身立<lb/>
天步將臨玉斧來<lb/>
　　四皓<lb/>
白髪商巖四老翁紫芝歌罷聽松風半生不與人間事<lb/>
亦墮留侯計術中<lb/>
　　偶成<lb/>
<pb n="KR4h0160_WYG_018-52a"/>
竹林深處小亭開白鶴徐行啄紫苔羽扇不揺紗帽側<lb/>
晩凉青鳥忽飛來<lb/>
　　即事<lb/>
庭槐風靜緑<hi>一作午</hi>隂多睡起茶餘<hi>一作西牕</hi>日影過自笑老<lb/>
來<hi>一作夫</hi>無復夢閒看行蟻上南柯<lb/>
　　趙待制雍<lb/>
　　　雍字仲穆孟頫仲子夙慧有父風以䕃守昌國<lb/>
　　　海寧二州歴官翰林院待制<lb/>
<pb n="KR4h0160_WYG_018-52b"/>
　　春夜曲<lb/>
去年美人未還家緑窻青春桃始花桃花今年只依舊<lb/>
美人别後長咨嗟芳心欲傳向誰愬巻却羅袖彈琵琶<lb/>
琵琶聲哀思欲絶衣上啼痕幾時滅共君别乆胡不來<lb/>
菱花寳境生塵埃君隔揚子江妾居黄金臺臺雖髙望<lb/>
無極人萬里兮天只尺春水緑波春草碧來魚去鴈無<lb/>
消息日既莫兮月色寒相思如夢彫朱顔青燈炯炯照<lb/>
不寐攬衣起坐空愁歎<lb/>
<pb n="KR4h0160_WYG_018-53a"/>
　　早春<lb/>
髙巻珠簾日漸長梅花庭院雪飄香閒倚闌干看新柳<lb/>
不知誰為染鵝黄<lb/>
　　莫春<lb/>
緑隂庭院碧窻紗半巻珠簾映晩霞芳草萋萋春寂寂<lb/>
東風吹墮落殘花<lb/>
　　結羊腸<lb/>
孟春之月春始和陌頭柳色黄如鵝落梅紛紛稍覺多<lb/>
<pb n="KR4h0160_WYG_018-53b"/>
白日炯炯曜綺羅曜綺羅日漸長春風庭院花草香十<lb/>
六初過上元節家家女兒結羊腸含情暗卜心自語何<lb/>
時得似雙鴛鴦結成羊腸腸反斷惆悵春閨坐長歎强<lb/>
持薄怒嬌且羞折花倒插金釵頭<lb/>
　　美人曲<lb/>
美人如花花不如翠滑難勝碧玉梳道修且阻無音書<lb/>
蛾眉長顰未曾舒春風吹衣裳黯然淚沾襟鸎嗁出無<lb/>
心轉添愁海深窻前紅梅花落盡不可簪玉臺明鏡如<lb/>
<pb n="KR4h0160_WYG_018-54a"/>
秋水疑有人間兩西子美人未可雕朱顔朱顔但願長如此<lb/>
　　千里思<lb/>
顔如花膚如雪秋水雙眸面如月千里相思不相見當<lb/>
時却恨輕離别美人美人顰蛾眉緑窻寂寂春風微巫<lb/>
山夢斷君何處化作朝雲縹緲飛<lb/>
　　有所思<lb/>
紛紛落花飄美人在何許相思杳如夢寂寞春已暮一<lb/>
别久不見一徃久不還相望雖咫尺如隔千萬山<lb/>
<pb n="KR4h0160_WYG_018-54b"/>
　　七夕二首<lb/>
初月纎纎照露臺枉将𤓰果閙嬰孩今宵自有經年約<lb/>
何暇閒情送巧来<lb/>
牽牛河東織女西相望千古㡬時期夜深只恐天輪轉<lb/>
地底相逢未可知<lb/>
　　古詩<lb/>
我居水精宫逺㳺来朔方離家近十載兄弟遥相望始<lb/>
見世情薄紛紛名利塲富貴不可期人生難忖量乾坤<lb/>
<pb n="KR4h0160_WYG_018-55a"/>
本無私江山歎興亡蟬聲噪落日露草嗁寒螿明月如<lb/>
有情照我肝與腸西風動林東蕭然秋意凉囘首歳云<lb/>
莫信美非吾鄉展轉復展轉愁多知夜長<lb/>
　　思歸<lb/>
嫋嫋秋風動客懷啾啾猿鶴苦相催魯侯不遇闗天意<lb/>
臧氏焉能沮我才萬里驅馳離舊國十年奔走在塵埃<lb/>
呉興山水何清逺一棹扁舟歸去來<lb/>
　　初秋夜坐二首<lb/>
<pb n="KR4h0160_WYG_018-55b"/>
夜深庭院寂無聲明月流空萬影横坐對荷花兩三朶<lb/>
紅衣落盡秋風生<lb/>
月明如水侵衣濕䑓榭沈沈秋夜長坐乆髙僧禪語罷<lb/>
澹然相對玉簪香<lb/>
　　秋聲<lb/>
邕邕鳴鴈復南征十載棲遲在帝京黄葉未零寒未應<lb/>
秋聲偏動故鄉情<lb/>
　　即事<lb/>
<pb n="KR4h0160_WYG_018-56a"/>
獨坐對明月遥遥千古情西風兩三日庭樹己秋聲<hi>文徴</hi>
<hi>明跋仲穆詩詞巻云趙待制風流習尚不減魏公而詩文不傳間見於巻軸間不過單詞數言而止未有若此</hi>
<hi>巻之富者楷行間作轉益妍美後云書寄徳璉姊丈蓋魏公長倩王國器也國器長於今樂府楊鐵崖亟稱之</hi>
<hi>故此巻所書樂府為多豈亦因其所好也余從烏程王天雨借觀遂題其後是歳正徳已卯五月既望徴明題</hi>
　　趙茂才奕<lb/>
　　　奕字仲光孟頫季子舉茂才不樂仕進玉山稱<lb/>
　　　仲光天資秀雅如芝蘭玉樹王謝佳子弟也<lb/>
　　玉山佳處分得解字<lb/>
<pb n="KR4h0160_WYG_018-56b"/>
　　　至正辛卯冬十月余從苕溪來訪玉山隱君艤<lb/>
　　　船百花洲下適友人吕伯起御史自閩來解后<lb/>
　　　於官驛話舊盡日賦詩為别明日攜詩偕沈自<lb/>
　　　誠同過玉山中時省郎楊伯震龍門山釋良琦<lb/>
　　　亦至焉隱君佳客也至乃置酒於草堂復邀山<lb/>
　　　隂王徳輔匡廬于彦成汝陽袁子英同飲時霜<lb/>
　　　風初寒松菊具秀酒半匡廬于山人舉盃屬余<lb/>
　　　曰今日之㑹誠不易得子過賔且文雅能無言<lb/>
<pb n="KR4h0160_WYG_018-57a"/>
　　　乎余遂以何以解憂惟有杜康分韻賦詩余得<lb/>
　　　解字復為序首云<lb/>
我從姑蘇來髙臺逢吕豸共坐話當年日昃不能罷廻<lb/>
瞻玉山青百里風帆挂維舟草堂前梧竹自瀟灑一别<lb/>
逾三秋相見各驚駭開筵出紅妝持盃擘紫蟹黄花照<lb/>
白髪流光豈能買兹辰且盡樂一醉百憂解<lb/>
　　春日書懷<lb/>
忙裏過韶華東風日易斜黄粱應未熟白酒尚堪賒蝶<lb/>
<pb n="KR4h0160_WYG_018-57b"/>
魄迷幽夢<hi>一作草</hi>蛛絲絆落花百年能有幾隨分度生涯<lb/>
　　玉山與郯九成自姑蘇來吳興僧可傳邀余陪遊<lb/>
　　　弁山之黄龍洞時有紫霞同席遂分韻得花字<lb/>
盤屈度碕礒嶔崟復谽谺龍居濳石洞花暖護蜂衙峭<lb/>
壁生蒼蘚清泉長赤砂松濤響雲壑竹翠滴桃花杖屨<lb/>
丹梯險籃輿緑磴遮攀藤嘯猿狖竝草卧麕麚絶頂望<lb/>
笠澤傾溟想女媧遥天連島嶼逺水接蒹葭道士來邀<lb/>
坐仙童為煮茶林深多虎跡地僻少人家對景詩情逸<lb/>
<pb n="KR4h0160_WYG_018-58a"/>
尋芝道氣遐窻幽塵不到境勝興無涯堪種茅山术宜<lb/>
栽邵圃瓜寳書傳正法靈劔挂青蛇徑<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>﨑尤峻苔荒<lb/>
突又窪淙淙流暗澗聒聒叫鳴蛙下嶺日欲落登舟路更<lb/>
賖平田飛白鷺别墅宿歸鴉犬吠柴門近鵑嗁野樹斜<lb/>
菜畦黄撲簌麥壟碧交加老態倦跋涉衰形獨歎嗟山<lb/>
翁荷鋤鍤邨婦倚籬笆駐舫攜紅袖停杯挾紫霞金鑪<lb/>
薰篤耨玉手弄琵琶錯落傾香釀玻瓈插豔葩歌姬聲<lb/>
縹緲醉客笑喧譁擊柝城將閉吹笳鼓尚撾巻簾風滅<lb/>
<pb n="KR4h0160_WYG_018-58b"/>
燭濕幔雨垂麻今日雖云樂他年還共誇更闌歸去速<lb/>
燈影照籠紗<lb/>
　　雨窻寫懷<hi>一作春日雨窻寄玉山徵君</hi>
幽窻談笑話平生三十年間幾度更白髪滿頭今己老<lb/>
青山排闥故多情桃花灼灼應無語春雨蕭蕭尚未晴明<lb/>
日扁舟攜好酒南村筍蕨正堪烹<hi>此詩見雲林集玉山草堂雅集寄贈竝作</hi>
<hi>仲光</hi>
　　送聞梅澗住弁山祥應宫<lb/>
<pb n="KR4h0160_WYG_018-59a"/>
石磴懸崖人迹稀林深地僻絶塵機井邊丹竈千年冷<lb/>
窻外山雲盡日飛老虎每來廊下走黄龍常向洞中歸<lb/>
先生有道開門坐松響瑶笙月滿衣<lb/>
　　遊玉山佳處寫贈仲瑛<lb/>
我愛玉山竒絶處碧梧翠竹映闌干軒窻傍水琴書靜<lb/>
樓閣連雲宇宙寛山色溟濛還淡淡湖光瀲灩自漫漫<lb/>
登臨縱目無窮處落日西風作莫寒<hi>仲光與玉山友善雖相去數百里必</hi>
<hi>一月一致書</hi>
<pb n="KR4h0160_WYG_018-59b"/>
　　西湖竹枝詞<lb/>
湖頭日日水光波兩兩呉娃打槳過笑隔芙容不相識<lb/>
向人猶自唱吳歌<lb/>
　<lb/>
　<lb/>
　<lb/>
　<lb/>
　元詩選初集巻十八<lb/>
</p>
<p>
</p>
  </div>
</body>
</text>
</TEI>
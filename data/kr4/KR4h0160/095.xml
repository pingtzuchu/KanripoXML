<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻一</head>
    <p>
<pb n="KR4h0160_WYG_095-1a"/>
欽定四庫全書<lb/>
　元詩選三集巻一　　　　庶吉士顧嗣立編<lb/>
　　麻革貽溪集<lb/>
　　　革字信之臨晉人父秉彞登金皇統九年進士<lb/>
　　　第歴官兵部侍郎革生中條王官五老之下長<lb/>
　　　侍其先人西觀太華迤邐東㳺至洛遂避地家<lb/>
　　　焉北渡後嘗自代門踰代嶺之北留滯居延己<lb/>
　　　亥夏赴試武川及秋歸道渾水訪劉祁京叔于<lb/>
<pb n="KR4h0160_WYG_095-1b"/>
　　　渾源登龍山絶頂自作遊記隠居教授而終人<lb/>
　　　稱為貽溪先生有詩文行世信之正大中與張<lb/>
　　　澄仲經杜仁傑仲梁隠内鄉山中日以作詩為<lb/>
　　　業遺山元好問裕之評仲梁詩如偏将軍将突<lb/>
　　　騎利在速戰屈于遲乆故不大勝則大敗仲經<lb/>
　　　守有餘而攻戰不足故勝負略相當信之如六<lb/>
　　　國合從利在同盟而敝于不相統一有連雞不<lb/>
　　　俱棲之勢雖人自為戰而號令無適從故勝負<lb/>
<pb n="KR4h0160_WYG_095-2a"/>
　　　未可知當時以為知言當金源北渡後裕之首<lb/>
　　　為河汾倡正學時信之與張宇彦升陳賡子颺<lb/>
　　　庚子京房皥希白段克己復之成己誠之曹之<lb/>
　　　謙益甫諸老與裕之㳺從宦寓中一時雅合並<lb/>
　　　以詩鳴元大徳間大同路儒學教授房祺自號<lb/>
　　　横汾隠者纂録信之等八人編集成帙得古律<lb/>
　　　詩二百一首號曰河汾諸老詩集明副使濩澤<lb/>
　　　車璽稱其詞藻風標如層峰盪波金堅玉瑩絶<lb/>
<pb n="KR4h0160_WYG_095-2b"/>
　　　無突梯脂韋之習纖靡弛弱之句録此亦足見<lb/>
　　　金源一時河汾詩學之盛雖易世不衰云<lb/>
　　上雲内帥賈君<lb/>
北極長虹掣西垣太白髙千年知運圯四海共兵鏖霧<lb/>
黑龍蛇鬭山昏虎豹嘷石傷填海羽波動負山鼇遺介<lb/>
潛寒渚驚鼯走夜牢江山留惨黯天地入焄蒿衆折思<lb/>
枝柱初寒俟繭繅明良逢慶㑹鄉曲得名豪梁棟因人<lb/>
出艅艎為世操安流欣鼓枻奔浪獨能篙日出戈揮景<lb/>
<pb n="KR4h0160_WYG_095-3a"/>
江翻弩射濤風聲連澒洞裁鑒悉纖毫桃李勤封植茅<lb/>
菅日薙薅獵場㳺麂鹿魚渚動鰌魛井邑生春色禾麻<lb/>
飫土膏民歌烏遶屋士喜馬騰槽朔塞閑刁斗天山擁<lb/>
節旄岱嵩何落落江漢自滔滔大寳珠仍璧長城雉與<lb/>
壕崇牙分棨㦸大壤屬鞬櫜日月依龍德風雲挟豹韜<lb/>
夾山羣戰騎黑水泳輕舠落日觀魚浦秋風射雉臯化<lb/>
行家置塾役簡里停鼛歌奏投壺室文閑治獄曹西菴<lb/>
談性理東閣㑹竒髦森爽開璜琥縱横列雁羔禮容新<lb/>
<pb n="KR4h0160_WYG_095-3b"/>
泮宇物性遂荘濠牧唱聞朝起樵音聽暮號孤嬰收坎<lb/>
阱流滯起蓬蒿屢下陳蕃榻誰空北海醪郤軍敦禮樂<lb/>
曹館富風騷客望龍門聚雛從鳯穴翺世知三窟隘人<lb/>
可二天逃雨露承恩命山河襲世勞功名髙衛霍輔弼<lb/>
慕伊咎鞍馬憐髀肉簮纓視鬢毛雅申張仲德頌入魯<lb/>
候昭有客傷淪落無堦冩鬱陶太行雲羃羃代北雨騷<lb/>
騷去國心将折懷人首獨搔身如伏櫪驥情似失林猱<lb/>
涸轍将安徃窮途况所遭幸今逢匠石直欲啖醨糟忖<lb/>
<pb n="KR4h0160_WYG_095-4a"/>
已誠無有登門亦己叨沐薰良備至感激欲號咷已客<lb/>
馮驩舍猶傷范叔袍鍔須開匣劒割欲試鋊刀杞梓容<lb/>
山木包羞薦沼芼每思休困頓佳䕃有蘭䔌<lb/>
　　送杜仲梁東游<hi>仲梁先稱善夫</hi>
野馬何決驟飛雲何悠颺商巖不足稽此士又欲東略<lb/>
宋與梁青山不知老白山乃許忙菊潭之水清泠淵野<lb/>
人飲之得長年芳醲不買夀淡泊差可乆北山峩峩蒼<lb/>
翠巓丹崖石老生紫煙靈芝秋杞老霜骨黄精茯苓飽<lb/>
<pb n="KR4h0160_WYG_095-4b"/>
新斸望君嶄嶄病以癯酌之食之可以還膚腴況有劉<lb/>
荆州元丹丘子寧舍之汗漫㳺凉秋佳月酒一杯送子<lb/>
東下心徘徊半山亭前一茅屋歲寒霜勁君當來<lb/>
　　短歌行送秦人薛微之赴中書<lb/>
河流宿層氷山有太古雪翩翩有客來老面黑於鐵盤<lb/>
盤胷臆間猶挂太華月不肯下貴勢便欲叫雙闕朔寒<lb/>
衣裳單路逺馬䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>昔人丈夫事肝膽不可越我歌送<lb/>
君行歌聲何激烈悲風為我起酒行歌半闋望君青雲<lb/>
<pb n="KR4h0160_WYG_095-5a"/>
端何恤逺離别<lb/>
　　關中行送李顯卿<lb/>
關中行我持一杯酒送君西入秦秦川鬱相望渭水流<lb/>
沄沄黄河中折倏復來太華倚天青壁開我送君兮𣺌<lb/>
何許春風不肯吹君迴舉酒酹五陵浩歌登髙臺終南<lb/>
之山何崔嵬長安舊游安在哉百年繁華成劫灰千古<lb/>
英雄沉草萊風塵澒洞犲狼墓天地茫茫入煙霧我載<lb/>
歌送君去太華終南冝有深絶處巖扃人跡所不到石<lb/>
<pb n="KR4h0160_WYG_095-5b"/>
壁蒼苔老煙雨<hi>缺</hi>堂挂女蘿充腹多薯蕷玉井蓮開十<lb/>
丈花茯苓根結千年樹白雲青松良可老鹿門有龎商<lb/>
有皓不然凌雲學輕舉呼取安期羡門語憶昨與君友<lb/>
相逢日日酬杯酒酒䦨起舞肝膽開小桃唱罷歌楊栁<lb/>
晉語狎秦癯秦談驚晉叟秦晉之交那可無胡為不作<lb/>
雙飛鳬碧草離離生早春哀歌望斷西南雲求君於終<lb/>
南之上不得太華峰頭㑹見君<lb/>
　　阻雪華下<lb/>
<pb n="KR4h0160_WYG_095-6a"/>
愛山乆成癖得山真雋永太華隔風塵五年夣幽境傳<lb/>
聞十丈蓮擬扣玉仙井雪花忽迷漫蒼顚墮昏暝蹇余<lb/>
世縁深方外乆自屏意是希夷君俗駕疎造請行行風<lb/>
撼林稍稍雲度嶺雲間三峰面隠約露芒穎初如灔澦堆<lb/>
屹起勢奔猛漸如倚天劒萬仞鐵花冷煙霞半明滅瞬<lb/>
息變光景乃知造化心相哀亦相警歸鞭晚悤悤回首<lb/>
心耿耿浩歌夜深寒孤月挂峰頂<lb/>
　　置酒半山亭得秋字<lb/>
<pb n="KR4h0160_WYG_095-6b"/>
懷抱乆不寫兀坐如縶囚永懷西山勝浩蕩成兹遊巖<lb/>
壑互窈窕叢蘿鬱深幽飛煙入虗無長風跨崑丘楚甸<lb/>
散林莽商顔亦綢繆雷雨天地空景氣入夜浮況當節<lb/>
律變萬物颯以秋雲來白日惨天澹清江流西望渺關<lb/>
河沉沉生暮愁蘭苕暗幽谷芰荷老芳洲一笑舉酒觴<lb/>
浩歌聊自酬幽賞興未極慨歎心悠悠世事蒼茫外寒<lb/>
沙明白鷗<lb/>
　　歸潛堂為劉京叔賦<lb/>
<pb n="KR4h0160_WYG_095-7a"/>
逃淵魚深處避弋鴻冥飛古來賢逹士亦復歌采薇南<lb/>
山先廬在兵塵悵睽違山空無人居惟見草木肥翩然<lb/>
千歲鶴一朝復來歸新築臨渾水行逕窈以微清流鳴<lb/>
前除白雲入晨扉回顧陵谷遷萬事倏巳非著書入理<lb/>
奥得句窮天機前路政自迫此道儻可幾殷勤抱中璧<lb/>
黽勉留餘輝第恐遯世志還負習隱譏永懷泉上石一<lb/>
觴與君揮惜無凌風翰遐舉非所希<lb/>
　　守約齋為呂仲和作<lb/>
<pb n="KR4h0160_WYG_095-7b"/>
讀書不務博造道當入微一理貫萬理一歧㑹衆歧譬<lb/>
彼庖丁刀騞然解牛時節間即有得肯綮寧復疑道喪<lb/>
向千載聖逺孰可期養勇敵所愾養氣動以隨心非安<lb/>
如山遇變鮮不移吾門有聖學觀心乃其師宴坐一室<lb/>
中自得實在兹胡為滯紛感紬繹如繭絲人生矧多欲<lb/>
事物日以滋牛羊踐徑蹊虎豹攻藩籬我嘗叩天理誠<lb/>
明不容欺第恐逹者事還為狷者嗤<lb/>
　　楊将軍坰馬圖<lb/>
<pb n="KR4h0160_WYG_095-8a"/>
古人相馬不相肉畫工畫馬亦畫骨淡淡生綃<hi>缺</hi>片雲<lb/>
眼中羣龍何突兀飛菟汗血天冀種筆墨之間見飛動<lb/>
前趨後逐互有態渉齧行留分向背豐草長林性本眞<lb/>
駉駉駜駜相與馴開元天子盛監牧四十萬匹錦繡屯<lb/>
人言息馬戰所重風鬛霜蹄惜無用君不見幽燕飛鞚<lb/>
時中原流血成淵池秖令征討苦未休金鞍鐵甲彌山<lb/>
丘安得放歸如此馬飲水求芻恣閒暇<lb/>
　　題李氏寓酒軒<lb/>
<pb n="KR4h0160_WYG_095-8b"/>
吾聞李謫仙一斗詩百篇酒家眠又聞楊諫議月廩盡<lb/>
以送酒錢伯倫酒德頌無功醉鄉仙說到飲中理兹世<lb/>
何渺然古來賢逹士以酒全其天所以陶靖節浩歌歸<lb/>
園田獨余醉翁之意不在酒樂在山水静所便古人已<lb/>
矣不可作今人紛紛亦能賢北里富熏天髙樓歌舞筵<lb/>
千金結客多少年哀吹豪竹倒傾玉船以酒互為市地<lb/>
勢相嬋嫣焉知貧士貧到骨健倒仰天歌黄鵠黄鵠歌<lb/>
罷無翼飛妻啼兒號書一束借問主人翁心跡誰與同<lb/>
<pb n="KR4h0160_WYG_095-9a"/>
我亦頗解飲聖賢時一中酒酣擊尊破兩耳生春風安<lb/>
得園綺遇攜我入山去清泉為釀碧溪深醉卧溪頭弄<lb/>
雲月<lb/>
　　盧山兵後得房希白書知弟謙消息<lb/>
聞道王師阻渭津盧山以後陷兵塵軍行萬里速如鬼<lb/>
風惨一川愁殺人亂後僅知家弟在書來疑與故人親<lb/>
夢中亦覺長安逺回首關河淚滿巾<lb/>
　　晚歩張鞏田間<lb/>
<pb n="KR4h0160_WYG_095-9b"/>
地入荒蕪過客稀村深門巷莫山圍悠悠獨鳥穿雲下<lb/>
策策寒烏掠日飛人事百年梧葉老秋風萬里稻花肥<lb/>
兵塵河朔迷歸路惆悵平沙送夕暉<lb/>
　　板橋道中<lb/>
篁竹瀟瀟野水濵光風過眼與時新隂崖積雪猶含凍<lb/>
逺樹浮煙已帯春世故未應悲古道歲華聊得伴閒身<lb/>
蕨芽筍稚行當好莫擬山中問主人<lb/>
　　過陜<lb/>
<pb n="KR4h0160_WYG_095-10a"/>
萬古津茅據上遊崤函西去接秦頭悲風鼓角重城暮<lb/>
落日關河百戰秋形勝古來須上策塵埃歳晚只羈愁<lb/>
豺狼滿地荆榛合目斷中條是故丘<lb/>
　　為王德新夀<lb/>
百年人物惜彫零尚喜衣冠見老成數口齏鹽憂桂玉<lb/>
一川風雨獨柴荆紅顔未羡方春好黄髪應從此夜生<lb/>
異日華林講殊禮不妨鳩杖從公行<lb/>
　　為秦人梁帥夀<lb/>
<pb n="KR4h0160_WYG_095-10b"/>
功名萬里駕龍荒不作當年陛楯郎顔角久瞻天上日<lb/>
鬢毛未㸃鏡中霜衣沾暑雨千秋潤扇引薰風六月凉<lb/>
見說長年出冲静海山求藥本微茫<lb/>
　　送申生取新赴中書<lb/>
寒山漠漠日初曛過盡瀟瀟鴈鶩羣百代髙歌餘白雪<lb/>
一朝飛歩上青雲倚門骯髒誰憐我滿腹精神獨見君<lb/>
看取扶揺便鵬翼臨岐且莫歎離分<lb/>
　　寄杜仲梁<lb/>
<pb n="KR4h0160_WYG_095-11a"/>
塞上愁多雲易隂故人雖在鴈無音交情念子黄金重<lb/>
世故稽人白髪深芳草春風千里夣青燈夜雨兩鄉心<lb/>
岱宗入眼東南秀悵望雲山淚滿襟<lb/>
　　寄元裕之<lb/>
朔雲陰雪晚重重日入寒蕪塞草空沂水東回無去翼<lb/>
天山南斷有哀鴻三年逺别交情外一夜相思客夢中<lb/>
明日關河對雙淚秖将幽憤寄秋風<lb/>
　　竹林院同張之純賦二首<lb/>
<pb n="KR4h0160_WYG_095-11b"/>
栁色侵尋映短籬竹梢零亂挂殘暉山禽自識忘機客<lb/>
飛下庭柯更不飛<lb/>
稍稍林間布穀聲邨南邨北水雲平偶來竹寺看山坐<lb/>
閒聽清溪遶舍鳴<lb/>
　　中書大丞相耶律公挽詞二首<hi>甲辰五月十四日</hi>
砥柱中流折藏舟半夜移世賢髙允相人歎叔孫儀未<lb/>
拜荆州面嘗䝉國士知無階陪引紼萬里望靈輀<lb/>
文獻羣公表東丹八葉傳珪璋貽嗣德蘭藻靄遺編禁<lb/>
<pb n="KR4h0160_WYG_095-12a"/>
籍虗青瑣神游定玉泉太常千字誄誰有筆如椽<lb/>
　　密國公挽詞二首<lb/>
鬱鬱佳城閉翻翩銘旐開風悲信陵墓雨入孝王臺萬<lb/>
古傷渠壞千年望鶴來平明國門外簫鼓不勝哀<lb/>
漢制隆恩禮周封列屏翰人知尊帝胄我但識儒冠零<lb/>
落傷蘭桂孤髙歎鳯鸞從今門下客長鋏向誰弹<lb/>
　　送李端卿之鄴臺<lb/>
僮馬戒晨装新霜木葉黄嗟余無壮節送子惨離腸林<lb/>
<pb n="KR4h0160_WYG_095-12b"/>
慮荒秋色清漳下夕陽遥知一尊酒弔古鄴城傍<lb/>
　　贈劉伯威<lb/>
劉子山中秀相逢氣自同箕裘門户計菽水古人風折<lb/>
節豈為辱苦心應有終平生湖海志未用哭途窮<lb/>
　　贈王明伯<lb/>
遼海遺珠在黄華秀未空百年書法裏萬事酒杯中耿<lb/>
耿此心在悠悠吾道窮好賢明逹事獨喜與君同<lb/>
　　秋夜感懐<lb/>
<pb n="KR4h0160_WYG_095-13a"/>
老境歡娯少愁懷感歎長世途多險阻歸興渺蒼茫疎<lb/>
雨梧桐夜西風蟋蟀牀平明攬青鏡衰鬢又添霜<lb/>
　　雲中夜雨<lb/>
憔悴杜陵客悲凉王仲宣四圍晴立壁一突午無煙病<lb/>
卧秋風裏愁吟夜雨邉明朝誰裹飯萬一使君憐<lb/>
　　渡洛<lb/>
泉石經行久林丘弭望間溪嗚風蕩水谷暗雨含山淡<lb/>
淡輕鷗沒飛飛倦鳥還世縁良自苦空羡野雲閒<lb/>
<pb n="KR4h0160_WYG_095-13b"/>
　　浩浩<lb/>
浩浩春風裏悠悠倦鳥情天寒花寂寞氷泮水縱横念<lb/>
逺心将折聞兵夢亦驚江山憔悴乆倚杖歎餘生<lb/>
　　張宇石泉集<lb/>
　　　宇字彦升<hi>缺</hi>　人號石泉先生<hi>缺</hi>
　　送趙宜之歸辛安兼簡洛下諸友<lb/>
悽惻復悽惻送君汾水側人生歡㑹少一别難再得昔<lb/>
經劫火然二鳥奮驚翼嗷嗷各何之同落天西北日夕<lb/>
<pb n="KR4h0160_WYG_095-14a"/>
相和鳴此樂未易極狂風忽吹散一鳥歸故國翺翔入<lb/>
寥廓萬里期一息鄧林有餘陰未肯棲枳棘玉山有嘉<lb/>
禾未肯求粒食一鳥獨未歸毰毸老無力矯首思舊羣<lb/>
潸然淚沾臆<lb/>
　　雌雞行<lb/>
雌雞粥粥将鳬兒鳬兒入水雞鳴悲岸南岸北飛且隨<lb/>
但恐搏攫遭鳶鴟岸傍無食寧飢死朝暮不肯須㬰離<lb/>
傍人爭笑愚且癡我哀物理為人期<lb/>
<pb n="KR4h0160_WYG_095-14b"/>
　　雲溪秋泛圖為閻國寳賦<lb/>
晴嵐滴翠霜樹殷石錦錯落苔花斑人家隱約荒靄外<lb/>
但見籬落連紫關兩山中斷忽空曠下有碧水之潺湲<lb/>
幽人航葦迷逺近思致偃蹇無容攀定非䲭夷成霸業<lb/>
一舸五湖煙浪寛又非坡仙遊赤壁酒酣浩歌江月寒<lb/>
亦當拄杖横膝看南山心與白雲相對閒胡為厭山瞰<lb/>
芳渚岸草汀花適幽趣有聲詩畫無聲詩夏蟲未易寒<lb/>
氷語或云此本張季膺蓴鱸忽憶扁舟輕蹇余有家歸<lb/>
<pb n="KR4h0160_WYG_095-15a"/>
未得一見秋風羽翼生<lb/>
　　採蓮分得底字<lb/>
溪風揺揺波瀰瀰十里芳華照清沚蘭舟女郎紅玉春日<lb/>
射新妝明水底芙蓉雙臉百媚生呉宫西施漢良娣藕<lb/>
腸折斷雪絲牽入手花枝香<graphic n="KR2089" url="https://raw.githubusercontent.com/kanripo/KR-Gaiji/master/images/KR2089.png" mimeType="image/png"/>
                    <graphic n="KR2089" url="https://raw.githubusercontent.com/kanripo/KR-Gaiji/master/images/KR2089.png" mimeType="image/png"/>隔岸誰家貴公子調<lb/>
笑新詞歌艷體呉儂變風有如此誰念采蘋供祭禮<lb/>
　　哭姪<lb/>
學業方成二紀過虗舟一夕殞頽波死皆有命憐渠早<lb/>
<pb n="KR4h0160_WYG_095-15b"/>
老獨無依奈我何歸計雲山空莽蒼愁懷日月暗消磨<lb/>
白楊半夜風蕭瑟盡是吾兒薤露歌<lb/>
　　感懷<lb/>
世路羊腸劇險艱天心應厭著儒冠老無子息休心易<lb/>
貧有交親託事難文字售人眞滯貨廉平養已似閒官<lb/>
羲經讀罷無人㑹庭竹蕭森夜月寒<lb/>
　　上已日游平湖<lb/>
微風漠漠水増波禊事重修繼永和脆管當筵清似語<lb/>
<pb n="KR4h0160_WYG_095-16a"/>
扁舟爭岸疾如梭一時人物成髙㑹千里雲山入浩歌<lb/>
日暮芝蘭無處覓野花汀草占春多<lb/>
　　送田茂卿赴都<lb/>
宿雨初晴草木齊一杯汾水恨分攜上林曉色多鶯友<lb/>
長路春風入馬蹄黄卷可能無斗禄青雲自是有天梯<lb/>
從來俊傑知時務莫為寒牕故紙迷<lb/>
　　和李子微邨居二首<lb/>
健羡南溪老幽居水石間心無塵事汩身與白雲閒院<lb/>
<pb n="KR4h0160_WYG_095-16b"/>
静深藏竹牆低易得山蒲團香一炷花落鳥<graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
                    <graphic n="KR1683" url="https://raw.githubusercontent.com/kanripo/KR-Gaiji/master/images/KR1683.png" mimeType="image/png"/>
别墅荒城外居閒事事幽栽松添野色接缿引溪流詩<lb/>
社分新韻邨醪洗舊愁更求名與利騎鶴望揚州<lb/>
　　送李仲暉之洛<lb/>
同是思鄉客君先著祖鞭驪駒歌落日去鴈入髙天莫<lb/>
戀河濵粟當耕谷口田親朋儻相問為報已衰年<lb/>
　　和劉敏之韻<lb/>
城居寧不好未易著閒人客至慙無酒詩成莫療貧譚<lb/>
<pb n="KR4h0160_WYG_095-17a"/>
天雖有口無地可安身羡殺清江鷺生來不受塵<lb/>
　　秋日出郭<lb/>
離離禾黍滿郊墟棗實紅殷接野閭四十年來無史筆<lb/>
有年今日仗誰書<lb/>
　　和李濟夫韻<lb/>
午夢遊仙鳥喚回竹隂埽地浄無埃莫言嘉客閒中少<lb/>
時有清風自徃來<lb/>
　　荆公<lb/>
<pb n="KR4h0160_WYG_095-17b"/>
作古非今禍巳成亦知鬼責與天刑試看一病遺言處<lb/>
猶勸傍人誦佛經<lb/>
　　陳賡子颺集<lb/>
　　　賡字子颺<hi>缺</hi>人金河東山西道行中書省參議<lb/>
　　　北渡後與弟庚隱居不出以詩倡酬學者宗之<lb/>
　　遊龍祠<lb/>
黄河如絲導崑崙萬里南下突禹門枝流潛行大地底<lb/>
派作八道如霆奔吾聞川眞嶽靈有冥宰况乃利澤開<lb/>
<pb n="KR4h0160_WYG_095-18a"/>
洪源神龍窟宅瞰平野千古廟貌何雄尊深林含蓄雷<lb/>
雨潤冷殿似帯波濤痕我來南州走塵坌執熱未濯憂<lb/>
思煩試㪺甘洌洗肝肺一勺注腹清且燉悠然晞風坐<lb/>
東廡倏見繪畫如飛鶱仙官華裾乗朱軒旗纛掩藹蛟<lb/>
伏轅雷公電母踏煙霧天呉海若驅鼉黿何時借取霹<lb/>
靂手倒挽銀漢清乾坤廟前老翁顧我語孺子未易排<lb/>
天閽胡為髙論乃如此一笑滿面春風温是時三月游<lb/>
人繁男女雜還簫鼓喧搴茭沈玉答靈貺割牲釃酒傳<lb/>
<pb n="KR4h0160_WYG_095-18b"/>
巫言巫言恍惚廟扉闔拜手上馬山煙昏<lb/>
　　峴山秋晚圖<lb/>
太山髙嵯峨小山低㟝嶁清江錦樹帯秋煙煙際人家<lb/>
在林藪荆河迤南三峴山此圖定繪襄陽否詩人翰墨<lb/>
丹青手落筆天機隨所有峴首眞在襄陽西遥觀漢水<lb/>
含風漪上有龜龍一片石云是羊公墮淚碑試披禹跡<lb/>
考地志畫師寧免詩人疑且看滿眼江山好休作燕人<lb/>
過晉悲<lb/>
<pb n="KR4h0160_WYG_095-19a"/>
　　子猷訪戴圖<lb/>
兩晉崇𤣥虗風流變華夏舉世尚清談天地指一馬依<lb/>
阿竹林賢鴻名重天下王郎衣冠胄亦復慕草野偶來<lb/>
剡溪上溪水正清瀉扁舟信沿洄氣韻可瀟灑誰與好<lb/>
賢心丹素入圖寫山陰懷古意欲攬不盈把賦詩心夷<lb/>
猶六義愧騷雅西風塵冥冥儻有知音者<lb/>
　　鐵拄杖<lb/>
閩王鐵杖如楖栗得自荒虗鬼神域鞭笞蜑蠻今幾年<lb/>
<pb n="KR4h0160_WYG_095-19b"/>
霧翳雲蒸老蛟黑腹中有篁如細泉牙節宛轉聲鏗然<lb/>
天生神物不虗棄提攜萬里歸坡仙坡仙騎鯨凌紫煙<lb/>
海仙一去今千年人間俯仰成今古紛紛長物何須數<lb/>
洛陽銅駝卧荆棘昭陵石馬埋煙雨百斛鼎兩錢錐小<lb/>
大用舍俱兒嬉商顔鶴髪一笻竹何似凌煙功臣玉具<lb/>
髙搘頤黄閣得君眞耐乆扶持四海經綸手㑹須拄到<lb/>
崑崙巓九㸃青煙看九有鐵耶杖耶吾不知誠将道眼<lb/>
窺天機一朝雷雨轟空陂須防化作蛟龍飛<lb/>
<pb n="KR4h0160_WYG_095-20a"/>
　　武善夫桃源圖<lb/>
武郎種桃滿雲溪三月紅雨行人迷自從玉勒入雲馭<lb/>
春風杜宇年年啼飛黄騰踏有天倪紫電轉盼天山低<lb/>
要将白璧沽蛾眉更把黄金鑄褭蹄羲和挾輈六龍馳<lb/>
暮景恐迫虞淵西新詩擬唤槐安夢咫尺溪邊春色動<lb/>
飛花漠漠水泠泠蒼苔荒了煙霞洞聞道西風解涴人<lb/>
何處江山可問津征塵障斷仙源路且看丹青萬樹春<lb/>
　　送李長源<lb/>
<pb n="KR4h0160_WYG_095-20b"/>
月下孤鴻枕上鷄髙城今日又分攜九秋雲氣崤陵厎<lb/>
萬里河聲砥柱西飲罷關山秋寂寂詩成風雨暮淒淒<lb/>
千金善保并州器要放崑崙入馬蹄<lb/>
　　寄陜郡楊正卿<hi>西菴</hi>二首<lb/>
臨川堂上看飛鴻十載西州一轉篷親老家貧初有累<lb/>
才疎意廣卒無功姦雄頗忌孔文舉富貴何如張長公<lb/>
滿地塵埃浮世狹一帆思駕五湖風<lb/>
遷客形容國士心春風鶴髪不勝簪鍾儀去楚衣冠異<lb/>
<pb n="KR4h0160_WYG_095-21a"/>
王粲依劉歲月深歲晚艱危無短策酒酣悲壮動長吟<lb/>
遥憐蘭省楊夫子一紙書來抵萬金<lb/>
　　宣宗挽詞<lb/>
洛邑周初定蒼梧舜不還九天來鶴馭萬國泣龍顔儉<lb/>
德髙千古鴻勲際兩間無由望弓劒雲氣鬱橋山<lb/>
　　寒食祀墳迴登臨西原廢寺二首<lb/>
前朝廢寺枕山阿尚有摩雲窣堵波故國巳非唐日月<lb/>
老僧猶指晉山河年來筋力登臨倦亂後心情感慨多<lb/>
<pb n="KR4h0160_WYG_095-21b"/>
石蘚荒碑碎文字他年更得幾摩挲<lb/>
當年雲構倚天開一夕煙塵化劫灰佛閣丹青餘瓦礫<lb/>
禪房花木亦蒿萊春風萬里騷人怨落日千秋杜宇哀<lb/>
斷礎荒碑無限意一章詩律為誰裁<lb/>
　　送㓂輔臣<lb/>
古陌風塵㸃客衣送春君亦伴春歸東風不管離人恨<lb/>
吹落楊花滿地飛<lb/>
　　蒲中八詠為師嵓卿賦<lb/>
<pb n="KR4h0160_WYG_095-22a"/>
　　　蒲津晩渡<lb/>
雲濤注壺口水府蟠九壘公子莫爭舟蛟龍方骩骳<lb/>
　　　虞坂曉行<lb/>
伯樂沉九原泥塗困騏驥千古長坂空無人知此意<lb/>
　　　舜殿薰風<lb/>
巖廊鳴五絃薰兮南風來鳯去徽音絶眢井生莓苔<lb/>
　　　首陽晴雪<lb/>
天風吹瓊瑶自冒首陽頂欲和采微歌千山凍雲冷<lb/>
<pb n="KR4h0160_WYG_095-22b"/>
　　　東林夜雨<lb/>
林壑冷含秋風雨黯如海何如贊公房青燈淡相對<lb/>
　　　西巖疊巘<lb/>
梵刹盤空曲煙霞錦繡紋山靈儻招隱徑入萬重雲<lb/>
　　　媯汭夕陽<lb/>
蓂階降英皇此地嬪有虞南巡竟不返愁雲接蒼梧<lb/>
　　　王屋飛湍<lb/>
縣流落雲巖遥空拄飛練何時<graphic n="KR1893" url="https://raw.githubusercontent.com/kanripo/KR-Gaiji/master/images/KR1893.png" mimeType="image/png"/>清泠一頮黄塵面<lb/>
<pb n="KR4h0160_WYG_095-23a"/>
　　陳庚子京集<lb/>
　　　庚字子京賡弟金平陽提舉<lb/>
　　送麻信之内鄉山居<lb/>
四海紛挐戰虎龍驚麕無計脫圍中莫貪利禄招時忌<lb/>
要學聱牙與世同汝水應逢寒食雨浙川行趁舞雩風<lb/>
離心洗蕩方如許莫上危樓聽斷鴻<lb/>
　　弔麻信之二首<lb/>
敝屣功名嬾著鞭劇談豪放本天然閒來每愛從人語<lb/>
<pb n="KR4h0160_WYG_095-23b"/>
醉裏何妨對客眠體瘁漸成中酒病家貧全仰賣碑錢<lb/>
堂堂一去今何在三尺孤墳罩野煙<lb/>
風采瓊林未足侔一朝零落委山丘君恩未賜金蓮炬<lb/>
天闕俄成白玉樓詩類貫珠尤可翫室如懸磬更堪憂<lb/>
路遥未暇憑棺奠悵望中條涕泗流<lb/>
　　答楊煥然二首<lb/>
梁苑當年記盛遊亂離南北恨遲留且教紅袖歌金縷<lb/>
莫對青山歎白頭人似贊皇遷蜀郡詩如子美到䕫州<lb/>
<pb n="KR4h0160_WYG_095-24a"/>
傳家況有𤣥文在應使童烏斷纂修<lb/>
獻賦當年覲紫宸羨君藻思獨超羣扶持吾道難尤力<lb/>
潤色斯文老更勤學際天人寧有伴文如風水自成紋<lb/>
何時載酒清伊上寄字時來問子雲<lb/>
　　清明後書懷<lb/>
花氣薰人動竹齋貪春狂思若為裁蜂黏落絮飛還墜<lb/>
燕認新巢去復來亂後精魂猶夢境貧中風景剰詩才<lb/>
江山信美非吾土懷抱何時得好開<lb/>
<pb n="KR4h0160_WYG_095-24b"/>
　　送孟駕之赴闕<lb/>
文史相從二十年歲寒心事乆彌堅向來才力驚游刃<lb/>
此去功名穩著鞭淺緑每依沙漠草横青遥指拂廬煙<lb/>
應将萬字匡時策挽取恩波下九天<lb/>
　　病後贈姚仲寛居士<lb/>
寂寂柴關晝不開虗簷獨歩意徘徊百年素業南柯夢<lb/>
一寸丹心古鼎灰野老相過聊問訊溪禽近啄不驚猜<lb/>
好竒誰是劉公子肯為揚雄載酒來<lb/>
<pb n="KR4h0160_WYG_095-25a"/>
　　有懷家兄子颺<lb/>
蕭蕭雙鬢半成絲亹亹襟懷抱所思趨向自知違俗好<lb/>
文章只合伴兒嬉嵩西晚照霞明處洛汭秋風鴈過時<lb/>
中有仙人敝廬在與君何日理茅茨<lb/>
　　贈李彦誠<lb/>
五嶽分崩四海傾便宜一别盡今生艱難契闊重相見<lb/>
四十餘年老弟兄<lb/>
　　峴山秋晚圖<lb/>
<pb n="KR4h0160_WYG_095-25b"/>
當年叔子愛兹山陵谷回頭幾變遷縱使豐碑今尚在<lb/>
遊人誰復一潸然<lb/>
　　題師嵓卿蒲中八詠<lb/>
　　　蒲津晩渡<lb/>
中條山色照黄河競渡行人晚更多城上危樓倚霄漢<lb/>
凭欄有客正悲歌<lb/>
　　　虞坂曉行<lb/>
五更風露正清冥馬首殘蟾分外明好句墮前俄失去<lb/>
<pb n="KR4h0160_WYG_095-26a"/>
微吟倐過古虞城<lb/>
　　　舜殿薰風<lb/>
徳化當年被海隅熙熙物性盡昭蘇不知今日吾民愠<lb/>
一聽琴聲解得無<lb/>
　　　首陽晴雪<lb/>
山頭晴雪照城樓潑水融銀眩兩眸蕩滌寒城須美醖<lb/>
浮香醽醁夜來篘<lb/>
　　　東林夜雨<lb/>
<pb n="KR4h0160_WYG_095-26b"/>
瀟瀟寒雨濕觚稜古殿長廊夜氣増此地此時誰得意<lb/>
龕燈一㸃坐禪僧<lb/>
　　　西巖疊巘<lb/>
螺髪煙鬟矗萬峰行人指㸃梵王宫鳥飛杳靄蒼茫外<lb/>
人在霏霺空翠中<lb/>
　　　媯汭夕陽<lb/>
水曲山河古樂鄉聖謨曽此降英皇遺風欲問應無處<lb/>
破屋頽垣半夕陽<lb/>
<pb n="KR4h0160_WYG_095-27a"/>
　　　王屋飛湍<lb/>
表聖當年愛此山倚樓終日看飛湍後人空飲貽溪水<lb/>
不學先生便挂冠<lb/>
　　房皥白雲子集<lb/>
　　　皥字希白<hi>缺</hi>　人自號白雲子詩多别致如戊<lb/>
　　　子云行非楊秉三無惑性似嵇康七不堪寄段<lb/>
　　　誠之云多語數窮深可戒虗名無用不宜貪造<lb/>
　　　語亦新時有渉腐氣類邵堯夫者悉為汰去元<lb/>
<pb n="KR4h0160_WYG_095-27b"/>
　　　遺山續夷堅志載希白家盧氏時客至烹一雞<lb/>
　　　其雄遶舍悲鳴三日不飲啄而死文士多為詩<lb/>
　　　文予號貞雞惜遺稾失傳<lb/>
　　江上行<lb/>
浮雲澹澹心悠悠杖藜來作江邊游商人打鼓催行舟<lb/>
洪波不斷東南流木葉瀟瀟荆楚秋勸君休上王粲樓<lb/>
日落滄江増暮愁<lb/>
　　賣劒行贈韋漢臣<lb/>
<pb n="KR4h0160_WYG_095-28a"/>
滄海波未澄無人斬長鯨韋郎三尺玉匣中鳴不平蛟<lb/>
龍一出雷雨隨翕忽變化清四夷可惜有才不見用青<lb/>
天白日将何為酒酣起舞抱劒哭肅肅悲風動茅屋不<lb/>
如南山學種田自古青萍換黄犢<lb/>
　　貧家女<lb/>
貧家女德性温柔寡言語終年辛苦不下機身上却無<lb/>
絲一縷倡家兒女百不㑹只向人前賣嬌態繡裀端坐<lb/>
青樓中銀燭熒煌照珠翠書言福善與禍滛未必天工<lb/>
<pb n="KR4h0160_WYG_095-28b"/>
有此心盗跖長年顔子夭古來顚倒非獨今髙處是崑<lb/>
崙低處是東溟崑崙推不倒東海塡不平物之不齊物<lb/>
之情貧女莫羨倡女榮不義富貴浮雲輕持身但如氷<lb/>
雪清德輝荆釵有令名<lb/>
　　送王升卿<lb/>
傷哉船子峰頭月昨夜團圓今夜缺月華猶是不長圓<lb/>
人生安得無離别世上憂端千萬許惟有别離心最苦<lb/>
盧川春晚送君行落花為我啼紅雨四海紛紛尚戎馬<lb/>
<pb n="KR4h0160_WYG_095-29a"/>
我曹只合歸林下如椽大筆今無用日課新詩自陶寫<lb/>
嵩陽佳處如罨畫浮可漁兮田可稼我欲從君覓隱居<lb/>
却恐山靈嫌俗駕<lb/>
　　題呂仙亭<lb/>
岳陽城南呂公洞道人見客無迎送事少方知日月長<lb/>
身閒未覺功名重竹影松陰生午凉山色湖光設朝供<lb/>
髙吟下視世間人幾人不在黄粱夢<lb/>
　　寄呈岳陽諸友<lb/>
<pb n="KR4h0160_WYG_095-29b"/>
稟性太褊率不受塵事觸自小逺市廛僻居在巖谷人<lb/>
間嗜好心舍書百不欲一飽更奚求簞瓢隨分足失脚<lb/>
墮世路纏糾若徽纆人以官為榮我以官為辱平生喜<lb/>
髙潔為官近卑俗平生喜曠逹為官窘邊幅平生喜疎<lb/>
散為官貴圓熟平生喜忠鯁為官多諂曲澆漓當此時<lb/>
古道那可復鷦鷯巢一木偃鼠飲滿腹誰能朱門中區<lb/>
區匄粱肉折腰趨下風不厭解印速青山喚我歸早晚<lb/>
謝羈束一尊石上酒浩歌對松菊<lb/>
<pb n="KR4h0160_WYG_095-30a"/>
　　題張信之見山堂<lb/>
自古朝市人罕與山相㑹山豈欲逺人人自與山背張<lb/>
侯創新居正在闤闠内何以得青山坐上日相對胸中<lb/>
有丘壑眼前無障礙人物旣蕭散山不問内外晚來天<lb/>
氣佳收目入清快乾坤無一塵草木有多態千里好風<lb/>
來幾縷殘霞在拄笏當此時未覺功名大<lb/>
　　慶王鼎玉生子<lb/>
魏侯照乗珠卞氏連城玉此物豈易得君家貯滿屋平<lb/>
<pb n="KR4h0160_WYG_095-30b"/>
生積德深天錫以多福熊羆入夢頻不待封人祝長者<lb/>
巳雄偉幼者更清淑指日看鶱騰誰為犀角秃願君剰<lb/>
買書學語便教讀斯文乆不振六經要再續人生宇宙<lb/>
間百歲一瞬速美惡暫時休何者為榮辱且引昔寧馨<lb/>
遶院種松菊陶潛歸去來有子萬事足<lb/>
　　次前韻寄王升卿<lb/>
谷口人家十二三家家牕户得晴嵐千障雲木秀而野<lb/>
一脈流泉清且甘徇俗到頭終是病耽書自古不名貪<lb/>
<pb n="KR4h0160_WYG_095-31a"/>
作詩為問東溪友樽酒何時愜笑談<lb/>
　　贈趙山甫<lb/>
宼盗連年劇蝟毛一身無處可奔逃陳平自合西歸漢<lb/>
諸葛焉能北事曹嗟我命兼才共薄仰君名與德俱髙<lb/>
幾時一笑滄浪畔右手持杯左手螯<lb/>
　　哭楊叔能<lb/>
仰看飛鴻俯看鱗訃來不覺淚沾巾風塵末路尤多難<lb/>
山澤癯儒只合貧亂後有誰收恨骨眼前無復見斯人<lb/>
<pb n="KR4h0160_WYG_095-31b"/>
襄陽舊隱依然在花落空庭冷淡春<lb/>
　　送李正甫九日韻<lb/>
論著哀時總可哀不如且放笑顔開留連風月憑詩句<lb/>
管領江山有酒杯我欲處身如此處君言裁恨若為裁<lb/>
從今但有錢三百相約髙樓盡醉迴<lb/>
　　憶新牆劉德淵<lb/>
雲煙杳靄水微茫何處青山是岳陽白髪滿頭空自老<lb/>
黄塵兩脚為誰忙同盟鄂渚言猶在偕隱廬峰興未忘<lb/>
<pb n="KR4h0160_WYG_095-32a"/>
近有倦遊詩數首西風吹不到新墻<lb/>
　　思隱<lb/>
得箇黄牛學種田蓋間茅屋傍林泉情知老去無多日<lb/>
且向閒中過幾年詘道詘身俱是辱愛詩愛酒總名仙<lb/>
世間百物還須買不信青山也要錢<lb/>
　　寄王文炳<lb/>
愛客孔文舉能詩陸士衡十年求識面千里飽聞名郁<lb/>
郁芝蘭秀蕭蕭風露清幾時樽酒畔容我話平生<lb/>
<pb n="KR4h0160_WYG_095-32b"/>
　　和楊叔能之字韻<lb/>
遭亂重相見寛心不用悲江山佳麗地人物太平時白<lb/>
蟻千家酒黄花九日詩鹿門不可隱吾道欲安之<lb/>
　　丙申元日<lb/>
三十八年過星星白髪多干戈猶浩蕩蹤跡轉蹉跎世<lb/>
事堪長歎吾生付短歌江湖從此逝煙雨一漁蓑<lb/>
　　辛巳巴東元日<lb/>
舊日逢春喜而今怕見春紅塵長路客殘病老夫身政<lb/>
<pb n="KR4h0160_WYG_095-33a"/>
拙難書考家貧只累人自憐頭上髪更比去年新<lb/>
　　秋夜<lb/>
百計求安未得安此心須在鬢彫殘漫漫長夜渾無睡<lb/>
蟋蟀堂深秋雨寒<lb/>
　　自遣二首<lb/>
幾見秋風幾見春一愁未已一愁新閒中㸃檢平生事<lb/>
唯有清貧不負人<lb/>
瓮面浮香處處春任他時事百端新自知野鹿山麋相<lb/>
<pb n="KR4h0160_WYG_095-33b"/>
不是麒麟閣上人<lb/>
　　别西湖<lb/>
聞說西湖可樂飢十年勞我夢中思湖邊欲買三間屋<lb/>
問遍人家不要詩<lb/>
　　題張濟之勝覧軒<lb/>
誰言山色可忘憂誰道澄江銷客愁試倚闌干西北望<lb/>
浮雲依舊暗神州<lb/>
　　讀杜詩三首<lb/>
<pb n="KR4h0160_WYG_095-34a"/>
後學為詩務鬭竒詩家竒病最難醫欲知子美髙人處<lb/>
只把尋常話做詩<lb/>
穹礴冥捜枉費功天然一語自然工況兼詩是窮人物<lb/>
好句多生感慨中<lb/>
千里奔馳蜀道難草堂賔主罄交歡怒冠三挂簾鈎上<lb/>
誰謂将軍禮數寛<lb/>
　　春日觀菜<lb/>
手種蕪菁欲療飢春來頗怪發生遲東風貪長新桃李<lb/>
<pb n="KR4h0160_WYG_095-34b"/>
未有功夫到菜畦<lb/>
　　曹之謙兊齋集<lb/>
　　　之謙字益甫雲中應人幼知力學早擢巍科既<lb/>
　　　而與元好問同椽東曹機務倥傯商訂文字未<lb/>
　　　嘗少輟北渡後居平陽者三十餘年與諸生講<lb/>
　　　學一以伊洛為宗衆翕然從之文風為之一變<lb/>
　　　所著古文雜詩僅三百首曰兊齋文集汲郡王<lb/>
　　　惲序之曰先生之作其析理知言擇之精語之<lb/>
<pb n="KR4h0160_WYG_095-35a"/>
　　　詳渾涵經㫖深尚體之工刋落陳言及自得之<lb/>
　　　趣而又抑揚有法豐約得所可謂常而知變醇<lb/>
　　　而不雜者也<lb/>
　　送梁仲文<lb/>
聖人既巳沒聖道遂不傳異端壅正途榛塞踰千年大<lb/>
儒起相承闢之斯廓然濓溪迴北流伊洛開洪源學者<lb/>
有適從披雲見青天我生雖多難聞道早有縁中歲苦<lb/>
病目不得深窮硏梁君河東秀氣意凌孤騫探道得奥<lb/>
<pb n="KR4h0160_WYG_095-35b"/>
閫辯說如河縣所知非茍知而亦允蹈焉出入口耳者<lb/>
彼我奚足言却來自秦京過我汾水邊未幾復言别長<lb/>
途北之燕行看奮六翮髙舉凌雲煙功成名遂後歸老<lb/>
河之湍相從講聖學與子長周旋<lb/>
　　感遇二首<lb/>
中林有幽蘭羅生雜衆草地僻人不知芬芳空自好嚴<lb/>
霜凋古木歲晚難獨保願充君子佩探擷尚未早安得<lb/>
清風來吹香出林表<lb/>
<pb n="KR4h0160_WYG_095-36a"/>
髙林夾金井修竹連清池梧葉既薿薿竹實亦纍纍可<lb/>
棲復可食鳯鳥來何時重華不得見韶樂何能為日暮<lb/>
空歎息蕭瑟寒風吹<lb/>
　　變白頭吟<lb/>
梧桐不獨老鴛鴦亦雙死静女懷真心殉夫正如此奈<lb/>
何及末流不知再醮羞中路多反目幾人能白頭君不<lb/>
見㑹稽愚婦輕負薪不肯終身事買臣一朝歸佩太守<lb/>
印悔望車塵那敢近人生賦命自不齊貧賤富貴各有<lb/>
<pb n="KR4h0160_WYG_095-36b"/>
時隨雞逐狗聽所適世事悠悠爭得知<lb/>
　　閒中作<lb/>
雄雞啼一聲驚起五更睡出門何擾擾競逐名與利冥<lb/>
冥車馬塵白日暗城市蕭條蓬蒿居獨有羲皇地髙情<lb/>
杳秋雲静性凝止水俛仰天地間澹然無一事<lb/>
　　東坡赤壁圖<lb/>
先生矯矯人中龍京塵千丈不可容五年一夢落江海<lb/>
翩然野鶴開囚籠雪堂閉户讀書史興來飄然弄雲水<lb/>
<pb n="KR4h0160_WYG_095-37a"/>
黄泥坂下醉三更赤壁磯頭航一葦明月清風共一江<lb/>
邁徃之氣無由降酒酣作賦記清賞袖有巨筆如長杠<lb/>
一朝騎鯨尋李白人間俯仰成今昔續絃無處覓鸞膠<lb/>
見畫思公空歎息<lb/>
　　風雪障面圖<lb/>
頑雲暗空雪正飛老木殭折溪流澌敝裘羸馬奈寒子<lb/>
便面障風何所之僕夫徒行亦良苦吻噤不語心應語<lb/>
人生受凍分豈無但願不作君家奴<lb/>
<pb n="KR4h0160_WYG_095-37b"/>
　　秋日雜詩<lb/>
山中有佳人考槃歌在澗别來今幾時歲月忽巳晏相<lb/>
思不得書矯首望飛鴈<lb/>
　　寄元遺山<lb/>
詩到䕫州老更工只今人仰少陵翁自憐奕世通家舊<lb/>
不得論文一笑同草緑平原愁落日鴈飛寒水怨秋風<lb/>
黄金鑛裏相思淚幾墮憑髙北望中<lb/>
　　秋日懷李仁卿<lb/>
<pb n="KR4h0160_WYG_095-38a"/>
獨倚斜陽百尺樓故人千里思悠悠陶唐祠下煙光晚<lb/>
姑射峰山鴈影秋尊酒幾時同李白雲山多處是并州<lb/>
臨風惆悵無人㑹一曲商歌寫暮愁<lb/>
　　麻信之為夀<lb/>
中州人物一元龍卓犖英才磈磊胸濁酒數杯遺世慮<lb/>
清詩千首傲侯封諸郎照眼三株樹舊業關心五老峰<lb/>
頭白他年賦歸去綵衣扶杖看從容<lb/>
　　送王仲通<lb/>
<pb n="KR4h0160_WYG_095-38b"/>
從事西遊五見春翩翩書記日爭新懷鄉不作登樓賦<lb/>
佐府眞為入幕賓世事忽驚翻手雨馬蹄又踏化衣塵<lb/>
古來燕趙多豪傑定有飛書薦鶚人<lb/>
　　上巳日感懷<lb/>
舊游桃李涴丘塵十六年悲客裏春浮白可能澆磈磊<lb/>
踏青聊且慰酸辛蘭亭修禊人何在庾信傷心賦又新<lb/>
芳草喚愁花濺淚東風回首一霑巾<lb/>
　　白菊<lb/>
<pb n="KR4h0160_WYG_095-39a"/>
數枝的皪照秋清何物為花乃寧馨玉骨氷肌誇皎潔<lb/>
風璫月珮想娉婷霜迎葉上迷青女露下籬邊泣素靈<lb/>
見說寒英能愈疾擬開三徑著茅亭<lb/>
　　紅葉<lb/>
枝上萎黄慘未乾嚴霜一夕總成丹色烘曉日燕脂暖<lb/>
影濯秋江蜀錦寒南鴈數聲催晼晚西風幾度見凋殘<lb/>
横山樓下棃千樹每憶童年九日看<lb/>
　　北宫<lb/>
<pb n="KR4h0160_WYG_095-39b"/>
光泰門邊避暑宫翠華南去幾年中干戈浩蕩人情變<lb/>
池島荒蕪樹影空魚藻有基埋宿草廣寒無殿貯凉風<lb/>
登臨欲問前朝事紅日西沉碧水東<lb/>
　　寄鄉中故人<lb/>
十年夢繞故山薇世事悠悠與願違華表未成遼鶴語<lb/>
青冥空羨塞鴻歸雲横北嶺迷鄉眼塵滿西風涴客衣<lb/>
為報吾州舊親識短書想慰莫令稀<lb/>
　　送侯君美歸雲中<lb/>
<pb n="KR4h0160_WYG_095-40a"/>
暫時相見又相違留滯天涯更易悲客淚清和秋雨落<lb/>
鄉心杳逐朔雲飛路經險阻行須穩書報平安寄莫遲<lb/>
邂逅故人如問我為言貧病未能歸<lb/>
　　自趙城還府<lb/>
簡子城邊過盡春却尋歸路並清汾落花亂逐溶溶水<lb/>
逺樹低連漠漠雲姑射雨晴山似染洞羊風暖草如薫<lb/>
獨憐疲俗誅求困愁歎聲多不可聞<lb/>
　　讀唐詩鼓吹<lb/>
<pb n="KR4h0160_WYG_095-40b"/>
傑句雄篇萃若林細看一一盡精深才髙不似人間語<lb/>
吟苦定勞天外心白璧連城無少玷朱絃三歎有遺音<lb/>
不經詩老遺山手誰解披沙揀得金<lb/>
　　弔王内翰從之<lb/>
徃年髙歩到瀛洲豈料東陵是故侯庾信竟歸周室老<lb/>
劉楨眞有岱宗遊山瞻斗仰名空在桂折蘭摧恨未休<lb/>
鬱鬱佳城滹水上野煙寒草木經秋<lb/>
　　上韓應州<lb/>
<pb n="KR4h0160_WYG_095-41a"/>
天挺英雄入彀中堂堂自有古人風飛機力贊興龍業<lb/>
唾手能收汗馬功四海威名方共仰一時才武更誰同<lb/>
潁川不是留王覇行拜中書作相公<lb/>
　　懷劉京叔<lb/>
奕世金蘭契於今只有君英才殊落落餘子漫紛紛一<lb/>
別幾春草相思空暮雲何時展良覿把酒共論文<lb/>
　　宿雲臺觀<lb/>
趨程疲永路記宿喜琳宫蓮嶽三峰對松林一徑通地<lb/>
<pb n="KR4h0160_WYG_095-41b"/>
偏殘暑失境静俗塵空入夜清詩夢山泉落枕中<lb/>
　　中條阻雨<lb/>
行李淹蒲坂歸期念晉州髙風千葉下寒雨一山秋澗<lb/>
響頻驚夢蟲聲亂入愁酒醒孤館裏心折大刀頭<lb/>
　　初秋雨後<lb/>
積雨蕩煩暑迴風吹早凉老苔翻舊碧病葉墮新黄乆<lb/>
客應吾道浮生半異鄉黑貂渾敝盡愁看一開箱<lb/>
　　鴈<lb/>
<pb n="KR4h0160_WYG_095-42a"/>
北塞迎霜雪西風送羽翰數行天澹澹萬里路漫漫日<lb/>
落秋聲急江空暮影寒故人書斷絶矯首望雲端<lb/>
　　幽居有感<lb/>
閒居仍地僻門閉草萊深車馬無還徃詩書有討尋嚴<lb/>
霜催歲晚破屋覺寒侵計拙煩親舊誰能數賜金<lb/>
　　秋風亭故基<lb/>
危亭冠雉堞飛構何崔嵬一夕墮劫火變化成煙灰頽<lb/>
基翳蓬蒿壞道封莓苔蕭條古城上空有秋風來<lb/>
<pb n="KR4h0160_WYG_095-42b"/>
　　除夜<lb/>
三十七年過勞生强半休此心空耿耿吾道每悠悠感<lb/>
物百憂集思親雙淚流春風添一歲又是五更頭<lb/>
　　送李郭二子還鄉<lb/>
喪亂身為客淹流淚滿衣亦知生處樂未卜有年歸祖<lb/>
帳臨寒水仙舟漾夕暉春來一相送腸斷故山薇<lb/>
　　中書耶律公挽詞<lb/>
虎嘯龍興際乗時自有人風雲開慘淡天地入經綸忽<lb/>
<pb n="KR4h0160_WYG_095-43a"/>
報台星坼仍傳薤露新斯民感無極灑淚叫蒼旻<lb/>
　　應州廟學釋奠<lb/>
夜色齋厨肅秋風殿宇清右文遭聖代備禮引諸生牢<lb/>
醴嚴三獻豆籩陳兩楹祭餘同飲福旭日樹頭明<lb/>
　　送李端卿東行<lb/>
故人有所適驅馬出東城紅樹添秋色青山滿去程曾<lb/>
為同省掾偏愴逺離情别後能相憶因風為寄聲<lb/>
　　子猷訪戴圖<lb/>
<pb n="KR4h0160_WYG_095-43b"/>
興盡空迴雪夜舟訪人虗語亦悠悠須知汾水多竒士<lb/>
豈獨王家一子猷<lb/>
　　梅影<lb/>
隔牕渾似李夫人江月多情為返魂宛是依依舊顔色<lb/>
向人憔悴立黄昏<lb/>
　　秋夜<lb/>
寂寂江城夜向闌西風吹鴈叫雲端一聲逺過南樓去<lb/>
月滿碧天秋水寒<lb/>
<pb n="KR4h0160_WYG_095-44a"/>
　　臨潼温泉<lb/>
琢玉為池浴太真芙蓉花暖水生春誰知寂寞千秋後<lb/>
留與行人洗路塵<lb/>
　　長安早發<lb/>
行李悤悤滻水頭雨餘凉氣動新秋五更馬上還家夢<lb/>
先逐西風到晉州<lb/>
　　秋夜聞笛<lb/>
雲浄寒空月滿樓何人横玉叶清秋梁州才罷伊州起<lb/>
<pb n="KR4h0160_WYG_095-44b"/>
不盡關山此夜愁<lb/>
　　廢宮<lb/>
斷甎殘礎碎盤花輦路荒凉蔓草遮玉殿朱樓俱不見<lb/>
壞墻嶾嶙遶人家<lb/>
　　過茹越嶺有感<lb/>
山川良是昔人非北望松楸淚滿衣三十餘年成底事<lb/>
全家南渡一身歸<lb/>
　　蒲津晩渡<lb/>
<pb n="KR4h0160_WYG_095-45a"/>
黄河城下水沄沄船去船來幾夕曛老盡津頭垂釣客<lb/>
栁隂相對白鷗羣<lb/>
　　杜瑛緱山集<lb/>
　　　瑛字文玉其先霸州信安人辟地河南緱氏山<lb/>
　　　中讀書講學博覽古今金亡間關轉徙教授汾<lb/>
　　　晉間中書粘合珪開府于相瑛赴其聘遂家焉<lb/>
　　　與良田千畝辭不受歲己未元世祖南代至相<lb/>
　　　召對見瑛身長七尺美䰅髯氣貌魁偉條奏從<lb/>
<pb n="KR4h0160_WYG_095-45b"/>
　　　容謂可大用命從行以疾弗果江南平詔徴之<lb/>
　　　辭不就左丞張文謙宣撫河北奏為懷孟彰德<lb/>
　　　大名等路提舉學校官又辭於是杜門著書至<lb/>
　　　元十年卒于家年七十遺命其子曰我死棺中<lb/>
　　　第置杜甫詩集一編題其誌石云處士杜緱山<lb/>
　　　墓天厯間贈資德大夫翰林學士上䕶軍追封<lb/>
　　　魏郡公諡文獻所著有緱山文集十巻金之將<lb/>
　　　亡也遺老儒碩皆來居相緱山而外如䝉城田<lb/>
<pb n="KR4h0160_WYG_095-46a"/>
　　　芝北燕劉驥永平王磐古鄭周子維武安胡德<lb/>
　　　桂渾源劉祁太原髙鳴劉漢臣燕山尚子明林<lb/>
　　　慮張允中洛水徐世英李仲澤汴魏獻臣田仲<lb/>
　　　德郭謙甫各以經術教授互相提唱蓋彬彬乎<lb/>
　　　多文學之士亦一時之盛事也<lb/>
　　弔故宫<lb/>
月上觚稜椒壁濕飢烏啄碎琅玕石劫灰飛盡海揚塵<lb/>
廢殿荒臺土花碧洛陽書生汴梁客一夜秋<hi>一作春</hi>風頭<lb/>
<pb n="KR4h0160_WYG_095-46b"/>
欲白尊中賴有酒如泉醉倚寒牕破愁寂<lb/>
　　秋思<lb/>
壯心忽忽劇懸旌秋氣能令客子驚白鴈不聞雲外過<lb/>
清霜先向鬢邊生銅駝巷陌周東土金鳯樓臺鄴北城<lb/>
千古繁華俱一夢空餘草木戰風聲<lb/>
　　鄴南城<lb/>
王氣銷沈井逕荒北風日夜刮枯桑羖飛天上河聲斷<lb/>
犬吠陵頭日色蒼陸地百年滄海變西陵千古暮雲長<lb/>
<pb n="KR4h0160_WYG_095-47a"/>
鳴嗚敕勒平川水寒遶隂山恨未忘<lb/>
　　西陵<lb/>
望眼憑髙入杳冥偶隨飛鳥到西陵波聲冷撼蒼厓石<lb/>
霜氣晨凝老樹氷自謂摸金神可侮豈知破冢鬼還憎<lb/>
却憐横槊英雄志留與詩人說廢興<lb/>
　　湯隂道中<lb/>
城連蔓草就陂陀匹馬𤣥黄兩鬢皤兔穴廢場新事改<lb/>
燕巢老樹舊恩多嵇林鬼物防<hi>缺</hi>棘羑水天風鼓恨波<lb/>
<pb n="KR4h0160_WYG_095-47b"/>
顧我本非塵土客雲山隨意聽髙歌<lb/>
　　曉出相州<lb/>
夢中鄉國血沾襟愁裏光隂雪滿簪客路風霜蕩水闊<lb/>
詩囊塵土飯山深花開自樂本無事雲去復來猶有心<lb/>
聞健擬從嵇阮醉山陽暮雨竹成林<lb/>
　　登古鄴城<lb/>
杖底行雲拂古苔袖邊風雨濕輕埃風聲尉帥黄龍去<lb/>
水勢朱家白馬來徃事無端隨世變野花依舊向人開<lb/>
<pb n="KR4h0160_WYG_095-48a"/>
九原喚起陳書記坐對三臺共一杯<lb/>
　　環翠亭宴飲<lb/>
坐客終朝望眼西好山髙與暮雲齊鶴鳴漁浦天風急<lb/>
鼇背仙宫海浪低千古地形雄妹土一川煙景勝耶溪<lb/>
歌聲喚起凌波夢蓮葉香深路恐迷<lb/>
　　三臺懷古<lb/>
巋然雙塔夕陽明慨想曹瞞舊典刑九錫初非基禪讓<lb/>
三分猶自媿英靈水從石椁沉邊白山在香囊分處青<lb/>
<pb n="KR4h0160_WYG_095-48b"/>
空使羯奴誇壯健西陵草木為誰醒<lb/>
白鳥飛邊望眼寛興來一吸酒杯乾土花漬雨鐵梁澀<lb/>
蔓草接秋氷井寒樹拂曉風揺北土水涵落日蹴西山<lb/>
書生豈識興亡事片瓦摩挲認建安<lb/>
　　征南口號<lb/>
春早雲南麥巳黄瀘江蒸霧水如湯馬蹄半帯隂山雪<lb/>
變作人間六月凉<lb/>
　　杜仁傑善夫集<lb/>
<pb n="KR4h0160_WYG_095-49a"/>
　　　仁傑字仲梁先稱善夫濟南長清人金正大中<lb/>
　　　嘗偕麻革信之張澄仲經隱内鄉山中以詩篇<lb/>
　　　倡和名聲相埒元至元中屢徴不起子元素仕<lb/>
　　　元任福建閩海道廉訪使仁傑以子貴贈翰林<lb/>
　　　承㫖資善大夫諡文穆仲梁性善謔才宏學博<lb/>
　　　氣銳而筆健業專而心精平生與李獻能欽叔<lb/>
　　　冀禹錫京父二人最為友善遺山元好問送仲<lb/>
　　　梁出山詩有云平生得意欽與京青眼髙歌望<lb/>
<pb n="KR4h0160_WYG_095-49b"/>
　　　君乆其相契之深可知也<lb/>
　　和信之板橋路中古風二首<lb/>
岸風坼枯凌野日明逺燒山晚雲煙深遊子悲嶮峭平<lb/>
生文字僻所歴入吟嘯急景不貸人佳處領其要<lb/>
木杪來江光中途憩消揺佳人在空谷尺素昔見招徒<lb/>
老黄塵中媿爾漁與樵永懷梁父吟日暮風蕭蕭<lb/>
　　髪黄有感<lb/>
飄蕭中年髪既少何用白蒼黄未甚絲明知不更黑妻<lb/>
<pb n="KR4h0160_WYG_095-50a"/>
孥恐生悲勸我課鉏摘眷然撫鏡鑷青山隨虗席<lb/>
　　禹城道中<lb/>
自發醯雞覆蓬心得少瘳乾坤一尺箠今古幾全牛歲<lb/>
月憐丹竈雲山笑白頭此生眞欲上何地不菟裘<lb/>
　　病中枕上<lb/>
忽忽卧幾月遂成疎嬾名却因乆病後更覺萬縁輕月<lb/>
落牕影動夜寒燈暈生狸奴似相慰分坐守殘更<lb/>
　　送信雲父<lb/>
<pb n="KR4h0160_WYG_095-50b"/>
居士身輕日秋天木落時山青雲冉冉川白草離離渉<lb/>
世心將破懷人鬢巳絲相逢琴酒樂應怪乆違期<lb/>
　　病中憶坦夫兄<lb/>
共脫壬辰亂他鄉見愈親論才唯有子知己更無人避<lb/>
世相看老通家未擬貧竹林平日約早晚得為鄰<lb/>
　　從軍<lb/>
野闊牛羊小天低草樹平呉疆連晉境漢卒雜番兵月<lb/>
合圍城暈風酣戰陣聲中原良苦地上古錯經營<lb/>
<pb n="KR4h0160_WYG_095-51a"/>
　　雨中寄髙無塵<lb/>
乆客饒孤悶連隂動浹旬行雲應巳倦細雨亦傷頻飄<lb/>
泊嗟吾道飢寒任此身人家酒應熟誰為問南鄰<lb/>
　　雪後書事<lb/>
雪罷山原浄日晴風景新一川花氣午萬壑水聲春天<lb/>
地開華國關河失戰塵無邊春色裏惆悵獨行人<lb/>
　　至日<lb/>
松竹浣花里桑麻杜曲田蒼茫辭蜀地辛苦見秦天死<lb/>
<pb n="KR4h0160_WYG_095-51b"/>
去誰憐汝生還事偶然但甘終壟畝待聘豈前賢<lb/>
　　宿金線泉<lb/>
官舍值滛雨客衣驚早秋泄雲迷灌木行潦帶清流蛛<lb/>
網翻新霽蟬聲咽暮愁古今何限事白首對滄洲<lb/>
　　中秋夜宿普照喜周卿至<lb/>
久客厭孤寂跫然聞子來夜凉風縮瑟雲破月徘徊舊<lb/>
事休重說新詩且細裁幾年無此夕獨欠兩三杯<lb/>
　　無題<lb/>
<pb n="KR4h0160_WYG_095-52a"/>
老淚河源竭憂端泰華齊苦吟知有恨細寫却無題事<lb/>
與孤鴻北身攜片影西催歸煙樹外不用向人啼<lb/>
　　滄浪亭觀雨<lb/>
蕭蕭北風吹北牕浪浪秋雨瀉秋江癡蠅不飛集枯几<lb/>
飢鼠屢出翻空缸雜花葉底開無數佳木門前立自雙<lb/>
散地自知心地逺賞音誰解足音跫<lb/>
　　病中呈裕之<lb/>
十載猶能復笑談歸來重覓讀書龕耒陽白酒君應具<lb/>
<pb n="KR4h0160_WYG_095-52b"/>
勾漏丹砂我自慙民訟幾時消自苦<hi>一作古</hi>山城雖小得<lb/>
窮探也知清儉難持乆好稱秋風醉菊潭<lb/>
　　自遣二首<lb/>
少日襟懷悔自豪暮年志節詎須髙敢將議論輕疑孟<lb/>
閒得工夫細和陶酒盡枯腸還磊礧詩成白髪轉刁騷<lb/>
皇天汲汲誠何意也共人生一體勞<lb/>
畚築家園手自操雖無多景足償勞十年種竹翻嫌密<lb/>
一日栽松恨不髙是處求田消二頃尚誰有夢到三刀<lb/>
<pb n="KR4h0160_WYG_095-53a"/>
得名身後良癡計盡擬浮沈付濁醪<lb/>
　　讀前史偶書<lb/>
楊彪不著鹿皮冠元亮還書甲子年此去亂離何日定<lb/>
向來名節幾人全中原消息蒼茫外故里山河涕淚邊<lb/>
六國帝秦天暫醉魯連休死海東壖<lb/>
　　解嘲呈元明府<lb/>
江氣冥冥江雨飛潛夫四月著冬衣野荼䕷謝薔薇發<lb/>
山鷓鴣啼杜宇歸青鬢漸隨愁共減素心長與慢相違<lb/>
<pb n="KR4h0160_WYG_095-53b"/>
四方餬口非君事自識飄零有是非<lb/>
　　延津待渡寄仲温參議<lb/>
一望河平一慨然戰塵如霧水如天要知别後思君處<lb/>
長在孤城落日邊<lb/>
　　夜宿鄆城<lb/>
殘月和燈照敝帷疎風乗隙入征衣恰逢逺客思歸日<lb/>
正是家人説夢時<lb/>
　　長門怨<lb/>
<pb n="KR4h0160_WYG_095-54a"/>
天上神仙也别離人間那得鎮相隨不須貴買臨邛賦<lb/>
只想君王未見時<lb/>
　　魯郊<lb/>
六十衰翁更莫閒好將華髪映青山穆生自合尋歸計<lb/>
不在區區醴酒間<lb/>
　　楊雲鵬陶然集<lb/>
　　　雲鵬字飛卿汝海人李内翰獻能欽叔工篇翰<lb/>
　　　而雲鵬從之遊初得樹古葉黄早僧閒頭白遲<lb/>
<pb n="KR4h0160_WYG_095-54b"/>
　　　之句大為獻能所推許從是游道日廣而學亦<lb/>
　　　大進客居東平將二十年每有所作必寄示遺<lb/>
　　　山元好問裕之以為知己有詩述二十首號陶<lb/>
　　　然集所賦青梅瑞蓮瓶聲雪意或多至十餘首<lb/>
　　　裕之序其詩萬慮洗然深入空寂盪元氣於筆<lb/>
　　　端寄妙理于言外貞祐南渡後詩學為盛洛西<lb/>
　　　辛敬之淄川楊叔能太原李長源龍坊雷伯威<lb/>
　　　北平王子正之等不啻十數人稱號專門就諸<lb/>
<pb n="KR4h0160_WYG_095-55a"/>
　　　人中其死生於詩者汝海楊飛卿一人而巳<lb/>
　　送王魏二學士應聘<lb/>
三十年來只用兵蒲輪才始聘賢英巳將藥石除危疾<lb/>
政要文章致太平天子飛龍方啓運華陽歸馬豈無程<lb/>
㑹須先下山東詔癃老思觀德化成<lb/>
　　送元遺山<lb/>
三館才名天下聞亂來俗議漫紛紜兩朝文筆誰爭長<lb/>
一代詩人獨數君南浦春深愁送别西山晚翠約平分<lb/>
<pb n="KR4h0160_WYG_095-55b"/>
何時並坐龍潭上野水添杯看白雲<lb/>
　　至日二首<lb/>
又見葭灰動一陽豈堪卧病客殊方老懷不似少年好<lb/>
短景始從今日長黄犬旣難遥附信𤣥龜何用苦支牀<lb/>
恨無羽翼髙飛去六六峰前望故鄉<lb/>
恨初年少在南梁兄弟歡游乆未忘春色共傾花底酒<lb/>
雨聲常對竹邊牀怒鯨一夕掀洪浪斷鴈何時續舊行<lb/>
辜負亂來同被約尺書不到十年強<lb/>
<pb n="KR4h0160_WYG_095-56a"/>
　　送張雄飛赴河陽令<lb/>
祖帳行將出汝州先聲巳過孟津頭鳴琴但要追循吏<lb/>
束帶何妨見督郵二室風煙連赤縣三城鼓角隔黄州<lb/>
遥知亂後農耕廢賣劒應須剰買牛<lb/>
　　送張器玉歸閩中<lb/>
十載流離避戰塵白頭憔悴始歸秦霜前渭水有歸鴈<lb/>
亂後長安無故人不憚北邙遷櫬逺莫忘東魯寄書頻<lb/>
明年我亦崧南去擬買黄牛種汝濵<lb/>
<pb n="KR4h0160_WYG_095-56b"/>
　　送殷獻臣北上<lb/>
毳錦模糊覆橐駝駸駸征騎渡沙陀寒衝絶漠戎裝重<lb/>
夜繞中華漢夢多詩健每因横槊賦曲豪長愛擊壺歌<lb/>
勒功㑹待平呉策萬仞西山尚可磨<lb/>
　　送趙維道北上<lb/>
干戈流落鬢毛焦千里窮途著弊貂老去少陵悲橡食<lb/>
亂來王粲逐蓬飄朔庭雲漲龍沙冷南斗塵昏象闕遥<lb/>
從此分攜相見少旅魂飛斷不勝招<lb/>
<pb n="KR4h0160_WYG_095-57a"/>
　　秋晚登憲陵臺<lb/>
落日荒陵百尺臺登臨髙興亦悠哉泰山雲盡千峰出<lb/>
汶水霜晴一鴈來白髪還鄉惟有夢青雲當路豈無媒<lb/>
布衣誰識新豐客獨對秋風酒一杯<lb/>
　　眞定龍興寺閣<lb/>
挿天飛構鬱嵯峨欄角濤聲轉暮河孤鳥去邊滄渚闊<lb/>
落霞明處碧山多傷時未遂陳三䇿弔古猶堪賦九歌<lb/>
安得天丁挽天漢倒傾京洛洗干戈<lb/>
<pb n="KR4h0160_WYG_095-57b"/>
　　登濮州北城<lb/>
層城髙絶一攀躋歲杪臨風客思淒燒入馬陵秋草黑<lb/>
鴈横雪澤暮天低陳臺事徃人何在曹國川遥望欲迷<lb/>
牢落壯懷誰與語疎林殘照亂鴉啼<lb/>
　　白樂天影堂<lb/>
晚慕浮屠半衲衣至今髙牓揭巖扉夢中身世元無有<lb/>
壁上形容果是非但得蓬蒿猶可住何須兜率是眞歸<lb/>
𣺌茫兩地知何在滿眼春波白鷺飛<lb/>
<pb n="KR4h0160_WYG_095-58a"/>
　　春日西城<lb/>
山城二月媚晴暉破暖輕風試裌衣雨後杏花渾放盡<lb/>
社前燕子尚來稀孤懷不奈千秋積徃事眞成一夢非<lb/>
却羨西橋橋畔栁年年翠色自依依<lb/>
　　東原除夜<lb/>
客舍無人静掩扉小牕燈火獨相依一年殘臘今宵盡<lb/>
千里故鄉何日歸鬢髪半隨春雪白交游渾似曉星稀<lb/>
亂離不得中州信腸斷雲間鴈北飛<lb/>
<pb n="KR4h0160_WYG_095-58b"/>
　　春日游何氏園<lb/>
旋引溪流環小苑出牆裊裊見長虹臨風遥聽有人語<lb/>
隔水却疑無路通塵迹盡抛雙屨外春光别貯一壺中<lb/>
當門羨殺南塘好擬買扁舟學釣翁<lb/>
　　送演上人歸方山寺<lb/>
為愛嵐光畫裏秋西風歸夢日悠悠卧雲未了三生債<lb/>
飛錫何煩萬里遊山削碧城圍寺合泉鳴蒼佩入池流<lb/>
遥知一室安禪處更在諸峰最上頭<lb/>
<pb n="KR4h0160_WYG_095-59a"/>
　　送張漢臣歸保塞兼簡張萬户<lb/>
十年文筆逺從戎藉藉名香幕府中鞍馬不教生髀肉<lb/>
檄書端可愈頭風地連三趙山河壯城鎭三關鼓角雄<lb/>
若見投壺祭征虜為言白首坐詩窮<lb/>
　　送王希仲北歸<lb/>
髙歌行采北山薇迴首兵塵滿帝畿龍去鼎湖中國換<lb/>
鶴歸華表昔人非後期何處傷心切逺别從今見面稀<lb/>
莫道尺書千里隔年年沙塞鴈南飛<lb/>
<pb n="KR4h0160_WYG_095-59b"/>
　　鴈<lb/>
逺客思鄉未得歸征鴻又見度斜暉黄蘆洲渚霜前至<lb/>
紅葉關河畫裏飛别後望君消息乆亂來哀我弟兄稀<lb/>
憑髙此日堪腸斷那復江城𢷬暮衣<lb/>
　　劉辰翁須溪集<lb/>
　　　辰翁字㑹孟廬陵人年十七登陸象山之門年<lb/>
　　　二十四補太學生宋景定壬戌年二十九廷試<lb/>
　　　對策忤賈似道置丙第以親老請濓溪書院山<lb/>
<pb n="KR4h0160_WYG_095-60a"/>
　　　長江萬里陳宜中薦居史館又除太學博士皆<lb/>
　　　固辭宋亡托方外以歸隱居不仕元大德元年<lb/>
　　　卒年六十六㑹孟天資超特人物偉然以文章<lb/>
　　　居當世之第一流宋社既屋腸斷哀些抆淚謳<lb/>
　　　吟積至萬首文祖先秦戰國莊老等書字體竒<lb/>
　　　逸自成一家有須溪集二百巻草廬先生呉澄<lb/>
　　　稱其文典雅温潤明白敷暢讀之可見其為正<lb/>
　　　人非虗譽也<lb/>
<pb n="KR4h0160_WYG_095-60b"/>
　　初晴<lb/>
初日入髙樓歸雲雜江樹魚遊新雨清鳥語晨光吐天<lb/>
容起復覩煙色轉輕素牆草麗車前巷溝映泥路牕明<lb/>
祛宿潤礎泫滑微步㑹朝有宿客過午無來屨沿砌上<lb/>
蠙衣虗庭竿犢袴人生足無事世故非所慮彼語吾不<lb/>
聞清風有時度<lb/>
　　山行雨中二首<lb/>
雨中如漏篷側身半車中風翻荷葉白難可為芙蓉向<lb/>
<pb n="KR4h0160_WYG_095-61a"/>
來三重茅仰屋歎穿空巳經亂離後去念常從容<lb/>
入城過新雨路静市人稀吾家林塘間水鴨狂欲飛門<lb/>
闌稚子笑隔樹見翁歸何人無此樂頽暮樂知希<lb/>
　　和答李德臣<lb/>
忍寒一百五何開落悤悤華堂託孤根棄我荆棘中味<lb/>
言隨時變茗薄酪自濃蛺蝶金縷衣更為恱己容雖無<lb/>
蛾眉妒懐抱常沖沖<lb/>
　　送李鶴田入浙趙春谷招<lb/>
<pb n="KR4h0160_WYG_095-61b"/>
天下南北車書通行人㸃㸃過汴宫空餘艮嶽一拳土<lb/>
黯慘如雪吹不融平乗樓上王夷甫一流中外淚如雨<lb/>
西風羽扇不障塵更是蓮子隨<hi>一作移</hi>根去政事堂中三<lb/>
相公徃徃退食如夔龍少年慟哭不見用一語不合面<lb/>
發紅八年流落無處<hi>一作死</hi>所合眼當朝遽如許忠魂不<lb/>
到海門潮别殿芙蓉廢為圃茫茫古路日平西不信金<lb/>
銅不淚垂浮沉親故懶相<hi>一作復</hi>問白髪惟有春風知李<lb/>
侯髀肉堪流涕同谷哀吟越州弟買絲刺繡刺未成公<lb/>
<pb n="KR4h0160_WYG_095-62a"/>
子翩翩鴈書至飄飄起望白雲間裘雪牛車度赤山年<lb/>
餘七十能<hi>一作㑹</hi>幾見我且欲徃窮當還平生髙李經行<lb/>
處寂寞斷橋漂落<hi>一作亂</hi>絮不知到日似枯魚淚入黄河<lb/>
别魴鱮當空殿閣密雲團<hi>一作屯</hi>曽和薫絃接羽翰至今<lb/>
尚留花石否杜鵑再賦長恨端蘇州正念東鄰女傷心<lb/>
更<hi>一作又</hi>遇楊開府語言憔悴敢分明買酒行澆茂陵土<lb/>
　　寄别孫潛齋<lb/>
常笑唐衢生一慟可以死焉能流涕被面日日别知己<lb/>
<pb n="KR4h0160_WYG_095-62b"/>
又常笑朝鮮無淚可沾巾悲歌兩語為我呉婦人平生<lb/>
鍾情重離别一聽陽關腸一絶銅駝陌上㑹逢君誰料<lb/>
相忘如永訣昔攜手青春春水一笑禊吏塵醉能強歌<lb/>
醒能賦滿坐唯有孫堯文酒闌歌斷如轉燭寒食纍纍<lb/>
新鬼哭丞相書桐異烏巢曽園仙市芳郊緑海棠三逕<lb/>
無根枝敗瓦頽垣亦巳鋤舊遊勿感有至此獨為吾黨<lb/>
權區區我欲與君重一到化為長瓶酹荒草早知世事<lb/>
去如風只為黄公壚下倒當時一醉鍤埋我不見興亡<lb/>
<pb n="KR4h0160_WYG_095-63a"/>
應更好且復止此休云云我有臣子髙能文令其講罷<lb/>
日就君就君歸日誦所聞吾貧吾老不足念君鬚君髪<lb/>
何年<hi>缺</hi>幼安九十愁更愁空羨一生長樂傳嗚呼斯人<lb/>
斯世不相見緑樹鶯啼淚如霰<lb/>
　　文姬歸漢圖<lb/>
鶴巢覆絶孔文舉錦衾裹葬楊德祖銅雀春風歌舞長<lb/>
獨復悽然故人女故人有女勝無兒滿腹興亡身屬誰<lb/>
琴燒笛折<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>灰冷開巻草深歸鶴飢美人用事單于國<lb/>
<pb n="KR4h0160_WYG_095-63b"/>
細馬駝金為余北曽從過鴈借書看又向枯魚寄聲得<lb/>
胡笳日聽心自哀天遣前朝漢使來穹廬抱子送于野<lb/>
欲去欲徃真難哉大兒牽衣小兒乳割乳分攜淚如雨<lb/>
跂馬兒啼漸不聞腸斷一如初遇虜畫圖巧畫欲無聲<lb/>
不盡賢王子母情踟蹰拳跼各有態未必日莫分馳能<lb/>
天長地乆何終極事巳不堪回首覓草無南北是青青<lb/>
雲有朝昏長羃羃琵琶恨絶妒難消海上羝兒夢豈遥<lb/>
入見玉關天似錦歸從金馬晚當朝容儀憔悴恩無骨<lb/>
<pb n="KR4h0160_WYG_095-64a"/>
記問荒唐存又沒衛郎去我墓何斯魏史親人禮難越<lb/>
當時一女贖元身亂代流離更可聞天南地北有歸路<lb/>
四海九州無故人<lb/>
　　讀杜拾遺百憂集行有感<lb/>
余生行年將六十不知何者為憂戚富貴不驕貧賤安<lb/>
以此存心度朝夕徃年承乏佐中書大官羊膳供堂食<lb/>
只今賜老作編氓衣食信天無固必陋巷簞瓢如素居<lb/>
不管茅茨春雨濕門前載酒求賦詩錦軸牙籖日堆積<lb/>
<pb n="KR4h0160_WYG_095-64b"/>
在官不置負郭田既老翻得稽古力毁譽都忘月旦評<lb/>
姓名不上春秋筆朝米不煩鄰僧送暮米不煩太倉糴<lb/>
我亦一飯不忘君文人相輕所不及傷哉白首杜拾遺<lb/>
入蜀還秦勞轍迹文章蓋世亦何為妻子相看百憂集<lb/>
　　贈製筆生許文瑶<lb/>
許生精藝誰可及材用剛柔以製筆水盆洗出紫兔豪<lb/>
便覺文章生羽翼䝉恬將軍為動色為是秦王舊時物<lb/>
丞相斯曽從駕行載此篆書封禪碣從秦至今幾千載<lb/>
<pb n="KR4h0160_WYG_095-65a"/>
兔尚存皮竹可採利濟天下功不有入手千人萬人愛<lb/>
我昔為郎居粉署用筆唯于許生取輕衫日對紫薇花<lb/>
寫遍江淹夢中句<lb/>
　　蘇李泣别圖<lb/>
事巳矣泣何為蘇武節李陵詩噫<lb/>
　　龍霧洲雪<lb/>
此處幾人行隔波揺暮晴洲迴江似玦山逺雪如城離<lb/>
合看雙櫓荒寒又一程今年梅未醉最覺别來輕<lb/>
<pb n="KR4h0160_WYG_095-65b"/>
　　夜雨<lb/>
夜半起雷車天門報曉衙何消如此雨又有未開花繡<lb/>
被人中酒茅簷客夢家一晴天地闊稽首見重華<lb/>
　　周耐溪訪<lb/>
麥逕縈紆縮寄蝸傳呼驚倒望前牙能忘特進羣公表<lb/>
來訪尋常百姓家草市波喧騰騎竹柴門路隘簇鞍花<lb/>
屏窺不信雌同甲為倍髙明兩鬢華<lb/>
　　清明日偶成<lb/>
<pb n="KR4h0160_WYG_095-66a"/>
海日髙髙天欲斜斷橋無復聽嘔啞墓中酩酊巳千載<lb/>
陌上清明有幾家已老愈疎惟酒盞更晴相看是梅花<lb/>
年年春怨深如昨莫把無涯恨有涯<lb/>
　　戲題<lb/>
無人知坦腹水影半簾苔驚謂青蟲墮垂絲忽上來<lb/>
　　春歸<lb/>
留春一日不可種樹十年未成芳草斷腸花落緑牕攜<lb/>
手鶯聲<lb/>
<pb n="KR4h0160_WYG_095-66b"/>
　　漁歌效陳自堂作<lb/>
石頭城落淮水劉郎浦對伍洲越沼呉湖安在月明人<lb/>
唱湖州<lb/>
　　春晴<lb/>
江栁長天草色齊新晴何物不芳菲無因化作千蝴蝶<lb/>
西蜀東呉款款歸<hi>一作飛</hi>
新燕池塘綠雨肥初晴未暖日光微角巾猶帶花梢濕<lb/>
纔倚闌干見絮飛<lb/>
<pb n="KR4h0160_WYG_095-67a"/>
　　探梅四絶<lb/>
江天欲雪未雪時絶江探梅驢倒騎空中著我方成畫<lb/>
亂後逢花且賦詩<lb/>
鈞天逺逺月斜斜歸客迢遥未到家一色白雲天似雪<lb/>
和衣和雪宿梅花<lb/>
後五百年無放翁狂歌醉舞與誰同漁人入得桃花洞<lb/>
猶有梅花路未通<lb/>
冷蕋何心識老逋芳名從此落西湖風霜未改幽堅操<lb/>
<pb n="KR4h0160_WYG_095-67b"/>
弟立花前諱玉奴<lb/>
　　題宣和雙蟹圖卷<lb/>
講餘機暇諫書空艮嶽江湖入眼中郭索能令天一笑<lb/>
畫圖何必面春風<lb/>
　　劉主簿將孫<lb/>
　　　將孫字尚友别號養吾辰翁子少質魯長而穎<lb/>
　　　悟過人為文較辰翁愈竒崛皇慶癸丑薦授光<lb/>
　　　澤<hi>一作將樂</hi>主簿草廬先生呉澄題其集曰國初廬<lb/>
<pb n="KR4h0160_WYG_095-68a"/>
　　　陵劉㑹孟氏突兀而起一時氣燄震耀逺邇鄉<lb/>
　　　人尊之其子尚友式克嗣響㑹孟諔詭變化而<lb/>
　　　尚友浩瀚演迤論者以為尚友之嗣㑹孟不忝<lb/>
　　　子瞻之嗣明允也<lb/>
　　别蕭髙鳯<lb/>
惜與可人别又貪歸路長人生有離别吾事屬閒忙沽<lb/>
酒澆芳草垂鞭看夕陽眼前聽鶴語世路劇茫茫<lb/>
　　送錢方立遊荆二首<lb/>
<pb n="KR4h0160_WYG_095-68b"/>
峴山西上楚天頭書劒區區事逺遊歲月如流方作客<lb/>
江山信美莫登樓百年耆舊誰家傳一代衣冠又古丘<lb/>
亂後題詩詩即史未應輕付水東流<lb/>
不辭跋渉恨﨑嶇如此飄飄一丈夫新雨驚秋鳴草樹<lb/>
行人隨鴈落江湖歲年寧向長途老天地何堪一室拘<lb/>
幾世中原今復古更陪九石作鵬圖<lb/>
　<lb/>
　元詩選三集卷一<lb/>
</p>
<p>
</p>
  </div>
</body>
</text>
</TEI>
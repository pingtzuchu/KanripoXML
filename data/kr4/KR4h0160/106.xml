<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻十二</head>
    <p>
<pb n="KR4h0160_WYG_106-1a"/>
欽定四庫全書<lb/>
　元詩選三集巻十二　　　庶吉士顧嗣立編<lb/>
　　貞期生張渥<lb/>
　　　渥字叔厚淮南人博學明經累舉不得志於有<lb/>
　　　司遂放意為詩章自號貞期生又能用李龍眠<lb/>
　　　法為白描前無古人雖時貴亦罕能得之與玉<lb/>
　　　山主人友善即一時景繪為玉山雅集圖㑹稽<lb/>
　　　楊亷夫為之序傳者無不歎美云<lb/>
<pb n="KR4h0160_WYG_106-1b"/>
　　題所翁畫龍<lb/>
我聞真龍神變化呼吸風雲齊上下胡為却向九淵潛<lb/>
頷下驪珠光不夜一朝帝勅鞭雷霆秘怪恍惚無逃形<lb/>
蜿蜒千丈露頭角顛倒山嶽翻滄溟乾坤澒洞日為黒<lb/>
元氣淋漓收不得願將㸃滴試天瓢草木晴光甦下國<lb/>
龍兮龍兮汝為龍攀之不見追無蹤何當飛空附其尾<lb/>
手接鴻䝉究元始<lb/>
　　題昭君出塞圖<lb/>
<pb n="KR4h0160_WYG_106-2a"/>
黄沙漫海燕雲髙燕山雪凍春不毛層氷千里踏瓊瑶<lb/>
朝發陰山夕臨洮角弓羽箭花紋刀踴躍快馬騰飛猱<lb/>
𤣥旗樹日驚霜飇云是使者來漢朝漢宫佳人顔色嬌<lb/>
蛾眉顦顇髪無膏手揮琵琶響檀槽聲聲嗚咽寫鬱陶<lb/>
穹廬不㬉鄉夢勞邊月長照非良宵天寒賜著灰色貂<lb/>
雙壺灧灧傾蒲桃金門玉殿心旌揺長安煙水空迢遥<lb/>
酒酣踏歌聲嗷嘈自憐耳絶聞簫韶畫工受賂死莫逃<lb/>
筆底妍醜移分毫掖廷舊好恩不交杳如落葉辭故條<lb/>
<pb n="KR4h0160_WYG_106-2b"/>
甘将女寵餌天驕毋乃有愧霍嫖姚廟堂老将蜀錦袍<lb/>
玉帳坐爵麾赤旄貪天之力功已邀白狼朱鷺歌短簫<lb/>
北風動地吹黄茅獨留青塚狐狸號流魂千載誰能招<lb/>
嗚呼流魂千載誰能招<lb/>
　　題了堂上人鍊雪軒<lb/>
雪消成水固非異煮水作雪真為竒吾師悟此煎茶法<lb/>
掬泉敲火須臨時手摶清風弄明月幻作一同滋味别<lb/>
試看椀面乳浮花熱惱消除置冰鐵君不見逹摩面壁<lb/>
<pb n="KR4h0160_WYG_106-3a"/>
雪山中至今直指傳宗風又不見玉川先生洛城裏軍<lb/>
將扣門日髙起何似松風堂上人不譚九轉丹有神漱<lb/>
瓊嚥玉詩清新鹽我肥水華津津<lb/>
　　絳雪亭<lb/>
谿上花無數春風别有天樓臺仙子宅書畫米家船絳<lb/>
雪迴歌扇紅霞落舞筵羽觴飛醉月應是酒如泉<lb/>
　　題金碧仙山圖<lb/>
丹崖翠壁五雲間此是蓬萊第一山笑指碧桃花發處<lb/>
<pb n="KR4h0160_WYG_106-3b"/>
玉鸞曽載月中還<lb/>
　　題明雪窗蘭<lb/>
援琴誰歎生空谷結佩應憐感逐臣九畹斷魂招不得<lb/>
墨花夜泣楚江春<lb/>
　　題畫扇便面<hi>一作題蕺山題扇圖</hi>
一自蘭亭飛筆後昭陵風雨夜如何當年老媪能知此<lb/>
扇出人間百<hi>一作待</hi>價過<lb/>
　　題王元章梅<lb/>
<pb n="KR4h0160_WYG_106-4a"/>
照水疎花冰有暈横窗瘦影玉無痕孤山月冷黄昏後<lb/>
拄杖曽敲處士門<lb/>
　　題趙翰林畫蘭<lb/>
白鷗波㸃研池清楚畹香風筆底生記得弁峰春雨後<lb/>
撥雲移種向南榮<lb/>
　　和西湖竹枝詞<lb/>
長簪髙髻畫雙鴉多在湖船少在家黄衣少年不相識<lb/>
白日敲門來索茶<lb/>
<pb n="KR4h0160_WYG_106-4b"/>
　　西湖口占次玉山韻四首<lb/>
清曉移舟及蹔晴水花明媚照娉婷銀筝玉柱纎纎手<lb/>
翻得新聲醉裏聴<lb/>
水光承雨亂銀花柳外雙峯出碧丫我便欲尋蓑笠去<lb/>
斷橋灣裏是漁家<lb/>
淺絳籠紗白玉膚鬢雲雙軃映犀梳尊前自有丹青手<lb/>
描取崔徽入畫圖<lb/>
舞衫歌袖奏紅紗一朶春紅帶晚霞盡日無人見纎手<lb/>
<pb n="KR4h0160_WYG_106-5a"/>
小屏斜倚笑簪花<lb/>
　　弋陽山樵李瓚<lb/>
　　　瓚字子粲一字子鬯姑蘇人幼從余元明遊多<lb/>
　　　才能文自號弋陽山樵旁通浮屠并漆園氏學<lb/>
　　　至正十一年冬嘗過玉山作分題序有云人生<lb/>
　　　百年憂患之秋多燕樂之日少而况友朋南北<lb/>
　　　東西迄無定居則今日之簪盍夫豈偶然哉讀<lb/>
　　　此亦足見其胷襟之曠逹矣<lb/>
<pb n="KR4h0160_WYG_106-5b"/>
　　因顔陋隱寄上清外史薛𤣥卿<lb/>
仙人薛外史髙隱在幽閒碧雲上清鏡皓月瓊林壇博<lb/>
疋坐虛空飛神修大丹彈琴松樹裏吹簫清夜間幾時<lb/>
訪仙館相與遊三山<lb/>
　　春夜懷豫章倪中豈并太原王本中二子皆客京<lb/>
　　　師故詩及之<lb/>
耿耿春夜永迢迢更漏殘美人隔千里清月在江關舉<lb/>
杯不能樂援琴孰為歡悵望五雲外目送雙飛翰王子<lb/>
<pb n="KR4h0160_WYG_106-6a"/>
經緯學紬繹茫無端倪生富文史落筆回狂瀾古劒没<lb/>
豐城大璞昧荆山竒材每不識萬古一長歎而我困畎<lb/>
畝漂流吳楚間釜魚獨恒飢衣鶉每懷單慷慨念二子<lb/>
頻年事征鞍庶幾抱琴志不愧齊門彈<lb/>
　　江浦送别<lb/>
協風吹冰泮水色茫微緑沙融文禽集波㬉白鷗浴之<lb/>
子逝將别分手愁局促離觴一何頻征舸嗟去速今日<lb/>
江浦東明朝關山北棹歌不堪聞悽然淚盈掬<lb/>
<pb n="KR4h0160_WYG_106-6b"/>
　　種葵<lb/>
種葵南軒下葵長不盈尺芃芃初葉茂挺挺交柯直匪<lb/>
以花為美有取心向日孤忠類臣子恒性若有徳只恐<lb/>
秋風至蘭蕙同蕭瑟雖然遇彫落凡草孰可匹<lb/>
　　袁南宫江西歸吳門隱居短句奉寄<lb/>
江國徂春暮蘭苕生蕙風佳人天之末髙隱林泉中有<lb/>
懷不能伸愁思渺無窮朱弦發清響大吕振黄鐘依依<lb/>
閶門柳去去塞北鴻永言寄歌詩用以慰幽悰<lb/>
<pb n="KR4h0160_WYG_106-7a"/>
　　玉山佳處以夜䦨更秉燭相對如夢寐分韻得對<lb/>
　　　字<lb/>
日夕南窗雲水生東北滙開筵草堂接拄笏玉山對泂<lb/>
酌興未央清吟心每醉酒香鸚鵡滿琴韻鳯凰碎崔蔡<lb/>
有雄才鄒枚富佳製笑談可冥身出處當拔萃慨慷寧<lb/>
廢歌棲遲何足累天髙星漢移夜久鴻雁逝投筆慚鬢<lb/>
絲長嘯風塵際<lb/>
　　柳枝詞<lb/>
<pb n="KR4h0160_WYG_106-7b"/>
吳江緑水生春明江上柳枝今漸青棲烏啞啞中夜鳴<lb/>
愁絶東風長短亭柳枝當户森成束思婦正倚闌干曲<lb/>
别情有恨不可解萬里相思淚盈掬愁多不織流黄機<lb/>
織得回文更憯悽功名誤人不足恃藳砧藳砧何日歸<lb/>
　　春草曲<lb/>
春風百草生何許伊洛之洲澧之浦荃蘅蘭蕙與芳杜<lb/>
馨香采色絶無數鶗鴂先鳴衆芳舉萬緑如煙花欲語<lb/>
王孫遊子去湘楚蘼蕪鬭謝山之阻春草無情情獨苦<lb/>
<pb n="KR4h0160_WYG_106-8a"/>
别離恨深廼終古春草生淚如雨<lb/>
　　歸鴻曲<lb/>
髙秋鴻雁來仲春鴻雁歸關河道路逺沙場聲韻悲去<lb/>
年曽寄帛書去回文織就相思句藳砧逺在邊城戍髙<lb/>
樓不見絶心緒愁多别乆淚闌干何日歸來再合歡一<lb/>
聴歸鴻一生怨揚子江南春雨寒<lb/>
　　關河柳<lb/>
關河春初官柳青上有棲烏啞啞鳴千樹萬樹恨如織<lb/>
<pb n="KR4h0160_WYG_106-8b"/>
水逺山長無限情柳絲忽換黄金色當時憶送遊俠客<lb/>
去年驚心揚子南今年又恨沙場北關河柳管别離離<lb/>
人一去何時歸折枝千里寄相思<lb/>
　　滄浪亭<lb/>
蘇公昔在宋盛時文采才名動天地暮年築居向滄浪<lb/>
草聖相傳世尤貴積書為林墨為池長歌散髪鬢如絲<lb/>
風流百嵗不冺滅及此士論無磷淄憶昔嘗為吳下客<lb/>
刺船攜洒訪陳迹却思重游不可得臨風悽然念疇昔<lb/>
<pb n="KR4h0160_WYG_106-9a"/>
　　擊檝行<lb/>
日華悠悠江色清碧波萬里生春明商婦琵琶别怨生<lb/>
擊檝渡江舟正行美人美人既無情澧蘭沅芷揚芳馨<lb/>
欲見不見心怦怦輕風吹羅裳擊檝且勿忙恐驚菰蒲<lb/>
中交頸雙鴛鴦莫學桃根與桃葉渡江一去音信絶江<lb/>
上春來復春去對此流光涙盈睫<lb/>
　　再題漁莊<lb/>
五湖之東煙水長髙人於此構漁莊開軒垂釣吟麗藻<lb/>
<pb n="KR4h0160_WYG_106-9b"/>
泛舸吹笛窺扶桑金尊滿注蒲萄酒醉看吳姬小垂手<lb/>
榮名耳熱何足誇幾見秋風落楊柳<lb/>
　　春原<lb/>
林樾風初協邨原泥正融香蕪連野碧冶杏過牆紅塞<lb/>
鴈歸天末巴鶯出谷中春光濃若酒歡賞興何窮<lb/>
　　春初奉寄海虞山北聲九臯上人<lb/>
杖錫虞山北春風憶舊遊翠厓雲每集丹壑水爭流染<lb/>
翰超懷素哦詩繼惠休何當上潮夜相與汎扁舟<lb/>
<pb n="KR4h0160_WYG_106-10a"/>
　　遣興<lb/>
遲遲當麗日冉冉及陽春草色連煙翠柳條垂麴塵哦<lb/>
詩紅杏館漉酒白綸巾欲寫江淹賦悽然寄逺人<lb/>
　　春半<lb/>
水國春將半叢篁暎白沙簷楹皆燕雀徑術接桑麻吟<lb/>
嘯分江色登臨愛日華何當學鄭子谷口問山家<lb/>
　　遣興<lb/>
客舍沙南蒲子堈流光愁思共微荒落林翠竹含溪影<lb/>
<pb n="KR4h0160_WYG_106-10b"/>
小樹紅梅播野芳解樂師襄方入海乘舟張翰漫歸鄉<lb/>
不如却學南山牧叩角浩歌清夜長<lb/>
　　柳花<lb/>
澤國春餘江樹盡柳花無數没鳬翁每當白日飛晴雪<lb/>
似與游絲逐惠風灞上啼鶯孤驛外隋堤歸馬夕陽中<lb/>
離人欲折還驚歎空對桑條恨不窮<lb/>
　　懷玉山西墅<lb/>
西墅幽期每自知晩來無物不宜詩白蘋㸃綴秋波逺<lb/>
<pb n="KR4h0160_WYG_106-11a"/>
紅樹留連落照遲親老正當貧賤日身輕唯荷聖明時<lb/>
可能便把投竿手來問漁莊覔釣絲<lb/>
　　牡丹一章奉寄玉山公子<lb/>
巷南亭館春風樹魏紫姚黄取次開翠羽當窗林影麗<lb/>
紅雲繞坐國香來凝酥煗汎金壺釀羣玉晴籠錦帳埃<lb/>
洧外何能夸芍藥番禺自足媿玫瑰竟須髙晏煩燕女<lb/>
左手持花右酒杯<lb/>
　　玉山草堂<lb/>
<pb n="KR4h0160_WYG_106-11b"/>
羡君家住玉山傍地勢江流接草堂書巻已傳秦伏勝<lb/>
釣竿還學漢嚴光溪毛秋冷珊瑚小野竹寒深翡翠長<lb/>
酌酒幾思援北斗濯纓還擬汎滄浪聖明此日興賢急<lb/>
才子那能滯逺方<lb/>
　　玉山佳處<lb/>
玉山亭子仙人築小似桃源隱者家天近方壺知劒氣<lb/>
水從清漢接星槎參差鳯吹空歌迥爛漫龍香醉墨斜<lb/>
金盌細傾新竹葉銀瓶還出小瓊華榮名何事頭如雪<lb/>
<pb n="KR4h0160_WYG_106-12a"/>
亦欲羊裘釣白沙<lb/>
　　莫春二絶句<lb/>
水生澤國徂春莫倚杖汀洲立惠風千樹梅花紅雨落<lb/>
滿林竹筍緑陰濃<lb/>
牡丹滿檻紅於錦柳絮隨風白勝緜何日扁舟釣湖上<lb/>
滄波深處一絲煙<lb/>
　　漁莊欸歌二首<lb/>
芙蓉開徧錦雲低夜飲漁莊月滿池按得新詞倚紅袖<lb/>
<pb n="KR4h0160_WYG_106-12b"/>
桃花便面寫烏絲<lb/>
纎纎新月上簾鈎楓葉蘆花隔水秋一曲清歌來送酒<lb/>
雙鬟小妓木蘭舟<lb/>
　　硯北生陵友<lb/>
　　　友字友仁平江人父業賈友攻苦於學為鄰里<lb/>
　　　所竊笑及長為詩有法度尤長於五言律嘗至<lb/>
　　　上都奎章閣博士柯九思侍書學士虞集交薦<lb/>
　　　於朝未及用而二公皆去職乃偕九思歸吳闢<lb/>
<pb n="KR4h0160_WYG_106-13a"/>
　　　斗室扁曰志雅齋自號硯北生著硯史墨史印<lb/>
　　　史所為詩文有杞菊軒稾吳中雜志卒年四十<lb/>
　　　八友仁博鑒古兼工隸楷凡三代而下鐘鼎銘<lb/>
　　　刻法書名畫一入其目真贋立辨經其品題價<lb/>
　　　增數倍云<lb/>
　　石民瞻作縣彭澤集賢趙子昂畫馬贈别後為他<lb/>
　　人持去二十年復得之題詩以識之<lb/>
朝踏長安塵暮傾渭城酒風流趙集賢畫馬當折柳晚<lb/>
<pb n="KR4h0160_WYG_106-13b"/>
凉池上洗馬歸圉人控鞍不受羈此馬自是玉龍種想<lb/>
見明牕貌得時題詩人物不可作北鴈南雲總離索舊<lb/>
遊回首二十年今日重看宛如昨春盡江頭生緑波青<lb/>
山滿眼故人多惟有當時陶令在奈此肅肅白髪何<lb/>
　　題宋江三十六人畫贊<lb/>
憶昔熙寧全盛日百年曽未識干戈江南丞相變法度<lb/>
不恤人言新進多蔡家京卞出門下首亂中原傾大厦<lb/>
睦州盗起<hi>缺</hi>連北誰挽長江洗兵馬京東宋江三十六<lb/>
<pb n="KR4h0160_WYG_106-14a"/>
白日横行大河北官軍追捕不敢前懸賞招之使擒賊<lb/>
後來報國收戰功㨗書夜奏甘泉宫楚龔如古在畫贊<lb/>
不敢區區逢聖公我嘗舟過梁山濼春水方生何渺漠<lb/>
或云此是碣石邨至今聞之猶褫魄<lb/>
　　桂之樹<lb/>
桂之樹褰我衣秋風昨夜起遊子送將歸明年春水盛<lb/>
鼓楫下江磯<lb/>
　　送趙季文之湖州知事<lb/>
<pb n="KR4h0160_WYG_106-14b"/>
共説佳公子翩翩清且賢傳家存舊笏載世有遺編漚<lb/>
鳥衝波去苕花帯雨牽糾曹官事少揮麈看山川<lb/>
　　吳桓王墓<lb/>
見<hi>一作聞</hi>説桓王墓名因父老傳如何漢社稷竟<hi>一作分</hi>作<lb/>
魏山川壤隧秋風入荒丘暮雨懸唯餘碑上<hi>一作銘石</hi>字隱<lb/>
隱赤烏年<lb/>
　　送趙子期使交趾<lb/>
萬里交州道還聞虎節馳天王頒正朔使者䕶蠻夷瘴<lb/>
<pb n="KR4h0160_WYG_106-15a"/>
雨侵榕葉腥風度竹枝奉辭存大體定服逺人思<lb/>
　　見説<lb/>
幽并豪俠士新拜羽林郎夕按秦娥曲朝薫荀令香折<lb/>
花當閣道射柳傍宫牆見説紅城下今年春草長<lb/>
　　送國王朶兒只就國<lb/>
奕世名王策駿功逺分茅土鎮遼東玉符金印傳孫子<lb/>
鐵劵丹書誓始終滄海斷霞通虎帳黑河飛雪暗琱弓<lb/>
莫忘聖武艱難日四傑從容陟降同<lb/>
<pb n="KR4h0160_WYG_106-15b"/>
　　次張貞居所賦雲林<lb/>
松花新釀碧琳腴洗杓何妨起病夫菌閣下簾修隱訣<lb/>
雲林埽榻挂仙圖旋移竹近文書案自汲泉添刻漏壺<lb/>
聞説華陽多玉食洞中燕肉膩如酥<lb/>
　　泊虎丘<lb/>
晩泊虎丘山下邨小舟揺蕩一溪渾遊人車馬各已散<lb/>
宿鳥池臺故不喧初月出林光照地亂雲入寺影當門<lb/>
<hi>缺</hi>
<pb n="KR4h0160_WYG_106-16a"/>
　　題米元暉畫山水<lb/>
翳翳雲中樹亭亭江上山秋風生柁尾蕩漾碧波間<lb/>
　　題倪幻霞良常草堂圖<lb/>
家住華陽洞長松映草堂平生有髙致不似賀公狂<lb/>
　　贈諸葛子熙三首<lb/>
聞道長安異昔時秋風落日草離離九成宫闕無尋處<lb/>
空有人來拂斷碑<lb/>
百二山河路欲迷荒林敗塚轉悽悽夜深曽過昭陵下<lb/>
<pb n="KR4h0160_WYG_106-16b"/>
風雨猶疑石馬嘶<lb/>
北堂萱草緑朶朶白髪慈顔不解憂盡賣刻辭供菽水<lb/>
誰憐跅足徧長洲<lb/>
　　顧盟<lb/>
　　　盟字仲贅甬東人髙才好學嘗館于杞菊軒詩<lb/>
　　　見玉山雅集玉山主人編仲贅在張仲簡之後<lb/>
　　　今坊刋選本有張簡而無顧盟想亦據玉山雅<lb/>
　　　集録入而抄本多脱簡遂將仲贅詩俱誤入仲<lb/>
<pb n="KR4h0160_WYG_106-17a"/>
　　　簡集中流傳舛譌已乆不得不急為改正之<lb/>
　　閲真誥<lb/>
長史昔好道鍊真三秀峰夜感紫微仙降集華房中鸞<lb/>
鳥鳴素月翠旍颺琅風摛辭託諷寓讚揚皆真宗中有<lb/>
餐霞法可以回嬰童刻之白玉檢藏之華陽宫真人有<lb/>
仙氣乃得探其蹤我生慕𤣥素無由啟愚䝉嘯咏金玉<lb/>
章靈音朗九空懷仙起㝠想䬃然精靈通焉能出囂滓<lb/>
歘忽驂雲龍<lb/>
<pb n="KR4h0160_WYG_106-17b"/>
　　送王子充歸金華<lb/>
春入長洲苑東風已及時苑中垂楊樹吹作黄金絲送<lb/>
君出春城艤舟折桑枝以此聊贈逺相别仍相期君歸<lb/>
金華山當逢牧羊兒母因入山去遂爾來遲遲楊柳飛<lb/>
花日待君同賦詩<lb/>
　　次韻答强仲端<lb/>
花落紅雲島風生白玉堤真人不出戸芳樹自成蹊掃<lb/>
地雨初歇巻簾鶯正啼此時不一見春思轉凄迷<lb/>
<pb n="KR4h0160_WYG_106-18a"/>
　　賦翠微<lb/>
倚山為宅似城闉耕鑿縣知可療貧政想緑陰當甕牖<lb/>
但愁翠雨濕綸巾投林䑕雀終無角出谷峰巒半似人<lb/>
濁世無憂惟隱者願分藜藿老天民<lb/>
　　送樊仲宜<lb/>
樊郎昔補太常掾郊祀通天致敬時先過罘罳張鼓樂<lb/>
復從鹵簿建旌旗頒宣即用金書刻讀祝還令玉版持<lb/>
今日江南見樵者命渠歌作贈行詩<lb/>
<pb n="KR4h0160_WYG_106-18b"/>
　　送謝子方歸臨川<lb/>
連雨淋浪不耐秋江行已試木棉裘侍中無夢思通籍<lb/>
肘後有書能校讐身坐米船歌灌口眼明瀑布是江州<lb/>
到家先謁虞夫子定作芝亭一月留<lb/>
　　次韻慶雲衲二首<lb/>
數竿修竹便為鄰有力任舂未是貧世事空隨流水駛<lb/>
閒心自與白鷗馴更招遼海傳書鶴為問𤣥洲種玉人<lb/>
還有佳期同晩嵗白雲相對豈無因<lb/>
<pb n="KR4h0160_WYG_106-19a"/>
東來孤鶴下林梢破屋蕭條不翦茅洗玉地頭雲氣合<lb/>
繙經臺上樹陰交閒心詎遣神為馬避世方慙祝代庖<lb/>
忽寄新詩到𤣥圃清歌須藉玉壺敲<lb/>
　　次韻范徳原與倪元鎮城南倡酬之作<lb/>
髙士叩門方倚馬先生與客正爭棋也知溪上多佳集<lb/>
亦到山中傳好詩滿地緑陰敷坐處隔林黄鳥把杯時<lb/>
城南我欲相尋去買下扁舟恐後期<lb/>
　　次韻范景逸立春日病中之作<lb/>
<pb n="KR4h0160_WYG_106-19b"/>
嵗暮西岑雪未晴范公祠下少人行探梅踏凍煩丹使<lb/>
扶病迎春問麯生石竈茯苓和雪煑雲根流水似冰清<lb/>
𤓰田數畝春泥煖好課巖中子弟耕<lb/>
　　八月十三日自鴻山歸吳舟中賦<lb/>
扁舟風輕穩如馬容我領覽秋氣清横塘水深白鳥下<lb/>
攲樹雨濕青苔生東曹掾史有髙興太乙真人無俗情<lb/>
去<hi>缺</hi>吹簫喚孤鶴明月夜滿姑蘇城<lb/>
　　送吕惟清歸耕蕪湖<lb/>
<pb n="KR4h0160_WYG_106-20a"/>
蕪湖郭裏野田花曽見南朝舊將家九月荒茨飛社燕<lb/>
千年喬木噪寒鴉江山風雨殊今昔文武衣冠起歎嗟<lb/>
扶冊<hi>一作䇿</hi>歸舟<hi>一作耕</hi>有孫子寧辭辛苦答春華<lb/>
　　次韻張田秀才見寄<lb/>
樹杪青蟲晴颺絲春城風物似年時貧餘許邁餐金法<lb/>
樂<hi>一作閒</hi>止<hi>一作有</hi>陶潛飲酒詩芳草青青連野濶征鴻歴<lb/>
歴渡江遲長洲故苑烟花外千里懷人入夢思<lb/>
　　紅梅<lb/>
<pb n="KR4h0160_WYG_106-20b"/>
九疑山中得道女春寒石上飲流霞不知遺却玉條脱<lb/>
獨倚東風暮竹斜<lb/>
　　寄學可二首<lb/>
九龍之山第幾峯曽看飛雪下長松小樓日夜聴春雨<lb/>
忘却溪頭尋暮鐘<lb/>
石上一杯清冷水傳是若冰小洞天借渠茗器登山去<lb/>
春雪正與梅爭妍<lb/>
　　寄阿山<lb/>
<pb n="KR4h0160_WYG_106-21a"/>
最憶鳯雛年十四臨池愛學漢中郎西齋舊種櫻桃樹<lb/>
今嵗還應共汝長<lb/>
　　次韻楊廉夫冶春口號八首<lb/>
姑蘇城北桃花塢日日敲門去問春自是狂夫被花惱<lb/>
求之不得亦愁人<lb/>
醉舞花前倒接䍦雙雙燕子共差池留連只恐春光暮<lb/>
芳露濕衣人不知<lb/>
石湖春水如酒濃玻瓈萬頃開龍宫我時泛舟過湖曲<lb/>
<pb n="KR4h0160_WYG_106-21b"/>
無數桃花發舊叢<lb/>
近得𤣥洲餐玉法不用采石登昆侖景純解道遊仙句<lb/>
海上鶴來傳到門<lb/>
江城雪夜深一尺欲問梅花馬不前袁生此時正髙卧<lb/>
不知春江有釣船<lb/>
玉壺春酒碧于海客至縱飲寧傷亷已無俗事惱真趣<lb/>
只有清香散寳奩<lb/>
緑暈雙蛾新畫眉風流堪賦比紅兒繡窗無人解春意<lb/>
<pb n="KR4h0160_WYG_106-22a"/>
行傍辛夷折柳枝<lb/>
吳姬殷勤折簡呼青錦坐褥花中敷聴唱棃園供奉曲<lb/>
新聲一串驪龍珠<lb/>
　　游石湖治平寺用唐人許渾所題詩韻<lb/>
湖上春雲挾雨來楞伽山木盡低摧吳王廢塚花如雪<lb/>
獨自吹香上舞臺<lb/>
　　題雲林生逺山湧翠圖<lb/>
偶因滌硯寫從容㸃染那能似畫工千載風流誰可擬<lb/>
<pb n="KR4h0160_WYG_106-22b"/>
令人猛憶米南宫<hi>元鎮所居地名蝸牛廬俗呼黄犢廬</hi>
　　衛<hi>闕</hi>　仁近<lb/>
　　　仁近字叔剛一字子剛華亭人好學績文書法<lb/>
　　　學黄庭經自有一種風流醖藉俠才子氣至正<lb/>
　　　間嘗游吳興守將候見之送餼米百斛既舉幕<lb/>
　　　官並辭張太尉闢延賔館幣使聘焉亦謝免養<lb/>
　　　髙授書里中年四十七卒有敬聚齋詩稾子剛<lb/>
　　　從楊鐵厓遊鐡厓謂其詩音節興象可追盛唐<lb/>
<pb n="KR4h0160_WYG_106-23a"/>
　　　常以才子目之其秋夜曲白苧詞九山讌集等<lb/>
　　　篇極為一時所稱道<lb/>
　　題陳履元畫玉山草堂圖<lb/>
萬木陰陰覆草堂湘簾低下淨琴張逶迤萬里橋南路<lb/>
彷彿百花潭上莊白鳥向人飛箇箇好山當户立蒼蒼<lb/>
披圖想見人清絶為寫新詩並晩凉<lb/>
　　承玉山主人遺竹枝輒賦近體以寄<lb/>
草堂只在玉山西未識風流顧愷之鴛冷繡衾春病酒<lb/>
<pb n="KR4h0160_WYG_106-23b"/>
蠟銷銀燭夜敲棋每懷鳯鳥棲梧樹輒倚烏皮唱竹枝<lb/>
昨夜闌干明月上惱人簫管不勝吹<lb/>
　　擬唐宫詞<lb/>
九重春色繞金鑾龍渇宫壺午漏殘犀押簾垂紅霧暝<lb/>
獸爐香盡碧雲寒隔樓度曲多西子别院吹笙是内官<lb/>
見説羊車明日過旋栽楊柳䕶雕闌<lb/>
　　奉寄楊鐵厓<lb/>
白髪揚雄三泖上樓船日日載青娥驪珠泣月夜光冷<lb/>
<pb n="KR4h0160_WYG_106-24a"/>
象管叫雲秋思多問字諸生頻載酒購書道士為籠鵞<lb/>
𤣥霜臺上凉如水好著吾儂拍手歌<lb/>
　　送劉王事北上<lb/>
曉漏沈沈禁籞清内班初進珮環鳴九重日月開金殿<lb/>
四海車書㑹玉京天子龍飛乾道正宰臣鵠立泰階平<lb/>
幾時我亦觀光去醉插宫花出鳯城<lb/>
　　秋夜曲二首<lb/>
誰家女兒青結螺花前雙歌舞婆娑湘簾在鉤明月多<lb/>
<pb n="KR4h0160_WYG_106-24b"/>
奈此迢迢凉夜何<lb/>
銀河流光夜初靜姮娥娟娟度鸞影綺疏美人醉方醒<lb/>
倚闌吹簫更漏永<lb/>
　　彭<hi>闕</hi>　罙<lb/>
　　　罙字仲<hi>一作宗</hi>愈廣陵人無書不讀學通五經性<lb/>
　　　行純謹言笑侃侃陳敬初深敬事之來吳中授<lb/>
　　　舉子業户外之屨常滿江左碩儒也詩見玉山<lb/>
　　　雅集<lb/>
<pb n="KR4h0160_WYG_106-25a"/>
　　送粹上人還天台養母讀書<lb/>
逝川無停波浮雲時獨飛十年出家去早著遊子衣朝<lb/>
㠶南海航暮采北山薇孰云方外樂倚門有遐思丸丸<lb/>
赤城山中有烏烏慈娛嬉在昕昔况適靜者期朔風吹<lb/>
大江越樹淡寒暉顧瞻東歸屐夢繞玉溪湄<lb/>
　　送丁好義<lb/>
晨登吳王臺蒼然望八荒大江東南去浮雲西北翔中<lb/>
有鵷雛飛前隨雙鳯凰梧桐正蒼翠亦待鳴朝陽白露<lb/>
<pb n="KR4h0160_WYG_106-25b"/>
湛清秋山花已黄黄折之欲相贈嵗晏同幽芳<lb/>
　　寄沈鼎臣二首<lb/>
中庭好花樹欲發遲良時春風一噓拂粲粲已盈枝青<lb/>
實未堪摘苦心良自知朝榮暮憔悴物理固其宜願將<lb/>
合歡草持以遺所思<lb/>
宛陵大江左我家更在東憶子到縣時目寄孤飛鴻滄<lb/>
浪無釣艇海洋多颶風遊鱗向何處逺將消息通嚶嚶<lb/>
雙黄鸝躑躅芳樹中聴之有深意白日已匆匆<lb/>
<pb n="KR4h0160_WYG_106-26a"/>
　　金粟影<lb/>
開牕見明月團團弄清輝湛露下庭柯幽香發華滋手<lb/>
舉青玉案嘉與仙人期遨遊青雲中遺我最髙枝茹芳<lb/>
嚥瓊液插花醉瑶池中有羣鳯鳴景星亦相隨髙軒夜<lb/>
深坐秋影正葳㽔勿持廣寒斧為賦小山辭<lb/>
　　芝山吟<lb/>
　　　徐君勉之番陽人芝山在番郡之陰世傳山常<lb/>
　　　産芝郡人徃徃以科第顯勉之兩舉鄉進士得<lb/>
<pb n="KR4h0160_WYG_106-26b"/>
　　　山長慈湖人謂勉之若有不釋然者予故為道<lb/>
　　　其所樂作芝山吟餞之<lb/>
西山有靈芝我采茹其芳吐氣為卿雲絢爛紛天章紫<lb/>
微上卿不敢惜手抉氛埃看五色虎豹衛關深九重倏<lb/>
爍電光迷白黑歸來不是故山遥天風巻幔正飄飄化<lb/>
作慈溪泮林雨坐令嘉植長春苗碧澗泠泠煑芹藻恰<lb/>
似山中采芝好咀華滋味與人同粱肉朱門衹素飽闔<lb/>
閭城頭秋日凉停雲只隔錢塘江西山日夜生輝光山<lb/>
<pb n="KR4h0160_WYG_106-27a"/>
中紫芝燁燁長更結飛霞髙頡頏<lb/>
　　巴陵女子行<hi>一作韓節婦</hi>
巴陵郡西江水渾赤沙黄壤東南奔邇來湜湜已百載<lb/>
中有婉孌之忠魂當時郡有賈氏婦志節凛凛摩乾坤<lb/>
家亡國破身執<hi>一作縶</hi>義不辱乃是韓魏國忠獻五世之<lb/>
曽孫臨平湖開石封發五陵氣盡天房昏甲<hi>一作鐵</hi>馬三<lb/>
百萬北來正啍啍<hi>一作噋噋</hi>連城破竹勢迎刃牽羊係頸投<lb/>
冠解綬乞伏竄匿俱紛紛不意弱草<hi>一作流</hi>中見此松柏<lb/>
<pb n="KR4h0160_WYG_106-27b"/>
根讀書不學<hi>一作如</hi>曹大家事夫却是<hi>一作似</hi>桓少君君臣<lb/>
大義本與夫婦一慷慨萬古保貞操視生死<hi>一作死生</hi>朝夕<lb/>
不啻富貴如浮雲恨不生為男横戈赴三軍栖栖臨絶<lb/>
音耿耿昭人文練裳縱横四百字上陳祖宗創業有至<lb/>
道下斥姦邪誤國偷生存吾詞既畢分已盡精衛何苦<lb/>
猶銜寃想當捐佩入不測幽光上浮白日銜<hi>一作馭</hi>陰魄<lb/>
直<hi>一作下</hi>塞珠宫門湘靈罷<hi>一作鼓</hi>瑟虙妃泣馮夷長嘯羣<lb/>
龍翻至今合頌<hi>一作誦</hi>其詩感其事令人浩氣填膺<hi>一作胷</hi>
<pb n="KR4h0160_WYG_106-28a"/>
那可捫或者疑之不能成人善謂其見夢於人不若効<lb/>
靈史氏為可敦烏乎時<hi>一作嗚呼世</hi>無歐陽公斷臂之婦終<lb/>
無聞何以愧賣降表貞節薄俗那能譏兔園我願然犀<lb/>
取靈骨封以夏<hi>一作厦</hi>屋旌以石表雙髙蹲奏之大廷布<lb/>
天下激厲臣子皆忠淳可以扶<hi>一作植</hi>三綱正人倫謂予<lb/>
有不信請視賈娥墳<lb/>
　　怡雲軒歌為茂上人賦<lb/>
怡雲軒前古松樹日日雲來滿幽户怡雲野老對松眠<lb/>
<pb n="KR4h0160_WYG_106-28b"/>
看雲自來還自去非烟非霧流光晶白衣蒼狗倏多形<lb/>
有時驟雨動靈怪恐是老龍來聴經飢食坐單行復息<lb/>
心與浮雲兩無迹鉢中水是天上泉窗隙鏬非山下石<lb/>
青天漫漫積空寥磅礴雲間無逺遥乘之瞬息千萬里<lb/>
靈鷲峯頭雪未消我樂在雲雲我悦相從不似長相别<lb/>
雲歸巖洞我還山碧潭夜夜看孤月<lb/>
　　張<hi>闕</hi>　遜<lb/>
　　　遜字仲敏號溪雲其先南陽人寓居吳博學善<lb/>
<pb n="KR4h0160_WYG_106-29a"/>
　　　屬文精書畫初從黄冠與息齋李衎同畫墨竹<lb/>
　　　一旦自以為不及即棄墨竹而用勾勒法妙絶<lb/>
　　　當世郭羲仲贈詩云好竹每懷張仲敏泠泠風<lb/>
　　　骨水為神或云吳郡又有一張遜字以行非也<lb/>
　　　按邑志盛彧傳云日與楊維楨鄭東張遜秦約<lb/>
　　　陸仁張恕仲天爵諸名士倡和而坊本或誤作<lb/>
　　　張恕仲割裂可笑張恕字以行洪武初以才徳<lb/>
　　　徵入見試春山新水詩稱㫖除北平盧龍知縣<lb/>
<pb n="KR4h0160_WYG_106-29b"/>
　　　其挽盛彧詩序云盛公子與余世姻而契義最<lb/>
　　　相得洪武甲寅遷家婁東而余亦宦游燕冀遂<lb/>
　　　成契濶則知其為張恕之誤無疑也彼時安得<lb/>
　　　有兩張遜耶姑辨出之以俟知者<lb/>
　　題桃花溪<hi>一作浣花館</hi>
種桃如種柳容易得成花千樹恐無地平原堪子家晩<lb/>
風迎窈窕春水繞汙邪乆不通人問循溪步曲斜<lb/>
　　無題四首<lb/>
<pb n="KR4h0160_WYG_106-30a"/>
銀屏曲曲掩秋塵何處車聲五色麟飛燕曽為掌上舞<lb/>
崔徽不及巻中真蕙花清露紉成佩菱帯文波繡作茵<lb/>
獨倚疎桐無限思盡慿雞卜問江神<lb/>
一夜泠風入翠幢夢魂長是遶湘江香螺脱厴烟生幄<lb/>
荳蔻合胎蝶滿牕碧岫臺空雲雨斷絳河星動女牛雙<lb/>
牢愁得似秦城逺幾日重圍未肯降<lb/>
罘罳凉月午陰移漠漠重簾怨阿螭竹泫啼紅猶染淚<lb/>
藕分纎碧尚牽絲題封欲寄金條脱收子休彈玉局棋<lb/>
<pb n="KR4h0160_WYG_106-30b"/>
惆悵章臺南畔柳何人折盡最長枝<lb/>
新水流雲滿緑皋畫橋微步聴黄袍空傳解佩酬交甫<lb/>
只惜能詩似蒨桃柳色障塵侵小扇荷筩含雨沁香醪<lb/>
蛾眉老去都陳迹懷古懷春漫自勞<lb/>
　　留别李五峯<lb/>
秋風曽過青蓮館南蕩誰傳白鴈書只擬馬遷為太史<lb/>
也知枚乘有安車客星當户江清夜華月浮空雪霽初<lb/>
如此好懷舟莫發慿髙釃酒鱠雙魚<lb/>
<pb n="KR4h0160_WYG_106-31a"/>
　　懷貞居張先生<lb/>
不見貞居張外史故園牢落已經年山中絶境如三島<lb/>
河上遺書著幾篇竹榻何曽延俗客瓊樓只合貯神仙<lb/>
扁舟有待秋風後重約湖陰日扣舷<lb/>
　　題林屋佳城圖<lb/>
黄家老子婁東客望望青山隔太湖獨鶴不歸林屋洞<lb/>
佳城渾似輞川圖秋髙月白啼山鬼樹老霜寒長木奴<lb/>
他日結廬當墓下好歸耕隱學潛夫<lb/>
<pb n="KR4h0160_WYG_106-31b"/>
　　聴雪齋分韻得花字<lb/>
夜晏玉山家春風舞雪斜佳人歌白苧零亂落梅花<lb/>
　　題挾彈圖<lb/>
緑樹陰陰水滿堤春風立馬看黄鸝慿郎金彈莫輕發<lb/>
恐有慈烏來上栖<lb/>
　　文<hi>闕</hi>　質<lb/>
　　　質字學古<hi>一作固</hi>甬東人隱居吳之婁江學行卓<lb/>
　　　然詞章竒放好為長吉體酒酣長歌聲若金石<lb/>
<pb n="KR4h0160_WYG_106-32a"/>
　　　嘗與楊鐡崖夜行有挑梅花燈者鐵崖命賦一<lb/>
　　　詩立就為鐵崖所稱年九十六卒崑山志載學<lb/>
　　　古與邑中耆儒盧觀趙天祐衛館盛徳瑞文天<lb/>
　　　與共六人有司月給廩以贍之元時待士之厚<lb/>
　　　如此<lb/>
　　月漉漉送瞿慧夫之堜川<lb/>
月漉漉在婁水老蟾千年浸不死容花已萎春蕙芳弦<lb/>
望茫茫運天髓月漉漉在堜水桂影無煙玉如洗一天<lb/>
<pb n="KR4h0160_WYG_106-32b"/>
清吹凉參差琉璃碧破飛魚起我家月明滄海曲漁歌<lb/>
不驚鷗夢熟脱巾醉卧竹葉舟白頭浪起高於屋送君<lb/>
行月漉漉<lb/>
　　公無渡河<lb/>
公無渡河河水瀰瀰腥風怪雨捲空來濁浪掀舟雪山<lb/>
起妾力挽公不我止公既渡之竟如是淚可竭情可滅<lb/>
河水東流何日歇<lb/>
　　行路難<lb/>
<pb n="KR4h0160_WYG_106-33a"/>
行路難歴九土猛虎當途狼在隖滿日莽蒼荆菅深獵<lb/>
者誰為施弶弩行路難渡江河其中豈無蛟與鼉行舟<lb/>
徃徃看風色如山大波揚驚波水陸之險尚可平人心<lb/>
對面干戈横浮雲變態在倐忽陰矢設毒無猜驚君不<lb/>
見史伯魚處世以直誠非愚西邊鵲噪東啼烏行路難<lb/>
堪嗟吁<lb/>
　　折楊柳<lb/>
折楊柳煩纎手金黄細縷牽春愁送客年年汴河口汴<lb/>
<pb n="KR4h0160_WYG_106-33b"/>
水明楊柳青此時傷心無限情同心結就孤舟行折楊<lb/>
柳君知否有書莫寄雙鯉魚一度春風一回首<lb/>
　　烏夜啼<lb/>
烏夜啼江月皎皎流寒輝去年養子叢木底今年九子<lb/>
俱不歸夜夜啼聲慘悽網羅天地難髙飛反哺之恩竟<lb/>
寂寞風巢冷落秋烟稀烏夜啼啼相思<lb/>
　　城上烏<lb/>
城上烏啼攫攫朝啼城南頭暮啼城北角昨日妻别夫<lb/>
<pb n="KR4h0160_WYG_106-34a"/>
今日母憶兒烏啼烏啼心愈悲征人去兮歸不歸烏啼<lb/>
烏啼知為誰<lb/>
　　送李公質之揚州<lb/>
海風吹秋秋無痕秋風灑落秋無魂樓船萬斛戛明月<lb/>
怒濤駕空相吐呑隴西才人天上客古劒飛花溜新白<lb/>
腰纒十萬何足云載詩未許揚州鶴揚州瓊花天下無<lb/>
為我貫酒提胡盧醉來莫問江南侣豪氣逼人真丈夫<lb/>
　　澹香亭<lb/>
<pb n="KR4h0160_WYG_106-34b"/>
澹香亭前春可招雪花千樹開璚瑶溶溶夜色照寒影<lb/>
二月東風吹不消崑山<hi>一作丘</hi>仙人天上客爛醉花陰坐<lb/>
瑶席仙姝采香雲滿衣酒醒但覺春無迹人生歡樂苦<lb/>
不<hi>一作無</hi>多百嵗流光若<hi>一作如</hi>擲梭古來榮達已塵土對<lb/>
此不飲將如何<lb/>
　　白雲海歌<lb/>
白雲深白雲深白雲深處元無心眼空瑶海一萬里山<lb/>
光不動秋陰陰虛白英英<hi>一作盈盈</hi>啟扃牖袖拂天開落星<lb/>
<pb n="KR4h0160_WYG_106-35a"/>
斗盡隨玉氣化為龍不逐西風變蒼狗道人髙居白雲<lb/>
裏九重丹書徵不起三生石上話因縁春夢棃花隔秋<lb/>
水風塵眯<hi>一作□</hi>目横干戈龍呑虎噬奈爾何斷蛇神器<lb/>
未出匣海宇無復春光和世事紛紛為<hi>一作如</hi>落絮百嵗<lb/>
流光水東注白雲與我有深期我亦相依白雲住<lb/>
　　虎丘燕集送<hi>缺</hi>　　之秣陵分賦吳王城<lb/>
吳王城據東南雄夫椒一戰成厥功钃鏤夜泣伍員死<lb/>
黄池之㑹城池空城池空越師襲宫前草露沾衣濕烟<lb/>
<pb n="KR4h0160_WYG_106-35b"/>
花遺堞黯離愁三江潮來若山立君不見城上蒿碧如<lb/>
染兎穴狐蹤徧荒甸漁歌落日破湖烟鴟夷蕩舟迷㶑<lb/>
灩前年送客閶門西楊柳青青官馬嘶今年送子出城<lb/>
去接天芳樹春迷迷霜臺故人俱豸首尺簡誰能問山<lb/>
藪簿書叢裏看崢嶸歸来共醉吳中酒<lb/>
　　春草池緑波<lb/>
池上新亭好慿闌引興長朝暉生草色天影落波光雨<lb/>
過鳬鷖亂春明杜若香為懷江謝趣清夢遶西堂<lb/>
<pb n="KR4h0160_WYG_106-36a"/>
　　和九成韻寄玉山主人二首<lb/>
我愛虎頭公子賢髙懷歴歴寫長川酒樽花底分秋露<lb/>
茶竈竹間生白烟日落漁莊聴雨坐風微草閣看雲眠<lb/>
西凉進士曽留别應説相逢十日前<lb/>
玉山之堂風日好髙居共喜值清時紫簫度曲頗行酒<lb/>
彩扇分題那賦詩溪樹積陰疑雨過水花流影若雲移<lb/>
白頭有約漁莊上我亦歸休理釣絲<lb/>
　　題林屋佳城圖<lb/>
<pb n="KR4h0160_WYG_106-36b"/>
太湖湖上黄公墓畫得圖成慰所思林屋天寒龍起夜<lb/>
水晶宫白月來時山山暑雨黄梅熟樹樹風霜橘子垂<lb/>
遺訓不忘鄉井念望雲應廢蓼莪詩<lb/>
　　題芙蓉畫屏二首<lb/>
太液池頭月色凉夜深天上按霓裳西風吹醒游仙夢<lb/>
尚帯清秋玉露香<lb/>
沈水烟消啟緑窗凉秋又見木蕖雙日斜睡起銀屏裏<lb/>
應是相思到曲江<lb/>
<pb n="KR4h0160_WYG_106-37a"/>
　　題秋林才子圖次玉山韻<lb/>
石嶺西來竹屋幽蹇驢歸去晩山稠溪頭霜葉似花落<lb/>
天外白雲如水流<lb/>
　　題風雨歸舟圖<lb/>
西風木落九江秋黄鶴磯頭是舊游憶得向年風雨裏<lb/>
青山無數逐歸舟<lb/>
　　梅花燈<lb/>
五出玲瓏四面分一枝挑月照黄昏歸來踏遍横斜影<lb/>
<pb n="KR4h0160_WYG_106-37b"/>
吹落東風不見痕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻十二<lb/>
</p>
<p>
</p>
  </div>
</body>
</text>
</TEI>
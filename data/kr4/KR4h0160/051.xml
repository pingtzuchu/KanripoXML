<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷五十一</head>
    <p>
<pb n="KR4h0160_WYG_051-1a"/>
欽定四庫全書<lb/>
　元詩選初集卷五十一　　庶吉士顧嗣立編<lb/>
　　黄處士鎮成<lb/>
　　　鎮成字元鎮昭武人篤志力學不嗜榮利築南<lb/>
　　　田耕舍隱居著書至順間嘗歴覽楚漢名山周<lb/>
　　　流燕趙齊魯之墟浮海而返登補陀觀日出如<lb/>
　　　丹慷慨賦詩翛然有蟬蜕塵囂之志部使者屢<lb/>
　　　薦之不就其後政府奏授江西儒學副提舉命<lb/>
<pb n="KR4h0160_WYG_051-1b"/>
　　　下而已卒年七十有五集賢院定號曰貞文處<lb/>
　　　士所著秋聲集十卷新安鄭濳序之謂如太音<lb/>
　　　希聲天籟自鳴抑亦有所激而鳴其不平者耶<lb/>
　　　今觀南田耕舍及西城紀事諸詩亦可以知其<lb/>
　　　寄託之有在矣<lb/>
　　春雨南田書事<lb/>
流水三椽舍桑隂五畝田飯香分野碓茶熟候山泉石<lb/>
榻看雲坐谿窻聽雨眠桃花川上路應有釣魚船<lb/>
<pb n="KR4h0160_WYG_051-2a"/>
　　鉛山早行<lb/>
早起辭林館鄰雞已再嘷月弦當户直斗柄插山高細<lb/>
溼侵藜杖輕寒襲布袍前趨東日上五色動雲濤<lb/>
　　乗凉<lb/>
借屋依喬木乗凉愜病身日回山有影風逺竹無塵除<lb/>
地平施榻攀條側挂巾應攜龐老宅真作鹿門人<lb/>
　　南山紫雲山居五首<lb/>
一宿南山頂仙凡此地分河明疑有浪天近更無雲月<lb/>
<pb n="KR4h0160_WYG_051-2b"/>
色初秋見泉聲徹夜聞紅塵飛不到甘與鹿為羣<lb/>
樹老秋仍露山空晩更蟬雨添舂藥水雲濕種𤓰田對<lb/>
榻僧長坐聞鐘客未眠自應麋鹿性疎散愛林泉<lb/>
絶壑開䦨檻遥峰展畫圖雪翻僧供鉢雲繞佛香爐接<lb/>
板橋横澗連筒水入廚杖藜行藥去九節得菖蒲<lb/>
竹露連巖際松風滿坐隅水舂如有節山鳥似相呼暑<lb/>
雨收崖蜜晴雲斸土酥月高秋萬宇身世一冰壺<lb/>
絶境紅塵逺高居白日長僻宜人不到靜與世相㤀宇<lb/>
<pb n="KR4h0160_WYG_051-3a"/>
闊星辰大山虚水石凉翠屏天外立秋氣晩蒼蒼<lb/>
　　題朱澤民畫山水<lb/>
與客浮湘水琴書共一舟雲間雙樹曉天外數峰秋指<lb/>
顧銷塵慮棲遲發櫂謳未知身是畫明月滿滄洲<lb/>
　　東陽道中<lb/>
出谷蒼煙薄穿林白日斜岸崩迂客路木落見人家野<lb/>
碓喧春水山橋枕淺沙前邨烏桕熟疑是早梅花<lb/>
　　春日東行<lb/>
<pb n="KR4h0160_WYG_051-3b"/>
青郊冉冉散晴暉芳樹頻聞一鳥啼山驛水流花落盡<lb/>
石田雲煖麥抽齊禪房鑿路當巖半釣屋維舟近竹西<lb/>
行過野橋人語近尋源應到武陵谿<lb/>
　　題秋江把釣圖<lb/>
獨載輕舠過碧川一綸牽動楚江天蘆邊有月還吹笛<lb/>
桞外無風不繫船留火夜然湘岸竹得魚朝送酒家錢<lb/>
十年湖海真如畫亦欲狂歌一扣舷<lb/>
　　遊麻姑山用蔣師文韻<lb/>
<pb n="KR4h0160_WYG_051-4a"/>
紫霧龍鸞月裏遊白銀宮殿海中洲麻姑宴罷壇猶在<lb/>
葛令丹成井獨留滴雨浮嵐空翠晩飛花散玉瀑簾秋<lb/>
誰能共食金光草來徃仙家十二樓<lb/>
　　舟過石門梁安峽<lb/>
書畫船頭載酒迴滄洲斜日隔風埃一雙白鳥背人去<lb/>
無數青山似馬來天際雨帆梁峽出水心雲寺石門開<lb/>
同遊有客如高李授簡惟慚賦峴臺<lb/>
　　送憲幕陳時中分題得平章河<lb/>
<pb n="KR4h0160_WYG_051-4b"/>
海國猶傳利澤功滄溟縹緲百蠻通潮來估客船歸市<lb/>
月上人家水浸空析木星辰三島外榑桑宮殿五雲東<lb/>
河梁此日重攜手目送靈槎萬里風<lb/>
　　晩晴書事<lb/>
白鶴樓西晩雨凉欲晴山氣逺蒼蒼鴉銜落日歸平楚<lb/>
鴈背殘霞上越陽溪崦築茅堪理釣畬田收术好休糧<lb/>
秋風有約巢雲去却擬狂歌學楚狂<hi>平楚越陽郡城二臺名</hi>
　　臨川青雲亭<lb/>
<pb n="KR4h0160_WYG_051-5a"/>
平野荒荒雉堞低一峰闌檻與雲齊斗牛三尺龍光照<lb/>
城郭千年鶴爪題白雨來時江水北青山盡處夕陽西<lb/>
古來亦有憑高客樹影蒼凉繞大隄<lb/>
　　題定武蘭亭<lb/>
繭紙香隨玉匣遺寳書天上世難知狼烽㡬墮昆明劫<lb/>
蟬翼猶傳定武碑曉雨苔花侵擣石秋山柿葉費臨池<lb/>
東都已徃誰能繼神物終煩謹䕶持<lb/>
　　鼓山靈源洞<hi>有屴崱天風海濤亭喝水巖</hi>
<pb n="KR4h0160_WYG_051-5b"/>
屴崱峰頭萬丈梯上方高與白雲齊青山盡處海門闊<lb/>
紅日上來天宇低喝水無人空宴坐磨崖有客漫留題<lb/>
飄然欲御長風去一笑何煩過虎谿<lb/>
　　卒巳還光邑祖居上井約江少府同到<lb/>
東井田廬故業非十年風雨寸心違江湖水闊冥鴻去<lb/>
城郭春深老鶴歸桑梓盡隨黄壤化松楸空望白雲飛<lb/>
梅仙此日能相約竹杖相攜上翠微<lb/>
　　舟過大茅洋<lb/>
<pb n="KR4h0160_WYG_051-6a"/>
漲海渾茫寄一桴候神東去接方壺帆隨雪浪高還下<lb/>
島浸冰天有若無鴈影斜翻西日逺潮聲直上晩雲孤<lb/>
投綸擬學任公子掣取封䲔飫萬夫<hi>䲔古鯨字</hi>
　　補陀島<lb/>
一片雲帆駕渺茫東臨絶島拂扶桑九天波浪隨星客<lb/>
萬壑魚龍覲水王日觀逺開溟澥動雲臺倒浸白花香<lb/>
候神海上應相見為覓安期却老方<lb/>
　　錢塘<lb/>
<pb n="KR4h0160_WYG_051-6b"/>
雨過高風發屋聲呉中暑退即寒生晴光入眼園林薄<lb/>
夜氣侵人枕簟輕寺鐸呼風宵自語鄰機織月曉猶鳴<lb/>
江湖處處悲秋客起束歸裝不待明<lb/>
　　贈葉山人<lb/>
仙巖溪上葉山人手佩青囊太古文北極地從林邑下<lb/>
南條山到蜀江分尋源屢識蛟龍宅探穴長隨虎豹羣<lb/>
更約秋風清霽日與君高踏萬重雲<lb/>
　　用鷲峰師韻送澗泉上人游方十首<lb/>
<pb n="KR4h0160_WYG_051-7a"/>
天台山上綵虹橋山下桃花帶露飄仙客雲霞迷舊路<lb/>
化人宮殿現層霄穿林夜氣香為蓋冠嶺晨光錦作標<lb/>
若到上方應駐錫遥聞法鼓動春潮<hi>天台</hi>
鴈山鐘磬半空聞雪嶺霞城此地分金塔影浮滄海月<lb/>
寳臺光繞梵天雲禪機已熟能傳印世網難嬰易解紛<lb/>
更上孤峰看瀑布願將餘瀝湔妖氛<hi>鴈蕩</hi>
潮音海洞石盤陀送子東遊奈别何日上扶桑天不逺<lb/>
雲連析木地無多水王獻寳開丹穴星使通槎泛白波<lb/>
<pb n="KR4h0160_WYG_051-7b"/>
見説蓬萊清淺處便從鵬翼起秋河<hi>補陀</hi>
身隨衡岳片雲來南極朱陵洞府開八桂山川臨鳥道<lb/>
九疑風雨溼龍堆使華今日嚴珪幣祖印何年翦草萊<lb/>
直到無生參學畢逢人遮莫説輪迴<hi>衡岳</hi>
廬阜山陽㡬勝遊朅來重為虎谿留千尋瀑布雲霞冷<lb/>
九派江流日月浮白鹿盤盤高洞曉黄花采采故園秋<lb/>
東南更有名藍在莫道諸方訊已周<hi>廬山</hi>
去禮文殊寳刹開倚空巒岫鬱崔嵬金圅奉㫖傳香至<lb/>
<pb n="KR4h0160_WYG_051-8a"/>
白□圖形載法來心鏡象懸天外月教筵獅吼地中雷<lb/>
還將拂子閒拈起更上繙經第一臺<hi>五臺</hi>
一上鍾山萬慮消虚空樓閣翠岧嶤金陵鬱鬱帝王宅<lb/>
天塹悠悠南北朝月滿石城秋似水風高淮浦夜生潮<lb/>
未應便作乗蘆去且聽仙人碧玉簫<hi>鍾山</hi>
路入西山窈復深法筵應有聖僧臨兩峰塔影天垂蓋<lb/>
千佛林光地布金牛笛儻逢圓澤語龍宮還見閬仙吟<lb/>
空中更上藏雲洞水樂泠泠奏八音<hi>靈隱</hi>
<pb n="KR4h0160_WYG_051-8b"/>
峨眉樓閣現虚空玉宇高寒上界同茶鼎夜烹千古雪<lb/>
花幡晨動九天風雲連太白開中夏日繞重𤣥宅大雄<lb/>
師去想無登陟逺祇應飛錫驗神通<hi>峨眉</hi>
浮杯東渡海門潮鷲嶺𤣥闗路匪遥十載江湖曾慣歴<lb/>
五山風月自相招呼猿洞口行雙澗放鶴亭邊入斷橋<lb/>
直到妙高峰上望曇華天雨滿煙霄<hi>五山</hi>
　　西窻晝雨<lb/>
三春驚過半霪雨灑窻西鵲腦添爐炷春鳩隔樹啼<lb/>
<pb n="KR4h0160_WYG_051-9a"/>
　　夕泛<lb/>
秋淨山如拭江清一棹横挂帆延暮眺趺坐待潮生<lb/>
　　谷口<lb/>
谷口橋邊日未斜先尋宿處近梅花分明聽得吹長笛<lb/>
祇隔紅闌第一家<lb/>
　　春日行近山<lb/>
門外山童埽落霞問師還只在山家推窻引客雲邊坐<lb/>
自扇風爐煮雪花<lb/>
<pb n="KR4h0160_WYG_051-9b"/>
　　柯亭<lb/>
金碧樓臺宅梵王柯亭無處問中郎何當截取如椽榦<lb/>
吹起崑丘紫鳯凰<lb/>
　　南田夜雨<lb/>
四簷春雨夜浪浪記得吹笙近竹房三十五年江海夢<lb/>
又隨歸鴈過瀟湘<lb/>
　　南田耕舍二首<lb/>
跨鶴來尋處士家迢迢空翠隔煙霞山童揖客松邊坐<lb/>
<pb n="KR4h0160_WYG_051-10a"/>
却背春風埽落花<lb/>
行到長松野水間吹簫石上不知還嵐光已重衣裳冷<lb/>
自扣巖扉月滿山<lb/>
　　題麻姑圖有懐蔣師文<lb/>
曾宿丹霞十二樓水亭風館不勝秋故人天上無書到<lb/>
自展山圖看雪流<lb/>
　　梅花<lb/>
吟屋蕭疎霜後邨江頭千樹欲黄昏等閒又被春風覺<lb/>
<pb n="KR4h0160_WYG_051-10b"/>
添得寒梢月一痕<lb/>
　　春夜聽雨有懐<lb/>
孤客曾聽夜雨眠一生江海已華顛吟懐不與春風隔<lb/>
漫憶簷聲五十年<lb/>
　　山家<lb/>
家住桃花源上邨編松為屋鹿為羣匡牀盡日臨門坐<lb/>
閒看青山起白雲<lb/>
　　聞雞<lb/>
<pb n="KR4h0160_WYG_051-11a"/>
曾催月影倒寒窻又促征車拂曉霜湖海故人今白髮<lb/>
五更孤枕淚浪浪<lb/>
　　黄月潭<lb/>
平生山水最相親蠟屐長隨野鹿羣未似月潭雙足健<lb/>
東南踏遍萬重雲<lb/>
　　雲山小景<lb/>
飛瀑潺潺瀉碧岑野橋分路入雲深三椽草屋長松下<lb/>
應有先生抱膝吟<lb/>
<pb n="KR4h0160_WYG_051-11b"/>
　　五月調兵赴綏陽二首<lb/>
五月農家半未耕更聞田䑕食苗萌轅門昨夜飛書急<lb/>
十户三人赴調兵<lb/>
五月公私乏見儲師徒野掠竟何如自憐無力操戈從<lb/>
未敢偷安飽飯居<lb/>
　　題王元善赴北清江新鴈圖<lb/>
江南春水拍天齊鴻鴈成行向北飛未必雲山便相隔<lb/>
秋風還帶夕陽歸<lb/>
<pb n="KR4h0160_WYG_051-12a"/>
　　南田耕舍<lb/>
離離南山田采采山下緑兹晨凉風發秋氣已可掬美<lb/>
人平生親零落在空谷顔色不可見何由踵高躅我耕<lb/>
南山田我結南山屋下山交桑麻上山友麋鹿還肯過<lb/>
鄰家鄰家酒應熟<lb/>
　　石橋山<lb/>
散策南山下逶迤登石橋五渉曲澗水兩山鬱岧嶤夤<lb/>
縁度絶壁攀蘿俯山椒懸瀑瀉層崖冰華垂空飄盤紆<lb/>
<pb n="KR4h0160_WYG_051-12b"/>
上石磴天梯颭回飈廁足得平地聳身凌丹霄入谷煙<lb/>
霞深松竹聲蕭蕭會當發天秘翦此荆榛條結屋棲白<lb/>
雲覽矚千峰遙土沃既宜耕山深仍可樵因之習天遊<lb/>
已足逺世囂悠然萬物表我隱誰能招<lb/>
　　臘月過里敦田舍<lb/>
天髙北風寒日薄嵗云暮衰年畏奔走乃復在途路山<lb/>
邨投寓舍所歴遇親故具言違别久相問未知處兹晨<lb/>
喪亂中詎意忽歡聚留客坐西窻呼兒忙治具家釀熟<lb/>
<pb n="KR4h0160_WYG_051-13a"/>
未篘舊醅鄰所助筍䔩雜梅䕩火豆連蔬茹慚愧齒牙<lb/>
疎杯盤宜我恕雞肥割黄膏苦勸頻下箸雜坐同几席<lb/>
誰能嗔禮數翁年當自寛鄙野得真趣所願息兵甲田<lb/>
里無征賦借屋傍流泉從子山中住<lb/>
　　避地椒歴<hi>三月初九日</hi>
鄰家急相報且徃椒歴山登陟如猿猱合沓同躋攀逺<lb/>
近火煙起指㸃望城間椒歴不可住迫晩登孱顔夜宿<lb/>
草樹中露下山氣寒<lb/>
<pb n="KR4h0160_WYG_051-13b"/>
　　三郎山<hi>初十日</hi>
曉度三郎山雲深逕盤濕斜迤下陽坡人牛競來集汲<lb/>
泉吹野火煮飯分餘汁扶難感藜杖敧倒僅能及行行<lb/>
不可望危峰倚天立<lb/>
　　上鵲<hi>十二日</hi>
一家巢上鵲俯瞰萬級田扶攜數百人夜宿荒山巔正<lb/>
晝雷電飛驟雨奔流泉月黑石磴滑歸路相攀縁後至<lb/>
且勿迫小立聽潺湲<lb/>
<pb n="KR4h0160_WYG_051-14a"/>
　　謝邊<hi>十三日</hi>
衝雨來謝邊滑路霑泥塗舊鄰忽相見留我宿山居然<lb/>
薪燎我衣取酒慰我劬雖有骨肉親各在天一隅感子<lb/>
勞苦意焉能念﨑嶇<lb/>
　　同御史鄭彦昭登丹臺韻<lb/>
晨登錬丹臺雲磴互盤曲五月居髙明曠逺窮望目雨<lb/>
洗炎埃淨凉風動梧竹遙峰明晩翠近瀬漱寒玉聨鑣<lb/>
得驄騎杖策偶馳逐詩留紙上雲酒散樽中緑坐久獨<lb/>
<pb n="KR4h0160_WYG_051-14b"/>
歸遲鳴騶出空谷<lb/>
　　予作南田耕舍諸公賦者率儗之於老農噫人各<lb/>
　　　有志同牀而不察世之君子乃欲責人之知已<lb/>
　　　不亦難乎因作寫懐二首以自解云<lb/>
白日不停馭頹波竟東馳忽忽年嵗改念此將安歸我<lb/>
欲驅車行太行路嶮巇我欲駕方舟滄海無津涯豈不<lb/>
顧行邁出門慎所之有田南山下可以供盛粢有廬在<lb/>
中田可以譚詩書上探羲皇際下及商周時賢聖尚淪<lb/>
<pb n="KR4h0160_WYG_051-15a"/>
洛微生何足疑懐哉羨門子千載以為期<lb/>
種田南山下土薄良苗稀稊稗日以長荼蓼塞中畦路<lb/>
逢荷蓧人相顧徒嗟咨我欲芟其蕪但念筋力微終焉<lb/>
鮮嘉穀何以奉年饑誰令惡草根亦䝉雨露滋豈無力<lb/>
耕人悠悠興我思<lb/>
　　城西紀事<lb/>
今日稍清適獨出城西邨感時經喪亂風物異郊原林<lb/>
摧見平陸寺破留頽垣髙亭化莽墟華屋成蔬園徘徊<lb/>
<pb n="KR4h0160_WYG_051-15b"/>
在中路偶聽農老言新苗未入土茁草日已蕃丁男赴<lb/>
徵調期令集轅門況乃乏牛力苦辛難具論我聞增慘<lb/>
愴無䇿拯元元身老不能耕焉敢飫盤飱<lb/>
　　逺適<lb/>
吉日有逺適我行志四方西馳窮河源東望臨扶桑南<lb/>
通火維外北達冰竁傍勿謂天地闊勿謂嵗月長駑馬<lb/>
積十駕千里追飛黄大鵬發天池摶風起翺翔誰能守<lb/>
皁櫪不復馳康莊誰能斂羽翮但學搶榆枋大道甚平<lb/>
<pb n="KR4h0160_WYG_051-16a"/>
夷誰謂阻闗梁寄言逺適者日進不可量<lb/>
　　桃花巖<lb/>
小僉山中數塊石上出浮雲㡬千尺寒泉飛下絶澗響<lb/>
老樹倒挂蒼苔壁巨靈擘斷知何年中有古洞藏神仙<lb/>
蓬萊宮闕浩杳靄世外别有壺中天巉巖磊磈相縁入<lb/>
雲霧晦冥光景集丹房石室淨無塵虎攫龍拏半空濕<lb/>
山人舊説桃花巖山髙水絶無由探我來正值巖花發<lb/>
長嘯獨倚春風酣同遊雅士貪幽趣自劚山雲燒筍具<lb/>
<pb n="KR4h0160_WYG_051-16b"/>
兩山流水一川花依稀似是桃源處世上紛紛吹戰塵<lb/>
山中道人都不聞欲從君住不可得一聲孤鶴唳空雲<lb/>
　　呉伯昭紅蓮緑幕圖歌<lb/>
烏君之山從西來拔地萬仞青崔嵬劃然磅礴下江滸<lb/>
林麓隱隱棲樓臺上有飛蘿罥罣古喬木下有滄浪萬<lb/>
頃青如苔紅蓮綽約泛渚淨緑幕縹緲臨湖開雲煙捲<lb/>
風島嶼没窻戸洗雨冰霜廻髙人自是青雲客日向湖<lb/>
亭賞山色昔年走馬踏紅塵射殺南山雙白額今日綸<lb/>
<pb n="KR4h0160_WYG_051-17a"/>
巾羽扇閒獨面清泠飲冰蘗壺箭收投勝負空棊枰罷<lb/>
局機籌息延陵公子昔稱賢畫手復見今道𤣥有聲之<lb/>
畫宜詩篇為子作詩將畫傳<lb/>
　　題墨菊<lb/>
江南九月秋風凉秋菊采采金衣黄近時丹丘出新意<lb/>
却灑淡墨傳秋香青城學士曾題藻散落人間共傳寳<lb/>
卷舒造化入毫端回首東籬自枯槁東陽傅君心好竒<lb/>
何處得此秋霜枝湖湘衲子逺相貺筆勢迥與丹丘齊<lb/>
<pb n="KR4h0160_WYG_051-17b"/>
香英細蹙𤣥玉屑老榦拗斷烏金折不隨粉黛學時妝<lb/>
自與幽人同志節淵明已逝屈子沈晩香縱有誰知心<lb/>
感君畫圖三歎息為君長歌楚天碧<lb/>
　　李將軍歌<lb/>
李將軍少年意氣輕浮雲青絲絡馬黄金勒寳劒錯鏤<lb/>
交龍文十二髙樓連廣道千金結客大梁門昨日彎弓<lb/>
連白羽射殺南山白額虎歸來饗士酒千鍾自向青樓<lb/>
按歌舞前年起兵從義旗斬將陷陣身如飛上功幕府<lb/>
<pb n="KR4h0160_WYG_051-18a"/>
久未報有酒不樂當何為<lb/>
　　直沽客<lb/>
直沽客作客江南又江北自從兵甲滿中原道路艱難<lb/>
來不得今年却趁直沽船黑洋大海波連天順風半月<lb/>
到閩海只與七州通賣買嗚呼江南江北不可通只有<lb/>
海船來海中海中多風多賊徒未知來年來得無<lb/>
　　悲秋詞<lb/>
長歎復長歎芙蓉落盡秋水寒庭前百草枯爛死遊子<lb/>
<pb n="KR4h0160_WYG_051-18b"/>
日暮衣裳單白日悠悠嵗將晏江南水深波浪散鴻鴈<lb/>
不來江水長零落秋雲滿江岸願天吹作凌天風吹開<lb/>
白霧清暘紅願天化作炎天雨物物昭蘇感天語<lb/>
　　從軍行<lb/>
秋風漠漠寒雲低隴頭野鴈隨雲飛北方健兒長南土<lb/>
學得南語相嚘咿羽書昨夜到行府下令急㸃如星馳<lb/>
明日横刀出門去回頭不得顧妻兒山城止舍休十日<lb/>
百姓餽給無饑疲路上逢人寄書歸道好將息無相思<lb/>
<pb n="KR4h0160_WYG_051-19a"/>
重闗夜度月落早五嶺冬戍天寒遲買羊擊豕且為樂<lb/>
破賊歸去知何時<lb/>
　　島夷行<lb/>
島夷出没如飛隼右手持刀左持盾大舶輕艘海上行<lb/>
華人未見心先隕千金重募來殺賊賊退心驕酬不得<lb/>
爾財吾橐婦吾家省命防城誰敢責<lb/>
　　莫猺行<lb/>
莫猺射生蠻峒谷窄袴短衣雙赤足前年應募作官軍<lb/>
<pb n="KR4h0160_WYG_051-19b"/>
惡少如雲學裝束千邨一過如蝗落婦滿軍中金滿橐<lb/>
廌冠擊碎且勿嗔鄰寇不虞吾所託<lb/>
　　投贈鄭守光逺三十韻<lb/>
累洽開皇極分藩重守臣列茅周土舊分竹漢符新師<lb/>
帥能宣化儀刑最近民隼旟張日月雉閣麗星辰地紀<lb/>
逾荒服天光照逺人選材歸德器分命聳朝紳一代文<lb/>
章伯羣心怙恃親祖風光藹藹家學早振振聽履曾馳<lb/>
譽工書固絶倫九苞騰鸑鷟千里驟騏驎仗引陪供奉<lb/>
<pb n="KR4h0160_WYG_051-20a"/>
官聨屬選掄河源通析木星象擁勾陳暫輟中朝紱來<lb/>
紆外府輪土風連太末山節聳全閩佐乗臨漳浦搴帷<lb/>
入劒津近河能借潤依燭解光鄰化雨蘇民望祥風洗<lb/>
瘴塵袴襦歌已浹刀劒俗咸悛山郭惟樵郡封鄰接海<lb/>
濵地偏田少沃土狹户多貧捐瘠饑瘥并流亡寇役頻<lb/>
震凌思大厦枯枿徯洪鈞幸借循良牧咸依撫字仁晝<lb/>
長簾似水更靜月如銀赤社分南服清都拱北辰報看<lb/>
三月政和覩萬家春少日探經笥頽年媿席珍雨畦仍<lb/>
<pb n="KR4h0160_WYG_051-20b"/>
把耒風艇自收緡喜見瘳民瘼無由傳吏循衹須成德<lb/>
化濡筆頌堅珉<lb/>
　　胡處士天游<lb/>
　　　天游名乗龍以字行别號松竹主人岳之平江<lb/>
　　　人當元季之亂隱居不出邑人艾科晉卿為之<lb/>
　　　傳曰天游有俊逸才七嵗短吟具作者風力名<lb/>
　　　藉藉一世視伯生子昂不輸一籌也負髙氣孤<lb/>
　　　立峻視曾不一起取斗禄自汚扼腕當時俯仰<lb/>
<pb n="KR4h0160_WYG_051-21a"/>
　　　太古鳴之歌什有沈湘蹈海之風今其集中荆<lb/>
　　　軻館與醉歌等篇可想見也壬辰夏萑苻蠭起<lb/>
　　　所過皆墟獨天游室巋然煨燼中因自號曰傲<lb/>
　　　軒氏性少許可獨雅善余牧山每泛航清溪弄<lb/>
　　　月佳夜放歌岸幘謔聲如雷各持盛氣不下牧<lb/>
　　　山贈云能酒能詩只兩翁晩嵗益自矜其徘徊<lb/>
　　　亂世以緬想太平之心卒泯然不白也因作述<lb/>
　　　志賦以寓長飲之恨云兵燹之餘篇什散落存<lb/>
<pb n="KR4h0160_WYG_051-21b"/>
　　　者僅什之三四曰傲軒吟槀明𢎞治間其七世<lb/>
　　　裔孫榮昌令湘刻之嘉靖初八世孫大器復編<lb/>
　　　次重刻豫章羅慄謂傲軒詩豪邁卓絶與虞趙<lb/>
　　　諸公相出入而出處大節過之胡氏文獻世家<lb/>
　　　宜其能保守若是然則詩文之傳世與否豈真<lb/>
　　　有幸不幸哉<lb/>
　　遊法興寺<hi>七嵗作</hi>
山色揺光入袖凉松隂十丈印迴廊老僧讀罷楞嚴咒<lb/>
<pb n="KR4h0160_WYG_051-22a"/>
一殿神風栢子香<lb/>
　　春詞和韻七首<lb/>
緑窻紅燭製春衣宫様花紗要入時玉手怕裁雙鳯破<lb/>
并刀欲下更遲遲<lb/>
日射珠簾試曉晴隙光斜上寳釵明碧紗窻下無消息<lb/>
閒數呉蠶㡬箇生<lb/>
自尋蜀紙冩呉歌小字斜行未省多嬌懶却嫌春戰冷<lb/>
手拈牙筆倩人呵<lb/>
<pb n="KR4h0160_WYG_051-22b"/>
暖風深巷賣花天爭買䌓華裊鬢邊揀得一枝紅躑躅<lb/>
隔簾抛與沈郎錢<lb/>
雙鵷不惜涴泥沙閒逐呉姬鬬草芽贏得阿嬌金半臂<lb/>
背人含笑入桃花<lb/>
貪逐春風趁伴遊不知明月上梢頭兒夫若問歸遲意<lb/>
㡬度穿花避紫騮<lb/>
昨日江頭看緑楊歸來學得兩眉長低聲更向蕭郎問<lb/>
又恐眉長不稱妝<lb/>
<pb n="KR4h0160_WYG_051-23a"/>
　　横橋阻水<lb/>
浮江積雨水連天楊桞依依一釣船白髮篙師多意氣<lb/>
向人先索渡江錢<lb/>
　　冬暖<lb/>
冬令偷春多得暖灞橋無思可吟詩江梅一樹都開遍<lb/>
不問南枝與北枝<lb/>
　　壬辰嵗草昧蠭起比屋皆煨燼區室幸存自扁曰<lb/>
　　　傲軒因題二首<lb/>
<pb n="KR4h0160_WYG_051-23b"/>
百屋堆錢等夢回春風多誤燕歸來如何四壁都無物<lb/>
獨向人間傲劫灰<lb/>
獨酌何須問主賔興來魚鳥亦相親蒼松翠竹真佳客<lb/>
明月清風是故人<lb/>
　　男從軍三首<lb/>
十五束髮去從軍背劒腰刀别弟昆男兒不灑臨岐淚<lb/>
觱篥數聲吹出門<lb/>
雨沐風餐夜枕戈東征未了北防河當時只道從軍樂<lb/>
<pb n="KR4h0160_WYG_051-24a"/>
誰道從軍苦更多<lb/>
自古男兒要自强腰間金印有時黄時來不用龍泉劒<lb/>
手搏樓蘭獻廟堂<lb/>
　　女從軍三首<lb/>
二八女兒紅繡靴朝朝馬上畫雙蛾采蓮曲調都㤀却<lb/>
學得軍中唱凱歌<lb/>
從軍裝束效男兒短製衣衫淡埽眉衆裏倩人扶上馬<lb/>
嬌羞不似在家時<lb/>
<pb n="KR4h0160_WYG_051-24b"/>
桞營清曉促征期女伴相呼看祭旗壯士指僵霜氣重<lb/>
將軍莫訝鼓聲催<lb/>
　　贈余公圖畫樓二首<lb/>
一幅生綃天盡頭水光山色上簾鈎似將崔白千年軸<lb/>
掛在元龍百尺樓霜葉埽鴉描落照溼雲和鴈捲清秋<lb/>
紛紛紙上爭妍醜還識無為妙處求<lb/>
高人有眼看山川不費從來買畫錢萬古丹青垂宇宙<lb/>
百川樓觀倚風煙人行槲葉林邊路鳥没蘆花影裏天<lb/>
<pb n="KR4h0160_WYG_051-25a"/>
我欲與公添一筆寒灘蓑笠釣魚船<lb/>
　　燈花給韻<lb/>
寸燼能偷造化權花開花落自黄昬豈憑根本栽培力<lb/>
暫借膏油養育恩隔幔乍疑籠日幄展屏聊當避風幡<lb/>
彫零滿案無人問付與青娥淬鬢痕<lb/>
　　雙頭蓮<lb/>
一枝瑤柄倚風清兩面紅妝鬬日明張孔斷魂埋玉井<lb/>
尹邢妖魄寄金莖雙鸞俯鏡東西照百子分房向背榮<lb/>
<pb n="KR4h0160_WYG_051-25b"/>
若使此花還解語好將蘭臭與誰平<lb/>
　　牡丹花<lb/>
相逢盡道看花歸慙愧尋芳獨後時北海已傾新釀酒<lb/>
東風猶鏁半開枝埽空紅紫真無敵看到雲仍未可知<lb/>
但願倚䦨人不老為公長賦謫仙詩<lb/>
　　寓中水樓秋夕<lb/>
殘暑崢嶸入夜平羈懐牢落傍秋生斷雲推月弔孤影<lb/>
高瀬挾風來逺聲山店辟纑松火細水樓歌枕葛衣清<lb/>
<pb n="KR4h0160_WYG_051-26a"/>
餘年飽食慚疎放回首南州欲用兵<lb/>
　　寄内兄余牧山<lb/>
少年親故盡豪英回首家山一愴情桑梓連雲俱寂莫<lb/>
松筠鬬雪獨崢嶸生憎赤幘何時白須信黄河有日清<lb/>
珍重加餐莫輕出共留老眼看昇平<lb/>
　　遣悶<lb/>
昬昬如醉復如癡半榻殘書兩鬢絲世故擾攘思樂日<lb/>
莫年艱苦憶兒時對人言語惟稱好徇俗文章懶出竒<lb/>
<pb n="KR4h0160_WYG_051-26b"/>
斗酒十千無覓處悶來消遣只憑詩<lb/>
　　慶李千户納室<lb/>
轅門佳氣曉氤氲觱栗筵開酒半醺鸞扇低回人似玉<lb/>
虎牙顛倒從如雲花開穠李春猶小帳掩流蘇夜正分<lb/>
從此談兵應有助木蘭元是女將軍<lb/>
　　憶孟兄季弟<lb/>
兄弟相看各一方别來俱各鬢成霜江山十里猶比屋<lb/>
風雨㡬番能對牀海燕年深常作客塞鴻天逺不成行<lb/>
<pb n="KR4h0160_WYG_051-27a"/>
擎杯莫負黄花酒來看南塘萬竹長<lb/>
　　譏諷黄蘭谷<lb/>
雨花風絮兩飄颻興味都非舊寂寥白足懶穿雲外履<lb/>
翠眉低按月中簫重拈曉鏡添新髮旋試春衫減舊腰<lb/>
金鎖玉圅千載恨爭如雲雨自朝朝<lb/>
　　送姪胡文學修江館<lb/>
我祖文章伯餘光耿未休聖朝崇學校猶子重箕裘蠧<lb/>
簡三生債皋比㡬度秋登高還小魯觀禮復從周琴為<lb/>
<pb n="KR4h0160_WYG_051-27b"/>
知音鼓珠寜暗室投小奚藤作笈長鋏蒯為緱細桞牽<lb/>
征袂飛花餞去舟嗟予倚市拙壯子異鄉遊白酒春風<lb/>
席紅燈夜雨樓生徒交授受賔主迭賡酬章甫儀刑重<lb/>
湯盤德業修多能宜下問博學更旁求勿謂青氊冷毋<lb/>
貽素食羞句休吟苜蓿交重擇薫蕕忽忽山川異行行<lb/>
嵗月遒竹林難共醉江樹攪離愁幕阜山前屋修江月<lb/>
上鉤白雲飛暫逺莫惜重回頭<lb/>
　　和禽言<lb/>
<pb n="KR4h0160_WYG_051-28a"/>
　　　婆餠焦<lb/>
婆餅焦新婦腰鎌孫荷樵原頭麥熟空滿壟丈夫盡赴<lb/>
征西徭嗚呼土鐺敲火淚如雨婆餅不焦心自苦<lb/>
　　　歸去樂<lb/>
歸去樂蜀道崔嵬天一角青泥百折費躋攀灩澦翻空<lb/>
波浪惡嗚呼朝避長蛇夕猛虎干戈滿眼歸何所<lb/>
　　暴雨<hi>時聞花馬平章領兵收附蘄水</hi>
層雲生遙岑倏忽騰萬馬回飇振高樹少女弄嬌姹蒼<lb/>
<pb n="KR4h0160_WYG_051-28b"/>
茫乾坤合慘淡精靈下天明亦韜光毋乃龍戰野須臾<lb/>
萬里霖碑湃動簷瓦端如挽天河千斛罄一瀉潢流走<lb/>
街衢陋室漂盞斝疾雷無時休壯士為瘖啞書生掩卷<lb/>
坐頗媿漂麥者坐憂滔天來浩浩失華厦吁嗟造化力<lb/>
妙手誰能假隂氣劃開除萬象了如畫江山若再造社<lb/>
鬼爭自詫天公亦何知龍駕正魚雅川源日流血草木<lb/>
染腥赭為謝滂沱功一洗氣瀟灑<lb/>
　　觀蓮<lb/>
<pb n="KR4h0160_WYG_051-29a"/>
清池瑩人心俯見荷葉背南塘非不佳無此青錢蓋沈<lb/>
沈古鏡淨濯濯明妝對凉風似留人幽賞心獨會天公<lb/>
亦解事一雨不破塊小呼巫陽雲浣此傾國態髙盤捧<lb/>
跳珠錯落無小大恍疑逢二妃迎笑爭解佩低昂巧簸<lb/>
弄明月聚還碎馮夷不相容轉盼何所在人生總虚幻<lb/>
佇立增歎嘅聊將一餉間了我看花債濓翁不我待誰<lb/>
復同此愛長嘯歸去來餘芳滿襟帶<lb/>
　　夏晝睡起一凉快甚<lb/>
<pb n="KR4h0160_WYG_051-29b"/>
炎歊困亭午推枕目猶眩簷光射茗椀高壁走驚電開<lb/>
窻山鳥度倚杖松隂轉凉風惠然來林影一時亂徘徊<lb/>
入懐袖顛倒弄書卷披襟領嘉貺頓爾埽煩倦迺知封<lb/>
姨功百倍班女扇無由均此施獨享靦有面王師正南<lb/>
征荷㦸汗如濺<lb/>
　　擬賦荆軻館<lb/>
咸陽宫中頭白烏燕丹掩面聲呱呱圅闗得免豈天意<lb/>
禍福倚伏如摴蒱含羞忍恥丈夫事一朝之忿非良圖<lb/>
<pb n="KR4h0160_WYG_051-30a"/>
黄金未肯求郭隗白刃顧乃希専諸爾軻見之真不恨<lb/>
樊也投首尤無辜悲歌易水豎毛髮胷次似欲無西都<lb/>
男兒臨事貴敏速胡迺把袖終踟躕鴻毛性命效一擲<lb/>
造物不肯成梟盧悲哉秦人信狼虎事勢固與齊桓殊<lb/>
赤刀應有或僥倖矧可生致編其鬚武陽乳臭不足俱<lb/>
旁觀駭汗一計無長虹萬丈空貫日恨血竟自灑他裾<lb/>
全燕席卷果誰過古今罪狀何紛如子雲弄筆不少借<lb/>
嗟子要亦非庸夫悲風蕭蕭寒日孤空山廢館荒平蕪<lb/>
<pb n="KR4h0160_WYG_051-30b"/>
雄姿勁氣不可見仰天椎缶呼嗚嗚<lb/>
　　黄陵廟<lb/>
黄陵祠邊春草齊黄陵廟下春波肥鷓鴣飛飛宫樹緑<lb/>
日落未落湘雲低祠中帝子重華妃明妝窈窕芙容衣<lb/>
哀絃五十淚如雨此恨只有江山知飛龍之車無定棲<lb/>
乗風倏忽蒼梧西吹簫酌酒心自苦雲屏霞帳歸何時<lb/>
茜裙嬌小誰家兒未識人間生别離輕舟相呼採蓮女<lb/>
來看祠前斑竹枝<lb/>
<pb n="KR4h0160_WYG_051-31a"/>
　　途遇大風<lb/>
客子南遊日欲落觀溪橋頭風色惡砲車雲外天為昬<lb/>
走石翻江吹倒人橋頭翁嫗邀我宿呼酒張燈傍童僕<lb/>
夜深撫榻不成眠瑟瑟餘威振茅屋明朝風定天宇白<lb/>
一笑促裝三歎息邇來平地多風波不獨江頭阻風客<lb/>
　　石牛寨<lb/>
癡牛偃蹇不服箱天風吹落千仞岡明河在望歸不得<lb/>
化作山頭一拳石皮毛剥落封苔錢千古萬古眠雲煙<lb/>
<pb n="KR4h0160_WYG_051-31b"/>
嗚呼安得秦鞭起觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>短衣歸種汶陽田<lb/>
　　題幼安濯足圖<lb/>
山東豪俊何紛紛飄然乗風呼不聞餘生亦足老遼海<lb/>
避世豈必如秦民歸來問舊半零落乾坤割據潛悲辛<lb/>
青山未改漢家色焉知不有芒碭雲摩挲兩足共世走<lb/>
將來濯彼滄浪濵眼中馳驅何足道汗脚三寸曹丕塵<lb/>
黄金瓦礫少年事况肯斗禄汚吾身平生子魚今迺爾<lb/>
尚恨此耳無由新峩峩皁帽千年真安得喚起圖中人<lb/>
<pb n="KR4h0160_WYG_051-32a"/>
我當再拜公徹洗分我半席長相親<lb/>
　　寓館食韲戲主人<lb/>
蕨芽成拳筍作竿園菘卧壟春告䦨寸心生意老猶壯<lb/>
鬱鬱競長青琅玕筠籃擷翠風露溼瓦缶釀碧虬龍蟠<lb/>
開緘曉試膳夫手寸斷日送先生盤堆金曡玉光璀璨<lb/>
未許苜蓿誇䦨干鏗鏘拒齒發鈞奏甘脆適口回儒酸<lb/>
填胷一洗鮭鱔惡頓覺肝膽生清寒朱門湻熬腐腸藥<lb/>
何異鴆毒生宴安韲鹽送老本吾分一飽已拚如窮韓<lb/>
<pb n="KR4h0160_WYG_051-32b"/>
幸無羸角蹂吾圃秪有蔬糲同盤桓未知餘生消㡬瓮<lb/>
俯仰日月雙跳丸明當更作冰壺傳大笑出門天地寛<lb/>
　　楊花吟<lb/>
呉江春水拍天涯江上風吹楊桞花花飛滿空無處所<lb/>
隨風直渡呉江水渡水隨風太有情縈花惹草恣輕盈<lb/>
狂如舞蝶穿花徑細逐流鶯度綺城綺城樓閣連天際<lb/>
楊花飛入千門去飛去飛來稍覺多紛紛如雪奈君何<lb/>
珠簾繡箔深深見舞榭妝樓處處過樓中美人春睡起<lb/>
<pb n="KR4h0160_WYG_051-33a"/>
愁見楊花思蕩子蕩子飄零去不歸楊花嵗嵗㸃春衣<lb/>
夢魂不識天涯路願作楊花片片飛<lb/>
　　田家吟<lb/>
邨南邨北鳴鸝黄舍東舍西開野棠坡晴漸放桑眼緑<lb/>
水暖忽報秧牙長老翁躬耕催早起女績男舂婦炊黍<lb/>
犢兒狂走未勝犂蠶蟻半生猶戀紙一春莫笑田家苦<lb/>
苦樂原來兩相補君不見踏歌槌鼓肉如山昨日原頭<lb/>
祭田祖<lb/>
<pb n="KR4h0160_WYG_051-33b"/>
　　無牛歎<lb/>
荒疇萬頃連坡陁躬耕無牛將奈何老翁倭倭挾良耜<lb/>
婦子並肩如槖馳肩頳骨怠汗淹肘竟日勞勞不終畝<lb/>
夜歸草屋酸吟嘶祗有饑腸作牛吼却憶向來全盛年<lb/>
萬牛蔽野無閒田干戈澒洞一埽盡觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>就死誰能憐<lb/>
桃林荒塘春草緑根底紛紛何有犢老翁無力待昇平<lb/>
卧看牽牛向天哭<lb/>
　　無筆歎<lb/>
<pb n="KR4h0160_WYG_051-34a"/>
宣城䑕鬚不可索越南雞毛不可得山中老頴飛上天<lb/>
九館癡髯化為石晴窻無復秃千枝曉夢有時來五色<lb/>
一庭老葉埽西風袖手空堦看蝸迹<lb/>
　　無書歎<lb/>
六經既降諸子出後代枝葉何其多眼中萬卷忽如埽<lb/>
無乃天意憎繁苛陳言故紙本糟粕吾道耿耿終難磨<lb/>
劫灰不赭孝先笥晝卧坦腹時摩挲<lb/>
　　故人别<lb/>
<pb n="KR4h0160_WYG_051-34b"/>
故人别新人歸大車小車當路衢路傍把酒相迎送盡<lb/>
道新人貌更殊故人含笑催上道回頭却向新人笑黄<lb/>
金不鑄玉郎心送故迎新何日了故人一去無回期新<lb/>
人還著故人衣玉郎遶牀看畫眉恰似故人初到時<lb/>
　　給四江韻賦海棠<lb/>
街西街東鼓逢逢書生閉門續蘭釭有美一人嬌不<hi>闕</hi>夜<lb/>
稱唐妃領羣娏敲門索我南圃百尺之飛幢恍然失之<lb/>
神為𢥠遶庭如聞足音跫有花嫣然來錦江炯如真珠<lb/>
<pb n="KR4h0160_WYG_051-35a"/>
滴春缸又如錦斾摇長杠朱脣半起調新腔酡顔睡足<lb/>
琉璃窻天然富貴真無雙一笑未了千花降麤桃俗李<lb/>
徒紛厖正須林下拜老龎惜哉胡不居空谾傾城倚市<lb/>
衆所□世人共辯珉與玒平章比擬言何哤陋儒抱恨<lb/>
騃且憃乃以鼻孔求他邦我來咨嗟乆降<graphic n="KR2941" url="https://raw.githubusercontent.com/kanripo/KR-Gaiji/master/images/KR2941.png" mimeType="image/png"/>對花壓酒<lb/>
如流淙玉壺錦瑟聲鏘鏘興酣弄筆鼎可扛賞音一洗<lb/>
陵翁<graphic n="KR3257" url="https://raw.githubusercontent.com/kanripo/KR-Gaiji/master/images/KR3257.png" mimeType="image/png"/>詩成絶倒付同調為我金石相舂撞<lb/>
　　醉歌行<lb/>
<pb n="KR4h0160_WYG_051-35b"/>
醉中豪氣如長虹走上高樓叫天公問天開闢今㡬年<lb/>
有此日月何因縁月者隂之魄日者陽之精隂陽果何<lb/>
物産此團團形一如白玉盤一似黄金鉦得非冶鑄出<lb/>
無乃磨琢成茫茫太古初二氣才胚胎金烏從何出玉<lb/>
兔從何來扶桑誰人種桂樹何年栽東升何所自西没<lb/>
從何遊胡為天地間犇走不暫休但見朝朝莫莫無定<lb/>
輈但見波波汲汲如犇郵催得黄童變白叟催得華屋<lb/>
成荒坵催得秦王漢楚忽坏土催得黄河碧海無纎流<lb/>
<pb n="KR4h0160_WYG_051-36a"/>
我有如澠酒勸天飲一石願天<hi>闕</hi>長繩繫此烏兔翼一懸<lb/>
天之南一挂天之北安然不動照萬國無冬無夏無旦<lb/>
夕百年三萬六千作一刻盡使世人老不得<lb/>
　　送李德仁任祁陽和平巡檢<lb/>
錦襜窄袖青蒙茸千金駿馬飛如龍零陵侯使催上馬<lb/>
别酒一笑千觴空流星白羽新月弓氣如秋旻吐晴虹<lb/>
挂弓插箭出門去白面已作嗔人紅傍人借問將軍誰<lb/>
乃祖向來猿臂公此行為問向何許永州之野浯溪東<lb/>
<pb n="KR4h0160_WYG_051-36b"/>
浯溪有寨圍千峰將軍雄飛鎮其中從來文事有武備<lb/>
欲與利器加磨礲徃嵗絃歌動隣邑三年化雨沾頑童<lb/>
東安父老舊相識但怪章甫成軍容曾聞零陵古佳縣<lb/>
山川清曠無邊烽寨前花開春酒熟細桞夾道清濛濛<lb/>
胡牀夜琴山月午曉騎突出蠻煙濃鳴絃忽作餓鴟叫<lb/>
馬頭迸落雙飛鴻健兒提酒酌大斗短角細吹梅花筩<lb/>
封疆無虞王事少此樂孰與將軍同君不見壺頭六月<lb/>
火雲熱大將鞅掌親從戎將軍官閒貴憂國揺谷正頼<lb/>
<pb n="KR4h0160_WYG_051-37a"/>
懐柔功方今天子重邊徼選擢勇鋭無卑崇男兒努力<lb/>
樹明德談笑自可求殊封長風吹吹送枯蓬行塵目斷<lb/>
心無窮他年得意馬蹏疾錦衣歸拜明光宫<lb/>
　　聞李帥逐寇復州治<lb/>
西南佳氣清如水一騎星馳傳好語隴西將軍天下竒<lb/>
夜半殺賊收城池我城周遭闖賊壘將軍飛入儲胥裏<lb/>
城中妖血渺長衢帳底渠魁睡猶美將軍掩襲信有功<lb/>
人物自是南州雄惜哉士卒多苦暴弱肉强食鴟鴞同<lb/>
<pb n="KR4h0160_WYG_051-37b"/>
君不見徃昔經過清我野老稚逢之無脫者至今婦女<lb/>
墮戎行閭里蕭條泣鰥寡嗚呼賊退將軍留老夫憂虞<lb/>
猶未休<lb/>
　<lb/>
　<lb/>
　<lb/>
　<lb/>
　元詩選初集卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集巻十五</head>
    <p>
<pb n="KR4h0160_WYG_083-1a"/>
欽定四庫全書<lb/>
　元詩選二集巻十五　　　庶吉士顧嗣立編<lb/>
　　黄提舉清老<lb/>
　　　清老字子肅其先光之固始人諱惟談者徙居<lb/>
　　　邵武五子各治一經人號黄五經清老少治春<lb/>
　　　秋泰定三年為浙江鄉舉第一眀年登李黼榜<lb/>
　　　進士曹尚書元用馬學士祖常請留館閣授翰<lb/>
　　　林典籍尋陞簡閲遷應奉翰林文字同知制誥<lb/>
<pb n="KR4h0160_WYG_083-1b"/>
　　　兼國史院編脩官出為湖廣行省儒學提舉至<lb/>
　　　正八年䘚於鄂年五十九子肅為文馴雅詩飄<lb/>
　　　逸有盛唐風平生多所著述學者稱為樵水先<lb/>
　　　生有樵水集春秋經㫖四書一貫行世三山張<lb/>
　　　㠯寧志道序其詩曰子肅之於詩天禀卓而涵<lb/>
　　　之於靜師授髙而益之以超由李氏而入變為<lb/>
　　　一家其自得之髓則必欲蛻出垢氛融去查滓<lb/>
　　　玲瓏瑩徹縹緲飛動如水之月鏡之花如羚羊<lb/>
<pb n="KR4h0160_WYG_083-2a"/>
　　　之挂角不可以成象見不可以定迹求也志道<lb/>
　　　與子肅為同年好踰昆弟故能言其妙悟如此<lb/>
　　古詩六章送王君冕歸陜西<hi>名弁甲寅進士</hi>
麥熟天乍熱開軒理瑶琴兹晨有客至一逕蒼苔深日<lb/>
出樹影倒曠坐分綠隂清談落餘花松風雜幽禽君子<lb/>
希道徳永言結同心<lb/>
園林歩春曉芳徑澹已開日出露未晞孤吟池上臺虛<lb/>
閣納翠光硯寒欲生苔清坐契心賞白雲時入來君子<lb/>
<pb n="KR4h0160_WYG_083-2b"/>
晩相識南山碧崔嵬<lb/>
西山三月春萬物好顔色鳥啼自宮商花開各紅白滔<lb/>
滔東流水千里在頃刻風雨入逺林苔痕有新籜鷄鳴<lb/>
潮欲上山月遲歸客<lb/>
狂風巻茅屋遙見溪上山人生有遇合離别何足歎黄<lb/>
鵠将西歸臨水振羽翰我有雙明珠置之青雲端朝朝<lb/>
復暮暮照君千里還<lb/>
少年處山谷壮歲逰京師性本猨鶴羣焉能牛馬馳曩<lb/>
<pb n="KR4h0160_WYG_083-3a"/>
有採薪憂挂冠願為醫近得聖賢心讀書甘如飴習貫<lb/>
已成癖豈無君子知<lb/>
十載宦京輦田園就荒蕪兹焉擬歸耕休馬南山隅舉<lb/>
酒樹色動鶯燕<hi>一作燕鶯</hi>鳴相呼流水既送君白雲亦邀余<lb/>
錦囊可贈逺媿非明月珠<lb/>
　　訪子威都事不遇<hi>同年狀元</hi>
清曉抱緑綺來就夫君彈夫君久已出野水流花間石<lb/>
澗度微雨秋生湖上山松隂坐永日心與雲俱閒人事<lb/>
<pb n="KR4h0160_WYG_083-3b"/>
有離合白鷗聊共還<lb/>
　　招友人<lb/>
晨雨洗餘花塵慮日蕭散芳草綠如茵空林坐春晚遙<lb/>
思江上客尊酒媿折簡臨流擷嘉蔬共此林下飯<lb/>
　　送楊信夫歸臨江<lb/>
自别武夷君海水落幾丈當年尊俎地顛倒疊横嶂君<lb/>
從山中來應見桃花開秦人笑相語媿我非仙才茫茫<lb/>
八極中雲月秋徘徊苦吟不出門孤負黄金罍劃然西<lb/>
<pb n="KR4h0160_WYG_083-4a"/>
風生拂我琴邉埃願從雙白鶴去去不復回<lb/>
　　送李子威代祀嵩衡淮海三首<lb/>
天香出金門春色動逺山使者持節去翩如跨雙鸞崔<lb/>
嵬嵩少峯卓立乾坤間中夜南極浮星河遶天壇石室<lb/>
有寳書泉鳴玉珊珊安得揖浮丘青雲驂羽翰<lb/>
羣生望甘澤五岳雲氣通天香落巖谷瑞靄春㝠濛海<lb/>
潮天際來金碧森萬峰劃落紫翠堆亭亭玉芙蓉古廟<lb/>
絲竹存迎神奏黄鍾空山逓餘響落花舞青童<lb/>
<pb n="KR4h0160_WYG_083-4b"/>
南海祝融宅汪洋載神州巨浸涵萬有元氣何空浮蒼<lb/>
蒼島嶼間仿彿通十洲神魚在深淵甘霖何以求朝折<lb/>
若木枝夕飲桐柏流萬里一瓣香豈徒司馬遊<lb/>
　　古樂府三首<lb/>
君好錦繡段妾好明月珠錦繡可為服服美令人愚不<lb/>
如珠夜光可以照讀書<lb/>
君好春芍藥妾好夏池蓮芍藥多艷色春風迷少年不<lb/>
如蓮有實可以夀君筵<lb/>
<pb n="KR4h0160_WYG_083-5a"/>
緜緜江上草鬰鬱庭中柯人生不相知有如東逝波食<lb/>
杏猶苦酸食梅當若何衣褐猶苦寒衣葛寒更多豈無<lb/>
千載友肯聽漁樵歌<lb/>
　　山行二首<lb/>
愛山不知倦緩歩成幽尋觀泉度疊嶂攜日穿層林睠<lb/>
彼枝上鳥少憩松間陰蕭然清風來發我松下琴白雲<lb/>
邀我飲流泉永我吟曽謂塵中人不知君子心<lb/>
采采巖下菊菊老花壓地泉露飄我衣擷英不盈袂錚<lb/>
<pb n="KR4h0160_WYG_083-5b"/>
然松子落林下逺風至沈吟不成詩支笻領山意<lb/>
　　古意懷仲章貢侍御二首<lb/>
娉婷二八女絶色妙難畫新妆薄鉛華照影脩竹下盛<lb/>
年事夫壻錦玉耀精舍雖非伯鸞妻惓然惜春夜琴餘<lb/>
月當軒黙默倚風榭寄語東家兒紅顔莫輕嫁<hi>此首一作燕中</hi>
<hi>懷古</hi>
梧桐生髙岡雲氣涵空清南枝挂孤月上有蒼鸞鳴大<lb/>
匠揮玉斧渾然合天成置之白玉堂被之絃歌聲一彈<lb/>
<pb n="KR4h0160_WYG_083-6a"/>
松風來再鼓溪月明子期人已徃青山為誰情<lb/>
　　送僧定觀歸<lb/>
詩僧百丈來復作五臺别丁然振金錫桂子落秋雪山<lb/>
空白雪閒風息萬籟滅相思何處無江湖一明月<lb/>
　　鄱陽舟中聞友人消息因贈<lb/>
岧嶤九天門玉署青瑣闥老我烟霞心參商坐寥濶十<lb/>
年望春雲不忍鑷白髪鴻雁還塞來頻頻附書札江湖<lb/>
秋水淺舟楫苦不達不知南山陽梅花為誰發<lb/>
<pb n="KR4h0160_WYG_083-6b"/>
　　題竹外一枝梅花<lb/>
仙標何處來一枝倚寒玉晴窗見疎林座上春可掬山<lb/>
陰帶殘雪水影兼逺緑珍重孤竹君歲寒伴幽獨<lb/>
　　題醫人黄子厚<lb/>
悠悠溪上山疊疊山下雲幽人不出户芝草日以春伯<lb/>
也種丹杏心與孤鴻輕仲也擣𤣥霜西風林間聲世降<lb/>
運不齊病随人心生芳草何所無誰能擷其英吾宗幼<lb/>
方積積久用更精金丹有時合白日升篷瀛<lb/>
<pb n="KR4h0160_WYG_083-7a"/>
　　武夷道中<lb/>
積雨多浮雲百川合為一新晴落花深草逕没行迹溪<lb/>
風淡和柔天宇浩澄碧諸峯出雲間淨若露初拭遲遲<lb/>
策駑馬稍稍度翠壁從人不知疲佳境恣所歴松間古<lb/>
仙人燕坐松下石羽化今㡬年蒼苔滿雙屐乾坤妙無<lb/>
言小大自有得為我謝羣芳春風各努力<lb/>
　　福山菴<lb/>
晨光海上來雲氣升萬壑雞鳴落花中殘鐘度城郭菴<lb/>
<pb n="KR4h0160_WYG_083-7b"/>
僧戴星出我自飯藜藿寧知天地心但有山水樂書燈<lb/>
夜搖動霧氣侵几閣開扉得新月欲掩見棲雀烟霞暫<lb/>
相違筆硯庶有託但留松間雪付與雙白鶴庭柯换故<lb/>
葉林竹脫新籜何日芝草開挐舟赴前約<lb/>
　　丁夘及第歸和揭經歴見賀詩<lb/>
兒時見月欲上天崑崙獨徃三十年山深染得秋水緑<lb/>
所思忽到梅花邊螢燈照雪心炯炯危坐空齋似禪定<lb/>
落花啼鳥意不驚澗瀑松風自相應書成上謁天帝君<lb/>
<pb n="KR4h0160_WYG_083-8a"/>
半夜掣起扶桑雲麒麟峥嶸列萬户虎豹奰贔懸千鈞<lb/>
翠盤八珍為君薦劍珮鏘鏘揖羣彦木天日上五色雲<lb/>
知有百靈護經傳春城如海花滿園狂吟中有白與元<lb/>
至今風雨飛動意垂楊起舞花能言銀潢東流㡬時了<lb/>
松下夢回秋又曉蒼蒼此意誰得知蟾闕佳人霜雪皎<lb/>
　　題胡修撰金華雜興小稾<lb/>
吾聞金華之山東南峰石壁巉起如飛龍滄溟盤礴幾<lb/>
萬里但見扶桑日影倒挂金芙蓉山中仙人古愚老青<lb/>
<pb n="KR4h0160_WYG_083-8b"/>
霞落落雲間松翩然獨去逰無窮謁帝西上昆命宮春<lb/>
苔染水碧於酒輦路人家揷楊栁金莖露瀉明月珠散<lb/>
落人間作星斗君不見西山日上紫氣横花下有人調<lb/>
玉笙太平擬進九成樂五雲樓閣生秋聲<lb/>
　　上繼學王公<lb/>
大風卷地沙塵昏十日不得一出門眼中俗子浩於海<lb/>
思欲一見雲中君雲中之君玉為節廌冠峩峩照晴雪<lb/>
振衣驚落琪樹花片片人間作明月有時霹靂生風雷<lb/>
<pb n="KR4h0160_WYG_083-9a"/>
松聲曉落<hi>一作失</hi>青崔嵬衆芳收雨作春色瑤草綠遍三<lb/>
蓬萊有時筆端吐光怪干将生花玉龍蛻廣寒天上聞<lb/>
歩虚萬壑千崖起秋籟嗟余困學無所成仙家幸識黄<lb/>
麒麟願從輞川覓詩法白鷗飛入南山春<lb/>
　　送素菴劉總管歸<lb/>
當年繡斧出九天倐如白雲下長川千峰收雨作秋色<lb/>
至今梧竹吟寒泉熈臺重來又三載干将出匣光不改<lb/>
水漿盡貯明月秋風露㝠㝠接滄海海空迢迢行玉麟<lb/>
<pb n="KR4h0160_WYG_083-9b"/>
霜影蕩漾龍蛇驚石田歸來紫芝好策馬更入南山青<lb/>
漁陽歌兩岐何如陽春生物物不知魯人頌泮水何如<lb/>
絃歌一千里昆也虎渡河寬也蒲作鞭何如樵溪九曲<lb/>
落葉静平鋪綠水栽紅蓮紫微殿前列藩輔華蓋蒼蒼<lb/>
五星聚夔龍䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>天一方蟋蟀吟秋桂枝暮蓬萊楓葉<lb/>
昨夜秋璚樓夢覺題金甌銀河横空白鸞去安得追逐<lb/>
鈞天逰<lb/>
　　行路難<lb/>
<pb n="KR4h0160_WYG_083-10a"/>
奉君七寳鳳凰之繡柱五色麒麟之錦囊王母九霞觴<lb/>
中之酒秦女萬縷爐中之香去年紅花今日開昨日紅<lb/>
顔今日老一生三萬六千日歡日頗多愁日少對吴歌<lb/>
看楚舞歌舞悤悤變今古歸去來莫行路<lb/>
　　送三山張國寳府掾美歸<lb/>
三山星斗髙貼天三山潮汐走百川張公平生飲中仙<lb/>
襟度脫落神飄然三山神人不敢友天風吹度金鼇顛<lb/>
掃清案牘待明月平鋪緑水栽紅蓮公庭無人山色落<lb/>
<pb n="KR4h0160_WYG_083-10b"/>
時有雙燕歸簾前樵溪夜雨深一尺城外明朝翠如織<lb/>
春歸草木不可遮黯澹巳作離别色離别兮奈何若有<lb/>
人兮佩女蘿公不顧兮山之阿山之阿滄海渺渺浮雲<lb/>
多<lb/>
　　縣令行<lb/>
石田海上秋不熟抱琴入山翠如簇白雲一榻流水深<lb/>
獨對青松結茅屋西風喚起泥塗身野冠未見天上人<lb/>
靈丹一粒肯分與便當負水耕炊薪<lb/>
<pb n="KR4h0160_WYG_083-11a"/>
　　題髙都事戴崧二牛圖<lb/>
東風吹浪翻平林吳江咫尺移春陰牧童曉出不知雨<lb/>
日暮歸去清溪深一童驅牛涉古岸草烟惨澹迷目觀<lb/>
雙蹄湧出層水間蒼峡蹴翻石雲斷一童踞策溪中流<lb/>
溪風不動波悠悠恍然顧影驚自失尚疑身跨蒼龍逰<lb/>
平瀾逺峰結寒色至今宇宙留墨迹可憐三子人不識<lb/>
我欲問之漢津客<lb/>
　　送海東之<lb/>
<pb n="KR4h0160_WYG_083-11b"/>
海東之玉闗之人奈子何一朝趨試當大廷搜奇抉秘<lb/>
如懸河胷中二三策發憤精研磨中山兔毫渴濡染緑<lb/>
文巨研出大沱御卷足揮霍如見山之泰華江之番紫<lb/>
髯長㦸凍不折濁流鼓枻氷峩峩得官固好好東之情<lb/>
最真遂使吾儂日相親不誇文字雄退與寒士相推尊<lb/>
淫哇鄭衛非所云闔閭城邊種楊栁栁江栁子子亦聞<lb/>
我有刻玉書願與窮朝昏子若脩之可凌雲不廢世間<lb/>
功與名况聞子弟功策勲一門科第凡五人瓊林之中<lb/>
<pb n="KR4h0160_WYG_083-12a"/>
翺且翔如此文文而章章所以青城樵者有歌曰海東<lb/>
之兄弟三人如鳳凰我歌曰二雛亦復鳴朝陽再歌曰<lb/>
二雛亦復鳴朝陽<lb/>
　　登平逺臺鼇頂峯<lb/>
六鼇簸蕩𤣥圃碎三島崩騰失空翠海風掣斷南山雲<lb/>
分我滄江半江水臺南巖谷青岌岌奇松怪石作人立<lb/>
山巔恐有風雨來林徑空濛落花濕水東屴崱結平綠<lb/>
積霧飛嵐坐堪掬蓬萊迢迢㡬萬里一碧天光浸寒玉<lb/>
<pb n="KR4h0160_WYG_083-12b"/>
吟翁回首看不足緩歩策驢度空谷誰知咫尺山中幽<lb/>
望斷殘暉立脩竹<lb/>
　　天馬山<lb/>
溪隨天馬西北行半空忽見蓮花生雙鸞欲下却飛去<lb/>
旌旗引入丹霞城攀蘿上到猨啼處恍然曠坐消百慮<lb/>
千山無人雲氣深終日徘徊不能去虚空樓閣時自開<lb/>
異香忽起三清臺風吹笑語落天半疑是神仙跨鶴來<lb/>
百花潭上春自照白鹿呼人猨亦嘯路迷不敢輕問津<lb/>
<pb n="KR4h0160_WYG_083-13a"/>
恐有賢人隱耕釣蒼厓九折樵徑通絶頂可見西崆峒<lb/>
塵心豁然臂欲羽竦身直上凌天風<lb/>
　　與索編修士巖訪馬學士伯庸于蓬萊館因觀藤<lb/>
　　花<lb/>
昔訪蓬萊館春烹芍藥牙重來尋竹逕久坐落藤花君<lb/>
欲鳴瑤瑟予将拾紫霞鶴吟知雨近留宿白雲家<lb/>
　　送人之金陵答贈張質夫<lb/>
林塘殘月曉松露滴清聲此日佳人别空山碧草生江<lb/>
<pb n="KR4h0160_WYG_083-13b"/>
湖雙白鳥風雨一啼鶯解纜春花發悠悠萬里情<lb/>
　　送歐子歸旴并寄江西諸友<lb/>
旴上曽逰處燕城獨眺時雁來惟我在葉落秖秋知風<lb/>
雨連今昔江湖重别離送君芳草色千里見相思<lb/>
　　晚春過城西<lb/>
林塘密黄葉禽語緑波翻坐想青雲士幽尋白石村西<lb/>
山遙下榻芳草欲移軒時有漁樵侶春風載笑言<lb/>
　　尋故人<lb/>
<pb n="KR4h0160_WYG_083-14a"/>
適興一尋君君家在白雲幽花秋<hi>一作春</hi>後見落葉夜深<lb/>
聞隨意坐苔石呼童煮澗芹不須談世事詩思正紛紛<lb/>
　　留别<lb/>
相尋復相别把酒意如何雲石有時合風湍無定波此<lb/>
生無出處一笑對嵯峨長揖下山去暮烟浮女蘿<lb/>
　　哭朱教授竹所<lb/>
日問竹平安凄然泣白鸞講堂春寂寂歸路夜漫漫前<lb/>
度成虚設斯文已不刋些聲雲谷外落月帯微寒<lb/>
<pb n="KR4h0160_WYG_083-14b"/>
　　興聖殿進史<hi>庚午</hi>
瑤編初進侍清<hi>一作明</hi>光日麗龍池晝刻長堤栁染成春<lb/>
水色宮花并入御爐香金壺灑露層階滑玉盌分氷廣<lb/>
殿凉矇瞍似知天意喜鳳笙新奏五雲章<lb/>
　　貢闈偶成呈同院諸公<lb/>
射宮圍棘斷經過閒却秋聲太液波風定碧簾聞禁漏<lb/>
夜殘銀燭見星河仙人共對青藜杖詞客孤眠白玉坡<lb/>
弱水蓬萊三萬里不知何處月明多<lb/>
<pb n="KR4h0160_WYG_083-15a"/>
　　雪夜直宿玉堂<lb/>
琪樹花生禁漏遲金莖月色近書闈白雲入水春無迹<lb/>
銀漢横空夜有輝竹静似聞蒼玉佩松寒欲傍緑荷衣<lb/>
乾坤清氣蓬萊表獨對天風拂素徽<lb/>
　　寄劉宰鳳溪<lb/>
玉署芸香課石經江湖無復舊詩名日移宫樹春懐友<lb/>
花落天階曉聽鶯滄海料應流不盡白雲安得與同行<lb/>
君行十八灘頭路為說相思萬里情<lb/>
<pb n="KR4h0160_WYG_083-15b"/>
　　巧夕偶書<lb/>
㡬葉梧桐暮雨收綵棚尊俎候牽牛青鸞西去瑤池冷<lb/>
烏鵲南飛碧水流屋角月明三尺竹河邊雲濕數星秋<lb/>
天風掃退塵間夢一曲金徽獨倚樓<lb/>
　　夜宴友人席上有懐志能照磨暮春㑹同年所作<lb/>
　　因寄二首<lb/>
碧池開氷朱夏凉瑤席倚翠芙蕖香清歌夜半起秋籟<lb/>
妙舞風前揺露光雲行星月逓隠見雁渡河漢相低昻<lb/>
<pb n="KR4h0160_WYG_083-16a"/>
青山對面隔一水渺渺長空愁欲霜<lb/>
青山林下啼斑鳩綠楊門前嘶紫騮落花成陣作春雨<lb/>
東風淡淡雲悠悠美人巻簾日在手胡蝶飛上珊瑚鈎<lb/>
南山不見笋成竹擬約滄波同倚樓<lb/>
　　丁丑三月七日㑹同年于城南子期工部仲禮省<lb/>
　　郎世文編修文逺照磨學升縣尹子威主事克成<lb/>
　　祕書至能照磨子通編修凡十人二首<lb/>
曾記城南尺五天重来攜手宴同年春風逺塞蒲萄酒<lb/>
<pb n="KR4h0160_WYG_083-16b"/>
明月佳人玳瑁筵苔上藥䦨紅染露鶯啼栁逕碧生烟<lb/>
瓊林十載多離别欲拂金徽思渺然<lb/>
川鳬浴日金粼粼垂楊馬嘶三月春游蜂舞蝶總愛客<lb/>
飛絮落花時近人東風吹水入銀甕芳草為我鋪綠茵<lb/>
更催朝露染魏紫舞袖一拂南山塵<lb/>
　　張志道别都門<lb/>
竹寺西軒共聽琴杏花猶記紫囊吟溪山老我扁舟興<lb/>
風雨知君萬里心滄海夜潮銀漢濕蓬萊春樹碧雲深<lb/>
<pb n="KR4h0160_WYG_083-17a"/>
三年離别尊前話傾倒何時更似今<lb/>
　　栁絮風<lb/>
三月韶光天氣清游絲舒卷太無情微飄簾幕當春晝<lb/>
亂撲亭臺似雪晴醉臉欲吹新燕弱舞腰初軟落花輕<lb/>
江頭點點行人淚相逐離歌灑客程<lb/>
　　梧桐雨<lb/>
曾将秋色報人知又與西風泣别離病緑滴殘猶有涙<lb/>
題紅流去更無詩舊巢鳳冷朝飛逺古井金寒曉汲遲<lb/>
<pb n="KR4h0160_WYG_083-17b"/>
待得楚臺雲散後却憑琴調寄相思<lb/>
　　天運不巳歲時又春學可已乎作自勉詩呈李<hi>缺</hi>
　　初教授諸公<lb/>
東風一笑可人心旋瀝新醅對客斟山色未勻春意淺<lb/>
梅花已老白雲深半軒依竹閒聽雨千里懷人欲抱琴<lb/>
試問樵溪隔年意碧波東注渺難尋<lb/>
　　題平翠樓<lb/>
華樓突兀摩蒼天青吟飛上神飄然虚闌六曲拂雲起<lb/>
<pb n="KR4h0160_WYG_083-18a"/>
蓮峰千仞當尊前晴嵐帶霧結秋色脩竹過雨鳴寒泉<lb/>
東風一笑歌石鼔心期試問金鼇仙<lb/>
　　友人擬古樂府因題十絶句<lb/>
早晩臨妝鏡秋容怯玉鈿君心如日月照妾似初年<lb/>
采荇歸來午花梢日轉廊緑隂凉似水不用洗紅妝<lb/>
生愛東鄰女蛾眉畫不如近來機杼廢臨得右軍書<lb/>
漫道從軍樂風霜只獨居三年遼水上不得一行書<lb/>
海上扶桑景清光日見君祗愁風雨夜西北有浮雲<lb/>
<pb n="KR4h0160_WYG_083-18b"/>
今夜中秋月含情獨上樓辰星三兩點偏照玉簾鈎<lb/>
自見南樓月頻頻夢楚州無端今夜雨秪作小山秋<lb/>
露井疎桐晩風亭碧蕅秋卷簾山月上水宿見雙鷗<lb/>
堂上春花老流泉日繞山願為雙白鶴雲路載君還<lb/>
天子西巡狩彤弓錫虎臣樓蘭何日斬看汝畫麒麟<lb/>
　　望雲<lb/>
日出五丈髙白雲浩如海城郭在雲中山人在雲外<lb/>
　　憶昔寄子静弟<lb/>
<pb n="KR4h0160_WYG_083-19a"/>
逺水平林翠遶城秋來風雨動離情玉泉千尺梧桐樹<lb/>
月下時聞落葉聲<lb/>
　　登岸書所見寄魏亨逺<lb/>
紫霞搖日花滿川漁翁不歸鷗在船白雲悠然渡水去<lb/>
平野秋色青連天<lb/>
　　寄劉鳳溪時有麻源之約不果徃<lb/>
南國佳人鬢欲絲仙壇孤負杏花期多情惟有東橋水<lb/>
流到瓜州月上時<lb/>
<pb n="KR4h0160_WYG_083-19b"/>
　　題牧牛圖<lb/>
平原雨多烟草浮牧童驅牛如挽舟柴門正在水深處<lb/>
青山流過屋西頭<lb/>
　　偶題二首<lb/>
永夜觀兒課舊編小窓燈火憶當年曲肱自笑不成寐<lb/>
月上瑤琴第五絃<lb/>
雪夜題書玉署深思山便欲寄瑶琴征鴻若問平安信<lb/>
河漢東流是此心<lb/>
<pb n="KR4h0160_WYG_083-20a"/>
　　題鄱陽方氏心逺亭二首<lb/>
湖上千峰碧染衣琴軒春雨白鷗歸無人共語乾坤外<lb/>
燕子南來鴈北飛<lb/>
柴門垂栁曉啼鴉露逕苔封芍藥芽分得鄱陽雲一半<lb/>
自攜春雨種黄花<lb/>
　　春晩<lb/>
春老他鄉奈老何可人紅紫漸無多閒來綠栁坡頭路<lb/>
記得流鶯第一歌<lb/>
<pb n="KR4h0160_WYG_083-20b"/>
　　題春江小景圖<lb/>
小艇無人載綠隂白鷗門外笋成林不知多少山中雨<lb/>
染得一江春雨深<lb/>
　　錢唐懷友<lb/>
舟泊風林一雁聲白蘋紅蓼共思君月明江水多于海<lb/>
雨後秋山碧似雲<lb/>
　　登福山遇僧偶出二首<lb/>
欲叩禪闗未有詩滿山空翠濕人衣竹間倚杖到西日<lb/>
<pb n="KR4h0160_WYG_083-21a"/>
試看白雲歸未歸<lb/>
鷲嶺雲深杖屨幽竹<hi>一作江</hi>風松影共悠悠何人分得僧<lb/>
家榻坐看南山一片秋<lb/>
　　贈江玉成<lb/>
千里還家獨抱琴象山杳在白雲林晚寒莫厭江東路<lb/>
人倚梅花雪意深<lb/>
　　友人見訪不遇<lb/>
君乗白鶴下青雲我入春山聽曉鶯可惜小樓風雨過<lb/>
<pb n="KR4h0160_WYG_083-21b"/>
無人収拾萬松聲<lb/>
　　送馬編修<lb/>
軍山流水繞盱城曾記維舟聽曉鶯君過栁隂聊駐馬<lb/>
春風葉葉是離情<lb/>
　　劉處士詵<lb/>
　　　詵字桂翁廬陵人生二歲失母七歲失父九歲<lb/>
　　　宋亡年十二作為科場律賦論策之文蔚然有<lb/>
　　　老成氣象宋之遺老鉅公一見即以斯文之任<lb/>
<pb n="KR4h0160_WYG_083-22a"/>
　　　期之既冠重厚醇雅素以師道自居教學者有<lb/>
　　　法蕭御史方厓文集賢學山鄭尚書鵬南先後<lb/>
　　　以教官館職遺逸薦皆不報至正十年卒年八<lb/>
　　　十三門人私諡曰文敏所著詩文曰桂隠集桂<lb/>
　　　隱詵所號也歐陽原功謂其文根柢六經屬饜<lb/>
　　　子史輘轢百家渟滀演迤資深取宏榘矱哲匠<lb/>
　　　達於宗工液古融今自執其韛應慮不獲靡施<lb/>
　　　弗宜雖未嘗露其雋傑㢘悍踔厲風發之状韞<lb/>
<pb n="KR4h0160_WYG_083-22b"/>
　　　玉在櫝氣如白虹不可掩抑至正間門人進士<lb/>
　　　羅如箎宗仲刋行其詩十四卷題曰存稿明嘉<lb/>
　　　靖間永新族孫志孔重為鋟梓太史羅洪先為<lb/>
　　　之序桂隱律詩多佳句五言如山作登樓色天<lb/>
　　　留隔巷<hi>缺</hi>雲分潭際樹帆上驛邊洲落日湖陰<lb/>
　　　笛凉風水郭秋一燈遺老鬢四海後元春樹懸<lb/>
　　　山雨白門掩佛燈紅村烟茅屋午籬蜨棘花晴<lb/>
　　　七言如燕子樓臺人影瘦海棠池館月痕孤桃<lb/>
<pb n="KR4h0160_WYG_083-23a"/>
　　　花浪起春風濶燕子寒生社雨多鳥斷空山孤<lb/>
　　　樹悄馬嘶小驛一燈昬江湖宦客孤舟夜城郭<lb/>
　　　詩翁白髪春燕子池塘詩句好蒲花簾幕酒杯<lb/>
　　　深君如硎刃千牛解我似車輪四角方刺繡簾<lb/>
　　　櫳鸎語倦讀書院落絮飛忙草意欲供新得句<lb/>
　　　桃花猶記舊來人當時諸老宿評其詩以為高<lb/>
　　　逼古人云<lb/>
　　感興二首<lb/>
<pb n="KR4h0160_WYG_083-23b"/>
秦人燔詩書聖道散若煙宮殿干斗極東遊問神仙漢<lb/>
祖祠孔子遂為百代先大哉禮樂意所見何卓然因勢<lb/>
道其趨勇赴如決川但恨羣臣間餘習猶櫜鞬良平雖<lb/>
善慮不在三代前安得豁達<hi>缺</hi>一見賈少年<lb/>
金張貴朝廷衛霍列茅社奴隸凌虹霓親戚折五霸鬭<lb/>
雞馳鄠杜射虎宿滻灞意氣驕盛時咳唾有光價相如<lb/>
滌器夫萬里馳駟馬買臣最微賤懷綬出邸舍賢愚何<lb/>
必齊時至俱氣化豈無單綀士叩角五陵夜太史重成<lb/>
<pb n="KR4h0160_WYG_083-24a"/>
名寂寞千秋下<lb/>
　　春寒閒居五首<lb/>
貧居託幽巷久雨客來絶春寒霰時集淅瀝在高葉鳥<lb/>
鳴日已宴寂寂茶鼎歇慙無晁氏智嬾事主父謁閉門<lb/>
自讀書庶以勵髙節<lb/>
瀟瀟山城雨摵摵書館風喔喔鄰屋雞迢迢逺坊鐘遐<lb/>
思在古人展轉魂夢通抱拙俗所棄歲晩将誰同賦成<lb/>
不輕賣金盡當忍窮<lb/>
<pb n="KR4h0160_WYG_083-24b"/>
久寒卉木寂初旭陰翳謝春淺有令姿澹澹在平野山<lb/>
明孤烟發天迥一鳥下積憂鮮曠懷怡詠聊此暇賦詩<lb/>
勿鎪刻養生師叔夜<lb/>
昔時如花人今年兀若株華滋散安在嗜好豈不殊河<lb/>
水不灌翳春風不歸枮聞道須少日立功無暮塗<lb/>
西里夜回燭東鄰朝玩山相視無羡心豐約自不闗芳<lb/>
草滿幽庭日宴人未還久隂忽微暄孤禽語花間<lb/>
　　吴寜極惠和閒居五詩復用韻為謝<hi>録三</hi>
<pb n="KR4h0160_WYG_083-25a"/>
嗜澹鶩墳素端居世機絶微風被崇梢撩亂書㡬葉山<lb/>
家晨烟薄日晏逺春歇庭寒掩餘蕙剥啄謝過謁幽懷<lb/>
忽浩然髙詠脫音節<lb/>
衰髪如素雪一徃隨飄風悵然平生懷危坐聞逺鐘守<lb/>
身易成隘應俗或謂通不惜舉世稀所貴知者同傍徨<lb/>
豈有求寂默非傷窮<lb/>
文章在天地萬古相遞謝風霆春行天雕隼秋縱野所<lb/>
得雖良殊自役總無暇飛霜厲薄寒木葉日以下咫尺<lb/>
<pb n="KR4h0160_WYG_083-25b"/>
不共論孤燈結遙夜<lb/>
　　古意二首<lb/>
古風日以喪交道遂以圮昔時素心人忽若匪知己朝<lb/>
直蓬萊宮暮宿光祿邸聨騎多季劇填門集金史疑嗔<lb/>
著天下名德為垢秕古言西施貴衆色失桃李不見秦<lb/>
張儀卷舌讓蘇子<lb/>
南方有佳人天質辭紅妝素手映輕雪明璫照羅裳二<lb/>
月千花開笑語春風香盈盈水晶簾丹雲貫疏房自倚<lb/>
<pb n="KR4h0160_WYG_083-26a"/>
絶世姿鬒鬟不能霜秋葉鳴西樓城烏啼夜凉髙節良<lb/>
自固諒不悲年芳<lb/>
　　飲酒有何好<lb/>
飲酒有何好但取愁可消古人不造酒天地皆是愁劉<lb/>
阮醉一石我飲三葉蕉當其忘世累略與劉阮侔人生<lb/>
量淺深隨分無過人天地儻無愁無酒亦可休<lb/>
　　作詩能窮人<lb/>
作詩能窮人誰能忍不作但見平生愁霏霏筆端落朝<lb/>
<pb n="KR4h0160_WYG_083-26b"/>
騎孤鳳凰暮駕兩黄鶴手攜王子晉吹笙上寥濶人言<lb/>
忌太髙下筆寧淺弱窮通信有命詩道未可薄<lb/>
　　山中雜賦二首<hi>壬申</hi>
昔出憂雨來今行恐無雨儻蘇八月旱寧受一日苦瀟<lb/>
瀟涼浥稻稍稍潤入土生物吸流滋如飢得膏乳田家<lb/>
隔短牆頗亦聞笑語幸收饘粥資筋力庶可補<lb/>
我飲本不多興至不可無但恨無美酒旋買山中壺山<lb/>
中近村味山外多澆渝飲灰令人病飲敗令人愚寄言<lb/>
<pb n="KR4h0160_WYG_083-27a"/>
好飲人慎無以名沽<lb/>
　　山中二首<hi>丙子</hi>
蓐食希早出出城日巳辰况憫肩輿勞時亦歩嶙峋嶙<lb/>
峋苦難步投宿荒村民啟扉熾燈火延客意頗真苦辭<lb/>
村無酒無以洗埃塵歲歉有穉粟尚可分炊晨髙門多<lb/>
吠犬倉卒難投身勿投髙門宿勿厭村家貧<lb/>
溪橋落白水野路覆紅葉山邊四五家日暮烟火白歸<lb/>
牛認深巷行客指新月村田旱傷餘老穉筋力竭方今<lb/>
<pb n="KR4h0160_WYG_083-27b"/>
冬序初饘粥儻未缺雪霜且巳來卒歲諒何䇿<lb/>
　　古詩三首贈張漢臣逰金陵<hi>能詩琴</hi>
古詩出情性聲在閭巷間采之被絃歌聽者醇風還大<lb/>
音既寥濶羣喙何間闗燕䃉混良璞楚菉蔵藂簡妙理<lb/>
忽有合正在不可刪秋高星河空天風吹珮環<lb/>
古桐藴至理出陽或施隂和為祥鳳鳴悲作離鵠吟髙<lb/>
寄周孔思清寫夷齊心子期不可鑄空有千黄金天髙<lb/>
九州曠百世無知音夢騎白麒麟振衣蓬萊岑<lb/>
<pb n="KR4h0160_WYG_083-28a"/>
金陵南之鎮興廢滿目中青山澹無言萬里江流東髙<lb/>
樓朱雀橋野笛交秋風子行覽其餘彈琴送飛鴻柏臺<lb/>
雲霄間貂廌峨羣公為言經濟理所貴賢俊崇<lb/>
　　石洞雜賦<hi>廬陵羅士奇都事葬母新淦石洞山水甚佳丙子冬其姪履貞邀同游穿幽覓</hi>
　　<hi>勝相與徘徊者連日擇其景之尤佳者賦詩</hi>
　　　石洞<lb/>
蜿蜒辭夷皋迢遞陟穹巘緜緜千萬峰蒼秀入遥見既<lb/>
疲猶穿雲小息仍下阪﨑嶇到祠菴髙檜挂日晩人家<lb/>
<pb n="KR4h0160_WYG_083-28b"/>
繞稻田窅然復平逺園廬接烟火籬落散雞犬雖知非<lb/>
仙源諒亦樂農畎卜居兹未能撫景徒繾綣<lb/>
　　　石溪<hi>是日與郭徳方坐溪石論文把酒忘歸</hi>
冬旱水愈涸微流行石間炯如玉璅窓屈曲相交闗泠<lb/>
然落幽罅隱約聞珮環擇石踞其高兀兀相對閒日宴<lb/>
遂相酌持觴看青山疎雨作還止徘徊澹忘還<lb/>
　　　石泉<lb/>
重巖括元氣雲竇出涌泉迸流絡廣石百尺髙簾懸微<lb/>
<pb n="KR4h0160_WYG_083-29a"/>
風度午日燁燁生紅烟始知窮幽討竒觀滿垓埏我友<lb/>
趂奔鹿搴裳陟其巔蹇歩獨竛竮矯想為欣然瓢汲試<lb/>
茶鼎庶足凌飛仙<lb/>
　　山家<lb/>
山中烟明明山下泉曲曲書聲出疎林楓葉半茅屋簷<lb/>
敖曝緜枲園疃縱雞畜寄言辟世人如此亦可足<lb/>
　　江上晩興<lb/>
南堤直而崇西岸窪以折中流千片帆水日相映白翩<lb/>
<pb n="KR4h0160_WYG_083-29b"/>
翻孤鳶逝迢遞髙樹没緬思沿洄人今古㡬英傑晩泊<lb/>
得鮮魚舉杯望新月<lb/>
　　征夫歎<lb/>
六月征廣徭塗埃千丈髙渡水波沸骨登山汗流刀豺<lb/>
虎攫疲馬荆棘破長櫜賊來多如雲石洞穿千嶅鐵甲<lb/>
日曬火大旗烟漲濤惡溪塞斷骨亂礫紛流膏前年過<lb/>
流沙苦寒脫鬢毛風裂壮士胄雪積将軍旄人生莫作<lb/>
軍寒暑相戰鏖人生莫作軍性命如蓬蒿君王方神武<lb/>
<pb n="KR4h0160_WYG_083-30a"/>
狐鼠何足薅但願四郊静微軀敢辭勞<lb/>
　　春懷<lb/>
連隂如病酲耿耿乍離索鐘疎山館靜花落春衣薄清<lb/>
心近嬾率壯事成寂寞卧看古木枝幽鳥午頻啄<lb/>
　　夜坐二首<lb/>
月入暑未解夜久凉始歸山月升漸髙照見幽人衣幽<lb/>
人行未巳月亦轉牆西<lb/>
雲行樹陰薄風過樹陰敧雲風清弄<hi>一作弄清</hi>夜政爾無人<lb/>
<pb n="KR4h0160_WYG_083-30b"/>
知惟聞牆根水泠泠下幽<hi>一作秋</hi>池<lb/>
　　閒居燕坐望城隅李花<lb/>
春晴滿天地我獨了一室得欣或暫時積念動彌日遥<lb/>
花洗宿潤姝静耿獨立日光照素服玉氣起數尺紛紛<lb/>
看花人車馬共朝夕幽意當誰言微風斷城笛<lb/>
　　桂山堂獨坐<lb/>
笙竽鬧春晴此處乃幽闃啾啾唯鳥鳴寂寂鮮人迹青<lb/>
天樹光動白日瓦氣濕陰陰庭下影滿地不可執蛛絲<lb/>
<pb n="KR4h0160_WYG_083-31a"/>
網虚檐懸葉如墮翼緬懷昨日心孰擬坐兹室抱迂世<lb/>
同薄得景意自適窮通信所遭逍遥聊永日<lb/>
　　初秋感興<lb/>
秋風殊未來林葉獨先見譬如老将至顔貌已潛變娟<lb/>
娟庭中月落落梁上燕有酒誰與同微涼髪如練<lb/>
　　送范主一憲郎<lb/>
庸夫老丘里志士輕山川古來環轍人徃徃皆才賢范<lb/>
君繡衣家白璧生藍田清游半朔南征衫積濤烟崇臺<lb/>
<pb n="KR4h0160_WYG_083-31b"/>
交辟剡思親理歸船吴州肯暫駐風概傾四筵揮毫走<lb/>
秋蛟吐句紆春漣清霜浄江波水花寒更妍櫂謳催客<lb/>
發風正帆始懸翩翩鳳皇翎終當儀九天<lb/>
　　十六夜雨邀諸姪小飲<lb/>
世事不可期今宵竟疎雨豈無樽中酒終復減歡趣子<lb/>
姪既滿前稍稍相笑語共言見面稀無月亦良聚燭花<lb/>
剪欲盡絡緯語庭樹雲開月已髙還照人歸去<lb/>
　　中秋故鄉南鄰楊氏招飲<lb/>
<pb n="KR4h0160_WYG_083-32a"/>
老來歸故里百事非故情惟有山間月猶作兒時明是<lb/>
時秋且半夕氣忽巳清南鄰招客飲步聽危澗聲月色<lb/>
酒中亂樹影盤中横鄉曲佳節意風露白髪莖我懷豈<lb/>
在酒酒觴且徐傾<lb/>
　　寄題胡氏澗月堂二首<lb/>
泠泠山中澗皎皎天上月以月照澗泉舉世無此潔月<lb/>
以表我心澗以明我德秋風吹八極踞石濯華髪短瓢<lb/>
吸寒光羽衣弄飛雪夢騎白鳳皇直上碧瑤闕安知世<lb/>
<pb n="KR4h0160_WYG_083-32b"/>
間人咻咻方病熱<lb/>
世人不識泉等之黄泥湍世人不識月視若白瓦盤斷<lb/>
篙三板船沮洳鰍鱔蟠擊筳喧里耳嘵嘵聲不完嗟此<lb/>
泉與月信當何人看我嘗遡其源顥白通廣寒懿彼隱<lb/>
君子相從此盤桓<lb/>
　　曉行<lb/>
畏熱中夜發出門人已多紛紜各有役如水爭趨河始<lb/>
知昨宵夢此時方無何悠悠百年間勞逸瞬息過大星<lb/>
<pb n="KR4h0160_WYG_083-33a"/>
如玉斗照我雙鬢皤東日如車輪三輾未上坡<lb/>
　　八月四夜聞微雨<lb/>
夢覺有奇事淅瀝髙瓦鳴焦枯豈云潤且欣聞雨聲秋<lb/>
稻既無及蔬麥猶可耕側耳恐復止願望深中情向來<lb/>
春夏交流潦髙入城秋旱理宜有天道良難平大鈞轉<lb/>
萬物旋斡勢孔輕仙瓢貯海水安得盡注傾<lb/>
　　庚午冬留淦州憶亡孫鳳二首<lb/>
古道昔同徃天寒今獨行汝死不自悲我老難為情死<lb/>
<pb n="KR4h0160_WYG_083-33b"/>
者若不悲死當勝於生霜重草盡委山空泉自鳴我髪<lb/>
既盡白我懐何由平<lb/>
快意毎不至傷心來自多十年五痛哭安得鬢不皤之<lb/>
子入夢想長眉雙頰酡魂氣既何之耳側猶絃歌月上<lb/>
髙林楓月落幽社蘿怪魑攫人命隂壑森蛟鼉吾聞聖<lb/>
明時沴不干太和重華不可遡千古當奈何<lb/>
　　和張慶逺逰青原<lb/>
平生嵩恒心今日行兹原東風豈不好蹇衣歩青天境<lb/>
<pb n="KR4h0160_WYG_083-34a"/>
空忽欲動意却仍貪前白日照八極千厓偃如眠芙蓉<lb/>
逺脩供鈴鐸晝不喧佛祖了何語香爐自生烟羣經過<lb/>
名教乃以文字傳題詩雜好醜訥者存歲年不知自有<lb/>
此登覽誰最先春橋喚飲酒一醉日可千隂隂風在麓<lb/>
炯炯天映泉同來不同趣隔花亦垂鞭<lb/>
　　和羅昌逢千葉桃花<lb/>
閏贏首増春朔霽久連望梅殘不留玉桃盛忽成障異<lb/>
姿奪衆妍姝萼同一狀重緋雜裼襲疊綵迷下上淚明<lb/>
<pb n="KR4h0160_WYG_083-34b"/>
露借光影墮日分漾紛披競年華剪刻費天匠先生被<lb/>
花惱書罷時亦訪亭空晝無人山鳥立幽桁横波繞碧<lb/>
帶老樹入古像同遊無前度得句有孤倡仙源誰與期<lb/>
微風起衣浪<lb/>
　　和鄧牧謙社日郊行<lb/>
春風輞川花社日浣溪酒百年少曠懷四海幾佳友馬<lb/>
蹄破莎泥輿影掠桑畝交深主忘賔句逸心應手流水<lb/>
情繞廬好山秀當牖幽尋既有㑹劇語不知久撫卷如<lb/>
<pb n="KR4h0160_WYG_083-35a"/>
同遊不待接踵肘妙哉蓬萊音三歎得希有<lb/>
　　和羅元翁<lb/>
清風如髙人爽致可以師浮游天地間匪亟亦匪遲齊<lb/>
紈之所招似者或致之豈伊至妙意而或入控持如何<lb/>
執熱人可熱不可思<lb/>
　　送艾幼玉赴南安儒教<lb/>
儒官如蔗杪妄意近佳境亦知嗜習累誑俗示雋永堂<lb/>
堂道心翁學道倚袖領摛詞屈鄒枚講道來華邴盛世<lb/>
<pb n="KR4h0160_WYG_083-35b"/>
擅場屋金石出欬謦東家升仙子徃徃盡餘鼎空山三<lb/>
十年華髪忽垂頂春風八極意獨立修竹影一官豈足<lb/>
償跋涉壓崇嶺五陵多少年氷雪照清炯楊花鳥語亂<lb/>
走馬出三省古來天地間此事從耿耿南中少人事山<lb/>
水清可詠歲晩不負君梅雪三百頃<lb/>
　　追和白樂天三月三十日作<lb/>
人生天地間行樂苦未畢陪歡與强笑有似名無實新<lb/>
年如乍來四序忽復一池痕亂微雨檐翼語殘日青山<lb/>
<pb n="KR4h0160_WYG_083-36a"/>
澹無言風花雜徐疾笑持鬢間絲為問此何物<lb/>
　　白木槿<hi>重臺每開踰十日</hi>
數花出籬楥耿耿照夜闌月寒客獨起恍若山雪殘天<lb/>
風泠然來坐久身欲翰夢酌瓊宮漿薦以雕玉盤羣妃<lb/>
霓裳冷天姣環青鸞世言朝暮落耐此十日看始知潔<lb/>
白姿頗滕施朱丹太鈞縱萬物爾本羞蕙蘭同類偶自<lb/>
别亦復得賞歎勗哉勵貞節相期在歲寒<lb/>
　　荷花莊獨歩二首<hi>庚午</hi>
<pb n="KR4h0160_WYG_083-36b"/>
少年所寓留今視為故里鄰翁不知老笑我老如此徘<lb/>
徊阡畝間感㑹獨在已雨足秋禾肥平偃如席几雞豚<lb/>
散原隴菰芋繞池水饑饉稍已忘及此樂生理日暮樵<lb/>
未歸炊烟數家起<lb/>
吾與二三友周回此田疇中嵗風雨散兹游誰與儔望<lb/>
山漸適意得樹亦少休峰回西風長吹我駝毛裘登髙<lb/>
遂遐矚一粟託九州去住定有契欣戚焉足留戲攀西<lb/>
祠花下濯北澗流<hi>舊與楊士奇羅君遜皆寓此</hi>
<pb n="KR4h0160_WYG_083-37a"/>
　　元日賦紅梅<lb/>
紅梅本遲暮冬暖遂爭先亂蕊額黄澹細蘤丹砂圓雖<lb/>
加㸃染工風致終自然懷哉生意具欲折還復憐物理<lb/>
且如此吾生寜怨天<lb/>
　　石菖蒲<lb/>
盆池有靈苖石罅忘偪仄微根亂繁絲疎葉散纎碧苔<lb/>
莓封巉巖沙水明的皪所貴含貞姿終然傲蒼色道人<lb/>
勤養䕶黄悴輒剪剔常與貝葉書珍愛同几格豫樟蟠<lb/>
<pb n="KR4h0160_WYG_083-37b"/>
青冥風雨作霹靂小大固爾殊賦分焉得易相期喬松<lb/>
交歲晩堅九節<lb/>
　　旦坐對客<lb/>
夜久聽寒雨坐來星滿天重霧被原野漫漫白於氊五<lb/>
更雨復集急灑驚客眠豈意今日霽旭暾如黄緜相對<lb/>
庭樹下滿傾藥玉船萬事且勿慮蒼天工轉旋<lb/>
　　曉行<lb/>
星明天宇迥山驛鼔初發行人稍已動露氣漫野白方<lb/>
<pb n="KR4h0160_WYG_083-38a"/>
塘浸道隅荒荒似寒月日出炊烟横雞聲隔林樾<lb/>
　　和臨江饒自然夜坐<lb/>
庭樹秋月髙危葉光欲墮孤蛩感凉氣唧唧稍近坐鄰<lb/>
家弄機杼微燈出窗破寢齋生新苔禪裯掩闗卧<lb/>
　　霰雪和彭經歴琦初<lb/>
歲饑𤓰地荒老病卧𤣥晏閉門三日雪飛霰相雜亂飄<lb/>
空乍鳴屋穿隙已在案載塗積愈髙集氷凝不泮山寒<lb/>
消久暄土潤蘇亢旱頗疑湘鮫泣珠璣夜分散又如洛<lb/>
<pb n="KR4h0160_WYG_083-38b"/>
倉破白粲接原岸柔條壓既低髙木擎欲斷體圓工簸<lb/>
弄地逺迷界限我生事嘲吟寒餓不可逭坐憫民瘼深<lb/>
誰與覓醫緩救荒既不預應卒自無算古稱兆豐年至<lb/>
此可三歎<hi>時歲将除再用韻和之</hi>
别歲夜卧遲怯冷朝起晏黄雲低不動白霰下愈亂鳴<lb/>
簷鏘若珮積地厚成案遇堅勢屢躍得煖濕先泮嚴沍<lb/>
阻春生蕭條助人旱紛如撞斗破疾若摶沙散朽株發<lb/>
英華深谷變陵岸先生嬾斫路門外人迹斷作詩無雕<lb/>
<pb n="KR4h0160_WYG_083-39a"/>
鎪白戰安可限空山斸黄精微此命難逭少年喜映書<lb/>
老大悔儒緩豪門方飲羔觴急不可算安知負薪者道<lb/>
旁拊膺歎<lb/>
　　和邵有初同飲熊氏小園<lb/>
客佳不必多地近得頻徃極知後花時聊復縱心賞樹<lb/>
深路欲盡林缺天忽敞坐久飛雨來黑雲湧奇嶂清風<lb/>
雜笑語共作金石響尚疑有餘韻隱隱在蓬莽豆觴稍<lb/>
狼籍賔主各酣暢安知牆外人<hi>謂牆外叢冢也</hi>千載落埃坱生<lb/>
<pb n="KR4h0160_WYG_083-39b"/>
時諒自謀局促戒游蕩百營有醜妍一盡無老壮何為<lb/>
苦不飲勞身入羈鞅<lb/>
　　和張尚德憲郎<lb/>
君詩如長江浩浩積瀦匯縱之㵼千里所過不可界又<lb/>
如百貨集光采照圜圚銛鋩干莫鋒温潤琚瑀珮變化<lb/>
發令姿富博駭羣睞鬱孤留十日山水各獻態振衣千<lb/>
仞顛謦欬荅秋籟涉溪螺斗驚窺谷杞根吠羣峰如故<lb/>
人拄杖靜相對盡追坡仙游踏破山浪翠吟工壓木容<lb/>
<pb n="KR4h0160_WYG_083-40a"/>
氣正失恒魅知君青雲士勝蹟猶所愛經濟滿胸中領<lb/>
覽暫方外不同牛山登流涕感謝代五羊屹霜臺掾檄<lb/>
促今迨懸知衆器陳政復待殷鼐古來成功人所貴志<lb/>
慷慨文奎動遐極爽氣破炎靄九月霜露嚴整駕俶高<lb/>
邁便同南溟鵬俯謝蜩鷃類<lb/>
　　和張子明學錄三首<lb/>
比竹無至情焦桐無餘滋和音發清潤婉戀令人思奇<lb/>
蘤傾衆目矯然出藩籬物理終有合恨無音與姿<lb/>
<pb n="KR4h0160_WYG_083-40b"/>
白雲豈不潔或謂無其芳斗柄豈不髙或謂難挹漿髙<lb/>
潔自皦皦傝褥驚堂堂倚杖久無言飛雲度横塘<lb/>
張君北方學易道究微淨長才譬騏驥跼蹐果下徑作<lb/>
亭依曾城傲恱有餘興芳草皆㑹心飛雲亦成詠<lb/>
　　臨江傅用賔以詩見贄并貽端石用韻為謝<lb/>
幽幽端溪石來自佳人持相待三千年所得匪所期春<lb/>
風琢粹質秋泉湧寒滋文増李杜壮書助鍾王宜聞晉<lb/>
初取時千夫下巖陲堅錐啟石礦利刀斬荆藜鑴鎪后<lb/>
<pb n="KR4h0160_WYG_083-41a"/>
土閟百醜得一奇點若魯雊美伏如虞雞雌宜登白玉<lb/>
堂黄麻照春姿發揮四海治潤洽萬姓私謨希禹皋懿<lb/>
誥逸周召規胡為到窮谷一落不可追饑吟臘雪凍病<lb/>
哦春日遲蹇蹇涓滴潤不能霑硯湄生從嘉興學江漢<lb/>
驅文辭鉅册傳羣理三讀為歎咨硯磨不自寳乃以贈<lb/>
所知媿我無所用蔵之如鎮圭<lb/>
　　雨晴門外獨坐<lb/>
東風瞰我幃啼鳥發我興出門更無人惟有青山静琤<lb/>
<pb n="KR4h0160_WYG_083-41b"/>
琤石水鳴忽洗人世聽他日豈不來邂逅乃復勝<lb/>
　　暮坐<lb/>
悄悄若有懷悠悠竟無適春深牆英落失我庭下石颯<lb/>
然一雨止坐見萬瓦濕風急寺鐘静惆悵成暝色<lb/>
　　開歲三日池上小立<lb/>
今日天氣暖已似三月春經冬雨雪少風起輒生塵道<lb/>
人幽行倦樹下一正巾流水見兩鬢一笑歎我身日光<lb/>
墮木葉滿沼黄金鱗白雲行其間游鯈動奫淪偶然景<lb/>
<pb n="KR4h0160_WYG_083-42a"/>
與運亦足適吾真人生㑹心處何必窮其濵芸芸黄埃<lb/>
中勿語行道人<lb/>
　　山家阻雨得晴出郊<lb/>
山家半月留坐待雨聲住東風入我簷領客村南去晴<lb/>
光著天壤生意欲飛舞野禽拂清漣雜花滿幽樹回首<lb/>
西岡麥十里綠如雨新年今日佳復足濟勝具兒時所<lb/>
經過仿彿猶可覩穿深過亂峰意與仙境遇白雲行洞<lb/>
口枯木記歸路安知山間人不訝奈何故<lb/>
<pb n="KR4h0160_WYG_083-42b"/>
　　早行值雨<lb/>
瀕江夜不寐舟客聲可怪颼颼篁竹動沙水輒澎湃晨<lb/>
征路泱漭春泥踏行蟹江空霧連山隔手巳為海古木<lb/>
夾道邊宿雨驚我蓋我行亦何為益信勞大塊平生青<lb/>
藜杖至此始足賴天地稍嚮明雲來復如黛平田萬白<lb/>
珠欲攫不可待竒變固可觀跋涉良可慨作詩寄我友<lb/>
要使心目繪何時終南山卧聽響窓外<lb/>
　　園亭夜飲<lb/>
<pb n="KR4h0160_WYG_083-43a"/>
酒酣愛花香三齅湌欲旣春風心骨軟狂歌發永欷却<lb/>
念坐間人誰共此時意<lb/>
　　池亭即景<lb/>
小亭埽芳徑幽鳥語初暖坐敧階草柔行避徑條短水<lb/>
光與花影歴歷明不亂疾風忽翻林落紅半池滿<lb/>
　　午坐<lb/>
今日頻送客兀坐心未定午倦睡適來鳥語偏滿聽昏<lb/>
昏半人世隔屋喧笑競惱我彼不期閱動正在靜清風<lb/>
<pb n="KR4h0160_WYG_083-43b"/>
白晝永庭影亂復正悠悠無與言起步林東逕<lb/>
　　援筆<lb/>
落日池上飲荷花醉於人清風吹人衣玉笙徹秋旻酒<lb/>
酣起絶叫遊子不念貧平生阮嗣宗定勝石季倫<lb/>
　　賦小松樹<lb/>
何時始移根今日巳映坐沐露欲五寸出草先㡬箇林<lb/>
深帶宿潤湑湑垂白唾欣然千丈意鬱勃不可挫我無<lb/>
定居地此計恐成蹉他年欲待隂日月當巳過桑麻要<lb/>
<pb n="KR4h0160_WYG_083-44a"/>
生養文字迫寒餓栁傳未可學氾書真足課如何抱空<lb/>
疎矧復習癡惰嗜飲此山水五歲飽髙卧君看重來時<lb/>
風雨夜相和<lb/>
　　遊崇福寺<lb/>
我齋不盈丈面壁兀若頑出門天地濶曠如脫牢闗青<lb/>
童迎相揖笑報山僧還婆娑三四客竟日長松間中心<lb/>
定何如氣象無此閒誰當千載後如我坐兹山<lb/>
　　和蕭天敘山行<lb/>
<pb n="KR4h0160_WYG_083-44b"/>
臨水偶成趣朋來如相期人家山澗隈徃覓漿水遲清<lb/>
樾抱石橋行旅坐支頤交交雙鳴禽見客已驚移<lb/>
　　莫齋<lb/>
客去簷鵲噪髙齋久清立疎雨無行人烟崦夕炊濕前<lb/>
園蘼蕪衰東鄰日夜織同門信不至鴻雁滿江澤<lb/>
　　文江同諸公晩步<lb/>
意登何須髙一覽萬象足大江繞孤縣草木入匯澓東<lb/>
山走虯龍出沒獻所伏晩晴天氣正新月映江渌徘徊<lb/>
<pb n="KR4h0160_WYG_083-45a"/>
數過舟上下有遲速是時清霜初木落秔稻熟平田見<lb/>
溝塍荒野縱牛牧天時旣已豐世運或可復陋邦亦何<lb/>
為巨鎮今所獨遥聞郅都鷹郡邑所側目西鄉瞰官塗<lb/>
亦或理逃屋茍安儻可期未敢責深欲<lb/>
　　雨後<lb/>
微鐘生暝色逺舍舂正急空檐暮雨歇偶然有餘滴危<lb/>
坐久無言童子了不識<lb/>
　　出墅初冬<hi>甲戍</hi>
<pb n="KR4h0160_WYG_083-45b"/>
鄰舂五更動機杼響俱發薄霜厲層宇天西輾孤月驛<lb/>
馬嘶不已壁蛩鳴乍歇故人期不來山莊多落葉<lb/>
　　夏初城西樓讌集<lb/>
輕隂翳髙屋夕陽在遥山空濛亂紫翠變化頃刻間憑<lb/>
虚一以眺衆景何斑斑甍棟散髙下岡巒如斷環孤檣<lb/>
出窓曖飛鳥時去還客佳飲逾多感此良㑹艱睠言名<lb/>
利徒誰能同此閒勢集易傲俗有求多俛顔恱巳嫉來<lb/>
式違時傷廢班百年一丘墟勞生共塵寰願與王子喬<lb/>
<pb n="KR4h0160_WYG_083-46a"/>
騎鳳相追攀<lb/>
　　蕭孚有以左耳陶缾對客煎茶名快媳婦坐間為<lb/>
　　賦十六韻<lb/>
南中土埴堅妙器出陶火控摶雅以静整削平不頗渾<lb/>
淪象𤓰團短小類橘顆粤㭨實盡刳蜀芋膚未刴喙如<lb/>
柄揭西耳若栁生左油滋飾外鍛灰坌増下裹髙齋奉<lb/>
煎烹湯勢疾軒簸狹束蟹眼髙薄逼車聲播俄頃潤渴<lb/>
㗋巧婦媿其惰乃知轉旋工政要傾酌妥主翁嗜吟詩<lb/>
<pb n="KR4h0160_WYG_083-46b"/>
佳客時滿座呼童汲深清瀹雪澆磊砢急需既能應閒<lb/>
棄無不可東家重圅鼎菌蠢腹徒果美人預為齏常恐<lb/>
遲及禍何如且小用慎勿誚么麽<lb/>
　　九日偶賦<lb/>
我性不蔵事急吐如建瓴世人務寬厚叩意如堅城豈<lb/>
不共談笑何以同其情秋風一杯酒千載無淵明<lb/>
　　和友人端居遣懷<lb/>
嗜書固成癡愛馬亦成癖塞垣馳風朝山牖映雪夕黄<lb/>
<pb n="KR4h0160_WYG_083-47a"/>
埃髀盡消細字髪變碧功名諒何補歲月良不適始知<lb/>
苦心人不特貧賤迫<lb/>
　　哭袁從義<lb/>
别君未兩月傳訃始疑妄童來得真報失歎淚自放歸<lb/>
城弔君兒内惨刮肝臓君廬乃未定欲哭無所訪念昔<lb/>
客君家我弱君始壯山窗古衣冠談論瀉春漲三峯奇<lb/>
競秀清絶行雁蕩座客多英豪車笠填里巷廏馬騰驕<lb/>
嘶樓姬咽清唱鼔鐘喧朝晡昌運積饙饟夜詩涸鴝硯<lb/>
<pb n="KR4h0160_WYG_083-47b"/>
朝酒發鵝盎君尤嗜迂闊义手折詞匠叩扉報警聨急<lb/>
吐如技癢約試古洪州五月舟已榜蹉跎我興盡君志<lb/>
乃獨亢霜臺肅縉紳昏闥排棨韔落筆風霆生四座色<lb/>
驚悵文書上省曹吏黠歲月曠復以茂異聞州里許其<lb/>
當才髙命苦奇選近身已喪知君豈有待獨可念趣尚<lb/>
前年從謹兄千里殞茅瘴齎志不得年追憶有餘愴君<lb/>
今復繼亡如山剗危嶂死生固有數髽絰乃相望福善<lb/>
理則那造物疑可謗知心幾何人而况日泉壤君兒既<lb/>
<pb n="KR4h0160_WYG_083-48a"/>
奠居麻雪始垂帳屬我病山疃乏劣積裒状束芻付兒<lb/>
輩含悽黯東向青春如昨日白髪餘輩行悠悠酒壚荒<lb/>
寂寂鄰笛亮秋風髙動木夜永月窺幌三歎平生魂凄<lb/>
其隔風浪<lb/>
　　白木槿<lb/>
潔比何郎白淨如寳兒憨秋風竹籬逕日暮道人菴<lb/>
　　假寐<lb/>
梅援幽鳥鳴山客睡初起空齋晝無人寒日在書几<lb/>
<pb n="KR4h0160_WYG_083-48b"/>
　　蒲萄<lb/>
枯葉展大螺低枝屈長虯露寒壓成酒無夢到涼州<lb/>
　　山居即事四首<lb/>
井口橘依塹井頭桃覆屋山家秋日晏閉門數脩竹<lb/>
村墅薄生理門静如招提柿葉大如扇滿地無人題<lb/>
竹架已藏扇陶瓶時煮茶疎疎十日雨開盡黄葵花<lb/>
静意便野性新凉足髙寝山屋夜雨來攲枕談嵗稔<lb/>
　　春隂<lb/>
<pb n="KR4h0160_WYG_083-49a"/>
短短麥苗陰泠泠溝水清北山晴雨裏一樹李花明<lb/>
　　新春<lb/>
淑氣已著物晴雲時弄陰隴梅坡麥外别自有傷心<lb/>
　　春雨曉坐<lb/>
衆木蔽春塘花落如墮鳥山莊苔滿階久雨來人少<lb/>
　　題彭宜述所蔵羅稚川山水樓閣圖<lb/>
平沙蒼蒼鳥未歸烟村四合髙復低漁翁兩兩青蓑衣<lb/>
賣魚直上長楊堤千峰萬峰何崔嵬朽枝瞰水忽倒垂<lb/>
<pb n="KR4h0160_WYG_083-49b"/>
倦驢向橋欲渡疑後有羸僕勢若追却疑詩人獨尋詩<lb/>
舍鞍先濟何所之飛樓縹緲山之西中有美人長鬚眉<lb/>
凭欄相對知為誰豈非海上喬與期宮中琪樹秋離離<lb/>
仿彿疑有香風吹吾聞蓬萊有此地流水落花隔人世<lb/>
便當賸買青芒鞵小<hi>音少</hi>向是間住千歲<lb/>
　　題盤谷圖<hi>廬陵郡幕賔盤所李君字長翁家蔵盤谷圖非必盤谷也志隐耳為賦長句</hi>
千厓蒼蒼倒石懸老檜下瞰空濶森白根上有縈絡斜<lb/>
下之瀑泉下有縹緲半出之窗軒忽然漁舟散浦漵疑<lb/>
<pb n="KR4h0160_WYG_083-50a"/>
是秦人桃花之仙源叢林盡處長堤繞栁外沙邉行客<lb/>
少汀煙漠漠不成雨汀樹疎疎似飛鳥依稀水檻知誰<lb/>
家疑是唐人洗藥之温沼問君此地何處尋可買不惜<lb/>
捐千金君言此亦盤谷境我已先從畫中隐嗟君才氣<lb/>
何堂堂胸蔵霖雨未八荒平明走馬入黄閣日晏文書<lb/>
紛雁行峩峩奎章九天上白日旌旗下仙仗秋風插翮<lb/>
髙頡頏雖有此境何由徃丈夫英氣多難攀九環寳帶<lb/>
懷青山輞川墅龍門灘㑹買青鞵待君還<lb/>
<pb n="KR4h0160_WYG_083-50b"/>
　　和東坡四時詞<lb/>
燕子輕寒生院落佳人自卷猩紅幕樓頭風細墮楊花<lb/>
簾下日長添繡萼纈紋酒暈透瓊肌雙陸初嬴笑問誰<lb/>
閒綰同心當户立不知花影滿春衣<lb/>
幕波微皺回廊永酒䦨手枕珊瑚冷槐影横階午簟凉<lb/>
榴花滿地風簾靜梅酸未試意先顰倦拂琵琶撥未勻<lb/>
紈扇半閒氷盌凍翠禽兩兩下窺人<lb/>
缾浸雙頭連顆綠畫欄閒却青奴竹微凉半下水晶簾<lb/>
<pb n="KR4h0160_WYG_083-51a"/>
坐看疎螢度髙屋夜静樓風時動扃隔牆一葉落虚庭<lb/>
血色鴛羅裁未就月明處處起砧聲<lb/>
燭暗睡輕<hi>一作消</hi>聞畫角玉盆脂水紅氷薄深户無風繡<lb/>
幄垂小缾一片梅花落轆轤隔屋轉<hi>一作聲</hi>伊鴉雲母香<lb/>
猊暈宿霞報道巻簾寒霧重午妝纔試翠鈿花<lb/>
　　前采薇歌<hi>庚午大饑民多采蕨而食因借伯夷采薇餓死意作采薇歌蓋薇亦蕨屬而差</hi>
　　<hi>大山間人食之謂之迷蕨見朱氏詩注</hi>
我不是西山民采薇不粟哀亡殷又不是周戍卒采薇<lb/>
<pb n="KR4h0160_WYG_083-51b"/>
禦邊踏霏雪年荒良田三尺塵甑懸銼冷兒號嗔長鑱<lb/>
短錐采薇去東家西家相為羣霜嚴磴滑山路峭月落<lb/>
鼯啼山鬼嘯曉翻石罅得叢根共恨土枯根亦瘦寸根<lb/>
入手如寸金舂烹作餅碎勞薪鹽空菽盡味惨惡空憶<lb/>
飯甑曽炊銀人言食薇無榖氣五日十日終亦斃今宵<lb/>
妻孥暫充腹誰料後來死何地我死願隨行雨仙徧傾<lb/>
大瓢作豐年薇根滿山人不食天下米斗皆三錢<lb/>
　　後采薇歌<lb/>
<pb n="KR4h0160_WYG_083-52a"/>
春采薇嬰兒拳賣與豪門破肥鮮年年得米不費錢冬<lb/>
采薇潛虯根白石犖确斸掘難俯身榛莽如獸蹲山寒<lb/>
雪髙衣裂破塹藤束縛筠籃荷瘦妻羸子暮候門地碓<lb/>
夜舂松節火沸漿浮浮翻小杓濕霧騰騰升土銼熬烹<lb/>
成餌甘比飴一飽聊償終日餓冬采薇猶可為春采薇<lb/>
今年根盡春苖稀豪門有米無可賣隴麥短短難接飢<lb/>
采薇采薇我聞夷齊嘗食之餓死首陽天下悲嗚呼天<lb/>
髙蕩萬物微我死安得蒼天知<lb/>
<pb n="KR4h0160_WYG_083-52b"/>
　　釋枯林鐡如意歌<hi>枯林天台葉西澗丞相之後有才氣能詩以畫蘭名世頗勇俠</hi>
　　<hi>或不舟渡水盖隠於浮屠者常遊京師走馬海子上中飛矢流血滿鞾不顧殆歐公所稱秘演之儔</hi>
　　<hi>歟</hi>
君不是金谷園中石季倫明珠買妾長安春錦絲幃障<lb/>
輕一世珊瑚髙株碎如塵又不是黄鶴樓邊王處仲萬<lb/>
騎上流縱馳鞚狂釃千石發浩歌唾壺敲碎天為動君<lb/>
是天台丞相之嫡孫胸中八九吞崑崙少年寳玦落荆<lb/>
棘再拜禪林依世尊手持鐵如意笑傲典午二豪之富<lb/>
<pb n="KR4h0160_WYG_083-53a"/>
貴良工精髪生碧花古制蟬螭隱元氣木杯不用輕大<lb/>
江蛟鯨辟易馮夷僵薊門駿馬疾秋鶻飛箭穿髀心如<lb/>
忘談經說史似支遁四座公卿遜髙論古來豪傑多竄<lb/>
託槁面布衫塵土混畫蘭千紙生秋風賦詩萬卷老愈<lb/>
工承平智策無所用落魄行遍江湖中嗟哉爾之如意<lb/>
兮不願為大梁逰俠之袖椎寧落為許行耕野之鉏犂<lb/>
寳光發匣閭里恠珍重深蔵不可賣君不見干將莫邪<lb/>
困豐城化為兩龍飛去延平津利器不識空有神<lb/>
<pb n="KR4h0160_WYG_083-53b"/>
　　庚午歲七月自城中歸吉文故鄉南嶺谷平廬陵<lb/>
　　印山凡故舊多招飲者飲後輒援筆賦詩五七言<lb/>
　　律外得歌行九篇聊書以遣懷云爾<hi>錄四</hi>
　　　望城岡<hi>揚誠齋入城必從螺岡徘徊望城岡上故有醉飲螺岡門外私酒之句</hi>
楊侯醉飲私酒門今日秋風卷行迹不知更後數十載<lb/>
何人知我曾登陟憶昔老人攜我行紅顔照路雙髫青<lb/>
蹉跎忽亦如此老還望曽城坐衰草衰草秋蕭蕭官亭<lb/>
路遥遥後有芙蓉亘古之岧嶤前渡三江閲人之石橋<lb/>
<pb n="KR4h0160_WYG_083-54a"/>
百代百代髙鳥飄一村一村自漁樵<lb/>
　　　飲南山故居<lb/>
旛竿東峙彭家寨<hi>五代時彭玕曾立寨於此</hi>鹿角南繞劉家村彭家<lb/>
旗槊落草莽<hi>玗敗</hi>劉家衣冠遺子孫百年風土又一變叢<lb/>
林化壑池成塹山亭楊栁驛馬坊官道豫樟北商店喆<lb/>
人令族困屠沽疃夫互郎髙門閭故家兄弟日益少惟<lb/>
有老夫長眉鬚少狂㡬何忽衰嬾歡樂無多飽憂患天<lb/>
寒木落砧乍急日暮門空客初散餘年定有㡬還鄉倚<lb/>
<pb n="KR4h0160_WYG_083-54b"/>
杖秋風看飛鴈<lb/>
　　　飲谷平李氏<lb/>
粟黄黍短沙連浦白髪涉江尋故路伍家渡頭篁荻秋<lb/>
栁侯廟前烟火暮昔時冠蓋風雨凋舅家喬木凉蕭蕭<lb/>
微吟西州淚自墮欲訪黄壚誰可招社墟左轉増閭室<lb/>
兩街坐賈如郛邑殺牛壓醸百貨交道逢少年不相揖<lb/>
尚餘八十病姻兄羅羞饌客空罍缾夜深山月窺前庭<lb/>
童稚熟睡二老醒談舊未了荒雞鳴<lb/>
<pb n="KR4h0160_WYG_083-55a"/>
　　　飲印山田舍<hi>即熂下</hi>
少年曽客金竹峰壯歲移住城之中城中金竹㡬來徃<lb/>
贏得白髪成衰翁居人興亡秋葉换巧黠四方拙閭閈<lb/>
天公顛倒作奇觀舉世區區事籌算我友秀川羅文學<lb/>
<hi>以通號通齋</hi>白頭胸著天祿閣我友龍湖李隱君<hi>正則號方心二公皆</hi>
<hi>居印山之近</hi>秋風落筆吹行雲干将白虹發原草蚩尤夜墮<lb/>
𤣥武老談王著經卿與軻感時屈宋能髙歌古今坎壈<lb/>
稱數子數子之外應更多山中秋髙月如斗醉呼老農<lb/>
<pb n="KR4h0160_WYG_083-55b"/>
同舉酒同舉酒滿瓦船便令餘生滿百年飲酒之日萬<lb/>
五千<lb/>
　　天馬歌贈炎陵<hi>一作甲寅進士</hi>陳所安<hi>所安名泰甲寅以天馬賦領薦下第</hi>
　　<hi>頗不遇故以此歎之</hi>
房精<hi>一作星</hi>夜墮滎波中驊騮奮出如飛龍昂頭星宮逐<lb/>
枉矢振鬛雲闕追天風漢家将軍三十六分道出塞争<lb/>
奇功當時一躍萬馬<hi>一作里</hi>盡蹴踏少海霓旌紅韓哀謝<lb/>
輿伯樂去蹶塊纍纍奚官庸十年皁櫪食不飽雖有駿<lb/>
<pb n="KR4h0160_WYG_083-56a"/>
步難争雄春隨錦韀北陵北秋卧衰草東阡東時從駑<lb/>
駘飲沙澗未免泥滓霑風騣夜寒苜蓿山谷迥長嘶落<lb/>
月天地空時平文軌明蕩蕩萬里窮荒無虎帳交河不<lb/>
用踏層冰裹足山城學馴象吾聞天子之廏十二閑驥<lb/>
騄並收無棄放金根雲䍐出都門喚取雍容肅仙仗<lb/>
　　題文山衡陽躍馬圖和須溪韻<lb/>
将軍紫綬馳燕然丞相白髪祁山前重瞳悲歌泣虞美<lb/>
伏波眼穿鳶墮水英雄相望千萬年西風荒草迷五原<lb/>
<pb n="KR4h0160_WYG_083-56b"/>
延秋王孫折金鞭女牆明月銅駝間衡山春濃風日好<lb/>
紫韁電轉人未老豈知蹶塊追海横海天如雪狂瀾倒<lb/>
玉樓十二春衣姸流雲却月争取憐落花金谷獨一死<lb/>
蒼旻不語丹心傳劉家的盧空識意金粟龍媒俱久逝<lb/>
少年相對那得知掩圖醉倚南風睡<lb/>
　　丁都䕶<lb/>
丁都䕶郎騎白馬今何處丁都䕶郎骨今歸還是否妾<lb/>
心痛似杞梁妻夢殺夫讎夢無路采石江雲陽渡斜陽<lb/>
<pb n="KR4h0160_WYG_083-57a"/>
江上山無數後人不識都䕶誰時唱此歌渡江去<lb/>
　　秧馬歌和蕭養吾<lb/>
天門龍駒來貳師朝燕暮越千里姿折旋蟻封乃不可<lb/>
彼固信美非吾宜江南二月秧事急水田千畝肩鴈隨<lb/>
壁間木馬忽湔沸歘若起廢逢明時背輕腹滑騎不蹶<lb/>
昂昂首凥過髙犂方畦曲畎翠分路意㑹規矩無差池<lb/>
平生芻豆了不願獨以筋力充人饑驪黄不形牝牡混<lb/>
踶齧俱泯兒童嬉東家少年輕稼穡千金市駿窮所之<lb/>
<pb n="KR4h0160_WYG_083-57b"/>
看花九州誇疾走世路險逺難為期不如田家水土熟<lb/>
與汝老大長相知借汝襏襫覆塵坌錦韀青絡非汝思<lb/>
　　木牛歌和蕭養吾<lb/>
吾聞景升養牛千斤<hi>一作金</hi>肥椎之不了士卒饑王生號<lb/>
牛八百里徒瑩<hi>一作營</hi>蹄角将何為此猶虚名乏實用負<lb/>
任毫末了不支何如武侯象其似獨化枯槀為神奇平<lb/>
生憂人不自食餉運常飽千里師刳心俛首竭筋力氣<lb/>
象深稳人誰疑中多抱負外遲鈍論功猶勝狂犢馳雖<lb/>
<pb n="KR4h0160_WYG_083-58a"/>
無奮<hi>一作舊</hi>勞效耕種尚以微力禆興衰自期中道可不<lb/>
廢雖有捷徑寧能趨<hi>一作追</hi>惜哉清渭不可渡不<hi>一作未</hi>得<lb/>
束載四海隨我嘗讀書論成敗魏不足控為吴持江陵<lb/>
蹶羽秭歸衂郿南衰髪秋風知前謀既輕後過重天意<lb/>
蹉跌長如兹浩歌木牛感豪傑空有遺恨供人詩<lb/>
　　題白府判仲謙所蔵錢舜舉巖壑圖<lb/>
我如謝公好名山開卷著我千巖萬壑間亂烟遙峰出<lb/>
縹緲怪石翠樹相回環忽然山破飛瀑落皎如仙人玉<lb/>
<pb n="KR4h0160_WYG_083-58b"/>
帶垂雲端喧豗欲撼溪谷動使我毛髪森清寒不知其<lb/>
間有何徑但見荷擔兩兩相追攀浮屠崔嵬蒼壁頂佛<lb/>
屋隠映長松闗下通窈窕知何處想見小溪穿石去沙<lb/>
邊汲叟犬相隨橋上行人驢半渡林空路斷孤舟横或<lb/>
坐舟尾或疾撐左巖右灘地苦狹長篙落石如有聲我<lb/>
疑桃源從此逝恍若風景非人世欲呼錢郎問其塗錢<lb/>
郎已去誰能呼<lb/>
　　送劉玉成之杭<lb/>
<pb n="KR4h0160_WYG_083-59a"/>
錢塘之景天下無我昔未遊知畫圖吴山䦨檻神仙壺<lb/>
沙河燈火錦繡衢四城翠翹上靈隠萬象畫舫逰西湖<lb/>
孤峰<hi>一作村</hi>梅花白雪廬大堤楊栁黄金株百年風物未<lb/>
盡改逰子那得聞其初錢王觚稜墮秋蕪趙家宮殿佛<lb/>
鼓喧朝晡西風吹潮落越嶠夜角呼月沈姑蘇劉郎妙<lb/>
趣世希有五色燦爛披珊瑚請君一徃覽古昔酹以千<lb/>
斛之酒鵝黄酥寫以文考賦魯城之筆千萬字吹以東<lb/>
坡弔孟德之簫聲嗚鳴歸來錦囊壓蹇驢與君共簸明<lb/>
<pb n="KR4h0160_WYG_083-59b"/>
月珠<lb/>
　　謝王宜逺餉黄雀<lb/>
野田秋陰稻穗垂山禽來啄日以肥斑斑背點楚鴈色<lb/>
煌煌腹借倉庚衣稍饑作陣帶雨下既飽聨翅穿雲飛<lb/>
土人攜網巧覘伺或布一網無脫遺髙明購買貴初出<lb/>
但取悅口寧論貲饌美鮮淨凝琥珀入酒瀲<graphic n="KR1527" url="https://raw.githubusercontent.com/kanripo/KR-Gaiji/master/images/KR1527.png" mimeType="image/png"/>明琉璃<lb/>
詩人尤喜體質滑錫以美號柔緜披嗟哉羣百性命易<lb/>
一旦鼎鑊魚貫隨物惟有美足取害復以貪得忘罟維<lb/>
<pb n="KR4h0160_WYG_083-60a"/>
頭顱萬里奉包篚幸免逺貢遭明時吾徒縱食誠有媿<lb/>
捫腹何以酬相知<lb/>
　　草蟲<lb/>
晴風麗日天地熙昆蟲草木同生機墅花煌煌綴組繡<lb/>
山葉剪剪明琉璃黄蜂天半各有役白蜨彩蜨相隨飛<lb/>
野蠶卧枝玉一笏新蜩脫蛻冠雙緌角蝸吐腥螳臂怒<lb/>
蜻蜓翼剪吴綃素蛛絲散網專攫饕縛蠅似縛白門布<lb/>
畫工胸有太極心秋毫點染追天真胡為所畫僅九物<lb/>
<pb n="KR4h0160_WYG_083-60b"/>
終以殺機疑非仁嗚呼安得人心皆祥麟阜螽草蟲蕩<lb/>
蕩共適周原春<lb/>
　　題羅稚川小景<lb/>
逺洲連岡近洲平髙樹稀葉低樹青長溪浸日流無聲<lb/>
中有數葉漁舟横誰家飛軒接水亭沙邊客至扶杖迎<lb/>
江村頗類浣花里人品兼似陶淵明<lb/>
　　野人家<lb/>
野人家瓦少茅半遮牆外横青山牆頭出葵花遶階桐<lb/>
<pb n="KR4h0160_WYG_083-61a"/>
樹繞屋麻地碓舂粟如黄芽小奴髙髻髪爬<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>平生有<lb/>
額不點鴉月色夜夜照紡車木棉紡盡白雪紗為言主<lb/>
家頗豪奢繡羅作裙歌嬌娃州符昨夜急如火馬蹄踏<lb/>
月趨官衙<lb/>
　　贈劉尊德善琴工畫<lb/>
劉郎善琴如雍門萬感畢赴指下絃和如威鳳鳴若木<lb/>
閶闔蕩蕩開晴天怨如𤣥猨嘯遥夜酸風孤馬行窮邊<lb/>
劉郎善畫如鄭䖍落筆飛雨大化懸豪鷹秋翻代北月<lb/>
<pb n="KR4h0160_WYG_083-61b"/>
飢鷹暮下江南煙悲厓哀壑逺蕭瑟斷蘆短荻寒芊緜<lb/>
洞庭廣野神忽動秋風六合心髙鶱九成韶鈞夢舜日<lb/>
萬騎羽獵思秦川惜哉流落世未識酒酣自賞詩千篇<lb/>
嗚呼明時才藝衮衮班集賢安得有力貢之至尊前<lb/>
　　題鐵仲堅宣差所藏羅稚川煙邨圖<lb/>
荒邨漠漠煙連山誰家野店兩樹間青帘稍出樹梢外<lb/>
秋風敗葉寒斑斑路通白石流水亂長橋縹緲依山澗<lb/>
漁姑得酒歸意速攜稚度橋如落鴈寒藤老木又一川<lb/>
<pb n="KR4h0160_WYG_083-62a"/>
罾船方饌罾斜懸有魚有酒復有客風致何必能詩篇<lb/>
亂鴉㡬點天疑暮欲泊未泊環髙樹小舟七八散前灘<lb/>
或倚長篙收釣具君不見䲭夷一舸遊五湖子陵羊裘<lb/>
釣桐廬安知若人非其徒<lb/>
　　廬陵十景同蕭克有孚有諸公作<hi>錄四</hi>
　　　神岡晩橋<lb/>
兩江秋波燕尾岐千嶂春木鳳翅齊道人結船布江面<lb/>
行者如蟻東復西巒頭煙起樵子急林杪磬發山僧歸<lb/>
<pb n="KR4h0160_WYG_083-62b"/>
菴中老人危坐稳付與萬古看斜暉<lb/>
　　　螺峰殘雪<lb/>
城東青山女兒眉天寒變作滄浪髭晴風忽放寸碧出<lb/>
亂白猶在蒼松枝暾光日射分衆色斷纈碎錦春離離<lb/>
道人看山踏泥去日暮拾得金螺歸<lb/>
　　　古城秋釀<lb/>
大江蓼花紅滿堤堤上人家多竹籬雨厨争炊白雪甑<lb/>
霜甕滿瀉黄酥卮城中少年好逰冶渡江買醉攜蛾眉<lb/>
<pb n="KR4h0160_WYG_083-63a"/>
江東估客貪祭賽第一先酹蕭郎祠<hi>地有蕭衍祠</hi>
　　　小洲莫漁<lb/>
螺湖石屋江水平大船小船滿東津舉罾出魚輒數十<lb/>
落日光射金鱗鱗楓橋煙起新酒熟共穿小魚飲西鄰<lb/>
大魚雖肥且勿食明朝賣與城中人<lb/>
　　賦杜氏秋晩紅梅用友人韻<lb/>
君不見緑珠吹笛意態閒畫樓百尺垂䦨干紅妝千年<lb/>
不復識今日忽見春風村又不見景陽麗華唱璧月酡<lb/>
<pb n="KR4h0160_WYG_083-63b"/>
腮半露鈿花繁酒酣妙舞未肯散一笑婉娩宮井寒餘<lb/>
妍尚可眩一世緣空化盡難為完坐令前身白玉質施<lb/>
朱作豔嬌能言頗疑守宮點臂痕不滅又疑如意傷頰<lb/>
血未乾淒風澹月疎竹外幽香著客能返魂同根霜雪<lb/>
魁百卉未有早秀爭秋蘭煌煌庭院生曉色一樹變作<lb/>
扶桑暾我欲呼坡仙叩門共醉詩清温我欲喚東野長<lb/>
安一日走馬看向來酒禁今已釋莫遣頃刻無罍尊<lb/>
　　賦歐園海棠和羅起初<lb/>
<pb n="KR4h0160_WYG_083-64a"/>
蜀州海棠錦成畦昌州海棠芳氣菲名花自古恨不見<lb/>
東風吹在西家西美人壓酒紅珠落半笑新晴半含萼<lb/>
玉膚柔薄絳袖家妝淚輕盈脂臉怍太真姣睡金屋春<lb/>
綠珠夜燕宮蠟薪一時羣花盡妾媵娉娉嫋嫋真仙人<lb/>
雨餘繁枝深緑淨好及佳時入觴詠花容相對易新故<lb/>
人事無情有衰盛我昔曾同花下歡寳釵插映鴉髪盤<lb/>
只今便能日日為花醉欲挽朱顔應已難<lb/>
　　感舊行<hi>余生九歲為至元十三年丙子避兵山觀李氏又三十一年丙午哭内兄其淵又三</hi>
<pb n="KR4h0160_WYG_083-64b"/>
　　<hi>十一年為後至元二年丙子諸親相邀復留數日因思三至嵗皆逢丙若有數然者</hi>
憶昔丙子宋祚變天兵南來混九縣舉家避兵竄山巖<lb/>
道逢哨騎落髇箭倉皇奔匿道旁家弓槊穰穰短牆見<lb/>
當時脫命五歩間店叟焚香身手顫行投李家日巳晡<lb/>
張燈招魂具饍餔老人攢眉論興廢我時雖幼知艱虞<lb/>
又聞土兵在嶺外肝腦滿地紅模糊偷生度日四五載<lb/>
短衫窄袖忘詩書聖朝右文庠序起始復勉學思為儒<lb/>
兩家昏姻益稠宻冠蓋城闉相絡繹君家氣運如新春<lb/>
<pb n="KR4h0160_WYG_083-65a"/>
我家貧賤如前日却從丙午哭其淵六月赤煒行青天<lb/>
歲當饑饉路蕭瑟殣殍橫野無炊烟陂灘悍激落青浪<lb/>
草樹蒙翳號悲蟬天道一周如電掃偶向山中事幽討<lb/>
兵饑定息太平久少壯丘墳童穉老溪流改徙棟宇多<lb/>
短植參天脩木槁後生秀者來如雲欲陳徃事誰可論<lb/>
烹羔擊鮮醉賔客東家西家邀款門所嗟淫雨連十日<lb/>
不得登覽徒清尊天留老眼儻不死重來山水與子笑<lb/>
傲觀乾坤<lb/>
<pb n="KR4h0160_WYG_083-65b"/>
　　憶昔行送李省掾友人從李龍川平章定寇<lb/>
憶昔韓退之運籌辨幕擒吴兒蔡城夾道拜丞相歸來<lb/>
却作平淮碑憶昔于公異槊頭露布從東渭文章功業<lb/>
相久長一語精神照天地兇姦小大雖不同賔主千載<lb/>
同髙風舳艫白鉞航玉虹勁氣欲剗千崆峒丘夷穴踣<lb/>
九兕斃溪湮壑倒羣蛟窮莠稂<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>盡嘉榖在鉏惡樹善<lb/>
心元工城門夜開燈火閙童哇婦織村無哨四郊桑麻<lb/>
與天平絃誦家家施禮教懸知耆老歌盛德鍖斧春風<lb/>
<pb n="KR4h0160_WYG_083-66a"/>
餘幼少章江水滿牙旗舞勾陳橫空搥大鼓殺牛擊鮮<lb/>
勞歸旅千斛鵝黄浮甕醑相君黄扉君紫府先生作詩<lb/>
如吉甫<lb/>
　　遊沙山和蕭安國<lb/>
書窓半月雲㝠㝠今朝有客天亦晴七年懷山始一徃<lb/>
宿雲卷盡羣峰明峰回水橋帶行路數尺便覺分俗情<lb/>
穹厓白石飢虎踞髽髻樵笠𤣥蟻行軒車既令路人駭<lb/>
杖屨亦有青山迎倦攀尚覺人語逺小憩先得亭隂清<lb/>
<pb n="KR4h0160_WYG_083-66b"/>
仙樓下俯心忽動天風吹衣疑化城芙蓉崔嵬去未已<lb/>
青原拔恐來如爭偉哉造物裂元氣削此蒼壁懸亭亭<lb/>
臨風揩碑誦未了虚谷洶湧波濤生江山千年如一日<lb/>
是間風雨平復驚<hi>舊為寇區</hi>今人頭髪照溪水昔人壁間遺<lb/>
姓名豈無樽罍可一笑獨懷南磵悲山隂同來豪士亦<lb/>
不少狂絶如白歌如青風流益自媿寒鄙謔調未覺須<lb/>
娉婷闔閭野花莫眠鹿滕王脩竹春聞鶯丈夫登臨要<lb/>
勝迹向來意氣終何益槎牙江頭樹千尺記我斜陽下<lb/>
<pb n="KR4h0160_WYG_083-67a"/>
危石欲題妙語還自惜恐有仙人怪今日<lb/>
　　南樓乘月<lb/>
人間塵埃能幾何夜夜明月九州白獨提愁髪御秋風<lb/>
漢江染之不成黑江流迎我來滔滔古今銷盡黄龍髙<lb/>
樓頭攜酒邀天飲我與殷庾為三豪吴姬膚肉映肪雪<lb/>
笑倩坐客穿舞袍胡牀吹玉龍朱䦨懸豪曹已傾四海<lb/>
添我酒更推三山鱠其鼇苻堅石勒豎子耳尺組縻之<lb/>
如猨猱昔人功名何足論惟有風流千載存當時結束<lb/>
<pb n="KR4h0160_WYG_083-67b"/>
不成興誰愛明月來端門我起舞君莫回姮娥隨人不<lb/>
可推君捉我影入我手酌君玻瓈三萬杯<lb/>
　　淮南芍藥<lb/>
西施三十埋五湖魂飄南國香骨枯隋皇羣姬一朝死<lb/>
迷樓妖氣夜如水江南草木千載歸廣陵芍藥天下奇<lb/>
晴風羅漢春色午輕塵微雨姑蘇池東家繡韀西紅絲<lb/>
黄冠女兒學塗脂屏風夜色丹砂泣王孫偷醉青㽔濕<lb/>
豹胎猩脣宴王母滿城鼕鼕椎大鼓油車翠幌推不行<lb/>
<pb n="KR4h0160_WYG_083-68a"/>
竹西將軍舞虓虎萬花夜逐錦雲空四相化作神仙去<lb/>
風流老守今種𤓰灌畦馬廏春日斜城中氊車泥滿路<lb/>
喚賣遺花人不顧<lb/>
　　天上謡<hi>戲效李長吉</hi>
瑤京夜宴弁紛星洞庭神樂八荒聲幼龍未起月忽墮<lb/>
捫空路迷失仙纓轉杭東海蓬萊曉遥看太白當天小<lb/>
海塵相隔青茫茫玉玦海邊委秋草鴈啼霜濕衆娥裙<lb/>
綠毛斷耗三千春桑枝千層拂人馬春寒夢繞髙丘下<lb/>
<pb n="KR4h0160_WYG_083-68b"/>
　　和劉元翁<lb/>
廬山江水之西流今年涉我舟復舟平生歲月向此盡<lb/>
百里何必非并幽伏波少游兩不可𤣥髪如客誰能留<lb/>
南飛鳬鷗北鴻鴈我亦天地無㡬求空山嵗宴催客别<lb/>
與子擊筑歌四愁陌頭雞鳴曙光發池上古木寒蕭颼<lb/>
人生百年各有願養牛種橘亦得齊封侯<lb/>
　　題楊補之梅<lb/>
補之之梅不易作况乃藏自澹翁閣澹翁千載忠補之<lb/>
<pb n="KR4h0160_WYG_083-69a"/>
一世雄元氣擘裂乾坤冬開卷灑然見二公孤山之月<lb/>
羅浮風淡雲萬古吹不融黑埃黯慘翠羽失小窓滉瀁<lb/>
重湖東塵心蕭蕭淡若水卧㸔青天露如洗<lb/>
　　萬户酒歌<hi>泰定乙丑真定吴侯來守廬陵議行萬户酒申請垂定郡民預喜賦詩相賀</hi>
城中禁釀五十年目斷吹秫江東烟官封始運桑落甕<lb/>
官隸方載稽山船務中稅增沽愈貴舉盞可盡官緡千<lb/>
先生嗜飲終無錢指點青旗但流涎今年忽縱萬户釀<lb/>
處處爭說邦侯賢富家遶郭買秫田小家盆盎爭濯泉<lb/>
<pb n="KR4h0160_WYG_083-69b"/>
開城曉避麴車道築室夜甃糟丘塼便將相如舊渴吻<lb/>
一吸擬盡長鯨川老翁童穉喜欲顛秋醉月下春花前<lb/>
豐年五穀賤如土市上遊人歌復舞歌復舞邦侯堂有<lb/>
八袠母共飲蟠桃㡬千度春風吹醉九九州公但飲醇<lb/>
丞相府<lb/>
　　織錦歌<lb/>
南州織錦天下奇家家女兒上錦機蓬萊額黄染萬斛<lb/>
渭川茜紅種千畦鳳刀冷淬并江水龍梭細琢炎洲犀<lb/>
<pb n="KR4h0160_WYG_083-70a"/>
春波雨深淨如練挼江濯黛隨時變髙鬟半<graphic n="KR2052" url="https://raw.githubusercontent.com/kanripo/KR-Gaiji/master/images/KR2052.png" mimeType="image/png"/>玉腕明<lb/>
心逐輪絲千萬轉晴漪翠浪舞白鯨細栁髙花穿紫燕<lb/>
青樓臨道起鞦韆胡蜨夗央逐少年月中三郎坐聼曲<lb/>
海上漢武來求仙窮年玩歲容髪改研精極巧造化聨<lb/>
陌頭楊花春鳥語東家西家教歌舞燕姬金捍擁四絃<lb/>
百萬纏頭棄如土人生得意各有命豈無紅顔甘自苦<lb/>
君不見郭門十里桑柘村蠶婦朝朝踏風雨<lb/>
　　陳所翁子雷巖畫龍<lb/>
<pb n="KR4h0160_WYG_083-70b"/>
所翁畫龍妙天下墨水千江醉傾瀉天地變色草木寒<lb/>
霆電交作晝為夜隂風蕭蕭出空庭天落黄金壁間挂<lb/>
前身是龍身不知龍來與語相娱嬉歳饑乖龍不肯起<lb/>
畫龍夜出行雨歸不知雨到㡬千里但見綃素濡淋漓<lb/>
所翁丹成駕龍去雷巖傳家有竒趣蜿蜒半幅浩欲動<lb/>
鱗鬛槎牙攫雲霧軒窗怒濤聲洶歘箧笥夜光亞春吐<lb/>
嗟哉雷巖今亦仙此龍神妙不再覩誰能久蔵繫金柅<lb/>
雷公繞柱窺囊楮只今春風急雨日夜多便恐一日飛<lb/>
<pb n="KR4h0160_WYG_083-71a"/>
去驤天河<lb/>
　　寄劉濟用萬户<lb/>
君如襄陽杜征南輕裘緩帶峨兩驂峴花江笛邊吏閒<lb/>
風流千載成美談又如荆州庾征西上流重鎮雄孤罷<lb/>
旌旗不動萬馬嘶秋風颯颯紙自題世家桓桓産燕朔<lb/>
山川英氣横詩槊啖牛釃酒赤羽旗讀書揮麈青油幕<lb/>
去年擁麾戍潮陽貔貅六月飛風霜溪潭鱷去洗瘴雨<lb/>
滄溟颶息凝清光暮春歸帆拂鷺嶼滿城酒香咽簫鼓<lb/>
<pb n="KR4h0160_WYG_083-71b"/>
客來痛飲百尺樓樓上青山浩無數槐陰畫㦸列校滿<lb/>
榴花猩裙小姬舞丈夫窮達固有命才氣騰驤天所賦<lb/>
嗚呼向來書生百年文字間一日乗障如秋山<lb/>
　　雪林獵虎<hi>丙辰歲晏無營友人有賦十題者援筆戲效其體</hi>
朔風曉寒天地白將軍打圍千騎列南山老獸工避人<lb/>
穿厓蔽木蹤不滅地窮怒躍㦸亂衝千文瑤峰盡成血<lb/>
却懸駝背歸入城不見斕斒見白額<lb/>
　　竹外梅梢<lb/>
<pb n="KR4h0160_WYG_083-72a"/>
誰家脩篁千萬竿短牆流水朱䦨干孤芳託根得春早<lb/>
一枝斜出行路看遙凝青林炯初霽一㸃兩點雪未殘<lb/>
小窓月落霜角動誰與伴此空山寒<lb/>
　　水邊栁影<lb/>
江南殘臘氷雪消人家垂楊如灞橋窺春嬌眼寒未動<lb/>
仿彿已學東風腰東家女兒重歳月心逐時物先妖嬈<lb/>
此時欲寄未可折直待二月黄金條<lb/>
　　山邨臘酒<lb/>
<pb n="KR4h0160_WYG_083-72b"/>
青峰抱田溪遶門茅屋數十連炊烟水舂香秫簸白玉<lb/>
糟壓新釀鳴紅泉黄雞肥彘更<hi>平</hi>餞歲但取醉飽不作<lb/>
筵城中爭學北官飯官釀苦薄空費錢<lb/>
　　城角春聲<lb/>
江城窮年栁芽黄家家辛盤鬪稱觴城樓夜吹梅花引<lb/>
起視天宇皆飛霜牛衣有人久待旦冷銼三尺氷花長<lb/>
勿云暖律苦未轉中有萬斛東風香<lb/>
　　江帆雪影<lb/>
<pb n="KR4h0160_WYG_083-73a"/>
朔風殷<hi>讀作引</hi>空夜飛霰百萬玉龍交曉戰茫茫天地如<lb/>
大荒只有行波蒲一片推篷四望眼光眩倒浸玉扉水<lb/>
中見却疑馮夷宴未終舞女猶持白鸞扇<lb/>
　　寒食行<lb/>
去年寒食城東橋郭田野花春搖搖城中家家出上冢<lb/>
久晴爭試紈與綃松邊細馬擁繡踘栁下輕車窺翠翹<lb/>
竹籃買花分載酒酒酣遮路行吹簫髙岡纍纍臨廣道<lb/>
敗輕短籬編棘棗北人火葬哭望雲土人髙墳歲剪草<lb/>
<pb n="KR4h0160_WYG_083-73b"/>
老翁愴咽心未平童穉嬉遊未有情懸知十日辨一出<lb/>
焄蒿不及行春心男兒百年騖昬宦慵癡未必輸精悍<lb/>
黄金堆堂紅頰笑闔棺未了如雲散夏畦埋骨繞里閭<lb/>
海上田横無麥飯江山滿眼樵牧歌萬古行人一長歎<lb/>
我時醉卧山下家興䦨行吟西日斜郭門排前競先入<lb/>
却獨倚樹觀歸鴉今年孤村又寒食閒笑清遊無一日<lb/>
人生時序良可驚疎雨開門落花積<lb/>
　　和羅昌逢吾廬亭海棠<lb/>
<pb n="KR4h0160_WYG_083-74a"/>
閉門春色深深許日暖紫綿生霧雨主人慣看不常來<lb/>
過客暫逰那忍去短梢未許隔牆知落片暗隨流水度<lb/>
古砌侵泥新蚓行脩竹滿林幽鳥語紅顔流落未須嗟<lb/>
妙語發揮吾亦主<lb/>
　　和羅昌逢蠟梅<lb/>
梅兄不見今㡬時黄塵盡涴氷玉姿却疑來從金仙國<lb/>
已覺顔貌俱近之水邊林下恍如昨都非都似驚相嬉<lb/>
額黄萬斛塗未了頩怒半落宮簷枝縹裾下壓紺裾裼<lb/>
<pb n="KR4h0160_WYG_083-74b"/>
緗袖醉枕紅膚脂天寒鵝兒凍凝酒日明蜂户光分脾<lb/>
暗香着人欲襲骨妙意未必和靖知小窓静晝膽缾古<lb/>
長廊微雪朱簾垂一枝几案誰所置便覺春意生睫眉<lb/>
勿嫌吟詩苦不似酒觴更倒黄金巵<lb/>
　　和羅昌逢<lb/>
空江五月輕帆漲南風飄飄卷衣浪故人百里肯重尋<lb/>
相逢喜見平生心窮通慣見貌難老談笑生風人愈好<lb/>
新詩猶欲俎豆予倦遊久已如相如夢中占夢竟何據<lb/>
<pb n="KR4h0160_WYG_083-75a"/>
鄉人說鄉念歸去春花繞屋菘韭長有酒不願求西凉<lb/>
　　湖山歌送攸州武寬則再入京<hi>寛則自號湖山能詩琴客京久諸名</hi>
　　<hi>公多贈以言</hi>
洞庭瀰漫萬水㑹衡山突兀千仭外青天偃蹇浸其尾<lb/>
白日跳丸出其背地維窪坼波濤高元氣淋漓雷雨䨴<lb/>
其間人物多豪英山為襟裳湖作佩武君講書河西府<lb/>
貔貅動容熊虎拜玉京羣仙迎笑談夢斷依稀廣寒界<lb/>
始知十二宮中玉李奔馬周富貴不繫常将軍武君常<lb/>
<pb n="KR4h0160_WYG_083-75b"/>
才有如此秋風彈琴望天閽琅玕五色騎青鵷嗚呼衡<lb/>
山之髙何不拔在居庸脊洞庭之大安得上接黒水渾<lb/>
坐令武君官爵髙大難比論<lb/>
　　故里夜坐<lb/>
故里復秋夕客懷誰與同澹雲低近屋凉月緩行空道<lb/>
與身俱拙愁兼病作翁閲人惟老樹語夢有鳴蛩<lb/>
　　山野中秋有懷諸子姪<lb/>
百里不能返孤村圍碧厓茆廬佳節夜秋雨老人懷多<lb/>
<pb n="KR4h0160_WYG_083-76a"/>
病猶能賦長貧更寡諧中郎諸子姪今日定誰佳<lb/>
　　山莊阻雪<lb/>
三日不出户巷深交馬蹄鳥衝危雪下樓挂濕烟低測<lb/>
測衣疑薄荒荒眼欲迷故鄉翻似客買酒短橋西<lb/>
　　和邵有初遣懷<lb/>
毎見清談勝豁然人意開書如秋蚓結才擁蜀江來雪<lb/>
盡春生栁沙晴路有梅柴門常寂寞相過定無猜<lb/>
　　和邵有初郊行<lb/>
<pb n="KR4h0160_WYG_083-76b"/>
久凍餘趺坐初晴偶意行花濃慙客鬢酒薄勝人情野<lb/>
廟春旗動山城暮角清悠悠百年事倚杖斷雲横<lb/>
　　故里<lb/>
故里留人住新秋起客悲不知横笛處適與此心期夜<lb/>
久風藏樹天清月動池平生游射地壯日尚棲遲<lb/>
　　正月二日<lb/>
泥潦無來客題詩受午風功名山色外嵗月雨聲中拜<lb/>
跪頻懷舊悲歡始悟空九州春欲滿未許歎途窮<lb/>
<pb n="KR4h0160_WYG_083-77a"/>
　　和袁鑒翁<lb/>
病客終何似鬚<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>日日深能詩今見子閲世自憐心濕<lb/>
礎生花氣晴枝墮鵲陰邨邨風物好我自愛禪林<lb/>
　　十六夜懷諸兄<lb/>
相看自非節月是昨宵圓露下江山靜天虛象緯連開<lb/>
尊從到處憶弟定三年坐念吴江夜清光滿客船<lb/>
　　對客暮坐<lb/>
危坐髙齋夕東來喜友生空庭疎雨後四壁亂蛩鳴燭<lb/>
<pb n="KR4h0160_WYG_083-77b"/>
至瓶花落秋凉架藥輕西頭動刀尺澹月上檐楹<lb/>
　　寄友<lb/>
吾友葉居士三年二已疎毎來曾不駐今别復何如歲<lb/>
月同為客勲名合著書先朝文獻逺風雨一欷歔<lb/>
　　除夕<lb/>
疎雨孤燈夜相看又歲除江山猶寓客親友絶來書新<lb/>
酒初堪酌長愁未暫疎艱難吾敢恨百歲定何如<lb/>
　　和家兄㢲翁久别聽雨<lb/>
<pb n="KR4h0160_WYG_083-78a"/>
夜䦨不能寐長聽雨聲寒萬里風塵逺三年㑹聚難毎<lb/>
憐伯仁勝自作少游看不用聞鄰笛相悲正淚潸<lb/>
　　和許中立<lb/>
始識未逾壯重逢四十餘狂隨春酒盡病與好詩疎有<lb/>
賦堪懲咎無成託遂初阿同頻共語時得問何如<lb/>
　　輓文文溪宣慰<lb/>
身世從違夢功名毁譽資平生惟客在後死有兄知危<lb/>
涕秋風逺華顛嶺海期空餘千載意不得盡吾詩<lb/>
<pb n="KR4h0160_WYG_083-78b"/>
　<hi>桂隠五言近體多哀輓之作於宋之遺老尤三致意焉如輓楊節父云闗西猶有族江右欲無人輓蕭吉</hi>
　<hi>甫云賔客清時酒臺池故相園輓髙志翔云生無百年半天忌一官多輓羅見大云栁家從有子王令竟</hi>
　<hi>無年皆警句也</hi>
　　輓劉須溪太博<lb/>
蚤日驚吳洛餘年畏有聞蹉跎臣結策流落大蘇文世<lb/>
外風流盡人間論議分豈無千載淚不得灑公墳<lb/>
　　輓鄧中齋侍郎<lb/>
海上青油檄城中白髪簮百年重得老萬事獨餘心過<lb/>
<pb n="KR4h0160_WYG_083-79a"/>
客門嗤鴈遐荒字抵金平生俱莫料造物意何深<lb/>
　　又代輓<lb/>
雅望驚南北斯文屬古今艱危魯連意老大管寧心落<lb/>
日空菴白秋風病髪深太𤣥當有識流落欲千金<lb/>
　　輓李鳳林<lb/>
篤行成迂濶垂言累隠淪儒林多未傳耆舊已無人家<lb/>
學傳衣重門生負土新未須生世早相望一霑巾<lb/>
　　輓蕭方厓御史<lb/>
<pb n="KR4h0160_WYG_083-79b"/>
歲月無餘分功名不計身世方危獨行天若忌斯人精<lb/>
鬰山川古魂流楚越春遙憐無盡意未必著堅珉<lb/>
　　輓胡宗瑞節推<lb/>
海内多先友如今可幾人髙冠餘後死一第是前身雅<lb/>
俗形神逺窮通表裏醇山陽寒笛斷宿草欲生春<lb/>
　　輓潮州教授李以翁<lb/>
白髪居庸塞青衫瘴海濤平生餘志在薄宦累才髙器<lb/>
業庸流嫉篇章大化勞鄉邦人物盡江漢日滔滔<lb/>
<pb n="KR4h0160_WYG_083-80a"/>
　　和劉寔翁後中秋<hi>庚子</hi>
此地元無約窮年亦倚樓亂雲江市白落木鬢毛秋逢<lb/>
節偏驚客資身可廢謀天多今夕月有酒未須休<lb/>
　　春日江上<lb/>
山市風攲樹花津雨漲泉路分歸越客春入下潮船嗜<lb/>
嬾終違俗無成數計年殘梅如有待耿耿映青天<lb/>
　　留邨岡山中<lb/>
邨旱谿源絶年虚鼠雀飢庭風扉自語山雨客先知窮<lb/>
<pb n="KR4h0160_WYG_083-80b"/>
達堪杯酒暄凉任鬢絲梅花春欲動不盡歲寒期<lb/>
　　故里<lb/>
兄弟各逾老青林祗自觀午烟山驛静社雨水邨寒燕<lb/>
子風當户桃花客倚闌莫論千載去且共一杯歡<lb/>
　　輓文遜志學士<lb/>
聲名天下士人物玉堂風坐失杜羔孝真成嵇紹忠夀<lb/>
無人世半論有後來公今古元如此江流日日東<lb/>
　　哭蕭安國州判<lb/>
<pb n="KR4h0160_WYG_083-81a"/>
早日分鄰燭中年隔宦郵青衫南徼雨白髪洞庭秋風<lb/>
誼真堪哭交游取次休短脩同一夢華寂亦何尤<lb/>
　　和羅士奇逰洞巖見示<lb/>
昔徃興遄盡今遊期未齊天連華盖起山抱白雲迷樹<lb/>
老時來鶴星低半在溪故人題筆在遺墨似鴉棲<lb/>
　　故里曉坐用立敬韻<lb/>
曉起復危坐蕭蕭聞馬嘶歸雲山色静宿雨竹枝低客<lb/>
意空山笛秋聲隔屋雞廣南方盜賊疲卒困山谿<lb/>
<pb n="KR4h0160_WYG_083-81b"/>
　　清明和歐陽山立二首<hi>己丑</hi>
江南二月三月野水一邨兩邨花落人家寒食燕歸山<lb/>
館黄昏<lb/>
細雨海棠成子餘寒江燕初歸立馬橋西沽酒行人未<lb/>
試春衣<lb/>
　　春日偶賦二首<lb/>
官路落花馬過人家高樹鶯啼故里故人何處夕陽長<lb/>
在樓西<lb/>
<pb n="KR4h0160_WYG_083-82a"/>
楊栁輕寒水驛楝花小雨官橋回首人間往事孤燈挑<lb/>
盡春宵<lb/>
　　和龍麟洲題黄次翁黄鶴樓圖<lb/>
孫曹百戰何在大江千載狂瀾誰倚樓頭呼鶴秋風落<lb/>
日危䦨<lb/>
　　元夕諸子孫小飲<lb/>
梅外初升寳月圎柴門春入菜絲盤鼓鐘不斷山城闊<lb/>
燈火無多野郭寒童子折花偏愛節老人持酒强為歡<lb/>
<pb n="KR4h0160_WYG_083-82b"/>
牙旗鐵馬羣英事漫賦新詩寄客看<lb/>
　　社日偶成<lb/>
西郭先生嗜酒杯敝裘潦倒積緇埃疎疎社雨梨花老<lb/>
漠漠春隂燕子來灌圃天隨餘把菊閉門仲蔚長蒿萊<lb/>
衰年頗覺頭風進烏帽何因倩客裁<lb/>
　　和彭贊府琦初新歲陪拜黄堂之什二首<lb/>
九州八極共年華未覺天顔萬里賖雉扇排春堦立笋<lb/>
狴烟泛曉燭生花侯藩勢重嘶千騎仙樂聲髙進九霞<lb/>
<pb n="KR4h0160_WYG_083-83a"/>
懸想故人袍帶冷頗輸高卧屬儂家<lb/>
金竹峰前共歲華新詩同賦酒同賖君如老栁春先緑<lb/>
我似寒梅臘未花晴日市眉行却月暖風客臉上流霞<lb/>
小桃忽露牆東萼春色寧遺陋巷家<lb/>
　　和張漢英見壽<lb/>
吾里文章小晏家才情欲學賈長沙妙書鴻戲秋江水<lb/>
佳句風行曉苑花富貴未來歌扣角畸窮相對賦煎茶<lb/>
芳年京國蜚騰近預想春車墮馬撾<lb/>
<pb n="KR4h0160_WYG_083-83b"/>
　　旦日試筆并自和二首<lb/>
爐烟燭影共徘徊手試春風第一杯萬里星辰環極共<lb/>
五更鼓角挟春來凌寒栁意如先動閱歲梅花不受催<lb/>
坐久不知天向曙出門爆竹發驚雷<lb/>
老來節意重徘徊小案猶横隔嵗杯得句定知春未覺<lb/>
開門喜報客頻來江山萬古晴陰老花栁千林雨露催<lb/>
郡國升平人自樂城頭畫鼔響輕雷<lb/>
　　和劉道淵<lb/>
<pb n="KR4h0160_WYG_083-84a"/>
小巷柴門剥啄聲齋爐相對得詩盟春寒未了花開落<lb/>
山雨頻來窓晦明我自一經成皓首君方萬里起修名<lb/>
人間變化知何據危坐東風看馬程<lb/>
　　和彭庭發<lb/>
卷簾危坐似枯株微雨羣峰半有無山墓鳥啼寒食近<lb/>
人家花落暮煙孤病辭美酒空佳節老憶東風識故吾<lb/>
為問鄰春餘㡬許嫩黄一寸長園蔬<lb/>
　　送劉巨川赴惠州海豐巡檢<hi>太博之孫</hi>
<pb n="KR4h0160_WYG_083-84b"/>
須溪孫子好才名百丈龍山繞屋春文學盡交天下士<lb/>
弓刀更治嶺南民盾頭墨濕長亭雪扇外旗麾列嶂塵<lb/>
若見羅浮花爛漫可能逺寄一枝新<lb/>
　　庚午上元雨陪學翁兄飲<lb/>
元夕相看白髪兄燈花應笑兩無成邨醪薄薄客三五<lb/>
疎雨瀟瀟漏幾更老境情懷多舊感荒年市井少歡聲<lb/>
興來欲聽祈賔唤門巷成泥嬾復行<lb/>
　　再和上元韻答彭琦初<lb/>
<pb n="KR4h0160_WYG_083-85a"/>
平生相視只殷兄文字江河落筆成時序百年尊酒在<lb/>
風霜萬里鬢毛更交游依約青燈夢豪傑銷磨畫角聲<lb/>
見說教坊歌盡變無誰能記落梅行<lb/>
　　和蕭孚有新年<lb/>
閉門十日雨漫漫詩思焦枯酒盞乾杜若水生江舫集<lb/>
海棠風起郡齋寒千年競轉青春易百藥重回白髪難<lb/>
知子頗憂天下事可能參錯立朝端<lb/>
　　彭琦初用坡翁紙帳韻惠建昌紙衾次韻二首為<lb/>
<pb n="KR4h0160_WYG_083-85b"/>
　　謝<lb/>
雪緜揉碎密縈連清卧梅花性更便茸暖何須蠻客帳<lb/>
座寒但少廣文氊窓升紅日那知曉夢壓白雲疑近天<lb/>
但恐少陵茅屋漏雨宵霑破不成眠<lb/>
盱溪水暖楮藤連練作雲衾與老便補幅全勝羊續布<lb/>
裹身疑是鄧侯氊温欺枲絮娱霜夜潔與梅花共雪天<lb/>
要識故人淘瑩意可貪一暖但高眠<lb/>
　　中秋和蕭孚有二首<lb/>
<pb n="KR4h0160_WYG_083-86a"/>
早雲卷盡昨宵隂節物偏供酒盞深病骨怯風難久坐<lb/>
衰年見月易傷心金螺水落千峰笛白鷺城髙萬户砧<lb/>
頗憶五羊臺上客頗從驛使寄新吟<lb/>
萬里青天無寸隂酒闌秋氣入衣深百年晴晦中秋月<lb/>
四海悲歡此夜心佳節有情惟藉酒孤蹤多感更聞砧<lb/>
文章政要追周雅底用欷歔學越吟<lb/>
　　中秋和學翁兄<lb/>
七十老兄生理浮未寒先試木棉裘管絃四海華筵月<lb/>
<pb n="KR4h0160_WYG_083-86b"/>
鐘鼓半山僧寺秋<hi>其年學耐偶寓僧舍</hi>醉裏一尊歌浩浩老懷萬<lb/>
事歎休休故人相棄誰來徃惟有殷勤白髪留<lb/>
　　登滕王閣<lb/>
來徃南州老一經登臨轉覺鬢星星戍兵晝守滕王閣<lb/>
驛馬秋嘶孺子亭舸艦北連章水白樓臺西映蓼洲青<lb/>
鵠袍多士誰能賦漫笑王郎筆意輕<lb/>
　　登金竹峰<lb/>
一峯巋起何奇哉太古削成蒼壁堆四野雲開墟井見<lb/>
<pb n="KR4h0160_WYG_083-87a"/>
半天鐘動鬼神來山前戴景全消歇洞口朱陳自徃回<lb/>
誰畫先生心似鐵秋風千丈立崔嵬<lb/>
　　曉起用麟孫韻<lb/>
七月今年凉氣髙牆東古木夜蕭騷孤城殘月角初動<lb/>
野屋秋風雞亂號萬事惟餘雙短鬢百齡須用幾綈袍<lb/>
故人莫薦揚雄賦衰老難勝執㦸勞<lb/>
　　甲戌和蕭孚有見壽二首<lb/>
少日曽期諸子先如今潦倒且尊前鬢絲夜雨窮東野<lb/>
<pb n="KR4h0160_WYG_083-87b"/>
城屋秋風老玉川自度新詞傳玉笛莫将舊事問銅仙<lb/>
文章星斗真何用但把長鑱了暮年<lb/>
玉頰脩眉入繪圖自騎紫鳳衣霞裾佳時燒笋洋州畫<lb/>
長日臨流逸少書歲月浮沉羈羽翮風雲變化看鯤魚<lb/>
君家累世堆牀笏未可逢人賦遂初<lb/>
　　和涂率脩見夀<lb/>
衮衮髙冠盛玉堂牛衣誰復念王章百年風雨青燈在<lb/>
萬里乾坤白髪長我嬾惟應棲畏壘君才終許奏明光<lb/>
<pb n="KR4h0160_WYG_083-88a"/>
郭門東轉三泉美來徃還能共酒觴<lb/>
　　和楊貫道見夀<lb/>
學易未成先退藏鶴鳬非短亦非長文章底用追韓孟<lb/>
富貴元應屬禹光已老不求方染鬢平生惟有句成囊<lb/>
星辰劍履危朝露甘老秋風一草堂<lb/>
　　和張伯温見夀<lb/>
蕭蕭短髪不重新老去何由復競辰百世光隂消鐵研<lb/>
半山風雨語銅人病餘久看花成霧醉裏猶驚筆有神<lb/>
<pb n="KR4h0160_WYG_083-88b"/>
浮世功名無念我相期早致日邊身<lb/>
　　和蕭公著見夀<lb/>
少年佳卉發春芒老大真如凍木僵天闕曉寒遺太白<lb/>
魯城夜燼見靈光嗟余學采雲根藥知子應攀月窟香<lb/>
學問無窮功業逺好騎騄駬驟周行<lb/>
　　和王帥赴廣東過快閣寄文同予<lb/>
家世詞林舊子期旌旗鎮逺路逶遲金城老将三軍略<lb/>
銅柱功臣絶域碑帳下風清環萬卷盾頭墨濕落千詩<lb/>
<pb n="KR4h0160_WYG_083-89a"/>
梅花茘子多髙致寄與中州故舊知<lb/>
　　故鄉夜坐有感<lb/>
諸兄棄逝有喬木病妻死别今空帷凄凉聴雨夜如此<lb/>
老大還鄉心轉悲風氣百年無舊俗江山滿目記兒時<lb/>
孤燈明滅可誰語援筆悵然還賦詩<lb/>
　　中秋隂雨<lb/>
疾風掠鴈不成行常嵗中秋無此凉萬里隂雲圍野郭<lb/>
中宵落葉響廻廊蒼茫天地容吾老寂寞山林識夜長<lb/>
<pb n="KR4h0160_WYG_083-89b"/>
猶似姮娥未忘世天衢隠逓發孤光<lb/>
　　和友人逰永古堂二首<lb/>
流水小橋園路迂虚堂午憩息徐徐山空轉覺禪機寂<lb/>
地勝不知人意舒静倚脩篁聞鳥語閒尋敗葉認蟲書<lb/>
輞川金谷餘荒址三兩園翁自結廬<lb/>
勝日偶尋山寺幽老僧石鼎沸茶漚市窮路轉得此地<lb/>
人語經聲在小樓君似淵明來白社我如蘇子説黄州<lb/>
雪乾沙静春晴好出郭何妨更小<hi>音少</hi>留<lb/>
<pb n="KR4h0160_WYG_083-90a"/>
　　和蕭字有閒居即事<lb/>
天氣初宜小扇輕故人不至巷泥深水村鷺去千畦雨<lb/>
山郭花開四月隂愁裏有誰同細酌老來幷欲廢清吟<lb/>
若為共息塵勞意行遍青原處處岑<lb/>
　　和羅起初觀校場剪栁<lb/>
治世衣冠立九天将軍語勇尚欣然元戎擁帳孤羆兀<lb/>
萬衆圍風一騎先三箭髇鳴軍盡賀兩行栁斷目無全<lb/>
鼓收人散成虧逺惟有牛羊縱滿阡<lb/>
<pb n="KR4h0160_WYG_083-90b"/>
　　遊新淦塔寺<lb/>
未信明時一士寒却從六合得兹山鼓鐘不了行人老<lb/>
天地無言古佛閒地迥樹林環晻靄雨多田澗互潺湲<lb/>
不知今日無登覽曾有何人此徃還<lb/>
　　荷花莊小<hi>音少</hi>留<lb/>
城西郭門白髪人印峰舊隠歸重尋故人盡化青山雨<lb/>
古月常懸老樹林野廟鼓鐘春社過村家燈火暮寒深<lb/>
平生謬有相如賦老大何堪賣一金<lb/>
<pb n="KR4h0160_WYG_083-91a"/>
　　和友人病起自夀<lb/>
藥案常行鼠迹塵花枝閒結膽缾春病餘不放吟詩樂<lb/>
别久重如識面新鸚鵡茶香分供客荼䕷酒熟足娱親<lb/>
與君共語如銅狄長作比鄰還徃人<lb/>
　　友人楊君所徃金陵省忠襄公墓學士虞公送以<lb/>
　　詩壯鬱沈痛使人流涕因用韻為别次篇逺哀雍<lb/>
　　公以虞詩序及此故也二首<lb/>
邊陲侵軼尋常事但恨朝臣少寇萊汴水殿荒秋鳥下<lb/>
<pb n="KR4h0160_WYG_083-91b"/>
金陵城落暮潮來忠臣遺廟長存祀吴代諸孫肯一哀<lb/>
理櫂又為江海去不妨覽古更遲迴<lb/>
窺渡驕兵凌采石撫軍使者出蓬萊東南國勢一朝定<lb/>
吴蜀江流萬古來諸葛八圖司馬走臨淮孤冢杜陵哀<lb/>
只今貴胄知天道奎壁光芒與漢迴<lb/>
　　簡晏提舉<lb/>
胷中至寳等隋和鞭鳳曽聞第一歌天地百年喬木在<lb/>
山川萬里宦塗多詩成夜月揚州笛賦罷秋風赤壁波<lb/>
<pb n="KR4h0160_WYG_083-92a"/>
讀徹大編無一語低頭東野媿如何<lb/>
　　辛亥清明日陪彭琦初黄用寔八人同登螺山瑞<lb/>
　　華用仲子尚文韻<lb/>
故人新句妙何隂一笑相看得㑹心勝日從來成解后<lb/>
老懷正復託浮沈山含萬古春晴薄水挾孤城霧氣深<lb/>
隨意酒家聊復醉暮歸未用典腰金<lb/>
　　再用韻酬同遊諸公<lb/>
聽盡城鐘聽寺鐘暖風扶醉覺衣重粥魚餉午催僧飯<lb/>
<pb n="KR4h0160_WYG_083-92b"/>
酒榼行春酹墓松羈客得晴辭櫪馬歸人分路各房蜂<lb/>
簮花泥飲田間老我自不如渠興濃<lb/>
　　送彭宜賔赴潭州學錄<lb/>
盛年才氣自無雙振鐸長沙佐泮黌人物古來推楚産<lb/>
文章天下說歐鄉湘江春水雲山近嶽麓秋風草樹蒼<lb/>
豪傑功名須異路定超天馬到長楊<lb/>
　　丁已上元前一夕留飲蕭氏盤中和友人韻二首<lb/>
香篆縈簾九曲盤清尊對客語更䦨不妨小雨留人住<lb/>
<pb n="KR4h0160_WYG_083-93a"/>
未覺東風到酒寒絳燭燒廊春意鬧玉笙連巷市聲歡<lb/>
文園元有吟詩渴更愛茶香透舌端<lb/>
樓外青山勢折盤春愁正在最髙䦨落梅門巷行人少<lb/>
細雨山城薄暮寒醉裏聞歌偏易感老來撫節強為歡<lb/>
戲拈詩句償今夕尚覺春風滿筆端<lb/>
　　飲罷偶賦<lb/>
雨中簫鼓滿山城節序偏供感慨増貪聽清歌行美酒<lb/>
不辭白髪看華燈粉登夏果明羣壁菜挾春風響碎氷<lb/>
<pb n="KR4h0160_WYG_083-93b"/>
却憶去年山水夜籠紗醉踏雪稜層<lb/>
　　送黄新之教古端<lb/>
聲名疇昔重南州又著儒冠理驛舟要識海波窮壯觀<lb/>
直尋石硯亦清逰桄榔葉暗詩笻瘦蕉葉花濃講席秋<lb/>
帥府秪今須傑士知君談笑幕青油<lb/>
　　題安成李氏秀野亭<lb/>
人生役志是虚名富貴誰言勝隠淪數世衣冠前輩意<lb/>
百年亭榭太平人美花脩竹隨時勝流水青山繞屋春<lb/>
<pb n="KR4h0160_WYG_083-94a"/>
今世恨無摩詰畫不妨詩筆發清新<lb/>
　　游新淦興善寺二首<lb/>
不待前期偶出門酒壺詩擔散郊原樹連山勢髙藏屋<lb/>
路挾溪流曲抱村老遇清游偏易感醉思徃事了無言<lb/>
此生定合重來否細踏沙頭屐齒痕<lb/>
欲雨不成雲徃還筍輿穩載度禪闗青天四匝髙峰外<lb/>
白水交流亂畝間經論已隨仙客去佛烟長共老僧閒<lb/>
竟忘柏子西來意惟有溪聲送出山<lb/>
<pb n="KR4h0160_WYG_083-94b"/>
　　再和曾學士<lb/>
風水霓裳妙可聽斷雲過鴈筆縱横揚州杜牧樓中夢<lb/>
淮海秦郎天下聲駱馬栁枝餘感慨沈香芍藥待才名<lb/>
從今伐梓供新譜流播棃園與妓營<lb/>
　　上元次學翁兄<lb/>
春似髙人喚不來輕寒鐘鼓自相催年華未了供燈市<lb/>
節意聊堪託酒杯菜甲半存氷地裂桃花預約雨時開<lb/>
故園風物今何似惟有初心不受埃<lb/>
<pb n="KR4h0160_WYG_083-95a"/>
　　贈蕭克有赴興國稅務<lb/>
小駐青雲九萬程塗商里販樂寬平古來關市多賢哲<lb/>
盛世舟車少算征雨漲玉虹灘石减春深金鯽郡池清<lb/>
看山攜酒吾曹事定有新詩許共評<lb/>
　　贈胡履平偕克有之興國<lb/>
主賔二美古稱難笑語輕舟十八灘幕有仁言官政善<lb/>
士從知已旅懷寬文章不肯時科試山水元須勝士看<lb/>
想見鬱孤吟賞舊渚烟汀樹滿毫端<lb/>
<pb n="KR4h0160_WYG_083-95b"/>
　　和友人遊洞巖追用須溪韻二首<lb/>
巖裏桃花千歲開巖扉無復老仙推萬山挾洞人間斷<lb/>
一瀑如川天上來古殿碑横苔入字忠臣像老月窺臺<lb/>
平生歐尹神清興為約秋風更徃回<lb/>
雲峰髣髴畫圖真石户深蔵萬古身山水何知天下事<lb/>
神仙本亦世間人日髙壇樹三門午雨漲源花滿洞春<lb/>
濟勝尋幽平日意天風吹動華陽巾<lb/>
　　謁安成魏君壇留宿其下<lb/>
<pb n="KR4h0160_WYG_083-96a"/>
一溪抱峽玉潺湲奇草幽花滿古壇千岫月明丹石去<lb/>
萬松風轉斗垣寒白雲可踏天垂屋老鶴不歸人倚䦨<lb/>
定有吹笙王母下露凄夢冷欲生翰<lb/>
　　發洪州<lb/>
童稚相催忽白頭西風滿袖古洪州重陽天氣村村雨<lb/>
殘栁人家處處樓樵牧忘機鴻北去古今無迹水東流<lb/>
卸帆旋買楓林酒飽睡歸舟十日秋<lb/>
　　重遊青原回塗過清都臺和東坡韻<lb/>
<pb n="KR4h0160_WYG_083-96b"/>
門外江流萬里東青山曾識老仙翁百年客鬢東風裏<lb/>
兩岸人家落日中蠟屐平生須幾到桃花前度有誰同<lb/>
文章隨意成千古草樹荒荒老屋空<lb/>
　　寒食和友人<lb/>
二月微暄試白團得晴一笑未應難故人不至花頻落<lb/>
好句初成酒半酣郭外漁樵無世念墓門翁仲看人歡<lb/>
夜歸坐聽瀟瀟雨自剪西堂寸燭殘<lb/>
　　江上清明和友人<lb/>
<pb n="KR4h0160_WYG_083-97a"/>
北郭山花開赤鵑東津榆莢作青錢大江萬里雲連野<lb/>
元氣千春樹接天豪傑盡隨流水去文章未許俗人憐<lb/>
感時惜别俱常事莫放清愁到酒邊<lb/>
　　暇日至吾廬亭<lb/>
小池淺淺落紅堆猶有荼䕷可酒杯種樹十年堪共待<lb/>
扣門一笑勝頻來楸枰坐久霑危露紈扇晴嬉墮脆梅<lb/>
為報詩人箋注苦暖風天棘蔽階苔<lb/>
　　九日同蕭煥有兄弟蕭安國陳誠伯彭天玉華明<lb/>
<pb n="KR4h0160_WYG_083-97b"/>
　　胡履平涂率脩兄弟泛舟觀橋吉塘飲酒橋菴順<lb/>
　　流而下登西䑓寺城岡山復飲山亭觀先朝所賜<lb/>
　　廟神劉誥封及硯泛月而歸和煥有韻<lb/>
斜日千峰生纈斑憑髙飲酒未知還百年寒暑朱顔變<lb/>
萬古興亡白鳥閒野叟豈知酬令節<hi>是日耕夫極多</hi>高人從昔<lb/>
愛名山回舟月色寒如水共指城樓杳靄間<lb/>
　　和涂率脩<lb/>
出郭意行何所歸史家園裏得新詩野香一逕客稀到<lb/>
<pb n="KR4h0160_WYG_083-98a"/>
秋興滿山僧不知老愛故人鴻得侶愁欺短髪葉辭枝<lb/>
他年尚有經行約莫忘西山見月時<lb/>
　　故居南山感興<lb/>
凉風薄日滿天地團作人間一片愁衰栁馬嘶山驛晩<lb/>
冷菰鴈落野田秋吕安潦倒黄公酒杜甫蕭條白帝州<lb/>
欲說舊交無故老杖藜默數昔經遊<lb/>
　　乙亥留故鄉自夀<lb/>
七十古稀今已迫回頭一一記兒時三生我豈後商隠<lb/>
<pb n="KR4h0160_WYG_083-98b"/>
<hi>舊嘗夢與李商隠語謂余乃其後身</hi>四海今無半子期盞斚有情聊暢適<lb/>
文章無用秪娱嬉旁人莫比耆英輩但好商山學采芝<lb/>
　　舊嘗夢崔嵬若仙境者樓觀肅然香氣襲人得二<lb/>
　　句云天懸桂樹三千界人在梅花萬斛間竟莫省<lb/>
　　何故偶閒坐憶此因漫以夢中所見足成之<hi>己丑</hi>
珠簾坐卷燭花殘殿上昭儀擁翠鬟紅日牙旗明曉仗<lb/>
青烟雉扇立仙班天懸桂樹三千界人在梅花萬斛間<lb/>
始信蓬萊司下土坐繙前史燭忠奸<lb/>
<pb n="KR4h0160_WYG_083-99a"/>
　　和髙方大初度日登中華<lb/>
到祠七十二雲扉俯視齊州一粟微萬樹挟風濤洶湧<lb/>
千峰倚漢石嶔㟢銀河垂屋天如近瑤斗當壇夜有輝<lb/>
欲與浮丘談舊事瓊樓髙處未能歸<lb/>
　　送龔如逸赴南康學正<lb/>
秋風千里送飛帆又戴儒冠俎豆間美教古來無鹿洞<lb/>
清逰天下少廬山弄烏綵服三年别騎馬青衫一日<hi>缺</hi>
渤海家聲元有舊衢雲努力更追攀<lb/>
<pb n="KR4h0160_WYG_083-99b"/>
　　和許中立見夀<lb/>
兩袖清風酒一中浩歌無復問窮通極知白髪形如木<lb/>
漫憶青年氣搏叢隨意文章逃俗謗可人談笑有君同<lb/>
平生最是鍾情處明月娟娟水館東<lb/>
　　九日蕭孚有約諸賢登髙遂訪青龍寺午至桂溪<lb/>
　　橋飲於小菴晩登菴後山藉草松下浩歌痛飲舉<lb/>
　　酒酹野墳又呼樵童為山歌行者屬目賦詩<lb/>
朝尋古寺石齧屨暮上崇丘風掠冠狂飲眼看紅日盡<lb/>
<pb n="KR4h0160_WYG_083-100a"/>
髙歌聲入碧雲寒亂峰猶作太古色埜墓不知逰客歡<lb/>
何必龍山為故事賦詩留與後人看<lb/>
　　彭叔和和余九日詩次韻<lb/>
共醉黄壚無呂安重陽誰與正紗冠百年風雨鳴蛩晩<lb/>
萬里江山老鴈寒陶令凄凉惟菊對杜陵潦倒奉人歡<lb/>
城西賴有彭居士來徃真能耐久㸔<lb/>
　　寄題翠屛晩對齋<lb/>
幽居縹緲出脩林讀易㷊香坐夕隂歸鳥不知元化役<lb/>
<pb n="KR4h0160_WYG_083-100b"/>
青山俱是古人心鼇峯雲散天如畫玉峽風來樹亦琴<lb/>
用世驅馳成底事始知一靜抵千金<lb/>
　　送曾韞暉赴京任檀州學正<lb/>
芳年儒正紫貂裘北出都門亦壯遊五季山川分漢界<lb/>
太平學校過檀州禁楊拂籞黄金色泮水通城碧玉流<lb/>
寄語向來勒碑客筆錐儻可到封侯<lb/>
　　壬子八月十四夜對月<lb/>
萬里輕隂晩忽收天公有意作風流今年對月又為客<lb/>
<pb n="KR4h0160_WYG_083-101a"/>
明日無雲始是秋多病情懷成老態早凉天氣似中州<lb/>
少陵兒女癡何似共景懸知不共愁<lb/>
　　十五夜再和二首<lb/>
銀河垂屋夜氛收卧看長星一點流萬古塵勞餘好景<lb/>
四時風致是中秋天懸海外三千界月滿人間幾百州<lb/>
殷度升沈俱不見即時有酒未須愁<lb/>
林下杯盤夜未收尊前何必盡名流人生快意元輕日<lb/>
客裏中年最感秋酒滿恨無歌赤壁月明閒聽說揚州<lb/>
<pb n="KR4h0160_WYG_083-101b"/>
故人只隔行雲外剰著新詩寄四愁<lb/>
　　送趙光逺道州寧逺稅使<lb/>
故家喬木鬱衣冠小試司征第㡬班鵬翼未摶千仞外<lb/>
馬蹄初踏萬山間門當逺嶠花連務縣接清溪水繞闗<lb/>
詩課書程應不减東風早送錦衣還<lb/>
　　憶鳳孫二首<lb/>
舉世堂堂福祿人衰門釁咎獨何深學違素志元安命<lb/>
老哭才孫最損心暑載漁舟翁挽柩夜歸僧屋鬼同林<lb/>
<pb n="KR4h0160_WYG_083-102a"/>
庭前檜竹隂隂在陳迹如今豈可尋<lb/>
清姿方頰兩眉揚從我東西近我長諸子誰能高意氣<lb/>
十年却悔學文章眼前言笑疑生死箧裏詩書半在亡<lb/>
坐媿太丘真有徳賢孫迎客立成行<lb/>
　　送宋趙儀赴貴德知州<lb/>
秋風千騎擁旄麾畫角高吹出塞詩緑水山川唐國界<lb/>
朱幡人物漢官儀信知懷土非男子更覺専城貴壮時<lb/>
三葉郎官人白首向來顔駟有誰知<lb/>
<pb n="KR4h0160_WYG_083-102b"/>
　　次韻蕭上舍仁叟賦杭州舊逰<lb/>
帝城鐘鼓雨初晴御栁春烟繞禁青萬里湖山天逺近<lb/>
百年歌舞夢酣醒别離共歎秋雙鬢興廢惟餘月一庭<lb/>
寄語遺編須愛重清時要聽伏生經<lb/>
　　題蕭將軍廟次歐陽山立韻<hi>蕭将軍廟在吉文山中碑無名字但載其</hi>
　　<hi>提兵五百逐寇一日俱死</hi>
將軍汗漫化人城猶得逰人小隊行海上田横從有士<lb/>
山中鄒湛竟無名東風亡國何曾戰上日空江幾度晴<lb/>
<pb n="KR4h0160_WYG_083-103a"/>
社鼓枌陰耆老在陌頭過馬訝昇平<lb/>
　　中秋留故居兄弟對月分韻得多字<lb/>
棘院功名風雨過柴門兄弟月偏多分詩莫作中年語<lb/>
對酒何妨壯士歌老桂欲花先撲袂長空無籟澹横波<lb/>
却思髙館吹簫罷卧聽蕭蕭雨打荷<lb/>
　　春雪<lb/>
開歳雨隂連十日雪寒兼與舊春同乾坤半落窮荒外<lb/>
樓閣横陳澹月中琴瑟松篁山屋夜疎疎鼓角郭門風<lb/>
<pb n="KR4h0160_WYG_083-103b"/>
梅花慣與清寒敵却與羣英未放紅<lb/>
　　雨中出郭訪友<lb/>
驟解冬棉復用棉江城二月社寒天埜桃漠漠一邨雨<lb/>
山屋冥冥半鄔烟燕子未歸風滿面馬蹄不度水生川<lb/>
惜無濁酒供新興但把新詩答暮年<lb/>
　　清明和李亦愚<lb/>
煑茶閉户看殘編風味淒涼似玉川春到名花偏久雨<lb/>
人逢佳節恨衰年棠棃野館輕寒燕楊栁人家薄暮烟<lb/>
<pb n="KR4h0160_WYG_083-104a"/>
新水夜來生郭外麥畦桑隴不論錢<lb/>
　　送周儀道徃池州謁蕭經歴<lb/>
三月江南湖水平周郎理棹舊知津古來多附青雲士<lb/>
秋浦今看白玉人燕子拂波江驛曉楊花撲面柂樓春<lb/>
老親不管離憂苦準擬秋風薦鶚新<lb/>
　　夀袁恭甫<lb/>
先生無酒自顔酡笑擲人間玉叵羅金谷樓臺隨地勝<lb/>
銅人歲月入詩多鄰翁重見三千履<hi>時遷薌城胡尚書舊府</hi>春色<lb/>
<pb n="KR4h0160_WYG_083-104b"/>
分藏十二窩為問東湖消息好青衫催染楚江荷<lb/>
　　龍文璟和余韻次謝并簡漢英<lb/>
二妙能詩舊有聲笑人筆退似聞鉦黄金蘇子游偏逺<lb/>
白首揚雄宅未成共信他年終用世相逢一笑豈無情<lb/>
梅花池上先春發縠縠微風琖面生<lb/>
　　題明皇並簫<lb/>
青鳥西來太液池霓裳舞影落瑶墀並吹玉管同心調<lb/>
惟有姮娥月裏知<lb/>
<pb n="KR4h0160_WYG_083-105a"/>
　　題張敞畫眉<lb/>
京兆春風到桺枝翠簾縹緲逺山奇梁鴻亦有齊眉樂<lb/>
不要人間黛緑施<lb/>
　　宿荷花庄<lb/>
晩宿山邨待雨晴夜深雲弄月痕明茅廬四面溪田遶<lb/>
半是蛙聲半水聲<lb/>
　　題李鶴田穆陵大事記後<hi>宋自穆陵升遐元氣盡矣時攢宮屬官李珏紀</hi>
　　<hi>其本末頗詳橋山劍舄歴歴如見異代覽之亦為凄然李吉水人號鶴田先生此本今在廬陵羅祖</hi>
<pb n="KR4h0160_WYG_083-105b"/>
　　<hi>禹家其子中行以示余余因用鶴田先生昔陵下元夕韻以識感慨云</hi>
陵寢巍峩十二䦨西興吹角浙江寒老臣無限遺弓淚<lb/>
寫與人間異代看<lb/>
　　癸卯元日晴繼復雪亦不廢出穀日復晴歸鄉塗<lb/>
　　宿上元觀燈野廟隨所賦得十絶<lb/>
鐘鼓籠銅報曉晴燭殘曙色近簾明老来最憶兒時樂<lb/>
拜罷新年處處行<lb/>
燭痕點點墜紅銀香影眀窗綴曲藤春帖自題還坐久<lb/>
<pb n="KR4h0160_WYG_083-106a"/>
梅花缾水旋生氷<lb/>
市門處處繫氷花燈影蛾雲動絳紗走馬城中三日雪<lb/>
不知春已入誰家<lb/>
朱門日日泊高車陋巷氷枝積寸芽春色不隨人意薄<lb/>
夜來潛到小瓶花<lb/>
溈山人日馬蹄忙懸勝輕寒剪剪黄閒笑梅花無媚骨<lb/>
至今不洗夀陽妝<hi>廬陵城中人日士女多逰溈仰寺</hi>
杖屨新年第一行江山殘雪畫初成春風歲歲蔵何處<lb/>
<pb n="KR4h0160_WYG_083-106b"/>
又與人間作曉晴<lb/>
聨袖吟詩不計程莫投邨店屢占晴霜濃睡熟無人喚<lb/>
誤待城頭畫角聲<hi>是日自城歸遇學翁兄同宿于塗</hi>
雪後蒿菘旋作青村家沽釀白于銀山中未見新年厯<lb/>
閒剪桃梢試立春<lb/>
緑麥黄梔染繭絲紙旗戲鼓祭叢祠少年風物今仍在<lb/>
别有傷心人未知<lb/>
驛門北女賣蛾兒水屋紅燈出樹枝鄰笛孤吹春未動<lb/>
<pb n="KR4h0160_WYG_083-107a"/>
一簾微雨似秋時<lb/>
　　題濃淡竹<lb/>
逺看如淡近看濃雙立亭亭傲晩風俗眼未應輕揀擇<lb/>
此君清致本來同<lb/>
　　鄰有廢屋久閉金沙一枝忽穿屋山而出衆為驚<lb/>
　　顧然亦竟無一賞者<lb/>
古屋幽花閉不知忽穿碧瓦怒横枝辛勤自致高堂外<lb/>
却得行人立頃時<lb/>
<pb n="KR4h0160_WYG_083-107b"/>
　　元日<lb/>
曉街泥淺馬蹄過元日雖隂氣已和處處桃花如二月<lb/>
東風應比去年多<lb/>
　　乙已五月過瀘江<lb/>
抱田曲水走脩蛇溪勢如鳴萬疊車山雨挾凉閒客扇<lb/>
渚雲分暝失人家<lb/>
　　城歸塗中春暮野隂風物蒼然<lb/>
津橋半斷水如雷屋角古墳青草堆三月荒村春最惨<lb/>
<pb n="KR4h0160_WYG_083-108a"/>
萬山微雨棘花開<lb/>
　　庚午春夏閒居即事三首<lb/>
老託園林困雪霜橘株病悴蕙枯黄荼䕷獨擅春風力<lb/>
無數新花出短牆<lb/>
桃花棃花爭滿園金沙玉棠蜂鳥喧少年看花夜載酒<lb/>
老子看花春閉門<lb/>
門揜熏風小小齋紫薇㡬尺正當階誰言省掖偏宜種<lb/>
偶落山林亦自佳<lb/>
<pb n="KR4h0160_WYG_083-108b"/>
　　横石渡候舟有感<lb/>
沙邊一樹誰家李歲歲逢渠白作堆滿眼青山衣袂濕<lb/>
又隨春雨過江來<lb/>
　　題秋日江村圖<lb/>
黄葉秋風趁蹇驢平洲逺嶺雁相呼野舟盡日閒無用<lb/>
只與人間作畫圖<lb/>
　　對花偶成<lb/>
芍藥花前閒日坐海棠枝下醉時眠自今歲歲窮心賞<lb/>
<pb n="KR4h0160_WYG_083-109a"/>
已負看花四十年<lb/>
　　題李陵宴蘇武圖二首<lb/>
居延山下馬成羣伎樂聲髙夜入雲初志消磨如衛律<lb/>
殷勤置酒教蘇君<lb/>
屬國難酬白髪郎延平誰與弔沙場隴西使者如雲出<lb/>
却要迎歸右校王<lb/>
　　重涉瀘江二首<lb/>
立沙稍稍行人聚踏水悠悠去鳥雙回首十年來徃路<lb/>
<pb n="KR4h0160_WYG_083-109b"/>
秪添華髪照寒江<lb/>
渚籬漁網懸秋日山寺人家起夕烟欲共故人評好句<lb/>
微風吹袖水痕圓<lb/>
　　蘇武持節圗<lb/>
朔雪漫沙幾白羝胡風吹凍滿氊衣少卿駝馬彌山谷<lb/>
何似中郎一節歸<lb/>
　　和趙子昻寄馮海粟二首<hi>長沙易中鄉得此卷揭曼碩有和易復索余和</hi>
古今翰墨散如塵晝夜荒荒走兩輪莫說鍾王今不見<lb/>
<pb n="KR4h0160_WYG_083-110a"/>
湖州學士白楊新<lb/>
老粟清名雪作宮揭家健筆驥追風閒思海内文章士<lb/>
攲枕蕉花細雨中<lb/>
　　玉笥山中有白鶴花頂翅宛然類鶴王蘭友作詩<lb/>
　　送至用韻二首<lb/>
縞衣𤣥爪立前除天上人間翦紙糊除却青青三四葉<lb/>
月明滿地却全無<lb/>
千載蘇仙上帝鄉空餘琪草似人長夜凉環珮不知處<lb/>
<pb n="KR4h0160_WYG_083-110b"/>
夢覺滿山風露香<lb/>
　　和蕭克有主簿沅州竹枝歌四首<lb/>
人生結交莫如月人生行樂莫嫌熱熱當三伏易變秋<lb/>
月能萬里長隨客<lb/>
沅人健飯無盤蔬沅土多熱無雞蘇官船自有龍鳳茗<lb/>
試寫松風斑鷓鴣<lb/>
一州一州木有枝一江一江水可炊北人奈事不怕險<lb/>
南人多情易思歸<lb/>
<pb n="KR4h0160_WYG_083-111a"/>
黠胥取利如斧樵苛法銷骨如膏燒官規難减賨布税<lb/>
縣政莫急蠻人徭<lb/>
　　上巳獨坐<lb/>
蕭然門巷埜人家山鳥行階啄草芽上巳焚香看易罷<lb/>
自衝微雨整幽花<lb/>
　　秧老歌三首<hi>效王梅邊體江南農夫挿秧上下田長歌相應和其詞似竹枝而加淺直</hi>
三月四月江南邨邨邨插秧無朝昏紅妝少婦荷飯出<lb/>
白頭老人驅犢奔<lb/>
<pb n="KR4h0160_WYG_083-111b"/>
五更負秧栽南田黄昏刈麥渡東船我家麥田硬如石<lb/>
他家秧田青如烟<lb/>
春寒風雨來滿川牛蓑走遍東西阡郎君騎馬莫問渡<lb/>
江頭自有官渡船<lb/>
　　哭蕭孚有四首<hi>孚有方厓御史之季子少甚穎異從余遊其為詩短篇髙古幽淡追</hi>
　　<hi>逼韋王長篇豐贍逸宕别自風致皆欲與古人争衡至元三年丁丑七月一日病死士友傷之以其</hi>
　　<hi>有才而未著其可憾如逢原敦夫九月九日余既送殯城東歸塗賦以寄感慨云爾</hi>
去年九日共登髙絶嶺長歌意頗豪今日送君誰共哭<lb/>
<pb n="KR4h0160_WYG_083-112a"/>
一間殯屋大江皋<lb/>
畫圖摩詰神情逺詩律蘇州句意清身後生前千古恨<lb/>
荒荒白日下髙城<lb/>
翰墨周旋二十春暮年卜宅遂為鄰永新門外雙松樹<lb/>
無復相攜踏月人<lb/>
螺湖橋外草如烟螺子山前水接天應有故人來下馬<lb/>
愁雲深處是新阡<lb/>
　<lb/>
<pb n="KR4h0160_WYG_083-112b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選二集卷十五<lb/>
</p>
<p>
</p>
  </div>
</body>
</text>
</TEI>
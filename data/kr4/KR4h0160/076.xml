<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷八</head>
    <p>
<pb n="KR4h0160_WYG_076-1a"/>
欽定四庫全書<lb/>
　元詩選二集卷八　　　　庶吉士顧嗣立編<lb/>
　　盧待制亘<lb/>
　　　亘字彦威汲郡人㓜即頴悟日記數千言自經<lb/>
　　　傳史漢諸子皆成誦其為文初若不經意徐而<lb/>
　　　讀之雄辭逸氣真足以追古作者而尤工於詩<lb/>
　　　一時名流多宗尚之元貞間以擬著滕王閣記<lb/>
　　　受知姚牧菴薦為國史院編修官時年二十四<lb/>
<pb n="KR4h0160_WYG_076-1b"/>
　　　遷應奉翰林文字辭職省親河南及丁父憂服<lb/>
　　　關除翰林修撰尋除待制卒嘗著藏書記云余<lb/>
　　　少年輕脱喜爽邁不樂沈静或天日清淑時入<lb/>
　　　書室廵架而視抽所喜讀書按文疾讀校之他<lb/>
　　　人章分句析而余數十卷已過目矣雖不能窮<lb/>
　　　神入妙而欣然㑹心略無滯礙翛然如登千尺<lb/>
　　　之臺憑虛縱覽草木人物可指而數杳如夜入<lb/>
　　　空山秋高月朗而絲竹清越倐起數歩之内無<lb/>
<pb n="KR4h0160_WYG_076-2a"/>
　　　首無尾而宫徴可辨故讀雖不多而自悟不少<lb/>
　　　至不喜讀者雖世共指以為切要而余未嘗一<lb/>
　　　過目焉蔣師文皇元風雅述其自序如此<lb/>
　　送侍講學士鄧善之辭官還錢塘<hi>一作送鄧善之提舉江浙</hi>十<lb/>
　　首<lb/>
北門古深嚴論思寄籌度自非鴻才士<hi>一作世</hi>訓誥何由作<lb/>
夫君出巴蜀文采動京洛十年掌絲綸摛藻揚景鑠荆<lb/>
璞抱瑾瑜龍淵淬鋒鍔肯獻上林賦寧居天禄閣即今<lb/>
<pb n="KR4h0160_WYG_076-2b"/>
觀浙江眷戀睎金雀黄圖鬱紫氛綘節生<hi>一作森</hi>碧落依<lb/>
然難為情清霜養<hi>一作捲</hi>飛藿<lb/>
春秋嚴筆削凛若執𤣥鉞君獨抱遺經結髪飽剞劂明<lb/>
剖是非心㣲探義理窟下視羣兒愚爭端王正月朅來<lb/>
奮直筆浩然心思竭<hi>一作絶</hi>王功與帝徳昭昭日月掲胡<lb/>
為厭詞林南<hi>一作擬</hi>欲觀溟渤榮華若浮烟汗簡青不滅<lb/>
詞林富聲華㡬人得精悍悠悠三百年篇翰孰承纉夫<lb/>
君清廟器祼薦盛圭瓚五就惜緐纓九斿載雲䍐依依<lb/>
<pb n="KR4h0160_WYG_076-3a"/>
風向翔忽忽月新滿泠然時雨情<hi>一作晴</hi>短章不可斷<lb/>
風雨妒芳華稂莠深嘉榖天地豈不仁盛徳禀命獨明<lb/>
廷萃羣英四門延穆穆既卜渭水釣又起傅巖築聲華<lb/>
何岌嶪衆輻輳一轂鑾坡儼清韻碩人歌在軸願言往<lb/>
從之星駕命宜夙豈知彼𤣥鳥戢翼辭雲屋幸無素絲<lb/>
悲庶免窮途哭<lb/>
離離天星高皓皓雲月光候鴈過楚澤蟋蟀鳴中堂天<lb/>
時諒難測徒然多感傷念子去意逺沈憂結衷腸憶昔<lb/>
<pb n="KR4h0160_WYG_076-3b"/>
初奉歡露白春蘭芳清尊罷新製妙趣深濠梁飛景急<lb/>
西匿川流浩湯湯𤣥髪淒嵗晚木脱天雨霜蔓草豈容<lb/>
惜松栢在高岡<lb/>
翰林子元子武庫森戈矛英聲邁千古逸韻横九州與<lb/>
君契金蘭投分何綢繆清和謝夷惠典刑追韓歐坐令<lb/>
人文煥允塞昭王猷念君獨逺邁寥落行人愁木瘦楚<lb/>
山曉風静寒江流何當駕飛車却憶昆侖丘塵埃滿腥<lb/>
腐朝莫同蜉蝣<lb/>
<pb n="KR4h0160_WYG_076-4a"/>
暘谷上寒日影射扶桑枝瞬息及中天流光迅難持人<lb/>
生百年内昻昻何所施孤鴻東南征浮雲西北馳可憐<lb/>
萬感身㑹合須臾期安得弄明月皎皎逺憂疑折花芙<lb/>
蓉浦蕩槳江潢涯優游以卒嵗身名良不隳<lb/>
游雲蒼鱗穹閶闔不可叫徒令虎豹闗日月近輝耀濛<lb/>
濛八表塵隱隱萬彚竅泯然一歸途伊誰執其要栖栖<lb/>
聖者徒禮樂懐幻眇閉門忍朝饑風雨深蓬蓼今年江<lb/>
海去光景短螢爝禾黍滿故墟閭巷餘返照揮絃送飛<lb/>
<pb n="KR4h0160_WYG_076-4b"/>
鴻古今入長嘯<lb/>
昔我適呉㑹日夕承歡顔高堂樂起舞綵服何斒斕東<lb/>
海洶波濤西湖翠烟鬟北歸餘十年謬蹟通朝班家禍<lb/>
一朝集音容何可攀悲號蒼穹迥往事思日艱命窮時<lb/>
亦迫志弱體自孱安得騰化術從君超人寰執手不忍<lb/>
訣臨風涕空潸<lb/>
我留君勿思君歸我當憶十年膠在漆一旦各異域呉<lb/>
江激㣲波震澤起暝色鵾鵬隔天地鴈鶩雜南北念我<lb/>
<pb n="KR4h0160_WYG_076-5a"/>
平生友愴恨摧胸臆獨看燕山雲嵗莫日初昃永言長<lb/>
風翔情寄南風翼<lb/>
　　和閻子濟韻二首<lb/>
愁憂無端來有巧不容措平生兎三窟挂網不知懼君<lb/>
子事明哲為善天下妒俯仰無愧怍於以理世務禍罹<lb/>
忽然至不幸我豈惡所以終百年任運恒優裕哀哉古<lb/>
屈子死豈忠貞誤委質復潔身讒口焉得汙<lb/>
神仙氷雪姿方丈難企覢清高絶塵上亦藉波濤險世<lb/>
<pb n="KR4h0160_WYG_076-5b"/>
人空想像年嵗虛荏苒秦皇與漢武鬢雪不可染猖狂<lb/>
遺餘恨略得筆舌貶君看唐虞聖聞君衽猶斂<lb/>
　　題張國綱理問塞河詩卷<lb/>
導河積石堯解憂滔天之水成安流何年決齧半南土<lb/>
清淮怒卷黄雲愁宣房既築漢歌喜越巫抱璧神光起<lb/>
害除梁楚二渠成海溢西南九河駛後來羣策知誰賢<lb/>
何人捧土能防川彭城樓堞照黄土河平堰石愁金天<lb/>
吾皇放勲超萬古澤世餘功平水土睢陽塞決付賢侯<lb/>
<pb n="KR4h0160_WYG_076-6a"/>
解變狂瀾作安堵於今此功寧復有從容小試經綸手<lb/>
千年遺愛在邦民春風吹水濃如酒<lb/>
　　送李應中檢校江西<lb/>
故人昔御南風來今年便逐輕鴻去短亭古堠不記人<lb/>
依舊青天覆長路馬鳴日落風蕭蕭九月飛霜摧栁條<lb/>
出門相顧仰天笑胸中直氣干雲霄莫恨江山連百越<lb/>
自有清游醒詩骨都將萬事付無心徐孺亭前釣秋月<lb/>
　　讀王維夷門歌盡述侯嬴朱亥之事今春侍大人<lb/>
<pb n="KR4h0160_WYG_076-6b"/>
　　官汴省得以周覽城郭而遺臺廢圃往往瓦礫山<lb/>
　　積所謂夷門者不可復識其處而嬴亥遺迹無知<lb/>
　　之者千數百年於此矣用其意作歌續其後大徳<lb/>
　　甲辰嵗也<lb/>
憶昔詞客歌夷門七雄爭戰紛如雲信陵盗符侯嬴死<lb/>
鐵鎚擊碎邯鄲軍後來誰震闗河響五季相乘如反掌<lb/>
當年意氣作飛烟空餘朽骨埋黄壤宋家九葉二百秋<lb/>
仁涵義染還生羞壽山穹窿九州哭獨有遺民恨銷骨<lb/>
<pb n="KR4h0160_WYG_076-7a"/>
易水南流汴水清黄河不洗中原兵天戈一指八紘舉<lb/>
四海無波日月明雄臺屹立天垣近夔皋繼出扶皇運<lb/>
桑隂蔽日麥連雲坐看龔黄清列郡我來喜遇春如海<lb/>
瓦礫生烟變光彩紅塵撲面人不知獨過屠門弔朱亥<lb/>
　　題四皓圖<lb/>
姬昌聖瑞𦙍厥祖泰伯仲雍逃荆蠻坐令周厯過所卜<lb/>
高風千古誰追攀惠皇畏廢出竒計四老昂藏趨殿陛<lb/>
吕宗覆盡鼎再安玉璽神光歸代邸趙王枯冢生秋蓬<lb/>
<pb n="KR4h0160_WYG_076-7b"/>
榖城黄石埋幽宫空山不聞紫芝曲白雲影没南飛鴻<lb/>
　　題金顯宗墨竹<lb/>
天人賦物如天工墨光灑竹回天容千年勁玉寒不死<lb/>
清波照響悲吟龍烟凝草緑承華殿鬼冷秋霜月如練<lb/>
長毫冩影竹不知子夜歌殘空記面春雲一散風吹塵<lb/>
茫茫海色翻青鱗金仙淚痕愁漢月尚憐玉軸隨時新<lb/>
夢跨茅龍上天去女媧補天天不語海綃畫鸞生翠羽<lb/>
踏破銀灣濕河鼓射龍江深春不度風色蕭蕭怨千古<lb/>
<pb n="KR4h0160_WYG_076-8a"/>
　　行盧溝之南書所見<lb/>
幽薊忽如九天上俯視左右分秦齊萬里南來太行逺<lb/>
蒼龍北峙飛雲低岡回一崦花栁暗川平百里風烟迷<lb/>
丈夫出門自有樂人生何必常栖栖<lb/>
　　九月十日接駕回因遊香山寺飲於西厓之上酒<lb/>
　　酣呈主人<lb/>
迎鑾北去迷風沙看山西來走烟霞蒼山朝含太古色<lb/>
長松百尺凌雲斜傑觀重樓炫金碧笑拍䦨干倚天立<lb/>
<pb n="KR4h0160_WYG_076-8b"/>
出門却得望東山巖樹青林亂秋色痛飲崩厓鯨吸川<lb/>
徑欲醉倒秋風前但恨浮雲蔽白日使我不得瞻青天<lb/>
忽忽今年負重九樹老山空復何有莫將身世媿淵明<lb/>
縱有黄花無此酒<lb/>
　　送友<lb/>
晴雲半逐雨雲低九陌無塵共落暉滿目秋蕪悲澤國<lb/>
一聲烟鶴到巖扉西風帆飽隨天逺殘月砧寒入夢㣲<lb/>
路隔蓬萊鼇背闊劒光長拂海濤飛<lb/>
<pb n="KR4h0160_WYG_076-9a"/>
　　送侯尊師<lb/>
白鴈風高錦樹空寒郊落日滿飛蓬心遊太始鴻濛外<lb/>
命寄圜穹象緯中京國輪蹄殊擾擾烟霄岐路漫悤悤<lb/>
青雲别後仙山逺何日丹砂問葛洪<lb/>
　　奉賀李秋谷平章宿西郊<lb/>
春生騎吏飛塵外更覺高情逺世紛酒泛泉香清易冽<lb/>
夢侵仙骨冷難曛珠生滄海還驚月鶴舞層霄不見雲<lb/>
無象太平今有象共欣良相遇明君<lb/>
<pb n="KR4h0160_WYG_076-9b"/>
　　題華山太古雪贈人<hi>太古雪石名</hi>
往時天大風能吹華山裂墜此一拳石咸云太古雪粤<lb/>
自開闢初雲氣所凝結已經六萬嵗變化同嶻嶪望之<lb/>
色正白表裏共澄澈塵土不能涴光彩耀日月願君勿<lb/>
愛此持以獻金闕回中避暑時可用清毒熱<lb/>
　　李宣慰京<lb/>
　　　京字景山河間人蚤嵗起家掌故樞府不數年<lb/>
　　　遂長其幕遽坐廢大徳五年春奉命宣慰烏蠻<lb/>
<pb n="KR4h0160_WYG_076-10a"/>
　　　尋陞烏撒烏䝉道宣慰副使佩虎符兼管軍萬<lb/>
　　　户悉其見聞為雲南志略四卷三年而報使因<lb/>
　　　以其書上之即移病歸鄉里卒景山於書酷好<lb/>
　　　老子獨慕白樂天之為人平生為詩凡數百篇<lb/>
　　　而雲南諸作尤為世所傳誦總題曰鳩巢漫稾<lb/>
　　　鳩巢其自號也袁伯長謂其詩質而不倨綺而<lb/>
　　　不踰襲衆芳之英融寄於窮厓絶域之地虞伯<lb/>
　　　生謂雲南之詩雖悲宕動人而無怨尤忿厲之<lb/>
<pb n="KR4h0160_WYG_076-10b"/>
　　　氣其所存庶㡬不謬於古人余觀景山之自敘<lb/>
　　　曰其詞或傳幸得托於中州人士之末其自命<lb/>
　　　可知巳<lb/>
　　金沙江<lb/>
雨中夜過金沙江五月渡瀘即此地兩厓峻極若登天<lb/>
下視此江如井裏三月頭九月尾烟瘴拍天如霧起我<lb/>
行適當六月末王事役人安敢避來從滇池至越嶲畏<lb/>
塗一千三百里干戈浩蕩豺虎穴晝不遑寧夜無寐憶<lb/>
<pb n="KR4h0160_WYG_076-11a"/>
昔先帝征南日簞食壺漿竟臣妾撫之以寛來以徳五<lb/>
十餘年為樂國一朝賊臣肆胸臆生事邀功作邊隙可<lb/>
憐三十七部民魚肉豈能分玉石君不見南詔安危在<lb/>
一人莫道今無賽典赤<lb/>
　　出使雲南留别都<hi>一作京</hi>城諸公<lb/>
蒼龍雙闕鬱岧嶤曽侍鵷鸞趁<hi>一作赴</hi>早朝往事已隨塵<lb/>
衮衮虛名嬴得鬢蕭蕭長林豐草空相憶瘴雨蠻烟苦<lb/>
見招借問都門門外栁為誰留著最長條<hi>此詩見元音雲南通志為</hi>
<pb n="KR4h0160_WYG_076-11b"/>
<hi>李材作</hi>
　　過七星闗<lb/>
七星闗上一回頭遥想鄉闗路阻修欲倚雲山攀北斗<lb/>
不辭鞍馬過南州兩厓斬壁連天起一水漂花出洞流<lb/>
聞道清時無瘴癘行人經此不須愁<lb/>
　　過牂牁江<lb/>
歸歟何日是真歸慙媿山林與願違埀老八千餘里謫<lb/>
回頭四十九年非窮邊野水黄雲渡夢裏田家白板扉<lb/>
<pb n="KR4h0160_WYG_076-12a"/>
珍重沙禽頻見下也應知我久忘機<lb/>
　　初到滇池<lb/>
嫩寒初褪雨初晴人逐東風馬足輕天際孤城烟外暗<lb/>
雲間雙墖日邊明未諳習俗人爭笑乍聽侏離我亦驚<lb/>
珍重碧雞山上月相隨萬里更多情<lb/>
　　滇池九日<lb/>
今日真成我重九誰言風俗愴吾真可無白酒招佳客<lb/>
尚賴黄花似故人終老柴桑聊自使三年瘴海未全貧<lb/>
<pb n="KR4h0160_WYG_076-12b"/>
不須更上高城望野樹寒鴉恨更新<lb/>
　　越嶲元日<lb/>
雞人唱罷曉沈沈仙仗遥分翠殿深三島樓臺龍虎氣<lb/>
五雲絲竹鳯鸞音普天率土皆臣妾航海梯山總照臨<lb/>
今日南荒瞻北闕不勝惆悵淚霑襟<lb/>
　　元日大理<lb/>
華馬國裏逢冬至㸃蒼山下見新年飲氷嚼蘗將誰訴<lb/>
斷梗飛蓬自可憐洱水北來明似鏡神州東望逺如天<lb/>
<pb n="KR4h0160_WYG_076-13a"/>
明年此日知何處醉撚寒梅一泫然<lb/>
　　天鏡閣<lb/>
檻外千峰插海波芙容雙墖玉嵯峨銀山殿閣天中見<lb/>
黒水帆檣鏡裏過芳草滄洲春思晚野雲孤鶴客懐多<lb/>
共誰一夜山堂月洞口參差長薜蘿<lb/>
　　㸃蒼臨眺<lb/>
水繞青山山繞城萬家烟火一川明鳥從雲母屏中過<lb/>
魚在鮫人鏡裏行翡翠罘罳籠海氣旃檀樓閣殷秋聲<lb/>
<pb n="KR4h0160_WYG_076-13b"/>
虎頭妙墨龍眠手百□生綃畫不成<lb/>
　　雪山<lb/>
麗江雪山天下絶積玉堆瓊㡬千疊足盤厚地背摩天<lb/>
衡華真成兩丘垤平生愛作子長遊覽勝探竒不少休<lb/>
安得乘風凌絶頂倒騎箕尾看神州<lb/>
　　文太常矩<lb/>
　　　矩字子方長沙人盧翰林摯亷訪湖南辟署書<lb/>
　　　吏敬其才辯遇之殊常人大徳間授荆湖北道<lb/>
<pb n="KR4h0160_WYG_076-14a"/>
　　　宣慰司照磨兼承發架閣公卿聞其名留補刑<lb/>
　　　部宗正轉秘書省校書郎延祐間陞著作郎改<lb/>
　　　翰林修撰同知制誥兼國史院編修官至治初<lb/>
　　　議遣使持詔諭安南國被選為奉議大夫禮部<lb/>
　　　郎中佩黄金符奉使安南復命進太常禮儀院<lb/>
　　　判官卒於京師趙松雪嘗贈詩云我友文子方<lb/>
　　　其人美如玉文章多古意清切緑水曲吴草廬<lb/>
　　　志其墓稱其文章歌詩雖疎宕尚氣有陳事風<lb/>
<pb n="KR4h0160_WYG_076-14b"/>
　　　賦之志焉惜其未傳而遽止也<lb/>
　　和寗致陶幽懐<lb/>
時雨息氛翳高林嘒風蟬端居惬孤尚圖書静當軒凉<lb/>
颸薄櫺户㣲爽生簡編客來聊與樂客去自復眠徜徉<lb/>
永今夕庶以全吾天<lb/>
　　題中慶學廟壁二首<lb/>
世皇昔仗鉞汛埽開八垠茲方邇彭濮同氣皆吾人祥<lb/>
曦洞幽闇化雨清炎氛哀爾窮髪黔煦以天地春魋卉<lb/>
<pb n="KR4h0160_WYG_076-15a"/>
襲冠帶鳥語同書文邇來六十載含哺知尊親人心異<lb/>
禽犢適性非難馴吾聞古王政不以土役民季世乃夸<lb/>
敚畦町逾紛紛七縱昧柔逺降女傷王尊吾元有至徳<lb/>
萬古欽皇仁<lb/>
素王萬世師國經有常祀滇南古荒服薦祼豈異禮王<lb/>
宫正南面温厲思敬止豆籩具威儀登獻何纚纚升歌<lb/>
永齊商琴瑟散宫徴共言唐法曲嵗久復惉懘陋邦何<lb/>
足徴居夷聖所儗於皇人文化道大孰與比六經如日<lb/>
<pb n="KR4h0160_WYG_076-15b"/>
月洞照無逺邇敘秩敦彞倫百王同一軌邈哉天何言<lb/>
悠悠政如此<lb/>
　　送馬伯庸御史奉使闗隴<lb/>
聖朝啓文運同軌來無方使君起天闗崛起千仞翔修<lb/>
辭陋史漢高步追黄唐乃祖尚書君樹立何堂堂昔在<lb/>
帝世祖榮身事戎行風雲一朝㑹奕世傳芬芳矧君擢<lb/>
高科有業未易量斯文繫政教治忽慎弛張世豈無勇<lb/>
者舍君吾何望勿為守鉛槧局束徒苦傷<lb/>
<pb n="KR4h0160_WYG_076-16a"/>
僦屋京城居去君百舉趾聞君起冠廌僮走亦欣喜况<lb/>
當逺於征無言詎能巳朝風號空桑衆草日披靡河闗<lb/>
尚瘡痍聖度乃𢎞偉翳彼涵丈休能不懐媿恥艱危見<lb/>
臣節維持賴風紀温言表遺忠生氣凛不死乃知烈丈<lb/>
夫豈獨魯連子<lb/>
　　題楚山春曉圖<lb/>
荆門雪霽江樹芳巫峽冉冉愁雲長山猨杜鵑叫落日<lb/>
風纚露沐何蒼凉六龍從東來曉氣開扶桑天高雨絶<lb/>
<pb n="KR4h0160_WYG_076-16b"/>
人事變解環結佩空相望渚宫西澨連三湘畫中隱隱<lb/>
聽鳴榔安得置我棲其旁為君一曲歌滄浪<lb/>
　　次元復初韻送虞伯生代祠江瀆二首<lb/>
成均十載宛<hi>一作考</hi>遺經未識沙墩長短亭旌斾曉霞穿<lb/>
化日文章秋月映華星鳥鳴春晝岷江白鶻没天低隴<lb/>
樹青四海車書今混一摩挲劒閣重鐫銘<lb/>
出宿春城宿露低閲人老眼似層梯功名愧我蠅鑚紙<lb/>
文采憐君玉在泥蜀道連雲春繫馬巴山踏月夜聞雞<lb/>
<pb n="KR4h0160_WYG_076-17a"/>
贈言知笑瀛洲客冷落梅花日又西<lb/>
　　贈别任毅夫御史行臺陜西<lb/>
金天行秋河漢凉星軺夜起尚書郎隴山晴樹熈化日<lb/>
燉煌楚道霑飛霜天邊鸞鵠意自逺草間狐兎無苦傷<lb/>
丈夫樹業方如此探别不用愁中腸<lb/>
　　九疊屏<lb/>
吾聞匡山雲錦九曡之勝神所栖界天絶壁雲為梯鳥<lb/>
飛摩霄注壑不可到上有泰始之積雪下有歴刼之冰<lb/>
<pb n="KR4h0160_WYG_076-17b"/>
澌靈岫仙巖虎豹逺緑樹杳杳青猿啼蔡元君騰空子<lb/>
今何處桃花石室徧巖户捫箕歴軫欲上去轉迷中有<lb/>
神君指仙路石梁浮空來浩然啓天闗手捫五老頂足<lb/>
躡香鑪烟但見飛霞笑電揺光九道曡雲錦天河中斷<lb/>
摧鐵山何嶻嶪素浪决出崑崙巔縣流一㵼數千仞跳<lb/>
珠迸出與石恣鬭却上倒作雪濤翻長松吹香纚晴霧<lb/>
玉泓直下含清寒嗚呼安得南箕為杯此水為酒手攜<lb/>
雲旗喚王母排獻吾君千萬壽暢皇風包九有七十二<lb/>
<pb n="KR4h0160_WYG_076-18a"/>
君同不朽卻容三十六帝有外臣盡乞南山種三秀清<lb/>
水黄塵一回首廬君此意今知否<lb/>
　　郭掾郎天錫<lb/>
　　　天錫名畀以字行一字祐之别號北山丹徒人<lb/>
　　　累舉不第歴鄱江書院山長調吴江儒學教授<lb/>
　　　未赴江浙行省辟充掾史美鬚髯人呼為郭髯<lb/>
　　　畫學米南宫師事高房山得其筆法嘗往來錫<lb/>
　　　山與倪高士元鎮交最久元鎮嘗有詩題其畫<lb/>
<pb n="KR4h0160_WYG_076-18b"/>
　　　云郭髯余所愛詩畫總名家水際三叉路豪端<lb/>
　　　五色霞米顛船每泊陶令酒能賖猶憶相過處<lb/>
　　　清吟夜煑茶時至正癸夘十二月十日寫於笠<lb/>
　　　澤蝸牛廬中距天錫之殁已二十餘年矣<lb/>
　　題宋春卿城市山林<lb/>
功名身外聊復爾丘壑胸中實過之盤谷壽康懐李愿<lb/>
輞川瀟灑友王維何人使氣鐵如意老子放懐金屈危<lb/>
市井收聲良夜永竹風杉月亂書帷<lb/>
<pb n="KR4h0160_WYG_076-19a"/>
　　普照寺楚山圖<lb/>
白衣處士息羣機高閣登臨送夕暉呉地荒凉征馬盡<lb/>
楚山空闊斷鴻飛畫<hi>一作圖</hi>間墖影來朱户月落鐘聲隱<lb/>
翠㣲直下先人敝廬在暮年蓮社得相依<lb/>
　　大年便面<lb/>
疎雨灑荷氣㣲凉生栁隂閒亭不受暑坐占清湖心無<lb/>
客且罷棊有風宜披襟向來行路錯足底黄埃深此意<lb/>
一領略落日孤蟬吟<lb/>
<pb n="KR4h0160_WYG_076-19b"/>
　　為僧作山水二首<lb/>
門有方袍客圖成水墨山我非求肖似汝亦愛幽閒密<lb/>
樹難分辨高雲任往還行當絶世事終老屋三間<lb/>
有客被方袍合爪前致辭不獨愛公畫仍復愛公詩詩<lb/>
成縱意書了此一段竒世人稱三絶公胡不自知我心<lb/>
了不知晚嵗聊嬉嬉向來用世心轉首成棄遺所嗟聞<lb/>
道晚倐已雙鬢絲前賢去已逺來哲未可期寓形宇宙<lb/>
間倀倀欲何之願誨藥石言再拜真吾師<lb/>
<pb n="KR4h0160_WYG_076-20a"/>
　　三月十日寄了即休<lb/>
白水起寒霧蒼林騰濕烟㑹心圖已竟假筆意難傳一<lb/>
悟空中色相忘定外禪裹茶來竹院風雨落花前<lb/>
　　送樂伯善赴都三首<lb/>
石磴雲昏筍蕨香江城花落燕鶯忙黄金臺高地形聳<lb/>
白玉堂深春日長之子顯擢神所與吾道將亨民小康<lb/>
臨行握手出軟語東鄰夜雨淋槽牀<lb/>
燕趙感慨鼓俠氣江湖揺落嗟虛華艱危歴盡為憂國<lb/>
<pb n="KR4h0160_WYG_076-20b"/>
事業無成非戀家江光隱現魚龍窟雲海蒼茫鷗鷺沙<lb/>
桃花水長三月暮片帆挾雨飛天涯<lb/>
篆籀堆牀窺逸跡歌詩到耳遺古音嵗華正似阮孚屐<lb/>
世事真成昭氏琴翦毛肥<hi>一作脾</hi>羊快一飽泛駕駿骨輕<lb/>
千金暄風拂帽春衫薄小憩宫牆楊栁隂<lb/>
　　趙千里小景<lb/>
鸜鵒喧栁隂生鵝樂清泚竹風遞荷氣長夏凉如水王<lb/>
孫翰墨仙丹青絶紈綺何當著幽人艇子沙頭檥<lb/>
<pb n="KR4h0160_WYG_076-21a"/>
　　元暉山<lb/>
灌木䕃滄洲閒雲曡層巘茅茨在咫尺徑路渾莫辨王<lb/>
家玉印章翰墨屹冠冕悵望海嶽菴禾黍西風轉<lb/>
　　下隍朱氏竹山圖<lb/>
鳯臺東南山萬里山人晏坐何從容乾坤清氣不可遏<lb/>
一夜春雷起籜龍詩家襟度蔚蕭爽百尺琅玕日應長<lb/>
我欲驅車訪此君只恐山靈杜來往<lb/>
　　題米南宫像<lb/>
<pb n="KR4h0160_WYG_076-21b"/>
海嶽菴空骨已仙風神超邁畫中傳凌雲健筆飛光怪<lb/>
不顧人間喚米顛<lb/>
　　客有蓄青玉荷盤色竒古檠杯作蓮蓬下屈為柄<lb/>
　　上覆作葢葢十九㸃青質而紫章匠氏剜為蓮房<lb/>
　　殆奪天巧故人元復初命不肖賦詩<lb/>
碧雲亭亭水天永翠葢翻風隨秋影文姬團扇感初凉<lb/>
露華亂落明珠冷紫莖緑葉歌秋蘭涉江折得烟蓬還<lb/>
前縁已被專房誤守宫血㸃猶斑斑麴生解后誇竒特<lb/>
<pb n="KR4h0160_WYG_076-22a"/>
倒卷滄溟供一吸太華峰高歸路遥但覺滿懐春拍拍<lb/>
俗眼傲睨琉璃鍾金罍未用爭誇雄嗚呼古詩調高和<lb/>
者寡擬喚杜陵醉中把<lb/>
　　<hi>右近詩數首書遺了堂高弟林上人畀缺了堂上人方外友如天錫者情為至矣故其手蹟盈篋每</hi>
　　<hi>皆惜之不令有所散逸雖俗士有不及之者宜勤師拳拳不忘歐公於冥冥中也錢良右跋</hi>
　　明妃曲<lb/>
君不見王昭君家住子規啼處邨生來近住離騷國悲<lb/>
歌慷慨惡離羣紉蘭結茝佩蘅芷芝澤頮面薇骨熏瑶<lb/>
<pb n="KR4h0160_WYG_076-22b"/>
琴慣識九歌譜懐感逺道偏消魂<lb/>
　　夜宿山寺<lb/>
客行暫憩此禪林路繞溪流石磴隂山氣入舟知夜久<lb/>
雨聲連樹覺村深寒添芋火増多事風落燈花息妄心<lb/>
憶與高僧宿靈鷲月斜松頂一猨吟<lb/>
　　贈筆工范君用<lb/>
光分顧兎一毫芒徧灑春分翰墨場得趣妙從看劒舞<lb/>
全身功貴善刀藏夢花不羡雕蟲巧試草曽供倚馬忙<lb/>
<pb n="KR4h0160_WYG_076-23a"/>
昨過山僧餘習在小書紅葉拭新霜<lb/>
　　次韻袁通甫<lb/>
晚風索索酒初醒巖桂花開香滿庭掩書不讀亦不寐<lb/>
明暗一燈如露螢<lb/>
　　唐摹蘭亭墨蹟<hi>并序</hi>
　　　唐賢摹晉右軍蘭亭宴集叙字法秀逸墨彩豔發<lb/>
　　　竒麗超絶動心駭目此定是唐太宗朝供奉搨書<lb/>
　　　人直𢎞文館馮承素等奉聖㫖於蘭亭真蹟上雙<lb/>
<pb n="KR4h0160_WYG_076-23b"/>
　　　鈎所摹與米元章購於蘇才翁家禇河南檢校搨<lb/>
　　　賜本張氏石刻對之更無少異米老論精妙數字<lb/>
　　　皆具有之毫鋩轉摺纖㣲備盡下真蹟一等余家<lb/>
　　　舊藏趙摹搨本雖結體間有小異而義類良是然<lb/>
　　　各有絶勝處要之俱是一時名手摹書前後二小<lb/>
　　　半印神龍二字即唐中宗年號貞觀中太宗自書<lb/>
　　　貞觀二字成二小印開元中明皇自書開元二字<lb/>
　　　作一小印神龍中中宗亦書神龍二字為一小印<lb/>
<pb n="KR4h0160_WYG_076-24a"/>
　　　此印在貞觀後開元前是御府印書者張彦逺名<lb/>
　　　畫記唐貞觀開元書印及晉宋至唐公卿貴戚之<lb/>
　　　家私印一一詳載獨不載此印蓋猶搜訪未盡也<lb/>
　　　余觀唐摹蘭亭甚衆皆無唐代印跋未若此帖唐<lb/>
　　　印宛然真蹟入昭陵搨本中擇其絶肖似者祕之<lb/>
　　　内府此本乃是餘皆分賜皇太子諸王中宗是文<lb/>
　　　皇帝孫内殿所祕信為最善本宜切近真也至元<lb/>
　　　癸已獲於楊左轄都尉家傳是尚方資送物是年<lb/>
<pb n="KR4h0160_WYG_076-24b"/>
　　　二月甲午重裝於錢唐甘泉坊僦居快雪齋<lb/>
神龍天子文皇孫寳章小璽餘半痕鸞飛離離舞秦雲<lb/>
龍驚蕩蕩跳天門明光宫中春曦温玉案巻舒娱至尊<lb/>
六百餘年今幸存小臣寧敢此璵璠<lb/>
　　趙子昂人馬圖<lb/>
平生我亦有馬癖曽向畫圖求象龍曹韓已化伯時逺<lb/>
昂翁筆底寫追風<lb/>
　　李昇林泉高隱圖<lb/>
<pb n="KR4h0160_WYG_076-25a"/>
為厭緐華愛好山幽棲贏得此身閒生平已足林泉興<lb/>
留取高名滿世間<lb/>
　　營丘江山招隱圖<lb/>
健枝無冗筆樹外來江山洲渚蘆荻空斜陽澹烟鬟歸<lb/>
鞍倦危橋短篷止荒灣業漁古云樂寧論晉宋間菰米<lb/>
蓴菜羮妻兒有餘閒坐令王李輩濡毫破天慳展玩不<lb/>
去手緑隂掩柴闗浩歌滄浪辭濯我塵土顔悠悠江湖<lb/>
夢隱者招不還<lb/>
<pb n="KR4h0160_WYG_076-25b"/>
　　題高尚書秋山暮靄圖<lb/>
逺樹含空烟羣峯緘積翠離離鴈外檣落日來天際高<lb/>
侯丘壑心㸃墨悟三昧我欲畫滄洲晝長枕篷睡<lb/>
　　題雷雨䕶嬰圖<lb/>
轟雷欲破山急雨撼坤軸母兮抱兒歸掩耳趨茅屋畫<lb/>
師巧為此村景了在目一時似可驚四郊想霑足明朝<lb/>
雨霽還復來平疇却看秧鍼緑<lb/>
　　遊焦山<lb/>
<pb n="KR4h0160_WYG_076-26a"/>
砥柱中流障北溟海門對勢兩峯青鶴歸幽竇𤣥烟冷<lb/>
龍卷山江樹石腥為爾欲招蓮社侣嗟余久負草堂靈<lb/>
坡翁綸老之何處西日荒凉照野亭<lb/>
　　元日登北固望金焦二山<lb/>
弟兄常共屋三間元日登高北固山江水拍堤知雪盡<lb/>
晴風著面覺春還新年且醉一杯酒勝地同消半日閒<lb/>
放目金焦天宇闊暮雲低處擁烟鬟<lb/>
　　宿焦山上方<lb/>
<pb n="KR4h0160_WYG_076-26b"/>
揚子江頭風浪平焦山寺裏晚鐘鳴爐烟已斷燈花落<lb/>
喚起山僧看月明<lb/>
　　龔翠巖天馬圖<lb/>
髯龔畫馬師曹霸相見開元天寳年水滿曲江春草碧<lb/>
何知蜀棧上青天<lb/>
　　李材<lb/>
　　　材字子構京兆人詩多竒句早亡年十七與趙<lb/>
　　　松雪同賦海子上即事詩松雪驚歎以為雜於<lb/>
<pb n="KR4h0160_WYG_076-27a"/>
　　　唐人詩中未易辨也㑹客有賦十月桃者子構<lb/>
　　　應聲云劉郎再來嵗云暮王母一笑天回春衆<lb/>
　　　皆鉗口不作詩才敏妙如此而竟不永年唐人<lb/>
　　　中李長吉也<lb/>
　　懸瓠城歌<lb/>
我經懸瓠城試作懸瓠歌殘灰五百載懸瓠不復峩有<lb/>
唐中葉失馭將退辱進危多詆謗淮西孽雛手指天百<lb/>
萬官兵不敢傍長安市上晝殺人司隸走藏魂膽喪晉<lb/>
<pb n="KR4h0160_WYG_076-27b"/>
公一語破紛紜意斷心謀神莫抗諫書不到雙闕下詔<lb/>
檢初成九天上煌煌日月煥斧節慘慘風雲動鞬䩨殿<lb/>
前虓虎神策軍愬武通顔分玉帳夜深雪花大於壁懸<lb/>
弧城頭血埋仗寒威方勁弓百鈞淨影不揺旗十丈巳<lb/>
囚猰㺄山更沸再戮鯨鯢海無浪蔡人不識緋衣兒劒<lb/>
氣磨天大星相方城大將拜道左犀甲金戈光炫晃兇<lb/>
嚚狡衆五十秋白日青天破昏障兒童不遣避介胄婦<lb/>
女爭來沽緑釀入朝論功功有差晉公之功無與讓英<lb/>
<pb n="KR4h0160_WYG_076-28a"/>
雄事往名器虛栗斯嚅唲竟相尚外藩跋扈驕將侮中<lb/>
禁深嚴嬖臣誑山東何啻百少陽秦苑洛陽隨板蕩我<lb/>
歌懸瓠辭歌聲頗悲壯嗚呼唐之覆車將誰尤後人弔<lb/>
古徒哀愴懸瓠城下流水流懸瓠城邊牧笛唱懸瓠歌<lb/>
歌已終君不見豐碑野火化為土悵望文公及晉公<lb/>
　　過黄陵廟<lb/>
黄陵廟前湘水緑天寒漁郎唱巴曲沙棠舟上月蒼蒼<lb/>
翠蛟白蜃江茫茫似聞清愁五十柱萬里鴻飛楓葉暮<lb/>
<pb n="KR4h0160_WYG_076-28b"/>
神鴉翻舞祠門開珠裳玉袖霑莓苔𤣥猨晝啼薜蘿<hi>一作</hi>
<hi>蘿薜</hi>影赤鱗夜去芙蓉冷北渚淚痕斑竹紋南風哀思蒼<lb/>
梧雲山頭古桂秋露碧山下江流豈終極荒凉掲車雜<lb/>
杜衡靈風自吹烟霧旌輕帆晚向芳洲<hi>一作渚</hi>泊聊薦蘋<lb/>
羞奠蘭酌沅有汜兮湘有沱洞庭水落生層波裴回獨<lb/>
詠騷人歌<lb/>
　　泊舟湘岸<hi>乾坤清氣作高克恭</hi>
長沙今在眼青草舊知名二月風檣疾三湘雪浪平藤<lb/>
<pb n="KR4h0160_WYG_076-29a"/>
深帝子廟花發定王城莫檥江南岸嗁<hi>一作鳴</hi>鵑處處聲<lb/>
　　游山寺<lb/>
行行行復止行到白雲間見客意不俗逢僧心便閒細<lb/>
泉分别澗小逕入他山擬借禪房榻追遊信宿還<lb/>
　　壽杜侍御<lb/>
黄閣老臣踵䕫皋法冠蒼佩陪霓旄八龍委蛇卷春水<lb/>
一鶚摶控明秋毫華勲玉册耀天府雄章銀筆翻雲濤<lb/>
舉觴獻壽碧桃晚南極正與文星高<lb/>
<pb n="KR4h0160_WYG_076-29b"/>
　　席上賦老松怪栢圖<lb/>
仙人解衣䃲礴臝造化慘澹秋毫端枝柯千尺入層漢<lb/>
笙籟萬壑鳴驚湍堂中日月不可老壁上雷雨何當乾<lb/>
我來醉臥北窓下夢跨黄鵠天風寒<lb/>
　　和王御史春詩韻<lb/>
鶯啼燕語花漸稀天明海碧涵晴暉洛陽臺榭春色在<lb/>
山隂衣冠昔人非夢雲何處燕瑶席舞雪誰家裁苧衣<lb/>
獨有倚樓無限意年年烟草莫鴻飛<lb/>
<pb n="KR4h0160_WYG_076-30a"/>
　　元日賀裴都事朝回<lb/>
海上瓊樓接五城人間歌吹近蓬瀛雲移豹尾旌旗暖<lb/>
日射螭頭劒㦸<hi>一作佩</hi>明拜舞盡隨仙仗入退歸遥聽玉<lb/>
珂鳴欣欣百草含春意得傍東君暖處生<lb/>
　　海子上即事<hi>一作都門春日</hi>
馳道塵香<hi>一作紫陌香塵</hi>逐玉珂彤樓花暗弄<hi>一作鼓</hi>雲和光風<lb/>
已轉<hi>一作漸緑</hi>瀛洲草細雨㣲添<hi>一作生</hi>太液波月榭管弦鳴<lb/>
曙早水亭簾幕受寒多少年勿動傷春感喚取青娥<hi>一作</hi>
<pb n="KR4h0160_WYG_076-30b"/>
<hi>蛾眉</hi>對酒歌<hi>此詩一作盧亘</hi>
　　送省郎楊耀卿使雲南<lb/>
飄颻使節出金閨郭隗臺前暫解攜天入五溪無鴈到<lb/>
地經三峽有猨啼子雲舊里風烟在太尉家聲日月齊<lb/>
後夜客槎何處望秋河迢遞碧雲低<lb/>
　　禁城秋夕<lb/>
絳宫星澹海無波九陌猶聞動玉珂閶闔㣲雲藏夕漏<lb/>
建章明月挂秋河此身天地流萍逺故國闗山落木多<lb/>
<pb n="KR4h0160_WYG_076-31a"/>
欲聽鈞天塵夢隔紫簫吹盡桂婆娑<lb/>
　　何山長中<lb/>
　　　中字太虛一字養正臨川人少頴拔師進士張<lb/>
　　　叔方朱光甫羅士鼎遂以詩名至大初攜所著<lb/>
　　　書來京師公卿列薦之命未下而歸至順二年<lb/>
　　　江西行省平章全岳柱聘為龍興路學宗濓東<lb/>
　　　湖二書院山長明年二月以疾卒年六十八掲<lb/>
　　　侍講徯斯志其墓所著有知非堂稾十七卷知<lb/>
<pb n="KR4h0160_WYG_076-31b"/>
　　　非外稾十六卷及易類象二卷書傳補遺十卷<lb/>
　　　通鑑綱目測海二卷通書問一卷韻補疑一卷<lb/>
　　　六書綱領一卷補校六書故三十一卷支頤録<lb/>
　　　二卷薊丘述遊録一卷門人潘懋類聚刻之太<lb/>
　　　虛藏書萬卷手自校讎其學𢎞深該博程鉅夫<lb/>
　　　元復初姚端甫王肯堂掲曼碩皆推服之呉伯<lb/>
　　　清與太虛為姻兄弟亦以文豪相許嘗序其集<lb/>
　　　曰表弟何太虛少負逸才弱冠已能詩而亦用<lb/>
<pb n="KR4h0160_WYG_076-32a"/>
　　　意於文余於病中授集讀之雖病餘倦書然喜<lb/>
　　　之不極為書其後而還其稾其為伯清所傾倒<lb/>
　　　如此<lb/>
　　别謝提刑<hi>幷序</hi>
　　　戊子十一月二十四日拜曡山先生於雙桐驛<lb/>
　　　盖先伯見山同丙辰理宗親擢也先生叙舊好<lb/>
　　　言同心焉明日中賦詩為别<lb/>
峩峩樓觀地寂寂風雨墟可憐零落身萬里投修塗窅<lb/>
<pb n="KR4h0160_WYG_076-32b"/>
窕千蛾眉已奉他人娱主恩天罔極茍生豈良圖行行<lb/>
重行行善保千金軀别懐不敢訴顧步復踟蹰<lb/>
　　安上人蘭若<lb/>
獨尋小蘭若積翠森松筠禽聲悟禪家幽花吐清芬晴<lb/>
日水光合時飛野鴨羣娟娟前山秀適來何處雲清心<lb/>
欣有得澹焉失腥氛道人煑春茗離坐與晤言亦忘此<lb/>
境䆳兩耳天樂聞何當脱世網於焉窮朝曛<lb/>
　　菊二首<lb/>
<pb n="KR4h0160_WYG_076-33a"/>
我耕不半畝黄花列千叢蕭條變衰時一夕萬里風立<lb/>
孤不作難英英異風骨君看牆東客夜寒步霜月<lb/>
菊花如幽人梅花如烈士同居冰雪中標格不相似道<lb/>
里阻荒寒故人萬里餘菊枝儻可折持以寄逺書<lb/>
　　讀史三首<lb/>
桓桓韓將軍當年誰寄目豈無漂母食亦有胯下辱雄<lb/>
劒一朝飛舉手拾秦鹿風雷走倐爍乾坤困馳逐滎陽<lb/>
廣武間楚漢寄我足王業四百年尺封屢翻覆賞厚豈<lb/>
<pb n="KR4h0160_WYG_076-33b"/>
勢揺功成乃身戮所貴英雄人豈甘草中伏誰為後來<lb/>
者感此空碌碌舉頭見青天天邊有鴻鵠<lb/>
嬴法四海熱震蕩昏三光雲飛大風起赤子沐清凉當<lb/>
時周旋人一瞰罹身殃悠悠赤松子不識為何祥千年<lb/>
有崔浩前修持自彰豈知愧所事乃是元家王恐非鳯<lb/>
銜圖但見鴈求粱伊爾山中人勿棄蘭蕙芳<lb/>
鼎移炎徳燼南陽尚躬耕胸中經濟事感我三顧誠保<lb/>
蜀非王基何似田一誠顧豈志功名乃欲表忠精煌煌<lb/>
<pb n="KR4h0160_WYG_076-34a"/>
漢家業草木豈無情誰知鄴中兒元是漢人生運去身<lb/>
或移事往恨難平悠悠梁父唫終古有餘聲<lb/>
　　穆山山中<lb/>
江南有丘壑我生良獨閒秋風二三友朅來遊茲山山<lb/>
深不見寺但見飛泉寒蛇行兩山挾天風鳴佩環青烟<lb/>
從何來墮我前林端未知有徑否鐘磬猶未殘長歌萬<lb/>
谷應仰見數峯攢紆餘縁澗入側步寒雲闗豁然得空<lb/>
曠聊復解破顔殿静蘚花潤松危鶴聲乾僧寳炯數珠<lb/>
<pb n="KR4h0160_WYG_076-34b"/>
相我槃礴觀大開雙白眼應接㡬青鬟徘徊日已晚人<lb/>
間行路難猛虎蔽叢薄潜蛟漱風湍振衣出山去大嘯<lb/>
驚人寰<lb/>
　　雜述二首<lb/>
天龍地用馬健順理亦宜誰於其兩間赤手握隂機東<lb/>
門一長嘯四海皆驚迷向來種桃人此去當何之悠悠<lb/>
黄唐逺來者邈難期龍逝白雲征馬輕九坂馳行行馬<lb/>
上郎萬里長風吹不見長江邊折盡楊栁枝<lb/>
<pb n="KR4h0160_WYG_076-35a"/>
蕭蕭白楊風依依吹井烟曠哉上下宇逝者不待年彼<lb/>
隴亦何祥一日㡬新阡誰招皋某復遞哭送九泉高樓<lb/>
當西日落花滿寒川流浪曠刧間彭殤俱可憐漢陵春<lb/>
蕭瑟回首尚變遷萬古一起滅此意何茫然<lb/>
　　夜久<lb/>
夜久起徐步蛛露空盈襟蕭條川氣高慘澹浦色侵河<lb/>
横星漸轉露厚山將沈鳴蟲促緐響蜚螢亂寒隂時物<lb/>
遂如此惻愴抱寸心天將落月去何當復東臨乾坤入<lb/>
<pb n="KR4h0160_WYG_076-35b"/>
冥漠衆竅酣哀音欲令萬夢覺誰憂獨難任商歌浩忘<lb/>
疲俯仰情逾深忽聞雞聲起左右風滿林<lb/>
　　讀晉史九首<lb/>
林疎暑風劇窓户殊未凉悠然倦不力吾我巳俱忘眼<lb/>
醒見周秦眼醉遊軒黄日月山外過興廢枕中藏振衣<lb/>
起長嘯六合何軒昂斯人縱高視旁皇復旁皇於焉讀<lb/>
晉史感激繫中腸言言不能已自笑巳如狂<lb/>
哀榮無盡變俯仰還自推陳留既作賔何如山陽時中<lb/>
<pb n="KR4h0160_WYG_076-36a"/>
都血流杵江左中興基不待卯金刀嬴彊吕已移天道<lb/>
巧相復人理固易知巢由遇高躅今古無還期<lb/>
天地一虛器所寄在斯人人能主天地豈不貴我身嗟<lb/>
哉嵇阮輩酒鄉為隱淪朝醉既及暮暮醉還及晨裸飲<lb/>
或稱逹喪徳乃名真獨善諒非計况此國與民被髪祭<lb/>
伊川豈不在諸臣平陽有餘恨千載同悲辛<lb/>
蟄龍臥滄淵瑞鳯棲蓬海悠悠接輿歌千古消光彩出<lb/>
處酌其宜勿為世所駭預人家國事此身固有在嗣宗<lb/>
<pb n="KR4h0160_WYG_076-36b"/>
濟世心無為著逹莊叔夜明養生東市援琴傷一出與<lb/>
一處徒能决籓牆淳風竟不返二子俱亡羊汲郡蘇門<lb/>
山其人遊何鄉我欲振竒翮碧宇追翺翔<lb/>
高平釋時論魯襃錢神篇晉轍固難挽猶勝談虛𤣥夷<lb/>
甫晚良悔將死復何言誰登平乘樓尚能議諸賢老莊<lb/>
異端學冥合歸自然蕭曹相業大文景王道便尊尚本<lb/>
非異興衰由此遷信知浮論者亡國有餘愆<lb/>
江左二百年立國初何恃中夜荒雞鳴天地皆英氣枕<lb/>
<pb n="KR4h0160_WYG_076-37a"/>
戈劉越石擊楫祖士稚如此中原間端能了公事局促<lb/>
并豫州竒功中道墜烏乎二豪雄本為宗社計異類禽<lb/>
獸心推議諒非意石死固可哀稚則吾何議徒懐墟墓<lb/>
間還念金行祀誰令若思來後代常歔欷<lb/>
兩賢不相厄王庾乃如斯天步政多艱此豈私憤時東<lb/>
山謝安石造次威鳯儀三賢抱宏器繼出相等夷風流<lb/>
文雅盡同惟世所推但恨立朝間典禮殊未施𤣥談竟<lb/>
澆俗逆臣終亂階湯武肇王業伊周埀綱維桓景彰伯<lb/>
<pb n="KR4h0160_WYG_076-37b"/>
道管晏横要規古人不作逺所立百世師奈何民具瞻<lb/>
退食徒委蛇卜世固天定欲責當誰歸<lb/>
春風滿南國公子爭為歡錦繡少花豓珊瑚耀日寒美<lb/>
人佩蘭麝驄馬馳雕鞍酣歌金谷迥笑舞凉臺寛一朝<lb/>
化為血付與來世歎人國亦如此榮落朝夕看悠悠勸<lb/>
進者端似墜樓難<lb/>
填石<hi>缺</hi>　　膠杯誰能舟我豈不知我量力乃哲謀有<lb/>
才此管葛感奮為武侯保身慕夷齊静退淵明儔物亦<lb/>
<pb n="KR4h0160_WYG_076-38a"/>
非所忌名亦非所求北窓羲皇上東籬晉宋秋零陵一<lb/>
杯酒終古屬斯愁<lb/>
　　偶書<lb/>
桐寒葉落風菊淨花開雨掩映半畦秋好竹三四五對<lb/>
此憔悴人忽笑不復語<lb/>
　　掩卷<lb/>
掩卷如鬱鬱鬱鬱亦何似野人每多憂不悟本無事仰<lb/>
觀千載前去者極所詣俯期千載後來者邈難至惟我<lb/>
<pb n="KR4h0160_WYG_076-38b"/>
於其間欲策無名驥出門萬里逺寸挽何能至山空白<lb/>
雲合日黒野風駛獨黙已如瘖閒送飛鴉墜<lb/>
　　遊夫容山八首<lb/>
十里五里石一步一長嗟行行山轉高悠悠日將斜縈<lb/>
折抵深谷直下十數家來往自成邨桃栁映桑麻崖杉<lb/>
老絳葉石椶埀枯花隂凝四時雪陽燄一川霞誰令余<lb/>
到此幽意浩無涯行將辦畚鍤來此耕山畬<lb/>
岧岧青夫容峻秀琢寒玉危流千丈飛鏗鍧石相觸幽<lb/>
<pb n="KR4h0160_WYG_076-39a"/>
閟魚龍宫荒寒霧雨蓄淒神不可留前登散遐矚參差<lb/>
雜花動香氣汎深谷日照丹霞開萬峯洗晴緑同心有<lb/>
長鑱緩尋靈藥斸葛仙早見招庶得從所欲<hi>葛仙曽遊此山</hi>
春風吹衆樹春喚如鳴梭平烟帶逺邨時聞樵者歌田<lb/>
父有真樂東皋牧羣鵝烟暖衆草合豔緑如流波搔首<lb/>
負白日歡然得婆娑事立或福的識深乃愁多西家酒<lb/>
正熟况此天氣和<lb/>
側足上翠㣲石磴八九折開盡滿厓花坐來羣香歇遊<lb/>
<pb n="KR4h0160_WYG_076-39b"/>
目盡逺空亂數碧簮列草木頗蔥蘢雲興復霞蔚不知<lb/>
十日雨還長㡬枝蕨山中無事業特用慰采擷盈筐歸<lb/>
路遥忽見滿山月<lb/>
緑峰在頭上落月在脚下㸃㸃烟鬟開春晴真無價紅<lb/>
泉響哀玉蒼石飲渇馬林窮蘭雪香厓古蘿衣挂屬聞<lb/>
絶壑底松聲更清灑世逺事難即趣深月彌暇誰知須<lb/>
臾間白雲已無罅都失眼中竒茫然獨悲咤<lb/>
花開風自柔谷深日無暉高蘿鳥聲轉蔥翠揺隂霏孤<lb/>
<pb n="KR4h0160_WYG_076-40a"/>
娱有窮深境異心不移東峯虎長嘯西澗麞爭啼運往<lb/>
人理盡物新古道違欣然抱竒懐白雲遥相知日夕意<lb/>
猶緬信有忘歸時<lb/>
日日碧山去香草生還蹋幽禽識履聲間鳴故相狎意<lb/>
行不知逺清嘯得虛荅石上緑雲生巖下紫烟合莫負<lb/>
今日晴聊折山花插<lb/>
商山非逺遐胡為可避世人間巳帝秦紫芝尚周味看<lb/>
瓜有竒禍紛紛誰能避此翁良優游乃為秦所置獨恨<lb/>
<pb n="KR4h0160_WYG_076-40b"/>
六籍尊友愛陋儒累儻使誠徳人羅者誰敢睨蕭散東<lb/>
陵侯隱約濟南士清風百世存庶激懦夫志<lb/>
　　春日書懐二首<lb/>
牆東緑隂好稍覺朝日遲人間事輪囷我枕聊復攲開<lb/>
扉覽曉色萬端集兩眉風狂忽倒人迎立愛其吹掠我<lb/>
徑西去花影覺逶迤㣲吟視青天一笑聊自持相如不<lb/>
妨慢長康政須癡<lb/>
鼃聲池上起竹聲窓外傳吹萬不可息聒我春晝眠林<lb/>
<pb n="KR4h0160_WYG_076-41a"/>
外固多累林間復多喧誓欲攝太清冥冥不得前<hi>缺</hi>我<lb/>
一寸心焚香小窓邊以我無盡目送此有盡烟<lb/>
　　李千户至自南海分遺椰實戲賦<lb/>
亂餘乏佳實賤者猶貴之招呼棃栗輩巳作席珍推豈<lb/>
無仙人棗無踁至山蹊桓桓李將軍色映海嶠竒歸馬<lb/>
駝椰子濩落魏瓠埀徇華殻初剖濯濯膾玉肥來餉山<lb/>
中人意重千金遺香釅出石髓味腴輕肉芝尊前有南<lb/>
海頓壓衆果卑向當逋子齡待親曲江湄啗此不知厭<lb/>
<pb n="KR4h0160_WYG_076-41b"/>
亦與㯽榔宜既别十五年猶有夢往時故人忽相見喚<lb/>
起三生悲遇難心易快感至情還移百年能有此再見<lb/>
安可期子西憂蜜果東坡歎荔支雖云供貢勞吾念君<lb/>
臣儀安得白玉盤登之白玉墀萬古還綱常不令世愈<lb/>
衰蒼茫叫虞舜魂繞天南維梅花滿庭淨香烟一簾遲<lb/>
椰杯更自酌聊欲捐余思<lb/>
　　嵗晚詠懐三首<lb/>
隂風入空林𤣥雲羃平野薄帷負閟寒飛雪鳴古瓦抱<lb/>
<pb n="KR4h0160_WYG_076-42a"/>
衾不成温孤懐浩難寫荒荒豺虎區三殤無遺者王風<lb/>
不列國安得猶存雅黄竹聲久沈傷來淚盈把<lb/>
前檐立閒夜園中珍木長雪雲正澄澈霜飈復飄揚衆<lb/>
星憑幽闇各出爭耀芒東方起圓月失此萬㸃忙不有<lb/>
照燭功何以尊其光安得騎蟾蜍偃息桂樹傍<lb/>
門扃幽樹聲窓鎖羣峯影寒氣迎遥夜華星在西嶺秋<lb/>
蟲無餘聲時鴈有新警天機自消長冥參得深省名衢<lb/>
萬里轍理海載孤艇力弱昧前馳心彊遡真境即俗幸<lb/>
<pb n="KR4h0160_WYG_076-42b"/>
無能澹然聊自領<lb/>
　　華葢山<lb/>
三山立天半蒼翠横古今斷厓三萬丈花落紫烟深路<lb/>
蟠一帶危上薄元氣侵亂霞導飛舄閒雲䕶行襟風巖<lb/>
虎豹穴泉壑蛟龍吟川明散衆色空碧生清音仰憩星<lb/>
河次飛鳥下階臨肅然剛風近仙人撫瑶琴立身如此<lb/>
高人世寧不欽蒼茫萬里色浩蕩一寸心期為太清遊<lb/>
不獨往山林<lb/>
<pb n="KR4h0160_WYG_076-43a"/>
　　松野即事羅氏園林<lb/>
娱心仗老筇細數諸峯影㣲烟過前樹澹日有半嶺幽<lb/>
鳥識歸宿遑恤雲路永冥鴻各有見日邊半行整出處<lb/>
無定期是非諒難省歸休忽已夜夜月變光景<lb/>
　　逺離别<lb/>
空邨落葉亂曠野飛雲遲抽盡園客繭難比妾相思自<lb/>
從出門來足繭拆兆龜夜宿茅篁雜曉行霜露淒仰舉<lb/>
千重岑俯涉百渡溪骨肉無一在親戚知為誰羣刀血<lb/>
<pb n="KR4h0160_WYG_076-43b"/>
模糊殺人相娱嬉有聲不敢吐有淚不敢埀妾魂久已<lb/>
逝妾身終何之行行忽遇兵擾擾貪獲資力戰豈不勝<lb/>
何以救蒸黎鄉兵又擄妾無異在賊時朝汲風激面暮<lb/>
舂日皴肌妾無使令者逺勝妾在茲寄言北去鳥妾死<lb/>
君得知自從結昏姻得備奉盥匜幸甚終所託可保黄<lb/>
髪期茍死又何慽有此生别離自盡亦非難冀君贖妾<lb/>
歸君心寧絶妾望君君來斯又恐多險艱為妾使君危<lb/>
怫鬱一寸心撩亂百結絲牽牛與織女乖隔始不疑昨<lb/>
<pb n="KR4h0160_WYG_076-44a"/>
夜夢到家銀燭照華榱夢覺恍見君囬囬日如迷果如<lb/>
兩龍劒長懐相望悲人人儻如妾何以生世為<lb/>
　　秋日山行雜興三首<lb/>
獨往非避俗散懐聊尋芳流風澹翠麓理䇿秋路長蒼<lb/>
石含幽色樛木落寒香一片太古雲化為孤鳯翔忽然<lb/>
歸紫霄蕩漾不可望浩歌向夕霽敢事接輿狂<lb/>
山囬杉熛清厓傾花雨下詎知吾道非偶然適曠野磊<lb/>
落萬隕星赴流飲奔馬風㣲葉時落磴寒雪自灑孤松<lb/>
<pb n="KR4h0160_WYG_076-44b"/>
縈蘿轉幽峯抱嵐炧景晦良遇稀心異真賞寡舉手謝<lb/>
時人巖隂棲古瓦<lb/>
晚山䓿萏開濃秀映秋碧長風瀉萬里寒花落石壁雲<lb/>
氣静欲消霞光亂相射縹緲浮丘翁素手埀鶴翼笑看<lb/>
蓬萊波與世共陳迹天地無恒春羣兒倚少色功名猶<lb/>
自誤口體乃相賊安知骨為塵不得同瓦礫<hi>浮丘經行之地</hi>
　　由書堂寺入夫容之麓五代時有胡先生隱居其<lb/>
　　地寺故名云今碑不書有游生者冩華嚴經留寺<lb/>
<pb n="KR4h0160_WYG_076-45a"/>
　　清整可觀生寧宗時人<lb/>
雨歇入幽麓朝氣籠澹晴夷塗何所慮乃此沿流行夭<lb/>
矯玉虬飛驚波<hi>缺</hi>天明急播萬珠絡遞應千雷轟忽激<lb/>
羣鷺躍徐肆游絲縈曲曲掲清淺盤盤度崚嶒明生一<lb/>
掬緑幽閟兩林清胡為夥生聚却羡非世嬴蒼烟出磬<lb/>
響深谷藏經聲閒過小蘭若茶香滿前楹誰寫天竺書<lb/>
秋鴈㸃寒汀盛代安可及隅谷有精能嘗聞昔五季胡<lb/>
君亦豪英讀書向此地詎冀千載名俗士輕高人不著<lb/>
<pb n="KR4h0160_WYG_076-45b"/>
石麗牲空令繞竹泉長作琅琅鳴寸心持餘感出門陟<lb/>
寒青駮石當目隙高下擁精靈朋聚鳥<hi>缺</hi>伏孤兀蒼虎<lb/>
獰左峯覆欲壓右厓危將傾乾坤有此險始<hi>缺</hi>性命輕<lb/>
前邁忽自哂天定亦何驚萬杉列雲際濃澹因雲成佳<lb/>
椶交翠竹茅屋矗相憑向來看盡意盡向眼中生老翁<lb/>
理泉竇東菑秧事興隃謂樂如此翁顰訴其情歴述先<lb/>
朝美言罷淚縱横方余起醲羡屬聞意冥冥古來多隱<lb/>
者全身一何精將非智不及亦豈福難勝不然幽勝地<lb/>
<pb n="KR4h0160_WYG_076-46a"/>
自可飽芝苓放麑心不忍力極還小停歌吟雜悲樂寫<lb/>
之蒼石屛他年有知者此語良足徴<lb/>
　　黄塘渡<lb/>
早聞東吴路今識黄塘灘聊乘舴艋過一篙濟艱難緑<lb/>
秧映屋秀古木埀邨寒曠野何所尊亂躍千平蠻囬眺<lb/>
寒烟外浮屠乃上干乾坤我來遲促促寧遑安遥謝山<lb/>
中人合眼無悲歡<lb/>
　　文江夜舟<lb/>
<pb n="KR4h0160_WYG_076-46b"/>
北斗一何渇下飲空江流南鴈知何愁相喚不自休東<lb/>
浦征人歸孤燈出籬幽西淵捕魚急飛火走一舟漢皇<lb/>
極寛仁今年租税優有生亦擾擾吾道更悠悠<lb/>
　　箬嶺人家<lb/>
溪囬谷深盤石阨水成布風吹巖下雲挂在溪東樹雨<lb/>
深兩岸花高下樓臺聚安知主為誰倚遍闌干去<lb/>
　　登北山墖<lb/>
閒驅葛陂龍急追數峯雨仙人專幽竒我亦㣲徑取山<lb/>
<pb n="KR4h0160_WYG_076-47a"/>
花帶雲香裴回緑承宇身行元氣表心明萬里俯我今<lb/>
為我役出没塵潦路仙人何超然應笑我如許何當寄<lb/>
此山隱几玩今古<lb/>
　　東湖别吴伯清周棲雲虞伯生諸君子<lb/>
炎炎白日長窅窅孤雲去身縻心久歸别至情更苦良<lb/>
時難驟得異縣不同聚名都親友并並翔文窵羽處獨<lb/>
忽多聞至樂欣所遇析理挹清風吟詩看疎雨鳴琴挽<lb/>
幽聽評帖劣前武有時縱登覽江山見吞吐行襟浦草<lb/>
<pb n="KR4h0160_WYG_076-47b"/>
青解帶湖栁舞茲遊豈不佳歸來胡遽賦顧茲山林姿<lb/>
終非城市侣故園夫容華緑池照茅宇我懐詎能忘寧<lb/>
為倦羇旅長歌招隱詩諸君果何許他夜宿山郵明月<lb/>
照去住<lb/>
　　聚逺樓分韻得笛字<lb/>
彩榜聚逺題登樓記疇昔一尊集七賢共領諸峯碧雲<lb/>
樹分邨容嵐霏長溪色㸃㸃鴉影翻沈沈市聲<hi>缺</hi>古來<lb/>
多勝踐談笑不知夕欲去重倚䦨寥亮滄洲笛<lb/>
<pb n="KR4h0160_WYG_076-48a"/>
　　梅<lb/>
一徑蒼苔深梅龍著花早初回天際春更覺江南好月<lb/>
色氷霜寒角聲天地老寄語宋廣平時無蘇味道<lb/>
　　贈元復初<lb/>
暖雲流青堤光風轉芳甸逺在天一涯幽沈限聞見㸃<lb/>
㸃秋歸鴻翩翩春來燕天路萬里通胡寧<hi>一作為</hi>絶遐睠<lb/>
竒姿奪南國悵望愧疎賤良㑹慰夙心願君畢歡宴<lb/>
　　春風如少年效程漢翁<lb/>
<pb n="KR4h0160_WYG_076-48b"/>
春風如少年狂逐無定處埀楊曲江堤細草東郊路秖<lb/>
言今似昔不悟新非故流水何時歸殘鶯數聲暮<lb/>
　　西湖山<lb/>
峩峩西湖山靈秀入空碧蘿隂轉累磴松色漬幽石㣲<lb/>
霞生絶陘飛溜灑攲壁鶴鳴巖光動花落雲影拆危椒<lb/>
登古壇百年此一息聲影混大荒不見興滅迹剛風三<lb/>
天寒元氣萬里色悵望仙子期凝神撫𤣥極<lb/>
　　皈信寺近曽文昭公墓次<lb/>
<pb n="KR4h0160_WYG_076-49a"/>
緑柘茅舍邨青山晚烟渡何處櫂歌還直入深林去隔<lb/>
畈數聲鐘鴉啼翰林墓<lb/>
　　招仙觀<lb/>
逶迤溪南路窈窕招仙谷空堂兩道人殘棊映深竹一<lb/>
葉響疎籬雙鴉啼高屋出門隨歸人逺燒在山麓<lb/>
　　知非堂夜坐<lb/>
前池荷葉深㣲凉坐來爽人歸一犬吠月上百蟲響余<lb/>
非洽隱淪隙地成偃仰林端斗柄斜撫心獨悽愴<lb/>
<pb n="KR4h0160_WYG_076-49b"/>
　　遊樂安穆山寺<lb/>
秋隂出南郭佳色來逺山悠然渡野水却宿前林間朝<lb/>
氣鋭幽步相攜上孱顔行穿緑蘿逺共愛青杉閒已窮<lb/>
高原路忽得雙石闗飛烟帶香氣深木藏幽潺景晏鐘<lb/>
磬寂桂花滿苔斑道人一尊酒時聽風珊珊多悟從此<lb/>
始塵縁諒能删空廊對㣲雨亦復不知還<lb/>
　　宿田家<lb/>
邨暗烟火生林深雞犬静麥花如積雪月色澹相映鄰<lb/>
<pb n="KR4h0160_WYG_076-50a"/>
家夜汲歸寒蟲滿幽徑<lb/>
　　發新淦金水亭<lb/>
振衣上野航回首謝山阪日澹秋水空風清片帆逺沙<lb/>
光浸岸發峯影隨人轉前渡烟火深離亭路今緬<lb/>
　　小孤山<lb/>
牽牛與織女河漢有時渡小姑緑髪深隔與彭郎語流<lb/>
水去仍回望郎郎不來精神有相貫形迹難相猜年華<lb/>
朝又暮江頭晴又雨靈風吹斷磯行人聽鐘鼓<lb/>
<pb n="KR4h0160_WYG_076-50b"/>
　　曉發辭夫磯時李泂溉之友先行<lb/>
荻暗雞鳴邨平皋下殘月參差鄰舫語櫓聲帶潮發露<lb/>
華望中白篷隂散秋髪沙鳥知曙鳴海雲上空滅念我<lb/>
前行友青山已飛越遲爾及相攜無嗟賞心歇<lb/>
　　龍潭阻風夜興<lb/>
水宿滯前期前津北風惡林寒燈影深莎雞滿籬落荒<lb/>
忽寄孤迥淒清愧離索年光星河轉夜氣衣裘覺我前<lb/>
勁翮翻我後大魚躍潮痕侵栁根移船避沙閣<lb/>
<pb n="KR4h0160_WYG_076-51a"/>
　　望新安山投宿不及<lb/>
踰淮數百里欣逢下邳山新安十數峯窈窕霞影間遥<lb/>
看若可即既近杳難攀契深迹莫遂悵然空厚顔倦鷺<lb/>
辨沙落逺禽求邨還已暮將何歸回濤冒瀴灣渡口雙<lb/>
古栁茅茨相與環清時寄孤枕敢厭聞驚潺<lb/>
　　歌風臺<lb/>
神魚騖逺海雄鵠陵高𤣥區區一亭長帝業何赫然光<lb/>
芒三尺劒羣雄讓鋒先嬴項屹山岳埽滅如飛烟故鄉<lb/>
<pb n="KR4h0160_WYG_076-51b"/>
偶一歸艾老相周旋百感忍中起深情何由宣往時同<lb/>
功人今乃不一全害能亦寧忍逺計有未便竛竮視孤<lb/>
影三侯發尊前丈夫英雄氣兒女淚迸泉縱觀能㡬時<lb/>
憂虞浩無邊西風吹古臺老屋攲河壖低徊一長嘯乾<lb/>
坤多材賢<lb/>
　　同鄉客<hi>有認余舟者問隆興消息焉</hi>
遥見江西船認是同鄉客何日發龍興迎人問消息長<lb/>
河落鴈秋古渡啼鴉夕不見楚天長重重暮雲色<lb/>
<pb n="KR4h0160_WYG_076-52a"/>
　　酬掲曼碩重贈<lb/>
嵗晏君獨留路長我將發林居難共語帝里易成别煑<lb/>
水逐人飯依樹因車歇今夜抱衾眠街頭響鐘絶<lb/>
　　宿十里邨<lb/>
朝出順承門暮宿十里邨臂鷹獵騎歸積雪明郊原居<lb/>
人喜客來汲井鄰牆温羮湯稍暖熱餅餌亦燒燔此夕<lb/>
羇旅意深知路人恩重林隱城堞昉此勞心魂<lb/>
　　涿州道間雪霽<lb/>
<pb n="KR4h0160_WYG_076-52b"/>
昨日飯良鄉今失涿州城此路有終去安能緩車聲平<lb/>
野散寒景流輝起浮英濛烘逺樹密落削僵栁明橘律<lb/>
共鴉牧團瓢忽雞鳴殊方雪初霽余抱孤賞情胡爾同<lb/>
車人苦云路難行<hi>獝律松漠紀聞作羖䍽</hi>
　　河間曉行<lb/>
歸人心久歸車夫苦相促衣裳忽披攬衾毯自裝束寒<lb/>
深肌骨痛夜久情懐獨萬里多在還他人媚僮僕霜枝<lb/>
叫羸雀雪徑過山鹿望野欣海霞辨烟識邨屋饑尋麥<lb/>
<pb n="KR4h0160_WYG_076-53a"/>
粉麤到夕當得粥南中好男兒閈㕓絶行躅河間猴子<lb/>
多毋煩記生熟<lb/>
　　淮安道中<lb/>
聲鐘起前林悠悠向南客天埀大野高月澹行路白雞<lb/>
犬淮上邨雲霞海邊色舊時塞垣地來往人馳驛<lb/>
　　得風自施團一日至梅根<lb/>
泝游縮程期景氣異昏旦波聲船頭響旗尾檣竿轉施<lb/>
團方入望忽過繁昌縣雄吹徹奫冥隂色形怪變凌虛<lb/>
<pb n="KR4h0160_WYG_076-53b"/>
彍超軼坤六酣龍戰㡬日西南風去帆眼中羡蒼蒼水<lb/>
雲鄉九華今不見<lb/>
　　南浦旅懐<lb/>
鄉近嵗已闌猶為侯風客落霙葢篷深三日不知息浦<lb/>
樹分城烟水明逺沙色滿筐紅竹枝渡人隔邨夕久滯<lb/>
妻孥望孤還友朋惜音形兩睽離情生自難抑<lb/>
　　朱方偶作<lb/>
雪餘春水生日上暖雲泮杳靄松林中柴扉起樵㸑新<lb/>
<pb n="KR4h0160_WYG_076-54a"/>
妝攜童稺鄰曲欣年換坎坎邨鼓鳴沙頭酒聲亂江西<lb/>
田家樂豐嵗尤盛觀山市溪橋春還多看燈伴<lb/>
　　訪程漢翁不遇賦寄<lb/>
高躅洽冥棲鈍資得睽阻逢人問來期指日往城府俄<lb/>
聞幽軨至迎候急江滸沙栁歸流風隂虹割飛雨還同<lb/>
騎馬客尋竹叩深户多藴喜頓傾失覯還茹苦度鳥遺<lb/>
還聲緘情促歸武怊悵新城雲秋山事晴嫵幸因掲陽<lb/>
侯<hi>謂曼碩也</hi>日日閒𤣥悟<lb/>
<pb n="KR4h0160_WYG_076-54b"/>
　　暮行城東懐程漢翁因寄<lb/>
倚郛起遥悲日下滄波闊何處是新城層峯翰飛滅始<lb/>
反今悔悟沈想還成結百里詭稱遥長年忍為别回風<lb/>
歸山霞道景發沙月獨殷今夕情淒迷轉城闕<lb/>
　　丹霞洞天<lb/>
飛舄落丹霞蒼然洞天劃草木皆異香烟雰有靈色寒<lb/>
苔潔宜坐幽水甘可滌樵子指峯賞野翁教藥摘琳宫<lb/>
積筠隂慮消景難昃道人供仙茗亹亹古所歴唐王懸<lb/>
<pb n="KR4h0160_WYG_076-55a"/>
舊照唐帖式遺墨師年知㡬何山前事多易稽首浮丘<lb/>
翁歸歟紫𤣥宅<lb/>
　　照武西塔山報恩寺<lb/>
山椒敞禪扃幽欣失㣲倦密林稍深沈新筍亦蔥蒨磴<lb/>
折迎空香臺虛得清囀芸芸趨前塵往往遺勝踐始知<lb/>
佛力𢎞能使地靈見市聲俯一席山色照三面郡小覽<lb/>
易窮興高賞難徧㣲生諒何縁周流散遐睠<lb/>
　　三仙謡<lb/>
<pb n="KR4h0160_WYG_076-55b"/>
紅紗籠玉香金翠繡鴛小鶴頂壓青絲斜戴花枝裊何<lb/>
方馬上郎下馬佯驚悄羅扇掩㣲頰荅語相縈繚郎有<lb/>
千金重妾惜容華少怕不稱郎心看郎㡬曽老<lb/>
　　苦熱得雨<lb/>
炎徳王甌駱羈羸負天刑不為氷谷留乃使熱阪經几<lb/>
席集蠅蚋輿臺亂猱鼪居煩易激疾習静難遺形每倚<lb/>
高閣立但愛方山青林端動虛籟殿角揺飛霆雨影襲<lb/>
虹氣土香雜龍腥翛翛改神慮肅肅賔仙靈散襟澹幽<lb/>
<pb n="KR4h0160_WYG_076-56a"/>
佇稻花如雪馨<lb/>
　　九日<lb/>
屬耳喧令序虛旻景清温久生理難期陽徳聖所尊菊<lb/>
籬黄未拆萸枝緑初繁<hi>時茰尚青</hi>幽嵎寡芳物離索誰相存<lb/>
白日照杯酒壺山落秋痕高歌行太清海翳開渾渾倚<lb/>
伏祥視履登高倦躋攀化機何由息悠哉委乾坤<lb/>
　　壺山絶頂望海<lb/>
縈磴入蒼靄斷厓倚晴暾天飇盪<hi>缺</hi>駛城氣迴矚昏磐<lb/>
<pb n="KR4h0160_WYG_076-56b"/>
石偃危椒谷王浩無垠鳴交羣龍戰舶㸃㣲鷗翻浮雲<lb/>
岌雲朶懸霄浴霞根空溶東南突䢔<hi>缺</hi>日月門指數十<lb/>
洲翳招呼九仙存余懐巳瀁瀁前境方渾渾乘查寄虛<lb/>
感㣲跡猶當論<lb/>
　　登九仙山<hi>仙何姓兄弟九人</hi>
吾宗九仙人錬藥此山上渺渺嘉遯心<hi>缺</hi>烟一相訪海<lb/>
門蔥蘢外山氣嵽嵲狀側目明逺潮歸遐委孤嶂塵縁<lb/>
誤良契仙事敦夙尚何處乘鯉歸㣲風起清漾<lb/>
<pb n="KR4h0160_WYG_076-57a"/>
　　烏石山天王寺<lb/>
天王小精廬山角臨城闉古稱藩服雄畢境環相陳墖<lb/>
影六七枝瓦縫千萬鱗烟明南臺樹潮壯方山津老僧<lb/>
肯前揖似余異人人指㸃壁間畫修廡行逡廵觀音大<lb/>
自在維摩妙悲顰蒼然古木隂寒山砦可親版扉㡬尊<lb/>
者一一皆風神老僧太息言刧餘偶遺珍從今㡬年算<lb/>
此壁終成塵余笑謂老僧子意亦良勤適見俄巳失當<lb/>
悟無還真<lb/>
<pb n="KR4h0160_WYG_076-57b"/>
　　黄溪口看白水<lb/>
黄溪且緩程白水方迎賞石扇千餘仞雪源數百丈幽<lb/>
光照天動寒氣發地爽松杉含清英猨鳥玩竒響仰視<lb/>
蔥蔚中當得一席敞移家結香茅把書寄泉上<lb/>
　　訪貢仲章舟行阻風<lb/>
今旦始自信余坐非數竒懐人發清興欲雪成良時波<lb/>
響雙櫓澀灘寛衆帆馳危查立小渡殘竹懸斷旗指浦<lb/>
見鴉合轉篷惜峰移深烟曲江磬㣲雨三洲炊寂闃有<lb/>
<pb n="KR4h0160_WYG_076-58a"/>
餘適濛鴻無定姿余寧不可奈久與西山期<lb/>
　　早起<lb/>
覺來日已升花梢衆禽語何許白浮萍池間散還聚起<lb/>
見梅已空夜來㡬更雨魚行春到水草暖香在露溪上<lb/>
人語喧樵薪滿沙路<lb/>
　　撫州魏壇觀<lb/>
何年女仙壇百步逺城堞樹色隨春新飛花襲枯葉廊<lb/>
虛苔緑重簾静藥香浹主人勉逢迎小憩薄茗呷却讀<lb/>
<pb n="KR4h0160_WYG_076-58b"/>
魯公碑仙事公素愜是時中興頌筆力泰華壓此書最<lb/>
為小勁氣亦嶪嶪大節照古今片石即光燁人生果何<lb/>
為草草度塵刧揮手謝壇扉天長碧雲叠<lb/>
　　洪都靈應觀榜雲徑<lb/>
厭煩取蕭閒隨意入雲徑上堂敲響板山童質辭令地<lb/>
寂室生凉體暢心逾静出門看木隂佳鳴發清聽風光<lb/>
匀可愛水色豓相映真契成自怡歸路得新詠城市今<lb/>
滯留將無失幽性<lb/>
<pb n="KR4h0160_WYG_076-59a"/>
　　新淦太平山<lb/>
縱觀不知逺言登太平山諸峯卷秋雨日射風霏間懸<lb/>
磴折古石側溪倒危潺金燈如丹紅異卉相斕斑忽悵<lb/>
經丘絶俄欣尋壑閒筠隂聚森爽樵人指幽闗聲鐘出<lb/>
晻靄演梵作孱顔静者足吾契語瑩氷珊珊厓東野月<lb/>
上露華膏夜鬟松杉炯玲瓏流飇過瑶環既静有餘聽<lb/>
焉知趺坐頑偶然在塵表非能悟無還<lb/>
　　崇仁鍾山寺<hi>宋樂史侍郎有詩在寺</hi>
<pb n="KR4h0160_WYG_076-59b"/>
方看望仙雪仍訪鍾山泉石限阨危溜峽厓減青天不<lb/>
知路深淺但愛山蒼圓俄驚侈樓觀一禮黄金仙衲僧<lb/>
喜客來觴行續茶煎仰視慈竹題俯吟慈竹篇前修凛<lb/>
高躅滋久餘芳傳白日倚山轉倒暈千峯烟悠悠思難<lb/>
極且與樵風還<lb/>
　　櫪溪<lb/>
林嶺甚可愛溪源無盡時山花巳亂發烟暖東風遲因<lb/>
與采樵者坐談樹隂移日斜自歸緩我興非人知<lb/>
<pb n="KR4h0160_WYG_076-60a"/>
　　河湖市岐山觀與友人皮季武同遊<lb/>
旦旦望岐山樛木森山椒其下美清䕃仙真集蕭寥佳<lb/>
友謝塵慮導余度飛橋危潨濺跳雪石磴藏靈飇探䆳<lb/>
裂凝隂憑顛洞遐霄寒蒼貫晴紫滉瀁峯壑揺久無登<lb/>
臨適快此煩怯消日馭諒難迅人區亦非遥遲遲敢迷<lb/>
復亹亹同歡謠<lb/>
　　豐城疎山寺<lb/>
天氣良晏温山原足游衍石溪試初涉衣裳費牽挽油<lb/>
<pb n="KR4h0160_WYG_076-60b"/>
油風力舒恍恍烟色逺指峯左右賞愛草行坐軟情興<lb/>
俱笑談造詣各深淺望望蒼寒中禪闗路猶緬<lb/>
　　樟樹鎮五公寺<lb/>
久幽厭拘維暫弛欣舒散近闗得禪扉擇步歴蒼蘚沈<lb/>
沈松隂重灩灩水光逺殘花起餘香乳禽響新囀虛廊<lb/>
清晝長高僧坐談簡學空素所昧慮妄<hi>一作逺</hi>還自遣移<lb/>
晷始知歸生烟滿林晚<lb/>
　　儒學提舉司宴集<hi>至順二年冬平章全公命提舉高才翁設宴儒司酒酣分韻賦</hi>
<pb n="KR4h0160_WYG_076-61a"/>
　　<hi>詩得迎字</hi>
賤子久在野低頭事射耕堂堂賢宰輔胡為知姓名許<lb/>
辭庠序責復假賔師稱仰既慚簡書俯仍媿輿評公館<lb/>
良宴㑹文雅有餘清粲粲珠玉質嗈嗈鸞鳯聲深意修<lb/>
綆汲雄辯四筵驚我衰但多感一出寧非輕白日照天<lb/>
碧耿耿梅花明城南有歸路西山能送迎<lb/>
　　除日文江書懐<lb/>
馳外心久息求安志惜違江受風雪壓帆從波浪飛眄<lb/>
<pb n="KR4h0160_WYG_076-61b"/>
彼東山雲妄行已足非為誰餞殘臘蕩漾不知歸沈沈<lb/>
州郭暝黯黯烟火稀流炊理多悟孤睽情自㣲<lb/>
　　正月五日吾族諸老儒服縱游<lb/>
山中忘世換人事又從新儒服吾宗老南冠故國人悲<lb/>
風千載淚幽谷一年春折取山花供清香已滿巾<lb/>
　　春郊二首<lb/>
試數亂離年傷情更惘然牛羊荒草樹天地老風烟白<lb/>
骨蒼苔外山花野水邊幽禽未棲宿來往自翩翩<lb/>
<pb n="KR4h0160_WYG_076-62a"/>
歸鳥情方逺啼鵑淚未收淵明姑託醉老杜不勝愁雲<lb/>
冷花無主山寒雨似秋江南春水足何處具扁舟<lb/>
　　雨後晚行二首<lb/>
漫適閒中興應知事外情江山歸釣影天地入笳聲小<lb/>
市風烟合孤邨竹樹清眼中賖小景收拾即詩成<lb/>
棲鳥黄昏後歸牛蒼莽間水明疑有月烟澹欲無山幽<lb/>
谷元非隱高人自喜閒徘徊不能去莎碧耿荒灣<lb/>
　　伯艾堅白道人挽詞<hi>即見山也</hi>
<pb n="KR4h0160_WYG_076-62b"/>
晝静清江獄<hi>臨江錄事參軍</hi>春調衣錦絃<hi>知興國孫</hi>去妖人共異息<lb/>
盗史堪傳使節臨鄉國郎星照楚天穆陵親擢士公不<lb/>
媿諸賢<lb/>
　　竒石<lb/>
竒石爭迎立青山互引前泠泠兩溪水澹澹一峯烟閒<lb/>
作題巖字時逢采藥仙蒼厓恐陡絶松影一颸然<lb/>
　　山中<lb/>
何處征徭急茲山水石竒鳥鳴新葉長磴仄斷雲移趺<lb/>
<pb n="KR4h0160_WYG_076-63a"/>
坐天正碧起行風自遲徑穿松罅去巾袂罥蛛絲<lb/>
　　曉晴<lb/>
一雨生春色千山起曉晴落花縈樹轉幽鳥過林鳴杳<lb/>
杳天如古茫茫世有兵開扉小倚杖沙上草初生<lb/>
　　南居寺<lb/>
閉户未從容出門誰適從聊隨碧溪轉忽與白鷗逢小<lb/>
雨十數㸃澹烟三四峯峯峯看不足山寺已鳴鐘<lb/>
　　饒州道上<lb/>
<pb n="KR4h0160_WYG_076-63b"/>
新晴破積隂淑氣泛行襟千里山河眼百年耆舊心霞<lb/>
飛滄海逺烟入緑邨深學劒江東者茫茫不可尋<lb/>
　　采山歸步<lb/>
松邊采藥去谷裏帶雲歸步轉半厓側影涵空澗㣲獨<lb/>
尋茅宇歇因看水舂機數㸃山花落孤禽避客飛<lb/>
　　病中感懐<lb/>
多病他鄉外孤懐始覺愁山圍雙鷺曉門閉一蟬秋遇<lb/>
合馮生鋏勲名季子裘悠悠耦耕者端暇為人謀<lb/>
<pb n="KR4h0160_WYG_076-64a"/>
　　留金溪夜雨逹且有懐<lb/>
忽見干戈動他鄉隔老親一窓如此雨兩地未歸人鴈<lb/>
渡闗山暗雞催海宇晨誰能更攲枕聊挹曙光新<lb/>
　　陳家源<lb/>
翠霧斷厓側丹霞流水西竹從幽處密松自古來攲落<lb/>
葉半藏路清風時滿溪仙家元不逺未許衆人知<lb/>
　　龍池寺蒲石<lb/>
底有貪竒意吾行亦偶然尋泉經絶壑看石到幽禪鳥<lb/>
<pb n="KR4h0160_WYG_076-64b"/>
語前林日雞聲曲巷烟偶逢樵客歇共坐偃松邊<lb/>
　　劉太傅挽詞三首<lb/>
□款憂危國從容友大臣竟孤嬰臼志遂作綺園身名<lb/>
節非無壽乾坤更有人堂堂天下士何必畫麒麟<lb/>
妙悟通羣聖㣲言刺六經千年遺此老四海<hi>缺</hi>先生文<lb/>
字空傳蹟知聞漫敬名豈無房杜者猶足致隆平<lb/>
如許龍門近胡寧忍闊疎不為終古别詎信此生虛未<lb/>
始壺丘學頗知揚子書向來香一瓣薄命竟何如<lb/>
<pb n="KR4h0160_WYG_076-65a"/>
　　立秋夕作<lb/>
但覺焦原苦何當沛澤流夕風㣲報響古木暗藏秋未<lb/>
事冥難測閒心逺作愁亂山高下碧烟靄澹浮浮<lb/>
　　雨餘桂花盛開<lb/>
搔首發清磬開扉啼早鴉西風一夜雨丹桂滿林花老<lb/>
託心猶壯愚云識有加平生讀書眼閒送曉天霞<lb/>
　　槎溪<lb/>
岸斷風攲栁邨寒雨病花妄心貪自適危路得長嗟别<lb/>
<pb n="KR4h0160_WYG_076-65b"/>
壑亂雲散危灘歸鷺斜平生謝康樂幽意滿天涯<lb/>
　　送人歸臨川<lb/>
金河疎栁外去櫂響流澌為客有歸日送人愁别時寒<lb/>
雲隨鴈逺南雪到山遲舊隱書無恙行藏莫預期<lb/>
　　絶江<lb/>
挂席亂驚湍曽過此渡難潮歸揚子晚山入秣陵寒聽<lb/>
語知鄉近忘年計日寛穩行隨夜泊烟火滿江干<lb/>
　　鄱陽湖中除夕<lb/>
<pb n="KR4h0160_WYG_076-66a"/>
除夕生能㡬誰無骨肉親望鄉偏恨路在逺幷遺身湖<lb/>
雪殘波岸船燈獨夜人淹旬須一刻珍重故園春<lb/>
　　辛亥元夕二日<lb/>
頑坐故貪黙忽行時自言寒沙梅影路㣲雪酒香邨時<lb/>
序鬢髪改人家童稺喧街頭試燈候不到郭西門<lb/>
　　送吴主簿之官石埭<lb/>
簿領池州去開帆帶雨㣲當令公事簡見説縣人稀雲<lb/>
入九華碧鴈驚秋浦飛丁寧橋下水官滿載書歸<lb/>
<pb n="KR4h0160_WYG_076-66b"/>
　　水口夜思<lb/>
牢落不成寐茘隂寒石磯潮生灘響盡海近夜凉歸旅<lb/>
思隨時進鄉音逐遞非燕南與粤北格是費征衣<lb/>
　　除夕<lb/>
我有百除夕蘧廬是處安翻因歸路近始覺到家難浦<lb/>
隔鴈聲落篷孤燈影寒家人應共説賔閣尚盤桓<lb/>
　<hi>新城王尚書士禎阮亭云中詩工五言其近體亦冲澹如聊隨碧谿轉忽與白鷗逢小雨十數㸃澹烟三</hi>
　<hi>四峰寒沙梅影路㣲雪酒香村湖雪殘波岸船燈獨夜人落葉半藏路清風時滿溪西風一夜雨丹桂滿</hi>
<pb n="KR4h0160_WYG_076-67a"/>
　<hi>林花皆有唐賢風味</hi>
　　移菊<lb/>
僅得林間趣閒尋菊本移人家深竹裏楓葉夕陽時汲<lb/>
井澆畦潤將鉏下手遲䕶叢愁蕊損帶土怕根知每被<lb/>
歸樵問深憐冷蝶隨寒香生徑術幽事補灣碕斗柄西<lb/>
北落鴈聲霜露埀裴回繞叢畔自笑可能癡<lb/>
　　皮氏逸亭<lb/>
地僻藏吾逸隨宜託數椽池新何許水楓壽不知年竹<lb/>
<pb n="KR4h0160_WYG_076-67b"/>
讓前林月花歸隔浦天綵鱗孤鏡照幽哢四窓圓曲几<lb/>
清時裏閒心太古前入因添曉起出每及宵眠句得思<lb/>
仙寄棊高許客傳乾坤餘蠹簡勲業老觥船智有過榮<lb/>
計先求勝祖鞭太章短東極夸父恨虞淵世共稱工者<lb/>
吾知付莞然他時耆舊傳應指某公賢<lb/>
　　漢宫春<lb/>
君不見漢宫六六多佳麗露花半染雲裾翠小翁招得<lb/>
夫人魂孤鸞夜啼月波墜趙家姊妹專風流雙蛾不識<lb/>
<pb n="KR4h0160_WYG_076-68a"/>
人生愁夫容並蔕攲一朶西風青鳥徒離憂飛龍翩翩<lb/>
上天去雲幕椒房土花雨墮膩埋臙恨未消香魂尚寄<lb/>
寒莖舞人間炎日焦衆芳肯隨葵藿來傾陽柔情幽怨<lb/>
透地脈烟幃寂寞彊成妝誰吹舊曲縁雲切寸寸婉婉<lb/>
應愁絶綠羅㡬曡御賜衣紅綃半㸃守宫血淒兮媚臉<lb/>
棲餘妍遥憶羊車望幸年至今一片巫山雨化為飛烟<lb/>
空潸然故家陵苑孤雲外緑樹如雲草如海殷勤唯有<lb/>
虞美人同向牆隂弄晴靄<lb/>
<pb n="KR4h0160_WYG_076-68b"/>
　　春怨二首<lb/>
洛人傾國賞牡丹東家繡轂西家園黄鸝紫燕新得意<lb/>
柔雲如酥花迷魂遊人寂寂歸何處花亦年年占風雨<lb/>
江南却遇李龜年蘇州空感楊開府誰吹玉笛斷人腸<lb/>
斜橋淺淺流水香惟有千年老銅狄看盡人間㡬夕陽<lb/>
天女手剪五色雲鞭雷控電行青春散作江南萬錦繡<lb/>
燭龍眩轉空無塵燕兒眼寒心更苦吴娃情酣夢無據<lb/>
依然錦繡化為雲却恨風來挾雲去十二樓邊芳草多<lb/>
<pb n="KR4h0160_WYG_076-69a"/>
知今鸚鵡聽誰歌千金買取新豐酒地久天長耐樂何<lb/>
　　用歐陽文忠公神清洞韻題維士鼎所藏米元暉<lb/>
　　神清洞圖<lb/>
元暉昔作西江客夜飛墨花曉無跡春風留此二百年<lb/>
幸是山中至人識有千黄金雙白璧鵝溪白繭纔數尺<lb/>
潁陽山高風露寒㡬處高堂挂生色<lb/>
　　中秋走筆<lb/>
忽忽不知秋已中起來望盡江之東天風吹上一片月<lb/>
<pb n="KR4h0160_WYG_076-69b"/>
萬古有盡明無窮自歌自酌自起舞失喜隨在明光宫<lb/>
須臾見雲不見月九州之外俱昬濛我狂絶叫天何聰<lb/>
乾坤如此寧悤悤江流冥冥上有楓雲邊又叫南蜚鴻<lb/>
有酒且醉無酒可有月不與無月同丈夫意氣見石裂<lb/>
直欲埽裂雲皆空低徊一笑良自悟事與變㑹誰其逢<lb/>
仰看雲月勿復道西風落山人睡覺<lb/>
　　塞野縱目<lb/>
讀書萬卷不經濟嬾境最佳工坐睡手持緑玉信步行<lb/>
<pb n="KR4h0160_WYG_076-70a"/>
穿破麥花到林際縈囘空谷含幽光隱映深松發清吹<lb/>
北風掠野牧者誰牛影参差霜草悴一牛閒卧意方安<lb/>
童子何知鞭已至囘頭一望盡天南髙下千峰灑濃翠<lb/>
近邨逺浦合寒霏落木平林歸暮氣世工善畫貴逼真<lb/>
悠悠真境誰能契古來文章亦如此真處㸔來有深味<lb/>
競為幻語欲幻人敢向人前辨醒醉歸來歸來勿為留<lb/>
幸有禽聲勝子沸<lb/>
　　髙囦四時歌<lb/>
<pb n="KR4h0160_WYG_076-70b"/>
春風東來汎幽谷出門一笑人間綠新雨池塘柳帶鸎<lb/>
嫩雲洲渚沙眠犢一蓑一笠東西邨天髙地下斯人存<lb/>
歸來醒醉聊隨意翠樹無言花滿門<lb/>
陽鳥炎炎焦九土老農吁嗟氣如縷山中神化出移時<lb/>
一片閒雲半溪雨誰家金谷有涼臺蔡扇桃笙争自媒<lb/>
清風却在長松下不須用智不須才<lb/>
楊柳磯頭天萬里長笛一聲風不起翠灑千峰日映煙<lb/>
清涵雙澗霞通水季鷹底事却思歸豈是鱸魚輕别離<lb/>
<pb n="KR4h0160_WYG_076-71a"/>
晩知<hi>缺</hi>悔又何益灣頭釣竿君好持<lb/>
寒鴉萬㸃落葉赤山風蕭蕭野日白池上梅花俱有情<lb/>
林間茅舍元無客人言梅花知嵗寒花亦偶然氷雪間<lb/>
向來羣芳今欲盡蘭芽已動春將還<lb/>
　　宿紫𤣥洞天<lb/>
閒招雙白鶴駕我吹玉笙去謁紫𤣥君飛飛入青冥石<lb/>
古天風吹不剥銀漢殘波厓畔落萬年碧樹春長花花<lb/>
間弭節聽天樂戲拈北斗柄細酌瑶露團八面煙霞滄<lb/>
<pb n="KR4h0160_WYG_076-71b"/>
海曙四垂星月碧天寒珊珊曉珮人間去萬頃飛塵入<lb/>
揮麈徜徉九縣賣金丹解后千秋人未度<lb/>
　　寄題疎山寺半間禪房<lb/>
往時沿泝旴母川李花隂隂曾繫船丰茸沙草取幽徑<lb/>
叩闗一禮白雲禪千柱空廊絶人跡蒼苔亂㸃蜚紅妍<lb/>
松香四襲翠滴雨江影半侵明映煙鸛鶴流聲出巖谷<lb/>
輕霏忽散風鏘然長哦欲冩不能就毎寄清夢時周旋<lb/>
秋風吹空客如仙名山有記持相傳迺知曇花解重現<lb/>
<pb n="KR4h0160_WYG_076-72a"/>
彈指一瞬五百年經閣香臺雪幾春戲成小果留人天<lb/>
先師吾鄉白雲寺卓錫尚令題榜鮮半間之半可著我<lb/>
呼童亟辦青行纏身前舊境餘一念定許鄰舍香茅編<lb/>
　　郝思温大字歌<hi>號東山雪菴高弟</hi>
東山手提雪菴筆筆中出此萬鈞力重如岱岳鎮坤維<lb/>
竒如古鼎躍泗側㸃如滄海之碣石直如參天之古柏<lb/>
曲如老龍恣盤挐横如方城立鐵壁快如大澤斬蛇劒<lb/>
妖䕫幻魈咸辟易巨靈引指太華擘三千獅子座舉臂<lb/>
<pb n="KR4h0160_WYG_076-72b"/>
可移得偶然揮毫人世間壯士不能擲瘞鶴銘摩厓碑<lb/>
後來者誰誰繼之我嘗見龍溪之字大如箕五百年間<lb/>
無此竒雪菴老東山子優鉢曇花重現世崐崙以為筆<lb/>
東溟以為硯青天以為紙為我寫太平兩大字持獻天<lb/>
皇九九八十一萬嵗我歌爾字我老矣<lb/>
　　題江南煙雨騎驢圖<lb/>
風發發雨瀟瀟渡船未度山相招騎驢不知前路遥路<lb/>
遥抵何處南山之南且穩住莫向長安街上去京尹今<lb/>
<pb n="KR4h0160_WYG_076-73a"/>
無韓吏部<lb/>
　　車碌碌<lb/>
車碌碌車上行人雪中宿三更驅驢聲陸續頓憾肝腸<lb/>
眩心目霜稜飛刀風激鏃荒郵無煙抱空腹槖駝不收<lb/>
馬成簇暗裏低心避羣牧望斷海光上東旭木末天低<lb/>
星煜煜<lb/>
　　龍灣阻風次日舟人必行解舟風囘喜賦<lb/>
東風吹船行西風留船住髼䯳黄頭郎作底使風去蘆<lb/>
<pb n="KR4h0160_WYG_076-73b"/>
篷兩扇當江開船船相趂風初囘龍淵煙氣隔洲失宣<lb/>
化山光隨櫂來潮頭又上推船走一時便過新河口兩<lb/>
人勝負篷底棊船行遲速人不知黄頭郎穩扶柁信風<lb/>
宿大信肉色花枝紅采石酒波春水綠<lb/>
　長風沙<lb/>
長風沙酒旗斜風沙有情留郎住勸郎莫向前江去前<lb/>
江去轉風波牛渚圻邊須過得皇天蕩裏奈郎何郎船<lb/>
但繫門前柳唱曲好歌勸郎酒與郎不是平生親憐郎<lb/>
<pb n="KR4h0160_WYG_076-74a"/>
却願郎長久郎今必去當何為教郎解有思人時<lb/>
　　山碅碅<lb/>
山碅碅石确确一灘翻下一灘惡青衫黄帽扶招竿銛<lb/>
鋒如㦸波心攢打槳失手能盪過扶竿失眼船隨破三<lb/>
山城中女如花高樓酒賤多魚鰕荔支林中尋屋住上<lb/>
灘難轉莫歸去<lb/>
　　沖虚宫景真堂<lb/>
怡山東麓堂静深欲尋真景真難尋華鐘時發貞明韻<lb/>
<pb n="KR4h0160_WYG_076-74b"/>
<hi>王審知時</hi>秀木遞懸天監隂<hi>王伯梁天監中飛昇</hi>天風飂飂吹余髪戲<lb/>
綰幽藤作條脫騎鳯簫驚烏石雲降龍劒照古山月丹<lb/>
爐藥竈長周旋六時采擷三芝鮮蓬來書札失幽約幾<lb/>
度歸潮深碧煙<lb/>
　　了孃囝<lb/>
了孃囝西禪寺裏粥鼔鳴殿前殿後荔支密葉落當埽<lb/>
草乆生衣裙潔峭苕鉏輕戲將苔石間敲鏗廊隂同伴<lb/>
笑相譃話字難通知有情紺園花香日易晩行童遲打<lb/>
<pb n="KR4h0160_WYG_076-75a"/>
昬鐘聲<lb/>
　　古秋夜長晴雨二首<lb/>
壁帶懸素琴衝牙起瑶林月寒文甃百蟲簾簾外桂花<lb/>
香雪深繡茵暗輟雙龍枕紋笥密收團鳯錦西鄰少婦<lb/>
少齊睂寳帳芙蓉攜醉歸獨自佳期長是誤璿霜欲下<lb/>
鴈驚飛<lb/>
雪浪流碧虚雨花散前除西風紅葉石欄曲盡并寒聲<lb/>
歸綺疏囘文讀罷雙蛾斂城上啼烏稀漏㸃東家嬌小<lb/>
<pb n="KR4h0160_WYG_076-75b"/>
乍迎郎沈水銀篝殘晩妝燈裏鏡臺閒自照紅顔相似<lb/>
夜偏長<lb/>
　　題盧鴻十志圖<lb/>
厓欲脫峰欲飛水灑灑煙熹熹石間老樹不老色翳蘿<lb/>
懸隂石入黒調琴未了趣觀泉十處竒蹤日相迫紫虚<lb/>
萬里丹霞開直上倒景之高臺佳雲好花滿嵩少仙友<lb/>
為我今歸來莫嫌登山脚曾踏東都路姚崇宋璟可人<lb/>
故不然豈肯容易出山去<lb/>
<pb n="KR4h0160_WYG_076-76a"/>
　　擬峴臺<lb/>
擬峴臺山如杯樹如苔臺前東風花亂開流雲藏雨花<lb/>
間來花根得雨新緑催花枝隨雨成香泥神工鞭策不<lb/>
停手七尺容形争好醜桐林嶺頭木香酒百錢一盞當<lb/>
酤否<lb/>
　　雪中度崇仁望仙峰<lb/>
游樂之溪清可沿天風剡剡山盤盤愈行愈深愈幽䆳<lb/>
疑有仙者棲神丹樛木怪藤鳥鳴答緑潭青壁龍嬉蟠<lb/>
<pb n="KR4h0160_WYG_076-76b"/>
裴囘賞愛不能已步步駐目揺荒寒寒雲平凝帟帷妥<lb/>
急霰亂下珠璣完忽而兩厓蒼蒼散花雪板橋石路浮<lb/>
霎乾交迎密撲迷欲眩怯下疑高行自難凭澗茅房所<lb/>
居雅叩門煙火相依安澄渟夜氣造寧極嬰冒曉凍追<lb/>
殊觀忍觸瓏璁縱健踏喜聆環朗藏鳴湍垂㽔不動偃<lb/>
杉竹懸柱偶脫争巖巒前源未窮取危磴直上百折陵<lb/>
巑岏新爪痕痕過飢虎高翰葉葉遊飛鸞倏然獨立倚<lb/>
霄漢波濤翻海鎔銀寛雙瞳四徹洞萬境肯與塵界循<lb/>
<pb n="KR4h0160_WYG_076-77a"/>
憂端蹇余㸔雪知幾處何如此時望仙峰上㸔仙之人<lb/>
兮來不來浩浩元氣與我同朝餐<lb/>
　　題五馬獵歸圖<lb/>
秋野肅肅秋草萋萋天空鴈度呼鷹時一馬前行四馬<lb/>
隨前者囘顧相指揮最後兩人俱下馬一人拱手俯聽<lb/>
之一人挐麞毛色肥角弓在弢箭在房人馬意態何遲<lb/>
遲知從底處射獵歸莫是營州少年并州兒閒中貌此<lb/>
知為誰筆力精勁妙莫窺我疑此畫有似汲冢古書出<lb/>
<pb n="KR4h0160_WYG_076-77b"/>
蠧簡殘逸有缺遺不須完足自可寳古人日逺何由追<lb/>
鳴呼古人日逺何由追<lb/>
　　黄氏南園歌<lb/>
南園花南園花白於雪紅於霞深處定有仙人家花隂<lb/>
亂駐七香車山香儘舞花不老花豔直上揺金鴉瓊膏<lb/>
一吸香入骨醉呵金鴉不令斜南園竹南園竹寒於氷<lb/>
緑於玉割得何天土一丘炎官雖炎誰敢酷天山太古<lb/>
雪皎皎蓬萊絶境風蕭蕭白鶴翻空啼一聲下占清隂<lb/>
<pb n="KR4h0160_WYG_076-78a"/>
對棊局君不見古南園錦茵紅皺琵琶弦珊瑚碧樹沈<lb/>
水煙嘉賔列坐鼓咽咽白石詩句吟成編放翁記文筆<lb/>
如椽挾策博塞若為賢撫掌一笑睨青天不如花竹之<lb/>
間汲清泉且取粟粒香芽煎<lb/>
　　由寳塘舟行至臨汝<lb/>
盧鴻十志㸔不足愛雪貪行雪相逐晴風吹散圮山寒<lb/>
三十六陂水初緑黄洲挐得罩篷船松筠繚繞煙成淵<lb/>
陂聲疊下灘聲惡鮑照却歌行路難<lb/>
<pb n="KR4h0160_WYG_076-78b"/>
　　山中樂效歐陽公四首<lb/>
東方風囘春山道趁暖行歌霽華早溪源露歇逢藥苗<lb/>
石徑煙輕掇芝草紅英灑地燕將乳綠樹添隂鶯未老<lb/>
入笿魚鰕朝赴饌頃筐筍蕨夕供芼山中之樂誰得知<lb/>
我獨知之來何為水竹沙頭閒檢校邨邨簫鼓太平時<lb/>
堤柳綠揺新罨畫石榴紅摺嬌裙衩蓮蕩風間翡翠敧<lb/>
菱塘雨定鴛鴦下溪女浣紗朝出邨行官飲水暮歸舍<lb/>
瓦缾手挈隔年醅石下坐圍明月夜山中之樂誰得知<lb/>
<pb n="KR4h0160_WYG_076-79a"/>
我獨知之來何為空裏烏蟾飛影過桑麻課效勝書帷<lb/>
空山一夜生新雨涼起賞心千萬緒扇團自守不依人<lb/>
桐葉知幾尋脫路隔隴笑談雜樵牧臨流賔從惟鷗鷺<lb/>
旋庖蘆菔美勝酥精淅新秔香滿户山中之樂誰得知<lb/>
我獨知之來何為青林紅樹人煙濕䕶得金橙密處垂<lb/>
千花重作陽春節野杏山桃隨處發莫思前度㸔花誰<lb/>
已見新墳芳草歇穆山山下數灣月華山山厓千丈雪<lb/>
幽人獨在雪月中要與梅花成四絶山中之樂誰得知<lb/>
<pb n="KR4h0160_WYG_076-79b"/>
我獨知之來何為除却山家新臘醖世間無事可相宜<lb/>
　　龍霧洲<hi>時大王有南行者</hi>
龍霧洲水油油中有驛馳南越舟庾嶺瘴天雲不收直<lb/>
到海邊天盡頭天盡頭海茫茫金珠璀璨平斗量鴻毛<lb/>
性命此難忘檻車何事招巫陽不如囘鴈峯前鴈鴈門<lb/>
舊侣年年見<lb/>
　　秋懷<lb/>
采采蘋花可佩香依依橘柚未全黄人行塞北非征戍<lb/>
<pb n="KR4h0160_WYG_076-80a"/>
鴈過江南有稻粱短笛疎鐘來别浦亂鴉飛鶩共斜陽<lb/>
西風擾擾知何似㸔見黄花滿地霜<lb/>
　　閱穆陵丙辰御賜進士詩<lb/>
後代忠臣擢丙辰穆陵魂斷北征人長江浩浩傾吳越<lb/>
九野荒荒嘯鬼神鵑血縱乾難返蜀烏頭未改竟留秦<lb/>
琵琶絶域千年恨青冢黄雲不識春<lb/>
　　臨川道中<lb/>
路隨一水曳長煙秋入重雲擁亂山過眼向來華屋處<lb/>
<pb n="KR4h0160_WYG_076-80b"/>
寸心不挽盛時還紛紛世故行人亂漠漠林霏白鷺閒<lb/>
忽遇長空飛驟雨春泉一𣲖落松間<lb/>
　　答清江皮季賢見寄<lb/>
古人千里夢相求咫尺翻增隔絶愁雲䕶牋題醒處墨<lb/>
雨深樹色綠邊樓文章正法追前哲句律新功却俗流<lb/>
為問幾時談到劇壽楓南畔菊花秋<lb/>
　　酬揭曼碩贈别<lb/>
來日君前在我前歸時我獨占君先氷寒斷道鳴駝外<lb/>
<pb n="KR4h0160_WYG_076-81a"/>
雪暗空邨落鴈邊畫省諸公扶日月南州孤客記山川<lb/>
松聲多處黄精好舉手青霞始學仙<lb/>
　　任城南<lb/>
自愛清游自愴神五千里外獨歸身馬嘶平野呼鷹吏<lb/>
犬吠寒沙射鴈人直北闗山初合凍近南氣候漸知春<lb/>
蒼苔白石梅花路長憶驅車魯水濵<lb/>
　　偶成<lb/>
初啼山鳥篆香斜荏苒明時翫嵗華三日雨深春在水<lb/>
<pb n="KR4h0160_WYG_076-81b"/>
一林煙濕暖生花尋盟舊巻鈎簾展開禁新醅隔竹賒<lb/>
却憶去年歸漸近半篷殘雪下寒沙<lb/>
　　壬子元夕<lb/>
<hi>缺</hi>市人<hi>缺</hi>啼倦鴉常年歌吹稍喧譁夜風十里滅燈影<lb/>
春雪一林寒杏花凍濘漸深緘蟄户新灘微壯奪鷗沙<lb/>
西林樵客同爐炭閒試香芳品荈茶<lb/>
　　寄鄉信<lb/>
謡俗傖荒越下州西風孤旅倦悠悠酒壚女静花落樹<lb/>
<pb n="KR4h0160_WYG_076-82a"/>
魚市人歸潮滿溝鄉夢頻經闗上月書題分寄海邊秋<lb/>
已期待臘西邨畔春在梅花雪映洲<lb/>
　　遇揭曼碩有贈<hi>時特賜其父荀坡貞文先生奉敕立碑</hi>
十年相隔<hi>一作勸</hi>忽相見<hi>一作/贈</hi>猶記書題獨<hi>一作狎</hi>故人京<lb/>
闕詩傳多應制里門祿<hi>一作碑</hi>建獨榮親梅花滿映林霏<lb/>
雪柳眼初迷輦路春知是高情難去住<hi>一作任</hi>此身誰是<lb/>
自由身<lb/>
　　新淦畈步作<lb/>
<pb n="KR4h0160_WYG_076-82b"/>
松筠色潤翠成圍鵝鴨聲多水漸肥隔縣販人争野路<lb/>
迎年□女試新衣暖煙黄柳知春到殘雪青山伴客歸<lb/>
茅屋酒旗隨處有悠悠世事儘相違<lb/>
　　元日<lb/>
聖主龍飛肇紀元野人相賀板扉前不知顔色老昨日<lb/>
共詑時光勝舊年井口杏花春食雨牆筐柳蕊暖肥煙<lb/>
長溝緩繞風漪綠林下烏犍漸受鞭<lb/>
　<hi>按太虚七律殊少韻致不逮五言逺甚其佳句可摘者如蟬鳴晩日濃時樹鴉落秋烟澹處村客如种放</hi>
<pb n="KR4h0160_WYG_076-83a"/>
　<hi>豈樵者師似彌明非世人四時勝日圍芳草一塢春風䕶牡丹鶴為乗軒能致妒馬因立仗却移尤紱尋</hi>
　<hi>芳草多諳藥笑指遥岑便説山惜全首皆不相稱也</hi>
　　即事<lb/>
落紅瑟瑟曡蒼苔古徑無人獨到來野蝶山蜂渾不見<lb/>
春風更許草花開<lb/>
　　夕陽<lb/>
夕陽盡入笛聲中兩岸樵漁一水通楊柳已疎楓漸落<lb/>
黄花渾未識秋風<lb/>
<pb n="KR4h0160_WYG_076-83b"/>
　　絶句<lb/>
山似芙容向晩開水如羅帶束林迴世間只有閒鷗鷺<lb/>
立盡寒空待我來<lb/>
　　次史葯房池上即事韻<lb/>
萬蕊蜚香百草芽簾旌不動柳隂斜幽禽還識欄邊客<lb/>
曾立東風仗外花<lb/>
　　登高<lb/>
數峰高聳萬峰低㸔到斜陽意欲迷一朶碧雲深淺碧<lb/>
<pb n="KR4h0160_WYG_076-84a"/>
殷勤只在數峰西<lb/>
　　小齋獨坐<lb/>
老蘇朱墨十分工應笑林間逺世蹤翠樹𤣥蟬秋滿院<lb/>
更添何處一聲鐘<lb/>
　　穆山<lb/>
一陂凝綠倒垂天直上層峰積翠邊迢遞煙雲三百曲<lb/>
水聲除出石門前<lb/>
　　維揚道中二絶<lb/>
<pb n="KR4h0160_WYG_076-84b"/>
淮天如水水如秋葉葉漁郎下釣舟北畔荷花南畔柳<lb/>
殷勤送我到揚州<lb/>
香霏滿櫂渡長溝濃著秋光淺著愁日暮女郎清唱發<lb/>
鴛鴦斜拂柳邊洲<lb/>
　　邗溝<lb/>
衰柳殘荷并慘然青山隔岸弄嬋娟多情唯有邗溝水<lb/>
長送江南過客船<lb/>
　　㣲雨<lb/>
<pb n="KR4h0160_WYG_076-85a"/>
一天微雨濕芳塵紅綠相依幾聚春家在海棠花下住<lb/>
傷心長是未歸人<lb/>
　　放船<lb/>
晩色重重放客舟輕風吹漾落潮流林巒盡異來時路<lb/>
知是明朝到福州<lb/>
　　莆陽歌五絶<lb/>
兩兩筠籃濕暖煙窄衫短鬢裊行肩到門迎著郎來早<lb/>
待向街頭賣海鮮<lb/>
<pb n="KR4h0160_WYG_076-85b"/>
慣得驕驄識妾家佛桑庭院繡簾斜鏤銀合子㯽榔片<lb/>
戲噴猩紅散唾花<lb/>
天妃廟前斜日時女郎歌斷綵鴛飛林花滿地瓜船散<lb/>
城裏官人排馬歸<lb/>
烏石山前颭酒旗醉來健倒日平西蔡家石刻端明字<lb/>
賣與他人作墓題<lb/>
丞相堂前草暗階尚書池上樹生臺子魚風起秋蕪路<lb/>
記得誰家甲第開<lb/>
<pb n="KR4h0160_WYG_076-86a"/>
　　山行隨興二首<lb/>
暖風吹雨濕平沙逺色疑青草欲芽誰是多情能愛我<lb/>
野梅一路臘前花<lb/>
金石臺前鴉亂飛空濛山影出隂霏野塘水活柳生眼<lb/>
茅舍聚人迎婦歸<lb/>
　　清江道間阻雨<lb/>
峰影微昬樹影明人煙深淺水縱横前時逢雪今逢雨<lb/>
長在江南畫裏行<lb/>
<pb n="KR4h0160_WYG_076-86b"/>
　　新淦藍步溪<hi>一作畈步作</hi>
隂靄通煙翠作霏春風入雨<hi>一作吹入</hi>暖成泥女郎挑菜不<lb/>
知濕調笑相攜過水西<lb/>
　　題墨菊<lb/>
橘枳蘭芽玉易瑕商山一出便忘家幾囘惆悵梅花白<lb/>
并有緇塵到菊花<lb/>
　　酬友人見訪不遇<lb/>
荷笠深山采藥囘荆扉石徑損秋苔花邊穉子相迎說<lb/>
<pb n="KR4h0160_WYG_076-87a"/>
昨日有人騎馬來<lb/>
　　荷花<lb/>
曲沼芙容映竹嘉綠紅相倚擁雲霞生來不得東風力<lb/>
終作薫風第一花<lb/>
　　除夜自封溪歸髙淵<lb/>
鴛鴦翻雨戲迴溪溪路迢遙濕翠圍隔竹杏花紅萬㸃<lb/>
何因知我此時歸<lb/>
　　豫章登舟作<lb/>
<pb n="KR4h0160_WYG_076-87b"/>
城南無樹識神仙閒徃閒來四十年西岸青山東岸塔<lb/>
為誰相對老秋煙<lb/>
　　象牙潭<lb/>
水禽兩兩樹三三近浦遙峰隔嫩嵐新換一天秋色别<lb/>
短篷又過象牙潭<lb/>
　　豐城道中<lb/>
江邨南北笑聲頻紅燭花時次第新春水漸生桃葉渡<lb/>
小舟時載嫁歸人<lb/>
<pb n="KR4h0160_WYG_076-88a"/>
　　風雨<hi>以下四首見元音風雅</hi>
池上風雨來柴扉人迹絶隔水煙氣生林峰半明滅蛤<lb/>
吠秋草深魚驚晩荷折孤坐倚匡牀微紅隠天末<lb/>
　　次韻甯志道表氏偕菴夜興<lb/>
空庭山色重積此松桂隂微風從何來一鳥驚前林清<lb/>
心有密契幽聽得逺音寒燈照孤館歳晏夜偏深<lb/>
　　柳下<lb/>
是誰安宅子占得綠楊隂山色春來長溪流雨後深樹<lb/>
<pb n="KR4h0160_WYG_076-88b"/>
遥飛鳥疾人近戲魚沈舟子船頭望安知不解吟<lb/>
　　除夜<lb/>
風縈縈雨霏霏寒輕新柳潤春到落梅稀筠籃入市買<lb/>
紅燭煙火松林人醉歸<lb/>
　<lb/>
　<lb/>
　<lb/>
　元詩選二集巻八<lb/>
</p>
<p>
</p>
  </div>
</body>
</text>
</TEI>
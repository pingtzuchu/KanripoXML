<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十六</head>
    <p>
<pb n="KR4h0160_WYG_026-1a"/>
欽定四庫全書<lb/>
　元詩選初集巻二十六　　庶吉士顧嗣立編<lb/>
　　燕陳公子宅贈燕學士<lb/>
落日照大隄花間聞馬嘶城頭鼓角起相送五門西<lb/>
　　宣和墨竹寒雀<lb/>
灑墨寫琅玕深宫春晝閒蕭條數枝雪不似紇干山<lb/>
　　上馬<lb/>
眼昬身手鈍上馬怕風沙秪好扶藜杖循籬看落花<lb/>
<pb n="KR4h0160_WYG_026-1b"/>
　　畫雙蝶<lb/>
舞罷庭花落池邊看睡鳬無端雙蛺蝶飛上繡羅𥜗<lb/>
　　捕魚圖<lb/>
網罟日相從天寒澤國空釣竿長倚樹老却渭川翁<lb/>
　　題柯敬仲雜畫十首<lb/>
北苑今仍在南宫奈老何青山解浮動端為白雲多<lb/>
雨過蒼苔石雲生野岸泉幽懐春冉冉穉子秀娟娟<lb/>
鐵石餘生色冰霜作曉妍春雷明日起何處尚龍眠<lb/>
<pb n="KR4h0160_WYG_026-2a"/>
昔過篔簹谷鉤衣石角斜儗尋龍作杖拾得上天槎<lb/>
黄金千瑣甲琱玉六簾鈎雨送鴛鴦夢煙籠翡翠愁<lb/>
娟娟生玉澗楚楚作金聲羽扇迎風定羊車過月明<lb/>
峽口春雲重江南夜雨多水深桃葉渡風急竹枝歌<lb/>
平陸蒼龍起近山生逺煙前邨三萬頃明日水平田<lb/>
莓苔生石路翠竹自交加不惜青鞵濕臨流踏白沙<lb/>
昨夜採樵去偶逢三尺枯山人不到海不識是珊瑚<lb/>
　　題李溉之學士湖上諸亭<hi>録五</hi>
<pb n="KR4h0160_WYG_026-2b"/>
　　　煙蘿境<lb/>
玉女乘煙霧松間采薜蘿飛行了無迹明月送空歌<lb/>
　　　金潭雲日<lb/>
金沙灘上日潭底見雲行秪有琴高鯉時時或作羣<lb/>
　　　漏舟<lb/>
春水如天上秋潭見月中如何列禦寇猶欲待泠風<lb/>
　　　秋水觀<lb/>
湖深山影碧天淨月光空幸自無波浪蘋花漫晩風<lb/>
<pb n="KR4h0160_WYG_026-3a"/>
　　　無倪舟<lb/>
三周華不注水影漫青天不上銀河去空明擊棹還<lb/>
　　次韻竹枝歌荅袁伯長三首<lb/>
沙禽東去避網羅蕩舟相逐如逺何越山青青越女白<lb/>
從此勞人魂夢多<lb/>
春江風濤苦欲歸東盡滄溟南斗低明年白日百花靜<lb/>
憶爾琴中烏夜啼<lb/>
燕姬當爐玉雪清簫中吹得鳳凰聲不及晴江轉柁鼓<lb/>
<pb n="KR4h0160_WYG_026-3b"/>
洗盞船頭沙鳥鳴<hi>楊鐵崖西湖竹枝詞載此三詩謂雖不為西湖而賦而其音節興象可以</hi>
<hi>為竹枝之則云</hi>
　　木芙蓉<lb/>
九月襄王宴渚宫霓旍翠羽度雲中滿汀山雨衣裳濕<lb/>
宋玉愁多賦未工<lb/>
　　水芙蓉<lb/>
長洲宫沼醉西施蕩漾蘭舟不自持願奉君王千嵗樂<lb/>
一盤清露玉淋漓<lb/>
<pb n="KR4h0160_WYG_026-4a"/>
　　送四川憲使<lb/>
已歎𤣥經返墨池復愁國史奉嚴祠離鄉遊子歸仍晩<lb/>
獨對東風惜鬢絲<lb/>
　　曹將軍馬<lb/>
高秋風起玉闗西踣鐵歸朝十萬蹄貎得當時第一匹<lb/>
昭陵風雨夜聞嘶<lb/>
　　馬圖<lb/>
昔在乾淳撫蜀師賣茶買馬濟時危鄉人啜茗同觀畫<lb/>
<pb n="KR4h0160_WYG_026-4b"/>
解説前朝復有誰<lb/>
　　王母圖<lb/>
偷桃小兒癡且妍恃恩無賴更䝉憐竊翻雷電天公怒<lb/>
風雨落花紅九川<lb/>
黄竹遺墟白雲高空桑戴勝向晨嗥茂陵多欲非仙器<lb/>
枉賜金盤五色桃<lb/>
　　竹杏沙頭<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>□<lb/>
夾蝶飛來石竹叢羅襦曾試繡紋重荷花啼鳥銀屏煖<lb/>
<pb n="KR4h0160_WYG_026-5a"/>
卧看窗間唾碧茸<lb/>
　　記夢中詩三首<hi>祝融君紫虗君率子亷</hi>
出海雲霓九色芒金容滉瀁水中央向曾賜服𤣥洲玉<lb/>
今結繡臺五鳳章<lb/>
飛步崔嵬上九宫親題綵筆篆明虹玉樓臨海連天碧<lb/>
待子扶桑鶴出籠<lb/>
失脚漁磯返棹遲㡬回石上候來期老翁巖下諸年少<lb/>
總解題詩笑鬢絲<lb/>
<pb n="KR4h0160_WYG_026-5b"/>
　　錢舜舉折枝芙蓉<lb/>
白髪多情憶劒南秋風溪上看春酣翦來一尺吳江水<lb/>
擬比千花濯錦潭<lb/>
　　賦故宋李文襄公植烏石渡舊隱<lb/>
窈窕幽篁帶薜蘿青春白日坐蹉跎試詢烏石江頭水<lb/>
寧有微波接汨羅<lb/>
　　訪杜𢎞道長史不值道中偶成<lb/>
雨浥輕塵道半乾朝向隨處借花看牆東千樹垂楊栁<lb/>
<pb n="KR4h0160_WYG_026-6a"/>
飛絮時來近馬鞍<lb/>
　　聽雨<lb/>
屏風圍坐鬢毿毿絳蠟搖光照暮酣京國多年情盡改<lb/>
忽聴春雨憶江南<lb/>
　　春雲<lb/>
春雲漠漠度宫城樓雪初融水未生行過御溝成久立<lb/>
起頭枝上有流鸎<lb/>
　　與趙子期趨閣<lb/>
<pb n="KR4h0160_WYG_026-6b"/>
日出風生太液波畫橋千尺彩船過橋頭栁色深如許<lb/>
應是偏承雨露多<lb/>
　　玉堂讀巻雜賦次韻<lb/>
待漏宫門聴鑰開袖中進巻總賢才奏名殿裏千花合<lb/>
傳勅階前好雨來<lb/>
千花覆檻栁垂絲畫刻傳呼淑景遲聖主自觀新進䇿<lb/>
侍臣簪筆立多時<lb/>
　　院中獨坐<lb/>
<pb n="KR4h0160_WYG_026-7a"/>
何處他年寄此生山中江上總闗情無端繞屋長松樹<lb/>
盡把風聲作雨聲<lb/>
　　題歐陽原功少監家柯敬仲畫<lb/>
涔陽日日水生波翠袖黄裳晩櫂過珠樹月明花婀娜<lb/>
鳳毛春暖錦婆娑<lb/>
　　紹興間臨安士人有賦曲一春長費買花錢日日<lb/>
　　醉湖邊玉驄慣識西湖路驕嘶過沽酒樓前紅杏<lb/>
　　香中簫鼓緑楊影裏鞦韆晩風十里麗人天花<lb/>
<pb n="KR4h0160_WYG_026-7b"/>
　　壓鬢雲偏畫船載得春歸去餘情付湖水湖<lb/>
　　煙明日重扶殘醉來尋陌上花鈿思陵見而<lb/>
　　喜之恨其後疊第五句重攜殘酒酸寒改曰<lb/>
　　重扶殘醉因歐陽原功言及此與陳衆仲尋<lb/>
　　腔度之歌之一再董此宇求書其事因書之<lb/>
　　并系以此詩<lb/>
重扶殘醉西湖上不見春風見畫船白頭故人無在者<lb/>
斷隄楊栁舞青煙<lb/>
<pb n="KR4h0160_WYG_026-8a"/>
　　八月十五日得旨先歸驛騎在門復召還草詔十<lb/>
　　七日至桓州驛題壁<lb/>
烏桓東望天無際秪有銀蟾出海頭不得吹簫送清夜<lb/>
禁城鐘鼓度中秋<lb/>
　　酬書巢送椶帚<lb/>
積雨蒼苔路不分松花盡日落紛紛塵埃滿袖歸來晩<lb/>
誰與柴門埽白雲<lb/>
　　子昻畫<lb/>
<pb n="KR4h0160_WYG_026-8b"/>
棠梨枝上白頭翁墨色如新最惱公直似故園花石外<lb/>
銅盤和露寫東風<lb/>
　　畫馬二首<lb/>
蕭條沙苑貳師還苜蓿秋風盡日閒白髪圉人曾習御<lb/>
長鳴知是憶闗山<lb/>
虢國夫人學畫眉宫門催入許先馳春風十里聞薌澤<lb/>
新賜金鞍不受騎<lb/>
　　題納凉圖<lb/>
<pb n="KR4h0160_WYG_026-9a"/>
百頃芙蓉水滿隄綺窗只在畫橋西羊車薄暮過湖曲<lb/>
驚起鴛鴦不並棲<lb/>
　　息齋竹<lb/>
紫貂早解獵圍驂一棹夷猶雪滿簮山雨欲來春樹暗<lb/>
盡將情思寫江南<lb/>
　　題子昻春江聴雨國<hi>并序</hi>
　　越鳥巢南枝所欲得于江湖之上者甚不多也區<lb/>
　　區不余畀覩此慨然<lb/>
<pb n="KR4h0160_WYG_026-9b"/>
憶昔江湖聴雨眠翩翩歸鴈度春前數株古木依茅舍<lb/>
老去何年踏釣船<lb/>
　　次韻杜徳常典籖秋日西山有感二首<lb/>
落日龍舟山下回寺門依舊對山開霜凋碧樹煙生草<lb/>
從此頻傷八月來<lb/>
每進文章出殿遲日華西轉萬年枝甘泉罷幸揚雄老<lb/>
滿鬢秋風不受吹<lb/>
　　題柯敬仲畫<lb/>
<pb n="KR4h0160_WYG_026-10a"/>
牽牛引蔓上棠梨上有幽禽夜夜栖自有秋風動疎竹<lb/>
江南落月不須啼<lb/>
　　題蔡端明蘇東坡墨蹟後<hi>東坡墨蹟云天際烏雲含雨重樓前紅日照山</hi>
　　<hi>明嵩陽道士今何在青眼看人萬里情此蔡君謨夢中詩也僕在錢塘一日謁陳述古邀余飲堂前</hi>
　　<hi>小閣中壁上小書一絶君謨真蹟也綽約新嬌生眼底侵尋舊事上眉尖問君别後愁多少得似春</hi>
　　<hi>潮夜夜添又有人和云長垂玉筯殘粧臉肯為金釵露指尖萬斛閒愁何日盡一分真態為誰添二</hi>
　　<hi>詩皆可觀後詩不知誰作也杭州營籍周韶多蓄竒茗嘗與君謨鬬勝韶又知作詩子容過杭述古</hi>
　　<hi>飲之韶泣求落籍子容曰可作一絶韶援筆立成曰隴上巢空嵗月驚忍看回首自梳翎開籠若放</hi>
<pb n="KR4h0160_WYG_026-10b"/>
　　<hi>雪衣女長念觀音般若經韶時有服衣白一坐嗟嘆遂落籍同軰皆有詩送之二人</hi>
　　<hi>最善胡楚云淡粧輕素鶴翎紅移入朱闌便不同應笑西園舊桃李强勻顔色待秋</hi>
　　<hi>風龍靚云桃花流水本無塵一落人間㡬度春解珮暫酬交甫意濯纓還見武陵人</hi>
　　<hi>固知杭人多慧也</hi>
祗今誰是錢塘守頗解湖中宿畫船曉起鬭茶龍井上<lb/>
花開陌上載嬋娟<hi>白樂天蔡君謨陳述古蘇子瞻皆杭守也</hi>
老却睂山長帽翁茶煙輕颺鬢絲風錦囊舊賜龍團在<lb/>
誰為分泉落月中<lb/>
<pb n="KR4h0160_WYG_026-11a"/>
三生石上舊精魂邂逅相逢莫重論縱有繡囊留别恨<lb/>
已無明鏡著啼痕<lb/>
能言學得妙蓮華贏得春風對客誇乞食衲衣渾未老<lb/>
為題靈塔向金沙<hi>丹丘柯敬仲多蓄魏晉法書至宋人書殆百十圅隨以與人弗留也他日</hi>
<hi>獨見此軸在几格閒甚怪之及取觀則吾坡翁書蔡君謨夢中詩及守居閣中舊題也第三詩以為不知何人</hi>
<hi>作其軒轅彌明之流與陳太守放營妓三詩亦辱翁翰墨流傳至今亦有緣耶巻後多佳紙敬仲求集作詩識</hi>
<hi>其後賦此四首是日試郭屺墨伹目疾轉深不復能作字又知年嵗後雖若此者亦尚能作否臨楮慨然至順</hi>
<hi>辛未二月望日蜀人虞集書</hi>
<pb n="KR4h0160_WYG_026-11b"/>
　　題著色山圖<lb/>
巫山空翠濕人衣玉笛凌虗韻轉微宋玉多情今老矣<lb/>
閒雲閒雨是耶非<lb/>
　　題東坡帖<lb/>
　　東坡先生書少陵翁負薪行筆力與辭氣同一高<lb/>
　　古憶在江上聞舟人竹枝一首漫識于此<lb/>
魚復浦前春水生負薪渡江初月明憑郎莫下巫峽去<lb/>
楚王宫殿在専城<hi>此詩亦見鐵崖西湖竹枝詞</hi>
<pb n="KR4h0160_WYG_026-12a"/>
　　臘月偶題<lb/>
舊時燕子尾毿毿重覔新巢冷未堪為報道人歸去也<lb/>
杏花春雨在江南<lb/>
　　題扇與周幹臣<lb/>
玉疊松花宻餅香龍珠星顆露盤凉遙知環碧樓中坐<lb/>
翠竹蒼松夏日長<lb/>
　　題周怡臨韓幹明皇出遊圖<hi>以下應制録</hi>
開元盛事何人畫玉冠芙蓉御天馬從官騎步各有持<lb/>
<pb n="KR4h0160_WYG_026-12b"/>
移仗華清意閒暇宫袍如錦照青春詔許傳看思古人<lb/>
不知身在瀛洲上親奉圖書侍紫宸<lb/>
　　徽宗畫梨花青禽圖<lb/>
宿雨初收禁林寂玉斧臨窗看春色蒺藜沙上煖塵飛<lb/>
何處人間作寒食<lb/>
　　趙千里小景<lb/>
前代王孫不好武拈筆幽窗寫汀渚殘雲野水三百年<lb/>
依舊松筠濕春雨<lb/>
<pb n="KR4h0160_WYG_026-13a"/>
　　韓幹馬<lb/>
開元沙苑蒺藜秋韓幹新圖總不收天廏真龍竒骨在<lb/>
故知臣甫負驊騮<lb/>
　　曹霸下槽馬<lb/>
櫪下長年飽豆芻誰通馬語識踟蹰主恩深重知何報<lb/>
或者東風駕鼓車<lb/>
　　滕昌祐懐香睡鵞圖<lb/>
蒼鵞惜毛羽宛宛卧春雨雨餘日照沙上有蘹香花懐<lb/>
<pb n="KR4h0160_WYG_026-13b"/>
香不自獻夢到金鑾殿殿池多躍魚君王方草書<lb/>
　　竹林七賢圖<hi>以下歸田藁</hi>
瞻彼修竹下臨清流文石偃隄華松蔭丘植表界壤翦<lb/>
茅宅幽梁度高巘臺隠中洲方牀讀書異宫同休詠歌<lb/>
相聞觴豆相求或蒔名藥或釣游儵課藝嘉植坐思逺<lb/>
遊濯纓微波看雲良疇逸而不放儼而自修泰哉沮溺<lb/>
邈乎巢由按圖以觀永宜春秋孰若五君遺其故儔糟<lb/>
粕塵世高蹤莊周我懐古人遯而違憂安得揮絃以招<lb/>
<pb n="KR4h0160_WYG_026-14a"/>
湛浮<lb/>
　　題汪華玉所藏蘭亭圖<lb/>
衡茅負晴旭有客至我門共披㑹稽圖山水盛繽紛衆<lb/>
賢坐水次飛觴汎沄沄夷曠各有趣高閒知右軍幽情<lb/>
付後覽陳迹感前欣悠悠千載來不異更旦昬探穴問<lb/>
神禹望海悲秦君逝者皆如斯死生固奚云所以鼓瑟<lb/>
人思從童冠羣春服沂新浴歸歟聊永言撫巻不知老<lb/>
遐思在兹文東南極積水日暮多浮雲<lb/>
<pb n="KR4h0160_WYG_026-14b"/>
　　玉隆留題<lb/>
仙真治兹山重阜隱延廣冲奥元氣㑹運至法靈響與<lb/>
世作司命神宇廓𢎞敞及門春雨來𤣥感副夙仰摩挲<lb/>
晉世樹託身何蕭爽千載抱微息日月共來往欲為黄<lb/>
髪期日待紫芝長上天垂光彩月出江海上故人不可<lb/>
待惆悵理歸鞅<lb/>
　　記夢<lb/>
夢行衡廬間千仞過蒼壁崇高仰神明深廣下不測雲<lb/>
<pb n="KR4h0160_WYG_026-15a"/>
雨蓄盤礴時至如欲出絪緼尚囘旋揮霍忽奔逸物怪<lb/>
匿巖穴𢥠若俟霹靂黒波汎髙樹木葉走崩石升身登<lb/>
𤣥間縱觀龍變迹俯視九州野草木有輝澤乃在風雨<lb/>
外手畫素三尺揮毫極動盪落墨更沈鬱圖成示坐人<lb/>
共笑不可得顧瞻以踟蹰恍惚增歎息因之命肩輿出<lb/>
門聊有適大術何舒舒白鶴從數客略經幽澗濵便上<lb/>
青松側憑髙望逺水雙景蕩虗碧拂石共客坐芳草藉<lb/>
凥膝忽然聞鐘聲睡覺北窗席<hi>道園外祖楊文仲守衡州井齋依之時未有子</hi>
<pb n="KR4h0160_WYG_026-15b"/>
<hi>文仲為禱於南岳遂生道園文仲夢一牙兵持刺入曰言南岳真人来見既覺聞兒啼聲因命小字曰衡道園自</hi>
<hi>少時甞夢遊南岳歴覽其奇勝頗能記憶焉</hi>
　　次韻陳溪山椶履二首<lb/>
解舄還上方歸山據枯槁禁足結僧夏陳編謝探討隱<lb/>
几或過晝凝塵遂忘埽行庭不見人誰或踐生草實由<lb/>
筋力衰無復馳走好前年當此時嚴召出城早追度龍<lb/>
門水賜見沙領道鼎湖忽踰年始克罷趨造感君素履<lb/>
詠幽貞可長保番番茹芝人長歌豈知老<lb/>
<pb n="KR4h0160_WYG_026-16a"/>
六月乃屢雨良田不憂槁獨念桂林戍觸熱赴南討道<lb/>
路備攘掠所過淨於埽縛人夜送軍吏卒何草草蠻獠<lb/>
亦人類義利啓戎好尋原可制亂機要貴及早夜來送<lb/>
者還頗言喝横道諸軍四面集同月約皆造誰為饑渴<lb/>
謀性命安可保藜藿雖滿槃對之令人老<lb/>
　　和陳溪山韻<lb/>
幽人慎素履古道思獨往瞋目登高臺浮雲不足上丹<lb/>
砂煉仙骨沆瀣濯神爽逺懐澄江靜耿若孤月朗河漢<lb/>
<pb n="KR4h0160_WYG_026-16b"/>
自傾注山川邈游想斂迹倦飛翼歸耕故時壤好風從<lb/>
東來空谷感遺響詔書薦遺逸郡府屬髙仰聊持東湖<lb/>
水往助敬亭賞<lb/>
　　　楚石琛藏主自蔣山歸却欲就叢林閲藏同舟<lb/>
　　　清江之上賦此贈之<lb/>
手攜北山雲却上西江水月明洲渚生葉落風不起虛<lb/>
舟不移棹寒波釣金鯉銀河轉碧落北斗去天咫龍吟<lb/>
匣中劒虎躍弦上矢殺機誰敢當吹毛豈輕試貝葉啟<lb/>
<pb n="KR4h0160_WYG_026-17a"/>
千圅木榻脫雙履惟應勝壁觀悠悠度年歲<lb/>
　　題蒙菴為黄石谷賦<lb/>
東南有髙丘下臨萬家邑汪洋浹春潤沃衍盛秋入羣<lb/>
山若浪波起伏翠重襲靈運好竒險高平罕相及幽人<lb/>
園綺間周覽度原隰隨山導清泉積石拾層級結菴以<lb/>
䝉名果行信所執良時一來游朔月九交十門當星斗<lb/>
高隴卧風雨溼一川燈火歸賔從雜車笠登髙媿能賦<lb/>
騰身竦山立<lb/>
<pb n="KR4h0160_WYG_026-17b"/>
　　　平江開元雪窗光禪師訪予臨川山中其歸也<lb/>
　　　予與賔客用一雨六月凉中宵大江滿分韻送<lb/>
　　　之不足予為繼之而予分得一字<lb/>
積雪何處髙蜀山最<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒海東極孤絶目送斷鴻一徘<lb/>
徊桫欏樹宴坐但空室園果墮宿雨當晝從定出八月<lb/>
露水繁石鉢滿蕐蜜相會豈無因分牀便深密<lb/>
　　秋山行旅圖<lb/>
春夏農務急新凉事征遊飯糗既盈橐治絲亦催裘升<lb/>
<pb n="KR4h0160_WYG_026-18a"/>
髙踐白石降觀索輕舟試問將何之結客趨神州珠光<lb/>
照連乗寳劒珊瑚鉤乘馬垂苜蓿縱目上髙丘策名羽<lb/>
林郎談笑覓封侯太行何崔嵬日暮摧囘輈古木多悲<lb/>
風長途使人愁羸驂見木末足倦霜雪稠谷口何人耕<lb/>
禾麻正盈疇出門不及里酒饌相綢繆壯者酣以歌期<lb/>
頤醉而休安知萬里事有此千歲憂<lb/>
　　次韻太朴良友對何仙舟讀書山中見懐之作<lb/>
得謝荷休澤逍遙在巖阿結廬庇風雨樊圃搴藤蘿塞<lb/>
<pb n="KR4h0160_WYG_026-18b"/>
坐古人書日夕猶詠歌追念少壯日玩愒亦已多兢兢<lb/>
事補塞奈此遲暮何美人百里内邈若隔山河興懐貽<lb/>
好音緼藉三春花報言慎芳歲巻石崇巍峩<lb/>
　　劉忠肅公之四世孫中書舍人諱震孫之曾孫益<lb/>
　　之題其居曰雲松巢予家與劉氏累世之契故為<lb/>
　　書忠肅公文集之首詩三篇并賦此與之<lb/>
丞相昔遊泰山頂天風浩浩春晝永玉檢微茫不可求<lb/>
但覺靈霞熟丹鼎白日人間如水流前代衣冠成古丘<lb/>
<pb n="KR4h0160_WYG_026-19a"/>
悠悠憂患何足計直道千年横素秋徂徠之松數千尺<lb/>
東連海上暮煙碧中書偉人如玉立每向南風望東北<lb/>
濁世公子何翩翩却憶匡廬還謫仙芙蓉出水輝初日<lb/>
五色光新天為妍我今僑居廬阜側西視峩嵋歸未得<lb/>
豈無雲錦晩相娛月落終懐雪山白森森喬木魯東家<lb/>
河間禮樂更光華勿忘先世舊遊處吾秣爾馬膏其車<lb/>
　　空山歌<lb/>
髙空之山聶公宅稚川作圖纔數尺秋天薄雲千仞表<lb/>
<pb n="KR4h0160_WYG_026-19b"/>
春雨喬林百年物憶昔侍郎鎮成都將佐盈庭賔客趨<lb/>
錦官城外笳鼓發駟馬橋邊髙蓋車先廬舊在小東郭<lb/>
丞相祠前同寂寞嚴公同訪杜陵家退之亦到淮西幕<lb/>
峩嵋嵯峨久不歸江水娛人秋日暉生看蓬萊變桑海<lb/>
自古南城天下稀公子親迎陳氏館我初至撫猶弱冠<lb/>
看君揮翰甚風流豈想重逢鬢毛換君言中間一再來<lb/>
數見先公胸次開鶯花風雨必求友水竹園林持酒杯<lb/>
嗟子晩歲始能退寧有文章驚海内平生不受簡書畏<lb/>
<pb n="KR4h0160_WYG_026-20a"/>
故家髙致君應最圖中山色積翠濃雖欲舍子將焉從<lb/>
蜀人相如最能賦行倚山木歌髙空<lb/>
　　為燮𤣥圃題鼇溪春曉圖<lb/>
芙蓉山陽萬家邑石嶺戴轍縈紆入溪水西行夜雨深<lb/>
連村桑柘春雲濕昔因荒迥少官府日暮狐兔作人立<lb/>
自從置縣二百年稍有衣冠更俗習讀書進士比舍聞<lb/>
潤屋黄金亦家給山中白日浮雲多負乘因仍足車笠<lb/>
燮侯世胄國勲舊射策君門恥沿襲朱衣作監列星宿<lb/>
<pb n="KR4h0160_WYG_026-20b"/>
逺人豈意髙軒及援琴不鼓書牒稀彈鋏無魚賔客集<lb/>
繡衣使者停車見黄堂大夫下牀揖登髙望逺送飛鴻<lb/>
攬轡駸駸度原隰人言桐鄉人愛我我愛桐鄉重於邑<lb/>
畫圖千曡山木稠茇舍蕭條莫忘葺<lb/>
　　題馬竹所畫<lb/>
霜清木落江海空一棹歸來何處翁雙松千歲如鐡石<lb/>
為爾囘薄旋天風憶昔神龍劒所化夕卧滄波弄明月<lb/>
望中冉冉雲氣生直接銀河上瓊闕<lb/>
<pb n="KR4h0160_WYG_026-21a"/>
　　霍元鎮規模董北苑米南宫父子寫山水雲物殊<lb/>
　　有標致見示春江捕魚圖遂賦此<lb/>
春江聚網萬魚急漁人相讙魚相泣負薪深山何處樵<lb/>
利害相乘不相及海鷗冥冥秋影微黄葉江南一棹歸<lb/>
人間得失兩無迹不廢山水含清暉<lb/>
　　同開先南楚恱禪師觀息齋畫竹巻於崇仁普安<lb/>
　　寺煜公之禪室蓋煜之師一初本公所藏也因記<lb/>
　　延祐甲寅息齋奉詔寫嘉熙殿壁南楚與之同寓<lb/>
<pb n="KR4h0160_WYG_026-21b"/>
　　慶夀寺時予同為太常博士俯仰之間己為陳迹<lb/>
　　乃題其後云<lb/>
嘉熙殿裏春日長集賢奉詔寫蒼筤邇來二十有五載<lb/>
飄零殘墨到江鄉匡廬髙人昔同住每見揮毫鳯鸞翥<lb/>
木枯石爛是何年修竹森森長春雨<lb/>
　　題村田樂圖<lb/>
尺素自是髙唐物瑩如秋水宜設色何人畫此畎畝閒<lb/>
二三老人若相識茅屋蕭條古樹下農務未殷牛在野<lb/>
<pb n="KR4h0160_WYG_026-22a"/>
或憐鸜鵒脫籠縶或弄獼猴笑真假老翁正自如兒嬉髙<lb/>
髻襁負相扶持古時枌社祀田祖移饌髙亭隨所宜抱瓮<lb/>
初來未貯酒亦有生鵞宛延首村優競攜樂具至犬怪<lb/>
鷄驚兒拍手拄杖出門欣見賔雜華滿庭生好春歲時<lb/>
無事得如此擊壌何必非堯民騎驢過橋殊矍鑠攜具<lb/>
荒陂來赴約定知張果千歲人游戲人間共盃酌<lb/>
　　栁塘野鴨<lb/>
江南水退秋光淺風栁參差萬絲捲鴛鴦在梁鳬在渚<lb/>
<pb n="KR4h0160_WYG_026-22b"/>
蕩蕩扁舟去家逺千艘轉海古長策白粲連江動秋色<lb/>
斷蒲折葦野水闊爛爛明星旦將弋翠盤擎露夜深寒<lb/>
玉色亭亭落月殘太液池頭黄鵠下夢中曽見畫中看<lb/>
　　江貫道江山平逺圖<lb/>
江參去世二百年翰墨零落多無傳人間㡬人寫山水<lb/>
誰能意在揮毫前昨見石林舊家物春雷疊嶂初破墨<lb/>
我和葉詩頗豪放三者相望都突兀險危易好平逺難<lb/>
如此千里數尺間髙雲舒巻非散地麗日照耀皆名山<lb/>
<pb n="KR4h0160_WYG_026-23a"/>
我持美脯酒一斗墨汁盈盤可濡首江生精神作此山<lb/>
向山呼生當至否髙秋銀漢天無雲帷中泠然來夜分<lb/>
黄茅嶺頭華蓋頂畫我獨訪浮丘君<lb/>
　　為汪華玉題所藏長江萬鴉圖<lb/>
雲巢幽人愛江渚抽思揮毫寫横素波瀾不驚潦水盡<lb/>
秋氣晶明絶煙霧征帆去棹不相襲岸曲洲旋總堪賦<lb/>
孤邨城市僅如蟻百丈牽江直如縷蕭蕭木葉洞庭波<lb/>
歴歴晴川漢陽樹蒹葭宿鴈天欲霜叢葦寒鴉日云暮<lb/>
<pb n="KR4h0160_WYG_026-23b"/>
就中樓觀何王宫想見華年貯歌舞丹青倒景駭靈怪粉<lb/>
黛含情怨幽阻青春遊子憺忘歸白日泠風帳中語人<lb/>
間遺迹何足留最惜精思墮塵土郭熙平逺無散地小<lb/>
米蒼茫託天趣銛鋒鋩㦸不破墨刻畫晶瑩昔誰苦渤<lb/>
海細書藝文草精絶戈波絶囘互南唐後主萬鴉圖點<lb/>
㸃晨光動毛羽昔年曾見今目昬雖復逢之亦難覩江<lb/>
侯此巻出故家相示摩挲極愁予香奩犀軸見者稀漫<lb/>
錄餘情示來許<lb/>
<pb n="KR4h0160_WYG_026-24a"/>
　　題漁邨圖<lb/>
黄葉江南何處邨漁翁三兩坐槐根隔谿相就一煙棹<lb/>
老嫗具炊雙瓦盆霜前漁官未竭澤蟹中抱黄鯉肪白<lb/>
巳烹甘瓠當晨餐更擷寒蔬共萑席垂竿何人無意來<lb/>
晚風落葉何毰毸了無得失動微念况有興亡生逺哀<lb/>
憶昔采芝有園綺猶被留侯迫之起莫將名姓落人間<lb/>
隨此横圖巻秋水<lb/>
　　題韓幹畫馬<lb/>
<pb n="KR4h0160_WYG_026-24b"/>
韓生觀馬十二閑時寫一二傳人間坡翁嘗來伯時宅<lb/>
見此遺迹開衰顔前行如雲塵不動後者追風絶飛鞚<lb/>
昔人能事巳可能始覺賞識非虗諷昔觀祕府韓絶少<lb/>
得見龍眠巳驚倒使人讀詩如見畫人中豈復生坡老<lb/>
五雲之中天上竒代産名駒天子騎神明尚令後古見<lb/>
莫歎韓生非畫師<lb/>
　　題秦號二夫人承召遊華清宫圖<lb/>
貴人竝鞚如輕鴻承恩馳入華清宫道途先不止行客<lb/>
<pb n="KR4h0160_WYG_026-25a"/>
策蹇奔趨烏帽風奚囊墮地何足拾豈有篇章浪相及<lb/>
畫史當時妙墨傳光彩流動狂情急君不見白頭拾遺徒<lb/>
歩歸明眸皓齒事皆非朝天泥滑袖封事髙閣雨餘宫<lb/>
漏稀<lb/>
　　玉隆宫所藏宋乾道宸翰雲壑二字<lb/>
昔者雲歸壑天章自九重日華常映鳯山氣盡成龍俯<lb/>
仰遺陳迹高深儼徳容飄然化春雨結想在高松<lb/>
　　寄三衢守馬九皋<lb/>
<pb n="KR4h0160_WYG_026-25b"/>
聞道三衢守年豐郡事稀詩成花覆帽酒列錦成圍鶴<lb/>
髪明春雪貂裘對夕暉扁舟應載客閒聽洞簫歸<lb/>
　　寄題汪道士草亭<lb/>
飛白妙娉婷新題照草亭仙遺相鶴法客借換鵞經霧<lb/>
雨歸懸黍風雲䕶伏苓遥知春書永深坐養黄庭<lb/>
　　聞鴈<lb/>
樓近煖雲溼夜深聞鴈低聲音燈外盡羽翮月邊迷冉<lb/>
冉白榆上悠悠黄竹西應逢穆王駿春草一長嘶<lb/>
<pb n="KR4h0160_WYG_026-26a"/>
　　錢舜舉畫<lb/>
一樹花如雪清明客未歸坐看黄鳥竝夢作綵雲飛翠<lb/>
袖寒猶薄羊車過絶稀相如能作賦月下巻春衣<lb/>
　　山水圖<lb/>
汎舟桑落浦望見香爐峰野水常欹樹山雲不礙鐘桃<lb/>
源攜客覓松徑與僧逢為託荆闗輩添予九節笻<lb/>
　　題馬竹所畫<lb/>
老樹依江岸歸舟傍釣竿水花看晩淨風葉識天寒鴈<lb/>
<pb n="KR4h0160_WYG_026-26b"/>
字來千里魚羹付一餐逺山青可隱日下是長安<lb/>
　　送客北門晨登山木閣<lb/>
晨登山木閣零雨煖於春溪水解留客梅花偏照人秫<lb/>
香知酒熟市逺覺民淳此地堪娛老惟愁度水頻<lb/>
　　　仙遊道士余岫雲為從珠谿余隱士求得華山<lb/>
　　　下黄茅岡一曲規作丹室喜而賦之不覺五首<lb/>
華山東下有茅岡云是毛公舊隱場清露尚餘丹滿臼<lb/>
白雲今許草為堂冬憑野燒開畬隴春託山雷浄石牀<lb/>
<pb n="KR4h0160_WYG_026-27a"/>
從此便為千載計洞天先拜紫𤣥章<lb/>
茅岡地主古醇儒乞我岡頭作隱居嶺上閒雲從管領<lb/>
澗中流水聽開除刀耕火種從兹始雨笠風瓢便有餘<lb/>
自古詩人多㑹合浮丘毛氏不愁予<lb/>
石人屹立古仙壇雙澗交流拱一盤臨水種松須匼匝<lb/>
就中作室要寛安洞經即日修真訣玉臼逢春浴舊丹<lb/>
却恐山中添故事題詩莫與世傳看<lb/>
仙游辦得茅千束華蓋須分屋數間微咏玉經忘我老<lb/>
<pb n="KR4h0160_WYG_026-27b"/>
漫調金鼎勝於閒龍雷變化從舒巻鶴露清寒自往還<lb/>
何似綺園諸老者採芝初不離南山<lb/>
茅岡初割一溪雲𤣥契華陽舊隱文謁簡自題香案吏<lb/>
封章先報大茅君種成和露桃千樹借與摩霄鶴數羣<lb/>
便是宸清真洞府不煩夢想託紛紜<lb/>
　　撫郡天寧明極覺講主陪敬齋監郡奉祠華蓋特<lb/>
　　有髙咏三讀敬歎僕偶共清游輙復次韻衰退不<lb/>
　　工聊資笑粲<lb/>
<pb n="KR4h0160_WYG_026-28a"/>
三峰宫殿接新橋十月長齋陟翠嶤朝步仍垂蒼玉佩<lb/>
登歌還引紫瓊簫千枝絳蠟連虹貫五色香雲向日飄<lb/>
賴有髙人陪後乘輕清詩句似參寥<lb/>
　　秋日同朋游北塔山<lb/>
歸田多病故人疎好客相逢樂有餘老去深杯那解飲<lb/>
詩成大字尚能書門生去上青驄馬道士歸騎赤鯉魚<lb/>
如此餘閒多樂事誰能七十始懸車<lb/>
　　送易用昭<lb/>
<pb n="KR4h0160_WYG_026-28b"/>
詩成長是倩人書最愛東家織翠裾逺樹斷雲春雨外<lb/>
華星明月晩凉初滿窗柿葉題都徧短帽梅花畫不如<lb/>
莫向墨池成久别鵞羣還欲謝崇虛<lb/>
　　集自郡城歸溪山翁寄詩并和申字韻垂教依韻<lb/>
　　再呈殊媿遲拙<lb/>
暮春長日雨兼風買得江船未及東出郭故人邀杜老<lb/>
輟耕田父訝龎公漫從修禊忘溪曲何用安車徧洛中<lb/>
旦起紫芝行復長詠歸先與謝崆峒<lb/>
<pb n="KR4h0160_WYG_026-29a"/>
待客花隂午過申茶香榆火一時新千竿嫩綠揺輕暑<lb/>
數萼餘紅墜晩春坐憶雲林行道迹夢游仙島意生身<lb/>
連根分種如氷雪來向清池對玉真<lb/>
　　己夘臘八日雪為魏伯亮賦<lb/>
官橋桺外雪飛綿客舍樽前急管絃僧粥曉分驚臘日<lb/>
獵圍晨出憶殘年白頭長與青山對華屋誰為翠黛憐<lb/>
惟有寒梅能老大獨將清艶向江天<lb/>
　　某與胡伯友書問疏闊稍乆因楚石藏主待謁翹<lb/>
<pb n="KR4h0160_WYG_026-29b"/>
　　仰髙誼賦寄此詩<lb/>
喬木千章萬壑秋使君清興在危樓星沈夜水神魚化<lb/>
霜落寒汀宿鴈留紅袖烏絲酣楚客畫屏銀燭看吳鉤<lb/>
不知肯著枯藤杖采采芙蓉涉逺洲<lb/>
　　贈楚石藏主謁饒心道六有先生<lb/>
不識南塘第㡬橋翠樓華屋上岧嶤古文獨許揚雄識<lb/>
幽興誰為杜甫邀伐木春聲生澗谷涉江秋影蕩蘭苕<lb/>
散花如雨攜雙履解與髙人話寂寥<lb/>
<pb n="KR4h0160_WYG_026-30a"/>
　　縉山張君榮字仲華來丞撫之崇仁歴兩政<lb/>
　　六年心平氣順上下相安如一日雖有逺役<lb/>
　　重勞亦無闕事甚可稱也予之閒居相愛如<lb/>
　　故舊每懐扈從東道徃來縉山道中見其風土之<lb/>
　　勝民俗之美未嘗不談道以為樂於其受代調官<lb/>
　　京師因記之以詩而與之别明年進秩南來觀舊<lb/>
　　治父老兒童相迎於東門之外又當歌此以為一<lb/>
　　笑之歡也<lb/>
<pb n="KR4h0160_WYG_026-30b"/>
昔從時巡出縉山翠畦綠樹畫圖間驅車百折龍門險<lb/>
載筆千峰虎帳閒麥粉勸嘗銀縷熟粱炊持獻玉漿還<lb/>
道旁父老應常好為説鄉風一破顔<lb/>
　　送撫郡經歴海朝宗調官<lb/>
館閣論思拜命新風雲近接屬車塵受釐宣室多清夜<lb/>
奏賦甘泉是暮春雨過落花行處少日移髙樹坐來頻<lb/>
知君此日行吟思驄馬封章又避人<lb/>
　　東坡墨竹<lb/>
<pb n="KR4h0160_WYG_026-31a"/>
扁舟憶上浣花溪風雨横江萬竹低石室歸來秋似水<lb/>
峩睂相對醉如泥春雷翻石蛟龍起夕照穿林鳥雀栖<lb/>
二老何年重㑹面為揮濃墨寫凄迷<lb/>
　　白雲閒上人度夏<lb/>
白雲長傍太湖飛忽向西江度釣磯彭澤小龍邀共飯<lb/>
潮陽遷客憶留衣筍因春雨朝朝喫橘待秋霜顆顆肥<lb/>
我自本名無所住經圅松下共柴扉<lb/>
　　荅甘允從寄海東白紵<lb/>
<pb n="KR4h0160_WYG_026-31b"/>
海國綀衣雪色明寄將千里見髙情著隨野鶴渾相稱<lb/>
行近沙鷗亦不驚江露滿船歌醉起爐煙攜袖憶詩成<lb/>
秋風遊子偏愁予誰采芙蓉共晩晴<lb/>
　　孫宰金碧山水<lb/>
昔代香山避暑宫中天積翠立芙蓉雲生金水三春桺<lb/>
露滴銀牀五粒松飛瀑橋長通窈窕㫁隄人倦立從容<lb/>
舊時行處今看畫煙雨樓臺晩更濃<lb/>
　　甲戍四月十七日至臨川冲雲寺祝聖夀齋罷為<lb/>
<pb n="KR4h0160_WYG_026-32a"/>
　　賦此詩<lb/>
郭西寺門雙石頭水檻相對林塘幽白花過雨落松暝<lb/>
黄鳥隔溪鳴麥秋衰朽虛䝉宣室問淹遲實愛小山留<lb/>
為貪佛日同僧話滿袖天香念舊游<lb/>
　　蜀人鎦夢良效楊補之掀篷圖<lb/>
錦屏山下花如錦却愛清江野水邊放筆豈能無直幹<lb/>
掀篷方欲鬭清妍最憐半面欹歌扇更笑輕身障舞筵<lb/>
君看上林千樹雪繁枝何處獨娟娟<lb/>
<pb n="KR4h0160_WYG_026-32b"/>
　　荅錢翼之<lb/>
吳郡名書盛有唐流傳風致到錢郎閉門三月梨花雨<lb/>
徧寫千林柿葉霜客看舊題驚歲月僧將新句度江鄉<lb/>
莫愁茅舍淹留久秋菊春蘭各自芳<lb/>
　　柯敬仲畫古木疎篁<lb/>
不見丹丘四五年幽篁古木更蒼然蒹葭霜露風連海<lb/>
翡翠蘭苕月在川憶昔畫圖天上作每題詩句世間傳<lb/>
前邨深雪誰高卧亦有晴虹貫夜船<lb/>
<pb n="KR4h0160_WYG_026-33a"/>
　　李伯宗錄詩<lb/>
老去逢春秪漫吟敢煩綵筆為追尋玉堂天上成塵夢<lb/>
茅舍山中稱野心萬里雲霄歸鳥盡孤村風雨落花深<lb/>
文章傳世知何用空使髙情慨古今<lb/>
　　閩憲克莊以故舊託文公五世孫明仲逺徴鄙文<lb/>
　　老退遺棄㪚逸荷伯宗用昭止善浩淵子勗至善<lb/>
　　及余表姪孫陳誼予兄子豐仲弟之壻賈熙用昭<lb/>
　　之從子大年等十餘人寒冬連旬日夜錄之得五<lb/>
<pb n="KR4h0160_WYG_026-33b"/>
　　十巻亦己勞矣賦此為謝<lb/>
老去斯文付寂寥寒枝枯甲一遺蜩虗言自歎真何補<lb/>
好友相求不憚遙敗篋塵埃煩數子破窗燈火每連宵<lb/>
書成明日尋梅去共看春風轉斗杓<lb/>
　　題汪華玉子昻蘭石二首<lb/>
海内出珊瑚枝撑碧月孤鮫人拾翠羽泣露得明珠<lb/>
參差不可吹紉佩寄逺道遂令如石心歳晩永相好<lb/>
　　春妍帶雪圖<lb/>
<pb n="KR4h0160_WYG_026-34a"/>
玉茗深宫裏春姸帶雪殘可憐五色羽相竝不知寒<lb/>
　　題饒世英所藏錢舜舉四季花木<lb/>
　　　海棠<lb/>
睡起多情思依稀見太真一枝紅淚溼似憶故宫春<lb/>
　　　黄蜀葵<lb/>
花萼立清晨鵞黄向日新金杯承玉露偏醉蜀鄉人<lb/>
　　　芙蓉<lb/>
丹霞覆苑洲公子夜來遊終宴清露冷折花登彩舟<lb/>
<pb n="KR4h0160_WYG_026-34b"/>
　　　家茶<lb/>
萬木老空山花開綠萼間素糚風雪裏不作少年顔<lb/>
　　題饒世英所藏孤鶴圖<lb/>
海風吹月憶危巢清夜梳翎雪墮坳仙客不知猶是畫<lb/>
每聽長唳向松梢<lb/>
　　贈朱萬初二首<lb/>
珥貂鳴珮入明光新墨初成進御牀草野小臣春夢短<lb/>
猶懐染翰侍君王<hi>天厯己己天下大定中外乂安天子始作奎章之閣於宫廷之西日親御</hi>
<pb n="KR4h0160_WYG_026-35a"/>
<hi>翰墨時榮公存初康里公子山皆近侍閣下以朱萬初所製墨進大稱旨得祿食藝文之館其名籍甚邈在草</hi>
<hi>野豈勝千古之思乎</hi>
延閣晨趨接佩聲又紆朱紱向江城丹心要似東陽水<lb/>
釀作官壺徹底清<hi>朱萬初以藝文直長以年勞恩賞出佐帥幕南海轉丞東陽東陽文物之</hi>
<hi>邑俗第以名酒歸之豈其山川之望哉韓文公譏丞不負余余負丞今丞凡邑之風俗教命刑獄科賦無不得</hi>
<hi>言言之當無不可行存乎其人而己萬初勉之</hi>
　　雪後偶成<lb/>
曉來殘雪在陂陁逺似羊羣或似鵞憶踏春泥看栁色<lb/>
<pb n="KR4h0160_WYG_026-35b"/>
駝裘貂帽度冰河<lb/>
　　自贊題白雲求陳可復所寫像<lb/>
歸來江上一身輕野服初成拉杖行秖好白雲相伴住<lb/>
天台廬阜聽松聲<lb/>
　　子昻竹<lb/>
憶昔吳興寫竹枝滿堂賔客動秋思諸公老去風流盡<lb/>
相對茶煙颺鬢絲<lb/>
　　八駿圖<lb/>
<pb n="KR4h0160_WYG_026-36a"/>
瑶池積雪與天平西極空聞八駿名玉殿重來人世換<lb/>
蕭蕭苜蓿漢宫城<lb/>
　　中秋前偶賦四首<lb/>
一室蕭然絶蔽虧桂香初發自先知己無熱惱仍無夢<lb/>
坐到空林月落時<lb/>
空林月落大如盤雞犬無聲曉氣寒童子儗謀朝一食<lb/>
玉杯盛得露漙漙<lb/>
一杯濃露滑如飴灌溉清凉可療饑畢力石田嗟己晚<lb/>
<pb n="KR4h0160_WYG_026-36b"/>
空山何處采靈芝<lb/>
采芝不覺過前山偶荅樵歌莫却還人影自行殘照外<lb/>
雨雲先入翠微間<lb/>
　　次韻荅魯子暈參政二首<lb/>
海風吹雨散晨曦紈扇髙堂兩鬢絲想見東南賔客盛<lb/>
臨江釃酒看潮時<lb/>
病鶴前年下玉京空巢聊寄一毛輕白雲千載悠悠外<lb/>
自照寒溪野水清<lb/>
<pb n="KR4h0160_WYG_026-37a"/>
　　玉龍圖<lb/>
貝闕澄澄海月生水晶簾影接空明鮫綃剪得霓裳就<lb/>
却擁冰髯上太清<lb/>
　　贈閒白雲<lb/>
白雲東去又經春每想飛鴻到水濵幾箇遮山松樹子<lb/>
憑君灑雨洗埃塵<lb/>
　　無題<lb/>
貝闕珠宫夜不眠露華浩浩月娟娟不應又作人間夢<lb/>
<pb n="KR4h0160_WYG_026-37b"/>
窈窕吹簫度碧煙<lb/>
　　聞機杼<lb/>
咿啞機杼隔林幽夢覺江湖憶舊遊滿地月明凉似水<lb/>
數聲柔櫓過揚州<lb/>
　　溪橋踏雪<lb/>
萬竹孤亭積雪明衝寒先到寄髙情過橋不是尋常客<lb/>
共聽空山裂帛聲<lb/>
　　題范徳機詩後<lb/>
<pb n="KR4h0160_WYG_026-38a"/>
玉堂妙筆交游盡投老江南隔死生最憶崖州相憶處<lb/>
蕐星孤月海波清<lb/>
　　送程以文兼簡揭曼碩<lb/>
故人不肯宿山家半夜驅車踏月華寄語旁人休大笑<lb/>
詩成端的向誰誇<lb/>
　　至正改元辛巳寒食日示弟及諸子姪<lb/>
江山信美非吾土飄泊棲遲近百年山舍墓田同水曲<lb/>
不堪夢覺聽啼鵑<lb/>
<pb n="KR4h0160_WYG_026-38b"/>
　　癸酉歲晩留上方觀三首<lb/>
燈前自了讀殘經風入疎簾月入櫺坐到夜深誰是伴<lb/>
數枝梅萼一銅瓶<lb/>
偶行幽徑豈尋春忽見叢蘭紫茁新幸自林深可終日<lb/>
莫將香引路行人<lb/>
山中積雪到簷端獨對篝燈坐夜闌不是梅花心似鐵<lb/>
如何禁得許多寒<lb/>
　　田舍<lb/>
<pb n="KR4h0160_WYG_026-39a"/>
晨昬車馬亂雲煙花下追遊亦偶然百舌無聲春亦去<lb/>
蕭蕭田舍日髙眠<lb/>
　　别燮𤣥圃後重寄<lb/>
郭西山路有寒梅想見臨行首重囘夜聽雨聲知水長<lb/>
滿船明月幾時開<lb/>
　　古檜<lb/>
根到深泉石作身踈踈香葉不知春海波不動天風逺<lb/>
千歳寒蛟作老人<hi>學古錄公手自編定好事者别輯公得詩曰翰林珠玉其從孫堪廣為蒐訪</hi>
<pb n="KR4h0160_WYG_026-39b"/>
<hi>古律詩七百四十餘篇曰道園遺藁以補前藁之所未備</hi>
　　萬户張公廟堂詩<hi>并序藁以下遺</hi>
　　大徳辛丑昭勇大將軍河南征行萬户鎮通州張<lb/>
　　公以其兵從征緬死之通人作廟以祀公三十年<lb/>
　　間朝之公卿大夫士能為文章者莫不為之有所<lb/>
　　製作泰定丁卯公子御史亦俾予賦之集以為征<lb/>
　　緬事始末在朝諸君子則知之矣通州僻在江海<lb/>
　　之際其人何自知之況乆逺乎且不著夫狂夫<lb/>
<pb n="KR4h0160_WYG_026-40a"/>
　　首禍之故成宗皇帝聖明卒致其罪則公<lb/>
　　所以不肯墮其構陷必甲胄以死之意亦<lb/>
　　終不白於通人之將來也故稍原其始以道之庻<lb/>
　　其有考也詩曰<lb/>
於赫世皇竝用豪傑一定宇内櫜厥戈甲既乆既安成<lb/>
宗繼之祖功莫加道在守持狂夫興謀以動相國曰昔<lb/>
祖宗咸尚戰克萬方悉來史皆前能我獨無名曷稱繼<lb/>
承蠢彼西南翳叢負固聚落八百各統女婦人強甚驕<lb/>
<pb n="KR4h0160_WYG_026-40b"/>
馬具競豪豢豕于牢黄金飾槽取而有之富可足用赫<lb/>
乎功多以世智勇相臣以聞天子曰嘻有是言哉汝其<lb/>
試之狂謀既售諫言不入既賦軍實弓鉞仍戢餽饟啓<lb/>
行萬里騷然饑危蹈毒未戰己捐番番名將天子爪士<lb/>
鎮于江滸天子所使狂夫忌之承制驅之詎思國謀徒<lb/>
逞厥私將軍慨言死我臣職可陷者身不陷吾直見制<lb/>
鄙庸豈我召兇心知無還況冀立功與其矯誣死彼狂<lb/>
手孰與奮擊不喪吾守孤旅轉戰身入不囘殺僇既多<lb/>
<pb n="KR4h0160_WYG_026-41a"/>
身卒死之三軍失聲萬士喪氣孰明公心君門萬里裹<lb/>
革東歸遥遥江壖部曲候迎悲風斾纒民懐其忠士感<lb/>
其義虎奮鷹揚如見其至卜廟得吉東望際海神來妥<lb/>
之有永無壊狂夫辱國天子震怒立呼狂豎斬以大斧<lb/>
狂罪則誅死事奈何襃封哀榮百世不磨豈惟不磨元<lb/>
嗣御史既有兄弟又多孫子奕奕勲門秩秩良材天之<lb/>
報忠豈有涯哉<lb/>
　　金人出塞圖<lb/>
<pb n="KR4h0160_WYG_026-41b"/>
海風吹沙如捲濤髙為陁磧深為壕築壘其上嚴周遭<lb/>
名王專居氣振豪肉食湩飲田為遨八月草白風颼颾<lb/>
馬食草實輕骨毛加弦試弓復置櫜今日不樂心慅慅<lb/>
什什伍伍呼其曹銀黄兔鶻明繡袍鷓鴣小管隨鳴鞉<lb/>
背孤向虚出北皋海東之鷙王不驕錦鞲金鏇紅絨絛<lb/>
按習乆蓄思一超是時皛清天翳絶駕鵞東來雲帖帖<lb/>
去地萬仞天一瞥離婁屬望目力竭微如聞音鷙一掣<lb/>
束身直上不囘折遂使孤飛一片雪頃刻平蕪灑毛血<lb/>
<pb n="KR4h0160_WYG_026-42a"/>
爭誇得雋頓足恱挂免縣狼何足說旌旗先歸向城闕<lb/>
落日悲風起蕭屑煙塵滿城鼓微咽大酋要王具甘歠<lb/>
王亦欣然沃焦熱閼支出迎騎小驖琵琶兩姬紅顴頰<lb/>
歌舞迭進醉燭滅穹廬斜轉氍毺月<lb/>
　　題花鳥圖<hi>一作吳中女子畫花鳥歌</hi>
呉中女兒顔色好洗面看花花為悄調朱弄粉不自施<lb/>
寫作窗間雪衣鳥綠窗沈沈春晝遲半生心事花鳥知<lb/>
花殘鳥去人不歸細雨梅酸愁畫睂<hi>此詩元音乾坤清氣俱作虞集體要</hi>
<pb n="KR4h0160_WYG_026-42b"/>
<hi>作揭傒斯</hi>
　　次韻馬伯庸少監四首<lb/>
仍歲從巡幸山川識重臨講幃來濟濟馳道正駸駸五<lb/>
月衣裘薄諸生坐席深歸耕何待老莫問二疏金<lb/>
移蹕宫城曙煙花繞閣重來王俱屬籍稱使不傳烽賜<lb/>
席還親問囊書更手封恐煩宣室召眂日轉蒼龍<lb/>
臣甫多愁思長歌拜杜鵑鑿崖通閣道積水放樓船惆<lb/>
悵霜横野棲遲雪滿顛經行看宿草碧色自年年<lb/>
<pb n="KR4h0160_WYG_026-43a"/>
太平知永日漸老昔芳晨論説慚孤學推揚負相臣退<lb/>
思常感慨拜賜每逡巡郊藪多閒地餘生託鳯麟<lb/>
　　奉别阿魯灰東泉學士遊甌越<lb/>
憶昔同經幄春明下玉除挂冠俄去國連舸總盛書筍<lb/>
脯嘗紅稻蓴羹斫白魚莫言江海逺咫尺玉堂廬<lb/>
　　題秋山圖<lb/>
峰迥留深隠天清襲素袍棲身斷人跡游目送鴻毛樹<lb/>
挂栖厓鷙藤懸飲子猱龍眠石澗冷虎撼樹根牢木客<lb/>
<pb n="KR4h0160_WYG_026-43b"/>
吟時共山樵奕處遭浮雲過水盡孤月挾霜髙羽使來<lb/>
三島胎仙舞九皋左招玉斧飲右攬赤松遨空色収寥<lb/>
廓虛聲起繹騷彈琴遺古散載酒棹輕舠遂向圖中見<lb/>
誰能世外逃乘槎幾月<hi>一作日</hi>至一泛九秋濤<lb/>
　　送朱生南歸<hi>一作送朱仁卿</hi>
喜<hi>一作羡</hi>子南歸盱水上經過為我問臨川幾家橘柚霜<lb/>
垂屋何處蒹葭月滿船應有交游憐逺道試從父老說<lb/>
豐年寒機早晩成春服一一平安報日邊<lb/>
<pb n="KR4h0160_WYG_026-44a"/>
　　歸蜀<lb/>
我到成都住五日駟馬橋下春水生過江相送荷主意<lb/>
還鄉不留非我情鸕鷀輕筏下溪足鸚鵡小窗呼客名<lb/>
賴得郫筒酒易醉夜深衝雨漢州城<lb/>
　　自仁夀回成都<lb/>
還鄉思速去鄉遲王事相縻敢後期里父留看題壁字<lb/>
山僧打送捨田碑胡桃笻竹南方要盧橘枇杷上國知<lb/>
此日君親俱在望徘徊三顧欲何之<lb/>
<pb n="KR4h0160_WYG_026-44b"/>
　　送韓伯髙僉憲淛西<lb/>
正月樓船過大江海風吹雨灑船窗雲消虹蜺横山閣<lb/>
潮落黿鼉避石矼闕下諫書誰第一濟南名士舊無雙<lb/>
湖隂暑退多魚鳥應勝愁吟對怒瀧<lb/>
　　寄福建僉憲馬叔惠<lb/>
荔子枝頭火齊紅髙堂紈扇坐薰風湘筠簟冷魚波合<lb/>
海柏梁深燕雨通絡緯豈知秋袂薄扊扅長憶曉餐同<lb/>
禁城來看花如錦誰道清霜解惱公<lb/>
<pb n="KR4h0160_WYG_026-45a"/>
　　端午節飲客與趙伯高<lb/>
龍沙冰井夏初融簪筆長隨避暑宫蠟燭煙輕留賈誼<lb/>
銅盤露冷賜揚雄南邨久病思求艾北客多情問轉蓬<lb/>
忽聽滿船歌白苧翻疑昔夢倚春鴻<lb/>
　　周昉畫美人圖<lb/>
島上雲生日轉櫩海風吹面暮寒尖春明玉色遺薌澤<lb/>
夜定珠光入鏡奩織得鴛鴦成<hi>一作隨</hi>綠皺敎成鸚鵡啄<lb/>
紅甜試令鼓瑟應無語目斷歸帆思未忺<hi>一作淹</hi>
<pb n="KR4h0160_WYG_026-45b"/>
　　費無隱丹室<lb/>
碧雲雙引樹重重除却丹經户牖空一徑緑陰三月雨<lb/>
數聲啼鳥百花風年深不記栽桃客夜靜長留賣藥翁<lb/>
㡬度到來渾不語獨依秋色數歸鴻<lb/>
　　賦雪洲<lb/>
江上經年憶雪多長洲化作玉坡陀舊時射虎迷蹲石<lb/>
薄暮歸漁認擁蓑河伯作宫龍獻璧湘靈遺珮鳯停梭<lb/>
鳬鷖容與江花發更待春來生水波<lb/>
<pb n="KR4h0160_WYG_026-46a"/>
　　挽文山丞相<lb/>
徒把金戈挽落暉南冠無奈北風吹子房夲為韓仇出<lb/>
諸葛寜知漢祚移雲暗鼎湖龍去逺月明華表鶴歸遲<lb/>
不須更上新亭望大不如前灑淚時<hi>楊鐵崖洪武初不赴召詩子房本為</hi>
<hi>韓仇出諸葛寜知漢祚開全用此詩頷聨列朝詩集所載一本云商山本為儲君出黄石終期孺子來豈鐵崖</hi>
<hi>知襲用前人之非後乃自改耶鐵崖豔詩有全寫韓冬郎者英雄欺人不可以訓偶因此詩而并及之</hi>
　　贈道士<lb/>
神室誰開自洞微紫煙為户玉為扉春容淡薄胎仙舞<lb/>
<pb n="KR4h0160_WYG_026-46b"/>
夜景虚明脈望飛繞指風雷龍睡醒滿囊雲錦虎䭾歸<lb/>
猶嫌長物煩聞見更上髙臺一振衣<lb/>
　　贈無塵道人<lb/>
雲霧為衣月作裳天壇獨自禮虚皇龍収古劒沈秋水<lb/>
鶴識神丹起夜光金井有聲惟墜露玉階無色乍凝霜<lb/>
無端下界松風動又欲飄然上鳯凰<lb/>
　　玉華山<lb/>
何處清江擁玉蕐手題名榜寄仙家光凝石殿千年雪<lb/>
<pb n="KR4h0160_WYG_026-47a"/>
影動銀河八月槎藏藥寶圅騰玉氣說詩瑶席散天葩<lb/>
奎章閣吏無能賦得似新宫蔡少霞<lb/>
　　王庶山水<lb/>
蜀人偏愛蜀江山圖畫蒼茫咫尺間駟馬橋邊車蓋合<lb/>
百花潭上釣舟閒亦知杜甫貧能賦應歎揚雄老不還<lb/>
花重錦官難得見杜鵑啼處雨斑斑<lb/>
　　畫虎圖贈真一先生<lb/>
獵獵霜風木葉乾月明曾過越王山青龍久待蟠仙鼎<lb/>
<pb n="KR4h0160_WYG_026-47b"/>
赤豹相呼守帝闗終歲采芝茅阜曲豐年収榖杏林間<lb/>
誰家稚子能為御長與桃椎共往還<lb/>
　　滕王閣<lb/>
城頭髙閣插蒼茫百尺闌干背夕陽秋雨魚龍非故物<lb/>
春風蛺蝶是何王帆檣急急來彭蠡車葢童童出豫章<lb/>
燈火夜歸湖上路隔籬呼酒說干將<lb/>
　　京師秋夜<lb/>
風竹撼秋聲天寒夢不成如何今夜月偏照客窗明<lb/>
<pb n="KR4h0160_WYG_026-48a"/>
　　王朋梅東凉亭圖延祐中奉勅所作草也<lb/>
灤水東流紫霧開千門萬户起崔嵬坡陀草色如波浪<lb/>
長是鑾輿六月來<lb/>
　　丁夘禮部考試次韻二首<lb/>
憶昔坡頭接錦袍深堂披巻効微勞三年重得同清夜<lb/>
宫燭風簾見月髙<lb/>
袍鵠鏘鏘赴曉闈分廬陳藝别東西憑教紅杏休開徹<lb/>
早晩開闗蹋雪泥<lb/>
<pb n="KR4h0160_WYG_026-48b"/>
　　東家四時詞四首<lb/>
臨流洗硯見長身白苧寛衣短葛巾紈扇自題新得句<lb/>
水亭分送倚闌人<lb/>
摩挲舊賜碾龍團紫磨無聲玉井寒鸚鵡不知誰是客<lb/>
學人言語近闌干<lb/>
澄波千頃擁髙鬟手折芙蓉月下還解憶髙堂風露冷<lb/>
衲衣先送碧雲山<lb/>
賀雪宫門上表歸貂裘猶帶六花飛海南新送収香鳥<lb/>
<pb n="KR4h0160_WYG_026-49a"/>
轉覺清寒入翠幃<lb/>
　　贈傅與礪<lb/>
水玉空青不易求蘭苕翡翠擅清秋才情豈是人間少<lb/>
不到髙唐夢未休<lb/>
　　洪厓橋<lb/>
澄江如練碧悠悠一色蘆花覆逺洲無盡春天歸鴈急<lb/>
月明寒影不曾留<lb/>
　　題張希孟凝雲石<lb/>
<pb n="KR4h0160_WYG_026-49b"/>
海口不盈握隤然如委雲危岑集逺思虛竇棲微熏天<lb/>
髙泰蕐斷日出香爐分几研襲清潤文章互絪緼濳雷<lb/>
起神谷震驚天上聞亟視恐無及化為九龍文<lb/>
　　朱秀之杞菊軒<lb/>
髙軒何所植杞菊交根枝紫實既秋熟黄花亦晩滋嘉<lb/>
名信共愛何以療予飢此邦號富庶士賈志懷資蕭條<lb/>
山石間誰復見惸嫠遺脫兼并餘椎剝無完肌縱彼百<lb/>
畆受豈得安耘耔種此跬步内庶無征奪思採擷勿違<lb/>
<pb n="KR4h0160_WYG_026-50a"/>
節烹芼貴有宜三咽可千歲逍遥奉天隨<hi>某游吳中因省墓山間頗</hi>
<hi>見田野有可念因贊髙軒之樂而及之庶觀風者之有采而知之者</hi>
　　送豫章熊太古兼寄蘓伯修參政<lb/>
豫章有家學禮樂不見収為養不擇祿凄凉向炎洲攬<lb/>
結桂樹枝誰為玉雪謀十年一再見我老君白頭古劒<lb/>
光陸離繫以珊瑚鈎激昻文史間未媿班馬儔蘇君天<lb/>
下士定價琳琅球江漢方𣺌然為我觀素秋長吟以相<lb/>
送明月在髙樓<lb/>
<pb n="KR4h0160_WYG_026-50b"/>
　　李伯時九歌圖<lb/>
太乙神君號東皇玉質要妙含和陽生生炁始通微茫<lb/>
綿綿蒸空神中央浮英上羅文天章覆冒下滿谷與阬<lb/>
旁塞無間靈無方靈來乘柔徃乘剛湘君夫人鎮相望<lb/>
清温靜好非淫傷司命元老元氣昌手執藜杖色老蒼<lb/>
歴劫壽命不可量少君之壽同其長離無異體合有常<lb/>
出入萬化終不亡晶明發晨上榑桑海天赫赫真金芒<lb/>
質鍊不㓕長垂光河源混混流湯湯伯也坐視無迎將<lb/>
<pb n="KR4h0160_WYG_026-51a"/>
千古萬古何堂堂彼幽為厲為強梁朝貍暮豹方鴟張<lb/>
精魂熠耀志意荒招之不反巫無良屈生作歌沈九湘<lb/>
世人傳聲罕尋詳祝融仙子調𤣥黄九神出圖百怪藏<lb/>
不信請視虞公章<lb/>
　　送吕教授還臨川<hi>并序</hi>
　　古者仕不出其國五十里百里而己入仕王朝才<lb/>
　　千里而近無父兄妻子墳墓屋宅之别而有禄食之<lb/>
　　羡車服之華焉豈不便適人情乎哉今國家奄有<lb/>
<pb n="KR4h0160_WYG_026-51b"/>
　　宇宙仕者視南交朔易若東西家然則彼出入驅<lb/>
　　馳不越乎州閭黨術之間者不亦隘乎吕君仲<lb/>
　　謙世居臨川之南山木鬱茂田毛易長仰事其親<lb/>
　　俯育其妻子何嘗有意於逺游哉一旦用薦書得<lb/>
　　為遼東學官隨牒以行且萬里冬裘不足以禦寒<lb/>
　　蔬腸不勝其恒肉雖志氣不變然情能無少違乎<lb/>
　　僕願留之館中而不可歸其宜也故作詩以送<lb/>
　　之<lb/>
<pb n="KR4h0160_WYG_026-52a"/>
黄金作臺留好客好客不留秋月白東風吹雪滿衣襟<lb/>
却賦長歌送行客<hi>一作色</hi>遼東之山醫巫閭六月五月雪<lb/>
不除昨朝遣使降香去五尺冰上行飛車<hi>一作飛行車</hi>知君<lb/>
江上慣舟楫快馬如龍亦徒設束取來時一巻<hi>一作束</hi>書<lb/>
還向江波對<hi>一作弄</hi>明月我本蜀人隨水來結屋與子相<lb/>
鄰隈白髪京塵不歸去臨風相送興<hi>一作空</hi>悠哉<lb/>
　　城南春曉圖<lb/>
天台先生有山癖卧起無山朝不食幾年騎馬聽朝雞<lb/>
<pb n="KR4h0160_WYG_026-52b"/>
磊磈諸峰拄胷臆陳生受意不受辭竟拈秃筆為掃之<lb/>
既安樓觀對竒石復著梁棧横清漪游吾舊游釣吾釣<lb/>
隔林彷彿聞幽鳥瓊臺何處無桃花此是城南暮春曉<lb/>
夜來天子傳詔呼先生直上鑾坡趨盤盤迴復一萬里無<lb/>
限好山并好水如從島上見陳生盡寫歸來畫堂裏<lb/>
　　金馬圖<hi>人負金馬睡於馬上</hi>
賈胡自騎千金馬解囊小憩荒城下平原無樹起秋風<lb/>
夢到隂山雪横野大平疆宇大無外外户連城無閉夜<lb/>
<pb n="KR4h0160_WYG_026-53a"/>
不然安有獨行人懐寳安眠如畫者<lb/>
　　刷馬歌<lb/>
天馬之來大宛國漢帝心馳渥洼域貳師兵甲費如山<lb/>
毛骨權奇不多得世祖開基肇太平昔日大宛俱拱北<lb/>
如雲之馬西北來飛控驚塵遍南陌豢養年深生息蕃<lb/>
即今詔刷無遺迹青絲絡頭千萬輩戢戢駢頭死槽櫪<lb/>
一程瘏毒一程愁比到燕山肥者瘠吾觀天廏十二閑<lb/>
五花成隊春斑斑監官喂養盛芻豆年年騎去居庸闗<lb/>
<pb n="KR4h0160_WYG_026-53b"/>
聖朝誰信多盗賊却慮騎氣藏凶奸駑駘盡從天上去<lb/>
驊騮豈得留人間漢人南人窘徒歩道路相從俱厚顔<lb/>
我今己是倦游者東家蹇驢何必借布韈青鞵取次行<lb/>
正喜不遭官長罵鄉里健兒弓弩手詔許征鞍常穩跨<lb/>
嶺南烽火亂者誰何事至今猶梗化君不見漢文皇帝<lb/>
承平時千里之馬将安之又不見項王一騎烏江渡到<lb/>
頭不識隂陵路<lb/>
　　次韻葉賔月山居十首<hi>録四</hi>
<pb n="KR4h0160_WYG_026-54a"/>
冰泮溪流碧雲生島嶼紅輕隂殘夢裏逺樹亂愁中鷗<lb/>
外兼晴絮鸎邊共晩風地偏山氣近霏靄濕房櫳<lb/>
露冷天光逼溪澄夜影圓水花含窈窕山吹縱清緜為<lb/>
覔洪崖侶重尋赤壁船翻愁孤鶴外廻互萬山連<lb/>
緑瑣依松潤緗簾亂蘚斑吹笙花下散飛燕雨中還有<lb/>
客歸謀酒無言卧看山春禽忽相喚深樹兩闗闗<lb/>
風日宜芳嵗煙霞樂燕居坐深閒看奕燭冷靜修書臘<lb/>
醖紅生玉春盤緑間蔬但須門有客不問食無魚<lb/>
<pb n="KR4h0160_WYG_026-54b"/>
　　酬崔御史送熊掌<lb/>
熊掌來東國分甘到老夫鸞刀寒斷節翠釜煖柔膚兔<lb/>
脱中山醢魚藏丙穴腴藜腸渾未厭玉食恐時須<lb/>
　　代祀西嶽荅袁伯長王繼學馬伯庸三學士二首<lb/>
紫禁沈沈曙色低奉祠羣使巳班齊承恩歸院迷煙樹<lb/>
乘傳開闗蹋雪泥蹀躞共憐騎苑馬逶迆不若聽朝雞<lb/>
山川有事寧辭逺咫尺成都是國西<lb/>
棧道年年葺舊摧己將平易履崔嵬經行闗輔圖中見<lb/>
<pb n="KR4h0160_WYG_026-55a"/>
夢戀鄉山馬上來諸葛精神明似日相如情思冷於灰<lb/>
重思親舍猶南國願託江波去却囘<hi>此題袁伯長首唱而諸君和之足以</hi>
<hi>見一時館閣諸臣風采袁虞王馬方駕竝驅此正有元極盛之時矣集中所載諸公倡和之什雖不必盡工而</hi>
<hi>各存之以備參考如此題及上京雜咏等類是也</hi>
　　張道士蜀山圖<lb/>
碧玉參天是蜀山舊曽飛度歴孱顔松風上接空歌外<lb/>
蘿月長懸合景間試劒丹崖秋隼疾濯纓清澗夜龍閒<lb/>
君家虛靖歸來日冉冉蓬壺為憶還<lb/>
<pb n="KR4h0160_WYG_026-55b"/>
　　從兄徳觀父與集同出榮州府君宋亡隱居不仕<lb/>
　　而殁集來吳門省墓從外親臨卭韓氏得兄遺蹟<lb/>
　　有云我因國破家何在君為脣亡齒亦寒不知為<lb/>
　　誰作也撫誦不覺流泣因足成一章并發其幽濳<lb/>
　　之意<lb/>
我因國破家何在君為脣亡齒亦寒南渡豈殊唐社稷<lb/>
中原不改漢衣冠温温雨氣吞殘壁泯泯江潮擊壊欄<lb/>
萬里不歸天浩蕩滄波隨意把漁竿<lb/>
<pb n="KR4h0160_WYG_026-56a"/>
　　興慶宫朝退次韻袁伯長見貽是日上加尊號禮<lb/>
　　成告謝集即東出奉祠齋宫<lb/>
翠蓋重重寶扇斜從官穿桺散慈鴉過宫路逺紆天步<lb/>
上壽杯深閣雨花玉貫兩虹通象錦衣成五綵練雲霞<lb/>
奉祠東出蓬萊道春水鳬鷖踏漢槎<lb/>
　　和李秋谷平章小車詩<lb/>
雪晴宫草隱晴沙相國朝天試帝車班馬晝移温室樹<lb/>
鳴鸞晨度掖垣花搴帷每命賢俱載趣駕頻煩使至家<lb/>
<pb n="KR4h0160_WYG_026-56b"/>
此日龍門誰執御擁經正履侍金華<lb/>
　　游岡子原呈王學士<lb/>
岡子原頭春色濃小車晨出看東風雨餘林潤人烏好<lb/>
日煖沙平我馬同西引峰巒來座上東瞻樓閣起天中<lb/>
詠歸莫作悤悤晩儻解相逢擊壤翁<lb/>
　　次韻寄元復初<lb/>
黄粱夢覺人千里白璧歸來月一缸尊酒幾時忘北海<lb/>
束書無路到東窗卧龍宛宛冰生壑飛鶴翩翩雪灑江<lb/>
<pb n="KR4h0160_WYG_026-57a"/>
無限心期總寥落秋風煙樹引歸幢<lb/>
　　羅若川畫松<lb/>
暮春多雨晝㝠㝠羅生畫松當素屏老蛟化為劒氣黑<lb/>
白鶴下啄苔痕青傳來日暮自篝火夢入幽巖尋茯苓<lb/>
不遇胡僧露雙脚石圅自了讀殘經<lb/>
　　送胡士恭<lb/>
十年京國擅才華宰相頻招載後車太液蒼凉黄鵠羽<lb/>
𤣥都爛漫碧桃花三清風露仙人館萬里煙塵野老家<lb/>
<pb n="KR4h0160_WYG_026-57b"/>
拂拭舊題如隔世華星明漢望歸槎<lb/>
　　舟泊安和阮宅次黄志高韻<lb/>
十月東歸下石瀧羣公促膝共輕艭蕭雲故宅多喬木<lb/>
阮籍清樽對暮江方駕肯來良馬五尺書先寄鯉魚雙<lb/>
欲求深隱何山曲雪竹霜筠共一窗<lb/>
　　賦文子方家篔簹亭竹影<lb/>
數箇篔簹一小亭南窗承日印寒青水晶簾裏珊瑚樹<lb/>
雲母屏門翡翠翎却愛微風動蕭瑟翻疑薄暮倚娉婷<lb/>
<pb n="KR4h0160_WYG_026-58a"/>
憑君縱有鵞溪絹莫與空花結定形<lb/>
　　舟次湖口<lb/>
江沙如雪水無聲舟倚蒹葭鴈不驚霜氣隔篷纔數尺<lb/>
斗杓插地巳三更抛書枕畔憐兒子看劒燈前慨友生<lb/>
尚有乘桴無限意催人揺櫓轉江城<lb/>
　　聶空山畫扇<lb/>
客來山雨鳴磵客去山翁醉眠花外晴雲靄靄竹邊秋月<lb/>
娟娟<lb/>
<pb n="KR4h0160_WYG_026-58b"/>
　　青山白雲圖<lb/>
獨向山中訪隱君行窮千澗水沄沄仙家更在空青外<lb/>
只許人間禮白雲<lb/>
　　寄澄湛堂法師<lb/>
月中桂子落巖阿想有林間閱貝多持足地神衣拂石<lb/>
獻珠天女韈淩波香因結願留龍受水為烹茶喚虎䭾<lb/>
寄到竹西無孔笛吹成動地太平歌<lb/>
　　送戴真人歸越<lb/>
<pb n="KR4h0160_WYG_026-59a"/>
戴先生日飲五斗醉不得再飲一石不肎眠昨從桃源<lb/>
來雨袖攜風煙長安道上小兒女拍手攔道呼神仙馬<lb/>
如游龍花如雨蹴踏春秋作朝暮東方不作窗間戲上<lb/>
帝還令海邊去海邊玉虹夜不収貝宫珠闕皆蛟虯芝<lb/>
田玉樹乆相待天上老仙那肎留戴先生鑑湖之水三<lb/>
千丈不可以鑑可以釀明朝亦脫錦袍去與汝酣歌釣<lb/>
船上<lb/>
　<hi>田汝成西湖志餘云虞伯生際遇文宗置奎章閣為學士順帝為明宗子文宗忌之遠竄海南詔書有曰</hi>
<pb n="KR4h0160_WYG_026-59b"/>
　<hi>明宗在北之時自以為非其子伯生筆也文宗晏駕寧宗立八月崩國人迎順帝立之伯生時在江西詔</hi>
　<hi>以皮繩縛腰馬尾縫眼夾兩馬間逮捕至大都嫉之者為十七字詩曰自謂非其子如今作天子傳語老</hi>
　<hi>蠻子請死至則以文宗親改詔藁呈順帝覽之曰此我家事豈由爾書生耶遂得釋兩目由是喪明按元</hi>
　<hi>史伯生在文宗朝中丞趙世安嘗以集病目就醫為請㓜君殂大臣用至大故事召諸老臣赴上都議政</hi>
　<hi>集在召列馬祖常使人告之曰御史有言乃謝病歸無馬尾縫眼之事稗史流傳恐未足以徵信也</hi>
　<lb/>
　<lb/>
　元詩選初集巻二十六<lb/>
</p>
<p>
</p>
  </div>
</body>
</text>
</TEI>
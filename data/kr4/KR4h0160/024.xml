<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十四</head>
    <p>
<pb n="KR4h0160_WYG_024-1a"/>
欽定四庫全書<lb/>
　元詩選初集巻二十四　　庶吉士顧嗣立編<lb/>
　　許左丞有壬<lb/>
　　　有壬字可用彰徳路湯隂人年二十畼師文薦<lb/>
　　　入翰林不報授開寧路學正登延祐二年進士<lb/>
　　　第累官參議中書省事元統二年九月拜參知<lb/>
　　　政事至正初轉中書左丞六年召為翰林學士<lb/>
　　　承㫖改御史中丞以病歸起河南行省左丞十<lb/>
<pb n="KR4h0160_WYG_024-1b"/>
　　　五年遷集賢大學士復拜中書左丞尋兼太子<lb/>
　　　左諭徳十七年致仕給俸賜終其身越七年卒<lb/>
　　　年七十八諡曰文忠可用歴事七朝垂五十年<lb/>
　　　有元詞人由科舉而登政府者可用一人而已<lb/>
　　　當權臣恣睢稍忤意則誅竄隨之可用絶不為<lb/>
　　　巧避計善筆札工辭章歐陽元功序其文以為<lb/>
　　　雄渾閎雋湧如層瀾迫而求之則淵靚深實其<lb/>
　　　深許之如此揭曼碩云相下許公文章譽望矯<lb/>
<pb n="KR4h0160_WYG_024-2a"/>
　　　然為當世名臣而扈從上京凡志有所不得施<lb/>
　　　言有所不得行憂愁感憤一寓之於酬倡晩年<lb/>
　　　得康氏舊圃出所賜金買之名曰圭塘别墅昆<lb/>
　　　弟翁季賓客留連觴咏其間酒酣賦詩頃刻成<lb/>
　　　什傳於四方所著至正集百巻其弟有爭别輯<lb/>
　　　其詩為圭塘小藁序之曰至正集巻軸浩繁以<lb/>
　　　猶子楨起遣南行倉卒不及收拾有孚為輯小<lb/>
　　　藁并平生倡酬紀行諸作為别集以傳於世<lb/>
<pb n="KR4h0160_WYG_024-2b"/>
　　神山避暑晩行田間用陶淵明平疇交逺風良苗<lb/>
　　　亦懐新為韻十首<lb/>
田塍晩獨䇿及此時雨晴東畦與西疃決決流水聲豐<lb/>
年巳足歡清風復多情歸來藉草坐濁酒還自傾不用<lb/>
澆磈磊我懐無不平<lb/>
寢迹非絶世雅志便林丘青山足一至勝處靡不游意<lb/>
適輒忘返茲焉夏巳秋遙遙目力窮青青盡田疇迷復<lb/>
幸不逺歸歟無異謀<lb/>
<pb n="KR4h0160_WYG_024-3a"/>
脱身豪俠窟里氓締新交愛其心無穽不較醉語譊生<lb/>
兒更有教治地盡肥墝禾黍巳在眼𤓰蔬早登庖愧子<lb/>
良已多況敢希由巢<lb/>
浮生若無悰道近人自遠重外樂徇身遺世幾赫咺老<lb/>
農初不知遑遑嵗年晩清晨負耒出日夕行歌返悠悠<lb/>
千載心它人莫予忖<lb/>
落日照我影頎然溪水中涼飈動絺衣勢欲凌虛空顧<lb/>
之一大笑與爾將無同昔也爾何達茲焉爾何窮莫道<lb/>
<pb n="KR4h0160_WYG_024-3b"/>
山林陋乃有黄虞風<lb/>
昔人植松柏映蔚彌崇岡不為朝夕利千載當自長植<lb/>
槿非不榮我圃因之荒白髪走畏途途修馬非良桑榆<lb/>
賴未晚此樂且無央<lb/>
靜念少日事躁中劇揠苗欲令千載淳反之在一朝斥<lb/>
鷃不自量上欲摶扶搖世態任盲俗林譏愧清謠傲骨<lb/>
日已長及辰事逍遙<lb/>
淵明昔歸休開嵗纔五十我雖年近似我道慚什百兼<lb/>
<pb n="KR4h0160_WYG_024-4a"/>
金與尺璧敢取儕瓦礫𬗟焉動真想迅徃孰誘掖庶幾<lb/>
歸田園千載可同迹<lb/>
我聞昔桃源民風近無懐茲山亦深窈中有讀書齋但<lb/>
絶車馬迹不惜雲烟埋旁圍靡靡山上䕃髙髙槐聊以<lb/>
永今朝得酒從無膎<lb/>
我髪日以變山色日以新舉杯試問山古今閲幾人我<lb/>
非山主人聊為山之賓杖可入幽險詩能寫清淳但恐<lb/>
我它適山乎爾誰鄰<lb/>
<pb n="KR4h0160_WYG_024-4b"/>
　　應制天馬歌<lb/>
臣聞聖元水徳正色在朔方物産雄偉馬最良川原飲<lb/>
齕幾萬萬不以數計以谷量承平雲布十二閑華山百<lb/>
草春風香又聞有駿在西極權竒俶儻鍾乾剛茂陵千<lb/>
金不能致直以兵戈勞廣利當時紀述雖有歌侈心一<lb/>
啟何由制吾皇慎徳邁前古不寶逺物物自至佛郎國<lb/>
在月窟西八尺真龍入維縶七逾大海四閲年灤京今<lb/>
日才朝天不煩翦拂光奪目正色呈瑞符吾𤣥鳯鬐龍<lb/>
<pb n="KR4h0160_WYG_024-5a"/>
臆渴烏首四蹄玉後䃜其前九重喜見逺人格一時便<lb/>
勅良工傳玉鞭錦韉黄金勒瞬息殊恩備華飾天成異<lb/>
質難自蔵志在君知不在物方今天下有道時絶塵詎<lb/>
敢稱其力臣才罷駑亦自知共服安輿無覂軼<lb/>
　　題友人所蔵明妃圖<lb/>
臂香骨沁守宫虐金鎖重門怨銀鑰深宫有眼不識春<lb/>
晝長時聽雲間樂平生所見惟監宫今朝豈期見畫工<lb/>
君王知畫不知妾薄命巳分如秋蓬黄沙漫漫天無窮<lb/>
<pb n="KR4h0160_WYG_024-5b"/>
驚飇吹老紅芙容穹廬明日又何處此生遂負南歸鴻<lb/>
和親納侮號上䇿建議詒謀婁敬責妾身雖苦免主憂<lb/>
猶勝專寵亡人國關山寥落夢亦迷嫁雞正爾隨雞飛<lb/>
人間生女莫望貴只可近作田家妻琵琶聲斷霜天月<lb/>
青塚至今青不歇後來却有蔡文姫千古胡笳辱哀拍<lb/>
　　喜逢口<hi>并序</hi>
　　　灤陽驛東北四十里有雙塚世傳昔有久戍不歸者<lb/>
　　　其父求之適相遇此山下相抱大笑喜極而死遂𦵏<lb/>
<pb n="KR4h0160_WYG_024-6a"/>
　　　於是俗因謂之喜逢口亦猶望夫之有石也雖莫究<lb/>
　　　其世代姓氏而其言有足感人者故作是以紀之<lb/>
兒寒解衣重撫摩兒飢推食孰忍訶長成與國逺負戈<lb/>
一去不返當如何去時云戍東北鄙直出榆關度遼水<lb/>
白頭郎罷與影俱豈憚山川千萬里天教此地適相逢<lb/>
父曰從天墜吾子笑疲樂極俱殞身誰謂情鍾遽如此<lb/>
官家開邉方未巳同生又别寧同死山雲漠漠風颼颼<lb/>
山頭雙塚知幾秋當時不忍一朝喜今日翻飛千載愁<lb/>
<pb n="KR4h0160_WYG_024-6b"/>
猶勝貞女化為石終古孤身雙不得清江寒影日悠悠<lb/>
行人一去無消息<lb/>
　　哀棄兒<lb/>
雪霜載途風裂肌有兒鶉結行且啼問兒何事乃爾悲<lb/>
父母棄之前欲追木皮食盡嵗又饑夫婦行乞甘流離<lb/>
負兒逺道力巳疲勢難俱生灼可推與其疐尾莫我隨<lb/>
不如忍割從所之今夕曠野兒安歸明朝道殣非兒誰<lb/>
父兮母兮豈不慈天倫遽絶天實為十年執政雖咸腓<lb/>
<pb n="KR4h0160_WYG_024-7a"/>
發廩有議常堅持昔聞而知今見之倉皇援手無所施<lb/>
兒行不顧寒日西哭聲巳逺猶依稀<lb/>
　　李惟中學士自西臺侍御召入以未央宫瓦硯為<lb/>
　　　貺作此謝之<lb/>
漢家作宫法紫微金鋪玉户明華榱甄官陶瓦極能事<lb/>
鉛丹細𢷬咸陽泥一朝神雀去不返秋風禾黍驚離離<lb/>
谷陵且變此宜盡一二時出農夫犂人間購求作珍玩<lb/>
洗刷篆籀分毫釐西臺執法好事者礱磨為硯尤瑰竒<lb/>
<pb n="KR4h0160_WYG_024-7b"/>
體呈全璧徑尺許沿開新月才一眉堅如鐵石潤如玉<lb/>
墨聲瑟瑟松風吹惠然匣送感髙義但惜所與非所宜<lb/>
公才真是謫仙裔善事利器方相資嗟予蕪學忝詞館<lb/>
雖有此器無能為世傳銅雀亦佳品搜刔黄壤今無遺<lb/>
髙皇垂統四百載老瞞何物敢等夷愛人屋上烏亦好<lb/>
況茲適用逾端溪楮生毛頴賀得友坐令几案增光輝<lb/>
代言揮制固多愧玉堂風月猶能詩<lb/>
　　沙湖道中<lb/>
<pb n="KR4h0160_WYG_024-8a"/>
城居如坐井出郭始知春草色纔翻燒禽聲便可人逺<lb/>
山來邐迤羸馬去逡巡喚醒三年夢東華足軟塵<lb/>
　　夜至魯港<lb/>
桴鼔逺銅籠前驅列炬紅星芒寒拂地江影靜浮空聽<lb/>
語漁村近連航水驛通不才慚傳食鮭菜足為供<lb/>
　　荻港早行<lb/>
水國宜秋晩羈愁感嵗華清霜醉楓葉淡月隠蘆花漲<lb/>
落髙低路川平逺近沙炊烟青不斷山崦有人家<lb/>
<pb n="KR4h0160_WYG_024-8b"/>
　　上京十詠<hi>并序</hi>
　　　元統甲戌分臺上京飲馬酒而甘嘗為作詩丁<lb/>
　　　丑分省日長多暇因數土産可紀者尚多又賦<lb/>
　　　九題并舊作為上京十詠云<lb/>
　　　馬酒<lb/>
味似融甘露香疑釀醴泉新醅撞重白絶品挹清𤣥驥<lb/>
子飢無乳將軍醉卧氊挏官聞漢史鯨吸有今年<lb/>
　　　秋羊<lb/>
<pb n="KR4h0160_WYG_024-9a"/>
塞上寒風起庖人急尚供戎鹽舂玉碎肥羜壓花重肉<lb/>
淨燕支透膏凝琥珀濃年年神御殿頒餕每霑儂<lb/>
　　　黄羊<lb/>
草美秋先腯沙平夜不藏解絛文豹健臠炙宰夫忙有<lb/>
肉須供世無魂亦似麞少年非好殺假爾試穿楊<lb/>
　　　黄鼠<lb/>
北産推珍味南來怯陋容瓠肥宜不武人拱若為恭發<lb/>
掘憐禽獮招徠或水攻君母急盤饌幸自不穿墉<lb/>
<pb n="KR4h0160_WYG_024-9b"/>
　　　籸麵<lb/>
坡逺花全白霜輕實便黄杵頭麩退墨磑齒雪流香玉<lb/>
葉翻盤薄銀絲出漏長元宵貯膏火蒸墨笑南香<hi>南鄉蕎麵</hi>
<hi>黒甚熟則堅實若瓦石可代陶盞貯膏火</hi>
　　　蘆菔<lb/>
性質宜沙地栽培屬夏畦熟登甘似芋生薦脆如梨老<lb/>
病消凝滯竒功直品題故園長尺許青葉更堪齎<lb/>
　　　白菜<lb/>
<pb n="KR4h0160_WYG_024-10a"/>
土羔新且嫩筐筥薦紛披可作青菁飯仍攜玉版師清<lb/>
風牙頰響真味士夫知南土稱秋末投簪要及時<lb/>
　　　沙菌<lb/>
牛羊膏潤足物産借英華帳脚駢遮地<hi>此物喜生車帳卓歇之地夏秋</hi>
<hi>則環繞其迹而出</hi>釘頭怒戴沙齋厨供玉食毳索出氊車莫作<lb/>
垂涎想家園有莫邪<lb/>
　　　地椒<lb/>
凍雨催花紫輕風散野香刺沙尖葉細敷地亂條長楚<lb/>
<pb n="KR4h0160_WYG_024-10b"/>
客收成裹奚童擷滿筐行厨供草具調鼎爾非良<lb/>
　　　韭花<lb/>
西風吹野韭花發滿沙陀氣校葷蔬媚功於肉食多濃<lb/>
香跨薑桂餘味及𤓰茄我欲收其實歸山種澗阿<lb/>
　　尋梅<lb/>
何以慰吾衰梅花秀發時晩香傳逺樹春雪避南枝林<lb/>
靜來差早溪深行獨遲與君謀一醉及此未離披<lb/>
　　水木清華亭宴集十四韻<hi>并序</hi>
<pb n="KR4h0160_WYG_024-11a"/>
　　　水木清華亭侍御史王公分儼别墅也位都城巽隅<lb/>
　　　出文明門餘里許園池構築甲諸邸第予客京有年<lb/>
　　　識公儼亦久而未嘗迹其地至正乙未春自汴召入<lb/>
　　　俄公儼由遼省拜中臺握手傾倒屢約宴集塵冗不<lb/>
　　　果致期宿具復有意外之撓乃七月二十又三日始<lb/>
　　　遂盍簮左轄吕仲實中執法杜徳常右司王本中左<lb/>
　　　司尚彦文實同尊俎酒㫖樂備物腆意勤適雨霽秋<lb/>
　　　清塵空地迥庭木湧翠渚蓮散紅北瞻闉闍五雲杳<lb/>
<pb n="KR4h0160_WYG_024-11b"/>
　　　靄極目西望舳艫汎汎於烟波浩渺雲樹參差之<lb/>
　　　間蕭然有江鄉之趣不知其為轂擊肩摩之境也<lb/>
　　　煩襟滯慮滌濯浄盡兹遊竒絶宜造物之不䡖畀<lb/>
　　　也公儼請曰人生四美百年幾遇不可不紀也乃<lb/>
　　　即水木清華亭為韻賦詩有壬分華字其詩曰<lb/>
世禄推門閥天墀幾拜嘉髙情忘勢利大隠謝紛譁朝市<lb/>
塵無染蓬瀛路豈賒眷言營別墅初不逺東華畫舸堂前<lb/>
過青帘栁外斜晴紅迷菡萏寒翠接蒹葭揮麈風生座扶<lb/>
<pb n="KR4h0160_WYG_024-12a"/>
笻雨壓沙萍開輕泛鴨荷側重擎蛙只訝神仙府誰知宰<lb/>
相家賔朋𤣥圃玉文采赤城霞麗曲凝雲表鮮粧炫水涯<lb/>
添栽三徑竹遞賞四時花心事尊中物人生海上槎相逢<lb/>
須盡興明日各趨衙<lb/>
　　送馬明初敎授南歸二十韻<lb/>
　　　後至元戊寅予得請歸江夏别業明年冬遊長沙又<lb/>
　　　明年二月安仁馬君明初来見於琅瓈山其人温醇<lb/>
　　　其文粹精傾葢如平生同遊南岳更唱迭和遂同歸<lb/>
<pb n="KR4h0160_WYG_024-12b"/>
　　　江夏甫七日復參知政事命下以小兒累之又同北<lb/>
　　　焉至任城明初舟覆幾不免間闗跋涉不忍予棄用<lb/>
　　　中臺翰林薦堂除緱山書院山長及格擢右衛率府<lb/>
　　　教授始釋褐衛官若胥卒皆國人明初請收書敎其<lb/>
　　　子弟為華學官屬韙之鳩俸檄明初買書江南因得<lb/>
　　　歸省其家焉過予相下将别請言吁世俗之交翻覆<lb/>
　　　雲雨况延之館塾者其為交不又密乎饔飱之不精<lb/>
　　　不時也供侍之不慎不及也脯脩之不腆也汲引之<lb/>
<pb n="KR4h0160_WYG_024-13a"/>
　　　不酬也為主人者有能不犯於是者乎人情久則<lb/>
　　　狎狎則慢慢則隙生焉賔主至是不失歡者鮮矣<lb/>
　　　而明初與予十年如一日始終無間言有徳君子<lb/>
　　　哉述其槩為詩以餞之其詩曰<lb/>
吾子纔傾葢琅瓈古渡頭袖文驚蜀錦懷寶重天球心<lb/>
既同金斷膠因向漆投有邀須共徃無倡不為酬南岳<lb/>
朝聨轡湘江莫艤舟屐窮峯頂寺詩滿水邉樓訪古由<lb/>
來喜尋芳到處留遂移衡浦隠便作武昌遊坐席何曾<lb/>
<pb n="KR4h0160_WYG_024-13b"/>
暖招旌遽見求髙情安旅吹遐躅又神州道路多嘗險<lb/>
山川只薦愁埽雲髠兎穎鏖雪敝貂裘善誘兒何幸深<lb/>
蔵價未收忽看鴻鵠舉甘效蟨蛩休洹水寒偏瑩林慮<lb/>
晩更幽誰知三仕巳相累十春秋公道先揚善真才自<lb/>
拔尤恩袍明翡翠教鐸振貔貅行役仍清淡言歸藐阻<lb/>
修臨岐惟一語音信莫悠悠<lb/>
　　送黄文復歸長沙<lb/>
半生湖海夢依俙但誦湘南逺寄詩先友凋殘公獨健<lb/>
<pb n="KR4h0160_WYG_024-14a"/>
故園荒盡我方歸百年未滿常憂畏千里相逢又别離<lb/>
他日瓈江松下路西州難似此沾衣<lb/>
　　和謝敬徳學士見寄韻<lb/>
淡靄輕風弄野姿江天寥廓鳥飛遲從知宇宙多閒地<lb/>
誰信襟懐勝舊時夜雨不驚逋客夢莫雲猶入故人詩<lb/>
山中亦有陽春曲拂拭朱絃待子期<lb/>
　　登岳陽樓<lb/>
半空輪奐壯巴岳消得騷人一繫舟雲氣逺攜湘雨至<lb/>
<pb n="KR4h0160_WYG_024-14b"/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髪賦重遊<lb/>
　　閒居雜詩四首<lb/>
鬢髪蒼浪齒動搖自知宜退待誰招茶餘引鶴消春晝<lb/>
酒醒聞雞記早朝肥截玉肪羮縮項香翻雲子飯長腰<lb/>
尚嫌門有徴詩客時與山人破寂寥<lb/>
半山雲樹接脩篁鎮日無塵到草堂甕牖風來書葉亂<lb/>
膽瓶花落硯池香壺觴自酌教微醉松菊猶存及未荒<lb/>
<pb n="KR4h0160_WYG_024-15a"/>
護果灌園常不暇誰知閒裏更多忙<lb/>
鵠山東北接郊墟郭影嵐光畫不如九十日春朝莫雨<lb/>
兩三間屋古今書庭花紅礙經行處園竹青囘翦伐餘<lb/>
滿地蒼苔愁踏破年來深喜故人疎<lb/>
竊禄多慚號具臣歸田何幸作閒人登山臨水今非客<lb/>
病酒愁花又過春夢斷紫霄黄閣逺眼明青鏡白頭新<lb/>
芥薹竹筍來相續不道茅柴味更真<lb/>
　<hi>徹里帖木兒為江浙平章㑹科舉驛請試官供帳甚盛心頗不平及還朝首議罷科舉時有壬為參知政</hi>
<pb n="KR4h0160_WYG_024-15b"/>
　<hi>事力爭之丞相巴延議巳定乃温言慰諭翌日宣詔特令有壬為班首以折辱之治書侍御史溥化誚有</hi>
　<hi>壬曰參政可謂過橋拆橋者矣有壬以為大恥移疾不出有壬三入中書皆以病免觀此等詩亦可以知</hi>
　<hi>其不得意之槩矣</hi>
　　和傅汝礪寄來韻二首<lb/>
江水舟航日夜東故人音問得常通君才能挽千鈞重<lb/>
我老惟懐一畝宫自古山林容小隠只今臺省有諸公<lb/>
欲知别後詩成處都在花香竹影中<lb/>
春紅園圃眩西東花下縈紆一徑通不向雷門操布鼔<lb/>
<pb n="KR4h0160_WYG_024-16a"/>
要從人海見珠宫多言浪負三千牘老夢都忘十八公<lb/>
珍重吾宗有成訓人間何似在山中<lb/>
　　琳宫詞次安南王韻二首<lb/>
涼入簾幃夜色輕瑤臺添月更虚明一壺天地渾無迹<lb/>
只有清風動竹聲<lb/>
山中活計只餐霞世事茫茫日自斜謫到玉堂無好況<lb/>
夜深猶草侍中麻<lb/>
　　和康里子山韻<lb/>
<pb n="KR4h0160_WYG_024-16b"/>
洞深春早透蘭芽窻曉雲香亂海霞萬丈紅塵飛不到<lb/>
紫簫吹綻碧桃花<lb/>
　　李陵臺<lb/>
李陵臺下駐分臺紅藥金蓮徧地開斜日一鞭三十里<lb/>
北山飛雨逐人來<lb/>
　　令狐學士金蓮圖<lb/>
九天光彩動金閨輦路風香樹影齊却笑漢家恩數薄<lb/>
只教天禄待青藜<lb/>
<pb n="KR4h0160_WYG_024-17a"/>
　　都門栁<lb/>
都門四十里青青幾度迎人幾送行老子有言來致栁<lb/>
只煩相送莫相迎<lb/>
　　夜次館陶<lb/>
三老趨程不憚勞船頭坐看月輪髙烟村漁火微茫外<lb/>
一簇人家是館陶<lb/>
　　即事二首<lb/>
幾家門繫釣魚船一陣風香燎麥烟畫出太平村落景<lb/>
<pb n="KR4h0160_WYG_024-17b"/>
酒旗多在緑楊邉<lb/>
逺浦客帆明冉冉前村牧笛響嗚嗚園桑葉盡蠶成繭<lb/>
庭樹隂濃燕引雛<lb/>
　　送張囦亮錬師<hi>以下别集</hi>
杏園陳迹夢暄妍馬上相逢豈偶然每憶可人如隔世<lb/>
不聞新句又經年花迎驛路飛紅雨香到朝山散紫烟<lb/>
王事遊方歸有日遲君洹水白鷗前<lb/>
　　和可行展省歸過圭塘即席韻<lb/>
<pb n="KR4h0160_WYG_024-18a"/>
墟里烟塵外巾車日日來疎竹呈半塔初日見三臺酒<lb/>
每從鄰貰詩寧待雨催衰年懐易感為我少遲囘<lb/>
　　四月二十七日莊之淵昆季治具至圭塘醉中賦<lb/>
　　　奉寄一笑<lb/>
拂水垂楊貼水荷圭塘風景正清和豈能竒字逄人問<lb/>
深愧羣賢載酒過花露墜紅沾杖屨松雲凝翠遏絃歌<lb/>
也知節飲宜衰病其奈鄉情醉更多<lb/>
　　秋露白酒熟卧聞槽聲喜而得句可行當同賦也<lb/>
<pb n="KR4h0160_WYG_024-18b"/>
治麴辛勤夏竟秋竒功今日遂全收日華煎露成真液<lb/>
泉脈穿巖咽細流不忍潑醅㪺甕面且教留響在牀頭<lb/>
老懷磈磊行澆盡三徑黄花兩玉舟<lb/>
　　至正改元四月十三日戊子皇帝御龍舟幸護聖<lb/>
　　　寺中書右丞臣特穆爾達實參知政事臣阿嚕<lb/>
　　　臣有壬扈行樂三奏命右丞前特授平章政事<lb/>
　　　參政進右丞臣有壬進左丞懇辭不允惶汗就<lb/>
　　　列平章右丞曰今日遊騁之盛恩遇之隆不可<lb/>
<pb n="KR4h0160_WYG_024-19a"/>
　　　不紀也悚懼之餘為二十韻以獻<lb/>
宇宙承平日邦畿壯麗鄉宫中無暇逸湖上蹔翺翔鳯<lb/>
輦重雲降龍舟萬解驤風霆隨桂楫日月運牙檣五衛<lb/>
分翬羽千官列雁行長年花壓帽仙妓錦連航絨繂初<lb/>
徐引鑾旂漸逺揚釐靬呈曼衍僸佅遞鏗鏘玉食傳麟<lb/>
脯氷壺出蔗漿魚鳶知永蹕鸎燕逐餘香夾岸金戈翊<lb/>
彌空繡幕張汀迴開瀚海天近勝錢塘翠閣峩雙島珠<lb/>
簾護兩廂九霄披瑞靄四表覩朝陽補助資遊豫登崇<lb/>
<pb n="KR4h0160_WYG_024-19b"/>
貴俊良不圖推朽質亦復被清光左轄綱維地中書政<lb/>
事堂出謀慚不武好學願無荒喻水民堪畏從橋策最<lb/>
長濟川非所任歌詠獻巖廊<lb/>
　　和虞伯生學士壁間韻<lb/>
在公抱隠憂出塞得竒觀青山萬馬奔龍門忽中斷地<lb/>
平豁四維天闊張一幔寄語鳴笳兒休驚莫鴻散<lb/>
　　張禮部溪山真樂圖<lb/>
悠悠春天雲想見平時閒獨遊溪橋上暮宿山堂間澹<lb/>
<pb n="KR4h0160_WYG_024-20a"/>
然不知愁亦復忘所歡出山初無心既出還思山蒼生<lb/>
待霖雨欲歸良獨難山堂悵何許蕭蕭松桂寒<lb/>
　　寄趙秉彞<lb/>
從軍苦樂不難明肯使毛錐負此生鐵騎蹴雲秋校獵<lb/>
油幢敲雨夜論兵髪應瘴癘催全白詩為江山助益清<lb/>
詔下凱還今有日阿緜聞已候門迎<lb/>
　　七夕露坐感牛女事因成駁雜無實之言<lb/>
别況經年慣佳期此夕逢終天為伉儷一水任西東人<lb/>
<pb n="KR4h0160_WYG_024-20b"/>
世非無鵲羈窻漸有蛩鄜州共明月應是憶衰翁<lb/>
　　題趙幹江樓風雨圖<lb/>
人間蕞爾東南陬金陵李家無逺謀詞華欲繼後庭曲<lb/>
不見東風空上樓當時百事尚纎麗況在畫工專末技<lb/>
洪河喬岳昧平生曲闌幽檻窮清致石頭城下無重關<lb/>
甲馬營中有佳氣九天飛墜曹將軍盡巻版圖充上計<lb/>
小兒造化吁可憐乾坤又到宣和年君王搖毫自塗抹<lb/>
片紙落世人爭傳坐看南北又分裂遂使兩家同一天<lb/>
<pb n="KR4h0160_WYG_024-21a"/>
偶從斷縑閲小景慨念興亡豈天定而今蕩蕩混一圖<lb/>
但少儂歸理釣艇<lb/>
　　次賈伯堅左司寄來韻二首<lb/>
酒來宛國注紅香魚出涼亭薦雪肪多病浪仙都在此<lb/>
空哦清句嚼氷霜<lb/>
賜霑炰鳯玉脂香大笑輕身服雁肪華髪侍臣歸有日<lb/>
駕鵝先報一天霜<lb/>
　　代書寄可行弟二首<lb/>
<pb n="KR4h0160_WYG_024-21b"/>
漢川雲夢有租田今嵗應逢大有年約束諸僮公出納<lb/>
羡餘留糶杖頭錢<lb/>
文竹移栽只五根來時無數長兒孫不因繁冗休輕翦<lb/>
要使清隂過酒尊<lb/>
　　出郭<lb/>
萬慮攻催雪滿頭還鄉纔得縱遨遊太行雲盡青浮曉<lb/>
洹水霜餘碧染秋漸老始知閒有味此囘真與世無求<lb/>
溪山好處鴟夷滿況有風流老郡侯<lb/>
<pb n="KR4h0160_WYG_024-22a"/>
　　黄華山中雜詩二首<lb/>
道人解后一開顔為借邛枝䇿我孱鳥語留人還小住<lb/>
晚風吹破水中山<lb/>
挂鏡臺西挂玉龍半山飛雪舞天風寒雲直上三千尺<lb/>
人道髙歡避暑宫<lb/>
　　墨竈寺追和緱山先生韻<lb/>
丹霞圓鎖翠潭潭仰面青天鏡出圅解組已能辭好爵<lb/>
判山還欲署新銜冷𫝊霜信風生谷清透雲根月滿巖<lb/>
<pb n="KR4h0160_WYG_024-22b"/>
却憶瓈江舊林壑幾多烟霧護松杉<lb/>
　　九日登鳯寧山<lb/>
亭亭鳯寧山形勢若飛動胡為不飛去仙真此摶控靈<lb/>
跡既不閟烟霞遂增重城居見其圖清賞時入夢本朝<lb/>
事幽尋霜風肅飛鞚適與佳節㑹更與佳人共危亭搆<lb/>
兩翼飛雲連畫棟翠柏瀉秋聲紅樹列清供遐觀千里<lb/>
近長歌百杯送洹流𠻳其根俯瞰清可弄陟降自忘疲<lb/>
酬酢益豪縱牛山何用悲茲方待鳴鳯<lb/>
<pb n="KR4h0160_WYG_024-23a"/>
　　次和可行圭塘雜詠<hi>録三</hi>
　　　與客泛舟<lb/>
欸乃聲中動畫橈不煩舟子更相招而今赤壁荒寒裏<lb/>
試問何人有洞簫<lb/>
　　　日夕觀山<lb/>
林慮千仞翠巖巖罨畫工夫在莫嵐徙倚崇臺觀未足<lb/>
紅輪西北月東南<lb/>
　　　雨中移竹<lb/>
<pb n="KR4h0160_WYG_024-23b"/>
山人聚景作池臺移得龍孫帶雨栽頃刻雲間晴日上<lb/>
便教隂過酒尊來<lb/>
　　圭塘獨坐<lb/>
我屋來西圃輪蹏二里遙晩風收䓿萏秋雨長芭蕉有<lb/>
酒容開口無官免折腰柴門莫堅閉恐負野人招<lb/>
　　新秋即事<lb/>
莫蹋蒼苔破茨門晝亦關林風秋入樹波日晩搖山原<lb/>
野蒼茫外烟霏指顧間更須安一榻月夜不須還<lb/>
<pb n="KR4h0160_WYG_024-24a"/>
　　次和可行鄉友具宴漫成<lb/>
相望不隔一牛鳴尊俎過從見至情荷露清涵芳酒氣<lb/>
松雲寒遏豔歌聲髙車駟馬初無意白酒黄雞舊有盟<lb/>
醉脱烏紗從露頂絶勝前日縛塵纓<lb/>
　　次和可行赴圭塘<lb/>
卜築何如履道坊千紅萬緑浸銀塘要囘衰境為全盛<lb/>
却使閒人號最忙活水清圍容膝屋新篁髙出及肩墻<lb/>
烟霞遮斷塵埃路才覺山林白晝長<lb/>
<pb n="KR4h0160_WYG_024-24b"/>
　　許太常有孚<lb/>
　　　有孚字可行有壬之弟也登進士第歴官南行<lb/>
　　　臺御史同僉太常禮儀院事鄱陽周伯琦圭塘<lb/>
　　　欸乃序曰中丞安陽公謝事歸相州于其第之<lb/>
　　　西二里得康氏廢園薙灌莽剗菑翳鑿池其中<lb/>
　　　袤廣以步許者千餘深八尺形如桓圭雙洲右<lb/>
　　　枕孤島左峙夷隄繚垣崇臺在肘夫蕖楊栁棗<lb/>
　　　栗桑榆梅榴桃杏蒼松翠竹之屬周于池之中<lb/>
<pb n="KR4h0160_WYG_024-25a"/>
　　　外葢培植踰年而後成惟二古檜巋然乃康氏<lb/>
　　　故物公時杖屨攜弟若子㑹賓友觴咏其間以<lb/>
　　　池之占勝居多故以圭塘名此倡彼和宫商遞<lb/>
　　　宣少長同歡主賓相忘遂名其篇曰欸乃若漁<lb/>
　　　歌互答然公季弟都司君自為之引裒成巨秩<lb/>
　　　凡得古詩律五七言總若干首亦以見安陽一<lb/>
　　　門文物之盛云<hi>欸乃櫂船相應聲也元次山有湖南欸乃曲舊誤作款乃并誤</hi>
　　　<hi>音襖靄今改正</hi>
<pb n="KR4h0160_WYG_024-25b"/>
　　圭塘雜咏<hi>并序</hi>　<hi>録三</hi>
　　　圭塘亭臺浚築之役經始及落成有孚實皆與<lb/>
　　　聞吾兄時一来遊雖乗興忘返而芳春長夏秋<lb/>
　　　晴冬燠有孚獨得賞玩竟日不敢孤兄之賜謹<lb/>
　　　取日所為事各成小詩題曰圭塘雜咏用發長<lb/>
　　　者一笑塘之可咏者不止此又當别撰拜呈<lb/>
　　　栁下聽鸎<lb/>
隂隂烟翠足濳身其奈嬌喉百轉新却憶當年閶闔曉<lb/>
<pb n="KR4h0160_WYG_024-26a"/>
恩袍光照上林春<hi>登第日唱名西宫密邇上林嘗聞鸎也</hi>
　　　日夕觀山<lb/>
晩晴臺上看巉巖萬壑千峯起翠嵐恰似雲間招五老<lb/>
今宵有夢定江南<lb/>
　　　遶隄種菊<lb/>
酒熟同招隠士看飢來忍把落英餐春風無限閒桃李<lb/>
不似黄花耐嵗寒<lb/>
　　雙洲<lb/>
<pb n="KR4h0160_WYG_024-26b"/>
吾聞東海之上有十洲羣仙出入洲上頭瑤花琪樹聚<lb/>
麟鳯不與塵世同春秋吾池不啻涔蹄水孰謂蓬瀛敢<lb/>
相擬獨憐亦復橢雙洲雲霞嶪岌烟波裏飛橋子午凌<lb/>
空虛朱闌緑栁隂扶疎亭臺倒影山色好四顧彌望皆<lb/>
芙蕖清風為賓月為友但恨不將池變酒恍如乗槎泛<lb/>
天河又疑身在無何有從知雲海空復空仙凡一笑將<lb/>
無同浪游不必訪弱水人間亦有蓬萊宫吾儕小人可<lb/>
惜無仙骨由來二洲不是池中物<hi>以下三詩見圭塘小藁以其專詠圭塘之</hi>
<pb n="KR4h0160_WYG_024-27a"/>
<hi>勝故類附于雜詠之後</hi>
　　栁巷<lb/>
種栁圭塘路行行便向榮雨晴羞眼澁烟暖細眉横色<lb/>
比金猶嫩枝看翠易盈林疎無繫馬葉接有啼鸎線亂<lb/>
柔條裊氊鋪落絮平尋詩常獨徃送客或同行歸院塵<lb/>
難到還家月每明上通陶令宅不接亞夫營京兆時非<lb/>
昔平康夢自驚陽關休曡曲司馬易傷情但恐春囘馭<lb/>
何將酒解酲託根因勝境由徑得嘉名莫訝公休吏詩<lb/>
<pb n="KR4h0160_WYG_024-27b"/>
成句未精<lb/>
　　蔬圃<lb/>
有池可汲園可斸拂袖歸來心願足自甘學圃為小人<lb/>
愛此菜茹畫苜蓿元修雨後脆且腴諸葛敷榮最濃緑<lb/>
蘿蔔生兒芥有孫芋魁出水頻澆沃罷鋤時或釣池魚<lb/>
隠几何曾夢蕉鹿既無抱甕老翁勞亦免趨炎脅肩辱<lb/>
吾嘗寓甲第紛紛厭粱肉吾今旦烹葵食鬱雜埜簌彼<lb/>
紫駝峯出翠釡爭如菘韭侑炊粟五侯之鯖世所貴五<lb/>
<pb n="KR4h0160_WYG_024-28a"/>
辛之盤吾亦欲庸人皆被富貴熏或羡吾饕是清福但<lb/>
令此色母駐顔雋味齧根充我腹三年不窺慚仲舒吾<lb/>
儕何可輕樊須九月築場十月滌連年藉此輸官租<lb/>
　　侍飲圭塘和楨韻<hi>并序</hi>　<hi>録一</hi>
　　　至正已丑嵗相城春夏不雨旱既盛六月廿九日始<lb/>
　　　雨入夜沾足吾兄乗椶輿挈壻姪來圭塘縱觀樂甚<lb/>
　　　猶子楨具饌且有詩兄謂有孚曰詩雖不髙其意可<lb/>
　　　取遂走筆答之有孚亦技癢弗禁依韻得四首兄載<lb/>
<pb n="KR4h0160_WYG_024-28b"/>
　　　賡之楨亦自和共八章觴詠間作於荷聲樹色中<lb/>
　　　不謂此身之在塵世也時東平孟彦超來尹安陽<lb/>
　　　方走神祠致懇禱甘澍適應尤可喜也故并及之<lb/>
買得園亭位面陽百年心事一時償風吹楊栁囘鸞舞<lb/>
雨浥芙蕖墮馬妝相下未成真率㑹洛中空記姓名香<lb/>
當時太液池邉宴不信人間六月涼<hi>辛巳之夏吾兄以左轄被命留京師</hi>
<hi>遵故事率留守臣登廣寒殿視罅漏適御酒至恭宴池上有長句故及之</hi>
　　次和可翁新秋即事<lb/>
<pb n="KR4h0160_WYG_024-29a"/>
池亭殘暑去樂事日相關徑列霜前菊窻招雨後山好<lb/>
詩來枕上爽氣滿人間極目崇臺晚遙天一鶴還<lb/>
　　睡起偶成<lb/>
清風枕簟水雲鄉夢覺槐根百慮忘起課山僮笑多事<lb/>
飼魚跟藕摘蓮房<lb/>
　　嘉蓮亭宴罷奉陪泛舟夜分始歸賦詩三十韻是<lb/>
　　　日之宴渤海縣尹吳安之以使來具也<hi>閏七月二十一日</hi>
池亭秩芳筵落日船始放晴空散餘霞秋水淨氛坱髙<lb/>
<pb n="KR4h0160_WYG_024-29b"/>
荷雖離披尚爾緑彌望搴豁成璧池不礙雙槳盪縈紆<lb/>
湛澄碧天宇益虛曠石竇求驚湍松隄俯新漲鼎立洲<lb/>
嶼連沿洄時一傍飣餖羅珍羞傾倒出竒釀侑以二名<lb/>
姫朱絃倚清唱凝雲響空翠幽禽或翓□所媿杯行遲<lb/>
負此百川量須臾羣動息露氣白沆碭灑然毛骨輕不<lb/>
獨情緒暢鐙火空濛中仿像江湖上陋彼西園游飛葢<lb/>
何冗長云胡渼陂行亦復怯風浪而我方扣舷馮虚恣<lb/>
搖蕩吾兄嚴鄭流髙節張邴亢少飲如醉翁浮此齋畫<lb/>
<pb n="KR4h0160_WYG_024-30a"/>
舫頗恨交游稀每每折輩行遂令子弟間日侍屨與杖<lb/>
樓船憶當年樂事炊一餉望洋失所操伏櫪今在鞅靜<lb/>
言校疇昔所得多所喪與從天上人何似山中相但恐<lb/>
時易失俛仰異欣悵銀漢淺且清神槎喜無恙人生貴<lb/>
適意前脩語非妄榜人報更闌列宿光蕩漾故舊東海<lb/>
頭何當剡溪訪<lb/>
　　十二月廿又二日觀雪泠然臺城郭山川四顧清<lb/>
　　　爽小兒誦東坡先生聚星堂詩甚習殊可樂也<lb/>
<pb n="KR4h0160_WYG_024-30b"/>
　　　因憶馬明初云徃歲徳常杜左司嘗與諸公和<lb/>
　　　之成巨軸然皆不及一見僕則不敢言和但對<lb/>
　　　景乗興謹用其韻爾僭越之罪觀者恕之<lb/>
花飛六出亂無葉泠然臺上偏宜雪茫茫大地迥無塵<lb/>
𣺌𣺌予懷正竒絶山容喜從天際改竹聲時聽池邉折<lb/>
相知更有灞陵翁長途不信人蹤滅平原飢兎巧跧藏<lb/>
空闊蒼蠅飽飛掣小兒忍冷從吾觀楚楚毳裘蒙采纈<lb/>
坡詩誦得聚星堂字字珠璣飛玉屑懐賢撫景慷慨生<lb/>
<pb n="KR4h0160_WYG_024-31a"/>
嵗月堪憐去如瞥豐年但願太史書故事須從汝南説<lb/>
歸來舉似宋廣平却笑梅花心似鐵<hi>時梅皆凍損</hi>
　　許太祝楨<lb/>
　　　楨字元榦有壬之子以門功補太祝應奉翰林<lb/>
　　　金臺王翰稱許氏昆季之賢羣從之才俊有非<lb/>
　　　他人之所能及者并見于圭塘欸乃集中<lb/>
　　次和圭塘雜詠<hi>録二</hi>
　　　日夕觀山<lb/>
<pb n="KR4h0160_WYG_024-31b"/>
亭西咫尺聳千巖清氣侵凌湧碧嵐紅日欲沈山更好<lb/>
從他捷徑在終南<lb/>
　　　月下觀梅<lb/>
老樹清溪映白沙可人竹外一枝斜黄昏信步前邨去<lb/>
香到松林賣酒家<lb/>
　　瑞蓮歌次可行叔韻<lb/>
太行山下溪名洹洹溪主人今得賢石渠分溜入方沼<lb/>
種出萬柄紅白蓮就中一茄發挺特豔妝雙出雲髻鬈<lb/>
<pb n="KR4h0160_WYG_024-32a"/>
有如二女降媯汭翠裙紅袖相牽連岐分駭目未信宿<lb/>
里<hi>闕</hi>傳耳何喧闐波神有為獻嘉瑞要並太史書豐年<lb/>
主人謙徳不敢有福善自是天行權亭亭植立萬花表<lb/>
可人適在亭之前日酣飲語轉嬌婉風動似舞尤輕便<lb/>
一時圖寫溢紈素十日車馬空市廛昔聞蓂莢曾表異<lb/>
乃因土階與采椽景星鳯鳥豈常有考信前史真宜傳<lb/>
醴湖蕪塞不復見而今乃濯圭塘泉禎祥奕葉定不斷<lb/>
藕絲萬縷相纒緜幽人到此自怡悦膏盲泉石尤難痊<lb/>
<pb n="KR4h0160_WYG_024-32b"/>
要須紀録入郡乗千年增重吾山川<lb/>
　　睡起偶成次韻二首<lb/>
乞得西園作醉鄉浮生俗務總相忘水雲清徹荷香裏<lb/>
小艇虛明似洞房<lb/>
賦詩舒歗杖藜行水色山光不世情醉卧午窻誰喚醒<lb/>
栁隂嗁鳥兩三聲<lb/>
　　馬教授熙<lb/>
　　　熙字明初衡州安仁人也歴官至右衛率府教<lb/>
<pb n="KR4h0160_WYG_024-33a"/>
　　　授嘗作摸魚子樂府十闋并圭塘補和詩附記<lb/>
　　　于後其原序云欸乃既歌之明年熙如京師可<lb/>
　　　行洎楨日侍安陽公觴詠圭塘更唱迭和詩辭<lb/>
　　　凡二百四十有九又明年楨來京師熙始得伏<lb/>
　　　讀全集大篇雲行短章泉流無非樂日用之常<lb/>
　　　而憂國憂民之實亦未嘗不黙寓其間也楨聞<lb/>
　　　詩趨庭日有新益而熙乃以抗塵走俗不得與<lb/>
　　　于斯文媿可勝言邪然可行序引有張本同聲<lb/>
<pb n="KR4h0160_WYG_024-33b"/>
　　　之説固欲援之入社今雖末至未必峻拒之也<lb/>
　　　于是忘其蕪陋勉强補和得詩七十八詞八録<lb/>
　　　次左方惟二先生進而教之<lb/>
　　和可行圭塘雜詠<hi>録二</hi>
　　　攜妓落成<lb/>
省事山翁許鶴隨燕鸎奔命為誰疲情知欸乃多幽事<lb/>
不付樵青付雪兒<lb/>
　　　開窻看雨<lb/>
<pb n="KR4h0160_WYG_024-34a"/>
洞房編葯屋編荷八面玲瓏得月多誰遣天飄籋雲過<lb/>
嫩涼扶我入無何<lb/>
　　和可行即事<lb/>
載書逾十乗儲醬乏千缸竹影明窺户荷香暗度窻對<lb/>
山方目擊見客又心降落日層臺表蒼烟白鳥雙<lb/>
　　和可行鄉友具宴<lb/>
石溜穿渠㶁㶁鳴眼中幽事總關情故人載酒不盡醉<lb/>
好鳥隔花空有聲但使軒扉常欵客不妨松菊屢尋盟<lb/>
<pb n="KR4h0160_WYG_024-34b"/>
西風瘦馬長安路説與山靈笑絶纓<lb/>
　　蒲提學道源<lb/>
　　　道源字得之别號順齋世居眉州之青神徙家<lb/>
　　　興元道源强記過人究心濓洛諸儒之學嘗為<lb/>
　　　郡學正罷歸絶口不言仕進晩以遺逸徴入翰<lb/>
　　　林改國子博士嵗餘引去起提舉陜西儒學不<lb/>
　　　就優游林泉病弗肯御醫藥飲酒賦詩而逝以<lb/>
　　　仲子機貴贈祕書少監裒輯其遺文曰閒居叢<lb/>
<pb n="KR4h0160_WYG_024-35a"/>
　　　藁二十六巻黄文獻公溍為之序曰國家統一<lb/>
　　　宇内士俗醇美一時鴻生碩儒所為文皆雄深<lb/>
　　　渾厚而無靡麗之習承平滋久風流未墜皇慶<lb/>
　　　延祐間公以性理之學施于臺閣之文譬如良<lb/>
　　　金美玉不俟鍛錬琱琢而光輝自不可揜葢當<lb/>
　　　時之風尚如此可以徵世運焉<lb/>
　　閒居紀事二首<lb/>
客從長安囘叙闊訪鄰里貌悴於去時因而問所以客<lb/>
<pb n="KR4h0160_WYG_024-35b"/>
悲向我言此行幸脱死長安遭飢荒食盡到糠粃升合<lb/>
貴不貲珠金何足恃凌晨出求糴于于如櫛比莫歸持<lb/>
空囊菜色皆相似老弱困且羸行隨墻壁倚邨虛向昏<lb/>
黑剽掠羣兇起咸云田中麥苗枯無雨水今年如弗收<lb/>
炊爨當易子予聞重歎嗟禍及乃至此八政食為先周<lb/>
書本微㫖天下茍有飢稷思若由已梁惠戰國時民粟<lb/>
知移徙一夫不獲所古人心媿恥如何填溝壑遽忍立<lb/>
而視此邦粗偷生脣亡寒及齒嗷嗷食口衆身不親耒<lb/>
<pb n="KR4h0160_WYG_024-36a"/>
耜今朝聽此言徒增驚悸耳<lb/>
古人制昬禮所貴在人倫冠笄年既邁受幣方交親後<lb/>
世雖偷薄十中五猶遵如何至今日彞典俱湮淪男痴<lb/>
巳合配女幼皆成姻安知慮夭夀奚暇占吉辰媒妁走<lb/>
市井鼓吹喧城闉百年祇倉卒大事為因循問之何遽<lb/>
然詔云選佳人傳聞至太甚意失非本真正道難化俗<lb/>
譌言易惑民於初茍不慎其末弊將臻寄聲秉鈞者風<lb/>
俗何時淳<lb/>
<pb n="KR4h0160_WYG_024-36b"/>
　　送府史竇彦立遷調奉元<lb/>
藹藹府中英夫誰可屈指竇君長安人衆論共推美氣<lb/>
和更敏才志鋭方壯齒留胷無芥蔕出語有綱紀一朝<lb/>
過我辭試問其所以廟堂新立法為吏互遷徙簡書迫<lb/>
程期信宿不容止門當道途旁所幸還鄉里聞之心惘<lb/>
然别緒紛莫理一杯送歸韉一言贈吾子人生重名節<lb/>
不義深可恥青雲路雖髙欲致由踐履去去宜勉旃好<lb/>
音行洗耳<lb/>
<pb n="KR4h0160_WYG_024-37a"/>
　　次徳衡弟韻<lb/>
古道不可作轉覺澆風長人心所去就但與時炎涼燕<lb/>
石蔵什襲連城遺路傍汝賢乃迂闊汝直成狂徉世味<lb/>
鼎一臠人爭染指嘗伊我澹無慮簞瓢身世忘處汚奚<lb/>
害潔視變皆為常彼哉聲利徒末路空皇皇<lb/>
　　春晚山茶始開示徳衡弟<lb/>
山茶本冬花憔悴遂開晚儕軰鬬芬芳已獨尚息偃及<lb/>
茲春事深渥丹始赫烜參列姚魏前正色無婉娩因之<lb/>
<pb n="KR4h0160_WYG_024-37b"/>
觀我生平昔匪驕蹇衡門自棲遲臨老遇推挽朱紫皆<lb/>
少年跡親心自逺華顛豈懐榮田里幸得返功名船上<lb/>
灘嵗月輪下坂撫樹三歎息嵗寒同繾綣<lb/>
　　仲春十三日大風雪<lb/>
兩日東風何作惡横將桃李花吹落陽和歘忽變寒威<lb/>
曉來陡覺春衫薄紛紛撲面飛蟲亂細看六花驚雪作<lb/>
須臾眼界失舊觀玉殿瓊林起沙漠細思節物恐差謬<lb/>
始信化工難測度初遷喬木悔新鸎久屈重泉愁尺蠖<lb/>
<pb n="KR4h0160_WYG_024-38a"/>
仰天致詰不我酬運候果誰司槖籥便當努力戰客隂<lb/>
一埽晴空開六幕<lb/>
　　贈龍巖上人草書<lb/>
韓云浮屠多技能秖今復見龍巖僧髙閒懐素去巳久<lb/>
肯向死灰求續燈手追心慕忽有得筆底渙然無滯凝<lb/>
雲烟結瞑鬼神泣雷電索怪蛟龍騰懸崖百尋瀉瀑布<lb/>
老樹千嵗垂寒藤鐵為門限自兹始但恐紙價相仍增<lb/>
我聞雪菴亦工此好事徃徃輸縑繒都城顔扁妙天下<lb/>
<pb n="KR4h0160_WYG_024-38b"/>
驟得榮寵非階升龍巖更須追三昧無俾斯人專美稱<lb/>
　　送吳閒閒真人<lb/>
天風吹衣雨浥塵盧溝曉别詩境新石梁雄據天下津<lb/>
羣峯迤邐西北垠草木㸃綴生精神驕馬駐足車停輪<lb/>
紛紛追逐皆朝紳相與祖餞為何人閒閒嗣師方外臣<lb/>
貌雖老氏心儒珍恩許還家夀乃親翁媪年皆八十春<lb/>
饒國啟封降絲綸上尊分賜光禄醇道傍見者咨嗟頻<lb/>
此行豈為思鱸蓴觚稜逺瞻戀嚴宸青雲我亦忝致身<lb/>
<pb n="KR4h0160_WYG_024-39a"/>
先世贈典䝉深仁但恨不及生存辰因君此圖淚沾巾<lb/>
　　贈傅神李肖巖<lb/>
人生天地洪鑪中形色散殊俱不同畫師筆底要真似<lb/>
妙想乃與天機通肖巖後出獨超詣睥睨衆史如兒童<lb/>
京師摹寫富箱篋竒厖福艾多王公神情所賦各臻極<lb/>
千變萬化無終窮遂為當代顧陸手足配向來褒鄂雄<lb/>
明窻副本得寓目起敬毛髪森寒風秪今聲價愈增重<lb/>
姓字已徹明光宫塵容俗狀亦何者年齒未及先成翁<lb/>
<pb n="KR4h0160_WYG_024-39b"/>
既無開朗謫仙韻又無圖畫凌烟功君胡恵然肯相過<lb/>
坐對熟視心神融煤黳紙上畧㸃畫稍類雲月猶朦朧<lb/>
須臾壁間出幻影恍若面映新磨銅人能肖吾不自肖<lb/>
内發感媿顔生紅聖賢體貌等人爾所貴踐履惟能充<lb/>
作詩答謝肖巖貺但恨意逺辭難工<lb/>
　　題錢舜舉畫烟江曡嶂圖<lb/>
江山竒絶吳楚鄉畫史又與生錢郎錢郎下筆得天趣<lb/>
意象髣髴開衡湘浮空水光接巨浸隔岸嵐翠摩穹蒼<lb/>
<pb n="KR4h0160_WYG_024-40a"/>
幽巖梵宫半隠見老樹樵舎相迷蔵中流一葉泛小艇<lb/>
逺澗千尺横修梁山居熙熙自太古下視擾擾徒奔忙<lb/>
我來京國行九軌塵土眯目鬚眉黄困餘偶作林壑夢<lb/>
歸計未遂驚彷徨明窻豁然看此畫便覺胸次生清涼<lb/>
何時挐舟徑成徃長嘯振衣千仞岡<lb/>
　　新麯米酒歌<hi>梅隠先生命作就為夀</hi>
驕陽行空勢方烈刈麥農夫寧憚熱天旋雷動飛玉塵<lb/>
霧渤雲蒸成麯糵麥秋方罷還插秧䆉稏西風千項黄<lb/>
<pb n="KR4h0160_WYG_024-40b"/>
腰鎌肩擔行相逐共趁晴色催登場碓舂糠粃光如雪<lb/>
汲泉淅米令清潔炊糜糝麯同糅和元氣絪緼未分裂<lb/>
甕中小沸微有聲魚沬吐盡秋江清脱巾且漉仍且飲<lb/>
陶然自覺春風生君不見淵明有田惟種秫醉裏作詩<lb/>
聊自述又不見豳風十月穫稻忙春酒介夀俱徜徉但<lb/>
願年年遇豐稔更須三萬六千場<lb/>
　　將至中山<lb/>
中山何處是隠隠望孤城逺靄青林暗斜陽白墖明韓<lb/>
<pb n="KR4h0160_WYG_024-41a"/>
蘇名不朽遼宋恨應平䇿馬長途晩風沙老客情<lb/>
　　偶書<lb/>
入樹秋風早驚心節序遷晩雲兼去鶴涼雨靜鳴蟬得<lb/>
句因新意躭書是宿縁平生愛冲澹何事亦華顛<lb/>
　　九月十八日黄菊始開時且禁釀漫成示徳衡弟<lb/>
苒苒秋事杪幽叢花始黄直須彫衆卉纔許見孤芳重<lb/>
露洗金質嚴風吹緑裳陶翁如有酒何日不重陽<lb/>
　　偶記少時小年能綴文詩<lb/>
<pb n="KR4h0160_WYG_024-41b"/>
彼美誰歟子嶄然早見春綴文當世有惟汝小年能稚<lb/>
齒為星鳯清姿秀玉氷聨章成脈絡緝句合規繩穎悟<lb/>
過長吉推揚自少陵可憐東魯客頭白短檠燈<lb/>
　　覺和尚菴賞白蓮<lb/>
氷雪肌膚出淤泥伶俜寒影照漣漪曉風浮冷夢初醒<lb/>
夜月嬋娟清更宜未要露濃垂别淚先看水滑洗凝脂<lb/>
陶詩近體驚兒女大笑廬山逺法師<lb/>
　　郭某席間賦<lb/>
<pb n="KR4h0160_WYG_024-42a"/>
喔喔晨雞喚夢醒窻銜好月壁銜燈宦情嚼蠟淡無味<lb/>
世路登天吁可憎十載飄零都是客一廛寂寞靜於僧<lb/>
調羮事業無勞説深謝諸公媿不能<lb/>
　　餞楊同知任滿西歸<lb/>
道傍笳鼓記迎新又作長亭惜别人千里畏途成雅俗<lb/>
一言寒谷變陽春朝廷有意歸楊震父老無從借寇恂<lb/>
金印此行如斗大西還遙望使車塵<lb/>
　　九月八日賦二種芙容二首<lb/>
<pb n="KR4h0160_WYG_024-42b"/>
　　　紅芙容<lb/>
豐肌弱骨與秋宜宿酒酣來不自持豈為嚴霜成槁質<lb/>
要憑初日發妍姿燕姫入畫猶嫌陋蜀錦團窠未足竒<lb/>
獨對芳叢寄幽興子髙真是遇仙時<lb/>
　　　轉觀芙容<lb/>
露涼風冷見温柔誰挽春還九月秋午醉未醒全帶豔<lb/>
晨妝初罷尚含羞未甘白紵居寒素也著緋衣入品流<lb/>
若信牡丹南面貴此花應是合封侯<lb/>
<pb n="KR4h0160_WYG_024-43a"/>
　　次耶律奉使鎮南樓詩韻<lb/>
雄視坤維有此樓恍疑八表繼神遊山連秦蜀相鄰際<lb/>
水接襄樊不盡頭隂闔陽開増偉觀月明風冷怯清秋<lb/>
百年豪傑登臨處詩興飄飄隘九州<lb/>
　　九月同李子文羅夀甫行城南溪上<lb/>
溪水泠泠玉佩聲沿溪路轉忽州平襟懐鬱滯得開豁<lb/>
腰足痺頑時散行幾樹霜紅明夕照數峯烟碧倚寒晴<lb/>
茲遊勝友相酬和殆與秋光欲鬬清<lb/>
<pb n="KR4h0160_WYG_024-43b"/>
　　次韻王仲禮<hi>上己約出郊雨不果徃</hi>
朋友惟君氣味投相尋一笑果何由暇中值雨唯思睡<lb/>
貧裏逢春只辦愁行樂忍令佳節負光隂不為少年留<lb/>
且看明日開晴霽拄杖從公到處游<lb/>
　　初至京城寓居言懐<lb/>
道途奔走四千餘憔悴京城僦屋居曉逐時英登館閣<lb/>
夜因羈夢到鄉閭將衰敢望功名顯臨用應慚學術疎<lb/>
落日孤雲天一角眼穿誰為附來書<lb/>
<pb n="KR4h0160_WYG_024-44a"/>
　　題答失帖木兒大夫所蔵王維畫寒林曉行圖<lb/>
野景荒寒霜意邉疎林僵立勢參天定應畫妙王摩詰<lb/>
故著詩清孟浩然驢怯小橋鞭不動風掀危帽整還偏<lb/>
官閒老我叨君賜紅日三竿尚晝眠<lb/>
　　和霍思齊接駕<lb/>
六軍嚴衛抱珠旛曉發衝開宿霧寒象輦塵清千里至<lb/>
龍顔喜動萬人看踐禾屢戒畋秋騎獻果爭迎住夏官<lb/>
自媿涓埃無以報敢辭奔走候儀鑾<lb/>
<pb n="KR4h0160_WYG_024-44b"/>
　　辭陜西儒學提舉閒居言志<lb/>
布穀聲中雨散絲曉窻濃睡正忺時春來暖透黄紬被<lb/>
老去甜歸白粲糜仕及引年何况病官雖閒局亦當辭<lb/>
為予多謝門前客莫怪慵夫應接遲<lb/>
　　金釵翦燭<hi>幼作</hi>
歌舞蘭堂夜色深燭花輕翦試釵金分開小鳯雙飛翼<lb/>
撥盡寒灰一寸心玉淚亂隨紅褏落蠟香留得碧雲簪<lb/>
短檠二尺挑寒雨頭白書生正苦吟<lb/>
<pb n="KR4h0160_WYG_024-45a"/>
　　漫題<lb/>
花下提壺勸酒桑間布穀催耕甚欲晴天行樂却因春<lb/>
雨關情<lb/>
　　和趙君錫題王仲禮壁韻<lb/>
迅速光隂一旅亭功名不貸鬢毛青此身未入雲臺畫<lb/>
半夜披星望列星<lb/>
　　題王羲之鳯墅續帖<hi>一作題蕭寺</hi>
吳山佳處梵王宫樓閣崢嶸出斷峯不見子雲當日字<lb/>
<pb n="KR4h0160_WYG_024-45b"/>
暝烟殘照但聞鐘<lb/>
　　次徳衡弟九日以萸酒來貺<lb/>
萸如蠅子攢頭赤酒似鵝兒破殻黄饋我真成兩竒絶<lb/>
為君大醉作重陽<lb/>
　　次仇教授西鄉道中言懐二首<lb/>
荆榛莽莽暗前邨間有花枝弄好春誰料山禽解生事<lb/>
一聲腸斷未歸人<lb/>
花枝不管人為客笑向春風滿意開忽憶尋芳年少事<lb/>
<pb n="KR4h0160_WYG_024-46a"/>
夢魂曾繞故鄉來<lb/>
　　題洋州土神祠海棠<lb/>
一㸃芳心肯破慳恨無紅錦護朝寒花如解語應須道<lb/>
多謝詩人著眼看<lb/>
　　題蒼玉亭巻<lb/>
冷光翠色入疎櫺嵗晩相看眼共青靜聽蕭蕭有餘韻<lb/>
似能和我讀黄庭<lb/>
　　題墨梅圖<lb/>
<pb n="KR4h0160_WYG_024-46b"/>
春風不解惜瓊英可是招魂有客卿記得小橋曾度處<lb/>
數枝和月浸溪明<lb/>
　　題瘦馬圖<lb/>
誰寫驊騮草野間身行萬里骨如山絶勝秣飼無他技<lb/>
枉占君王十二閑<lb/>
　　題江皋雪霽巻<lb/>
山川玉潔映朝暉人世鴻濛果是非只許詩家占清景<lb/>
漁蓑偷載一船歸<lb/>
<pb n="KR4h0160_WYG_024-47a"/>
　　題白汝明秋江晩渡巻<hi>白號横舟</hi>
岡巒迤邐水悠悠雁落沙州古木秋隔岸有人愁日莫<lb/>
急須濟我勿横舟<lb/>
　　己已上元<lb/>
太平節物自欣欣燈火鼇山閙徹晨今夜月華依舊好<lb/>
可憐只解照愁人<lb/>
　　賦栁<lb/>
枯樹生荑色已嬌低垂江岸映溪橋東君不惜黄金縷<lb/>
<pb n="KR4h0160_WYG_024-47b"/>
散作春風十萬條<lb/>
　　賦石竹<lb/>
短籬新見出梢梢蔥蒨都無尺許髙茜色芳葩工㸃綴<lb/>
莫教容易混蓬蒿<lb/>
　　安處士熙<lb/>
　　　熙字敬仲真定槀城人先世以貲雄離石蔵書<lb/>
　　　萬餘巻金亡徙家熙少承祖父之學聞容城劉<lb/>
　　　靜修名將徃從之游未行而劉卒走徃拜其墓<lb/>
<pb n="KR4h0160_WYG_024-48a"/>
　　　録其遺書而還憲司數以其行薦於朝無所就<lb/>
　　　至大四年卒年四十一學者稱黙菴先生門人<lb/>
　　　蘇天爵輯其遺文為黙菴集謂其文章以理為<lb/>
　　　主皆有為而作詩學淵明晦翁弟以吟咏性情<lb/>
　　　陶寫造化而已自金源氏與宋分疆以詞章辨<lb/>
　　　博相雄長元初姚公茂得趙江漢之書而北許<lb/>
　　　魯齋力起而昌明之而理學始傳靜修能以所<lb/>
　　　學羽翼魯齋而推源於周程邵朱者也敬仲私<lb/>
<pb n="KR4h0160_WYG_024-48b"/>
　　　淑靜修而尊朱子之説以為教遊其門者望而<lb/>
　　　知為安氏弟子北方之學於是乎益振敬仲固<lb/>
　　　劉氏之功臣然其詩去靜修逺矣<lb/>
　　擬古次韻六首<lb/>
鬱鬱嵓下柏青青水中蒲嵓前有幽人壯嵗常獨居獨<lb/>
居亦何為不羡春華敷十年掩關卧門庭盡荒蕪美人<lb/>
殊不來日夕聽軒車<lb/>
零零白露下嵓谷悴芳蘭蘭悴不復辭誰與念時艱堅<lb/>
<pb n="KR4h0160_WYG_024-49a"/>
氷行復至雪深路漫漫愁絶將奈何撫几一長嘆<lb/>
中州有寒士塊然守空堂清貧久有信壯懐殊未央豈<lb/>
不願馳騁冒雪凌風霜振䇿萬里途超忽追鵬翔永念<lb/>
同懐人渺在天一方悵望不可見慷慨發清商獨處誰<lb/>
晤語百感摧中腸人生諒難必且莫徒悲傷<lb/>
採柏空嵓下倚竹荒庭前人生非金石君心詎能堅君<lb/>
心或有渝賤妾終不疏天地一瞬息今古一長途借問<lb/>
離别苦君心竟焉如不見園中樹日日爭華敷秋風一<lb/>
<pb n="KR4h0160_WYG_024-49b"/>
夕至已逐嚴霜枯嵗晩<hi>闕</hi>得去山空難久居<lb/>
崑崙一何髙出此無窮河遙遙何所徃不啻萬里多一<lb/>
意在朝東日夕無停波逺遊計不蚤壯志成蹉跎夫君<lb/>
不我顧鬱鬱將如何覽物悟物變端居閲年華興來展<lb/>
遐眺緩步空山阿四顧𣺌塵世杉柏紛森羅吾樂誠何<lb/>
極憂子獨長嗟眷焉誰晤語一笑空烟蘿<lb/>
人生有定分所貴能樂天自輕失所守欲進安敢前思<lb/>
君重思君此情誰與宣舉頭見明月顧影徒自憐終當<lb/>
<pb n="KR4h0160_WYG_024-50a"/>
謝塵世洗心聞澗泉<lb/>
　　酬王治書仲安<lb/>
少年不解事妄意欲聞道力小任匪輕今兹半摧倒生<lb/>
平寡師友恨不識君早所期親杖屨圅丈供汛埽盡出<lb/>
胷中疑為我細分剖竒章忽見示踧踖驚中抱過許君<lb/>
豈然無乃習稱好摳衣或有幸同遊萬物表他年重盍<lb/>
簪㑹觀太𤣥草<lb/>
　　病卧窮廬時詠靜修仙翁和陶詩以自適輒效其<lb/>
<pb n="KR4h0160_WYG_024-50b"/>
　　　體和詠貧士七篇非敢追述前賢聊以遣興云<lb/>
　　　爾<hi>録二</hi>
士生三季後倀倀𣺌何依空餘身後名炯炯留清暉自<lb/>
古有商顔㝠鴻快髙飛白雲在空谷哀歌嘆安歸雖無<lb/>
首陽薇紫芝足療飢九原不可作撫已良可悲<lb/>
靜中有真趣非絃亦非琴耿耿方寸間千年有遺音手<lb/>
植庭下蘭竒香愜幽尋獨處誰晤語有酒還自斟西山<lb/>
蕨薇多長徃夙所欽塵迹尚淹留低囘愧初心<lb/>
<pb n="KR4h0160_WYG_024-51a"/>
　　封龍十詠<hi>録四</hi>
　　　熊耳峯<hi>髙五百丈摩雲插漢峭出羣峯山之極髙峯也</hi>
窮探不憚逺行登最髙峯頓覺天宇近一洗羣山空竒<lb/>
哉此絶境造化天無功神襟一以曠寫我浩蕩胷逺意<lb/>
殊未極更思脱樊籠何當著神鞭駕此慵飛龍翩翩上<lb/>
箕尾再見開鴻濛長嘯莫雲合輕衣振天風<lb/>
　　　白雲洞<hi>在獅子峯後華葢峯西天欲雨則雲從洞出霽則如歸焉</hi>
峩峩兩峯間崔嵬聳雙闕中有仙人洞恍若仇池穴朝<lb/>
<pb n="KR4h0160_WYG_024-51b"/>
開白雲生暮掩白雲滅朝昏有竒變宛與人世隔我來<lb/>
搴緑蘿深尋得幽絶平生棲遁志茲焉益超越未成長<lb/>
徃計復愧固窮節永懐靜修銘淒其仰前哲㑹當結茅<lb/>
屋來此寄疎拙沈思畢舊聞長歌抱明月白雲應更深<lb/>
老眼益清徹未敢獻吾君聊爾自怡悦<lb/>
　　　修真道館<hi>在獅峯下中央平坦泉石甚盛宋政和中賜敕額迄今殿宇猶為山中之冠</hi>
龍山古靈境連峯鬱蒼蒼林谷四環合修真據其陽怪<lb/>
石通流泉洞府餘清涼傑閣聳竒觀烟霏恣微茫眷予<lb/>
<pb n="KR4h0160_WYG_024-52a"/>
平生心丘壑真膏肓今朝定何朝遂愜棲雲房晴嵐染<lb/>
衣襟頓覺塵慮忘矧爾羸疾拘快若脱縶韁月髙風露<lb/>
清空明渺銀潢蓬萊信非逺何處求仙鄉<lb/>
　　　吟臺<hi>在中谿書院宋初李文正公昉於此受業</hi>
步上吟臺荒極目但平楚四顧𣺌無人持杯欲誰語心<lb/>
期反招隠自笑非梁父抱膝一長歌商聲振林莽<lb/>
　　次韻書事<lb/>
野性元孤潔無朋儘自皤業荒聞道淺靜久閲人多靈<lb/>
<pb n="KR4h0160_WYG_024-52b"/>
鳯寧栖枳㝠鴻本避羅南遊有髙興何處是滄波<lb/>
　　病中齋居雜詩次和仲韻五首<hi>録二</hi>
時事今如此幽居獨慨然心期鐘鼎外身世水雲邉病<lb/>
骨便清晝髙懐惜壯年前修渺何在目斷夕陽天<lb/>
多病交遊少相看動浹辰賦詩聊遣興觀化足怡神問<lb/>
字有知巳過門無俗人伊誰同此樂願許卜東鄰<lb/>
　　冬日有懐憶故人<lb/>
病鶴孤鳴在九皋虛名多累恐難逃殘陽入谷隠猶見<lb/>
<pb n="KR4h0160_WYG_024-53a"/>
新月穿雲出未髙江上蓴鱸君自適山中泉石我徒勞<lb/>
興來欲駕扁舟去何處滄波有巨鼇<lb/>
　　仲冬初吉歸途即事<lb/>
霧慘雲愁結暮隂遊方客子正悲吟霜風有恨號平楚<lb/>
寒日無光下逺岑滄海齊州半搖落乾坤今昔幾消沈<lb/>
意長世短知誰㑹一曲商歌萬古心<lb/>
　　錢霅溪宫人圖<lb/>
露冷月華白悠悠方寸心夫君𣺌何許悵望碧雲深<lb/>
<pb n="KR4h0160_WYG_024-53b"/>
　　中秋不見月<lb/>
蕭颯西風起暮愁無端隂翳掩晴秋何當放出中天月<lb/>
重照山河十二州<lb/>
　　故縣道中<lb/>
塵事年來亦屢更此身與世澹無情敝裘羸馬嘉陽道<lb/>
只有雲山管送迎<lb/>
　　杏花始開連日大風不獲一賞晨起攜笻徃觀之<lb/>
　　　歸而小酌得三絶句<hi>録二</hi>
<pb n="KR4h0160_WYG_024-54a"/>
生紅和露滴臙脂又到芳春寂寞時便擬提壺花下醉<lb/>
却愁羞殺背隂枝<lb/>
杖藜吟繞去還來收拾春光入酒杯自是風花要題品<lb/>
等閒蜂蝶莫相猜<lb/>
　　陳鄉貢櫟<lb/>
　　　櫟字夀翁徽之休寧人七嵗通舉子業宋亡科<lb/>
　　　舉廢慨然發憤以為有功聖門莫若朱氏之學<lb/>
　　　乃著四書發明書傳纂疏禮記集義等書數千<lb/>
<pb n="KR4h0160_WYG_024-54b"/>
　　　萬言延祐開科櫟雅不欲就試有司强之中選<lb/>
　　　竟不復赴禮部教授於家不出門户者數十年<lb/>
　　　臨川吳澄亟稱之凡江東之士就學於澄者悉<lb/>
　　　遣而歸櫟學者稱為定宇先生卒年八十有三<lb/>
　　　詩一巻其句法如笑渠柱笏看山色容我扶笻<lb/>
　　　聽水聲栁枝水灑一溪月豆子雨開千嶂烟先<lb/>
　　　苦半生真食蓼囘甘晩景異嘗茶亦殊不多見<lb/>
　　　也<lb/>
<pb n="KR4h0160_WYG_024-55a"/>
　　送汪希道入都<hi>希道嘗為亷訪司照磨鞠洞蠻獄以失出阻仕進者十年</hi>
行行觸秋暑勇徃觀國光修途或濡滯一瞬北風涼不<lb/>
仕餘十年養親竈罕煬將謁吏部選寸禄願少償庶畧<lb/>
助甘㫖贖其不遑將不仕果何因憲幕嘗翺翔驅馳海<lb/>
南北訊獄主慈祥詿誤陷賊黨詰問加精詳活千七百<lb/>
人解縱還善良幾以失出譴究竟靡濫臧久之天日開<lb/>
嵗月坐荒荒濓溪范參父議獄俱慨慷殺人求媚人毋<lb/>
乃欺穹蒼活千人有封君後必當昌安得當吾世而不<lb/>
<pb n="KR4h0160_WYG_024-55b"/>
䝉薦揚當路願鑒之萱草癯北堂俾得早言歸為養及<lb/>
夀康臨期重丁寧白雲遙在望<lb/>
　　寄鄭耕巖<lb/>
古來隠士多躬耕身將隠矣焉用名巢由以降名著稱<lb/>
皆違本志非真情真隠克隠分偽誠終南捷徑招譏評<lb/>
隠而無名妙不勝詩之衆瞶將驚霆君家子真當河平<lb/>
五侯霧塞黄冥冥此何如時可軒騰宜哉㦸頭呼不應<lb/>
遂使谷口聞西京名挂法言聲鏗鍧君其裔邪良錚錚<lb/>
<pb n="KR4h0160_WYG_024-56a"/>
幾載龍舒以道鳴巖居髙尚追芳馨時哉不同逢文明<lb/>
胡忍被褐韜連城鄭公鄉想多豪英仲容方奮青雲程<lb/>
曷不彈冠濯塵纓天風再秋鶚孤横春浪紅暖翻飛輕<lb/>
幡然堯舜君與甿他年身退當功成法疏廣受辭恩榮<lb/>
明農巖下相攜行世有工畫傳丹青與令手巻雙合并<lb/>
　　次光姪詩韻<lb/>
誤子窮途計已疎擇棲所恨匪岡梧酉申乞舎傳書雁<lb/>
庚癸呼馳汗血駒儒術謀身慚杜甫老農請學合樊須<lb/>
<pb n="KR4h0160_WYG_024-56b"/>
細思金亦何勞躍陶鑄從諸天地鑪<lb/>
　　再用易巾韻<lb/>
隨處聊憑製漆紗豈其官樣必京華竹皮最古今苴履<lb/>
㭨子稱竒亦貯茶<hi>㭨子可為冠亦可為茶瓶見山谷詩</hi>秃髪已知頭似筆<lb/>
笑顔底用面如靴小冠子夏時方尚岌嶪青雲難自誇<lb/>
　　子靜和易巾韻五用韻答之<lb/>
月移梅影上窻紗恰讀新篇對月華和似鵞黄盈盎酒<lb/>
清於兎褐半甌茶金身丈六蓮生座汗脚尺三霜滿靴<lb/>
<pb n="KR4h0160_WYG_024-57a"/>
選佛選官俱是幻詩名不朽後人誇<lb/>
　　圍獵<lb/>
昆蟲已是蟄蔵時獵騎紛紜繞翠微勿謂火攻為下䇿<lb/>
畧同兵戰寓危機仁心誰去網三面殺氣似環城四圍<lb/>
乾豆元來因報本充庖豈但愛鮮肥<lb/>
　　晩蟬<lb/>
秋早梧桐颭晩風鳴蟬無數樹隂中斜陽似假渠聲勢<lb/>
只是斜陽不久紅<lb/>
<pb n="KR4h0160_WYG_024-57b"/>
　　秋後蠅<lb/>
夏日營營遶案飛轉多秋後亦何為從敎引類集瓜上<lb/>
落蔕秋瓜能幾時<lb/>
　　胡學正炳文<lb/>
　　　炳文字仲虎徽之婺源人父孝善先生斗元從<lb/>
　　　朱晦菴從孫小翁得書易之傳炳文尤潛心朱<lb/>
　　　子之學作四書通易本義通釋諸書吳文正公<lb/>
　　　嘗薦諸朝不就辟信州道一書院山長再調蘭<lb/>
<pb n="KR4h0160_WYG_024-58a"/>
　　　溪學正未赴至大間其族子淀為建明經書院<lb/>
　　　以處四方來學者儒風之盛甲于東南面山而<lb/>
　　　居碧峯聳秀嘗作詩云舉頭山蒼然一峯立雲<lb/>
　　　表因自號曰雲峯元統初卒年八十四集賢院<lb/>
　　　劄諡文通先生有文集二十巻薦經兵火所存<lb/>
　　　者六十餘篇<lb/>
　　星源八景<hi>録四</hi>
　　　龍井曉雲<lb/>
<pb n="KR4h0160_WYG_024-58b"/>
華光殿東泉有靈下穴空洞神功㝠當時忽見蒼虬精<lb/>
年年簫鼔來相迎五風十雨今年好靈物不要人祈禱<lb/>
非烟非霧騰清晨五色祥光煥晴昊<lb/>
　　　仙巖夜月<lb/>
誰鑿太隂開四洞蟾光照破人間夢靈源千層石髓香<lb/>
金雞一唱巖花動白玉柱邉眠蒼虬絳花橋下行青牛<lb/>
我來絶愛讀書室石圓水冷天風秋<lb/>
　　　北寺昬鐘<lb/>
<pb n="KR4h0160_WYG_024-59a"/>
日斜一路紅闌干日落四山蒼翠寒雲深不見招提處<lb/>
一聲兩聲起林端遙度前溪聲欲絶溪上漁舟撑未歇<lb/>
衆鳥棲定樹頭雲一僧歸踏松間月<lb/>
　　　西湖水榭<lb/>
蚺城誰築溪之涯層樓簇簇排人家兩岸春風好楊栁<lb/>
一池霽月芙容花香與清風逺方覺汚泥不染塵不著<lb/>
小亭紅瞰碧波心著我中間看飛躍<lb/>
　　拜岳鄂王墓<lb/>
<pb n="KR4h0160_WYG_024-59b"/>
有公無此日再拜淚交頤大義君臣重孤忠天地知鴆<lb/>
毛何太毒龍渡只如斯墳畔休留檜行人欲斧之<hi>明休寧汪</hi>
<hi>循後序云先生所學之大槩行已之大節平生不可以告人者偶于此洩焉而不自覺</hi>
　　題治平寺<lb/>
一十年前到治平青山歴歴記吾曾花因百五有孤注<lb/>
寺過十二無一僧雲影長昬天外日榆烟誰換佛前燈<lb/>
新安山水依然在不為空門管廢興<lb/>
　　濠觀亭<lb/>
<pb n="KR4h0160_WYG_024-60a"/>
魚不知子樂何必濠上觀子樂子自知月白秋江寒<lb/>
　　内樂室<lb/>
我有安樂窩春風方寸地收拾早歸來此中有深味<lb/>
　　送董深山<hi>并序</hi>
　　　深山之號葢有取於艮止而求深於斯道者也<lb/>
　　　一日訪予明經敢發此意題于諸吟巻之尾<lb/>
洞口桃花易見源頭活水難尋欲知雲盡不盡須到山<lb/>
深更深<lb/>
<pb n="KR4h0160_WYG_024-60b"/>
　　題祁門鄭氏墓<lb/>
參天獨秀幾經春拜墓曾𤣥數百人隔隴不知誰氏塚<lb/>
斷烟荒草卧麒麟<lb/>
　　桃花馬<lb/>
望夷宫裏失天真走入桃源避虐秦背上落紅吹不起<lb/>
至今猶帶武陵春<lb/>
　<lb/>
　元詩選初集巻二十四<lb/>
</p>
<p>
</p>
  </div>
</body>
</text>
</TEI>
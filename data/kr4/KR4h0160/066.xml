<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷六十六</head>
    <p>
<pb n="KR4h0160_WYG_066-1a"/>
欽定四庫全書<lb/>
　元詩選初集卷六十六　　庶吉士顧嗣立編<lb/>
　　句曲外史張雨<lb/>
　　　雨字伯雨一名天兩别號貞居子錢塘人宋<lb/>
　　　崇國公九成之後也年二十徧游天台括蒼<lb/>
　　　諸名山棄家為道士登茅山授大洞經籙開<lb/>
　　　元宫王真人偕之入京璽書賜驛傳欲官之<lb/>
　　　自誓不更出往来華陽雲石間作黄篾樓儲<lb/>
<pb n="KR4h0160_WYG_066-1b"/>
　　　古圗史甚富世稱句曲外史至正間卒於開<lb/>
　　　元宫齋舍外史風裁凝峻趙文敏公一見而<lb/>
　　　異之授以李北海書法范徳機以能詩名外<lb/>
　　　史造焉范適他出有詩集在几上外史取<lb/>
　　　筆書其後為四韻詩守者大怒走白范范<lb/>
　　　驚曰我聞若人不得見今来天畀我友也<lb/>
　　　即日詣外史結交而去由是外史名震京<lb/>
　　　師一時袁伯長馬伯庸楊仲𢎞揭曼碩黄<lb/>
<pb n="KR4h0160_WYG_066-2a"/>
　　　晉卿諸人皆爭與為友他日謁虞伯生虞問能<lb/>
　　　作幾家符篆乎答曰未也虞連書七十二家示<lb/>
　　　之外史下拜曰真吾師也自後與虞手札必執<lb/>
　　　弟子禮晚年尤為楊亷夫所推重呉郡徐良夫<lb/>
　　　序其詩曰虞范諸君子以英偉之才諧鳴於館<lb/>
　　　閣而流風餘韻播諸丘壑之間外史以豪邁之<lb/>
　　　氣孤鳴於丘壑而清聲雅調聞諸館閣之上雖<lb/>
　　　出處不同其為詞章之宗匠一也夫以方外詩<lb/>
<pb n="KR4h0160_WYG_066-2b"/>
　　　人而與館閣詞臣相頡頏寧非一代之盛歟<lb/>
　　天池石壁為鐵雅賦<lb/>
嘗讀枕中記華山閟中呉神泉發其顛青壁繚其隅春<lb/>
風四山來羣緑互紛扶羽觴曲折行浮花與之俱採芝<lb/>
搴薜荔洗玉弄芙蕖聱叟頗好名石窪作魚湖鴻乙志<lb/>
草堂挑煙遂成圖而此滌煩磯閱世如樗蒱發興雲林<lb/>
子盥手與我摹居然縮地法挈入壺公壺<lb/>
　　次倪元鎮遊虎丘<lb/>
<pb n="KR4h0160_WYG_066-3a"/>
振屐稍踐危援藤遂支滑尚餘金玉氣山川相映發小<lb/>
呉不滿眼軒中樹如髮花覆闔閭城石繞生公榻適與<lb/>
幽人㩦及兹莫春月坐乆得㤀言移鞵䕃清樾<lb/>
　　夕佳樓<lb/>
西山朝爽氣南山夕氣佳朝爽人共忻夕佳吾所懷山<lb/>
僧閱世乆結廬深避乖葸樓將對峙菌閣亦雙排維南<lb/>
列崇阜不受煙嵐霾我亦遲莫人心跡倦鳥偕兹焉寄<lb/>
髙躅庶與靜者諧<lb/>
<pb n="KR4h0160_WYG_066-3b"/>
　　題墨蘭贈别于一山之京師<lb/>
三月愁送客春寒雨如霰冥冥返塞鴻悄悄棲梁燕揚<lb/>
帆五十日蓬萊望中見欲持猗蘭操一奏南薫殿<lb/>
　　張師夔畫謝池塘<lb/>
春風颯然至幽人午夢醒遥見池塘緑不知春草生如<lb/>
何騎馬客亦向夢中行<lb/>
　　濵洲雲巢圖<hi>張彦輔畫</hi>
蒼山不受寒裹以白兜羅借雲以為煖我意不在多小<lb/>
<pb n="KR4h0160_WYG_066-4a"/>
營丹鶴巢高棲翠雲柯飛仙度鸞笙老人臥雞窠誰能<lb/>
江海去風雨一漁蓑<lb/>
　　寄題劉彦基丹室<lb/>
昔聞沖虛宫逺在錦江頭往來多異人東望不可求借<lb/>
問鴻寳書枕中今在不尚餘一丸藥光景夜不收食之<lb/>
生羽翼飛去十二樓下視何蒼蒼至情難久留我將拾<lb/>
瑶草遲子於𤣥洲<lb/>
　　次韻晉卿翰林贈陳秉彛<lb/>
<pb n="KR4h0160_WYG_066-4b"/>
金華黄太史出為儒臺冠詩文齊六經竒古誰敢傳如<lb/>
掇明月珠妙在九曲穿而子工筆札狗監非所薦挈之<lb/>
登龍門果獲尾時彦孜孜勤執經矻矻勞染翰敏手不<lb/>
暇給精華且屢換憐才吾軰事子乃羞自獻由兹數來<lb/>
往無事輒相見湖嶺錯縈紆煙霞爭變幻一夕快雨餘<lb/>
春物已消半言歸天台奥俄頃語離散此手不易執明<lb/>
日柁樓飯迢迢望白雲瀑布聲許悍赤城跨滄海朝霞<lb/>
以為岸儻遇仙者徒勿易樵牧賤予衰志求道千載猶<lb/>
<pb n="KR4h0160_WYG_066-5a"/>
莫旦老經三百家一一理殘卷霜毫犯冠籜墨汁滓衣<lb/>
汗何功使願果盡力輸老腕子書能瘦硬淚眼秋隼健<lb/>
唯餘篋中字照我目光爛送子望崖返回目窮海甸春<lb/>
夕豈不短反側移漏箭纔夢金庭遊還逐濤江亂洊知<lb/>
家庭樂旭日隂始泮身扶老人杖衣憶慈母線還期當<lb/>
及時遲子秋水觀栖栖寡儔侣孤坐至日晏追歩太史<lb/>
作用以申繾綣<lb/>
　　遊龍井方圓菴閱宋五賢二開士像<lb/>
<pb n="KR4h0160_WYG_066-5b"/>
獨尋招提遊果得世外歡昔賢所棲集畫像藏屋端山<lb/>
僧啓鎖魚不待啜茗乾修廣各異製精采俱生完堂堂<lb/>
蘇長公英氣邈難干笻杖紫道服天風吹袖寛清獻薄<lb/>
鬚睂示我鐵肺肝尚餘所施物片石橢而寒侍郎胡金<lb/>
華高括侍中冠睂閒可容掌手版出中單潁濵與淮海<lb/>
秋色亞層巒參寥獨緇衣頷髭茁茅菅最後辨才師文<lb/>
茵高座安空山一室内舉目皆龍鸞再拜傾挈壺喜極<lb/>
重悲酸去之三百載歸路何漫漫斯人為列星下視蟲<lb/>
<pb n="KR4h0160_WYG_066-6a"/>
沙繁寜不念學子道術救彫殘抵舍亟摹貌㣲哉難控<lb/>
摶夢中儻未遇展詩時一觀<lb/>
　　無波古井水<lb/>
古井何泓然不食自甘冷去來絶攀縁挽斷轆轤綆唯<lb/>
有中宵月圓中時照影<lb/>
　　清權尊師集中覽庚戌見褱一詩感念今昔自傷<lb/>
　　　之情<lb/>
天既勞我晚不如早息我奚止七不堪于世無一可空<lb/>
<pb n="KR4h0160_WYG_066-6b"/>
山酒半瓢秃髪花三朶平生仲長綂誰能曲如鎖<lb/>
　　種樹<lb/>
植梓五十本移松八百栽山靈借好雨佀為道人來青<lb/>
意爭鬱勃細聲亦吹洒松如稚子長梓長未盈把吾衰<lb/>
詎能待將以䕃來者<lb/>
　　三月十三夜對月<lb/>
幽篁不見天況乃見月色晴來春尚佳豈不有餘日離<lb/>
離花氣上稍稍簾隂直啼鴂夜不眠聲欲碎嵒石聞聲<lb/>
<pb n="KR4h0160_WYG_066-7a"/>
思逾寂悟賞在兹夕<lb/>
　　獨行<lb/>
春泥未成沙曳屣柔且平春風不鳴條振衣凉且輕我<lb/>
意本靜愜中林便獨行松蓋無曲影水樂皆全聲踽踽<lb/>
迫前岡悠悠度斜阬老樵眼如猫見我不問名直贈金<lb/>
光草疑是古先生<lb/>
　　倪元鎮𤣥文館㑹飲<lb/>
親知貴浹密屢此良讌㑹堂陛自崇廣促席歸臥内説<lb/>
<pb n="KR4h0160_WYG_066-7b"/>
詩盛使氣屈折高李軰更端輒笑謔知節已沾醉玲瓏<lb/>
簷花亂蕭屑風竹碎政使韓伯休移牀夜相對<lb/>
　　奔月巵歌荅鐵雅所作<lb/>
甓社明珠奔入月脱殻政似風蟬潔漁網出之不敢視<lb/>
滌盡含沙光不滅文昌四星吞在腹一一金晶大如菽<lb/>
蜃物還來作飲器日夜雄雌繞林<hi>一作虹互茅</hi>屋一扇桃核<lb/>
寛有餘半葉蕉心巻未舒飲非其人躍入水怪雨盲風<lb/>
生坐隅置之天上白玉盤斗柄挹酒長闌干李白跳下<lb/>
<pb n="KR4h0160_WYG_066-8a"/>
鯨魚背持勸我飲相交歡幽宫馮夷為予泣酌盡海水<lb/>
百怪出還我平生老蚌胎許君醉臥鮫人室<lb/>
　　玉笙謡為鐵門笙伶周竒賦<lb/>
我有紫霞想愛聞<hi>一作君</hi>白玉笙懸匏比竹無靈氣昆丘<lb/>
採此十二莖鳯咮銜明珠鳯翼排素翎金華周郎妙宫<lb/>
徴子晉仙人初教成月下吹參差羣雛亦和鳴緱氏山<lb/>
頭白雲起七月七日來相迎長謝時人一揮手飄下滿<lb/>
空鸞鶴聲<lb/>
<pb n="KR4h0160_WYG_066-8b"/>
　　墨龍<lb/>
高昌世子寫墨龍此龍乃出開元中東井水與天河通<lb/>
龍下取水遺其蹤道人識為黒<hi>一作墨</hi>帝子逃入世子之<lb/>
筆鋒井頭夜半飛霹靂元氣淋漓雪色碧一鎖銀牀五<lb/>
百年纔㸃目睛生羽翼<lb/>
　　聴雨樓<lb/>
雨中市井迷煙霧樓底雨聲無著處不知雨到耳邊來<lb/>
還是耳根隨雨去好將此語問風幡聞見何時得暫閒<lb/>
<pb n="KR4h0160_WYG_066-9a"/>
鐘動雞鳴雨還作依然布被擁春寒<lb/>
　　遊惠山寺<lb/>
水品古來差第一天下不易第二泉石池漫流語最勝<lb/>
江流湍激非自然定知有錫藏山腹泉重而甘滑如玉<lb/>
調符千里辨淄澠罷貢百年離寵辱虛名累物果可逃<lb/>
我來為泉作解嘲速喚㸃茶三昧手酬我松風次兔毫<lb/>
　　趙千里聚扇上寫山次韻題<lb/>
翠水丹山氣磅礴幾曡香痕經手握何年破鏡飛上天<lb/>
<pb n="KR4h0160_WYG_066-9b"/>
呉淞水翦并刀薄江南寳繪多遺餘王孫不歸恨蘼蕪<lb/>
蘼蕪消歇秋風起班姬為我歌烏烏<lb/>
　　王時敏聴雪齋<lb/>
頑寒贔屭河流澌銀濤鐵騎交奔馳瓏玲淅簌瓦溝滿<lb/>
坐窗已有幽人知東家暖客紅醅凝嘈雜新聲迷聴瑩<lb/>
後園壓折萬琅玕雪多政自無人聴我時空山夜寂寥<lb/>
風篁雪竇篩瓊瑶希聲疏越不可盡鳴球戛擊如聞韶<lb/>
憶昔齋居困學翁大書聴雪煩楚龔百年勝事將無同<lb/>
<pb n="KR4h0160_WYG_066-10a"/>
不傳師曠傳王恭鶴氅明朝行雪裏須辨龍頭煎雪水<lb/>
牀下何人聞鬭蟻喚起春雷來洗耳<lb/>
　　用韻送淨月上人<lb/>
隂崖顚風無時興篁竹偃地虎晝行斲冰積雪臥空谷<lb/>
春至唯聞禽鳥鳴華陽南便洞窗小香煙西放蛾睂道<lb/>
神僧問訊破孤寂把臂入林一傾倒帕頭䝉寒驢背馱<lb/>
泥滑穩于杯渡波寄謝少年王敬和獨行其如法汰何<lb/>
　　效隱居擬古樂府寒夜愁<lb/>
<pb n="KR4h0160_WYG_066-10b"/>
夜寒生羣獸驚寂兮寥兮栖遁情隂宫漫漫落葉平岡<lb/>
頭霜月弄㣲明寒漏澁寒絃緊愁腸結<hi>一作斷</hi>愁語盡人<lb/>
生異木石思來誰能忍<lb/>
　　次韻率性來山人見貽之作<lb/>
南峯後靈石前嵐霞蒨絢爭春妍貧家客來淨埽地亦<lb/>
有一瓶紅杜䳌東坡七過山南塢山人能記坡翁語君<lb/>
方騎馬聴朝鷄為我入林來聴雨雨聲吹斷聴松聲怪<lb/>
石長松為友生憐君慰我支離者不飲向人空復情我<lb/>
<pb n="KR4h0160_WYG_066-11a"/>
如病馬離羣去君如伯樂能相顧羊羣好在金華山夢<lb/>
裏相逢猶識路<lb/>
　　早春對雨雜言<lb/>
寒谷望春如望赦雨雨風風惡相嚇牀頭敗絮未嘗温<lb/>
石上瘦花渾欲謝三時儘辨禽鳥鳴合澗助為風水聲<lb/>
白水田頭漫無路老稚種麥已青青朝晴獨見扶犂叟<lb/>
人生合作無犂耦不須識字只耕田酒杯也到扶犂手<lb/>
　　風雪中得金陵諸公詩二首<lb/>
<pb n="KR4h0160_WYG_066-11b"/>
雪作衆禽驚窗幽亂霰鳴愕然身濩落莫矣歳崢嶸松<lb/>
竹聊娯拙乾坤若忌名故人不相貸書札到柴荆<lb/>
落木從風靡支流趁谷斜山空不須説歳去若為遮飢<lb/>
雀撏窗紙寒魚嚼雪花推書更清坐席煖到昬鴉<lb/>
　　湖寺擁碧軒<lb/>
喧寂一塵隔湖濵出寳坊荷隂分補衲水氣雜燒香書<lb/>
勘烏皮几茵敷白㲲牀從來已公屋詩客許徜徉<lb/>
　　寄洞庭王子正<hi>一作聞洞庭之勝</hi>
<pb n="KR4h0160_WYG_066-12a"/>
洞庭山似簇銀闕翠芙蓉安得滄浪子同尋縹緲峰魚<lb/>
龍隨水落橘柚待霜濃未必桃源似雲帆躡去蹤<lb/>
　　齋居偶興<lb/>
絶澗多靈石中開小洞房醉醒依竹素晴雨看梅黄樹<lb/>
暗鸎聲澁巖虚水韻長未能超賈馬自足上羲皇<lb/>
　　午日簡楊亷夫<lb/>
客有擁琴至吾寜折簡招足音垂谷口雨氣截山腰酒<lb/>
倩紅泉瀉花為絳節朝不嫌泥濘極一舸段家橋<lb/>
<pb n="KR4h0160_WYG_066-12b"/>
　　雨中<lb/>
推枕蘧然覺高齋人跡稀卷簾芳草短看雨杏花肥薄<lb/>
莫寒仍在中林願稍違一遷隨谷鳥喬木是耶非<lb/>
　　除夜<lb/>
忽忽歳云莫徒興白首嗟山留待伴雪春禁隔年花把<lb/>
卷因遮眼分餳且膠牙自縁身懶惰莫遣送窮車<lb/>
　　㵎北梅三月始華<lb/>
隂澗殘梅枿臨流一向歌但存孤注在敢恨一生遲凍<lb/>
<pb n="KR4h0160_WYG_066-13a"/>
雨如相煦春寒不受吹後時翻見獨宰物遂成私<lb/>
　　菌閣<lb/>
巖架菌芝閣㮄題松雪扉雲來畫簷宿龍向墨池歸對<lb/>
几琴三曡倚闌山四圍仙靈能夜降應得㖟𤣥機<lb/>
　　早秋<lb/>
每嫌新酒少尚喜故交稠籬落三家墅梧桐十日秋月<lb/>
生㣲顧兔星淡没牽牛亦欲觀多稼江湖雨未周<lb/>
　　開元真人見貽劉商觀奕圖石刻毫髮布縷皆盡<lb/>
<pb n="KR4h0160_WYG_066-13b"/>
　　　精妙盖李龍眠臨唐畫本茅君彦模勒為玉局<lb/>
　　　仙翁所藏<lb/>
薪桂蘇蘭者能來立坐隅徒聞玉楮刻遂信石枰圖妙<lb/>
蹟傳仙李高名重大蘇向來林下意不敢易樵夫<lb/>
　　書懐二十韻奉呈虞集賢<lb/>
昭代千齡運斯文一柱功初當延祐日晚識廣陵公朝<lb/>
士因推轂先生猥擊䝉睽乖遺廿載寤寐接孤風太史<lb/>
山川彦仙儒館閣崇置身清切上用志杳冥中句法黄<lb/>
<pb n="KR4h0160_WYG_066-14a"/>
初過才名冀北空朔南馳使節江漢借歸篷酒問餘杭<lb/>
姥泉尋六一翁境非秋水觀寺即紫㣲宫侍坐要王逺<lb/>
移家近葛洪於焉承欬唾足以振罷癃卓爾身為貴胡<lb/>
然老見攻戰肥終道勝徳重豈途窮玉趾閒迂歩麻衣<lb/>
病鞠躬茶煙窗冉惹墨沼樹玲瓏飢甚無瑶草招來有<lb/>
桂叢輸心何落落把袂輒悤悤易進乘軒鶴難追戲海<lb/>
鴻明朝去呉㑹長笑為誰雄<lb/>
　　元日雪霽早朝大明宫和辛良史省郎廿二韻<hi>并</hi>
<pb n="KR4h0160_WYG_066-14b"/>
　　<hi>序</hi>
　延祐改元三月民瞻石宰相遇京師承需鄙作且辱<lb/>
　先施之惠林下朽生不能造館閣綺語幸于言句外<lb/>
　求之愧悚而已<lb/>
纔設中庭燎俄看密霰飄歳開環甲紀星動指寅杓鳯<lb/>
集天門㮄珂鳴月殿橋卿雲同四表和氣集三朝陛級<lb/>
肪初截雲層玉旋雕句陳分彩隊歩輦簇青腰積屑承<lb/>
盤重吹花到笏消逶迤光斧座凌亂綴珠翹樂共爐煙<lb/>
<pb n="KR4h0160_WYG_066-15a"/>
合班隨翠袖招閬風游廣漢玉局道逍遥北戲魚龍舞<lb/>
中嵒虎豹調旌旗攢贔屭冠劔掠招揺穆酒曽觴母洪崖<lb/>
及見堯萬年臨紫極一日慶璇霄朝㑹儀如此鶱騰意<lb/>
頗饒身唯參寂莫世豈絀紛囂姑射消疵癘蓬萊倚泬<lb/>
寥瑶華攙戴勝珠樹引回鑣有術探鴻寳何人識㸑焦<lb/>
竟須窮海岱直擬並松喬書就神牀寫香從别室燒憐<lb/>
君守華省琢句廢春宵<lb/>
　　馬塍新居<lb/>
<pb n="KR4h0160_WYG_066-15b"/>
浮家泛宅意何如玉室金堂計未疎歸錦橋邊停舫子<lb/>
散花灘上作樓居澹然到處自鑿井𤣥晏閉關方著書<lb/>
但得草堂貲便足人間何地不樵漁<lb/>
　　西湖放鐙<lb/>
共泛蘭舟鐙火鬧不知風露溼青冥如今地底休鋪錦<lb/>
此日槎頭直掛星爛若金蓮分夜炬空于雲母隔秋屏<lb/>
却憐牛渚清狂甚苦欲燃犀走百靈<lb/>
　　次韻段推官觀潮<lb/>
<pb n="KR4h0160_WYG_066-16a"/>
雪濤卷入白螺杯雲夢呑將灩澦堆陳馬直從天漢落<lb/>
颶風先自海門來青山一向開銀壁黄繖中央立露臺<lb/>
好在畫圖畱壯觀江頭白首不堪回<lb/>
　　贈紐掄大監<lb/>
論卷聚書三十萬錦江江上數連艘追還敎授文翁學<lb/>
重歎徴求使者勞石室談經修俎豆草堂迎詔樹旗旄<lb/>
也知後世揚雄在獻賦為郎媿爾曹<hi>請以蜀文翁之石室揚雄之墨池杜</hi>
<hi>甫之草堂皆列學宫又為甫得諡曰文貞以私財作三書院徧行東南收書三十萬卷及鑄禮器以歸虞奎章</hi>
<pb n="KR4h0160_WYG_066-16b"/>
<hi>記其事邀予賦詩如上</hi>
　　老學齋書懐寄京師故人<lb/>
手種羣松數尺圍草㴱南澗客來稀一經斷送垂垂老<lb/>
萬事安排念念非晨待樵蘇才蓐食凉驚絡緯尚絺衣<lb/>
蓬萊坊裏清宵月也到山家白板扉<lb/>
　　晨興<lb/>
聊與梅枝説歳窮真成古木共衰翁百年勲業何煩爾<lb/>
一世雲山不負公寒夢漸消窗影上春容已在雨聲中<lb/>
<pb n="KR4h0160_WYG_066-17a"/>
晨興陡覺詩神王未放韶華角長雄<lb/>
　　次韻虞公和斷江和尚種松<lb/>
松下㣲吟愜病悰支離潦倒佀支公頂因巢鶴翻成結<lb/>
心為依禪畢竟空陸子壇前春古淡葛洪井上雨青蔥<lb/>
茯苓乞與楊員外誰復緘詩過浙東<lb/>
　　遊華藏寺<lb/>
湖上亂峰如髻鬟湖邊才子駐春鞍霜餘鸚鵡沙汀淺<lb/>
日落麒麟墓道寒古壁風篁無盡意清尊雲海有餘歡<lb/>
<pb n="KR4h0160_WYG_066-17b"/>
逺遊未羡鴟夷子直向飛仙乞羽翰<lb/>
　　馴鷺<lb/>
孑然馴鷺雪霜明下瀨求魚自在行碧玉鐙檠雙足瘦<lb/>
白麻衣袂一身輕海鷗見事應何晩凡鳥題門也不情<lb/>
輸我鴛行舊儔侶舉頭寥廓總雲程<lb/>
　　題雪景三香圖二首<lb/>
春雪無聲入畫堂東風渾似北風凉秪縁何遜題詩少<lb/>
信是徐熈落墨强青鳥下迎羅韈歩蒼髯來近玉臺妝<lb/>
<pb n="KR4h0160_WYG_066-18a"/>
匡廬也入幽閨夢睡裏山花各自香<lb/>
雪羽飛來雪意濃國香狼籍暝煙叢倩誰與翦呉淞水<lb/>
愛爾能吟桺絮風翠袖佳人玉跳脱平頭奴子錦熏籠<lb/>
劔南畫手看前輩著粉施朱或未工<lb/>
　　范以善雲林清逺館<lb/>
華陽<hi>一作雲林</hi>范監居幽眇不到𤣥窗未易逢山氣半為湖<lb/>
外雨松聲遥荅嶺頭鐘常聞神女騎龍過亦有仙人控<lb/>
鶴從安用乘流三萬里小天元在積金峰<lb/>
<pb n="KR4h0160_WYG_066-18b"/>
　　盧疎齋集<hi>并序</hi>
　盧疎齋集宣城校官本讀之一過生氣凜然有懐哲<lb/>
　人援筆而賦<lb/>
人物西清第一流曾看繡斧下瀛洲難求冀北千金骨<lb/>
空載江南數斛愁小謝夢無青草句大蘇詩有景蘇樓<lb/>
敬亭依舊蛾睂月付與盧敖<hi>一作騎鯨</hi>汗漫游<lb/>
　　書東坡先生畫像<lb/>
峨嵋秀色杳難攀玉局仙人不受閒南斗日躔<hi>一作辰</hi>韓<lb/>
<pb n="KR4h0160_WYG_066-19a"/>
吏部西湖風氣白香山寜<hi>一作從</hi>敎刺舌奸邪黨可惜低<lb/>
頭侍從班試<hi>一作更</hi>問東坡鐵拄杖于今海上未曽還<lb/>
　　經碧浪湖奉懐呉興公<lb/>
湖水秋空玉色勻蒹葭纖<hi>一作殘</hi>雨上<hi>一作洒</hi>綸巾重來羊峴<lb/>
誰沾淚却顧龍門不見人獨放酒船尋鱠具誰容狂客<lb/>
吐車茵西風白羽元非用只為人間苦<hi>一作善</hi>障塵<lb/>
　　舟次滆湖用桺博士夢薛𤣥卿詩韻寄倪元鎮兼<lb/>
　　　懐鄭明徳<lb/>
<pb n="KR4h0160_WYG_066-19b"/>
逺思重逢茅小君香銷酒盡路三分五湖歸思浮天水<lb/>
一霎秋隂過雨雲桺子篇章渾可法花奴絃索共誰聞<lb/>
惟應自洗唐溪石填得金泥小篆文<lb/>
　　次韻劉伯温御史春遊<lb/>
草木幽馨澗道㣲白雲拄杖去如飛獨尋玉女洗頭處<lb/>
相伴仙人採藥歸幾曡翠㣲㴱杳杳一簾紅素亂霏霏<lb/>
何堪酒債兼詩債老却江南白苧衣<lb/>
　　題范徳機編修東坊藁後<lb/>
<pb n="KR4h0160_WYG_066-20a"/>
一編上有東坊字慚愧詩中見大巫直想瘦生如飯顆<lb/>
竟從癢處得麻姑咸池水淺孤黄鵠空谷天寒病白駒<lb/>
擬共風流<hi>一作西風</hi>接尊酒秪愁塵土没雙鳬<lb/>
　　二月病懐<lb/>
煮藥香中聴雨眠都縁未熟養生篇雪消春水㴱三尺<lb/>
日上花隂過幾甎世事悠悠高枕外衡門寂寂莫霞邊<lb/>
自慚病鶴摧頽甚却顧雲霄意悄然<lb/>
　　吾愛吾廬<lb/>
<pb n="KR4h0160_WYG_066-20b"/>
吾愛吾廬聊復爾眼前白石與蒼苔水從林木隂中過<lb/>
風自房<hi>一作簾</hi>櫳曲處來薄有餘情歸竹素竟<hi>一作都</hi>無長<lb/>
物受塵埃先生閉户成真<hi>一作真成</hi>嬾詩債敲門不厭催<lb/>
　　乙亥二月還錢塘書懐寄劉師魯<lb/>
黒頭時與王孫别春草又生天一涯貧甚馮驩猶有鋏<lb/>
歸來丁令已無家葑田湖窄殘舟<hi>一作遊船</hi>少墓道山荒剩<lb/>
<hi>一作墳</hi>屋斜還憶菌巢書數巻雪麋應䕶手栽花<hi>雪麋𤣥洲白犬</hi>
<hi>名也</hi>
<pb n="KR4h0160_WYG_066-21a"/>
　　荅楊亷夫<lb/>
黄篾樓中惟飲酒樓下長溝鳬雁多溪頭橋斷浮青草<lb/>
湖面風來生白波饞奴竟煑脱䙀筍老魚戲唼如錢荷<lb/>
詔書寛大到海角河北飢民<hi>一作氓</hi>爭倒戈<lb/>
　　十二月五日雪晴<hi>丁亥</hi>
日光玉潔千峰立快雪晴時一氣凝當晝鑪亭催埽巷<lb/>
犯寒魚㮄借收冰松皮石裂號飢鼠窗隙塵消觸凍蠅<lb/>
青茁菜芽渾可愛倩誰春餤卷紅綾<lb/>
<pb n="KR4h0160_WYG_066-21b"/>
　　送鄭明徳適越<lb/>
四十日春廿日雨問花隨桺意茫然竹根臥瓶高筆塚<lb/>
竈下生薪連术煙茅家名餘鐵鑪歩龍井氣脇金沙泉<lb/>
稽山酒船速囬櫂遲子歸來烹蕨拳<lb/>
　　虞先生送張元朴回龍虎有云麈尾每懐張外史<lb/>
　　　鵝羣今屬薛𤣥卿元朴索次韻<lb/>
想見先生戴笠行黄茅岡上看隂晴承聞祖道同疏傅<lb/>
鄙説還鄉佀長卿海内好詩元自少江西行李不嫌輕<lb/>
<pb n="KR4h0160_WYG_066-22a"/>
謫仙愛與元丹語煙子而今亦有名<lb/>
　　鐵笛道人新居曰書畫船亭作詩以寄<lb/>
蘇州去訪揚雄宅近水樓居似月波東府官曹知者少<lb/>
西山爽氣望中多臺招天上仙人鳯池養山隂道士鵝<lb/>
誰和涼風次鐵笛莫愁艇子桺枝歌<lb/>
　　新栗寄雲林<lb/>
朅來常熟嘗新栗黄玉穰分紫殻開果園坊中無買處<lb/>
頂山寺裏為求來囊盛稍共來禽帖酒薦㴱宜蘸甲杯<lb/>
<pb n="KR4h0160_WYG_066-22b"/>
首奉雲林三百顆也勝酸橘寄書回<lb/>
　　荅董子羽見寄<lb/>
清都聞已住多年鶴駕鸞驂與後先閶闔五雲宫樹暖<lb/>
蓬萊初日羽衣鮮神仙翰墨唯皇象史館人材總孟堅<lb/>
天上春風如舊識殷勤吹送寄來篇<lb/>
　　秋詞<hi>此首重見梧溪集</hi>
香散天街靜玉珂水臺風殿夜如何星從河漢淡中落<lb/>
<hi>一作沒</hi>秋在梧桐疎處多鸞影不曽離寳鑑蛛絲先已墜<lb/>
<pb n="KR4h0160_WYG_066-23a"/>
金梭君王繭館詢遺事却擬鸞車共載過<lb/>
　　呉興舟中<lb/>
苕溪斫鱠腹偏腴取酒烏程清若無最憐楊桺破二月<lb/>
絶勝蛾睂遊五湖船頭濯足畏魚淰港口卸帆驚鳥呼<lb/>
林巒在處著舟楫儻有剩田吾欲租<lb/>
　　題彭大年禱雨詩巻和仲舉韻延祐已未開𤣥道<lb/>
　　　院作<lb/>
羽衣秋薄翦湘荷茅屋山宫補緑蘿白石資方青飢飯<lb/>
<pb n="KR4h0160_WYG_066-23b"/>
洪崖借乘雪精騾松雲暖憶春游岳冰草寒憐曉渡河<lb/>
使節南歸如見念峯頭笙鶴好相過<lb/>
　　次韻題吕氏園館<lb/>
因向雲間求二陸西施浦口弄雲沙東風勒住螭頭舫<lb/>
湖雨吹開繭粟花到處華房通曲密舊時醉墨悞敧斜<lb/>
一聲歌板銀瓶側亦見玉童雙髻鴉<lb/>
　　再次韻實喇卜郎中春遊二首<lb/>
楊桺三眠午未醒楊花飛雪散星星海中蜃氣春浮島<lb/>
<pb n="KR4h0160_WYG_066-24a"/>
月下胎仙夜降庭尺素書來雲錦織紫鱗躍處浪紋腥<lb/>
樓前政有三株樹翦斷西山一半青<lb/>
鄰近桃源雞犬家不縁迷路得看花衣裳總溼三危露<lb/>
服食惟消五色霞鶴塚浪磨崖上字漁舟潮閣渡頭沙<lb/>
石盤棋子都狼籍莫向人間問歳華<lb/>
　　八月十五夜待月<lb/>
移牀露坐閒臨水浴鵠灣頭足芰荷秋已平分催節序<lb/>
月還端正照山河老憐宋玉生悲思狂憶桓伊作浩歌<lb/>
<pb n="KR4h0160_WYG_066-24b"/>
雲漢茫茫一巵酒白頭慚愧古人多<lb/>
　　春將過半病懐索莫惜無可與言詩者得句自遣<lb/>
　　　山澤癯者云<lb/>
一一花栽繞屋廬半春多病意何如縁詩太瘦終無補<lb/>
與酒全交漸要疎硯席留香非長物齋庖得筍是佳蔬<lb/>
鶴羣呼喚來同飲新緑濺濺已滿渠<lb/>
　　女仙江靜真碧遊仙詞<lb/>
衣劔符圖有子傳生如孤鳯蜕如蟬方畱橘葉聊供母<lb/>
<pb n="KR4h0160_WYG_066-25a"/>
誰信桃枝已得仙<hi>張桃枝漢司𨽻校尉朱寓季陵母也行隂徳久聞在易遷得為侍郎事見</hi>
<hi>真誥</hi>蕭索簾幃通素月玲瓏環珮曳空煙麻姑壇上花姑<lb/>
老相共乘鸞欲著鞭<lb/>
　　碧筒飲<lb/>
採緑誰持作羽觴使君亭上<hi>一作竹林人共</hi>晚尊凉玉莖沁露<lb/>
心㣲苦翠蓋擎雲手亦香飲水龜藏蓮葉小吸川鯨恨<lb/>
藕絲長傾壺誤展淋郎袖笑絶邪溪窈窕娘<lb/>
　　上京賜宴王睂叟有詩次韻<lb/>
<pb n="KR4h0160_WYG_066-25b"/>
從事何縁過草堂行都遣賜玉壺方遠勞使者紅塵騎<lb/>
爛煮仙家白石羊中聖敢辭千日醉承恩獨許四明狂<lb/>
金莖賸有三清露潤及葵心向太陽<lb/>
　　鳯凰山懐古<lb/>
江右夷吾浪得名豫州英槩亦沈冥夕陽枯木山如赭<lb/>
秋雨荒臺草自青漢苑玉魚誰復葬昭陵石馬亦無靈<lb/>
可憐白髮商人婦猶向鐙前話後庭<lb/>
　　次孫大方仙興詩韻<lb/>
<pb n="KR4h0160_WYG_066-26a"/>
仙仗來時瑞霧屯真人玉女侍靈軒亭亭珠穂香煙直<lb/>
爛爛扶桑玉色温花雨埽塵鸞帚溼島雲承韈蜃樓昬<lb/>
至今星斗天壇夜望拜青都虎豹門<lb/>
　　送人之茅山<lb/>
桃竹齊睂草屨柔江雲曉溼木棉裘茅山一去五百里<lb/>
楚月相望十二樓林下甑香黄獨月松根鉏冷茯苓秋<lb/>
藥瓢料得歸來滿多病㣲軀我亦求<lb/>
　　雨褱郭子昭御史<lb/>
<pb n="KR4h0160_WYG_066-26b"/>
洞户霾雲晝不開大茅南面水縈廻㴱山此日蛟龍喜<lb/>
舊雨故人驄馬來澗道浮槎高寄樹石幢隂篆溼生苔<lb/>
銷愁底用金陵酒賸引窪尊枕瀑雷<lb/>
　　寄倪元鎮<lb/>
雨水初寒雪復作春風相欺何太顛誰依井竈皆獸迹<lb/>
獨擁書册猶鳶肩枸杞埋根乍難斸櫻桃放花殊可憐<lb/>
賀監宅前舊游處快放栁條維酒船<lb/>
　　次韻元鎮見寄<lb/>
<pb n="KR4h0160_WYG_066-27a"/>
衣桁常容蛛網縣石牀渾讓女蘿牽道術何煩孔郎祀<lb/>
<hi>一作廟</hi>屋廬政用郗超錢泉崩澗底歸樵路雨壓㕑頭蒸<lb/>
术煙誰見西鄰拆書夜一枝風竹鵓鳩眠<lb/>
　　懐茅山<lb/>
我有草堂南洞門常時行坐虎同羣丹光出林掩明月<lb/>
玉氣上天為白雲遥憶田泉洗蒼术更思陶澗采香芹<lb/>
歸來閉户償高臥莫遣人書白練裠<hi>西湖竹枝詞序稱伯雨詩俊逸清澹</hi>
<hi>濟軰鮮及有如丹光出林掩明月玉氣上天為白雲不目之為仙才不可也</hi>
<pb n="KR4h0160_WYG_066-27b"/>
　　梅雪齋雅集分題得酒香<lb/>
醲郁芬香味更嚴甕間飄滿讀書簾絶勝金鴨薫花氣<lb/>
錯認山蜂釀蜜甜三嗅初令消渴止一中定埽宿酲淹<lb/>
醉翁鼻觀還親切不待狂僧寫布帘<hi>唐僧懐素有草書布帘帖</hi>
　　次韻荅呉興黄伯成<lb/>
行盡松隂黄葉株三义路口問茅廬青山對語惟捫蝨<lb/>
落日催歸獨跨驢土木形骸嵇叔夜波瀾文字木𤣥虚<lb/>
殘年記得相存問莫道天寒無鯉魚<lb/>
<pb n="KR4h0160_WYG_066-28a"/>
　　贈别休休菴了堂上人<lb/>
老僧十年不出户袈裟搭架風披披祖衣留在阿蘭若<lb/>
佛法傳過髙白麗客牀雪鍊一甌茗經藏苔昬三尺碑<lb/>
不向舊房看偃蓋卷中原有古松枝<lb/>
　　春溪曉渡<lb/>
怪底朝來雲氣升雨晴洗遍碧碐磳山腰行李去未逺<lb/>
谷口人家呼渡應彷佛簫臺凌鳯吹安排春水理魚罾<lb/>
臥游已愜平生志㴱負牀頭六尺藤<lb/>
<pb n="KR4h0160_WYG_066-28b"/>
　　雲林席間懐鐵笛簡草堂<lb/>
花朝無花也可憐桃李矜持不作妍爛聴雨聲眠白晝<lb/>
夢乘艇子上青天閒居尚庶浮雲志老病難趨卜夜筵<lb/>
絳帳先生惟寂莫後堂自理琵琶絃<lb/>
　　丹陽道中觀稼<lb/>
行遍山東黄葉村縱横草路細難分荒雞户暗蠨蛸月<lb/>
落鴈天黏䆉稏雲下澤車傍縣酒榼延陵詞畔讀碑文<lb/>
空山更覔牛羊逕入獸依然不亂羣<lb/>
<pb n="KR4h0160_WYG_066-29a"/>
　　鄧學可留榖城戴堯文許雪中書寄二友<lb/>
鉤簾坐對西山雪菌閣前頭正向陽剡水堂時元有戴<lb/>
榖城今日可無張披雲松樹鱗鱗溼瞰屋山泉角角方<lb/>
染就緑霞春帖子不妨青鳥便銜將<lb/>
　　賦西塞山送趙季文湖州學録<lb/>
往來苕霅舊山川流水桃花思杳然溪女浣紗春雨後<lb/>
仙人把釣夕陽邊漁歌未用朝廷覔惠政先繇隠逸傳<lb/>
不信青衫涴塵土水晶宫裏住三千<lb/>
<pb n="KR4h0160_WYG_066-29b"/>
　　風雨近寒食未已<lb/>
一榻清寒戀舊毡無言桃李不成妍栁長漸礙螭頭舫<lb/>
雨重渾迷卵色天誰向侯家分賜燭自依丹井食新泉<lb/>
海南上已才登塚<hi>見坡語</hi>忍待晴泥埽墓田<lb/>
　　和馬伯庸御史春游<lb/>
山巾墊角雨仍斜歳歳春風換鬢蕐湖口水香魚<hi>闕</hi>
　　食冷客思家鷲峰埽石繙經葉龍洞分符調井花<lb/>
<hi>闕</hi>　　　城郭莫醉紅猶帶臉文霞<lb/>
<pb n="KR4h0160_WYG_066-30a"/>
　　次韻張仲舉題宋周漢國公主甲第圖<lb/>
主家樓觀蔚參差想是當年全盛時宫草細分乘輦道<lb/>
林花㴱隱泛舟池瑶臺仙去塵生海甲帳神來風滿旗<lb/>
好在畫圖留勝蹟五雲長䕶鶴笙祠<lb/>
　　廣陵有寄璚花詩丐余次韻<lb/>
未信人間日易斜攜春來問列仙家情知后土無雙樹<lb/>
迷殺江都是此花芍藥漫吟紅繭粟璚兒從盼玉蘭芽<lb/>
一壺<hi>闕</hi>　樊川老醉寫烏絲側帽紗<lb/>
<pb n="KR4h0160_WYG_066-30b"/>
　　自笑<lb/>
自笑摧頽如病鶴羽衣仍復㑹婆娑已裁斑竹將扶老<lb/>
更翦蟠枝作養和驟雨欲來移蟻穴落花多罷分蜂窠<lb/>
裹頭粗服春官老不道丘園自一科<hi>唐有高蹈丘園逸倫屠釣等科</hi>
　　送朱伯賢茂才之金陵<lb/>
句容山邑長官清此日況逢賢友生桉牘勞人煩慰藉<lb/>
風塵為客話經行寛裁白苧游蕭寺近覔青騾過冶城<lb/>
能賦鍾英懐古昔一時驄馬盡知名<lb/>
<pb n="KR4h0160_WYG_066-31a"/>
　　題陳琳摹董源漁樂圖<lb/>
小筆誰臨北苑圖蘭亭玉枕最難模連峯秀樹深還見<lb/>
隔浦荒雲逺欲無泊向小孤縁愛石望從青草别名湖<lb/>
濠梁逸興如相借蹔卸南風十幅蒲<lb/>
　　孤山即事<lb/>
笑撫湖山迹易陳先賢祠宇一番新玉魚蔓草多無主<lb/>
白鵠秋天迥有神曲港穿衝花外騎赤䦨扶約水邊人<lb/>
岡頭檢㸃枯梅枿獨是先生肺腑親<lb/>
<pb n="KR4h0160_WYG_066-31b"/>
　　素華臺<lb/>
素華臺榭壓崑丘況近仙家十二樓白裏㴱蟠龍虎氣<lb/>
空中遥接鳯凰遊瑠璃研水偏盛月雲母屏風不隔秋<lb/>
姑射山中有冰雪神人願與國同休<lb/>
　　六月六日歩過白蓮峰眠食盡日而回<lb/>
瀝瀝堦除走暗泉入㕑新溜動㕑煙蚤來燕坐齋中飲<lb/>
夢在山光寺裏眠石脚儘盤千个竹樹頭未動一聲蟬<lb/>
此中長日誰為伴海岳菴詩在枕邊<lb/>
<pb n="KR4h0160_WYG_066-32a"/>
　　猿臂笛<lb/>
三峽家山已隔生一枝玉骨尚堪横攀援逺佀穿雲曲<lb/>
吟嘯高于噴竹聲栗葉霜黄天竺夢梅花春老玉關情<lb/>
伶倫且為相娯樂誰問將軍善射名<lb/>
　　夏商隱還京師<lb/>
扈蹕行營三十載王門不肯曳長裾閒從甪里先生飲<lb/>
與説圯橋父老書花外飛丸紅叱撥月中采藥玉蟾蜍<lb/>
殘骸尚有刀圭分㑹向南山訪敝廬<lb/>
<pb n="KR4h0160_WYG_066-32b"/>
　　和率性大滌十詠<hi>録六</hi>
　　　雲根石<lb/>
石色斑斑野鹿胎石身渾裹夜明苔直將瑞氣穿龍洞<lb/>
不比游塵汙馬嵬巖下松枝同不朽月中鶴駕合頻來<lb/>
君看怪石英雄坐寂莫于今臥草萊<lb/>
　　　龍洞<lb/>
怪石蜿蜒驅不動自從開闢鎮重坤雨聲多在南山殷<lb/>
雲氣都令白晝昬百尺潛虯窺海眼一杯流水浸松根<lb/>
<pb n="KR4h0160_WYG_066-33a"/>
有時急<hi>闕</hi>天符下故遣靈人夜叩閽<lb/>
　　　鳯洞<lb/>
第幾峯前蒼玉洞何年于此鳯求皇梧枝宿久毛皆變<lb/>
竹實餐多髓亦香露溼紫苔春佀錦月明丹穴夜生光<lb/>
我亦鵷行舊儔侣雲中有路共回翔<lb/>
　　　翠蛟亭<lb/>
誰見蒼龍劈石開此峯元自勝飛來䦨干截斷山頭雨<lb/>
贔屭翻將地底雷寒甚秪疑雲是雪霜餘每恨葉成堆<lb/>
<pb n="KR4h0160_WYG_066-33b"/>
坡仙獨對無言説慚愧搜詩日幾回<lb/>
　　　丹泉<lb/>
涵渟萬象一泓中欲探靈源未易窮丹窖久埋泉眼赤<lb/>
珊瑚長浸石頭紅評來水味羞揚子收拾砂牀贈葛洪<lb/>
一醉流霞三萬日年年分給羽人宫<lb/>
　　　天柱峯<lb/>
此峯屹立浩無前信是人間别有天銅柱何煩天北際<lb/>
蓬山寧在海東邊采樵巨蒻多無骨𢷬藥靈禽或是仙<lb/>
<pb n="KR4h0160_WYG_066-34a"/>
老我不能為狡獪峰頭看月幾回圓<lb/>
　　祀五先生景行莫君為遨頭詩以記之<lb/>
洛中諸老今誰識飲少年高聴細論百五日前花送雨<lb/>
十三樓下水侵門嶺霞栖向仇池穴春鳥啼將蜀客魂<lb/>
方外歸來羞秃鬢也容鄉社割雞豚<lb/>
　　金陵僧來聞笑隱住持事繁風雨有懷<lb/>
憶曽共坐繙經石語我松華壓酒方一自宜城居輔國<lb/>
幾時天竺話連牀栖栖春草元桑楚歴歴風鈴替戾岡<lb/>
<pb n="KR4h0160_WYG_066-34b"/>
乞得江東今夕雨與君聊洗夢中忙<hi>後魏沙門法果為輔國宜城子加侯</hi>
<hi>封蓋浮屠爵秩之始</hi>
　　閏三月三日北山看花不與盟<lb/>
應笑黄花厄閏時後三仍復負芳期老無劉几簪花分<lb/>
閒有陶潛止酒詩榖雨林中先紫筍鬱罡山口足黄鸝<lb/>
韓湘自倩奴星去袖得瑶臺第一枝<lb/>
　　形影<lb/>
形影胡為樂此留山川映發思綢繆歌長杯酒毋多酌<lb/>
<pb n="KR4h0160_WYG_066-35a"/>
世短何人第一流弟子受經猶北面樵青分屋自西頭<lb/>
下方悞識金銀氣直倚崆峒一劔秋<lb/>
　　古意<lb/>
呉綾光纚纚織成鯨掉尾美人不敢裁恐觸波浪起<lb/>
　　夜思<lb/>
空山嘈夜雨幽人坐惆悵今夕楚澗泉明日秦淮浪<lb/>
　　奚官洗馬圖<lb/>
曽侍赤墀東天池看浴龍晚凉湖上夢猶立栁隂中<lb/>
<pb n="KR4h0160_WYG_066-35b"/>
　　𤣥洲唱和<hi>并序録二</hi>
　茅山𤣥洲精舍左右真仙古蹟曰菌山羅姑洞霞架<lb/>
　海鶴臺桐華源𤣥洲精舍紫軒火浣壇隠居松玉像<lb/>
　龕至治二年壬戌歳道呉興溪上與松雪學士倡和<lb/>
　十絶以記其處仍書刻石以為山中故事<lb/>
　　　羅姑洞<hi>事見真誥</hi>
九疑得道女受事易遷家詩贈金條脱人逢萼緑蕐<lb/>
　　　鶴臺<lb/>
<pb n="KR4h0160_WYG_066-36a"/>
靜夜颯靈風神君語帳中至今雙白鵠時下五雲峰<lb/>
　　王若水梨花山鵲<lb/>
山鵲語查查驚飛白雪花清明人載酒寒食客思家<lb/>
　　芍藥白兔圖<lb/>
妥帖紅雲朶迷離玉兔兒揚州行樂地惆悵鬢成絲<lb/>
　　煙梅睡雀墨戲<lb/>
珍偶偏憐瓊樹寒香漠漠紛紛誰見羅浮月黒一枝同<lb/>
夢梨雲<lb/>
<pb n="KR4h0160_WYG_066-36b"/>
　　絶句<lb/>
二山環合一水中有老木參天不著幽人草閣誰收無<lb/>
限雲煙<lb/>
　　湖州竹枝詞<lb/>
臨湖門外呉儂家郎若閒時來喫茶黄土築牆茅葢屋<lb/>
門前一樹紫荆花<lb/>
　　西湖竹枝詞<lb/>
光堯内禪罷言兵幾番御舟湖上行東家鄰舍宋大嫂<lb/>
<pb n="KR4h0160_WYG_066-37a"/>
就船猶得進魚羹<lb/>
　　臘盡<lb/>
小雪初晴臘盡時無窮梅栁怨開遲人間不覺春來早<lb/>
只有吾家布被知<lb/>
　　山中客夜<lb/>
鞍馬南州五日程豈知物外有茅亭塵埃暑困人如醉<lb/>
月露夜凉天亦醒<lb/>
　　元統元年冬十一月句曲外史菌山巢居成製十<lb/>
<pb n="KR4h0160_WYG_066-37b"/>
　　　小詩以自見録呈華陽隠居資一捧腹<hi>録四</hi>
望見飛檐松杪花下盤隂洞石聱牙老樵迷路疑<hi>一作驚</hi>
相問若箇江東道士家<lb/>
谷中僅僅<hi>一作有</hi>一巷住壇上纍纍白<hi>一作唯餘數</hi>石陳杖隨<lb/>
流水過鄰舍席與長松分主賔<lb/>
但倚茅君為座主從稱外史使官銜道家六經發願寫<lb/>
㴱向石頭藏一圅<lb/>
屋壁<hi>一作頭</hi>置書碑版多雄<hi>一作/白</hi>虹光怪鳯凰阿<hi>𤣥洲地名</hi>看<lb/>
<pb n="KR4h0160_WYG_066-38a"/>
到空<hi>一作㴱</hi>山十日雪竈突無煙奈爾何<lb/>
　　松下淵明為鄭明徳作<lb/>
歸來不為督郵輕自為松根長茯苓博浪金椎拈不起<lb/>
倚鋤却讀相牛經<lb/>
　　次韻荅薩天錫見寄<lb/>
推敲指㸃據吟鞍苦為搜詩夢不安誰㑹鳯凰臺上意<lb/>
手挼黄菊看鍾山<hi>外史詩又載臺掾薩天錫求識予面而之燕南八月十四夜風雨宿<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>閣</hi>
<hi>絶句七首明日追送之其一首云廵官畏虎盛前呵驚動燕山薩照磨翦燭對牀詩未穩從渠醉尉問誰何又</hi>
<pb n="KR4h0160_WYG_066-38b"/>
<hi>云内臺最近燕南幕博士臺郎有此除山澤何當大人賦寄聲多謝馬相如與此詩同是天錫在南臺時所作</hi>
　　凌波仙<lb/>
春雲如水碧粼粼誰見凌波韈上塵洛浦湘皋都是夢<lb/>
手中花是卷中人<lb/>
　　仲穆墨蘭<lb/>
滋蘭九畹空多種何佀墨池三兩花近日國香零落盡<lb/>
王孫芳草徧天涯<hi>葉靜齋草木子云趙仲穆者子昂學士之子宋秀王之後裔也能作蘭木</hi>
<hi>竹石有道士張伯雨題其墨蘭詩云云仲穆見而媿之遂不復作</hi>
<pb n="KR4h0160_WYG_066-39a"/>
　　偶成<lb/>
黄篾樓中枕書臥雙鶴交鳴驚夢破青天墜下白雲來<lb/>
卷簾一陣楊花過<lb/>
　　墨海棠<lb/>
漢宫愁絶冷<graphic n="KR2916" url="https://raw.githubusercontent.com/kanripo/KR-Gaiji/master/images/KR2916.png" mimeType="image/png"/>
                    <graphic n="KR2800" url="https://raw.githubusercontent.com/kanripo/KR-Gaiji/master/images/KR2800.png" mimeType="image/png"/>
                    <hi>一作煙枝</hi>一蘸劉郎兩鬢絲甲帳夜寒銀<lb/>
燭冷六銖雲帔獨來時<lb/>
　　東坡書蔡君謨夢中絶句二放營妓絶句三虞伯<lb/>
　　　生題四絶于後真蹟藏義興王子明家要予次<lb/>
<pb n="KR4h0160_WYG_066-39b"/>
　　　韻凡九首<lb/>
日將公事湖中了醉入重城列炬明自古大藩財賦地<lb/>
古人偏得賦閒情<lb/>
謝女嬌吟雪比鹽北臺馬耳見雙尖衲衣政索歌姬笑<lb/>
不道春寒繡被添<lb/>
寫韻軒中塵不驚與誰同躡鳯凰翎綵鸞可惜情縁重<lb/>
只合清齋寫道經<lb/>
釵頭新緑荔枝紅那與江桃色味同聞道端明新進譜<lb/>
<pb n="KR4h0160_WYG_066-40a"/>
一時殿閣起薫風<lb/>
香辟春寒玉辟塵流蘇斗帳醉和春一雙明月都無價<lb/>
寂莫人間第一人<lb/>
江南在處煙波好浪跡先生不上船近就闔閭城下宿<lb/>
可憐霜月夜娟娟<lb/>
青城樵者一衰翁寫罷烏絲滿袖風消得玉堂金硯匣<lb/>
至今傳入畫圖中<lb/>
初碾龍團怯醉魂分茶故事與誰論纖纖玉腕親曽見<lb/>
<pb n="KR4h0160_WYG_066-40b"/>
秪有春衫舊酒痕<lb/>
白公種竹蘇公栁談笑功名後世誇依舊葑雲三萬丈<lb/>
斷橋誰與築隄沙<lb/>
　　山中<lb/>
一枝石瘦如麐角六出花開似麝臍隨意莓苔一杯酒<lb/>
也勝騎馬聴朝雞<lb/>
　　桂枝詞<lb/>
桂樹叢生枝婀娜糝粟黄雲欲成朶薫醒秋衣嬾下牀<lb/>
<pb n="KR4h0160_WYG_066-41a"/>
金蟾囓斷燒香鎖<lb/>
　　馬逺小景二首<lb/>
栁未藏鴉雪未消春衫遊子馬蹏驕去年沽酒樓前路<lb/>
錯認桃花第一橋<lb/>
玉砂卷海白模糊千樹梅花埽地無仿佛水仙祠下路<lb/>
金枝翠帶不勝扶<lb/>
　　緝熈殿御製墨梅詩帖<lb/>
宣和妙賞緇衣句傳在夷門作勝談行殿春風四十載<lb/>
<pb n="KR4h0160_WYG_066-41b"/>
玉妃終老向江南<lb/>
　　樓居春曉望𤣥圃<hi>時寓杭州開元宫</hi>
子晉新宫倚太霞繞湖煙火萬人家觀臺一面無人處<lb/>
日出煙銷都是花<lb/>
　　遵道竹枝<lb/>
篔簹谷口白雲生雲裏琅玕萬玉聲驚破幽人春枕夢<lb/>
一窗斜月半梢横<lb/>
　　避暑圖<lb/>
<pb n="KR4h0160_WYG_066-42a"/>
雪藕冰盤斫鱠㕑波光簾影帶風蒲蒼生病渴無人問<lb/>
赤日黄埃盡畏途<lb/>
　　修竹士女圖<lb/>
空谷佳人玉珮璫琅玕斜搭領襟長杜陵野老多才思<lb/>
解道風吹細細香<lb/>
　　題鶴亭所藏馬圖<lb/>
九霄天馬俱龍種四十萬蹄雲錦斑一自漁陽鼙鼓後<lb/>
不知幾箇到驪山<lb/>
<pb n="KR4h0160_WYG_066-42b"/>
　　呉興道中二首<lb/>
眠溪大樹不見日牧鵞小兒兼釣魚南風相送玉河口<lb/>
舟子飯時吾讀書<lb/>
扁舟偶趁采樵風題扇書裠莫惱公何處人間無六月<lb/>
碧瀾堂上雨聲中<lb/>
　　明徳游仙詞十首用天柱山傳來依韻繼作雲林<lb/>
　　　道氣者觀之亦足自拔於埃壒矣<hi>丙戌四月廿日</hi>
白玉之盤滄海東蒼蒼下視逺如空請看端正山河影<lb/>
<pb n="KR4h0160_WYG_066-43a"/>
不滿坳堂杯水中<lb/>
鴻寳枕圅雲積疊芝臺鑪火暖氤氲子能試喫青精飯<lb/>
我亦聊書白練裠<lb/>
夜久扶桑海色分珠宫望拜赤龍君洞庭未省君山在<lb/>
元是昆侖一朶雲<lb/>
藤蘿石上尋長跡金粟圖中見小身抖擻幾重衣裓看<lb/>
情知不是㪚花人<lb/>
龎見霓裳舞廣庭罷看三十九章經道人腰著金鴉觜<lb/>
<pb n="KR4h0160_WYG_066-43b"/>
自向松根洗茯苓<lb/>
右股清池足漚麻池中肥水是松花早知魏帝一丸藥<lb/>
肯信東門五色瓜<lb/>
恥作㴱山服食仙伐毛洗髓故依然木蘭墜露研朱寫<lb/>
只寫南華秋水篇<lb/>
脚底琴生三尺鯉袖中阿母一雙桃别時身動凌波韈<lb/>
爛月如銀照夜濤<lb/>
眼中自小薄蓬瀛日日雙飛下始青夜静明窗塵仿佛<lb/>
<pb n="KR4h0160_WYG_066-44a"/>
定知草創大丹成<lb/>
玉格金科自有期赤城何待逺尋師壁梭也解為龍去<lb/>
樵斧如何只看棋<lb/>
　　聴琴圖<lb/>
裊煙石璧對孤桐與和長松瑟瑟風不為野夫清兩耳<lb/>
為君留目送飛鴻<lb/>
　　史局先生示以季境<hi>闕</hi>　贈行卷輒題一絶卷錦<lb/>
　　　<hi>丁亥</hi>
<pb n="KR4h0160_WYG_066-44b"/>
校書苦借青藜杖下馬笑拈金屈巵好是淮南師弟子<lb/>
錢唐相見落花時<lb/>
　　三香圖<lb/>
凌波仙子塵生韈空谷佳人玉鍊容不奈天寒風露早<lb/>
日高猶傍錦熏籠<lb/>
　　絶句<lb/>
白足過橋三峽雪蒼頭吹笛滿林風狂花也有凌霄意<lb/>
飛上松顛爛漫紅<lb/>
<pb n="KR4h0160_WYG_066-45a"/>
　　題理妝士女<lb/>
誰見新妝出繡幃辛夷花下六銖衣莫敎蜂蝶知踪跡<lb/>
閒與鄰娃鬭草歸<lb/>
　　𤣥覽堂絶句<lb/>
簾櫳低亞小梅枝快雪時晴緑滿池鈴索不揺鸚鵡睡<lb/>
客來假寐亦多時<lb/>
　　題張溪雲畫鉤勒竹<lb/>
為愛風篁手自摹不煩把燭倩官奴須當白戰篔簹谷<lb/>
<pb n="KR4h0160_WYG_066-45b"/>
羞殺江南没骨圖<lb/>
　　金人出獵圖<lb/>
小隊鳴笳曉出圍地椒狼籍獸應肥上皇久厭猩羊粉<lb/>
故遣蕭郎擊豕歸<lb/>
　　靈巖寺<lb/>
我欲搜林覔硯材誰將竒石半嵒栽胷中故有涵空閣<lb/>
好借君王辟暑來<lb/>
　　次韻懷友<lb/>
<pb n="KR4h0160_WYG_066-46a"/>
秋衣零落補紉多翦盡西興半畝荷寒到故人殊未到<lb/>
不消湖上雁來過<lb/>
　　春菜<lb/>
土甲離離宿雨痕畦蔬小摘當盤飱紅綾餅餤殘牙齒<lb/>
合向巖頭嚼菜根<lb/>
　　春藥<lb/>
紫甲紅牙玉滿闌時分花雨潤斑斑茯苓乍可來歸籠<lb/>
逺志從來不出山<lb/>
<pb n="KR4h0160_WYG_066-46b"/>
　　登善精舍葺治茍完七小詩以寫予懐<hi>録四</hi>
故山破屋誰來補辛苦經營拾燕泥幾樹桃花相送老<lb/>
不消更著子規啼<lb/>
澗中采石重鋪徑坡上移花小築墩深結雲嵐為保障<lb/>
賸培松竹當兒孫<lb/>
梓栁都移五十栽稚松千箇緑毰毸旁人莫笑千年計<lb/>
萬一他時化鶴來<lb/>
玉鉤橋水如凝碧才過牀頭寫瀑雷恰是東風太薄劣<lb/>
<pb n="KR4h0160_WYG_066-47a"/>
逆流花片出牆來<lb/>
　　雲林畫<lb/>
望見龍山第一峯一峯一面水如弓水邊亭子無人到<lb/>
猶有前時躡屐踪<lb/>
　　李商隠學仙<lb/>
誰云有分不關情淪謫千年為底名消得權兒羊浣布<lb/>
詩中唯數玉溪生<lb/>
　　京師荅薛𤣥卿<lb/>
<pb n="KR4h0160_WYG_066-47b"/>
重重城闕亂煙花只擬將身乞酒家試聴御溝冰下水<lb/>
與君持底駐年華<lb/>
　　三衢道中三首<lb/>
大溪中道放船流船壓山光瀉碧油三百里灘歌枕過<lb/>
買魚釃酒下嚴州<lb/>
東風惡劇雨飛花被底春寒水漲沙蘭茝溪香小回首<lb/>
一峯晴雪是金華<lb/>
界道飛流山翠重杜鵑無語杜鵑紅歸人一舸貪新水<lb/>
<pb n="KR4h0160_WYG_066-48a"/>
渾墮丹青便面<hi>中</hi>
　　燈花聮句<hi>并序</hi>
　永嘉李季和自金陵持趙涼公書來累宿菌閣下十<lb/>
　月三日夜天始霜殊寒兩燈並作花遂聮句于酒間<lb/>
星閣迎寒閟霜鐘動夜摐<hi>孝光</hi>酒深燔术火漏下續蘭釭<lb/>
寸草熒芝小<hi>雨</hi>丹葩瑞帶雙金枝交婉孌<hi>孝光</hi>銀粟亂鬃<lb/>
鬞䗶結飛蛾笑<hi>雨</hi>膏融吐鳯𢥠汞珠光透鏡<hi>孝光</hi>火齊幻<lb/>
垂幢的的煇青瑣<hi>雨</hi>淫淫颭玉缸燭龍擎紫蓋<hi>孝光</hi>翹燕<lb/>
<pb n="KR4h0160_WYG_066-48b"/>
綴紅䝄鄰眼書窺隙<hi>雨</hi>仙睂墨暈窗狂吟心蘂發<hi>孝光</hi>喜<lb/>
聴足音跫折堲<hi>見管子</hi>風吹座<hi>雨</hi>鉤簾月墮江青藜如見<lb/>
遇揮手出紛龎<hi>孝光</hi>
　　神光樓與鄭明徳聮句<lb/>
藏書地肺穴歸巢湖領山秋清蒹葭露<hi>祐</hi>水落芙容灣<lb/>
蟲飛燭見跋<hi>雨</hi>鶴唳棚上擐桂藂豈充隠<hi>祐</hi>草間斯投<lb/>
閒脱幘鬢俱秃<hi>雨</hi>哦詩意殊慳驚飇攪墜葉<hi>祐</hi>疏櫺裊<lb/>
藂蕑爐温夕熏罷<hi>雨</hi>汀寒夜舟還瀛嶼倚突兀<hi>祐</hi>海圖<lb/>
<pb n="KR4h0160_WYG_066-49a"/>
挂斕斒熊經諒方煦<hi>雨</hi>豹隠知難攀遥聞城門柝<hi>祐</hi>却<lb/>
撫刀頭環濡毫瀝蟾滴<hi>雨</hi>拄頰揮魚頒<hi>祐</hi>倚牆童齁熟<lb/>
<hi>雨</hi>覆杯酒腸孱神光出葭菼<hi>祐</hi>澄懐斬茅菅氣存驗當<lb/>
宁<hi>雨</hi>道充甘抱闗腥腐孰不死<hi>祐</hi>伐洗我獨頑仙從琴<lb/>
心舞<hi>雨</hi>聖視鼎胙攽<hi>黎明官祭/和靖祠</hi>出處匪異致<hi>祐</hi>躁靜難<lb/>
同班淵宅鑑鼂氣<hi>雨</hi>天游滌神奸緬昔郿塢築<hi>祐</hi>餘此<lb/>
巾□殷<hi>雨</hi>併乏麥飯饗<hi>祐/</hi>益重黎甿瘝兩彈聞鵑血<hi>雨</hi>
重洒化鶴潸窮閻刼灰聚<hi>祐</hi>故國亡詩刪於焉遁葛井<lb/>
<pb n="KR4h0160_WYG_066-49b"/>
<hi>雨</hi>豈徒慕商顔茹芝腹能實<hi>祐</hi>飲菊姿逾嫺披雲陟砢<lb/>
硪<hi>雨</hi>臨池潄潺湲神鯉破網出<hi>祐/</hi>乳狸據裀跧<hi>雨</hi>煙際<lb/>
挐晝鷁<hi>祐</hi>掌中餧白鷴去鄉呉音□<hi>雨</hi>支頤越吟艱一<lb/>
世更聚㪚<hi>祐</hi>多岐重憂患睽違隔風雨<hi>雨</hi>空聞珮珊珊<lb/>
<hi>祐</hi>
　　集太白語酬僧淨月<lb/>
主人碧巖裏為余話幽栖真訣自從茅氏得風流還與<lb/>
逺公齊滿堂空翠如何埽而君解來一何好白玉塵尾<lb/>
<pb n="KR4h0160_WYG_066-50a"/>
談重𤣥琉璃硯水常枯槁蒼蒼雲松拂彼白石世人聞<lb/>
此皆掉頭就中與君心莫逆袖拂紫煙去空中聞天雞<lb/>
借問蘇耽鶴早晚向江西<hi>鐵崖先生跋曰予觀貞居子集句詩政如冶城銅像捧額</hi>
<hi>珠蓮座于長干也可寳可玩太白見之當曰吾錦千萬機衣被天下詩人烏得割截如此貞居子其慎取之哉</hi>
<hi>勿俾責償也㑹稽楊維禎跋</hi>
　　集王摩詰書語六言二首<lb/>
寒犬吠聲如豹夜舂相應疎鐘華子岡頭清月照人獨<lb/>
坐山中<lb/>
<pb n="KR4h0160_WYG_066-50b"/>
夜深僮僕靜黙月明輞水淪漣獨與山僧飯訖寒林逺<lb/>
火初然<lb/>
　<lb/>
　<lb/>
　<lb/>
　<lb/>
　<lb/>
　元詩選初集卷六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻四</head>
    <p>
<pb n="KR4h0160_WYG_098-1a"/>
欽定四庫全書<lb/>
　元詩選三集巻四　　　　庶吉士顧嗣立編<lb/>
　　滕斌玉霄集<lb/>
　　　斌一名賓字玉霄黄岡人或云睢陽人風流篤<lb/>
　　　厚見者心醉徃徃狂嬉狎酒韻致可人其談笑<lb/>
　　　筆墨為人傳誦寳愛不替其謝徐承㫖啓有云<lb/>
　　　賈誼方肆其文才諸老或忌其少阮生稍寛於<lb/>
　　　禮法衆人巳謂之狂至大間任翰林學士出為<lb/>
<pb n="KR4h0160_WYG_098-1b"/>
　　　江西儒學提舉後棄家入天台為道士一日訪<lb/>
　　　白雲平章於西山不值戲題壁間有後夜明月<lb/>
　　　騎鶴來之句白雲詭為吕嵒詩一時傾動厚賂<lb/>
　　　玉霄使勿泄白雲平章察罕也<lb/>
　　感遇九首<lb/>
宇宙忽空闊飲馬萬里流平生負兩眼及此行寓州天<lb/>
清健鶻運木脫饑鷹投長風吹海雨濯我紫綺裘相逢<lb/>
半遊俠把酒<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>如虬慷慨說史記歴歴山川秋向來衣<lb/>
<pb n="KR4h0160_WYG_098-2a"/>
帶水目短何<hi>一作斷河</hi>無舟<lb/>
吾愛東方朔髙揖金馬門向非玩六合安肯來崑崙昂<lb/>
昂九尺身談辯黄河翻誰知上書意蛾眉非自婚不見<lb/>
馬相如俛首狗監恩人生非桃李何故不自言<lb/>
吾愛李太白玩世如遊龍自知天上謫何必人間容海<lb/>
風吹綠髪蕭蕭卧雲松我昔夢見之遺以金芙蓉清輝<lb/>
恍在眼日落蛾眉峯<lb/>
西風桂花落我上天台山仙子扶我手泠然蒼水環乗<lb/>
<pb n="KR4h0160_WYG_098-2b"/>
鸞者誰子飛烟渺難攀三坐此遊戲弄影銀河灣空山<lb/>
忽風瀑四顧鳴潺湲長揖馬子微此豈非人間<lb/>
春風如<hi>一作吹</hi>綠浪<hi>一作波</hi>淡蕩洛陽柳髙樓語錦瑟落花<lb/>
泛緑酒何人白鼻騧䝉茸紫貂袖一字或未識銀莬懸<lb/>
兩肘煌煌貝宫珠迺落緯蕭手爰居偶鐘鼓犧牛竟文<lb/>
繡終然同一盡豈復論好醜誰知草𤣥者窮巷閉白首<lb/>
步出湧金門所見土花碧徘徊衣上月感此美人夕美<lb/>
人胡不歸月落江水白寒潮巳復去海馬曉無跡萬弩<lb/>
<pb n="KR4h0160_WYG_098-3a"/>
射鯨魚駭浪接天赤空聞魯仲連孤感横八極哀哀精<lb/>
衛石塡海竟何益<lb/>
贈客黄金羈勸客白玉巵昔我亦為客得此慨不辭小<lb/>
草戲其出檳榔笑其饑相識何所無所樂心相知平生<lb/>
數公子腰下珊瑚枝冥冥或相隔寤寐怳見之無絲繡<lb/>
平原無金鑄鍾期秋風山陽笛淚落不自持<lb/>
贈我火浣布報君吉光裘一笑結意氣呼酒黄鶴樓神<lb/>
交豈待語與子為天遊攜手閬風觀濯髪扶桑洲下視<lb/>
<pb n="KR4h0160_WYG_098-3b"/>
俠少年笑嬉藏怨尤世無羊尤烈風雪且自謀東井不可<lb/>
酌天駟豈服輈<lb/>
船頭書十乗船尾酒百壺酒盡書在眼落月如眀珠忽<lb/>
悟八陣法縱横如河圖惜哉經世士未有窺唐虞季子<lb/>
相六國所見惟陰符<lb/>
　　題東坡書楚頌卷<lb/>
歐公家潁川坡老田陽羨是皆非吾土而乃此留戀種<lb/>
橘知何時何時歸去兮歸而謀之婦惜無李衡妻<lb/>
<pb n="KR4h0160_WYG_098-4a"/>
　　贈弓秋蟾<lb/>
瓊花十里小樓紅醉吞牛斗眠長虹十年四海分萍蓬<lb/>
一笑邂逅滕王洪牀頭囘首黄金空但覺耿耿盤心胸<lb/>
問蟾何不歸蟾宫自有老月留身中誰受一粒金丹紅<lb/>
學得紙上畫墨龍白晝呼吸風雲從頃刻霧暗天濛濛<lb/>
妙處巧奪造化工不復知有陳所翁君不見金陵壁上<lb/>
不㸃瞳㸃曈霹靂驚江東我欲煩君具毫楮畫一小龍<lb/>
囘顧母普令天下生孝心不向江湖長騐雨<lb/>
<pb n="KR4h0160_WYG_098-4b"/>
　　<hi>缺</hi>
合星移次福江西萬馬攢啼夜不嘶鼓角聲隨山月上<lb/>
旌旗影拂海雲低心唯一正千官肅事不多言萬物齊<lb/>
帶得天邉新雨露曉看春意滿鋤犂<lb/>
　　元日對雨<lb/>
凍雲巻雨宿巖阿又見東風長薜蘿宇宙千年光霽少<lb/>
關河百戰亂離多鐵心不入利名冷綠鬢堪供歲月梭<lb/>
試筆尋詩詩未穩梅花樹下少婆娑<lb/>
<pb n="KR4h0160_WYG_098-5a"/>
　　湖西小樓<lb/>
不如載酒此凭闌水色山光蔚可餐紫翠挾春排坐濕<lb/>
玻瓈湧月入牕寒蒼茫白鳥鳴幽嶼掩染飛花漾碧湍<lb/>
但令風光入吟嘯畫船綺袖不須看<lb/>
　　所見<lb/>
何時結屋亦雲根隔水人家可輞川萬仞雲山凝曉碧<lb/>
一弓風日弄秋妍虛名豈用傳身後俠氣猶能累眼看<lb/>
料理寒香微雨外已拚蕭散待流年<lb/>
<pb n="KR4h0160_WYG_098-5b"/>
　　吟到<lb/>
吟到西風黄葉枯新愁幾㸃落寒蘆乾坤萬象俱吾有<lb/>
烟雨一闌何處無流水悠悠吾道在浮雲擾擾世情疎<lb/>
午牕喚醒華胥夢古木巖頭聞鷓鴣<lb/>
　　哭東園<lb/>
人間八十歲吟翁一轉頭來夢幻空化鶴何心歸世外<lb/>
騎鯨無信到江東香名合列仙班上老氣猶横詩巻中<lb/>
如此英靈元不死梅梢月落響松風<lb/>
<pb n="KR4h0160_WYG_098-6a"/>
　　呈孫郎中<hi>時芒丞相薨</hi>
獨立梅花恨最多江西夜雨漲恩波仙翁已矣客猶在<lb/>
天意不然人奈何撫劒有時撐老眼銜杯無路發悲歌<lb/>
先生閉户為何者我亦從今理釣蓑<lb/>
　　靈泉翀舉自有詩十八章留人間今止存五遂續<lb/>
　　之<hi>録八</hi>
石冷龍蟠風髙鶴痩一片白雲勿落襟褏<lb/>
月珮霞裾霧襦雲幄白鶴一聲秋風老壑<lb/>
<pb n="KR4h0160_WYG_098-6b"/>
本無塵埃何事乎浴千仞飛泉所濯吾足<hi>山有浴泉</hi>
誰言桃實可以療饑何為武陵迷不自知<hi>山有桃峯世傳仙所飡</hi>
萬山雪瀑一葉蓮舟世人指似泰華峰頭<hi>山頂有仙蓮風飄花片時</hi>
<hi>下</hi>
如劒斯泉如甕斯石夜横紫簫吹散寒碧<lb/>
瑶草低雲蒼松灑雪何人舉酒酹我明月<lb/>
天低絳闕月滿瑶臺玉鸞何許盡歸去來<lb/>
　　題金精山<lb/>
<pb n="KR4h0160_WYG_098-7a"/>
天風吹送玉鸞囘洞口桃花幾度開何物癡兒不知量<lb/>
敢將俗念涴仙臺<lb/>
　　題龕巖十詠<lb/>
　　　讀書巖<lb/>
巉巖石室㶑江東昔隱唐官越國公勝跡不磨遺像在<lb/>
書聲時落半天風<lb/>
　　　試劒石<lb/>
來訪書巖有異蹤鏌鋣剖石試霜鋒石懸形帶青蛇色<lb/>
<pb n="KR4h0160_WYG_098-7b"/>
怪欲乗風化作龍<lb/>
　　　靈湖<lb/>
嵒竇中開一甕天蛟龍潛蓄此成淵盤旋石壁水晶殿<lb/>
神物朝朝作雨烟<lb/>
　　　石筍峰<lb/>
石森如筍峙嵒前天地栽培㡬百年也合成竿長枝葉<lb/>
清陰喬鬱庇山川<lb/>
　　　石舫<lb/>
<pb n="KR4h0160_WYG_098-8a"/>
仙境清虛别有天嵒中一石似横船向來恐有問津者<lb/>
亡郤漁舟在此懸<lb/>
　　　筆架山<lb/>
俯揖前山如筆架筆尖髙插五雲生我來欲醮滄溟水<lb/>
仰手摩天寫太平<lb/>
　　　鎍泉<lb/>
層崖峭壁接天髙一線龍泉玉索綯今古風刀裁不斷<lb/>
月鈎懸可釣金鰲<lb/>
<pb n="KR4h0160_WYG_098-8b"/>
　　　銅鐶鯉<lb/>
當年曽把銅環券串郤金魚掛壁間一夜風雷作霖雨<lb/>
化龍飛去不知還<lb/>
　　　瀑布泉<lb/>
飛泉瀑布自髙嵒玉撒珠跳綠綺彈淨洗令公朝市耳<lb/>
銀河長㵼九天寒<lb/>
　　　僧寺<lb/>
僧開寺接東龕近人讀書和梵語聞時見樓臺烟霧鎖<lb/>
<pb n="KR4h0160_WYG_098-9a"/>
數聲鐘鼓報朝曛<lb/>
　　訪隱<hi>一作紫芝道院</hi>
西風短褐飛<hi>一作吹</hi>黄埃何不從<hi>一作隨</hi>我遊蓬萊狂歌醉<lb/>
舞下山去後夜月明騎鶴來<lb/>
　　夜雨<lb/>
未到黄昏緊閉門怒雷挾雨過前村老夫熟睡渾不覺<lb/>
風捲濤聲入夢魂<lb/>
　　海粟<hi>缺</hi>
<pb n="KR4h0160_WYG_098-9b"/>
　　　<hi>缺</hi>
　　梅花百詠<hi>録三十七首</hi>
　　　江梅<lb/>
有客孤山弔鶴歸半肩行李插疎枝街頭兒女不解事<lb/>
剛道賣花人未迴<lb/>
　　　杖頭梅<lb/>
短笻挑酒過西湖折得氷稍傍玉壺日暮醉歸山路險<lb/>
風流直待倩人扶<lb/>
<pb n="KR4h0160_WYG_098-10a"/>
　　　隔簾梅<lb/>
玉堂咫尺有神仙翠箔籠春信不傳日暮相思雲樹杳<lb/>
一泓秋水月娟娟<lb/>
　　　照鏡梅<lb/>
粧閣開奩對曉寒菱花影裏雪團團素鸞舞罷却飛去<lb/>
留得芳容正面看<lb/>
　　　未開梅<lb/>
重重椒萼䕶輕寒不放春心一點閒可是花房芳信晩<lb/>
<pb n="KR4h0160_WYG_098-10b"/>
故應緘密待春還<lb/>
　　　乍開梅<lb/>
土脉陽和氣候新花房微露一分春想應未識東君面<lb/>
猶自含羞效淺顰<lb/>
　　　半開梅<lb/>
暖入南枝氣未勻笑含芳意待餘馨相看絶似瑶臺夜<lb/>
斜掩重門認不真<lb/>
　　　全開梅<lb/>
<pb n="KR4h0160_WYG_098-11a"/>
玉臉盈盈總是春都將笑色媚東君道人放鶴歸來晩<lb/>
月下看花似白雲<lb/>
　　　山中梅<lb/>
巖谷深居飬素真歲寒松竹淡相鄰孤根歴盡氷霜苦<lb/>
不識人間别有春<lb/>
　　　水月梅<lb/>
浮玉溪邊夜未期暗香疎影靜相宜一時意味無人識<lb/>
只有咸平處士知<lb/>
<pb n="KR4h0160_WYG_098-11b"/>
　　　粉梅<lb/>
玉妃平碾白硃砂散作春風六出花夜半月明霜露重<lb/>
滿襟清淚濕年華<lb/>
　　　黄梅<lb/>
青子初肥色半鮮綠陰深處厭枝懸日長幾陣㢘纎雨<lb/>
正是江南四月天<lb/>
　　　鴛鴦梅<lb/>
並蔕連枝朶朶雙偏宜照影傍寒塘只愁畫角驚吹散<lb/>
<pb n="KR4h0160_WYG_098-12a"/>
片影分飛最可傷<lb/>
　　　綠萼梅<lb/>
蕊珠宮裏小仙娃暫别椒房抑翠華底事塵緣猶未斷<lb/>
謫來人世作名花<lb/>
　　　西湖梅<lb/>
蘇老堤邉玉一林六橋風月是知音任他桃李爭歡賞<lb/>
不為繁華易素心<lb/>
　　　東閣梅<lb/>
<pb n="KR4h0160_WYG_098-12b"/>
官庭把酒送行人對雪看花值早春杜老飄零頭白盡<lb/>
底須朝夕苦催人<lb/>
　　　簷梅<lb/>
儂家老樹臨書屋清夜看花眼不眠殘雪半消寒月上<lb/>
暗香和影度疎簷<lb/>
　　　咀梅<lb/>
旋汲氷英帶雪餐清歸齒頰不知寒屈平若解知風味<lb/>
未必專心嗜菊蘭<lb/>
<pb n="KR4h0160_WYG_098-13a"/>
　　　盆梅<lb/>
新陶瓦缶勝璚壺分得春風玉一株最愛寒牕閒讀處<lb/>
夜深燈影雪模糊<lb/>
　　　烟梅<lb/>
瓊林浮翠淡朦朣遥望珠光隱見中一夜東風吹不散<lb/>
曉看渾似碧紗籠<lb/>
　　　孤梅<lb/>
標格清髙迥不羣自開自落傍無鄰天寒歲晏氷霜裏<lb/>
<pb n="KR4h0160_WYG_098-13b"/>
青眼相看有幾人<lb/>
　　　移梅<lb/>
新劚孤根手自栽和鉏和雨破蒼苔寒牕歲晩多清事<lb/>
只欠幽芳帶雪開<lb/>
　　　疎梅<lb/>
數箇氷花三五枝東風點綴特稀竒黄昬照影臨清淺<lb/>
寫出林逋一句詩<lb/>
　　　矮梅<lb/>
<pb n="KR4h0160_WYG_098-14a"/>
不放氷梢數丈長怕分春色過鄰牆大材未必難為用<lb/>
禹殿雲深鎖棟梁<lb/>
　　　臘梅<lb/>
洗却鉛華扮道裝檀心淺露紫香囊從今宮額翻新様<lb/>
變作眉間一點黄<lb/>
　　　竹梅<lb/>
乗鸞姑射下羅浮鼓瑟湘妃出上遊邂逅江干新話曲<lb/>
冷香幽翠不曽愁<lb/>
<pb n="KR4h0160_WYG_098-14b"/>
　　　月梅<lb/>
黯香浮動正朦朧古樹横斜淺水中清景滿前吟未就<lb/>
又移疎影過溪東<lb/>
　　　剪梅<lb/>
手挽氷枝那忍觸莫教香雪涴蒼苔并刀輕斷梢頭玉<lb/>
笑引春風上鬢來<lb/>
　　　浸梅<lb/>
旋汲温泉養折枝氷花寒玉淨相宜從今借得恩波力<lb/>
<pb n="KR4h0160_WYG_098-15a"/>
㑹見青青結子時<lb/>
　　　簪梅<lb/>
對雪看花可自由興來寧復為花羞臨風一笑烏紗側<lb/>
却勝黄花插滿頭<lb/>
　　　苔梅<lb/>
姑射仙人翳翠鸞濛濛香霧濕飛翰夜深舞罷霓裳落<lb/>
留得蔥裾䕶曉寒<lb/>
　　　别梅<lb/>
<pb n="KR4h0160_WYG_098-15b"/>
東風吹夢返湖山玉減香消怨夜寒畢竟明年又相見<lb/>
早將春信報平安<lb/>
　　　憶梅<lb/>
迢迢春信隔江南寂寂芳心負歲寒青鳥不來仙夢杳<lb/>
月明空自倚闌干<lb/>
　　　廨舍梅<lb/>
卻月凌風迹巳陳那堪詩句尚清新如今不獨揚州種<lb/>
江北江南總是春<lb/>
<pb n="KR4h0160_WYG_098-16a"/>
　　　前村梅<lb/>
野老莊南天氣暖一枝常是占先春夜來雪裏東風急<lb/>
時有清香暗襲人<lb/>
　　　紙帳梅<lb/>
溪滕十幅蔽春寒時有清香入夢魂多少羅幃風月好<lb/>
不知清得幾黄昬<lb/>
　　　夢梅<lb/>
何處遊仙睡覺遲羅浮山下赴深期一聲吹散霜天角<lb/>
<pb n="KR4h0160_WYG_098-16b"/>
正是參横斗轉時<lb/>
　　李溥光雪菴集<lb/>
　　　溥光字𤣥暉大同人自幼為頭陀號雪菴和尚<lb/>
　　　深究宗㫖好吟咏善真行草書尤工大字與趙<lb/>
　　　文敏公孟頫名聲相埒一時宫殿城樓扁額皆<lb/>
　　　出兩人之手亦善畫山水學關仝墨竹學文湖<lb/>
　　　州大德二年文宗降㫖來南闡揚教事椎輪葛<lb/>
　　　嶺後詔畜髮授昭文殿大學士𤣥悟大師有雪<lb/>
<pb n="KR4h0160_WYG_098-17a"/>
　　　菴長語大字書法行於世雪菴嘗題息齋李衎<lb/>
　　　墨竹云息齋畫竹雖曰規模與可蓋其胸中自<lb/>
　　　有悟處故能振迅天真落筆臻妙簡齋賦墨梅<lb/>
　　　有云意足不求顔色似前身相馬九方臯余於<lb/>
　　　此公墨竹亦云觀此知雪菴之詩胸中亦自有悟<lb/>
　　　處故能落筆超妙乃爾也<lb/>
　　題平陽龍神張誠叔别業長歌<lb/>
始山之東山之隅龍神風物美且都清泉樹茂田膏腴<lb/>
<pb n="KR4h0160_WYG_098-17b"/>
中有太古仙民居云是先人之故廬龜趺千字存遺墟<lb/>
右岡左林跨修途前潭後阜開畫圖柳□竹塢當門閭<lb/>
藥畦花圃相縈紆三間茅屋藏堪輿延賓有齋㸑有厨<lb/>
壁間懸琴架積書文楸在榻酒在壺棣花春風歡友于<lb/>
紫蘭芝草羅庭除田蠶舂磑賈陶漁牛羊騾馬雞豚鳬<lb/>
絲麻委婢耕委奴歲時足以供百需打門未始驚追胥<lb/>
遶屋時聞幽鳥呼主人況乃非世儒王門懶曳鄒枚裾<lb/>
胷中素有廊廟謨溟鴻未可世網拘振衣歸來弗躊躇<lb/>
<pb n="KR4h0160_WYG_098-18a"/>
青鞋布襪竹杖扶南窻寄傲忘居諸一觴一詠日自娯<lb/>
髙情澹澹寄太虚出岫野雲同巻舒寛兮綽兮矩不踰<lb/>
優哉游哉樂有餘人間有此安養區輞川盤中未必如<lb/>
平生我亦山澤癯所經佳勝神與俱田園至樂獨讓渠<lb/>
知君之樂孰若吾<lb/>
　　大勝城<lb/>
地接雄燕盛山連絶塞長黄塵今古道白骨戰爭場故<lb/>
壘風塵糝頹城草棘荒金珠買雲朔過客為心傷<lb/>
<pb n="KR4h0160_WYG_098-18b"/>
　　初出雲中<lb/>
吟鞭驢背穩如舟乍出囂塵眼界幽宿雨洗開千里瘴<lb/>
晴雲捲出一天秋白鷗黄犢渾相識緑水青山揖舊遊<lb/>
莫訝旅懷還更好道人心上本無憂<lb/>
　　靈仙山<hi>并序</hi>
　　　蔚蘿南山有如窈窕之形者土人自古以靈仙<lb/>
　　　女目之騷人墨客皆有題詠予效顰云<lb/>
何年真宰琢空青姑射仙姿見典刑大塊飛星傳化質<lb/>
<pb n="KR4h0160_WYG_098-19a"/>
太初元氣結坤靈烟霞有意驂荀馭雲雨無心到楚庭<lb/>
休著望夫輕比擬媧皇正恐是真形<lb/>
　　登長嶺<hi>一作梯山</hi>
鳥道盤雲上碧霄停驂俯視<hi>一作仰</hi>欲魂消苔花鎖石堆<lb/>
雲錦樹葉經霜剪絳綃雲物迷人遊汗漫山靈䇿我上<lb/>
扶揺馬頭殘日西風起萬壑秋聲送海潮<lb/>
　　秋日過景光禄墓二首<lb/>
光禄墳前禾黍秋西風蕭瑟起人愁當年姓字喧天下<lb/>
<pb n="KR4h0160_WYG_098-19b"/>
今日牛羊上壟頭山色不隨人事變水光猶帶夕陽流<lb/>
黄金巳落偷兒便富貴何曽潤髑髏<lb/>
金天一代盛豪華夢斷槐安事可嗟破塚荒寒無發主<lb/>
斷碑零落在誰家頽垣斜日圍秋草宰樹西風集暮鴉<lb/>
閒客不堪來弔古摩挲翁仲看苔花<lb/>
　　登龍祥宫總真閣<lb/>
上盡丹梯十二階浮空金碧粲瑶臺三清日月簷邊度<lb/>
八表風烟掌上開鳬舄方期遊汗漫雲軿端欲訪蓬萊<lb/>
<pb n="KR4h0160_WYG_098-20a"/>
吟魂獨遶闌干角望斷安期竟未來<lb/>
　　平城秋郊懷古<lb/>
虎踞龍盤化劫灰登臨懷抱動吟哀山河王氣歸今代<lb/>
經界遺踪認古來御水了無喬木在金陵猶見野花開<lb/>
<hi>古語有魏跋來野花間</hi>繁華消息無從問落日荒烟鎖鳯臺<lb/>
　　温泉<lb/>
路傍蜆殻遍髙原滄海生桑復幾年媯汭舊名疑尚爾<lb/>
漢唐遺壘故依然斷碑苔蝕有隣筆尚醖香飄玉液泉<lb/>
<pb n="KR4h0160_WYG_098-20b"/>
千古無從窮徃事螺山疊翠冷摩天<hi>川傍多螺蜆殻而城内存蔡有隣碑詩故及之</hi>
　　漯陽道中<lb/>
青山綠水萬家隣一井川原畫障新紫塞風光推獨擅<lb/>
錦城佳麗入横陳桑麻附郭公私足花柳無邊富貴春<lb/>
寄語尋芳行樂客不須奔走洛陽塵<lb/>
　　鷂兒嶺<lb/>
摵摵寒沙投馬蹄蕭蕭胡吹襲春衣氷堅石齒河聲斷<lb/>
霜落川牙樹影稀長路幾經行客老青山長見白雲飛<lb/>
<pb n="KR4h0160_WYG_098-21a"/>
何時還却行緣債卓箇茅菴冷翠微<lb/>
　　將歸望雲中喜而有作<lb/>
髙原一上快人情指㸃蒼烟是鳯城異地乆淹情儘倦<lb/>
家山忽見眼偏明黄塵衮衮如前導白塔亭亭似逺迎<lb/>
一曲懷鄉誰與和隔林幽鳥兩三聲<hi>僕家有懷鄉曲之句</hi>
　　寓定州禪宇三首<lb/>
幽烏避人飛去好風戀竹頻來為愛僧家庭宇莫教踏<lb/>
破蒼苔<lb/>
<pb n="KR4h0160_WYG_098-21b"/>
畫棟珠簾雲雨玉霄金粉霓裳千古太平朝野一聲烽<lb/>
火漁陽<lb/>
再見封侯萬户立談白璧一雙詎勝耦耕南畞何如髙<lb/>
卧東牕<lb/>
　　范蠡歸湖圖<lb/>
功遂名成泛五湖知幾千古擅良圖向教句踐堪同樂<lb/>
不識先生肯退無<lb/>
　　題三山萬歲峰<lb/>
<pb n="KR4h0160_WYG_098-22a"/>
一沼曽教役萬民一峰㑹使九州貧江山假説方成就<lb/>
真個江山已屬人<lb/>
　　鑷工<lb/>
一聲鑷子噪秋蟬門内老僧驚晝眠毫髪盡時髦髪在<lb/>
夕陽芳草自芊芊<lb/>
　　代王城<lb/>
一脉金波喚作泉孤城小小帶疎烟從容三讓登車後<lb/>
黼黻炎劉四百年<lb/>
<pb n="KR4h0160_WYG_098-22b"/>
　　屏風山<lb/>
何年雲母化蒼顔闔境居民盡仰瞻應是山城春意少<lb/>
天教遮斷北風寒<lb/>
　　周馳如是翁集<lb/>
　　　馳字景逺聊城人有文名尤工書法自號如是<lb/>
　　　翁歴官南臺監察御史時分治過浙省日與朋<lb/>
　　　友徃復其書吏不樂似有舉刺之意大書壁上<lb/>
　　　曰御史某日訪某人某日某人來訪御史馳忽<lb/>
<pb n="KR4h0160_WYG_098-23a"/>
　　　見呼謂曰我嘗又訪某人汝乃失記何也第補<lb/>
　　　書之吏赧然而退<lb/>
　　季札廟<lb/>
古人不可及㝠海秉淳徳一動成功名煥爛照無極季<lb/>
子賢大夫劍佩遊上國㣲乎禮樂意洞達有精識迄今<lb/>
二千年欲繼難再得我行故城闉寂寞弔遺跡廟古丹<lb/>
雘漫階空苔蘚積翔禽集中霤懸網掛虚壁鄉人尚加<lb/>
敬瞻仰自夙昔歲時修饋祀塵土走巫覡吾徒志為學<lb/>
<pb n="KR4h0160_WYG_098-23b"/>
不肯競朝夕景慕将何如江海起涓滴<lb/>
　　館娃宫<lb/>
呉中山水多戢戢至莫數靈巖號神秀踞地若蒼虎呀<lb/>
然啟坳窪迫窄剜洞户上騰空濛氣日夜為霧雨流傳<lb/>
館娃宫泯沒在何所琴臺耀殘照香徑存荒莽當時競<lb/>
繁華至此益凄楚子胥名世士樹立智且武殺身暴其<lb/>
君於國竟何補哀哉實忠憤金石為消沮丈夫各有志<lb/>
豈意濟艱阻夔契亦斯人榮耀暎終古<lb/>
<pb n="KR4h0160_WYG_098-24a"/>
　　虎丘<lb/>
茫茫句呉墟異阜崒然起諸天作藩屏樹立空翠裏人<lb/>
言開闢初湧出自海底至今羅宫室意與芝闕比夫差<lb/>
暴齊晉繼霸出牛耳金銀固九泉燼國用奢侈投身甬<lb/>
東地委棄孰憐已因思人間世踴躍徒為爾蒼茫一長<lb/>
望萬古遽如此日莫鐘磬閒且欲談至理<lb/>
　　耕雲鋤月寄貞居二首<lb/>
買山靈山下石多如羊羣造物為我耕種之皆白雲洶<lb/>
<pb n="KR4h0160_WYG_098-24b"/>
湧初鬱勃散漫還氤氲収歸方寸間吐作五色文一笑<lb/>
顧妻子未用愁空囷<lb/>
石田不生禾何以養吾拙中宵披白雲自起鋤明月明月無<lb/>
根株滿地散霜雪吾鋤不妄揮要使蕭艾别惜無植杖<lb/>
翁相對同此潔<lb/>
　　題五王醉歸圖<lb/>
晉陽首事成功烈卒入宫門流戰血至親骨肉忍相殘<lb/>
禍至黄臺那可説讓帝知幾辭寳位履霜已戒堅氷至<lb/>
<pb n="KR4h0160_WYG_098-25a"/>
華萼相輝<hi>一作耀</hi>勢使然遂許明皇敦友弟當時行樂殊<lb/>
未央賜予無節恩非常出則同遊入同宴五龍躞蹀騰<lb/>
康莊時光鼎鼎如流電虛偽既消誠實見三子無辜死<lb/>
渭橋太真有寵來金殿欲心一縱禍滔天社稷生靈不<lb/>
暇憐從此陵夷于五代干戈喪亂過年年<lb/>
　　逺觀亭三首<lb/>
徐君因仕宦便欲老江南風土知為美人情亦粗諳買<lb/>
田収黒黍為圃樹黄柑我有相從意羈棲力未堪<lb/>
<pb n="KR4h0160_WYG_098-25b"/>
結構開青野回環俯翠岑雲留芳樹暗草長繚垣深共<lb/>
愛閒居樂相依歲晚心春醪求善釀過日許同斟<lb/>
逺觀亭上望風物六朝餘古寺荆王宅荒墩謝傅居英<lb/>
靈傳草樹冠葢逐丘墟欲問當時事飛雲滅太虚<lb/>
　　題李仲賓秋清野思圖<lb/>
蒼筠倚喬木古色秋逾好誰能著茅亭相伴此君老<lb/>
　　雜興六首<lb/>
涼氣潛侵玉女牕井梧一葉下銀牀離情有似東流水<lb/>
<pb n="KR4h0160_WYG_098-26a"/>
一夜相思歸夢長<lb/>
聊攝城邊樹色秋往來長此繫扁舟不是故鄉無舊業<lb/>
長邀明月醉髙樓<lb/>
楊栁青青麥吐芽壺觴來就野人家可憐廢井荒畦畔<lb/>
狼籍東風一徑花<lb/>
上清仙客鬢如絲自剪青霞作道衣幾見桑田變滄海<lb/>
不愁牕外日光飛<lb/>
牕外簫聲隱隱來干年空苑碧桃開相逢正好談風月<lb/>
<pb n="KR4h0160_WYG_098-26b"/>
不惜春衣卧緑苔<lb/>
雲馭霓旌自徃還天風浩浩海波寒日輪飛上青山頂<lb/>
人道蓬萊咫尺間<lb/>
　　送李伯英二首<lb/>
呉越江山天下稀尊前休歎昔人非一杯正好酬春色<lb/>
何事征帆去似飛<lb/>
江南才子去遊燕為憶明時正禮賢休向薊門尋古跡<lb/>
黄金臺上草連天<lb/>
<pb n="KR4h0160_WYG_098-27a"/>
　　懐郭安道<lb/>
江南江北路茫茫明月髙樓各異鄉旅鴈叫雲天似水<lb/>
故人今夜泊瀟湘<lb/>
　　徐州<lb/>
風雨颼颼漲碧瀾秋陰漠漠失前山舟人也學襄王夢<lb/>
長在朝雲莫雨間<lb/>
　　和郭安道治書韻四首<lb/>
西風吹起白頭<hi>一作蘋</hi>波半夜扁舟掠岸過不向長橋沽<lb/>
<pb n="KR4h0160_WYG_098-27b"/>
一醉滿天明月奈秋何<lb/>
君醉淋漓我浩歌古人為恨復如何秋來幾日渾無賴<lb/>
已有新霜著芰荷<lb/>
江間小艇數能乘活計今如船子僧近喜老妻能斫膾<lb/>
欲令稚子學扳罾<lb/>
久客<hi>一作盡日</hi>思歸歸未能題詩附與<hi>一作欲寄</hi>逺遊僧呉松江<lb/>
上鱸魚美何處人家不下罾<lb/>
　　夢遊句曲二首<lb/>
<pb n="KR4h0160_WYG_098-28a"/>
花竹垣牆映白沙紫清宮殿閟<hi>一作鎖</hi>烟霞一條歸路朱<lb/>
弦直三百來年<hi>一作年來</hi>不到家<lb/>
二華樹下拜青童語我丹砂九轉功緱氏不逢王子晉<lb/>
雷平來訪郭仙翁<lb/>
　　題趙鷗波髙士圖<lb/>
僵卧空齋儘耐寒門前行路雪漫漫投炎附熱非吾事<lb/>
一任人將冷眼看<lb/>
　　聶古栢侍郎集<lb/>
<pb n="KR4h0160_WYG_098-28b"/>
　　　古栢字里未詳官吏部侍郎黎崱安南志略云<lb/>
　　　至大四年遣禮部尚書乃馬歹吏部侍郎聶古<lb/>
　　　栢兵部郎中杜與可奉使安南宣仁宗皇帝即<lb/>
　　　位詔詩集失傳僅見傅習孫吾皇元風雅數篇<lb/>
　　　而已<lb/>
　　九華山<hi>一名蓮花峰在貴溪</hi>
江山青芙蓉遥遥隔秋浦九莖風露寒萬壑煙霞古瑶<lb/>
草含芳春青松立亭午安得一把茅移家白雲塢<lb/>
<pb n="KR4h0160_WYG_098-29a"/>
　　望玉笥山弗克登覽留詩萬年宫<lb/>
西南山水窟玉笥號奇絶羣岫來坡陀孤峯立撑嵲邃<lb/>
洞煙蘿青危澗幽泉咽正是南昌尉於兹悟仙訣一覽<lb/>
快心目洗滌中腸熱嗟余敢告勞馳驅待環轍五月登<lb/>
武夷清流清且冽扁舟九曲中兩崖千尺鐵歲暮復何<lb/>
之清江夜飛雪山靈似笑我身世若羈紲願言解塵纓<lb/>
林泉養吾拙<lb/>
　　過采石<lb/>
<pb n="KR4h0160_WYG_098-29b"/>
采石江頭秋月白蛾眉亭下灘聲咽繡衣玉斧曉霜寒<lb/>
同是天涯苦行客酒仙一去海生塵青山三尺埋衣巾<lb/>
清江白鳥自今古岸草汀花空復春我欲御風遊八表<lb/>
醉裏豪<hi>一作髙</hi>情覓三島閭閻雲深不可攀回首江南數<lb/>
峯小<lb/>
　　題參政髙公荒政碑<lb/>
廬山插天千仞青明公髙節逾稜層西江月冷秋無際<lb/>
明公此心清徹底厭梁道上豺虎多手搏不待弓與戈<lb/>
<pb n="KR4h0160_WYG_098-30a"/>
前年魃虐徧南國饑者以充僵者立洪州父老遮道傍<lb/>
上書乞留涕泗滂豐碑大字記荒政要使遺愛如甘棠<lb/>
我來觀風聞此語未見儀容心已許願公從此召赴中<lb/>
書堂早為四海蒼生作霖雨<lb/>
　　題韓文公祠<lb/>
嶽竒海怪早相知何事中朝未可歸佛縱有靈那在骨<lb/>
僧如得道又無衣符分臺峽天終定福近宫牆意更㣲<lb/>
爼豆荒凉誰繼廩挲摩石刻重歔欷<lb/>
<pb n="KR4h0160_WYG_098-30b"/>
　　鄱陽道中<lb/>
江上秋風吹斷鴻江頭開遍木芙蓉幾家籬落依紅樹<lb/>
萬壑煙霞鎖翠峰南國風光一杯酒故園魂夢五更鐘<lb/>
舉頭日近長安逺閶闔雲深第幾重<lb/>
　　九日鄱江里同行諸公<lb/>
滄浪木落塞鴻飛佳節芝山酒一巵黄菊且陪今日醉<lb/>
鐵冠不受晩風吹滕王閣上雨雲黒戲馬臺前草樹衰<lb/>
何似淵明千古意一篇清絶去來辭<lb/>
<pb n="KR4h0160_WYG_098-31a"/>
　　番昜和程世良<hi>一作民</hi>巡警官<lb/>
年少将軍意氣雄迺翁憲府舊乘驄魯中詩禮有庭訓<lb/>
江左衣冠多士風玉樹青蔥秋色裏明珠炫爛月華中<lb/>
滕王閣上重回首後夜相思寄别鴻<lb/>
　　題碧澗堂<hi>并序</hi>
　　　在瑞州鳯凰山傳李八百女弟明香真人故居<lb/>
　　　舊有迷仙洞上刻仙容<lb/>
聞説明香早學仙華堂突兀故山顛四圍亭檻青雲上<lb/>
<pb n="KR4h0160_WYG_098-31b"/>
兩岸樓臺緑水邉龍虎丹成知九轉鳯凰飛去已千年<lb/>
旌旗八百俱塵跡惟有坡翁麗句傳<lb/>
　　萬安縣邂逅一樓偏髙明舊有公略張憲僉和劉<lb/>
　　素菴一詩用題於左<lb/>
五雲閣上北風寒十八灘頭㬪亂山庾嶺一枝春信早<lb/>
龍泉三尺土花斑蠻煙瘴雨霜天曉畫㦸清香晝日閒<lb/>
倚遍闌干動髙興一聲道唱水雲間<lb/>
　　次韻宗道御史過峽<lb/>
<pb n="KR4h0160_WYG_098-32a"/>
蒼崖嵲<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>奔東流玉節招揺漾彩舟雲鎖千山蕭寺古<lb/>
霜清百尺瘴江秋白猨一去空長笑驄馬南來得壯遊<lb/>
聞道遐荒歆帝力家家麥飯老林丘<lb/>
　　番禺道中<lb/>
玉府<hi>一作斧</hi>飛霜大庾南萬松蒼<hi>一作深</hi>翠洗煙嵐雲開梧<lb/>
野山羅㦸月滿韶江水潑藍揶子漿寒殊<hi>一作丼</hi>似蜜荔<lb/>
枝香暖絶勝柑中朝耆舊如相問鳥語啾啁正未堪<lb/>
　　和元帥月魯胡突公子强横竟以贓敗同憲岳公<lb/>
<pb n="KR4h0160_WYG_098-32b"/>
　　齊髙王馬二憲掾實共事云<lb/>
好雨崇朝洗瘴滛越王臺上一登臨鰐魚已逝白波静<lb/>
遊鯤變化滄溟深六祖泉臨千歲水百蠻航貢五天金<lb/>
九重貝闕雲深處萬里孤雲寸草心<lb/>
　　梅嶺題知事手巻<lb/>
黄金臺上客大庾嶺頭春如是無詩句梅花也笑人<lb/>
　　琵琶洲<lb/>
昌國寺前楓樹秋琵琶洲畔暮雲愁沙頭潮落灘聲急<lb/>
<pb n="KR4h0160_WYG_098-33a"/>
疑是潯陽淚未収<lb/>
　　春遊<lb/>
桃葉渡頭春水生長安橋上草長青百年深向花時飲<lb/>
贏得城南幾醉醒<lb/>
　　清逺縣尹楊觀政有竒蹟復能詩文民僚服其化<lb/>
　　士大夫過者靡不稱頌故贈此加勉焉二首<lb/>
玉節星軺下嶺南萬山空翠雜煙嵐傳聞清逺多佳境<lb/>
花滿春城月滿潭<lb/>
<pb n="KR4h0160_WYG_098-33b"/>
風流文采楊忠肅南北雄竒古峽山怪底蠻江無語鳥<lb/>
絃歌終日水雲間<lb/>
　　張起巖華峰漫集<lb/>
　　　起巖字夢臣其先章丘人徙家濟南中延祐乙<lb/>
　　　卯進士除同知登州事改集賢修撰轉國子博<lb/>
　　　士陞監丞進翰林待制兼國史院編修官丁内<lb/>
　　　艱服除拜監察御史遷中書右司員外郎進左<lb/>
　　　司郎中拜太子右贊善丁外艱服除改燕王府<lb/>
<pb n="KR4h0160_WYG_098-34a"/>
　　　司馬拜禮部尚書知制誥兼修國史知經筵事<lb/>
　　　擢江南行臺侍御史入為中臺侍御史轉燕南<lb/>
　　　亷訪事陞江南行臺御史中丞拜翰林學士承<lb/>
　　　旨俄拜御史中丞詔修遼金宋三史復入翰林<lb/>
　　　為承旨充總裁官積階至榮祿大夫史成上疏<lb/>
　　　乞骸骨歸卒年六十九諡文穆夢臣面如紫瓊<lb/>
　　　美䫇方頥而眉目清揚可觀博學有文熟于金<lb/>
　　　源典故史官立言未當夢臣據理竄定深厚醇<lb/>
<pb n="KR4h0160_WYG_098-34b"/>
　　　雅理致自足善篆𨽻自號華峰真逸有華峰漫<lb/>
　　　稾類稾金陵集若干巻先是至元乙酉三月乙<lb/>
　　　亥太史奏文昌星明文運将興時元世祖行幸<lb/>
　　　上京明日仁宗降生於儒州是夜夢臣亦生其<lb/>
　　　後仁宗踐祚始詔設科取士及廷試夢臣遂為<lb/>
　　　第一人論者以為非偶然也<lb/>
　　宣聖墓<lb/>
迢迢魯城陰長林肅秋色修門負平岡重墉屹𤣥宅交<lb/>
<pb n="KR4h0160_WYG_098-35a"/>
柯矗雲霄文楷開蒼柏翁仲儼儀衞齋㕔厰虚白境土<lb/>
自清曠密茂不容隙巢居絶禽鳥鬱茁無寸棘苔蘚帶<lb/>
堅埴草露濕寒碧肅躬款崇闗屏氣前踧踖髙陵遂瞻<lb/>
仰素願愜平昔聖裔偕守長聨翩來接跡羅列儀雍容<lb/>
奠拜助登涉慨然𣺌深思辭容宛如覿徘徊凝睇久景<lb/>
慕遂歎息緬想萬世功綱常賴扶植林林區宇内孰不<lb/>
霑聖澤宜哉子孫基蕃衍挺珪璧百代如一日附壠守<lb/>
宗澤欲歸重躊躇歴覧撫碑刻崇文際皇元新廟再修<lb/>
<pb n="KR4h0160_WYG_098-35b"/>
飭風厲示多方䥴銘有穹碣<lb/>
　　遊金牛山<lb/>
余生愛林壑夢想雲水間倐然外塵囂俗類每相闗一<lb/>
行墮世網著脚多阻艱回望故山雲逋客幾汗顔逖矣<lb/>
古肥城岱麓空翠環有山名鬱蔥秀色青雲端中藏古<lb/>
招提簷户擅林蠻我來脱塵鞅幽境窮躋攀層岡列屏<lb/>
嶂曲徑穿荆菅壞橋擁流水激石聲潺潺山門勝雄視<lb/>
殿宇凌髙寒旅檀矗青瑶文風餘朱顔斗栱鏤珍木金<lb/>
<pb n="KR4h0160_WYG_098-36a"/>
碧紛斕斒老柏數十圍枝柯駁蒼頑石泉湛清泠古洞<lb/>
秘神筌境與心迹清恍若遺人寰同遊二三子欲去還<lb/>
為言迫春初暖日未足稱竒觀首夏山陰熟紅珠瑩堪<lb/>
餐佳樹影清密好鳥聲緜蠻松露墜清滴巖雲擁髻鬟<lb/>
烟蘿罩虬枝靈草封法壇晴嵐新雲餘飛湍㵼碕灣聞<lb/>
之灑然笑襟懷豁幽閒更愛讀書堂當年萃衣冠中有<lb/>
擢桂仙聲名藹朝班健氣壯精舍盛事留兹山便欲謝<lb/>
簪紱眠雲弄潺湲午風鳴素琴春醪灑清歡題詩約山<lb/>
<pb n="KR4h0160_WYG_098-36b"/>
靈莫云迂夫孱<lb/>
　　題楊宣尉雲南頌後<lb/>
揮戈如筆筆如刀帥閫文塲有此豪絶域建功追定逺<lb/>
明時獻頌效王褒風雲慶㑹扳鱗貴竹帛光榮汗馬勞<lb/>
吏草新銘刻銅柱不須辛苦學離騷<lb/>
　　送朱真一<lb/>
鶴馭翩翩𣺌莫攀浩然清興滿西山摩挲鐵柱觀浮世<lb/>
整頓丹函説大還石壁風清瑶草秀洞天春盡玉笙寒<lb/>
<pb n="KR4h0160_WYG_098-37a"/>
扁舟儻遂遊仙約握手巖扉一解顔<lb/>
　　贈王季境<lb/>
春滿維揚十萬家先公曽此駐髙牙官㕔寂寂留芳樹<lb/>
舊館陰陰閉落花祠下繫鞍尋芍藥樓前騎鶴聽琵琶<lb/>
歸來不異當時事一路東風帽影斜<lb/>
　　題金臺集四首<lb/>
崇天門下聽臚傳臺閣聨翩四十年今日懸車歸故里<lb/>
杖藜攜酒落花前<lb/>
<pb n="KR4h0160_WYG_098-37b"/>
玉帶難圍老病身廟堂補報乏涓塵衰年作别情懐惡<lb/>
秉燭題詩贈故人<lb/>
愛君談辯似懸河更喜交情古意多長使馬周貧作客<lb/>
令人千古媿常何<lb/>
百尺髙樓易水東千金曽此彀英雄君來却在承平日<lb/>
先䇿詩壇第一功<lb/>
　　濰縣八景<hi>録六</hi>
　　　東園早春<lb/>
<pb n="KR4h0160_WYG_098-38a"/>
春到東園景物幽小桃破萼栁絲柔好邀詩友聨詩句<lb/>
信步攜笻試一遊<lb/>
　　　南溪垂釣<lb/>
垂栁陰陰蘸碧溪溪邉釣叟坐苔磯是非撥置綸竿外<lb/>
閒看沙頭白鷺飛<lb/>
　　　西山晴雪<lb/>
曉雲冬雪凍風殘一帶西山儘可觀樓上凭欄凝望處<lb/>
潺湲髙列玉屏寒<lb/>
<pb n="KR4h0160_WYG_098-38b"/>
　　　孤峰夕照<lb/>
一抹殘陽碧映岑孤峰倒影自成陰牧童横笛歸家去<lb/>
鞭趁牛羊出逺林<lb/>
　　　麓臺秋月<lb/>
銀河漾漾浄天街碧月輝輝照麓臺臺上讀書燕太子<lb/>
清光依舊向人來<lb/>
　　　青楊晴眺<lb/>
秋風雨霽碧天涼極目城樓逸興長幾簇人家山色裏<lb/>
<pb n="KR4h0160_WYG_098-39a"/>
一川禾黍半蒼黄<lb/>
　　王士元拙菴集<lb/>
　　　士元字<hi>缺</hi>　臨汾人登延祐二年張起巖榜進<lb/>
　　　士第知吉州歴官風憲遷國子司業以崇文少<lb/>
　　　監致仕自號具川道人所著有拙菴集<lb/>
　　　絳州居園池和偰世玉韻<lb/>
名池涵清泚嘉燕豐文儒嶪嶪絳水陽潭潭仙者居輝<lb/>
光扶遊龍柔惠借騶虞桃李方葳㽔蘭芷紛扶疎青雲<lb/>
<pb n="KR4h0160_WYG_098-39b"/>
起鄧郊赤舄臨唐墟髙標鳯城上偉畫鸞坡餘立論翻<lb/>
滄溟吐辭凌碧虚陸離楚人騷委順齊客竽一吮塵夢<lb/>
醒再觀俗氛除涓視鯤鵬遊芥遺笙笛娯修廊弭華葢<lb/>
海月照璿樞聲薄太行顛潤漸河之隅迄今荇藻叢蝡<lb/>
動生神魚遂令懷古心仰念憑風雩玉昆凌鮑謝彩筆<lb/>
張荷蕖短句歌流芳喬松蔭春蕪意氣黄初前文衡遷<lb/>
史途瓊田公已耕行将力新畬<lb/>
　　登徳風亭和偰世玉韻<lb/>
<pb n="KR4h0160_WYG_098-40a"/>
峩峩君子亭卜築山之陽民居鬱相擁巖樹翠疏行古<lb/>
鎮遺金城雄章佩玉剛作郡多賢雋圭璋粲顒卬殆近<lb/>
首陽阿豈知石子岡况當周晉交淳風接洪荒琴敧談<lb/>
笑餘劔氣牛斗傍監収台鼎家使君白璧光瀛州倅車<lb/>
下判公士林望麟鳯聚一時匪徒獲小康有客隆冬來<lb/>
弭蓋春風堂徘徊仰召杜謳吟繼齊梁紅燭輝交㮣葡<lb/>
萄侑伊凉明發指蒲陜東瞻慨復慷<lb/>
　　晉源山谷<hi>即姑射平泉</hi>
<pb n="KR4h0160_WYG_098-40b"/>
晉州之西山曰姑有泉源源流不瀦疏為八道溝與渠<lb/>
坐令瘠土成膏腴多黍多稌多麻蔬沄沄萬畆棊局如<lb/>
田家終歲惟勤劬雖有乾旱無憂虞割牲釃酒父老趨<lb/>
坎坎擊鼓吹笙竽報答龍神醉飽餘宛若澤國江鄉居<lb/>
晉州之東民豈迂耕種亦自為農夫年年汲井井欲枯<lb/>
赤日如炙雨不濡父子筋力疲轆轤肩頳汗浹良區區<lb/>
老我見此空嗟吁誰把勞逸分兩途凶年且為寛賦租<lb/>
　　題縣令王從仕新建公宅<lb/>
<pb n="KR4h0160_WYG_098-41a"/>
雲斤月斧夜丁丁大厦髙堂不日成牕户静寒秋月冷<lb/>
簷檻髙引曉風清湯山嵐氣鬱和氣凍水河聲詠政聲<lb/>
五袴民歌怨來晩好磨翠琰刻佳名<lb/>
　　吉州道中三首<lb/>
書緘辨博藏三耳禪付憑虚石六眸小郡豈容寛舞蹈<lb/>
窮愁方著古陽秋<lb/>
望眼蓬丘天一涯海風吹月到烟霞一辭石室汗青竹<lb/>
毎負金河楊白花<lb/>
<pb n="KR4h0160_WYG_098-41b"/>
緑鬢難巢五老松蒼生深望一麾風春回補衮承平䇿<lb/>
詩滿騰雲御史驄<lb/>
　　過司馬温公故居<lb/>
力扶洙泗絶荆舒卧乆周南返故廬向使諸公歌不哭<lb/>
調停人似漢唐初<lb/>
　　王懋徳仁父集<lb/>
　　　懋徳字仁父髙唐人由中書掾除户部主事拜<lb/>
　　　南行臺監察御史内臺御史都省左司都事歴<lb/>
<pb n="KR4h0160_WYG_098-42a"/>
　　　河南燕南兩亷訪司副使天厯初召僉中政院<lb/>
　　　拜左司郎中陞參議俄拜治書侍御史久之遷<lb/>
　　　淮南亷訪使轉江浙行省參知政事召拜御史<lb/>
　　　中丞尋擢中書左丞卒蜀郡虞集為撰墓碑<lb/>
　　嘉魚縣<lb/>
堪羨嘉魚邑江山如畫圖俗淳民訟簡地僻使星稀僧<lb/>
寺臨清瀬人家住翠㣲市橋通逺浦時見一帆歸<lb/>
　　元宵<lb/>
<pb n="KR4h0160_WYG_098-42b"/>
東入東郊雪漸融熙熙天氣報元豐萬家燈火分明月<lb/>
幾處笙歌雜暖風短髪已無丹可黒衰顔猶有酒能紅<lb/>
溪山容我閒來往先具扁舟訪釣翁<lb/>
　　舟次陵州<lb/>
獨坐渾如面壁禪更無餘事惱心天舟中唯載烹茶具<lb/>
囊内猶存買酒錢秋水經霜魚自樂曉林留月鵲堪憐<lb/>
人生何必東山卧老我烟霞屋數椽<lb/>
　　寄户部楊友直<lb/>
<pb n="KR4h0160_WYG_098-43a"/>
柳繞柴扉水繞村黄鸝初囀已春分東風吹散梨花雨<lb/>
醉卧青山看白雲<lb/>
　　直沽海口<lb/>
極目滄溟浸碧天蓬萊樓閣逺相連東呉轉海輸秔稻<lb/>
一夕潮來集萬船<lb/>
　　過河西務<lb/>
霜滿平堤栁漸凋月移帆影過東橋卧聽柔櫓鳴和水<lb/>
絶勝隣雞報早朝<lb/>
<pb n="KR4h0160_WYG_098-43b"/>
　　重陽<lb/>
拂却京塵理去舟閒雲千里水悠悠醉來欲落龍山帽<lb/>
猶恐黄花笑白頭<lb/>
　　上都寄許參政<lb/>
野草侵階水遶門西風颯颯雨紛紛小軒坐對爐薫冷<lb/>
却憶溪南一片雲<lb/>
　　長蘆遇順風<lb/>
水聲怒激春雷響帆影輕隨逺鴈飛東望水雲三百里<lb/>
<pb n="KR4h0160_WYG_098-44a"/>
沙鷗待我釣魚磯<lb/>
　　西郊晩眺<lb/>
逺寺僧歸日欲沈無邉桑柘起層陰牧童牛背閒横笛<lb/>
却笑詩人馬上吟<lb/>
　　通州東菴二首<lb/>
借榻禪房秋已深碧雲牕外弄清音空階落盡胡桃葉<lb/>
霜滿東籬菊有金<lb/>
衆鳥髙栖萬籟沈老禪攜月過東林秋霜不染青蓮色<lb/>
<pb n="KR4h0160_WYG_098-44b"/>
想見乾坤太古心<lb/>
　　曹侍講元用<lb/>
　　　元用字子貞世居阿城後徙汶上元用幼讀書<lb/>
　　　常達曙不寢父憂其致疾止之輒以衣蔽牕黙<lb/>
　　　觀之始以鎮江路儒學政考滿遊京師翰林承<lb/>
　　　旨閻復大竒之因薦為翰林國史院編修官御<lb/>
　　　史臺辟為掾史轉中書省右司掾與清河元明<lb/>
　　　善濟南張養浩同時號為三俊除應奉翰林文<lb/>
<pb n="KR4h0160_WYG_098-45a"/>
　　　字遷禮部主事改尚書省右司都事轉員外郎<lb/>
　　　及尚書省罷退居任城乆之齊魯間從學者甚<lb/>
　　　衆延祐六年授太常禮儀院經歴屬英宗鋭意<lb/>
　　　禮樂其儀注制度率所裁定授翰林待制陞直<lb/>
　　　學士泰定三年授太子贊善轉禮部尚書兼經<lb/>
　　　筵官尋拜翰林侍講學士預修仁宗英宗兩朝<lb/>
　　　實録天厯二年卒贈正奉大夫江浙等處中書<lb/>
　　　省參知政事䕶軍追封東平郡公諡文獻詩文<lb/>
<pb n="KR4h0160_WYG_098-45b"/>
　　　四十巻號超然集戴表元稱其文曰屬辭莊屈<lb/>
　　　之潔析理孟荀之達而比事左班之覈也<lb/>
　　介春堂<lb/>
光陰迅流矢富貴等浮漚昨日少年今白首華構咫尺<lb/>
歸荒丘人生貴適意栖栖欲何求肘印纍纍大如斗不<lb/>
及介春堂上一杯酒可以消百慮可以介眉壽况有蒼<lb/>
鸞白鶴翔坐隅瓊樹照耀青芙渠洞庭雲璈奏和響雙<lb/>
成玉佩鳴清虚玉仙人真吾侣便須日日陪尊爼盡把<lb/>
<pb n="KR4h0160_WYG_098-46a"/>
西湖釀春酒三萬六千從此數<lb/>
　　李白酒樓<lb/>
太白一去不復留任城上有崔嵬樓樓頭四望𣺌無際<lb/>
草木黄落悲清秋鳬嶧插天摩翠壁汶泗迢迢展空碧<lb/>
爭竒獻秀百年態作意隨人來几席諸老髙㑹秋雲端<lb/>
金璧照耀青琅玕談笑不為禮法窘酒杯更比乾坤寛<lb/>
飲酣意氣横今古玉山傾倒忘賔主謫仙人去杳何許<lb/>
異代同符吾與汝誰能跨海為一呼八表神遊共豪舉<lb/>
<pb n="KR4h0160_WYG_098-46b"/>
　　京都次馬伯庸尚書<hi>一作和趙子昂</hi>韻二首<lb/>
灤水橋<hi>一作河</hi>邊御道西酒旗閒挂暮簷<hi>一作夕陽</hi>低春從緑<lb/>
<hi>一作玉</hi>樹陰中老雲補青<hi>一作蒼</hi>山闕處齊畫㦸遥臨青瑣<lb/>
闥紫騮解惜錦障泥鸞凰自為明時出宜傍上林髙處<lb/>
栖<lb/>
柳簇金溝蘸碧波雲深玉<hi>一作貝</hi>闕瞰重阿鳯凰曲奏鈞<lb/>
天樂烏鵲橋通織女河萬井閭閻春浩蕩六街車馬晩坡<lb/>
陁山人素有林泉興奈此承明夜直<hi>一作侍從</hi>何<lb/>
<pb n="KR4h0160_WYG_098-47a"/>
　　上京次王繼學韻<lb/>
觀光千里外載筆五雲邉計拙如工部文雄愧謫仙枕<lb/>
流思洗耳懷禄敢埀涎疾目昏如霧衰髯白勝綿當辭<lb/>
天禄閣歸種汶陽田曉日登山屐秋風下瀨船芝香雲<lb/>
滿地龜鶴不知年<lb/>
　　丁卯校藝貢院作<lb/>
席廬清晝列千袍射䇿詞場百戰勞明日京華春榜掲<lb/>
蓬萊天近五雲髙<lb/>
<pb n="KR4h0160_WYG_098-47b"/>
　　秋懐<lb/>
沙磧秋髙宛馬肥哀笳一曲塞雲飛南都兒輩應相念<lb/>
過盡征鴻猶未歸<lb/>
　　題周曽秋塘圖<lb/>
沙鳥飛鳴晩未休櫂歌聲在白蘋洲題詩每恨無佳句<lb/>
欲剪横塘一片秋<lb/>
　　劉濩聲之集<lb/>
　　　濩字聲之三山人嘗以經學教授錢唐鄜州劉<lb/>
<pb n="KR4h0160_WYG_098-48a"/>
　　　汶師魯與濩交最久而兄事之殁後門人瞿士<lb/>
　　　𢎞集其遺文如干篇師魯為序其首金華黄侍<lb/>
　　　講晉卿跋其後曰聲之同時軰流人物凋落殆<lb/>
　　　盡士𢎞得師魯以為聲之不朽之託獨惜其所<lb/>
　　　纂録殊有未備以僕所藏聲之遺墨校之集所<lb/>
　　　不載者五七言古律詩猶十有二首輒書而歸<lb/>
　　　之俾置巻中僕所弗及知者固不止此也嘗與<lb/>
　　　聲之爐亭夜話贈詩有云昭代尊經術先生尚<lb/>
<pb n="KR4h0160_WYG_098-48b"/>
　　　布衣晉卿之推服聲之者至矣<lb/>
　　送鄭南仲赴昌化主簿<lb/>
熈寧言利臣官好面堪唾偉矣鄭介公直聲千古播幾<lb/>
葉有此孫能倡衆莫和湖學四五年氈寒不禁坐况投<lb/>
萬山中瘦馬仍縣佐試訝鸞栖林何如蟻旋磨傳聞邑<lb/>
父老置酒預相賀此士多讀書愛人不可貨今年秋風<lb/>
髙勿畏茅屋破但慮執法家需君驚貪墯白雲繚山腰<lb/>
牕竹累千箇坐念老廣文徳尊猶坎軻縣庭一分寛百<lb/>
<pb n="KR4h0160_WYG_098-49a"/>
里減寒餓茍無澤物心卿相徒爾大版牘焉足稽絃歌<lb/>
故非過起曕東壁明詎患南箕簸時訪隱者廬談餘曲<lb/>
肱卧公田定幾何適半種粳糯<lb/>
　　送呉子敬赴釣臺書院山長<lb/>
我航浙西三四五毎過雙臺淚如雨三公不作歸釣磯<lb/>
時人血面爭絲縷危石栖雲禽野語蒼林古瓦瞻祠宇<lb/>
同舟名利急須㬰我往拜之剛不與籜兮籜兮風吹汝<lb/>
天星易揺足勿舉千載羊裘有敝時人言黄犬皮當補<lb/>
<pb n="KR4h0160_WYG_098-49b"/>
諸公奕奕誰賔主名教有功聨斚爼惜不相逢建武功<lb/>
短蓑獨速漁樵侶喜君沈敏資好古初分講席良得所<lb/>
履聲絶少况馬嘶蚤筍晩菘聊復煮伐木丁丁聽腰斧<lb/>
水色山光更媚娬當年餌下有殘鱗珍珠化作驪龍吐<lb/>
百里時歸彩衣舞猶載行書壓鳴艣一勤贈子莫多言<lb/>
買菜有譏君記取<lb/>
　　寄尤端木編修<lb/>
申浦昔弛檐梁溪初及門艤舟投漫刺開闔倒清樽似<lb/>
<pb n="KR4h0160_WYG_098-50a"/>
喜衣冠舊居忘齒徳尊語長燈屢涸坐久席彌温道隱<lb/>
雖千載人生故一源談經須駮異訂史欲芟煩昔自三<lb/>
歸僭終令六籍燔王民無凍餒霸法有鉗髠功利開邪<lb/>
逕𤣥空植禍根柙嘗出虎兕家豈足雞豚諸老相傳學<lb/>
先師罔極恩石移針就直膠擲水祛渾舜澤覘莘聘周<lb/>
文卜魯膰雖無煎鳯觜必有嗜熊蹯俗士聞應笑吾儕<lb/>
契此言榻分踰夜午櫂返及朝暾泛梗無留迹瞻雲每<lb/>
斷魂於公評出處與衆異昭昏藝自登黄最名因泛緑<lb/>
<pb n="KR4h0160_WYG_098-50b"/>
掀婉謀禆宥府蔚望列詞垣振鷺依風逺驚鼇掣海翻<lb/>
夢槐啼失國隱菊步歸園錦里時過杜香山不隔樊老<lb/>
來諳稼穡醉裏擷蘭蓀向賭陶公集曽因季子孫千詩<lb/>
逃冶麗羣筆肆奫沄息所諧歌詠<hi>尤君有息所記</hi>賢祠正討論<lb/>
羌羊艱食性海燕邈巢痕<hi>尤又有羌羊詩海燕爭巢詩</hi>令子菑畬富<lb/>
名家榘彠存雪融金就礪氷緒繭抽盆眼底皆真樂胸<lb/>
中有混元狙從冢宰服鶴聽大夫軒歲月書林暇塵埃<lb/>
旅屩奔卑卑營市隱汲汲備朝飱未省九丘讀何當三<lb/>
<pb n="KR4h0160_WYG_098-51a"/>
畫吞疏縱危似棧苦思涸於眢世詎求三篋吾寧屬兩<lb/>
鞬媚終辭衞竈乞肯近齊墦古意綦寥落時材别選掄<lb/>
罕逢知鵠爵多遇笑龍蚖擬築犁鉏舍相依水竹村古<lb/>
泉瀦寺冷春茗茁山暄歌逺牛俱跨談深蝨對捫潔應<lb/>
餐沆瀣髙足倚崑崙有客閩中李其人太學蕃冷官今<lb/>
屑往麗賦昔孤鶱過泗需先見瞻淇寄弗諼為多駒皎<lb/>
皎仍感兔爰爰丹蟹濵湖賤瓊魚集市喧持杯應愈健<lb/>
許事付乾坤<lb/>
<pb n="KR4h0160_WYG_098-51b"/>
　　贈臧魯山亷訪<lb/>
肅政光華逺清臺啟擬公節移梅嶺北軺發桂江東楮<lb/>
帳篩寒月椰杯鼓朔風瘦童空挾杖貧病不裝狨徼俗<lb/>
三年問威名百郡雄星芒垂滸洛雪色照賔融敷教有<lb/>
虞廟講經夫子宫端嚴鉏獷戾易直牖倥侗吏滑加笞竹<lb/>
官貪解印銅寃銷千褐父恩洽萬黄童花縵戲冬暖瓠<lb/>
笙吹歲豐仁頻苞嫩緑古辣釀輕紅象跡烟中堞鯨波<lb/>
雨外蓬夷珠人有斛粤布我無筒剖決心如水驅馳髩<lb/>
<pb n="KR4h0160_WYG_098-52a"/>
已蓬六條方奏最四牡欲歌功為有澄清志遲輸獻納<lb/>
忠織雲添衣繡鞭霆亦乘驄楚尾吳頭㑹三湘七澤通<lb/>
天文恢翼軫地蓋接潭洪牙纛聨分政旌旗列總戎鶩<lb/>
爭肥似鴈羆搏猛於熊懷璧枉無罪見金忘有功化源<lb/>
安溷溷獄市積悤悤大噐能繩物先聲已擊䝉道傍豺<lb/>
果避窟底兔幾空勿珥終凶筆毋闗報怨弓左饘并右<lb/>
粥後稑更先穜采菊賦歸老愛蓮無極翁理明輕勢利<lb/>
語妙入盲聾文祖歐陽古詩宗魯直工挽回鉛槧習超<lb/>
<pb n="KR4h0160_WYG_098-52b"/>
出簿書叢顧盼山須動揄揚石可礱羽儀傾振鷺啄菢<lb/>
徧哀鴻念昔初騰踏時方息戰攻考工崖黯黯試纍海<lb/>
曨曨赤芾彼三百素絲兹五總穩行卑劒閣善納小雲<lb/>
夢甲子從頭數冠紳進秩穹階蘭香浣露田玉氣嘘虹<lb/>
世或探斯<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>吾寧牿爾犝察魚應小慧聽蟻豈真聰静<lb/>
躁聆徽外剛柔省彀中江湖歸獨步宇宙涉丹衷徳驥<lb/>
曽思附仙舟偶未同耐寒衣故白好古佩仍蔥夢枕頻<lb/>
鮮荔羈帆幾落楓泥塗龜各曳霄漢鳯稀冲勵操期霜<lb/>
<pb n="KR4h0160_WYG_098-53a"/>
柏吞聲等㸑桐漸忘身顯晦得究學初終韓子哦雙鳥<lb/>
莊生感二蟲樂莘晞衎衎憂杞笑忡忡選舉翳唐盛方<lb/>
聞及漢崇貢琛凌渤澥懷組際穹窿榖欠防飢斂鹽因<lb/>
析利籠駭民牛觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>虚士鶴氋氃黼黻需耆俊饔飱給<lb/>
老癃㑹看楊綰貴不計孟郊窮温井覘陽長明奎卜道<lb/>
隆斲辭規愛助華髪尚狂侗<lb/>
　　春日郊行書與鄧善之别五首<lb/>
在山水非清出山水非濁泉源但無壅滄海端可學<lb/>
<pb n="KR4h0160_WYG_098-53b"/>
風急低巻帆潮來直扶柁我舟如我心鷗鳥亦忘我<lb/>
動心趨蹶間治氣憐不早緩步勿貪髙登山良有道<lb/>
東風吹紙鳶衆目看不眩出處亦兒嬉善収存一線<lb/>
文雞照水影五彩何繽紛鳯凰靈且瑞在徳不在文<lb/>
　　繆鑑效顰集<lb/>
　　　鑑字君寳號苔石其先汴人靖康之難扈蹕南<lb/>
　　　渡因居江陰鑑生於宋季耽讀書居城東之瓠<lb/>
　　　岱見政事日紊不復求仕以詩酒自娛有效顰<lb/>
<pb n="KR4h0160_WYG_098-54a"/>
　　　集行世同里張宣藻仲曰苔石效顰集失于至<lb/>
　　　正壬辰之兵宣兒時猶及見其手書其孫恭遍<lb/>
　　　訪諸故老口授三數十篇圖鋟諸梓牆東陸文<lb/>
　　　圭嘗曰自古澄江無詩人今有人矣盖謂君寳<lb/>
　　　也<lb/>
　　得女<lb/>
得駒未必真權竒中雀未必有淑姿男兒未必動鼎彞<lb/>
女子未必光門楣吾今素髪紛如絲得此一笑春生眉<lb/>
<pb n="KR4h0160_WYG_098-54b"/>
蒼蒼天道不我遺猶勝伯道嗟無兒<lb/>
　　題悟空寺<lb/>
不到招提二十霜眼明還識魯靈光雲餐已供伊蒲塞<lb/>
風鐸猶傳替戾岡新寺金湯龍化逺舊家王謝燕飛忙<lb/>
行人指㸃簪犀地十里春風土尚香<lb/>
　　梅花<lb/>
鐵石槎牙玉粒姿詩中圖畫畫中詩半稜山色初晴後<lb/>
一截谿煙欲暝時流水帶雲栖瘦影小牕和月上横枝<lb/>
<pb n="KR4h0160_WYG_098-55a"/>
老來自覺吟情拙莫遣孤山處士知<lb/>
　　春題<lb/>
江天漠漠水悠悠望斷春風燕子樓書寄碧雲千里鴈<lb/>
鏡分明月半奩秋來時楊栁陰連陌歸路蘋花雪滿洲<lb/>
遥想瑣牕挑錦字淚珠和粉冷銀鈎<lb/>
　　端居<lb/>
修竹垂楊映户栽清風長送午陰來門因好客時時掃<lb/>
牕為看山面面開此樂恐於兒軰覺長貧能免俗情猜<lb/>
<pb n="KR4h0160_WYG_098-55b"/>
儒衣不似牛衣好分付山妻放窄裁<lb/>
　　解嘲<lb/>
莫笑詩翁懶出門詩翁樂事在<hi>一作幽興寄</hi>山村鶯啼楊栁<lb/>
金<hi>一作春</hi>歌舞蝶宿梨花雪夢魂罨画丹青分曙色壓醅<lb/>
<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁漲溪痕燕簾風裏茶烟外自選唐詩教子孫<lb/>
　　月屋<lb/>
一室虚明境自寛水晶簾映玉䦨干不從此處逢仙子<lb/>
爭信人間有廣寒梅影夜窺霜鏡滿桂香秋吸酒壺乾<lb/>
<pb n="KR4h0160_WYG_098-56a"/>
客來静坐無塵到笑指湖光上下看<lb/>
　　圍棊<lb/>
午香簾影静浮華對面機心萬里賖夾騎倒戈窺虎穴<lb/>
亂烏横陣占鷗沙當人不讓爭先著袖手須饒老作家<lb/>
欲訪爛柯山下客洞深春染碧桃花<lb/>
　　簷馬<lb/>
錚錚金鐵夜交鋒哭敵秋聲殺氣雄戰退曉天塵不動<lb/>
依然横槊待西風<lb/>
<pb n="KR4h0160_WYG_098-56b"/>
　　鬼燈檠花<lb/>
老死儒生習未除殘膏分得燎原餘一枝冷燄揺清夜<lb/>
要讀生前未了書<lb/>
　　詠鶴<lb/>
青山修竹矮籬笆髣髴林泉隱者家酷愛緑牕風日美<lb/>
鶴梳輕毳亂楊花<lb/>
　　懐歸<lb/>
折柳期春春便歸叮嚀好與䕶柴扉東風怪我歸鞍晩<lb/>
<pb n="KR4h0160_WYG_098-57a"/>
調撥楊花到處飛<lb/>
　　惜雞<lb/>
數載書牕伴讀鳴羣中剛雉羽毛新不知誰命牛刀手<lb/>
望斷函闗夜度人<lb/>
　　紙帳<lb/>
龜紋薄薄勝紈紗不用銷金學党家却似矮篷晴載雪<lb/>
隔簾疎影弄梅花<lb/>
　　汪珍南山集<lb/>
<pb n="KR4h0160_WYG_098-57b"/>
　　　珍字聘之寧國之太平人隱居黄山下博學工<lb/>
　　　詩淵渟雅贍卓有古風盧憲使摰雅重之汪文<lb/>
　　　節澤民敬其為人至不敢與鴈行每稱南山先<lb/>
　　　生云<lb/>
　　青青河畔草<lb/>
青青河畔草矯矯園中李娟娟樓上婦㣲㣲啟玉齒仰<lb/>
數浮雲馳俯首理緑綺自惜韶華姿誤身遊俠子<lb/>
　　秋懐七首<lb/>
<pb n="KR4h0160_WYG_098-58a"/>
握中有孤竹奏竹鸞鳯吟聘俗俗不喜持歸故山岑歌<lb/>
居折楊花傾耳衆口瘖乃知揚子雲空草五千文龜龍<lb/>
困蝘蜓嘲誚何紛紜醤瓿真可復嗟嗟徒爾勤<lb/>
明珠雜魚目琬琰博羊皮真有贋奪者貴以賤易之大<lb/>
巧不若拙大黠不若癡龍光閟華室臭腐化神奇<lb/>
幽蘭生當户雖香為人鋤紫燕巢綺幕雖美非安居豐<lb/>
狐竊文柄蒺藜掩嘉蔬奈何將蹄涔納子以尾閭<lb/>
瀟瀟三日雨苒苒度殘暑草木行變衰豈不感節序荒<lb/>
<pb n="KR4h0160_WYG_098-58b"/>
園有絡緯日夕促機杼念汝戒衣裘所思恨修阻<lb/>
耿耿夜氣清索索風葉勁天空河漢清露下桑柘淨羈<lb/>
鳥懷髙棲潛魚樂深咏私憂撫良圖斂退遂幽屏輾轉<lb/>
夜達晨屋山横斗柄<lb/>
蔡澤困牧豕甯戚隱飯牛古來賢達人未遇多沈浮任<lb/>
安惜去衞王粲仍依劉嗟嗟古人心乃與今日侔<lb/>
士衡三間屋元龍百尺樓幽期在一壑壮氣横九州坐<lb/>
令湖海豪結束歸林丘秋風動叢薄此念良悠悠<lb/>
<pb n="KR4h0160_WYG_098-59a"/>
　　上盧疎齋憲使<lb/>
翰林清切地秉筆代王言旦入承明廬暮出西掖垣端<lb/>
服光朝次壯懷厭卑喧四驄軫逺懷作屏分雄藩履豨<lb/>
知人瘼驚魚念水渾于焉穆風詠庶以臻魚軒饑禽逐<lb/>
天風飄蕩無時息何如轗壈人獨抱此伊鬱遵道諒不<lb/>
移逺遊非所適表表人中仙秉心氷玉白度物分寸均<lb/>
稱材銖兩密有噣思一鳴有翅當一刷上林多翹枝欲<lb/>
集安所惜<lb/>
<pb n="KR4h0160_WYG_098-59b"/>
　　疎齋先生賦湖隂曲書以付余遂賦一首<lb/>
一虎穴中卧六龍江上飛蛇矛半折柝聲斷晝夢驚怪<lb/>
日遶圍鼓聲逢逢天四黒五騎爬沙行不及道傍遺矢<lb/>
冷于氷天上寳鞭人未識江風夜捲湖陰水明月腥氛<lb/>
當一洗荒亭千古寄興亡目斷蒼烟溼衰葦<lb/>
　　孫逸夫書堂作<lb/>
青山盤盤雲氣度岡巒滅没互吞吐柘林烟潤繭行絲<lb/>
荷蕩水香魚弄絮人間化物日夜流先生閉門雙鬢秋<lb/>
<pb n="KR4h0160_WYG_098-60a"/>
大隱從來著朝市幽居况近城南樓<lb/>
　　山丹花歌<lb/>
方壺圓嶠蓬萊頂七還九返龍虎鼎藥成夜半忽飛去<lb/>
瑶草一枝光炯炯九疑但識萼緑華未識赤斧山圖家<lb/>
<hi>文選註山圖赤斧二仙名</hi>淮南雞犬上天去雌蝶雄蜂空啖花<lb/>
　　僕射山人山中四時詞<lb/>
春風破寒入幽谷殘雪消時燒痕緑林花鬭日媚于頰<lb/>
野蕨登盤甘勝肉南漪新緑晴滿湖春來行樂何處無<lb/>
<pb n="KR4h0160_WYG_098-60b"/>
一樽我欲就花飲花下啼禽能勸沽<lb/>
草泥聒聒吠螻蟈棗花落盡桐陰密舍南舍北掉繰車<lb/>
山後山前聞打麥新篁解籜來薫風脱巾露坐雙鬢鬔<lb/>
清泉白石足佳處人世炎炎如甑中<lb/>
西風肅肅羣木槁天外秋雲淨如掃荳葉半枯鴻鴈來<lb/>
秔稻俱登雞鶩飽白雲夜下天雨霜破籬衰草啼寒螀<lb/>
芋魁如盎茭白老牀頭酒熟浮蛆香<lb/>
千林怒號北風惡堦下紛紛堆敗籜野田日出散牛羊<lb/>
<pb n="KR4h0160_WYG_098-61a"/>
茅屋天寒喧鳥雀濕雲簁下豆稭灰谷口梅花開未開<lb/>
明朝積玉深一丈髙卧閉門誰復來<lb/>
　　山居夏日<lb/>
草長荒三徑桐陰滿四隣青春如過客白日屬閒人迸<lb/>
笋爭籬出殘花落地新幾時尋要術吾亦學齊民<lb/>
　　迓盧疎齋肅政使<lb/>
去年幕府雪晴時誦得<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>聲絶妙詞溪樹迎人寒欲醒<lb/>
春陽行處本無私輪埋當道豺狼避月到空山魍魎移<lb/>
<pb n="KR4h0160_WYG_098-61b"/>
白髪遺民思舊徳相看繡斧重褰帷<lb/>
　　次程子英金陵懐古<lb/>
桃葉桃根樂府詞江南千里舊封畿黄旗紫葢闗興廢<lb/>
東府西州有是非故苑半隨秋草没征帆猶趂暮潮歸<lb/>
寳鞭奪得蛇矛斷夢破重營遶日暉<lb/>
　　述懐呈殿幹碧梧友雲<lb/>
門巷蕭蕭葉擁籬僻居尤自畏人知讀書未及半袁豹<lb/>
問士誰當甲蔡尼萬壑風號天欲雪一溪梅發夢尋詩<lb/>
<pb n="KR4h0160_WYG_098-62a"/>
百年将半猶羈旅可待麻鞵受拾遺<lb/>
　　次答兊峰殿幹見寄<lb/>
題得新詩寄所思從公始恨十年遲燈殘暗壁蟲催織<lb/>
月滿空庭鵲繞枝客路飄零秋易感老年情味夜偏知<lb/>
江烟一舸蘆花雪還憶往年相别時<lb/>
　　春雨留胡振甫<lb/>
故園春合早鶯棲堂下溪深水拍堤十里桑畦蠶脱紙一<lb/>
簾花雨燕爭泥年饑畎畝還堪隱世難功名莫厭低寂<lb/>
<pb n="KR4h0160_WYG_098-62b"/>
寞淮南門下士贈君惟有數行啼<lb/>
　　題從兄希深書堂<lb/>
衡簷睥睨壓疎欞平割黄山一半青落日捲雲隨鶻没<lb/>
黒風吹雨帶龍腥人間軒冕駒閒皁身外乾坤水載萍<lb/>
我政江湖子林壑客星未減少㣲星<lb/>
　　陵陽歌<lb/>
陵陽城頭落日黄陵陽城下水茫茫樓中少婦吹羌管<lb/>
時有北人思故鄉<lb/>
<pb n="KR4h0160_WYG_098-63a"/>
　　城南<lb/>
春陰黯淡蔽人家野水新生尚露沙客子未歸寒食近<lb/>
滿城風雨落梨花<lb/>
　　遊無為菴<lb/>
竹埤杉垣記昔遊洞門花落石牀幽白雲飛盡四山碧<lb/>
黄鶴一聲天地秋<lb/>
　<lb/>
　<lb/>
<pb n="KR4h0160_WYG_098-63b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻四<lb/>
</p>
<p>
</p>
  </div>
</body>
</text>
</TEI>
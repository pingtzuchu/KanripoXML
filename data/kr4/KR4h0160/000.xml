<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選</head>
    <p>
<pb n="KR4h0160_WYG_000-1a"/>
欽定四庫全書　　　　　集部八<lb/>
　元詩選　　　　　　　　總集類<lb/>
　　提要<lb/>
　　　　<hi>臣</hi>等謹案元詩選初集六十八巻巻首一巻<lb/>
　　　　二集二十六巻三集十六巻<lb/>
　　　國朝顧嗣立編嗣立字俠君長洲人康熙壬辰<lb/>
　　　　進士改庶吉士是選凡三集每集之中又以<lb/>
　　　　十干分為十集而所謂癸集者有錄無書故<lb/>
<pb n="KR4h0160_WYG_000-1b"/>
　　　　皆止於九集焉初集所錄自帝王别為巻首<lb/>
　　　　外元好問以下凡一百家二集所錄段克已<lb/>
　　　　弟兄以下凡一百家三集所錄麻革以下凡<lb/>
　　　　一百家每人各存原集之名前列小傳兼品<lb/>
　　　　其詩雖去取不必盡當而網羅浩博一一採<lb/>
　　　　自本書具見崖畧非他家選本餖飣綴合者<lb/>
　　　　可比有元一代之詩要以此本為鉅觀矣嗣<lb/>
　　　　立稱所見元人之集約四百餘家方今<lb/>
<pb n="KR4h0160_WYG_000-2a"/>
　　詔採遺書海内祕蔵無不輻輳中間為嗣立所未<lb/>
　　　　見者固指不勝屈而嗣立所見今不著錄者<lb/>
　　　　亦往往有之蓋相距五六十年隠者或顯而<lb/>
　　　　存者亦或偶佚殘膏賸馥轉藉是集以傳則<lb/>
　　　　其功亦不可沒矣乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4h0160_WYG_000-3a"/>
欽定四庫全書<lb/>
　元詩選初集巻首　　　　庻吉士顧嗣立編<lb/>
　　文宗皇帝<lb/>
　　自集慶路入正大統途中偶吟<lb/>
穿了氁衫便著鞭一鉤殘月栁梢邊二三㸃露滴如雨<lb/>
六七箇星猶在天犬吠竹籬人過語雞鳴茅店客驚眠<lb/>
須臾捧出扶桑日七十二峯都在前<lb/>
　　望九華<lb/>
<pb n="KR4h0160_WYG_000-3b"/>
昔年曽見九華圖為問江南有也無今日五溪橋上見<lb/>
畫師猶自欠工夫<lb/>
　　順帝<lb/>
　　贈呉王<lb/>
金陵使者過江來漠漠風煙一道開王氣有時還自息<lb/>
皇恩無處不周回莫言率土皆王化且喜江南有俊才<lb/>
歸去丁寧頻屬付春風先到鳯皇臺<lb/>
　元詩選初集巻首<lb/>
</p>
<p>
</p>
  </div>
</body>
</text>
</TEI>
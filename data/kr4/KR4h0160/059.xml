<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷五十九</head>
    <p>
<pb n="KR4h0160_WYG_059-1a"/>
欽定四庫全書<lb/>
　元詩選初集卷五十九　　庶吉士顧嗣立編<lb/>
　　靜思處士郭鈺<lb/>
　　　鈺字彥章别號靜思吉水人壯年盛氣負奇適<lb/>
　　　當元季之亂晩際明興以茂才徵不就年逾六<lb/>
　　　十竟以貧死其春夜寒詩序云余値時危一窮<lb/>
　　　到骨薪米不給恒自謂不敢僥倖今春雨雪連<lb/>
　　　旬擁牛衣以當長夜寒砭肌骨遂成痁瘧其詩<lb/>
<pb n="KR4h0160_WYG_059-1b"/>
　　　云少壯幾時頭欲白夜闌山鬼瞰孤燈亦可哀<lb/>
　　　已靜思詩清麗有法格律整嚴其於離亂窮愁<lb/>
　　　之作尤悽惋動人殆所謂詩窮者歟嘉靖間八<lb/>
　　　世孫廷昭裒集其詩刻之羅念菴曰靜思爲吾<lb/>
　　　族志行之甥經歴艱難閭里流離之狀皆目見<lb/>
　　　之當時故實可裨野史其贈吾族秀賔詩有云<lb/>
　　　聖賢去我逺縻兹糟粕味當其得意時何如卿<lb/>
　　　相貴嗚呼此詩人所以窮餓終身而不悔也念<lb/>
<pb n="KR4h0160_WYG_059-2a"/>
　　　菴此言可謂深知靜思者<lb/>
　　題郭伯澄西崦山居<lb/>
白日上東山晴光射西崦西崦山人開曉關一襟煖翠<lb/>
濃如染門前流水玉虹明樹上啼鸎金羽輕自掃落花<lb/>
客初到共題修竹詩先成十載戰塵迷道路西崦只今<lb/>
成久住移竹春㴱長子孫種梅晚歳爲賔主丈夫揚睂<lb/>
天地間山林朝市俱等閒出爲公卿入爲士古人高節<lb/>
非難攀聞君近年深閉户烏帽青燈讀書苦劒寒新淬<lb/>
<pb n="KR4h0160_WYG_059-2b"/>
冰雪光松老終無棟梁具西崦山㴱竹徑㣲我來欲共<lb/>
薜蘿衣一朝富貴逼君去燕雀空羨冥鴻飛<lb/>
　　採蕨歌<lb/>
朝採蕨南山側暮採蕨北山北穿雲伐石飛星裂手脚<lb/>
凍皴腰欲折紫芽初長粉如脂瘦根蟠屈蛟蛇結吞聲<lb/>
出門腹巳飢猿啼風擺藤蘿衣長鑱短笠日將莫攀援<lb/>
垠堮何當歸朝採蕨莫採蕨東鄰老翁更悽惻抱蕨轉<lb/>
死長松根妻子眼穿淚成血情知世亂百憂煎得歸茅<lb/>
<pb n="KR4h0160_WYG_059-3a"/>
屋心懸懸癡兒啼怒炊煙晩打門又索軍需錢君不見<lb/>
將軍擁旌節紅樓夜醉梨花月<lb/>
　　題秋江送别圖送楊亨衢少府參安成軍事<lb/>
楊少府紫驑馬黄金鞭團花戰袍繡兩肩腰下雕弓懸<lb/>
迥若秋鷹解絛鏇縱之颯颯凌千仞之蒼煙酒酣拔劒<lb/>
玉龍舞喝令西飛白日囘中天簸海腥風白波立壓空<lb/>
殺氣𤣥雲連緣邉諸將亦無數晝擁旌旗夜撾鼓豹韜<lb/>
合變待參謀太守掄才君獨去送君江上君甚歡江風<lb/>
<pb n="KR4h0160_WYG_059-3b"/>
吹雪蘆花寒知君心事如秋水故應寫入畫圖看問誰<lb/>
畫者謝君績不畫琵琶美人泣舟子揚帆發棹歌主人<lb/>
解劒停盃立我亦從軍今四年男兒姓名何足憐老親<lb/>
白髮長相憶只得還家種薄田<lb/>
　　送友人從軍兼呈謝君績參軍<lb/>
歎息復歎息歎息長書空殺賊五年無寸功今者又送<lb/>
君從戎七星戰袍襯金甲三山尖帽飄猩紅牙旂曉發<lb/>
玉花驄猛士雙劒立西東爺娘妻子不用哭上馬更勸<lb/>
<pb n="KR4h0160_WYG_059-4a"/>
黃金鍾黄金鍾琥珀濃豪氣千尺搖晴虹明日軍門揖<lb/>
主將論軍未可皆雷同安成之寇容易攻廬陵凋弊遺<lb/>
民窮自非奇謀決擒縱煩費日久誰當供君家伯仲盡<lb/>
少年正好變化扳飛龍頗聞幕府多才雄爲我問信毋<lb/>
悤悤我有大羽箭不殺南飛鴻要如魯仲連繫書射入<lb/>
聊城中祗緣骨肉不受封不如扁舟歸去長伴滄浪翁<lb/>
　　貽郭恒<lb/>
月懸松露明鵑啼浦煙破遙想山中人此時正思我我<lb/>
<pb n="KR4h0160_WYG_059-4b"/>
行忽墮滄江邉度盡春風無一錢向來自是釣鼇客至<lb/>
今思拍洪崖肩洪崖不可招蓬萊在何處鋪遍閒愁芳<lb/>
草路千樹綠隂晝如雨錦字書成人不來銀燭花殘誰<lb/>
與度近日聞君多好懷雪色白紵佳人裁小樓紈扇低<lb/>
徘徊醸酒好近橊花開橊花開我歸來<lb/>
　　母棄子同劉茂才賦<lb/>
母棄子子幼情可憐子長母還去爲子宜思愆龍爭虎<lb/>
鬭事翻覆寳玦王孫捐骨肉十年母子安茅屋菽水眞<lb/>
<pb n="KR4h0160_WYG_059-5a"/>
情無不足奈何一朝辭故幃子也慟哭牽母衣母今棄<lb/>
兒不敢怨父在深恩母當念母如不聞竟不畱黃昬門<lb/>
掩青燈愁負米歸來飲殘泣他家兒女何綢繆噫嘘<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
邇來萬事足悲咤負徳辜恩滿天下丈夫盡爲温飽謀<lb/>
婦人何得母重嫁<lb/>
　　龍伯淵席上和周子諒長歌兼呈諸君子<lb/>
伯夷登西山魯連蹈東海烈士懷苦心海枯石爛終無<lb/>
改蕭蕭華髪吹秋霜夜煮白石充飢腸人情俯仰今異<lb/>
<pb n="KR4h0160_WYG_059-5b"/>
昔惟有青山似故鄉桐江江上一攜手公子華筵誰不<lb/>
有賦筆每慚崔顥詩持盃願飲茅容酒銀燭花髙照坐<lb/>
空笑談頗有前賢風好懷傾冩向誰是或執蝘蜓嘲神<lb/>
龍老我疎狂眼常白欲麾凍蠅清几格不須浪說管鮑<lb/>
交眼中誰有眞顏色百年聚散如摶沙東風燕子還西<lb/>
家羣仙天上擷飛霞君歸好醉瓊林花<lb/>
　　題劉履初所藏莫慶善鷹<lb/>
日光懸秋雙翮齊欲飛不飛愁雲低足無絛鏇腹無食<lb/>
<pb n="KR4h0160_WYG_059-6a"/>
空林尚恐難安棲筆力精到天機㣲莫生所畫詩我題<lb/>
君不見天下太平角端語狐兔草間何足數<lb/>
　　控郎馬酬别蕭茂才<lb/>
控郎馬妾心悲畱郎駐郎苦辭少年只願封侯早不惜<lb/>
蛾睂鏡中老銀鞍金勒珊瑚鞭白水青山千里道控郎<lb/>
馬即駐鞍郎飲莫須盡酒醒郎衣寒郎心懸懸五雲下<lb/>
教妾若爲控郎馬馬蹄好向御街行蛾睂不向妝臺畫<lb/>
　　長相思<lb/>
<pb n="KR4h0160_WYG_059-6b"/>
長相思相思者誰自從送上馬夜夜愁空幃曉窺玉鏡<lb/>
雙蛾睂怨君却是憐君時湖水浸秋藕花白傷心落日<lb/>
鴛鴦飛爲君種取女蘿草寒藤長過青松枝爲君䕶取<lb/>
珊瑚枕啼痕滅盡生網絲人生有情甘白首何乃不得<lb/>
長相隨瀟瀟風雨喔喔鳴雞相思者誰夢寐見之<lb/>
　　瑤花<hi>花白色而變殘紅而碧</hi>
瑤臺仙子初相見迥立天風飄雪練東華夢破歸去遲<lb/>
素衣總被緇塵染芳心不委春蝶狂水晶簾捲凝清香<lb/>
<pb n="KR4h0160_WYG_059-7a"/>
臙脂洗紅畱殘暈海雲剪碧浮霓裳揚州瓊花舊同譜<lb/>
零落誰知到南土聞君愛花最有情亭臺五月清無暑<lb/>
君不見花開今日多有酒不飲君如何<lb/>
　　秋夜讀劉昕賔旭子夜歌因效其體賦二首<lb/>
子夜歌歌罷其如明月何牽牛織女永相望不教精衛<lb/>
塡銀河妾心本如秋月白妾顏不共春風發玉兔擣藥<lb/>
三千年近見嫦娥搔白髮<lb/>
子夜歌承君蛺蝶雙花羅羅衣秋來不堪著梧桐樹上<lb/>
<pb n="KR4h0160_WYG_059-7b"/>
凉風多銀燭作花好消息又想歸期在明日幷刀不剪<lb/>
相思愁相思誤盡曾相識<lb/>
　　同李主敬賦周煉師漁樵耕牧詩四章<lb/>
子何為漁碧海之丘長虹為綸月為鈎六鼇昂首相向<lb/>
愁眼看海水不揚波扁舟隐繫珊瑚柯邂逅徐家兒與<lb/>
女拔劒屠龍共君煮煙淡淡雨疎疎人間彈鋏食無魚<lb/>
吁嗟歸來乎吾與爾漁<lb/>
子何為樵閬苑之東瓊林玉樹朝露濃攜斤盡翦荆榛<lb/>
<pb n="KR4h0160_WYG_059-8a"/>
叢松下童子知何客長日圍碁看不得笑殺呉剛愁滿<lb/>
霜千古桂枝礙明月石磊磊路迢迢人間飢火燒心焦<lb/>
吁嗟歸來乎吾與爾樵<lb/>
子何為耕瀛洲之曲玉山分雨秧苗綠蒼龍為耘虎收<lb/>
穀炊煙晨起蒸為雲銀河晝洗塵沙昬醸成九霞為君<lb/>
壽何必休糧苦長瘦樹隂隂草青青人間作苦秋無成<lb/>
吁嗟歸來乎吾與爾耕<lb/>
子何為牧蓬萊之麓自駕青牛度圅谷鶴羣鹿子還相<lb/>
<pb n="KR4h0160_WYG_059-8b"/>
逐芝草松間長未齊紫苔竹下行迹迷南山羣羊化為<lb/>
石日斜歸去空無攜水泠泠山簇簇人間岐路徃還復<lb/>
吁嗟歸來乎吾與爾牧<lb/>
　　簡王志元二首<lb/>
戰塵暗南國白日無晶輝客行何惨戚途窮不忘歸語<lb/>
及國家事老氣晴虹飛朝飲南山水夕採西山薇嗟彼<lb/>
反側子捐軀逐輕肥寒餓良細事大義有是非<lb/>
海月上蒼茫照我中庭正香霧出簾遲㣲風動花影泠<lb/>
<pb n="KR4h0160_WYG_059-9a"/>
泠綠綺琴拂拭塵埃淨一彈作新聲再彈成雅韻三彈<lb/>
曲未終感激誰與聼肅衿遲子來無負春宵永<lb/>
　　同周愷子諒賦老人㑹詩<lb/>
時危親戚散況乃多賤貧睠兹老人㑹為樂難具陳生<lb/>
子競榮達志養俱獲伸朝出共僚宷夕歸為比隣異姓<lb/>
歡愛洽不殊骨肉親起居迭相送惋愉盡情真繄我豈<lb/>
無母半菽長苦辛願言敷治化枯槁皆同春<lb/>
　　濠石晚樵因簡李撝伯謙<lb/>
<pb n="KR4h0160_WYG_059-9b"/>
出山復入山流泉遞迎送暝入黄葉深溼分白雲重棘<lb/>
荆攢逕危側身抱深恐春花自芳硏春鳥自鳴哢悠悠<lb/>
徒旅間何由免寒凍老親嗟我勤歎息中腸痛肩頳只<lb/>
自憐囊罄當誰控學劒惜已遲讀書亦何用國歩政艱<lb/>
危髙官選才勇李君舊知已風格鬱清聳光怪匣中龍<lb/>
文采雲間鳳庭幃壽且康甘旨日相奉避地雖云同樂<lb/>
事誰能共知君懷遠略臨機不妄動戰爭奈未已發䇿<lb/>
必竒中何當展才力青雲縱飛鞚<lb/>
<pb n="KR4h0160_WYG_059-10a"/>
　　悲廬陵<hi>幷序</hi>
　　　至正十六年丙申冬袁州兵逼城屯藤橋丁酉<lb/>
　　　正月義士廬陵陳瓘出屯城北之青湖二月呉<lb/>
　　　都事命兵校明某下桐江計事不報入蘭溪召<lb/>
　　　不至五月桐江李彬誅六月袁州兵退秋明某<lb/>
　　　歸遂以其屬屯太和之永和十一月明某矯殺<lb/>
　　　騎將林伯顏武端不問十二月全參政笞其部<lb/>
　　　將某某戊戌正月朔庚子戊午參政兵亂逐鎮<lb/>
<pb n="KR4h0160_WYG_059-10b"/>
　　　撫呉林三月梁太守卒安成兵自去冬侵掠北<lb/>
　　　境旦莫至四月至桐江五月初四退初十戊申<lb/>
　　　分宜義士袁雲飛導沔兵至桐江己酉義士劉<lb/>
　　　照與戰于吉水之灘頭庚戌明某以都事之衆<lb/>
　　　降辛亥傳于城錄事張元祚與攝監郡雅某降<lb/>
　　　全叅政奔贑裨將裨將降叅謀鄉貢進士吉水<lb/>
　　　蕭彛翁死之是日陳瓘召安成兵入城六月呉<lb/>
　　　都事將其屬居吉水之蘆兜此吉安再陷之略<lb/>
<pb n="KR4h0160_WYG_059-11a"/>
　　　也<lb/>
峩峩青原山洋洋白鷺水炳炳照輿圖磊磊足多士四<lb/>
忠與一節流風甚伊邇徃徃舉義旗事由匹夫始連兵<lb/>
七年間省臣兼節制朝廷寄安危幕府保姦宄勢驕改<lb/>
令圖反側久窺伺紅旂遡江來羣雄盡風靡今日賣降<lb/>
人昨朝清議子奈何英雄姿因之穢青史朝為龍與虎<lb/>
夕為狗與彘流芳動百年遺臭亦千祀嗟余父母邦何<lb/>
忍獨深訾所恨寕馨兒磔磔不得試頼有蕭參謀殺身<lb/>
<pb n="KR4h0160_WYG_059-11b"/>
刷深恥我欲裁白雲緘情問生死哀歌裂肝腸臨風涙<lb/>
如洗<lb/>
　　送羅彦思徃閩中候迎大父<lb/>
天倫有眞樂家慶傳新圖人生百年内於焉始為娯爾<lb/>
翁老京國風霜搖鬢鬚爾父奉慈幃干戈沈里閭豈無<lb/>
饘與粥朝夕不得俱眼穿孤飛雲心折反哺烏近者消<lb/>
息眞萬里神明扶沈思供子職内外懸君軀投袂出門<lb/>
去父命何勤渠朝迎莫望返少壯輕畏途見翁問起居<lb/>
<pb n="KR4h0160_WYG_059-12a"/>
同舍相驚呼孫已如翁長子應似翁臞時危久離别㑹<lb/>
面當何如歸期諒不遠春酒為君酟再拜千歲壽親戚<lb/>
多歡愉卿相何足道勝事世所無願言愼前路明發毋<lb/>
躊蹰<lb/>
　　早秋陪楊和吉曉登前山望桐江<lb/>
白鶴導晨從凉颷起林杪振衣凌高岡極目窮幽眇蕭<lb/>
蕭草樹秋歴歴人煙曉依㣲𤣥潭觀羣仙在林表下有<lb/>
塚纍纍世事誰能了桐江匯章水晴漲何渺渺曾不瞬<lb/>
<pb n="KR4h0160_WYG_059-12b"/>
息間一帶縈沙小無怪豪傑區煙蕪怨啼鳥盛衰兩相<lb/>
乘𤣥悟良獨少君今脫塵羈相從得閒眺題名剜石苔<lb/>
借䕃憩叢篠白紵含餘清稍覺心情悄山市門初開飛<lb/>
塵已紛擾<lb/>
　　秋夕王楚善過宿<lb/>
片雨灑空庭梧桐響殘滴窻戸涵清風孤燈夜寥閴渺<lb/>
懷平生親睽違不相識公子幸過從為之長嘆息意曠<lb/>
塵慮空語到聰明入山徑披榛蕪晤言永今夕物變心<lb/>
<pb n="KR4h0160_WYG_059-13a"/>
自傷事徃嗟何及遠大與子期無踵炎凉迹<lb/>
　　送别李騰還鄉<lb/>
别離古云苦況値兵未休慈烏夕反哺蝮蛇寒出遊料<lb/>
事每成錯去住難自謀東風捲飛雨添我雙淚流憑君<lb/>
見親舊道此情悠悠<lb/>
　　黄氏容安樓<lb/>
君家髙樓髙百尺樓間把酒無虚日極目欲窮千里心<lb/>
誰謂區區僅容膝捲簾半空雲氣入孤鶴長鳴楚天碧<lb/>
<pb n="KR4h0160_WYG_059-13b"/>
醉拍闌干呼月來萬壑松風夜吹笛天上玉京十二樓<lb/>
羣仙不帶人間愁曉飛霞佩來相訪攜我共作丹丘遊<lb/>
今日之日君我留為君題詩樓上頭笑指樓前大江水<lb/>
古今人物共風流<lb/>
　　賦清溪<lb/>
清溪之水抱幽谷盤渦細浪相豗蹙半篙晴日蕩金鱗<lb/>
一帶秋煙澑寒玉溪上仙翁絶塵俗開門俯溪飲溪綠<lb/>
白鳥飛來明鏡中垂楊鎖斷闌干曲窈窕春花亞修竹<lb/>
<pb n="KR4h0160_WYG_059-14a"/>
修竹何人共碁局紫蘿為蓋草為褥如輞川圖懸一幅<lb/>
嗟我早年厭羈束五湖風月醉心目秪今是處沸鯨波<lb/>
把釣從君事亦足<lb/>
　　秋塘曲<lb/>
髙荷擁翠秋滿塘花開不見聞花香老魚吹波紫萍碎<lb/>
花下飛起雙鴛鴦鴛鴦相逐低囘翔藕絲易斷愁心長<lb/>
五箏不彈轆轤悄一簪蕐髮凝秋霜<lb/>
　　冰山謡<lb/>
<pb n="KR4h0160_WYG_059-14b"/>
黒風贔屭海波立冰山嵯峨聳千尺樓觀晴連蜃氣髙<lb/>
金銀夜貫虹光赤上有異物騎於菟左手鞭熊右麾貙<lb/>
彎弓射天鬼神泣憑陵殺氣揺荆呉狡兔爰爰何所得<lb/>
百計穿窬作三穴父老相逢不敢言夜對妻孥涙成血<lb/>
一朝白日中天開冰山融液非人推淋漓后土滿泥滓<lb/>
笑聲變作啼聲哀前者已傾後者踣出門却恨乾坤窄<lb/>
秦關逆旅商君愁楚國飛車觀起裂早知冰山不可保<lb/>
何不委身平地好從今寄語問津人風雨西山薇蕨老<lb/>
<pb n="KR4h0160_WYG_059-15a"/>
　　美人折花歌<lb/>
美人折花粉牆曲花前背立雲鬟綠乍愛薔薇染絳霞<lb/>
還惜海棠破紅玉素手纖纖羅袖殷心情凝想金刀寒<lb/>
低枝未吐精神少髙花開遍顏色殘花刺鈎衣花落手<lb/>
草根露溼弓鞵繡紫蝶黃蜂俱有情飛撲餘香趁人久<lb/>
情知人老不似花花枝折殘良可嗟明朝棄擲妝臺側<lb/>
綠隂青子愁天涯<lb/>
　　送逺曲<lb/>
<pb n="KR4h0160_WYG_059-15b"/>
為君治行近一月今晨竟作悤悤别枕邊紈扇鏡中花<lb/>
一時盡變傷心色妾雖不見邊城秋君亦不識空閨愁<lb/>
憶君便如君憶妾雙淚豈為他人流才貌如君長刺促<lb/>
少年心事何時足歸期未定須寄書誤人莫誤燈花卜<lb/>
　　悲武昌<lb/>
武昌兵甲雄天下王孫節制何為者白馬將軍飛渡江<lb/>
壯士彎弓不敢射王船未過鸚鵡洲紅旂已簇黃鶴樓<lb/>
美人散走東南道一絲楊栁千絲愁戰鬼銜寃夜深哭<lb/>
<pb n="KR4h0160_WYG_059-16a"/>
王孫獨在淮南宿淮南美酒不論錢老兵猶唱河西曲<lb/>
九江昨夜羽書傳九江太守愁心懸焉得將書報天子<lb/>
哀哉不識顔平原<lb/>
　　郭恆惠牙刷得雪字<lb/>
老氣稜稜齒如鐵曾咀姦腴噴腥血倦遊十載舌空存<lb/>
欲挽銀河潄芳潔南州牙刷寄來日去膩滌煩一金直<lb/>
短簪削成玳瑁輕冰絲綴鎖銀騣密朱脣皓齒嬌春風<lb/>
口脂面藥生顏色瓊漿曉𠻳凝蕐池玉麈晝談灑晴雪<lb/>
<pb n="KR4h0160_WYG_059-16b"/>
輔車老去長相依餘論於君安所惜伹當置我近清流<lb/>
莫遣孫郎空潄石<lb/>
　　贈彭將軍<lb/>
將軍昔從布衣起便欲賭命報天子里中父老得開顏<lb/>
刺虎斬蛟良細事幾年汗馬鏖戰塵君門九重誰得陳<lb/>
羽檄飛雲白日莫牙旂捲雨滄江昬中書大臣擁貔虎<lb/>
吐氣如雲蓋南土豫章城頭嗚老鴉匹馬夜出杉關去<lb/>
楚山蒼蒼楚水清草莽之臣何重輕但得嚴君脫虎口<lb/>
<pb n="KR4h0160_WYG_059-17a"/>
皇天后土相知心誰想長材不終棄控摶造化眞兒戲<lb/>
東鄰早結丞相歡種瓜不到青門地君家屋前山水幽<lb/>
正好歸來尋舊遊座上衣冠戲綵日窻前燈火讀書秋<lb/>
我欲從君語疇昔悠悠世事嗟何及滄波東逝魚西飛<lb/>
獨振布袍三歎息<lb/>
　　負薪女<lb/>
山下女兒雙髻垂上山負薪哭聲悲辛勤主家奉晨炊<lb/>
主翁頭白諸郎癡干戈未解骨肉離生來不識姸與媸<lb/>
<pb n="KR4h0160_WYG_059-17b"/>
長笑鄰姬畫蛾睂金屏孔雀何光輝琱弓羽箭來者誰<lb/>
綠楊終日青驄嘶人生年少如駒馳鴛鴦翡翠皆雙飛<lb/>
愁思百結心自知負薪拭淚背人揮黄昬四壁寒螿啼<lb/>
　　題秋山風雨圖<lb/>
平生最愛米家畫君之此圖妙天下鳥分歸路雲不開<lb/>
樹壓懸崖雨如瀉倚江茅屋何人住蘆竹蕭蕭出無路<lb/>
似我還山煙雨中愁來只讀秋陽賦<lb/>
　　從軍别<lb/>
<pb n="KR4h0160_WYG_059-18a"/>
將軍披甲控紫驑美人挽轡雙涙流六月炎埃人命脆<lb/>
軍期稍緩君須畱彼為兄弟此為仇朝為公相夕為囚<lb/>
歲歲年年苦征戰黃金誰足誰封侯煙塵暗天南北阻<lb/>
英雄盡合囘田畝當時兒戲應門戸不謂虛名絆官府<lb/>
馬鳴蕭蕭渡江浦重喚奚奴再三語將軍臨陣爾為御<lb/>
莫把長鞭鞭馬去<lb/>
　　和荅銓弟<hi>弟云在贑日有誦爾詩兩辱問起居者</hi>
别來兩見春日滿愁思誰云春夜短十八灘頭鳴棹歌<lb/>
<pb n="KR4h0160_WYG_059-18b"/>
呉姬勸酒銀瓶煖中江開帆先到家意濃不計歸程賖<lb/>
但云老兄久埋没詩句何得隨飛槎諸公傳誦無新舊<lb/>
相憐似是平生友事業青雲如鼠肝文章白髪羞牛後<lb/>
長年凍餓茫無涯不敢仰天生怨嗟先生歸去且種菊<lb/>
詞客愁來空饐瓜<lb/>
　　猛虎行<lb/>
猛虎長嘯風滿谷十載山中徃來熟朝瞰牛羊莫殺人<lb/>
眈眈不畏弓刀逐山翁死後空茅屋山下行人早投宿<lb/>
<pb n="KR4h0160_WYG_059-19a"/>
妖狐憑威作人語跳梁白日欺樵牧南來壯士怒相觸<lb/>
彎弓射虎穿虎腹閃爍雙睛甘就戮髑髏作枕皮為褥<lb/>
人生何必書多讀能事自足驚殊俗何當更斬長橋蛟<lb/>
老夫雖死關心目<lb/>
　　贈劉子倫<lb/>
廬陵周愷文章伯語語談君不易得嗟余終日走風塵<lb/>
到今未覩眞顔色聞君早歲抱奇節胷中磊落太平策<lb/>
玉龍霜冷光欲飛蒼隼秋高影孤掣交遊四海多才傑<lb/>
<pb n="KR4h0160_WYG_059-19b"/>
自合貢之天子闕綵筆題詩衡岳雲畫船撾鼓西湖月<lb/>
衣冠王謝自風流賔客秦黄最超越徃年仗劒奮忠烈<lb/>
戰袍紅濺猩鼯血草檄未吐陳琳詞種柳已近淵明宅<lb/>
酒酣氣漲潄天風一聲長嘯層崖裂登山臨水憺忘歸<lb/>
聽雨看雲頗愁絶茫茫世事應難測英雄莫遣頭空白<lb/>
寒盡春生剗雪霜海濶天高排羽翮何當攜手銅駝陌<lb/>
蓬莱羣仙朝帝側醉浥溟波鱠六鼇老懷浩蕩從君説<lb/>
　　滄洲灌夫詩為周子諒賦<lb/>
<pb n="KR4h0160_WYG_059-20a"/>
徃年曾踏滄洲路滄洲仙人畱我住紫霞裁剪成春衣<lb/>
到今挂在珊瑚樹十載人間走塵霧帷愛周郎讀書處<lb/>
雲氣寒深連竹松江波晴漲搖窻户清曉中庭遺鶴羽<lb/>
太乙青藜夜相語晚菘春韭東西畦鳥啼桑隂日當午<lb/>
浦雲分送疎疎雨抱瓮歸來不知苦嗟我已負滄洲期<lb/>
羨君獨得滄洲趣江山今古武陵源姓名伯仲蘇公圃<lb/>
畦外有田多種黍長使糟牀壓香醑招隱先須招我來<lb/>
到門不用分賔主<lb/>
<pb n="KR4h0160_WYG_059-20b"/>
　　葵花歎<lb/>
朝見葵花長歎息莫見葵花重於邑白日攜光萬彚蘇<lb/>
寸心炯炯誰能識蠟光膩粉花正開翠袖捧出黄金盃<lb/>
再拜君王千歲壽六龍迎駕扶桑來朱門厭逢車馬客<lb/>
栘花遠置山巖側不辭辛苦灌葵根遮莫浮雲翳空碧<lb/>
　　桐江宴集和周子諒韻<lb/>
岸巾長嘯吾與君讓君筆力飛春雲蒹葭枯折呉江濆<lb/>
芝蘭却許濃香薰今夕何夕歌聲聞江山重到吾已老<lb/>
<pb n="KR4h0160_WYG_059-21a"/>
慚愧詩成瘦如島坐中少年美詞藻琪樹交花照晴昊<lb/>
懐抱一時盡傾倒玉瓶行酒盃如飛爭雄得雋酒滿衣<lb/>
持觥御史令莫違斫魚烹鴈頤指揮荆州吾土還相依<lb/>
江上雲荒月欲爛客囊空貯閒愁滿不謂相逢重展轉<lb/>
交情豈必論深淺黄鵠一飛天地遠<lb/>
　　送宋仲觀迎親江陵<lb/>
戰塵飛空暗南北出門每恨山河窄况復荆州千里遥<lb/>
君家嚴親久為客天南鴈杳音塵絶十七年間愁百結<lb/>
<pb n="KR4h0160_WYG_059-21b"/>
昨者忽傳消息眞健步如仙髻如雪上堂白母喜欲顚<lb/>
明朝便買西江船奉迎歸養無不足高官可棄金可捐<lb/>
東鄰失子西失母君家具慶寧非天别君豈必送行曲<lb/>
望君却賦歸來篇舊聞荆襄樹旗羽客行不免多愁苦<lb/>
嚴君能保千金軀豈無歸夢到鄉土老大還家樂且閒<lb/>
溪桺山花總如故君今去去須早歸白髪慈親倚門莫<lb/>
　　題李尚文少府所藏枯桺寒鴉圖<lb/>
江邉獨桺飛羣鴉敗枝殘葉秋風斜石泉可飲不可啄<lb/>
<pb n="KR4h0160_WYG_059-22a"/>
似聞落日鳴啞啞一段淒凉幽思足忽憶看花過韋曲<lb/>
上林春早聽啼鸎太液波晴寫黃鵠<lb/>
　　征婦别<lb/>
征婦臨行曉妝薄上堂辭姑雙涙落含情欲訴哭聲長<lb/>
一段淒凉動林壑從夫不辭行路羞婦去誰為養姑謀<lb/>
婦人在軍古所忌今者召募如追囚十年婦姑共甘苦<lb/>
一室倒懸空四顧小郎早没更無人却把晨昏託鄰婦<lb/>
情知送兒是埋兒姑年老大莫苦悲萬一軍中廢機杼<lb/>
<pb n="KR4h0160_WYG_059-22b"/>
减米換衣當寄歸小旂叫呼催早别出門便成千里隔<lb/>
今夜不聞喚婦聲愁心共挂天邉月<lb/>
　　題蕭質所藏終南雪霽圖<lb/>
玉龍銜燭晴光吐怪底空檐響殘雨南山一夜服還丹<lb/>
滄浪之髭總如故公子昨朝愁出戸錦袍圍春醉歌舞<lb/>
赤脚老樵拾㫁薪畫史何由得深趣早梅回暖動精神<lb/>
凍雀翻叢動毛羽筆端生意開紈素恍然不計寒宵苦<lb/>
泥滑迢迢江上路行客茅檐不少住世間㨗徑渺何許<lb/>
<pb n="KR4h0160_WYG_059-23a"/>
已有扁舟候江滸隔浦長橋似灞陵何如著我騎驢去<lb/>
黒貂擁醉詩思多明日歸來爲君賦<lb/>
　　春莫吟<lb/>
玉壺酤酒青絲絡啼鳥動人滿盃酌落紅滿地晴香消<lb/>
溼翠如煙午隂薄畫樓玲瓏隔彩霞樓前雙鵲鳴喳喳<lb/>
想見呉帆北風起王孫明日當還家<lb/>
　　荆軻詞<lb/>
燕山雪飛青宫閉氍毹夜煖沈沈醉北斗黄金何足多<lb/>
<pb n="KR4h0160_WYG_059-23b"/>
一筯深恩美人臂寒風蕭蕭度易水匕首光芒泣神鬼<lb/>
畢竟明年祖龍死恨不報君為君喜<lb/>
　　張良詠<lb/>
韓成未死思報秦漢燒棧道吾兵神韓成巳死思報楚<lb/>
始知漢王乃天與昨日相從赤松子今日已見淮隂死<lb/>
控御天下漢業崇不受控御眞英雄<lb/>
　　王猛詠<lb/>
五馬渡江老臣泣垂死丹心在王室當年非不思南來<lb/>
<pb n="KR4h0160_WYG_059-24a"/>
王謝豈能生羽翼魏相張儀尚為秦聊借羌苻展才力<lb/>
江南雖僻不可圖青史千年誰獨識<lb/>
　　春夜吟<lb/>
月色如水花如雲美人樓上歌廻文棲鴉飛起玉階樹<lb/>
香風吹動殷紅裙去年寄書到君側書中只寫思君切<lb/>
情知人老髮如絲君歸不恨縁君白插花記月夜未央<lb/>
他人苦短我苦長若使驅車到家日天涯芳草愁茫茫<lb/>
　　狂客行<lb/>
<pb n="KR4h0160_WYG_059-24b"/>
美人當窻捲珠箔狂客花隂弹黄雀黄雀低囘嬌不飛<lb/>
金九偏著搔頭落與君未展平生親奈何調笑如無人<lb/>
萬一樓頭是夫壻百年恨怨將誰陳君心誤認雙蝴蝶<lb/>
搖蕩迷魂招不得<lb/>
　　射虎行贈射虎人<lb/>
昨日射虎南山顚悲風蕭蕭眼力穿今日射虎北山下<lb/>
虎血濺衣山路夜朝朝射虎無空歸家人望斷孤雲飛<lb/>
度嶺踰山弓力健虎肉共分不辭遠府司帖下問虎皮<lb/>
<pb n="KR4h0160_WYG_059-25a"/>
髙枕髑髏醉不知虎昔咆哮百獸走一死寧知在君手<lb/>
鼻端出火耳生風拔劒起舞氣如虹昨夜空邨見漁火<lb/>
牛羊不收犬長卧作詩贈君毛髪寒煩君為我謝上官<lb/>
君不見昔日劉昆稱長者虎北渡河不須射<lb/>
　　秋望<lb/>
長嘯動巖壑秋風生滿林片雲隨鴈度疎雨約蟬吟燕<lb/>
馬關山遠呉船歲月深歸來蘇季子何用苦多金<lb/>
　　從軍<lb/>
<pb n="KR4h0160_WYG_059-25b"/>
減袖作戎衣為儒事却非心肝同感激名位却卑微凂<lb/>
凂黄塵合悠悠白斾飛將軍先陷陣奪得紫驑歸<lb/>
　　苦雨<lb/>
雨寒滯茅屋昬曉候春晴敧枕江聲近捲簾雲氣生花<lb/>
開從過眼麥倒最關情况復轉輸苦邊隅未息兵<lb/>
　　入城<lb/>
不見平安報酸風雜鼓鼙雨寒催日短雲黒壓城低枕<lb/>
席啼痕滿鄉關去路迷將軍多異見誰與慰烝黎<lb/>
<pb n="KR4h0160_WYG_059-26a"/>
　　復愁<lb/>
猛士憑城險四郊今若何纔聞一馬獻已費百金多江<lb/>
雨舟無渡山雲鳥獨過君王不相負諸將且須和<lb/>
　　歲除前三日<lb/>
一歲餘三日還鄉鳥道通論兵無衆寡決勝在英雄短<lb/>
髪思親白衰容待酒紅出門親舊滿共訴客囊空<lb/>
　　王志元邀度歲不及赴敬答以詩<lb/>
東門問來使晩歲許相迎野樹懸雲氣江波挾雨聲虎<lb/>
<pb n="KR4h0160_WYG_059-26b"/>
飢寒更出驢瘦滑難行好是城南酒燈前只自傾<lb/>
　　除夕<lb/>
短日如年度寕知歲又殘鄉關一水隔風雪五更寒寄<lb/>
食囊垂罄更衣帶盡寛主人供帳好獨作太平看<lb/>
　　江路<lb/>
江路雪稜層囊空仗友朋炊煙晨減米乞火夜分燈白<lb/>
鳥踰青嶂蒼松舞翠藤鄉關長在望歸夢久無憑<lb/>
　　憶弟<lb/>
<pb n="KR4h0160_WYG_059-27a"/>
時危思共濟謀拙阻相聞念母誰無子持家爾不羣江<lb/>
煙寒織雨山鳥暝穿雲悵望歸無計悲啼向夜分<lb/>
　　和王志元雨晴<lb/>
客枕愁春雨漁歌答晚晴殘雲棲樹溼新水與橋平穉<lb/>
子買魚至主人窺筍生酒來即傾倒何問阻歸程<lb/>
　　春雨<lb/>
日夜雨懸懸問春春可憐好花俱薄命似我負芳年雲<lb/>
氣低簾外江聲到枕前何時是寒食早已禁廚煙<lb/>
<pb n="KR4h0160_WYG_059-27b"/>
　　哭呉林鎭撫<lb/>
幕府十年别煙塵暗楚關全家歸浙右匹馬老兵間劒<lb/>
術終難試銘旌復不還故人誰在側魂斷萬重山<lb/>
　　山館<lb/>
偪側不敢怨飛騰殊未能野猿時送果山鬼夜吹燈口<lb/>
腹久為累語言難盡憑白頭方檢束飽肉愧飢鷹<lb/>
　　黄州有警聞從弟銈已過興國度早晚可抵家<lb/>
戎馬壓黄州君先理去舟艱難千里遠貧賤一身浮宿<lb/>
<pb n="KR4h0160_WYG_059-28a"/>
將今誰在親王只自謀長江如失險鄉國足深憂<lb/>
　　憶從弟鐸<lb/>
憶昨王師捷還鄉近五年艱危惟我共俯仰得誰憐茅<lb/>
屋秋風裏烽煙夕照邉亂離今轉甚思爾只髙眠<lb/>
　　和虞學士春興八首<lb/>
官河春水湧輕濤來徃千艘不用篙江浦女逰遺玉佩<lb/>
瑶池仙降獻金桃鞦韆拔地煙花暝閶闔中天日月髙<lb/>
早歲功名看得意扶搖風力送鴻毛<lb/>
<pb n="KR4h0160_WYG_059-28b"/>
鳴珮天階委碧莎雪消太液漲晴波玉盤露浥仙人掌<lb/>
宫錦花添織女梭王子問安回輦近儒臣進講賜金多<lb/>
明朝引見狒狼使樂府新傳天馬歌<lb/>
沙苑煙晴苜蓿肥朝回天馬錦為鞿詞臣㑹送歸青瑣<lb/>
進士傳呼換白衣雲氣曉依宫樹近春隂晝䕶苑花飛<lb/>
君王又進長生藥萬里樓船海上歸<lb/>
城上觚稜霧靄迷角聲吹徹鼔聲齊雲生水殿龍常現<lb/>
月滿官松鶴竝棲風俗元存中國舊天文竝拱北辰低<lb/>
<pb n="KR4h0160_WYG_059-29a"/>
倚樓欲問通霄路誰借青雲百尺梯<lb/>
萬里驅車入帝闗十年棲息一枝安承恩數對麒麟殿<lb/>
却老何資龍虎丹金水漲波融雪盡碧桃分蕊到春闌<lb/>
江南却憶看紅藥紈扇羅衣不識寒<lb/>
清明烟散栁枝斜宫樹沈沈點白鴉煖霧撲簾成細雨<lb/>
朔風吹面射飛沙江南最憶王孫草天上催宣宰相麻<lb/>
十載滄洲孤舊約鹿車何日共還家<lb/>
栁林笳鼔曉晴饒王子春蒐出近郊雲錦宫袍攅萬馬<lb/>
<pb n="KR4h0160_WYG_059-29b"/>
鐵絲箭鏃落雙鵰蒲萄壓酒開銀瓮野鹿充庖藉白茅<lb/>
共說從官文采盛不聞舊尹賦祈招<lb/>
浩蕩天風駕海航忍從兒女問耕桑珠聯魚目知誰識<lb/>
劒吐龍光不自藏司馬倦逰曾建節買臣歸去宻懷章<lb/>
只今豈是無詞賦材俊中朝少薦揚<lb/>
　　賦得越王臺送萬載敖司令之官<lb/>
層臺高與越山齊南斗諸星入地低海氣秋澄鴻鴈到<lb/>
野煙春合鷓鴣啼官船北走輸珠翠幕府南開振鼔鼙<lb/>
<pb n="KR4h0160_WYG_059-30a"/>
側想到官多暇日登臨長聽玉驄嘶<lb/>
　　寄阮𢎞濟兼簡楊亨衢少府<lb/>
舊時文物數江東誰似風流阮嗣宗紅袖醉歌金縷曲<lb/>
牙旂歸導玉花驄神仙元與塵埃隔賔客多應氣槩同<lb/>
寄語龍泉楊少府園花不減舊時紅<lb/>
　　和虞學士登宜春臺<lb/>
萬家平地擁髙臺窻戸層層近日開鶴致瓊花迎帝子<lb/>
龍持貝葉禮如來雲依老樹秋如畫峽束飛濤雪作堆<lb/>
<pb n="KR4h0160_WYG_059-30b"/>
惆悵當年歌舞地碧桃開落幾千回<lb/>
　　澄虚亭<lb/>
匹馬江上行且停蒼松夾道風泠泠波光倒吞落日白<lb/>
雲氣下接炊煙青山僧獨行埽殘葉水鳥雙飛迴遠汀<lb/>
主人邀客領竒勝賦詩把酒澄虚亭<lb/>
　　哭宜春義士彭維凱<hi>并序</hi>
　　　維凱復袁州遣迎監郡某元帥以下歸視事守<lb/>
　　　土將某忌其功遂殺之<lb/>
<pb n="KR4h0160_WYG_059-31a"/>
風折旗竿卧落暉殘兵揮淚脱戎衣徒聞即墨田單在<lb/>
不見成都鄧艾歸獻凱何時承寵渥争名自古抱危機<lb/>
宜春元帥還相問近報洪州未解圍<lb/>
　　宿七里山<hi>并序</hi>
　　　十一月二十二日余始得逸歸值臨江兵至楚<lb/>
　　　金追斬九十九級軍聲始復大振<lb/>
寒松霧暗月西頹人語無聲鬼語哀郡國忍聞侯景詔<lb/>
朝廷初棄戴淵才風傳鼙鼔驚魂戰天入鄉闗望眼開<lb/>
<pb n="KR4h0160_WYG_059-31b"/>
骨肉死生俱未卜涙痕血點滿蒼苔<lb/>
　　二月二十七日聞故鄉寇退<lb/>
銅駝荆棘換東風消息南州久不通芳草得春烟漲緑<lb/>
野棠無主雨飄紅琱戈元帥登壇暇寶玦王孫哭路窮<lb/>
滿眼親朋總悽惻相逢但索語音同<lb/>
　　寄龍子雨<lb/>
書到山中收淚看出門愁散楚天寛落花春盡休文瘦<lb/>
細雨更長范叔寒金帶宦情違俗久綈袍交態見君難<lb/>
<pb n="KR4h0160_WYG_059-32a"/>
欲為後㑹知何日酒熟還家得盡歡<lb/>
　　贈劉明道<lb/>
義旗獻凱滿南州君擁兵符控上流隔岸人煙鄰虎穴<lb/>
中江雪浪送龍舟劒鳴秋匣𤣥霜下馬浴晴波紫霧浮<lb/>
白羽指揮能事集底須萬里始封侯<lb/>
　　秋日還山聞南省消息示從弟銓<lb/>
南國風髙聞好音鄰翁酒熟晚相尋鴈飛漢苑書來徃<lb/>
竹暗湘江淚淺深茅屋暫歸秋四壁栁營煩費日千金<lb/>
<pb n="KR4h0160_WYG_059-32b"/>
瘡痍早使能蘇息獨抱長貧亦素心<lb/>
　　分府同知珤童相公大閲之日天使適至喜而賦<lb/>
　　　詩奉寄劉賓旭參軍二首<lb/>
鼔角縁邉水夜哀使車忽自海南來中朝舊法三章在<lb/>
大將新圖八陣開玉帳分明傳號令金臺雜遝貯賢才<lb/>
早看送喜麒麟殿五色雲中進壽盃<lb/>
侯印軍符塞紫衢儒生白髪混泥塗兒騎竹馬談兵法<lb/>
地盡桃源入戰圖雙劒舞闌歌激烈一燈愁絶照清癯<lb/>
<pb n="KR4h0160_WYG_059-33a"/>
山中薇蕨秋風老心折孤邨反哺烏<lb/>
　　晚過山莊<lb/>
草滿畬田落照斜溪行盡日少人家自傷直性從干謁<lb/>
誰在窮途不怨嗟香火氤氲王子廟旌旗明滅長官衙<lb/>
主人問客知名姓始肯開門喚煮茶<lb/>
　　送朱鵬舉照磨赴江西省掾<lb/>
花外銀鞍鞴紫驑省郎文采自風流英雄舊總三千士<lb/>
美譽新傳十一州山擁宜春深帯甲江通章貢小容舟<lb/>
<pb n="KR4h0160_WYG_059-33b"/>
晨趨黄閣參籌畫願審安危拓遠謀<lb/>
　　即事<hi>并序</hi>
　　　時監郡尼雅斯拉鼎改除廣西監憲而省都事呉<lb/>
　　　巴圖爾提軍始至<lb/>
西上官船日報頻倚門收淚問行人潁州太守終難借<lb/>
細栁將軍始是真木落秋髙懸殺氣律囘寒谷見陽春<lb/>
不辭斗粟輸軍府但覓山巖著老身<lb/>
　　寄劉賔旭<lb/>
<pb n="KR4h0160_WYG_059-34a"/>
舊日相逢玉雪姿三年幕府鬢如絲波濤入海屠龍苦<lb/>
風雨還山買犢遲客到定能頻換酒花開應不廢題詩<lb/>
只憐雙劒牀頭吼又是鄰雞報曉時<lb/>
　　殘年<lb/>
久愁兵氣漲秋林不謂殘年寇轉深四野天青烽火近<lb/>
五更霜白鼔聲沈金張富貴皆非舊管樂人材不到今<lb/>
江上米船看漸少捷書未報更闗心<lb/>
　　和周霽海呉鎮撫詩就呈李伯傳明府<lb/>
<pb n="KR4h0160_WYG_059-34b"/>
牛斗秋髙劒氣横幾人馬上取功名扇揮白羽臨風迥<lb/>
甲鎖黄金射日明賈詡自期能料敵山濤誰謂不知兵<lb/>
官軍蓄鋭何時發久厭城頭鼔角聲<lb/>
　　風雨舟中作<lb/>
憔悴江頭路已窮小舟隔岸復相通歸雲亂擁青山樹<lb/>
飛雨斜穿白浪風避地數年成老醜累人一飯尚西東<lb/>
憑誰為息鯨蛟怒容我滄浪作釣翁<lb/>
　　感事<lb/>
<pb n="KR4h0160_WYG_059-35a"/>
荆徐千里混干戈日日君王候凱歌上相出師三月罷<lb/>
南人待援六年過未休練卒誅求盡暫脱歸囚反側多<lb/>
獨拜將壇須國士掄材誰似漢蕭何<lb/>
　　道逢八十翁<lb/>
八十老翁行歩奔存亡共訴斷愁魂千金歌舞隨流水<lb/>
六載干戈棄故園晚竈燎衣籬竹盡春牛換米草蓑存<lb/>
情知青史無名姓短䇿猶期報國恩<lb/>
　　小除夕<lb/>
<pb n="KR4h0160_WYG_059-35b"/>
當年臘日還鄉早弟勸兄酬何怨嗟腸斷此時同避地<lb/>
眼穿永夜倍思家鄉關去鴈渾無信風雨寒燈不作花<lb/>
最是五更情調苦城南吹角北吹笳<lb/>
　　奉和龍西雨自洪見寄<lb/>
青樓風月故相干慷慨樽前舞地寛錦繡春明花富貴<lb/>
琅玕晝静竹平安杉闗旗鼔元戎勝閩海舟車去客歡<lb/>
舊日交親應有問一蓑煙雨楚江寒<lb/>
　　和寄龍長史<lb/>
<pb n="KR4h0160_WYG_059-36a"/>
扇外風塵素不干湖光遙送酒船寛錦箋傳草春詞好<lb/>
銀燭燒花夜枕安四海交逰空老大百年世事半悲歡<lb/>
子眞谷口深相憶黄獨無苗風雪寒<lb/>
　　和寄從弟鐸<lb/>
畏途阻絶卜支干夕見鄉書意始寛癡腹於人深有累<lb/>
驚魂從此暫相安弟兄相顧三人在風雨還孤一日歡<lb/>
春色故園付流水白鷗應怪舊盟寒<lb/>
　　和寄從弟銓<lb/>
<pb n="KR4h0160_WYG_059-36b"/>
腐儒憂國淚闌干江海客身何處寛驚報每愁諸弟隔<lb/>
臨危但祝老親安對牀風雨長相憶負米晨昏不盡歡<lb/>
最苦二郎獨冥漠晩煙原上鶺鴒寒<lb/>
　　寄從弟銓<lb/>
舊廬毎愛桂花秋風月凉宵足勸酬盗賊未平身漸老<lb/>
弟兄相望淚空流經年避地魚頳尾何日還鄉烏白頭<lb/>
側想早春佳氣好掌珠初見慰深愁<lb/>
　　簡王志元<lb/>
<pb n="KR4h0160_WYG_059-37a"/>
收淚看花花轉紅花前心事想君同幽燕車馬從天下<lb/>
呉楚舟航與海通貴賤不應懸趙孟去留終擬報曹公<lb/>
石田秋雨喧雞鶩早附冥鴻萬里風<lb/>
　　用王冕韻送解元䘵茂才<lb/>
時危結屋傍巖阿野徑春煙匝翠蘿四海俊賢唐貢舉<lb/>
百年父老漢謳歌山涵霧雨藏𤣥豹水㑹陂塘散白鵞<lb/>
地僻此時賔客少松隂埽石坐長哦<lb/>
　　寄楊和吉歐陽文周<lb/>
<pb n="KR4h0160_WYG_059-37b"/>
黃鵠一飛幾千里髙標矯矯離風塵宗元有恨為司馬<lb/>
郭泰無名與黨人富貴致身何用早是非論事或難眞<lb/>
二君舊日皆知已旅食他鄉莫厭貧<lb/>
　　悼亡<lb/>
種竹經年長未齊半枯半死近窗西天風飄鴈隨雲没<lb/>
山鬼憑狐當晝啼世亂獨懷徐庶母家貧久累買臣妻<lb/>
眼前事事堪腸斷欲問西山路轉迷<lb/>
　　春懷<lb/>
<pb n="KR4h0160_WYG_059-38a"/>
前水推懷後水催推愁不盡載愁來雪消海上蘇卿老<lb/>
春到江南庾信哀客路但聞啼鳥樂人情不及野花開<lb/>
交游况復疎還徃獨對青山勸一盃<lb/>
　　社日<lb/>
甲子頻書入短篇細推五戊卜春田讀書未有平戎策<lb/>
止酒聊輸祭社錢紅樹花穠春向晚畫橋桺瞑雨如煙<lb/>
舊來歌舞今誰在燕子茅檐只自憐<lb/>
　　己亥六月初五日<lb/>
<pb n="KR4h0160_WYG_059-38b"/>
不惜千金一笑揮危途驚定始傷悲問安慈母翻成泣<lb/>
乞米貧交不療飢總謂魯連曾却敵漫傳李渉舊能詩<lb/>
只從鄰曲多豪客無怪荆呉滿戰旗<lb/>
　　和友人别怨<lb/>
風急長空舞落花獨收殘淚莫還家畫闌砌曲圍芳草<lb/>
綠樹庭空噪亂鴉不見韓娥沈漢水空傳蔡琰按胡笳<lb/>
遙知今夕天涯路鄉夢難成月易斜<lb/>
　　和劉淵見寄<lb/>
<pb n="KR4h0160_WYG_059-39a"/>
南國干戈積九年四年相别最相憐病看菱葉疑非我<lb/>
飢啖松花似得仙青鳥漫期春後到白雲不掃夜深眠<lb/>
故人半在無消息讀罷君書倍愴然<lb/>
　　晚眺<lb/>
眼看淮海待澄清骨滿邊城苦戰爭老大不堪思徃事<lb/>
飢寒久已厭吾生煙深薜荔棲烏急風響蒹葭落鴈鳴<lb/>
惆悵故人書不到别來十載最關情<lb/>
　　送從姪淳<lb/>
<pb n="KR4h0160_WYG_059-39b"/>
路窮淮汴草離離志士空嗟歲月馳敵面人心山萬疊<lb/>
緣愁客鬢雪千絲風悲洛浦海鳬至月冷漢宫金狄移<lb/>
從古戰危頻易將君王見事獨何遲<lb/>
　　晩秋鼇溪宴集<lb/>
菊花香滿酒如傾不謂艱危有笑聲驚座令嚴觥錄事<lb/>
揮毫氣壓楮先生虚嵐紫翠籠秋色落木紅黄透晩晴<lb/>
却憶桃源舊時路漁郎重到不勝情<lb/>
　　雪中負米晚歸傷題七字句因簡李尚文少府<lb/>
<pb n="KR4h0160_WYG_059-40a"/>
蕭索風煙暗五陵羣黎愁苦復誰憑早年識字知何用<lb/>
垂老為農病未能負米晚歸沙上雪拾薪寒煮澗中冰<lb/>
不眠永夜瞻牛斗光怪猶疑劒氣騰<lb/>
　　早春試筆<lb/>
臘雪留寒壓草廬陽春攜煖散天衢喜聞諸將黄金印<lb/>
共捧中朝赤伏符詩句且題新甲子酒盃不愧舊屠蘇<lb/>
洗兵雨至應須早半畝瓜田得自鉏<lb/>
　　聞龍西雨自閩海間道抵家患目疾缺於展覿先<lb/>
<pb n="KR4h0160_WYG_059-40b"/>
　　　寄此詩<lb/>
萬里征帆海上囘畏途行盡始驚猜入門兒女牽衣笑<lb/>
問字親朋載酒來書有浮沈誰與送眼無青白故難開<lb/>
蕭蘭晩歲俱彫瘁佳句惟應到野梅<lb/>
　　和羅習之見寄因簡劉淵<lb/>
昨日尋君恨不逢離愁散入莫煙中古陂淨瀉秋千頃<lb/>
歸路斜分月半弓年少向人偏骯髒時危臨事始疏通<lb/>
論心長欲書燈共無奈君西我復東<lb/>
<pb n="KR4h0160_WYG_059-41a"/>
　　二月初晴題淦西居人樓壁<lb/>
老去才名久退潛樓前晴景逐人添雲連野樹深藏逕<lb/>
風捲溪花亂入簾遠信忽傳閩徼外閒愁盡挂楚山尖<lb/>
春光流轉曾相識獨怪經年雪滿髯<lb/>
　　三月十三日夜宿淦西山絶頂<lb/>
夜登絶頂幾千尺臨曉始知歸路遙水滿大江舟窅窅<lb/>
塵飛客路馬蕭蕭山河勢窄如懸網雲漢光低不作橋<lb/>
十二年間多少恨春來不共凍痕消<lb/>
<pb n="KR4h0160_WYG_059-41b"/>
　　懷羅達則<lb/>
溪山杖屨每相違況復經年去不歸移席花間春雨至<lb/>
倚樓江上莫雲飛鄉書到手兼悲喜世事關心有是非<lb/>
池上秖今新綠滿待君同製芰荷衣<lb/>
　　簡羅伯英<hi>并序</hi>
　　　庚寅辛卯年間余與伯英俱客桐江上時有賔<lb/>
　　　從甚盛自兵亂十四年惟余伯英重到不能不<lb/>
　　　重感焉<lb/>
<pb n="KR4h0160_WYG_059-42a"/>
大藥霜髭竟不𤣥白魚無計滿千仙别離歲月落花雨<lb/>
歌舞樓臺芳草煙世事榮枯分一日人生感慨萃中年<lb/>
劉郎恨滿𤣥都觀重到題詩共幾篇<lb/>
　　乙已夏五月茶陵永新兵奄至遂走淦西暑雨渉<lb/>
　　　旬米薪俱乏旅途苦甚因賦詩示諸同行<lb/>
白髪遺民眞可哀途窮猶望北兵來關河割據將成讖<lb/>
將相經綸豈之材足繭荒山走風雨腹飢深夜吼春雷<lb/>
主翁清曉催人發又報烽煙逼楚臺<lb/>
<pb n="KR4h0160_WYG_059-42b"/>
　　寄宋竹坡<lb/>
久欲從君借竹看東風又長碧琅玕午隂坐久晴雲落<lb/>
夜漏眠遲白露漙韭葉連畦從料理菊花分逕共平安<lb/>
洞蕭一曲裁新管石上雙吹翠袖寒<lb/>
　　和楊茂才閒居<lb/>
板橋通徑薜蘿深濃翠浮衣竹十尋啼鳥漸馴時近客<lb/>
歸雲不動似知心剪苔盤石移碁局添火香篝續水沈<lb/>
賦筆惟應潘岳好恨無樽酒與同斟<lb/>
<pb n="KR4h0160_WYG_059-43a"/>
　　丁未人日<lb/>
誤喜新年七日晴黑光盪日更分明隂陽元自相消長<lb/>
夷夏何能息戰爭髙視山河分王氣不知金石載虛名<lb/>
麴生廢痼交情絶看徧梅花晩獨行<lb/>
　　荅楊和吉韻<lb/>
白髪侵尋莫景來埽除無䇿覆空盃江山每與愁俱到<lb/>
風雨不知花盡開徃事漫存元祜迹少年何羨洛陽才<lb/>
惟君於我過從近穉子朝朝埽綠苔<lb/>
<pb n="KR4h0160_WYG_059-43b"/>
　　訪友人别墅<lb/>
隂森萬木曉蒼茫路轉山腰問草堂池湧慢波萍葉散<lb/>
窻涵細雨橘花香讀書程度輸年少中酒心情厭日長<lb/>
公子飄飄才思闊何妨髙詠伴滄浪<lb/>
　　和李士周韻<lb/>
春雲乗雨午橋隂病眼看花負夙心漢水盡堪添緑酒<lb/>
燕臺何得築黄金手攀楊柳親曾種路出桃源不易尋<lb/>
畢竟知音眼前少塵埃三尺暗桐琴<lb/>
<pb n="KR4h0160_WYG_059-44a"/>
　　寄李亨衢<lb/>
君住仙壇歸路遙人間塵慮盡冰消微風半脱烏紗帽<lb/>
明月閒吹紫玉簫出水芙蓉鳴翡翠繞牆薜荔䕶芭蕉<lb/>
日長應共羅浮客時復松花酒一瓢<lb/>
　　和酬宋竹坡韻<lb/>
寄詩問我山中事性懶家貧一事無春瓮酒香梅未落<lb/>
午窻夢起鳥相呼舊來叔夜交游絶老去文通筆硯枯<lb/>
鷗社共盟君未棄何須馳志向伊吾<lb/>
<pb n="KR4h0160_WYG_059-44b"/>
　　寄王進士<hi>并序</hi>
　　　伏覩前鄉貢進士王禮子譲所刻長畱天地間<lb/>
　　　集辱收謬作廁其間心竊愧焉而誤名為昂因<lb/>
　　　筆寄意<lb/>
老去羣書逐夢忘青燈白髮夜凄凉平時誰信班生策<lb/>
落日空懷陸氏莊天為國家生俊傑地居臺閣盛文章<lb/>
鄙夫空谷逃名久不謂人間有郭昂<lb/>
　　寄贈皇厓壇劉錬師<hi>壇下溪中出白石如水晶</hi>
<pb n="KR4h0160_WYG_059-45a"/>
神仙宫館近青冥紫翠峰巒開畫屏日射水晶江石白<lb/>
雲封琥珀嶺松青虎司丹鼎知留訣鶴立瑶壇聽説經<lb/>
相約安期今夕至靈風遥想滿虚櫺<lb/>
　　病目寄宋時舉<lb/>
丁丁伐木最闗情病起秋風畏客程隔霧看花生眼纈<lb/>
誓天止酒閉愁城荒村茅屋白煙起落日楓林紅葉明<lb/>
青壁丹崖長在望竛竮瘦影獨心驚<lb/>
　　和答彭中和<lb/>
<pb n="KR4h0160_WYG_059-45b"/>
長向春山數别期春花次第報君知舟迴剡曲縁何事<lb/>
劍合延平在幾時庭院煖風花氣入池塘微雨鳥聲低<lb/>
瓮頭酒熟邀誰共惆悵歸雲獨拄頤<lb/>
　　二十六日晴過諶塘<lb/>
布袍稍覺曉寒輕晴色偏饒雙眼明山徑黄泥攅虎迹<lb/>
寺門蒼樹挂猿聲重來誰與同心膽老去惟思避姓名<lb/>
枯栁橋西曾識靣獨回青眼逺相迎<lb/>
　　和袁方茂才秋夜宴集<lb/>
<pb n="KR4h0160_WYG_059-46a"/>
下馬階除問錦幃羅衣花白縷金圍月明湖水龍吟細<lb/>
雲度呉山鴈到稀楊栁舞低牙板促木犀香滿羽觴飛<lb/>
袁郎自是風流客舊約秦臺願不違<lb/>
　<hi>靜思詩佳句多可存者五言如燈影摇鄉夢雨聲添客愁天邊春色早忩外莫寒分捆屨山涵雨煎茶竹</hi>
　<hi>送風七言如官酒滿傳鸚鵡盞宫花飛㸃鷫鸘裘野迥虹光分莫雨天晴木葉響秋風池浸煖紅花弄影</hi>
　<hi>忩涵溼翠竹成科急風亂颭蒹葭雪斜日殘明橘柚金雲韜月色歸天闕雨壓寒聲欺布袍鳥銜朱果珊</hi>
　<hi>瑚碎竹放青梢翡翠迷松下紫苔留虎跡雨中蒼檜作龍吟屋前老樹留雲宿竹外茅亭向水安海棠春</hi>
　<hi>暗飄香盡鸚鵡天寒喚客遲風燕入簾梢落絮雨龍歸洞駕輕雲千里鴈聲雲外斷一春花事雨中殘竹</hi>
<pb n="KR4h0160_WYG_059-46b"/>
　<hi>徑排墩留客坐桞塘分水過比鄰鳶敵高風凝不動鴨分歸路整相排雨中春懶鶯如我花外晚愁鵑逼</hi>
　<hi>人酒送餘春盃滿百月明歸路影成三離愁百斛如雲散凉意一襟隨雨來薤葉篆從兒學寫松花酒待</hi>
　<hi>客同斟風撼竹樓憑雨勢雲歸溪樹作秋隂折花林動飛紅雨洗硯池虚散紫雲太史未頒周正朔遺民</hi>
　<hi>思覩漢衣冠蔡寇遂煩唐宰相漢儀猶待魯諸生三邊烽燧晨傳箭千騎弓刀畫繞營客行落日凝愁思</hi>
　<hi>人隔疎煙聞笑聲愁來刁斗聲相續老去屠蘇酒到遲鄭䖍早被才名誤晁錯終期社稷安投暗自慚輕</hi>
　<hi>白璧知音還擬鑄黄金鶴語漫傳遼海樹龍文長想碭山雲病骨五更秋氣入佳期千里月光同梁震每</hi>
　<hi>稱前進士灞陵誰識舊將軍對酒不辭今日醉看花却憶去年人汗馬功名知命薄蠧魚文字漫心勞按</hi>
　<hi>前人所選列朝詩甲集前編具載元末詩人獨不及靜思豈當時未及見其全稿耶因為附摘於此</hi>
<pb n="KR4h0160_WYG_059-47a"/>
　　袁寅亮讀書深山萬木之中以避暑文瞻爲賦長<lb/>
　　　句因次韻以寄<lb/>
獨向隂崖結構牢一時文采擅風騷雲間客見疑猶淺<lb/>
山下人行望始高蒼樹攀巢馴鸛鵲翠籐結蔓挂猿猱<lb/>
遥知高卧多標致何問長齋代骨毛洗耳未應徒見許<lb/>
攢眉但恐不容陶山僧進謁多題竹野老相過或獻桃<lb/>
綿蕝暫陳存故事棘闈嚴備逺周遭鑿平巖罅安書籍<lb/>
埽集松花釀酒醪醉後賦詩題石壁興來送客釣江臯<lb/>
<pb n="KR4h0160_WYG_059-47b"/>
蘇門傲睨惟閒笑康樂登臨豈憚勞雨霽傍松延薜荔<lb/>
晚涼疏水灌蒲萄明朝使者求顔闔只此山中不用逃<lb/>
　　題分宜縣橋<lb/>
雲從溪北生雨過溪南響溪上蓑笠翁倚闌看水長<lb/>
　　重到山家<lb/>
紅雨長茶芽東風吹栁花行人今日到先自補忩紗<lb/>
　　呉姫别思<lb/>
霜月五更殘如何去又還誤簪釵鳯小落在枕屏間<lb/>
<pb n="KR4h0160_WYG_059-48a"/>
　　題春江送别圖<lb/>
君上孤舟妾上樓望中烟雨意中愁江波若㑹離情苦<lb/>
一夜東風水倒流<lb/>
　　四時詞四首<lb/>
煖雲飛撲玉驄歸簾捲香風酒力微夜坐乆憐明月好<lb/>
細鋪花影繡羅衣<lb/>
日射嫣紅安石榴波涵空翠木蘭舟美人調笑渡江去<lb/>
半榻栁風碁不収<lb/>
<pb n="KR4h0160_WYG_059-48b"/>
鶴認琪花欲下遲蓬萊仙客遣催詩情深寫到相思處<lb/>
秋露芙蓉開滿池<lb/>
疎林晴旭散啼鴉高閣朱簾窣地遮為問王孫歸也未<lb/>
玉梅開到北枝花<lb/>
　　訪龍長史不遇<lb/>
鸚鵡窻深鎖翠寒松花不埽紫苔乾自將名姓題修竹<lb/>
延桂樓前第五竿<lb/>
　　題扇<lb/>
<pb n="KR4h0160_WYG_059-49a"/>
栁樹晴虹隠畫橋藕花微雨過歸橈波光倒蘸紅樓影<lb/>
照見佳人弄玉簫<lb/>
　　宜春贈别<hi>此首元詩體要作郭昻</hi>
微茫煙浪浦帆開一曲琵琶淚滿腮江水不如潮水好<lb/>
送人東去復西來<lb/>
　　辛夘聞徐州警報<lb/>
塞河詔下選丁男明日彭城野戰酣愁殺翰林歐學士<lb/>
白頭騎馬望江南<lb/>
<pb n="KR4h0160_WYG_059-49b"/>
　　發家信<lb/>
寒硯敲冰帯淚磨故園消息近如何老妻不信愁深淺<lb/>
歸日應憐白髮多<lb/>
　　章臺怨<lb/>
栁繞章臺萬縷金春風送别最傷心如今莫問長條盡<lb/>
幷與章臺無處㝷<lb/>
　　和宋五别後見寄<lb/>
誤將鸚鵡教詩成每到人來喚姓名從此西園蹤迹少<lb/>
<pb n="KR4h0160_WYG_059-50a"/>
萬絲煙桞鎖春晴<lb/>
　　二月十七日有感<lb/>
花匝疎篁水遶門幾回扶月醉西園青燈昨夜挑殘雨<lb/>
空認春衫舊補痕<lb/>
　　偶興<lb/>
高桞著花懸紫煙歸舟離恨滿晴川六年杜牧傷遲暮<lb/>
况復如今二十年<lb/>
　　涼夜<lb/>
<pb n="KR4h0160_WYG_059-50b"/>
竹外涼風留晩坐驚斷蛩聲山葉墮天河何處是雙星<lb/>
新月纎纎碧雲破<lb/>
　　洞口人家<lb/>
松樹廻環四五家機梭長日響咿啞西風裹得臙脂色<lb/>
偏與籬東木槿花<lb/>
　　秋浦晩歸<lb/>
芙蓉開後渉波頻落日迴舟獨愴神鷗鳥幾回相見熟<lb/>
故穿菱葉避歸人<lb/>
<pb n="KR4h0160_WYG_059-51a"/>
　　對月寄友人<lb/>
相逢之處月嬋娟願托襟期共百年諳盡人間離别苦<lb/>
始知月自不長圓<lb/>
　　四月十五夜對月感舊<lb/>
早年蹤迹水萍浮垂老漂流未得休今夕人情今夕酒<lb/>
舊時月色舊時愁<lb/>
　　妾薄命<lb/>
孤鸞窺鏡翦情縁淚血沾襟十五年誰信舊時歌舞伴<lb/>
<pb n="KR4h0160_WYG_059-51b"/>
相逢猶自妒嬋娟<lb/>
　　四月十五日江上獨行因思去兩年憂患之日感<lb/>
　　　恨次舊韻<lb/>
投石滄浪竟不浮雲林自合早歸休漁舟㸃㸃前江去<lb/>
載盡斜陽不載愁<lb/>
　　六月二十九日觀雨<lb/>
青山山下是吾廬六月丘園草盡枯憑仗西風吹雨去<lb/>
官田今嵗又添租<lb/>
<pb n="KR4h0160_WYG_059-52a"/>
　　題龍旗梅<lb/>
硯冰敲碎碧雲殘蜂蝶無飛花意閒記得共㝷林處士<lb/>
媆寒清曉到孤山<lb/>
　　題鄒自春石屏巫山圖<lb/>
一片屏開十二峰陽臺去路有無中午窻香霧籠寒玉<lb/>
猶似行雲到楚宫<lb/>
　　閏十一月朔日山路見梅<lb/>
蓓蕾微傳春信真幾回夢想玉精神不知月落參横處<lb/>
<pb n="KR4h0160_WYG_059-52b"/>
猶有孤眠惆悵人<lb/>
　　乙已年余避地彭老家還再過之倐爾十年而人<lb/>
　　　改物換可感者多矣因賦<lb/>
舊題塵暗小樓間花鳥庭空白日閒鳥自不鳴花自落<lb/>
客愁何得不相闗<lb/>
　　贈别<lb/>
醉挽征衫折桞枝桞花飛處不勝悲東風過後西風起<lb/>
待得青條又幾時<lb/>
<pb n="KR4h0160_WYG_059-53a"/>
　　江望<lb/>
盡把離愁種驛亭春風吹入草青青傷心爲問行舟客<lb/>
東過清江停不停<lb/>
　　春日憶蕭韶<lb/>
雲歸長宿北山頭誤逐東風過小樓帶得舊時蕉葉雨<lb/>
數聲敲碎客中愁<lb/>
　　寄逺<lb/>
萬㸃飛花風外過紅埋泥土白隨波閒愁散與傷春客<lb/>
<pb n="KR4h0160_WYG_059-53b"/>
君在江南想獨多<lb/>
　　春日過山家題羅帕<lb/>
冰絲縷縷繫深恩青鳥飛來每斷魂留得薔薇香易滅<lb/>
只從燈下認啼痕<lb/>
　　無題<lb/>
遊絲風煖颭飛花窈窕簫聲隔彩霞畢竟神仙難換骨<lb/>
自分丹火煮胡麻<lb/>
　　有感寄宋五<lb/>
<pb n="KR4h0160_WYG_059-54a"/>
春夜情濃夢覺空爛柯不省遇仙童人間翻手恩成怨<lb/>
無怪襄王憶夢中<lb/>
　　怨别<lb/>
病起銀屏滿藥塵夜窻愁絶月窺人寒燈不作雙花夢<lb/>
羅帕啼痕㸃㸃勻<lb/>
　<lb/>
　<lb/>
　<lb/>
<pb n="KR4h0160_WYG_059-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻五十九<lb/>
</p>
<p>
</p>
  </div>
</body>
</text>
</TEI>
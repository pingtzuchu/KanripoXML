<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻三十三</head>
    <p>
<pb n="KR4h0160_WYG_033-1a"/>
欽定四庫全書<lb/>
　元詩選初集巻三十三　　庶吉士顧嗣立編<lb/>
　　次韻伯庸無題四首<lb/>
貝葉東來不隔江青瑶刻作寳華幢龍翰别致三千匹<lb/>
翠羽生輸四十雙天上神閒雷下斧人間客醉月縈窗<lb/>
崧南半截雲虹色宜著韓家小石淙<lb/>
珠斗闌干動夜光霏霏神雨酒痕香故時徒服多為赭<lb/>
今日祠衣獨尚黄梁苑且延能賦客漢廷安用戲車郎<lb/>
<pb n="KR4h0160_WYG_033-1b"/>
琴中莫置拘幽恨聖徳宣昭到越裳<lb/>
欲覓麻姑看海潮徑從織女問河橋蓍莖宿露龜方息<lb/>
竹實垂雲鳯巳遥白璧何資三寸舌黄金偏戀十圍腰<lb/>
新來代地聞歌曲盡擫秦聲入管簫<lb/>
黄鵠将鶱兩翅垂跂行幾許似蛇醫栖遲社首修封日<lb/>
太息甘泉獻賦時風籟蕭蕭聴漸起星弧歴歴看初移<lb/>
塵埃渴肺今年甚絶想仙盤露一巵<lb/>
　　送李士𢎞侍讀攝祠王屋<lb/>
<pb n="KR4h0160_WYG_033-2a"/>
河山肺腑樹靈峰泰乙高居象帝容蒼玉登壇親藻籍<lb/>
黄金塗檢盛圅封林光忽與升煙合雲氣初乗委珮重<lb/>
歸格神休奉明主恩流偏覺侍臣濃<lb/>
　　觀失剌斡耳朶御宴囘<lb/>
毳幕承空柱繡楣綵繩互地掣文霓辰旂忽動祠光下<lb/>
甲帳徐開殿影齊芍藥名花圍簇坐蒲萄法酒拆封泥<lb/>
御前賜酺千官醉恩覺中天雨露低<hi>車駕駐蹕即賜近臣灑馬妳子御筵</hi>
<hi>設氊殿失剌斡耳朶深廣可容數千人上京五月芍藥始花</hi>
<pb n="KR4h0160_WYG_033-2b"/>
　　還次桓州<lb/>
塞雨初乾草未霜穹廬秋色滿沙場割鮮俎上薦黄䑕<lb/>
獻獲腰間懸白狼别部烏桓知幾族他山稽落是何方<lb/>
長雲西北天如水想見旌旗瀚海光<lb/>
　　次伯長待制韻送王繼學修撰馬伯庸應奉扈從<lb/>
　　　上京二首<lb/>
仗前挏酒進瓊脂翠絡金鉤向馬垂少宰氊廬初張事<lb/>
從官魚笏正書思三辰上應旂斿象六樂中陳鼓吹詞<lb/>
<pb n="KR4h0160_WYG_033-3a"/>
供奉逍遥承御宿故應燕許擅同時<lb/>
山圍黑谷翠漫漫獨許詞臣息馬看蹕道雲開朝采正<lb/>
蹛林風定雪華乾賦成特賜麒麟罽宴出初擎碼碯盤<lb/>
歳歳八州人望幸鉤陳旗尾認朱竿<lb/>
　　太子受冊禮成赴西内朝賀退歸書事<lb/>
樂舞充庭見象箾重瞳日月麗璇霄雙龍承檢纔升冊<lb/>
九虎開關恰御朝内廏皆陳朱鬛馬左璫新換紫金貂<lb/>
青袍最困微班忝親向前星挹斗杓<lb/>
<pb n="KR4h0160_WYG_033-3b"/>
　　午日雪後行失八兒秃道中有懐同館諸公<lb/>
尖峰猶是漠南山駝褐蕭蕭午日寒艾葉漫将頭上插<lb/>
榴花應許夢中看馬前砂雪行初隠鵰背荒雲落更盤<lb/>
王事獨賢吾敢憚重煩同館勸加餐<lb/>
　　漫題齋壁<lb/>
牧馬新來秣地椒街頭挏酒玉傾瓢羲和白日經天近<lb/>
勅勒隂山度幕遥雨過忽然思御裌風清聊復快凌歊<lb/>
他年續作灤陽夢萬里排雲遡泬寥<lb/>
<pb n="KR4h0160_WYG_033-4a"/>
　　送王正臣經歴赴浙東<lb/>
仙掌浮空紫翠重金華秀出浙河東繡衣幕府雲霄上<lb/>
丹筆刑書雨露中溪釀獨稱雙醖美津船纔許一帆通<lb/>
送君因寄思鄉夢為問青山舊桂叢<lb/>
　　送楊君祥赴定海税官因思舊遊<lb/>
麾手黄塵一解頤翩翩行色有光輝豚魚税足初成筭<lb/>
鷗鳥心閒巳息機山翠入簾消宿酒海氛吹雨落秋衣<lb/>
舊游更在雲濤外獨倚西風送鴈飛<lb/>
<pb n="KR4h0160_WYG_033-4b"/>
　　送葉道士歸天台<lb/>
北斗光中曳翠旗五城樓觀極巍巍采山不鑄黄金鼎<lb/>
佩印空垂白羽衣石井劒光飛夜氣玉田芝草艶春暉<lb/>
天台仙子應招隠萬壑梯飈看鶴歸<lb/>
　　次韻伯庸待制上京寓直書事四首因以為寄<lb/>
舉頭凉影動明河問信仙人八月槎斗下孤光懸太白<lb/>
雲間長御挾纖阿霓裳催按新聲遍鳯藻需承曲宴多<lb/>
一代詞華歸篆刻龍文還欲映琱戈<lb/>
<pb n="KR4h0160_WYG_033-5a"/>
松翣新裁似鶴翎手中雲影落深青宫花忽動紅千帳<lb/>
禁栁齊分緑半櫺金掌擎秋調玉屑銅渾窺夜約銀釘<lb/>
不知太史朝來奏東壁光聨第幾星<lb/>
烏桓落日稍沈西南極青山女堞低馬谷夏泉經雨漲<lb/>
龍堆秋草拂雲齊一圅祠檢将升玉萬里丸封不用泥<lb/>
儤直夜凉談徃事乗車猶欲避雞栖<lb/>
杯面春風灎灎波醉來難覓百東坡寜無天上支機石<lb/>
信有人間采玉河霜驛舊圖開党項雪毫新興寫伽陀<lb/>
<pb n="KR4h0160_WYG_033-5b"/>
聚星更比荀陳盛月照金鑾夜若何<lb/>
　　送鄉僧偉師南還<lb/>
析木光中佛耀開丹樓碧閣映崔嵬空聞白馬馱經去<lb/>
幾見黄龍聴法來笠影翩翻雲作葢錫痕依約浪生苔<lb/>
歸山説似京華夢親到幽州禮塔囘<lb/>
　　舟中睡起<lb/>
影入船窗隙日升霜衾驚夢却青綾一官朝右寜非客<lb/>
十月漳濵幸未冰江驛比來無鴈帛水鄉隨處有魚罾<lb/>
<pb n="KR4h0160_WYG_033-6a"/>
食貧黽勉縈微禄消得山靈笑負丞<lb/>
　　登徐州城上黄樓北望河流作<lb/>
高樓背水壓奔衝影動雲虹落水中土色從黄宜制勝<lb/>
河聲觸險聴分洪却思沈璧千年日欲問乗槎八月風<lb/>
汴泗交流平似席南行北播本同功<lb/>
　　雪中渡淮<lb/>
水入長淮浦漵分櫓前坼岸覺奔沄灑篷雨歇纔聞雪<lb/>
吹帽風來不見雲何處能忘丹鳯闕此身将混白鷗羣<lb/>
<pb n="KR4h0160_WYG_033-6b"/>
有人問我蠙珠顆直遡寒光到海濆<lb/>
　　鎮江逢袁子方明府<lb/>
京國同遊兩毳袍歳䦨歸路各維艘凄風催合南河凍<lb/>
寒色看成朔野高紫蟹著糟新㸃芼黄魚刴酢滿流膏<lb/>
丹陽物品渾宜酒試遣霜威敵醉豪<lb/>
　　閲進士巻賦呈同院諸公<lb/>
五緯明明一鑑昬斯文吾巳媿專門直教漢法稱無害<lb/>
猶恐秦人議少恩審樂豈能遺律品采芳終擬得蘭蓀<lb/>
<pb n="KR4h0160_WYG_033-7a"/>
胷中故有青藜焰夢裏從渠墨水渾<lb/>
　　過鐵峰書臺觀其所得宋咸淳中大宗正訓名牒<lb/>
　　　上有福園署押感而為賦<lb/>
姬姜顦顇况同盟屬籍凄凉舊訓名寳玦懸腰非少日<lb/>
金環探樹是前生分無藜杖過天禄尚有花書記冢卿<lb/>
未必後來能識此秖教人説漢西京<lb/>
　　立春日陪左平章飲散懐舊偶題<lb/>
江上迎春春日稀跨鞍真似早朝歸飲釐夢惜紅螺小<lb/>
<pb n="KR4h0160_WYG_033-7b"/>
霑賜心驚綵燕飛沐罷為誰慚鏡鑷宴囘容我從旌旗<lb/>
東風若也勤披拂莫遣寒梅一㸃飛<lb/>
　　初夏憶京城鄰舍<lb/>
石家院裏葡萄酒荆媪池邊芍藥廳倦劇擁書終日坐<lb/>
醉来支枕片時醒主人並直飛龍衛鄰客誰開放鶴亭<lb/>
萬里滄江雲一去欲将孤影寄伶仃<lb/>
　　送張明徳使君赴南恩州<lb/>
幾許炎州畫裏山西風驅向馬前看詩人舊志三刀喜<lb/>
<pb n="KR4h0160_WYG_033-8a"/>
邊候新乗一障安時取椰漿斟玉液饒将桂蠧薦雕盤<lb/>
雪花定比常年大燕寝香凝夜氣寒<lb/>
　　追餞常大參至樵舍鎮飲别後夜宿舟中聴雨<lb/>
七十里江沙水黄沿流送客舉離觴囘舟并載别愁重<lb/>
殘雨微生半夜凉欲與仙人騎竹杖時從老子據胡牀<lb/>
懸情獨有南樓月白兔河邊正𢷬霜<lb/>
　　端午日泊舟信州城下陳行之推官袁仲野知事<lb/>
　　　攜酒饌勞予于挹翠亭上<lb/>
<pb n="KR4h0160_WYG_033-8b"/>
信州城南江水流故人惜别暫維舟節中偶病不成飲<lb/>
客裏逢歡却是愁地迮那容胡旋舞波囘更作楚聲謳<lb/>
三年乍見戎葵色多事紅花照白頭<lb/>
　　浦陽十詠<lb/>
　　　仙華巖雪<hi>縣北有仙華巖翠掌浮空雪景尤竒</hi>
冰柱浮空曉色蒙海波揺動玉玲瓏九清内景游紛外<lb/>
五嶽真形太素中微月升壇初映鶴長雲連野不驚鴻<lb/>
仙姬宴坐瑶池上催捧蟠桃獻木公<lb/>
<pb n="KR4h0160_WYG_033-9a"/>
　　　白石湫雲<hi>白石龍湫在縣東南能出雲為雨</hi>
白石靈山望贊皇湫潭此復見蒼蒼飄揚直欲陵三際<lb/>
膚寸猶能雨八荒空外金精縣太白泉中虬彩化長黄<lb/>
傳芭奏罷神絃曲松葢成隂澤氣凉<hi>恒州贊皇縣有白石靈山漢碑在焉</hi>
　　　龍峰孤塔<hi>縣東龍峰古塔實為蒼龍左角</hi>
兩環日月似飛梭鼇背稜稜窣堵坡朱鳥前頭森贔屭<lb/>
蒼龍左角見嵯峨玉圅舍利朝光現珠斗䦨干午影過<lb/>
浩劫浮雲開萬象寳華雜遝散芬陁<lb/>
<pb n="KR4h0160_WYG_033-9b"/>
　　　寳掌冷泉<hi>寳掌山唐千嵗和尚道場有看經得道洞巖竇出泉極其寒</hi>
一勺曹谿未是甘刺山容易出飛泉消融太古岷峨雪<lb/>
澄映中秋沆瀣天挂樹青猿窺洗鉢眠沙白鹿伴安禪<lb/>
巖龕無縫身如石逆數高僧入定年<lb/>
　　　月泉春誦<hi>縣西有泉随月盈虧泉上精舍祠文公成公</hi>
有盈有泚即寒泉猶隔蘆峰道里千嶽麓雲深藏䇿處<lb/>
匡山人老讀書年松楠曡影青浮几華樹生香晩入筵<lb/>
稽首堂中兩夫子六經言逺視如天<lb/>
<pb n="KR4h0160_WYG_033-10a"/>
　　　潮溪夜漁<hi>去縣五十里溪流始大有魚蟹之産</hi>
溪水添流到石矼小家殘户占漁商蛟龍未解乗雲氣<lb/>
魚鼈安能避澤梁兩岸櫟林藏曲折一篝松火照微茫<lb/>
淮夷固有蠙珠顆徃徃鈎深得夜光<lb/>
　　　南江夕照<hi>南江橋西望原麓返照如畫圖中</hi>
千峰不盡夕陽孤斂翠浮丹入畫圖墖廟傍連山影直<lb/>
石梁中互水痕枯白魚在汕将踰尺紅稻登場稍似珠<lb/>
玉露金風秋最爽跳身何用市間壺<lb/>
<pb n="KR4h0160_WYG_033-10b"/>
　　　東嶺秋隂<hi>縣東東山嶺平林廣野秋常多隂</hi>
半里官橋出市闤一團秋色破孱顔雲開浩蕩初疑曙<lb/>
日出蒼凉不見山斷鴈殘鴻飛杳杳緑蕪紅葉映斑斑<lb/>
去年菊蘂今年發拾得籬邊句子還<lb/>
　　　深禡江源<hi>浦陽江源出深禡山在縣西三十里</hi>
濫觴初不滿瓶盆百谷渾渾一壑吞自此安流輸渤澥<lb/>
放渠高浪蹴崑崙出山未適帆檣便竭澤毋庸罔罟繁<lb/>
謝客題詩曾宿處孤雲落日是何村<lb/>
<pb n="KR4h0160_WYG_033-11a"/>
　　　昭靈仙迹<hi>昔黄帝少女于仙華巖上升山下有昭靈廟水旱禱之輒應</hi>
芝掌中開顥氣青雲軿雙駕鳯凰翎因山不啟軒轅鼎<lb/>
化石猶聨婺女星磴道芳春琪樹長巖扉清晝碧華零<lb/>
真仙帝遣司風雨喚起淵龍聴指令<lb/>
　　垂虹亭晚眺<lb/>
山光自獻一螺青人立垂虹酒乍醒兩界星河涵倒景<lb/>
千家樓閣載浮萍敧檣側柁衝風勁密網疎罾刮浪腥<lb/>
正為鱸魚忘世味隨方吾亦具笭箵<lb/>
<pb n="KR4h0160_WYG_033-11b"/>
　　次韻魯參政觀潮<lb/>
怒濤巻雪過樟亭人立西風酒斾青日轂行天淪左界<lb/>
地機激水出東溟倒排山嶽窮千變闔闢雲雷竦百靈<lb/>
望海樓頭追勝賞坐中賔客弁如星<lb/>
　　夜行溪谷間梅花迎路香影離離可愛<lb/>
瞑投邨徑繞羊腸離立江梅似鴈行冷蘂微開初的皪<lb/>
繁枝亂插更凄凉蒼煙挂樹多疑夢淡月窺林稍覺香<lb/>
正為先生行役苦故留皴玉薦奚囊<lb/>
<pb n="KR4h0160_WYG_033-12a"/>
　　中秋待月不見却懐魯子翬學士時留城<lb/>
婺女城頭柝亂鳴二更起坐聴江聲為渠滿月當圓景<lb/>
奈此浮雲㸃太清蓬鬢羞明寒燼落桂花養魄嫩寒生<lb/>
去年官燭風簾夜對酒人今在玉京<lb/>
　　寒食山居<lb/>
歳月無情日變遷惜春留得酒家錢梨花小雨驚寒食<lb/>
楊栁東風似去年志士屬當躬井臼善人誰為表原田<lb/>
老來撫節偏多感何必雲安有杜鵑<lb/>
<pb n="KR4h0160_WYG_033-12b"/>
　　遊五洩山四首<lb/>
神斧誰開鑿澗磻拓開地險出天慳湫潭隠奥龍非畜<lb/>
木石隂森鬼所寰劫火塵空遺井臼枯禪骨冷墮榛菅<lb/>
如何大法臨標季不放摩尼照此山<lb/>
中巖不與亂峰羣翠氣横飄截瘴氛龍象凄凉如欲泣<lb/>
馬駒蹴踏竟無聞濃嵐散落崖間雨洩水流來石上雲<lb/>
人説早年呼蜥蜴投符起蟄有靈文<lb/>
青天吹墮玉芙蓉日出煙開彩翠重婺女名山今入越<lb/>
<pb n="KR4h0160_WYG_033-13a"/>
泐潭弟子别為宗於何勝景偏多阻如此衰年始一逢<lb/>
照影龍泓余種種欲從老衲借枝笻<lb/>
横彴纔通一徑修方山湧翠似騰虬五湫地壓三州勝<lb/>
八十僧從七客游赤日行空垂倒景青天坼罅拔飛流<lb/>
大烹慚負詩人腹頼有梅花肯障羞<hi>山界杭婺越三州境本𨽻婺割入越</hi>
<hi>暨馬祖弟子黙棲禪之地故為應乾禪院今榜三學院叢林法社銷落盡矣五湫神龍所居歳旱迎湫水乞靈</hi>
<hi>多應者</hi>
　　初霽望金華山雪<lb/>
<pb n="KR4h0160_WYG_033-13b"/>
沍隂巖谷變晶熒凍裂仙家月石屏雲影渾淪涵太素<lb/>
天光揺曳到空青波心雙捧金人劒霞際横驅玉女軿<lb/>
皓鶴不來詩夢破鮮飈吹袂酒初醒<lb/>
　　㑹稽懐古<lb/>
湖波皎鏡<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>青蘋潮落西陵渡口春地下珠襦誰拾塊<lb/>
人間玉椀久成塵夾舟蛟劒神先化掊鼎龍文字既泯<lb/>
留得冬青啼杜宇并分淚血染湘筠<lb/>
　　過賈相故第<hi>賈再貶循州團練副使死漳南</hi>
<pb n="KR4h0160_WYG_033-14a"/>
恨滿龍驤江上舟可容副使老循州高冠誰上麒麟閣<lb/>
斷礎猶名燕子樓洛下啼鵑慚相業遼東歸鶴詫仙遊<lb/>
異時不藉公田䇿安得吳秔駕海流<lb/>
　　晨度居庸至南關門<lb/>
雲梯忽斷山嵕平霽霧初褰林嶺明兩都扼喉南北鎮<lb/>
九州通道東西行矗崖巨石擎佛屋壁門遺築開軍城<lb/>
當時苦詫天下險一卒前臨强萬兵<lb/>
　　八月十七夜半後看月<lb/>
<pb n="KR4h0160_WYG_033-14b"/>
錢塘城東潮海西四更月上寒凄凄太隂垂精金氣感<lb/>
列宿藏景珠繩低鐘鼓沈沈尚傳警羽毛謖謖屢驚栖<lb/>
蟾蜍初不隔風雨誰其翼我凌丹梯<lb/>
　　自宗正府西移居尚食局後雜書二首<lb/>
都城一住十年餘挈挈今朝更徙居奴輩莫嫌家具少<lb/>
篋中猶是借來書<lb/>
未明車馬省門開面面風霜一寸埃借得小窗容我懶<lb/>
五更髙枕聴春雷<lb/>
<pb n="KR4h0160_WYG_033-15a"/>
　　灤水秋風詞三首<lb/>
朔方竇憲留屯處上郡䝉恬統治年今日隨龍看雲氣<lb/>
八荒同宇正熈然<lb/>
朶樓清曉常祠罷吾殿新秋曲宴囘御帛功由寒女出<lb/>
分頒恩自九天來<lb/>
西風初吹白海水落日正見黒山雲旃廬小泊成部署<lb/>
沙馬野駝連數羣<lb/>
　　後灤水秋風詞三首<lb/>
<pb n="KR4h0160_WYG_033-15b"/>
界牆窪尾砂如雪灤河觜頭風捲空泰和未必全盛日<lb/>
幾驛雲州避暑宫<lb/>
旋巻木皮斟醴酪半籠羔帽敵風砂丈夫射獵婦當御<lb/>
水旱肥甘行處家<lb/>
山郵納客供次舍土屋迎寒催墐藏砂頭蔴姑一寸厚<lb/>
雨過牛童提滿筐<lb/>
　　題立仗馬圖<lb/>
玉立彤墀氣尚麤食殘芻豆更何須太平未必閒無用<lb/>
<pb n="KR4h0160_WYG_033-16a"/>
一幅君王納諫圖<lb/>
　　題宋徽宗扇面<lb/>
瑶池池上萬芙蕖孔雀聴經水殿虚扇影巳隨鸞影去<lb/>
輕紈留得痩金書<lb/>
　　題宋徽宗獻夀桃圖<lb/>
青鳥銜書昨夜來蟠桃如斗核如杯蓬萊殿上三千夀<lb/>
不及春風夢巳囘<lb/>
　　題金顯宗墨竹<lb/>
<pb n="KR4h0160_WYG_033-16b"/>
海潤星輝大定年生綃筆筆寫蒼煙若為夢裏篔簹谷<lb/>
直到洋州雪筏邊<lb/>
　　題睡貓圖<lb/>
花隂閒卧小於菟堂上氍毹錦繡鋪放下珠簾春不管<lb/>
隔籠鸚鵡喚貍奴<lb/>
　　題折枝海棠圖<lb/>
東風庭院紫綿香翠碧飛來午影長啼溼紅妝看不厭<lb/>
秖疑春色在昭陽<lb/>
<pb n="KR4h0160_WYG_033-17a"/>
　　荆門<lb/>
河塘底裏通涵管宣泄隄防計未迂大抵成功揺末議<lb/>
却将失得較錙銖<hi>張子仁為都水監丞日作涵管疏泄積潦一時以為便而今或有非之者</hi>
　　洪州歌六首<lb/>
豫章城西江上舟船翁夾柁起紅樓官鹽法名有饒乏<lb/>
市利商功無筭籌<lb/>
舊坊馬齕誤驚眠新水魚來聴賣鮮詫説閒曹無一事<lb/>
閤前小吏送餐錢<lb/>
<pb n="KR4h0160_WYG_033-17b"/>
東湖水滿葑雲開掠取煙光雨色來未放官繇興畚鍤<lb/>
且從魚樂占池臺<lb/>
蔞蒿鮮滑勝雞蘇滿尺河豚玉作膚漫説江鄉美庖傳<lb/>
幾曽風味似蓴鱸<lb/>
女兒頭戴角冠敧匌葉垂垂嚲鬢齊十里來城肩擔重<lb/>
新晴菜把賤如泥<lb/>
舊聞雙井團茶美近愛麻姑乳酒香不到洪都領佳絶<lb/>
吟詩真負九廻腸<lb/>
<pb n="KR4h0160_WYG_033-18a"/>
　　次韻奉荅徳機冬日見寄<lb/>
雪滿千山雲滿溪半竿寒日稍平西東風不為年芳地<lb/>
錯莫江梅吐未齊<lb/>
　　題夀皇御題淳熈宫畫牡丹扇面二首<lb/>
劒南樵客寫花容院畫流傳號國工春壓玉闌江雨歇<lb/>
綵鸞驚夢又成空<lb/>
天香國豔豈堪描生色誰将上尺綃留得當時宫墨在<lb/>
杜鵑啼處雨蕭蕭<lb/>
<pb n="KR4h0160_WYG_033-18b"/>
　　行界牌源道次小憩民舍<lb/>
小谷疎林受數家年芳猶有刺桐花白雲不為青山地<lb/>
截斷前峰兩髻丫<lb/>
　　送文郎中<lb/>
天子龍飛統萬邦玉符封檢下殊方逺人盡是雕題<hi>闕</hi>
奉使惟應粉署郎翡翠飛時銅柱溼鷓鴣啼處石門荒<lb/>
炎風苦雨煩珍重蔞葉㯽榔取次嘗<hi>此詩見體要中風雅元音俱作薛𤣥</hi>
<hi>卿</hi>
<pb n="KR4h0160_WYG_033-19a"/>
　　送臨川謝有源赴閩醫提領<lb/>
一路青山荔子叢華山西望粤臺東家風蘭玉庭階上<lb/>
官事參苓藥籠中鷁首去乗潮浪白蠣房催出酒波紅<lb/>
福州自是炎蒸少臘雪飛花落半空<lb/>
　　過長城<lb/>
道徳藩墉億萬年長城漫與朔雲連秦人骨肉皆為土<lb/>
漢地封疆巳罷邊飲馬窟深泉動脈牧羝沙煖草生煙<lb/>
神京近在𤣥溟北九域開荒際幅員<lb/>
<pb n="KR4h0160_WYG_033-19b"/>
　　李老谷聞子規<lb/>
老杜聞子規近在東西川猶云感時物收淚寫幽悁今<lb/>
我行塞徼子規相後先時夏雲景晦鳥呼揺空煙響入<lb/>
樹窅窅啼垂血濺濺想知岐路難不惜軀命全千聲復<lb/>
萬聲喚我歸言遄茍非木石心豈免腸内煎江南叢薄<lb/>
間有花名杜鵑開時是鳥至相戒治春田不歸如江水<lb/>
負此今五年風土孰云異物情要有遷寄巢勿浪出祝<lb/>
爾還自憐嚴程趣行邁且復揮吾鞭<lb/>
<pb n="KR4h0160_WYG_033-20a"/>
　　歐陽承㫖𤣥<lb/>
　　　𤣥字原功宋執政文忠公同族遷于潭州之瀏<lb/>
　　　陽生十歳有黄冠者見之曰是兒神氣凝逺目<lb/>
　　　光射人當以文章冠世延祐乙夘以鄉貢首薦<lb/>
　　　登進士第除同知平江州事調蕪湖武岡二縣<lb/>
　　　尹召為國子博士遷翰林待制天厯初授藝文<lb/>
　　　少監纂修經世大典至正初以學士告歸詔修<lb/>
　　　宋遼金三史起為總裁官拜翰林學士承㫖屢<lb/>
<pb n="KR4h0160_WYG_033-20b"/>
　　　乞休不允竟以中原道梗卒于大都寓舍年八<lb/>
　　　十五時至正十七年也贈大司徒柱國楚國公<lb/>
　　　諡曰文初虞文靖公為國子助教其父井齋先<lb/>
　　　生教授于潭見原功文大驚手封一帙寄文靖<lb/>
　　　曰他日當與汝並駕齊驅由是文靖薦之于朝<lb/>
　　　聲譽赫赫然相埒卒如井齋言原功歴官四十<lb/>
　　　餘年三任成均而兩為祭酒六入翰林而三拜<lb/>
　　　承㫖屢主文衡兩知貢舉及讀巻官當四海混<lb/>
<pb n="KR4h0160_WYG_033-21a"/>
　　　一文物方盛凡宗廟朝廷雄文大冊播告萬方<lb/>
　　　制誥多出其手金繒上尊之賜殆無虚歳海内<lb/>
　　　名山大川釋老之宫王公貴人墓隧之石得其<lb/>
　　　文辭以為榮片言隻字流傳人間皆知寳重宋<lb/>
　　　景濂序圭齋集云公之文自擢第以來多至一<lb/>
　　　百餘冊藏瀏陽里第盡燬于兵此則在燕所錄<lb/>
　　　自辛夘至丁酉七年間所作耳然則當元季之<lb/>
　　　亂名公鉅卿之文其厄于兵燹而不得傳者又<lb/>
<pb n="KR4h0160_WYG_033-21b"/>
　　　可勝道哉<lb/>
　　舟次諸牖寄詩奉謝都水分監瑞卿監丞<lb/>
抱痾辭承明買舟㴑官牐袢襟正無悰篷底可容納舳<lb/>
艫尾相銜密次若鱗甲憶初離神京餘暑尚揮箑淹留<lb/>
近秋杪朝爽欲添裌紆傳進元䇿走介奉一札使君適<lb/>
分監贏縮制有法得書即欣然愛我踰素狎遣騶䕶輕<lb/>
舟快若歴三峽鄉心鷹脱鞲野性兕出押昔憂阻殽澠<lb/>
今喜泛苕霅黄蘆間蒲稗綠藻唼鳬鴨舒懐對幽景寓<lb/>
<pb n="KR4h0160_WYG_033-22a"/>
目成畫夾公堂為展席觴客禮意洽病予難却酒亦復<lb/>
飲盈呷吁嗟逆旅途知已元不乏相期逺大器留詩當<lb/>
盟歃感篆辭則長欲賦慚韻狹<lb/>
　　送振先宗丈歸祖庭<lb/>
歐公孫子多擘派以為四莫年歸潁隂非無首丘志乞<lb/>
洪不得請由是懈歸計攷公生平言亦頗憾先世先世<lb/>
多才賢生適逢五季幅員政分裂盡瘁于所事竟乏垂<lb/>
世名葢亦限地勢况復公少孤坎壈蜀漢裔身當混一<lb/>
<pb n="KR4h0160_WYG_033-22b"/>
秋代逢承平際擇里審所安實邇輦轂地子孫託畿内<lb/>
宦轍亦云易人情曷免爾公豈溺聲利詎知汳<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>移南<lb/>
北尋睽異一枝先南邁司造有深意沙溪標徳里瀧岡<lb/>
重塋祭至今青原家十世祀不替振先吾宗英守正耻<lb/>
骩骳誾誾保家法處約不少懟嘉樹無由枝嘉榖無滯<lb/>
穗原本既不凡時需諒無棄矧今掄俊髦徃徃論根器<lb/>
老夫辭册府多病久憔悴徒懐薦士心言莫士軒輊賦<lb/>
詩當推轂自愧辭巳費憧憧青雲㕛誰如古人誼<hi>歐陽公晚</hi>
<pb n="KR4h0160_WYG_033-23a"/>
<hi>年乞守洪州累表不得請於是歸江右之志遂不果余詩所謂其居偏方熟於歐文者能知之葢公之不歸廬</hi>
<hi>陵其志深有可諒者矣南渡以後宋人多議公此事洪景盧楊廷秀之賢亦未免有此意甚者謂公子孫居潁</hi>
<hi>為金人所戕而遂絶是大不然近年奉詔修三史一日於翰林故府中攟金人遺書得元遺山裕之手寫壬辰</hi>
<hi>雜編一帙中言安平都尉完顔斜烈漢名鼎字國器嘗鎮商州偶捜伏於竹林中得歐公子孫甚多以歐公之</hi>
<hi>故并其族屬鄉里三千餘人悉縱遣之則知未嘗殱于金兵也此好事者為之辭明矣元遺山金士領袖生平</hi>
<hi>極重歐公嘗有詩云九原如可作吾願從歐陽北人至今佩服其言振先歸以似鄉先生桂隠劉公一觀</hi>
　　為所性姪題小景三首<lb/>
林廬澹疎煙歸帆泊沙渚披圖得空闊總是經行處<lb/>
<pb n="KR4h0160_WYG_033-23b"/>
寒屋茅簷古疎煙野樹春遥遥濟川者應是此中人<lb/>
浦口歸帆落沙頭行客囘林間酒旗出快著一篙來<lb/>
　　試院唱和二首<lb/>
仁皇下詔急求賢糠粃當時偶在前兩榜復科新大比<lb/>
三人聨事舊同年關山道路尋常夢臺閣風雲尺五天<lb/>
但使得材今勝昔吾儕寜復歎華顛<lb/>
進講金華集衆賢禮闈銜命拜君前花摧蠟炬同清夜<lb/>
餅啖紅綾憶昔年龍尾步隨黄閣老鵠頭書下紫㣲天<lb/>
<pb n="KR4h0160_WYG_033-24a"/>
南宫羣彦時相問何似官街有米顛<hi>仁宗皇慶甲寅始詔開科順帝元統</hi>
<hi>三年議罷至正辛已復行時停科蓋已七年矣圭齋詩又云至正羣興郡國賢威儀重見甲寅前杏園花發當</hi>
<hi>三月桂苑香銷又七年其歳月俱可攷也</hi>
　　至正壬午十一月十三日祭初祖墓早仰更秘書<lb/>
　　　適有佳句見勞悤悤奉酬嚴押二首<lb/>
白髮甘泉忝從官歸來曳履上吟壇故山虎豹多文采<lb/>
白水蛟螭有屈蟠謁客及門容屨滿贄文盈篋借燈看<lb/>
百年省墓償初志心憶先親痛若剜<lb/>
<pb n="KR4h0160_WYG_033-24b"/>
青春萬木一根荄一一春工妙剪裁顧我乞歸懐潁水<lb/>
羨君訪隠到天台題橋肯學相如志誓墓慚無逸少才<lb/>
但喜陽剛時彚進明朝緹室動葭灰<hi>圭齋于宗族之誼徃徃三致意焉又</hi>
<hi>有和春洲古律云儒家冬至祭初祖客子異鄉來逺支末句云無由作吏守墳墓願訪故山耘紫芝可與前二</hi>
<hi>詩参看</hi>
　　早秋聴秋居士園池<lb/>
碧池流水綠潺潺高下樓臺紫翠間阮籍才華勝南族<lb/>
謝安清致滿東山標名花塢鸎争道集句桃符鹿守關<lb/>
<pb n="KR4h0160_WYG_033-25a"/>
灑埽園丁今白髮秋翁化鶴幾時還<lb/>
　　竹澗圖<lb/>
青林翠巘俯江郊谷口湍流巨石㘭戛玉萬竿鳴水樂<lb/>
垂紳雙瀑盪雲旓風漪静浸蒼龍影月瀬光揺紫鳯巢<lb/>
歌罷商巖採芝曲兩翁翰墨定神交<lb/>
　　壺清<lb/>
朝飲層冰瀹性靈夕餐秋露引修齡江湖大瓠中無物<lb/>
海嶠方壺外有情貌示神巫機闔闢醉邀市掾酒芳馨<lb/>
<pb n="KR4h0160_WYG_033-25b"/>
何人欲作先生傳長憶寒葅月滿庭<lb/>
　　過洞庭<lb/>
白沙隠隠見金鼇殿閣慿虛結構牢天水渾融浮太極<lb/>
神人幽顯隔秋毫龍堂深閟靈棲冷象緯低垂客枕高<lb/>
欲作廟堂迎送曲杜紅蘅碧盡離騷<lb/>
　　夜宿寺前農家<lb/>
漢南旅店巳星稀倦宿田家帶落暉蕭寺依山聊復爾<lb/>
鄴侯送酒是邪非風餐并覺凉生飯露坐俄驚月在衣<lb/>
<pb n="KR4h0160_WYG_033-26a"/>
老子漫遊吾漫送登山臨水澹忘歸<lb/>
　　昌山<lb/>
昌山峽口日西斜蘭渚維舟近酒家水漱樹根龍露爪<lb/>
石排江岸虎交牙路廻佛寺藏深塢風動漁舟埽落花<lb/>
再拜靈均獻蘋藻月明環珮下汀沙<lb/>
　　賜經筵官酒蘇伯修韻<lb/>
鼇極天初補娥池月已修鮮飈生廣厦清旭映垂旒玉<lb/>
漏聰無壅重瞳視不流凝神思燕翼虚已納鴻猷章撤<lb/>
<pb n="KR4h0160_WYG_033-26b"/>
金鑪灺筵收玉斝浮甘泉歸步逺太液便程優鸚鵡棲<lb/>
宫樹鵁鶄避客舟商耆戔漢幣瀛儁膳唐羞名輩應相<lb/>
語明時豈易酬徘徊西掖晚雁影度延秋<lb/>
　　泰定丁夘八月十二日崇天門傳臚賜進士右榜<lb/>
　　　第一人阿察齊左榜第一人李黼皆肄業國學日<lb/>
　　　新齋余西㕔授業生也是日京尹備鼓樂旗幟麾<lb/>
　　　盖甚都導二狀元入學謝師拜余明倫堂榜眼劉<lb/>
　　　思誠探花郎徐容甞因同年黄晉卿彭㓜元從予<lb/>
<pb n="KR4h0160_WYG_033-27a"/>
　　　逰亦拜其側其餘進士以門生禮来拜謝雜遝不<lb/>
　　　記姓名圜橋門而觀者萬計都人以為斯文盛事<lb/>
　　　昔未有也同寅舉酒相屬偶成四絶以記其事<hi>録二</hi>
禁院層層桃李開天街繡轂轉晴雷銀袍飛葢人争看<lb/>
兩兩龍頭入學來<lb/>
淡墨題名二十年一官獨自擁寒氊居然國子先生館<lb/>
三五魁躔拜座前<lb/>
　　天厯庚午㑹試院中馬伯庸尚書楊廷鎮司業及<lb/>
<pb n="KR4h0160_WYG_033-27b"/>
　　　𤣥皆乙夘榜進士偶成絶句紀其事出院明日<lb/>
　　　有敕督修經世大典又成小詩寄諸弟<hi>録六</hi>
省垣東畔至公堂十五年前戰藝塲飽食大官無補報<lb/>
兩科來此校文章<lb/>
御史承差鎖院門侍臣傳詔出天閽試官被命聨鑣至<lb/>
同榜三人出謝恩<lb/>
聖主宫中遊幸疎日臨祕閣玩芸儲昨朝蘭省纔開試<lb/>
清曉玉音催著書<lb/>
<pb n="KR4h0160_WYG_033-28a"/>
别駕祠前雪水渾弟兄沙上舉離尊三年不洗來時褐<lb/>
要看淋漓别酒痕<lb/>
香山山頭新月彎一似家里看西山去家五十度弦望<lb/>
圓璧何時照我還<lb/>
仁廟初科射策郎如今斑白玷朝行東風昨夜聞歸雁<lb/>
夢繞江南煙水長<lb/>
　　題所貴姪梅<lb/>
老樹縱横出幾條一枝還又亞牆腰西湖湖上掀篷看<lb/>
<pb n="KR4h0160_WYG_033-28b"/>
一夜吹香滿六橋<lb/>
　　所性姪家藏東坡看竹圖<lb/>
銀燭高燒照豔妆繁華過眼巳相忘敲門自愛看修竹<lb/>
未必殷勤為海棠<lb/>
　　漫題二絶<lb/>
鈴索無聲玉漏稀青綾夜直月侵扉五更一覺梅花夢<lb/>
催得江南學士歸<lb/>
屬官分住省郎曹省樹年深過屋高翰長晝閒來啜茗<lb/>
<pb n="KR4h0160_WYG_033-29a"/>
下簾危坐聴松濤<lb/>
　　為浪溪題折枝海棠<lb/>
㸃綴春風只一枝此花猶是半開時更令老杜如今見<lb/>
便是無情也賦詩<lb/>
　　墨竹<lb/>
兩枝澹澹與濃濃垂葉應無靃靡容玉立滿身都是雨<lb/>
何人能識葛陂龍<lb/>
　　高宗御書<lb/>
<pb n="KR4h0160_WYG_033-29b"/>
君王不受辟寒釵永巷泥金進損齋欲上太清樓下石<lb/>
嗁鴉落日滿宫槐<lb/>
　　陳摶睡圖<lb/>
陳橋一夜柘袍黄天下都無鼾睡牀贏得墜驢閒老子<lb/>
為君眠斷白雲鄉<lb/>
　　雪夜訪戴圖<lb/>
雪夜操舟童僕勞偶然歸去便稱豪若為返棹成佳趣<lb/>
轉憶當時不出高<lb/>
<pb n="KR4h0160_WYG_033-30a"/>
　　墨荔枝<lb/>
向來千里騎塵紅生色羅襦溼翠濃顔色似嫌妃子涴<lb/>
蕭然猶有墨君風<lb/>
　　山間山水手巻<lb/>
十年京國看圖畫半幅雲煙亦惱儂今日身行屏障裏<lb/>
却思移住最高峰<lb/>
　　武三思雙陸<lb/>
上陽無子局方闌又到乗龍第一盤餅餤未來聊樂耳<lb/>
<pb n="KR4h0160_WYG_033-30b"/>
郎君好好㸃籌看<lb/>
　　京城雜詠七首<lb/>
玉堂集日列金羈學士新兼祭酒時五百書生簽講遍<lb/>
八磚花影最來遲<lb/>
麗正門當千步街九重深處五雲開雞人三唱萬官集<lb/>
應制須迎學士來<lb/>
白玉堂前夜合花高高緑樹散朱霞朝來如見唐人畫<lb/>
繫著誰家白鼻騧<lb/>
<pb n="KR4h0160_WYG_033-31a"/>
龍笙鳯管舞輕盈步障遊看花滿城行到瓊林春更好<lb/>
新來進士唱名聲<lb/>
鼇山宴罷月溶溶太液池邊湛露濃不用金蓮送歸院<lb/>
水晶宫出玉芙蓉<lb/>
京城走馬聴晨鐘我亦宵征僕興慵却憶江南春睡美<lb/>
小樓敧枕聴邨舂<lb/>
奉詔修書白玉堂朝朝騎馬傍宫牆牐河東畔垂楊栁<lb/>
時有鸚聲似故鄉<lb/>
<pb n="KR4h0160_WYG_033-31b"/>
　　逢江易藝芳干賦芳洲<lb/>
楊栁垂垂拂釣磯平沙雨過緑生衣王孫鬬草歸來晚<lb/>
撲漉鴛鴦帶水飛<lb/>
　　東山春景<lb/>
春光澹澹日遲遲正是名園撲蝶時却憶小橋流水過<lb/>
東山春色在桃枝<lb/>
　　蒲萄<lb/>
宛馬西來貢帝鄉驪珠顆顆露凝光只今移植江南地<lb/>
<pb n="KR4h0160_WYG_033-32a"/>
蔓引龍鬚百尺長<lb/>
　　題山荘所藏東坡畫古木圖<lb/>
眉山昔日生三蘇一山草木為之枯後來筆端挾春腴<lb/>
却令生意囘枯株樹經公筆無老醜天以春工付公手<lb/>
誰云輩行龍眠翁奚必法嗣洋州守山荘劉氏富清玩<lb/>
家有蘇公舊揮翰恍驚溼蘚粘怪石慣見倒根生斷岸<lb/>
涪翁對此煮春茶為公梢上挂長蛇燈窗細讀假山記<lb/>
秀氣終屬眉山家<lb/>
<pb n="KR4h0160_WYG_033-32b"/>
　　詠春閨怨<lb/>
東風園林花草香芳閨寂莫春晝長佳人獨守情黙黙<lb/>
銀牀錦被閒鴛鴦終朝倦繡拈針指怕向花前聴鸚語<lb/>
喚囘舊事千萬端杏臉蛾眉淚如雨玉郎去年辭家時<lb/>
綠楊紅杏嬌春暉緑楊紅杏色如舊悵望玉郎猶未歸<lb/>
一春魚雁音書絶雪膚消痩千腸結斷腸獨立幾黄昏<lb/>
那更青山苦啼鴂<lb/>
　　和李溉之舞姬脱鞵吟<lb/>
<pb n="KR4h0160_WYG_033-33a"/>
宫袍繡蹙金花綺紅綃緊襯雙鸞尾盈盈慢服舞腰輕<lb/>
綵雲飛處香風起藕絲掣斷春雲鬆瑞蓮雙結並頭紅<lb/>
夭夭曲曲玉彎巻翠鳬飛去天欲輭玉階秀茁蘭筍長<lb/>
瓊沙迸出蘆芽淺徘徊困倚東風力溼砌香雲墜無跡<lb/>
無限嬌羞不自持君王喚起扶花立<lb/>
　　贈畫工黎仲瑾<hi>號碧山</hi>
吾聞萇𢎞之忠裂金石精氣千年化為碧人生頼有方<lb/>
寸妙萬變神竒從此出又聞西方梵僧名法能能令兩<lb/>
<pb n="KR4h0160_WYG_033-33b"/>
眼碧色晶熒熒有時肘後灑墨汁纖穠疎秀皆成形碧<lb/>
山畫欲入神品表裏神光碧瞳炯浮嵐暖翠山不受盡<lb/>
付晴窗落泓影碧山學士今為誰玉堂茆舍各有時煩<lb/>
君添我山下屋更看白雲相陸離<lb/>
　　題紫微老人大字歌<lb/>
紫㣲老人射生手挽强竟取黄金斗驃騎營中拜驍勇<lb/>
鳯凰池上稱耆舊時平腕力無所施筋力猶能學顔栁<lb/>
縱横戎略結構體殺活兵機屈伸肘山荘劉氏得最多<lb/>
<pb n="KR4h0160_WYG_033-34a"/>
當日襜褕駐應久高樓大扁曰明逺况有愛山并尚㕛<lb/>
我來後公五十年主人酌我樓中酒平田野水鳬雁集<lb/>
重岡複嶺蛟龍走登高欲賦乏佳興忽覩台躔照窻牖<lb/>
家藏有此希世珍取酒當為主人夀想當洗研弢筆時<lb/>
羽箑生風劒龍吼焉知今人正傳玩名與麒麟同不朽<lb/>
嶠南鼪鼯十五秋老将如今安得有鄂公九原如可作<lb/>
養夀清商為公奏<lb/>
　　示姪<lb/>
<pb n="KR4h0160_WYG_033-34b"/>
吾宗孫子多好學争持巻軸求余詩嗟余膏馥有幾許<lb/>
况復老懶惟其時子年弱冠氣方鋭立志要與青雲期<lb/>
冀馬生駒汗血器越女墮地瓊瑶姿固知美質故應爾<lb/>
所貴論道隆師資牧之涉世晚自誤冬至作詩鐫阿宜<lb/>
初陽萌動慎培養萬木一本含春滋<lb/>
　　道吳山<lb/>
道吳山頭有龍卧曡嶂重岡深紫邏靈湫瀑布千丈長<lb/>
古寺神杉十圍大崇祠坎坎風雨來樵徑丁丁鴻雁過<lb/>
<pb n="KR4h0160_WYG_033-35a"/>
郡人夜望北斗魁下有突兀青蓮座<lb/>
　　大圍山<lb/>
大圍山高高幾許絶頂嵯峨戴林塢石隙花開自春夏<lb/>
地鑪僧擁無寒暑清流白鷴滌毛距緑樹黄熊引筋膂<lb/>
山腰日午嬰兒嗁知有雷公出行雨<lb/>
　　題捕魚圖<lb/>
太湖三萬六千頃靈槎倒壓青天影大魚吹浪高如山<lb/>
小魚巻鬛為龍盤羣魚聨腴伐桴鼓勢同三軍戰强虜<lb/>
<pb n="KR4h0160_WYG_033-35b"/>
長綱大罟三百尺攔截中流若環堵吳王宫中宴未闌<lb/>
銀絲斫膾飛龍鸞太官八珍奉公子猩猩赬脣鯉魚尾<lb/>
洞庭木落天南秋黄蘆滿天飛白鷗江頭吹笛喚漁舟<lb/>
與君大醉岳陽樓<lb/>
　　大明殿早朝<lb/>
扶揺萬里上青霄鳯闕龍池步步瑶駞背負琛金絡索<lb/>
象身備駕玉逍遥衣冠俯伏傳呼嶽干羽低囘看舞韶<lb/>
湖海布衣瞻盛事他時田野夢天朝<lb/>
<pb n="KR4h0160_WYG_033-36a"/>
　　郊天禮成應制<lb/>
紫壇黄幄夜無風牲璧初陳月正中瑞靄霏微成五色<lb/>
神光恒赫映重瞳千官屏息瞻天表萬國關心在聖躬<lb/>
清曉慶雲高捧日簫韶前導駕還宫<lb/>
　　敗筆<lb/>
秋拈秃筆似愚慵曽為雲煙埽墨松脱穎荒凉空憶兔<lb/>
舊腰消痩久如蜂小臣奏事冠初免敗将降<hi>闕</hi>甲不重<lb/>
老矣此心無可用少年豪氣為誰雄<lb/>
<pb n="KR4h0160_WYG_033-36b"/>
　　歐陽公牡丹詩<lb/>
盛游西洛方年少晚樂漁樵號醉翁白首歸來玉堂署<lb/>
君王殿後見鞓紅<lb/>
　<lb/>
　<lb/>
　<lb/>
　<lb/>
　元詩選初集巻三十三<lb/>
</p>
<p>
</p>
  </div>
</body>
</text>
</TEI>
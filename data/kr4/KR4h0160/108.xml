<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻十四</head>
    <p>
<pb n="KR4h0160_WYG_108-1a"/>
欽定四庫全書<lb/>
　元詩選三集巻十四　　　庶吉士顧嗣立編<lb/>
　　巢松翁陸居仁<lb/>
　　　居仁字宅之華亭人以詩經中泰定三年丙寅<lb/>
　　　鄉試第七名隱居教授自號巢松翁又號雲松<lb/>
　　　野褐瑁湖居士與楊亷夫錢思復遊沒同葬于<lb/>
　　　山東麓號三髙士墓梧溪王逢挽宅之詩云遊<lb/>
　　　戲清真帖優長雅頌文世方趨趙孟天竟滯劉<lb/>
<pb n="KR4h0160_WYG_108-1b"/>
　　　蕡蓋狀其實也<lb/>
　　古意二首<lb/>
采蓮多芳草種豆襍艾蒿馬齒似蕙根魚腸溷鈆刀舉<lb/>
世方好竽錦瑟將誰操已矣屠龍技終身徒自勞<lb/>
王孫玉抵鶴公子金抵蛙夜光投暗室騄耳困鹽車燕<lb/>
石錦十襲楚璞刑再加哲哉待賈翁懷寳無歎嗟<lb/>
　　楚人弓<lb/>
楚人弓懸兩石五十萬矢陷强敵絳人弓箭三<hi>一作二</hi>隻<lb/>
<pb n="KR4h0160_WYG_108-2a"/>
長歌入關成偉績多箭不如少箭力制敵若在弓矢間<lb/>
鳴條牧馬髙於<hi>一作如</hi>山<hi>鐵雅評曰史斷入詩箴警多矣</hi>
　　國馬足<lb/>
國馬足吉行五十轡如沃天馬足一日千里更神速國<lb/>
馬天閑飽芻粟太行鹽車天馬哭<hi>鐵雅評曰自託可悲句短而意無窮</hi>
　　玉山草堂<lb/>
同宗入洛稱三儁累世留吳尚幾家谷水千秋書有種<lb/>
崑山一片玉無瑕内臺一笑金釵筍羽竈當攜石鼎茶<lb/>
<pb n="KR4h0160_WYG_108-2b"/>
見説草堂開緑野何人分我白鷗沙<lb/>
　　題王説明破窗風雨圖<lb/>
環堵篝燈夜闃寥欺人風雨更瀟瀟詩成驚落雞牕筆<lb/>
夢破須來馬鬛瓢萬里浪開看異日連牀屋漏耿今宵<lb/>
丈夫莫袖為霖手欲沃人間九土焦<lb/>
　　次韻贈鐵崖二首<lb/>
校書星動天禄閣作賦神遇楚陽臺波濤入筆滄海<hi>闕</hi>
霹靂嘯火昆侖開求文巨室持金獻問字諸生載酒來<lb/>
<pb n="KR4h0160_WYG_108-3a"/>
矍鑠是翁誰畫得心如鐵石貌如孩<lb/>
禽虎將軍勞築室焚魚學士嬾登臺盡道蓬萊謫仙出<lb/>
爛將桃李向人開髙歌夜半鬼神泣長嘯一天風雨來<lb/>
雄文任索千金價髙馬還輸十嵗孩<lb/>
　　自述叠前韻二首<lb/>
年少洋洋過閭里諸生衮衮登省臺雕蟲末技筆徒禿<lb/>
射虎良弓石為開道在未應隨世變身强不得眩時來<lb/>
君看塞上翁家馬造物戲人如小孩<lb/>
<pb n="KR4h0160_WYG_108-3b"/>
能賦子虛有司馬不見邑宰無澹臺緑嗔草力隨風偃<lb/>
丹愛葵心向日開稻過閒田鴻盡去芹香舊壘燕還來<lb/>
丈夫能受孤遺託唯有公孫活趙孩<lb/>
　　曹知白吳淞山色圖<lb/>
終南求㨗徑少室索髙價唯有孏雲西山深無俗駕<lb/>
　　題曽省元藏温日觀葡萄後用温師韻<lb/>
黄金臺壯帝王州我亦曽為汗漫遊不入鳯池鵷鷺序<lb/>
依然天地一沙漚<lb/>
<pb n="KR4h0160_WYG_108-4a"/>
　　羅教授䝉正<lb/>
　　　䝉正字希呂其先廬陵人父稽叔遊學新㑹因<lb/>
　　　家焉䝉正生有異質博學强記弱冠從肇慶羅<lb/>
　　　斗明學詩盡得其法有名於時縣尹沈壽創古<lb/>
　　　岡書院禮之從遊者甚衆尋省檄為髙州學正<lb/>
　　　秩滿歸至正丁亥赴省試遇開武銓或勸其借<lb/>
　　　註廵檢不屑就以詩答之云儒冠不是將軍具<lb/>
　　　只作當年措大看後遭亂避地郡城館憲吏趙<lb/>
<pb n="KR4h0160_WYG_108-4b"/>
　　　式家式薦於行省授南恩州教授州判吳元良<lb/>
　　　陰謀割據欲倚其籌畫用為幕官䝉正悟其意<lb/>
　　　力辭不就後因病以詩謝之云願賜一㕓閒養<lb/>
　　　病簡編燈火伴青衿未幾卒元良禮葬之希呂<lb/>
　　　詩格調頗髙五言律句音響尤工有集五巻<lb/>
　　春日聞鶯<lb/>
旭日明臺榭微風散綺羅樹陰凉翠合鶯囀落紅多闃<lb/>
寂懷人處間關奈爾何嶺南天氣好二月已清和<lb/>
<pb n="KR4h0160_WYG_108-5a"/>
　　寄謝何東道<lb/>
故人違我久千里慰相思樽酒成山甕籠鵝到墨池青<lb/>
山荒草徑暮雨落花時賴有春洲鴈南來可寄詩<lb/>
　　登圭峰懷蘇長公<lb/>
乆向風塵厭薄遊到來象外且淹留溪邊石枕和雲卧<lb/>
巖畔山茶帶雨收古寺老僧非舊主疎林晴色又新秋<lb/>
坡仙題詠今殘剥詞客登臨誦未休<lb/>
　　次韻余太常觀國招撫江南航海至新㑹八首<lb/>
<pb n="KR4h0160_WYG_108-5b"/>
日月行天豁翳昏茫茫元氣載重坤三山在望端倪濶<lb/>
萬水朝宗海獨尊飛馭羲和凌若木窮河漢使到崑崙<lb/>
功成得似班司馬絶域生還度玉門<lb/>
鳯掖珊瑚響珮珂龍池風暖緑生波節辭仙仗排閽去<lb/>
帆趁春潮帶雨過北極神君尊帝座南箕星象逼天河<lb/>
騷人舊是瀟湘客幾濯滄浪發浩歌<lb/>
鴻濛氣接泬㵳天蠻獠爭迎漢使船駭浪千重行處雪<lb/>
齊州九㸃望中烟神遊太乙仙藜外身在靈生海市邊<lb/>
<pb n="KR4h0160_WYG_108-6a"/>
玉署詞華君獨步聲名知不愧盧前<lb/>
三殿傳宣勅使來皇華後彩煥中台方蓬瑞氣翔雙鳯<lb/>
渤澥濤聲殷萬雷雲夢心胷呑芥蔕丘山名節冠崔巍<lb/>
秋期歸對金蓮直人在中天白玉臺<lb/>
繡斧承恩霄漢間節旌南去幾時還蒼茫析木津頭路<lb/>
縹緲雲鼇海上山禁苑花濃今正發扶桑弓健舊曽彎<lb/>
並遊羣俊長相憶逸駕重來許共攀<lb/>
世教湮微竟孰扶空嗟禹貢舊輿圖北庭淑氣仍燕趙<lb/>
<pb n="KR4h0160_WYG_108-6b"/>
南國遺風尚越吳弭節曉雲三島近濯纓秋水一塵無<lb/>
九重前席長沙傅莫憚嚴程聴鷓鴣<lb/>
天開閶闔百官朝賢俊寧煩束帛招丹鳯九重傳鳯詔<lb/>
蒼龍萬里過龍標飄飄髙步瀛州客嫋嫋餘音赤壁簫<lb/>
歸路湘南芳草遍清風離思轉迢迢<lb/>
舳艫千里快乗風百粤三韓去路通島樹隱霞春綽約<lb/>
梅花吹雨曉空濛水環鼇極坤維碧雲捧蓬萊日色紅<lb/>
馳志伊吾鳴劒夜中興今待漢臧宫<lb/>
<pb n="KR4h0160_WYG_108-7a"/>
　　獨秀峯即事呈都閫諸公<lb/>
獨秀峯前鬼憐青戰塵未洗血痕腥城扉塞掩平川日<lb/>
烽火明連逺戍星汀鴈失羣秋漠漠樹烏無夢夜冥冥<lb/>
蓮花柏樹多材俊早晩山林見太平<lb/>
　　寄黄尚書<lb/>
尚書昔日絃歌地芳草萋萋滿訟庭上界仙題丹桂籍<lb/>
南州人誦瑞蘭銘黄雲覆壠秋嘗稻鐵鍵長歌夜不扃<lb/>
離亂如今那可説荒郊過雨髑髏腥<lb/>
<pb n="KR4h0160_WYG_108-7b"/>
　　甲子年九月二十五日西寇犯髙凉戰於坡山<lb/>
原頭鐵騎氣如雲妖祲西來白晝昏千里西風吹戰血<lb/>
半營殘月照城軍竈寒尚認飛仙跡骨冷難招猛士魂<lb/>
盛代懷柔資輔治兩階干羽已敷文<lb/>
　　髙州寄友人<lb/>
梅花又發去年枝遊子天涯未授衣舊友别來書滿篋<lb/>
新居兵後草生扉青霄有路凌風到紫水無槎泝月歸<lb/>
嵗晩望鄉心最切太行東北白雲飛<lb/>
<pb n="KR4h0160_WYG_108-8a"/>
　　初秋<lb/>
落日關河笛一聲感時懷抱若為平燕臺已朽千金骨<lb/>
秦塞虛防萬里城大火西流金有令長江東去水無情<lb/>
故園回首干戈滿空負滄浪白鳥盟<lb/>
　　寄恩平吳奏記<lb/>
聞説恩平吳奏記三年戎馬只儒衣魂逃槃瓠營宵拔<lb/>
血迸鼪鼯劒夜飛富貴總輸屠狗得行藏未必卧龍非<lb/>
路人盡識將軍意笑待青袍破賊歸<lb/>
<pb n="KR4h0160_WYG_108-8b"/>
　　和白石馬教授二首<lb/>
蕭蕭白<hi>一作然紺</hi>髮映童顔塵世千年邂逅間三十六陂明<lb/>
月夜許騎仙鶴過緱山<lb/>
穠緑溪橋烟樹樹殘紅池沼雨家家遊蜂不悟青韶去<lb/>
猶抱虛庭薺菜花<lb/>
　　懷馬教授二首<lb/>
陳編落落韋三絶浮世茫茫海九環經濟功成疎傅老<lb/>
漢庭前日得身還<lb/>
<pb n="KR4h0160_WYG_108-9a"/>
水生白石渡頭灣念子携書共往還今日相思不相見<lb/>
越南殘照海門山<lb/>
　　周山長棐<lb/>
　　　棐字致堯四明人嘗為宣公書院山長曹石倉<lb/>
　　　採周致堯詩入明詩初集題曰山長集余初閲<lb/>
　　　至正庚辛唱和詩録周棐龍淵景徳禪院一詩<lb/>
　　　不知其即為致堯也後考郡志見髙巽志士敏<lb/>
　　　東墖分韻詩序内有周棐致堯云云因合為一<lb/>
<pb n="KR4h0160_WYG_108-9b"/>
　　　人而集名則仍從石倉之舊但致堯送張志學<lb/>
　　　詩云珥筆每同花下散玉珂時聽月中還寄龍<lb/>
　　　子髙詩云御水滿溝香洗馬宫牆隔樹聽流鶯<lb/>
　　　似乎官不止山長者無可援據姑闕疑以俟更<lb/>
　　　考<lb/>
　　古詩五首<lb/>
應龍果何物變化在斯須噓氣雲霧蒸下雨澤九區差<lb/>
差喉下鱗嬰之能殺軀那因情欲牽豢畜同淵魚<lb/>
<pb n="KR4h0160_WYG_108-10a"/>
邯鄲有猛虎曽參能殺人斯固不足慿浮言亂其真憸<lb/>
人舌下刀數加君子身何如㝠㝠羽不為矰繳親<lb/>
團團青銅鏡昔從軒轅鑄面涵孤月光背隠雙龍跗美<lb/>
貎欣自修醜容羞見妒人心自新疎鏡明只如故<lb/>
猗蘭生中谷不采恒自香園丁亦何知掇置近中堂朝<lb/>
培根愈萎暮沃葉已黄將養雖以時物性終見傷<lb/>
蕭蕭水中蒲瑣瑣蒲上禽託身自得所不忘罾罥侵天<lb/>
風㫁枯條卵破巢亦沈兹焉復何尤慎之在初心<lb/>
<pb n="KR4h0160_WYG_108-10b"/>
　　懷古<lb/>
我愛陶淵明所居惟種栁與世實寡諧委懷在杯酒不<lb/>
有千古心誰識千載後意欲從之遊斯人復何有<lb/>
　　述懷<lb/>
平生逺塵事畏觸憂患端矧兹值多故而敢懐自安寄<lb/>
身塗旅中戚戚苦飢寒為生恥無庸緝遺守微官雖云<lb/>
匪多秩所職期可觀顧非周員器軌事仍獨難蹇予亦<lb/>
何為俛仰徒長歎<lb/>
<pb n="KR4h0160_WYG_108-11a"/>
　　至正辛丑秋七月十有三日憩龍淵景徳禪院分<lb/>
　　　韻得閒字<lb/>
終嵗跼城府長有戚戚顔晨登郭西寺逍遥任疎頑林<lb/>
堂含餘清爽塏非人間况兹羣彦集秩秩文翰班善謔<lb/>
等髙詠嘉言振幽孱豈無觴酌歡茗煎亦未慳喧卑受<lb/>
物曠志適忘世患耽留陽景馳飛羽當樹還賞心頗逡<lb/>
巡紛慮仍粗關諧此塵外蹤再期永日閒<lb/>
　　至正甲辰九日同牛諒伊甫陳世昌彦博徐一䕫<lb/>
<pb n="KR4h0160_WYG_108-11b"/>
　　　大章髙巽志士敏釋良琦元璞守良登東塔以杜<lb/>
　　　少陵玉山髙並兩峰寒之句分韻賦詩得並字<lb/>
東住有髙墖名與福城並九日陪諸賢登臨期絶頂秋<lb/>
深木葉落不覺天地迥凉飇灑林霏咫尺衣裳冷玉田<lb/>
好開懷何止供香茗幽軒賞佳菊竟夕忘酩酊昔人晝<lb/>
遊此衣飾率尚褧寥寥千載間視若空華等清境素情<lb/>
愜塵心未全屏感彼興我懐鈎詩記深省<lb/>
　　修禊日偕曹廣文七人遊南湖賦得裴休舊業休<lb/>
<pb n="KR4h0160_WYG_108-12a"/>
　　　字公美捨宅為寺今真如寺是也<lb/>
幽賞殊未窮揚舲濟南湖載瞻裴公字蕭條乃禪居緬<lb/>
思太和年秩班百寮初晩懷超俗縁息心究空虛嵗月<lb/>
既云邁世事亦已徂峩峩清輝堂遺構委榛蕪斯人不<lb/>
可為慨傷獨在余<lb/>
　　三月望日偕曹廣文遊南園得多字<lb/>
暮春適休暇步遊散煩疴復兹名園賞為樂詎云多依<lb/>
叢愛繁緑縁冶弄輕波景幽興彌臻慮澹神始和誰思<lb/>
<pb n="KR4h0160_WYG_108-12b"/>
遽旋歸夕曛在城阿永諧塵外蹤明晨復來過<lb/>
　　夏夜宿流虹寺有感<lb/>
馳騖竟朝暮似縁飢凍迫如何百年間區區為形役世<lb/>
途寡相知靦顔徒自飾所獲既非寳所喪良可惜生理<lb/>
固草草進退量我力豈乏希世榮前車已當阨流光急<lb/>
奔馬素業紛㫁織聖道卒未聞怛焉増内愓<lb/>
　　感興<lb/>
蕭蕭五花馬矯矯七尺身飲馬恒以時剪刷謂有神輕<lb/>
<pb n="KR4h0160_WYG_108-13a"/>
泥障文錦新鞍鞁雕銀所期越千里不辭厮養勤過都<lb/>
未及試一蹶不再伸吁嗟世之人求名不求真<lb/>
　　雨夜感懷<lb/>
卧聞窗間雨蕭颯夜將深轉望壁上鐙依微照孤衾撫<lb/>
兹淒絶候感此遲暮心平明視青鏡白髮滿華簪<lb/>
　　秋夜不寐三首<lb/>
髙館夜無寐孤衾轉蕭爽驚風振庭柯落葉走階響沉<lb/>
憂静中起離懷益難廣寂寞誰晤言殘鐙耿虛幌<lb/>
<pb n="KR4h0160_WYG_108-13b"/>
濩落頗已久衰遲亦何甚因念平生懷悲悽不能寢薄<lb/>
帷照明月中宵益淒凜展轉殊未休疎鐘度髙枕<lb/>
昨日又今日今朝又明朝蹉跎竟何為坐令顔鬢凋代<lb/>
耕既非望閒居亦無聊孤懷共誰寫仰屋奏七謡<lb/>
　　題俞仲剛山水<lb/>
我昔四明尋隠者著屐逺過玉几山巖扉苔逕轉森邃<lb/>
結窠乃在雲松間松間迴風蕩空影水流花開春日永<lb/>
苧服凉深團扇閒花鳥飛來意俱静為覔漁梁白沙步<lb/>
<pb n="KR4h0160_WYG_108-14a"/>
因識樵人奕碁處扁舟<hi>闕</hi>泊碧谿隂沿月長歌下山去<lb/>
束帶十年事朝謁鶴怨猿驚總淒切草堂晴晝翫新圖<lb/>
三歎令人欲愁絶<lb/>
　　訪鮑仲孚先生隠居<lb/>
谿上齋居好幽偏事不侵桑麻存晚計圖史樂初心岸<lb/>
幘幽窗曉移牀緑樹隂卜鄰何代老從此數相尋<lb/>
　　次石監征韻<lb/>
憶子臨東海征帆幾日回鼉鳴津鼓合蜃起石樓開官<lb/>
<pb n="KR4h0160_WYG_108-14b"/>
酒應深酌春衣或未裁題詩紀遊歴時寄到蓬萊<lb/>
　　次陳彦博編修雨中見懷<lb/>
澤國仍多雨谿流没兩涯墟煙迷小市泥草亂空階藴<lb/>
藉詩中意蒼茫病裏懷明朝晴色好對話兩情諧<lb/>
　　送崇徳州夏同知<lb/>
慷慨持正節雄談息戰塵有生皆帝力無地不王臣為<lb/>
國丹心在論功白髮新他年忠義傳端合繼前人<lb/>
　　送人歸楚<lb/>
<pb n="KR4h0160_WYG_108-15a"/>
楚甸荒凉舊鎮微春來漸覺思依依故鄉兵後今誰在<lb/>
遊子江南恨獨歸長路關心聞過雁孤城回首見斜暉<lb/>
家人十載傷離别芳草閒堂静掩扉<lb/>
　　寄沂陽劉廷鎮員外<lb/>
故人相與最從容尚憶論詩向夜中白首無家十年别<lb/>
青山何處一樽同夢回孤館鐙前雨目㫁西風塞外鴻<lb/>
誰識離懷愁絶處野庭依舊穆陵東<lb/>
　　吳中<lb/>
<pb n="KR4h0160_WYG_108-15b"/>
兩岸春雲暗栁條滿篷風雨過楓橋空憐越絶谿山好<lb/>
且聽吳趨巷陌遥官舍晚凉飛燕子水鄉人静賣魚苗<lb/>
誰家白晳佳公子賸把黄金買阿嬌<lb/>
　　寄子髙都事<lb/>
昔年相與最多情尚憶聨鑣度錦城御水滿溝看洗馬<lb/>
宫牆隔樹聽流鶯别來故舊今誰在老去艱虞只自驚<lb/>
山色湖光總無賴不堪幽獨轉愁生<lb/>
　　登崇徳城有感<lb/>
<pb n="KR4h0160_WYG_108-16a"/>
溪上孤城百雉餘城門猶自䕶儲胥霸陵空宿將軍騎<lb/>
范叔應隨使者車雞犬蕭條兵過後漁樵散漫市休初<lb/>
老年觸事多成感閒向芭蕉葉上書<lb/>
　　寄舍弟鼎<lb/>
生計依人轉寂寥别來心事向誰消鏡中華髮隨年改<lb/>
溪上青山入夢遥對酒便思歸白社將書不敢寄洪喬<lb/>
越情吳思渾無頼獨倚江樓送暮潮<lb/>
　　臨平道中寄京師諸友<lb/>
<pb n="KR4h0160_WYG_108-16b"/>
雲外羣山綰翠螺馬蹄長是客中過關河樹色秋光近<lb/>
驛路蟬聲晚更多千古心期空皓首百年人事等滄波<lb/>
自漸薄劣頻趨走幾度因風想玉珂<lb/>
　　春日雨中漫成次顧玉山韻兼簡石監征<lb/>
十日春泥嬾入城滿湖風雨未開晴草堂欲補寧忘破<lb/>
沙鳥頻來莫漫驚橋外栁條隨意緑坐問苔色傍人生<lb/>
縁知花事渾能幾好買芳樽對客傾<lb/>
　　寄劉孝章經歴<lb/>
<pb n="KR4h0160_WYG_108-17a"/>
意氣傾人記昔年東風飛盖日翩翩花明古戍春停騎<lb/>
月上清江夜放船老去交游誰更健亂來蹤跡總堪憐<lb/>
山光水色渾無頼却數冥鴻野外天<lb/>
　　次韻送陳夀夫之湖州<lb/>
識君雖早送君遲却媿相看在亂離十口一家無别業<lb/>
此身何日是閒時青山滿路春船酒白月空江客枕詩<lb/>
我有好懷誰得共鷗波千頃雨絲絲<lb/>
　　寄吳興張别駕<lb/>
<pb n="KR4h0160_WYG_108-17b"/>
鴛鴦飛去潦波平曽聽驪歌憶送行南浦移舟官樹緑<lb/>
西亭酌酒晚風晴異鄉春近多新夢逺使書回足舊情<lb/>
欲識懷君無限意滿城芳樹亂啼鶯<lb/>
　　送曹廣文賦得富覽亭<lb/>
危亭突兀斗城隂風物蒼茫入望沉萬古東南多壯觀<lb/>
百年豪傑幾登臨夜中日出扶桑近天外江流灧澦深<lb/>
好趁歸帆拂天姥共慿寥廓寄微吟<lb/>
　　次韻顧玉山見寄<lb/>
<pb n="KR4h0160_WYG_108-18a"/>
白水青山杳渺邉每懷髙節自茫然不從猿鳥疏名姓<lb/>
虛託鱗鴻問嵗年鐙外簷花清夜雨江頭雲樹暮春天<lb/>
須知無限滄洲意渺渺東風一斾懸<lb/>
　　渡錢塘江<lb/>
日出長江煙霧開越山吳樹抱江迴霸圖蹤跡空今古<lb/>
天塹東南有劫灰山郭雨昏雲似墨海門潮急浪如雷<lb/>
舟師省柁須看客不數瞿塘灧澦堆<lb/>
　　西津夜泊<lb/>
<pb n="KR4h0160_WYG_108-18b"/>
孤帆夜落石橋西橋外青山入㑹稽卧聽海潮吹地轉<lb/>
起看江月向人低一春衰謝憐皮骨萬國艱虞厭鼓鼙<lb/>
何處客船歌水調令人歸思益凄迷<lb/>
　　送南臺察掾張志學赴都<lb/>
蓬萊宫闕五雲間天上羣仙集珮環珥筆每同花下散<lb/>
玉珂時聴月中還清秋幕府芙蓉静白日門屏獬豸閒<lb/>
浩蕩天風吹鶴馭春朝入覲紫宸班<lb/>
　　次韻顧玉山寄張子淵<lb/>
<pb n="KR4h0160_WYG_108-19a"/>
險宦何殊闞九淵且將蕭散事餘年風前白苧裁春服<lb/>
花外青藜挂酒錢聖世敢云輕紱冕野人端合老林泉<lb/>
養生况有封囊藥坐聴流鶯手自圓<lb/>
　　春日偕顧玉山汎舟平家湖訪石仲徳次韻<lb/>
湖上春光生緑波湖頭栁色似新鵞已知出郭塵諠少<lb/>
更喜臨流樂事多穏坐蘭舟勝上馬新裁苧服不須羅<lb/>
茅堂只隔東西瀼隨意相從載酒過<lb/>
　　琦元璞所藏趙子昻馬圖<lb/>
<pb n="KR4h0160_WYG_108-19b"/>
進馭歸來日未西落花芳草滿春泥也知櫪上無凡馬<lb/>
牽過天閑不肯嘶<lb/>
　　雙松圖<lb/>
鑿鑿岷峨挿彼蒼海波不動海天凉雙蛟化作神仙去<lb/>
明月中宵劒影長<lb/>
　　苧邨煙雨<lb/>
鳬雁人家秋水多澹煙疎雨暗漁蓑分明記得南塘路<lb/>
何處行舟白苧歌<lb/>
<pb n="KR4h0160_WYG_108-20a"/>
　　許山長恕<lb/>
　　　恕字如心江隂人性沈静博學能文至正中部<lb/>
　　　使者薦授澄江書院山長不樂即棄去㑹天下<lb/>
　　　多故因之海上慕韓伯休之為人旁通其術善<lb/>
　　　自匿與山僧野子相往還人莫識也洪武甲寅<lb/>
　　　卒年五十二家北郭故號北郭生所著有北郭<lb/>
　　　集十巻詩得古體思深㫖逺論事多激昻篇中<lb/>
　　　每多感時傷亂之作亦王原吉之流亞也<lb/>
<pb n="KR4h0160_WYG_108-20b"/>
　　天門山龍門<lb/>
兩崖儼相對一石向中分誰將龍泉劒闢此天地門過<lb/>
客毛髮凜風雲相吐呑<lb/>
　　青田鶴<lb/>
青田有白鶴羽翼何蹁躚謬永衛公寵志豈在乘軒一<lb/>
鳴能驚人一飛亦翀天獨立傍秋水顧影私自憐<lb/>
　　題李子成石琴<lb/>
誰將一片石斵此無絃琴石以礪髙操琴以閒素心中<lb/>
<pb n="KR4h0160_WYG_108-21a"/>
庭蘿月夜擊之響球琳李君有真樂在趣不在音<lb/>
　　小石灣<lb/>
晴沙展芳席春山歇遊騎飛雲度鳥背驚濤觸鵝鼻逺<lb/>
觀山水佳近愛花木麗風塵一失所行樂猶夢寐<lb/>
　　偶成<lb/>
一雨豆苗緑獨行溪水西繁露墜叢竹新流漲芳堤偶<lb/>
與樵者語忽聞幽鳥啼内機久已息處處武陵溪<lb/>
　　禮敬寺<lb/>
<pb n="KR4h0160_WYG_108-21b"/>
攀崖度峭壁縁澗入幽徑山堂絶𢎞敞金碧相輝映石<lb/>
泉釀香雪松風翳清磬煩慮庶可祛聊復此游泳<lb/>
　　老馬<lb/>
老馬不量力意氣横九州奈何皁櫪中籠絡如羈囚豈<lb/>
無芻與菽悲鳴不自由願凌騏驥羣振迅當清秋朝馳<lb/>
崑崙山夕飲𤣥圃流伯樂不一顧終死誰怨尤<lb/>
　　已亥南樓九日懷乙未九日將家過前陳北莊倐<lb/>
　　　忽四載有感而賦<lb/>
<pb n="KR4h0160_WYG_108-22a"/>
憶昔軍始興將家出南郭兹辰正重九炊煙静墟落奔<lb/>
竄憂甲兵漂零任溝壑偷生竟何幸一貧宛如昨念離<lb/>
傷獨遊對酒忽不樂君山渺何許籬菊亦落莫愁多客<lb/>
髮稀世亂生事薄坐久一長歎飛雲度髙閣<lb/>
　　戲馬臺懷古<lb/>
崇臺何巍巍直上望四海項王戲馬日意氣今何在緬<lb/>
懷彭城公倚劒一慷慨登髙眷佳節所歡不我待遺跡<lb/>
隠荒榛青山澹浮靄日夕衆鳥下風秋羣物改豈無盈<lb/>
<pb n="KR4h0160_WYG_108-22b"/>
觴酒幽花復采采悵望一洒淚悲風振千載<lb/>
　　俞瀛山留仙茅塢作詩寄之<lb/>
歌罷停雲詩復作苦雨歎煙霾生晝暝星月入夜燦出<lb/>
門嗟復入所畏泥潦爛漸老潘岳悲長貧阮籍慣跌宕<lb/>
瀛山翁髙世性疎誕看雲憶南谷煑石汲西澗我生本<lb/>
濩落世故復羈絆相望渺江湖野航或可泛<lb/>
　　宗大席上以鳥啼山客猶眠分韻得鳥字<lb/>
步出城東門一徑入深窈坐愛茅堂静逺望衆山小昔<lb/>
<pb n="KR4h0160_WYG_108-23a"/>
日繁華地爛漫煙花繞兵餘成焦土荆棘暎碧篠幸有<lb/>
賢子孫復業似君少雅集文翰友觴詠樂未了醉來忘<lb/>
爾汝一笑送歸鳥且復永今日餘暉在林杪<lb/>
　　次韻鐵崖題朱氏玉井香亭韻有和章者張宗魯<lb/>
　　　張應辰周盧二公<lb/>
玉井湛秋月光影清肺腑羣姝擁飛盖列坐水仙府晩<lb/>
色淡蒼煙逺香度風渚水木更清華疎桐連弱櫸濟濟<lb/>
集羣彦良㑹喜今雨鐵崖文章伯筆陣誰敢拒天生髙<lb/>
<pb n="KR4h0160_WYG_108-23b"/>
世姿不作庸人語兩張多藻思珠玉暎月露醉吟采蓮<lb/>
詞似對若耶女濓溪愛蓮説絶勝著花譜盧敖有仙氣<lb/>
欲向風中舉嗟予復效顰笑倒詩中虎<lb/>
　　吳宫怨<lb/>
碧雲樓髙秋月低夜夜栖烏夜半啼吳王宫裏無西子<lb/>
江清露白芙蓉死<lb/>
　　精衛詞<lb/>
西山石東海波海波浩渺山巍峩銜石填海奈苦何羽<lb/>
<pb n="KR4h0160_WYG_108-24a"/>
毛摧折口流血心不轉海可竭<lb/>
　　望夫石<lb/>
夫君逺行役一去不回頭山頭望夫處日日大江流望<lb/>
夫不來化為石山烏山花伴孤寂<lb/>
　　染絲上寒機<lb/>
染絲上寒機麗也奪春輝含啼汚素質擬織雲錦衣一<lb/>
梭一梭腕欲折繭絲何日徵輸絶西鄰自紡木棉花製<lb/>
得冬裘白於雪<lb/>
<pb n="KR4h0160_WYG_108-24b"/>
　　澱山湖阻風<lb/>
湖之水不可渡短棹夷猶日已暮滄浪浩渺阻修路雪<lb/>
雲滿天風滿湖湖邉買酒祭龍姑美人可望不可即誰<lb/>
寫山隂興盡圖<lb/>
　　題花下美人圖<lb/>
促促復促促春紅已成緑彩雲飛傍玉闌干天仙來下<lb/>
瑶臺曲花枝易衰人易老妾顔如花為誰好閒來花下<lb/>
漫躊躇何意傷春被春惱<lb/>
<pb n="KR4h0160_WYG_108-25a"/>
　　告天子<lb/>
告天子爾何微麥秀風暄髙下飛餘音嫋嫋入雲飛向<lb/>
天閽如有訴天閽蕩蕩虛且髙言之諄諄徒爾勞多少<lb/>
功臣如柱石緘口全身保衣食<hi>一作良可惜</hi>
　　雙磚行<lb/>
吳門盤盤髙數仞關防須得關吏印朝來千人萬人出<lb/>
有印無磚不得進丈夫堂堂廊廟才入關須帶雙磚來<lb/>
吁嗟時事乃如此何人為築黄金臺<lb/>
<pb n="KR4h0160_WYG_108-25b"/>
　　長亭栁<lb/>
長亭栁長亭春色濃如酒柔條細葉亂風煙年年盡屬<lb/>
離人手汴水河堤空復春朝元宫闕已成塵何似長亭<lb/>
管離别常送東西南北人我家揚子江頭住憶捲疎簾<lb/>
看飛絮幾時折贈北郭生歸卧君山最佳處<lb/>
　　邊塘樹<lb/>
邉塘樹從來生在邉塘<hi>一作塘邉</hi>路千船萬船百尺<hi>一作丈</hi>牽<lb/>
潮去潮來幾朝暮樹身截如刀鋸痕半身刻鏤半身存<lb/>
<pb n="KR4h0160_WYG_108-26a"/>
生成亦䝉雨露澤枝葉叢茂煩深<hi>一作凋瘁空餘</hi>根可憐托身<lb/>
不得地銷盡凌雲浩然氣深林自有棟梁材廢質宜為<lb/>
人所棄<lb/>
　　茅簷燕<lb/>
茅簷燕過海辭山心戀戀田家破屋百年餘年年無事<lb/>
長相見近城亦有小紅樓朱簾翠箔鎖春愁銜泥恐把<lb/>
琴書汚結巢那復主人留五月蒿萊翳環堵引雛翻飛<lb/>
近窗户不似百禽畏網羅艾而髙張將奈何<lb/>
<pb n="KR4h0160_WYG_108-26b"/>
　　采蓮曲<lb/>
彩雲滿湖蓮葉多佳人蕩舟湖上歌盈盈玉腕巻香羅<lb/>
清聲入雲揚翠蛾隔花雙槳出復入風露滿身香氣濕<lb/>
手中摘得青藕子肯把芳心向人擲妾家住在<hi>一作近住</hi>南<lb/>
湖西南風送船北風歸日莫風髙浪不息鴛鴦在梁戢<lb/>
左翼<lb/>
　　病槖駝行<lb/>
西城紫駝髙硉兀不見肉峯惟見骨左顧右盼如乞憐<lb/>
<pb n="KR4h0160_WYG_108-27a"/>
欲行不行還勃窣向來負重曽千斤識風知水靈於人<lb/>
長鳴蹴踏塞北雪矯首振迅江南春只今多病兼衰老<lb/>
瘡皮剥落毛色槁秋沙苜蓿三尺長空向牆頭齕枯草<lb/>
　　擣衣篇<lb/>
妾本良家女嫁為蕩子妻蕩子逺從軍戍北又征西井<lb/>
梧葉黄秋露白絡緯悲啼玉階側家家刀尺動寒衣妾<lb/>
守空房閒不得自開故篋為檢尋含情和淚擣秋砧願<lb/>
將有限平生力碎爾天涯鐵石心凉風凄凄月皎皎千<lb/>
<pb n="KR4h0160_WYG_108-27b"/>
聲萬聲天未曉作勞無意數更深獨有殘燈照人老<lb/>
　　競渡曲<lb/>
小船鳬雁翔大船火龍驤船頭翠旓舞船尾綵旗張水<lb/>
師跳浪健如虎彷彿馮夷來擊鼓奔走先後出復没銀<lb/>
濤蹴山洒飛雨棹歌滿江聲入雲醉狂不畏河伯嗔撇<lb/>
波急漿電光掣奪得錦標如有神靈均孤忠照今古土<lb/>
俗猶能繼端午湘魂不來心獨苦歸咏離騷酹蒲醑<lb/>
　　斬白蛇劍<lb/>
<pb n="KR4h0160_WYG_108-28a"/>
君不見天人手中三尺冰乃翁授之赤帝精白蛇斫㫁<lb/>
天始驚川原流血野草腥天荒地老泣素靈炎劉帝業<lb/>
一掃成歸來歌風八極清吳鈎巨闕皆虛名流傳典午<lb/>
氣未平精光徹天奮如霆鬱攸扇妖武庫傾化為霹靂<lb/>
凌紫冥壯士感時涕淚零劍兮劍兮何由得汝跨海斬<lb/>
長鯨<lb/>
　　銅駝歎<lb/>
銅駝銅駝何壯哉是誰鑄爾負重致逺之竒才三十六<lb/>
<pb n="KR4h0160_WYG_108-28b"/>
宫五雲裏金光射日天門開千官出入多如雨榮顧紛<lb/>
紛何足數老夫無眼識英雄聖主明王一今古索靖真<lb/>
天人洞見皆天真海波尚變桑田土武陵獨駐桃花春<lb/>
昔人避世向金馬至今大笑千載下達士何須歎銅駝<lb/>
柏梁廢址今巍峩<lb/>
　　蕭寺早行<lb/>
張家宅前蕭寺橋侵晨發船江霧消村雞三唱屋角樹<lb/>
柔櫓數聲沙際潮此時飛上海底日錦雲滿江光蕩揺<lb/>
<pb n="KR4h0160_WYG_108-29a"/>
水聲㶁㶁遶灘轉霜氣烈烈隨風飄人生各各有所役<lb/>
豈水有漁山有樵干戈正集沙塞戰環珮已退天門朝<lb/>
嗟予久作江海客往來自歎鄉關遥石田茅屋儻可遂<lb/>
白日醉眠吹短簫<lb/>
　　題朱九齡翠筠軒<lb/>
有脚不踏東華塵有眼不看長安春翛然天地至清氣<lb/>
多在叢篁流水濵軒名翠筠俯空谷箇箇梢長如立玉<lb/>
一秋明月照瀟湘六月凉風灑淇澳軒中之人清且閒<lb/>
<pb n="KR4h0160_WYG_108-29b"/>
心不在乎山水間左圖右史移白日四簷環珮聲珊珊<lb/>
不可一日無君子澹然風致頗相似翠實常分丹鳳雛<lb/>
籜冠曽奉青霞士北郭道人静者徒愛看黄巖煙雨圖<lb/>
擬約嵩溪聴蕭瑟醉來題遍青珊瑚<lb/>
　　錦樹行<lb/>
憶昔家住蓉城東周遭烏血雜青楓一春門巷緑隂雨<lb/>
六月林塘清晝風時當收藏未黄落景因壯觀<hi>一作霜露</hi>還<lb/>
青紅織成誰似天孫巧染出豈非青女工十年無寄寄<lb/>
<pb n="KR4h0160_WYG_108-30a"/>
吳市一日艤棹來穹窿人家隠見流水遶樹林絢爛孤<lb/>
邨通赤城丹霞映絶巘西山落日迥蒼穹雜花秋明步<lb/>
障外歸雅莫落天機中髙情作傳<hi>一作停車髙咏</hi>憶郭僂<hi>一作桂牧</hi>
浮華戲人悲石崇<hi>一作入寺學書懐鄭公</hi>題詩曽流御溝水剪綵<lb/>
何須西苑宫人生漸老歸未得秋色雖好將成空何當<lb/>
喚起趙松雪寫我秋林倚痩笻<lb/>
　　題趙松雪桑落洲望廬山圖<lb/>
放曠北郭生好作雲水游憶昔渡彭蠡一掉夷猶桑落<lb/>
<pb n="KR4h0160_WYG_108-30b"/>
洲桑落之洲清且泚水光揺揺山靡靡漚前直與銀河<lb/>
通日出風生見金鯉東南五老之髙峯坐卧常對乎舟<lb/>
中屏風九疊爛雲錦金闕照耀青芙蓉懸崖瀑布寫寒<lb/>
碧玉龍倒挂三千尺羣仙鵠立紫霞裏思欲從之潄瓊<lb/>
液是時卸帆野隂暮水氣空濛雜煙霧乾坤多事逾十<lb/>
年今之畫圖猶故步此圖作者房山公後來繼之松雪<lb/>
翁經營慘淡千萬狀㸃綴毫末無遺踪房山松雪總蕭<lb/>
瑟逺客無家空歎息拔劒髙歌行路難落日寒雲慘無<lb/>
<pb n="KR4h0160_WYG_108-31a"/>
色<lb/>
　　求菊<lb/>
平生愛花惟愛菊幽栖曽傍滄浪曲春苗賸分三百本<lb/>
參差稍映江蘺緑小徑還將蔓草除一春最畏風雨觸<lb/>
常時灌溉汲清流幾度扶持斬叢竹秋花不愁不爛漫<lb/>
粲粲金錢照茅屋只今避地東海頭飛夢夜度君山麓<lb/>
朝來下馬過名園穠花嫩蕊紛如簇或染猩紅疑剪綵<lb/>
或綴鵝翎同刻玉或似芙蓉暎秋水或如牡丹眩晴旭<lb/>
<pb n="KR4h0160_WYG_108-31b"/>
衆中一種出宫黄疊疊香羅淡妝束嗟予託君同隠逸<lb/>
步繞夕陽看不足漫將鄉淚落西風自對孤芳傷局促<lb/>
客邉有軒名太古<hi>先生有唐琴刻名太古匾其處為太古軒</hi>頗似陶潛能避<lb/>
俗醉拈秃筆寫雲箋秋色能分慰幽獨<lb/>
　　三月三日自吳回姚舍别業<lb/>
入夜難分港歸舟不問程漁燈勞逺照野老笑相迎近<lb/>
市仍鼙鼓連邨尚甲兵羈人頭欲白遺恨幾時平<lb/>
　　野老<lb/>
<pb n="KR4h0160_WYG_108-32a"/>
水郭軍麾滿偷生齒髮全秋成思樂嵗世亂感衰年倚<lb/>
杖秋林外扶犁夕照邊餘生沾聖澤何以荅皇天<lb/>
　　亂後省祖塋見梅花<lb/>
慰眼非無主相看欲損神一枝初帶雪半樹已為薪慘<lb/>
澹黄昬月荒凉古墓春含情不忍折老淚一沾巾<lb/>
　　過鶴坡丁酉臘月望日<lb/>
黄浦烏溪外遲遲去路遥風煙何慘澹門巷亦蕭條白<lb/>
鶴三家墅清霜獨木橋兵戈苦未息奔走愧漁樵<lb/>
<pb n="KR4h0160_WYG_108-32b"/>
　　夜泊朱砂港<lb/>
舟泊朱砂港縈迴路欲迷人家暗楊栁春渚亂鳬鷖兵<lb/>
甲移河内耕漁憶瀼西地幽堪避世何似武陵溪<lb/>
　　崑山道中<lb/>
頻年多戰鬭漸老更流離江雨春帆重城雲莫鼓低邉<lb/>
烽光慘淡客枕意凄迷此夜還鄉夢春風楚水西<lb/>
　　田舍寫懷<lb/>
開荒臨水驛草蔓一何深細雨滋牛力新晴慰客心稍<lb/>
<pb n="KR4h0160_WYG_108-33a"/>
看田野闢不畏虎狼侵麥飯香連屋歸耕傍緑隂<lb/>
　　作客<lb/>
作客何時了愁深只酒盃鬢毛隨日短膽氣逐年衰兵<lb/>
革江邉阻鄉關夢裏回可憐今夜月還照北山梅<lb/>
　　辛丑中秋<lb/>
一輪滄海月依舊去年明異縣孤邨夜中原萬里情聲<lb/>
飄蘆笛逺光湛鐵衣清願照逃亡屋乾坤一治平<lb/>
　　次張元章見寄韻<lb/>
<pb n="KR4h0160_WYG_108-33b"/>
未遂飛騰志風塵戰伐餘漫藏三尺劒且著十年書江<lb/>
漢還多事乾坤未定居晚成終大器留眼看蟾蜍<lb/>
　　丁未四月十一夜避地船居沈華甫家下<lb/>
今夜雲間月溪橋照野航因風微有暈映水慘無光恨<lb/>
滿逃亡屋愁連戰伐塲思親不得見空望白雲鄉<lb/>
　　仁壽南樓午日<lb/>
日照孤城雨凉生五月風葵榴故園隔兄弟此杯同佳<lb/>
節三懸艾浮生一轉蓬何時茅屋底髙詠大江東<lb/>
<pb n="KR4h0160_WYG_108-34a"/>
　　過泖湖<lb/>
三泖浪冥冥幽人渡晚晴水天孤塔小風渚片㠶輕嘗<lb/>
稻思農力飄蓬見客情十年柔櫓外轉覺壯心驚<lb/>
　　次朱九齡韻<lb/>
白髮薪梳見青雲往事嗟西風驚落木寒雨淡幽花魚<lb/>
稻邨邨酒漚波處處家素懷何必問一笑數昬雅<lb/>
　　九月一日過東舜夏氏山莊<lb/>
九月秋氣清輕舟移晚汀金風翦亂葉銀漢淡疎星鬼<lb/>
<pb n="KR4h0160_WYG_108-34b"/>
燐依微見漁歌逺近聴正思江館夜一犬吠林坰<lb/>
　　故國<lb/>
水郭春雷後能無故國思河魨美玉乳江鱭鱠銀絲閙<lb/>
市燒燈夜晴郊立馬時歸心懸旦暮已辦草堂資<lb/>
　　憶太古琴寄蔣士用<lb/>
兵後三年憶素琴珍藏多藉故人心静中還識無絃趣<lb/>
夢裏猶聞太古音野鶴影寒山月曉水沈香細草堂深<lb/>
何由為致南塘曲澗水松風伴獨吟<lb/>
<pb n="KR4h0160_WYG_108-35a"/>
　　丁酉午日前陳北莊<lb/>
愁來心事與誰論盡室偷生寄此邨海燕雛成飛野屋<lb/>
石榴花發照清樽幾時鷗社滄江畔何日龍舟白下門<lb/>
髙詠楚辭茅屋底汨羅誰弔獨醒魂<lb/>
　　己亥吳門午日<lb/>
夢入滄江把釣竿醒來身世正漫漫榴花雨濕孤城曉<lb/>
梓樹風生五月寒坐久絶憐池閣迥愁深轉覺苧袍寛<lb/>
賞心亭下龍舟日何得於今載酒看<lb/>
<pb n="KR4h0160_WYG_108-35b"/>
　　送陳子髙兵後馬沙復業<lb/>
十年多難苦流離喬木園林處處非關塞只今孤月在<lb/>
江湖能得幾人歸鷗邉卜築茅茨小雨後開荒苜蓿肥<lb/>
送爾題詩空悵望小樓鄉思亂斜暉<lb/>
　　新秋客懷<lb/>
百年身世一浮漚又見新凉入郡樓何處砧聲連野哭<lb/>
舊時月色照邉愁吳姬悵望芙蓉浦宛馬驍騰苜蓿秋<lb/>
壯志不隨天地老幾回風雨夢神州<lb/>
<pb n="KR4h0160_WYG_108-36a"/>
　　六月<lb/>
南塘之水水西頭最愛田廬野意幽浮世百年如昨夢<lb/>
殊方六月似深秋酒醒林下聞啼鳥老去山中學飯牛<lb/>
疎懶已無軒冕想故園歸去復何求<lb/>
　　寄沈仲參架閣<lb/>
秋㠶衝暑過荆扉喜得山人采藥歸青蔓引𤓰茅屋小<lb/>
白花吹稻海田肥蕭條煙火三家墅浩蕩風塵一布衣<lb/>
我亦與君同避世暮年踪跡莫相違<lb/>
<pb n="KR4h0160_WYG_108-36b"/>
　　漫興<lb/>
東吳戰鬭幾時休老我飄蓬十二秋剩水殘山餘野意<lb/>
落花飛絮亂春愁歸田空羡張平子下澤長懷馬少游<lb/>
倦鳥孤雲還自在幾家春雨送歸舟<lb/>
　　丁未九日<lb/>
笑折茱萸宴友朋艱虞歴盡總難勝酒從此日殊方醉<lb/>
山向明年故國登白露黄花秋冉冉碧雲紅樹晚層層<lb/>
仲宣回首思鄉切更覺清霜兩鬢増<lb/>
<pb n="KR4h0160_WYG_108-37a"/>
　　次張大年韻<lb/>
喜無車馬過柴門絃誦琅琅竹樹邨魚躍亂流時倚杖<lb/>
鸎啼新緑晝移尊長才自有髙人識清事還同野老論<lb/>
回首故鄉春色外風煙寥落幾家存<lb/>
　　次朱九齡感懷韻<lb/>
懶性長違雨露邉此生何意歎流連石田茅屋我所適<lb/>
錦樹夕陽秋可憐幾處邨舂來别墅數聲漁唱落晴川<lb/>
鄰家有酒清如玉不負黄花滿意妍<lb/>
<pb n="KR4h0160_WYG_108-37b"/>
　　次承文煥黄山醉歸詩韻<lb/>
黄山之南江水西麥秋天氣野隂低隔溪雨過催花落<lb/>
繞屋雲歸伴鶴栖滌蕩新愁須濁酒扶持殘醉有枯藜<lb/>
寄來妙句能相憶那得樽前手共㩦<lb/>
　　次張士衡員外韻為越上道士賦<lb/>
珠樹亭亭絶垢氛憶君幾度立斜曛坐餐紫府丹霞氣<lb/>
行傍青田白鶴羣道館石枰敲落月仙壇寶劒决浮雲<lb/>
幾時一泛稽山棹寫遍黄庭内景文<lb/>
<pb n="KR4h0160_WYG_108-38a"/>
　　次吕宗望韻<lb/>
男兒躍馬錦為衣顧我生還豈見機鏡裏光陰毛髮古<lb/>
樽前朋舊簡書稀千邨積雪和天老幾片閒雲與雁飛<lb/>
上水河魨長一尺故園何事不思歸<lb/>
　　癸丑九日次江城南見寄韻<lb/>
去年今日雨絲絲猶記登髙步屧遲老境又逢重九節<lb/>
深情還枉故人詩重巖細菊筋骸倦落木西風鬢髮知<lb/>
賴有好懷想慰藉主人况是鄭當時<lb/>
<pb n="KR4h0160_WYG_108-38b"/>
　　次朱賞静遊上方韻<lb/>
穠花纎栁石湖春春色晴光欲醉人野鳥不知今古恨<lb/>
山僧堪證去來因鷗前逺水疑無地馬首微風不動塵<lb/>
許結茅堂看青碧煙霞從此是閒身<lb/>
　　為友人求稻種<lb/>
百年多難寄殊方江草江花滿意芳避地不知茅屋小<lb/>
到家應念石田荒東吳秋夜思蓴切南國春來漫種忙<lb/>
野老倘分紅稻粒黄雲應遶杜陵莊<lb/>
<pb n="KR4h0160_WYG_108-39a"/>
　　題緑陰清晝<lb/>
青葱榆樹䕃庭除白日遲遲晝景舒滿地落花凉雨後<lb/>
數聲幽鳥黒酣餘越羅剪水新成服海燕銜泥偶汚書<lb/>
座上𢋫吟無俗客時時燒笋薦江魚<lb/>
　　寄俞瀛山<lb/>
日日懷人坐草堂婁江一别已三霜花明古寺春聨轡<lb/>
雨滴空堦夜對牀感舊未將心事白憂時同惜鬢毛蒼<lb/>
東吳蠶老櫻桃熟作伴還鄉共野航<lb/>
<pb n="KR4h0160_WYG_108-39b"/>
　　題潘氏畫壁<lb/>
浮空積雪擁千鬟山崦人家俯碧灣飛閣捲簾髙鳥外<lb/>
夕陽流水古松間豈無隠者攜家入亦有仙翁采藥還<lb/>
借我髙眠蘿屋裏月明風静聽潺湲<lb/>
　　㳄王仲禮都事登姑蘇臺韻<lb/>
吳王臺殿聳髙寒壞址遺垣落照間香徑花殘春漠漠<lb/>
長洲雪盡水潺潺秪餘麋鹿相鄰近亦有漁樵自往還<lb/>
一代繁華猶昨夢不堪登眺損愁顔<lb/>
<pb n="KR4h0160_WYG_108-40a"/>
　　題徐子舟聽松樓<lb/>
長松落落擁旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>怒奮龍髯氣莫降萬壑雲濤翻石枕<lb/>
半空風雨度山窗髙居只許仙人獨清夢還同野鶴雙<lb/>
旋煑春茶燃栢子不須絲竹酒盈缸<lb/>
　　寄黄叔彛<lb/>
冉冉光隂赴壑蛇别來相憶漫咨嗟風吹落花野陰暮<lb/>
燕語空城春日斜北郭詩成時自改西鄰酒熟夜能賖<lb/>
丈夫出處㑹有日不負平生書五車<lb/>
<pb n="KR4h0160_WYG_108-40b"/>
　　題耕樂子卷<lb/>
牛背斜陽逺邨漚邉獨樹閒門有莘野中耒耜浣花溪<lb/>
上盤飱<lb/>
　　題徐士民壁<lb/>
卧聽今雨舊雨坐看前山後山不許時來俗駕柴門雖<lb/>
設常關<lb/>
　　寄江濟川煉師<lb/>
松下柴扉近水開雨餘秋徑滿青苔月明吹徹參差玉<lb/>
<pb n="KR4h0160_WYG_108-41a"/>
定有仙人騎鶴來<lb/>
　　柏本道墨禾<lb/>
雲林近説倪東海竹石不數柯丹丘道人髙卧江南雨<lb/>
只寫西風一穗秋<lb/>
　　次惠子及寄梅花韻<lb/>
天平山下一枝梅珍重山人逺寄來還憶故園春爛漫<lb/>
幾株臨水背城開<lb/>
　　乙巳元日折梅<lb/>
<pb n="KR4h0160_WYG_108-41b"/>
徐孺宅前梅亂開紅紅白白暎蒼苔江南倦客初相見<lb/>
分得春光一半來<lb/>
　　黄葵<lb/>
淺白深紅暎草堂秋來一種似鵝黄野人心跡從來素<lb/>
最愛風光學道妝<lb/>
　　送陳思道還鄉戊申春二月十六日<lb/>
海邨春日慘無輝一舸凌風浦上飛我亦歸來釣煙雨<lb/>
煩君先占白鷗磯<lb/>
<pb n="KR4h0160_WYG_108-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_108-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十</head>
    <p>
<pb n="KR4h0160_WYG_020-1a"/>
欽定四庫全書<lb/>
　元詩選初集巻二十　　　庶吉士顧嗣立編<lb/>
　　送孫道士歸杭<lb/>
送鴈南飛十五年朔風吹雪上華顛棃花的的疑蝴蝶<lb/>
燕子深深似杜䳌東野先生愁外句西湖處士夢中縁<lb/>
抱琴獨去知無奈一櫂春江水拍天<lb/>
　　次韻王寅甫侍讀莅醮長春宫<lb/>
蜕骨稜稜似鶴輕觚壇危處玉為成天街正候三能色<lb/>
<pb n="KR4h0160_WYG_020-1b"/>
雲所疑呼萬嵗聲氣篆通靈歸廓落心章祈嵗報清平<lb/>
金穰上瑞吾皇意不用神芝朶朶生<lb/>
　　次韻陳又新<lb/>
登臺底用惜春菲平楚㣲茫落照時燒後斷碑遺鳥跡<lb/>
耕餘殘璧隠蠶睂泉分去路蕭蕭玉山聳歸雲簇簇旗<lb/>
駐馬應須更搔首逺煙迴雁不勝詩<lb/>
　　西湖空濛圗<lb/>
舊隠湖山筆底收相從京雒意中遊昬昬車馬飛花雨<lb/>
<pb n="KR4h0160_WYG_020-2a"/>
寂寂鍾魚落葉秋千古登臨翻昨夣百年歌舞漾清愁<lb/>
何當化鶴看滄海不用呼猿吸澗流<lb/>
　　張虚靖圜庵扁曰歸鶴次韻<lb/>
招仙遊館構亭亭萬叠松寒曉日青玉局講殘春換劫<lb/>
石臺丹在草通靈紅羊赤馬悲滄海白虎蒼龍儼大庭<lb/>
為愛子喬笙鶴美月凉時許夜深聽<lb/>
　　送虞伯生降香還蜀省墓二首<lb/>
玉雪祠官貂帽低笑乗飛雁上天梯寶幡繡重團金粟<lb/>
<pb n="KR4h0160_WYG_020-2b"/>
鈿合香嚴印紫泥官饌毎供千嵗鹿驛程湥聽五更雞<lb/>
流沙可是河源地揺首揚鞭更欲西<lb/>
丞相墳前雙闕摧泉聲隠隠柏崔嵬金牛已向秦中去<lb/>
銅馬空傳渭上来叢竹雨留銀燭淚落花風颺楮錢灰<lb/>
百年華表塵千劫聞道曾孫始一回<lb/>
　　再次韻二首<lb/>
振衣千仞笑雲低捫歴星辰履劍梯度坂正須三尺箠<lb/>
入闗應笑一丸泥神君祭重祠青馬墨客才工頌碧雞<lb/>
<pb n="KR4h0160_WYG_020-3a"/>
萬里遨頭端不負花開緩醉玉東西<lb/>
閣道新平舊石摧望鄉使客竟嵬嵬犀牛坐見降王去<lb/>
杜宇聲隨望帝来三卯録成魂有燐五丁神泣劫揚灰<lb/>
推釃欲作鄉隣㑹揮手先催弩矢回<lb/>
　　送王繼學修撰馬伯庸應奉分院上都二首<lb/>
玉京髙處雪流脂連插雞翹緑鬢垂蹀躞有泥歌獨漉<lb/>
琵琶無夣説相思黑河舊樂催填譜白海名花擬進詞<lb/>
羽獵上林俱罷賦卿雲何以報明時<lb/>
<pb n="KR4h0160_WYG_020-3b"/>
淺坡平曡磧漫漫拂嶺青帘罨畫看氊屋起營羊胛熟<lb/>
土房催頓馬通乾挏官走驛傳金椀冰正分奩貯玉盤<lb/>
莫上鄉臺望南北白雲微處是槍竿<lb/>
　　寄王儀伯太守<lb/>
維揚太守文章伯故壘荒煙取次題逆浪風髙淮白上<lb/>
寒沙雲落海青低極知后土花如雪不惜平山醉似泥<lb/>
跋馬使君官驛畔揚鞭却在夕陽西<lb/>
　　次韻李伯宗苦熱<lb/>
<pb n="KR4h0160_WYG_020-4a"/>
庭院無眠夜氣深緐星閃閃漏沉沉祝融焮火翻初劫<lb/>
姑射凝冰易舊心角枕雲蒸紋欲斷蠟鐙煙暖淚難禁<lb/>
蕭騷忽作還家夣翠木扶疎萬竹森<lb/>
　　次韻陳海隂<lb/>
三月雪花飛作氊春風似欲駐新年夣當好處成烏有<lb/>
歌到狂時近自然邨樹緑齊黄鳥界海山青盡白鷗天<lb/>
何人㑹得龎公意布領長披不上船<lb/>
　　馬伯庸擬李商隠無題次韻四首<lb/>
<pb n="KR4h0160_WYG_020-4b"/>
金縷歌殘月墮江玉顏曽憶侍油幢象牀雲重恩專壹<lb/>
鯨錦波翻賜疊雙春淺正宜氊作幕夜凉㴱恨魫為窗<lb/>
浣沙可是無靈匹側足寒溪濺石淙<lb/>
翠簾匝匝䕶朱光千葉宫桃滿院香閬苑有鸞通尺素<lb/>
靈橋無鵲寄流黄上林賦罷歸巴蜀興慶詞工謫夜郎<lb/>
不是月中親度曲世人那解聽霓裳<lb/>
相期来似石城潮日望晴虹結彩橋却月睂愁歌漸逺<lb/>
凌波歩近意非遥抽琴有恨廻清角疊袖無塵轉緑腰<lb/>
<pb n="KR4h0160_WYG_020-5a"/>
弄玉最憐隨鳯去秋来誰與伴吹簫<lb/>
白髪詞臣兩耳垂華腴堆吻陋牛醫宫娥引燭催麻日<lb/>
院史傳更寫制時蠟撚化生秋夕賜翠標叠勝嵗華移<lb/>
低頭欲説唐朝舊願侍虚皇進玉巵<lb/>
　　送浦如淵辭官南歸<lb/>
厭聼朝雞擁被吟呉船水滑碧千尋平洲種橘清霜重<lb/>
小墅栽花緑霧湥瞿鵲真能談孟浪鴟夷端自愛浮湛<lb/>
因君揺蕩還家思燭影秋房恨不禁<lb/>
<pb n="KR4h0160_WYG_020-5b"/>
　　送巨徳新四川省郎中<lb/>
退食公庭日未西浣谿清雨換障泥籌邊舊式傳銅馬<lb/>
弔古新詩問石犀荔子緑隂鸚武過杏花紅影秭歸嗁<lb/>
遨頭雅集須頻領不惜郫筒取次攜<lb/>
　　送樂徳敬甘肅儒學提舉<lb/>
磅礴坤輿總帝圗手提文印化沮渠旋宫更問涼州譜<lb/>
尚右時通梵國書枸杞夜號端入驛蒲萄秋落易盈車<lb/>
飛沙斜日頻回首歸雁相迎亦惘如<lb/>
<pb n="KR4h0160_WYG_020-6a"/>
　　過揚州憶昔四首<lb/>
漢東之國古隨州一老昻藏死即休黑髪虎頭真骨相<lb/>
青春麈尾鬭風流人言謝傅為朝鎮誰信鍾儀作楚囚<lb/>
浩蕩乾坤納今古好將汗簡寫千秋<lb/>
空遺蒸壤白如銀不見當年指畫因髙視漢庭無出右<lb/>
清談洛學竟成真極知羽扇為癡具更恨烏衣是偶人<lb/>
六合車書端有意百年荆棘已生春<lb/>
蕭蕭凍雨溼旌旄猶著殷紅舊戰袍金盌昔聞歸馬埒<lb/>
<pb n="KR4h0160_WYG_020-6b"/>
牙牌誰肯信龍韜樓頭換箭鼔聲急堂上傳盃歌韻髙<lb/>
到底奸雄有其態木綿庵畔鬼車號<lb/>
四城賦擬張衡麗十鑑書同賈誼哀<hi>公有四城賦江東十鑑</hi>腹裏<lb/>
春秋納雲夣案頭今古起風雷青山不受折腰辱<hi>舊尉慈溪</hi>
<hi>為郡守屬文翁劾去</hi>白眼豈知徒歩回<hi>乙亥間道歸里</hi>舟泊城南更回首<lb/>
寒風吹淚下天台<hi>此詩屬胡懐寧三省</hi>
　　觀物<lb/>
黄河不信從天下濟水那知有伏流自古乾坤合神化<lb/>
<pb n="KR4h0160_WYG_020-7a"/>
空將簡牘費冥搜張華博物身終死鄒衍談天舌竟休<lb/>
我亦從今銷綺語春風碧眼玩沙鷗<lb/>
　　玉堂合歡花初開鄭潛昭率同院賦詩次韻<lb/>
一樹髙花冠玉堂知時舒巻欲雲翔馬嘶不動㳺纓聳<lb/>
雉尾初開翠扇張舊渴未須餐玉屑嘉名端合紀青裳<lb/>
雲窗霧冷文書静留取餘清散逺香<hi>崔豹古今注青裳一名合歡今但名</hi>
<hi>合歡而青裳之名不著</hi>
　　觀閒閒齋紅梅次蘇公姿字韻二首<lb/>
<pb n="KR4h0160_WYG_020-7b"/>
臘底飛霙瑞已遲天將絳雪報清時施朱可是良工手<lb/>
補衮端歸大雅姿溜溜温泉傳賜浴斑斑辱井媿淪肌<lb/>
閉門已覺寒如許迴首江南竹外枝<lb/>
雲閤香温睡覺遲不堪殘角曉鐘時玉妃瓊屑難為從<lb/>
青女鉛華敢弄姿可怪鮫綃能幻色誰將猩血解填肌<lb/>
團團似就迴文錦薄暮凝愁下翠枝<lb/>
　　次韻仲章舟中思南湖<lb/>
緑隂濃處彩毫揮忽憶春殘理櫂歸約略晩花團錦幄<lb/>
<pb n="KR4h0160_WYG_020-8a"/>
招邀稚筍試斑衣長年客影如雲度五月湖光似雪飛<lb/>
從此清林供笑傲莫看迴雁損天機<lb/>
　　仲章詩律大進數日道中論詩亦頗相合復次前<lb/>
　　　韻以勉之<lb/>
氣劘屈賈欲平揮格律論詩要有歸石髓定成千嵗乳<lb/>
藕絲空綴五銖衣寒原草盡蒼鷹㩳凉月松隂白鶴飛<lb/>
從此窮河天已近還家何用詫支機<hi>此下尚有次韻詩三首題云仲章詩</hi>
<hi>律已入唐人風調而下語猶未馴妥殆類唐人過橋㫁橋之意近世學者類有此失仲章徳業逺大當不若是</hi>
<pb n="KR4h0160_WYG_020-8b"/>
<hi>此殆其弄翰也其詩中警句如苦心欲寄千年簡妙語誰傳半夜衣麒麟瑞世非闗走鵰鶚呈空不為飛俱見</hi>
<hi>古人相勉之意</hi>
　　清明<lb/>
水落渾黄風晦冥不知節物是清明道旁新塚悲歡盡<lb/>
柳下長亭聚散輕門静鞦韆歸燕逐沙寒笭箵過魚驚<lb/>
河南禁酒河陽飲醉醒相看總有情<lb/>
　　宜逺樓<lb/>
紫翠光中擁翠鬟分明倒影落西山遊塵自遂鐘聲去<lb/>
<pb n="KR4h0160_WYG_020-9a"/>
過雨能將月色還萬里闗河新勝槩一天星斗舊躋攀<lb/>
絶憐想像空題咏後㑹應須共倚䦨<lb/>
　　遊城南次韻陳玉峰<lb/>
市橋水斷緑交加簇騎隃尋處士家坐聽蟲聲行木葉<lb/>
卧看雲影落簷花清晨采露筠籠重薄莫沽春烏帽斜<lb/>
一徑寒英端手種好烹晴緑代煎茶<lb/>
　　次韻正旦㑹朝<lb/>
閶闔春迴旭日鮮花光揺曳珮僊僊金蓮漏下催初刻<lb/>
<pb n="KR4h0160_WYG_020-9b"/>
玉筍班齊祝萬年香擁衮龍開黼座風廻笙鶴舞鈞天<lb/>
朝元法曲誰傳得歸醉蓬莱話日邊<lb/>
　　昌上人遊京師欲言禪林弊事甫入國門若使之<lb/>
　　　去者昌余里人幼嵗留呉東郡遺老及頴秀自<lb/>
　　　異者多處其地以予所識聞若承天了天平恩<lb/>
　　　穹窿林開元茂皆可依止遂各一詩以問訊虎<lb/>
　　　丘永從遊尤久聞其謝世末為一章以悼六首<lb/>
人説江湖少舊僧懸崖髙挂一枝藤采苓欲取千年魄<lb/>
<pb n="KR4h0160_WYG_020-10a"/>
擊石曾烹六月冰天上星辰端歴歴胸中樓閣自層層<lb/>
相逢止説前朝事知是松源第四鐙<lb/>
青鞵髙挂天平壁指㸃雲門三兩峰禪榻已容黄葉覆<lb/>
詩瓢從把碧苔封曉風殘月千邨櫓細雨疎煙隔水舂<lb/>
我向京城疑老盡呉山清淺越山濃<lb/>
獨木山寮不出門一缾一缽送朝昏巖迷鳥跡千崖泣<lb/>
松吼龍吟萬壑奔掩息端如雞抱子愛閒屢見竹生孫<lb/>
海門月落寒潮急准擬乗槎與共論<lb/>
<pb n="KR4h0160_WYG_020-10b"/>
玉几峰頭第一枝老禪吃吃我深知曾將鐵杵敲氷骨<lb/>
佀怪鉛刀割蜜脾法外無心猶渉解句中有眼即成疑<lb/>
袈裟不展蒲團稳此是開元妙總持<lb/>
我識虎丘三十年精神霄漢鶻張拳機當危處即燒印<lb/>
語到盡時難續絃路渉兩岐空有泣谿流一滴竟無傳<lb/>
雙峰古樹蒼藤罥時有子規嗁徹天<lb/>
山人歸去意何如八尺方牀自巻舒側岸采茶敲石火<lb/>
隔峰翦竹溜清渠碧潭印月菱花鏡白鴈横空貝葉書<lb/>
<pb n="KR4h0160_WYG_020-11a"/>
後日相尋定何處不於吳下即康廬<lb/>
　　元日朝廻<lb/>
萬國梯航滿禁衢卉裳象譯語音殊鳯簫聲送纎腰舞<lb/>
雉扇行分兩翼趨花氣欲浮金鑿落雲光疑下錦流蘇<lb/>
詞臣不識金泥祕㸃指薇垣頌六符<lb/>
　　次韻周南翁退朝二首<lb/>
蹕道聲廻覲后皇霞旌雙引拂朱光龜臺新按霓裳曲<lb/>
獸鼎重然甲煎香歌板遏雲穿泱漭酒車流水度汪洋<lb/>
<pb n="KR4h0160_WYG_020-11b"/>
重輪瑞世思齊聖傳信應須屬子長<lb/>
雉尾髙張擁玉皇彤庭金牓粲明光舞階飛絮呈<hi>一作宣</hi>
滕六執衛<hi>一作鈗</hi>傳臚轉阿香珠帽簫聲雙窈窕翠旌雲<lb/>
影互方洋侍臣誰近前螭立願紀堯年化日長<lb/>
　　早朝興聖宫次韻<lb/>
萬馬東西甬路斜銀河初曙起宫鴉天香隨輦凝三素<lb/>
風絮沾袍㸃六花銅史漏浮催卓午玉奴聲轉進流霞<lb/>
詞臣㸃綴瑶池事底用秋風海上槎<lb/>
<pb n="KR4h0160_WYG_020-12a"/>
　　用早朝韻酬伯生試院見褱<lb/>
玉署松㴱月半斜硏朱和露勘塗鴉射熊心苦穿楊葉<lb/>
吐鳯聲清飽竹花過眼似迷三里霧騰身誰上九層霞<lb/>
故人掉首南山去應釣秋風漢水槎<lb/>
　　寄城南友人<lb/>
三入承明願已酬蓬瀛又復接清流碧牋時寫飛花恨<lb/>
寶瑟曾傳細雨愁夣遶故園追過雁眼穿鄉樹認歸舟<lb/>
荼䕷落盡啼䳌急慙媿羣公得縱逰<lb/>
<pb n="KR4h0160_WYG_020-12b"/>
　　寄史允叟<hi>一作公升</hi>
故國王孫佩碧<hi>一作楚</hi>蘭春雲凉月倚朱闌玉簫曲趁鸎<lb/>
聲轉金鼎香隨蝶夣殘碧沚<hi>一作泚</hi>波清<hi>一作㴱</hi>堪把釣黄<lb/>
塵風急倦彈冠外家文<hi>一作丰</hi>采唯君在笑我冰髭跨曉<lb/>
鞍<lb/>
　　寄開元恩禪師<lb/>
恩公遯跡閶門寺欲下繩牀謝不能露滴花光珠五采<lb/>
月涵江影墖千層石榴紅帽明如火海艾青氊冷似冰<lb/>
<pb n="KR4h0160_WYG_020-13a"/>
俛首西山人物論獨聽孤雁對殘鐙<lb/>
　　題郝伯常雁足詩<lb/>
㴱羈孤館鬢毛斑猛虎揺鬒障海寰玉樹已歌歸逝水<lb/>
羽書難射隔平山不須羝乳終回漢肯學雞鳴詐度關<lb/>
一寸蠟丸憑雁寄明年春盡竟生還<hi>帛書稱中統十五年九月一日放雁</hi>
<hi>中統十五年乃至元十一年也明年乙亥四月奉使還</hi>
　　小院四月十二日牡丹始開乃單臺花也余將上<lb/>
　　　開平作詩示瑾<lb/>
<pb n="KR4h0160_WYG_020-13b"/>
暖風吹雨佐花開送我灤陽第四廻内院賜曾傳側帶<lb/>
<hi>舊賞花宴有大側帶小側帶</hi>江南畫不數重臺<hi>徐熙牡丹無重瓣者至崇嗣始有之重臺</hi>
<hi>婢之下者見常談云耳</hi>迴黄抱紫傳真訣嫓白抽青陋小才自是<lb/>
妖紅居第一他年折桂莫驚猜<hi>韓魏公牡丹詩自慙折桂輸先手羞殺妖紅作</hi>
<hi>狀元魏公第三王堯臣第一</hi>
　　寄開元奎律師<lb/>
雙墖亭亭透夕陽芭蕉深處碧窗凉江神夜聽光明偈<lb/>
天女朝分解脱香齋缽午空烏守樹經臺雲冷鶴歸房<lb/>
<pb n="KR4h0160_WYG_020-14a"/>
平生欲結西方社佀怪淵明作吏忙<lb/>
　　伯庸開平書事次韻四首<lb/>
沈沈椶殿内門西曲宴名王舞馬低桂蠧除煩来五嶺<lb/>
冰蠶却暑貢三齊金罌醅重凝花露翠釜膏浮透杏泥<lb/>
最愛禁城千樹栁歸鴉揀盡不曾棲<lb/>
身如病鶴倦梳翎往事猶存舊汗青伏日賜氷来上苑<lb/>
晩風傳竹度疎櫺承恩裁詔心抽繭落筆誅奸眼拔釘<lb/>
惆悵當今人物論披衣危坐望晨星<lb/>
<pb n="KR4h0160_WYG_020-14b"/>
的的新愁漲碧波可堪跋馬上危坡明知風伯秋當路<lb/>
更候天孫夜度河沙磧共傳歌敕勒隂山那復見延陀<lb/>
周廷王㑹須椽筆慚媿陳人奈老何<lb/>
馬足曾窮五色河更將舌本品浮槎新聲促軫傳三叠<lb/>
寶構懸鈴鎮四阿短榻雁来愁不奈小窗人去酌毋多<lb/>
白頭慵作東封頌願效諸生賦止戈<lb/>
　　十一月十四日駕至京城楊仲禮有詩次韻<lb/>
金輿清蹕發龍城乾雪坡陀甬道晴師起晉陽戈盡倒<lb/>
<pb n="KR4h0160_WYG_020-15a"/>
令傳代邸轡徐行鸞皇合奏雲光遏龍虎交章曙色明<lb/>
欲認雞翹新法從駝車㴱處聽鈴聲<lb/>
　　安山曉泊<lb/>
兩䄂飛仙舞玉龍曉来朝嶽日華東門當楊栁灣灣碧<lb/>
水貼芙蕖岸岸紅隔艇茶香知楚客連罾魚熟總吳儂<lb/>
白頭已㤀干戈事不用乗軒問土風<lb/>
　　發御河<lb/>
一櫂黄流去復回飛沙積岸雪皚皚棃花亂逐沙鷗起<lb/>
<pb n="KR4h0160_WYG_020-15b"/>
燕子㴱隨野馬来晩嵗宦情初岸幘莫雲鄉思獨停杯<lb/>
荼䕷滿架留春住知我將歸為緩開<lb/>
　　憶雙谿<lb/>
清溪明處水交流萬井鱗鱗冠葢稠杯凝玉光明月入<lb/>
幕遮翠影落花留雲生古洞千山雨風送層樓萬壑秋<lb/>
麗澤祠前最佳絶藕花零亂勝滄洲<lb/>
　　信州招真觀二十八咏<hi>録五</hi>
　　　鬼谷巖<lb/>
<pb n="KR4h0160_WYG_020-16a"/>
縱横太古石短長千嵗藤感彼巖居子獨飲古澗冰<lb/>
　　　寒月泉<lb/>
曉汲寒泉清明月各在缶缶空不見月引水復在手<lb/>
　　　玉簾泉<lb/>
截玉作明簾不知簾外事應有碧眼仙隔簾見人至<lb/>
　　　月巖<lb/>
顧兎樂嬉遨入地不得騁化為白玉泉彷徨返東井<lb/>
　　　丹井<lb/>
<pb n="KR4h0160_WYG_020-16b"/>
金鼎閟寒泉真火彌不壞年㴱定飛騰子夜吐光怪<lb/>
　　朱窩楊栁青地近滄洲余愛其名雅作古調三首<lb/>
朱窩楊栁青明日是清明地下不識醉悲歡總入情<lb/>
朱窩楊栁青黄河㵼如注還俟飛絮時相同入海去<lb/>
朱窩楊栁青自愛青青好亦如送行客相逢不知老<lb/>
　　題應徳茂遊吳紀事二絶<lb/>
澗凍冰泉咽松懸月露清何人㑹真趣細坐與君評<lb/>
聴鶴鴛湖曉呼猿鷲嶺昬十年南北恨無語獨銷魂<lb/>
<pb n="KR4h0160_WYG_020-17a"/>
　　六月二十四日夜夢剡源師同遊山寺主僧延入<lb/>
　　　丈室出梅花畫巻賦詩旁有胡用章先生坐主<lb/>
　　　僧下時剡源對席僕居其次案上緑竹一枝青<lb/>
　　　翠可受剡源賦詩桷即援筆<lb/>
一白不受采重𤣥今罷論窗前有緑竹密雪打黄昏<lb/>
　　題湖曲小景<hi>穆陵御題詩句</hi>
流水無言寂寂落花有意毶毶徃事空餘華屋倚䦨愁<lb/>
絶江南<lb/>
<pb n="KR4h0160_WYG_020-17b"/>
　　送鄧師禹歸龍虎山<lb/>
小帽飛花一寸輕舟流水三分落日獨歸洞口隔溪短<lb/>
笛猶聞<lb/>
　　題美人圗<hi>録四</hi>
　　　昭君<lb/>
鬢影愁添塞雪花枝羞殺宫春誰道佳人傾國解從絶<lb/>
域和親<lb/>
　　　班姬<lb/>
<pb n="KR4h0160_WYG_020-18a"/>
望幸眸凝秋水倚愁睂簇春山已悟篋中紈扇須看鏡<lb/>
裏朱顔<lb/>
　　　緑珠<lb/>
金谷煙迷清曉玉簫春怯餘寒可恨花鈿委地當時莫<lb/>
倚危闌<lb/>
　　　張麗華<lb/>
結綺塵空樓暗景陽春斷鐘遲紅葉無言在手同成井<lb/>
上臙脂<lb/>
<pb n="KR4h0160_WYG_020-18b"/>
　　潛昭九日贈龍團次韻<lb/>
月碾舊裁玉胯雲鑪温浴銀芽九日殷勤相贈淡羅猶<lb/>
記金花<lb/>
　　夜讀唐將遺事二首<lb/>
合江雨暗裂珠旗鼙鼓鼕鼕怒促圍不是帝羓車上去<lb/>
元戎那得衮衣歸<lb/>
雉尾雲㴱漢殿開將軍鐵馬響春雷太平未睹悤悤去<lb/>
空憶君王白玉杯<lb/>
<pb n="KR4h0160_WYG_020-19a"/>
　　童時侍先人泊京口旅樓一月正對江山樓繁麗<lb/>
　　　特甚江津流民散處不可悉數今皆不復有追<lb/>
　　　憶舊事因成絶句十首<lb/>
碧瓦参差第一樓風旗獵獵喚行舟兵厨有酒真堪飲<lb/>
不學弓刀也白頭<lb/>
紅袖姢姢舞旋齊鑾江一曲唱尤竒西湖院落曽翻得<lb/>
未識君王知不知<lb/>
鐙火闌珊月色低少年乗醉馬東西樓頭畫角聲悲壯<lb/>
<pb n="KR4h0160_WYG_020-19b"/>
又聽歌聲促曉雞<lb/>
白葦蕭疎野火焚流民草舍各星分沙田土瘦新耕得<lb/>
寧死江頭不作軍<lb/>
朱門髙插相風旗千里船行總得知稻米流脂江上去<lb/>
健軍何處是男兒<lb/>
日日樓頭筭酒錢峩冠太守號籌邊鳴騶傳入丹陽館<lb/>
為是行都過客船<lb/>
淮馬低如果下騮春風小隊打紅毬日斜臺上人争看<lb/>
<pb n="KR4h0160_WYG_020-20a"/>
銀盌分明第一籌<lb/>
明月曾隨多景樓幅巾長袖是清流金焦山勢元相望<lb/>
不掩諸公富貴羞<hi>劉改之舊有山掩諸公富貴愁之句</hi>
硏山園下將軍宅脫却兜鍪强學儒聞説髙堂擁紅粉<lb/>
醉翻筆陣墨模糊<lb/>
白雲一片愁千叠此地重来百不如空憶當年覓棃棗<lb/>
小樓鐙火了殘書<hi>先人課子最嚴時在旅樓不廢講誦</hi>
　　支家口<lb/>
<pb n="KR4h0160_WYG_020-20b"/>
蕩底天鵞雜櫓聲南鄉今有㡬長亭錢湖未盡滄洲興<lb/>
卧看荷花十二汀<lb/>
　　古黄河口<lb/>
温温河水似湯泉送我南歸意萬千入海定從天上去<lb/>
不知重㑹是何年<lb/>
　　甓社湖<lb/>
甓社湖中新水清風牽荇帶引㠶行靈妃夜度霓裳冷<lb/>
輕折菱花玩月明<lb/>
<pb n="KR4h0160_WYG_020-21a"/>
　　舟中得功逺瓊花露戲成三絶<lb/>
瓊花瑞露十分清客裏相看眼倍明自是江南春色好<lb/>
錯教騎馬到京城<lb/>
平生嗜酒不殢飲最憶停盃㣲醉時花下盈盈佀相待<lb/>
莫教春倒最濃枝<lb/>
緐禧觀裡花如雪留取清隂待我来應有真真花底坐<lb/>
生香一曲舞三臺<lb/>
　　送危功逺<lb/>
<pb n="KR4h0160_WYG_020-21b"/>
居庸闗外雪模糊簇騎分明似畫圗猶有㴱春後歸雁<lb/>
見君曾宿洞庭湖<lb/>
　　晩訪仲章不遇<lb/>
小院春濃落照間碧篁相對乳禽還晩風陣歇逰絲盡<lb/>
留得歸雲在屋山<lb/>
　　靜芳亭<lb/>
簾外羣山當畫屛白雲如水度中庭松花落徑無人埽<lb/>
失却莓苔一半青<lb/>
<pb n="KR4h0160_WYG_020-22a"/>
　　次韻馬伯庸應奉絶句八首<lb/>
𤣥都觀裏桃花句沈香亭前芍藥詞今年春風似憐我<lb/>
明年春風更相思<lb/>
肥紅盈盈錦歩障淺黄㴱㴱緑油幕絶憐舊嫁小娉婷<lb/>
一曲生香淚雙落<lb/>
垂髻雙雙白馬郎看花不語愁畫長堂前有婦不肯守<lb/>
遍看吳姬與趙娼<lb/>
小樓昨夜聽琵琶推手却手怨王家不辭逺嫁盧龍道<lb/>
<pb n="KR4h0160_WYG_020-22b"/>
可憐長城骨如沙<lb/>
紅衣夜唱娑羅樹云是西天好兒孫吹螺日飲官法酒<lb/>
笑渠騎馬傍人門<lb/>
誰家弄玉矜少年采蓮艇子歌娟娟轉首那知顔色老<lb/>
猶抹横雲啼鏡前<lb/>
向曾六月桓州住雪歇前巖散冰樹王郎馬郎太愁生<lb/>
兩騎雙雙辭我去<lb/>
烏靴窄窄稱宫袍雙鬢風翻見二毛聞道山中止十驛<lb/>
<pb n="KR4h0160_WYG_020-23a"/>
急須乗馬釀松醪<lb/>
　　次韻繼學伯庸上都見寄二首<lb/>
隂隂椶殿水雲蒼鳷鵲風㣲夏日長渾似醴泉宫畔境<lb/>
千官齊立從文皇<lb/>
紗縠單衣珮水蒼碧牋裁詔繭絲長日斜雙入通明殿<lb/>
雲母屛前對玉皇<lb/>
　　錢舜舉折枝菊<lb/>
醉别南山十五秋雁聲㴱恨夕陽樓寒香佀冩歸来夣<lb/>
<pb n="KR4h0160_WYG_020-23b"/>
背立西風替蝶愁<lb/>
　　葛仙翁移居圗<lb/>
翁媪相攜入翠㣲轉頭猶有可憐兒丹砂不是神仙藥<lb/>
勾漏歸来鬢已絲<lb/>
　　離宫圗<lb/>
龍首渠開王氣埋淺沙殘草認天街當年金屋寒鴉聚<lb/>
時有耕人拾寶釵<lb/>
　　子昻逸馬圗<lb/>
<pb n="KR4h0160_WYG_020-24a"/>
神駿飄飄得自閒天池飛躍下塵寰青絲絡首誰收得<lb/>
留與春風十二閑<lb/>
　<hi>通叟狀元以秘書滿職言歸泊然若無營者桷舊與殿廬詳定得通叟巻氣完以充議者争緘口今其南</hi>
　<hi>歸以子昻畫馬求言愴然以别吾徒之責深缺然矣至治元年八月二十九日桷書</hi>
　　薛濤牋二首<lb/>
蜀王宫樹雪初消銀管填青㸃㸃描可是春山留不住<lb/>
子規聲斷促歸朝<lb/>
十樣蠻牋起薛濤黄筌禽鳥趙昌桃浣花舊事何人記<lb/>
<pb n="KR4h0160_WYG_020-24b"/>
萬劫春風燐火髙<lb/>
　　宫女度曲圗<lb/>
望瀛法曲紫霞觴更按伊州奉玉皇翠竹涼㴱宫院密<lb/>
新聲那得過宫牆<lb/>
　　簡馬伯庸<lb/>
象榻香濃翠幌春美人倦繡態横陳平明欲進朝天韈<lb/>
小立蘭鐙熨貼頻<lb/>
　　開平第一集<hi>幷序甲寅</hi>
<pb n="KR4h0160_WYG_020-25a"/>
　　　延祐改元五月三日分院十五日始逹開平得<lb/>
　　　詩數篇録示兒曹<lb/>
　　　居庸闗<lb/>
太行領羣山萬馬髙下拜平巒轉城隍隠隠南北界危<lb/>
坡互交牙寒澑㵼泙湃隂風𤣥虬湧巨石忽崩壞周遭<lb/>
青松根下有古木砦石皮散青銅云是舊戰鎧天險不<lb/>
足憑歴刼有成敗驅車上林杪出日浴光怪肅肅空巖<lb/>
秋天風迅行邁<lb/>
<pb n="KR4h0160_WYG_020-25b"/>
　　　雨中度南口<lb/>
山寒絶禽鳥獨聞子規啼石壁飛雨驟衆木揺凄凄瘦<lb/>
馬蹴亂石髙下齧其蹄陟巘沮洳㴱漸覺所歴低瞑色<lb/>
起亭午土屋流寒泥須臾過雷聲倐忽生晴霓水清亦<lb/>
可度戒僕踰前溪<lb/>
　　　度懷来沙磧<lb/>
沙清圓石瘦千里聞風聲驅此觳觳車索索莎雞鳴逺<lb/>
山列翠席近坡環碧城髙下各有險轍跡那由平驚兔導我<lb/>
<pb n="KR4h0160_WYG_020-26a"/>
前歴録為之驚天低雲揺蕩土曠塵縱横謬膺翰墨選<lb/>
逺行有期程迴頭望南坂初月隨風生<lb/>
　　　龍門<lb/>
瀚海雙龍鐵鱗甲巻壑拿雲蹲冀闕千泉百道凑東南<lb/>
急雨翻空逬晴雪古言神禹功最多導山鑿石疏九河<lb/>
幽都之地不復顧乃使雙龍下地成盤渦隂風何颼颼<lb/>
磅礴太古秋崩崖落車礟怪木森戈矛碎沙晴日鋪金<lb/>
麩云是昔日當闗挽勁之僕姑寒泉組練結九曲亭午<lb/>
<pb n="KR4h0160_WYG_020-26b"/>
赫日光模糊車聲何轔轔昨宵急水迷無津垂堂之言<lb/>
猶在耳逰子商人行不已子規徹天呼我歸翠華北幸<lb/>
那得辭龍門之石髙不磨泚筆書我龍門歌<lb/>
　　　彈琴峽<hi>在居庸</hi>
寒泉飛玉峽誰彈使成聲下有戰士骨嗚咽水中鳴絲<lb/>
石本異調摩戛生虧成鑿跡匪神禹佳兵搆秦嬴駐馬<lb/>
為聽之逝者何不平虚牝納新雨急促濁復清重華初<lb/>
省方百神静相迎為作薰風絃散彼巖下情<lb/>
<pb n="KR4h0160_WYG_020-27a"/>
　　　雲州<lb/>
天濶雲中郡剛風起泬寥氈房聯澗曲土屋覆山椒橦<lb/>
布朝朝市通薪戸戸燒遥看塵起處㴱羡霍嫖姚<lb/>
　　　金主晝孟浩然騎驢圗<lb/>
生前明主已遭嗔身後君王為寫真家國總縁詩句廢<lb/>
灞陵猶勝蔡州塵<lb/>
　　　李陵臺<lb/>
雪衮寒沙風衮灰眼穿猶上望鄉臺隴西可是無廻雁<lb/>
<pb n="KR4h0160_WYG_020-27b"/>
不寄平安一字来<lb/>
　　開平第二集<hi>已未</hi>
　　　登候臺<lb/>
蜿蜒西龍岡緑草揺青波旁有雙玉井石角増嵯峩明<lb/>
良佐神運目力窮坡陁層垣睥睨雄寶構通羲娥昻昻<lb/>
鐵竿聳飛鳥光盪摩土屋粘密房文氊圍錦窠𬗟思皇<lb/>
猷逺黙止松林戈匪以清暑㳺跋履勞鳴珂隂森晩色<lb/>
晦寒沙聚羣駝悲笳月初上戴斗瞻天河<lb/>
<pb n="KR4h0160_WYG_020-28a"/>
　　　上京雜咏十首<lb/>
雲䕶中街日風開北戸天千溝凝白雪萬竈起青煙午<lb/>
溽曾持扇朝寒却衣綿松林空有界翦伐不知年<lb/>
土屋層層緑沙波簇簇黄馬鳴知雹急雁過識天凉墨<lb/>
菊清秋色金蓮細雨香内園通閬苑千樹壓羣芳<lb/>
天闕虚無裏城低納逺山白榆迷雁塞青草補龍灣市<lb/>
簇家家近官清日日閒重遊深問俗漸恨鬢毛斑<lb/>
舊嵗寒冬惡霏霏土雨迷門荒懸馬革草淨絶牛蹄列<lb/>
<pb n="KR4h0160_WYG_020-28b"/>
帳煙光慘空營月色低縣官捐粟帛嵗晩得扶携<lb/>
上國饒為客天凉眼倍青白魚沙際網黄鼠草間翎芍<lb/>
藥圍紅斗摩姑綴玉釘漸知塵骨換振佩接青冥<lb/>
天錫清凉國晴霞綻雪峰月低疑墮兎雲近得攀龍寶<lb/>
鑑頒冰徹筠籠賜果封白頭貂帽客為我話深冬<lb/>
駞鼓邨邨應傳更趣進程草肥凉露白樹薄曉風清帳<lb/>
殿横金屋氊房簇錦城屬車流水度細㸃侍臣名<lb/>
伏日瓊林宴名王總内朝帽尖花壓翠衣角錦圍貂炙<lb/>
<pb n="KR4h0160_WYG_020-29a"/>
熟牛酥芼醅深馬乳澆柘枝旋舞急宛轉稱纎腰<lb/>
市狹難馳馬泥深易沒車凍蠅争日聚新燕掠風斜晩<lb/>
汲喧沙井晨炊斷木槎閭閻通茗酪俗簡未全奢<lb/>
長夏崇真館疎簾灑静僊支頤推萬古止息契重𤣥月<lb/>
窟窗如雪天瓢酒似泉主人憐老客下榻不曽懸<lb/>
　　　再次韻十首<lb/>
帝京環陸海平野接冰天龍吐青林火狼沈紫塞煙風<lb/>
花秋黯澹雲葉雨連綿昔日君臣意㴱符卜洛年<lb/>
<pb n="KR4h0160_WYG_020-29b"/>
寶閣凌空涌金壺映日黄梵音通朔漠法曲廣伊涼御<lb/>
榻惟經帙宫鑪獨篆香吾皇清浄徳銀管願垂芳<lb/>
髙下雲中樹疎明雪外山坡凹茅結屋嶺轉水回灣禁<lb/>
路分馳道沙場當内閒通明風露冷時許侍清班<lb/>
晨起儀臺立煙青望眼迷草低鷹側目車逼馬廻蹄風<lb/>
勁弓弦直泥融柱礎低蚊蠅㴱斂跡麈尾不須攜<lb/>
紫極中天正森森接帝青雁歸傳帛信雉落舞紅翎寶<lb/>
所金千頃朱門帶萬釘瀛洲清淺處髙坐納空冥<lb/>
<pb n="KR4h0160_WYG_020-30a"/>
昔年曾扈蹕宿直對鼇峰錦掣蘭苕翠波翻墨沼龍起<lb/>
居青簡注除拜紫泥封共説先皇日千官總住冬<lb/>
土驛髙低置蒼茫七日程馬通分熠燿牛酪注㴱清殘<lb/>
雪明珠闕繁星列火城前山黄白處草藥不知名<lb/>
千堞蜂腰凸羣山馬首朝沙場調俊鶻草窟射豐貂閙<lb/>
舞花頻簇狂歌酒恣澆今年春事減土舍雪齊腰<lb/>
箭落驚遊騎鈴傳督運車土風殊楚越驛道仿襃斜細<lb/>
雨三更枕清秋八月槎夜聽緐管急漸習五陵奢<lb/>
<pb n="KR4h0160_WYG_020-30b"/>
長齋孤館静捧腹睡便便酒斷眸凝碧塵㴱鬢返𤣥凍<lb/>
蜂粘暖草乳燕啄氷泉過翼時頻數鄉心日夜懸<lb/>
　　　松林行<lb/>
隂隂松林八百里昔日相傳為界址𤣥雲巻甲天馬来<lb/>
雪兎霜狐先委靡山前犬牙十六州石郎屈膝輕相投<lb/>
淺沙圓石古轍跡草青草枯無盡愁葱鬰拂天鎮南北<lb/>
萬井燃松煙似墨大車夭矯龍角全小車輪囷束矛㦸<lb/>
松花落子針復抽不如昔日當道稠采薪之人不辭苦<lb/>
<pb n="KR4h0160_WYG_020-31a"/>
出郭十里爭相酬君不聞雪山之西銅柱南混同鴨緑<lb/>
成東漸金山橐駝爭貢寶翦取平林作馳道<lb/>
　　開平第三集<hi>幷序辛酉</hi>
　　　至治元年二月庚戌至京城壬子入禮闈考進<lb/>
　　　士三月甲戌朔入集賢院供職四月甲子扈蹕<lb/>
　　　開平與東平王繼學待制陳景仁都事同行不<lb/>
　　　任鞍馬八日始逹畱開平百有五日繼學同邸<lb/>
　　　八月甲寅還大都得詩凡六十二首道塗良勞<lb/>
<pb n="KR4h0160_WYG_020-31b"/>
　　　心思彫落姑録以記出處耳是嵗八月袁桷序<lb/>
　　　次韻繼學途中竹枝詞四首<lb/>
紅袍旋風漾金泥車前把酒長跪齊忽聽琵琶相思曲<lb/>
迎郎北来背面啼<lb/>
氊房錦幄花簇勻酌凝叠餠生玉塵晩傳宫壺檀板急<lb/>
酒轉一廵先吐茵<lb/>
土屋苫草成廜㢝前牀翁媪後小姑我郎南来得小婦<lb/>
蘆笛聲聲吹鷓鴣<lb/>
<pb n="KR4h0160_WYG_020-32a"/>
閶闔雲低接紫宫水晶涼殿起薰風侍臣一曲無褱操<lb/>
能使八方歌㑹同<lb/>
　　　戲題樺皮<lb/>
褐裳新脱玉層層紅葉朱蕉謝不能擬製小冠韜短髪<lb/>
意行雲水一枝藤<lb/>
　　　龍虎臺<lb/>
羣山朝宸居層臺納靈秀百泉暗東西千嶂明左右<hi>沙磧</hi>
<hi>水多伏流</hi>先皇雄略深省方嵗巡狩翠華懸中天問俗首耕<lb/>
<pb n="KR4h0160_WYG_020-32b"/>
耨沈沈貔貅壘濯濯鷹犬藪前行節駝鼓執御各在手<lb/>
侍臣仰天威長跪四方奏徃聞父老言羅拜上萬壽山<lb/>
桃與黍酒啟齒時一嗅乗雲去無蹤過者必稽首登坡<lb/>
望儲胥紫氣徹牛斗<lb/>
　　　桑乾嶺<lb/>
兹山西北来旋轉十二雷昔人望鄉處生别何崔嵬我<lb/>
来坐絶頂雲漢森昭回出日騰金鉦積露流銀臺長空<lb/>
不受暑雪花散皚皚氊車引繩過屈曲腸九迴㣲踪媿<lb/>
<pb n="KR4h0160_WYG_020-33a"/>
三至南望心低囘長風馬耳迅何當賦歸来<lb/>
　　　龍門<lb/>
蒼厓出雙闕羣山頫首尊隂風起晴雷摩盪晝日昏鐵<lb/>
峽擁偪仄百川為之奔疑下有龍湫逞怪蹲天門淹兮<lb/>
出膚寸頃刻黄流渾側徑出石壁巨浸存遺痕緬昔設<lb/>
天險事久難窮論征衣襲輕雨神君儼雲根<lb/>
　　　曉發<lb/>
蓐食慎王事曉星當前戸跨馬官道行細草泣寒露亂<lb/>
<pb n="KR4h0160_WYG_020-33b"/>
石鳴琮琤啼鳥守荒樹行行未十里問堠坐當路年衰<lb/>
脛力拘望逺彌窘歩天風巻飛蓬白日互吞吐㴱知非<lb/>
世才歸畊誓先墓<lb/>
　　　合門嶺<lb/>
寒沙髙岡聚積溜開土門地媪神功竒兹焉奉帝尊先<lb/>
皇嵗廵幸屬車爛華軒令嚴植前茅髙下相攀援魚貫<lb/>
别後殿蟻行定前屯飛丸落千尺瞥裂驚危轅履險深<lb/>
自持人情戒居安寒雲蔽出日去去踰前邨<lb/>
<pb n="KR4h0160_WYG_020-34a"/>
　　　灤河<lb/>
近山馬昻鬉逺山鳯騰羽百谷奔亂流屈曲長虵赴維<lb/>
時雨新過急澑糟牀注居人匯為井千屨集沙步寒光澄<lb/>
玉膏甘冽過牛乳兹泉成白溝巨浸合沮洳蓮茨充餱<lb/>
糧魚蝦足租賦塞翁話疇昔陋彼成險固徃事不復論<lb/>
沄沄日東去<lb/>
　　　楊花曲<lb/>
上都楊柳瘦且堅葉葉不展圎如錢年年飛花作端午<lb/>
<pb n="KR4h0160_WYG_020-34b"/>
逺客乍見心茫然上都飄雪不知數此花與雪相旋舞<lb/>
黄鸝聲絶孤雁鳴萬騎千車互来去手攀短條心欲絶<lb/>
宛轉成毬恨初結寒風飛蓬巻車輪㸃㸃相亞隨明滅<lb/>
南隣蕩子衣夜單曉望出日如黄綿辛勤掇拾不敢棄<lb/>
願刮龜毛同作氊<lb/>
　　　裝馬曲<lb/>
綵絲絡頭百寶裝猩血入纓火齊光錫鈴交驅八風轉<lb/>
東西夾翼雙龍岡伏日翠裘不知重珠帽齊肩顫金鳯<lb/>
<pb n="KR4h0160_WYG_020-35a"/>
絳闕蔥曨旭日初逐電廻飇斗光動寶刀羽箭鳴玲瓏<lb/>
雁翅却立朝重瞳沈沈椶殿雲五色法曲初奏歌薰風<lb/>
酮官庭前列千斛萬甕蒲萄凝紫玉駝峰熊掌翠釜珍<lb/>
碧實冰盤行陸續須臾玉巵黄帕覆寶訓傳宣爭頫首<lb/>
黑河夜渡辛苦多畫㦸雕閎總勲舊龍媒嘶風日將莫<lb/>
宛轉琵琶前起舞鳴鞭靜蹕宫門閉長跪齊聲呼萬嵗<lb/>
　　　次韻繼學竹枝宛轉詞二首<lb/>
聞郎腰瘦寄當歸望盡天邊破鏡飛昨夜燈花圎似粟<lb/>
<pb n="KR4h0160_WYG_020-35b"/>
倚門不肯<hi>一作停却</hi>送郎衣<lb/>
年年河鼓度天津郎在灤陽見得真今夕定知郎到日<lb/>
桂花浮魄滿香輪<hi>約八月十五日抵京</hi>
　　開平第四集<hi>并序壬戌</hi>
　　　至治二年三月甲戌改除翰林直學士四月乙<lb/>
　　　丑出建徳門買小車卧行八日至開平舍於崇<lb/>
　　　真宫有㫖道士免扈從宫中闃無人聲車駕五<lb/>
　　　月中旬始至書詔簡絶倡和率意為題得一百<lb/>
<pb n="KR4h0160_WYG_020-36a"/>
　　　篇閏五月上幸五臺山以實錄未畢趣史院官<lb/>
　　　屬咸還京是月丁巳發癸亥還寓舍五月灤陽<lb/>
　　　大寒閏月道中大暑觀是詩者亦足知夫馳驅<lb/>
　　　之為勞隠逸之為可慕也六月丁夘朔桷叙<lb/>
　　　端午日繇車中抵開平客中三度端陽愴然有<lb/>
　　　　懐<lb/>
居庸昔日逢端午子規聲聲勸歸去舊嵗灤陽萬壽宫<lb/>
九節菖蒲泛瓊醑今年車中飽掀簸盲風北來雨如注<lb/>
<pb n="KR4h0160_WYG_020-36b"/>
沙坡馬鬛髙下迎土屋魚鱗先後附舊家松篁百尋碧<lb/>
薝蔔花前石榴樹停車俛首不得語鄰牆簫聲雜駝鼓<lb/>
勞生得意同蝸牛舊歴却行等蠅虎<lb/>
　　　天鵝曲<lb/>
天鵞頸瘦身重肥夜宿官蕩羣成圍蘆根啑啑水蒲滑<lb/>
翅足蹩曳難輕飛參差旋地數百尺宛轉培風借雙翮翻<lb/>
身入雲髙帖天下陋蓬蒿去無跡五坊手擎海東青側<lb/>
眼光透瑶臺層解絛脱帽窮碧落以掌疾摑東西傾離<lb/>
<pb n="KR4h0160_WYG_020-37a"/>
披交旋百尋衮蒼鷹助擊隨勢逺初如風輪舞長竿末<lb/>
若銀毬下平坂蓬頭喘息來獻官天顏一笑催傳餐不<lb/>
如家雞柵中生死守免使羽林春秋水邊走<lb/>
　　　客舍書事五首<lb/>
客景真愁絶凄凉倍舊年草穿沙胔縮雲住屋頭偏竈<lb/>
冷厨煙溼窗低簷澑懸畏寒難出戸盡日得髙眠<lb/>
愁極呤肩聳塵深望眼迷屋隨冰上下山趁雪髙低乾<lb/>
酪缾爭挈生鹽斗可提日斜看不足蹋舞共扶攜<lb/>
<pb n="KR4h0160_WYG_020-37b"/>
蟾影穿窗矗龍光拂席流凄清三伏暑浙瀝九天秋水<lb/>
惡停泥井冰堅宿瓦溝年年遊上國那識望鄉愁<lb/>
禁堞防危石官衢漾淺沙犬能搜兎窟馬解避駝車童<lb/>
翦青蔬甲僧分墨菊芽飄零堪慰藉小雨墊烏紗<lb/>
宿霧成疎雨寒蓬巻細塵雲飛疑到地草長不知春香<lb/>
几蜂喧密花房燕語真白頭闗塞外猶作未歸人<lb/>
　　　華嚴寺<lb/>
寶構熒煌接帝青行營列峙火晶熒運斤巧鬬攢千柱<lb/>
<pb n="KR4h0160_WYG_020-38a"/>
相杵歌長築萬釘<hi>殿基水泉湧沸以木釘萬枚築之其費鉅萬</hi>雲擁殿心團<lb/>
寶蓋風翻簷角響金鈴隃知帝力超前古側布端能動<lb/>
地靈<lb/>
　　　行路難二首<lb/>
桑乾嶺上十八盤赫日東出紅團團迴首平田樹如髪<lb/>
北去沙石何彌漫青帘髙低知客倦勸汝一杯下前坂<lb/>
馬蹏䕶鐵聲琮琤帖石朱䦨列危棧度嶺林昬泊官驛<lb/>
冰湧虚泥踰五尺馬行猶知泥淺深重車沒踝路莫尋<lb/>
<pb n="KR4h0160_WYG_020-38b"/>
敝裘䝉茸蘇季子兩足重趼行不已一朝佩印何纍纍<lb/>
列鼎腥羶夸國士班生逺出玉門關被甲夜度隨黄間<lb/>
飛沙擊面燕頷失晩望落日思生還書生守株鐙火勤<lb/>
終嵗不通南北隣一朝安車入闗内老不能言願求退<lb/>
　　　視草堂嵗久傾圮述褱<lb/>
視草堂前草木青㣲臣三入鬢星星壊牆雨透蝸生角<lb/>
舊竈泥深菌露釘㴱恐雨鐘催曉箭獨聽寒殿響風鈴<lb/>
堂堂諸老冰澌盡病叟應歸種茯苓<lb/>
<pb n="KR4h0160_WYG_020-39a"/>
　　　翰林故事莫盛於唐宋聊述舊聞擬宫詞十首<lb/>
禁鐘初動趣傳宣衣袖薰香到御前漸近宫前扶下馬<lb/>
内官分引導金蓮<lb/>
御筆圎封草相麻龍牋香透擁金花儀鸞敕設庭前候<lb/>
賜酒方終更賜茶<lb/>
制草塗鴉未敢刪内璫宣引侍龍顏已分筆格金蟾滴<lb/>
更賜端溪紫研山<lb/>
春帖分裁閤分多宫娥争餽纈綃羅青絲菜并銀盤送<lb/>
<pb n="KR4h0160_WYG_020-39b"/>
幡勝新題墨旋磨<lb/>
文思如泉涌墨林屏風院吏不須尋舊時内相諸孫在<lb/>
猶有當年埽閤金<lb/>
入院聽宣席未温賜金已向案頭存<hi>故事入院傳㫖畢賜葉金十兩始草</hi>
<hi>制</hi>清晨上馬還家去内出黄麻付閤門<lb/>
清馥香温酒玉脂祝文已撰報都知夜来奉㫖傳丞相<lb/>
五朶雲濃押省咨<lb/>
天孫夜度玉潢清内托銀盤涌化生秋思未多團扇在<lb/>
<pb n="KR4h0160_WYG_020-40a"/>
擬題宫怨月分明<lb/>
盤雕暈錦是冬衣鴿炭初生酒力㣲聞道邊臣風雪苦<lb/>
口宣臘藥布皇威<lb/>
贊書謄副節樓前筐篚盈庭邸吏傳㴱恨葫蘆陶學士<lb/>
受渠犀玉索金錢<lb/>
　　　五月二十六日大寒二十二韻<lb/>
地界幽都正風傳委羽来隂機堅積沍空窾起荒埃炎<lb/>
帝辭施設𤣥神擅展裁氣疑翻溟涬勢欲壓恢台北戸<lb/>
<pb n="KR4h0160_WYG_020-40b"/>
嚴雲結中街宿霧霾睫流驚炙轂吻咽訝銜枚野曠狐<lb/>
歸穴林荒雀下臺趁虚人瑟縮走驛吏徘徊舊箧裘頻<lb/>
索殘鑪火易灰當陽紈扇棄薄莫酒尊催牛喘猶瞻月<lb/>
龍藏敢挾雷曉吟肩峭直午睡髪毰毸絺綌聊増襲簾<lb/>
帷莫浪開鼎温延上客竈煬集羣孩鳥認南枝宿駝鳴<lb/>
北路回泬寥河漢接慘澹雪霜堆重甲身僵仆銖衣説<lb/>
詭詼已知鄒子的更覺杜生哀澤國朝㬢赫畬田溽雨<lb/>
催鴻鈞陶石爍金鑑煮冰摧舊俗慙卑窘新聞騁博該<lb/>
<pb n="KR4h0160_WYG_020-41a"/>
廣寒今已到姑射不須陪<lb/>
　　　皇城曲<lb/>
堂堂瞿曇生王宫㓜年夙悟它心通梵書未睹口已誦<lb/>
底用城闕窮西東淨居老人幻境異故作恐怖生愁容<lb/>
世間習妄了莫喻要以神化開盲聾嵗時相仍作遊事<lb/>
皇城集隊喧憧憧吹螺擊鼓雜部伎千億百戲羣追從<lb/>
寶車瑰竒耀晴日舞馬装轡揺玲瓏紅衣飄裾火山聳<lb/>
白傘撐空雲葉叢王官跪酒頭叩地朱輪獨坐顏酡烘<lb/>
<pb n="KR4h0160_WYG_020-41b"/>
蚩氓聚觀汗揮雨士女簇坐脣揺風人生有身要有患<lb/>
百嵗㑹盡顔誰童西方之國道里通至今生老病死與<lb/>
世同<lb/>
　　　龍門<lb/>
君恩八度過龍門眼見蜿蜒守黑雲漠漠沙田荒礫滿<lb/>
空將霖雨一溪分<lb/>
　<hi>清容居士戯題開平四集云開平四集詩百首不是故歌行路難竹簟暑風茅屋下它年擬作畫圖看又</hi>
　<hi>王士熙奉題開平百首詩後云玉海雲生貝闕髙騎鯨人去采芝遨灤江一夕秋風到瑟瑟珊瑚涌翠濤</hi>
<pb n="KR4h0160_WYG_020-42a"/>
　　青閨怨<hi>此首從體要録入</hi>
妾家住在湘江曲門枕湘江春水緑年年長是莫春時<lb/>
兩岸人家啼布榖自君話别湘江頭獨上層樓彈箜篌<lb/>
蛾睂不埽逺山碧滿隄芳草春正愁舉頭不見君但見<lb/>
湘江雲江雲聚復散妾心空如薰舉頭不見君但見湘<lb/>
江水江水去不回妾顏為誰美湘江雲湘江水雲水悠<lb/>
悠何日已舉頭望君君不回門前楊柳空依依<lb/>
　　至治癸亥八月望日同虞伯生馬伯庸過槍竿嶺<lb/>
<pb n="KR4h0160_WYG_020-42b"/>
　　　馬上聯句<lb/>
有嶺名槍竿其上若棧閣白雲亂石齒青峰轉帘脚積<lb/>
冰太古隂出礦無底壑馬飲沆瀣泉鷹盪扶揺幕轍迹<lb/>
委垂紳人聲發虚槖舄飛接鳥背羽沒疑虎鞹<hi>一作膊</hi>霧<lb/>
松秋髪長霜果春頰<hi>一作紅脂</hi>薄升樵不知疲獨徃端有愕<lb/>
兢兢矛頭淅扤扤井口索凝睇見日觀引手探月廓南<lb/>
下眇塵海北廣終沙漠金橋羣<hi>一作迎</hi>仙迎<hi>一作/遊</hi>玉幢<hi>一作</hi>
<hi>寶塔</hi>百神鑿禽鳴蜀帝魂鐵鑄石郎錯鈎鈐挂闌干<hi>一作闌干</hi>
<pb n="KR4h0160_WYG_020-43a"/>
<hi>挂鈎衝</hi>欃槍斂鋒鍔屬車建前旄馳道徇嚴柝載道三人<lb/>
行弭節半途却<lb/>
　　送曾編修同王繼學聯句<lb/>
奇鶴慕南雲俊鶻欣北雪行藏龜左顧去住坂九折纂<lb/>
書墨兵從擬制銅史挈佩委松籟回冠峩星光徹甎花<lb/>
窺日輪升藻旋風鐵歸思紅葉髙家憂紫荆裂晨裝發<lb/>
五兩夕祖謝駟驖沙明石痕瘦川逺桅影列吳歌導鷗<lb/>
舞楚製慘鶉結汀葭青女臨岸橘黄人掲組練危瀑懸<lb/>
<pb n="KR4h0160_WYG_020-43b"/>
簫㲈古灘咽詩箋江神幻目送山君别炯炯雁集洲挺<lb/>
挺鸛鳴垤賈颿魚貫直僧屐鷺飛滅前坡指迎帽舊墓<lb/>
拜表碣明知紹世譜詎肯逐宦轍兒孤文襁昏女乳粉<lb/>
鈿湼深思振鴒原後𦙍超鳯穴過都塊非歴去魯淅豈<lb/>
接歌驪念睽違瞻蟾數盈缺<lb/>
　　袁處士裒<lb/>
　　　裒字徳平與伯長為族兄弟善書法隠居沙家山<lb/>
　　　常作求志賦以叙次先世遺業詩多失傳并附<lb/>
<pb n="KR4h0160_WYG_020-44a"/>
　　　聯句諸作<lb/>
　　東湖聯句<lb/>
舊學蕪三史新居隘一廛煎熬魚煦轍奔竄鳥驚弦擬<lb/>
整登山屐<hi>伯長</hi>須乗破浪船出闗塵已逺<hi>徳平</hi>過埭意爭先<lb/>
歸舶攢桅聚<hi>伯長</hi>浮梁斷鎖懸潮渾江葑沒<hi>徳平</hi>塍破岸藤<lb/>
纏戍柵依樟密<hi>伯長</hi>官隄砌石平機閒蠶喚織<hi>徳平</hi>砧響雁<lb/>
傳箋乍静喧煩耳<hi>伯長</hi>猶欣輾轉眠鶻橋華屋廢<hi>徳平</hi>鵞匯<lb/>
曲河連稇實閒農具<hi>伯長</hi>鹺嚴絶竈煙急裝紅蔽膝<hi>徳平</hi>辮<lb/>
<pb n="KR4h0160_WYG_020-44b"/>
髪黑垂肩估客編文貝<hi>伯長</hi>邨家緯木棉生涯疲剥割<hi>徳平</hi>
世路窘迍邅龕室休行客<hi>伯長</hi>郵亭歎逝川韝鷹圍獵罷<lb/>
<hi>徳平</hi>聯騎縱游旋路轉分支港<hi>伯長</hi>川明幻别天鄮城花已<lb/>
暗<hi>徳平</hi>甬水恨空傳數堠搜唐刻<hi>伯長</hi>題詩紀宋編㑹堂夫<lb/>
子像<hi>徳平</hi>汲井隠居泉海眼藏龍窟<hi>伯長</hi>山心射鹿田水鳴<lb/>
知櫂急<hi>徳平</hi>岸走訝途遷隠見岡巒近<hi>伯長</hi>低昻橘柚鮮青<lb/>
山猶五里<hi>徳平</hi>緑樹已千年歸犢如雲擁<hi>伯長</hi>閒花似火然<lb/>
苧裳逰女淨<hi>徳平</hi>蘆管野伶姸繫纜披團氅<hi>伯長</hi>循溪舍竹<lb/>
<pb n="KR4h0160_WYG_020-45a"/>
箯徑香幽菊傲<hi>徳平</hi>土薄假山偏鐙火精廬古<hi>伯長</hi>衣冠故<lb/>
物全登門論子姓<hi>徳平</hi>對坐叙姻聨金魄篩窗影<hi>伯長</hi>丹砂<lb/>
養井淵螢飛光熠熠<hi>徳平</hi>鶴唳翼㳙㳙斗室横烏几<hi>伯長</hi>方<lb/>
牀藉素氊魂清時入夣<hi>徳平</hi>意得竟㤀筌過墓成扃戸<hi>伯長</hi>
遵湖復扣舷滄洲迷秀麥<hi>徳平</hi>真隠拱朱椽碧洞諸天杳<lb/>
<hi>伯長</hi>蒼珉帝畫鐫梯危頻縮武<hi>徳平</hi>像寂且擎拳紫府商霖<lb/>
歇<hi>伯長</hi>丹書漢澤宣銅鋪苔暗蝕<hi>徳平</hi>經庋燕新穿倦鳥辭<lb/>
枯柳<hi>伯長</hi>游龜載旱蓮古奩開斂灩<hi>徳平</hi>斜縠縐漪漣淤塞<lb/>
<pb n="KR4h0160_WYG_020-45b"/>
茭排劒<hi>伯長</hi>洲乾蓼糝鈿官徴都尉粟<hi>徳平</hi>漁納水衡錢王<lb/>
絶山靈泣<hi>伯長</hi>祠荒野老憐紙旗隣社閙<hi>徳平</hi>草广曲河填<lb/>
此去真聯爾<hi>伯長</hi>斯行信偶然柏幽藏魍魎<hi>徳平</hi>潭黑衮蜿<lb/>
蜒雅興呦呦鹿<hi>伯長</hi>勞生跕跕鳶攬芳真啗庶<hi>徳平</hi>寫絶擬<lb/>
和鉛轍跡蕪菁翳<hi>伯長</hi>麻綦枲耳縁貞娥鬱龍虎<hi>徳平</hi>胄相<lb/>
紹貂蟬宰木分神隧<hi>伯長</hi>思亭列石筵風霜翁仲老<hi>徳平</hi>香<lb/>
火釋迦專楚些招歸魄<hi>伯長</hi>王官慨昔賢拜峰誰控勒<hi>徳平</hi>
篆水自書𤣥屈曲東西路<hi>伯長</hi>縱横南北阡緐華眸轉電<lb/>
<pb n="KR4h0160_WYG_020-46a"/>
<hi>徳平</hi>得失口垂涎絮酒悲宗老<hi>伯長</hi>囊經想地僊房温連梵<lb/>
唄<hi>徳平</hi>市近接腥膻破露生衣溼<hi>伯長</hi>登坡弱足腁卧牛遺<lb/>
扁暗<hi>徳平</hi>眠鹿繪容䖍金刹從兹訪<hi>伯長</hi>塵纓合少蠲伐山<lb/>
靈運躁<hi>徳平</hi>衝雪子猷顛檜煖蜂偷蜜<hi>伯長</hi>蘆寒鳥啄綿蟹<lb/>
稀螯數百<hi>徳平</hi>樵夥斧論千淡日收人影<hi>伯長</hi>空嵐漲土埏<lb/>
蒲葵遮望眼<hi>徳平</hi>繭紙論吟篇除道家僮嬾<hi>伯長</hi>偷程地主<lb/>
儇蟻封徒曲折<hi>徳平</hi>駒隙漫拘攣碎石行行直<hi>伯長</hi>修篁个<lb/>
个圎深叢驚雉翠<hi>徳平</hi>夾徑聳楠楩濯錦芙蓉豔<hi>伯長</hi>飄香<lb/>
<pb n="KR4h0160_WYG_020-46b"/>
桂子騈雕楹回複道<hi>徳平</hi>斜閣布陶甎刻畫功難盡<hi>伯長</hi>翬<lb/>
飛勢欲翩奉常陳劒履<hi>徳平</hi>尚服錫絃綖幰織鮫人網<hi>伯長</hi>
帷凝罽國旃妖姝汙粉頰<hi>徳平</hi>土偶聳髙顴祛石當時力<lb/>
<hi>伯長</hi>臨淵昔日權只今畱舊業<hi>徳平</hi>何處覓幽禪燕頷風雲<lb/>
㑹<hi>伯長</hi>龜趺日月躔蛛窠緣衮服<hi>徳平</hi>鼠跡上朱籩累僕供<lb/>
朝沃<hi>伯長</hi>因僧進午<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>佳城蹲五鳯<hi>徳平</hi>素業廢三鱣勝已<lb/>
窮蘭若<hi>伯長</hi>名猶慕偓佺臺空霞珮冷<hi>徳平</hi>殿寂羽幢蔫觀<lb/>
主何年住<hi>伯長</hi>真官永世鍵畫梁誰復葺<hi>徳平</hi>美䕃久頻朘<lb/>
<pb n="KR4h0160_WYG_020-47a"/>
木已非真李<hi>伯長</hi>僧宜賤壽籛悲来雲羃羃<hi>徳平</hi>恨極水潺<lb/>
潺重嶺藏椒屋<hi>伯長</hi>斜暉指蕙櫋暫歸心未稳<hi>徳平</hi>欲去眼<lb/>
空眩憶昔窮誅闢<hi>伯長</hi>如今猛棄捐慈山名轉赫<hi>徳平</hi>困墺<lb/>
恥誰湔積翠林霏悄<hi>伯長</hi>流波海月姢逺鐘催宿鳥<hi>徳平</hi>横<lb/>
笛挂烏犍拄笏風騷夐<hi>伯長</hi>攜壺主僕牽情褱同黍醴<hi>徳平</hi>
臭味比香荃圎澤休論舊<hi>伯長</hi>華胥復記前乳彪號澗側<lb/>
<hi>徳平</hi>哀狖嘯雲巔惇族盤餐盛<hi>伯長</hi>通家笑語闐鵁鶄歸槳<lb/>
熟<hi>徳平</hi>舴艋逆風沿濟勝應難促<hi>伯長</hi>臨流且賦遄鴟夷歌<lb/>
<pb n="KR4h0160_WYG_020-47b"/>
逝矣<hi>徳平</hi>漁父卜終焉紫槿遮籬角<hi>伯長</hi>丹楓壓廟堧鍊形<lb/>
金骨化<hi>徳平</hi>團礎土砂堅破屋啼山鬼<hi>伯長</hi>荒碑立老鸇嵗<lb/>
時羞野賽<hi>徳平</hi>水旱禱靈篿西帝澄金宇<hi>伯長</hi>東湖鑄玉璿<lb/>
凉颸舟泛泛<hi>徳平</hi>晴日草芊芊射鴨縈長弋<hi>伯長</hi>叉魚擊短<lb/>
鋋酒廬横矮甕<hi>徳平</hi>屠几斫肥牷衒市僧袍麗<hi>伯長</hi>招虚販<lb/>
鼓鼘登臨難婉戀<hi>徳平</hi>想像費平銓更欲南窺海<hi>伯長</hi>誰能<lb/>
北跨燕同心雙繭緒<hi>徳平</hi>徇俗走珠蠙朗鍳詞聯寫<hi>伯長</hi>𤣥<lb/>
談茗更煎翺翔誠放浪<hi>徳平</hi>匍匐類狂孱已乏凌雲句<hi>伯長</hi>
<pb n="KR4h0160_WYG_020-48a"/>
時思縮項鯿還家如夣寐<hi>徳平</hi>共㸃曉霞邊<hi>伯長</hi>
　<hi>九月望日送姊歸余氏先塋之廬登其髙祖少師墓相傳為外髙祖忠定王所相余氏之興兆于此支壟</hi>
　<hi>為尚書公墓亦為佳兆十六日早發尊山行一二里拜外舅之考待制公守墓僧畏祗迎閉闗叩之終無</hi>
　<hi>人聲山勢左行清興未已借余庵舟過東湖上外曺祖宗宣公滄洲堂故基悽惋久之舟上埭余與徳平</hi>
　<hi>行至月波忠定王所建寺後有洞像補陀示相舍舟登葉夫人八行太師墓又上五祖堂觀招魂辭莫抵</hi>
　<hi>鹿野拜正肅公祠奠永州几筵行久殊為疲勞是夕徳平抱兒相示睂宇修廣予許以永大十七日平明</hi>
　<hi>過種徳拜正獻公墓讀楊文元公碑庵僧洒然非鄭氏庵比是日徳平攜壺同庵僧指游領大慈七山有</hi>
　<hi>僧七十餘能道嘉定紹定間事示忠宣公所製滄洲堂上梁文益重逺想拜忠獻公王墓歸復宿鹿野嚴</hi>
<pb n="KR4h0160_WYG_020-48b"/>
　<hi>君以命十八日歸歸㳺鮑王祠日己昃余親翁病瘧復畱宿詩成凡一百二十韻緐華感慨悉紀于詩詞</hi>
　<hi>雖不工然二人綴緝之勤有不可不示于好遊者用識于後云已丑十月某日桷書</hi>
　　逺遊<hi>壬寅冬與伯長同留姑蘇時伯長將赴都</hi>
海鵬跨南雲一去抉浩蕩宛駒踏北雪絶足追罔象宵<lb/>
征車載脂<hi>伯長</hi>明發燈在幌行邁念悄悄離愁褱養養違<lb/>
吳始接淅<hi>徳平</hi>過越類<hi>一作/猶</hi>指掌蛛網結遐<hi>一作長</hi>思羯鼓<lb/>
促新響觴至不復辭<hi>伯長</hi>駕逸誰能仿明堂企棟梁武庫<lb/>
輸<hi>一作須</hi>
                    <graphic n="KR2732" url="https://raw.githubusercontent.com/kanripo/KR-Gaiji/master/images/KR2732.png" mimeType="image/png"/>簜氣合芝蘭芬<hi>一作材同瑚璉英  徳平</hi>學媿蓬麻長大<lb/>
<pb n="KR4h0160_WYG_020-49a"/>
施朱弦清小薦金莖沆雲間鶴孤唳<hi>伯長</hi>天外鴻横上曉<lb/>
舲斸層<hi>一作輕</hi>冰午店憩平壤追攀瞰煙濤<hi>徳平</hi>渉歴走塵<lb/>
鞅長淮橋螮蝀薄霧裘驌騻風臺牛一鳴<hi>伯長</hi>日觀雞三<lb/>
唱團桑沃如蓋宿草亂若繦青帘客沽酒<hi>徳平</hi>素鬛漁收<lb/>
網心觀洙泗流眼豁恒岱爽追程騎侵星<hi>一作雲  伯長</hi>勸耕<lb/>
農植杖俗厚喜豐登氣俠存慨慷伊河既東流<hi>徳平</hi>維斗<lb/>
復北仰誰云風土殊始覺宇宙廣骨聳終超騰神清何<lb/>
戃怳鈞天夢非真<hi>伯長</hi>廣寒歩空想銖衣入閶闔芥粒視<lb/>
<pb n="KR4h0160_WYG_020-49b"/>
北坱千官紫府榮九奏彤庭昶摛文翦金炬<hi>徳平</hi>展采簇<lb/>
天仗清都踰咫尺弱水漫方丈絳旗雲霧開寶扇日月<lb/>
晃仁聲被八表<hi>伯長</hi>徳意蘇<hi>一作昭</hi>羣枉泥檢極封崇芬苾<lb/>
嚴肸蠁瑞氣藹重重泰階瞻兩兩駞峰出天厨<hi>徳平</hi>褭蹏<lb/>
錫中帑鳴珂接俊彥正笏嫉<hi>一作逺</hi>偏黨徳人笑采芝逋<lb/>
客棄拾橡茅拔要有方<hi>伯長</hi>矢来本無嚮湘纍但瑰詞越<lb/>
相僅金像遭讒氣徒憤得計身何徃豈如及承平相與<lb/>
窮昭朗君行歩飄颻我滯心悒怏輕霜著衣<hi>一作裘</hi>帽<hi>徳平</hi>
<pb n="KR4h0160_WYG_020-50a"/>
㣲霰㸃<hi>一作雪留</hi>草莽離歌起蒹葭古製出<hi>一作却</hi>盆盎先登<lb/>
匪十獲後至激孤奬城南鐙火深<hi>伯長</hi>塞北音書暀東<hi>一作</hi>
<hi>春</hi>風漸披拂臘水初<hi>一作將</hi>滉瀁詩成愈加險酒盡未為<lb/>
彊雙眸秋水炯<hi>徳平</hi>累語春波盪經行度﨑危交友希倜<lb/>
儻羈遊棄楚荒逺客憐齊傖光隂尺璧重<hi>伯長</hi>事業千金<lb/>
賞行還雁墖題復睹鴻都榜時来戒歩窘事至勿技癢<lb/>
脂韋本凡近<hi>徳平</hi>鐵石乃忠讜詞林納疵美書田課荒穰<lb/>
列仙㑹儒癯羣仕趨吏駔陸生强咿嚘陶令終骯髒貞<lb/>
<pb n="KR4h0160_WYG_020-50b"/>
心百壬辟正色上帝享徒為捧心施莫學畫睂敞功名<lb/>
要無心造物端有相行行遂初志作事記疇曩<hi>伯長</hi>
　　秋雪聨句<hi>九月十五日同伯長繼學</hi>
金神縮兌澤水妃表𤣥英西郊散冰粟北戸垂珠栟三<lb/>
登發重瑞六莖凌孤清白藏縞衣舞顥氣霓裳呈楚客<lb/>
迷望眼羌戎候軍聲桂粉靈杵飛榖精露囊盛降霜鄒<lb/>
子憤停日陽侯爭澄霄鶴失頂空江鷺揺睛菊貞返素<lb/>
朴木落超空明鏗鏘商籟諧大小藍璞成蕎花賸壟畝<lb/>
<pb n="KR4h0160_WYG_020-51a"/>
梅蕊光檐楹初疑蚊蚋集漸覺鵝鸛迎漢盤結夜瀣韓<lb/>
堂滅宵檠陽和趨報社嚴凝儼書正掩袂青女辟沾巾<lb/>
素靈驚擊鷹眩莽蒼樹羽登崢嶸長楊散旃屋五纛增<lb/>
門閎絮團柳殘葉鹽裹荷畱莖鉛飄孀娥匣旄落少昊<lb/>
旌井梧炫銀牀庭櫻轉珠纓萬入西帝遊六變坤母寧<lb/>
初驚遽然至忽訝乃爾輕單衣亟搗素黄裳倐飄瓊陶<lb/>
姬却帳暖唐皇咽簫横昊天有正命殺氣何横行沈沈<lb/>
宸居肅兩兩台階平朔吹偶先集澤雷久藏鳴碩果理<lb/>
<pb n="KR4h0160_WYG_020-51b"/>
固在飛葭澹無營<lb/>
　　送仇仁父分教溧陽兼寄張仲實<lb/>
徃讀大厯才子詩常恨諸人不公卿當時將相漫豪舉<lb/>
誰如千年麗句留佳名破帽饑吟孟貞曜一尉辛勤晩<lb/>
初調至今山水餘妖姸尚有當年賦詩料廣文清絶非<lb/>
警曹況君意氣凌雲髙黌宫寛閒衿佩集底用如彼雕<lb/>
鐫勞丹陽湖西足烟樹想像昭闗遁逃路六朝舊迹徧<lb/>
蒿莱盡是諸賢醉游處人生自古并合難詩人今日盟<lb/>
<pb n="KR4h0160_WYG_020-52a"/>
未寒聯珠粲比百里聚㑹見卜史昻頭看西秦公子眸<lb/>
炯炯陽羡三年官舍冷憑君為我致相思行矣追尋嘯<lb/>
煙艇<lb/>
　　送屠存博分教溧水<lb/>
海内文名三十年青衫初映綵衣鮮積薪未許論工拙<lb/>
拾級那能較後先鱣舍談經周禮樂鷁舟臨賦晉山川<lb/>
春風無限分擕意目斷楊花緑水邊<lb/>
　<lb/>
<pb n="KR4h0160_WYG_020-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻二十<lb/>
</p>
<p>
</p>
  </div>
</body>
</text>
</TEI>
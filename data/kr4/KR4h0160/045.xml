<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷四十五</head>
    <p>
<pb n="KR4h0160_WYG_045-1a"/>
欽定四庫全書<lb/>
　元詩選初集卷四十五　　庶吉士顧嗣立編<lb/>
　　周徴士權<lb/>
　　　權字衡之别號此山處州人磊落負雋才不得<lb/>
　　　志一旦束書走京師見袁伯長伯長大異之謂<lb/>
　　　其詩意度簡逺而議論雄深可以選預館職力<lb/>
　　　薦諸朝弗就乃益肆力於詞章歐陽原功亦盛<lb/>
　　　稱之陳衆仲復為選其最佳者題曰周此山詩<lb/>
<pb n="KR4h0160_WYG_045-1b"/>
　　　集原功見之以為益倍神采原功甞為之序云<lb/>
　　　宋金之季詩人宋之習近骩骳金之習尚號呼<lb/>
　　　南北混一之初猶或守其故習今則皆自刮劘<lb/>
　　　而不為矣世道其日趨於盛矣乎有元之詩每<lb/>
　　　變而上伯長原功衆仲皆文章鉅公善於持論<lb/>
　　　特借此山詩發之耳掲曼碩謂詩之正如日月<lb/>
　　　星辰山川草木鳥獸而其變如風雲雷雹龍騰<lb/>
　　　虎躑要在盡其常通其變而已惜不得與衡之<lb/>
<pb n="KR4h0160_WYG_045-2a"/>
　　　共論之衡之句法實多可觀如荷亭云風細晨<lb/>
　　　氣潤月澄夜香寒村溪即事云鶴行松徑雨僧<lb/>
　　　倚石䦨雲倦逰云斷猿明月曙踈雨碧梧秋村<lb/>
　　　行云橋斷春隄多積雨溪深野碓自舂雲訪陳<lb/>
　　　子髙云竹深四壁生虚籟山近半村無夕陽又<lb/>
　　　如芳术全收同茗煑落花閒拾和香燒鳩雨欲<lb/>
　　　晴桑葉晚燕泥新濕杏花餘即衆仲所謂簡淡<lb/>
　　　和平而語多竒雋者也<lb/>
<pb n="KR4h0160_WYG_045-2b"/>
　　古樂府<lb/>
妾有嫁時鏡皎皎無纎滓照妾芳華年塗澤如花美郎<lb/>
行向天涯嵗月忽踰紀空閨生逺愁妾容為誰理妾容<lb/>
匪金石寧復昔時比重拂故匣看炯炯光不已人情重<lb/>
顔色反目如覆水願郎待妾心明與鏡相似<lb/>
　　古别離<lb/>
大河限東西經嵗别女牛社燕辭歸鴻亦背春與秋人<lb/>
生苦離别别多白人頭十年阻江漢音問何沈浮豈惟<lb/>
<pb n="KR4h0160_WYG_045-3a"/>
腸九迴輪轉日萬周君看江頭水東去無回流君看山<lb/>
上雲来往任悠悠<lb/>
　　牧童詞<lb/>
我牧不憚逺牧多良苦辛所幸牧已狎馴擾無敗羣平<lb/>
原濕春烟碧草何披紛大牛隠重坡小牛飲芳津旦出<lb/>
露未晞及歸景常曛時復扣角歌歌俚全吾真取樂田<lb/>
野間世事非所聞歌䦨卧牛背仰見天際雲<lb/>
　　古塞下曲<lb/>
<pb n="KR4h0160_WYG_045-3b"/>
朔風號枯榆厚地凍欲裂大漠無人行長雲欲飛雪陰<lb/>
陰古長城野燐明復滅草死沙場空飢烏啄殘骨<lb/>
　　桃栁詞<lb/>
灼灼絳桃花裊裊黄栁絲風流少年場妖冶不自持春<lb/>
風日夜變點拂飛故枝飄紅惹飛絮流水同天涯美人<lb/>
麗南國蘭蕙熏柔姿青春妒娉婷笑盼生光輝素絲感<lb/>
青鏡朱粉難為施奈何桃栁質嵗晏徒傷悲<lb/>
　　東林行<lb/>
<pb n="KR4h0160_WYG_045-4a"/>
意行忘逺趣所詣欲登仙絶峡下蒼黒半壁懸銀泉峰<lb/>
回路不定曳杖聊夤縁延流忽舒曠櫧枏影翩聨恬目<lb/>
霽孤墅洗心翫芳荃永晝無樵斤芳洲愜鷗眠幽迥人<lb/>
境異似與隠者便巖花映石瀨漁舟起孤烟<lb/>
　　懐别<lb/>
青桑蔽繁隂𤣥鳥春将暮東風老松花長林翳黄霧俛<lb/>
首事鉛簡流光暗中度淮水日夜流美人邈難晤賓鴻<lb/>
盡北歸誰與達書素長歌復徘徊晴川渺烟樹<lb/>
<pb n="KR4h0160_WYG_045-4b"/>
　　㳺山寺<lb/>
空林静如掃石徑穿嶺細紺廬出深樹飛湍下雲際偶<lb/>
逢赤髭侣囑我聴真諦菘肥齋鉢豐樾古佛燈翳遭簷<lb/>
棘籬短野枳香入被夕磬兩三聲半巖花雨霽<lb/>
　　溪之濵<lb/>
小雨浄川綠翫心鷗鳥羣拂蘚憩幽磴松花㸃衣巾禪<lb/>
扃杳何處踈磬時逺聞青烟濕山道牛羊下斜曛<lb/>
　　憫𬞞<lb/>
<pb n="KR4h0160_WYG_045-5a"/>
富人厭粱肉貧士懐虀鹽采芳得野薺終朝不盈襜矧兹春候<lb/>
和學圃濵澗南席地歴踈塊罣畦理長鑱孫芥紫芳茁早韭綠<lb/>
且纎亦復種晚菘穉角俄已含期此旦夕效菜把日可添時陽<lb/>
忽已亢生意幾不堪豈憚抱瓮勞灌沃終難霑馬齒一何茂縱<lb/>
逸徒爾芟所憂榖不登饑饉今乃兼矯首向昊旻霖澤何日覃<lb/>
　　仙源<lb/>
桃花悄無有仙源渺何許流水清于銅松色與崖古長<lb/>
林莫蕭颼似與幽人語翛然卧空菴清猿夜深雨<lb/>
<pb n="KR4h0160_WYG_045-5b"/>
　　夏日偕友晚步飲聴泉軒<lb/>
終日局環堵散䇿窮深幽嘉我二三子落落誠罕儔適<lb/>
意隨所詣行行遂經丘青松如髙人含風自蕭颼夕雲<lb/>
度深翠爽氣永上浮石根瀉幽泉戛戛鏘琳球樂彼泉<lb/>
上趣幽構飛岑樓新蘭秀而滋舊竹清且修欵我情頗<lb/>
厚清尊頻獻酬盤桓有餘樂嘯傲成遲留池深風露香<lb/>
荷意澹欲秋飲散衆喧息微月生林<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>
　　山中雲<lb/>
<pb n="KR4h0160_WYG_045-6a"/>
空山有白雲雅與髙人約卷舒本何心乃以恱遐矚色<lb/>
幽淡山翠意逺度溪緑日莫久徘徊前村雨應落<lb/>
　　𤣥上人<lb/>
安禪簡清素趣與外迹絶𤣥談落松風洒我一襟雪逍<lb/>
遙雨花外豈復念濁熱夜久白河沈挂簷耿疎月<lb/>
　　訪友<lb/>
閒攜緑玉杖逺詣詩老家斷澗秋木落寒沙炯泉花髙談<lb/>
意偶合脫落偪仄歌從容飯雕胡屢淪粟粒茶亦復事文<lb/>
<pb n="KR4h0160_WYG_045-6b"/>
翰醉字縈秋蛇慷慨振吟袂歸途及栖鴉<lb/>
　　接竹引泉<lb/>
蒼潤引石脈幽源迸山椒連筒入雲竇勢接河漢遥引<lb/>
兹一線秋髙下穿林梢聨絡裊相拄旋折不辭勞挽之<lb/>
歸我廬晴雨注屋茒乍窒或細細久續俄嘈嘈空階落<lb/>
琴筑虚甕鳴鈞韶盥浥足自潔心迹良已超固無鼎釡<lb/>
珍頗煑溪澗毛未能學許由厭喧解風瓢<lb/>
　　湘中<lb/>
<pb n="KR4h0160_WYG_045-7a"/>
天寒楚雲净木落湘山幽空江夜来雨水滿蘆花洲西<lb/>
風何渺渺滄波日悠悠有懐誰與言注目孤鴻秋<lb/>
　　九日偕友登東巖定香寺<lb/>
兹巖何穹窿迥出塵壤隘當時補天餘偶墮靈鼇背神<lb/>
丁挟竒功塞此滄溟匯翠濤化千峰尚作掀舞態色連<lb/>
空宇髙氣薄坤輿大紺廬切層雲粲然金銀界猶封開<lb/>
闢土迂曠無斬薙至今絶頂泉下迸萬丈内陰陽互轇<lb/>
轕造化自根蔕崖壁鑿靈境洞壑槖寒籟旁開一罅峡<lb/>
<pb n="KR4h0160_WYG_045-7b"/>
天影落青黛陰嵐洒晴雪夏練結幽晦石門聳峩峩屹<lb/>
若劍門勢在昔乾符間緑林肆凶厲託兹保遺黎殘石<lb/>
猶紀載憑髙達遐觀訪古起餘嘅盪胸瀉河漢散髪沐<lb/>
沆瀣煩襟忽如遺舉步寄一快攜朋作重九秋髙崖菊<lb/>
細濁醪豔華觴浩唱發雄邁反身下天磴百盤經險怪<lb/>
目眩神蕭森冷風蕩歸袂人生諒逍遙嵗月豈予貸吁<lb/>
嗟謝公屐去此遺勝槩回首山蒼蒼夕鐘渺雲際<lb/>
　　明妃曲<lb/>
<pb n="KR4h0160_WYG_045-8a"/>
逝水無回波去箭無反筈十載昭陽春萬里龍荒月風<lb/>
沙滿宫衣慘淡餘香歇哀絃濕絲淚淚盡絃亦絶寄語<lb/>
漢飛將此計誠太拙蛾眉豈長好不久為枯骨<lb/>
　　松下泉<lb/>
長松蔭層巒岱色入崖骨鬱為翠雲浮蒸滃香不歇融<lb/>
液作寒泉飛迸出石窟不濯輭紅塵空山瀉明月<lb/>
　　相逢吟<lb/>
客從郢中来抗志青雲表持螯共拍浮江逺孤舟小寒<lb/>
<pb n="KR4h0160_WYG_045-8b"/>
夜潮氣白楚樹晴鳥早酒䦨起推篷落月在西島<lb/>
　　徐仲晦作書恵水墨梅圗有和靖題紀嵗月絹<lb/>
　　　素蠧敗餘字不存作詩歸之<lb/>
溪藤擣霜寒奪目硬黄瘦字疎相續墨花出袖吐春妍<lb/>
一片玲瓏水蒼玉分明寄我孤山圖上有嵗月書林逋<lb/>
古丹漫漫篆窠暗敗素䬃䬃形神枯西泠橋畔黄昏景<lb/>
船頭鶴夢風吹醒一從馬鬛鎖荒寒萬古人間幾香影<lb/>
苦吟老盡詩壇豪窮愁到我心徒勞還君此畫三太息<lb/>
<pb n="KR4h0160_WYG_045-9a"/>
雪晴月映横忩梢<lb/>
　　羸驥行<lb/>
髙秋吹霜沙草衰駉駉牧野無龍媒伶俜羸驥空伏櫪<lb/>
長稭短豆随駑駘筋聳脽髙眼如井月冷沙空徒顧影<lb/>
䬃辣長嘶萬里心䧺姿困頓無由騁乃知天閑十二屯<lb/>
如雲龍膺豹股八尺身蹴翻青雲振綠髪金羈照耀皇<lb/>
都春朝辭天山莫碣石飛電流雲邁無跡風吹欲軋拳<lb/>
毛騧意氣能傾照夜白短衣奚官霜虬鬚圉養芻粟多<lb/>
<pb n="KR4h0160_WYG_045-9b"/>
遺餘絶憐羸驥不滿腹翦刷猶可同馳驅我欲進之嗟<lb/>
逺道神全形枯難自好按圖舉世識驪黄懐哉駿骨秋<lb/>
風老<lb/>
　　恵山寺九龍峯下酌泉<lb/>
恵山鬱律九龍峯磅礴大地包鴻濛劃然一夕震風雨<lb/>
欲啓靈境昭神功六丁行空怒鞭斥電火揺光飛霹靂<lb/>
一聲槌破老雲根嵌洞中開迸寒液道人甃玉深䕶藏<lb/>
鏡涵萬古凝秋光陸翁甄品親試嘗翠浪煮出松風香<lb/>
<pb n="KR4h0160_WYG_045-10a"/>
我来山下討幽境自挈瓶罌汲清冷味如甘雪凍齒牙<lb/>
紺碧光中敲鳳餅昏塵滌盡清净觀心源㸃透詩中禪<lb/>
亟呼陶泓挟𤣥玉揮灑字字泉聲寒投閒半日聊此駐<lb/>
孤櫂明朝又東去紅塵人世幾浮雲鐘鼓空山自朝莫<lb/>
　　次韻徐景端席上<lb/>
洞庭霜橘包黄銀海邊丹茘輸閩珍髙堂開筵薦華俎<lb/>
風味雋美懐芳新蒸花厭玉飣鵞炙雕盆犀筋行鮮鱗<lb/>
紛紛歌管奏名妓秩秩簪履羅佳賓芳尊細酌緑琬琰<lb/>
<pb n="KR4h0160_WYG_045-10b"/>
寳罽共擁紅麒麟燒殘絳燭轉留客疑有四角生車輪<lb/>
書生商歌風雨室此志鬱鬱何由伸短衣穿肘不掩脛<lb/>
五窮相與為雷陳青陽開動生意達短翅亦擬凌空雲<lb/>
豫章逺志各有適黄鍾瓦缶俱陶鈞且安粗糲槃澗濵<lb/>
未厭紫豉羮吳蓴<lb/>
　　鴻門宴<lb/>
項王髙宴鴻門北風雲奔走天為黒椎牛刺豹酒三行<lb/>
談笑戈矛生頃刻豈知天命非人謀玉玦三提事何益<lb/>
<pb n="KR4h0160_WYG_045-11a"/>
興亡漢楚兩干將開闢乾坤三白璧喑嗚漫說萬人敵<lb/>
隆凖天人竟誰識玉斗聲中霸業空烏江江水還流東<lb/>
　　赤壁泛舟<lb/>
赤壁之山何崚増下有江水何清泠天空月出夜寥泬<lb/>
玻瓈萬頃涵秋氷為問黄州雪堂老遷官何如謫官好<lb/>
酒酣攜客夜挐舟憂患都將談笑了劃然長嘯来天風<lb/>
神遊八極世慮空但見横江秋露白錯落低垂斗柄紅<lb/>
<hi>一本有舉袂欲挹浮丘公句</hi>洞簫聲斷潛蛟舞月下清尊貯千古老<lb/>
<pb n="KR4h0160_WYG_045-11b"/>
瞞當日困周郎十萬樓船鬬貔虎烟消水冷沈戈矛空<lb/>
餘野燐寒沙頭江山牢落滿陳迹追憶往事懐風流勝<lb/>
遊到我知幾度感昔視今猶旦莫乾坤何事老英雄衮<lb/>
衮長江自東去<lb/>
　　子陵釣圗<lb/>
東都熱官手可炙吳儂面似秋江色平生落拓一羊裘<lb/>
七葉貂蟬不堪易功成盡在雲臺中丹青化作灰塵空<lb/>
先生遺貌乃在此釣竿尚裊桐江風悠悠世事江雲白<lb/>
<pb n="KR4h0160_WYG_045-12a"/>
過眼輕帆自朝夕人間萬古仰孤風天上有星猶是客<lb/>
　　次韻褚仲明苦熱行<lb/>
燭龍銜火飛南陸萬疊雲峰天地窄鯨波沸海泣陽侯<lb/>
涸盡泉源鑠金石人間何處逃隆暑細葛如裘汗如雨<lb/>
蒼生墮此深甑中救暍何時命如縷我欲太華峰頭酌<lb/>
瓊液醉卧青瑤嘯松月明星邀我玉井旁共折芙容弄<lb/>
香雪扶搖直上九萬里髙揖盧敖太空裏手攀斗柄睨<lb/>
塵寰濯足銀河弄秋水<lb/>
<pb n="KR4h0160_WYG_045-12b"/>
　　錦雞<lb/>
巴山靈鳥初離羣葳蕤麗組雲錦文羽林新刷爪距利<lb/>
采色勝似沙頭鴛晴暾入户爛相射嗉中有物垂紅碧<lb/>
綬光若若花盤絛出示山童有矜色文章固足媒爾身<lb/>
雕籠拘束還悲辛區區啄飲豈不厚情深野樹溪雲春<lb/>
　　焦山寺<lb/>
赤霞夜出扶桑東海雲卷浪凌虚空剛風浩浩吹不去<lb/>
崔嵬化作青蓮宫萬衲月寒清梵寂四面沈沈皆海色<lb/>
<pb n="KR4h0160_WYG_045-13a"/>
鐘聲不許到人間自送潮音落寒碧<lb/>
　　舟行阻潮<lb/>
江流浩浩吞長天打篷巨浪翻銀山篙師維舟不敢發<lb/>
東望微茫盡溟渤荒村古渡生客愁丹楓落葉秋颼颼<lb/>
夜半西風巻江雨咿軋數聲聞過櫓風収雨霽晨氣清<lb/>
金鳥蕩漾波間明舟人歡呼指歸路十幅蒲帆順風去<lb/>
　　採蓮曲<lb/>
越溪女郎十五六翠綰香雲雙鳳蹙嫣然一笑似花妍<lb/>
<pb n="KR4h0160_WYG_045-13b"/>
艷試新粧照湖緑羅衣露浥紅芳秋少年陌上情綢繆<lb/>
蘭橈容與隔花語驚散鴛鴦生晚愁蓮花莫折莖有刺<lb/>
藕絲易㫁針難度清歌一曲入湖烟空載香風滿船去<lb/>
　　夜泊吳江<lb/>
瀰茫巨浸無坤軸溶溶一境天東北兩虹渴飲駕空来<lb/>
千尋横截玻璃碧嚙堤駭浪飛晴雨晦㝠白晝蛟鼉舞<lb/>
萬家燈火水晶宫令肅貔貅夜撾鼓斗柄銜城湖月白<lb/>
清愁惱我江南客安得風流張志和共醉漁舟擪長笛<lb/>
<pb n="KR4h0160_WYG_045-14a"/>
　　雪軒髙士以白紵製服作歌戲贈<lb/>
經氷緯玉紛縱横三盥寒露方織成晚機裂下不敢玩<lb/>
一道雪瀑来中庭天然精潔不可涴犀熏麝染慚吳綾<lb/>
製成素服輕於雪雅稱仙官鏘珮玦星斗離離夜插椽<lb/>
髙興飄飄白銀闕乘風便鞚紫鸞車瓊簫吹落蓬莱月<lb/>
　　金山龍㳺寺<lb/>
金山突兀摩青冥六鼇駕海来蓬瀛風濤巻雪撼不動<lb/>
中流湧出毘耶城山僧眼底乾坤濶俯看朝暾乘落月<lb/>
<pb n="KR4h0160_WYG_045-14b"/>
鐘聲薄莫来蜃樓燈影晴霄入蛟窟馬銜韜怪蒼龍蹲<lb/>
聴法卧䕶孤雲根參旗歴落倚闌楯金碧照耀滄海門<lb/>
天光萬頃涵虚碧扁舟獨艤玻璃國六朝興廢幾英雄<lb/>
往事雲浮江露白窮髙一覽雙眼明天風洒我毛骨清<lb/>
淮山數㸃不可寫矯首九萬摶風鵬<lb/>
　　八里荘渡淮入黄河水渾不可飲過徐入清河<lb/>
　　　水方澄潔信筆閒記<lb/>
河流汩汩如涇水濁浪崩騰疾馳駛一石中膠數斗泥<lb/>
<pb n="KR4h0160_WYG_045-15a"/>
舟客居民皆餘此黄河不復行故道下注清淮通海涘<lb/>
十人度索上一洪寸寸強弓挽難起屹然趺坐如僧禪<lb/>
日與篙師同愠喜青山一髪認邳州蕭條莫上魚豚市<lb/>
酒邊一笑我何為獨冒驚濤行萬里争如林下混漁樵<lb/>
俛仰嘯歌行復止回頭寄語北山雲征塵待向風泉洗<lb/>
　　徐州暮泊風雨驟至<lb/>
清河緑漲琉璃堆黄河濁浪排空来兩流合一混涇渭<lb/>
噴薄東注無時回孤城迤邐枕其左晝夜怒激聲喧豗<lb/>
<pb n="KR4h0160_WYG_045-15b"/>
人煙蟻集一鬨市夕陽孤墖空崔嵬客舟簇簇閙河滸<lb/>
極目但見烟中桅黄壚呼酒足自慰愁城頓破紅顔開<lb/>
須㬰笑電急驅雨神物變幻令人猜狂飇揚沙昏白晝<lb/>
黒雲巻地翻風雷<lb/>
　　雞鳴臺<lb/>
横空陣氣長雲黒戈鋋照耀旌旗色龍跳虎躍神鬼愁<lb/>
漢楚存亡一絲隔相持兩地皆雄據楚力疑非漢能拒<lb/>
瑞啟炎圖硭碭雲悲歌霸業烏江路空餘故壘傳遺迹<lb/>
<pb n="KR4h0160_WYG_045-16a"/>
離合山河幾勍敵戰塵吹盡水東流落日沙場春草碧<lb/>
　　魯橋<lb/>
泗河汩汩流青銅魯橋突兀横長虹驚波蕩潏石鬭怒<lb/>
石門空洞如㢮弓風霜剥蝕勢欲壓亂石齒齒填深洪<lb/>
南連淮楚九地厚東導齊魯羣流通征商貿易百貨阜<lb/>
来帆去棹紛奔衝車輪彭鍧鐸聲急馬蹄蹴躍塵影紅<lb/>
我遊天京偶經此一見淳俗真堯封扁舟膠涸守連日<lb/>
欲去未去心冲冲嗟予行役浪自苦颯颯吟鬢將秋蓬<lb/>
<pb n="KR4h0160_WYG_045-16b"/>
摩挲殘碣討遺跡搔首蹢躅斜陽中銜盃一洗胸芥蔕<lb/>
浩歌目送吳天鴻<lb/>
　　濟南原上<lb/>
朔河春透氷未裂黄蘆伐盡洲渚濶荒祠老棟壓欲頺<lb/>
古樹無枝枯復活長嘶飛騎抹流雲草舍微茫聚疎樾<lb/>
夕陽返景低黄埃漠漠平沙浩如雪<lb/>
　　冠州<lb/>
臨津衝要環墟市横橋斷岸人如蟻車聲軋軋風蓬蓬<lb/>
<pb n="KR4h0160_WYG_045-17a"/>
道上黄塵半空起御河栁色如藍緑翻翻酒斾風髙矗<lb/>
歸馬聲喧煙火深落日孤城催莫角<lb/>
　　蒲萄酒<lb/>
翠虬夭矯飛不去頷下明珠脫寒露纍纍千斛晝夜舂<lb/>
列甕滿浸秋泉紅數宵醖月清光轉穠腴芳髓蒸霞暖<lb/>
酒成快瀉宫壺香春風吹凍玻璃光甘逾瑞露濃欺乳<lb/>
麯生風味難通譜縱教典却鷫鸘裘不將一斗博涼州<lb/>
　　古琴漆有蛇蚹紋者材之良也道友攜一琹甚<lb/>
<pb n="KR4h0160_WYG_045-17b"/>
　　　古謂是零陵湘石枯桐斲成索價三百緡無償<lb/>
　　　之者戲作湘桐吟<lb/>
黄鐘沈聲喧瓦缶良材入㸑知多少誰裁鳴鳳千年枝<lb/>
蛇蚹龍紋巧蟠紐澤堅古漆光不磨徽絃不具含雲和<lb/>
已無伯竒之手子期耳三歎如此湘桐何<lb/>
　　夏日訪黄府尹席上次黄徳厚韻<lb/>
畏途漫漫正煩熱故人一見忙解榻竹根凍繩汲寒泉<lb/>
一室空明意清豁夜涼華月流素光忻然狎客飛瓊觴<lb/>
<pb n="KR4h0160_WYG_045-18a"/>
千篇已羡奴島可五詠未許餘山王綺筵秩秩羅珍具<lb/>
蔗漿盌冷芙容露浩歌夜久興徘徊殘蟾西沒斜河曙<lb/>
　　長城<lb/>
長城峩峩起洮水盤踞蜿蜒九千里朔雲浩浩天茫茫<lb/>
悲笳落日腥風起猶傳鬼神風雨夕知是當時苦苛役<lb/>
征人白骨掩寒沙化作年年春草碧祖龍為謀真過計<lb/>
自成限域非天意力窮城杵怨聲沈禍起蕭牆險難恃<lb/>
豈知一朝貔虎来關東咸陽宫殿三月紅<lb/>
<pb n="KR4h0160_WYG_045-18b"/>
　　次韻馮仲逺聴鄰舟孟監州琵琶<lb/>
江州司馬真愁絶尋陽夜醉黄蘆月琵琶撥動兒女情<lb/>
淚濕青衫寫凄切漢東傑客老監州雲夢胸中吐竒崛<lb/>
春風斗酒忽解后莫雨扁舟談激烈酒酣古調手自傳<lb/>
鵾絃撼動龍香撥抑揚按節氣雄放清度回飇激林樾<lb/>
迢迢訴盡出關情漢宫往事孤鴻滅黄雲萬里絶音塵<lb/>
馬上誰能記嗚咽新聲洗盡鬱輪袍清和扣舷歌間發<lb/>
曲終一笑兩茫然江水泠泠滿襟雪<lb/>
<pb n="KR4h0160_WYG_045-19a"/>
　　客枕<lb/>
寒更四點雞未號行人道上聲嘈嘈駿風慘慄寒贔屭<lb/>
長河争渡氷堅牢霜花著面膚欲裂虬髯稜稜凍欲折<lb/>
征車巻地聲如雷槖駞吼落燕山月<lb/>
　　冷泉亭<lb/>
昔人来自天竺國縹緲孤雲伴飛雪天風吹落凝不去<lb/>
化作竒峰聳空碧至今裂峡餘雲髓桂冷松香流未已<lb/>
翠光圍住玉壺秋不放晴雷度山趾道人宴坐無生滅<lb/>
<pb n="KR4h0160_WYG_045-19b"/>
炯炯層胸照氷雪夜深出定汲清泠寒猿啼斷西巖月<lb/>
　　浙江觀潮<lb/>
錢塘江上風颼颼誰驅逆水回西流海門山色暗蛾緑<lb/>
翕忽澒洞驚吳艘飛亷賈勇咄神變倒掀滄溟躍天半<lb/>
闐闐霹靂駕羣龍髙擊瓊崖巻氷岸初疑大鯨嘘浪来<lb/>
瀛洲銀山雪屋爛不収又疑當時捍築射强弩至今水<lb/>
戰酣貔貅溪盈壑滿留不住怒無洩處潛回去乘除消<lb/>
長無停機斷送人間幾朝莫吳儂何事觀不休落日滄<lb/>
<pb n="KR4h0160_WYG_045-20a"/>
波萬古愁汀蘋沙雁年年秋海雲一秣天盡頭<lb/>
　　次春日即事韻<lb/>
吳蠶欲老疇未秧拍堤野水迴横塘淡烟疎樹緑陰薄<lb/>
落花飛絮白日長寒具油乾過冷節匆匆芳事歸鶗鴂<lb/>
枕書睡足午窗明雪乳浮浮翻兔褐<lb/>
　　曙巖上人<lb/>
巖扉人不到竹色滿僧䦨林雨添經潤忩雲入硯寒夜<lb/>
龕猫占卧晨鉢鶴分餐客至無餘事敲氷煑月團<lb/>
<pb n="KR4h0160_WYG_045-20b"/>
　　贈别<lb/>
之子梁園彦才華迥不羣書燈雙鬢雪野飯一犂雲久<lb/>
病憐為客多愁忍送君鍾山吾舊隠不用勒移文<lb/>
　　訪張山民<lb/>
又攜詩巻出幾度不逢君枯沼肥添雨寒松暖借雲山<lb/>
忩多樹色石逕老苔紋後夜梅應發清尊擬共分<lb/>
　　次韻古琴上人<lb/>
曳杖雲中寺嵐生古殿陰泉氷冬澗澀山雨夜鐘沈酒<lb/>
<pb n="KR4h0160_WYG_045-21a"/>
熟邨家近梅開野岸深松風千古意留客聴清琴<lb/>
　　野趣<lb/>
地偏居自穏石路接平田雲合茅簷樹雨添花澗泉空<lb/>
山晴滴翠逺水緑生烟喚酒青林渡斜陽繫客船<lb/>
　　贈别<lb/>
南雁歸應盡攜書始問程别離情易惡貧賤意難明樹<lb/>
色春城暗鐘聲曉寺清孤燈山驛酒後夜共誰傾<lb/>
　　僧舍逢故人<lb/>
<pb n="KR4h0160_WYG_045-21b"/>
空寂禪棲地鞏然偶盍簪關河千里道風雨十年心歸<lb/>
鶴投松暝流螢度竹深絶憐清夜興話舊不成吟<lb/>
　　宵征<lb/>
野路無郵傳迢迢第幾程天河山外落江月水中行客<lb/>
久衣偏冷車單馬易驚前津分曙色依約有農耕<lb/>
　　郭外<lb/>
郭外人家少魚邨颺酒旗江雲低壓樹沙竹細穿籬地<lb/>
暖梅花早天寒潮信遲夕陽烟景外倚杖立移時<lb/>
<pb n="KR4h0160_WYG_045-22a"/>
　　意行<lb/>
略彴三家市溪迴野路分輕暾晞竹露宿雨落松雲山<lb/>
寺依巖見邨舂隔隖聞欣欣農事集聊得狎鷗羣<lb/>
　　卜隠次韻<lb/>
養鈍習成癖居貧道已聞蒲團延客話芋火就僧分林<lb/>
潤夜疑雨窗寒曙拂雲叢叢牆下菊書暇亦鋤耘<lb/>
　　来雲僧舍<lb/>
聨雲開佛屋接竹引巖泉路滑迷霜葉鐘寒閣曙烟有<lb/>
<pb n="KR4h0160_WYG_045-22b"/>
為皆是幻無想總成禪夢覺僧簷雨重来又一年<lb/>
　　次韻王可道<lb/>
楚楚山陰彦長遊楚水濱尺書新寄雁十載幾懐人客<lb/>
夢蘆花雨詩情栁絮春何時歸話舊酤酒薦吳蓴<lb/>
　　再次邵本初韻釣臺<lb/>
羊裘人已逺猶說楚江山不為三公貴輕抛半日閒遺<lb/>
臺蒼樹杪清籟白雲灣千載惟鷗鳥相看不厚顔<lb/>
　　秋霽<lb/>
<pb n="KR4h0160_WYG_045-23a"/>
梧雨聲乾爽籟生年華流水鬢星星夜涵露氣漫漫白<lb/>
秋入山光楚楚青欹樹帶蟬侵竹座㫁雲和雁落蘆汀<lb/>
酒醒誰鼓松風操炷罷鑪薫洗耳聴<lb/>
　　贈松崖道士<lb/>
名山歴遍氣飄浮面帶風霜雪滿頭碧澗寒通丹井曙<lb/>
青松影落石壇秋布袍洗藥香猶濕砂釡藏茶火自留<lb/>
笑問閬風何處是追遊還許借青牛<lb/>
　　春初宿湖山僧舍次雲崖道士韻<lb/>
<pb n="KR4h0160_WYG_045-23b"/>
竹牀紙閣净無塵僧芋閒邊偶共分鑪火夜紅松節冷<lb/>
渚波春緑荻芽新林深瀑潤全疑雨日落山寒半是雲<lb/>
相對不知身是客了然房琯悟前因<lb/>
　　西村<lb/>
松聲翠氣薄吟衣曲徑盤盤護槿籬野碓舂泉分澗急<lb/>
山鐘送曙出雲遲人家緑艾端陽節天氣黄梅細雨時<lb/>
刈麥稼秧農事足西郊生意緑無涯<lb/>
　　暮春<lb/>
<pb n="KR4h0160_WYG_045-24a"/>
緑樹亭亭午䕃遲倦遊情思不成詩落花春晚客中酒<lb/>
啼鳥日長人正棋盤篆香消空院寂鞦韆影閣畫䦨欹<lb/>
閒邊頗適觀魚興飛絮風萍約半池<lb/>
　　病起<lb/>
坐學跏趺念已輕偶親藥裹識參苓半年多病頭應白<lb/>
萬事無心夢轉清剰有農談来野老已無官况忤山靈<lb/>
不嫌革帶頻移眼得似梅花太瘦生<lb/>
　　張氏新居<lb/>
<pb n="KR4h0160_WYG_045-24b"/>
小雨東風拂袂寒神仙華屋畫圖間茶香入坐午烟歇<lb/>
花影壓簾春晝閒翠竹白沙泉細細朱䦨緑樹鳥關關<lb/>
客来一笑推棋局坐占溪南十里山<lb/>
　　秋日<lb/>
石脈泉花蘸眼明竹根沙路舊經行雲歸天際山容淡<lb/>
日落江頭雁影横梧葉庭除秋漸老豆花籬落晚初晴<lb/>
客行迢逓歸心逺煙火蒼茫起莫程<lb/>
　　次韻秋望<lb/>
<pb n="KR4h0160_WYG_045-25a"/>
莫鴉歸處斷霞明搔首風前萬里情煙抹山光翠屏冷<lb/>
水涵天影玉壺清蟲鳴沙逕宵初永雁落蘆汀月未生<lb/>
何事數聲江上笛吹將離恨滿孤城<lb/>
　　次韻孟韶卿<lb/>
知道龎公不出山客来訪鶴借山看海棠開盡雨方歇<lb/>
燕子来遲春尚寒一隖煙霞隨步屧千峰紫翠入憑䦨<lb/>
掉頭巢父成何事漫向珊瑚拂釣竿<lb/>
　　送友東歸<lb/>
<pb n="KR4h0160_WYG_045-25b"/>
東華厭逐輭紅塵一見潘郎興味真落落孤松霄壑志<lb/>
昻昻野鶴水雲身關山客夢三更月驛路梅花十里春<lb/>
誰唱渭城朝雨曲坐中愁絶未歸人<lb/>
　　九日<lb/>
座上風流憶孟嘉憑髙目斷楚天涯百年嵗月催蓬鬢<lb/>
十載江湖負菊花小雨釀寒歌白紵西風憐醉避烏紗<lb/>
閒攜楖栗吟歸路流水殘雲帶晚霞<lb/>
　　毗陵城東<lb/>
<pb n="KR4h0160_WYG_045-26a"/>
數家烟火自成鄰寂寞荒祠野水濵壊屋有基餘瓦礫<lb/>
古墳無主自荆榛喧風緑樹鶯聲老曉雨青郊虎跡新<lb/>
四月三山山下路野田猶殿菜花春<lb/>
　　晚春<lb/>
輕車繁吹尚紛紛衮衮香浮紫陌塵杜宇青山三月莫<lb/>
桃花流水一溪雲東風旗斾亭中酒小雨䦨干栁外人<lb/>
何許數聲牛背笛天涯芳草正斜曛<lb/>
　　信題<lb/>
<pb n="KR4h0160_WYG_045-26b"/>
虎頭食肉渾無分閒隠白雲幽桂<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>嵗月催人成老大<lb/>
江山遺恨幾英雄平生心事琴三曡末路人情酒一中<lb/>
拄頬西山成久坐更無塵可汚西風<lb/>
　　多景樓<lb/>
北固峰髙翠色浮㫁崖千尺障東流誰言宇宙無多景<lb/>
今見江山第一樓雲氣曉含簷箔雨濤聲夜落海門秋<lb/>
客来莫問孫劉事狠石苔深萬古愁<lb/>
　　有懐<lb/>
<pb n="KR4h0160_WYG_045-27a"/>
鼎食難登苜蓿盤虀鹽滋味笑儒酸白雲望斷親闈逺<lb/>
紅葉吟殘客路寒心事蹉跎忙裏過人情翻覆静中看<lb/>
何如歸去蒼山下閒聴松風煑月團<lb/>
　　晚春<lb/>
花事匆匆彈指頃人家寒食雨晴天香浮夜月棃飄雪<lb/>
緑染春風栁拂烟涉世百年真逆旅忘機萬事即安禪<lb/>
獨憐顦顇江湖客猶記風流櫂酒船<lb/>
　　次韻令尹解官歸九江<lb/>
<pb n="KR4h0160_WYG_045-27b"/>
滿眼山河落木秋逺遊時復賦登樓解官彭澤知元亮<lb/>
呼酒新豐似馬周嵗月駸尋人易老乾坤浩蕩水空流<lb/>
輸君已了公家事卧對廬山雪滿頭<lb/>
　　金焦兩山<lb/>
海暾紅處謁仙山不管剛風客棹寒一劍寒光開玉匣<lb/>
兩螺青黛落銀盤天低墖影攙雲聳地窄鐘聲度水寛<lb/>
羨殺禪心如止水任教四面自波瀾<lb/>
　　嬾菴講主得九江餅茶鄧同知分餉其半汲泉<lb/>
<pb n="KR4h0160_WYG_045-28a"/>
　　　試之因次韻<lb/>
解組歸来萬事輕日長門巷澹無營團香小餅分僧供<lb/>
折足寒鐺對客烹色巻空雲春雪湧影沈江月夜潮生<lb/>
一甌洗却紅塵夢坐愛風前晚笛横<lb/>
　　雜興六首<lb/>
流水數家村青山白雲隖春晚落紅深夜寒溪上雨<lb/>
涼蟾浄如洗酒醒夜初寂山簷宿雨多空階響餘滴<lb/>
枯藤墮晚花竹外溪光滿山僧出幾時石上雲猶暖<lb/>
<pb n="KR4h0160_WYG_045-28b"/>
晨光爛烏几博山穗烟碧山童汲泉花来作硯蟾滴<lb/>
寒童引羸驂路入蒼巘去深處有人家雞鳴白雲樹<lb/>
西陽轉林腰水木愈清麗歸雲不肯栖浩蕩弄山翠<lb/>
　　掃逕<lb/>
剥啄無人晝掩門庭花春晚雪紛紛山童不解山翁意<lb/>
埽破蒼苔一逕雲<lb/>
　　晚眺<lb/>
閃閃歸鴉過别林斜陽流水意沈沈數聲樵笛人何處<lb/>
<pb n="KR4h0160_WYG_045-29a"/>
一路寒山晚翠深<lb/>
　　漁翁<lb/>
轉櫂収緡日未西短篷斜閣斷沙低賣魚買酒歸来晚<lb/>
風颭蘆花雪滿溪<lb/>
　　次韻友竹弟南明山<lb/>
秋深檞葉滿空山飯罷僧袍挂石䦨洗盡十年塵土夢<lb/>
風聲吹瀑落雲寒<lb/>
　　晚渡<lb/>
<pb n="KR4h0160_WYG_045-29b"/>
離離野樹緑生烟灼灼山花爛欲然酤酒人家春渡寂<lb/>
栁根閒繫夕陽船<lb/>
　　次韻晚眺<lb/>
翠潤侵衣竹滿䦨雨餘爽氣挹西山一聲孤鶴歸何晚<lb/>
帶得閒雲作伴還<lb/>
　　村居<lb/>
疎竹人家短短牆緑陰深處水村涼山風吹斷巖前雨<lb/>
髙樹蟬聲正夕陽<lb/>
<pb n="KR4h0160_WYG_045-30a"/>
　　白石菴<lb/>
地幽山氣靄空嵐落葉蕭蕭白石菴歸鶴一聲無覓處<lb/>
松梢擎月影毶毿<lb/>
　　晚櫂<lb/>
白水青林蕩晚晴野禽樹底向人鳴東風十幅蒲帆飽<lb/>
快試淮南第一程<lb/>
　　雨後<lb/>
鳴鳩村暗曉寒天白水交流亂野田落盡殘紅春不管<lb/>
<pb n="KR4h0160_WYG_045-30b"/>
一川風雨閣榆烟<lb/>
　　邳州<lb/>
百戰殘城古下邳白門樓下草萋萋古来多少英雄恨<lb/>
落月城頭烏夜啼<lb/>
　　客枕<lb/>
落葉蕭蕭擁石䦨轆轤聲斷井花乾夜深天闊風霜緊<lb/>
雁落滄江月正寒<lb/>
　元詩選初集卷四十五<lb/>
</p>
<p>
</p>
  </div>
</body>
</text>
</TEI>
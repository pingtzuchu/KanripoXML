<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻三十七</head>
    <p>
<pb n="KR4h0160_WYG_037-1a"/>
欽定四庫全書<lb/>
　元詩選初集巻三十七　　庶吉士顧嗣立編<lb/>
　　陳監丞旅<lb/>
　　　旅字衆仲興化莆田人幼孤篤志於學以薦為<lb/>
　　　閩海儒學官御史中丞馬祖常一見竒之謂曰<lb/>
　　　子館閣器也胡留滯於此因勉遊京師侍講學<lb/>
　　　士虞集見所為文慨然歎曰此所謂我老將休<lb/>
　　　付子斯文者矣即延至館中朝夕相講習與祖<lb/>
<pb n="KR4h0160_WYG_037-1b"/>
　　　常交口延譽於諸公間平章趙世延力薦之除<lb/>
　　　國子助教三年考滿諸生不忍其去請再任焉<lb/>
　　　出為浙江儒學提舉召應奉翰林文字至正元<lb/>
　　　年遷國子監丞又二年卒年五十六有安雅堂<lb/>
　　　集十四巻史稱其文典雅峻潔必求合於古作<lb/>
　　　者不徒以徇世好而巳河東張翥序其集曰天<lb/>
　　　厯至順間學士虞公以文章擅四方學者仰之<lb/>
　　　其許與君特厚君亦得與相薫濡而法度加宻<lb/>
<pb n="KR4h0160_WYG_037-2a"/>
　　　虞之奬成後進陳之識所依歸才名接踵相得<lb/>
　　　益彰昔人風致真不可及也<lb/>
　　謝徵君松巢<lb/>
昔聞徵君在天目松間結巢成久留南榮北郭井里近<lb/>
西枝東柯邨谷幽蕙帳眠深翠露落石泉釀熟緗花浮<lb/>
擬借丹梯到髙處枳勾桐乳非吾求<lb/>
　　友人記余少作因録之<lb/>
溪邨積水生寒煙書廬睡起清明天隔溪莫哭人飯鬼<lb/>
<pb n="KR4h0160_WYG_037-2b"/>
塍間燒錢野風起酒旗山前雨疎疎來禽花低飛鷓鴣<lb/>
荒墳纍纍出新草草長如人人又老東門大道青楊間<lb/>
可憐車馬無時閒<lb/>
　　次韻毘陵吳寅夫見寄<lb/>
季子江海居勝友園池賞臨水咏新詩輕飈送流響丹<lb/>
花陽林吐綺翼幽竹上雲瀾阻塵躅離思徒浩漭杪秋<lb/>
辭京邑寒郭艤吳榜宗兄念行役㫖酒勞鞅掌承子共<lb/>
清悰論文發豪爽我貧久僑棲所至類樂廣願得陽羡<lb/>
<pb n="KR4h0160_WYG_037-3a"/>
田寧慚五湖長夙昔詒約言遲莫嬰世網衆仙諒超遥<lb/>
樓觀滿方丈餘霞散文席斜月生翠幌芳夕令人思思<lb/>
之不能徃晨興即髙岡引睇寫孤想<lb/>
　　次韻陳景忠見寄<lb/>
用世巳無伎髙人方據梧詞林忝供奉客舍候徵呼拓<lb/>
落需微禄鶱騰失壯圖為文下枚孺力穡後孫愉春草<lb/>
生湖曲莫雲飛屋隅論交尊有螘憶别履非鳬擬汛䲭<lb/>
夷舸重遊泰伯都山泉㪺雪乳石荈瀹瓊酥作鱠溪庖<lb/>
<pb n="KR4h0160_WYG_037-3b"/>
近聽猿野磴紆松風吹緑鬢花雨落紅毹佳什勤相贈<lb/>
幽期媿獨踰煩君語宗長為我謝寅夫<lb/>
　　為蕭元泰題龍虎山巖圖<lb/>
龍虎之山仙所寰我昔夢寐遊其間乾坤風氣結冲秀<lb/>
中有正一𤣥都壇羽人授我九節杖林磴窈窕窮幽攀<lb/>
金宫藥殿起寥廓翠崖丹巘深迴環峯頭時飄白菡萏<lb/>
石上盡種青琅玕諸巖一覽二十四總似瀛渚蓬萊山<lb/>
清溪浮空引雪練逺岫隔水來煙鬟就中仙巖更竒絶<lb/>
<pb n="KR4h0160_WYG_037-4a"/>
上有玉樹皆檀樂紅光半夜出林杪云是石室韜神丹<lb/>
欲求刀圭巳衰疾羽人去我如飛翰褰裳磵曲采芳草<lb/>
斷猿疎雨春山寒覺來俗事日滿眼嵗月冉冉隨驚湍<lb/>
㑹稽蕭氏忽相訪笑以此圖令我看夢中羽人貎真似<lb/>
而我别後鬢毛斑題詩聊復紀疇昔願拂塵服齊驂鸞<lb/>
　　湖上分韻得春字<lb/>
君子佩明信相期湖水濵時欣宿雨霽畫舸送遊人輕<lb/>
鷗集蘭渚佳樹變鸎晨山逺煙容淡日出水光新美人<lb/>
<pb n="KR4h0160_WYG_037-4b"/>
含麗思艷曲歌陽春睽攜㑹彌歡酣適趣益真兹遊敦<lb/>
徳誼况乃及芳辰<lb/>
　　題秋山圖<lb/>
之子託冲隱秋山樓觀深矧兹及霜晨遐矚沈氛隂翠<lb/>
巘含白雲丹楓映青林靈谿鳴石溜野屋負層岑趨喧<lb/>
事多違即曠恒愜心何哉芳月晏而我阻幽尋<lb/>
　　次韻許左丞從車駕遊承天䕶聖寺是日由參政<lb/>
　　　陞左丞<lb/>
<pb n="KR4h0160_WYG_037-5a"/>
銀甕呈山麓<hi>地名甕山</hi>鑾輿際水鄉離宫疑馺娑行殿仿飛<lb/>
翔細浪魚鱗襲輕飈鷁首驤扶桑明逺岸析木度髙檣<lb/>
屏翳時清蹕豐隆夙啓行衛兵環越棘舞女蹋吳航漸<lb/>
覺仙樓近微聞梵鐸揚石壇登案衍瓊珮雜璆鏘夕渚<lb/>
休蘭櫂春壺㵼桂漿伊蒲頒内供薝蔔散林香罷宴蜺<lb/>
旌動開帆獸錦張弄田低碧樹馳道出金塘畿甸嚴車<lb/>
輔臣鄰重室廂方欣麟在棷復喜鳯鳴陽聖主需賢急<lb/>
嘉猷賴弼良從容承顧問舄奕拜恩光文采堪華國芳<lb/>
<pb n="KR4h0160_WYG_037-5b"/>
菲正滿堂協忠成泰治流澤遍遐荒援古言應切匡時<lb/>
慮更長誰哉疲土木况乃象為廊<lb/>
　　安福李氏臨溪亭<lb/>
結屋負南郭清溪流屋前端居塵事少水木自幽妍滌<lb/>
硯弄寒泚鳴琴㵼潺湲沙鳥時近人汀雲相徃還烹鮮<lb/>
芼溪毛留客坐前軒逝川道體著觀物悟微言<lb/>
　　題米元暉溧陽溪山圖<lb/>
宿雨散曽巘林麓翳煙霏遥山斷復連川上初昕微我<lb/>
<pb n="KR4h0160_WYG_037-6a"/>
昔困行役溧陽秋未歸幽子喬松流解后啓郊扉撫景<lb/>
正若此别離嗟願違覽巻遂終日溪雲欲生衣<lb/>
　　題天台桃源圖<lb/>
天台一溪緑周遭溪南溪北都種桃東風吹花開復落<lb/>
遊人不來春水髙錢塘道士張彦輔畫圖送得劉郎去<lb/>
昨夜神鵲海上來洞裏胡麻欲成樹<lb/>
　　蘇伯修徃上京王君實以髙麗笠贈之且有詩伯<lb/>
　　　修徵和章因述徃嵗追從之悰與今兹睽攜之<lb/>
<pb n="KR4h0160_WYG_037-6b"/>
　　　嘆云耳<lb/>
徃年飲馬灤河秋灤水斜抱石城流青城丈人來水上<lb/>
掲謝蘇王<hi>曼碩敬徳伯修君實</hi>皆與遊顧予濫倚橋門席日斜去<lb/>
坐鼇峰石夜凉共飲明月尊醉眠更聽髙樓笛灤河九<lb/>
曲流濺濺自我不見今三年蘇郎又扈屬車去佇望弗<lb/>
及心茫然龍門峽中雲氣濕山雨定灑髙麗笠别意遥<lb/>
憐栁色深歸心莫為鵑聲急<hi>龍門道中夏月多杜鵑</hi>不才未許收<lb/>
詞垣賦成何日奏甘泉人言凡骨難變化為我致意青<lb/>
<pb n="KR4h0160_WYG_037-7a"/>
城仙<hi>旅時已注為史官復勒留助教</hi>
　　題胡氏殺虎圖<lb/>
沙河野黒秋風麤棗陽戍卒車載孥道旁老虎夕未餔<lb/>
車中健婦不見夫倉皇下車持虎足呼兒授刀剚其腹<lb/>
夫骨已斷不可續泣與孤兒餐虎肉<lb/>
　　小混沌<hi>魚復浦中石方氏得之加今名</hi>
大圜縣㲉含清滓儵忽多事中央死𤣥精散作萬星繠<lb/>
天椽不堪參墮趾日化七十皇有虺蜀霤難苴絢材委<lb/>
<pb n="KR4h0160_WYG_037-7b"/>
殺妖壺涿驚弗燬剡剡靈光照寒氾老龍乘磧用師紀<lb/>
俾作魚麗陣中士風雲徃來江落水虎臂灘回玉生子<lb/>
緗文素肌温栗理方叔得之驚且喜羃䝉錯綺鐍髹篚<lb/>
閉門乍觀戒貪褫嗚呼混沌乃若此吾終乞之還汝始<lb/>
　　謝氏祖孫創澧陽橋<lb/>
涔陽極目雲氣昏衝風揚波鼉窟翻湘妃抱琴望虞舜<lb/>
日莫江竹多嗁痕木蘭為舟不可渡誰幻曽淵作平路<lb/>
天横夜靜牛渚長海市朝晴蜃樓吐祖孫移山山可移<lb/>
<pb n="KR4h0160_WYG_037-8a"/>
昔人不信今見之千年猶有召伯埭白面聚斂嗟何為<lb/>
　　海谷<lb/>
歸墟谷在渤海東八紘之水注其中不盈不縮浩無際<lb/>
吞吐日月含空濛靈鼇於此負山出上有縹緲金銀宫<lb/>
人間相去幾萬里弱水滿眼多廻風琴髙來時踏赤鯉<lb/>
少君歸去乗白鴻秦皇到老不得渡嗟我欲徃將焉從<lb/>
子房有孫海谷子告我有路非難通只隨雲氣相上下<lb/>
與子共謁扶桑公<lb/>
<pb n="KR4h0160_WYG_037-8b"/>
　　分題得車揺揺送方叔髙之官<lb/>
車揺揺薊門路髙麗驕馬不受鞭方郎得官上車去薊<lb/>
門南頭盧水流燕姬十五居酒樓彈箏唱歌折楊栁落<lb/>
日車前勸郎酒南陌行人徃復來幾人似郎得官回郎<lb/>
車莫驅傷馬足車中本載連城玉車揺揺鄔子洲賣車<lb/>
買船載旗鼓晴湖風輕聞櫂謳<lb/>
　　題䝉泉吏隱圖<lb/>
世皇昔日收雲南鯨鯢伾伾手所戡烏䝉烏撒腹心地<lb/>
<pb n="KR4h0160_WYG_037-9a"/>
不有軍府誰其監漢廷遣將非充國累嵗屯田無善績<lb/>
兵驕民獷土不畬國帑空曽糜萬億大名劉侯文武才<lb/>
承詔萬里誅蒿萊豪蠻盡戢戎壘立竄卒復還農畝開<lb/>
有泉逺出䝉山下日夜清冰鳴石罅渠分澮决來縱横<lb/>
土脈浮膏作秋稼府中偫積多如山陂池種魚無暵乾<lb/>
己聞舂磑響林際仍為蓏蔬流圃間劉侯暇日遊泉上<lb/>
賔吏追從憶冲暢步隨凉影傍髙松坐看晴雲起孤嶂<lb/>
朱轓奕奕來甌閩喪車遄返黄河津雲南戰骨横四野<lb/>
<pb n="KR4h0160_WYG_037-9b"/>
布榖聲中荒春草劉侯雖死應愁絶吟魂空咽泉頭月<lb/>
秪今寧謐重謀帥九州人去無歸轍荔支臺館開尊時<lb/>
劇談毎及西南陲凄凉遺像畫圖裏對此流涕將奚為<lb/>
　　哭陳元麒<lb/>
阿麒能讀書八嵗貢京國翺翔公卿間聲譽頗藉藉我<lb/>
家越山南汝家越山北及我官橋門見汝長五尺翩翩<lb/>
丹穴雛五采作毛翮崑崙上瑤樹上有實可食汝胡不<lb/>
此留而去不可即乃翁攜汝來為汝頭盡白辛苦攜骨<lb/>
<pb n="KR4h0160_WYG_037-10a"/>
歸江蘺黯愁夕可憐東門吳任達乃彊釋<lb/>
　　陳新甫生日出紅玉盃飲為賦<lb/>
崑崙東阿含海日石中玉子如日赤神工夜發昆吾刀<lb/>
剜作金盃盛酒喫蟠桃初開緱母家丹露滴如芙容花<lb/>
廣陵公子酒如海年年顔色襯朝霞<lb/>
　　題陳氏瀟湘八景圖<lb/>
軒后不張樂白月照野水泠泠水影中瑤瑟泣湘鬼<hi>洞庭</hi>
<hi>秋月</hi>
<pb n="KR4h0160_WYG_037-10b"/>
西崦生夕霏歸僧度林巘但覺山路長不覺鐘聲逺<hi>煙寺</hi>
<hi>晩鐘</hi>
百貨集亥市莫徭偏買鹽山日出未髙翠雨濕酒帘<hi>山市</hi>
<hi>晴巒</hi>
倦翮久欲下凉風起湖北官客多挾弓莫近白沙驛<hi>平沙</hi>
<hi>落鴈</hi>
落日楚江深倒景在髙樹曬網茅屋頭分魚石梁歩<hi>漁村</hi>
<hi>夕照</hi>
<pb n="KR4h0160_WYG_037-11a"/>
南浦草仍碧髙樓日易斜歸帆傍水廟簫鼔下神鴉<hi>逺浦</hi>
<hi>帆歸</hi>
江氣行雲莫忽失巴陵樹一夕洞庭波都向篷上注<hi>瀟湘</hi>
<hi>夜雨</hi>
寒雲不成雨暝色凝江楓巫峽棃花夢飄浮過郢中<hi>江天</hi>
<hi>暮雲</hi>
　　題虞先生詞後<lb/>
憶昔奎章學士家夜吹瓊琯泛春霞先生歸卧江南雨<lb/>
<pb n="KR4h0160_WYG_037-11b"/>
誰為掀簾看杏花<lb/>
　　題班婕妤題扇圖<lb/>
層城柘館重徘徊坐見瑤階長緑苔紈扇秋來定無用<lb/>
君王方築避風臺<lb/>
　　題畫梅<lb/>
處士橋邊古岸隈梅花偏向小園開衝寒有客尋春去<lb/>
移得晴窻雪影來<lb/>
　　題雨竹<lb/>
<pb n="KR4h0160_WYG_037-12a"/>
江上鷓鴣留客住黄陵廟下泊船時一林春雨垂垂緑<lb/>
消得晴風爛漫吹<lb/>
　　為張壺洲賦壺洲<lb/>
握日臺髙雨氣收扶桑凉影動瀛洲珠林錯落三華露<lb/>
寳稼離羅五色秋鄰曲夜機鮫有室空中煙市蜃為樓<lb/>
頗聞雲錦張髙士曽與壺公汗漫遊<lb/>
　　送張真人代祠武當龍虎兩山追賦<lb/>
桂館祠官持羽節名山兩地躡丹梯共誇曼倩來金馬<lb/>
<pb n="KR4h0160_WYG_037-12b"/>
大勝王襃祀碧雞杵澗暝痕消雨石杼巖秋影動星溪<lb/>
蕙肴椒醑登瑤席定有神光起畤畦<lb/>
　　題畫圖二首<lb/>
青紅樓觀䕶煙霞湖曲髙亭竹逕斜日出炎埃生九野<lb/>
松隂水石養苔花<lb/>
雨餘空翠轉霏霏杜若洲邊小艇歸又為故人臨野閤<lb/>
江雲日莫濕秋衣<lb/>
　　題泛舟圖<lb/>
<pb n="KR4h0160_WYG_037-13a"/>
江雲生白石水木淡幽姿雙松出叢薄翠色集遙枝落<lb/>
日明極浦楚岫正參差美人鼓蘭枻嵗晏將何之<lb/>
　　開𤣥堂下有兩鴈互浴盆池王真人命工繪為圖<lb/>
玉麈山前紫鴈飛真人燕坐久忘機餘不溪水連天碧<lb/>
只借盆池浣羽衣<lb/>
　　次韻本元上人相别<lb/>
君向雷峰墖邊住詩成總在倚闌時蘇堤殘栁凝煙小<lb/>
葛隖閒雲度水遲衲子定回花繞屋故人别後草生墀<lb/>
<pb n="KR4h0160_WYG_037-13b"/>
相知不似相忘好誰說莊周與恵施<lb/>
　　次韻韓伯清訪句曲外史<lb/>
苕霅歸來俗事稀偶然攜客款郊扉渚霞落盌松花熟<lb/>
溪雨登柈石囷肥薄宦不閒慙折簡髙人相見定披衣<lb/>
平生願究中黄秘安得茅君指化機<lb/>
　　題扇面<hi>剪紙為梅花殘月夾以素紈</hi>
娟娟翠袖倚清空解把并刀剪雪風一段寒香吹不盡<lb/>
西涔殘月角聲中<lb/>
<pb n="KR4h0160_WYG_037-14a"/>
　　題段氏扇子<hi>上有一枝著色竹子</hi>
江上竹枝歌為君顰兩蛾秋風團扇底零落黛痕多<lb/>
　　題馬道士畫<lb/>
江上羣山翠作堆人家門檻對江開小樓應有憑䦨者<lb/>
天逺歸帆似不來<lb/>
　　題水仙花圖<lb/>
莫信陳王賦洛神凌波那得更生塵水香露影空清處<lb/>
留得當年解珮人<lb/>
<pb n="KR4h0160_WYG_037-14b"/>
　　題遼人射獵圖<lb/>
美人貂帽玉驄馬誰其從之臂鷹者沙寒草白天雨霜<lb/>
落日馳獵遼城下塞南健婦方把鋤丈夫邊戍官索租<lb/>
　　用吳彦暉韻送揚州張教授還汴梁二首<lb/>
花邊細馬蹋輕塵栁外移舟水滿津莫向春風動歸興<lb/>
杭人半是汴東人<lb/>
悤悤歸去縁何事要看揚州芍藥花定有金盤承絳露<lb/>
送他梁苑故人家<lb/>
<pb n="KR4h0160_WYG_037-15a"/>
　　題竹石圖<lb/>
藍田水曲青玉立雨過秋光滿林濕故人結屋傍幽崖<lb/>
靜愛石窻晴翠入<lb/>
　　題髙氏所藏畫圖<lb/>
誰家林麓近溪灣髙樹扶疏出石間落葉盡隨溪雨去<lb/>
只留秋色滿空山<lb/>
　　題畫蘭<lb/>
九畹光風轉重巖墜露香紫宫祠太乙瑤席薦瓊芳<lb/>
<pb n="KR4h0160_WYG_037-15b"/>
　　艾氏心逺樓<lb/>
聞子臨川上髙樓萬里并興來時獨立心與目俱行野<lb/>
夕歸鴻小溪晴落木明登臨何日共作賦冩平生<lb/>
　　送李盤中真人代祀江南三名山<lb/>
弱水回風不受帆三山只在大江南使槎真帶秋星濕<lb/>
仙掌遙分夕露甘琮玉禮神通景氣寳香隨地結晴嵐<lb/>
泰壇建論昭靈貺老我猶能效史談<lb/>
　　方壺道士作荒山白雲圖寄豫章楊顯民<lb/>
<pb n="KR4h0160_WYG_037-16a"/>
之子讀書處亂山生白雲林花晴冉冉巖瀑暝紛紛畫<lb/>
此何為者持之以贈君謂宜作春雨舒巻只成文<lb/>
　　次薩天錫韻<lb/>
燕南幕府文章客澤國相逢讌集齊酒後鱸魚霜作鱠<lb/>
花邊驄馬月為題千篇傑句諧金奏一曲離歌聽玉嗁<lb/>
别後寒雲滿江海鴈書何處落青泥<lb/>
　　題韓伯清所藏郭天錫畫<lb/>
徃年京口郭天錫學得房山髙使君畫省歸來人事少<lb/>
<pb n="KR4h0160_WYG_037-16b"/>
煙岑閒向客樓分林扃暝落青楓雨水郭寒生白蜃雲<lb/>
嵗晩懷人増感慨晴窻展玩到斜曛<lb/>
　　南山詩<hi>山在龍虎山南張宗師藏劒舄之地曰丹丘有小冇洞門玉津澗月橋天鑑池金沙</hi>
　　　<hi>井躍泉漱雲亭山雲閣丹桂隖桃花源云</hi>
江左羣山囿仙丘倚太霞上清分亢爽南谷抱谽谺臺<lb/>
觀黄瓊宅林巒赤虎家天池開寳鑑日井射金砂桂霣<lb/>
秋巖粟桃烘曉岸葩泉香通美竹雲液嫩靈芽俯澗松<lb/>
偏潤縁崖逕自斜幽亭宜水繞晴閣受嵐遮神舄丹扃<lb/>
<pb n="KR4h0160_WYG_037-17a"/>
秘𤣥闗紫氣賖石橋留月色銀浦渺皇花願解延陵劒<lb/>
終乘北望槎臨風一解后食我棗如𤓰<lb/>
　　題羅節婦傳後<hi>羅氏之夫貶海上有强之為妻者遂自經死</hi>
嵗晩良人去未歸堂前有客著新衣此身只為韓馮死<lb/>
化作鴛鴦海上飛<lb/>
　　送潘澤民還江南詩<hi>并序</hi>
　　　檇李潘澤民徃嵗來京師貴人有好事者延致<lb/>
　　　材館且太尉薦之而澤民悵焉有庭闈之思遂<lb/>
<pb n="KR4h0160_WYG_037-17b"/>
　　　薦為行中書從事欲有以悅其親耳夫懷材抱<lb/>
　　　藝之士莫不欲自見於宰物之地而徘徊淹遲<lb/>
　　　無所遇合至於窮不能歸羞見其親戚鄉黨者<lb/>
　　　豈少也哉若澤民之歸亦可以飲酒而歌舞矣<lb/>
　　　雖然明時將廣碣石之功拓康莊之第以徠天下之<lb/>
　　　賢雋而登用之澤民宜無久留於外也乃為之賦詩曰<lb/>
之子來京國侯門即曳𥚑只求毛義檄未獻賈生書野<lb/>
樹山前合江帆雨外疏故人正相望且莫賦閒居<lb/>
<pb n="KR4h0160_WYG_037-18a"/>
　　林外詩為夏生作<lb/>
幽人遯世入林間林外髙風况可攀仲御偶然遊洛水<lb/>
黄公豈必在商山春深溪雨流花出日莫松雲載鶴還<lb/>
拓落塵中嗟我老歸歟無地可投閒<hi>仲御黄公皆夏氏也</hi>
　　題城市山林圖<lb/>
城市山林路不分畫橋騎馬是徵君樹頭粉堞連青嶂<lb/>
陌上紅塵亂白雲水巷栁深鸎喚友陽坡草暖鹿為羣<lb/>
滑稽誰似東方朔更向金門避世氛<lb/>
<pb n="KR4h0160_WYG_037-18b"/>
　　題耿氏所藏豔畫<lb/>
五月風生水殿凉緑楊深處奏鸎簧佳人偏愛臨池坐<lb/>
欲與荷花鬬晩妝<lb/>
　　送朱蓮峰著書得官南歸<lb/>
城東有客過吾廬揮麈髙談逸氣舒金馬豈無方朔伎<lb/>
石渠今取夏侯書沙隄老屋秋楓合海浦歸帆莫雨疎<lb/>
我亦草𤣥官拓落江南無地可耕鋤<lb/>
　　題黄鸝海棠圖<lb/>
<pb n="KR4h0160_WYG_037-19a"/>
二月園池蜀錦殷多情宫鳥喜來看上林春色濃於酒<lb/>
莫把黄金鑄彈丸<lb/>
　　題春宫倦繡兩圖二首<lb/>
上陽宫樹奏鸎簧蛺蝶羅衣逗暖香睡思已隨巫峽雨<lb/>
綵絲偏與日爭長<lb/>
緑樹垂垂䕶寳䦨牀頭翠帕羃雙鸞阿鬟可是無情思<lb/>
又見春風到牡丹<lb/>
　　梅石<hi>浦江趙用章宋故家也集賢完號之為梅石處士</hi>
<pb n="KR4h0160_WYG_037-19b"/>
還家不復羡浮榮處士頭銜字字清媿我獨無歸隱地<lb/>
上林春晩更聽鸎<lb/>
　　吳王納凉圖<lb/>
吳王臺榭滿汀洲湖上風來暑雨收坐擁紅妝可娛老<lb/>
市無赤米不教愁采蓮舟載煙岑晩響屧廊通水殿幽<lb/>
嵗莫甬東寧有此夜凉歌舞莫令休<lb/>
　　和維揚友人<lb/>
揚子江頭水拍天人家種栁住江邊吳娃蕩槳潮生浦<lb/>
<pb n="KR4h0160_WYG_037-20a"/>
楚客吹簫月滿船錦纜憶曽遊此地瓊花開不似當年<lb/>
竹西池館多紅藥日夜題詩舞袖前<hi>此詩一作馬祖常</hi>
　　題黄筌竹鸞圖<hi>竹有實</hi>
一窻晴色緑猗猗羣雀飛來占好枝此竹幾年方結實<lb/>
空山秋晩鳯雛飢<lb/>
　　次韻友人京華即事二首<lb/>
阿閣稜層羃曉隂扶桑凉影映疎林燕山北擁天都大<lb/>
瀛海中涵月殿深仙女乗鸞吹紫玉才人騎馬勒黄金<lb/>
<pb n="KR4h0160_WYG_037-20b"/>
壯遊偶結髙陽客無復臨風動越吟<lb/>
落拓綀衣閬苑間江南遊子醉長安禁溝春過留香雨<lb/>
宫樹風來響翠瀾五衛旌旗秋甸裏千官劒珮曉雲端<lb/>
何人只獻河清頌宜向明時瀝寸丹<lb/>
　　題趙叔隆倦繡圖<lb/>
龍綃碧樹挂秋水藕風吹香團扇底琵琶彈歇宫晝長<lb/>
釵落雲邊九雛紫二姝誰是薛靈芸繡得金塘兩鴛似<lb/>
<hi>一作人去繡忩春共倚</hi>宫奴夕殿喚更衣<hi>一作夢回凉館催功裘</hi>露濕銀牀<lb/>
<pb n="KR4h0160_WYG_037-21a"/>
響桐子<lb/>
　　為趙敬叔賦漢海獸蒲桃鏡蓋鄭夾漈家故物也<lb/>
尚方老冶收精銅金膏玉水開朣朧未央曉月低青桐<lb/>
六宫秋井生芙容當塗妖鬼負神器銅人登車數行淚<lb/>
寳奩偶落長安市永與人間照珠翠凝隂空祭江心龍<lb/>
海雨夜入閩王宫一朝愁殺漈上翁破屋日夜穿晴虹<lb/>
西苑野露堪作酒中有騊駼活欲走趙侯得之莫失手<lb/>
龍女鮫童俟之久<hi>此鏡得於夾漈之孫鄭子經</hi>
<pb n="KR4h0160_WYG_037-21b"/>
　　郭孝子詩<lb/>
金臺有孝子郭氏名壽瑛壽瑛執親䘮晝夜聞哭聲負<lb/>
土起崇冢栽松翳𤣥扃瘦骨寒岳立苦淚春河傾視容<lb/>
日梅梅一朝廢雙睛復扶大母柩㝠行出蕪城願言畢<lb/>
序葬身瘵心則寧里人問孝子過毁聖所懲孝子哭且<lb/>
答我非敢傷生有淚不哭親惡乎用吾情親死我目在<lb/>
徒能視無形黄泉相見日無用此目明吾聞壽瑛語悲<lb/>
劇不自勝昔人曽有言五色令目盲長年悅紛華眉斧<lb/>
<pb n="KR4h0160_WYG_037-22a"/>
戕心精視彼郭孝子媿色能無赬而我嗜讀書昬花散<lb/>
秋燈思親不能哭涕泗空填膺<lb/>
　　題趙氏人馬圖<lb/>
蒲桃宫前白面馬春日賜與近臣歸主人愛馬不換妾<lb/>
更與小奴裁緑衣<lb/>
　　次韻阿容參政省中夜坐<hi>上都</hi>
上國羣公集秋深畫省開虚簷河影近凉苑樹聲來獨<lb/>
坐多幽趣髙吟有逸才平明當獻納騎馬踏輕埃<lb/>
<pb n="KR4h0160_WYG_037-22b"/>
　　院中間大駕先還再和伯修韻<lb/>
甘泉宴罷鴈聲寒桂樹吹香出寳闌翠輦遙臨秋海白<lb/>
霓旌髙拂曙星殘氊城家拜銀麕賜棘院人爭繡虎看<lb/>
堪笑子雲能作賦獨騎羸馬後奚官<lb/>
　　三馬圖<lb/>
豹股龍膺百戰餘凌煙長櫑載璠璵時平不出横門道<lb/>
願為君王駕鼔車<lb/>
　　送海豐劉廵檢<lb/>
<pb n="KR4h0160_WYG_037-23a"/>
隨牒遊丹徼春風騎氣舒蜑丁鳴鼔吹魚吏掌文書浦<lb/>
嶼煙霞逺邨墟瘴癘除石華肥可茹無用膾蜛蠩<lb/>
　　贈萊州石工<lb/>
落星猶帶天河濕絶勝丹丘鬼血腥琢作大尊休載酒<lb/>
萊山柏露照人青<lb/>
　　汾州北席里石氏節婦<lb/>
北里高樓晝掩扉水銅光冷上苔衣寸心誓比南山石<lb/>
汾水秋風鴈不飛<lb/>
<pb n="KR4h0160_WYG_037-23b"/>
　　賦凝春小隱<hi>康里公宅花廕也</hi>
一窻花氣襲人衣窻底芳塵煖不飛坐久硯池生石雨<lb/>
海棠枝上雪都晞<lb/>
　　送王致道代祠北岳北海濟瀆南鎮<lb/>
皇帝齋明守鎮圭祠官奉節出金閨北尋海瀆瞻恒岳<lb/>
南渉江淮上㑹稽山下靈風吹桂櫂雲邊仙樹拂丹梯<lb/>
王襃空有甘泉頌投老還鄉祀碧雞<lb/>
　　送項錬師還天台<hi>鍊師能醫</hi>
<pb n="KR4h0160_WYG_037-24a"/>
不學東方朔歸尋馬子微人間無藥賣海上有雲飛谷<lb/>
煖金鵝大溪深土鴨肥當年種桃樹高過石樓扉<lb/>
　　送毛真人南還<lb/>
真人不似壺丘子老去都忘杜徳機左乙象文令虎守<lb/>
尚方鳬舄背人飛巖扉煖翠侵緗帙江渚晴霞上羽衣<lb/>
游子故園春似海客窻長日聽催歸<lb/>
　　春日思逺遊<lb/>
春日思逺遊逺遊欲何止角哀見楚王伯桃樹中死出<lb/>
<pb n="KR4h0160_WYG_037-24b"/>
門逢路人天下無二子春山一萬重春江一萬里上有<lb/>
無心雲下有無情水<lb/>
　　次韻答都下友人二首<lb/>
百金買駿馬千金買紅妝長安畫樓上飲酒吹笙簧夭<lb/>
夭園中桃鬱鬱陌上桑美人越山下白髮生雕房<lb/>
凉風振高梧繁露集幽菊攬衣起徘徊殘月照我屋曽<lb/>
襟鬱孤清日日塵眯目銀河在天上手短不可掬<lb/>
　　元宵懐錢塘<lb/>
<pb n="KR4h0160_WYG_037-25a"/>
武帝親祠太乙神流光洶旭動星辰行宫典禮猶存漢<lb/>
軹道山河已易秦香逕至今嗁木客露盤無復泣金人<lb/>
紅燈幾㸃東風裏猶是元宵一度春<hi>此詩誤入僑吳集</hi>
　　和康庸田魯瞻公言懷韻<lb/>
震澤三江入堰瀦今年春雨又生魚漢廷數有寛租詔<lb/>
魯史元無告糴書溝洫巳非神禹迹東西空引白溝渠<lb/>
袖中夙有匡衡疏也擬金門候屬車<lb/>
　　江城即事<lb/>
<pb n="KR4h0160_WYG_037-25b"/>
江城十日九風雨騎馬出門行紫苔春草緑時猶作客<lb/>
雲山多處忽登臺青青野竹題詩去小小吳姬喚酒來<lb/>
漠漠候車乘早發城東昨夜杏花開<lb/>
　　題木齋巻<lb/>
昔年種樹不勝巢老幹今如屋脊髙屢許狙公分橡栗<lb/>
時呼木客醉松醪衣巾白日霑蒼雪枕簟西風夢海濤<lb/>
嵗晩淹留吾倦矣借君叢桂續離騷<lb/>
　　桃花幽禽圖<lb/>
<pb n="KR4h0160_WYG_037-26a"/>
金塘花竹灔春紅枝上幽禽弄暖風莫把殘英都蹴盡<lb/>
無情流水畫橋東<lb/>
　　題熊雲巢竹石圖<lb/>
道人種竹三千个定有新巢宿鳯皇石上幽香飄露粉<lb/>
簷間新緑裊風篁天壇月白瑤笙近水國雲寒翠袖長<lb/>
見說故人東海上釣竿日莫倚扶桑<lb/>
　　送李彦方副使入閩<hi>在奎章閣纂修經世大典方畢</hi>
海邦赤子窮無告詔遣儒臣著繡衣天禄閣中書灝灝<lb/>
<pb n="KR4h0160_WYG_037-26b"/>
越王山下馬騑騑魚風滿港榕隂合燕雨侵簾荔子肥<lb/>
一道澄清俄頃事使星還向紫垣飛<lb/>
　　建昌胡氏小有樓<lb/>
窈窕麻姑宅登臨憶謝公近聞好山色都在小樓中屋<lb/>
曙丹霞吐城深翠雨通石池正當戸人立藕花風<lb/>
　　題子昂江天釣艇圖<lb/>
雨餘秋水滿山前正是江南落鴈天何處故人魚艇小<lb/>
亂蟬疎樹夕陽邊<lb/>
<pb n="KR4h0160_WYG_037-27a"/>
　　申屠子迪為山南憲掾白部使者毁夷陵曹操廟<lb/>
黄牛峽口灘聲急楚女傳芭水廟秋此地殷勤祠魏武<lb/>
何人辛苦得荆州莫令故國無遺祀不見中郎盡發丘<lb/>
千載有人伸大義髙風全似故安侯<lb/>
　　送趙子期使交趾<lb/>
曉日承恩紫殿深都門祖道馬駸駸上書不奏唐䝉䇿<lb/>
歸槖寧將陸賈金露入珠盤鮫室白苔生銅柱象崖隂<lb/>
為君臨水歌黄鵠天北天南萬里心<lb/>
<pb n="KR4h0160_WYG_037-27b"/>
　　為彭道士賦鶴峯<hi>在信州城南</hi>
跨鶴臺髙倚翠微昔人城郭是邪非蕊珠宫觀秋如水<lb/>
有客吹笙月下歸<lb/>
　　題張氏風竹圖<lb/>
湘江風巻白頭波北渚雲深帝子過欲采瓊芳渡江去<lb/>
翠衫輕薄曉寒多<lb/>
　　清漳黄氏北墅<lb/>
聞說黄家墅開門入翠嵐細岑依舍北流水出城南雨<lb/>
<pb n="KR4h0160_WYG_037-28a"/>
暖蘭抽筍霜晴樹落柑千年讀書地更莫乞羊曇<lb/>
　　壽吳宗師<hi>晩號看雲道人</hi>
九朝冠珮泰階平國有儒仙作上卿碧海宵晴迎日出<lb/>
黄庭春煖看雲生竹間自洗金鵝蕊花外長留翠鳯旌<lb/>
莫學華陽貞白老乞身神武聽吹笙<lb/>
　　送余嘉賔赴常寧州判官<lb/>
家在洞庭左舟行湘水間湍流多度竹石聳不依山野<lb/>
郭看花出州田載稻還舊聞官事少幽興轉相闗<lb/>
<pb n="KR4h0160_WYG_037-28b"/>
　　送楊田甫廵檢之官潮陽<lb/>
與君相識三十載解后都門白髪生南海珠明飛别鶴<lb/>
上林花暖囀新鸎蜑丁浦口迎官艦瘴母雲頭避使旌<lb/>
自是昇平游宦樂不教瀧吏惱吟情<lb/>
　　程氏竹雨山房<lb/>
江南春盡雨涔涔繞舍篔簹含積隂圓曲疏泉石苔滑<lb/>
籬根繫船溪漲深山寒翡翠巢宻葉日莫鷓鴣嗁遠林<lb/>
此時世慮淡於水聨牀燈火百年心<lb/>
<pb n="KR4h0160_WYG_037-29a"/>
　　西山詩<hi>并序</hi>
　　　至順三年六月之吉西山新寺之穹碑樹焉是日<lb/>
　　　百僚無敢不至碑所余與趙博士繼清早作出平<lb/>
　　　則門沿大堤並駐蹕亭下轉入湖曲逢趙宗吉成<lb/>
　　　漢卿二編修與劉敬先典籍騎驢從蒼頭挈匏尊<lb/>
　　　邀余與繼清就隄側藉草坐灌木延隂風泠然生<lb/>
　　　澗底幽鳥鳴其上命蒼頭隄傍取荷為盤以實腊<lb/>
　　　肉倒尊中濁醪飲數行甕山流黛與湖影相盪潏<lb/>
<pb n="KR4h0160_WYG_037-29b"/>
　　　於盃盤巾被之上余在京師七年盖未有一適如<lb/>
　　　此時也酒盡三君子起曰子於此能無詩乎余言<lb/>
　　　歸即賦之及歸以職事縻繞少清趣明年三月宗<lb/>
　　　吉持紙來索詩户外雪深二尺無他客乃賦詩曰<lb/>
蓐食出西郭初日明逺川聨鑣走山麓山樹盡含烟紫<lb/>
石擁馳道緑水侵弄田髙人湖上來解后野澗邊茂柳<lb/>
垂密幄曽莎布柔氊回風䬃幽爽有鳥聲清圓采荷薦<lb/>
珍胏洗琖行芳泉夫容濯新雨迴立方嬋娟晤言攄素<lb/>
<pb n="KR4h0160_WYG_037-30a"/>
抱逸思慕遐騫窈窕紺園夕珠林映璇淵黄金作臺殿<lb/>
縹緲集諸天顧慙凡躅汙亟去不敢邅適意無先期重<lb/>
尋有中悁華月忽易改賞心與時遷晨興望雲物皓雪<lb/>
滿層巔<lb/>
　　題雲林晩晴圖<lb/>
故人别後江波緑神女歸來峽雨乾海上日花春冉冉<lb/>
天邊雲樹曉團團滿汀芳草留孤艇度石幽泉咽下灘<lb/>
最愛東頭小亭子聽鸎何日一憑闌<lb/>
<pb n="KR4h0160_WYG_037-30b"/>
　　陪趙公子遊蔣山即席次李五峯韻<hi>甲戍十月一日也</hi>
弭櫂丹陽郭鳴鞭白下山晴原煙翳翳幽樹鳥闗闗石<lb/>
液玻瓈碧雲根瑪瑙殷佛巖開細菊僧逕入叢菅雨洗<lb/>
川容淨潮隨野色還六朝有遺事盡在夕陽間<lb/>
　　陸氏菊逸<lb/>
望仙橋下市廛間汩汩紅塵没馬鞍誰種禽花滿幽徑<lb/>
故收野色入晴闌籬根荷插培深雨鄰曲移杯對早寒<lb/>
玩此芳叢足怡老南山當戸不曽看<lb/>
<pb n="KR4h0160_WYG_037-31a"/>
　　送鄧文質<lb/>
薊門風雪貂裘敝寒槖能多季子金萬里壯遊孤硯在<lb/>
十年歸夢亂山深春來草色生南浦日煖鸎聲滿上林<lb/>
空闊庭前看流水浮榮何足累初心<lb/>
　　白畫眉圖<lb/>
隋家宫妓掃長蛾銷盡波斯百斛螺化作雪禽春樹頂<lb/>
遠山無數奈愁何<lb/>
　　送葉天根南還<lb/>
<pb n="KR4h0160_WYG_037-31b"/>
我識天根子于今二十年吹簫來翠嶺鼔枻入丹淵日<lb/>
出扶桑底雲生建木巔人間方夜半海上得春先老我<lb/>
江湖迥微官嵗月遷荒泉流竹里冷雨浸芝田髮短何<lb/>
為者君歸重惘然飛霞浮夕景定在石林邊<lb/>
　　郊居<lb/>
郊居息塵事日夕望青山青山秋氣多白雲出其間露<lb/>
渚野芳集楓林江色寒夷猶感流序况乃曠幽攀<lb/>
　　吳宗師赤城阻雨次甘泉韻<lb/>
<pb n="KR4h0160_WYG_037-32a"/>
三十六盤嗁杜鵑杜鵑嗁盡到平川千山白雨作秋氣<lb/>
六月赤城堪晝眠銀渚星槎留使客竹宫風帳候神仙<lb/>
衰余病起橋門下目送晴雲度楚天<lb/>
　　送宜黄劉縣尹<lb/>
寳劒妝成即逺遊郎心何似妾心憂茜裙香濕芙容雨<lb/>
翠袖凉生薜荔秋江北長愁寧滯酒周南多病莫登樓<lb/>
海門潮落江瑤美能把千金買越舟<lb/>
　　與陳敬初同舟北遊題餞行巻後<lb/>
<pb n="KR4h0160_WYG_037-32b"/>
我愛天台陳敬初少日辭家即逺圖上書擬獻賈生策<lb/>
入闗便棄終軍繻八月官河秋水大三江親舍莫雲孤<lb/>
名成歸去嵗未晩卜鄰有約依東呉<lb/>
　　秋山行客圖<lb/>
雨餘空翠曉濛濛有客騎驢落木中滿目好山行不盡<lb/>
溪猿啼斷石楠風<lb/>
　　題楊氏所藏畫圖<lb/>
山光濃淡雨初晴曲曲江清樹色明若買草堂江上住<lb/>
<pb n="KR4h0160_WYG_037-33a"/>
盡開窻戸看雲生<lb/>
　　縉溪道士<lb/>
縉雲溪上縉雲山春水流出桃花灣白頭道士鶴為馬<lb/>
月明騎過居庸闗<lb/>
　　送鄭子經遊霞城<lb/>
子經與我真弟兄海風十二吹青苹桐花影裏忽相見<lb/>
美人為奏青樓笙酒酣氣盛欲飛起謂可戾契圖功名<lb/>
樓前雪惡鴈欲墮寳鞭笑指丹霞城人生聚散亦何有<lb/>
<pb n="KR4h0160_WYG_037-33b"/>
嵗月與子相崢嶸金臺有約不可爽春船擬破滹沱冰<lb/>
　　和蕭秀才歌風臺<lb/>
歌風臺前野水長王媪賣酒茅屋凉酒邊父老說劉季<lb/>
頭戴竹冠歸故鄉山河霸氣已消歇颯颯老栁吹斜陽<lb/>
臺前小兒更擊筑筑聲更似三侯章<lb/>
　　東歸歌送鄭子經<lb/>
北風吹山蕉葉黄長亭野日寒荒荒驅車送子歸故鄉<lb/>
人生此處堪斷腸舊遊回首秋山下醉帽簪花同走馬<lb/>
<pb n="KR4h0160_WYG_037-34a"/>
歡娛如此離别何華月芳年不堪把子今去矣來何時<lb/>
翠壺雲深那可知向來亦有燕山期子今去矣來何時<lb/>
　　三筍吟<hi>并序</hi>
　　　子經家藏三筍圖予作三筍以志之<lb/>
蜀妓椎繭如截肪鮫工夜織青犀裳翰林待詔擅花竹<lb/>
硯屏春透宫雲香鑱根蔫鮮玉生汗南風入林翠胎綻<lb/>
牙根寃血㸃㸃紅三鳯聲沈九秋晏太官金錡陳淳熬<lb/>
看圖未必葅爾曹饞夫煮簀政未熟見此豪奪君其弢<lb/>
<pb n="KR4h0160_WYG_037-34b"/>
　　張書巢畫圖<lb/>
萬里青城叟歸尋江上山瀑喧春雨過汀暗莫雲還駐<lb/>
馬白沙曲褱人緑樹間薊門有巢父幽興最相闗<lb/>
　　秋荷圖<lb/>
持衣寄所思欲寄不得逺水國風露凉徘徊九秋晚<lb/>
　　明妃出塞圖<lb/>
昭君北嫁呼韓國巫山更有昭君村黄金鏤鞍玉驄馬<lb/>
分明載得巫山雲凉風吹動釵頭燕一曲琵琶寫幽怨<lb/>
<pb n="KR4h0160_WYG_037-35a"/>
沙草遙連雞鹿塞野花不種鴛鴦殿内家日日選娉婷<lb/>
淚痕滿袖空多情漢廷自此恩信重美人身比鴻毛輕<lb/>
　　崇碧軒詩<hi>并序</hi>
　　　江西張繼明歸進賢山中屋前後皆髙嶺前嶺<lb/>
　　　曰瀑坌盖謂飛瀑若塵坌然門臨清溪溪受飛<lb/>
　　　瀑張氏有田如千畝溪行田間後嶺旁有深谷<lb/>
　　　多古木屋東為軒四楹豫章松竹雜樹與山俱<lb/>
　　　青因名軒曰崇碧奎章學士虞公為大書之繼<lb/>
<pb n="KR4h0160_WYG_037-35b"/>
　　　明又來錢唐求詩於予詩曰<lb/>
豫章山中多豫章長松大竹相扶將屋東微見紅日動<lb/>
簷曲細含翠雨凉洗空絲瀑落溪艇暖客錦苔鋪石牀<lb/>
何時到子軒下坐太朴顯民同瓦觴<hi>危太朴楊顯民皆繼明之所厚而其</hi>
<hi>居又相近也</hi>
　　先天觀<hi>山中有田百畝有石泉曰丹鼎澗中有石如船</hi>
龍虎山南古澗阿幽人住處白雲多千林總種三珠樹<lb/>
百畝曽收五色禾丹鼎夜光迎海日石船秋影接天河<lb/>
<pb n="KR4h0160_WYG_037-36a"/>
環中異趣知誰㑹我欲窮源過碧蘿<lb/>
　　送王君實御史西臺<lb/>
除書朝下五雲間閣吏新移玉筍班恰恰黄鸎鳴苑樹<lb/>
遲遲驄馬過鄉關濯纓長樂宫前水挂笏終南雨後山<lb/>
不羡相如文似錦到官三日詠詩還<lb/>
　　張將軍廟堂詩<hi>將軍燕人大徳五年征西南夷陣亡時年七十</hi>
將軍頭白更征蠻平宋呉鉤血尚殷萬斛樓船上江去<lb/>
半空鐵馬哨雲還凄凉部曲清笳畔窈窕祠堂緑樹間<lb/>
<pb n="KR4h0160_WYG_037-36b"/>
堪笑班超真老矣乞身生入玉門關<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻三十七<lb/>
</p>
<p>
</p>
  </div>
</body>
</text>
</TEI>
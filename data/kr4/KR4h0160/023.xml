<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十三</head>
    <p>
<pb n="KR4h0160_WYG_023-1a"/>
欽定四庫全書<lb/>
　元詩選初集巻二十三　　庶吉士顧嗣立編<lb/>
　　張中丞養浩<lb/>
　　　養浩字希孟濟南人自幼以才行名薦為東平<lb/>
　　　學正遊京師獻書于平章布呼密大竒之累辟<lb/>
　　　御史臺丞相掾選授堂邑縣尹擢監察御史疏<lb/>
　　　時敗萬餘言為當國者所忌除翰林待制尋罷<lb/>
　　　之恐禍及乃變姓名遁去尚書省罷召為右司<lb/>
<pb n="KR4h0160_WYG_023-1b"/>
　　　都事遷翰林直學士改祕書少監延祐設科以<lb/>
　　　禮部侍郎知貢舉累拜禮部尚書英宗即位命<lb/>
　　　參議中書省事以父老棄官歸召為吏部尚書<lb/>
　　　不拜泰定間屢召不起天厯二年關中旱飢民<lb/>
　　　相食特拜陜西行臺中丞慨然就道禱華山嶽<lb/>
　　　祠泣拜不能起天忽隂翳一雨二日到官四月<lb/>
　　　傾囊橐以賑飢民日不勝給每撫膺痛哭遂得<lb/>
　　　疾不起贈行中書省平章政事追封濱國公諡<lb/>
<pb n="KR4h0160_WYG_023-2a"/>
　　　文忠别號雲莊有雲莊類藁行世江浙行省參<lb/>
　　　政富珠哩翀為之序曰本朝牧菴姚文公以古<lb/>
　　　文雄天下天下英才振奮而宗之卓然有成如<lb/>
　　　雲莊張公其魁傑也又曰其文淵奥昭朗豪宕<lb/>
　　　妥帖辭必巳出凜有生氣今觀其句法如江空<lb/>
　　　孤月白天闊片雲髙月色蟲邉苦秋容雁外深<lb/>
　　　斷嶺雲通氣顛崖樹倒根又鶴嫌客俗穿雲去<lb/>
　　　燕喜春隂掠地飛華髪半簪天與老丹楓兩岸<lb/>
<pb n="KR4h0160_WYG_023-2b"/>
　　　水分秋半窻春夢子規月滿院客愁楊栁花勘<lb/>
　　　破宦途盤谷序蹴開天網漆園書其風致瀟灑<lb/>
　　　亦在元和長慶間也<lb/>
　　維日之良　祀祖宗于家廟也<lb/>
維日之良嘉薦令芳于豆于俎是登是將于祖考之堂<lb/>
　燭輝其前鐘韻其傍神具億止風帷褰揚儼承其容<lb/>
光儼覿其冠裳儼聆其謦欬儼被其文章　維靈歆止<lb/>
我侑我侍胥悦胥怡載鼓載吹工祝有嚴儀物孔備將<lb/>
<pb n="KR4h0160_WYG_023-3a"/>
何以祈躬躬惟畏　匪位秩欲隆匪貨利欲充匪居第<lb/>
欲侈匪禎瑞欲豐　子祈其賢婦祈其從兄祈其友弟<lb/>
祈其恭徳祈其厚業祈其崇族祈其睦時祈其雍維神<lb/>
人攸同<lb/>
　　有田　野人遂其閒也弱冠出仕知命而歸爰處<lb/>
　　　于郊有琴書以自樂也<lb/>
有田負郭伊邇匪遼我倦而歸於焉逍遙爰力于書且<lb/>
勤于苗朝斯夕斯以詠以謠式結今好言報夙勞　山<lb/>
<pb n="KR4h0160_WYG_023-3b"/>
既我狎川亦余媚維禽維魚亦莫余畏　林則有風洞<lb/>
則有雲釀則有秫饌則有芹樵則有柯釣則有綸　維<lb/>
人至樂曰丘曰壑得而顓之何有人爵　彼爵與名豈<lb/>
不我榮其或舎旃允有未任允有未任且以鼔琴<lb/>
　　夀子　示引也<lb/>
於維我祖肇基青陽揮為弓正爰氏以張厥族孔殷奕<lb/>
葉振芳周仲孝顯漢良智彰釋之平决博望逺揚折轅<lb/>
有湛埋輪有綱吳憚昭直蜀賢飛剛五龍佐宋九齡輔<lb/>
<pb n="KR4h0160_WYG_023-4a"/>
唐睢陽之節山斗與昻燕公之文江漢叵量𤣥素遺直<lb/>
志和真蔵下迨五季全義循良天水之興齊賢慨慷乖<lb/>
崖崛起西土是康横渠道學于聖有光南軒繼之益熾<lb/>
益昌天開皇元有公有卿凡吾之胄皆時之望　繄我<lb/>
王父更世多故服戎前茅艱險伊屢其周人急空囊弗<lb/>
顧垂百其齡可灼平素父年十八獨任家務于江于淮<lb/>
是亂是遡以隠于賈以晦其著以儉其出以阜其聚以<lb/>
開我人以篤我祜余時昉冠儒雅是慕維詩維書靡旦<lb/>
<pb n="KR4h0160_WYG_023-4b"/>
靡莫其業未竟迺仕迺騖親實命之弗荷恒懼幸無失<lb/>
墜以永終譽豈曰能官菽水攸助甫出五旬遂引而去<lb/>
　二子喪一今惟汝獨汝兄使存吾豈汝督兹因誕辰<lb/>
畧汝之告彼聖與賢非四耳目第性湛然不汩於欲夫<lb/>
道非逺在志之篤維志之篤無堅不窟無逺不躅無髙<lb/>
不升無深不矚其弱可强其暗可煜鐵焉可金石焉可<lb/>
玉母小成是梏母細娛是逐母師友是拂母祖宗是辱<lb/>
　維人之心匪惡伊善由弗修養道乃違叛處彼下流<lb/>
<pb n="KR4h0160_WYG_023-5a"/>
只將孰怨粤天地分嵗月無算此身始有胡忍塗炭古<lb/>
人遺訓方冊具見吾指其南汝進母憚<lb/>
　　得子强也書詩以答之<lb/>
有客附書至封識墨尚新展讀笑良久勸我歸及辰我<lb/>
豈不汝懐愛此泉石鄰官事亦既簡又多素心人劉生<lb/>
書滿家揚叟酒味醇而況俱好客有假眉不顰緬思霄<lb/>
壤間實與逆旅均焉徃非寄寓奚必家園親置書桃笙<lb/>
底且復樂我真<lb/>
<pb n="KR4h0160_WYG_023-5b"/>
　　夜雨寄吕叔泰<lb/>
隆隆暑威歇稍稍秋意深豐草漸改色穹林亦蕭森況<lb/>
兹風雨夕微燈翳寒隂潛蛩洩幽語徂鴈遺哀音以我<lb/>
耿耿懐知子難為心含情睇層昊咫尺猶商參裹飯孰<lb/>
子遺載酒孰子斟豈不欲一徃畏彼泥潦侵古人道義<lb/>
交非惟讓分金斯事久索莫念之恨彌襟願言軌前躅<lb/>
尚期朂來今<lb/>
　　擬四季歸田樂<lb/>
<pb n="KR4h0160_WYG_023-6a"/>
　　　春<lb/>
日月底天廟陽癉土脈生習習協風來顆顆衆蟄驚農<lb/>
人服厥畝薄言事春耕缺堤流㶁㶁灌木鳴嚶嚶白扉颭<lb/>
青帘緑野明丹英蠶婦喜形色牧豎歌傳聲天隨野色<lb/>
遙山與吟懐清向來慳一際今者幸四幷徜徉子真谷<lb/>
萬事秋毫輕<lb/>
　　　夏<lb/>
北陸展修晷薫風薦微凉麥波浩無津細路如橋梁溪<lb/>
<pb n="KR4h0160_WYG_023-6b"/>
光林樾潤雨氣桑麻香春聲破幽寂人影來㣲茫缺垣<lb/>
誰所居紅碧相低昂翁媪老瓦盆兒女前捧觴我行適<lb/>
見之亦覺心樂康昔聞太古俗今歴華胥鄉向令早知<lb/>
此詎使田園荒迷途諒非逺淑景良未央於焉遂平昔<lb/>
孤陋庸何傷<lb/>
　　　秋<lb/>
黄雲亘郊野農力今有功兹乃民之天治理根其中我<lb/>
雖未及粒已覺飢腸充田頭父老過擊壤今嵗豐自愧<lb/>
<pb n="KR4h0160_WYG_023-7a"/>
無寸積坐享雍熙風秋成既如彼況對菊與楓氣澄天<lb/>
宇髙心寂塵累空木落山獻體波縮沙留蹤遐興何悠<lb/>
悠迅景何悤悤俯仰田舎底或能保初終<lb/>
　　　冬<lb/>
嵗晏日南至場圃靡所勞告成三務功盈耳康衢謠鴉<lb/>
飛嶺外陂虹斷林邉橋將期養疎拙詎厭居寂寥負暄<lb/>
坐晴簷煦煦春滿袍對山閲吾書懐古酌彼醪此樂天<lb/>
所靳何幸及草茅雖非鹿門龎或庶彭澤陶為詩寫幽<lb/>
<pb n="KR4h0160_WYG_023-7b"/>
尚刋落華與豪集以貽知音悵望心搖搖<lb/>
　　登司天臺同李景山元復初分韻得色字<lb/>
湫居厭紛龎升髙百憂失河流耿微明野燒還故碧太<lb/>
行望中低斷處仍雪色翠華天尺五金城年萬億美哉<lb/>
山河固兩有險與徳區區遼與金銅駝幾荆棘開闔看<lb/>
烟雲興廢感今昔所恨難久留悲風晚來急<lb/>
　　趵突泉<lb/>
物平莫如水陻阻乃有聲云胡在坦夷起立若分爭無<lb/>
<pb n="KR4h0160_WYG_023-8a"/>
乃滄溟穴漏洩元氣精不然定鬼物搏激風濤驚竒觀<lb/>
天下無每過煩襟清茫茫彼區域載物良不輕微水坤<lb/>
焉浮非天水奚生孰知一脈許而與天地幷因之有真<lb/>
悟日晏忘濯纓<lb/>
　　郊行<lb/>
逺山如遁藏近山如見逼老夫緩䇿行超遙歴阡陌清<lb/>
風動林木浮嵐上巾幘雲霧自逺來忽覺川陸黒霏微<lb/>
數㸃雨顧視衣不溼野色含蒼茫如游化人國平生喜<lb/>
<pb n="KR4h0160_WYG_023-8b"/>
清景攬之欲杯吸詎惟可樂飢亦足巳沈疾幽閒自能<lb/>
年直恐人未識千載桃源春莫謂訪無跡<lb/>
　　郊居許敬臣亷使見過<lb/>
野處欲忘世況乃平昔友寥寥數畝園甘此養衰朽茲<lb/>
晨君見過童穉駭而走牙纛明郊原騎從隘巖藪輝光<lb/>
生泉石意氣排户牖握手論夙心相看各白首亹亹及<lb/>
經術眷眷接杯酒嘉我髙尚懐一卧七年久自言微親<lb/>
老亦欲謝紛糾從仕非不佳其奈多掣肘所以明哲人<lb/>
<pb n="KR4h0160_WYG_023-9a"/>
徃徃去之陡此言公近諛彼節余何有本期野老俱孰<lb/>
敢達者偶渺𣺌烟林合浩浩風隧吼涓涓水穿竹忽忽<lb/>
日低栁出門俱黯然人影亂田畝<lb/>
　　長安孝子賈海詩<lb/>
天厯元二載西土罹薦饑愚時拜中丞帝曰汝徃釐嗷<lb/>
嗷三輔間十室九困疲行者總溝瘠居者恒餒而親戚<lb/>
自魚肉遑恤父子離鄠縣民有賈竭力奉母慈闔門為<lb/>
口四一妻仍一兒操瓢日行丐有得歸母貽不幸值虚<lb/>
<pb n="KR4h0160_WYG_023-9b"/>
徃見母顔忸怩退省百無有滿屋風凄其以湯和糠籺<lb/>
進母母不怡曰我幼汝飼非珍即甘飴而汝今我哺以<lb/>
我犬豕為况我老且病累汝無幾時子懼白其妻無言<lb/>
第頭垂妻曰攜此子從鬻無問誰市呼不見售復歸泣<lb/>
漣洏子心救火急兒命累卵危隂攜至他所恩愛從此<lb/>
辭解衣縊不殊反為子禁持取盆拔佩刀手足隨紛披<lb/>
紿云黄犬炙雅於補衰宜母知口腹美不悟骨肉虧子<lb/>
幸母解顔不計妻攢眉余聞驚此言怒詰官失治使民<lb/>
<pb n="KR4h0160_WYG_023-10a"/>
至如此賑貸猶遲疑即引造行省使細陳毫釐且命出<lb/>
兒肉闔府徧示之飣諸相坐前余為失聲悲促掾狀其<lb/>
故聞上星夜馳或將復徭役或將表門楣或斥兼金賜<lb/>
或選好爵縻上以勸臣子下以安期頤廷議必不爽命<lb/>
下曾有時昔人有埋子天憐以金遺復有貨視者哀鳴<lb/>
走通逵亦有棄半途完姪與相隨未聞刃所愛萬古猶<lb/>
絶竒嗟哉賈生心世俗彼烏知母以賈為刄母以賈為<lb/>
痴子失或再有母失庸可追孰能庭桂惜使我堂萱萎<lb/>
<pb n="KR4h0160_WYG_023-10b"/>
惟其持是心屠子如屠狸粤從王政圮風靡俗亦漓子<lb/>
囊錢貫朽母篋無針錐子妾曳綺羅母裙露膚肌不慮<lb/>
親猶天以利為根基不究身何求以貨為宗枝於物尚<lb/>
爾靳矧乃襁褓私嗟哉賈生心堪為世俗規嘗聞前哲<lb/>
言一孝葢萬疵孝可包衆善孝可動兩儀孝可神鬼格<lb/>
孝可賢聖期能孝斯能忠厥心自親移願彼為人子終<lb/>
身誦吾詞<hi>史稱希孟為行臺中丞聞民間有殺子以奉母者為之大慟出私錢以濟之即此事也</hi>
　　毛良卿送牡丹<hi>并序</hi>
<pb n="KR4h0160_WYG_023-11a"/>
　　　同閈毛良卿家牡丹盛開意余一過而未敢顯<lb/>
　　　言日者以折枝數花見貺余媿老孏不能副其<lb/>
　　　意故作是詩以釋之<lb/>
三年野處雲水俱逢春未始襟顔舒故人持贈木芍藥<lb/>
慰我意重明月珠入門神彩射人倒荒邨爭看傾城姝<lb/>
急呼瓶水浴紅翠明窻淨几相依於自言私第惟此本<lb/>
每開蹏轂窮朝晡樹髙丈許花數十紫雲滿院春扶疎<lb/>
栽培直訝天上種熏染不類人間株有時風蕩香四出<lb/>
<pb n="KR4h0160_WYG_023-11b"/>
舉國皆若蘭為裾貧家蔀居僅數椽照耀無異華堂居<lb/>
天葩如此忍輕負轉首夢斷巫山孤明當灑埽遲鳬舄<lb/>
未審肯踵荒寒無余聞感徳良勤劬久習懶散倦世途<lb/>
深蔵非是徳公傲索居莫哂儀曹愚禁厨一臠味巳得<lb/>
類推固可知其餘君持詩去為花誦蜂蝶應亦相懽娛<lb/>
　　遊香山<lb/>
山行彌日山益竒亂峯挾翠如吾隨遊人聨蟻度林杪<lb/>
細路一線雲閒垂茫然四顧動心魄嵐光蕩秀浮雙眉<lb/>
<pb n="KR4h0160_WYG_023-12a"/>
路迴寶刹忽風墮大鵬九萬離天池林烟媚景翳復吐<lb/>
欲見不見神護持松蔵雷雨太隂黑泉迸巖藪銀虹馳<lb/>
我來青帝巳迴馭太古殘雪猶離離一聲嗁鴂百花落<lb/>
兩崖紅雨春淋漓笑驅虎豹坐盤礴悠悠萬古歸支頤<lb/>
須臾興盡下寥廓長風又送雲邉詩蓬萊兜率杳何處<lb/>
無乃造物移於斯徃年夢裏記曾到先聲巳為猿鶴知<lb/>
惜無竒語勒丹壁坐令清賞成絶癡斜陽忽將暝色至<lb/>
山靈應怪歸鞍遲人間勝事忌多取毋使樂極還生悲<lb/>
<pb n="KR4h0160_WYG_023-12b"/>
　　贈劉仲憲<hi>并序</hi>
　　　仲憲衛州人以儒掾臺省者十餘年清苦如一日<lb/>
　　　人饋遺皆不受能詩喜談政治嘗謂為天下不自<lb/>
　　　農桑始三代之盛終不能致間嘗叩之其言激<lb/>
　　　切或至淚下余器其人類古君子故以詩贈之<lb/>
廟堂鼎食窮水陸風紀惠文寒聳玉而君名位不省臺<lb/>
常見私憂結眉目朅來我過白所懐如枉未伸功未録<lb/>
諄諄三代治安本修水火金幷土木烝民既粒教乃敷<lb/>
<pb n="KR4h0160_WYG_023-13a"/>
和氣春風生比屋自從秦鞅廢井田王政絲棼民溼束<lb/>
利歸兼并富囓貧萬世禍基從此築漢興文帝殊有為<lb/>
瓦礫黄金金玉粟蠧農一切悉禁絶千耦如雲四郊緑<lb/>
下及魏晉隋若唐或耀武功或貨黷盡刳民力供上需<lb/>
何異養身還餌毒間時偶爾值小登悔禍元出天公獨<lb/>
勸農使者徒上功虚麗秪堪文案牘繹騷後迨五季間<lb/>
競投錢鎛懸刀鐲民間十室九砦窊父子幾何不溝瀆<lb/>
吾元有國天所資世祖躬歴艱難熟未遑禮樂刑政頒<lb/>
<pb n="KR4h0160_WYG_023-13b"/>
首闢司農惟穡督至今在在著作林枝幹排雲葉猶沃<lb/>
當時治效槩可知行不齎糧居露宿茲非前聖後賢規<lb/>
豈特千年萬年福統元欲復今何難政坐因仍弗加朂<lb/>
駿奔期㑹誇獨賢深竟根株衒能獄毁方求媚為通融<lb/>
滌垢搜瘢稱幹局嗚呼是豈經逺圖刑剭誰虞覆公餗<lb/>
孟氏古稱王佐才照世格言星日煜論治畧無竒異聞<lb/>
唯説耕桑與雞畜使當此日出此言可必諸公盡顰顣<lb/>
聖賢於彼非不知但恐違天拂民欲竊嘗窺管得一斑<lb/>
<pb n="KR4h0160_WYG_023-14a"/>
端本澄源在當軸仍擇師帥專撫綏且諭臬司精考鞫<lb/>
的行黜陟表惰勤重立賞罰旌慝淑如斯上下不裕寧<lb/>
伏鑕市朝甘顯戮我聞其語汗雨如始也解頤終項縮<lb/>
半生醉夢鄭衛音一旦醒心韶濩曲劉君劉君䇿固佳<lb/>
俯仰悠悠知者孰傳存拾瀋示永箴書著興戎昭徃躅<lb/>
君不見東家求官交近侍西家豪富相徴逐奈何温飽<lb/>
不自謀日為黎黔欲長哭我知君心如古人我知君才<lb/>
非世俗子牟身逺志在廷梁父調髙音振谷賈生流涕<lb/>
<pb n="KR4h0160_WYG_023-14b"/>
叫虎關屈叟甘心葬魚腹舊聞造化輔善良比嵗看來<lb/>
亦翻覆紛紛巳徃姑莫論目擊試將吾友卜承家千里<lb/>
止一男半夜麒麟去何速淚巾又燥女又殤蘭玉埋香<lb/>
見無復士夫固以貧為常門户那堪禍相屬我嘗送米<lb/>
猶見却一芥他人肯輕觸處勤節義愈凜然風雪倒山<lb/>
松柏矗邇來蹤跡尤可嗟十倍戒途輿脱輻勞勞簿領<lb/>
頭斑白承務酬官在昏夙否極或者泰運還有詔吏止<lb/>
七品服君由弱冠冠儒冠一槩誰分鸞與鵩世間屯難<lb/>
<pb n="KR4h0160_WYG_023-15a"/>
表裏攻阮籍途窮未為促昨朝跋馬過所居圭蓽荒涼<lb/>
雀堪撲座無裀褥甑生塵庋有詩書盤苜蓿歸來歎羡<lb/>
原憲貧却顧輕肥還自恧蹇余亦本山野民仕路强趨<lb/>
終蹐跼向非親命須官為定買烟霞事耕斸書生所見<lb/>
然頗同欲奮不能寧韞櫝因知世事如意少詎止君家<lb/>
為不足子孫筍列多冥頑玉帛山堆足憂辱國忠貴顯<lb/>
奴𨽻憎黄憲清貧古今伏人生果在官有無可與智言<lb/>
難衆告今晨霽色雨洗新羣木疎明麗朝旭一杯陶寫<lb/>
<pb n="KR4h0160_WYG_023-15b"/>
千古情我起踏筵君擊筑天開羅幌雲千曡地展錦屏<lb/>
山四簇不須華俎飣薧鱻政要露杯羞杞菊須臾酩酊<lb/>
彼此忘哀玉滿庭風動竹<lb/>
　　過長春宫<lb/>
徃年嘗夢蓬萊宫三山鼇背搖虚空滄溟俯視一衣帶<lb/>
銀河鼓浪來天風茲遊良不異疇昔半日惝怳迷西東<lb/>
平生頗似有仙分足跡未到神先通層櫻複觀此誰構<lb/>
只疑天巧非人工繞簷松影黒於海步驚棲鶴翔雲中<lb/>
<pb n="KR4h0160_WYG_023-16a"/>
西山亦喜得佳客巍峩相向如爭功遼金興廢𣺌何許<lb/>
令人一笑憐雞蟲須臾遍歴至方丈壺酒盤果羅青紅<lb/>
心清巳覺破煩暑左右況復扇兩童道人見我樂幽勝<lb/>
故為留戀談無窮鼎鐺百沸失膏火風水萬里忘萍蓬<lb/>
黙求詩句為相答半醉揮出毫端虹烟雲滿室動鬼神<lb/>
不但為彼開盲聾笑談人境兩相稱此㑹詎與尋常同<lb/>
却愁歸去到塵世又隨俗迹墮樊籠<lb/>
　　西巖醉筆<lb/>
<pb n="KR4h0160_WYG_023-16b"/>
興來放步白雲嶺海闊天髙異人境亂山萬馬東南馳<lb/>
只恐郊原碎俄頃乾坤誰管白鳥閒今古空餘野烟冷<lb/>
何當結屋最上頭擺脱塵紛事幽屏<lb/>
　　我愛雲莊好四首<lb/>
我愛雲莊好溪流轉玉虹驚飈荷背白殘照鳥身紅逺<lb/>
意微茫外真懽放浪中終身能若此甘作灌園翁<lb/>
我愛雲莊好柴門俗客稀行田蟲撲帽坐樹蟻縁衣雲<lb/>
水一銅鏡霜林萬錦機東岡陂故在辭聘未全非<lb/>
<pb n="KR4h0160_WYG_023-17a"/>
我愛雲莊好衡門晝寂然苔香花覆砌石潤竹通泉獨<lb/>
處蓬為室閒遊杖挂錢白頭鄉社裏未覺媿前賢<lb/>
我愛雲莊好民風太古淳婦勤絲滿籰兒嬾硯凝塵秦<lb/>
系唐髙士張融齊逸人只因疎散久每每忘冠巾<lb/>
　　惜鶴十首<hi>并序</hi>　<hi>録四</hi>
　　　鶴仙禽也由几翼非其比恒不為世人所愛而愛之<lb/>
　　　者徃徃皆山林中人葢物以氣合理勢然也予嘗得<lb/>
　　　其尤者一豢之既乆翩躚與人相習日者為田嫗傷<lb/>
<pb n="KR4h0160_WYG_023-17b"/>
　　　其脛丸病兩月斃惜哉因取其始末作十詩將以慰<lb/>
　　　其不幸云耳<hi>尚有友鶴醫鶴招鶴瘞鶴夢鶴圖鶴六題孫存吾風雅本中全載</hi>
　　　購鶴<lb/>
野處幽獨甚千金得令威挾雲出塵網領月到柴扉摩<lb/>
足妨颺去遮亭使學飛至今湖上路樹石亦光輝<lb/>
　　　病鶴<lb/>
渠本仙家物胡為久不安强行時搨翼敧立欲遺丹誰<lb/>
藥相如渴獨憐范叔寒一鳴雖确确猶自徹雲端<lb/>
<pb n="KR4h0160_WYG_023-18a"/>
　　　挽鶴<lb/>
共處人烟外誰期禍乃身九皋空有恨四野欲無春華<lb/>
表雲應淚瑤臺月亦塵當年林處士泉下定相親<lb/>
　　　憶鶴<lb/>
玉立昂蔵態山中我與君幾年游賞共一夕死生分徐<lb/>
步閒窺沼髙飛逺帶雲為誰重起舞倚杖立斜曛<lb/>
　　山行<lb/>
一嬾將成性春游尚爾勤花攲知雨力水皺見風文碧<lb/>
<pb n="KR4h0160_WYG_023-18b"/>
落一明月青山半白雲却愁從此去塵冗又紛紛<lb/>
　　晚霽<lb/>
老嬾便幽靜空庭步翠行牽牛上籬落鬬雀下簷楹斜<lb/>
照慳窻影停雲足野情田園無限樂夫豈為逃名<lb/>
　　晨起<lb/>
戀枕嫌多夢開簾曙色迷鶴寒依户立猿餒近厨嗁蹴<lb/>
石泉鳴屋吞烟樹隠堤邨居真可喜觸處是詩題<lb/>
　　冬夜早起<lb/>
<pb n="KR4h0160_WYG_023-19a"/>
推枕人初起出門星尚存嵗寒郊野闊天早樹林昏窻<lb/>
影猶殘月雞聲已逺邨孜孜何所事時取故書温<lb/>
　　登泰山<lb/>
風雲一舉到天關快意平生有此觀萬古齊州烟九㸃<lb/>
五更滄海日三竿向來井處方知隘今後巢居亦覺寛<lb/>
笑拍洪崖詠新作滿空笙鶴下髙寒<lb/>
　　遊香山<lb/>
常恐塵紛汩寸心好山時復一登臨長風將月出滄海<lb/>
<pb n="KR4h0160_WYG_023-19b"/>
老柏與雲蔵太隂寶刹千間窮土木殘碑一片失遼金<lb/>
丹崖不用題名姓俯仰人間又古今<lb/>
　　同元復初飲許仲文别墅<lb/>
曉日樓臺海市仙春風歌吹酒家天五雲分彩來瓊島<lb/>
兩鶴聨飛下玉田流水故將塵隔斷好花都被雨開全<lb/>
人生佳處無何國鍾鼎山林恐未然<lb/>
　　過顔魯公廟<lb/>
李唐失紀相非夫竟遣忠良與禍俱抗虜一身皆是膽<lb/>
<pb n="KR4h0160_WYG_023-20a"/>
留名千古不因書極知老境桑榆近爭忍清朝社稷孤<lb/>
下馬荒祠訪遺躅北風吹樹𣺌愁余<lb/>
　　上都察院<lb/>
柏臺人散坐堆豗黙記灤江四徃迴髪為廌冠容易雪<lb/>
心因蝸角等閒灰慚無元素迴天䇿空負坡仙酹月杯<lb/>
兩處飄零家萬里亂山遮斷白雲堆<lb/>
　　秋日梨花<lb/>
雪香吹盡樹頭春誰遣西風為返魂月影巳非前日夢<lb/>
<pb n="KR4h0160_WYG_023-20b"/>
雨容獨帶舊時痕只知秋色千林老爭信陽和一脈存<lb/>
莫訝殷韓太多事仙家元不計寒暄<lb/>
　　九日<lb/>
一行作吏廢懽遊九日登臨擬盡酬詩有少陵難著語<lb/>
菊無元亮不成秋雲山自笑頭將鶴人海誰知我亦鷗<lb/>
幸遇佳人莫辭醉浮雲今古劇悠悠<lb/>
　　大雨<hi>不用風雪雷霆江海等字</hi>
六合乾坤一太隂仰觀毛髪為蕭森排空疑有鬼爭戰<lb/>
<pb n="KR4h0160_WYG_023-21a"/>
對面不聞人語音元氣只愁今日竭桑田更比向來深<lb/>
須臾林杪標新霽一抹斜陽溼欲沈<lb/>
　　寒食遊亷園<lb/>
湖天過雨澹春容輦路迢迢失輭紅花栁巧為鸎燕地<lb/>
管絃遙遞綺羅風羣仙出没空明裏千古銷沈感慨中<lb/>
免俗未能君莫笑賞心吾亦與人同<lb/>
　　留别元復初<lb/>
臺閣聨飛二十年臨岐欲别重悽然人言亷藺才相軋<lb/>
<pb n="KR4h0160_WYG_023-21b"/>
誰信陳雷志愈堅古井不妨風浩蕩浮雲何損月嬋娟<lb/>
江湖秋淨多來雁莫惜平安到瘴烟<lb/>
　　中都道中<lb/>
細草和烟展翠茵雜花匀簇道傍春鳴禽曠野棲無樹<lb/>
破屋荒山住有人露溼敝袍寒襯月風餐行鉢暗凝塵<lb/>
去年閩海今沙漠贏得霜華鏡裏新<lb/>
　　客中除夕<lb/>
野性嶤嶤不耐官强顔塵土步邯鄲移文久為雲山笑<lb/>
<pb n="KR4h0160_WYG_023-22a"/>
捧檄聊供菽水懽香返梅魂春一脈愁叢燈影夜千端<lb/>
古人事業余何有羞見茅齋嵗又䦨<lb/>
　　直省<lb/>
微風吹雨溼層隂寂寂長廊靜足音怒虎九關天日逺<lb/>
冥鴻一線海雲深求田素有陳登志作吏初非叔夜心<lb/>
説與飢鳶休嚇我掉頭巢父正長吟<lb/>
　　留别鄉里諸友<lb/>
粉署銜香十許年故鄉重到重留連子牟戀闕心空赤<lb/>
<pb n="KR4h0160_WYG_023-22b"/>
江總還家鬢尚𤣥金縷歌殘華鵲月蘭舟搖碎濼湖烟<lb/>
一襟離恨東州路莫訝羸驂不肯前<lb/>
　　興和道中<lb/>
底事勞勞形與神道途鞍馬動經旬烟横絶澗疑無地<lb/>
風響深林似有人早發舉鞭揮霧露夜行翹首認星辰<lb/>
何時却逐桑榆晩愛殺坡仙此語真<lb/>
　　建寧道中<lb/>
行盡溪山得市廛橋樓深入路緜延商帆腥帶諸蕃雨<lb/>
<pb n="KR4h0160_WYG_023-23a"/>
天宇昏連百粤烟言語不通剛作字道途良苦且停鞭<lb/>
老兵來報肩輿穏使我愀然愧昔賢<hi>不敢以人代畜半山事</hi>
　　泉州<lb/>
萬里飄零兩鬢華瘴烟為屋海為家山無髙下皆行水<lb/>
樹不秋冬盡放花得句珠還合浦月亂懐杯吸赤城霞<lb/>
蓬萊咫尺無由到慙愧當年犯斗槎<lb/>
　　寄李道復平章<lb/>
文武才全每許君逢時談笑建竒勲世稱李道為賢相<lb/>
<pb n="KR4h0160_WYG_023-23b"/>
帝重嚴陵是故人滄海兩扶新日月青天一埽舊烟雲<lb/>
盛名自古多難處好及明時乞此身<lb/>
　　黄州道中<lb/>
濯足常思萬里流幾年塵迹意悠悠閒雲一片不成雨<lb/>
黄葉滿城都是秋落日斷鴻天外路西風長笛水邉樓<lb/>
夢迴巳悟人間世猶向邯鄲話舊游<lb/>
　　飲城東劉氏園亭<lb/>
昨日餘酲尚未醒玉溪絲竹又尋盟爛遊償我從前債<lb/>
<pb n="KR4h0160_WYG_023-24a"/>
沈醉由他巳後名雨㸃殘紅花意動風敲疎翠竹隂清<lb/>
閒來吟嘯無虛日未覺歸田負此生<lb/>
　　哭張澹菴平章<lb/>
平生許國膽囷輪諤諤危言不顧身人道龍逄非俊物<lb/>
我知汲黯是忠臣轅駒仗馬寧無媿縛虎擒蛟似有神<lb/>
故劍年來漸零落訃聞不覺淚沾巾<lb/>
　　翠隂亭獨坐寄莫俊徳經歴<lb/>
抗俗支塵力不任故園歸卧遂初心近山障霧還疑逺<lb/>
<pb n="KR4h0160_WYG_023-24b"/>
淺水涵天却訝深有幸鷗盟君與我無情鶴髪古猶今<lb/>
年來酷愛香山老都把悠悠付醉吟<lb/>
　　寄省參議王繼學諸友自和四首<lb/>
曩昔塵奔為悦親而今雲卧復天真山林充隠當容我<lb/>
館閣求賢豈乏人噩夢久隨風散曙衰容難與物爭春<lb/>
綽然烟景無窮在莫怪沙鷗不易馴<lb/>
身與功名果孰親萬鍾何似一瓢真若教宇宙無難事<lb/>
未必山林有退人遺語五千方外教行窩十二洛中春<lb/>
<pb n="KR4h0160_WYG_023-25a"/>
老懐久矣忘機巧猿鶴欣欣燕雀馴<lb/>
木宻垂枝手可親娵隅羅勒味尤真詩情滄海騎鯨客<lb/>
世故青樓擲䑕人<hi>列子</hi>庭樹有隂僧結夏野花無語女懐<lb/>
春清風一榻茅簷底六賊三尸犬許馴<hi>陬隅見郝隆與桓温詩語</hi>
鹿豕同遊木石親家山歸卧偽邪真情知五袠縣輿客<lb/>
肯作千金鬻帚人徃事囘頭皆噩夢故園投足總陽春<lb/>
麒麟掣斷黄金鎖為問羣仙孰可馴<lb/>
　　山中拜除自和二首<lb/>
<pb n="KR4h0160_WYG_023-25b"/>
窻下孔賓歸去來春隨三十六宫開虛言徒使燕人淚<lb/>
<hi>列子</hi>實用休爭楚國才<hi>左氏</hi>世外此心無芥蔕海中何物是<lb/>
蓬萊漫郎耳順宜知止誰敢重塵視草臺<lb/>
文季休歌子夜來淵明自拆瓮醅開舉觴月與春挑戰<lb/>
得句人驚天假才尚友誰能追北海尋真吾欲候東萊<lb/>
<hi>見漢武求仙事</hi>何時晤對安心竟拂落菱花不用臺<lb/>
　　雲莊遣興自和二首<lb/>
中年才過即歸閒好在河汾屋數間病裏檢書多為藥<lb/>
<pb n="KR4h0160_WYG_023-26a"/>
老來忘世不因山翠翻平野禾抽頴錦委深林筍脱斑<lb/>
莫恨韶光太相促若非衰莫詎能還<lb/>
人云五十未宜閒我道彭籛亦夢間五斗折腰慚作縣<lb/>
一生開口愛談山荒邨未莫門先掩老樹才秋葉巳斑<lb/>
只恐溪翁厭喧聒隔林遙喚野猿還<lb/>
　　綽然亭落成自和二首<lb/>
地僻門無長者車身閒不遺子公書羣山侑坐人堪醉<lb/>
萬事忘懐世自疎碧玉灧池新雨後緑雲滃徑落花餘<lb/>
<pb n="KR4h0160_WYG_023-26b"/>
憑誰喚起濓溪老聽説窻前草不除<lb/>
僮挾琴尊子御車丹崖到處總堪書白雲有去尋華表<lb/>
黄閣無心戀綺疎鼓舌為名憐季子舎身逐利笑陳餘<lb/>
自從投紱歸來後荆棘胸中有翦除<lb/>
　　田居自和二首<lb/>
萍蓬一世百無功轉首俄成六十翁徃事鍥舟求墜劍<lb/>
虛名影斚悟懸弓展開明月清溪闊吹斷香風錦樹空<lb/>
託意蓴鱸歸故里始知張翰是英雄<lb/>
<pb n="KR4h0160_WYG_023-27a"/>
稼穡無非雨露功農家分喜到詩翁勞心漫刻七年楮<lb/>
貽戚空成九載弓山展野屏隨地逺風揮天帚埽雲空<lb/>
綽然到處皆佳景安得毫端句不雄<hi>七年刻楮見列子九載修弓見淮南</hi>
<hi>子</hi>
　　讀史有感自和二首<lb/>
不信忠良信詭隨於茲可灼亂亡機東京黨錮迷臧否<lb/>
西晉𤣥談混是非被禍枉投冠在地復仇空拔劍揮衣<lb/>
因知髙蹈丘園者不是區區愛翠微<lb/>
<pb n="KR4h0160_WYG_023-27b"/>
政有經綸孰汝隨疎迂況復動違機久知好瑟吹竽拙<lb/>
每笑還珠買櫝非幕府髙談人側目田園長徃子牽衣<lb/>
分明二者安危在不信君其問子微<hi>唐赤城居士司馬承禎也</hi>
　　和魯子翬學士見寄詩韻二首<lb/>
佳句人傳自雪堂萬人如海一身蔵騎鯨有志尋仙李<lb/>
刺虎無心效卞莊髙枕拂雲眠薤谷直鉤和月釣林塘<lb/>
寄聲沙鳥休飛去老子年來物我忘<lb/>
青春囘首去堂堂衰白侵尋底處蔵老我痴蠅鑽故紙<lb/>
<pb n="KR4h0160_WYG_023-28a"/>
何人肥馬耀康荘翠光挾日山排闥練影翻秋水滿塘<lb/>
自笑此心猶有著幾時喧寂兩俱忘<lb/>
　　書半仙亭壁自和二首<lb/>
丘園投老謝麾招相與無非莫逆交破屋帶花紅掩陋<lb/>
矮牆圍栁翠添高日明窻户蠨蛸網風動蘭苕翡翠巢<lb/>
人境清幽塵事少詩成元不費甄陶<lb/>
可人密邇若難招俗士紛然每易交流水樹圍三面闊<lb/>
逺山雲放一頭高坐呼赤脚澆新圃卧看烏衣葺舊巢<lb/>
<pb n="KR4h0160_WYG_023-28b"/>
衰白太平當自賀試聼工部詠陳陶<lb/>
　　翠隂亭落成自和三首<lb/>
一退愁城萬里降從今按堵樂吾邦睡殘蕙月猿推枕<lb/>
吟斷松風鶴啄窻槁木不春從換嵗虗舟無物任飄江<lb/>
撫尊笑向兒童道安得佳肴錦鯉雙<lb/>
無奈詩魔未易降頓丘堅壁鵲華邦古今不巻江山晝<lb/>
日月長開宇宙窻我愛園公并角里誰誇陸海與潘江<lb/>
寄聲農父須勤力巳辦良田四十雙<lb/>
<pb n="KR4h0160_WYG_023-29a"/>
錦里歸來萬慮降戴逵何必適他邦<hi>晉戴逵為避徵君逺依王珣</hi>㓜<lb/>
思弓劍驅千騎老愛琴書占一窻分芋帶煙寒斲玉尋<lb/>
梅和月夜臨江漫郎雖是扁舟客政恐漁樵不敢雙<lb/>
　　遂閒堂獨坐自和三首<lb/>
擊鮮釃酒有餘甘種竹移花不是貪世事灰殘心上火<lb/>
年光絲盡鬢邉藍地環赤縣神州九<hi>中國外又加赤縣神州者九見史記</hi>
人共山猿野鶴三六載丘園凡六召小臣何徳聖恩堪<lb/>
世味寧同酒味甘野情不似宦情貪乗舟逺遁誰如范<lb/>
<pb n="KR4h0160_WYG_023-29b"/>
拍板高歌每羨藍追狗僅能功第二卧龍竟使國分三<lb/>
英雄事業無涯苦舉似高人一笑堪<lb/>
至味何嘗有苦甘大觀初不校亷貪苔垣蝸篆斜行玉<lb/>
栁岸鸎梭巧織藍飲興平呑雲夢九吟魂高繞華峯三<lb/>
青編黄髮林泉下此樂惟應我輩堪<lb/>
　<hi>張文忠自和凡十題每題皆十首今擇其警練者録之其外冇秀句可摘者如㫁岸樹連衣帶水好山天</hi>
　<hi>展畫圖春無事舉杯澆邃古對花和露折香春亂撥浮萍嫌葢水稀栽垂栁恐遮山淡無情緒煙中栁暴</hi>
　<hi>有精神而後山園花撥亂嫌春冗窻竹芟繁愛月疎𢷬殘斜照春聲急搖碎浮雲水影空溪流隔㫁塵千</hi>
<pb n="KR4h0160_WYG_023-30a"/>
　<hi>丈雲氣遮殘樹半空任使貨盈元載屋莫教塵化士衡衣林果簇金低蘚徑山泉分玉注蓮塘謀身安用</hi>
　<hi>營三窟容膝惟堪占一巢地寛飛鳥如爭逺天闊行雲欲鬬高日展樹隂濃壓地雲縈嵐氣濕穿窻鴉株</hi>
　<hi>影閙斜陽屋蠶葉聲乾莫雨窻尊中竹葉能忘世枕上楊花不渡江</hi>
　　秋日村居<lb/>
衰年卜宅喜山村俗事經年不到門疎雨與秋添索莫<lb/>
逺煙因晦學黄昬倚松野叟清於鶴偷果奚童㨗似猿<lb/>
莫笑吾廬太孤癖塵嚻終勝市朝喧<lb/>
　　郊飲醉歸<lb/>
<pb n="KR4h0160_WYG_023-30b"/>
昨朝醉田間欲借山為枕青山不肯前却枕白雲寢<lb/>
　　堂邑宣化堂退食<lb/>
縣齋公退炷鑪熏聊為塵煩一解紛開户不教香逺去<lb/>
簟紋浮動半窻雲<lb/>
　　行水災郊外<lb/>
雲駁疎隂漏日華曨曨晨色散林鴉馬前怪底猶明月<lb/>
路轉滿川蕎麥花<lb/>
　　綽然亭口號<lb/>
<pb n="KR4h0160_WYG_023-31a"/>
十年堅卧玉溪東多謝山靈肯我容為問賞心誰是伴<lb/>
抱雲挂月兩竒峯<lb/>
　　過李溉之天心亭<lb/>
放眼乾坤獨倚闌古今如夢水雲閒南山也解留連客<lb/>
直送嵐光到坐間<lb/>
　　咏史<hi>録四</hi>
　　　蘇武<lb/>
為臣惟命敢辭難脱遇艱難亦自安試㸔子卿持節處<lb/>
<pb n="KR4h0160_WYG_023-31b"/>
雪花如席不知寒<lb/>
　　　龔勝<lb/>
解印歸來老分甘素衣不受一塵沾忽驚有詔從天下<lb/>
頓覺衰癃十倍添<lb/>
　　　朱震<hi>陳蕃友也蕃誅為匿其子事覺考掠終不肯言</hi>
交道衰微數百年死亡誰肯與周全如何當日陳蕃榻<lb/>
止為南州孺子懸<lb/>
　　　龎徳公<lb/>
<pb n="KR4h0160_WYG_023-32a"/>
鹿門佳處恣遊遨誰識沈冥一世豪莫把功名論出處<lb/>
卧龍終讓徳公高<lb/>
　　贈李祕監<hi>至治間曽畫御容</hi>
封章曽拜殿庭間凛凛丰儀肅九闗囘首橋山淚成血<lb/>
逢君不忍問龍顔<lb/>
　　哀流民操<lb/>
哀哉流民為鬼非鬼為人非人哀哉流民男子無温袍<lb/>
婦女無完裙哀哉流民剥樹食其皮掘草食其根哀哉<lb/>
<pb n="KR4h0160_WYG_023-32b"/>
流民晝行絶煙火夜宿依星辰哀哉流民父不子厥子<lb/>
子不親厥親哀哉流民言辭不忍聼號哭不忍聞哀哉<lb/>
流民朝不敢保夕莫不敢保晨哀哉流民死者已滿路<lb/>
生者與鬼鄰哀哉流民一女易斗粟一兒錢數文哀哉<lb/>
流民甚至不得將割愛委路塵哀哉流民何時天雨粟<lb/>
使女俱生存哀哉流民<lb/>
　　上都道中<lb/>
窮沍惟沙漠昔聞今信然行人鬢有雪野店竈無煙白<lb/>
<pb n="KR4h0160_WYG_023-33a"/>
草牛羊地黄雲鵰鶚天故鄉何處是愁絶晚風前<lb/>
　　久雨初霽書所寓壁<lb/>
癡雨歇簷滴頑雲開日華穴垣驚暗筍搶地惜幽花市<lb/>
隠靜於野客居閒似家故園亦皆寓心定自無譁<lb/>
　　休日郊外<lb/>
久厭官居苦幽尋到澗阿鶴知松嵗月鷗狎海風波野<lb/>
迥塔孤立嶺高雲半過菟裘良未暇聊此慰蹉跎<lb/>
　　廉園㑹飲<lb/>
<pb n="KR4h0160_WYG_023-33b"/>
倥傯常終嵗從容偶此閒霧松遮老醜雪石䕶蒼頑池<lb/>
小能容月牆低不礙山殷勤問沙鳥肯與厠其間<lb/>
　　晨興用俞立之韻<lb/>
寒碧洲痕淺深青地勢平嵒姿呈雅淡樹影碎空明窻<lb/>
納一天曉人懐千古榮移牀高處坐遙看日東生<lb/>
　　曹中丞伯啟<lb/>
　　　伯啟字士開濟寧碭山人至元中薦除冀州教<lb/>
　　　授改江隂路經歴累遷集賢侍讀學士進御史<lb/>
<pb n="KR4h0160_WYG_023-34a"/>
　　　臺侍御史出亷訪浙西遂引年歸鄉人賢之表<lb/>
　　　所居為曹公里天厯初起使淮東拜陜西諸道<lb/>
　　　行臺御史中丞喟然曰吾年且八十尚忘知止<lb/>
　　　之戒乎辭疾不起天下之士高之至順三年子<lb/>
　　　震亨殁于常州伯啟徃拊之其明年卒年七十<lb/>
　　　九贈河南行省左丞追封魯郡公諡文貞所著<lb/>
　　　詩文有漢泉漫藁十巻子復亨所編士開弱冠<lb/>
　　　從學于李文正公謙其筮仕幕僚江南初定里<lb/>
<pb n="KR4h0160_WYG_023-34b"/>
　　　居鄉寓大夫士殷集公餘每與陸憲使垕史總<lb/>
　　　管孝祥陸文圭輩講磨義理詩咏酬答未嘗廢<lb/>
　　　滯府事也遭遇承平揚歴清望宦轍所至多寄<lb/>
　　　寓紀述之辭如村居云露坐分蔾榻郊行解葛<lb/>
　　　衣宿吕梁云澹煙新店舍斜月舊河山贈周可<lb/>
　　　山云立談千古意坐占一生間嘉祥道中云積<lb/>
　　　水不勝流水碧逺山翻比近山青鄉飲禮罷次<lb/>
　　　諸公韻云十年人事成今古數老天留載典刑<lb/>
<pb n="KR4h0160_WYG_023-35a"/>
　　　除夜云去嵗闗心如昨日平明迴首又東風江<lb/>
　　　隂詠懐云山色秋㝠知雨信岸痕齊剥記潮生<lb/>
　　　歐陽文公以為思致敏贍襟韻朗夷臨文杼志<lb/>
　　　造次天成斯足以稱其為人矣<lb/>
　　寄謝陸義齋㢘使諸公<lb/>
崢嶸古暨陽事簡風俗淳㒒也一何有忝為幕中賓齊<lb/>
𤓰六見熟於今作閒身東睪事游息聮鑣出城闉時當<lb/>
仲夏初萬木繁隂新眺覽悉幽勝主賓若同寅雲間陸<lb/>
<pb n="KR4h0160_WYG_023-35b"/>
公子丰姿邁羣倫妙齡心老大富貴不驕人石居狀元<lb/>
後累葉俱搢紳海翁文章伯子弟盡麒麟何有兩夫子<lb/>
家聲徳相鄰行樂興非淺杯盤夜及晨名園開錦繡品<lb/>
饌羅奇珍晚入清涼界諸公禮極臻於菟亦無懼酒力<lb/>
乃爾神處士葉其姓緑綺隨烏巾時聞操一曲天地還<lb/>
氤氲歌調間南北手談棄疏親黄雲偏四野遐邇不憂<lb/>
貧凝睇即成趣滿懐俱是春主人捧觴勸厭飫難為嗔<lb/>
斜日覓歸路瞢騰入嚻塵夢覺思梗概擁鼻如酸辛惓<lb/>
<pb n="KR4h0160_WYG_023-36a"/>
惓無以報作詩記天真<lb/>
　　和傅茌山九日秋闈<lb/>
宦遊何所得嵗嵗客殊方馳騖不自已别離是尋常資<lb/>
身素無䇿返愧工與商光景一何速瞥然度飛黄瀛洲<lb/>
良不惡復到澄清堂借問堂中人生平果何長夢想枌<lb/>
榆社披襟坐蔾牀晦息存夜氣晨興玩天光云胡不歸<lb/>
去老大徒悲傷秋雨忽開霽乾坤變清涼偶於職守外<lb/>
㳂檄監文塲諸生競葩藻寸晷何倉皇藩臣喜揚激賓<lb/>
<pb n="KR4h0160_WYG_023-36b"/>
筵秩觥觴秋陽暖慈闈春風遊帝鄉瓶中有紅腐穏博<lb/>
太官羊<lb/>
　　澣衣圖<lb/>
靜女思歸寧澣衣拜高堂隠士履貞固濯纓視滄浪茍<lb/>
有涓潔心顦顇猶姫姜常懐濟時策進退皆康荘<lb/>
　　濟州登太白樓懐鄭従之御史二首<lb/>
高城蘸雲根聊可慰心跡長風萬里來如對騎鯨客監<lb/>
州好事者樹此樓與石隆鼻號金仙更長漫嗟惜<lb/>
<pb n="KR4h0160_WYG_023-37a"/>
堂堂鄭使君美譽粲星文不羡草頭露願栖山上雲罄<lb/>
躬事女冠無乃承異聞賤子抱負淺仙凡未能分<hi>鄭棄官師</hi>
<hi>女士號髪冠者</hi>
　　蕭縣道中早行<lb/>
行行古天塹冪冪桑與梓樹枝防刺人天明僅十里功<lb/>
名果何物白髪仍早起賴聞瀑水聲清徹畸人耳<lb/>
　　休日陪漢陽諸名宿登秋興亭觴詠移時塵慮頓<lb/>
　　　息但以不得㑹仲通為慊因綴長句呈欽夫僉<lb/>
<pb n="KR4h0160_WYG_023-37b"/>
　　　司士元太守君平察推仲通宰公暨座中諸友<lb/>
散材生世元無堪强持陋質偕楩楠年餘耳順雪垂領<lb/>
誤承任使來江南公庭日午了官事西州散步成竒探<lb/>
嵗寒亭樹發秋興名公齒序相朝參鴛鴦梅梢欲蓓蕾<lb/>
鳯凰山頂飛晴嵐江水朝宗淨拖練湖光照影清揉藍<lb/>
旅鴈書空度荆楚浮雲䕶日横湘潭蒼茫宇宙一俯仰<lb/>
形役道路何癡憨移尊偉觀排小酌紫霞㶑灎堆紅柑<lb/>
人生擾擾有今日座客云云無俗談長安冨兒不識字<lb/>
<pb n="KR4h0160_WYG_023-38a"/>
但能几案羅肥甘眼中梵刹如比櫛焉知曉事無瞿曇<lb/>
知音更有驄馬客威稜坐可懲奸貪山邉聖人惡㫖酒<lb/>
<hi>禹廟在側故云</hi>望之不敢成醺酣一襟清興豈終極催歸黄帽牽<lb/>
羸驂漁歌悠揚風色暝人影散亂波光涵船開棹進一<lb/>
迴顧悤悤欠到王公菴<lb/>
　　陪諸公杖屨登梁王吹臺悠悠悼古之情不能自<lb/>
　　　已呈孟子周子文二友<lb/>
天宇廓然秋已暮幽人欲作登高賦聮鑣沽酒上繁臺<lb/>
<pb n="KR4h0160_WYG_023-38b"/>
千古興亡一囘顧百鳥喧啾塔半摧荆榛掩映臺前路<lb/>
黄花采采未成歡目斷荒城起煙霧<lb/>
　　夜宿太湖岸<lb/>
太湖西望如滄溟木落霜寒波更清聞道是中多巧石<lb/>
明朝豈用勞生靈晩風作惡蛟鼉走搖蕩乾坤洗星斗<lb/>
大隠乗舟不見人而今盜賊為淵藪<lb/>
　　寄故教諭<lb/>
風雨愁城楚江暮前人豈盡非常遇懐材抱藝儲琅玕<lb/>
<pb n="KR4h0160_WYG_023-39a"/>
擊柝守閽司庾庫襄王抵死負靈均子敬無心事公路<lb/>
我曹奔走漫趑趄鑚紙篆科蠅友蠧<lb/>
　　乙夘清明沅州郊行<lb/>
信馬沅江江上路歴覽芳菲忘故歩因逢古廟説前朝<lb/>
忽見孤舟横夜渡二難恨識十年遲四美豈期今日具<lb/>
人生能得幾清明莫對殘陽怨遲暮<lb/>
　　陪翟沈二文學嵗莫登宴嬉臺<lb/>
一雨開新霽長空絶㸃埃眼明初出郭心逺乍登臺<lb/>
<pb n="KR4h0160_WYG_023-39b"/>
矮塔培黄壤摧碑漬緑苔幾人遮日去雙燕受風迴<lb/>
稚栁沿新塹神祠暎古堆翠峯依舊好金菊為誰開<lb/>
日夕牛羊下天寒鳥雀哀黄流隨去住元氣接周囘<lb/>
風箒誰操執雲衣自剪裁松杉誠異質樗櫟漫多材傚<lb/>
北衣冠變平南士卒來功名殊未已伏臘迭相催弔古<lb/>
情何益哦詩愧不才歸歟風景莫攜友且銜杯<hi>因飲張氏席上</hi>
<hi>故云</hi>
　　秋夜西齋有感<lb/>
<pb n="KR4h0160_WYG_023-40a"/>
旅况隨秋變凄凄百感生白雲凝望眼黄鵠計歸程襤<lb/>
䄛臨邛服齏鹽漂母羮舊痾雖少瘥新業竟何成財匱<lb/>
交情淡門卑禮意誠淹留諳世態出入論家聲眉鎖將<lb/>
詩解心田仗筆耕蓴鱸張翰興燈火退之檠雨積堪輿<lb/>
暝霜欺枕簟清天風篩竹響簷溜㵼階鳴伏翼生憐暗<lb/>
飛蛾死趁明鴈鳴如有訴蟲語不知名兀兀心猶醉栖<lb/>
栖夢亦驚鄰砧催薄莫樓鼓辨深更日斷家何在年衰<lb/>
志未平自憐飄泊久坐起若為情<lb/>
<pb n="KR4h0160_WYG_023-40b"/>
　　和陳愛山<lb/>
拉友尋佳致迢迢逺市喧度山寧惜馬傍水得觀猿淨<lb/>
盡羈人恨招囘逺客魂樹頭參漢表石齒漱雲根植栁<lb/>
人如在唫梅墓亦存風杉蒼晚節雨徑緑秋痕數畝栖<lb/>
霞洞千年落照村誰憐丞相宅我愛故人樽叱道僧歸<lb/>
寺還家僕候門賈留真有意誰可代晨昏<lb/>
　　再和<lb/>
酷愛西山景經年可避喧一聲何處鳥百様此中猨地<lb/>
<pb n="KR4h0160_WYG_023-41a"/>
雅僧成趣峯高客斷魂長藤梯藉力茂樹石黏根賤子<lb/>
心君駭賢人手澤存水亭寒有素雲洞秀無痕古篆紆<lb/>
清澗新圖挂逺村乾坤雙斷梗身世一芳樽戍角催歸<lb/>
路吟鞭懶入門五年申浦住卜宅愧吾昬<lb/>
　　初到江隂寄徐路教仲祥三首<lb/>
自古江南地澄江小翠微訟清衙散早路僻客來稀季<lb/>
子高風在春申故宅非晚涼無一事攜酒坐苔磯<lb/>
自古江南地林泉勝概多扁舟波㶑灩羸馬路陂陀戎<lb/>
<pb n="KR4h0160_WYG_023-41b"/>
服人爭笑吳鄉語漸訛兹游諒竒絶奈得倚門何<lb/>
自古江南地民安樂最深稻畦雲漠漠松畹霧森森鵝<lb/>
鴨喧池水鷄豚憩竹林小舟維古岸銷我利名心<lb/>
　　蘭溪郊行<lb/>
千里飄零客雙親喜懼年馬嘶青嶂外人望白雲邉要<lb/>
領知誰授舒徐頗自便此行羞伏櫪何必較䕫蚿<lb/>
　　夏夜露坐<lb/>
露坐夜如何村居即澗阿蒼煙噴素月碧落轉銀河病<lb/>
<pb n="KR4h0160_WYG_023-42a"/>
抑詩情滅愁添睡思多秋風庭樹響勲業愧蹉跎<lb/>
　　辛亥三月陪馬克修治書謁天游孫真人方丈階<lb/>
　　前牡丹盛開巵酒同玩座中范提㸃索詩<lb/>
拉友尋佳致琳宫引興長服膺思酒聖拭目待花王逝<lb/>
水年華急行雲世態忙無因駐清景春色又斜陽<lb/>
　　詠鴈<lb/>
寒色波光秋影涵數行天字到江南銜蘆有為防矰繳<lb/>
擇地無心入瘴嵐寒暑相催猶可避稻粱雖好不宜貪<lb/>
<pb n="KR4h0160_WYG_023-42b"/>
哀鳴欲動何人意獵騎彎弧酒正酣<lb/>
　　夜雨<lb/>
老屋淙淙榻屢移披衣起坐候晨鷄四簷急溜三江㵼<lb/>
一道寒聲萬弩齊飛雪過窻開寶鑑震雷鼓物揭征鼙<lb/>
平明㸃檢人間事流水溶溶漲小溪<lb/>
　　暮春用唐夀卿韻二首<lb/>
一天晴碧日遲遲暑氣蒸人力自微幽徑雨餘芳草合<lb/>
小園風急亂花飛卧思沂上歌詩去夢到山隂祓褉歸還<lb/>
<pb n="KR4h0160_WYG_023-43a"/>
憶去年乗小駿西湖遊罷北山圍<lb/>
流水年華去不窮眼看濃緑換芳叢半溪淺碧春前雨<lb/>
滿地殘紅午後風客舍蕭條唯感物壮心寂寞漫書空<lb/>
吟詩羡殺唐公子興在三山碧海東<lb/>
　　就學東平嘉祥道中書事<lb/>
行潦縈紆㑹古溪一行白鳥自高低敝裘恐惹途邉棘<lb/>
痩馬愁顛雨後泥思入石林風浩浩吟成沙草日凄凄<lb/>
相逢莫問經行地萬壑千崖總是迷<lb/>
<pb n="KR4h0160_WYG_023-43b"/>
　　夏夜露坐<lb/>
露下晴空釀薄寒坤輿厚徳載人寰星光遜月明珠碎<lb/>
雲氣停風白練閒水鳥自摶空闊際煙蚊常在有無間<lb/>
兒童為數秋期近書劍無成益厚顔<lb/>
　　夢酒詩㑹<lb/>
身世年來憶藉糟華胥此夕賴薫陶半窻涼雨青綾薄<lb/>
一片春風翠斾高烏蟻混遊槐國市緑醅初潑漢江濤<lb/>
流鸎喚覺西軒底箕踞分明指二豪<lb/>
<pb n="KR4h0160_WYG_023-44a"/>
　　涇陽述懐<hi>八月分司到縣呈王仲瑗御史</hi>
晩境難期博望侯微官且學子長遊涇清渭濁源何異<lb/>
物換星移志未酬隴月照人征雁曉金天飛露候蟲秋<lb/>
塵縁衮衮今猶古唯有書生易白頭<lb/>
　　子規<lb/>
蜀魄曾為古帝王千聲萬血送年芳貪夫倦聽空低首<lb/>
逺客初聞已斷腸錦水春殘花似雨楚天夢覺月如霜<lb/>
催歸催得誰歸去唯有東郊農事忙<lb/>
<pb n="KR4h0160_WYG_023-44b"/>
　　送翟慶之<lb/>
書劍飄零二十年風流誰識玉堂仙栁營一顧膺新命<lb/>
蘭室三生賦薄縁以道自居元有地若人空老是無天<lb/>
功名遲速皆前定莫使蘇生坐馬韉<lb/>
　　詠懐寄趙君<lb/>
鉛槧生涯二十秋無依如鵲拙如鳩胷蟠子美千間厦<lb/>
氣壓元龍百尺樓知命豈爭蕉底鹿興宗要逺夢中牛<lb/>
壯懐磊落憑誰語時問東陵謁故侯<lb/>
<pb n="KR4h0160_WYG_023-45a"/>
　　謝朱鶴皋招飲<lb/>
里巷浮沈適自由江城久住似莵裘廣文活計貧無那<lb/>
好客情懐挽不留滿院竹風吹酒面兩株榴火發詩愁<lb/>
料應此外無佳致人物相看總上游<lb/>
　　舟至常徳出陸由辰抵沅書事三首<lb/>
盤礴﨑嶇力不任遐方風景變鳴禽舟浮湖面波瀾闊<lb/>
馬憩山腰澗壑深千里曉烟炊紫葛一春寒霧鎖青林<lb/>
紛紛寇盗何時靜龔遂登車是好音<lb/>
<pb n="KR4h0160_WYG_023-45b"/>
蘭澧分岐望芷沅渡頭楊栁欲飛綿囊無薏苡防私論<lb/>
茶有茱萸敵瘴烟心定漸忘行役苦愁濃不覺嵗時遷<lb/>
從今暴殄為明誡曾見山頭火種田<lb/>
武陵囘首望巴陵擯退舟師就馬程潏潏青溝穿路過<lb/>
峨峨蒼嶺送人行廟堂任使誰能避箐麓猖狂只自驚<lb/>
欲為伏波尋勝跡草間聞有鷓鴣聲<hi>延祐中湖廣諸猺以前帥失馭西南</hi>
<hi>多擾伯啟為刑部侍郎承命偕兩臺御史本省參政賈馴莅鞫之行次沅州道且梗伯啟曰進非兵衛不可彼</hi>
<hi>諸番酋長萬一驚疑狙候為患不細若馳一介與之議靡不有濟衆然之乃遣監察御史揚鵬單騎詣之果得</hi>
<pb n="KR4h0160_WYG_023-46a"/>
<hi>要領以歸此三詩即是時所作</hi>
　　南塘戲贈立齋主人<lb/>
南塘幽闃似山林是是非非總不侵詩有靜功聨句好<lb/>
坐無俗客話情深花枝徙倚閒居樂栁絮顛狂薄宦心<lb/>
聞説主人村酒熟幾時攜杖一相尋<lb/>
　　華亭道中連前詩寄盧知州王仲通朱文炳<lb/>
茫茫廣斥望中迷地盡東吳土自泥寒氣襲人滄海近<lb/>
溼雲當眼昊天低蕭條古樹旌茅屋詰曲清溝䕶稻畦<lb/>
<pb n="KR4h0160_WYG_023-46b"/>
莫託鱸魚風味好月明聞鶴更悽悽<lb/>
　　中丞敬公九日登真州南城以詩見示愛其閒逸<lb/>
　　　邁徃之氣惜不得侍行想像和呈<lb/>
四事難并舉世聞登髙今喜夾河濱美哉陶令杯中物<lb/>
老矣長安陌上人江限華夷晴浩𣺌山磨今古莫嶙峋<lb/>
醉歸應被兒童笑猶有黄花在角巾<lb/>
　　題伏波將軍廟<hi>辰州</hi>
佐漢功臣矍鑠翁擇君不受子陽封椒房偶累雲臺像<lb/>
<pb n="KR4h0160_WYG_023-47a"/>
薏苡還傷銅柱功幸自生前識朱勃不妨牀下拜梁松<lb/>
五溪未服星先隕文叔端難比沛公<lb/>
　　冬至日白霫道中偶成録示朱叔茂郎中段惟徳<lb/>
　　　魯子翬二都司仍希于張伯髙參議郭幹卿治<lb/>
　　　書與兩司幕長及按郭郎中邢孟直諸公處以<lb/>
　　　區區薄况達之<lb/>
槲葉蕭蕭朔吹寒山行病瘦怯衣單馳驅一帶灤江險<lb/>
髣彿重經蜀道難旅邸僦牀雖自愧繡衣持斧要同看<lb/>
<pb n="KR4h0160_WYG_023-47b"/>
窮途恰值書雲節秫酒糠燈語夜䦨<lb/>
　　河從封丘北尋故道所過廬里蕩然無遺壯木連<lb/>
　　　抱披蔽中流者强半泰定乙丑秋予自開封歸碭<lb/>
　　　山買舟神馬渡載書倒前領石而東湍瀑衝激<lb/>
　　　神魄駭動有不可形于言者因念年老親違歴<lb/>
　　　此艱險幸出坦途思警諸子遂述所懐寄衆友<lb/>
桑顛榆蹶大河傾舟過陶波浪始平篷影學遮冠葢道<lb/>
櫓聲如斥子孫名塞鴻巳厭趨南北沙鳥誰知樂性情<lb/>
<pb n="KR4h0160_WYG_023-48a"/>
想像故園松菊在為誰漂泊尚勞生<lb/>
　　長安早發<lb/>
夜氣溟濛塞兩儀客懐牢落動清悲月明宿鳥啼烟樹<lb/>
風勁寒蟬泣露枝西北鄉關除夢到東南民力漫心思<lb/>
路難無奈篙師促八月長安早發時<lb/>
　　過長橋書所見<lb/>
栁如青幟導姑蘇橋若垂虹飲太湖𣺌𣺌天光接波浪<lb/>
淒淒秋色上菰蒲行囊只賸新詩藁身世端如古畫圖<lb/>
<pb n="KR4h0160_WYG_023-48b"/>
獨倚危䦨追徃事雁銜霜信下平蕪<lb/>
　　遊西湖<lb/>
鬱鬱羈愁暑不堪畫船西出事竒探栁邉和氣蘇公路<lb/>
梅底清風處士菴巳覺湖山入胷臆更容絲竹薦肥甘<lb/>
錦雲一段三千頃記取平生作盛談<lb/>
　　遊靈隠<lb/>
岧嶤鷲嶺梵王城秋氣平分寶界清火宅久居心獨苦<lb/>
雲林初識眼增明禪關巳被猿參透仙洞誰教鬼鑿成<lb/>
<pb n="KR4h0160_WYG_023-49a"/>
慚負半生泉石約蹔來偷暇洗塵纓<lb/>
　　過白溝河<lb/>
久聽人間説白溝兩朝曾此界中州而今六合無關禁<lb/>
依舊潺湲碧水流<lb/>
　　九日省舅氏郭西獨行因書所見五首<lb/>
田家桑梓碧幢幢過客鞭聲引吠尨終嵗耕耘竟何有<lb/>
桑樞茅屋短篷窻<lb/>
霏微林霧慘秋容撩亂山禽起晚春營馬欲求糧已盡<lb/>
<pb n="KR4h0160_WYG_023-49b"/>
二三癃老訴年凶<lb/>
浩浩隂風釀宿霾道邉佛刹記曾來蕎花不識秋光老<lb/>
猶向桑隂宻處開<lb/>
遙空無礙日淒淒過雨平田尚有泥極目斷鴻明滅處<lb/>
淡烟衰草一時低<lb/>
豪家此日醉金樽驢背愁詩睡正昏野雉一聲驚夢散<lb/>
蒼烟起處是前村<lb/>
　　謝朱鶴皋招飲<lb/>
<pb n="KR4h0160_WYG_023-50a"/>
石火能留幾許紅人生南北馬牛風春光倒指無多日<lb/>
相遇休辭酒盞空<lb/>
　　送張潤夫之遼陽簿尉<lb/>
客途相顧足情歡幾度青燈語夜䦨明日遽成離别去<lb/>
因風母吝報平安<lb/>
　　九日月下小酌詠懐<lb/>
賓雁來時燕又東三年薄宦竟何功晴窻偶讀登樓賦<lb/>
昨夜家山入夢中<lb/>
<pb n="KR4h0160_WYG_023-50b"/>
　　題宋成之畫馬巻<lb/>
奚官珍重玉花驄縱意清漣碧草中幸際四庭烽火靜<lb/>
不須騰踏待秋風<lb/>
　<lb/>
　<lb/>
　<lb/>
　<lb/>
　元詩選初集巻二十三<lb/>
</p>
<p>
</p>
  </div>
</body>
</text>
</TEI>
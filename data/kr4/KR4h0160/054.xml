<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷五十四</head>
    <p>
<pb n="KR4h0160_WYG_054-1a"/>
欽定四庫全書<lb/>
　元詩選初集卷五十四　　庶吉士顧嗣立編<lb/>
　　張都事憲<lb/>
　　　憲字思廉山陰人别號玊笥生負才自放走京<lb/>
　　　師創言天下事衆駭其狂還富春山中一日升<lb/>
　　　髙望逺呼所親謂曰亟去三日逃寇猝至死者<lb/>
　　　五百餘家始悔不用生言張氏據呉辟為樞宻<lb/>
　　　院都事呉亡變姓名走杭州思廉初薄遊四方<lb/>
<pb n="KR4h0160_WYG_054-1b"/>
　　　誓不娶不歸鄉里中遭兵亂混緇黃以自存晚<lb/>
　　　寄食報國寺以死其琴操序曰干戈不息殆且<lb/>
　　　十年余流連江湖閒幽憂憤奮不見中興涯際<lb/>
　　　四方又無重耳小白之舉深山大澤所不忍言<lb/>
　　　將仗劒軍門而可依者何在乃作琴操十二章<lb/>
　　　以寄意其閔周操云平既自夷兮赧寧得不窮<lb/>
　　　其懷燕操云秋草兮芊芊黃金臺兮夷為淵悵<lb/>
　　　廣宇兮裂瓦望離宮兮生煙淚可盡兮目可穿<lb/>
<pb n="KR4h0160_WYG_054-2a"/>
　　　思昭王兮不可言思㢘師事楊㢘夫尤多懷古<lb/>
　　　感時之作㢘夫曰吾用三體咏史古樂府不易<lb/>
　　　到吾門惟張憲能之又曰吾鐵門稱能詩者南<lb/>
　　　北凡百餘人求其似憲及吳下袁華軰者不能<lb/>
　　　十人明成化初安成劉釬序其集曰思㢘與鐵<lb/>
　　　崖諸君同為一時能言之士當元季擾攘志不<lb/>
　　　獲伸才不克售傷時感物而洩其悲憤於詩此<lb/>
　　　可謂思㢘之知己也巳<lb/>
<pb n="KR4h0160_WYG_054-2b"/>
　　秦鹿行<lb/>
望夷宫中養秦鹿百二山河春草緑穿花尚作呦呦鳴<lb/>
寧識外人須爾肉李斯父子牽黄犬上蔡東門志何淺<lb/>
血汚雲陽腰領紅狡兔縱肥能幾臠閹髙貌軟足心路<lb/>
稱馬獻君君不悟羣臣相視莫敢非只恐出言丞相怒<lb/>
丞相怒秦祚移圅谷不守秦鹿馳髙才疾足爭逐之項<lb/>
王叱咤起烏騅日千里逐之不得不肯止人疲馬困烏<lb/>
江死沛公隠芒碭手劒三尺長網羅一舉圍咸陽扼其<lb/>
<pb n="KR4h0160_WYG_054-3a"/>
角刳其腸食肉寢皮傳後王秦鹿死走狗烹後人不用<lb/>
悲韓彭帝王神器匪力爭炎炎火德多洪福前有髙皇<lb/>
後文叔囘首平靈莽卓生漢業亦同蕉下鹿<lb/>
　　鴻門㑹<lb/>
雲成龍氣成虎椎鼓撞鐘宴真主披帷壯士髪指冠側<lb/>
盾當筵請公舞白髮老臣心獨苦玊玦三看君不語五<lb/>
星東井夜聨珠天狗欃槍落如雨鴻溝咫尺接鴻門千<lb/>
里神騅一夜奔君不見龍泉影裏重瞳瞽玊斗聲中五<lb/>
<pb n="KR4h0160_WYG_054-3b"/>
體分<lb/>
　　朱虚侯行酒歌<lb/>
長樂宫中女天子盛設賔筵懽戚里百官侍坐莫敢違<lb/>
諸吕諠闐笑聲起御史中丞不糾儀叔孫制作成虚禮<lb/>
朱虚奉敕起行觴手提三尺昆吾鋼田歌聲振野雞伏<lb/>
頸血光寒漢道昌<lb/>
　　上元夫人詞<lb/>
七月七日夜王母降漢宫上元何夫人儀衞畧與同頭<lb/>
<pb n="KR4h0160_WYG_054-4a"/>
作三角髻年可二十餘身著青霜袍坐擁紫霞車九雲<lb/>
夜光冠六山火玊佩斂袂登殿階進向王母拜王母坐<lb/>
止之呼與共良㑹翩翩三青鳥飛來綠窗歇口銜七蟠<lb/>
桃甘脆勝氷雪劉郎非仙器内慾未斷絶懷核欲種之<lb/>
開花待桃結一桃九千年徒爾縻歲月上仙啞然笑忽<lb/>
逐綵雲滅<lb/>
　　東門行<lb/>
東都門外今古稀東宫二傅同日歸百官祖道設供帳<lb/>
<pb n="KR4h0160_WYG_054-4b"/>
敕賜黃金作酒貲歸來日日㑹親友盡賣賜金買醇酒<lb/>
白頭剛傅<hi>蕭望之也</hi>空勞勞一杯鴆羽不就獄博得君王祠<lb/>
少牢<lb/>
　　井底蛙<hi>公孫述</hi>
清水令井底蛙鸞旗旄騎稱警蹕垂旒佩玊登龍車不<lb/>
知天下本一家雌雄未決胡矜夸井底蛙井中小堂堂<lb/>
東帝天日表南廡岸幘彼何心都布單衣笑君狡君不<lb/>
見故人共卧嚴子陵一夜客星侵帝星何嘗解作木偶<lb/>
<pb n="KR4h0160_WYG_054-5a"/>
形<lb/>
　　梁父吟<hi>武侯成就關張勝晏子殺三士多矣故反其詞</hi>
伏龍隠南陽髙卧久未起不肯渡長江焉能涉漳水炎<lb/>
炎火絶卯金刀巍巍土王當塗髙種瓜兒子不力戰織<lb/>
履郎君無地逃伏龍一起捍坤軸雄據西南成鼎足十<lb/>
年汗血戰𤣥黄五出王師爭九六萬人之敵兩熊虎百<lb/>
戰辛勤事行伍河南河北漫稱雄不得袁曹一丸土伏<lb/>
龍纔起帝業新千古君臣魚水親遂使真龍全羽翼風<lb/>
<pb n="KR4h0160_WYG_054-5b"/>
雲成就二將軍<lb/>
　　南飛烏<hi>曹操</hi>
南飛烏尾畢逋白頭啞啞將衆雛渭河西岸逐野馬<hi>破黄</hi>
<hi>巾也</hi>白門東樓追赤兔<hi>擒吕/布也</hi>冀豚<hi>袁/熙</hi>荆犬<hi>劉琮</hi>肉不飽展翼<lb/>
南飛向江表江東林木多俊禽不許南枝三匝遶老烏<lb/>
莫侮髯郎小髯郎詎讓老烏老東風一炬烏尾焦不使<lb/>
老烏矜觜爪老烏自謂足姦狡豈信江湖多鷙鳥捽烏<lb/>
頭啄烏腦不容老烏棲樹枝肯使蛟龍戲池沼<hi>赤壁之戰</hi>釋<lb/>
<pb n="KR4h0160_WYG_054-6a"/>
老烏未肯搏紫髯大耳先相攫河東老羽雲外落<hi>雲長死</hi>
老烏巢成哺銅雀<lb/>
　　縛虎行<lb/>
白門樓下兵合圍白門樓上虎伏威㦸尖不掉丈二尾<lb/>
袍花已脫斑斕衣捽虎腦截虎爪眼中視虎如貓小猛<lb/>
跳不越當塗髙血吻空腥千里草養虎肉不飽虎饑能<lb/>
噬人縛虎繩不急繩寬虎無親座中叵信劉將軍<hi>先主</hi>不<lb/>
縱猛虎食漢賊反殺猛虎生賊臣食原<hi>丁</hi>食卓<hi>董</hi>何足<lb/>
<pb n="KR4h0160_WYG_054-6b"/>
嗔<lb/>
　　夕陽亭<hi>晉裴楷惡賈充薦充督秦凉諸軍充問計於荀朂曰辭之實難獨結婚太子可不辭</hi>
　　　<hi>而自留矣充妻遂賂楊后左右納其女南風果留不遣</hi>
百官供帳紛營營夕陽亭西誰逺行充閭之子專閫鉞<lb/>
仗節萬里西南征結婚一語聾天耳既鑿凶門行復止<lb/>
衞家五美空善評姦謀仍落三豎子君不見鬼公怒攝<lb/>
項城軍殘喘聊延衞府勲枯木劒鋒金屑酒天刑猶脱<lb/>
廣成君<lb/>
<pb n="KR4h0160_WYG_054-7a"/>
　　玩鞭亭<hi>晉王敦在姑孰明帝出看敦營敦夢覺逐帝帝以馬鞭與老姥及追者至問姥玩鞭</hi>
　　　<hi>帝遂去追不及</hi>
畸烏壓營營作聲紅光紫電圍金鉦黄鬚小龍馬上笑<lb/>
白首饑豺夢裏驚老奴怒擲珊瑚枕追兵起合琉璃井<lb/>
巴馬東歸疾似風道傍遺糞如氷冷健児空玩七寳鞭<lb/>
荆臺老姥功誰傳<lb/>
　　胭脂井<hi>陳後主</hi>
胭脂井瑪瑙甃琉璃闌黄金轆轤銀綆寒桃花小波下<lb/>
<pb n="KR4h0160_WYG_054-7b"/>
無底雌龍古怨沈紅水妖姬不作井中鬼玉樹飛花落<lb/>
如雨<lb/>
　　代魏徵田舎翁詞<hi>鐵崖楊先生以殺田舎翁為文皇根心語葢徵好直諫忤意者</hi>
　　　<hi>數矣是必有弗堪其直者故怒曰㑹須殺此田舎翁不覺其言之出口也此則是也然謂徵東</hi>
　　　<hi>宮臣節之虧故為太宗所薄而呼為田舎翁者此則非也徵能入夢於太宗而不能自明其事</hi>
　　　<hi>故代田舎翁詞補徵諫錄云</hi>
臣本山東農臣誠田舎翁臣以隋末亂出仕蒲山公蒲<lb/>
山愎諫自用故臣言不用臣計不從百萬糧一日盡百<lb/>
<pb n="KR4h0160_WYG_054-8a"/>
萬衆一夕空力屈事去歸山東臣義不忍棄故土事仇<lb/>
充相隨西來朝真龍先帝不臣識大臣不臣通故臣上<lb/>
書自請安山東山東歸皇圖授臣洗馬之職在東宫東<lb/>
宫多不德兄弟不相容臣教太子翦黑闥親元戎又教<lb/>
太子除陛下太子不臣庸太子既死先帝命臣聼陛下<lb/>
處分臣安敢效匹夫小諒自與逆黨同陛下以臣盡心<lb/>
所事赦臣死罪除臣秘書登臣政府爵位崇臣於是感<lb/>
激時時進諫開皇衷陛下幸而時聼臣言以致四海太<lb/>
<pb n="KR4h0160_WYG_054-8b"/>
平年穀豐使陛下功德及堯舜則臣心喜小有過失則<lb/>
臣心忡是以不四年中而有三代風陛下初年誠心聼<lb/>
諫故天耳聰今聼諫不逮昔故天耳聾往以未治為憂<lb/>
故人心悦今以既治為安故威德隆往日用臣言賜臣<lb/>
以黄金甕天廏驄輟殿材構臣屋與墉今日以人言仆<lb/>
臣墓碑停臣子婚為惠胡不終喜臣則謂嫵媚惡臣則<lb/>
詈臣田舎翁陛下不宜以喜怒毁譽損厥躬臣薦侯與<lb/>
杜謂其才畧雄臣豈阿黨預知其終凶臣録諫疏草前<lb/>
<pb n="KR4h0160_WYG_054-9a"/>
後三百封欲使後世知陛下能聼諫致時雍豈欲賣直<lb/>
歸過為己功避嫌焚草徒足恭臣幸而身先朝露使臣<lb/>
不幸恐不免隨比干侣龍逢獨不記臣言良與忠胡為<lb/>
乎㑹須殺此田舎翁田舎翁豈畏死但惜陛下既殺張<lb/>
亮又誅劉洎翦刈大臣如刈蓬臣不願陛下祠少牢立<lb/>
仆石但願陛下養氣質除内訌毋以喜怒存諸胷大臣<lb/>
無災帝德穹社稷無虞王業鴻千秋萬歳為唐宗老臣<lb/>
不諱田舎翁於乎老臣不諱田舎翁<lb/>
<pb n="KR4h0160_WYG_054-9b"/>
　　聖母神皇詞<hi>則天</hi>
東風未燥昭陵土感業尼稱天下母唐室山河忽變周<lb/>
李氏兒郎更姓武洛水泱泱出寳圖黄金爛爛鑄天樞<lb/>
五王不入迎仙院二豎能㤀受命符君不見漢家元后<lb/>
號文母廟食從來姪祀姑<lb/>
　　匡復府<lb/>
揚州都督開三府十萬强兵猛如虎駱生長檄魏生謀<lb/>
大義精忠照千古山東豪傑望旌旗蓄縮江淮立伯基<lb/>
<pb n="KR4h0160_WYG_054-10a"/>
莫指金陵圖王氣石梁鴉噪髑髏悲<lb/>
　　雙廟詞<lb/>
睢陽戰敗血飄杵力屈猶思為厲鬼𤣥元祠前哭一聲<lb/>
朝食愛姬莫羅䑕唐家宫殿秋草生二十一陵如掌平<lb/>
獨遺雙廟門前石日有行人來繫牲<lb/>
　　大腹兒<lb/>
麀巫夜禱軋犖山淫光下燭穹廬寒柳城胡兒不敢睡<lb/>
四野惡聲嗁狗犴猪龍怒磔老梟腹鱗甲粗疎頭角秃<lb/>
<pb n="KR4h0160_WYG_054-10b"/>
婪酣大肚三百斤偷得真龍半分福平盧寳刀未發硎<lb/>
范陽氊帳先潛形<hi>一作范陽氊帳妖潛形平盧寳刀遲發硎</hi>金雞口吐東北<lb/>
赦青騾蹏作西南聲鳳凰池荒<hi>一作春池</hi>金鏡破獬廌臺傾<lb/>
<hi>一作霜臺</hi>胡眼大東風野鹿嚼楊花白日妖狐登御座華清<lb/>
玊甃湯作泉洗兒果撒黄金錢并刀剪綵十六幅錦䙀<lb/>
壓碎宫娥肩象牀夜冷嬰兒哭猪龍爪破金訶玊香齦<lb/>
不痛荔枝漿雄心已飽雞頭肉長安天奪蜜口臣銅頭<lb/>
鬼鼔漁陽塵赤心一夜變胡腹二十四郡都<hi>一作俱</hi>無人<lb/>
<pb n="KR4h0160_WYG_054-11a"/>
潼關夜漏雞聲早馬嵬坡下氷山倒劒門西寄杜䳌巢<lb/>
練帶玊環埋翠草嘉山土門勤戰功猪兒帳下屠猪龍<lb/>
旄頭星落大腹破機上鸞刀一尺紅<hi>此詩一刻成廷珪恐誤</hi>
　　餞梁王<lb/>
夀春殿延喜樓梁王欲歸天子留樓前百戲排倡優百<lb/>
官陪宴酬未休梁王上馬樓上頭梁王東歸天子愁天<lb/>
子愁梁王喜鴟梟暗移傳國璽碭山王氣瓏瑽起皇后<lb/>
捧金巵天子歌栁枝家亾國破無多時<hi>讀此不覺涕泗横流恨不剚刃</hi>
<pb n="KR4h0160_WYG_054-11b"/>
<hi>賊臣以快其心</hi>河東鴉兒獨眼窺紇干凍雀死不飛灞橋送客<lb/>
那得知<lb/>
　　李天下<lb/>
沙陀一夜鴉兒死夾寨隄邊黄霧起三枝誓箭挂馬鞍<lb/>
誓與先王刷遺恥六年河上幾辛苦纔得河南一丸土<lb/>
盧龍悖子雖剖心耶律跳梁猶未虜櫛風沐雨壯志荒<lb/>
傅粉塗朱樂未央癩梟本為太原孽驕子都化邯鄲倡<lb/>
歌吳歈習趙舞吹玊笙擊花鼓十萬貔貅介胄雄三千<lb/>
<pb n="KR4h0160_WYG_054-12a"/>
粉黛煙花主呼優名李天下龍頰輕批面如赭法刀不<lb/>
斬敬心磨鏡破銅光解如瓦魏州總管著柘黄門髙流<lb/>
矢生金瘡劉尼不進銀缾醴鳳瑟鸞箏殉龍體君不見<lb/>
鐵鎗將軍有先知鬭雞咬犬呼小兒<lb/>
　　陳橋行<lb/>
唐宫夜祝邈佶烈憂民一念通天闕帝星下射甲馬營<lb/>
紫霧紅光掩明月殿前㸃檢作天子方頤大口空誅死<lb/>
重光相盪兩金烏十幅黄旗上龍體中書相公掌穿爪<lb/>
<pb n="KR4h0160_WYG_054-12b"/>
不死不忍秘鴻寳畫瓠學士獨先幾禪授雄文袖中草<lb/>
君不見五十三年血載塗五家八姓相吞屠陳橋亂卒<lb/>
不擁馬撫掌先生肯墜驢<lb/>
　　金櫃書<lb/>
約誓書金櫃藏不鑒柴家幼兒祚不長弟兄子姪相繼<lb/>
作書記署名傳晉王金櫃書藏禍府肘腋奇兇起慈母<lb/>
深宫燭影夜無人漏下嚴更天四鼔寡婦孤兒不敢嗁<lb/>
戳地有聲金柱斧太平王子著龍衣定䇿元勲孰敢非<lb/>
<pb n="KR4h0160_WYG_054-13a"/>
藝祖有靈君莫急朱牌金字火羊飛<lb/>
　　一綱謡<hi>李綱</hi>
一綱舉萬目張建炎帝開重光首竄賣國牙繼誅易姓<lb/>
王募軍買馬事戰備誓為吾君復舊疆忤汪黄七十五<lb/>
日中書堂奉祠已落張公章<hi>浚</hi>嗟乎一綱去萬目弛邊<lb/>
馬長驅飲江水張公督戰方未已張公督戰方未已<lb/>
　　岳鄂王歌<lb/>
君不見南薰門鐵鑪步神矛丈八舞長蛇雙練銀光如<lb/>
<pb n="KR4h0160_WYG_054-13b"/>
雨注又不見鐵浮屠拐子馬斫踁鋼刀飛白霜貫陣背<lb/>
嵬紛解瓦義旗所指人不驚王師到處壺漿迎兩河忠<lb/>
義望風附襄鄧荆湖唾手寧朱仙鎮上馬如虎百戰經<lb/>
營心獨苦賜環竟壞迴天功巻斾歸來卧樞府錢塘宫<lb/>
殿春風輕嬌兒安宴醉未醒徒令功臣三十六舞女歌<lb/>
兒樂太平虎頭將軍面如鐵義膽忠肝向誰説只將和<lb/>
議兩封書往拭先皇目中血將軍將軍通軍術君命不<lb/>
受未為失大夫出疆事從權鐵馬長驅功可必功成解<lb/>
<pb n="KR4h0160_WYG_054-14a"/>
甲面赤墀拜表謝罪死不遲惜哉忠義重山岳智不及<lb/>
此良可悲烏乎肆讒言加毒手申王心循王口蘄王湖<lb/>
上乘驢走五國城頭帝鬼嗁健兒相酌平安酒<lb/>
　　咸淳師相<hi>賈似道</hi>
咸淳師相專軍國堂吏館賔供羽翼諸司百職聼使令<lb/>
臺諫承顔言路塞輪舟五日一入朝湖山佳處多逍遥<lb/>
䛕言佞語頌功徳邊事軍聲聼寂寥半閒堂連多寳閣<lb/>
歌姬舞妓相懽樂十年國勢盡傾摧猶謂師臣堪付託<lb/>
<pb n="KR4h0160_WYG_054-14b"/>
師臣師臣躬督兵珠金沙頭羅一聲十三萬人齊解甲<lb/>
寡婦孤兒俱北行君不見黯淡溪流東復東木棉花開<lb/>
生悲風師臣不忍馬革裹厠上有人能拉胷<lb/>
　　厓山行<hi>已上詠史</hi>
三宫銜璧國步絶燭天炎火隨風滅間關海道續螢光<lb/>
力戰厓山猶一決午潮樂作兵合圍一字舟崩遂不支<lb/>
檣旗倒仆百官散十萬健兒浮血屍皇天不遺一塊肉<lb/>
一瓣香焚海舟覆猶有孤臣卧小樓南面從容就刑戮<lb/>
<pb n="KR4h0160_WYG_054-15a"/>
　　行路難<lb/>
行路難前有黃河之水後有太行之山車聲宛轉羊腸<lb/>
坂馬足蹭蹬人頭關白日叫虎豹腥風嗁狗犴拔劒顧<lb/>
四野使我摧心肝東歸既無家西去何時還行路難重<lb/>
咨嗟乞食淮隂市報仇博浪沙一劒不養身千金徒破<lb/>
家古來未際皆紛拏行路難多岐路馬援不受井蛙囚<lb/>
范増已被重瞳誤良禽擇木乃下棲不用漂流歎遲莫<lb/>
　　將進酒<lb/>
<pb n="KR4h0160_WYG_054-15b"/>
酒如澠肉如陵趙婦鼔寳瑟秦妻彈銀箏歌兒舞女列<lb/>
滿庭珊瑚案玻瓈罌紫絲步障金雀屏客人在門主出<lb/>
迎蓮花玊杯雙手擎主人勸客客勿停十圍畫燭夜繼<lb/>
明但願千日醉不願一日醒世間寵辱何足驚珠萬斛<lb/>
金千籝來日大難君須行胡不飲此長命觥劉伯倫王<lb/>
無功醉鄉深處了平生英雄萬古瘞黄土惟有二子全<lb/>
其名<lb/>
　　房中思<lb/>
<pb n="KR4h0160_WYG_054-16a"/>
紅象作小梳髻龍盤漆髮香泥擣守宫染透桃花骨白<lb/>
馬不歸來倚牀弄紅拂桂隂緑團團坐對玲瓏月<lb/>
　　銅雀妓<lb/>
陵樹日沈西秋風石馬嘶芳尊傾繐帳詎肯濕黄泥慘<lb/>
慘笙歌合遥遥望眼迷玊人脆如草能得幾囘嗁<lb/>
　　火府告斗<lb/>
黄巾騎馬騰紅雲綠章細書天篆文芙容小冠切白玉<lb/>
伏地夜奏中天君灼灼桃花映羊首電繞魁罡百怪走<lb/>
<pb n="KR4h0160_WYG_054-16b"/>
九皇一笑帝車移銀鹿作羓霞注酒玊衡閃爍招摇光<lb/>
人間塵土何茫茫石家買得綠珠笑五雲蹋地椒壁香<lb/>
短衣吹秋車武子乾抱流螢照書紙虚空喉舌正司權<lb/>
杳杳冥冥注生死<lb/>
　　端午詞<lb/>
榴花照鬟雲髻熱蟬翼輕綃香疉雪一丈戎葵倚繡窗<lb/>
雨足江南好時節五色靈錢傍午燒綵勝金花貼鼓腰<lb/>
段家橋下水如潮東船奪得西船標櫂歌聲靜晚山綠<lb/>
<pb n="KR4h0160_WYG_054-17a"/>
萬鎰黃金一日銷<lb/>
　　白苧舞詞<lb/>
吳宫美人青犢刀自裁白苧製舞袍輕雲冉冉白勝雪<lb/>
激楚一曲囘風髙九雛鳳釵篸紫玉長裙窄腰蓮歩促<lb/>
翩翻素袖啟朱櫻金籠鸚鵡飛來熟館娃樓閣摇春暉<lb/>
臺城少年醉㤀歸璚窗綺户鎻風色桃樹日長蝴蝶飛<lb/>
傾城獨立世希有罷吟綠水停楊栁急管繁絃莫苦催<lb/>
真珠賸買烏程酒<lb/>
<pb n="KR4h0160_WYG_054-17b"/>
　　夜坐吟<lb/>
蜻蜓頭落鐙花黑瓦面寒蟾弄霜色玊壺水動漏聲乾<lb/>
夜冷蓮籌三十刻蓬頭兒子凍磨墨欲拾羈懷尋不得<lb/>
起看庭樹響風箏斗杓墮地天盤側<lb/>
　　秋夢引<lb/>
翠翹半軃雙飛鳳轆轤金井懸銀甕萬絲翠霧刷鴉光<lb/>
兩㸃秋波和淚送芙容帶露不忍折鸚鵡隔籠時自哢<lb/>
多情宋玊正悲秋故放香魂入秋夢<lb/>
<pb n="KR4h0160_WYG_054-18a"/>
　　楊花詞<lb/>
東風吹春春不醒桃花杏花空娉婷萬絲剪緑暗如霧<lb/>
千里相思長短亭亭前女兒十六七手挽柔條背春日<lb/>
六街馬蹄蹋黄塵雪花漫天愁殺人<lb/>
　　出自薊北門行<lb/>
出自薊北門遥望瀚海隅黄沙落寒鴈衰草號雄狐河<lb/>
水血成氷土塚碑當塗乃知古戰場本是賢王都武皇<lb/>
昔按劒一怒萬骨枯半夜下兵帖六郡皆讙呼將軍各<lb/>
<pb n="KR4h0160_WYG_054-18b"/>
上馬百道追匈奴羊馬滿大野萬帳收穹廬英英長平<lb/>
侯六騾走單于至今青史上猶壯武剛車<lb/>
　　當壚曲擬梁簡文帝<lb/>
初八月上絃十五月正圓當壚設夜酒客有黄金錢懽<lb/>
濃易得曉别逺動經年相送大隄上舉杯良可憐<lb/>
　　胡姬年十五擬劉越石<lb/>
胡姬年十五芍藥正含葩何處相逢好并州賣酒家面<lb/>
開春月滿眉抹逺山斜一笑既相許何須羅扇遮<lb/>
<pb n="KR4h0160_WYG_054-19a"/>
　　春晝遲<lb/>
樓觀參差半空起縹緲闌干煙霧裏緑萍一道浸鴛鴦<lb/>
笑聲只隔桃花水栁下粉牆斜靠街當晝紅門半扇開<lb/>
遊絲冉冉挂簷角燕子一雙何處來<lb/>
　　江南弄<lb/>
茭尾蒲芽水新足沙暖小桃紅夾竹誰家燕燕倦東風<lb/>
戢翼畫梁春睡熟螭頭舫子載<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁勿惜千金買詞曲<lb/>
明朝風雨蔽九川千里江南芳樹緑<lb/>
<pb n="KR4h0160_WYG_054-19b"/>
　　哀亡國<lb/>
買桑餧蠶絲不多鑿洼種藕蓮幾何廣陵夜月璚花宴<lb/>
結綺春風玊樹歌君不見黑頭江令承恩早白髪蕭娘<lb/>
情未了狎語淫人夢不醒宫城緑遍王孫草昏昏黄霧<lb/>
塞宫門白練寒生玊頸痕錦繡江山春似畫幾傷風雨<lb/>
弔迷魂<lb/>
　　瑶池曲<lb/>
曼倩嗁饑桃未熟綺窗珠樹層隂緑上清童子晝臨闗<lb/>
<pb n="KR4h0160_WYG_054-20a"/>
鸞尾埽雲方種玉芙容畫闌春晝長簫韶一派起囘廊<lb/>
八龍未暇送周穆三鳥遽能迎漢皇風雨蒼蒼隔<hi>一作蔽</hi>
𤣥圃不勞西望祠王母贈君桃核大如杯歸植茂陵陵<lb/>
上土<lb/>
　　襄陽白銅鞮曲<lb/>
襄陽白銅鞮下蹋揚州郭可憐揚州兒棄戈甘面縛大<lb/>
隄女兒何命薄青年坐失榮華樂蕩子功成未肯歸閉<lb/>
門三月楊花落<lb/>
<pb n="KR4h0160_WYG_054-20b"/>
　　神弦十一曲<hi>録三</hi>
　　　聖郎<lb/>
雙頭牡丹大如斗簇金小帽銀花鏤緑鬭長眉丹激脣<lb/>
白馬黄衫灌江口平頭奴子金絲髪六尺竹弓開滿月<lb/>
神獒帖尾卧牀前頑蛟尚染刀鐶血靈風颸颸石犀吼<lb/>
呉船楚舵紛搔首紅雲忽報七聖來蜀波水色濃於酒<lb/>
　　　青溪小姑<lb/>
香鑪盤盤青霧起靈帷撒動金錢紙練帶斜垂八尺氷<lb/>
<pb n="KR4h0160_WYG_054-21a"/>
纒項白蛇神色死青溪小姑雙露乳起著神衫代神語<lb/>
花裙繡袴蹋旋風雙袖翻飛小蠻舞西山日落雲冥冥<lb/>
金龍畫燭鐙光青土妖木魅作人立古壁空廊聞履聲<lb/>
繁絃嘈雜社鼓吼體挂羊腸磔牛首扶神上馬送神歸<lb/>
老狐醉卧簷前栁<lb/>
　　　湖龍姑<lb/>
洞庭八月明月寒湖龍捧出玻瓈盤湖風忽來浪如山<lb/>
銀城雪屋相飛翻白鼉樹尾月中泣倒卷君山輕一粒<lb/>
<pb n="KR4h0160_WYG_054-21b"/>
浪花拍碎囘仙樓萬斛龍驤半天立雨師騎羊轟晝雷<lb/>
紅旗照波水路開青娥鬒髮紅藍腮紫絲絡頭垂黄能<lb/>
神絃調急龍姑來<lb/>
　　天狼謡<lb/>
煌煌天狼星芒角射參昴獨步天東南燁煜竟昏曉天<lb/>
弧不上弦金虎歛牙爪萬里食行人白骨遍荒草火爇<lb/>
烏龍岡血染朱雀航列宿不盡力五緯分乖張戍客困<lb/>
疆埸荷戈涕成行誰為補天手為洗日重光<lb/>
<pb n="KR4h0160_WYG_054-22a"/>
　　子夜呉聲四時歌四首<lb/>
朱雀街頭雨烏衣巷口風飛來雙燕子不入景陽宫為<lb/>
問秦淮女還知玊樹空<lb/>
湖上水雲緑荷花十里香咿啞木蘭櫂驚起睡鴛鴦䳄<lb/>
雄兩分去不覺斷人腸<lb/>
白苧鴉頭韈紅綾錦靿靴玉階零露冷差折鳳仙花去<lb/>
去蕩遊子秋深不念家<lb/>
瓦上松雪落鐙前夜有聲起持白玊尺呵手製呉綾䌥<lb/>
<pb n="KR4h0160_WYG_054-22b"/>
紉<hi>一作得</hi>征袍縫邊庭草又青<lb/>
　　估客行二首<lb/>
發舟石頭城繫舟梅根渚江月夜寥寥照見家人語<lb/>
割裳製家書刺指題日月不知何時到但記今朝發<lb/>
　　紅門曲<lb/>
紅門欲開人漸稀棲烏啞啞漫天飛西宫寳燭明如晝<lb/>
玊筵圍坐諸嬪妃黄羊夜剝博兒赤金椀銀鐺進炰炙<lb/>
銀漢依㣲白玊橋隔花宫漏夜迢迢内城馬嘶丞相朝<lb/>
<pb n="KR4h0160_WYG_054-23a"/>
　　富陽行<lb/>
摇首上馬金鞭揮山頭白旗如鳥飛西來萬騎蜜蜂蟻<lb/>
四面鼓聲齊合圍金城木柵大如斗五百貔貅誇善守<lb/>
鐵關不啟火筒焦力屈花猺皆自走城南城北血成窪<lb/>
十里火雲飛火鴉將軍豪飲不追殺掠盡野民三百家<lb/>
　　燭龍行<lb/>
燭龍燭龍女居隂山之隂大漠之野視為晝瞑為夜吸<lb/>
為冬嘘為夏虵身人面髪如赭銜珠吐光照天下天地<lb/>
<pb n="KR4h0160_WYG_054-23b"/>
寬日月小烏兔盤旋行不了窮隂極漠無昏曉女代天<lb/>
光補天眇女乃不知日被黑子遮月為妖蟇食五緯無<lb/>
精光萬象盡奪色下氏媕菼皆昏惑燭龍燭龍代天職<lb/>
胡不張爾鬛奮爾翼磨牙礪爪起圖南遍吐神光照南<lb/>
極補缺兔無損傷正畸烏不傾昃妖蟇黑子紛誅殛重<lb/>
光重輪開萬國胡為藏頭縮尾窮隂北坐視乾坤黯然<lb/>
黑乾坤若崩摧吾恐女龍有神無處匿<lb/>
　　白翎雀<lb/>
<pb n="KR4h0160_WYG_054-24a"/>
真人一統開正朔馬上鞮鞻手親作敎坊國手碩德閭<lb/>
傳得開基太平樂檀槽<graphic n="KR1947" url="https://raw.githubusercontent.com/kanripo/KR-Gaiji/master/images/KR1947.png" mimeType="image/png"/>谺鳳凰齶十四銀鐶挂氷索<lb/>
摩訶不作兜勒聲聼奏筵前白翎雀霜皬皬風殻殻白<lb/>
草黃雲日色薄玲瓏碎玉九天來亂撒氷花灑氊幕玊<lb/>
翎琤珄起盤礴左旋右折入寥廓崒嵂孤髙繞羊角啾<lb/>
啁百鳥紛參錯須㬰力倦忽下躍萬㸃寒星墜叢薄䂮<lb/>
然一聲震龍撥一十四絃喑一抹鴐鵝飛起莫雲平鷙<lb/>
鳥東來海天闊黄羊之尾文豹胎玉液淋漓萬壽杯九<lb/>
<pb n="KR4h0160_WYG_054-24b"/>
龍殿髙紫帳暖蹋歌聲裏懽如雷白翎雀樂極哀節婦<lb/>
死忠臣摧八十一年生草萊鼎湖龍去何時囘<lb/>
　　倀魂嗁血行<lb/>
白面於菟行偃草雄劒為牙㦸為爪夜越鐵關吞九牛<lb/>
弱婦嬰兒眼中飽郊原十里吹腥風白骨塞途秋草紅<lb/>
肝腸挂樹野鴉噪鬼火照城人跡空嗚呼獵師心力巧<lb/>
藥箭無功機發早舊魂走抱新魂嗁一夜黑風天亦老<lb/>
　　盂城吟<lb/>
<pb n="KR4h0160_WYG_054-25a"/>
盂城如斗復如鐵百萬天兵半魚鼈狼星爥地響晴雷<lb/>
白馬將軍夜流血匣中寳劒寒生雷一擊能令太山缺<lb/>
怒提往斷落星丸獻與師臣補天裂<lb/>
　　集賽行<lb/>
集賽兒郎年十八手中弓箭無虚發黄昏偷出齊化門<lb/>
大王莊前行劫奪通州到城四十里飛馬歸來門未啟<lb/>
平明立在白玉墀上直不曽違寸晷兩廂廵警不敢疑<lb/>
留守親姪尚書兒官軍但追上馬賊星夜又差都指揮<lb/>
<pb n="KR4h0160_WYG_054-25b"/>
都指揮宜少止不用移文捕新李賊魁近在王城裏<lb/>
　　桃花馬歌<lb/>
房星下飲瑶池清神光夜化花龍精東風滿背騎不得<lb/>
冰痕淨洗黄魚腥斑斑朱英點晴雪滴滴真珠汗疑血<lb/>
髙蹏蹴蹋花雨香仰面嘶春春正熱周家穆滿遊𤣥圃<lb/>
萬里西馳覲王母青絲繫樹摇玊珂錦繡叢中五雲舞<lb/>
歸來復入𤣥都觀紫陌韶華政零亂天閑不數連錢驄<lb/>
路人只作文彪看天台九曲溪流芳解鞍春水浮丹光<lb/>
<pb n="KR4h0160_WYG_054-26a"/>
劉郎牽入落花去撲面玊鞭蝴蝶忙風流自許王武子<lb/>
未信叔癡癡不語千年駿骨作銅聲燕昭臺髙金似土<lb/>
　　二月八日遊皇城西華門外觀嘉孥弟走馬歌<lb/>
春風壓城紫燕飛繡鞍寳勒生光輝軟沙<hi>一作莎</hi>青草<hi>一作</hi>
<hi>青</hi>平似鏡花雨滿巾風滿衣潛蛟雙綰玉抱肚朱鬛分<lb/>
光散紅霧金龍五爪蟠彩袍滿背真珠撒秋露生猨俊<lb/>
健雙臂長左脚蹋<hi>一作撥</hi>鐙右蹴韁銅鐃四扇遶十指玊<lb/>
聲珠碎金琅璫黄蛇下飲電掣地錦鷹打兔起復墜袖<lb/>
<pb n="KR4h0160_WYG_054-26b"/>
雲突兀鞍面空銀甕駞囊兩邊縋西宫綵樓髙插天鳳<lb/>
凰繚繞排神仙玉皇拍闌誤一笑不覺四蹏如迸煙神<lb/>
駒長鳴背凝血郎君轉面醉眼纈天恩翦下五色雲打<lb/>
鼓歸來汗如雪<hi>原評云嘔出錦心可與桃花爭奇決非驢上詩人語也</hi>
　<hi>附宛平主簿騮馬歌序云宛平火主簿堂訪余於大都雙橋里指其所乘騮馬曰能騎此否余笑曰虎則</hi>
　<hi>不能若馬也余固能之矣適翰林承㫖汪闊台從騎三十餘自西而東既過余乃執䇿就馬足甫及鐙則</hi>
　<hi>已奮迅馳突入翰林隊中矣羣馬辟易于煙塵中但聞翰林厲聲曰好馬南馳至雙橋越塹而過俯身就</hi>
　<hi>
                        <graphic n="KR3391" url="https://raw.githubusercontent.com/kanripo/KR-Gaiji/master/images/KR3391.png" mimeType="image/png"/>韁比及手已馳過樞宻院街矣遂縱轡至哈達門而囘主簿訝余久不返騎他馬來追遇于天師菴執</hi>
<pb n="KR4h0160_WYG_054-27a"/>
　<hi>手大笑並轡歸飲漏下初鼔乃散觀此可見玊笥生一片雄心前所評固不虚矣</hi>
　　烏拉海元帥斬新李行<lb/>
中原惡少稱新李八尺長軀勇無比鐵槍丈二滚銀龍<lb/>
白面烏騅日千里攻州劫縣莫敢攖烏羊渾脫縵胡纓<lb/>
輕車壯士三十兩戰則為陣屯為營殿前將軍不敢搏<lb/>
羽林孤兒甘受縛栁林道上掠寳車獨樹堆邊劄氊幕<lb/>
吐蕃老帥西南來虎頭不挂三珠牌弊裘羸馬失故態<lb/>
寳刀繡澀盔生埃步入中書謁師相願請<hi>一作借</hi>長纓三<lb/>
<pb n="KR4h0160_WYG_054-27b"/>
百丈生縛凶魁獻至尊不使朝廷乏名將相臣入奏大<lb/>
明宫玊音特賜天廏驄親軍百騎備兩翼綵旗盡出東<lb/>
華東硬弓二石力逾弩長驅夜走涿城下土岡無樹<hi>一作</hi>
<hi>處</hi>著伏兵兩陣相當如怒虎彎彎弓弰抱團月點㸃槍<lb/>
尖飛急雪神騅未隨白羽仆賊顱巳逐青萍缺一騎平<lb/>
原報㨗歸天狗有聲流作血<lb/>
　　北庭宣元杰西番刀歌<hi>此刀乃江浙平章教化公征淮西所佩者</hi>
金神起持水火齊煅鍊隂陽結精鋭七月七日授冶師<lb/>
<pb n="KR4h0160_WYG_054-28a"/>
手作鉗鎚股為礪一千七百七十鋒脊髙體狹刀口洪<lb/>
龍飛蛟化歳月久阮師舊物今無蹤<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>哇繡鑌柔可曲<lb/>
東倭純鋼不受觸賢侯示我西番刀名壓古今刀劒録<lb/>
三尖兩刃圭首圓劒脊䵝䵝生黑煙朱砂斑痕㸃人血<lb/>
雕青皮軟金鉤聨唐人寳刀誇大食於今利器稱米息<lb/>
十年土涮松紋生戎王造時當月蝕平章遺佩固有神<lb/>
朱髙固始多奇勲三公重器不虚授往繼王祥作輔臣<lb/>
　　戲贈乍浦税使歌<lb/>
<pb n="KR4h0160_WYG_054-28b"/>
去年四月雨如竹錢幣不行百姓哭故人走馬初一官<lb/>
日日誅求征税足今年四月雨如箭海賊東來船著岸<lb/>
土兵東走百姓空商征不成官吏散故人本是西河夫<lb/>
殺賊得官心氣麤如何臨難乃無勇不敢東向鳴桑弧<lb/>
君不見彭城劉寄奴長刀獨戰今非無<hi>原評云詞氣豪宕可以激立頽</hi>
<hi>靡</hi>
　　玊帶生歌<hi>并序</hi>
　玊帶生端人也事文山丞相為文墨賔與同館謝先<lb/>
<pb n="KR4h0160_WYG_054-29a"/>
　生翱友善宋革丞相殉國死訃聞生與翱哭于西<lb/>
　臺之下復憫宋諸陵暴露私相蓋覆識以冬青木<lb/>
　而去後翱道卒生今歸㑹稽抱遺老人與秋聲子<lb/>
　輩為寮中七客初宋上皇以丞相恩賜生紫衣玊<lb/>
　帶至今不改其舊服生為人端厚强記默識不妄<lb/>
　開口丞相素重之呼召不以名但曰玊帶生故作<lb/>
　玉帶生歌<lb/>
鸞刀夜割黑龍尾碾作端溪蒼玉砥花鑌鐵面一尺方<lb/>
<pb n="KR4h0160_WYG_054-29b"/>
紫霧紅光上書几銀絲雙纒玊腰圍翡翠青斑繡紫衣<lb/>
金星鴝眼不敢現案上墨花皆倒飛景炎丞相魁龍牓<lb/>
撫玩不殊珠在掌背銘刻骨四十四<hi>文山硯銘丹書小篆四十四字云紫</hi>
<hi>之衣兮緜緜玊之帶兮磷磷中之藏兮淵淵外之澤兮日宣烏乎磨爾心之堅兮夀吾文之傳兮廬陵文天祥</hi>
<hi>造</hi>血録至今猶可想謝公古文今所師西臺一慟神血<lb/>
垂獨持老瓦出門去冬青樹邊書憤詞天翻地覆神鬼<lb/>
怒九廟成灰陵骨露廬陵忠魂上騎箕流落端生何所<lb/>
寓抱遺老人生計拙愛把文章冩忠烈霜毫一夜電光<lb/>
<pb n="KR4h0160_WYG_054-30a"/>
飛不必矮桑重鑄鐵<lb/>
　　夏葢山石鼔謡<hi>鼓髙一丈徑三尺下有盤石為足諺云石鼔鳴三吴兵</hi>
臨平石鼔不自鳴直待蜀桐魚作形陳倉石鼔載文字<lb/>
徒有鼔形無鼔聲夏葢之石或自鳴葢石一鳴三吴兵<lb/>
嗚呼三吴十年厭干櫓不縁夏葢鳴石鼔<lb/>
　　汎舟黃顙湖望梅山<lb/>
汎舟黃顙湖望見梅仙山嵯峩結寳髻皛淼浮銀灣長<lb/>
風蕩青蘋雪浪相飛翻魚龍現怪誕水怒山自閒詎知<lb/>
<pb n="KR4h0160_WYG_054-30b"/>
神靈意杳在虚無閒緬思學仙尉一去何時還幽姿不<lb/>
可見髙風邈難攀落日動簫鼓把酒酬潺湲<lb/>
　　冬夜聞雷有感<lb/>
陽氣渙不收棃花開九月無何𤣥冬夜火靈飛列缺疾<lb/>
雷故匉訇大雨久不輟頑雲聚復散淫風赤如血蟲豸<lb/>
不入藏龍蛇競出穴寒威變融煥四序失故節胡為數<lb/>
歲中雷向盛冬發委靡不執柄遂為羣隂竊及其不可<lb/>
忍奮迅始一決乃於涸寒時䃱磹未肯歇龍戰久不解<lb/>
<pb n="KR4h0160_WYG_054-31a"/>
險難紛糾結既乖長養意愈使威權䙝天怒不終朝王<lb/>
綱有時裂何能堯吾君調理繼稷契先事誅權奸以次<lb/>
及羣孽假爾霹靂車為吾左黄鉞普天新號令坐使萬<lb/>
國悦煌煌世祖業中道復光烈<lb/>
　　秋日古城葉希聖見訪<lb/>
夫君滄海來訪予清溪曲清溪窈而深佳氣散天旭塘<lb/>
蒲澤新雨秋意冷可掬鳥鳴萬山靜猿下雙樹緑相看<lb/>
語清晤<hi>一作朅來晤語清</hi>餘響起空谷坐久神宇閒斜陽在髙<lb/>
<pb n="KR4h0160_WYG_054-31b"/>
木<lb/>
　　於潛點砦經托和齊右丞戰地<lb/>
路迴山麓交直壁萬仞立浮嵐滴空翠下浸澄泓濕長<lb/>
巒拱天嶽壞道駛磵急眷彼巖險勢一夫自敵十要地<lb/>
不力戰崩奔胡可戢哀哀左轄公馬革臥原隰孰知王<lb/>
師重戴首奉賊級我來訪戰地一慟已莫及日入鬼燐<lb/>
生隂風國殤泣<lb/>
　　自臨安往富春過芝泥嶺示隨行李廵檢<lb/>
<pb n="KR4h0160_WYG_054-32a"/>
平明升肩輿相與東西征浮嵐翳逺道宛在雲中行連<lb/>
山互低昂曲折如送迎接天蔽喬木澗與風爭聲前登<lb/>
芝泥嶺雨意漸覺晴曈曨日色薄蕭瑟衣裳輕畏途見<lb/>
鹿角髙砦屯鄉兵綵旗病目眩嚴鼔羈魂驚憑軾若夢<lb/>
寐撫<graphic n="KR1990" url="https://raw.githubusercontent.com/kanripo/KR-Gaiji/master/images/KR1990.png" mimeType="image/png"/>傷浮生顧謂李飛尉我行猶幾程<lb/>
　　臨安道中先寄賽景初<lb/>
朝入臨安山莫上由拳嶺周道無行蹤晴空斷飛影嚴<lb/>
關固髙柵疉嶂列危屏荒坰斜日淡虚市野煙冷息肩<lb/>
<pb n="KR4h0160_WYG_054-32b"/>
坐茂樹瞑目發深省何庸<hi>一作事</hi>馬蹄塵兵鋒迭馳騁<lb/>
　　我有二首<lb/>
我有騂角弓百步能破敵力强不受檠材美陋越棘時<lb/>
能斃飛將萬騎莫敢逼翻翻鐵絲箭剡剡金𤓰鏑鼓寒<lb/>
霜氣重應手響霹靂豈惟射渠魁眼中已無敵雄哉兩<lb/>
櫜鞬儼若左右翼時來亦大用不偶直暫塞我弓雖少<lb/>
置未許楚人得<lb/>
我有鴈翎刀寒光耀冰雪神鋒三尺强落手斷金鐵在<lb/>
<pb n="KR4h0160_WYG_054-33a"/>
昔臨元戎志在除草竊怒來死不顧決眥肝膽裂老蛟<lb/>
遶腰臥夜枕寒泉冽維時誠女賴豈忍時暫輟中途偶<lb/>
棄置竟踐秋扇輟塵埋土花暗繡澀神氣滅思之終永<lb/>
傷默坐慘不悦敢㤀漢宣詔不負吕䖍説金風吹秋郊<lb/>
賊馬政侵軼又當攜女去舊義未遽絶莫瑩鸊鵜膏恐<lb/>
汚荆卿血<lb/>
　　席上<lb/>
彼美璚林姬緑雲何盤盤清歌珠落斗妙舞玊成團風<lb/>
<pb n="KR4h0160_WYG_054-33b"/>
急酒暈薄月斜花露寒翦鐙續殘醉把䘲接餘懽雖非<lb/>
長夜飲猶勝萬錢餐<lb/>
　　送陳惟允<lb/>
抱劒入帝都未知何所求觀其辭氣閒巳類朱阿游肝<lb/>
膽正激烈既悲還復謳欲銷天下難先斷佞臣頭<lb/>
　　送鐵厓先生歸錢塘<hi>時新除江西提舉</hi>
團花染累吳蠶繭五色文綾出金翦海風吹度滕王宫<lb/>
南浦西山畫簾卷天狗夜吠聲如雷東奎西壁昏煤炲<lb/>
<pb n="KR4h0160_WYG_054-34a"/>
土洲自可駕黄犢鐵箸何用畫寒灰牛酥煼花春未老<lb/>
湖上同誰翦芳草真珠酒㵼紫蒲萄金錯刀鐫紅瑪瑙<lb/>
六橋楊栁香霧湥吳娃一笑千黄金莫邪不作老龍舞<lb/>
鐵管自成丹鳳吟軟輿送别湖源道江花照人日杲杲<lb/>
長風吹送書畫船先生眼空方醉眠<lb/>
　　唐五王擊毬圖<lb/>
興慶宫前春正熱緑楊夾道花如雪毬門風起日西斜<lb/>
五馬歸來汗成血潞州别駕醉眼纈雙袖傾欹擁岐薛<lb/>
<pb n="KR4h0160_WYG_054-34b"/>
申王按鞚宋王馳杖撲毬囊手親挈草平如掌馬力均<lb/>
玉鞭十里不動塵黄門扶入五花帳大衾長枕姁家人<lb/>
花蕚相輝雨氣寒樓中歌管漸䦨殘紫騮不蹋毬場路<lb/>
萬里青騾蜀道難<lb/>
　　中秋碧雲師送蟹<lb/>
天風吹綻黄金粟簷前老兔飛寒玊客窗不記是中秋<lb/>
但覺隣家酒漿熟泖田秋霽稻未鎌葦箔竹斷收團尖<lb/>
紅膏溢齒嫩乳滑脆美簇簇橙絲甜無腸公子誇钁鑠<lb/>
<pb n="KR4h0160_WYG_054-35a"/>
兩㦸前驅終受縛靨心晝煖白玊臍䕫牟夜泣紅銅殻<lb/>
麯生風度亦可憐且對霜娥供大嚼酒後髙歌遶碧雲<lb/>
九峯一夜霜華落<lb/>
　　青山白雲圖<lb/>
青山青青白雲白一尺小溪千里隔扁舟檥岸不見人<lb/>
雞聲何處秦人宅桃花流水春𥻘𥻘不識人間有戰塵<lb/>
待得紫芝如掌大歸來甘作太平民<lb/>
　　李嵩宋宫觀潮圖<lb/>
<pb n="KR4h0160_WYG_054-35b"/>
磁州夜走泥馬駒卧牛城中生緑蕪炎精炯炯照吳㑹<lb/>
大築錢塘作汴都玊殿珠樓連翠閣七寳簾櫳敞雲幕<lb/>
生移艮岳過江南不數東京舊懽樂茂樹盤盤迷緑雲<lb/>
龍飛鳳舞峯巒奔玊牀下壓大江小海水正入東華門<lb/>
木犀花開秋可數紞紞靈鼉振天鼓海門一線截江來<lb/>
雪壁銀城晝飛舞呉商楚估千萬艘黄龍戰船頭尾髙<lb/>
豈無海道走中上長驅逐北乘風濤煙霧蒼蒼繞城郭<lb/>
屋瓦魚鱗互參錯百萬驕民事醉醺坐使中原厭羊酪<lb/>
<pb n="KR4h0160_WYG_054-36a"/>
因循六帝不復讎西風八月凭江樓攢宫人飲白骨恨<lb/>
洪波不洗青衣羞邦基削盡師臣逐軹道人降子嬰哭<lb/>
繡胷文錦蹋浪兒反首誰能報君辱廟子沙頭卓大旗<lb/>
天吳縮頸不敢馳行人指墖話楊璉三十六宫秋草飛<lb/>
　　題華山髙卧圖<lb/>
蹇驢不蹋豐丘塵華山歸卧雲臺雲曲肱枕石且適意<lb/>
世事耳邊殊不聞建隆天子小天下自起潛行風雪夜<lb/>
經濟元臣不敢眠夜夜衣冠待車駕南征北伐事紛紜<lb/>
<pb n="KR4h0160_WYG_054-36b"/>
猛將四出貔貅軍盡取荆吳并蜀廣牀頭鼾睡只容君<lb/>
　　周昉横笛圖<lb/>
一婦跨鐙如習騎一婦鵠立類勇士一婦横笛坐胡牀<lb/>
容貌衣裳畧相似髼䯳雲髻作懶狀丫鬟手擎紅錦囊<lb/>
人言天寳宫中女我意棃園舊樂娼憶昔承平生内荒<lb/>
宫中消息漸難藏昨宵一曲寧哥笛明日新聲滿敎坊<lb/>
春嬌滿眼情脈脈喚起紅桃親按拍不將三弄作伊凉<lb/>
濳把閒情訴秦虢聲悽調低承索索䂮然有聲如裂帛<lb/>
<pb n="KR4h0160_WYG_054-37a"/>
月落長安天四更六宫一夜梨雲白<lb/>
　　太真明皇並笛圖<lb/>
黑奴絃索花奴鼔譂奴撫掌閹奴舞阿環自品玊玲瓏<lb/>
御手夷猶親按譜風生龍爪玊星香露濕櫻脣金縷長<lb/>
莫倚花深人不見李謩側足傍宫牆<hi>此詩見鐡崖集其前尚有十六句截</hi>
<hi>去較勝</hi>
　　雙龍圖<lb/>
雲谷道人手持一片東溪纑雲林散人為作雙龍出入<lb/>
<pb n="KR4h0160_WYG_054-37b"/>
清潮圖硯池濃磨五斗墨手塗脚蹋頃刻雲糢糊既不<lb/>
為爬山引九子亦不作掣電吞雙珠但見一龍盤空偃<lb/>
蹇飛下尾閭穴一龍攪海奮迅直上青天衢雄者筋脈<lb/>
緊雌者腹肚麤雙衝交挺白玊柱兩角對樹青銅株宛<lb/>
宛修尾卷蹴浪花白聶聶鉅甲挾拍<hi>闕</hi>風烏性馴肯入<lb/>
孔甲駕氣惡欲踢豐隆車張吻啖阿香舞爪挐天呉轟<lb/>
霆時或取旱魃飛雨自足蘓焦枯寸池尺泊雖云不能<lb/>
一日處十年未用猶可髙臥南陽廬雲谷子七寳鉢盂<lb/>
<pb n="KR4h0160_WYG_054-38a"/>
深袖手雲林子光環金錫且載<hi>闕</hi>吾將倒三江傾五湖<lb/>
洗餘百戰𤣥黄血盡率凡鱗朝帝都<lb/>
　　題黑神廟<lb/>
雄巫咂角神犀吼翻脚翩躚起筋斗血倀怒嚼葛黨刀<lb/>
剝面腥風下天狗烏騅挐雲㨗飛豹金獸吞頭渾脱帽<lb/>
青蛇丈八裊蠻旂北府新分南嶽號卷魚鴟吻髙插空<lb/>
飛甍列棟紛青紅花裙草袴自膜拜白日椎鼔夜擊鐘<lb/>
莫猺酋長不平賊十丈龜趺誇石刻既不能皁旂𤣥甲<lb/>
<pb n="KR4h0160_WYG_054-38b"/>
接武黑雲都漫綴竿旄半天黑君不見兖州祠鎮星㑹<lb/>
稽借鬼兵井埋骸骨爛屍與雉堞平烏乎五花營千里<lb/>
馬珠如礫金如瓦亾妻走妾各事仇三尺弓弦淚成把<lb/>
黑神黑神何為者<lb/>
　　投贈周元帥十韻<lb/>
玊帳臨江近金城鎮海遥鼓聲秋動地劒氣夜衝霄露<lb/>
下星河白風髙草木彫山寒旗獵獵沙靜馬蕭蕭左廣<lb/>
初傳駕西船已畏燒五離纔散鼠六博又成梟豪傑乘<lb/>
<pb n="KR4h0160_WYG_054-39a"/>
時奮賢材早見招紫樞虚上座黄闥待清朝㑹見擒奸<lb/>
操歸來醉小喬恩波門外栁長拂富春潮<lb/>
　　寄天香師<lb/>
圓帽頂紅毳方袍搭綘紗海龍邀早飯山鹿進秋花試<lb/>
墨探倭紙尋泉鬬建茶時抛紅豆粒竹下喚頻伽<lb/>
　　贈西僧<lb/>
西離五印度東渡獨繩橋海若擎雙足天花上七條胡<lb/>
經圅貝葉飯鉢繫㭨瓢囘首流沙路程途十萬遥<lb/>
<pb n="KR4h0160_WYG_054-39b"/>
　　鐙下有懷<lb/>
憶昔童婆店髙屯坐夕曛樹聲呼出月石角礙囘雲野<lb/>
雉穿花見清猿隔澗聞馬頭三四子曾縛故將軍<lb/>
　　荅問湖源風土<lb/>
湖源源上路東與浦陽連地勝藏春隖民居小有天秋<lb/>
山紅入畫晴野白浮煙一道桃花水如今泊戰船<lb/>
　　聞説<lb/>
聞説江城破歸心夢裏驚肺肝從此熱手足近來輕春<lb/>
<pb n="KR4h0160_WYG_054-40a"/>
事愁花朶晨齋怯鼓聲平生慕王猛今日莫談兵<lb/>
　　取青樓夜飲戲葉子肅<lb/>
酒令傳觴急鐙花囓燭低山人清似水老子醉如泥天<lb/>
黑月墮地水寒星在溪猶吹赤蹏紙照道畫樓西<lb/>
　　送哲古心往呉江報恩寺<lb/>
蘭若壓江橋長廊晝寂寥鳥嗁春後樹龍起定中潮花<lb/>
雨隨風散茶煙隔竹消客程他日路清話借通宵<lb/>
　　聽雪齋<lb/>
<pb n="KR4h0160_WYG_054-40b"/>
萬籟入沈冥坐深窗户明微于疎竹上時作碎瓊聲撲<lb/>
紙春蟲亂爬沙夜蟹行袁安政無寐欹枕漏三更<lb/>
　　大都即事六首<lb/>
平章橋上日光禄寺前春楊栁緑垂地桃花紅照人粉<lb/>
香迷醉袖草色妒行輪屠狗悲歌者空埋泉下塵<lb/>
三月西山道春風平則門繡鞍紅叱撥氊帽黒崑崙衣<lb/>
襆分香裹壺缾借火温醉歸楊栁月緑霧掩黄昏<lb/>
小海春如畫斜街曉賣花連錢遊子騎斑竹美人家襖<lb/>
<pb n="KR4h0160_WYG_054-41a"/>
色摇紅段鞶香鬬蠟茶額黄斜入鬢側髻半翻鴉<lb/>
楊栁莫鴉嗁鐘樓日又西小車隨客散歸馬望塵嘶碧<lb/>
瓦差宫樹金波溢御隄時平足行樂誰問醉如泥<lb/>
紅雪㸃綿袍青樓酒價髙朱絲紅欏桫玉斗紫葡萄春<lb/>
餤行綾卷秋醃割佩刀簾鉤風不定觸損<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>翎毛<lb/>
千步廊前月朦朧照御街風簷鳴寳鐸雷板耀金牌城<lb/>
影平鋪地樓隂半上階誰家吹短調一夜亂春懷<lb/>
　　感古<lb/>
<pb n="KR4h0160_WYG_054-41b"/>
關内收三傑淮南養八公金成幽血碧龍起瑞雲紅過<lb/>
眼王章碎囘頭帝業空惟餘白楊樹一類響悲風<lb/>
　　寄馬將軍<lb/>
馬服古名將孤軍鎮海壖射鵰天雨血抜槊地飛泉箏<lb/>
手調銀甲花奴遞玉鞭虎營鐙火夜自注十三篇<lb/>
　　寄中山隱講師<lb/>
問訊山中隱中山第幾重風廊廵夜虎雲鉢聽經龍流<lb/>
水千溪月寒巖一樹松無因淨查滓來共上堂鐘<lb/>
<pb n="KR4h0160_WYG_054-42a"/>
　　簡顧明府<lb/>
水國差徭重江城廬舎稀曉星懸印出春雨勸農歸官<lb/>
馬哦新月公庭散夕暉欲知通守痩但視野人肥<lb/>
　　贈張習之<lb/>
膏雨晝㢘纎鑪煙不隔簾燕泥侵玉麈蛛網挂牙籤夜<lb/>
枕花頻妒春衫酒半淹緑窗人散後明鏡摘風髯<lb/>
　　立仗馬<lb/>
照夜上狻猊霜毛鐵鑿蹏春風金絡腦小雨錦障泥御<lb/>
<pb n="KR4h0160_WYG_054-42b"/>
駕馳天上軍封受海西日供三品料緘口不聞嘶<lb/>
　　次鐵笛道人韻<lb/>
翠黛鎻眉山穠愁無處安玊環雙鳳叫珠髻九龍盤花<lb/>
落夢初斷鸎嗁春未闌檀槽兒女語昵昵向誰彈<lb/>
　　送海一漚十韻<lb/>
尊者來從乾竺國畏途生出玊門關地窮西北河為帶<lb/>
水盡東南島若環劫火自如潮勢吼禪心已似石頭頑<lb/>
法華雨施金盂水貝葉經挑錫杖鐶幻境萬家蝴蝶夢<lb/>
<pb n="KR4h0160_WYG_054-43a"/>
滄波一箇野鷗閒染輕龍女花難著德重天厨食自頒<lb/>
灝氣秋横銀色界白毫夜破鐵圍山瀴溟此日浮杯去<lb/>
蔥嶺何年隻履還佛日未應違下國甘霖直欲遍人間<lb/>
探窮大地蛟蛇窟歸立<hi>闕</hi>　虎豹班<lb/>
　　遊黄公洞十八韻<lb/>
十月山城氣候偏黄公洞裏看春妍五紋鶡雀嬌疑鳳<lb/>
千葉蟠桃大似蓮巨彈落星天狗碎神砮出土佛牙堅<lb/>
雜花冉冉張紅錦芳草茸茸卧緑氊厓㵼蜂腰横斷杵<lb/>
<pb n="KR4h0160_WYG_054-43b"/>
巖撐虎口抱空弮㵎邊野雉如人立松下馴麛傍母眠<lb/>
峯隱金雞啼曉月瀑翻銀漢下長天十圍龍竹髙逾樹<lb/>
五頂神芝秀結拳蘚壁冷雲封鬼谷寳圅金穴祕神淵<lb/>
枰遺商皓棊三角劒缺黄巢石半邊丹火有人留蛻骨<lb/>
玊棺幾度葬神仙扶危鐵柱髙擎掌代步花輿不下肩<lb/>
世隔衲僧方廣地路述漁父武陵船華陽未老陶𢎞景<lb/>
勾漏先歸葛稚川記歴何嘗知晉魏流光端可繼彭籛<lb/>
蓬萊方丈圖間現流水胡麻世上傳欲報榖城山下礦<lb/>
<pb n="KR4h0160_WYG_054-44a"/>
巳無圮上袖中編便當導引師吾祖深避衡茅一萬年<lb/>
　　井西丹房<lb/>
葛井西頭更向西丹房髙與白雲齊鉛田虎下飛紅電<lb/>
汞海龍沈結紫泥山鬼俯闌窺火候鑪神伏地匄刀圭<lb/>
飲餘一盞中黄酒坐聽䳌聲松上啼<lb/>
　　題院人畫小景<lb/>
髙棟層軒夜未央溶溶新緑漲池塘風輕楊栁金絲軟<lb/>
月淡棃花玉骨香亂唾碧茸紆曲逕獨循青瑣轉迴廊<lb/>
<pb n="KR4h0160_WYG_054-44b"/>
千金一刻誰能買輸與豪家白面郎<lb/>
　　席上得摇字<lb/>
翠館行厨雪乍消牆頭新桺又垂條珊瑚枕煖人初醉<lb/>
鸚鵡籠寒舌未調座上綵鸞珠插鬢掌中飛燕玊圍腰<lb/>
海棠一夜東風軟落盡雲邊金步揺<lb/>
　　嬉春<lb/>
春來何處惱柔腸桺下人家緑瑣窗畫棟歌塵珠<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
雕盤舞袖翠雙雙鼓翻芍藥雷轟座酒熟酴醿雪滿缸<lb/>
<pb n="KR4h0160_WYG_054-45a"/>
最憶瑶芝堂下路一宵歸夢隔春江<lb/>
　　贈張帥<lb/>
馬似游龍槊似蛇弁登雄雉服登猳聲吞漢賊當陽坂<lb/>
氣壓秦皇博浪沙蔽日浮雲行按劒滿天明月臥吹笳<lb/>
同宗亦有狂書客坐對寒窗擬禡牙<lb/>
　　與寗子㢘馬敬常飲酒得移字<lb/>
我愛中州雙國士尊前為我解金龜南山石爛歌逾緩<lb/>
銅柱沙沈跡未移割土有人窺漢鼎磨崖無客頌唐碑<lb/>
<pb n="KR4h0160_WYG_054-45b"/>
狂生雅抱澄清志中夜<hi>一作况是</hi>聞雞起舞時<lb/>
　　登齊政樓<lb/>
層樓拱立夾通衢鼓奏鐘鳴壯帝畿萬古晨昏常對待<lb/>
兩九日月自雙飛壽山樹色籠佳氣御水波光蕩落暉<lb/>
手把闌干頻北望心如征鴈獨南歸<lb/>
　　春日<lb/>
彩毫漆㸃新蟬翼奚墨雲磨舊馬肝月落小窗瓊珮冷<lb/>
夢囘孤枕玊釵寒荼䕷架雪香生宴么鳳籠煙醉倚闌<lb/>
<pb n="KR4h0160_WYG_054-46a"/>
笑我一春長閉户栁花填巷臥袁安<lb/>
　　賦松江漁者<lb/>
短櫂輕舟白髮翁往來常在泖西東一篙綠水孤篷外<lb/>
九㸃青山落照中不盡春光楊栁雨無邉秋興蓼花風<lb/>
鴟夷盛酒羊裘臥表海封齊莫論功<lb/>
　　王氏小桃源<lb/>
一簇林塘隱者棲天然畫出武陵溪循牆流水灣灣曲<lb/>
匝屋桃花樹樹低春雨閉門山犬吠炊煙隔竹午雞啼<lb/>
<pb n="KR4h0160_WYG_054-46b"/>
幽深直待<hi>一作得</hi>秦人避但恐漁郎自路迷<lb/>
　　留別賽景初<lb/>
暖雲將雨驟隂晴四月羅衣尚未成萬㸃愁心飛絮影<lb/>
五更殘夢賣花聲方空越白承恩厚繡䘿諸于照道明<lb/>
自笑窮途不歸去空懷漫刺闔閭城<lb/>
　　臨安軍前<lb/>
寂歴荒城遍野蒿昔人事業已徒勞鴈將秋色催歸馬<lb/>
楓引霜花入戰袍地阻東南鄉信逺天昏西北陣雲髙<lb/>
<pb n="KR4h0160_WYG_054-47a"/>
不堪屢作還家夢起向<hi>一作倚</hi>西風撫大刀<lb/>
　　書憤<lb/>
離宫金翠化為煙土宇雕零舊幅員豈是相君酣醉日<lb/>
况逢天子中興年武關兵馬全無信浯水文章久未鐫<lb/>
白髪詩翁憂帝室長歌泣血拜啼鵑<lb/>
　　良宵<lb/>
良宵情緒不堪題立遍闌干意欲迷鐵撥忽<hi>一作頓</hi>敲壺<lb/>
口破金刀頓<hi>一作頻</hi>翦燭心齊綠分楊栁湘簾細紅壓櫻<lb/>
<pb n="KR4h0160_WYG_054-47b"/>
桃斗帳低彷彿第三橋畔宿月明珠樹夜烏啼<lb/>
　　次韻贈張省史從軍南征<lb/>
震天金鼔紫駝驕皁纛連珠畫斗杓甲馬魚鱗開曉日<lb/>
錦袍花蕚上春潮桄榔雨暗湯泉溢茉利風暄海瘴消<lb/>
幕下何人專草檄共誇謀議得張昭<lb/>
　　畫扇<lb/>
渴龍飲清江江水皆倒立風雨滿山來石楠半身濕<lb/>
　　湖上二首<lb/>
<pb n="KR4h0160_WYG_054-48a"/>
緑葢遮籠䓿萏碧瀾摇蕩鴛鴦罨畫船中鼓板銷金鍋<lb/>
裏時光<lb/>
紅杏牆頭粉蝶緑楊窗外黄鸝何處春光最好蹋青人<lb/>
在蘇隄<lb/>
　　夜月<lb/>
夜月小樓篳篥東風深院琵琶料理宿酲未了春光又<lb/>
在隣家<lb/>
　　題畫<lb/>
<pb n="KR4h0160_WYG_054-48b"/>
逺岫層層何處矮房簇簇誰家煙樹夕陽歸鳥清溪古<lb/>
渡横槎<lb/>
　　許將軍郊居<lb/>
東青門東草地平曉來濃霜如雪明細弓膠勁不須焙<lb/>
手撚骲頭尋鴈聲<lb/>
　　簡竇彦南<lb/>
二十四橋風月清瓊花觀裏坐吹笙金盤露冷凝脂滑<lb/>
一夜新霜睡不成<lb/>
<pb n="KR4h0160_WYG_054-49a"/>
　　竹蝶圖<lb/>
落盡春紅春夢熟平沙小苑窗中緑美人睡起背東風<lb/>
蛺蝶飛來上修竹<lb/>
　　鐵笛道人遺篳篥七絶<hi>并序</hi>
　朔客有以篳篥遺道人者道人以送予且將以詩仍<lb/>
　率五溪馮溥錦泉馮文和以成什予深愧無李龜年<lb/>
　之藝而虛得張承吉之名也既次第來韻復賦此荅<lb/>
　美意且邀李桐屋僧守仁同賦<lb/>
<pb n="KR4h0160_WYG_054-49b"/>
贊皇太尉有新題不减吳江與㑹稽最憶秋山霜月夜<lb/>
卷蘆一曲醉如泥<lb/>
朔客蒼頭一尺髭酒酣氣熱卷蘆吹花娘不展徘徊拜<lb/>
虚負王孫五字詩<lb/>
長安城裏紫葡萄關塞遺聲透月髙一十八星清竅冷<lb/>
無人喚起薛陽陶<lb/>
南徐江上月黄昏誰嚼寒鑪對酒尊滿耳<hi>闕</hi>風全不競<lb/>
空煩公主嫁烏孫<lb/>
<pb n="KR4h0160_WYG_054-50a"/>
漢家鹵簿最多儀來駕雙菰武騎隨不似酒邊呼李衮<lb/>
靜攜九漏月中吹<lb/>
一曲邊聲繞月樓滿天兵氣似并州塞鴻不管闗山怨<lb/>
閒却吹螺小比丘<lb/>
國手傳聞張野狐清歌最善月中蘆風前靜洗箜篌耳<lb/>
别畫明皇按舞圖<lb/>
　　方頤<lb/>
方頤大口玊顔紅七尺長身猛似熊偏得將軍傳武藝<lb/>
<pb n="KR4h0160_WYG_054-50b"/>
闊街飛馬背開弓<lb/>
　　題畫<lb/>
晴川渺渺停春水怪石峨峨插亂山最愛夕陽煙寺裏<lb/>
千株古木一<hi>一作伴</hi>僧閒<lb/>
　　趙集賢枯木竹石<lb/>
槎牙老樹響天風寂歴幽篁泣露叢惆悵玊堂舊公子<lb/>
故家陵廟月明中<lb/>
　　楊<hi>闕</hi>　允孚<lb/>
<pb n="KR4h0160_WYG_054-51a"/>
　　　允孚字和吉吉水人有灤京雜咏傳於世邑人<lb/>
　　　羅大已序之曰楊君以布衣襆被歲走萬里窮<lb/>
　　　西北之勝凡其山川物産典章風俗無不以咏<lb/>
　　　歌記之兵燹所過莽為丘墟囘視曩遊慨然永<lb/>
　　　歎郭靜思云茫茫天壤名常在頼有灤京百咏<lb/>
　　　詩葢道其實也<lb/>
　　灤京雜咏一百首<lb/>
北顧宫庭暑氣清神堯聖禹繼昇平今朝建德門前馬<lb/>
<pb n="KR4h0160_WYG_054-51b"/>
千里灤京第一程<hi>此以下多述途中之景行幸上京葢云避暑也</hi>
納寳盤營象輦來畫簾氊暖九重開大臣奏罷行程記<lb/>
萬歲聲傳龍虎臺<hi>龍虎臺納寳地也凡車駕行幸宿頓之所謂之納寳又名納鉢</hi>
宫車次第起昌平燭炬千籠列火城纔入居庸三四里<lb/>
珠簾髙揭聽啼鸎<lb/>
營盤風軟淨無沙乳餅羊酥當啜茶底事燕攴山下女<lb/>
生平馬上慣琵琶<lb/>
羽獵山陰射白狼太平天子狩封疆峯巒頻轉丹樓穩<lb/>
<pb n="KR4h0160_WYG_054-52a"/>
輦輅初停白晝長<lb/>
居庸千古翠屏環飛騎將軍駐兩關萬里車書來上國<lb/>
太平弓矢䕶青山<hi>兩關謂南口北口</hi>
穹崖幻出梵王宫雙墖中間一逕通四月雨餘山更碧<lb/>
六龍行處日初紅<hi>至正年間始營雙墖宫闕巍峩直通絶嶺</hi>
翎出王侯部落多香風簇簇錦盤陀燕姬翠袖顔如玉<lb/>
自按轅條駕駱駝<hi>轅條車前横木按之則輕重前後適均</hi>
仙峽琴鳴水木多别離見月奈愁何題名石壁遼金字<lb/>
<pb n="KR4h0160_WYG_054-52b"/>
宿雨殘風半滅磨<hi>彈琴峽也</hi>
狼山山下曉風酸掩面佳人半怯寒倚户殷勤喚嘗粥<lb/>
止宜倦客宿征鞍<hi>俗賣豆粥</hi>
榆林御苑栁絲絲昨夜宫車又黑圍宿衞一時金帳卷<lb/>
鎗竿珍重白雲飛<hi>此處有御苑黑圍地名大駕經由之所俗云龍上槍竿是以御駕不由此</hi>
<hi>處</hi>
斷隄遺址古長城一逕中分萬栁青年少每忺萅酒美<lb/>
詩人偏厭綺羅腥<lb/>
<pb n="KR4h0160_WYG_054-53a"/>
汲井佳人意若何轆轤渾似挽天河我來濯足分餘滴<lb/>
不及新豐酒較多<hi>此地慳水故也</hi>
莫道槍竿危復危有人家住白雲西兒童采棘顛崖去<lb/>
杜宇傷春盡日啼<lb/>
李老谷前山石癯何年此上遂民居老龍若作三更雨<lb/>
頃刻茅簷數尺餘<lb/>
馬上重看尖帽山山頭無數白雲閒漢家天子真龍種<lb/>
坏土長陵為設關<hi>迺葬后妃之所設衞卒焉</hi>
<pb n="KR4h0160_WYG_054-53b"/>
北去雲州去路賖馬駝殘夢憶京華寒風淅瀝山無數<lb/>
樹影參差月未斜<lb/>
萬古龍門鎮兩京懸崖飛瀑一般清天連翠壁千尋險<lb/>
路繞寒流百折横<lb/>
塞北凝陰無子規曉看山色不勝奇堅冰怪石澗邊路<lb/>
殘月疎星馬上詩<lb/>
東京亭下水濛濛敕賜遊船兩兩紅囘紇舞時杯在手<lb/>
玊奴歸去馬嘶風<lb/>
<pb n="KR4h0160_WYG_054-54a"/>
南國鄉音漸漸稀朔風吹雪上征衣邊鴻飛過柦州去<lb/>
更向窮陰何處歸<lb/>
窩名檐子果何如野草黄雲入畫圖弧矢縱懸仍覓侶<lb/>
塞前番語笑人迂<lb/>
驅車偏嶺客南還始見胡姬笑整鬟誰信片雲三十里<lb/>
寒暄只隔此重山<hi>過人到偏頭之北面不可洗頭不可梳冷極故也過此始有暖意素非髙</hi>
<hi>嶺寒氣止隔於此良可怪也歟</hi>
李陵臺畔野雲低月白風清狼夜啼健卒五千歸未得<lb/>
<pb n="KR4h0160_WYG_054-54b"/>
至今芳草緑萋萋<hi>此地去上京百里許</hi>
夗央坡上是行宫又喜臨岐象馭通芳草撩人香撲面<lb/>
白翎隨馬呌晴空<hi>由黒圍至此始合轍焉即察罕諾爾白翎草地所産</hi>
夜宿氊房月滿衣晨餐乳粥椀生肥憑君莫笑穹廬矮<lb/>
男是公侯女是妃<lb/>
歡喜坡邊望禁城鸞翔鳳翥卿雲清舉杯一吸灤陽酒<lb/>
消盡南來百感情<hi>此以下叙灤京之景及聖駕往還典故之大槩</hi>
鐵番竿下草如茵澹澹東風六月春髙栁豈堪供過客<lb/>
<pb n="KR4h0160_WYG_054-55a"/>
好花留待蹋青人<hi>即鄂爾多蹋青人指宫人也</hi>
先帝妃嬪哈納房前期承㫖達灤陽車如流水毛牛㨗<lb/>
韂縷黄金白馬良<hi>毛牛其毛垂地哈納圍墻也</hi>
聖祖初臨建國城風飛雷動蟄龍驚月生滄海千山白<lb/>
日出扶桑萬國明<hi>上京大山舊傳有龍居之奉白宥通</hi>
北闕東風昨夜囘今朝瑞氣集蓬萊日光未透香煙起<lb/>
御道聲聲駝鼔來<hi>謂駱駝鼔也</hi>
撒道黄塵輦輅過香焚萬室格天和兩行排列金錢豹<lb/>
<pb n="KR4h0160_WYG_054-55b"/>
欽察將軍上馬駝<lb/>
又是宫車入御天麗姝歌舞太平年侍臣稱賀天顔喜<lb/>
壽酒諸王次第傳<hi>千官至御天門俱下馬徒行獨至尊騎馬直入前有敎坊舞女引導且歌</hi>
<hi>且舞舞出天下太平字様至玊階乃止内門曰御天之門</hi>
九奏鈞天樂漸收五雲樓閣翠如流宫中又放灤河走<lb/>
相國家奴第一籌<hi>灤河至上京二百里走者名桂齊黎明放自灤河至御前已初中刻者上</hi>
<hi>賞</hi>
得寵親王馬上囘朱門繡闥一時開淋漓未了金釵宴<lb/>
<pb n="KR4h0160_WYG_054-56a"/>
中使傳宣御酒來<lb/>
大安閣下晩風收海月團團照上頭誰道人間三伏節<lb/>
水晶宫裏十分秋<hi>大安閣上京大内也别有水晶殿</hi>
四傑君前拜不名輪番内直浹辰更蓬萊山上羣仙集<lb/>
得似王孫世禄榮<hi>凹傑即四集賽也或稱伊克集賽者問即大鄂爾多之稱是之謂不名當三</hi>
<hi>凡所以浹辰一更者也</hi>
北極修門不暫開兩行宫栁䕶蒼苔有時金鎖因何掣<lb/>
聖駕棕毛殿裏囘<hi>棕毛殿在大鄂爾多</hi>
<pb n="KR4h0160_WYG_054-56b"/>
曙色蒼茫閶闔開相君有奏入蓬萊須㬰雲擁千官出<lb/>
又帶天邊好雨來<lb/>
結綵為樓不用扃角聲扶上日初明龍駒河北王來覲<lb/>
直入金門下馬行<lb/>
相國門前栁未花不多嫩緑便藏鴉東風吹得濃隂合<lb/>
散入都城百萬家<lb/>
千官萬騎到山椒箇箇金鞍雉尾髙下馬一齊催入宴<lb/>
玊䦨干外換宫袍<hi>毎年六月三日詐馬筵席所以喻其盛事也千官以雉尾飾馬入宴</hi>
<pb n="KR4h0160_WYG_054-57a"/>
錦衣行處復猊習詐馬筵前虎豹良特敕雲和罷絃管<lb/>
君王有意聽堯綱<hi>詐馬筵開盛陳奇獸宴享既具必一二大臣稱太祖皇帝禮撤于是而後</hi>
<hi>禮有文飲有節矣雲和署𨽻儀鳳司樂掌天下樂工</hi>
儀鳳伶官樂既成仙風吹送下蓬瀛花冠簇簇停歌舞<lb/>
獨喜簫韶奏太平<hi>儀鳳司天下樂工𨽻焉每宴教坊美女必花冠錦繡以備供奉</hi>
麗日初明瑞氣開千官錫宴集蓬萊黄門控馬天街立<lb/>
丞相簪花御苑囘<lb/>
聿來新貢又殊方重譯寧誇自越裳馴象明珠龜九尾<lb/>
<pb n="KR4h0160_WYG_054-57b"/>
皇王不寳夀無疆<hi>萬歲山有九尾龜</hi>
嘉魚貢自黑龍江西域蒲萄酒更良南土至奇誇鳳髓<lb/>
北陲異品是黄羊<hi>黒龍江魚即哈巴爾圖魚也鳳髓茶名黄羊北方所産御膳用</hi>
太平天子重文曹閣建奎章選俊髦一自六龍天上去<lb/>
至今黄帕御牀髙<hi>昔文宗建奎章閣于大内年深灑埽暏御榻之巋然感而賦此</hi>
内人調膳侍君王玊仗平明出建章宰輔乍臨閶闔表<lb/>
小臣傳㫖賜湯羊<hi>御前厨常膳有曰小厨房大厨房小厨房則内人八珍之奉是也大厨房</hi>
<hi>則宣徽所掌湯羊是也由内及外外膳既畢羣臣始入奏事每湯羊一膳具數十六餐餘必賜左右大臣日以</hi>
<pb n="KR4h0160_WYG_054-58a"/>
<hi>為常于常職賜故悉其詳</hi>
曲曲闌干兔鹿馴雨肥緑草度青春主來不避韓盧獵<lb/>
慣識金衣内貴人<lb/>
銀蹄天馬衣氍毹肉食尋常斗酒俱可惜東遊巡海者<lb/>
不敎騎看試何如<lb/>
仙娥隱約上簾鉤笑倚䦨干出殿頭鸚鵡臨階呼萬歲<lb/>
白翎深院度清秋<lb/>
宫人兩兩凭闌干又喜新除内監寬金線蹙花鞾様小<lb/>
<pb n="KR4h0160_WYG_054-58b"/>
免敎羅韈步輕寒<lb/>
澹墨輕黄淺畫眉小絨縧子翠羅衣君王又幸西宫去<lb/>
齊向花隂鬭草歸<lb/>
香車七寳固姑袍旋摘修翎付女曹别院笙歌承宴早<lb/>
御園花簇小金桃<hi>凡車中戴固姑其上羽毛又尺許拔付女侍手持對坐車中雖后妃駝象</hi>
<hi>亦然</hi>
窈窕仙姝出禁闈小西門外緑楊隄五陵公子多豪縱<lb/>
緩勒驕驄不敢嘶<lb/>
<pb n="KR4h0160_WYG_054-59a"/>
鳳樓春暖翠重重内禁門開曉日紅寳馬香車金錯節<lb/>
太平公主幸離宫<lb/>
侯王甲第五雲堆秦虢夫人夜宴開馬上琵琶仍按拍<lb/>
真珠皮帽女郎囘<lb/>
湯羊内膳日差排紅帖呼名到玊階底事金吾呵不住<lb/>
腰間懸得象牙牌<lb/>
東城無樹起西風百折河流遶塞通河上驅車應昌府<lb/>
月明偏照魯王宫<lb/>
<pb n="KR4h0160_WYG_054-59b"/>
官妓平明直禁闈瑶階上馬月明歸宫花飛落春衫袖<lb/>
辛苦桑麻入夢稀<lb/>
内宴重開馬湩澆嚴程有㫖出丹霄羽林衞士桓桓集<lb/>
太僕龍車款款調<hi>馬湩馬妳子也每年八月開馬妳子宴始奏起程太僕寺掌馬者</hi>
鸞輿八月政髙翔玊勒雕鞍萬騎忙天上龍歸纔帶雨<lb/>
城頭夜午又經霜<hi>每年駕起其夕即霜異哉</hi>
南坡暖翠接南屏雲散風輕弄午晴寄與行人停去馬<lb/>
六龍飛上計歸程<hi>南坡乃巴納地也故遊人罕至焉</hi>
<pb n="KR4h0160_WYG_054-60a"/>
月出王孫獵兔忙玊驄拾矢戲沙場皮囊乳酒鑼鍋肉<lb/>
奴視山隂對角羊<hi>良馬驟馳拾墮箭橘綠羊或四角六角者謂之迭角羊迭義未詳以其角</hi>
<hi>之相對故曰對角毛角雖奇香味稍别故不升之鼎爼于以見天朝之玊食有等差也</hi>
雍容環珮肅千官空設番僧止雨壇自是半晴天氣好<lb/>
螺聲吹起宿雲寒<hi>西番種類不一毎即殊禮燕享大㑹則設止雨壇於殿隅時因所見以發</hi>
<hi>一哂</hi>
正元紫禁肅朝儀御榻中間寳帕提王母壽詞歌未徹<lb/>
雪花片片彩雲低<hi>此以下多叙一年之景并雜咏之物</hi>
<pb n="KR4h0160_WYG_054-60b"/>
元夕華鐙帶雪看佳人翠袖自禁寒平生不作蠶桑計<lb/>
只解青驄鞴繡鞍<lb/>
試數窗間九九圖餘寒消盡煖囘初梅花點遍無餘白<lb/>
看到今朝是杏株<hi>冬至後貼梅花一枝於窗間佳人曉妝日以臙脂日圖一圈八十一圈既</hi>
<hi>足變作杏花即暖囘矣</hi>
脫圏窈窕意如何羅綺香風漾緑波信是唐宫行樂處<lb/>
水邊三月麗人多<hi>上巳日灤京士女競作繡圏臨水棄之即修禊之義也</hi>
葡萄萬斛壓香醪華屋神仙意氣豪酬節凉糕猶末品<lb/>
<pb n="KR4h0160_WYG_054-61a"/>
内家先散小絨縧<hi>重午節也</hi>
百戲遊城又及時西方佛子閱宏規綵雲隱隱旌旗過<lb/>
翠閣深深玊笛吹<hi>毎年六月望日帝師以百戲入内從西華入然後登城設宴謂之遊皇城</hi>
<hi>是也</hi>
紫菊花開香滿衣地椒生處乳羊肥氊房獸炭茶添火<lb/>
有女褰裳拾糞歸<hi>紫菊花惟灤京有之名公多見題品地椒草牛羊食之其肉香肥廽異他</hi>
<hi>産</hi>
為愛琵琶調有情月髙未放酒杯停新腔翻得凉州曲<lb/>
<pb n="KR4h0160_WYG_054-61b"/>
彈出天鵞避海青<hi>海青挐天鵞新聲也</hi>
海紅不似花紅好杏子何如巴欖良更説髙麗生菜美<lb/>
總輸山後䕷菰香<hi>海紅花紅巴欖仁皆果名髙麗人以生菜裹飯食之尖山産䕷菰</hi>
四月東風漸漸和流波細細出官河詩人䇿馬紅橋過<lb/>
御栁今朝絲較多<lb/>
偶因試馬小盤桓明德門前御道寬樓下緑楊樓上酒<lb/>
年年萬國會衣冠<hi>明德門午門也</hi>
怪得家僮笑語囘門前驚見事奇哉老翁攜鼠街頭賣<lb/>
<pb n="KR4h0160_WYG_054-62a"/>
碧眼黄髯騎象來<hi>黄鼠灤京奇品</hi>
一曲琵琶可奈何昭君青塜恨消磨可憐西地黄雲起<lb/>
不似連天芳草多<lb/>
翠樓紫閣盡崔巍花落花開不用催最是多情天上月<lb/>
照人西去又東來<lb/>
承恩留守是何王錦帳成圍促宴忙却怪西風渾不顧<lb/>
一般吹送滿頭霜<lb/>
不須白粲備晨炊乳酪羊酥塞北奇泥土炕牀銀甕酒<lb/>
<pb n="KR4h0160_WYG_054-62b"/>
佳人椎髻語侏離<lb/>
東風亦肯到天涯燕子飛來相國家若較内園紅芍藥<lb/>
洛陽輸却牡丹花<hi>内園芍藥述望亭亭直上數尺許花大如斗揚州芍藥稱第一終不及上</hi>
<hi>京也</hi>
賣酒人家隔巷深紅橋正在緑楊隂佳人停繡凭闌立<lb/>
公子簮花倚馬吟<lb/>
白白氊房撒萬星名王酣宴惜娉婷李陵臺北連天草<lb/>
直到開平縣裏青<lb/>
<pb n="KR4h0160_WYG_054-63a"/>
東風吹暖栁如煙寄語行人緩著鞭燕舞巧防鴉鶻落<lb/>
馬嘶驚起駱駝眠<lb/>
時雨初肥芍藥苗脆甘味壓酒腸消揚州簾卷東風裏<lb/>
曾惜名花第一嬌<hi>草地芍藥初生軟美居人多采食之</hi>
霜寒塞月青山痩草實平坡黄鼠肥欲問前朝開宴庭<lb/>
白頭宫使往還稀<hi>文宗曽開宴於南坡故云</hi>
雖然玊宇桂無花秋比江南分外佳絃管畫樓人散去<lb/>
舎郎攜妓勸嘗瓜<hi>俗以月下送𤓰果往還上京不産桂花</hi>
<pb n="KR4h0160_WYG_054-63b"/>
御饌官厨不較餘金門掌膳意勤如更分光禄缾中酒<lb/>
爛醉歸時月上初<hi>凡御膳及民間者謂之貢餘光祿寺掌御酒</hi>
别却郎君可奈何敎坊有令趣興和當時不信郵亭怨<lb/>
始覺郵亭怨轉多<hi>興和署迺敎坊司屬掌天下優人</hi>
窈窕誰家女未笄日髙停繡出簾帷背人笑指青霄上<lb/>
認得宫庭白鴿飛<lb/>
灤京九月雪花飛香壓茰囊與夢違鴈字不來家萬里<lb/>
狐裘旋買換征衣<lb/>
<pb n="KR4h0160_WYG_054-64a"/>
雪深連月與簷齊誰把新吟向客題一字成時筆如鐵<lb/>
不如載酒畫樓西<lb/>
出塞書生痩馬騎野雲片片故相隨凍生耳鼻雪堪理<lb/>
冷入肝腸酒强支<hi>凡凍耳鼻即以雪揉之方囘近火則脱</hi>
宫監何年百念消冠簮驚見髻蕭蕭挑鐙細説前朝事<lb/>
客子朱顔一夕彫<lb/>
買得香棃鐵不如玻瓈椀裏凍潛蘇書生半醉思南土<lb/>
一曲鐙前唱鷓鴣<hi>棃子受凍其堅如鐵以井水<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>之則味囘可食</hi>
<pb n="KR4h0160_WYG_054-64b"/>
强欲驅愁酒一巵解鞍間看古祠碑居庸千載興亾事<lb/>
惟有天中月色知<lb/>
塞邊羝牧長兒孫水草全枯乳酪存不識江南有阡陌<lb/>
一犂煙雨自黄昏<lb/>
試將往事記從頭老鬢征衫總是愁天上人間今又昔<lb/>
灤河珍重水長流<lb/>
　　潘髙士音<lb/>
　　　音字聲甫天台人生十歲聞崖山之變昬迷不<lb/>
<pb n="KR4h0160_WYG_054-65a"/>
　　　食者累日長而絶意進取衣服禮節皆仍宋時<lb/>
　　　之舊掇野蔬以自給或勸之曰夷齊尚矣陶靖<lb/>
　　　節心雖為晉未嘗不食粟今何自苦乃爾於是<lb/>
　　　躬耕世田十餘畝非其力不食也築室南洲山<lb/>
　　　中扁其軒曰待清或勸之著述曰六經語孟先<lb/>
　　　儒所言備矣吾何以注脚為居閒感憤或形之<lb/>
　　　咏歌以洩其悲思慷慨之志讀書有得往往筆<lb/>
　　　之壁牖間至正三年詔徴天下遺逸廉訪使檄<lb/>
<pb n="KR4h0160_WYG_054-65b"/>
　　　贊之行固辭嘗歎曰泉石膏肓非其時莫可療<lb/>
　　　也乙未歲卒年八十有六時明太祖已渡江取<lb/>
　　　太平路矣兵火後卷帙散亾嘉靖間七世孫日<lb/>
　　　升捜葺其遺稿及讀書錄并刻之<lb/>
　　有所思<lb/>
中心有所思蹙損雙蛾眉美人竟長往使我歎離居寂<lb/>
莫就孤枕强眠誰得知夜深清露重飛夢欲何之覺來<lb/>
日遲遲分照上羅幃妝臺理雲鬢種種盡成絲<lb/>
<pb n="KR4h0160_WYG_054-66a"/>
　　逺遊<lb/>
聖人久不作大道將已矣吾生既無之惟有幸夕死殷<lb/>
勤謝良友逺涉西江水方從草廬公共究鵞湖㫖紛紛<lb/>
朱陸議竊幸窺端倪奈何執德偏一聘翻然起春秋嚴<lb/>
内外乾坤定冠履西蜀已空亭箕山仍洗耳迢迢返巖<lb/>
阿惟當隨鹿豕<lb/>
　　待清軒<lb/>
殷本髙辛裔六七起聖君受王一剝喪髙賢盡隱淪坐<lb/>
<pb n="KR4h0160_WYG_054-66b"/>
待天下清用沽席上珍况兹黄袍破我生當其辰衣冠<lb/>
歸<hi>闕</hi>　海國陷黄塵寧有人間世能逃率土濵結茅菩<lb/>
提頂渾㤀虎豹隣寤寐祗思晉幽沈迴避秦何時啟昌<lb/>
運<hi>闕</hi>　産聖人願言同二老荷杖還歸仁<lb/>
　　山中寄友人<lb/>
我來卧白雲潭影清華髮經歲無稻粱侵晨采薇蕨峰<lb/>
頭天籟鳴隴上樵歌發還擬醉濁醪與君弄山月<lb/>
　　反北山嘲<lb/>
<pb n="KR4h0160_WYG_054-67a"/>
達人知進退曲士豈同謀盡使藏身去誰當為國憂煙<lb/>
霞成痼癖聲價藉巢由虎嘯雄心在胡為鶴唳愁<lb/>
　　友人夜宿<lb/>
雲山多樂事叢桂共君攀别去十年久歸來兩鬢斑倚<lb/>
窗邀素月把酒慰離顔醉後松堂卧濤聲落枕間<lb/>
　　南洲丁氏草堂<lb/>
仙客栖真處衡門枕曲流地偏三島接天迥萬山浮匣<lb/>
劒星霜久圅書洞壑幽㤀機對鷗鳥華髪老滄洲<lb/>
<pb n="KR4h0160_WYG_054-67b"/>
　　悼楊侍郎<lb/>
屈指漢遺老如君復幾何鳳池冠劒近鈴閣典章多國<lb/>
已成禾黍人還隱薜蘿那堪川上水東逝乏迴波<lb/>
　　山居阻雨<lb/>
霏霏風雨暗郊原有客含淒獨掩門山鬼嘯雲移峭壁<lb/>
毒龍將海浸孤邨愁來自灑青楓淚戰罷誰招絶漠魂<lb/>
繭足空齋無一語不因岑寂怨黄昏<lb/>
　　東溪水漲<lb/>
<pb n="KR4h0160_WYG_054-68a"/>
積雨經時苦自長東溪迴首意淒凉連山巨浪飛春雪<lb/>
數點驚鷗下夕陽神女含情愁洛浦美人揮淚灑瀟湘<lb/>
欲尋舟楫無由渡咫尺天涯共渺茫<lb/>
　　登樓秋望<lb/>
木落霜清鴈影流偶來長嘯獨登樓笳鳴薄暮寒鴉集<lb/>
劒倚遥空紫電流萬里邊塵連大漠一樽漢月醉髙秋<lb/>
深閨少婦思征戍何處聞砧不動愁<lb/>
　　真覺寺訪蔡上人<lb/>
<pb n="KR4h0160_WYG_054-68b"/>
為尋支遁扣禪關趺坐觀空出宇寰淨土無塵勞白拂<lb/>
天花如雨落青山龍皈寳座香雲滿鴿繞經臺佛日閒<lb/>
誰謂陶潛偏嗜酒從今蓮社未應還<lb/>
　　龎德公<lb/>
髙士遺蹤尚可尋㐮陽城外閟幽林久知軒冕浮榮薄<lb/>
已卜耕鋤樂趣深麟閣不圖丘壑相鹿門應遂白雲心<lb/>
千秋事與人俱往滿目松楸帶夕隂<lb/>
　　讀岳武穆傳<lb/>
<pb n="KR4h0160_WYG_054-69a"/>
萬里浮雲入望隂千山落日正沈沈當朝自餒中興志<lb/>
出塞徒勞上將心臣子終天仇未復姦邪設險計殊深<lb/>
惟餘一篋精忠傳揮淚頻看不自禁<lb/>
　　悼文丞相<lb/>
囘首中原巳陸沈捐軀朔漠氣蕭森恐吹餘燼成炎漢<lb/>
未許黄冠返故林社稷忽生千古色綱常無忝百年心<lb/>
總拚清骨縈荒草不復胡沙掩素襟<lb/>
　　聞鵑<lb/>
<pb n="KR4h0160_WYG_054-69b"/>
子規聲切月輪斜起望諸陵憶漢家婦女尋芳渾不解<lb/>
鬢雲爭插杜鵑花<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻五十四<lb/>
</p>
<p>
</p>
  </div>
</body>
</text>
</TEI>
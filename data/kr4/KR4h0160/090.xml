<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集巻二十二</head>
    <p>
<pb n="KR4h0160_WYG_090-1a"/>
欽定四庫全書<lb/>
　元詩選二集巻二十二　　庶吉士顧嗣立編<lb/>
　　山隂道士劉永之<lb/>
　　　永之字仲修清江人父應竒知歸州永之少隨<lb/>
　　　父宦游治春秋學能文詞家富於貲至正間四<lb/>
　　　方兵起日與郡士楊伯謙彭聲之梁孟敬輩講<lb/>
　　　論風雅當世翕然宗之洪武初徴至金陵宋學<lb/>
　　　士濓稱其詞翰雙絶贈詩有多少薦紳求識面<lb/>
<pb n="KR4h0160_WYG_090-1b"/>
　　　江南文價為君低之句永之竟以重聽辭歸嗣<lb/>
　　　子奉獲罪縣官籍其家奉既死永之亦徙東萊<lb/>
　　　至桃源病卒仲修好書甚篤篆楷行草皆有法<lb/>
　　　因自號山隂道士所著詩文曰山隂集門人新<lb/>
　　　喻章喆子愚何光彦謙編輯得若干篇孟敬為<lb/>
　　　之序謂其遣詞發詠追金琢璧鉅篇短章榘度<lb/>
　　　悉合亦元人詩之清麗古雅者也<lb/>
　　秋懐<lb/>
<pb n="KR4h0160_WYG_090-2a"/>
涼飇振庭樹浮雲結重隂中情忽不樂拂几彈鳴琴泠<lb/>
泠多苦調零淚霑衣衿逺懐東都士登彼北邙岑悵然<lb/>
望京洛五噫發哀吟悠悠千載下誰識古人心<lb/>
　　山澗讀易軒<lb/>
環環碧澗連靡靡蒼山屬初日照林端春禽鳴布榖松<lb/>
深有去雲苔静無来躅獨把一編書時向窗間讀<lb/>
　　海屋為蕭君賦<lb/>
結屋青海上弄影滄江涯手持翡翠竿誤拂珊瑚枝龍<lb/>
<pb n="KR4h0160_WYG_090-2b"/>
嘘春霧合鶴度曉雲垂弱流㡬清淺為書報安期<lb/>
　　野老看雲圗<lb/>
文湍激幽澗白雲流逺山偃仰長松下延眺一怡顔清<lb/>
風拂素服瑶花落樹間拾薪青煙際煮苓供晩餐耽此<lb/>
丘中賞竟日未言還<lb/>
　　門有車馬客<lb/>
門有車馬客駕言發西京備諳興廢事具識治亂情天<lb/>
子既神武儲君復神明鐘鳴啟雙闕王侯方雁行要途<lb/>
<pb n="KR4h0160_WYG_090-3a"/>
無貴戚密地有寒英懐柔建六典戡强用五兵西伐踰<lb/>
蔥嶺東征際滄溟北盼讋沙漠南顧定儋瓊金圗啟天<lb/>
祕銀甕發地靈八表既蕩一九有悉來庭鄙人值陽九<lb/>
嗟為大運并忼慨攜客泣矯首睎太平<lb/>
　　至正壬寅二月二十一日雍虞豈臨江宋理道士<lb/>
　　劉旻李文同登西峰之煙雲臺以登髙望逺為韻<lb/>
　　各賦四首<lb/>
仙山百餘仞振衣聊共登陽林映昭晰隂壑㵼璁琤靈<lb/>
<pb n="KR4h0160_WYG_090-3b"/>
泓蟠玉虯丹荑冒翠藤霏霏縠霧斂冉冉卿雲升栖遯<lb/>
皆真侶摛掞盡髙朋雖非幔亭㑹終使逸情增<lb/>
炎運昔中否仙吏乃遁逃朝命三山侶夕謝九州豪碧<lb/>
堰儼遺躅杉桂若旌旄登覽值春晏㣲雨灑蘭皋俯窺<lb/>
石壁峭仰羡天路髙媿無謝客才翰墨聊復操<lb/>
素志抱沖澹毎懐丘中賞兹山實靈異景物多清曠蜿<lb/>
虹䝉垂瀑夫容開曡嶂丹奈遺嘉植青猿流哀響赤城<lb/>
如可希閬風遙相望聊為采真逰毋煩北山謗<lb/>
<pb n="KR4h0160_WYG_090-4a"/>
結搆陵紫煙玲瓏望青巘花開一水明松瞑衆壑晩驚<lb/>
麕隠還見長蘿披復巻既同風中詠復此林下宴流眄<lb/>
屬淹延言歸獨繾綣誰言薄當世暫訢塵事逺<lb/>
　　秋林讀書圗為章光逺賦<lb/>
疏雨稍侵竹輕颸已滿林山窗敞虚寂席戸映深沈蠨<lb/>
蛸或陊几蝸牛時觸琴酌酒﨑石上把巻髙梧隂披覽<lb/>
未終帙緐思浩盈襟羲農倐已逺叔季遞荒淫懐㢤魯<lb/>
連子輕世有遐心願保金玉體遺以瑶華音行當拂塵<lb/>
<pb n="KR4h0160_WYG_090-4b"/>
服就子碧山岑<lb/>
離思方蕭索況復暮秋餘衰蘭空委露殘荷已委渠獨<lb/>
憶西風宴還傷北澗居憂來繞庭樹閒拈墜葉書霜露<lb/>
日凄凄園林煙景變落日薄寒塘斜日明秋甸陶尊湛<lb/>
清醑瑶枕含幽怨寂寞西窗下時聞山鳥囀<lb/>
　　和宋學囦韻<lb/>
蹇劣非世器固應知者稀遺紛憩靈館聊以慰所懐芳<lb/>
聲契夙仰良覯副幽期逍遙對疎雨山瓢時共持蘭言<lb/>
<pb n="KR4h0160_WYG_090-5a"/>
發孤唱酬章媿典彞促席情未慊結軫念當離心知非<lb/>
逺别終繫故人思<lb/>
　　題匡山石室<lb/>
羣山爭盤紆衆壑盡奔放中峰最竒絶直立數千丈危<lb/>
搆倚石壁面勢極𢎞敞心神坐超忽雲雨接惝怳山色<lb/>
晩更佳泉聲静逾響猶言最絶頂臨眺極所徃欲窮千<lb/>
里目更試九節杖<lb/>
精廬極蕭爽乃在匡山涯鮮飇泛林木旭日生巖扉樵<lb/>
<pb n="KR4h0160_WYG_090-5b"/>
梧隔煙小鐘聲出林遲階前百尺樹倒挂枯藤枝中有<lb/>
避喧者禪誦清四時挽蘿結幽佩紉葉為秋衣静談逺<lb/>
公傳東林迹已㣲怡然契𤣥理令我坐㤀歸<lb/>
　　登煙雲臺同西峰諸友分韻得跨字<lb/>
振䇿履崔嵬飛歩凌雲榭俯觀飛鳥翔逺見平江㵼彈<lb/>
棊古桂隂酌酒長松下谷響嘯哀猿林香過山麝祈靈<lb/>
醉巫覡尋真望仙駕翠虯金節導青鸞羽衣跨逸興殊<lb/>
淹留吹簫待清夜<lb/>
<pb n="KR4h0160_WYG_090-6a"/>
　　訪驛馬精舍能上人不遇識其從孫蕭生進修夜<lb/>
　　坐誦詩次日書此識别留簡能公<lb/>
晨起忽不樂驅騎髙原行四方多嵐氣日照孤峰明亭<lb/>
午際江渡煙艇浮沙汀登岸迷所適岐路方縱横忽憶<lb/>
驛馬寺久慕能公名詢途向煙霧阡陌互紆縈漸入石<lb/>
路窄松蘿藹冥冥龍象雖寂寞廊廡猶崢嶸道人赴齋<lb/>
出鐘梵杳無聲欵戸識之子開室出相迎宴坐畢餘景<lb/>
空花聞夕馨佳句誦新作摛藻豔春英山尊㵼芳醑秋<lb/>
<pb n="KR4h0160_WYG_090-6b"/>
蔬摘霜莖性昩空寂㫖心樂儒雅清夜止西窗宿風條<lb/>
中夕鳴病客既多感聞此心骨驚明當舍之去沿流到<lb/>
江城方從湖海游暫逺林壑清山門䕃深沼中涵苔蘚<lb/>
青法源庶無竭歸日濁塵纓<lb/>
　　過安慶懐余青陽先生<lb/>
淮壖古重鎮龍舒實雄冠顯顯青陽公銜命兹屏翰文<lb/>
能宣皇風武能折兇悍仁能撫士卒知能輯流散孤城<lb/>
抗千里一身當敵萬運否拙壯圖時屯負英算城亡遂<lb/>
<pb n="KR4h0160_WYG_090-7a"/>
捐軀仗節死國難忠義凛霜日聲名炳星漢我來當夏<lb/>
杪延覽遂興歎俯仰成古今興亡猶在眼疲人稍歸廓<lb/>
買舍臨江岸午風舟舫集夜霽燈火亂精靈或來徃廟<lb/>
食儼容觀生為烈士尊死為奸臣憚嗤嗤吟詩臺千載<lb/>
汚青簡<lb/>
　　擬古<lb/>
南國有佳人秀色麗春陽素手弄機杼織綺向蘭房涼<lb/>
宵歩玉階羅韤霑㣲霜坐愁容華歇中宵理絲簧鳯笙<lb/>
<pb n="KR4h0160_WYG_090-7b"/>
歡未散瑶瑟怨何長哀響激林木回車動華堂借問此<lb/>
何曲新聲奏宫商東隣有游子聞之感中腸願持五襍<lb/>
爼繫君羅襦裳攜手共遊衍卒嵗以翺翔中情莫自致<lb/>
脈脈懐内傷<lb/>
　　贈義士郭生<lb/>
郭解古㳺俠然諾聞公卿片言茍相許九鼎相為輕操<lb/>
丸過洛社抉丸出咸京寶刀酬劇孟白璧奉侯嬴去之<lb/>
千餘載君今振家聲衿懐還倜儻壯志復崢嶸脱略時<lb/>
<pb n="KR4h0160_WYG_090-8a"/>
俗子調笑狎羣英蓽筵間綺席甲第連朱甍駿馬桃花<lb/>
色金羈翡翠纓良時事逰冶南陌復東城一朝風塵起<lb/>
髙義激中情傾家赴國難誓將斬鯢鯨長揖二千石遂<lb/>
長萬夫營營中燬羣盜隤垣委榛荆千金出私帑梁棟<lb/>
聿新成門廡既𢎞逺堂構復髙明三軍盡鼓舞羣公亦<lb/>
歎驚由來豪傑士乗時樹勲名生當執金吾訓練羽林<lb/>
兵誰能對青簡齷齪稱儒生<lb/>
　　感遇二首<lb/>
<pb n="KR4h0160_WYG_090-8b"/>
腐鼠嚇鵷雛魚目欺明珠由来青雲士髙視笑泥塗廣<lb/>
途馳駿馬長㦸夾髙車光榮被九族氣燄陵萬夫祗言<lb/>
固恩寵豈悟有榮枯菉施生朱門鵩鳥瞰賔除徒聞黄<lb/>
犬歎千載為驚吁回眂揚子雲獨守太𤣥書<lb/>
大道直如矢曲徑紆且盤舍車康莊内遵彼狹邪間狹<lb/>
邪多妖麗一笑好容顔金鋪間綺疏青樓入雲端羅袖<lb/>
為君開瑶琴為君彈明當結綢繆魚水比交歡一朝青<lb/>
蠅至白璧生疑患恩愛生頃刻平陸起波瀾早合雖足<lb/>
<pb n="KR4h0160_WYG_090-9a"/>
貴中捐良可歎<lb/>
　　新嵗有感寄簡席煥章胡居敬<lb/>
積雪蒼茫裏寒山慘澹中艱難經日别漂泊此時同筋<lb/>
力年非壯詩書道未通狼煙春戍火禽語夜溪風心似<lb/>
西橋水滔滔日夕東<lb/>
　　遐想亭為憲史劉原善作<lb/>
柏府多清暇西曹愛苦吟結亭修竹淨開徑古苔深拄<lb/>
笏延朝爽抽毫對夕隂色分滄海樹興接紫山岑鶴唳<lb/>
<pb n="KR4h0160_WYG_090-9b"/>
雲侵戸烏啼霜滿林氷紈韜羽扇素錦藉瑶琴佩響玲<lb/>
瓏玉杯浮錯落金管寧應有約早晩共幽尋<lb/>
　　江濵小警胡居敬助教來訪雨中有述<lb/>
日月嵗年邁風霜道路難晨刁傳警急夕火報平安江<lb/>
逺連三峽山危過七盤轉篷嗟共逐落葉喜同看散帙<lb/>
依松儿抽毫㸃石䦨劒神終兩合璧美竟雙完雲物含<lb/>
朝慘琴尊盡日歡慈烏低避雨鷙鳥急衝寒迢遞吳天<lb/>
迥蕭條楚塞寛魏牟心獨切目斷北飛翰<lb/>
<pb n="KR4h0160_WYG_090-10a"/>
　　池閣獨坐懐周伯寧諸公<lb/>
㳫閣林光合氷簾水霧消虚池含碧鑑古甃曡青瑶境<lb/>
託祗園迥泉分别圃遥雙桐隂覆地疏竹榦陵霄珍鳥<lb/>
銜珠果金魚䕃翠苕輕颸吹白苧涼露濕紅綃鸚鵡懐<lb/>
深酌空侯想緩調含情寄柔翰幽賞憶清杓<lb/>
　　酬寄伍朝賓<lb/>
才子多文藻京華富友朋價同千里駿情似九霄鷹學<lb/>
省然官燭倡樓對市燈醉傾光禄酒渴飲凌人氷馬惜<lb/>
<pb n="KR4h0160_WYG_090-10b"/>
障泥錦人輕半臂綾御溝縈似帶馳道直如繩青瑣彈<lb/>
冠入朱門躡履登時清周道泰運否楚氛騰六郡良家<lb/>
選千金國士徴星驅千載鳥露宿騎縣棚荏苒山河隔<lb/>
蹉跎嵗月增鯨鯢依巨浪虎豹嘯髙陵野燒兼風起邊<lb/>
烽共月升侯雞晨喔喔警鼓夜鼟鼟水市船通賈山邨<lb/>
屋近僧陶尊深泛蟻竹簡細書蠅交愛虞生好詩憐辛<lb/>
子能逺書同客寄遺槀借人謄古道時因棄孤忠世共<lb/>
憎相思愁極目惜别淚霑膺日晩凋琪樹天寒落翠藤<lb/>
<pb n="KR4h0160_WYG_090-11a"/>
願堅松柏操海宇遲中興<lb/>
　　望香爐峰讀孟浩然詩因述<lb/>
移櫂望廬阜香爐舊識名鳥飛千嶂碧日淨片雲生傘<lb/>
瀑長虹下溪深猛虎行松門通佛宇蘿徑繞檐楹業愛<lb/>
逺公白詩欣孟子清余方謝羈束幸此共芳聲<lb/>
　　春日宴胡助教寓館次傳商翁韻<lb/>
髙館向山開相將海燕来蘭殽升玉爼椒醑㵼銀杯雨<lb/>
竹藏幽鳥風花㸃緑苔傷春無限意偏憶豫章臺<lb/>
<pb n="KR4h0160_WYG_090-11b"/>
　　畦樂園<lb/>
郭南抱甕者久與世情疎砌長龍須草林開燕尾渠轆<lb/>
轤花下轉萵苣雨中鉏蔗熟能相寄酬君䪥葉書<lb/>
　　詠荷葉<lb/>
圎緘初出水規蓋已迎風色迷青鳥度䕃密戲魚通裁<lb/>
衣偏覺爽酌酒乍如空向曉珠揺蕩時㵼玉盤中<lb/>
　　贈傅元賓兼謝梁徵士<lb/>
百里訪柴荆秋原獨自行屐霑山雨滑衣染澗雲輕賣<lb/>
<pb n="KR4h0160_WYG_090-12a"/>
卜應潛姓工詩不趁名故人枉書札煩為謝髙情<lb/>
　　溪山漁艇圗<lb/>
夕陽延莫景秋色逺冥冥流水雙溪緑寒山九曡青石<lb/>
樓依古木草徑接遥汀釣叟長年在何人問客星<lb/>
　　和楊伯謙韻<lb/>
酌酒長松下垂蘿拂酒杯異禽窺藥鼎乳鹿卧書臺澗<lb/>
水穿林去山雲帶雨回相期同結屋不厭野人來<lb/>
　　送呉徳基赴安化令<lb/>
<pb n="KR4h0160_WYG_090-12b"/>
春江望不極芳草緑江潯千里長沙道孤帆去客心縣<lb/>
城依水國吏語帶蠻音到日應無事華亭自鼓琴<lb/>
　　和胡參謀書懐韻簡彭書記<lb/>
青年杜書記白髪漢郎官曉佩聯清響春衫柰薄寒詞<lb/>
賦哀時切詩書易俗難頗聞邊報早聊足慰辛酸<lb/>
　　玉峽潭陂山莊<lb/>
嵗杪渉風煙連邨熟芋田路危楓葉斷石險桂根縣鹿<lb/>
柵成山疊漁梁阻澗泉爭心逐時化耕鑿喜安然<lb/>
<pb n="KR4h0160_WYG_090-13a"/>
　　輓吳子茂<lb/>
昔仕龍驤幕英風國士前忍將和氏璧深瘞北邙阡擬<lb/>
續王孫傳愁看絶命篇重尋結軫地漬淚為潺湲<lb/>
　　題張四孝亷山居<lb/>
家住秋山下紛紛霜葉飛雨㣲檐滴緩風急雁聲稀楚<lb/>
國戰初罷贑城人未歸憐君奉甘㫖終嵗掩柴扉<lb/>
　　經湖口縣<lb/>
古縣開湖口髙檣集岸隈山從廬阜起江向武昌來近<lb/>
<pb n="KR4h0160_WYG_090-13b"/>
水皆楊栁荒城半草萊客心元自速更遣曉風催<lb/>
　　題方方壺畫仁智圗為道士主黙囦賦<lb/>
玉檢神仙記瓊壺羽士家軒窗明日月冠佩翦雲霞白<lb/>
鶴窺殘奕青童埽落花憶曽訪丹術楓徑駐輕車<lb/>
　　同傅商翁何彥正舟中有懐辛好禮韻<lb/>
浮雲無定姿青陽易消索渡口人獨歸雨中花盡落風<lb/>
急賈船稀春寒客衣薄所念同心友天涯尚漂泊<lb/>
沙際水痕交細草䝉茸長春江下連雁夜雨同孤舫佳<lb/>
<pb n="KR4h0160_WYG_090-14a"/>
期違宿諾歡笑懐前賞餘燼落寒燈卧聞漁版響<lb/>
　　寫墨竹二枝并題與章子愚<lb/>
落日洞庭西曾聞唱竹枝十年江海别風雨漫相思<lb/>
　　題墨竹<lb/>
新雨收金玦輕風轉玉環截筒為九寸吹向武夷山<lb/>
　　寄彭聲之<lb/>
新蓮已屢摘君子意何如憶在湖西舍花間獨釣魚<lb/>
　　題緑野春隂圗<lb/>
<pb n="KR4h0160_WYG_090-14b"/>
野色連青藹春流澹碧沄蘼蕪隨處緑離思滿南雲<lb/>
　　秋日同友人泛舟<lb/>
來把青竹竿學釣水中魚經年消息斷疑有故人書<lb/>
　　子昻竹石<lb/>
古研麝煤香書傳雨漏牆髙齋對松雪隨意寫瀟湘<lb/>
　　為潘仲暈題定使君所贈馬郎中畫鶴<lb/>
郎中畫鶴稱第一江海十年多見之蘭皋明月照獨舞<lb/>
雪影參差風倒吹滄江𤣥圃三山上琪樹金芝日應長<lb/>
<pb n="KR4h0160_WYG_090-15a"/>
萬里懐歸惜羽毛中宵怨别流孤響通泉素壁久漂零<lb/>
忽見新圗百感并華亭舊歎傷心切赤壁扁舟入夢驚<lb/>
緑錦池邊飼秋雨驃騎多情毎同賦相思欲報故人知<lb/>
為傳一札柬飛去<lb/>
　　田園幽隠圗<lb/>
我家清江縣城北竹梁花埭環深宅隣屋分燈夜讀書<lb/>
仙山借鹿春耕石蹤迹年來逐轉蓬萬事驚心舊業空<lb/>
無錢買山惟愛畫坐對新圗如夢中柴門茂樹森相向<lb/>
<pb n="KR4h0160_WYG_090-15b"/>
野水山橋接空曠雨足沙田野犢閒風回茅屋晨雞唱<lb/>
隔林炊黍起新煙接竹穿籬引澗泉傍隄榆柳皆新種<lb/>
近舍柘枝不記年山深住久疎城府人情頗訝今非古<lb/>
酒熟頻開白社尊家貧時賣陳公屨邇者中原相掎角<lb/>
錦袍白馬相馳逐得失俱隨去水流至今猶記王官谷<lb/>
　　劉宗海為余作清江春雨碧嶂秋嵐二圗賦此贈<lb/>
　　之<lb/>
劉君早年善山水得意徃徃圗樵漁西昌城西一相見<lb/>
<pb n="KR4h0160_WYG_090-16a"/>
忽然贈我雙畫圗圗中似是清江曲春雨蒼茫汀樹緑<lb/>
煙中髣髴辨飛帆水際依㣲見茅屋漁郎繫船江石上<lb/>
一夜磯頭水新長孤邨日莫煙火㣲渡口歸人瞑猶徃<lb/>
碧嶂層巒翠轉竒嵐光秀色含朝暉風林落葉灑青壁<lb/>
雲壑流泉生翠㣲我昔結廬此山裏毎愛秋嵐淨如洗<lb/>
經年奔走厭風塵偶看新圗心獨喜憑君添我小綸巾<lb/>
明當歸埽山中雲他日君來一相訪松根為子開柴門<lb/>
　　題金華余仲揚山水<lb/>
<pb n="KR4h0160_WYG_090-16b"/>
人言呉中山水好坐使絶境那能到金華山人懐故山<lb/>
時拂氷紈寫幽島贈君此圗更絶竒妙墨精思奪天造<lb/>
陂陀重阜隠喬木掩仰遥汀帶文藻石嶠雲生莫色㣲<lb/>
海門潮落秋風早賀監居臨鑑湖曲子猷宅近山隂道<lb/>
江清落日櫂船回照水新袍影顛倒髙情千古摹前哲<lb/>
世俗紛華豈堪保經年烽火徧江南萬壑千峰迹如埽<lb/>
畸人奔走厭塵濁試觀圗畫開懐抱思傍幽林結茅屋<lb/>
柴門低映寒藤老放鶴前山戴笠歸獨把長劖拾瑶草<lb/>
<pb n="KR4h0160_WYG_090-17a"/>
　　題古木幽篁圗<lb/>
近者天下冩竹枝息齋子昻最竒絶金釵折股錐畫沙<lb/>
直以髙情寄毫墨後來小李用家法更覺縱横脱羈勒<lb/>
御榻屛風或詔寫流落人間豈多得我家真蹟兼數公<lb/>
錦囊玉軸複壁中舊宅荒涼經戰伐故物多随煙燼空<lb/>
此圗尋丈小李作位置頗殊標格同半身古樹色蒼潤<lb/>
篔簹因依相澹濃長林無人秋氣入蜿蜿蛇蛟起幽蟄<lb/>
蠨蛸垂絲晝隂静老鶴陊翎昏雨集黄陵廟前湘水深<lb/>
<pb n="KR4h0160_WYG_090-17b"/>
捐玦江皋思俯拾浮槎尋源遡空濶折旌低渡𤣥雲溼<lb/>
何郎兄弟最好奇愛此不減珊瑚枝幽居正在蘭峰下<lb/>
亦有喬木當窗扉共展長圗幽興發六月涼颸生葛衣<lb/>
還君珍襲增歎息他日重看覛舊題<lb/>
　　題傅商翁觀松瀑圖<lb/>
山風蕭蕭晝寂歴長松落落倚絶壁紫煙乍留青巘中<lb/>
瀑布迸落蒼厓石山中之人形骨清幅巾藜杖時獨行<lb/>
溪回陡絶去無路坐撫瑶琴摸劍聲我亦平生慕真賞<lb/>
<pb n="KR4h0160_WYG_090-18a"/>
十年誤落江湖上故山蕭條久不歸夜雨秋衾夢常往<lb/>
人生適意無是非雲林久與幽人期九節預栽青竹杖<lb/>
明朝試拂薜蘿衣<lb/>
　　題何武子所藏簡天碧松圗<lb/>
蒼松偃蹇如短虯垂肘近人寒不收悲風蕭蕭生晝晦<lb/>
古鬛陊水令人愁錦韀騎馬山隂道石黛空青拂衣好<lb/>
萬里江湖隔舊㳺坐觀圖畫空山老<lb/>
　　送羅與敬歸西昌<lb/>
<pb n="KR4h0160_WYG_090-18b"/>
石龍磯畔多芳草㳺子憶家春已老水北楊花撲地飛<lb/>
旁人漫道飛花好愛子不忍别送子到水濆青天孤影<lb/>
飛黄鵠落日長風吹斷雲朝發銅塘津莫宿青泥渡㠶<lb/>
過孝通祠漸是西昌路金魚洲逺樹青青三顧浮煙生<lb/>
杳冥石扶壞道通髙閣水齧危沙見古城君家正在何<lb/>
方住獨有園廬俯江渚昨夜深閨夢逺人相思定倚櫻<lb/>
桃樹<lb/>
　　題金人獵騎圗<lb/>
<pb n="KR4h0160_WYG_090-19a"/>
昔者金源起東北萬馬南馳蹴中國青蓋趨燕艮岳摧<lb/>
殺氣如雲暗吳越天旋日轉息戰爭裹革包兵交玉帛<lb/>
朔南無事號太平頗習華風變蠻貊既尊儒術尚文事<lb/>
立進畫圗供玩閲是時張戡畫□馬尺素流傳擅聲價<lb/>
此圗彷彿戡所作似貎燕山馳獵者秋髙露白葭葦黄<lb/>
隠約寒山接平野鹿韀鶴轡赤茸鞧騎影聯翩意閒雅<lb/>
龍媒振鬛望空濶足若奔暑汗流赭前驅後逐爭豪雄<lb/>
左旋右轉若回風鴐鵝驚飛百獸駭蒼鷹脫臂騰髙空<lb/>
<pb n="KR4h0160_WYG_090-19b"/>
䇿馬數獲落日紫金盤行炙饜奴僮當時觀者徒歎息<lb/>
寫入丹青真國工古愚先生最好事錦標鈿束紆鸞龍<lb/>
郡齋展玩當清晝驚飇颯颯吹簾櫳白頭書生幽薊客<lb/>
不覺涕淚霑膺胸百年興廢恍如夢苜蓿蕭蕭迷古宫<lb/>
　　茅屋讀書圗<lb/>
峨峨蒼山白雪冒之靈液滲漉㵼為清漪帶我林薄環<lb/>
我蓬茨春日載陽卉木華滋呦呦鹿鳴泛泛浮鷖敘此<lb/>
幽獨理我琴冊嗟彼聖賢遺我令則顧瞻周道零露在<lb/>
<pb n="KR4h0160_WYG_090-20a"/>
草駕言從之中心懆懆澗有蘭茝山有蕨薇逍遥卒嵗<lb/>
皓首為期<lb/>
　　題夢鶴軒圗為淦守曹仲修賦<lb/>
緑髪山翁宫錦長十年淪落江之涯扁舟夜傍弄明月<lb/>
夢逐西風孤鶴飛孤鶴西飛渡江渚星斗沈沈逺山曙<lb/>
逸思鶱騰八極雲霜毫㸃染三秋露梁園才子蘭臺賔<lb/>
露幌行春移畫輪未論羽翼沖霄漢直道襟懐如古人<lb/>
山城休暇多賔客共展新圗綺軒側一曲寒波照縞衣<lb/>
<pb n="KR4h0160_WYG_090-20b"/>
坐令長憶林皋宅<lb/>
　　白苧詞二首<lb/>
象牀玉瑱鴛鴦裀銅盤畫燭燒紅雲芳尊蘭勺霑朱脣<lb/>
白紵髙歌動梁塵請君試聴曲意新揮金縱歡及良辰<lb/>
落葉辭條無再春遺令髙臺作歌舞鬱鬱西陵那得聞<lb/>
連枝蜀錦鋪金堂中山㫖酒實瓊觴豹胎猩脣出中房<lb/>
博山火紅夜未央催弦促柱歌吹揚輕身向君回玉璫<lb/>
妖姿豔態世無雙君心胡為樂逺行<lb/>
<pb n="KR4h0160_WYG_090-21a"/>
　　車遥遥<lb/>
車遥遥行漸逺男兒徇名不計返前年客邯鄲去年出<lb/>
秦關今年驅車復入燕城巍巍十二門龍樓鳯閣起中<lb/>
間大道通衢容九軌狹邪岐路相鉤連壯哉佳麗地王<lb/>
氣若浮煙四海為一家天下方晏然列侯皆藉先人業<lb/>
丞相偏䝉太后憐兄弟㡬人乗畫轂父子七葉珥貂蟬<lb/>
貴者自復貴賤者自復賤劇辛樂毅徒為爾竒謀異畫<lb/>
不得薦朔風吹沙欺黒貂拔劍憤歎起晨朝上林三月<lb/>
<pb n="KR4h0160_WYG_090-21b"/>
花正滿帳飲東都攀桞條金尊酒盡客言别揚鞭復駕<lb/>
車遥遥向何許千里行行至單父因從魯諸生横經折<lb/>
今古束帶纓儒冠折節耽文事十載芸窗自讀書人言<lb/>
詞賦比相如髙車大馬消散盡寂寞衡門駕鹿車<lb/>
　　猛虎行<lb/>
　　　山居近多虎害食民耕牛畜豕民甚苦之古人<lb/>
　　　有以文感異類者此非涼徳所及聊為歌詩以<lb/>
　　　訟之<lb/>
<pb n="KR4h0160_WYG_090-22a"/>
猛虎何咆哮的顙黒文章兩目夾明鏡牙齒若秋霜朝<lb/>
噉一青兕莫餐雙豕狼饑舌舚哺如血鮮領子時蹲古<lb/>
冢顛樵采不敢過草木上參天夜深月黒風號谷還向<lb/>
近邨噬黄犢十室九室牛圉空野翁嗸嗸老婦哭田荒<lb/>
無牛不得耕官中増賦有嚴刑鞭箠恣狼藉羸老豈足<lb/>
勝去年甲士頻經過白晝刼人家復破軍中貨牛動千<lb/>
頭家家無錢那可求里胥曉至門怒目氣如山圂中一<lb/>
豕大如犬明朝貿米去輸官未足了官數少寛里胥怒<lb/>
<pb n="KR4h0160_WYG_090-22b"/>
猛虎夜復来銜之上山去猛虎乎爾何愚天遣烏兎肥<lb/>
爾軀今胡使人饑不得食寒不得衣憔悴如枯株騶虞<lb/>
有足不踐萌芽獬豸有角唯觸奸邪爾獨恃力不恃徳<lb/>
使我為爾長咨嗟人為萬物靈力莫爾敵心懐念懥不<lb/>
能平思翦爾類緩我生黄間毒矢係長絲草中潛張當<lb/>
路蹊爾行不虞絓其機爪牙雖利將安施食爾之肉寢<lb/>
爾皮<lb/>
　　行路難<lb/>
<pb n="KR4h0160_WYG_090-23a"/>
渉水多蛟龍跋山多猛虎荒城荆棘上參天大澤修蛇<lb/>
横草莽百里黯慘無人煙驅車傎行陷泥滓前車軸折<lb/>
後車來行人不覺旁人哀眼前道路已如此何况太行<lb/>
髙崔嵬為君歌路難請君試一聽位髙金多豈足貴擊<lb/>
鐘鼎食何足榮東溝水流西溝涸昨日花開今日落世<lb/>
事榮枯反覆手七尺之軀安所託古來賢逹人與時同<lb/>
巻舒龎公鹿門隠馬生鄉曲居欵段聊來下澤車何用<lb/>
終朝出畏途<lb/>
<pb n="KR4h0160_WYG_090-23b"/>
　　醉贈何能舉<lb/>
與子十年不相遇豈意今日重逢君狂歌痛飲自吾輩<lb/>
世間俗子徒紛紛林木蕭疎溼秋雨蹇驢嬾渡溪橋水<lb/>
咫尺西風隔白雲羣仙環佩月中聞重陽好約冰壺子<lb/>
同入仙源避世人<lb/>
　　周所立江邨草堂<lb/>
將軍舊日曽分禄為結茅堂草覆檐過橋柳暗烏爭樹<lb/>
當户花開燕入簾醉書江石兼雲冷晩飯山苗帶露甜<lb/>
<pb n="KR4h0160_WYG_090-24a"/>
之子多才空白首獨將詞賦擬江淹<lb/>
　　雲卧山房為了上人賦<lb/>
空山雲卧杳難尋惟許人間禮磬音龍起盋中生片影<lb/>
鶴歸仙頂結輕隂化為法雨霑衣濕散作天花繞座深<lb/>
去住了然無定著祗應猛虎識禪心<lb/>
　　仙溪書院為何能舉賦<lb/>
江海歸來兩髩霜仙源深處結茅堂參差樹映春山逺<lb/>
窈窕橋通碧澗長金匱藏書遺鳥迹石田種玉起虹光<lb/>
<pb n="KR4h0160_WYG_090-24b"/>
只愁來往迷化嶼預擬藤隂問釣航<lb/>
　　淵明入社圖<lb/>
空山樓觀逺蒼蒼路出深溪石磴長近瀑飛雲經樹溼<lb/>
穿花流水過橋香髙僧喜識桄桹杖穉子歡迎薜荔裳<lb/>
入社㡬時還出社松隂十里到柴桑<lb/>
　　贈别傅商翁<lb/>
蔗園瓜地楚山春野鹿梅花照雪筠隣甕共開桑落酒<lb/>
客衣猶帶豫章塵舊彈長鋏馮煖老新著衡書季子貧<lb/>
<pb n="KR4h0160_WYG_090-25a"/>
夢繞西州歸雁逺何時同采莫江蘋<lb/>
　　同聲之宿蕙□齋臨别賦簡<lb/>
故人共宿幽齋小扁竹花開映紫蒲采閣冥傳浮水箭<lb/>
金城朝建相風烏朱絲鏤管書苔紙銀簟秋衾夢橘湖<lb/>
明日棹船金水去煩君臨别贈文無<lb/>
　　為髙安何思恭題方壺所畫山水<lb/>
古象山中白晝閒紫煙樓觀鳯笙寒試分玉井三秋露<lb/>
戲寫方壺九曡山老樹模糊常帶雨茅茨瀟灑鎮臨湍<lb/>
<pb n="KR4h0160_WYG_090-25b"/>
知君隠處渾如此持向荷峰錦水看<lb/>
　　北澗春日<lb/>
喔喔野雞鳴逺林瑶琴揮罷思愔愔寒林山色難生態<lb/>
春入溪雲易合隂畬隴夜燒諸土俗州城晝掩識邊心<lb/>
芳皋杜若相將緑偏覺騷人幽怨深<lb/>
　　題巴丘龍母廟<lb/>
天開玉峽兩厓丹隔岸諸峰似翠鬟神女不歸龍已化<lb/>
仙翁飛去鶴空還碧壇芳草經年合古殿蒼松落日閒<lb/>
<pb n="KR4h0160_WYG_090-26a"/>
萬里長風起天末如聞環佩白雲間<lb/>
　　寄淦川友人<lb/>
廢郭浮煙合緑蕪茅茨星散縣樓孤江連戈舫鳴春鸛<lb/>
樹對寒燈起夜烏古研自磨銅雀瓦坐氊還曡罽賔羭<lb/>
市南美酒梨花白最憶青絲係玉壺<lb/>
　　送鎦子堅之袁城<lb/>
雪色征袍拂曙飇宜陽西去思飄飄千峰静對芙蓉幕<lb/>
三峽遥連蝶蝀橋櫂得雀舟衝雨緩借來驄馬向春驕<lb/>
<pb n="KR4h0160_WYG_090-26b"/>
青年書記相知久共按秦筝和玉簫<lb/>
　　讀黄危二閣老送何彥正歸省詩序追賦一首<lb/>
水滿金溝柳著霜行人驅馬上河梁公車未奏三京賦<lb/>
祖道争持五色裳班固文章傳太史鍾繇書法繼中郎<lb/>
澗河夜雨燒銀燭坐聽疎鐘憶建章<lb/>
　　題鄒惟中西樓<lb/>
西樓逺對鼎山斜野客來尋駕鹿車行嶼暝煙浮翠黛<lb/>
石田秋雨潤銀沙清尊未酌心先醉徃事重論鬢欲蓽<lb/>
<pb n="KR4h0160_WYG_090-27a"/>
肻借溪南三畝宅從君學種邵平瓜<lb/>
　　用韻送梁徵君孟敬還石門<lb/>
渝曲經年不見君偶同江郭看飛雲蚌還乍喜雙珠合<lb/>
龍躍終愁兩劍分蹤迹毎同樵客隠姓名已被聖人聞<lb/>
暫隨郡邑還歸去應念山中白鹿羣<lb/>
　　和友人過象牙潭韻<lb/>
一曲寒山照水清哀鴻驚鵲亂江聲浪翻白雪千尋險<lb/>
天接浮雲萬里平前輩總隨煙霧盡虚名真似羽毛輕<lb/>
<pb n="KR4h0160_WYG_090-27b"/>
髙懐欲棄人間事同向天台訪赤城<lb/>
　　次友人鍾陵眺望有感之作<lb/>
萬堞參差啟四門滄江一望客消魂鳯迷呉女瓊軒月<lb/>
蝶濕滕王畫棟雲孤鳥飛空看漸滅連檣依淺坐成醺<lb/>
獨愁交午歸來鶴漫有仙音忍重論<lb/>
　　寄西峰李絳之<lb/>
漢家仙吏駕雲螭遺迹空存碧蘚滋井底龍飛山客見<lb/>
峰頭鹿過野人知芝田舊長千年藥石室新題五字詩<lb/>
<pb n="KR4h0160_WYG_090-28a"/>
寄語山中李道士好將苦學慰深期<lb/>
　　寄梁孟敬<lb/>
菰山之陽隠者宅日午隔溪聞讀書時有門生陳八簋<lb/>
再從家僕致雙魚石門雨過篔簹濕蓽戸秋深薜荔疎<lb/>
已約莫春攜稚子詠歸沂丄曳輕裾<lb/>
　　舟中望九華山<lb/>
春㳺秣陵渉夏還船頭初見九華山乍起雲煙碧窗外<lb/>
忽生金彩夕陽間玉幢字隠仙書古石扇苔青洞府閒<lb/>
<pb n="KR4h0160_WYG_090-28b"/>
安得山東李太白共看山色弄潺湲<lb/>
　　到郡不入城寄彭聲之雪印太虚<lb/>
鳯洲秋水日漸漸江水渾如博士衫草屋結來人假宿<lb/>
檄文書就手親緘裁詩久愛中丞麗制酒難禁吏部饞<lb/>
相見立談還即别寸心揺曳似風縿<lb/>
　　遊承天宫<lb/>
石橋流水隔飛塵古木蒼蒼繞澗濵靈壝舊栖逃漢史<lb/>
白雲曾識避秦人冠裳千載遺瓊笥環佩三秋集羽輪<lb/>
<pb n="KR4h0160_WYG_090-29a"/>
翠壁丹厓如夙契欲持名姓紀嶙峋<lb/>
　　西昌蕭鵬舉槖其師北平按察司副使劉君子髙<lb/>
　　之詩千餘篇過潭溪山中欲余選擇將歸而刻之<lb/>
　　子髙余友也負竒才碩學知名當時其詩今翰林<lb/>
　　侍講學士宋公評之至矣余何足以知之徒感鵬<lb/>
　　舉師友之誼重增故人之思次韻二章聊答盛意<lb/>
　　他日子髙見之當發一笑也<hi>録一</hi>
雨過山居竹色新蓽門松戸面嶙峋錦囊湘帙聯佳客<lb/>
<pb n="KR4h0160_WYG_090-29b"/>
玉節青驄憶逺人薊北烏啼官舍晩江南鶯囀故園春<lb/>
蕭條萬里俱華髪月落西窗入夣頻<lb/>
　　題宋能敏青壁軒<lb/>
沓嶂層巒翠㡬重神光動處有竒逢霧生深谷藏𤣥豹<lb/>
泉落隂厓化玉龍丹篆曉書朱露溼碧窻晝掩白雲封<lb/>
何時携我青藜杖結屋來依五粒松<lb/>
　　酬别宋贊善大夫景濓二首<lb/>
西閣垂簾坐夕隂毎因朝退共論心文章千載知音少<lb/>
<pb n="KR4h0160_WYG_090-30a"/>
獨立蒼茫感慨深<lb/>
大秀千峰菡萏開玉梁髙接九仙臺預從山頂結茅屋<lb/>
待得先生跨鹿來<lb/>
　　四時詞<hi>録一</hi>
學士峰頭雁正過將軍峽口柳無多雲屛露冷衣裳薄<lb/>
欲櫂<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船采芰荷<lb/>
　　題竹<lb/>
溪藤潤帶空青色湘竹寒生琬琰文何處幽尋不可<lb/>
<pb n="KR4h0160_WYG_090-30b"/>
夜深山雨隔窻聞<lb/>
　　聽琴圖為周易題<lb/>
韋帶筠冠白㲲衣龍脣鶴足軫文犀試看十指風泉繞<lb/>
曲裏時聞烏夜啼<lb/>
　　題畫鷹<lb/>
猶記鳴鞘出霸陵新豐市北醉呼鷹於今豪氣都消盡<lb/>
閒看新圗剔雁燈<lb/>
　　題郭熈春山<lb/>
<pb n="KR4h0160_WYG_090-31a"/>
紫霧春山緑樹齊水流花嶼亂鶯啼蹇驢烏帽歸來晩<lb/>
恰似成都濯錦溪<lb/>
　　題扇<lb/>
烏絲細寫蠶頭篆白紵新裁燕尾衫雨過西軒苔色淨<lb/>
澗中雲影似江㠶<lb/>
　　秋江晩釣圖<lb/>
淺渚環洲隠釣篷寒藤古木落秋風十年閉戸空山裏<lb/>
忽憶江湖似夢中<lb/>
<pb n="KR4h0160_WYG_090-31b"/>
　　和曾都文韻<lb/>
　戍鳴笳起畫樓滿天涼月恨悠悠離人一夜思親夣<lb/>
度盡巴江楚水秋<lb/>
　　題竹三首<lb/>
小窻新霽緑隂稠隨意揮毫倣薊丘老鶴陊翎回舞態<lb/>
洞簫吹徧石林秋<lb/>
洞裏仙人白兎公手持玉笛向秋風彩雲低度天如水<lb/>
吹作龍吟山月中<lb/>
<pb n="KR4h0160_WYG_090-32a"/>
讀易茅齋夏日長琅玕繞屋擬瀟湘山風一夜吹疏雨<lb/>
共愛西窻五月涼<lb/>
　　題扇<lb/>
金鳯洲頭倒玉壺銅塘浦口送飛艫他時若記分攜處<lb/>
花滿春城聞鷓鴣<lb/>
　　飛仙圗<lb/>
緑膺幺鳯載瓊簫霧鬢煙鬟向月飄閬苑獨歸仙路逺<lb/>
九天風露溼紅綃<lb/>
<pb n="KR4h0160_WYG_090-32b"/>
　　和何平子韻三首<lb/>
碧池萬柄青荷葉相映茅齋水霧深滿酌君家琥珀酒<lb/>
時時扶醉過花隂<lb/>
雪竹霜筠負所期寒雲飛雁影離離縣知磐石蒼苔上<lb/>
猶有山隂道士詩<lb/>
蕭蕭官桞著霜稀水鳥沙禽弄夕暉明日鍾陵相祖别<lb/>
金盤斫膾鯉魚肥<lb/>
　　重過何氏席上作二首<lb/>
<pb n="KR4h0160_WYG_090-33a"/>
霜筠雪竹莫雲寒采筆題詩㸃石䦨銀燭金尊重到日<lb/>
老懐不似少年歡<lb/>
謝家羣從最多賢第宅新詩綺戸連預喜酒䦨賔客散<lb/>
看傳銀燭散青煙<lb/>
　　寄彭聲之<lb/>
素紈便面小行書最愛風流半醉餘芙蓉楊柳娟娟月<lb/>
何處相逢解玉魚<lb/>
　　寄西峰道士七首<lb/>
<pb n="KR4h0160_WYG_090-33b"/>
栖碧山人兩袂輕玉蜍盛得露華清新詩不記人間事<lb/>
盡寫瑶臺閬苑情<lb/>
古墨輕磨紫麝臍白雲窗下小書帷何時為寫梅君傳<lb/>
換得鵞羣映錦池<lb/>
百尺飛樓接太清萬年枝上月華明鹿車入谷無人見<lb/>
應是仙人衛叔卿<lb/>
小鳯雙吹紫玉簧雪毛丹頂唱雲章碧桃開徧靈芝長<lb/>
萬壑千峰露氣涼<lb/>
<pb n="KR4h0160_WYG_090-34a"/>
夜禮珠衡佩玉鏘慶雲低繞鬱金章空中鶴語神君至<lb/>
睡鴨頻添百和香<lb/>
瑶壇丹柰景䦨干不比人間荔子丹明月娟娟清露濕<lb/>
碧苞珠實滿金盤<lb/>
石室虚明隔紫煙靈文中閟白瑶鐫丹書隠字誰能識<lb/>
嵗月應題建武年<lb/>
　　北澗夏日二首<lb/>
酒傾蘭勺石泉香水翦荷盤露氣涼誰料十年江海興<lb/>
<pb n="KR4h0160_WYG_090-34b"/>
閉門疏雨對横塘<lb/>
白紵衣裳碧玉冠緑波池上獨盤桓水禽飛下涼颸起<lb/>
閒看冰荷側露盤<lb/>
　　夜宴定侯宅醉中口號<lb/>
刻羽堂中畫燭明將軍夜醉水西營青樓小婦新承寵<lb/>
彈得涼州第一聲<lb/>
　　吹簫圗為劉海陽賦<lb/>
曾引雙飛綵鳯来紫瓊鏤管上簫臺於今無復人間夣<lb/>
<pb n="KR4h0160_WYG_090-35a"/>
一曲閒吹坐碧苔<lb/>
　　題墨梅<lb/>
郭西茅屋經年别嫩橤疎枝入夢頻何處幽尋重相憶<lb/>
寒雲野水月如銀<lb/>
　　為何彥脩題縣厓古木圖<lb/>
古木蒼蒼帶女蘿峰隂斜蘸石潭波十年不到屛風曡<lb/>
夜雨茅檐幽夢多<lb/>
　　與何重容<lb/>
<pb n="KR4h0160_WYG_090-35b"/>
百尺長松不記年石牀攲帽午隂圓何郎茅屋相憐住<lb/>
為煮新茶汲澗泉<lb/>
　　題扇<lb/>
揚州何遜多才藻秋水金塘豔碧渠深院閉門芳草合<lb/>
小簾低䕶殺青書<lb/>
　　重過北澗和韻<lb/>
北澗蒼蒼古木長南塘夜雨落花香重來萬事堪惆悵<lb/>
翦燭西窻共一觴<lb/>
<pb n="KR4h0160_WYG_090-36a"/>
　　三友圗<lb/>
冰䫇玉節間苔枝瘦影參差落墨池最憶山隂殘雪裏<lb/>
西窻相對鬢如絲<lb/>
　　和貳守漫興<lb/>
鄱陽春水渺連空煙嶼飛花逺近紅石渚買魚新斫膾<lb/>
一時風致似吳中<lb/>
　　宿西峰懐舊<lb/>
得失浮雲聚散間陸機先識媿張翰無端一派西安水<lb/>
<pb n="KR4h0160_WYG_090-36b"/>
故作愁聲入夢寒<lb/>
　　題墨梅二首<lb/>
茅屋蒼苔野水濵嵗寒冰雪久相親江湖後夜扁舟夢<lb/>
猶記尊前對玉人<lb/>
仙館曾逢玉帶姿夢中要作曉寒詞於今相對情如水<lb/>
唯有清霜繞鬢絲<lb/>
　　寫墨竹一枝<lb/>
為君粘筆寫篔簹數尺新梢緑粉香持向西窗聽夜雨<lb/>
<pb n="KR4h0160_WYG_090-37a"/>
髙情渾似對瀟湘<lb/>
　　為彭子𢎞題漁釣圗<lb/>
彭郎磯畔小茅堂露滿秋林木葉黄石渚水生魚欲上<lb/>
一江風雨夜鳴榔<lb/>
　　題北澗精舍<lb/>
石田流水繞生苔翠竹蒼松傍舍栽恰似輞川莊裏住<lb/>
蓽門斜對芰荷開<lb/>
　　南湖先生貢性之<lb/>
<pb n="KR4h0160_WYG_090-37b"/>
　　　性之字友初尚書師泰族子也元季以胄子除<lb/>
　　　簿尉後補閩理官明洪武初徴録師泰後大臣<lb/>
　　　以性之薦性之避居越之山隂更名恱從兄弟<lb/>
　　　同仕於朝迎歸金陵宣城俱不徃躬耕自給以<lb/>
　　　終其身門人私諡曰貞晦以世家宣城之南湖<lb/>
　　　因號南湖先生有南湖集藏於家𢎞治間六世<lb/>
　　　孫吏部員外郎欽出示李少師東陽少師稱其<lb/>
　　　詩清新可傳為刪去什之一付欽刋刻行世錢<lb/>
<pb n="KR4h0160_WYG_090-38a"/>
　　　唐田參議汝成謂友初詩才清麗但纖濃乏骨<lb/>
　　　其湖上春歸呉山逰女送戴伯貞還廣西諸詩<lb/>
　　　叙事委曲而感慨係之出諸作之上今其集中<lb/>
　　　如㳺魚出沒不多个白鳥徃來時一雙洞簫吹<lb/>
　　　徹聲如縷釣艇歸來小似梭叱撥稳馱夷女醉<lb/>
　　　猩紅新染毳袍深雲將雨意驚秋早雁帶邊聲<lb/>
　　　入座遥蒼梧山暝雲連樹青草湖春水拍天烏<lb/>
　　　藤拄杖扶來瘦絳色輕袍製得方晴雲接地深<lb/>
<pb n="KR4h0160_WYG_090-38b"/>
　　　遮屋春水穿船直到門亦多傑出之句也<lb/>
　　送盧思敏歸天台<lb/>
天台山髙四萬八千丈神仙之徒往往窟宅乎其間我<lb/>
嘗探竒恣𤣥覽直上絶壁窮躋攀松風流水聲瑟瑟桃花<lb/>
玉洞春漫漫曾逢兩仙人對奕猶未殘□毶白髮長被<lb/>
耳千二百嵗如童顔手攜緑竹杖劍佩黄金環見我拂衣<lb/>
起念我行路難問我何從來延我啟重闗授我長生訣<lb/>
餌我金霞丹餐松齧柏飲沆瀣伐毛洗髓滌肺肝吁嗟<lb/>
<pb n="KR4h0160_WYG_090-39a"/>
凡骨不易蛻失身又復歸塵寰始知神仙有術終不可<lb/>
以遽學使我夢寐至今夜夜空與相徃還盧郎天台人<lb/>
縛屋天台下年少事逺逰仗劍歴中夏才華擅文藻富<lb/>
貴若土苴曳裾恥王門望雲念親舍浩然欲歸養即日<lb/>
具鞍馬上堂奉㫖甘載拜獻杯斝適此舞綵歡勝彼途路<lb/>
者父母見子歸喜氣揚雙睂親戚饋壺漿隣里將豚雞<lb/>
慰藉逺歸人老㓜咸熙熙但諳風俗淳不識亂與離因<lb/>
君重念山中好歸來已覺輸君早汩沒塵埃徒我慙顦<lb/>
<pb n="KR4h0160_WYG_090-39b"/>
顇形容漸枯槁今君徃矣誠難留殷勤為謝羣仙道明<lb/>
年二月春正緐期爾山中拾瑶草<lb/>
　　髙山流水圗<lb/>
山雲飄蕭山月涼溪風颯沓溪流長山水遺音秋滿耳<lb/>
似與琴響參宫商若人領此山水勝漫託冰絃寄幽興<lb/>
天空自覺響逾寂指落先與心相應音傳今古知者稀<lb/>
孰云舉世惟鍾期仰天為爾一長嘯音兮琴兮知不知<lb/>
　　題扇<lb/>
<pb n="KR4h0160_WYG_090-40a"/>
鮫人夜織綃滿機并刀翦碎光陸離歸來斫斷珊瑚枝<lb/>
製就明月初圎時南洲溽暑醉如酒朝攜暮攜常在手<lb/>
從此相親成狎友縱使分違應不久祝融峰頭重回首<lb/>
　　牧牛圗<lb/>
溪童飲牛渡溪水牛遇水深行復止人知水深牛不行<lb/>
誰識回頭顧其子桃林之野春雨晴燒痕回緑春草青<lb/>
太守勸農當二月土膏肥煖牛可耕邯鄲城頭征戰息<lb/>
寗戚徒勞吟白石一聲笛裏太平歌牛背溪童自朝夕<lb/>
<pb n="KR4h0160_WYG_090-40b"/>
　　題山農畫梅<lb/>
大庾嶺頭春信早十月梅開照晴昊曾騎官馬隴頭來<lb/>
百里梅花夾馳道夫君元是嶺南人自言家近羅浮邨<lb/>
種梅繞屋一萬樹玉為肌骨冰為魂得官逺向西湖住<lb/>
喜與林逋作賔主夢回酒醒霜月寒又見梅花在窗戸<lb/>
笑倩傍人為寫真相看如見嶺頭春一聲長笛月欲落<lb/>
腸斷梅花身後身<lb/>
　　溪山小隠和胡虚白韻<lb/>
<pb n="KR4h0160_WYG_090-41a"/>
我聞神仙之國伐毛兼洗髓逺在西海西邊蓬萊之弱<lb/>
水我生有夢不可到髣髴君家畫圗裏溪流冷浸玻瓈天<lb/>
層巒疊嶂含雲煙渡頭楊柳緑如染洞口桃花紅欲然<lb/>
老夫已借過睂杖來聽松泉弄幽響雲中雞犬知㡬家<lb/>
胡麻己熟雕胡掌此中此樂何紆餘赴隴無煩來鶴書<lb/>
便欲相從學耕釣細和山聲同水調<lb/>
　　題畫梅<lb/>
江南十月霜雪飄杖藜東郊復西郊酒酣不憚行路遥<lb/>
<pb n="KR4h0160_WYG_090-41b"/>
蹋徧第六西湖橋北風獵獵吹枯梢青天有鶴不可招<lb/>
逋仙起舞來解嘲請君與我看此髙堂素壁一幅之生<lb/>
綃<lb/>
　　青山雲一隖圗<lb/>
青山青青欲斷青山斷處雲如幔人家深住隖東頭剛<lb/>
被雲遮一多半山兮雲兮窅莫分雞犬遥隔雲中聞有<lb/>
時隨風或凌亂長日與山相吐吞城中車馬多如織沒<lb/>
馬紅塵深幾尺只有富貴解留人且與雲山未曽識吁<lb/>
<pb n="KR4h0160_WYG_090-42a"/>
嗟山中人夢憶雲中君巻舒隨所適放浪由天真我昔<lb/>
西㳺登五老五老諸峰插晴昊酒酣放歌謫仙句擬共<lb/>
雲松結巢好江郎自是青雲姿按圗笑索雲山詩從來<lb/>
知爾出山去為雨為霖當及時<lb/>
　　題息齋竹次韻<lb/>
憶昔舟泊湘江時青天皓月流素輝美人騎龍上天去<lb/>
逰魂夜半招不歸興來一飲三百斛醉倒肻惜千金揮<lb/>
孤鸞隨影秋水碧鷓鴣叫入蒼雲飛涼飇颯颯似鳴籟<lb/>
<pb n="KR4h0160_WYG_090-42b"/>
翠霧漠漠如張幃胷中氣吐萬菡萏筆底勢走千明璣<lb/>
飇車揺揺渺何許疑是柱頭丁令威風流雲散世已逺<lb/>
蕭條遺墨人間稀眼前頫仰即千載底問誰亡復誰在<lb/>
我來見畫如見人徃事悠悠付深慨挂之髙堂素壁中<lb/>
老氣凛凛迴長風狂歌起舞還自惜笑看白日行青空<lb/>
　　宫梅圗<lb/>
璚樓夜寒銀漏澁滿地霜華月光白翠禽啼斷夢中魂<lb/>
窈窕虚窗碧紗隔千門深鎖含章宫未許人間識春色<lb/>
<pb n="KR4h0160_WYG_090-43a"/>
只愁笛裏曲聲哀零落香鈿㸃妝額<lb/>
　　百馬圗<lb/>
烏桓城頭春雨晴烏桓城下春草生百靈長養少畋獵<lb/>
牧馬曉出烏桓城騰驍馳突各異態饑齧渴飲仍縱横<lb/>
健兒獨誇好身手上馬㨗若飛鳶輕青絲不鞚錦鞍邨<lb/>
什什伍伍争先行官長遥望拍手笑落日半照旌旗明<lb/>
憶昔開元全盛日四十萬匹俱龍精驌驦騄駬總神物<lb/>
駿氣上貫房垣星只今四海罷征戰含哺鼓腹歌昇平<lb/>
<pb n="KR4h0160_WYG_090-43b"/>
英雄用武已無地一日底用千里程丁寧伯樂倘一顧<lb/>
爾價頓使千金増<lb/>
　　題畫<lb/>
城中車馬多如雲林下相逢無一人城中甲第十萬戸<lb/>
林下草堂空四隣胡為奔走上城市歸來兩袖飛黄塵<lb/>
髙堂素壁忽見畫使我頓覺清心神何時此地一相就<lb/>
坐席甘與漁樵分借君清澗濯雙足借君松枝懸角巾<lb/>
更須長揖謝軒冕相期嵗晩終吾身<lb/>
<pb n="KR4h0160_WYG_090-44a"/>
　　題楊文昭為劉敬思畫<lb/>
我家茅屋滄江邊屋頭髙樹雲相連秋聲六月常在座<lb/>
髣髴兩耳聞鈞天朅來城市住未久已覺塵埃滿衣袖<lb/>
髙堂素壁忽見畫風雨如聞龍怒吼憶昔劉郎多好奇<lb/>
七尺長身玉雪姿眼中為惜棟梁具笑倩楊昭圗畫之<lb/>
楊生好畫亦成癖醉墨淋漓不停筆逺山近水漫塗抹<lb/>
鐵榦虯枝儼行立一時清致俱寂然惟餘此畫人間傳<lb/>
精神恍惚奪造化意象慘澹含雲煙吁嗟二公不復見<lb/>
<pb n="KR4h0160_WYG_090-44b"/>
把玩令人竟忘倦老夫白髪已如此徃事悠悠淚如霰<lb/>
　　雪山竹房為王御史題<lb/>
海天冥冥同一色雪花墜地大如席大凶奰屓號長風<lb/>
片片吹落淇園中淇園之中何所有琅玕箇箇青蘢蔥<lb/>
琅玕白雪兩相敵萬籟無聲晝琴寂孤鸞獨鶴手可招<lb/>
玉龍翠虯寒不蟄此時獨有髙潔人愛此瀟灑來相親<lb/>
手擕神仙緑玉杖行隨玉樹歌陽春嵗寒之節世不識<lb/>
挺挺長身抱虚直㑹待金烏出暘谷環佩鏘鏗弄蒼玉<lb/>
<pb n="KR4h0160_WYG_090-45a"/>
始知不與雪俱消要與人間洗塵俗<lb/>
　　題畫<lb/>
琳館依珠樹青山走㳺龍水流疑動石雲低不礙松將<lb/>
尋采芝侣於此謝塵蹤<lb/>
　　題畫鷺鷥<lb/>
秋堤桞疎疎秋塘荷葉枯水淺㣲露石水清還見魚飲<lb/>
啄各自適樂㢤此舂鉏<lb/>
　　題畫<lb/>
<pb n="KR4h0160_WYG_090-45b"/>
衆峰涵夕隂羣水澹秋色逶迤見古道蕭條少行客雖<lb/>
無桃花源亦與塵世隔縱有扁舟來重尋恐難得<lb/>
　　夜宿書舍<lb/>
齋居頗幽敞洞然啟八窻梧影落几席密葉如青幢韋<lb/>
編既滿座濁酒亦盈缸矯首青天鶴時時來一雙<lb/>
　　梅花扇<lb/>
香雪綴晴梢東風暖未消路經蘇小墓船泊段家橋瘦<lb/>
倚吟邊竹寒低月下簫逋仙杳何許千古若為招<lb/>
<pb n="KR4h0160_WYG_090-46a"/>
　　過破衣庵訪阮子昌<lb/>
行過河西曲來尋小阮家繞籬都種菊十月未開花逺<lb/>
樹含秋色輕雲䕶晩霞也須頻到此隔屋酒堪賒<lb/>
　　題畫<lb/>
窻戸碧玲瓏看山面面通樹涵雲外雨涼渡水邊風瀹<lb/>
茗嗔童嬾揮毫對客雄笑談如著我也入畫圗中<lb/>
　　題王師文半篷春雪圗<lb/>
香是臨流得詩因倚櫂成岸移驚樹轉牆礙覺枝横似<lb/>
<pb n="KR4h0160_WYG_090-46b"/>
隔僧廬見如縁閣道行傍人歌斷處疎影月三更<lb/>
　　清江圗<lb/>
江驛背孤城江流繞舍清露枰松下奕驛騎柳邊行㠶<lb/>
落晴窗影鐘傳雨寺聲堆牀餘簡帙列座總耆英燕語<lb/>
能留客鷗馴解結盟詩郵趨堠吏衙鼓集關兵薄俸尊<lb/>
仍滿新知蓋屢傾不才翻自媿何以答深情<lb/>
　　題畫山水<lb/>
山水東南勝逰遨嵗月遷登髙頻折屐載月屢移船鏡<lb/>
<pb n="KR4h0160_WYG_090-47a"/>
水荷花裏秦雲嶺樹邊猿偷霜果下鹿借石牀眠野趣<lb/>
閒誰適詩懐静自便洞深通窈窕澗曲寫之𤣥采藥時<lb/>
逢虎看棊或遇仙僧留題竹字鶴避煮茶煙㨗徑惟増<lb/>
媿移文只浪傳種桃春萬樹别有武陵天<lb/>
　　送葉南夫<lb/>
君家盛事古全稀九十雙親七十兒四百人中同戍日<lb/>
八千里外獨歸時尊前舞袖花前酒畫裏闗山巻裏詩<lb/>
親故争傳看逺客不妨銀燭夜筵遲<lb/>
<pb n="KR4h0160_WYG_090-47b"/>
　　越山清曉<lb/>
曙光晴散越王臺萬壑千巖錦繡開攲枕僧鐘雲外落<lb/>
巻簾漁唱鏡中來樹藏茅屋雞聲斷露溼松巢鶴夢回<lb/>
安得畫圗分隙地移家仍住小蓬萊<lb/>
　　送人之靖州從軍<lb/>
十年書劍逺從軍萬里驅馳淨虜塵報國有身甘負㦸<lb/>
思親無日不霑巾馬嘶青海邊頭月人卧黄沙磧裏春<lb/>
看取漢庭功䇿在要將圗像入麒麟<lb/>
<pb n="KR4h0160_WYG_090-48a"/>
　　登越王臺次任初韻<lb/>
芙蓉城郭自天開形勢盤回亦壯㢤風作鳴潮吹雨散<lb/>
山如走馬渡江來王圖霸業今何在越寺吳宫莫漫哀<lb/>
此日明年各何處更須扶醉一登臺<lb/>
　　夜聞漁歌<lb/>
一聲髙徹一聲低憑仗東風度水西著意聽時腔轉細<lb/>
斷人腸處思先迷雁驚何處沙邊渚船泊前邨月下溪<lb/>
不道客愁愁不醒要隨羌管入雲齊<lb/>
<pb n="KR4h0160_WYG_090-48b"/>
　　重過姑蘇有感<lb/>
昔客蘇臺鬢未霜不知塵世有悲傷聨詩刻燭過三鼓<lb/>
一月看花醉㡬塲紅袖舞殘歌緩緩錦筝彈罷雁行行<lb/>
重來底用嗟興廢亦有咸陽與洛陽<lb/>
　　約遊山阻雨<lb/>
春事無多苦未晴數來花信過清明都將酒債兼詩債<lb/>
付與風聲共雨聲燕落香泥霑紙重蝶翻飛絮入簾輕<lb/>
懐人久負南山約縱有南山不可行<lb/>
<pb n="KR4h0160_WYG_090-49a"/>
　　寓毘陵旅邸<lb/>
月光涼墮夜堂深草草杯盤款款斟歡喜情懷無復舊<lb/>
别離時節又從今坐消爐篆清煙細聽徹壺籌玉漏沈<lb/>
關隴祗縁頻作客翻令兒女訝鄉音<lb/>
　　送别<lb/>
江上船開起櫂歌離愁無柰故人何桃花流水春三月<lb/>
楊栁東風雨一蓑送别轉嗟形影獨相思從此夢魂多<lb/>
到時定有平淮䇿勛業終歸馬伏波<lb/>
<pb n="KR4h0160_WYG_090-49b"/>
　　雲錦溪<lb/>
東西岐路一橋分南北人家兩岸邨賣酒青帘縣屋角<lb/>
采菱小艇繫籬根不將姓字通朝市只許詩書遺子孫<lb/>
我亦江湖倦遊客卜隣他日願從君<lb/>
　　接曹孟圭<lb/>
曲江新漲黄梅雨雨裏客船江上来對酒肻辭今夕醉<lb/>
有懐能向㡬人開歌傳皓齒香生席舞按纖腰月滿臺<lb/>
縱是金吾嚴禁夜也須容我更遲回<lb/>
<pb n="KR4h0160_WYG_090-50a"/>
　　送陸景宣靖州從軍<lb/>
蠻荒溪洞極邊頭仗劍從軍憶壯㳺楊栁春風千戸落<lb/>
旌旗曉日萬貔貅路經彭蠡洲前過江自巴州峽外流<lb/>
早報逺人歸聖化貂蟬從古出兜鍪<lb/>
　　送王魯從軍<lb/>
歎息儒冠早誤身漫將書劍學從軍三千客路多依水<lb/>
九㸃青山半入雲曉日旌旗明虎帳春風鼓角動轅門<lb/>
倚閭望斷慈親眼湘北湘南一夢魂<lb/>
<pb n="KR4h0160_WYG_090-50b"/>
　　題畫壁<lb/>
何處江山似此佳看君圗畫欲移家沙邊洲渚潮渾沒<lb/>
雲裏樓臺樹半遮叢桂漫歌招隠賦種桃誰識避秦花<lb/>
晩風吹送歸舟急一片征颿帶露霞<lb/>
　　讀史<lb/>
自縁天運不尋常勝敗兵家豈易量三戸滅秦皆楚語<lb/>
重瞳不渡殆天亡怒來我亦坑降卒事定人能殺假王<lb/>
寄與英雄須入慮莫教辜負魯連狂<lb/>
<pb n="KR4h0160_WYG_090-51a"/>
　　喜魏仲房見過<lb/>
江上柴門掩夕暉客來剛被鵲先知出迎不較衣翻著<lb/>
對飲寧辭琖倒垂話到更深無斷處起看月落幾多時<lb/>
人生恨不如潮信暮去朝還有定期<lb/>
　　雪竹山房<lb/>
此君節操獨凌寒冰雪叢中更耐看簾幙影迷金鎖碎<lb/>
佩環聲動玉䦨干只疑𤣥圃翻瓊樹錯訝瑶臺舞素鸞<lb/>
白戰㡬時能著我萬竿深處一憑闌<lb/>
<pb n="KR4h0160_WYG_090-51b"/>
　　題畫<lb/>
白沙溪竹溪邊路緑樹青山郭外邨釣艇直隨流水出<lb/>
僧鐘遙隔瞑煙聞漫誇李愿居盤谷絶勝龎公隠鹿門<lb/>
如此故鄉歸未得看君圗畫一消魂<lb/>
　　送戴伯貞檢校還廣西<lb/>
桂江煙水接瀟湘逺客歸來<hi>一作南歸</hi>道路長巻裏漫多新<lb/>
制作篋中猶是舊衣裳逢人且<hi>一作盡</hi>説身如夢<hi>一作官如水</hi>
老我相看鬢已霜此去莫教音問隔<hi>一作斷</hi>雁飛今喜<hi>一作</hi>
<pb n="KR4h0160_WYG_090-52a"/>
<hi>已</hi>過衡陽<lb/>
　　水竹軒<lb/>
萬竹蕭蕭水繞門九街車馬自晨昏晴天波影搖窻戸<lb/>
静夜秋聲入夢魂曾為故人頻下榻毎因佳客屢開尊<lb/>
百年清致今猶昔春雨深深長子孫<lb/>
　　城南耕隠<lb/>
愛爾城南隠者居春田繞屋總膏腴兒孫候暖晨驅犢<lb/>
燈火分涼夜校書入社有懐占樂嵗趨朝無夢候公車<lb/>
<pb n="KR4h0160_WYG_090-52b"/>
相逢自歎飄零久投老歸來媿不如<lb/>
　　次萍居留别韻<lb/>
且勿長亭折栁枝離筵已判酒如池因思㑹面難期處<lb/>
直使銜杯到醉時檣燕留人雙上下岸花迎客半低垂<lb/>
計程明日毘陵道吟寄新詩欲倩誰<lb/>
　　井南丹室<lb/>
仙翁隠處存丹井汲井憐居復鍊丹朱汞夜隨雲氣合<lb/>
翠煙晴掩月光寒鬼知火候窺靈竈虎作人形䕶藥䦨<lb/>
<pb n="KR4h0160_WYG_090-53a"/>
我亦卜隣從此老蓬萊不隔海漫漫<lb/>
　　贈别鄉友芮公<hi>諱麟</hi>
老去親朋見面稀見時無計得同歸遊絲落絮都成恨<lb/>
社燕秋鴻各自飛杜宇叫殘孤館夢西風吹老故山薇<lb/>
明年春雨南湖漲擬把長竿坐石磯<lb/>
　　題畫竹木<lb/>
木葉已辭柯秋風日更多楚人腸易斷莫唱鄂君歌<lb/>
　　墨菊<lb/>
<pb n="KR4h0160_WYG_090-53b"/>
醉折東籬朶看如隔暮煙莫驚顏色改不是義熙年<lb/>
　　題畫白頭雙鳥<lb/>
笑殺錦鴛鴦浮沈浴大江不如枝上鳥頭白也成雙<lb/>
　　題畫<lb/>
石瀨清冰合黄山白戰鏖道人禁得冷扶醉過溪橋<lb/>
　　雀二首<lb/>
野雀振雙翰卑枝立自閒莫愁風力緊絶勝紇干山<lb/>
荆棘半低垂幽禽祗自悲可憐棲不稳不似上林時<lb/>
<pb n="KR4h0160_WYG_090-54a"/>
　　題畫<lb/>
樓倚溪頭水溪環竹外山扁舟垂釣者相對白鷗閒<lb/>
　　畫梅<lb/>
月下獨吟時寒香襲暗衣直疑春信早蝴蝶作團飛<lb/>
　　題四季畫為王僉憲作<hi>録二</hi>
　　　春山煙雨<lb/>
柳帶輕煙澹澹花含宿雨深深魚樂新添曉漲鳥啼越<lb/>
覺春隂<lb/>
<pb n="KR4h0160_WYG_090-54b"/>
　　　長夏雲林<lb/>
雨過溪流交響樹涼暑氣潛消不是謝公别墅定應杜<lb/>
老西郊<lb/>
　　題畫扇四首<lb/>
三間兩間茅屋五里十里松聲如此山中景色何時共<lb/>
我同行<lb/>
萬事從教計拙千金難買身閒船尾都教載酒船頭飽<lb/>
看青山<lb/>
<pb n="KR4h0160_WYG_090-55a"/>
鴨觜灘連溪尾羊腸路轉山腰雲氣晴晴雨雨泉聲暮<lb/>
暮朝朝<lb/>
緑樹灣頭釣艇青山凹裏人家前度劉郎去也莫教流<lb/>
出桃花<lb/>
　　東坡竹<lb/>
玉堂罷值獨歸遲墨瀋將秋入研池坐到夜深清不寐<lb/>
瑣窗涼影碧參差<lb/>
　　畫馬<lb/>
<pb n="KR4h0160_WYG_090-55b"/>
天閑牽出許<hi>一作自</hi>奚官飲罷春流未解鞍記得曾陪仙<lb/>
仗立五雲深處隔花看<lb/>
　　題畫<lb/>
山接天台路萬重仙家樓閣杳難通不知昨夜溪頭雨<lb/>
流出桃花㡬許紅<lb/>
　　墨菊<lb/>
柴桑生事日蕭然解印歸來只自憐醉眼不知秋色改<lb/>
看花渾似隔輕煙<lb/>
<pb n="KR4h0160_WYG_090-56a"/>
　　送别<lb/>
桃花浪暖錦㠶開楊柳風輕燕子來無限離情隔江水<lb/>
隨人直向鳯凰臺<lb/>
　　觀畫<lb/>
滚滚長江入窅㝠越山無數隔江青一雙白鳥誰驚起<lb/>
衝破蒼煙下别汀<lb/>
　　題犬<lb/>
深宫飽食恣猙獰卧毯眠氊慣不驚却被巻簾人放出<lb/>
<pb n="KR4h0160_WYG_090-56b"/>
宜男花下吠新晴<lb/>
　　題竹<lb/>
美人環珮玉玲瓏騎得青鸞下碧空寂莫湘魂招不返<lb/>
鳯簫聲斷月明中<lb/>
　　題梅<lb/>
平生心事許誰知不是梅花不賦詩莫向西湖蹋殘雪<lb/>
東風多在向陽枝<lb/>
　<hi>按貢欽序云時㑹稽王元章善畫梅得其畫者謂無貢南湖詩則不貴重故集中多詠梅詩南湖嘗題絶</hi>
<pb n="KR4h0160_WYG_090-57a"/>
　<hi>句云王郎胷次亦清竒盡寫孤山雪後枝老我江南無俗事為渠日日賦新詩又云王  日日寫梅花寫</hi>
　<hi>徧杭州百萬家向我題詩如索債詩成贏得世人誇其風流可想見也</hi>
　　畫馬<lb/>
偃蹇龍駒不受羈貢來逺自渥洼西天閑立仗歸來晩<lb/>
猶向東風振鬛嘶<lb/>
　　題畫梅送友人<lb/>
折梅江上贈人行此是東風第一程從此不須憑驛使<lb/>
看花直到豫章城<lb/>
<pb n="KR4h0160_WYG_090-57b"/>
　　題畫<lb/>
風來水面緑生波雲浄山頭翠擁螺白鳥驚飛昔人去<lb/>
一聲何處采菱歌<lb/>
　　送人回黄山<lb/>
望斷秋空白雁過故人書問轉蹉跎無端又與君相别<lb/>
添得苕溪夢更多<lb/>
　　畫梅便面<lb/>
嫦娥深住廣寒宫不許人間信息通秋來折盡婆娑桂<lb/>
<pb n="KR4h0160_WYG_090-58a"/>
偷得寒香在月中<lb/>
　　洞庭秋月圖<lb/>
一天秋水浩無涯短葦蕭蕭泊暮槎知是夜涼明月出<lb/>
解將雁影落平沙<lb/>
　　題畫竹<lb/>
鷓鴣啼望水龍吟舟過湘江夜雨深清思滿懐無著處<lb/>
却將墨沼寫秋隂<lb/>
　　題盧東牧雲山<lb/>
<pb n="KR4h0160_WYG_090-58b"/>
風流爭解説盧郎墨瀋淋漓入醉鄉雲白山青隨意寫<lb/>
一時不數米襄陽<lb/>
　　題畫梅四首<lb/>
濕雲壓地雪花乾一日狂風十日寒不管春光滿隣屋<lb/>
却從牆角借來看<lb/>
美人别後動深思春到南枝總未知記取灞橋明月夜<lb/>
忍寒花下立多時<lb/>
羅浮山下著青鞋蹋雪曾看爛漫開好似人家茅屋底<lb/>
<pb n="KR4h0160_WYG_090-59a"/>
一枝先占短牆來<lb/>
十月江南正苦寒花開如雪雪成團如今老盡咸平樹<lb/>
只寫前身畫裏看<lb/>
　　陶靖節像<lb/>
解印歸來尚黑頭風塵吹滿故園秋一生心事無人識<lb/>
剛道逢迎媿督郵<lb/>
　　題畫蒲萄松䑕<lb/>
獧似彌猴㨗似猱栗梢走過又松梢紫萄若使知滋味<lb/>
<pb n="KR4h0160_WYG_090-59b"/>
一日能來一百遭<lb/>
　　畫蓮<lb/>
呉王宫殿水流香歩屧廊深暑氣涼長日香風吹不斷<lb/>
藕花多處浴鴛鴦<lb/>
　　題畫<lb/>
桃花紅綻斷橋邊楊栁垂隂散緑煙記得少年曾取醉<lb/>
玉人扶上總宜船<lb/>
　　暮春二首<lb/>
<pb n="KR4h0160_WYG_090-60a"/>
吳娃二八正嬌容鬭草尋花趁暖風日暮歸來春困重<lb/>
鞦韆閒在月明中<lb/>
惜花公子愛春晴駿馬驕嘶曉出城半醉歸來人共看<lb/>
笑將金彈打流鶯<lb/>
　　雲山圗<lb/>
鴨觜灘頭燕尾分西風吹老樹無根何人醉灑淋漓墨<lb/>
半是青山半是雲<lb/>
　　題畫<lb/>
<pb n="KR4h0160_WYG_090-60b"/>
多景樓連鐵甕城壯㳺猶記昔年曾江心遙見金山寺<lb/>
風裏鐘聲墖外燈<lb/>
　　題梅<lb/>
第六橋頭雪乍晴杖藜曾引鶴同行詩成酒力都消盡<lb/>
人與梅花一樣清<lb/>
　　百舌<lb/>
聽徹千聲與萬聲掠花穿柳漫多情可憐不及岐山鳯<lb/>
立向朝陽試一鳴<lb/>
<pb n="KR4h0160_WYG_090-61a"/>
　　題畫<lb/>
雨蒲煙草接風湍望入蒼梧九㸃寒怪得歸帆如馬健<lb/>
有人樓上倚䦨干<lb/>
　　蘭竹<lb/>
翠鸞飛下尾毶毶怪石嶄巖倚碧潭一路鷓鴣啼不斷<lb/>
行人揮淚溼征衫<lb/>
　　寄友人<lb/>
瘴雨蠻煙萬里餘别來消息近何如誰憐白髪疎狂處<lb/>
<pb n="KR4h0160_WYG_090-61b"/>
猶寫平安兩字書<lb/>
　　紅梅翠竹<lb/>
仙子羅浮侍宴來笑扶殘醉下瑶階東風不管雲鬟亂<lb/>
吹折雙雙翡翠釵<lb/>
　　書所見<lb/>
使者徵兵夜度闗南人無柰北風寒將軍空受登壇拜<lb/>
羞向燈前把劍看<lb/>
　　桃花雙鳥圗<lb/>
<pb n="KR4h0160_WYG_090-62a"/>
茂陵帝子宴瑶池翠管銀笙取次吹王母不來桃未熟<lb/>
可憐雙鳥立多時<lb/>
　　雲山圗二首<lb/>
百折溪流路轉深溼雲低壓樹隂隂山中底事如秦晉<lb/>
剛被漁郎説到今<lb/>
閒身閒看白雲閒更愛青山嬾出山别起樓臺半空裏<lb/>
只教鐘鼓落人間<lb/>
　　題竹<lb/>
<pb n="KR4h0160_WYG_090-62b"/>
翩翩幺鳯下晴空半入江雲半落風憶昔瀟湘泊船處<lb/>
玉簫聲斷月明中<lb/>
　　墨蒲萄<lb/>
酒醒西樓月欲斜滿窗晴影走秋蛇狂夫勝有相如渴<lb/>
一滴涼州未許賒<lb/>
　　枯木竹石<lb/>
怪石犖确厓谷深涼風蕭瑟蒼雪隂美人何處解長佩<lb/>
湘波澧水勞余心<lb/>
<pb n="KR4h0160_WYG_090-63a"/>
　　題畫<lb/>
月明風静夜如何船向三江七澤過涼影滿篷成獨坐<lb/>
半聽楚調半吳歌<lb/>
　　柯博士竹<lb/>
丹丘遺老舊詞臣歴代圗書鑒賞頻閒却玉堂揮翰手<lb/>
墨池染出鳯毛新<lb/>
　　觀奕圗<lb/>
笑殺王郎底事癡斧柯爛盡不曾知却抛塵世無窮樂<lb/>
<pb n="KR4h0160_WYG_090-63b"/>
只博山中一局棊<lb/>
　　畫蘭<lb/>
吳剛斫斷雲根石不數珊瑚髙百尺美人林下獨含愁<lb/>
霹靂一聲山鬼泣<lb/>
　　過鑑湖二首<lb/>
歸思關心路轉遙打頭風急滯蘭橈夕陽江上秋無數<lb/>
血㸃蜻蜓立碧苕<lb/>
南風吹斷采蓮歌越女船開小似梭却恐紅妝不成熊<lb/>
<pb n="KR4h0160_WYG_090-64a"/>
背人偷照鑑湖波<lb/>
　　畫梅二首<lb/>
朔風撲靣凍雲垂引鶴衝寒出郭遲却憶西湖霜月下<lb/>
美人相伴立多時<lb/>
江城鐘鼓夜迢迢霜月多情照寂寥更有梅花是知己<lb/>
小窗斜度兩三梢<lb/>
　　題菜二首<lb/>
西風吹動錦斕斑曉起窺園露未乾三日宿酲醒不得<lb/>
<pb n="KR4h0160_WYG_090-64b"/>
正思風味到辛盤<lb/>
雨過畦蔬緑漸匀呼童小摘慰情親箇中滋味如諳得<lb/>
不是尋常肉食人<lb/>
　　凍鳬<lb/>
江天嵗晩景凄凄雲脚低垂望欲迷水鳥畏寒飛不起<lb/>
黄蘆枝上並頭棲<lb/>
　　題畫<lb/>
此生無夢到京華到處谿山即是家昨夜石橋新過雨<lb/>
<pb n="KR4h0160_WYG_090-65a"/>
錯教劉阮認桃花<lb/>
　　題梅四首<lb/>
美人吟苦減腰圍瘦影玲屛不自支只有梅花是知己<lb/>
相逢多在月來時<lb/>
十年癡坐冷官氊幾度看花雪後天白水同心如此調<lb/>
載將春色上歸船<lb/>
萬里無雲月正髙翠禽啼斷酒初消靈均自是非知已<lb/>
不寫芳魂入楚騷<lb/>
<pb n="KR4h0160_WYG_090-65b"/>
寒氣稜稜雪作晴看花獨自出郊行北枝未吐南枝發<lb/>
笑殺春光也世情<lb/>
　　枯木圗二首<lb/>
湖石東頭太液西春風宫樹半髙低王孫金彈多如雨<lb/>
不著黄鸝一箇啼<lb/>
翠蘿牽恨引絲長黄葉將風戰曉霜莫怨一枝棲未稳<lb/>
上林春樹近昭陽<lb/>
　　白描海棠花<lb/>
<pb n="KR4h0160_WYG_090-66a"/>
美人睡起不柰愁弄粉調朱只漫羞閒倚緑窻春晝静<lb/>
雙鸞飛上玉搔頭<lb/>
　　題畫<lb/>
擾擾黄塵沒馬鞍幾人消得此中閒緑隂清晝深如水<lb/>
飽看溪南雨後山<lb/>
　　題翠竹紅梅<lb/>
美人燕罷酒初消凌亂雲鬟壓歩揺莫遣翠禽啼夣斷<lb/>
醒來無處託春嬌<lb/>
<pb n="KR4h0160_WYG_090-66b"/>
　　題晝<lb/>
一江春水晩㣲茫醉倚篷窻客思長忽聽簫韶雲外落<lb/>
松風輕度鬢絲涼<lb/>
　　梅<lb/>
眼中誰識嵗寒交只有梅花伴寂寥明月滿天天似水<lb/>
酒醒聽徹玉人簫<lb/>
　　戴春雨<lb/>
長江煙水接蓬萊百尺風帆破浪開二月桃花春雨裏<lb/>
<pb n="KR4h0160_WYG_090-67a"/>
候人還向水邊來<lb/>
　　題畫翎毛<lb/>
莫怪幽禽雪滿頭多情只為海棠愁開元宫裏千株錦<lb/>
一夕西風起碧秋<lb/>
　　題肅萬邦蒲萄<lb/>
憶騎官馬過灤陽馬乳纍纍壓架香釀就瓊漿三百斛<lb/>
胡姬當道喚人嘗<lb/>
　　題美人圗<lb/>
<pb n="KR4h0160_WYG_090-67b"/>
離離珠樹隔秋煙望斷歸帆信杳然試問海山今夜月<lb/>
不知何處照人圓<lb/>
　　湧金門見桞<hi>一作湖上春歸</hi>
湧金門外栁垂<hi>一作如</hi>金三日不來成緑隂折取一枝<hi>一作</hi>
<hi>得長條</hi>入城去使<hi>一作教</hi>人知道己春深<lb/>
　　呉山遊女<hi>見田汝成西湖志餘</hi>
十八姑兒淺澹妝春衣初試栁芽黄三三五五東風裏<lb/>
去上吳山答願香<lb/>
<pb n="KR4h0160_WYG_090-68a"/>
　　題紅梅翠鳥圖與唐愚聯句<lb/>
萼緑枝頭翠羽鮮<hi>貢</hi>春風早入豔陽天幾回夢覺頻聽<lb/>
處<hi>唐</hi>正是書聲欲斷邊<hi>貢</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_090-68b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選二集巻二十二<lb/>
</p>
<p>
</p>
  </div>
</body>
</text>
</TEI>
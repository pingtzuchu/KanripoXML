<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻十</head>
    <p>
<pb n="KR4h0160_WYG_010-1a"/>
欽定四庫全書<lb/>
　元詩選初集巻十　　　　庶吉士顧嗣立編<lb/>
　　知非子方夔<lb/>
　　　夔一名一夔字時佐淳安人生于宋季嘗從何<lb/>
　　　潛齋遊究心義理之學攻舉子業不利于有司<lb/>
　　　亦無所繫念於其間也迨其後遂退隠富山之<lb/>
　　　麓扁其堂曰綠猗授徒講學其間自號知非子<lb/>
　　　學者稱富山先生所著有富山嬾稾曾孫宗大<lb/>
<pb n="KR4h0160_WYG_010-1b"/>
　　　編次五世孫文傑刻之明正統間同邑周瑄為<lb/>
　　　之序謂其文詞聲容雅淡不為體裁音節之所<lb/>
　　　拘商素菴曰富山詩紆餘渾厚弗事彫刻亦足<lb/>
　　　以觀先生冲雅之操矣今其集中所載閔忠詩<lb/>
　　　云自鄭有謀歸華氏含湘無地託王琳謂文文<lb/>
　　　山也誅姦云爾身不䘏無埋地此恥奚容更戴<lb/>
　　　天謂賈似道也其忠義之感凜然言外他如春<lb/>
　　　盤脆響供雷筍夜焙芳鮮摘露芽蠶老任眠催<lb/>
<pb n="KR4h0160_WYG_010-2a"/>
　　　作繭燕來新乳賀成家畫角吹殘低戍火暮鴉<lb/>
　　　衡斷逺邨煙滴愁細雨驚秋暮照睡青鐙伴夜<lb/>
　　　闌月鵲自驚翻舞影露蛩相弔洗嗁痕亦多雅<lb/>
　　　秀之句也<lb/>
　　古意四首<lb/>
龍文雙寳劍誰鑄呉山英秋水光的皪俯視千金輕猶<lb/>
餘報仇血白帝金天精百用不缺折潛鋒埋故城芒角<lb/>
不可掩氣衝牛斗星卓哉兩達士一旦出幽冥顯晦各<lb/>
<pb n="KR4h0160_WYG_010-2b"/>
有數飛沈兩無情孤雄顧其雌玊匣時悲鳴呉楚隔千<lb/>
里滄波㑹神靈一體互分合變化不暫停悠悠劍津水<lb/>
早暮風雲生<lb/>
陽聲鼔羣動更變無停機至人奪造化假合出範圍渭<lb/>
川起老龍一龍不得隨化為百尺竹玊立青差差仙人<lb/>
去市門三年願相依金丹遲不就失路將安歸臨分投<lb/>
之杖平地去如飛還家尚肉眼弃擲不復持回首失蹤<lb/>
跡飛騰息天池惟餘萬叢玉年年長新枝猶疑風雨夜<lb/>
<pb n="KR4h0160_WYG_010-3a"/>
回龍嘯空陂<lb/>
秦皇滅諸儒若人媚幽獨偶來得名山依山結茅屋希<lb/>
聲陶淳風無意蘄絶俗兒孫日以逺㡬見碧桃熟漁郎<lb/>
從何來延縁寒溪緑兹遊窺天祕平生未經目頗見有<lb/>
此客父老邀我宿清談畧晉魏世路嗟翻覆淹留信可<lb/>
樂離念苦羈束翻然理囬櫂瑟瑟風吹足徃來記行迹<lb/>
溪路三四曲機心不自閟何事驚麋鹿回首不逢人白<lb/>
雲渺空谷<lb/>
<pb n="KR4h0160_WYG_010-3b"/>
遼海有黄鶴翛然出塵姿結巢青松頂百丈無柯枝礜<lb/>
石䕶其卵清露哺其兒一朝羽翼成丹霄恣遨嬉夕倦<lb/>
宿月窟朝飢飲瑶池升髙忽反顧昔是今已非歸來三<lb/>
歎息塵俗無由知焉能與衆鳥啐啄隨雄雌欲語不可<lb/>
了復作摩天飛仰望邈不及千載留餘悲<lb/>
　　錢王守鳬墩在臨安道左<lb/>
山下鐙龕挂紙錢水楊墩上草芊緜髙人不要金丸用<lb/>
買得三呉八十年<lb/>
<pb n="KR4h0160_WYG_010-4a"/>
　　雜興<lb/>
世奕奔趨若決河誰將獨立障頹波指衣太守存唐苦<lb/>
循髪將軍負漢多薜芷不芳甘自變白圭有玷尚堪磨<lb/>
是非勿與時人説為就重華述九歌<lb/>
　　盧明之開鑪<lb/>
嬾作西風汗漫遊歸謀諸婦此淹留采花墩近初成酒<lb/>
種秫田多早帶秋燕頷已空西塞夢犢裩莫遣逺山愁<lb/>
滄江留得偏醒客袖手時凭百尺樓<lb/>
<pb n="KR4h0160_WYG_010-4b"/>
　　無愁潭<lb/>
酌彼無愁酒歌我無愁詩朅來無愁潭上弄明月漱滌<lb/>
萬慮清肝脾平生蓄積總開豁便欲遺世超希夷持杯<lb/>
試問此潭水昔來何處今何之覆船山髙寒岌嶪玊泉<lb/>
飛下東天池分流一㵼數百里直抵絶壑瀦清漪鏡平<lb/>
百丈洞無底其下深黒蟠蛟螭幽蘭薜芷亂洲渚倒影<lb/>
寒浸枯松枝千回萬折流到海波濤噴薄孤城危潮生<lb/>
水滿潮退涸蓬萊清淺倏改移此愁與水兩無盡昔人<lb/>
<pb n="KR4h0160_WYG_010-5a"/>
已去今人悲君不見莫愁鄉下春水長畫船鼉鼔相追<lb/>
隨淡煙芳草望不斷石城荒廢留空陂不如此潭只在<lb/>
山水窟縱有奇勝無人知何曾紅粉照清泚但有欸乃<lb/>
漁翁詞一聲歌斷暮山碧秋風兩鬢寒颸颸<lb/>
　　木犀花<lb/>
曾住仙山九折巖夜凉蘿荔挂衣衫月窺尊裏如相伴<lb/>
人立花邊自不凡叢緑聫環瑲玊佩殘黄瑣骨現金圅<lb/>
枝空蟾窟今誰記猶道東陵繫舊銜<lb/>
<pb n="KR4h0160_WYG_010-5b"/>
　　耜巖連和六首予與汪子新亦各再和<lb/>
夜隨凉氣坐秋巖醉墨淋漓亂㸃衫花裏固知仙種别<lb/>
詩中肯道使君凡乗風徑欲眠香窟修月曾經發寳圅<lb/>
收拾黄金歸賈槖不須麟閣大書銜<lb/>
　　舟泊松江<lb/>
蓴江㡬度酹張翰屈指今纔二十年昔日米囊羞破釡<lb/>
暮年詩巻壓歸船飛飛燕子依風席漠漠楊花㸃客氊<lb/>
草逺煙濃迷處所鄉心飛去白雲邊<lb/>
<pb n="KR4h0160_WYG_010-6a"/>
　　清明<lb/>
漢世諸陵已古丘悲風摵摵老梧楸金人徃日淚曾墮<lb/>
石馬何時汗忽流江北江南千里隔身前身後百年愁<lb/>
九原定有英靈在消得寒儒浪白頭<lb/>
　　雜興四首<lb/>
老去蹉跎萬事休襟期甚不入時流倦飛已作歸林鳥<lb/>
嬾起猶如落草牛一㸃眉黄無宦况五分頭白總詩愁<lb/>
玊人期我滄洲上未擬他年賦逺遊<lb/>
<pb n="KR4h0160_WYG_010-6b"/>
已更門户自持鉏謝絶交遊與世疎處變卿還用卿法<lb/>
養髙吾自愛吾廬屏張前世無聲畫架插今生未見書<lb/>
水北山人偏解意求分半席間樵漁<lb/>
冷落門牆絶似冰夜窗風雨耿孤鐙采盆任我翻成雉<lb/>
涴墨從渠㸃作蠅休説文章秖小技由來富貴總無能<lb/>
依稀楊李無人憶但憶瀼西杜少陵<lb/>
先生髙寄此林泉嬾屈方知此樂全足屨兩忘便不借<lb/>
人琴俱隠付無絃雲歸書帙留殘潤日上香盤裊細煙<lb/>
<pb n="KR4h0160_WYG_010-7a"/>
勘破世紛無一事又拈枯筆續前編<lb/>
　　邑郭旅中<lb/>
出獵將軍夜打圍劍頭炊火割鮮肥山林儘有逃生處<lb/>
自是驚麏觸禍機<lb/>
　　春日言懷<lb/>
睡覺東窗味正濃鸎聲破曉入簾櫳社前處處石泉水<lb/>
春半時時花信風交友如雲翻手散浮生是夢轉頭空<lb/>
癡兒不識愁滋味笑詫花枝滿把紅<lb/>
<pb n="KR4h0160_WYG_010-7b"/>
　　立冬前後大雷電震者數日<lb/>
雲如車礟低壓城紅光閃電枉矢行老龍偷出牛蹏泓<lb/>
霹靂數聲驚窅冥雨下如注翻四溟黑風吹落魚鮪腥<lb/>
蚯蚓奮角蛇怒鱗穴居林處無潛聲小臣飛牋奏天庭<lb/>
速收阿香加誅刑夜䦨景霽百怪停炯炯北極環衆星<lb/>
　　巖峰寄洪復翁<lb/>
巖峰孤尖來何雄此地金紫山為宗西行百里無去處<lb/>
突起峭壁髙衡嵩一支側走截水口鱗甲閃閃臥玊龍<lb/>
<pb n="KR4h0160_WYG_010-8a"/>
龍來苦渇噀澗水光芒錯出千丈虹試縁石嶝歩巉絶<lb/>
圭笏琬琰來㑹同<hi>山形如圭笏</hi>天風囘聲過絶頂波濤洶洶<lb/>
生寒松銀灣玊澗斲冰雪飛雪六月聲崢琮孤撑碧落<lb/>
望北極世間無此奇絶峰其下仙人昔蜕骨玊棺徃徃<lb/>
留遺蹤<hi>山下有復翁祖塋</hi>昻頭欲語忽飛去時有歸鶴來遼東<lb/>
住持山人子洪子枝葉逺出厓仙翁妙年歴落出塵想<lb/>
幽幽桂樹生芳叢溪山佳勝屬彈壓綺語異境爭天工<lb/>
心期不與俗子偶移文招我來山中劇談抵掌振林谷<lb/>
<pb n="KR4h0160_WYG_010-8b"/>
妙趣脗合比鐘鏞丈夫舒巻自常事要令丘壑藏心胸<lb/>
他年蓄乆極必泄膚寸油雲雨太空<lb/>
　　桐關大石<lb/>
蓋天蒼蒼非虚空髙懸萬象驚愚䝉仙人朝罷玉帝側<lb/>
戲抛黄土留遺蹤何年墮此作砥柱千古屹立洪濤中<lb/>
巨魚出没深不側罅縫草長蒲花茸淙淙細浪夜舂擊<lb/>
水石鞺鞳鏗金鐘我來載酒坐其上扁舟南下編青篷<lb/>
飲酣恍恍欲飛去如踞猛虎騎遊龍夜深酒醒山月落<lb/>
<pb n="KR4h0160_WYG_010-9a"/>
一曲短笛横秋風<lb/>
　　春晚雜興二首<lb/>
未妨行樂少年場倚徙東風醉一觴芳樹染成嗁血豔<lb/>
落花流出漲痕香隂隂春色和天老脈脈愁情共水長<lb/>
坐閲流年能㡬見菱花應笑鬢邊霜<lb/>
花神<hi>闕</hi>　去青宫紫陣紅圍一夜空華髪龍鍾寒食酒<lb/>
青蕪狼籍落花風雨聲㸃滴春愁裏世態侵尋客路中<lb/>
我欲憑髙寄蕭散暫舒老眼數歸鴻<lb/>
<pb n="KR4h0160_WYG_010-9b"/>
　　田家雜興二首<lb/>
樵路通邨暗蒺藜數椽茅蕝䕶疎籬隂隂清樾風生樹<lb/>
拍拍蒼鵝水滿陂記日旋鉏燒地粟上時新賣落車絲<lb/>
晩晴慚媿逢端午醉臥黄昏自不知<lb/>
兩兩蒼髯笑杖藜舊裠兒女隔笆籬斜陽鴉噪燒錢社<lb/>
細雨牛眠放牧陂酒熟十千沽玊瀣麪香三丈巻銀絲<lb/>
客來偶及興亡事説與衰翁也自知<lb/>
　　四時詞四首<lb/>
<pb n="KR4h0160_WYG_010-10a"/>
陽和不解徧深宫黯黯春愁竚立中嵗給買花藏篋笥<lb/>
夕香拜月散簾櫳鏤金巧勝匀如剪縐縠中單薄似空<lb/>
一曲紫簫吹徹後薔薇㡬度老春風<lb/>
披香簾巻㡬斜暉别殿承恩似覺稀風蘤影揺隂欲轉<lb/>
露蟬聲徹暑猶微肉痕淺印丹砂血手跡新裁白紵衣<lb/>
側賜扇紈長弃却雙雙羞㸔綵鸞飛<lb/>
七夕閒登乞巧樓屬車隠隠認宸遊幾行宫樹女牆月<lb/>
一闋庭花御苑秋戲展紅牋圖蛺蝶強拈綵綫候牽牛<lb/>
<pb n="KR4h0160_WYG_010-10b"/>
轆轤聲斷屏山冷一夜寒蛩替説愁<lb/>
手撚梅花暗斷魂十年柘館未承恩曾催奏曲臨妝閣<lb/>
暫出行香到寢園月照金鋪關永夜雪浮銀礫耿黄昬<lb/>
并州剪就釵梁燕又逐年華作上元<lb/>
　　初夏雜興二首<lb/>
肥梅貼暈麥揺芒四月山居取次凉古砌月鋪銅沓冒<lb/>
寒松風撼鐡琅璫兒孫猶有將軍臭厮役空知太尉香<lb/>
有客縱談當世事薜蘿深處更移牀<lb/>
<pb n="KR4h0160_WYG_010-11a"/>
天氣如秋意轉䦨髙樓簟枕帶餘寒楝花零落魚初發<lb/>
梅子青黄雨不乾客怕逺行催早宿農逢小熟勸加餐<lb/>
近來悍吏經過少更喜深山好長官<lb/>
　　九里路<lb/>
去年九里路烏攫人腸挂枯樹今年九里溪沙頭白骨<lb/>
髙復低人生變滅如泥土乆後猶傳姜萬户翠眉紅頰<lb/>
誰家兒夜赴軍前效首虜將軍多愛恩意疎分將呉口<lb/>
充苞苴殷勤道與送行使前日朝官多有書<hi>唐人攻藩鎮中朝官</hi>
<pb n="KR4h0160_WYG_010-11b"/>
<hi>多以書托主將求沒官妻妾</hi>
　　七夕織女歌<lb/>
牛郎咫尺隔天河鵲橋散後離恨多今夕不知復何夕<lb/>
遙㸔新月横金波抛梭擲絍愁零亂彩鳯飄飄度霄漢<lb/>
重來指㸃昔遊處香奩寳篋蟲絲滿一年一度承君顔<lb/>
相别相逢比夢間舊愁未了新愁起已見紅日銜青山<lb/>
當初漫道仙家别日逺月長不相接不似人間夫與妻<lb/>
百嵗光隂長㑹合<lb/>
<pb n="KR4h0160_WYG_010-12a"/>
　　秋夜<lb/>
露白初濡木星虚漸集房蛾飛爭墮水魚退急投梁擣<lb/>
練隄防冷收禾凖備荒只愁棗紅地萬馬逐殘羌<lb/>
　　早行<lb/>
早起理歸裝殘鐙耿曙光開門半山月立馬一庭霜鐘<lb/>
響知雲寺波聲認石梁修途留不住去去出山莊<lb/>
　　寄何稼隠<lb/>
欲出孤雲意巳闌東風吹夢落東安鐙前鄕國千山隔<lb/>
<pb n="KR4h0160_WYG_010-12b"/>
窗外乾坤一面寛放馬脱韁嘶曉岸連檣牽索上晴灘<lb/>
䦨干倚遍空相憶花落芳洲春半殘<lb/>
　　沃祥卿和前韻見寄再和荅之<lb/>
西轉東移客興䦨風枝驚鵲不曾安孤吟媿我詩筒澀<lb/>
百罰憐君酒令寛西閣梅林迷雨浦畫橋松韻接寒灘<lb/>
相思一夜知何處夢醒樓頭鐘欲殘<lb/>
　　過棠山徐墳欲招通甫不果晩憩景徳觀以歸寄<lb/>
　　　通甫<lb/>
<pb n="KR4h0160_WYG_010-13a"/>
送春過棠峰假歩自登眺行田走詰屈攀磴上䆗窱岡<lb/>
巒聳四圍厓壁儼雙峭野芳躑躅紅林宿離黄叫感彼<lb/>
松下人脆甚風中燎精靈散埃氛骨肉閉<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>竅晝眠嗥<lb/>
狐狌夜照飛熠燿朗悟豁餘悲清響發長嘯思君客沃<lb/>
洲對面隔蓬嶠扣門之因縁更僕煩請召流落俱異鄉<lb/>
節奏本同調風髙鷁退飛月落牛反噍夷猶憩仙宫酬<lb/>
荅領道要幽尋屋種梅雜坐逕披藋棋枰收半局丹竈<lb/>
畫殘燒心期迥獨詣世誘浩難掉詩興逼行雲樹色留<lb/>
<pb n="KR4h0160_WYG_010-13b"/>
晩照拾翠記前遊舉白倒餘釂桐尾隠寳匣龍文掩魚<lb/>
鞘何日聮華鑣葭菼亂漁釣<lb/>
　　溪上<lb/>
古木隂隂溪上邨隔溪呼喚隔溪譍桞堤漁艇水雙港<lb/>
山崦人家雲半層早麥熟隨芹菜餉晚茶香和樹芽蒸<lb/>
自慚未得亢桑樂癡坐寒窗似凍蠅<lb/>
　　田家<lb/>
晌午鴉鴉響踏車那邊叢薄有人家老農歇熱藤隂下<lb/>
<pb n="KR4h0160_WYG_010-14a"/>
一樹冬青落細花<lb/>
　　田家四事<lb/>
　　　耕<lb/>
古人以農仕仕即為公卿未仕有常業安得不躬耕我<lb/>
耕常及時破塊當初晴墳壚土性異勤怠人力并泥塗<lb/>
淤手足霧露沾裳纓婦子挈午餉勞苦寛我情罷耕亟<lb/>
放牧吾牛亦饑鳴投來重回首深山空月明<lb/>
　　　種<lb/>
<pb n="KR4h0160_WYG_010-14b"/>
我生古揚州田下異梁雍山田種荒菜水田種浮葑地<lb/>
力肥瘦兼農噐有無共及時撒新榖搏黍遞幽哢生意<lb/>
日夜長移秧趁芒種未嫌豚酒祝自樂雞黍供落日竹<lb/>
枝歌猶是豳原頌<lb/>
　　　耘<lb/>
良苗已入土田間水沄沄昨夜苖根發翳葉如煙雲草<lb/>
生害我苗匝月一再耘是時人苦熱出門天未昕鬱蒸<lb/>
體流膏爬捽手生皸手荼擁根節腰草驅蠅蚊青青衿<lb/>
<pb n="KR4h0160_WYG_010-15a"/>
佩子從事哀我勤我勤自樂此爾非沮溺羣<lb/>
　　　穫<lb/>
凉風入衣襟斜日照墟落我稼將登場築杵聲橐橐宵<lb/>
征備寇盗日行呀䑕雀腰鎌赴田間是處競秋穫刈疾<lb/>
笑翁健負重慚兒弱山炊雜我菽野草配場藿人生累<lb/>
衣食計較一餉樂已矣復何言吾生老耕鑿<lb/>
　　木犀二首<lb/>
下土花中第一流移根自笑自生浮獨依上界清虚府<lb/>
<pb n="KR4h0160_WYG_010-15b"/>
滿貯青冥沆瀣秋稜葉風翻低散亂蒼皮蟲蝕老雕鎪<lb/>
醉來逕向髙寒處自駕青鸞擁玊虯<lb/>
蒼蒼珠樹俯寒流析木津頭戲拍浮褐鳯摶風朝紫極<lb/>
硯蟾滴露㵼清秋返魂香倩羅裳貯礙月枝憑玊斧鎪<lb/>
夜景未䦨清入骨瀟瀟鱗甲臥癡虯<lb/>
　　感興<hi>録八</hi>
斑斑林中雉雌雄伺朝暉鼔翅飛不逺山田麥苖肥飲<lb/>
啄百歩間未暮相隨歸當春哺羣雛長大各自飛宇宙<lb/>
<pb n="KR4h0160_WYG_010-16a"/>
豈不大嗟爾為生微窮途守一轍畢命芝與薇<lb/>
婉婉馬上女兩頰瑩寒玊弓彎敲鐙蹋側立紛相逐借<lb/>
問誰家兒近出常山族兒家昔鼎貴煌煌什朱轂父親<lb/>
守常山忽値<hi>闕</hi>　蹙起義功不成巢傾卵亦覆妾身轉<lb/>
流落嵗乆無錢贖欲去無縁由安得南飛鵠<lb/>
朱樓逺迢遞繚以十里牆浮雲隠華桷夾路翳杉篁山<lb/>
河未曾改世事不可量徃者<hi>闕</hi>馬來玊人意蒼黄半死<lb/>
半脱走兒女不及將朝為綺羅叢暮作瓦礫場近傳有<lb/>
<pb n="KR4h0160_WYG_010-16b"/>
<hi>闕</hi>妾託身于襄陽一男作酒保相望居河梁骨肉各分<lb/>
别中原渺茫茫浮榮何足羡俛仰悲荒凉<lb/>
朝登北邙坂暮抵樂遊原燐火翳復吐髑髏夜呼寃不<lb/>
見昔時主但見陵與園銀鳬已羽化石馬猶草根向來<lb/>
爭天子一口吞乾坤誰知百年後不免遭樊温寳玉頻<lb/>
發掘朽骨無精魂景昭去何處芳草悲頹垣縣官多衣<lb/>
食當時多子孫<lb/>
月府有竒木根幹飽清露生香異凡間衝風落天路髙<lb/>
<pb n="KR4h0160_WYG_010-17a"/>
枝舞青鸞低枝弄霜兔姮娥方妙年衣采純純素娉婷<lb/>
不肯嫁含情待誰訴昨與汗漫期徑向銀河渡授我不<lb/>
死藥倚徙怨遲暮即席欲服食終夕愁相誤悠悠下髙<lb/>
寒回首空煙霧<lb/>
天陽居盛夏生長無時休熒惑欲何詣渴奔極炎洲老<lb/>
龍恐枯死深潛悶隂幽攢峰擁凝碧玊鑑開寒眸神靈<lb/>
䕶甿俗盤盂置鰕鰍雷公持玊斧天女挾行輈行雨豈<lb/>
不苦軃嬾化癡牛煌煌飛電光上下窮其搜嗟龍獨何<lb/>
<pb n="KR4h0160_WYG_010-17b"/>
避自媿乏世求變化付雛衆畢命歸寒湫<lb/>
冀北渥洼種墮地已汗血深目老奚奴日夜供翦刷一<lb/>
朝混南朔馳道三丈闊道邊館候騎歴歴抵燕越呉兒<lb/>
富金錢補買計家活牽來中程度火印死不滅置之皁<lb/>
櫪中時彼芻與秣徃來給官行飛去如電抹奔走皮骨<lb/>
空不見淹嵗月區區鹽車中莫笑駑馬劣<lb/>
萬山斗入處百獸家其間天寒橡栗富朝食暮未還不<lb/>
知鵲與盧與之有何寃霜晨飽以飯獵夫亦加餐昨日<lb/>
<pb n="KR4h0160_WYG_010-18a"/>
料蹏跡銀灣水猶渾解紲任所之<hi>闕</hi>氣升岡巒忽然得<lb/>
遺臭逐逐窮千山歸塗巖谷震倒挂九節斑渾舍喜欲<lb/>
舞明朝急輸官犬乎爾誠能終然死霜菅<lb/>
　　夜坐苦蚊<lb/>
萬物有常理動息隨昬昕區區蟲豸中惡毒無如蚊云<lb/>
是鬼母化佛語非傳聞喙尺利芒刺腰圍隠花紋饑尋<lb/>
飛翅輕飽飲酡顔醺搏噬以自肥乗時鼔妖氛潛伏草<lb/>
莽間窺伺日向曛須臾却四出攢集窮崖垠横空聚復<lb/>
<pb n="KR4h0160_WYG_010-18b"/>
散如布鵝鸛軍騰身飛猱捷發喊迅雷磤瞥然闖門户<lb/>
來者何繽紛不但入翠幕偏工惱紅裠端坐缺隄障各<lb/>
各磨牙齦血肉生咀嚼斑駁瘃與皸如塗守宫血丹砂<lb/>
服兼斤紈扇不住手揺動酸骨筋或時中指麾殷輪血<lb/>
朱纁雖能殺一二未足空其羣有來效方畧薙草收蕕<lb/>
薫延燒煽煙焰殺氣凝隂雲羅空燖鴞隼搜野醯䴥䴢<lb/>
醜類盡驅逐暫息苖與獯自從生盤古元氣日磔分有<lb/>
生潰亂出甘苦更臭芬而我墮世味未能去羶葷天陽<lb/>
<pb n="KR4h0160_WYG_010-19a"/>
爍六合曼膚似遭焚之蟲并搜攪入夜無一<hi>缺</hi>誰知有<lb/>
制伏火攻䇿奇勲當如運甓法百匝不憚勤事㑹靡終<lb/>
極來者徴吾文<lb/>
　　食西瓜<lb/>
恨無纎手削駞峰醉嚼寒瓜一百筩縷縷花衫粘唾碧<lb/>
痕痕丹血掐膚紅香浮笑語牙生水凉入衣襟骨有風<lb/>
從此安心師老圃青門何處問窮通<lb/>
　　送呉友直過呉門省親<lb/>
<pb n="KR4h0160_WYG_010-19b"/>
海闊天南不盡頭鴈來豈為稻粱謀飄零骨肉憐杯酒<lb/>
老病形骸戀破裘<hi>時有兄疾</hi>日暮片雲勞望眼天寒孤櫂發<lb/>
行舟十年冷落江鄕夢願借西風過橘洲<lb/>
　　續感興<hi>録八</hi>
猛虎等百獸天賦與長雄曼胡利秋㦸隅目磨青銅從<lb/>
知世路暗羣行各西東吼地一長嘯颯颯來悲風饑來<lb/>
待人肉不數豹與熊肥領而黑喙不知是何蟲坐臥不<lb/>
自防穴爾皮毛中爾虎雖云猛一旦皮骨空慎勿欺微<lb/>
<pb n="KR4h0160_WYG_010-20a"/>
細即且制神龍<lb/>
惡木生高岡枝疎上指天雨露非有私蟠踞㡬何年蕘<lb/>
子寢其下山鳥棲其巔匠石過不睨生理得自全皮為<lb/>
野火燒根為螻蟻穿空中不足恃一朝踣而顛上有千<lb/>
嵗藤相依乆纒緜樹猶不足保爾藤何足憐<lb/>
二女灑竹淚盡是心中血精誠著於物千載猶不滅當<lb/>
時從南巡豈少稷與契奈何比孤纍匍匐陽城謁皇英<lb/>
獨何人風泉共幽咽可憐女子心慷慨男兒烈湘水流<lb/>
<pb n="KR4h0160_WYG_010-20b"/>
不斷誰道恩情絶何時見歸來續君逺離别<lb/>
老火乆斂戍蓐收令西方塵沙隨白日慘澹無晶光故<lb/>
葉改顔色過鴈新著行孤坐墜秋月寒鐙颭空房悵然<lb/>
感時節開緘理衣裳芙蓉乆當采浩蕩不可量芬芳易<lb/>
消歇嵗暮安得長毋為守<hi>闕</hi>死萬代同山岡<lb/>
黄鵠浴海水一舉陵紫埃長風九萬里正値天門開不<lb/>
知食何食雲路方徘徊嗟我鴻鴈侣避寒聲悲哀失身<lb/>
墮泥滓腹背日摧頹城東極惡少挾彈巧相猜稻粱未<lb/>
<pb n="KR4h0160_WYG_010-21a"/>
足溉雲雨何時來不希俯修翮有分終蒿萊<lb/>
揚州舊服卉木棉白茸茸縷縷自余手紡績鐙火中織<lb/>
成一束素上有浴海鴻嵗寒若可恃凄凄凜霜風昨夜<lb/>
縣帖下頭綱出城東殷勤赴官急瘢瘡免殷紅我寒那<lb/>
可忍負此卒嵗功不知落誰手輸入秦娥宮<lb/>
匣空龍得偶厨封畫通神可憐種瓜客猶自標故秦當<lb/>
時祖龍死逐鹿㶚水春早飛將軍檄晚分丞相茵抵死<lb/>
心不閒不顧芻狗陳陶朱去越後未肯休此身猶聞載<lb/>
<pb n="KR4h0160_WYG_010-21b"/>
窈窕千金散賤貧何如白雲叟自與青山鄰十年一易<lb/>
世眉目輒少嚬悠悠華山裏甘作騎驢人<lb/>
驚禽營顆粒飛飛集丘隅遊子困行役十年落江湖煌<lb/>
煌秦與洛運轉天下樞啓明曜東漢萬足爭奔趨豈無<lb/>
爪距力逐利如孫呉得失昧前料青雲間泥塗天命有<lb/>
厚薄定分不可輸歸來北山下俛仰收桑榆<lb/>
　　過深浦羅給事舊隠居<lb/>
給事三父子著籍古池陽販夫偶奇貴未暮來錢塘維<lb/>
<pb n="KR4h0160_WYG_010-22a"/>
時漢運衰紫宸厭天狼長鯨沸河洛幅裂萬里疆惟子<lb/>
曉大義白筆揺風霜願提十萬旅巢穴傾朱梁青雲不<lb/>
假翼無路凌髙翔其事竟無成青史垂芬芳中原轉莽<lb/>
莽一垤爭侯王登髙抉浮雲極目慘八荒遐想同心人<lb/>
過君橋梓鄉徘徊扣牧子遺跡悲荒凉區區夏蟲知知<lb/>
我於詩長豈知用心處流落不忘唐我欲傳髙士置君<lb/>
後柴桑含情苦揺蕩佇立滄洲旁<lb/>
　　遊淥渚<lb/>
<pb n="KR4h0160_WYG_010-22b"/>
朝遊伍胥渡暮投杜主祠緑蕪髙犢背紅雨瘦花枝夾<lb/>
道鳴腰鼔輕舟颭綵旗蹇驢寒服客未許㸔腰肢<lb/>
　　曉行<lb/>
百年長擾擾無地寄浮蹤容醉傷春酒人行送曙鐘煙<lb/>
霏嗁謝豹星斗壓盧龍笑共孤雲去歸投江上峰<lb/>
　　苦熱<lb/>
六月紅雲不肯移清心自合勝炎曦雲根斲藥移松骨<lb/>
石罅分泉插木皮未用冰蠶來海嶠坐㸔凍蟻走蛾眉<lb/>
<pb n="KR4h0160_WYG_010-23a"/>
人間寒暑相催迫倚寄東溪萬縷絲<lb/>
　　雜興<lb/>
衰草含煙木葉黄空城揺落客思鄕鴈髙孤月臨空塞<lb/>
魚退殘星過曲梁醉眼昬花迷野馬帖書戲草掣風檣<lb/>
閒來更試絲綸手新釣江鱸一尺長<lb/>
　　晩眺<lb/>
依稀風景小荒村不欠東屯稻菽園阿魏擣香風送響<lb/>
雕胡擘玊水開痕招邀紫翠山當座標撥紅黄菊上盆<lb/>
<pb n="KR4h0160_WYG_010-23b"/>
世上去來俱是客隨風吹送夢歸䰟<lb/>
　　秋晚雜興六首<lb/>
烏桕數家邨漁樵自作鄰舊墳前日發富室近來貧古<lb/>
道狐成怪深山鬼作人茫茫塵世事無處問蒼旻<lb/>
天涯誰道逺嶺海接并幽馬帶交河種人穿真臘裘梅<lb/>
花南國夢苜蓿故宫秋安得方仙道飄飄訪十洲<lb/>
地占緐雄郡人奔財賦疆北僧泥佛相南客賈胡裝打<lb/>
榖拳毛馬彈箏跕躧娼西風愁世路無路立蒼茫<lb/>
<pb n="KR4h0160_WYG_010-24a"/>
青溪溪上路書劍此棲遲凉月穿衣褐寒波照鬢絲古<lb/>
桐傳賀若横玉犯龜兹不為傷秋老孤吟自可悲<lb/>
蟲壁話秋䦨西齋日已寒階鳴辭故葉水擊跕飛翰路<lb/>
接千峰榭潮通百丈灘葛仙無處覔我欲㸔燒丹<lb/>
蕭索已秋色空濛欲暮天平蕪荒樹外疎桞斷橋邊山<lb/>
暝殘雲合波停碎月圓凍前森萬境忽忽暗彫年<lb/>
　　和府尹虚谷先生和徐子英韻并寄徐子英<lb/>
袖手䦨干獨倚樓暫舒倦眼對滄洲雲山勸我閒方住<lb/>
<pb n="KR4h0160_WYG_010-24b"/>
聲利縈人嬾即休後世豈無青史筆浮生那欠赤泉侯<lb/>
巖幽得似銅駞陌粟飯藜羮却易求<lb/>
　　夜坐<lb/>
風葉夜蕭騷寒鐙照寂寥冷泉和月汲殘葉帶霜燒半<lb/>
白吟髭茁餘紅醉臉潮舊來樵牧地小隠不須招<lb/>
　<lb/>
　<lb/>
　元詩選初集巻十<lb/>
</p>
<p>
</p>
  </div>
</body>
</text>
</TEI>
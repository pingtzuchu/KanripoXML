<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻九</head>
    <p>
<pb n="KR4h0160_WYG_009-1a"/>
欽定四庫全書<lb/>
　元詩選初集巻九　　　　庶吉士顧嗣立編<lb/>
　　天台山人黄庚<lb/>
　　　庚字星甫天台人所著有月屋漫藁其自序曰<lb/>
　　　僕齠齔時習舉子業何暇為詩自科目不行始<lb/>
　　　得脱屣場屋放浪湖海几平生豪放之氣盡發<lb/>
　　　而為詩若醯雞之岀甕天坎蛙之出蹏涔而遊<lb/>
　　　江湖也今觀其句法如幽居云斜陽明晩浦落<lb/>
<pb n="KR4h0160_WYG_009-1b"/>
　　　葉瘦秋山别山隂諸友云桞色獨青眼梅花同<lb/>
　　　素心夏夜小酌云分茶醒酒客添燭了殘棊觀<lb/>
　　　漁云鳴榔舟葉聚撒網浪花圓病中云氣味如<lb/>
　　　僧淡形容似鶴癯蘭㑹飲云鐘帶夕陽來逺寺<lb/>
　　　碑和春雨卧平蕪毛素軒云清夜夢分千里月<lb/>
　　　同鄕人各一方天燈花云自喜結根依小草不<lb/>
　　　愁飛片落蒼苔偶題云細桞雨中埀緑重殘花<lb/>
　　　風裏亂紅輕清明云浸花窻下分紅影揷桞簷<lb/>
<pb n="KR4h0160_WYG_009-2a"/>
　　　前借緑隂雜咏云躭書自笑已成癖煮字元來<lb/>
　　　不療饑風月滿懷詩可寫雪霜侵鬢鏡先知類<lb/>
　　　皆風致清逺用意推敲星甫嘗於越中詩社試<lb/>
　　　第一名盛於詞場當是時江南初定遺民故老<lb/>
　　　無所寄興徃徃發之於吟咏間時際宴安禁網<lb/>
　　　疎濶騷壇樹幟奔走争先蔚為一代文章之盛<lb/>
　　　其所由來者逺矣<lb/>
　　漁隠為周仲明賦<lb/>
<pb n="KR4h0160_WYG_009-2b"/>
一笠戴春雨扁舟寄此情世間塵網密江上釣絲輕不<lb/>
羡魚蝦利惟尋鷗鷺盟狂奴臺下水猶作漢時清<lb/>
　　秋晚山行<lb/>
鏗然短䇿聲無事覺身輕落葉山行輭流泉澗飲清蟹<lb/>
痕沙露溼鴈影夕陽明歸路逢林叟班荆歃隠盟<lb/>
　　夜坐即事<lb/>
對影坐清夜蕭然鬢已華詩慳難就藁燈暗不成花易<lb/>
醉愁邊酒頻歸夢裏家何時鋤舊圃學種邵平瓜<lb/>
<pb n="KR4h0160_WYG_009-3a"/>
　　翠峰菴即事<lb/>
竟日尋幽處杖藜不憚遙客行黄葉路僧立碧溪橋巖<lb/>
瀑飛寒雪松風吼夜潮是山皆可隠何用楚辭招<lb/>
　　王修竹館舍即事<lb/>
池館翠凉處寛閒稱客居未仙猶閬苑不夢亦華胥竹<lb/>
淨堪居鶴荷香欲醉魚心清無箇事長日一編書<lb/>
　　贈葛秋巖時寓能仁蘭若<lb/>
蘭若分清隠秋窻飽㸔山風霜雙鬢老天地一身閒拄<lb/>
<pb n="KR4h0160_WYG_009-3b"/>
杖穿雲去吟囊貯月還詩成誰與語時訪竹林間<lb/>
　　夜坐即事呈修竹<hi>一有監簿二字</hi>
一室冷于冰秋髙夜氣清月窻攙燭影風葉亂琴聲寡<lb/>
慾知身健安貧覺累輕吟邊閒倚竹誰識此時情<lb/>
　　晩春即事<lb/>
園林芳事歇風雨暗荒城轉眼青春過臨頭白髪生嗁<lb/>
鵑亡國恨歸鶴故鄉情三逕多荒草東還計未成<lb/>
　　春日西園晚歩<lb/>
<pb n="KR4h0160_WYG_009-4a"/>
為愛園林好笻枝伴獨行花香能醉蝶柳色欲迷鸎但<lb/>
得青春在何妨白髪生斜陽紅盡處一抺莫山横<lb/>
　　書所寓<lb/>
不厭茅廬小棲棲寄此身菊殘如倦客梅瘦似詩人有<lb/>
地堪藏拙無醫<hi>一作方</hi>可療貧并州故鄕夣長憶鑑湖春<lb/>
　　送别胡汲古<lb/>
自憐身是客又送客登舟雖有重來約難禁一别愁風<lb/>
煙迷桞驛草樹暗春洲後夜懷人處山空月滿樓<lb/>
<pb n="KR4h0160_WYG_009-4b"/>
　　對竹<lb/>
門對南鄰竹青青玉萬竿雖然無地種且得隔籬㸔露<lb/>
葉晴猶溼風枝夏亦寒但教休翦伐日<hi>一作何</hi>用報平安<lb/>
　　秋色<hi>山隂詩社中選</hi>
憑髙望不極望斷動愁情落日凄凉處西風㸃染成丹<lb/>
楓明野驛白水浸江城馬上人囬首戎戎黯客程<lb/>
　　西州即事<lb/>
一雨洗空碧江城獨倚樓山吞殘日没水挾斷雲流燈<lb/>
<pb n="KR4h0160_WYG_009-5a"/>
影深邨夜鐘聲古寺秋西州舊遊地十載此淹留<lb/>
　　春日即事<lb/>
扶杖行幽逕園林欲莫天錦堂紅濯雨絲桞緑繰煙春<lb/>
事忽三月風光又一年客懷正愁絶<hi>一作客邉愁正絶</hi>那復聽<lb/>
嗁鵑<lb/>
　　春日<lb/>
春色濃於酒何須醉玉觴桞疎鸎占影花雜蝶分香往<lb/>
事隨流水閒愁付夕陽吟邊自歌舞猶學少年狂<lb/>
<pb n="KR4h0160_WYG_009-5b"/>
　　書山隂驛<lb/>
迢遞三山道重來感舊遊潮聲寒帶雨山色淡生秋寄<lb/>
驛通鄕信題詩記旅愁江湖十年客兩度到西州<lb/>
　　宿甘露寺<lb/>
山險疑無路縈廻一逕通鐘聲寒瀑外塔影夕陽中窻<lb/>
出茶煙白鑪分葑火紅禪房遇耆舊清話數宵同<lb/>
　　王可交昇仙臺<hi>臺在青龍鎮南</hi>
仙翁不可見惟有一空亭地冷春留雪林深晝見星松<lb/>
<pb n="KR4h0160_WYG_009-6a"/>
篁團秀色蘭蕙吐幽馨立盡斜陽影閒㸔鶴刷翎<lb/>
　　孤鴈<lb/>
長空獨嘹唳隠約背斜暉塞北離羣逺江南失侣歸度雲<lb/>
憐隻影照水認雙飛却羡投林鳥相呼入翠微<lb/>
　　和茅亦山韻<lb/>
愛靜吟成癖躭書近欲癡事多因錯省節不為貧移長<lb/>
物新添畫生涯舊有詩窮通係天命知命復何疑<lb/>
　　對客<lb/>
<pb n="KR4h0160_WYG_009-6b"/>
窻下篝燈坐相㸔白髪新共談為客事同是異鄕人詩<lb/>
寫梅花月茶煎榖雨春明朝愁逺别離思欲沾巾<lb/>
　　林霽山架閣同宿山中<lb/>
秋風山館客移席近汀前共話忽深夜相㸔非少年斗<lb/>
垂天末樹鱗出雨餘天亦有茅簷下飯牛人未眠<lb/>
　　别徐敬菊<lb/>
契濶又兩載光隂一擲梭秖因離别乆不覺語言多安<lb/>
得長留此其如欲去何詩盟終未冷早晚更相過<lb/>
<pb n="KR4h0160_WYG_009-7a"/>
　　鶴林仙壇寺<lb/>
古壇歸鶴杳野鹿自成羣嵐氣浮清曉鐘聲出白雲樹<lb/>
穿僧屋老水到寺門分人世無窮事山中了不聞<lb/>
　　旦景<lb/>
鷄鳴起濯髪披衣出户牖自汲古澗泉落月猶在手三<lb/>
潄吞朝霞餘光散花桞兹意難語人延竚忽良乆<lb/>
　　至後<lb/>
道人坐茅宇獨抱無絃琴對此景物異夕雲散還隂雨<lb/>
<pb n="KR4h0160_WYG_009-7b"/>
氣一簾潤雲意千山深新陽暢微暄疎花㸃孤林芳時<lb/>
坐消歇孰同嵗寒心孤梅發清夜庭樹驚棲禽<lb/>
　　故相賈秋壑舊府<lb/>
當年搆華屋權勢傾衛霍堂宇窮斧斤天章煥丹雘花<lb/>
石擬平泉水陸致兹壑惟聞丞相嗔肯後天下樂朱門<lb/>
鎖荆榛花木已蕭索蒼生顚墮崖國亡身孰託空悲上<lb/>
蔡犬不返華表鶴丈夫保勲名風采照麟閣胡為一聲<lb/>
鉦聚鐵鑄此錯囬頭莫煙昬不能掩餘怍<lb/>
<pb n="KR4h0160_WYG_009-8a"/>
　　潘淑妃<lb/>
二八入宫掖一笑輕三千雲階渺何許歩歩生金蓮繡<lb/>
鞵不勝春風若凌波仙榮華一囬首荆棘生我前君恩<lb/>
花上露妾心井中泉井泉誓不波下照青青天<lb/>
　　紀夢是嵗大旱<lb/>
老年屏人事北窻寄高眠夢魂御風去金闕開九天虎<lb/>
豹獰不嗔知予有仙縁玉座擁五雲香鑪飛紫煙青衣<lb/>
兩童子舉手導我前下土蟣蝨臣愚衷欲敷宣兵戈幸<lb/>
<pb n="KR4h0160_WYG_009-8b"/>
休息饑饉方連緜洪惟大生徳實司水旱權願言回哀眷<lb/>
與世解倒懸上帝允臣請乃曰賜豐年再拜謝闕下回<lb/>
飇墮林泉夜雷聲殷殷甘澤朝滿田沈思喜且驚異夢<lb/>
非偶然士懷當世憂<hi>缺</hi>　　　　貞觀有房杜斗光三<lb/>
文錢<lb/>
　　遊謝仙巖飛霞觀巖下李參政墓<lb/>
鬼工鑿山骨何年驅六丁飛霞遶石洞縹緲開珠庭永<lb/>
懷謝仙伯坐斷山水城我來事幽雅登臨委客情松風<lb/>
<pb n="KR4h0160_WYG_009-9a"/>
驅溽暑自覺毛骨清猿鶴亦仙意人生空營營石麟卧<lb/>
荒草問是誰家塋野老對我言其人昔公卿金玉埋黄<lb/>
壤送日冠葢傾興衰異百年所重非修名乃知鍾鼎貴<lb/>
不如芝薇馨所以世外人返老還孩嬰倚杖空歎息洞<lb/>
口雲冥冥<lb/>
　　約王琴所不來舟中偶成<lb/>
清飇巻炎埃碧水出秋素迢迢見山亭回首隔烟霧酒<lb/>
帘颺漁邨笳鼔響軍戍倚篷問舟人云是三江路籬落<lb/>
<pb n="KR4h0160_WYG_009-9b"/>
鷄欲棲野水牛已渡釣翁吹荻煙稚子收魚具抱琴人<lb/>
不來殘陽在髙處<lb/>
　　種松<lb/>
去年種松樹未有蒿與蓬今年松漸長埋沒蓬蒿中老<lb/>
髯何蒼蒼嵗華不改容囬視蒿與蓬零落悲秋風<lb/>
　　讀文相吟歗藁<lb/>
垂垂大厦顚一木支無力精衛悲滄海銅駝化荆棘英<lb/>
風傲几碪濵死猶鐡脊血灑沙場秋寒日亦為碧惟留<lb/>
<pb n="KR4h0160_WYG_009-10a"/>
吟歗編千載光奕奕<lb/>
　　古意<lb/>
庭前有髙樹風撓無停枝寒鳥噤不鳴夜半環樹飛託<lb/>
身未得所三帀情依依髙飛犯霜露低飛觸茅茨乾坤<lb/>
豈不容振羽將安之徘徊戀明月顧影徒傷悲<lb/>
　　莫春<lb/>
芳事闌珊三月時春愁唯有落花知桞綿飄白東風老<lb/>
一樹斜陽呌子規<lb/>
<pb n="KR4h0160_WYG_009-10b"/>
　　海棠<lb/>
臉暈輕紅酒力微真妃半醉夜深時杜鵑叫落花梢月<lb/>
獨倚東風睡不知<lb/>
　　春隂芍藥<lb/>
㸃滴簷聲溼逕雲翻階紅藥帶嗁痕可憐花片多零落<lb/>
雨露雖多不是恩<lb/>
　　聞角<lb/>
誰送寒聲入夢中遥知人在戍樓東明朝梅嶺花飛雪<lb/>
<pb n="KR4h0160_WYG_009-11a"/>
未必都因昨夜風<lb/>
　　晚春<lb/>
老來無復事狂遊倚杖㸔花動客愁病骨怯寒春不管<lb/>
桞棉風裏木棉裘<lb/>
　　一春<lb/>
新緑園林雨過時黄鸝無語恨春歸楊花怕逐東風去<lb/>
搭住闌干不肯飛<lb/>
　　江上<lb/>
<pb n="KR4h0160_WYG_009-11b"/>
江上支笻眼界寬夕陽影裏水雲寒憑誰説與閒鷗鷺<lb/>
借我漁磯把釣竿<lb/>
　　江景<lb/>
寒生鴈背天將雪冷入魚鰓水欲冰釣艇歸來江路暝<lb/>
舟人分火㸃漁燈<lb/>
　　莫春二首<lb/>
東風庭院夕陽天恨緑愁紅又一年春自要歸花自落<lb/>
莫將芳事怨嗁鵑<lb/>
<pb n="KR4h0160_WYG_009-12a"/>
一鳥不嗁春寂寂百花都落雨濛濛十分花鳥東風恨<lb/>
半在詩中半酒中<lb/>
　　題漂母飯信圖<lb/>
國士無雙未肯臣漢皇眼力欠精神築壇直待追亡後<lb/>
不及溪邊一婦人<lb/>
　　傷春<lb/>
園林芳事已闌珊梅未生仁筍未竿隄上桞棉風脱盡<lb/>
緑隂應在雨中寒<lb/>
<pb n="KR4h0160_WYG_009-12b"/>
　　雨過<lb/>
雨過山頭雲氣溼潮生渡口岸痕深一聲短笛斜陽外<lb/>
知有漁舟泊桞隂<lb/>
　　書館即事<lb/>
煙拖野色入書窻一畈平田隔草塘莫雨初收新水滿<lb/>
藕花相雜稻花香<lb/>
　　春寒<lb/>
春寒料峭透窻紗睡起晴蜂恰報衙怪得曉來風力勁<lb/>
<pb n="KR4h0160_WYG_009-13a"/>
滿階香雪落梨花<lb/>
　　池荷<lb/>
紅藕花多映碧闌秋風纔起易彫殘池塘一段榮枯事<lb/>
都被沙鷗冷眼㸔<lb/>
　　西湖行春<lb/>
畫船無復沸笙歌湖水年年自碧波回首蘇公隄上栁<lb/>
緑隂不似舊時多<lb/>
　　煬帝行宫<lb/>
<pb n="KR4h0160_WYG_009-13b"/>
彩鳯樓前汴水流君王不復錦帆遊長隄舊日青青桞<lb/>
曾帶春風拂御舟<lb/>
　　采蓮女<lb/>
越女蘭舟泛緑漪采蓮花露溼紅衣萬荷影裏歌聲過<lb/>
驚起鴛鴦貼水飛<lb/>
　　林髙士隠居<lb/>
家住西湖深更深古松隂裏禮茅君白猿攀樹藤花落<lb/>
㸃破巖前一地雲<lb/>
<pb n="KR4h0160_WYG_009-14a"/>
　　半軒疎雨<lb/>
簷前數㸃弄晴光浥露庭花枕簟香池草夢回詩思杳<lb/>
吟窻分得一邊凉<lb/>
　　見鴈有懷<lb/>
滿眼西風憶故廬親朋音問乆相疎年年江上無情鴈<lb/>
只帶秋來不帶書<lb/>
　　中秋對月<lb/>
十分蟾影照人間一片山河古影寒惆悵年年今夜月<lb/>
<pb n="KR4h0160_WYG_009-14b"/>
人生能得幾回看<lb/>
　　九日感懷<lb/>
新橙初試蟹螯肥一曲清歌酒一巵料得故園秋正好<lb/>
黄花應怪客歸遲<lb/>
　　春夢<lb/>
銅匜艾納翠氤氲六六屏山酒半醺夢入中州㸔秦畫<lb/>
春風吹亂玉棃雲<lb/>
　　題明皇按樂圖<lb/>
<pb n="KR4h0160_WYG_009-15a"/>
五鳯樓前沸管絃春宵花暖月娟娟纖腰舞到霓裳曲<lb/>
驚起猪龍地上眠<lb/>
　　莫春<lb/>
浮雲開合晩風輕白鳥飛邊落照明一曲彩虹横界斷南<lb/>
山雷雨北山晴<lb/>
　　宫詞<lb/>
聞説君王御宴囘宫人留鑰内門開琵琶撥盡黄昬月<lb/>
不見花間鳯輦來<lb/>
<pb n="KR4h0160_WYG_009-15b"/>
　　臨平泊舟<lb/>
客舟繫纜桞隂傍湖影侵篷夜氣凉萬頃波光揺月碎<lb/>
一天風露藕花香<lb/>
　　錢府舊園<lb/>
十二峰前富貴家亂離不復舊䌓華亭臺寂寂無人到<lb/>
流水東風自落花<lb/>
　　春雨詞<lb/>
簷聲滴碎玉闌干開盡棃花亦嬾㸔燕子不歸人寂莫<lb/>
<pb n="KR4h0160_WYG_009-16a"/>
深深宫殿鎖春寒<lb/>
　　山中<lb/>
萬壑松聲撼翠微夜寒風露溼人衣山翁踏月廵幽逕<lb/>
竹裏籠開鶴未歸<lb/>
　　金陵懷古<lb/>
六宫禾黍千年恨一片江山萬古情明月不關興廢事<lb/>
夜深還照石頭城<lb/>
　　山中秋夜<lb/>
<pb n="KR4h0160_WYG_009-16b"/>
石牀彈月鶴聽琴玉宇凝秋絶㸃塵萬里無雲銀漢淡<lb/>
一天風露溼星辰<lb/>
　　春閨<lb/>
屏山夢斷整雲鬟金鴨吹香火未殘背倚䦨干聽燕語<lb/>
一簾風雨巻春寒<lb/>
　　秋吟二首<lb/>
曉逕支笻歩屧遲西風吹露溼秋衣舉頭凝逺青山外<lb/>
萬里江天一鴈飛<lb/>
<pb n="KR4h0160_WYG_009-17a"/>
畧彴當門石逕斜槿籬深䕶野人家炊煙起處江邨晩<lb/>
一片斜陽萬㸃鴉<lb/>
　　江邨<lb/>
極目江天一望賖寒煙漠漠日西斜十分秋色無人管<lb/>
半屬蘆花半蓼花<lb/>
　　述懐<lb/>
故鄕迢遞㡬時還日斷長江杳𣺌間一鴈飛邊天萬里<lb/>
白雲多處是青山<lb/>
<pb n="KR4h0160_WYG_009-17b"/>
　　閨情效香奩體三首<lb/>
金鴨煙銷一字香滿懷春恨強梳妝㸔花又怕東風惡<lb/>
偷隔紗窻㸔海棠<lb/>
黛眉愁裏斂雙蛾别乆無書爭奈何欲待怨他還又憶<lb/>
怨時較少憶時多<lb/>
嬾向妝臺對鏡鸞羅衣怯薄正春寒黄金絡索珊瑚墜<lb/>
獨立春風㸔牡丹<lb/>
　　江邨即事<lb/>
<pb n="KR4h0160_WYG_009-18a"/>
江邨暝色漸凄迷数㸃殘鴉雜鴈飛鴈宿蘆花鴉宿樹<lb/>
各分一半夕陽歸<lb/>
　　舟次九山<lb/>
水雲盡處列竒峰螺髻參差杳靄中江岸維舟㸔不了<lb/>
煙嵐分碧入疎篷<lb/>
　　雜詠<lb/>
地多種竹堪容鶴池不栽蓮恐礙魚小逕荒苔人不到<lb/>
閉門閒學換鵞書<lb/>
<pb n="KR4h0160_WYG_009-18b"/>
　　枕易<hi>越中詩社試題都魁</hi>
古鼎煙銷倦㸃朱翛然髙卧夜寒初四簷寂寂半牀<hi>一作</hi>
<hi>窻</hi>夢兩鬢蕭蕭一巻書日月冥心知代謝隂陽囘首驗<lb/>
盈虚起來萬象皆吾有收拾乾坤在草廬<lb/>
　<hi>考官李侍郎應祈批詩題莫難於枕易自非作家大手筆詎能模冩蓋以其不渉風雲雨露江山花鳥此</hi>
　<hi>其所以為難也予閲三十餘卷鮮有全篇純粹正如披沙㨂金使人悶悶忽見此作若紛紛盆盎中得古</hi>
　<hi>罍洗把玩不忍釋手此詩起句倦字便含睡意頷聮氣象優游殊不費力曲盡枕易之妙頸聮冥心囬昔</hi>
　<hi>四字極其精到結句如萬馬横奔勢不可遏且有力量全篇體製合法度音調諧宫商三復降歎此必騷</hi>
<pb n="KR4h0160_WYG_009-19a"/>
　<hi>壇老手望見旗鼔已知其為大將也冠冕衆作誰曰不然</hi>
　　棋聲<lb/>
何處仙翁愛手談時聞剝啄竹林間一枰子玉敲雲碎<lb/>
㡬度午窻驚夢殘緩著應知心路逺急圍不放耳根閒<lb/>
爛柯人去收殘局寂寂空亭石几寒<lb/>
　　秋夜<lb/>
博山香冷夜將闌紅影揺窻燭未殘庭樹露濃花氣溼<lb/>
井梧風老葉聲乾世情冷暖知心少朋舊東西會面難<lb/>
<pb n="KR4h0160_WYG_009-19b"/>
一段客愁吟不就無言背月倚闌干<lb/>
　　秋夜和月山韻<lb/>
寒夜殘燈對客愁衾單添盡鷫鸘裘半窻明月三更夢<lb/>
一枕西風兩鬢秋吟骨稜稜寛帶眼歸心切切望刀頭<lb/>
何時束篋家山去獨駕柴車訪伯休<lb/>
　　修竹宴客東園<lb/>
二月韶光潑眼濃攜尊宴客小亭東酒當半醉半醒處<lb/>
春在輕寒輕暖中拂檻桞添吟鬢緑壓闌花妒舞衣紅<lb/>
<pb n="KR4h0160_WYG_009-20a"/>
晩來聽唱梁州曲聲繞呉姬扇底風<lb/>
　　小酌<lb/>
小酌園林酒半醺落紅影裏惜餘春揷花歸去蜂隨帽<lb/>
傍桞行來鸎避人白髪尚為千里客黄金難鑄百年身<lb/>
何時歸賦滄浪水浣我征衣萬斛塵<lb/>
　　夜坐次林梅山韻<lb/>
人倚幽窻夜未闌竹鑪灰<hi>一作火</hi>冷篆煙殘一天露氣星<lb/>
辰溼萬壑風聲草木寒老去客懷多感慨年來世事轉<lb/>
<pb n="KR4h0160_WYG_009-20b"/>
艱難何時歸隠孤山下明月梅花約共㸔<lb/>
　　有感<lb/>
自歎文章不遇時平生壯志與心違十年湖海無家住<lb/>
千里鄕關有夢歸殘夜月寒燈暈淡髙秋天闊鴈聲微<lb/>
傷今思古愁無奈老淚斑斑溼客衣<lb/>
　　雪<lb/>
片片隨風整復斜飄來老鬢覺添華江山不夜月千里<lb/>
天地無私玉萬家迷岸未春飛桞絮前邨破曉壓梅花<lb/>
<pb n="KR4h0160_WYG_009-21a"/>
羔羊金帳應麤俗自掬冰泉煮石茶<lb/>
　　舟次樗蒲廟<lb/>
短櫂衝寒過蒲東扁舟一葉載詩翁斷煙流水殘雲<hi>一作</hi>
<hi>鴉</hi>外古木荒祠夕照中吟罷小樓何處笛酒醒孤枕半<lb/>
江風潮生潮落朝還暮堪歎人<hi>一作浮</hi>生自<hi>一作似</hi>轉蓬<lb/>
　　月夜登樓<lb/>
玉宇澄清莫靄收吟邊怕倚仲宣樓寒蟾千里夜如晝<lb/>
新鴈一聲天欲秋湖海誰青豪傑眼風霜易白少年頭<lb/>
<pb n="KR4h0160_WYG_009-21b"/>
更殘忽聽荒城角吹老梅花總是愁<lb/>
　　月夜次修竹韻<lb/>
徙倚吟闌傍野塘古譙蓮漏滴更長月階夜靜蛩聲切<lb/>
竹院秋深鶴夢凉坐挹水風侵被冷眠分花露滿身香<lb/>
浩歌欲遡明河去醉喚天孫織錦裳<lb/>
　　偶書<lb/>
頻年蹤跡墮江湖三逕苔荒憶舊廬身老方知生計拙<lb/>
家貧漸覺故人疎松薪拾去朝炊黍漁火分來夜讀書<lb/>
<pb n="KR4h0160_WYG_009-22a"/>
怨鶴驚猿應待我台山何日賦歸歟<lb/>
　　莫春<lb/>
寂莫園林三月時客中㡬度見春歸桞眉緑皺鸎無語<lb/>
花臉紅銷蝶嬾<hi>一作倦</hi>飛節物暗催雙鬢老功名長與寸<lb/>
心違百年身世成何事回首西山又落暉<lb/>
　　秋夜<lb/>
十分秋色滿軒窻景物凄清<hi>一作秋深</hi>夜氣凉篩月簾櫳金<lb/>
鎖碎擣霜砧杵玉丁當井梧葉脱無多影巖桂花稠不<lb/>
<pb n="KR4h0160_WYG_009-22b"/>
斷香坐到更深吟興動硯池滴露寫詩狂<lb/>
　　題呉實齋北山别業<lb/>
北山佳景<hi>一作致</hi>勝南山乘興登臨眼界寬樵斧伐雲春<lb/>
谷暗漁榔敲月夜溪寒一區池占林泉勝四面天開圖<lb/>
畫㸔竹屋數間塵不到主人日日凭<hi>一作倚</hi>䦨干<lb/>
　　書館<lb/>
池館深深鎖翠凉課餘多暇日偏長屋連湖水琴書潤<lb/>
窻近花隂筆硯香吾道尚存貧亦樂客身長健老何妨<lb/>
<pb n="KR4h0160_WYG_009-23a"/>
十年心事閒搔首厭聽蟬聲送夕陽<lb/>
　　依緑亭<lb/>
數椽瀟灑瞰清漪蕩漾煙霏欲溼衣闌角寒光揺翡翠<lb/>
簷牙倒影浸琉璃荷邊鼔瑟遊魚聽桞外敲棋睡鷺飛<lb/>
洗盡紅塵青眼客臨流何惜賦新詩<lb/>
　　秋思<lb/>
天容凝碧換秋容殘暑泠然一洗空梧葉多應愁夜雨<lb/>
葛衣漸覺怯西風十分淡冷砧聲外一片凄凉鴈影中<lb/>
<pb n="KR4h0160_WYG_009-23b"/>
興動蓴鱸欲歸去張翰心事恰相同<lb/>
　　凉夜即事<lb/>
凉入虚堂睡思濃夜深翦盡燭花紅光揺珠箔梧桐月<lb/>
香透紗厨末利風攲枕覺來人不寐撚髭吟罷句難工<lb/>
小蠻問我詩成未詩在池塘草夢中<lb/>
　　舟行送王琴所之澉州<lb/>
晨星寥落曙光浮桞岸風輕送客舟萬㸃逺山重曡恨<lb/>
一江流水淺深愁淡煙茅店家家曉白露楓林處處秋<lb/>
<pb n="KR4h0160_WYG_009-24a"/>
獨荷篷窻還自笑此身漂泊媿沙鷗<lb/>
　　寄峽山胡府判<lb/>
鑑湖狂客又西湖筆硯生涯計已迂五斗自慚腰可折<lb/>
四方安得口能糊家山迢遞鄉心逺燈火凄凉客影孤<lb/>
莫誤風前㸔落鴈尺書還肯寄來無<lb/>
　　次毛一齋韻<lb/>
詩夢驚殘何處棋書窻又是夕陽時桞隂分緑籠琴几<lb/>
<hi>一作岳</hi>花片飛紅㸃硯池覧鏡自憐添白髪傳杯不復倩<lb/>
<pb n="KR4h0160_WYG_009-24b"/>
蛾眉東風故國年年恨惟有嗁春杜宇知<lb/>
　　寄月山少監<lb/>
一片襟懷海樣寛眉頭肯為别離攢臂鷹慣識從軍樂<lb/>
汗馬寜辭行路難角帯邊聲關月冷鴈傳鄉信塞雲寒<lb/>
歸來未許東山卧見説蒼生望謝安<lb/>
　　遊西湖次毛玉田韻<lb/>
觸目錢塘昨夢非行春載酒憶當時花間不碾香輪入<lb/>
桞外空鞭駿馬飛落日荒山和靖墓斷雲流水子胥祠<lb/>
<pb n="KR4h0160_WYG_009-25a"/>
忘情鷗鷺閒於我應笑江湖客未歸<lb/>
　　故園有懷呈任子宏提舉<lb/>
十年不作還家夢荒草深深鎖竹扉無主落花隨水去<lb/>
有情嗁鳥勸人歸儒冠寥落風流減客路凄凉故舊稀<lb/>
何日攜琴賦歸去踏雲自採故山薇<lb/>
　　龍江館舍<lb/>
幽棲俗事不相關家在青松翠竹間遶屋四圍都是水<lb/>
隔林一片不多山詩篇陶寫清秋景書冊消磨白日閒<lb/>
<pb n="KR4h0160_WYG_009-25b"/>
門外江鷗如舊識忘機飛去又飛還<lb/>
　　俞景仁教諭相過<lb/>
江雲舒卷弄隂晴新緑園林似染成花怯曉風寒蝶夢<lb/>
桞愁春雨溼鸎聲棲遲茅屋無塵事深閉柴門逺俗情<lb/>
佳客相過慰岑寂酒邊閒把近詩評<lb/>
　　修竹宴客廣寒遊亭分韻得香字<lb/>
銀橋疑駕海天長金粟離離照玊觴影浸山河瓊殿冷<lb/>
舞分風露羽衣香亦知廣莫元無野却笑温柔别有鄉<lb/>
<pb n="KR4h0160_WYG_009-26a"/>
閒折一枝驚昨夢素娥憐我授𤣥霜<lb/>
　　江上客懷<lb/>
鏡裏從渠白髪添吟邊抵掌復掀髯十年為容甘清苦<lb/>
一枕忘情付黑甜短褐怯風棉未絮破窻漏月紙重粘<lb/>
梅花應念人孤寂寒夜吹香入竹簾<lb/>
　　偶成簡任肅齋教諭<lb/>
百嵗光隂一轉蓬晩年不與少年同事因錯處人方省<lb/>
詩到窮時句始工獻賦未逢楊得意憐才難遇杜司空<lb/>
<pb n="KR4h0160_WYG_009-26b"/>
有時追憶承平事猶道繁華是夢中<lb/>
　　和杜桞溪韻<lb/>
白髪垂垂一老夫年來漸覺世情疎石牀夢冷和雲卧<lb/>
茅屋燈殘共月居客至何妨賖魯酒家貧不肯典唐書<lb/>
羡君種桞清溪上借我苔磯學釣魚<lb/>
　　漁舍觀梅寄修竹韻<lb/>
寒雲漠漠䕶牆隂瀟灑梅枝出竹林影落花磯和雪釣<lb/>
香浮老甕帶春斟㡬憑水驛傳芳信秪許沙鷗識素心<lb/>
<pb n="KR4h0160_WYG_009-27a"/>
回首孤山千樹逺扁舟乗興夢中尋<lb/>
　　贈通𤣥觀唐道士竹鄉<lb/>
通𤣥道士苦修行坐見桑田㡬變更雲屋苔封燒藥竈<lb/>
風林花落煑茶鐺休糧賸有青松啖却老應無白髪生<lb/>
月滿竹鄉騎鶴去欲邀子晉學吹笙<lb/>
　　夜宴<lb/>
醉月飛觴興未䦨蓬壺影裏漏聲殘碧浮金鼎香脂煖<lb/>
紅閃銀臺燭淚乾豔曲喜聽催拍近狂歌自覺入腔難<lb/>
<pb n="KR4h0160_WYG_009-27b"/>
賞心樂事輸年少一㸃閒愁了不干<lb/>
　　題東山翫月圖<lb/>
斜陽紅盡莫雲碧一片天光涵水色海濤擁出爛銀盤<lb/>
千里嬋娟共今夕主人領客登東山踏碎寒光㸔秋液<lb/>
星河倒影浸空明露華漙玉夜氣清馮夷激水水欲立<lb/>
海若辟易天呉驚孤舟卷㠶泊煙嶼古木撼壑生秋聲<lb/>
憑髙人在金鼇背閒㸔潮生煙堵外老龍翻海雲氣寒<lb/>
長鯨卷雪浪花碎茫茫萬頃滄浪中屹立孤峰鎖蒼翠<lb/>
<pb n="KR4h0160_WYG_009-28a"/>
山巔埽石羅尊罍賔主傳杯不放杯騷客掀髯賦詩去<lb/>
山童踏月攜琴來劇談浩飲不知醉仰天長笑歡顔開<lb/>
倒著接䍦欲起舞乾坤清氣入肺腑天邊風月空四時<lb/>
眼底江山自千古謝安躡屐遊東山袁宏登舟宴牛渚<lb/>
庾亮南樓今在不坡仙赤璧知何許滿眼徃事轉頭空<lb/>
千年人物俱塵土人生光景若湍流霜痕易㸃雙鬢秋<lb/>
胸中勿著塵俗事眉間休鎖名利愁我輩適意在行樂<lb/>
古人所以秉燭遊月山追憶舊遊處盡寫風煙入縑素<lb/>
<pb n="KR4h0160_WYG_009-28b"/>
我來見畫如見景想像髙唐猶可賦諸君後㑹應可期<lb/>
雲萍合散今何之安得扁舟澉川去日與杖屨相追隨<lb/>
登山把酒醉明月共㸔此畫歌此詩<lb/>
　　醉時歌<lb/>
茫茫古堪輿何日分九州九州封域如許大僅能著我<lb/>
胸中愁澆愁須是如澠酒麴波釀盡銀河流貯以倒海<lb/>
千頃黄金罍酌以傾江萬斛玻瓈舟天為青羅幕月為白<lb/>
玊鉤月邊天孫織雲錦製成五色䝉茸裘披裘把酒踏<lb/>
<pb n="KR4h0160_WYG_009-29a"/>
月窟長揖北斗相勸酬一飲一千石一醉三千秋髙卧<lb/>
五城十二樓剛風冽冽吹酒醒起來披髪騎赤虬大呼<lb/>
洪崖拉浮丘飛上崑崙山頂頭下視塵寰一培塿揮斥<lb/>
八極逍遥遊<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_009-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻九<lb/>
</p>
<p>
</p>
  </div>
</body>
</text>
</TEI>
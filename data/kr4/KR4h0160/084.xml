<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選二集卷十六</head>
    <p>
<pb n="KR4h0160_WYG_084-1a"/>
欽定四庫全書<lb/>
　元詩選二集卷十六　　　庶吉士顧嗣立編<lb/>
　　丁處士復<lb/>
　　　復字仲容天台人負詩名延祐初游京師公卿<lb/>
　　　奇其才與浦城楊載清江范梈同薦入館閣復<lb/>
　　　度當國者不能用不俟報可翩然去之迺絶黄<lb/>
　　　河憩梁楚過雲夢窺沅湘陟廬阜浮大江而下<lb/>
　　　遂家金陵買宅於城北南户故有兩檜樹醉則<lb/>
<pb n="KR4h0160_WYG_084-1b"/>
　　　倚樹而咿唔因自名其什曰雙檜亭詩殁後其<lb/>
　　　壻饒介之門人李謹之先後編輯共得若干首<lb/>
　　　永嘉李孝光曰國初以來臨海為詩數十家其<lb/>
　　　什曰閬風樗園山南天逸素心聖泉其後又有<lb/>
　　　張子先陳剛中楊景羲皆自樹一家足以名世<lb/>
　　　復讀仲容詩令人欲飛皆已絶去生獰操蹙精<lb/>
　　　悍猶之宛馬不踶不齧不覂而日行千里衆馬<lb/>
　　　雖十駕不能超也中山李桓曰仲容學博才敏<lb/>
<pb n="KR4h0160_WYG_084-2a"/>
　　　為詩精麗奇偉格超而趣逺深入古人閫奥上<lb/>
　　　元楊翮曰仲容詩必因酒而作引觴揮毫若不<lb/>
　　　經意而語率髙絶蓋仲容胷次夷曠生平有隱<lb/>
　　　君子之趣而以酒自託故當時論詩者亦以太<lb/>
　　　白方之<lb/>
　　瀛海篇贈吕鍊師<lb/>
我本瀛海人瓠落九州土三山不得歸六鼇竟何所凝<lb/>
精耿宵寐徃徃呼安期跂余紫霞想感此白日馳<hi>一作遲</hi>
<pb n="KR4h0160_WYG_084-2b"/>
客有金庭<hi>一作陵</hi>仙玉霄住雲月近從爵溪來霜紈卷溟<lb/>
渤褰衣拂天姥跣踞青芙蓉羲和擢僵指夜寒笞六龍<lb/>
金烏飛上天露草忽已晞奈何祕靈境<hi>一作景</hi>忍使<hi>一作此</hi>
人民非朝褰四明霞夕涉㑹稽道鄭𢎞招不來賀監亦<lb/>
已老胥濤吼奔雷逆折生囘風鸞乗桂子府鶴語梅花<lb/>
宫清湖自歌舞顔髪凋青紅壺丹碧光瀉劔影洞庭水<lb/>
霜落山橘寒還過<hi>一作至</hi>吳王里吳王湎不醒館娃骨已<lb/>
氷迺爾憶張果亦復尋茅盈玉妃發春哂手折雙瓊花<lb/>
<pb n="KR4h0160_WYG_084-3a"/>
寄贈兩<hi>一作語雙</hi>女兄<hi>一作兒</hi>相逢學丹砂翩然不肯留浪迹<lb/>
金陵市長歌六帝秋嫋嫋聞夢耳青裾曳明月問我丹<lb/>
井南揮手綠雲表語别愁何堪徃年去天台藥草逕香<lb/>
滿彼之溪上人泣向西風斷瓊臺天上遥銀橋霧中<hi>一作</hi>
<hi>露井</hi>沒葛陂一丈竹<hi>一作/杖行</hi>鱗鬛生倏忽飇車劃雷逝<hi>一作近</hi>
輪轅不相將尺地不可縮况兹道路長故人衡湖居舊<lb/>
約赤城下縁厓履靈迹弄瀑潄清瀉今聞綰漢綬好作<lb/>
常州牧興公賦金聲名山阻髙躅東行即相討自稱囘<lb/>
<pb n="KR4h0160_WYG_084-3b"/>
道人榴皮醉香墨曉過東林春海圖愼勿視但恐馳其<lb/>
神<lb/>
　　甘雨昨日足<lb/>
甘雨昨日足今日豈不游文漪散清沼緑樹未驚秋步<lb/>
出西郭門浩浩江漢流危檣隘川浦乃有逺人舟江租<lb/>
赴海漕驚沙無定漚號呼走羣吏肉食懐鄙謀及時不<lb/>
歸耕卒歳何用周悄悄緑髪子還家多白頭為農極凋<lb/>
瘁猶用苦誅求<lb/>
<pb n="KR4h0160_WYG_084-4a"/>
　　東海有蟠桃<lb/>
東海有蟠桃結根何歳年花開不關春霜露不繫天仙<lb/>
種固靈異未知樹所縁我欲徃問之代無絶世賢適來<lb/>
王母至遂奉武皇筵驕主好自誕後來信謂然愚者諒<lb/>
多惑智者當不傳<lb/>
　　竹山<lb/>
離離鳳食幹緜互亘脩巒君子懐靜儀虚貞媚蒼寒靈<lb/>
厓發潛頴崇苞閟幽盤筮鄰從蔣詡永結求羊歡<lb/>
<pb n="KR4h0160_WYG_084-4b"/>
　　同縣尹張志道徵士黄觀復隂秀才燕集六縣校官<lb/>
　　葉仲庸池上分韻已而互相為和三首<lb/>
　　　分得碧字<lb/>
江水秋未清林暉午能碧相忘散亂坐幸老談笑劇以<lb/>
君久寒氊且爾暫暖席同心勿辭飲况有陶彭澤<lb/>
　　　次韻殿字<lb/>
堂堂瓊林客藉藉金鑾殿一官巖州最再調淮縣見<hi>謂張</hi>
<hi>也張以丙科授黄巖州判再授淮東六合縣尹</hi>人生逐日老世事浮雲變亦有<lb/>
<pb n="KR4h0160_WYG_084-5a"/>
古宫臺淒涼入荒甸<lb/>
　　　次韻下字<lb/>
王日不注官從天得長假年衰豈能髙老坐不許下新<lb/>
秋席為展欲夕尊未罷誰揮魯陽戈請駐羲和駕<lb/>
　　次韻鄭復初録事秋夜三首<lb/>
漫漫秋夜長時蟲號四壁出門天宇髙仰見河漢白在<lb/>
世亦有道胡乃自偪側寸心寧中居萬物終我役雞鳴<lb/>
夢茫茫不知誰舜跖<lb/>
<pb n="KR4h0160_WYG_084-5b"/>
涼涼秋夜深白<hi>一作時</hi>露霑重衣志士不在飽詎復懐饉<lb/>
饑啼蛄怨衰藂煥景淒已微屈子從遺則宋玉有餘悲<lb/>
馴致諒以道爾亦安爾為<lb/>
寥寥秋夜髙時物得其心榮華無終玩衰悴遞相尋微<lb/>
月流西極東溟足幽隂客為哀商奏弦促憂思深揮置<lb/>
各就寐已亡人與琴<lb/>
　　題鏡開亭<lb/>
方池開淨鏡湛水涵虚象空明納朝陽承塵澹清漾豈<lb/>
<pb n="KR4h0160_WYG_084-6a"/>
以感物故至靜含動狀還將觀物心宴坐池亭上<lb/>
　　贈耕民樊秀才<lb/>
溪南得新雨微萌浮緑坰晨及聊負耒初旭破髙㝠慈<lb/>
牸遲鳴犢小䇿揮柔青角端帶春泥亦復挂一經迴縁<lb/>
即竟畝取讀輒為停池塘稻白芽感時含帝靈嘉種在<lb/>
良播吾生安得寧苗長重耘耨况恐生蟊螟<lb/>
　　送張志可侍父之奉化幕官二十首用杜少陵萬<lb/>
　　壑樹聲滿千厓秋氣髙浮舟出郡郭别酒寄江濤<lb/>
<pb n="KR4h0160_WYG_084-6b"/>
　　為韻<hi>録十</hi>
涼日在原野西風動林壑州城界溟渤崦溆互參錯良<lb/>
牧徵自今窮俗慮非昨采采老萊衣婉婉夫容幕<lb/>
遐邦榑桑澨徃徃仙所館海近天易寒山多日如短度<lb/>
巷青霧深開軒白雲滿故家富積書徃借手自纂<lb/>
山中士有道置屋上縣厓坐嘯鐘竽合行隨鹿豕偕葺<lb/>
衣牽葛藟煮飯拾松釵見說幕官好問郎時出街<lb/>
髙月滿席光多露襲裳氣朱船蓮葉芳赤䌫栁根暨起<lb/>
<pb n="KR4h0160_WYG_084-7a"/>
為清夜吟逺有太古意南飛雙白翎沙頭故無睡<lb/>
羣公集清滸出祖發江艘碧色㵼空宇望來秋氣髙為<lb/>
子諒有道在世豈徒勞尊親况未艾微霜瞻二毛<lb/>
生人俱幬載舉世異沈浮客厭翟公第妻憎季子裘割<lb/>
席有髙義多金無鄙謀如逢魯連子一笑璧空投<lb/>
涯居面沮洳瀕路轉磽□巖精徹夜語海怪有時出塗<lb/>
人相如鬼天使香禮佛陶公五十畝便可盡種秫<lb/>
四明古名區天台接旁郡幽居無俗家靈苗長仙菌海<lb/>
<pb n="KR4h0160_WYG_084-7b"/>
底日見浴峰頭天可問有方即請遊山輿窄如畚<lb/>
谿橋長入邨海舶不到郭山花香滿籠江蜬脆堪斫朝<lb/>
登白玉盤莫獻黄金杓取釀石中寒水甘酒不惡<lb/>
民厚靜開户官清深見江酒行山客幾花發野鶯雙冷<lb/>
署霜生座髙眠月滿窗而翁在城府自謂鹿門龎<lb/>
　　送周士德還北<lb/>
東風吹花繞白門南人送客開緑尊緑尊空盡客當發<lb/>
白門惜别花無言周郎挾書南州讀濯髪春江水如緑<lb/>
<pb n="KR4h0160_WYG_084-8a"/>
功名早年一唾手鄉里老人皆刮目巍巍廊廟急需材<lb/>
明日辟書天上來鳳皇翩翩下千仞羽翼五采江南臺<lb/>
南竹有實梧有樹歸飛即向岡頭去霜風一肅天地春<lb/>
鬱作雲雷散霖雨老夫借屋鄰僧房門前蓬蒿十丈長<lb/>
目力苦短耳力彊喜聞斯世登虞唐<lb/>
　　題畫馬為方逺上人賦<lb/>
上人超世資脱然了無為猶有愛馬癖或比道林支天<lb/>
馬由來出天池西大宛國乃有之房星寫神孕龍漦雄<lb/>
<pb n="KR4h0160_WYG_084-8b"/>
志倜儻精權奇飛行滅沒電莫追空塵留煙不得窺月<lb/>
氐之軼那敢騎漢武逺慕穆天子欲隮昆侖游具茨遣<lb/>
使先開玉關道鳳頸虎翼初就羈王良造父死已久當<lb/>
時不知馭者誰唐人為馬置馬監奚官果是何物兒况<lb/>
復教之作馬舞跪拜起伏取笑娭伏仗能鳴輒引去俛<lb/>
首低摧青絡絲欲從駑駘服轅下局促動遭箠䇿施非<lb/>
徒喪志失天性病骨瘦柴如宛錐所以韓幹為畫肉不<lb/>
忍神駿成凋羸大漠茫茫天作屋饑齕飽臥驕且馳蒲<lb/>
<pb n="KR4h0160_WYG_084-9a"/>
梢肅䬃輕風度苜蓿參差新雨滋胡為束縛對厮養長<lb/>
嘶無聲情内悲我豈伯樂知馬者意與馬類傷馬時自<lb/>
從眼前見此卷把軸起坐斂更披上人之意無乃爾笑<lb/>
絶長題畫馬詩<lb/>
　　醉歌贈雲心子<hi>一作贈卜者</hi>陸華之<lb/>
雲心子陸農師之子孫老來賣卜錢唐門捜𤣥抉微擘<lb/>
混淪進退五緯扶兩輪皞父及芒兒束手就律吕不敢<lb/>
差毫分前身定是張博望老樹倒騎上昆侖投杼機上<lb/>
<pb n="KR4h0160_WYG_084-9b"/>
女飲牛河畔人與之細説天地根却來人世三千歳君<lb/>
平朽骨呼不聞功名富貴無足云秪談禍福開盲昬得<lb/>
錢沽酒和天吞赤城有狂客十年江海看浪翻歸來黄<lb/>
塵<hi>闕</hi>拭目驚見君抵掌一長笑各拂頭上巾别時緑髪<lb/>
滴可染秪今雪繭繅吳盆少者忽已老老<hi>一作長</hi>者不復<lb/>
存政須日日醉倒湖邊尊尊已倒還再沽不愁黄金盡<lb/>
但恐清旦無舉手招羲和低頭喚天吳勸爾勿東逝止<lb/>
爾毋西徂西徂不可止東逝無窮已囑付酒家兒明當<lb/>
<pb n="KR4h0160_WYG_084-10a"/>
復來此<lb/>
　　題百馬圖為南郭誠之作<lb/>
一馬百馬等馬爾百馬一馬勢態異龍眠老李意脫神<lb/>
代北宛西無不至樓蘭失國龜兹墟玉門無關但空址<lb/>
蒲萄逐月入中華苜蓿如雲覆平地始皇長城一萬里<lb/>
漠雨平添窟中水將軍昔有李貳師尺箠長驅萬騏驥<lb/>
當時無乃或爾遺齕草翻沙縱眠戲就中驍黠嚙與踶<lb/>
或示仁柔奔且逝循坡屹立意度閒下首當膺若多智<lb/>
<pb n="KR4h0160_WYG_084-10b"/>
昻頭振鬛彼者雄似恐世間無猛士輪臺詔下不更求<lb/>
蕃使徃來知禮義不徒嫁女事烏孫秪以金繒相贈遺<lb/>
茫然圉牧不知誰牝牡驪黄交乳字世有伯樂不願逢<lb/>
御若王良空善技汗血溝珠胡爾為無能妄並駑駘視<lb/>
唐家太平有天子開元天寶周四紀是時天下政無事<lb/>
深宫每欲妃子喜教之舞數政如此漁陽鼙鼓動地起<lb/>
禄兒見慣亦有以可憐零落四十匹後來值得田承嗣<lb/>
　　送孟久夫遷内臺掾<lb/>
<pb n="KR4h0160_WYG_084-11a"/>
陽烏本是日中物下來古柏棲氷霜南枝不如北枝好<lb/>
北枝近日揚清光揚清光散朝彩鳴鳳髙岡久相待天<lb/>
涯亦有鴻鵠羣莫使冥飛向雲海<lb/>
　　寶鴨曲<lb/>
銅池織風翠波躍睡足暖煙饑不唼重簾未厭雲水姿<lb/>
華屋清深寄閒絶生咮剥花紅錦翅枯咽半濕薔薇水<lb/>
寶燈夜縣瑠璃光恍若澹在滄浪裏方筵慢舞得嬌嬈<lb/>
指痕膩染羅紋細就中恐有絶纓人誤識韓郎衣上氣<lb/>
<pb n="KR4h0160_WYG_084-11b"/>
古聞舄化之言豈虚語願學飛仙作雙去<lb/>
　　題劉堯輔觀瀑圖<lb/>
劉侯校書天禄閣向人輒作山水畫長巒老樹翠蓋攲<lb/>
轉瀑崩厓<hi>一作巖</hi>練花㵼𤣥冠白袍問子誰濠梁漆園避<lb/>
<hi>一作忘</hi>世者京師塵起碧於雲炎洲瘴來疾如射揮毫定<lb/>
憶龍河上挾颿久睨匡廬下<lb/>
　　送李光大之海北憲司書吏<lb/>
我聞之徽之黄山秀之聚三十六峰比如敔支而散去<lb/>
<pb n="KR4h0160_WYG_084-12a"/>
不可數周環紆餘蛟鳳舞瘠之為石天所斧真宰重惜<lb/>
保其故仙者不得開洞府李君乃生貌清古殷彞周鼎<lb/>
氷雪貯而有錦繡之肺腑丈夫用世當不負他年抱䇿<lb/>
上京去蓬萊宫深隔煙霧弱水三萬不可度祭酒先生<lb/>
纔見取慷慨登樓念鄉土奉檄南歸大江滸古木隂隂<lb/>
覆韋布御史殷勤再三顧叩之使言見平素小却黄堂<lb/>
掌書簿溷溷泥塗塞中路白璧自持終不汚前年妖蟇<lb/>
月更吐天下秋風吹桂樹炳豹文章墮羣瞽八月錢唐<lb/>
<pb n="KR4h0160_WYG_084-12b"/>
潮亦怒竟無愠色向人前但道命邪多謬誤行臺二十<lb/>
四松㕔衆更奇之交愛䕶百鳥啾啾徒下處一鶚空中<lb/>
肆髙舉憲司十道虞有罟紀綱庶政祛殘蠧三在炎荒<lb/>
鼎而柱五羊八桂窮險阻棊分南北海為部民黎雜居<lb/>
性豺虎俗嗜相殘躶負弩濵水而採名蜑户一從孟嘗<lb/>
去合浦珠不更還逺無賈臺官擇人如善估以君政似<lb/>
王夷甫長干置家坐空窶遣佐繡衣蘇病苦君今此行<lb/>
人共許還珠奚翅瞻三語夷齊有心當弗沮君其朂諸<lb/>
<pb n="KR4h0160_WYG_084-13a"/>
報明主道命之行澤施溥萬鍾之賜安厥予<lb/>
　　題句容趙氏松磵堂<lb/>
愛客趙公子春登松磵堂展席翳長䕃臨流進餘觴陽<lb/>
漪動五色天聲散幽篁無謂山笛詠此樂殊未央<lb/>
　<hi>按上元楊翮松磵堂記云縣之南而西五里岡巒盤迤融結為山氏曰秦復有水駛其下環秀拱奇若與</hi>
　<hi>配焉者志曰是秦淮之源所經也趙氏漢章居其間也負山距水構為新堂名之曰松磵合山水之勝言之</hi>
　　題秋江晚渡圖<lb/>
白雲在青山紅葉爛無數亦有冬青枝長松共如故茅<lb/>
<pb n="KR4h0160_WYG_084-13b"/>
堂當樹間江光澹凝素扁舟不可呼誰令汝來暮<lb/>
　　月灣釣者歌<lb/>
月灣釣者天與閒長日釣魚明月灣黄昏坐到月上山<lb/>
天低月髙人未還月圓在天半在水明月灣頭人所喜<lb/>
先生月灣家密邇坐釣明月那可已波神起笑弄明月<lb/>
月滿波心魚撥刺柔緡揺月寒餌没爛月錦鱗魚上出<lb/>
得魚叩月喚鄰家煮魚和月吞香霞舉杯月來金滿花<lb/>
酒光蕩<hi>一作漾</hi>月天無涯杯痕倒瀉月入腹月興惱人清<lb/>
<pb n="KR4h0160_WYG_084-14a"/>
不足杯空仰天月照目顧影翻憐月孤獨夜深月冷霜<lb/>
滿天勸月不飲月乃延置杯餽月坐月前月謂汝飲天<lb/>
之縁呼童就月即更酌月故憐人月不落月在憂來無<lb/>
處著但恐尊空月相却豈不知曹老瞞明月可掇憂無<lb/>
端豈不聞嚴家灘漢月不滿羊裘寒非熊辭月就西伯<lb/>
夜夜渭川空月白不如明月灣頭客釣月取魚賖酒喫<lb/>
忽自笑把酒問月者何如古人今人月在諸金尊照月<lb/>
長不虚胡為捉月騎鯨魚青溪好月連江湖迴環九曲<lb/>
<pb n="KR4h0160_WYG_084-14b"/>
月若鋪我今亦願為月灣釣者徒磯頭展席為月沽酒<lb/>
後耳熱醉舞明月歌嗚嗚<lb/>
　　題息齋竹為袁仲芳賦<lb/>
息齋老仙不可呼封君千户渭川都緑雲旌纛翡翠跗<lb/>
眼中萬个森相扶澄波縣影倒玉壺飛煙澹拂<hi>闕</hi>如無<lb/>
當時可人商德符仁皇邸西作浮圖不喜神駿遊八極<lb/>
復愛勝絶羅寰區素壁不得畫神鬼亦不得用金朱塗<lb/>
但令水墨寫河嶽蒼松赤檜盤根株此君政爾在所娛<lb/>
<pb n="KR4h0160_WYG_084-15a"/>
臣衎筆妙生須㬰徃徃袖手立商側口雖不語心胡盧<lb/>
商也蓄機致李劬積曡壑谷空其餘一朝清風吹鶴車<lb/>
電繞左右龍徐趨指㸃謂此何所須古來豐鎬王者居<lb/>
渭水東來是為墟羣流如輞土膏腴地産宜竹連沮洳<lb/>
衎應補之臣弗如一時京都傳盛事走方年少途為迂<lb/>
空塵成雲下步驅明明柯幹照鬢須緑色不媿竹與俱<lb/>
老客江南搔雪顱見此秪復增長吁何當喚起二大夫<lb/>
　　題稚川山水<lb/>
<pb n="KR4h0160_WYG_084-15b"/>
江光如空山在天好風佳日散晴煙緑隂成蓋厓樹連<lb/>
野橋楊栁亦娟娟擔簦之子何促速况有荷杖當我前<lb/>
茅堂獨坐豈待客或者傲兀忘流年又疑浣花溪上叟<lb/>
索句未得掩兩肘對樹不語胡為然將非得詩不得酒<lb/>
好客不來兩何有耐可有酒有客無詩篇出門諒不可<lb/>
天地烏用我乃不使之老為農耕種南山田陶公秫熟<lb/>
五十畝徃徃為酒愁無錢不如兩漁翁靜釣春江船有<lb/>
時掣得十尺魚紫鱗耀日錦色鮮賣魚買酒自可醉仰<lb/>
<pb n="KR4h0160_WYG_084-16a"/>
歌明月披蓑眠金陵美酒斗十千老客抱甕雙檜邊長<lb/>
日渴吻流無涎六代江山眼中好六帝池臺没荒草五<lb/>
錦驄嘶滿道歸來輒向蓬萊島蓬萊島海上仙凝波倒<lb/>
影髪正𤣥百年未信人能老大笑長呼羅稚川<lb/>
　　贈杜一元<lb/>
廬陵奇勝獨未識夢去夜踏霞五色仙人手掉金芙蓉<lb/>
倒向西州笑相擲秦淮水上天影低水底喔喔啼天雞<lb/>
明朝怪事即走覓劉郎捉手水門西眉間黄氣浹面耳<lb/>
<pb n="KR4h0160_WYG_084-16b"/>
稱好不休談杜子梁鴻孟光病不理抱枕十年今日起<lb/>
清晨把鏡整緑鬟自道更作來人間巾箱黄雀毛羽健<lb/>
為我快致雙玉環杜子胸中置六籍江日如年閒禹稷<lb/>
傳家况有軒岐閟展手活人非我職六一先生空有文<lb/>
平園緑草秋紛紛文山頸血乆寒碧舉目但送春空雲<lb/>
詩聲徃徃脱祖骨霜氣横空飄俊鶻并州健兒快馬駝<lb/>
握槊沙場縱驅突韓休市隠聊復嬉下馬每受臺官知<lb/>
得錢買酒喚明月相與飲者同襟期不作東風吹杏樹<lb/>
<pb n="KR4h0160_WYG_084-17a"/>
秖有春香滿行路遼東老鶴未歸家乞藥時煩桂旁兎<lb/>
劉郎喜事良可書苦吟倚徹兩檜株庭前采采三鳳雛<lb/>
隂德信有兹其符<lb/>
　　題煙波雲樹圖為楊元清賦<lb/>
江鄉自是多煙雲緑波青樹渺不分小檐大棟隔兩濆<lb/>
黒犍如蟻人如蟁布帆西來飽風色寒聲動地秋紛紛<lb/>
黄蘆白藋揺斷渚坐客回頭聽急雨孤篷遥遥半鍼許<lb/>
健刺沙灣逆風去亦知家在前邨住百年即合老為農<lb/>
<pb n="KR4h0160_WYG_084-17b"/>
六十江湖秃鬢翁而今借宅六帝宫眼花霧落天濛濛<lb/>
夢魂不到潯陽浦為人愁水更愁風<lb/>
　　題錢舜舉青馬圖<lb/>
青馬自是天騏驎奚官引出羈絡新垂頭緩行意態馴<lb/>
緑髪不動空無塵聖人不肯事東巡千里一日志莫信<lb/>
賴有吳興為寫真<lb/>
　　扶桑行送銛仲剛東歸<lb/>
日出扶桑根日上扶桑頂海色秋茫茫天光何萬頃扶<lb/>
<pb n="KR4h0160_WYG_084-18a"/>
桑日東出若木日西落日出天始明扶桑人不惡扶桑<lb/>
有國自鴻荒有國有人天性良亦復有君臣棟宇垂衣<lb/>
裳自古國有主不知何姓氏聞自周中王世嗣相傳宗<lb/>
揖讓至今惟一姓不識有興亡君君臣臣父父子子至<lb/>
道之綱何弛何張且吾聞之扶桑之國人寧殺不受辱<lb/>
豈不謂死亦何短生亦何長身在義所恥身死義不忘<lb/>
皇元發仁被六合海服逺來貢大舶凌廣洋陳辭極懇<lb/>
款器物盡精緻黄金鑄甲白日光大珠徑寸夜發芒利<lb/>
<pb n="KR4h0160_WYG_084-18b"/>
刀截鐵斷兩旁水玉拾海底湛澈團天漿奇才妙識不<lb/>
及數一一具獻無詭藏上者國有使下者通販商年年<lb/>
以為常奈何漢中葉獨用桑𢎞羊内府無錢媿張武大<lb/>
官小吏貪如狼懐金辱明主穢德腥外邦彼豈梅大國<lb/>
顧敢為猖狂夜半海水赤南風無回檣十年不遣使東<lb/>
天遂裂長鯨奮怒火熾揚波濤洶生海中不寧上人何<lb/>
年來瞳人正碧髪未蒼詞句所發如衆妙香自言讀書<lb/>
在扶桑慕法五天竺十七來錢唐十八姑蘇住浩歌濯<lb/>
<pb n="KR4h0160_WYG_084-19a"/>
滄浪問劔虎丘石挂席楓橋霜古臺吟鳳去新寺訪龍<lb/>
翔振衣香爐顛洗盋三石梁天上歸來虞閣老留之廿<lb/>
日埽室置禪牀笑謂門生及兒子海國有此圭與璋一<lb/>
一作歌送彷彿扶桑之故鄉珊瑚樹底龍所宫照之五<lb/>
色雲錦章龍兒䕶惜不得睡中天夜掉紫玉幢意用慰<lb/>
此遥相望徃年上人去我在霅上不得見前年上人歸<lb/>
我方僦宅園中央日夕還徃雙檜下列榻坐受南薰涼<lb/>
寫詩不記首把酒無數觴苧袍浮霜踏月色夜未及鼓<lb/>
<pb n="KR4h0160_WYG_084-19b"/>
猶攜將雙檜先生不及仕抱甕灌園而已矣有家何曽<lb/>
隔海水有路未即還鄉里園芎二畝差可擬菜本作羮<lb/>
播其子日日月月逝莫止朝朝莫莫聊爾耳此非天運<lb/>
固如此扶桑之國邈東溟子其懐歸子所應天之所在<lb/>
子無能方今天子聖且明子能有道玉帛徵林泉之家<lb/>
從所營子子孫孫無盡燈子國君臣家父兄一日聞之<lb/>
千載名子母扶桑歸聽我歌此扶桑行<lb/>
　　題長江萬里圖<lb/>
<pb n="KR4h0160_WYG_084-20a"/>
天不限南北人方樂耕漁承平百年日慷慨萬里圖恍<lb/>
然舊遊地浩蕩清興發放船白帝城下秋載酒黄牛峽<lb/>
中月明發古夷陵為訪姜詩井披蓁罥脩筒寒花汲空<lb/>
冷湍流激柔櫓崚下荆門灘荒藤漢景廟落日還登攀<lb/>
霞沈宜都驛夜宿松滋渡水色瑪瑙光緐星粲無數荆<lb/>
南亦坂郢章華猶故臺壊堤明斷鏃團沙如粟堆雨休<lb/>
雲夢澤天空洞庭水曹瞞敗軍處殘灰餘故壘仙人白<lb/>
雲表招手為我留待網嘉魚穴銜華黄鶴樓醉來思禰<lb/>
<pb n="KR4h0160_WYG_084-20b"/>
衡憤起叱黄祖不見人間來鳳皇何用筵前賦鸚鵡磯<lb/>
頭若蹲虎江流多怒聲客枕不成寐已在潯陽城飛瀑<lb/>
㵼銀河匡廬倚天碧遥憶義熙人黄花空好色黄陵二<lb/>
女廟小姑江上頭舟人問風水幾日到揚州月色過馬<lb/>
當長風沙在眼鴈投秋浦雲鴉啼戍樓晩蕪湖水東注<lb/>
逆磯無回波兩山隔江滸倒浸雙青蛾抵掌女媧石浩<lb/>
然歌白紵太真然犀真自愚謫仙騎鯨竟何去黄須天<lb/>
子七寶鞭曽挂當塗道邊樹一百二十里樹色連長干<lb/>
<pb n="KR4h0160_WYG_084-21a"/>
豪將多反覆都邑無時安金蓮曉步滅玉樹朝歌闌千<lb/>
載空舊迹令人起長歎天運開昌期地險亦何有年年<lb/>
江上春東風入楊栁徃来白下亭日夕金陵酒僰船出金<lb/>
焦越賈行松維况聞巴人婦半是吳女兒我生亦何幸<lb/>
白首無亂離所願億萬年永永長如斯<lb/>
　　金陵奉餞趙公子<hi>去疾</hi>理問侍平章魯公<hi>世延</hi>入蜀歸<lb/>
　　秦次韻龍翔大中二十韻<lb/>
平章向三峽公子奉雙親祖帳聨裾盛官船發櫂新屋<lb/>
<pb n="KR4h0160_WYG_084-21b"/>
墩誰較謝宫井自餘陳劒閣當西極刀州逺北辰魯公<lb/>
加上爵趙氏洊名臣死節襃賢嗣生榮溢老身朝廷懐<lb/>
蹇蹇韋布佩諄諄及去相違後其來接見頻渚風開鷁<lb/>
尾江日湧龍鱗夾岸觀如堵中流望若神埋金陵樹逺<lb/>
濯錦水花匀前纛仍踰隴先墳宛在秦布颿知到日繡<lb/>
斧拜新春亦有羅貔虎無非聚鳳麟川將天作限山入<lb/>
海為濵從騎遥思棧安車緩度輪晨調珍翠釡夕侍妥<lb/>
文茵雛弄娛依坐雞鳴服伺鄰所期長壽考莫或後嘉<lb/>
<pb n="KR4h0160_WYG_084-22a"/>
賔儻有星迴使唯應日問人<lb/>
　　次夏允中禁體雪詩六十韻<lb/>
衾夜生孤擁樓更死屢撾墨雲常黯□絲雨先鬖髿半<lb/>
醒身何所全迷意罔涯露眠當莽蒼風泊在蒹葭誤起<lb/>
平行地訛聽亂撒沙羣憨揺始覺衆怪語流沙幔卷爭<lb/>
成片裳霑秪見些尺深良可待寸測即頻加熾炭肌還<lb/>
粟張燈眼暈花闖明和月澹學舞逐風斜在臘時能應<lb/>
祈年歳必嘉競投窗内隙密糝砌旁窪尾亞攅槍竹肪<lb/>
<pb n="KR4h0160_WYG_084-22b"/>
分破刃瓜恍疑行朔幕只訝失胡笳賸有開甖貯渾無<lb/>
樹屏遮廊飄黏畫翠庖焮濕炊赮靜凝檐頭髓清垂瓦<lb/>
口牙迴溝填小曲側巷積微衺夕氣干牛斗酆城瘞鏌<lb/>
鋣暖融團腐草晴綴嵌空槎易化行人路偏多隱者家<lb/>
池心堅莫日山脊晃晨霞馬齒沈虚屐羊腸阻峻車荒<lb/>
藂喧餓雀垂蔓抱僵蛇縮頸牛如蝟拳毛馬盡騧自須<lb/>
澄潔淨誰敢訾疵瑕公子添重錦夫人儗副珈聚行蘆<lb/>
簇鴈作隊野屯鴉鬢縷搔驚似髯珠貫暫呀淵宫裁斷<lb/>
<pb n="KR4h0160_WYG_084-23a"/>
織閨服帽初髽晉女吟稱謝唐人賦憶义大田將有穀<lb/>
沃壤早宜麻久睨偎牆色寧論在土芽舞娥臨月桂才<lb/>
士縱天葩朽壓傷頽架長支惜偃笆梅封新蓓蕾薪㸑<lb/>
濕杈枒京落多豪富長安有狹邪埽開交擁篲戲聚互<lb/>
推爬帶沍張魚笱淩晨没兎罝臥來窮就捉跳出捷從<lb/>
杈籺食何煎迫萍齏漫咄嗟跣趨哀䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>志肆笑矜夸<lb/>
數戰肩踰竦頻訶指更挼脣呼吟蟋蟀足跌伏蝦蟇嬾<lb/>
出從嘲鼈甘貧任處蝸市舂窮也糴鄰酤薄猶賖<lb/>
<pb n="KR4h0160_WYG_084-23b"/>
　　送秦元之赴太禧同僉<lb/>
君家好兄弟聖主自知之周爵推秦仲虞官舉伯夷萬<lb/>
方天浩蕩五采鳳葳㽔宣室虚前席蒼生屬論思<lb/>
　　金陵送人還武昌<lb/>
相送白鷺洲因思黄鶴樓遥觀禹<hi>一作鄂</hi>土蹟重起禰生<lb/>
愁西上不可得東關曽獨留江吞趙佗石歳月但空流<lb/>
　　題程先生西行集後<hi>程年七十餘歸蜀改葬父母</hi>
峽束水如箭巴行船上天亂離藁葬後衰老秭歸<hi>地名</hi>邊<lb/>
<pb n="KR4h0160_WYG_084-24a"/>
手把西行集心追北上年東風故山淚落日灑江煙<hi>大德</hi>
<hi>丙午旱明年浙東饑僕因北上兹有感焉</hi>
　　登髙分得曡嶂<lb/>
逺近不可數澹濃渾自成人煙諸崦隔鳥道半空横日<lb/>
夕黄微映江寒碧倒生憑髙共臨眺憶得在宣城<lb/>
　　送李御史<lb/>
南臺鐵冠舊西府繡衣新吏部冰霜曉皇家雨露春三<lb/>
苗蠻作俗八桂嶺為鄰虞帝猶遺廟殷勤薦渚蘋<lb/>
<pb n="KR4h0160_WYG_084-24b"/>
　　送楊友直赴刑部主事<lb/>
少昊煩司幕先生自此升九重趨玉陛一騎發金陵邊<lb/>
靜龍堆月河清馬頰氷徒慙太平日江海老無能<lb/>
　　送谷經歴之淮西憲幕<lb/>
淝水緑逶迤淝山青陸離江天清共逺沙鳥白相宜百<lb/>
鍊精<hi>一作真</hi>金在孤忠聖主知幕蓮非久地臺柏有髙枝<lb/>
　　送賈西伯<lb/>
西風苜蓿花南客又移家此道寧無用吾生未有涯峰<lb/>
<pb n="KR4h0160_WYG_084-25a"/>
青宜霧日潮白逆江沙猶憶南樓夜吹簫度歳華<lb/>
　　輓許覃峰<hi>號松雲</hi>
失訪松雲隱哀吟薤露歌前朝諸老盡浮世百年過山<lb/>
水髙情足詩書逺澤多何曽入城府秦鑿自寒波<lb/>
　　送張克讓<lb/>
秋花白露芹鄉郡萬山雲官冷難為滿囊空政喜聞灘<lb/>
船牽月上嶺路入閩分有客來書辟青霄記鴈羣<lb/>
　　送王伯庸赴石埭校官<lb/>
<pb n="KR4h0160_WYG_084-25b"/>
先生官已冷縣僻冷於官坐席嵐歸潤琴壇月過寒奇<lb/>
峰花作朶幽瀨玉為湍所喜無迎送髙吟寄碧瀾<lb/>
　　賦孺子亭送心上人還洪<lb/>
東漢久無國南州猶有亭虚楹過日白老樹入湖青歳<lb/>
晚送僧去天寒行獨經搔頭雙檜側余髪故星星<lb/>
　　送李景初試吏淮陽便養<lb/>
讀書初試吏捧檄且娛親當代推經濟何人獨隱淪河<lb/>
兼淮海逺雪滿渚城春里舍多凋瘵周旋及撫循<lb/>
<pb n="KR4h0160_WYG_084-26a"/>
　　送客<lb/>
馬帳朋方集麟經講未殘幡然懐故里誰此障狂瀾黄<lb/>
卷秋檠短青氊夜榻寒好將池草句題與惠連看<lb/>
　　題山莊晚霽圖為楊元清賦<lb/>
野居豈不好况是晩晴初草閣邨邨樹溪船箇箇漁<hi>闕</hi>
松應宿鳥行李尚騎驢老託西園灌鄉愁賴酒除<lb/>
　　郭生生子<lb/>
歌愛誇頭玉憐應過掌珠河東真小鳳冀北定名駒英<lb/>
<pb n="KR4h0160_WYG_084-26b"/>
物須啼看先生要醉扶老夫無重大折簡便堪呼<lb/>
　　送人省親<lb/>
子仕親亦喜子歸親更懽江湖片帆逺風雨一氊寒沙<lb/>
鳥行秋渚江豚拜午湍莫看松桂色容易厭時官<lb/>
　　題李息齋枯木竹石圖<lb/>
霜柯洞庭寒露葉渭川冷幽人美清夜獨寫秋燈影<lb/>
　　題牧牛圖<lb/>
邈爾三尺童御此兩觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>春風笠底囘前邨燒痕緑<lb/>
<pb n="KR4h0160_WYG_084-27a"/>
　　題宣和畫卷<lb/>
澹意夫容外閒情翡翠邊波翻太液水分送向南船<lb/>
　　送僧還洪<lb/>
颿開建業水人上豫章臺許令蛟腥起滕王雨色來<lb/>
　　飲酒<lb/>
北闕諸公貴東門幾客還撇來缸面酒攜坐<hi>一作上</hi>屋頭<lb/>
山<lb/>
　　贈孟通<lb/>
<pb n="KR4h0160_WYG_084-27b"/>
孟通朔方彦領薦過昇州花發瓊林苑題詩向上<hi>一作石</hi>頭<lb/>
　　送吳景賢赴廣東二首<lb/>
秋浦同為客金陵秪得君天風復戲我吹作嶺南雲<lb/>
隱之千載後共喜逺孫來為酌廉泉水殷勤寄鳳臺<lb/>
　　送楊文質侍父之西臺<lb/>
御史乗驄西入關郎君曉服擁斕斒東風栁色寒猶淺<lb/>
南國桃花春未殷後騎送官過白下前驅衞士負黄間<lb/>
州城獬廌峩冠度里社雞豚衣繡還問膳早朝河畔驛<lb/>
<pb n="KR4h0160_WYG_084-28a"/>
舉鞭遥識陜中山道塗來徃増加額父老邀迎各解顔<lb/>
渭水東流連二漢蜀都南去帶諸蠻秦中兵饉仍凋瘵<lb/>
劒外人風更阻艱勤讀古書探要眇與論時政及餘閒<lb/>
他年先後聽周魯迭拜螭頭最上班<lb/>
　　壽龍翔長老訢笑隱<lb/>
𤣥雨髙秋集九龍東天震旦主諸峰青蜺座踞黄金築<lb/>
紫鳳書銜白玉封賜到屢鳴官寺鼓召歸兼聽御樓鐘<lb/>
雄文獨步專三氏大法全提正五宗筵擁方來無數衆<lb/>
<pb n="KR4h0160_WYG_084-28b"/>
倉分鄰住有餘舂詩留杜甫頻茶椀社許陶潛更酒鍾<lb/>
凉夜熱眠貪夢蝶清朝苦思困吟蛩曇華世界慚吾晩<lb/>
桂子天香喜氣濃住世幾何論小劫陳詩再拜謝疎慵<lb/>
隨班作客應長席歸醉從兒且小笻<lb/>
　　新寺和張仲舉兼次韻<lb/>
天宫兜率下崔嵬結綺交疏面面開地勢周圍龍虎國<lb/>
鐘聲疏應鳳皇臺鼎湖仙去秋遺劒笠澤僧歸夜渡杯<lb/>
千騎巡街羣樂動五雲深處御香來<lb/>
<pb n="KR4h0160_WYG_084-29a"/>
　　鴈門送楊仲𢎞姪士耕歸龍泉<lb/>
伯也未入玉堂日我亦忝薦金閨名三千里外嗟淪落<lb/>
二十年餘異死生猶子初從鴈門見故鄉能作龍泉行<lb/>
腸斷東門别小阮索詩相送若為情<lb/>
　　趙君澤母一百七歳<lb/>
南康校官致仕日北堂夫人長壽身一百歳後又七歳<lb/>
千萬人中無<hi>一作能</hi>幾人王母蛾眉曽不老諸孫鶴髪但<lb/>
重新桐川之水東到海海上桃花<hi>一作蟠桃</hi>樹樹春<lb/>
<pb n="KR4h0160_WYG_084-29b"/>
　　送陳子英縣尹之崇仁<lb/>
江迴彭蠡天與碧路入臨川山復蒼令尹先為武進縣<lb/>
弦歌况逢君子鄉黄禽雙啼白日靜緑草自動春風香<lb/>
巾車數問虞夫子未慙元亮在柴桑<lb/>
　　越州景德寺鏡清方丈題醉先<hi>宋僧名也</hi>岳麓圖<lb/>
鏡清方丈見岳麓堂虚只尺行江潭樹木連雲厓<hi>一作巖</hi>
影濕樓臺隔日水氣<hi>一作聲</hi>酣皇英雙騎龍上下蒼梧九<lb/>
㸃天東南道人得我千古意復遣老夢登嶇嵌<lb/>
<pb n="KR4h0160_WYG_084-30a"/>
　　送唐長卿赴常州教授<lb/>
三茅斷作湖嶼碧常州昇州猶比鄰山君化鶴去問客<lb/>
水鳥銜魚來獻人釀酒未嫌官舍冷開倉長恐士家貧<lb/>
絶嗟一槩鳴琴地杏花閉門消却春<lb/>
　　題觀海圖為張晉賢作<lb/>
自古十洲三島勝幾時一釣六鼇連千年王母蟠桃實<lb/>
五百童兒採藥船日出早看金柱湧天空只儗玉壺懸<lb/>
乗查欲接張公子直到牽牛織女邊<lb/>
<pb n="KR4h0160_WYG_084-30b"/>
　　題方壺子天台圖送曹士安省親還上清<lb/>
仙人飇車竟獨徃我家天台不得還六<hi>一作七</hi>十江上老<lb/>
為客半夜<hi>一作夜半</hi>夢中無數山雲飛舍下兩白髪桃熟溪<lb/>
頭雙緑鬟<hi>元音本中四句倒轉</hi>更煩爾祖方壺子寫我與君劉阮<lb/>
間<lb/>
　　送廉公子北歸<lb/>
䇿勛際盛皇元世賜姓為廉舊相家江上行逢瑶圃樹<lb/>
天邊歸泛玉河查黄封蠟水人人酒白下春風處處花<lb/>
<pb n="KR4h0160_WYG_084-31a"/>
誰謂王孫慰離别踟躕芳草獨興嗟<lb/>
　　次韻答惠長老<lb/>
棄為狂士幸相容敢向明時歎不逢明月近人閒傍水<lb/>
白雲邀客更登峰百年耳厭咸陽犬千載神交劒浦龍<lb/>
車馬滿街門映爥夢魂初熟蔣陵鐘<lb/>
　　九月一日遊昭亭<hi>在宣州</hi>
山色江光帶近郊道旁楊栁舞寒條半生九日黄花酒<lb/>
多在西風白下橋千里客遊仍暮景異鄉人事又今朝<lb/>
<pb n="KR4h0160_WYG_084-31b"/>
老來未遣登臨嬾盡醉東家緑玉瓢<lb/>
　　寄謝子木<lb/>
秦贅誰徵夢午年漢官倉氏豈淹賢荒凉秋浦時時酒<lb/>
仿彿番江夜夜船湖海客身皆莫齒家山兒蕨等春拳<lb/>
何時與和歸來賦白石<hi>謝住家</hi>黄沙<hi>丁住家</hi>未有田<lb/>
　　送公子特穆爾入京<lb/>
龍沙公子五雲思鶯語皇州二月時苜蓿土融鞭節上<lb/>
蓬萊春近佩聲移承恩賜坐黄金褥獻壽親擎白玉巵<lb/>
<pb n="KR4h0160_WYG_084-32a"/>
馬上偶看鴻鴈過簫中吹與鳳皇知<lb/>
　　送南臺掾史劉孟琛陪治書順昌朝賀<lb/>
上帝南郊法駕親憲臣北道傳車新氷霜隨路關河曉<lb/>
雨露垂天海嶽春千里渥洼從驥子九重閶闔候雞人<lb/>
冕旒再拜三呼日玉帛交橫萬國賔<lb/>
　　寄黄宗師<lb/>
飇輪峰頭鶴下空華陽洞口百花紅長林藥草無人識<lb/>
上界蓬萊有路通爛醉前年春作客頻憐今日老成翁<lb/>
<pb n="KR4h0160_WYG_084-32b"/>
丹砂不遣來城市故著題詩寄葛洪<lb/>
　　送僧遊廬山<lb/>
廬山東南山木多石梁顛倒挂銀河仙燈夜半天人<hi>一作</hi>
<hi>神</hi>落佛屋春深海客過五老芙蓉還好在陶公楊栁定<lb/>
如何布帆又起江湖興應道西風動薜蘿<lb/>
　　送萬容長老歸故山<lb/>
長記題詩送萬容喜看飛錫下諸峰笙吹緱嶺仍騎鶴<lb/>
劒出豐城又化龍山氣含霜飄夕磬溪聲和月瀉寒舂<lb/>
<pb n="KR4h0160_WYG_084-33a"/>
何如官寺聽車馬空伴黄塵起斷鐘<lb/>
　　送僧歸番陽<lb/>
護龍客賦紫芝歌飯牛翁如白石何山頭桃熟不歸去<lb/>
秋深葉落忽已多舟行夾岸轉青嶂風定滿湖皆白波<lb/>
記得康郎洲下住月明如海看漁蓑<lb/>
　　送由上人游金華兼簡信上人<lb/>
金華東日挂清曉玉樹西風吹晚秋皇郎羊化青山石<lb/>
帝子龍飛白下州二阮同居番佛寺雙溪獨坐野人舟<lb/>
<pb n="KR4h0160_WYG_084-33b"/>
茶餘儻問西園檜翠色依然映白頭<lb/>
　　寄題金鵝泉石軒<lb/>
金鵝泉石有深趣黄鶴仙人曽獨來厓雨溜雲青玉瀉<lb/>
海天澄日碧蓮開山翁宴坐秋簾靜野客倦游溪櫂迴<lb/>
幽徑依然生藥草他年從此入天台<lb/>
　　題王元章梅<lb/>
三年不見王徵士一見梅花如見人風致山隂頻夢夜<lb/>
雪晴江上又逢春毫端只作尋常寫意度真同造化神<lb/>
<pb n="KR4h0160_WYG_084-34a"/>
聞道邪溪新買宅想栽千樹作比鄰<lb/>
　　送清涼寺友上人歸永嘉<lb/>
江心舊作野客宿石頭今逢開士歸半夜落潮隨櫂發<lb/>
十年殘夢逐雲飛相看接手話鄉里獨老忍淚霑裳衣<lb/>
新春亦有還家願㑹過石室推煙扉<lb/>
　　次韻噩無夢楩用堂吳中倡和佳什<lb/>
二客當時共泊舟何人清夜獨垂鈎劉郎爵土方諸將<lb/>
嚴子生涯老一裘萬里關河空悵望百年江海儘嬉遊<lb/>
<pb n="KR4h0160_WYG_084-34b"/>
而今豈但忘機甚也得頭顱似白漚<lb/>
　　次韻具菴送湛淵上人永嘉省師<lb/>
早年為客曽遊處今日題詩却送僧珠箔濺厓看雪瀑<lb/>
寶窗縁墖見天燈金仙爛漫開銀界玉女嬋娟倚翠層<lb/>
禮罷阿師窮勝討諸峰歴歴漸攀登<lb/>
　　送郭筦勾之西臺<lb/>
南州待著騎驄馬西土今須聽鳳皇風妥浪花清度月<lb/>
秋先關樹早驚霜汾陽宅畔槐應老泰華峰頭藕正香<lb/>
<pb n="KR4h0160_WYG_084-35a"/>
願得盡分氷雪片沈疴天下總令嘗<lb/>
　　送答彦脩御史調西臺<lb/>
泰華雲開仙掌明關門樹冷早霜清九天丹鳳銜書下<lb/>
六月青驄擁轡行南國江山吟總遍西周人士喜爭迎<lb/>
鷹鸇鵰鶚髙風外麟趾騶虞美化成<lb/>
　　覽勝樓<lb/>
二水三山帶逺洲五臺雙闕起髙秋齊梁宫苑依城在<lb/>
江漢波濤入海流金刹曉開龍虎國玉笙宵下鳳皇丘<lb/>
<pb n="KR4h0160_WYG_084-35b"/>
一天灝氣清無際况及此時長倚樓<lb/>
　　近仁臺郎見示樊左司在南臺時憶昨五首柯博<lb/>
　　士蘇徵君既為和之天台丁復僑居金陵草莽之<lb/>
　　臣也不能悉奎章故事欽覩皇潛飛之盛猶能記<lb/>
　　之僭用元韻以寓鼎湖之思云爾<hi>録二</hi>
猶記金陵觀稼遊翠霄深處想瓊樓縱横未草三千字<lb/>
縹緲如瞻十二旒秪爾丹心馳魏闕依然白髪老滄洲<lb/>
翠華不復南巡幸歳歳空來鴻鴈秋<lb/>
<pb n="KR4h0160_WYG_084-36a"/>
猶記奎章擁紫薇五雲流彩日揚輝已頒玉果開春宴<lb/>
亦賜金蓮送夜歸俊逸詩篇凌鮑照風流人物動崔徽<lb/>
還憐杜牧秋孃賦色線寧堪補舜衣<lb/>
　　與杜清碧先生四首<lb/>
武夷山水先生宅山上松聲落醉眠不廢乾坤有清氣<lb/>
至今巖壑出神仙南陽諸葛吟梁父西蜀揚雄草太𤣥<lb/>
聖主如天明日月九重虚席正求賢<lb/>
先生九曲溪邊住錦里風光太逼真當代如求董狐筆<lb/>
<pb n="KR4h0160_WYG_084-36b"/>
名家政要杜陵人玉堂金馬頻催詔朱紱銀魚嬾挂身<lb/>
聞道少微星不夜已知江上有垂綸<lb/>
五雲絳節下林丘萬里銀槎上斗牛聖代已興周禮樂<lb/>
大儒宜法魯春秋上林花霧冥冥濕太液恩波浩浩流<lb/>
清夜夢囘髙閣逺一蓑煙雨泛漁舟<lb/>
聖君虚席禮賢初太史濡毫應詔餘沙草總肥金騕褭<lb/>
宫花時落玉蟾蜍晉朝人物推安石漢代文章識仲舒<lb/>
成業經綸有如此人生須讀五車書<lb/>
<pb n="KR4h0160_WYG_084-37a"/>
　　與李五峰先生<lb/>
鴈蕩山前結屋牢先生攲枕聽松濤麒麟一出空祥瑞<lb/>
鳳鳥孤飛惜羽毛漢代文章遷史盛晉時人物謝安髙<lb/>
嬾將白髪供朝紱縱有金魚換酒醪<lb/>
　　送僧遊浙東<lb/>
我家浙東海水西危峰髙上起天梯蛇喉尊者秋歸洞<lb/>
虎背禪師夜過溪晚日桃花山更好春風藥草路多迷<lb/>
何堪相送寒江上短髪頻搔更不齊<lb/>
<pb n="KR4h0160_WYG_084-37b"/>
　　題茅山彭道士畫梅花仙子<lb/>
緑燕棲寒夜不飛洞天霜淨月流輝夜深彷彿梅邊臥<lb/>
起摋青霞染素衣<lb/>
　　次韻元宵雨雪<lb/>
銀燭春光玉雪宵翠簾歌管思寥寥羅浮洞裏花如織<lb/>
誰立寒香背小橋<lb/>
　　題江邨小景<lb/>
野篷忘世寒罾下沙筥牽兒早餉遲有客封矦玉門道<lb/>
<pb n="KR4h0160_WYG_084-38a"/>
緑閨春恨繞花枝<lb/>
　　馬德昭席上賦<lb/>
江上重逢鄒大孃桃花紅嫩染纖裳蔓青溪上曽相見<lb/>
猶記胡麻飯顆香<lb/>
　　題李遵道山水<lb/>
層峰髙出雲樹外飛溜直下天河懸江南老客腸空斷<lb/>
舊宅不歸三十年<lb/>
　　酒間贈賈西白<lb/>
<pb n="KR4h0160_WYG_084-38b"/>
思入東風白雨邊莫雲春樹兩茫然不因絳灌輕新進<lb/>
未必長沙識少年<lb/>
　　淮上作<lb/>
昨日水淺雀兒浴今日能勝萬斛舟人生有時亦如此<lb/>
請看秦淮江水流<lb/>
　　題美人卷<lb/>
玉山横管淚痕光繡褥雙迴綵鳳皇百巧心情題不得<lb/>
九疑雲冷隔三湘<lb/>
<pb n="KR4h0160_WYG_084-39a"/>
　　絶句<lb/>
沙逺晴波淺漾金魚苖初上小如鍼將船載酒江頭飲<lb/>
水栁千株滿岸隂<lb/>
　　題汪伯髙梅<lb/>
兎臼寒霜染雪毫緑煙微散月初髙野人醉醒羅浮夢<lb/>
長憶仙娥玉色醪<lb/>
　　次韻西湖竹枝歌四首<lb/>
上塘楊栁下塘隂阿郎<hi>一作儂</hi>愛人不愛金塘水西流<hi>一作</hi>
<pb n="KR4h0160_WYG_084-39b"/>
<hi>來</hi>東入海水深不似阿儂深<lb/>
栁葉如眉枝似腰贈郎輒挽最長條條長即與儂心逺<lb/>
不是為儂春態嬌<lb/>
錢唐潮來兩岸平錢唐潮歸<hi>一作落</hi>江月明錢唐女子新<lb/>
樓閣夜半吹簫鸞鳳鳴<lb/>
郎愛捕魚儂織蓑勸郎不必要登科一家賣魚得食少<lb/>
一官懸魚憂患多<lb/>
　　題楚江清曉圖<lb/>
<pb n="KR4h0160_WYG_084-40a"/>
海色澄明霞欲生白煙樓閣靜崢嶸青楓江上船已發<lb/>
苦竹嶺頭人未行<lb/>
　　題危太樸雲林圖<lb/>
天台萬八千丈雲林三十六峰幾載山中獨憶今朝江<lb/>
上相逢<lb/>
　　同永嘉李季和望鍾山聨句<lb/>
鍾山日在望匏繫未成徃我本忘世人<hi>李</hi>誰能久塵鞅<lb/>
窮猨茍<hi>一作尚</hi>擇木<hi>丁/</hi>冥鴻不離網納蕞升斗縻<hi>李</hi>迺此<lb/>
<pb n="KR4h0160_WYG_084-40b"/>
尺尋枉川江互迢遞<hi>丁</hi>天地一莽㝗霸氣遂終陳<hi>李</hi>山<lb/>
名猶姓蔣䇿羸結幽躋<hi>丁</hi>拔茹傾勝賞踡林萬虯伏<hi>李</hi>
獰石羣獸仰雨晴虹蜺裂<hi>丁</hi>雲熱鸛鶴響靈骨瘞浮屠<lb/>
<hi>李</hi>癯趺踞方丈陟閣鷹巢危<hi>丁</hi>闚户蜂房敞禪林舊稱<lb/>
一<hi>李</hi>梵刹新闡兩苾芻化城喻<hi>丁</hi>獬廌嚴駕上一人㪺<lb/>
小月<hi>李</hi>七佛築峻壤狻猊睥玉除<hi>丁</hi>科斗罥銀牓庸超<lb/>
謝羶葷<hi>李</hi>媚禱懐肸蠁俗子空卑棲<hi>丁</hi>至人廓遐想相<lb/>
期訪龍盤<hi>李</hi>何如遊鴈宕窗明誦楞嚴<hi>丁</hi>林昏過魍魎<lb/>
<pb n="KR4h0160_WYG_084-41a"/>
終然千仞顛<hi>李</hi>極彼九州廣圓龕坐覓心<hi>丁</hi>方具跪合<lb/>
掌攬秀目顒顒<hi>李</hi>討幽心養養沈緜阻客遊<hi>丁</hi>爽塏令<lb/>
人奬境虚雲壓䦨<hi>李</hi>江逺浪浮漿揮清宜麈尾<hi>丁</hi>翳靜<lb/>
便鶴氅域分三國鼎<hi>李</hi>淮湊百川輞喜彈青綺冠<hi>丁</hi>倦<lb/>
曳緑玉杖朝晴竟崎嶔<hi>李</hi>夜夢猶髴髣祝酒遣詩魔<hi>丁</hi>
搜句搔技癢深推衆壑宗<hi>李</hi>雄據諸峰長碧眼<hi>一作眼碧</hi>覽<lb/>
益逺<hi>丁</hi>白髯<hi>一作/髯白</hi>聨苦強地籟息箕簸<hi>李</hi>天孫遺女紡<lb/>
金聲調危鐸<hi>丁</hi>石華繡卑磉騎驢約兹後<hi>李</hi>驚猨記疇<lb/>
<pb n="KR4h0160_WYG_084-41b"/>
曩資罄恐支離<hi>丁</hi>腹果歸莽蒼間休幼安席<hi>李</hi>敏奪雲<lb/>
門棒竹露曉衾濕<hi>丁</hi>松飇秋髪爽玉樹異風標<hi>李</hi>珠林<lb/>
列星朗躡屐去後齒<hi>丁</hi>早炊囊宿滰弔古重追尋<hi>李</hi>披<lb/>
荒増慨慷<hi>丁</hi>
　　蘭堂上人之金陵因寄憲府張使君<hi>見乾坤清氣</hi>
初平牧羊處白石及秋登挂錫月中到禪房雲上層使<lb/>
君持玉節老客望金陵想見雙溪水先霜早已氷<lb/>
　　姑蘇臺<lb/>
<pb n="KR4h0160_WYG_084-42a"/>
白日初髙瓦欲黒姑蘇臺前春拍塞百花緑洲水曲尺<lb/>
小浪羣吹度游鯽晴煙漲暖野荒荒箇箇西山澹疎碧<lb/>
海氣東來揚短篷吳兒岸坐長歌發逸興遥將白波去<lb/>
送目飛鴻倦低翮扁舟甚有五湖思風雨漂揺從所泊<lb/>
幸逢大國全盛日地極蒼生無裂坼向來時運數更變<lb/>
河山南北烽火隔人攀巖穴恐不險樂土不居何暇擇<lb/>
只今城雉多墾鑿麋鹿所游盡桑麥自笑生來但為客<lb/>
五十有家無土著有酒不作懐抱惡明日日出已非昨<lb/>
<pb n="KR4h0160_WYG_084-42b"/>
　　蜀江春曉<lb/>
蜀江二月桃花春仙子江頭裁錦雲牙檣<graphic n="KR1468" url="https://raw.githubusercontent.com/kanripo/KR-Gaiji/master/images/KR1468.png" mimeType="image/png"/>子雙蕩槳<lb/>
蘭葉衝破愁殺人浣花詩客茅堂小醉眼看春狎花鳥<lb/>
栁絮抛風乳燕斜畫簾卷雨啼鶯曉蘼蕪草生蘭葉齊<lb/>
碧流黛石青無泥郫筒有酒君莫惜明日殘紅如雨飛<lb/>
　　逢僧話舊<lb/>
朱雀橋頭白下門舊遊囘首幾人存令威不返遼東鶴<lb/>
圓澤難招石上魂金刹火餘灰未冷錦囊詩在墨猶温<lb/>
<pb n="KR4h0160_WYG_084-43a"/>
南來邂逅逢僧話老淚臨風墮酒尊<lb/>
　　題疊山卷<lb/>
江山老骨歸元亮今古何心兩伯夷半夜寒増霜院酒<lb/>
一編孤憤雪樓辭<lb/>
　　莊節先生韓性<lb/>
　　　性字明善紹興人其先家安陽宋魏忠獻王琦<lb/>
　　　其八世祖也性深於先儒性理之説四方學者<lb/>
　　　受業其門户外屨無所容前代遺老王應麟俞<lb/>
<pb n="KR4h0160_WYG_084-43b"/>
　　　浙戴表元輩皆折輩行與交同里與游最密者<lb/>
　　　唐珏王易簡吕同老皆一時名士每值風日清<lb/>
　　　美或同挾策于雲門禹穴或共榜舟于邪溪鏡<lb/>
　　　湖逍遥容與彌日忘返望之者疑其為世外人<lb/>
　　　也延祐中憲府嘗舉為慈湖書院山長受而不<lb/>
　　　赴天厯中趙世延以其名上聞後十年門人李<lb/>
　　　齊為南臺監察御史力舉其行義而性已卒矣<lb/>
　　　年七十六賜諡莊節先生所著有禮記説四巻<lb/>
<pb n="KR4h0160_WYG_084-44a"/>
　　　詩音釋一巻書辨疑一卷郡志八卷文集有五<lb/>
　　　雲漫稾十二卷虞學士集曰君為文優游不迫<lb/>
　　　而陳義甚髙汪洋不窮而立論甚要黄侍講溍<lb/>
　　　曰先生之文博達雋偉而變化不測人第見其<lb/>
　　　如奇葩珍木不擇地而發魚龍出没隱顯後先<lb/>
　　　以為可喜可愕而莫知夫山之所以髙水之所<lb/>
　　　以深也兩公皆文章大家而罄折先生如此宜<lb/>
　　　為一時人望所宗也<lb/>
<pb n="KR4h0160_WYG_084-44b"/>
　　題水仙圖<lb/>
洛下風流人人言影亦好况乃蛟宫仙迥立清漢表翠<lb/>
裙濕凉蟾晴光白如埽坐對氷雪容不受東風老澄江<lb/>
渺余懐相期拾瑶草<lb/>
　　蘭亭<lb/>
昔人藝芳蘭遺迹越溪上風流晉諸賢好奇極尋訪坐<lb/>
令後來人弔古更惆悵憶昔初來遊精廬適新剏俛仰<lb/>
三十年故交獨青嶂今晨天氣佳煙隄繫輕舫相攜得<lb/>
<pb n="KR4h0160_WYG_084-45a"/>
良朋舉酒互酬倡散策依晴林沿洄俯新漲地偏塵易<lb/>
遣慮澹情自暢回首昔時遊樂事終不忘誰謂古人逺<lb/>
千載欣一餉彭殤端齊軌䝉莊諒非妄<lb/>
　　曹娥廟歌<lb/>
承荃橈兮桂舟弭靈旗兮中流望四山兮何所映朝陽<lb/>
兮上浮玉笄兮瓊珮馭青蛇兮雲之外采杜若兮江皋<lb/>
芳菲菲兮未沫潬不極兮海門餞多景兮江濵吹參差<lb/>
兮屢舞馳玉軑兮繽紛雷填填兮拊鼓檜隂隂兮靈雨<lb/>
<pb n="KR4h0160_WYG_084-45b"/>
波渺渺兮安流神樂康兮終古<lb/>
　　題謝皋羽西臺碑<lb/>
零陵斷石青如天七星下貫寒蛟泉神訶鬼護萬萬古<lb/>
中有處士西臺篇臺前月色為君好斷港馳啼蕙花老<lb/>
酪缾羊炙試招魂一片丹心向晴昊邯鄲枕冷泰山秋<lb/>
海樹不著人家愁晞髪陽阿向天籟鳳皇作使追靈脩<lb/>
紫霧黄塵窺下土清都仙人半空語紋楸十九春鬼長<lb/>
玉雞吐綬闈扶桑<lb/>
<pb n="KR4h0160_WYG_084-46a"/>
　　韓左軍馬圖卷<lb/>
五花雲散紫電光縶維未許飛龍驤垂頭欲就圉人飲<lb/>
渴烏作勢吞銀潢長安畫史擅筆力萬里猛氣收毫芒<lb/>
羽人乗風倦鞍勒一笑收拾藏巾箱世人不識真驌驦<lb/>
顧影尚爾分驪黄放鶴峰前有遺意神駿政可誇支郎<lb/>
　　題龔翠巖中山出遊圖<lb/>
是為伯強為譎狂睢盱鬼伯髯怒張空山無人日昏黄<lb/>
迴風隂火隨幽篁辟邪作字魏迄唐殿前吹笛行踉蹡<lb/>
<pb n="KR4h0160_WYG_084-46b"/>
飛來武士藍衣裳夢境胡為在縑緗中山九首彌荒唐<lb/>
猶可為人祓不祥是心畫師誰能量筆端正爾分毫芒<lb/>
清都紫府昭囘光三十六帝參翺翔隂氣慘澹熙春陽<lb/>
謂君閣筆試兩忘一念徃復如康莊<lb/>
　　宛委山<lb/>
秦山幾千仞翠入蓬萊城城中望山色明暗分隂晴老夫<lb/>
散策山前路為愛看雲不歸去仰看驚怪鷺飛來回頭<lb/>
忽見雲生處崦中孤起如炊煙乗風騰上蒼厓巔厓巔宿<lb/>
<pb n="KR4h0160_WYG_084-47a"/>
雲喜迎接横空一幅兜羅緜天風吹散銀千縷淡處是<lb/>
煙濃是雨雲師拗怒不肯回露出峰頭尺來許一雨三<lb/>
日溪水肥老夫欲歸不成歸雲師知我慘不樂故出小<lb/>
譎相娛嬉老夫作詩一笑領舉袖收雲散空迥倚松絶<lb/>
叫山下人仰看雲峰起山頂<lb/>
　　東山<lb/>
逺山倚空青濛濛剡溪白匝來天東天機不卷芳草碧<lb/>
中有行地雙蟠龍扶藜欲出人間世俯仰明河在平地<lb/>
<pb n="KR4h0160_WYG_084-47b"/>
長松忽動鶴飛來萬里剛風起衣袂薔薇開落春復秋<lb/>
洗屐何人繼清遊凭闌一笑衆山小遥指雲氣看齊州<lb/>
　　陽明洞二首<lb/>
洞天深窅行客疑飇輪碧簡誰能稽倚松長嘯巖壑動<lb/>
放懐未必今人非石氣盤空散成霧檜子無風落青雨<lb/>
草間欲問苗龍壇薜荔鱗鱗絡銅虎<lb/>
蕙草雪消蜂蝶疑遊子挈榼來何稽少待山桃綴紅糝<lb/>
回首已憐春事非晴風成雲濕成霧洞天深沈百花雨<lb/>
<pb n="KR4h0160_WYG_084-48a"/>
山深玉殿鎖碧苔天上通明羅九虎<lb/>
　　若邪溪<lb/>
一川暝色鎖煙蘿蕭灑禪關偈獨過薝蔔香中詩夢逺<lb/>
芭蕉葉上雨聲多九重闕下心猶戀二十年前事總訛<lb/>
畫舫蘭橈待明發若邪溪水夜増波<lb/>
　　陽明洞<lb/>
日日携壺坐釣磯眼看門外軟紅飛已無遊騎尋芳事<lb/>
却訪幽人入翠微石磴欲青春雨足酒爐初冷絮花稀<lb/>
<pb n="KR4h0160_WYG_084-48b"/>
悠然自解登臨意十里香風一棹歸<lb/>
　　鏡湖<lb/>
鴉陳陳空木葉疎西風衰栁半平蕪湖山照眼長奇麗<lb/>
不枉千金買畫圖<lb/>
　　曹娥江<lb/>
隔岸檣竿著暮鴉待舟人立渡頭沙數拳頑石生雲氣<lb/>
一半斜陽有浪花<lb/>
　　天香閣<lb/>
<pb n="KR4h0160_WYG_084-49a"/>
䦨干曲曲亂雲封回首爐峰翠幾重上界剛風秋萬頃<lb/>
銀河開徧碧夫容<lb/>
　　集杜句題五馬圖<lb/>
使君五馬一馬驄聲價歘然來向東飛電流雲絶瀟灑<lb/>
迥立閶闔生長風肉鬉磊塊連錢動大宛立仗青絲鞚<lb/>
不須對此成歎嗟古來才大難為用<lb/>
　　葛仙井<lb/>
鳳皇不栖枳天馬肯就閑胡為九淵龍臥此數仞山茍<lb/>
<pb n="KR4h0160_WYG_084-49b"/>
無風霆威何異蛙蠙緐世網易嬰人有如百尺瀾悠哉<lb/>
志士懐直欲甦人寰一朝躡浮雲游戲窮𤣥間寧知天<lb/>
瓢側不及眢井蟠百年撫陳迹老木亦已刋名髙雖易<lb/>
毁志逺終難攀山中白頭僧笑我發浩歎<lb/>
　　歌風臺<lb/>
武帳如星連鉅鹿重瞳誰敢相馳逐劉郎深閉函谷關<lb/>
坐聽城南新鬼哭赤鱗半月天無光隂陵匹馬虛徬徨<lb/>
百二山河笑譚取殿前上壽稱明良榆社歸來故廬在<lb/>
<pb n="KR4h0160_WYG_084-50a"/>
山川不改風光改酒酣自作三侯章兒童拍手聲飜海<lb/>
君不見帳中悲歌愁美人樂府千載傳授新英雄吐氣<lb/>
天為窄便肯變滅隨飛塵髙臺古碑字盈尺神呵鬼護<lb/>
蛟龍石四顧銅雀嘆淒涼墮瓦無聲土花碧逺山横空<lb/>
暮煙起行客徘徊殊不已當年遺事尚可尋斷雲飛度<lb/>
香城水<lb/>
　　天衣寺<lb/>
春流雙澗深曉色十峰隂勝地青蓮宇千年靜者心焚<lb/>
<pb n="KR4h0160_WYG_084-50b"/>
香入空翠鳴磬出幽林去路白雲滿禪宫何處尋<lb/>
　　定善寺<lb/>
開人宴坐時大千入毫髪兩山不受招胡為在吾闥<lb/>
　　樵風廟<lb/>
朝南暮北樵風逕遺廟千年尚乞靈山叟不知如許事<lb/>
閉門新注相牛經<lb/>
　　讀三國志<lb/>
玉壘浮雲尚慘然興亡自古總由天渭川星殞嗟何早<lb/>
<pb n="KR4h0160_WYG_084-51a"/>
却遣譙周七十年<lb/>
　　題趙子固墨蘭<lb/>
鏤瓊為佩翠為裳冷落遊蜂試采香煙雨館寒春寂寂<lb/>
不知清夢到沅湘<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_084-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選二集卷十六<lb/>
</p>
<p>
</p>
  </div>
</body>
</text>
</TEI>
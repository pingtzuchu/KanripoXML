<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻二十七</head>
    <p>
<pb n="KR4h0160_WYG_027-1a"/>
欽定四庫全書<lb/>
　元詩選初集巻二十七　　庶吉士顧嗣立編<lb/>
　　楊推官載<lb/>
　　　載字仲𢎞建之浦城人後徙家於杭博渉羣書<lb/>
　　　年四十不仕户部賈國英數薦於朝以布衣召<lb/>
　　　為翰林國史院編脩官與脩武宗實録調海船<lb/>
　　　萬户府照磨延祐初以科目取士首應詔登進<lb/>
　　　士第授饒州路同知浮梁州事遷寧國路總管<lb/>
<pb n="KR4h0160_WYG_027-1b"/>
　　　府推官卒初吳興趙魏公孟頫在翰林得載所<lb/>
　　　為文極推重之由是文名隠然動京師凡所撰<lb/>
　　　述人多傳誦史稱其文章一以氣為主而於詩<lb/>
　　　尤有法度自其詩出一洗宋季之陋云臨江范<lb/>
　　　亨父序其詩曰仲𢎞天禀曠逹氣象宏朗開口<lb/>
　　　論議直視千古每大衆廣集占紙命辭敖睨横<lb/>
　　　放盡意所止衆方拘拘已獨坦坦衆方紆餘已<lb/>
　　　獨馳駿馬之長坂而無留行要一代之傑作也<lb/>
<pb n="KR4h0160_WYG_027-2a"/>
　　　又曰皇慶初仲𢎞與余偕為史官每同舎下直<lb/>
　　　回翔留署或至見月月盡繼燭相語刻苦澹泊<lb/>
　　　寒暑不易者惟余一二人耳虞文靖公與仲𢎞<lb/>
　　　同在京師每載酒詣仲𢎞問作詩之法焉仲𢎞<lb/>
　　　酒既酣盡為傾倒他日見文靖詩歎曰此非伯<lb/>
　　　生不能作也仲𢎞與虞范齊名其相與切磋如<lb/>
　　　此嘗謂學者曰詩當取材於漢魏而音節則以<lb/>
　　　唐為宗又言用功二十餘年始能㑹諸法而得<lb/>
<pb n="KR4h0160_WYG_027-2b"/>
　　　其一二故當時之論詩法者以仲𢎞稱首<lb/>
　　雪軒<lb/>
北風海上來大雪何壯哉上下九萬里洗淨無纖埃君<lb/>
家十二樓軒窗洞然開吹笙擊鳴鼓呼賓與銜杯名言<lb/>
落四座大笑聲如雷舉頭望長空高興驚㝠鴻仙人五<lb/>
六輩飛下白雲中粲粲明珠袍相從萬玉童問君何所<lb/>
事未就丹鼎功翩然却攜手共入蓬萊宫<lb/>
　　桶底圖<lb/>
<pb n="KR4h0160_WYG_027-3a"/>
巨鼇奮其首戴山出海中神人擇所處共構金銀宫凭<lb/>
高開户牖屈曲互相通女仙二十七顔色如花紅一一<lb/>
執樂器奏曲殊未終世傳桃源圖共徵彭澤翁此本出<lb/>
異士彫刻尤精工天地極廣大為地當不同我願學仙<lb/>
道積久乃有功錬形去滓穢五色浮虚空一朝乘風去<lb/>
浩然入無窮<lb/>
　　次韻景逺學士立春日二首<lb/>
大雪入嵗暮其兆為有年瀌瀌始彌旬父老怨苦寒平<lb/>
<pb n="KR4h0160_WYG_027-3b"/>
旦上馬去重裘忽如單况彼牛衣子束緼嘘微烟賴有<lb/>
固窮節猶念及古先<lb/>
人事重名實趨向盡百端丈夫負雄氣動𣣔追古賢於<lb/>
意少不惬自放江海邉登高望八極雲氣生我前萬事<lb/>
何足問所湏惟酒錢<lb/>
　　送淳安徐教諭之任<lb/>
握手出南城眷眷從此辭蒼茫寒江色日暮浮雲滋大<lb/>
舟挾雙櫓輕若駟馬馳淳安衆才彦並遲得師資擊鼓<lb/>
<pb n="KR4h0160_WYG_027-4a"/>
㑹高堂帷帳春風吹執經列座下質問無留疑平生五<lb/>
車書少出胷中竒歘然聴佳譽庶用懌我思<lb/>
　　太古雪為楊友直賦<lb/>
往時天大風能吹華山裂墜此一巻石或云太古雪粤<lb/>
自開闢初雲氣所凝結已經六萬嵗變化同<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫望之<lb/>
色正白表裏共澄澈塵土不能涴光采燿日月願君勿<lb/>
愛此持以獻金闕回中避暑時持用消毒熱<lb/>
　　偕虞伯生魏雄卿魏池燕集分韻得閣字<lb/>
<pb n="KR4h0160_WYG_027-4b"/>
侯家有貴客置酒燕池閣溽暑方盛極風雨俄大作栘<lb/>
楊相簸蕩蒲荷紛偃薄亂叫失蛙黽回翔迷鶴鶴街流<lb/>
汙穢盡竇湧波濤惡喧聲劇降殺神氣欣洗濯趣歡爭<lb/>
酬酢獻笑雜歌咢益弛劒珮嚴未厭觥籌錯調爕惟理<lb/>
得渗漉宜施博和澤布原野濕烟㪚城郭嘉蔬已蒨蒨<lb/>
良苗常濯濯吾徒家食餘豫有豐稔樂<lb/>
　　題金壇宋氏自怡軒<lb/>
白雲生何許萌芽自山石厥初僅毫末須臾大充斥蔓<lb/>
<pb n="KR4h0160_WYG_027-5a"/>
延塞虛空日月為昏匿或時為霖雨庶類䝉潤澤或隨<lb/>
飄風㪚起滅竟無迹相縁千萬變發色黑青赤畸人飭<lb/>
棟宇逺俗喜幽闃開軒樂高曠撫翫自怡懌人情慕富<lb/>
貴驅逐不暫息轉盻失故常在已何所得上下數千載<lb/>
往事猶歴歴於焉服聖訓無用苦沈溺昔年陶隠居嘗<lb/>
作帝王客挂冠神武門作詩冩胸臆超然處物外可謂<lb/>
貞且白何以企若人鞠躬修道德<lb/>
　　磵松為丁師善作<lb/>
<pb n="KR4h0160_WYG_027-5b"/>
磵松高百尺磊落多大節連根抱危石古色黑如鐡隆<lb/>
冬方沍寒山中積霜雪蘿蔦悉枯死蒼崖猶凍裂此時<lb/>
唯老幹峭直不摧折國匠求羙材瞻望歎竒絶險阻不<lb/>
可致既作復中輟我願驅六丁操斧隳嵑<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>得此棟梁<lb/>
材持以獻天闕<lb/>
　　劉將軍詩<lb/>
交趾小蠻夷去國將萬里土産無異物其人狀如鬼濕<lb/>
熱生瘴氣疾者無不死天兵雖南征棄之良有以往年<lb/>
<pb n="KR4h0160_WYG_027-6a"/>
鄂州省綏靖失其理交馳赤白嚢來告犯邊鄙遣人覘<lb/>
實虚在廷孰可使矯矯劉將軍一旦備行李有才兼文<lb/>
武不但善弧矢深人險惡地限敵纔一水介者數百人<lb/>
視之若螻蟻移文至其國詰問事終始指摘中利害交<lb/>
辭更深羙報書禮甚恭敝邑何敢爾疆吏爭怨隙搆煽<lb/>
乃為此賄賂却勿受足以振綱紀威聲聞逺方一邉禍<lb/>
為弭國家方全盛武備不可弛如此將帥才宜充宿衛<lb/>
士<lb/>
<pb n="KR4h0160_WYG_027-6b"/>
　　古木詩<lb/>
大木生何許乃在泰山隈泰山崖石裂怒水響如雷浸<lb/>
潤長膏液根株日以培縱歴千百載霜雪不能摧長安<lb/>
天子詔欲築九層臺䑓中構宫殿青雲共徘徊匠氏走<lb/>
海内博求棟梁材萬夫治道路揮斧重林開大器當大<lb/>
用小器宜翦裁有如豪傑士蹤跡困塵埃適可厚自養<lb/>
母為興歎哀<lb/>
　　題文丞相書梅堂<lb/>
<pb n="KR4h0160_WYG_027-7a"/>
大厦就傾覆難以一木支惟公抱忠義挺然出天資死<lb/>
既得所處自顧乃不疑惻愴大江南名與日月垂我行<lb/>
見遺墨再拜墮涕洟名堂有深意亦唯歳寒枝可知平<lb/>
昔心慷慨非一時峩峩著棟宇昭昭示民知勿使風雨<lb/>
敗永慰千古思<lb/>
　　塞上曲<lb/>
沙塞何窅窅樹短百草長大河屈曲流不復辨四方驅<lb/>
車日將夕黒雲隠長岡人馬俱饑疲解鞍飲寒塘張坐<lb/>
<pb n="KR4h0160_WYG_027-7b"/>
逐平地擊火燒烏羊挏酪過醇酎揺灎盈杯觴既醉歌<lb/>
嗚嗚頓蹋如驚狂月從天外來耿耿流素光悲風動寥<lb/>
廓拂靣吹胡霜白鴈中夜飛參差自成行一箭落霜羽<lb/>
挾弓負豪强中情無留滯千載能鷹揚<lb/>
　　偶題<lb/>
叢生園中草蔚蔚媚幽姿乘時各敷榮皓色被緑枝似<lb/>
有微香發秋風輙吹之入人襟袖中亦復可憐兹詰朝<lb/>
歩荒畦莖葉稍離披飄零即已矣霜露不爾私榮悴既<lb/>
<pb n="KR4h0160_WYG_027-8a"/>
有時小大何異而幸愛七尺軀天道不可誣<lb/>
　　夢讀退之詩頗竒詭已覺記其大㫖作此篇<lb/>
自聞蓬萊山大林夾長蠻上生癭藤蘿下生荆榛菅仰<lb/>
不見天日藏蓄霧雲寒仙聖常所處沮洳亦少乾雖云<lb/>
跨鳯凰出入傷羽翰哀音起空洞令人鼻準酸我欲訴<lb/>
上帝為施鐡鑿鑽琢落石側裂化為千丈磐瓊樓與玉<lb/>
殿玲瓏相通寛日月交户牖光射青琅玕而我從吾師<lb/>
來遊樂且般呼吸養元氣華腴生肺肝萬刼永不死如<lb/>
<pb n="KR4h0160_WYG_027-8b"/>
循環無端竊為仙聖慮炳然心若丹上帝如許我致此<lb/>
亦何難<lb/>
　　雪後次韻鄭集之<lb/>
雪後登高望江山信竒哉重岡起且伏相連白皚皚水<lb/>
官方謝事雲氣霅然開六龍翻滄海赤日從中來萬物<lb/>
將蠢動忽如登春臺木行味正酸含荾先屬梅天時亦<lb/>
相應初昏占斗魁遨遊自兹始入林踐蒼苔西湖青濎<lb/>
濙西山高崔嵬長松更千載老枝多折摧名僧剏精舍<lb/>
<pb n="KR4h0160_WYG_027-9a"/>
靜謐依巖隈伊予實放士正可誅蒿萊情深唯痛飲毋<lb/>
吝發新醅家人欲求我但見白雲堆機心無自作可使<lb/>
絶嫌猜君辭如泉湧我醉如山頽卜居同里巷時時得<lb/>
追陪為瓶或先罄此恥當及罍大雅歌治世其音不宜<lb/>
哀有音必有和愧我非長才羙哉春雪篇雲漢共昭回<lb/>
　　次劉師魯韻<lb/>
三年客塞上日夜懷舊丘饑來廹我去何暇為逺謀四<lb/>
顧無一親此身如羈囚悲風動沙漠回首令人愁道路<lb/>
<pb n="KR4h0160_WYG_027-9b"/>
已漫漫嵗月復悠悠丈夫四方志至此復所求買船發<lb/>
河上河水亦南流攜鉏理荒圃吾疾日己瘳飛鴈至江<lb/>
滸北風天始凉是時禾黍登斯人亦少康皇天降厚德<lb/>
胡為私一方燕趙及齊魯人饑或相戕奈何有積廪如<lb/>
陵復如岡生非肉食者此憂心甚長亟謀樹皋壤剪茅<lb/>
覆小堂我志亦易豐歳祀有特羊<lb/>
　　橘中篇<lb/>
並海無山林莽莽皆平疇君家擇地利即此營菟裘雜<lb/>
<pb n="KR4h0160_WYG_027-10a"/>
樹作藩屏青紅間綢繆其中植橘柚擁蔽枝葉稠盛夏<lb/>
開白華朱實懸高秋飛霜虐萬物寒風助颼飀凌晨察<lb/>
變候策杖廵維陬是何黄金多暴露宜藏收採摘資衆<lb/>
力轉輸及他州子長傳貨殖謂此同列侯上充國家賦<lb/>
下貽篚筥謀千縑可坐致何必龍陽洲<lb/>
　　次韻袁伯長<lb/>
盤盤海底石並樹青琅玕至陽生至陰龍宫常苦寒揚<lb/>
光炫朝彩吐氣蒸微瀾根株歴千載莫測勞悴端端如<lb/>
<pb n="KR4h0160_WYG_027-10b"/>
巢居子草木皮衣冠超然去人羣取友蹄與翰日誦黄<lb/>
帝言浩歎淚闌干奈何天下治必以雲為官佩劒黄金<lb/>
環咀丹白玉盤自聞至人徳積熱生肺肝黄塵日暮起<lb/>
對靣不相㸔三山在何處使我師王韓聊歌紫芝曲倚<lb/>
君清夜彈<lb/>
　　題屏風畫商山四老人<lb/>
飛雪灑遥野衝波蕩無垠蟠蟠山谷閒居此四老人下<lb/>
為民庶師上作王家賓清風眇何許馳想寂寞濱<lb/>
<pb n="KR4h0160_WYG_027-11a"/>
　　遣興偶作<lb/>
春蔬茂前畦蒨蒨有顔色珍禽叫深樹過耳亦一適用<lb/>
是易吾慮毋為自襞積放浪天地間無今亦無昔古人<lb/>
得意處相與元不隔如何故人心未照我胷臆微言及<lb/>
纖芥實出左右力豈憚抉係蹯人生且為客<lb/>
　　書懐寄杜原父二首<lb/>
吾生何為者穉年志頗高神仙與功名壯思躍秋濤中<lb/>
宵豈無寐悲甚幾欲號後來失所養百數患難逃竭力<lb/>
<pb n="KR4h0160_WYG_027-11b"/>
奉甘㫖出入身甚勞舊書益遺忘九牛存一毛稍後與<lb/>
人事忍情如忍刀旦夕自惟念未足非兒曹常欲力道<lb/>
德屢失迷所操區區習蠧簡對案夜焚膏倘然有所得<lb/>
中心樂陶陶忽如從古人握手共遊遨攜持亦何事庶<lb/>
用娯蓬蒿追思作詠歌示之必賢豪丈夫生世間毋論<lb/>
賤與貧夙發多意氣往往惟任真松柏生高岡挺然固<lb/>
出羣不為霜雪阨不為風雨春得時可行遒節義亦足<lb/>
伸吾生託下土所識凡幾人窮交獨相慰笑語亦復親<lb/>
<pb n="KR4h0160_WYG_027-12a"/>
遥望山下雲旦起迷羣岫老鶴巢其中縹緲標末構長<lb/>
鳴對秋月鳴罷復俛味㪚入虚落間聞者莫能究顧惟<lb/>
雲外客娛心飲醇酎於此何如哉吾亦有所遘徃來當<lb/>
泛舟逆流浙江上是時秋風高濤水日夕壯瞬息踰百<lb/>
里猛㨗莫可狀倚船縱觀久力可騎鯨况顧謂吾友言<lb/>
為樂頗豪放斟酌尊中酒懷抱益虚曠常從山中遊實<lb/>
愛巖谷幽長松䕃泉水四時清如秋佇立輙良久忽欲<lb/>
忘其儔吾聞古來人山居多名流此語或可信市朝安<lb/>
<pb n="KR4h0160_WYG_027-12b"/>
得留<lb/>
　　贈執中允上人<lb/>
南山多白雲澶漫寒崖谷中有龎眉叟寂寞卧林屋前<lb/>
門樹高松後户植幽竹孤風相纒繞波濤驚蕩沃梵文<lb/>
五千巻誦説盡精熟時時發清唱鏗鏘擊金玉伊余走<lb/>
海内一見輙歎服願言從之遊澹泊心自足<lb/>
　　次韻韶卿壬寅元日又三日聞遊人頗盛之作<lb/>
堂堂宵雨過栗栗曉寒仍獻嵗人同得東郊事復興杜<lb/>
<pb n="KR4h0160_WYG_027-13a"/>
門疑我拙有句愛君能且騐臨階草從今日漸增<lb/>
　　寄劉師魯<lb/>
想君遊宦處正值洞庭湖落日波濤壯晴天島嶼孤舟<lb/>
航通漢沔風物覽衡巫天下文章弊非君孰起予<lb/>
　　贈吾子行<lb/>
春雨連城濶春雲暎户多長衢方淖濘小水亦風波抱<lb/>
獨能如此思君可若何便當乗興去著屣亦相過<lb/>
　　東陽十題<hi>錄六</hi>
<pb n="KR4h0160_WYG_027-13b"/>
　　焦桐<lb/>
只作全生計唯存半死心芻蕘猶不置斤斧重相尋遂<lb/>
使煁焦釡誰為愛古琴有材不足恃愁絶念知音<lb/>
　　蠧簡<lb/>
往古韋編在何年始汗青蠧蟲深卜宅科斗少成形泯<lb/>
滅阽秦火捜羅出漢廷斯文天未喪不敢望全經<lb/>
　　塵鏡<lb/>
收藏無寳匣歎息網絲懸孰使明為暗如觀醜勝妍玉<lb/>
<pb n="KR4h0160_WYG_027-14a"/>
臺終寂寂金鵲尚翩翩正訝開元日虛將盛事傳<lb/>
　　　廢檠<lb/>
二尺書檠在如今久棄捐魚膏雖有熖蠧簡獨無縁牆<lb/>
下偕遺礫窗間帶舊烟却觀提挈處辛苦悔當年<lb/>
　　　敗裘<lb/>
寂寞牛衣子能無敝緼袍塵埃須浣濯蟣蝨費爬搔意<lb/>
味存雞肋寒凉視馬毛千金既銷鑠猶聽朔風號<lb/>
　　　卧鐘<lb/>
<pb n="KR4h0160_WYG_027-14b"/>
漢殿經焚後呺然卧草中雕幾牙板廢鏽澀土花䝉追<lb/>
蠡難陳力華鯨不奏功待賢初設簴想見古人風<lb/>
　　送屠存博<lb/>
君徃金陵郡於予亦有聞海環平野盡山出大江分未<lb/>
召元司馬誰憐鄭廣文自今師道立章薦必紛紛<lb/>
　　渡江寄俞仲連<lb/>
舟濟大江濆中流日欲曛鹵翻沙際雪潮落渡頭雲鯨<lb/>
躍常知候鴻飛不亂羣頗思論勝㮣把酒莫如君<lb/>
<pb n="KR4h0160_WYG_027-15a"/>
　　奉題伯父雙峰樵隠四首<lb/>
山出雙峰秀溪流一𣲖清土風存禮譲人事省將迎路<lb/>
逐高低過田隨早晩耕家林有如此南望每關情<lb/>
石樹盤根瘦沙溪激浪清竹間看犢卧木末見人行穡<lb/>
事常分力樵歌輙和聲從來攜杖處不礙白雲生<lb/>
山曲兩三家相過路不賖對門開竹徑臨水種梅花酒<lb/>
熟留人醉詩成任客誇時時談舊事相看鬢垂華<lb/>
草滿三春緑山留萬古青呼兒欣解意應俗憚勞形採<lb/>
<pb n="KR4h0160_WYG_027-15b"/>
菌敲寒木収魚照夜汀祇應老崕谷束帶尚論經<lb/>
　　送方韶父先輩遊五湖<lb/>
蕭蕭垂素髮渺渺泛滄波過眼江山好離家日月多詩<lb/>
名終不朽世事復如何一徃五湖上蒼茫問釣蓑<lb/>
　　和張仲實之呉興舟行雜詠<lb/>
水程通百里雲樹隔千層鶴髪歡相見龍門羡獨登文<lb/>
辭毋乃壯桮杓尚能勝仰止情何極吾為附驥蠅<lb/>
　　寄題羅氏别業<lb/>
<pb n="KR4h0160_WYG_027-16a"/>
門前臨白徑長日少人行野樹重重暗溪流脈脈清山<lb/>
形元不斷雲氣自相縈已似龎公隠何時重入城<lb/>
　　次韻江行四首<lb/>
潮頭終歳白沙腹有時皤利渉他州柁終更古戍戈天<lb/>
依臨海樹風作滿江波亦有投竿意還聽孺子歌<lb/>
藜羮真我食薜荔亦吾衣養性隨時足全生徇物非秋<lb/>
蓬猶未定風樹莫相違漫作烟霞想曾無羽翼飛<lb/>
路僻行來好天清望極遐白魚翻急浪黄犢卧晴沙柳<lb/>
<pb n="KR4h0160_WYG_027-16b"/>
吐千條葉梅殘幾樹花佳辰從此數歴歴㸔韶華<lb/>
子胥因諫戮兹事幾經秋顧爾忠難揜于今憤不休天<lb/>
風吹地轉海水入江流欲問鴟夷處茫然使我愁<lb/>
　　送孫大方歸朝元宫二首<lb/>
高卧林泉表超然謝世紛空山鳴白雨古石繫蒼雲不<lb/>
作夔龍伍甘從鹿豕羣都門遊宦客回首總慚君<lb/>
為樓因地勢四靣盡青山路落秋城外河流曉樹間鴈<lb/>
飛雲漠漠龍現雨珊珊建木光華盛何時共折攀<lb/>
<pb n="KR4h0160_WYG_027-17a"/>
　　題信州先天觀圖二首<lb/>
高林褰翠氣虛谷㪚虹光道士多騎虎仙人自牧羊澗<lb/>
泉通地逺山嶺際天長戴子文為記流傳示不忘<lb/>
四圍山不斷狀若碧芙蓉谷逺含風細崕深下露濃茂<lb/>
林藏虎豹陰洞伏蛟龍恍惚神人降浮空羽蓋重<lb/>
　　次韻引浚儀公題蘭竹巻子<lb/>
樹蕙連叢竹秪應族類同相依巖石畔併入畫圖中勁<lb/>
葉凝清露危梢倚碧空諒非高世士此意固難通<lb/>
<pb n="KR4h0160_WYG_027-17b"/>
　　惠崇古木寒鴉<lb/>
江上秋雲薄寒鴉㪚亂飛未明常競噪向晚復爭歸似<lb/>
怯霜威重仍兼樹影稀老僧脩止觀寫物固精微<lb/>
　　送林季羽入京宿衛<lb/>
青雲自致身磊落見斯人巻衮辭蒼麓垂纓侍紫宸漏<lb/>
殘珠閣曉香煖玉爐春倘厭承明事歸來衣錦新<lb/>
　　送徐義父入京<lb/>
幽燕向日邊裘馬去翩翩磧迥沙如雪河窮浪入天上<lb/>
<pb n="KR4h0160_WYG_027-18a"/>
書雙闕下待詔午門前壯節多竒遇無煩媿徃賢<lb/>
　　中秋<lb/>
攬雲憑結構歩月上林皋不記金尊竭頻瞻玊宇高神<lb/>
清存夜氣天濶數秋毫百尺樓如在何煩卧汝曹<lb/>
　　送王元禮歸平城<lb/>
燕趙多竒士遺風有固然射雕猶絶藝屠狗亦名賢形<lb/>
勢威天下風流號北邊送君歸此地亦欲奮吾鞭<lb/>
　　題青田葉叔至野清堂<lb/>
<pb n="KR4h0160_WYG_027-18b"/>
為堂殊顯敞在野興尤濃白水流千折青山繞百重樹<lb/>
麻行斾斾蒔木倚童童相對漁樵話終朝亦罕逢<lb/>
　　送張宣撫使嶺南<lb/>
奉使入蠻烟終軍始妙年抗旌辭朔野擊楫渡湘川翠<lb/>
竹侵巖際黄茅盡海邊狼荒非善地為戒莫留連<lb/>
　　送李侍郎使安南<lb/>
九秋天色晩萬里送君行馬首塞雲起腰間寳劒横奉<lb/>
揚天子命慰荅逺人情直渡蠻江水炎氛一日清<lb/>
<pb n="KR4h0160_WYG_027-19a"/>
　　送呉清叔<lb/>
驛路程雖逺帆風勢甚遒青山隨岸去白水滿江流牢<lb/>
落添新恨繁華憶舊遊只今歸去好把釣即槎頭<lb/>
　　次韻夏仲勉<lb/>
不喜為文富長憂得酒慳尊罍堆案上筆硯棄牆間有<lb/>
傳追王績無書繼賈山貴人能慢士往見亦胡顔<lb/>
　　冬至次韻張宣撫二首<lb/>
北去關河逺南歸嵗月長屠龍雖有技相馬獨無方雲<lb/>
<pb n="KR4h0160_WYG_027-19b"/>
水連天暗霜蕪滿地荒客遊應未已塵土在衣裳<lb/>
瀛海無消息冥冥鳥道長已驚霜鬢短更待兩曈方落<lb/>
日依平嶂洪河入大荒憂來那可得揮涙欲沾裳<lb/>
　　酬吾子行<lb/>
耿耿思朋舊悠悠涉嵗華既依秦大姓方問魯東家雅<lb/>
道將誰與新詩敢自誇祇今能㑹合不憚路途賖<lb/>
　　贈周景逺學士<lb/>
朔易回元氣人才起俊流聲華當翰苑文采冠中州振<lb/>
<pb n="KR4h0160_WYG_027-20a"/>
珮趨臺閣抽毫侍冕旒人傳鸚鵡賦家有鷫鸘裘式覩<lb/>
黌宫立共惟祀典脩一朝虞或缺六器俾旁求俎豆俄<lb/>
成列蘋蘩遂可羞中朝方有道下士實同休已及歸鴻<lb/>
候姑為食蟹謀朋簪多繾綣使節少淹留曉日花間酒<lb/>
春風栁下舟篇章微品藻山水媿清幽鄭璞曾先辱隋<lb/>
珠不暗投考槃雖自引闚觀亦吾憂簡冊銷長日蓬蒿<lb/>
憚凜秋論高非縱誕興逺託賡酬尚憶駒千里胡能貉<lb/>
一丘何當把君袂相逐馭風遊<lb/>
<pb n="KR4h0160_WYG_027-20b"/>
　　夀杜尊師<lb/>
澹蕩風雲氣沈䧺虎豹姿繇來天下士絶異里中兒苦<lb/>
縣常栽李商山舊採芝不當卿相位猶可帝王師始有<lb/>
巾車獲俄䝉仄席知賢才方並用讒説遽相欺豸角將<lb/>
巍冠龍鱗敢逆批變通俱合道舒巻各乗時築室烟霞<lb/>
秘還丹日月遲願公長住世須作後天期<lb/>
　　春雷次陳元之韻<lb/>
寒氣何悽慘春空正杳㝠東皇收槖籥北帝駕軨軿混<lb/>
<pb n="KR4h0160_WYG_027-21a"/>
沌包三極繽紛走百靈㪚珠分的礫擊玉碎瓏玲始試<lb/>
朝藏日俄疑晝隕星危橋無客渡曠野少人經百沸疑<lb/>
奔瀨孤撐沒峻岭林荒顛凍雀崕滑墮哀㹶衮衮隨風<lb/>
舞颼颼雜雨零遺蹤初得兔匿種詎憂螟眄睞傾農室<lb/>
歌謡徹帝庭陽春將布德品類各成形捉筆題新句持<lb/>
杯酌舊醽今朝須痛飲醉卧不須醒<lb/>
　　送張仲實之宜興<lb/>
南渡邦初造西山將獨賢立功何赫赫流慶尚綿綿報<lb/>
<pb n="KR4h0160_WYG_027-21b"/>
國横戈數登臺授越專風雲方際㑹江海固周旋控險<lb/>
千鈞弩臨危七寳鞭忠誠深足仗智勇實兼全自反高<lb/>
橋役端持宥府權兵威終抗敵人力可回天甲第無踰<lb/>
者諸孫固穎然初生同燕頷有羙自嬋娟善學聞當代<lb/>
能詩起妙年衛公猶故物鄭老竟寒氊矯矯青雲器冷<lb/>
冷白雪絃同遊雖未逹自視已無前政事兼留意時髦<lb/>
孰比肩知機無轉石縱辯若奔川特逹羣公薦酸寒衆<lb/>
目憐姑為文學掾㑹覔孝亷船必見公侯復無論雨露<lb/>
<pb n="KR4h0160_WYG_027-22a"/>
偏秋風鵬鶚健萬里正翩翩<lb/>
　　送丘子正之海鹽州教授<lb/>
有美區中彦由來志不羣舟航了吴越裘馬向燕雲才<lb/>
思庾開府風流王右軍得時宜玉筍稽古賸香芸果拔<lb/>
英髦頴遄収翰墨勲諸公希宦逹半世有辛勤奔走空<lb/>
皮骨躋攀不寸分夏侯何地芥郢匠實風斤嗟我漸鷗<lb/>
鷺棲山似鹿麕偶來詢故老因得友多聞湖舫曾秋雨<lb/>
河橋幾夕曛過從方不散慘别亦奚云爼豆班侯泮鹽<lb/>
<pb n="KR4h0160_WYG_027-22b"/>
絺薄海濆未論虞廪米聊樂魯宫芹此日顔應抗之人<lb/>
徳己薫化爐新殺樂學殖重耝耘行矣穿黄落歸歟守<lb/>
白紛贈言將底事努力在斯文<lb/>
　　士開燕岳氏溪堂有溪山新月上江海故人同之<lb/>
　　　句邀予及張仲實曹克明同足成之<lb/>
置酒秋風裏憑闌野色中溪山新月上江海故人同縱<lb/>
浪情何極留連燕未終三鱣來上客五馬㑹羣公積水<lb/>
輸清氣微霞衒近空將昏林尚白及早稻先紅極論追<lb/>
<pb n="KR4h0160_WYG_027-23a"/>
遐古深情念困窮尚觀儀秩秩未遂樂融融才著當朝<lb/>
傑文誇命世䧺數君今日選宜爾集南宫<lb/>
　　次韻黄子久喜晴三十韻呈汪知府<lb/>
霞彩晨張錦蟾光夕挂鉤陰霾雖盡解滛潦豈全收寖<lb/>
動遨遊興還聞唱和謳容容追舊賞歴歴破新愁騎氣<lb/>
城邊縱龍光海際浮艷糚來士女盛服擬王侯在藻羣<lb/>
魚躍依林白鳥啾河流交不斷山勢轉相繆物理歸舍<lb/>
毓人情釋怨尤娭娛從老穉燕樂逐朋儔幄帟分郊次<lb/>
<pb n="KR4h0160_WYG_027-23b"/>
幨帷擁道周聨翩馳畫舫<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嶫累朱樓貿易通遐壤繁<lb/>
華壓大州聚廬千井富接棟萬家稠已戒增周<hi>缺</hi>仍催<lb/>
洪下流嘉蔬連隙地宿麥徧髙丘曹事虞多廢胥徒戢<lb/>
過求醲恩方並育和氣與同遊期㑹朝先往追隨暮不<lb/>
休露華開的的風葉振颼颼拾芥非無日登禾即有秋<lb/>
朝家期有試鄰郡固難侔共美光華著還矜德業脩在<lb/>
廷爭進薦當宁免垂憂玉漏傳臺角金尊出殿頭秉心<lb/>
存正道造膝待嘉謀履直恒如矢防偏或類舟第誇繙<lb/>
<pb n="KR4h0160_WYG_027-24a"/>
竹簡不省計牙籌善對慚鳴鶴能歌媿飯牛過情䝉許<lb/>
與彌月為淹留<lb/>
　　再用韻贈黄子久<lb/>
自惟明似鏡何用曲如鉤未獲唐臣薦徒遭漢吏收悠<lb/>
然安性命復此縱歌謳石父能毋辱虞卿即有愁歸田<lb/>
終寂寂行世且浮浮不假儕羣彦真堪客五侯高人求<lb/>
欵洽末俗避喧啾藜杖常他適繩樞每自繆與人殊用<lb/>
舍在己寡愆尤濟濟違班列倀倀逺匹儔能詩齊杜甫<lb/>
<pb n="KR4h0160_WYG_027-24b"/>
分道偪莊周逹飲千鍾酒高登百尺樓艱危仍蜀道留<lb/>
滯復荆州鶴度烟霄濶龍吟霧雨稠東行觀海島西逝<lb/>
渉江流自擬需于血何期渙有丘古書嘗歴覽大藥豈<lb/>
難求撫事吟梁父馳田賦逺遊堂名希莫莫亭扁效休<lb/>
休檻日吟東濟窗風背北颼鳴琴消永晝吹律效清秋<lb/>
雅俗居然别仙凡迥不侔多聞踰束晳善對邁楊脩儘<lb/>
有匡時畧寧無切已憂塵埃深滅迹霜雪暗盈頭始見<lb/>
神龜夢終營狡兔謀雪埋東郭履月滿太湖舟急景誰<lb/>
<pb n="KR4h0160_WYG_027-25a"/>
推轂流年孰唱籌凌波乗赤鯉望氣候青牛好結飛霞<lb/>
佩胡為淹此留<lb/>
　　寄王繼學二十韻<lb/>
聖主敷皇極元臣建上台虚心求俊乂削迹去姦回拜<lb/>
命超凡品知君秉大材淳風隨日播公道應時開負鼎<lb/>
資烹飪操刀貴剸裁銛鋒行肯綮異味合鹽梅廟議常<lb/>
參決朝班復共陪艱難須佽助豁逹逺嫌猜遺佚聞風<lb/>
起英豪接踵來經綸非董賈辭藻亦鄒枚在野思羅致<lb/>
<pb n="KR4h0160_WYG_027-25b"/>
盈庭想轂推既將龍作友惡假鴆為媒走也今留此公<lb/>
乎可念哉執竿猶海上扶耒即巖隈自守幽人意寧虞<lb/>
俗子咍舊遊辭玉府故事憶金臺落魄江湖阻蒼茫嵗<lb/>
月催丹心徒耿介素髪已毰毸勿謂交如水能忘恥及<lb/>
罍飛黄當駕馭猶足異駑駘<lb/>
　　送完者都同知<lb/>
來遊天子學籍甚有聲華論事依三䇿藏書至五車姓<lb/>
名題鴈塔譜牒記龍沙自可編青竹兼宜綰白麻文工<lb/>
<pb n="KR4h0160_WYG_027-26a"/>
金有價貎美玉無瑕興盡方豪飲篇終不浪誇豈惟吟<lb/>
芍藥曾是賦蒹葭事莫分難易人須辨正邪月中初折<lb/>
桂天上始乗槎勿待秋風起宫門聽鼔撾<lb/>
　　贈郭集賢<lb/>
衣冠趨近地藻翰集羣賢給事黄門裏抽毫黼座前佩<lb/>
龜金作紐賜馬玉為鞭御酒傾壺滿宫花挿㡌偏清光<lb/>
依日月逸思繞風烟記憶踰三篋吟哦過百篇自惟叨<lb/>
侍從不敢廢周旋秋著隨車獵寒當襮被眠蘇瓌才既<lb/>
<pb n="KR4h0160_WYG_027-26b"/>
敏陸贄寵尤專自爾紆皇眷於焉理化絃詞臣方進用<lb/>
才大畢騰騫可念如揚子蕭蕭獨草𤣥<lb/>
　　寄周御史二十韻<lb/>
同游河北後共抵浙西初獨倚知心舊翻然㑹靣疎三<lb/>
年仍契濶萬里更吹嘘小子無竒器先生有過譽見稱<lb/>
司馬賦求授夏侯書倉猝排歸計淹留著寓居已非興<lb/>
俊逸猶是主癰疽名士多親我諸公或請予駕言將采<lb/>
芭即事欲連茹顧爾傷流矢居然恨倚閭驚心聞杜宇<lb/>
<pb n="KR4h0160_WYG_027-27a"/>
過眼易蟾蜍忽召紬金匱俄徴論石渠文章殊賈馬謀<lb/>
畧匪嚴徐薄技終難效窮愁只自如尚矜存敝履不肯<lb/>
曵長裾與作樓梁燕寧為呼轍魚儀形長日想懐抱幾<lb/>
時攄奏疏聞當宁抽毫待直廬烏臺絃既改鼇禁席仍<lb/>
虛馬首何繇見分光興有餘<lb/>
　　雲山圖為茅山劉宗師作<lb/>
長江千萬里奔浪薄高雲龍現誰能覩猿啼不可聞迂<lb/>
迴因地勢昭晰應天文劒氣秋如洗珠光夜欲焚連峰<lb/>
<pb n="KR4h0160_WYG_027-27b"/>
俄筍迸斷岸復瓜分句曲臨東極巖頭有隠君<lb/>
　　題康里氏家譜<lb/>
國受輿圖廣家傳譜牒詳馳聲繇鴈塞拓迹至狼荒轉<lb/>
戰踰千里來降盡一方奮戈回白日列㦸耀清霜破竹<lb/>
収城邑分茅賜土疆弟兄皆勁悍父祖各䧺强相印仍<lb/>
兼綰兵符更迭藏排衙開萬弩納笏過三牀已及書宗<lb/>
祏還宜紀太常後人能繼紹千載有輝光<lb/>
　　贈魏虚舟少府<lb/>
<pb n="KR4h0160_WYG_027-28a"/>
西蜀文章伯東吳閥閲家族傳貞觀舊躅繼信陵遐雅<lb/>
度人難測高名衆共誇為楨材不小韞櫝玉無瑕鳴鳯<lb/>
占諧吉乘龍偶契嘉三牀邀納笏萬弩䕶排衙世賞官<lb/>
仍及朝參寵復加天顔垂眷顧地肺侈光華緩歩方鳴<lb/>
玉高情欲泛槎翻然歸翠麓姑爾奉黄麻彭澤還栽栁<lb/>
河陽不種花投閒銷日月訪古畧烟霞臘蟻常開宴春<lb/>
魚毎㸔义興來恒放逸賓從任諠譁閣靜褰珠箔窗虚<lb/>
閟緑紗琴彈多古雅詩就輙妍姱願作梁間燕徒慚井<lb/>
<pb n="KR4h0160_WYG_027-28b"/>
底蛙執鞭曾莫效抱瑟敢長嗟戀戀情終在悠悠道苦<lb/>
賖春風吹去斾翹首又天涯<lb/>
　　送丘子正之海鹽<lb/>
珠生滄海底玉韞碧山中夜氣交明月陽精現白虹有<lb/>
賢兼重價當代振英風好學由天性能書至國工知名<lb/>
傳冀北作賦擬河東始欲徴揚子旋聞薦褚公陰符難<lb/>
獨美遺教實爭䧺絶藝雖宜進竒才自不同交游傾上國<lb/>
掄選入南宫鄧禹官初試匡衡對漫通海邦終寂寞<lb/>
<pb n="KR4h0160_WYG_027-29a"/>
學館尚穹崇已注千人錄當成五典功星辰皆在水渤<lb/>
澥信浮空把酒歡何限乘槎興不窮文章趨浩瀚物態<lb/>
入牢籠子必登芸閣吾方守桂叢索居彌寡陋荒業孰<lb/>
磨礱弗獲披雲霧惟思對華嵩知音期郭泰流俗易王<lb/>
充江海從兹逝飄飄任短篷<hi>一作轉篷</hi>
　　送朱仲山嵗貢入京<lb/>
昭代陶淳化多方出異材鳴岐聞鳯鳥清道服龍媒養<lb/>
素稠山僻觀竒載籍該為珍如寳璧奮跡起蒿萊未展<lb/>
<pb n="KR4h0160_WYG_027-29b"/>
垂綸趣初承勸駕催羔羊填委巷駟馬踐輕埃戰藝鋒<lb/>
無敵捜賢綱正恢上書追偃樂作賦並鄒枚奮發真從<lb/>
此游觀亦壯哉雲霄千萬里瞻望重徘徊<lb/>
　　招真觀圖<lb/>
欲學無為道來居小有天精神消物怪采色變風烟恬<lb/>
澹知天德虛無象帝先高風何特達古迹尚流傳地渉<lb/>
鴻荒表山開混沌前谷幽疑鬼聚峰巧類人鐫疊起三<lb/>
重閣分流百道泉巖穿留虎迹石冷逗蛟涎放浪曾無<lb/>
<pb n="KR4h0160_WYG_027-30a"/>
日遨遊未有年古經披覽罷毛骨為醒然<lb/>
　　寄沈少微金華山隠居<lb/>
巖前通細路嶺外接危峰梯磴踰千級烟霞過萬重縁<lb/>
崕収異荈步壑數長松隔屋號朱虎當窗現黒龍蘅蘭<lb/>
爭酷烈桃李角鮮穠隠士多相過仙人庶可逢第能安<lb/>
性命何患改顔容煉鼎丹砂熟傾壺白酒醲微茫追絶<lb/>
響瀟灑振孤蹤鄉里宜同好他年必子從<lb/>
　　送侯尊師歸蜀<lb/>
<pb n="KR4h0160_WYG_027-30b"/>
北上關河逺南歸嵗月賖飄飄攜短劒杳杳泛靈槎别<lb/>
㟁秋濤掩前山曉露遮欲攀青桂樹先採白蘋花天道<lb/>
元無極浮生即有涯舉杯吞夜月引袖拂晨霞獨跨冲<lb/>
天鶴能追赴壑蛇秖應投老去長日煉丹砂<lb/>
　　春晚喜晴<lb/>
積雨俄經月新晴始見春蒼苔侵别墅緑水過比鄰性<lb/>
僻居宜逺身閒景易親無詩排世累有酒縱天真循圃<lb/>
花粘履憑闌栁拂巾歌呼從穉子談笑或嘉賔漸喜漁<lb/>
<pb n="KR4h0160_WYG_027-31a"/>
樵狎仍欣鳥雀馴幽情延薄暮浩思集清晨養拙元非<lb/>
病為文敢自珍杜門縁底事作計懶隨人<lb/>
　　次韻虞彦高遊陽明洞<lb/>
憶昔神禹奠九州兹山㑹計功始休諸侯玉帛渺何許<lb/>
但見萬水從東流衣冠永閉陽明洞夜聞鬼哭巖之幽<lb/>
珠宫貝闕號龍瑞天造地設非人謀槎牙怪樹凍不死<lb/>
化作千丈蒼玉虬丹洞呀然仙掌裂翠峰巧矣蛾眉脩<lb/>
梅梁飛去鐵鎖斷往往雷雨生靈湫軒轅緱神極祕怪<lb/>
<pb n="KR4h0160_WYG_027-31b"/>
海上笙鶴時相投平生閉門讀史謳子乃探穴先吾遊<lb/>
明當挾子期汗漫題詩更在最上頭不妨山水樂吾樂<lb/>
豈有饑溺憂民憂故家喬木尚可求有子有孫百世留<lb/>
卧横玉簫泛歸舟吹㪚江南萬斛愁<lb/>
　　古牆行<lb/>
建炎白馬南渡時循王以身佩安危疏恩治第壯輿衛<lb/>
縮板栽幹繇偏裨下插江城但沙鹵往夷赤山取焦土<lb/>
帳前親兵力如虎一日連雲興百堵引錐試之鐡石堅<lb/>
<pb n="KR4h0160_WYG_027-32a"/>
長城在此勢屹然上功幕府分金錢讙聲如雷動地傳<lb/>
爾來瞬息逾百年高崖為谷驚推遷華堂寂寞㪚文礎<lb/>
喬木慘淡棲寒烟我入荒園訪遺古所見惟存丈尋許<lb/>
廢壊終嗟麋鹿遊飄零不記商羊舞王孫欲言淚如雨<lb/>
為言王孫毋自苦子孫再世隳門户英公尚及觀房杜<lb/>
如君百不一二數人生富貴當自取况有長才文甚武<lb/>
公侯之後必復初好把家聲繼其祖<lb/>
　　題山石猿鳥圖<lb/>
<pb n="KR4h0160_WYG_027-32b"/>
萬巻堆中昏欲睡忽見畫圖醒我意眼前崖谷起嵯峨<lb/>
便似著身遊此地楩柟櫧櫟大百圍奔泉透石霹靂飛<lb/>
𤣥猿孤峙憇美蔭下視白鳥娛清暉昔聞虞舜狩南嶽<lb/>
君子相隨化猿鶴往時此輩猶爾為慨想雲林真可樂<lb/>
拔劒研山山骨露山鬼吚嚶安敢怒秪今踊躍歸去來<lb/>
莫愁無覔誅茅處<lb/>
　　李伯時畫浴馬圖<lb/>
古稱難畫莫如馬近朝惟數李伯時不至天閑觀帝服<lb/>
<pb n="KR4h0160_WYG_027-33a"/>
如此骨相何由知頭類渴烏尖插耳竟度流沙輕萬里<lb/>
圉人牽浴恒凛然復恐化龍奔入水貧居里巷無馬騎<lb/>
徒走出入多傷悲大脛薄蹄何足願退立道旁塵滿靣<lb/>
　　題王起宗畫松巖圖<lb/>
雲起重巗鬱凌亂長松落落樹直幹若人於此結茅屋<lb/>
爽氣飄然拂霄漢艤舟之子何逍遥從者傴僂攜一瓢<lb/>
山中無日不閒暇跋涉相顧凌風飈始知王宰用意高<lb/>
使人觀圖鄙吝消世間未必有此景塗抹變幻憑秋毫<lb/>
<pb n="KR4h0160_WYG_027-33b"/>
丹青遊戲固足樂収絶視聽捜㝠寞向來為政殊不惡<lb/>
乃爾胷中有丘壑<lb/>
　　題筆岳江城圖<lb/>
華岳能詩世有名學畫丹青亦豪放此圖似寫安慶城<lb/>
雉堞樓臺儼相向北風將至江面黒千艘萬艘爭避匿<lb/>
滄溟涌溢水倒流南嶽動揺天柱側蛟龍戲落秋潭底<lb/>
素練平鋪八千里時清好作釣魚翁閒弄輕舟烟霞裏<lb/>
　　神馬歌次韻陳元之<lb/>
<pb n="KR4h0160_WYG_027-34a"/>
神馬來自崑崙西有足未始行沙泥朝趨欲出飛鳥上<lb/>
夕逝直與奔星齊緑鬉半散插雙耳赤汗交流攢四蹄<lb/>
風神秀猛陿天地豈顧燕蔡并渠黎時時牽浴臨清溪<lb/>
對人誇殺黄須奚玉沙之禾中芻秣不嚙隄頭枯草稊<lb/>
與君側耳聽長嘶凡馬不聞生駃騠<lb/>
　　古劔歌為呉真人作<lb/>
閒閒真人藏古劒敬之如神不敢忽賓客時來求一觀<lb/>
輙有悲風起倉卒人言此是金鐵精良工煆煉乆始成<lb/>
<pb n="KR4h0160_WYG_027-34b"/>
動揺天地合變化摩蕩日月含光精昔年有蛟起江中<lb/>
口吐烈熖燒長空下民昏溺上帝怒雷電徃擊皆無功<lb/>
嘗持此劒斬蛟首流血滔滔浸廬阜傳記傳聞時既乆<lb/>
不意世間今尚有吾過下里多惡氛魍魎魑魅能食人<lb/>
請君為我絶此怪一洗宇宙長清新<lb/>
　　題趙千里山水扇面歌<lb/>
公子丹青藝絶倫喜畫江山上紈扇秪今好事購千金<lb/>
四幅相連成一巻春流漠漠如江湖飛烟著樹相有無<lb/>
<pb n="KR4h0160_WYG_027-35a"/>
嵐光注射翻長虚白玉盤浸青珊瑚追隨流俗轉蕭疎<lb/>
對此便欲山林居旗亭花發酒須沽舟行為致雙提壺<lb/>
抱琴之子來相須醉歸不省何人扶旁有飛泉出巖隙<lb/>
掣電飛霜相盪激蛟龍不愛鯢桓食但見垂綸古盤石<lb/>
人生萬事無根柢出處行藏須早計一丘一壑倘如斯<lb/>
便可束書從此逝君不見鄭子真躬耕谷口垂千春毫<lb/>
芒世利能没身汝胡齷齪為庸人<lb/>
　　題秋雨長吟圖<lb/>
<pb n="KR4h0160_WYG_027-35b"/>
雨暗秋天黒如墨窮居茅屋出不得終日長吟復短吟<lb/>
吟罷令人轉悽惻饑猿抱樹屈雙肘病鶴拖泥垂兩翼<lb/>
何當䇿杖過溪頭要看南山新翠色<lb/>
　　竹樹圖<lb/>
荆棘䝉籠迷竹樹亂堆古石蒼苔䕶縱獵青郊懷舊路<lb/>
躍馬重岡追狡兔箭翎落地無尋處<lb/>
　　題温日觀葡萄<lb/>
老禪嗜酒醉不醒强坐虚櫩寫清影興來擲筆意茫然<lb/>
<pb n="KR4h0160_WYG_027-36a"/>
落葉滿庭秋月冷醉中捉筆兩眼花倚檐架子欹復斜<lb/>
翠藤盤屈那可辨但見滿紙生龍蛇<lb/>
　　題墨竹<lb/>
嶰谷陰寒石如鐵二龍僵立露骨節春雷動地萬物活<lb/>
畏汝飛騰衝石裂攢青聚緑生巖幽海濤聲引風颼颼<lb/>
年年三伏林下卧白晝憀慄如深秋<hi>以上二首刻本分作絶句誤</hi>
　　宗陽宫望月分韻得聲字<lb/>
老君臺上凉如水坐看冰輪轉二更大地山河微有影<lb/>
<pb n="KR4h0160_WYG_027-36b"/>
九天風露寂無聲蛟龍並起承金榜鸞鳯雙飛載玊笙<lb/>
不信弱流三萬里此身今夕到蓬瀛<hi>仲𢎞詩前輩以宗陽宫望月一首為</hi>
<hi>絶唱</hi>
　　次韻錢唐懷古四首<lb/>
江湖清濁自天開鴻鴈鳬鷖與徃來黄道星辰環太乙<lb/>
紫雲宫殿擁蓬萊論文競奏王襃頌獻壽深傾阿母杯<lb/>
九域輿圖今混一百年耆舊獨興哀<lb/>
斜界鉤陳通大道中分魏闕對層巒雲生殿上金鑪暗<lb/>
<pb n="KR4h0160_WYG_027-37a"/>
露下庭前玉井寒江漢飛龍俄窅窅滄溟泛鷁竟漫漫<lb/>
中天㑹合寧非數坐見蒼生奠枕安<lb/>
山回禁籞入雲長無復陳兵衛兩廂千石金鐘埋野草<lb/>
萬年珠樹落秋霜龍文不徙陽人聚鳥篆終降軹道旁<lb/>
九市塵埃來袞袞一江波浪去茫茫<lb/>
化人宫闕被層阿棟宇高低若湧波翠石文章書日月<lb/>
寶珠光燄燭山河空桑説法黄龍聽貝葉繙經白馬駝<lb/>
誰謂一無超衆有只今塵土重來過<lb/>
<pb n="KR4h0160_WYG_027-37b"/>
　　題豐樂樓<lb/>
崢嶸飛構壓名邦西望平湖東望江氣合重𤣥䝉沆瀣<lb/>
標存九域奠洪龎朝來散霧縈朱栱夜後流星透碧窗<lb/>
倚徧闌干愁目眩飛鳶旋轉故雙雙<lb/>
　　水樂洞<lb/>
石林求路轉聱牙來訪香巖大士家雨過門前生薤葉<lb/>
風行隴上落松花懸崖滴水鳴金磬激澗流泉走玉砂<lb/>
欲適山林去城市乆知寂寞勝紛華<lb/>
<pb n="KR4h0160_WYG_027-38a"/>
　　題拱北樓<lb/>
殷地鼓鼙迎日出倚天梁棟與雲浮北瞻帝闕三千里<lb/>
南控臣藩二百州江海無波沈罔象旌旗垂野駐貔貅<lb/>
鸞迴麗榜多深意繡袞於今有魏牟<lb/>
　　次韻羅雲叔紅梅<lb/>
玉人中酒殢芳華盡壓東風百種花襆被冬深裁異錦<lb/>
篝燈夜永障輕紗纖㽔露沁蜂腰蠟宻蘂雲蒸鶴頂砂<lb/>
為問閬風何處在相期高舉籋晨霞<lb/>
<pb n="KR4h0160_WYG_027-38b"/>
　　紀夢<lb/>
海上垂綸有㡬年平居何事夢朝天蒼龍觀闕東風裏<lb/>
黄道星辰北斗邊治世秪今逢五百前程如此隔三千<lb/>
揚雄解奏甘泉賦應有聲名逹帝前<lb/>
　　次韻陳子仁黄河二首<lb/>
禹功疏鑿過憂勤海内山川自此分元氣渾淪通地脈<lb/>
孤光迢遞貫天文母金伏礫秋逾盛陰火藏淵夜不焚<lb/>
多少魚龍爭變化總歸西北㑹風雲<hi>一作萬里窮源何日遂片帆西上破</hi>
<pb n="KR4h0160_WYG_027-39a"/>
<hi>層雲</hi>
陰陽為沴黄河溢北度艱難擁萬艘齊楚百城防雉堞<lb/>
淮沂千里避鴻濤耕鉏已失天時正流徙爭依地勢高<lb/>
此日朝廷憂水患須明利害䇿賢豪<lb/>
　　望海<lb/>
海門東望浩漫漫風颶無時縱惡湍黒霧漲天陰氣盛<lb/>
滄波銜日曉光寒豈無方士求靈藥亦有幽人把釣竿<lb/>
揺蕩星槎如可馭别離塵土亦何難<lb/>
<pb n="KR4h0160_WYG_027-39b"/>
　　送羅雲叔歸山中<lb/>
黄石山原風物幽賤子徃年曾一遊舊行□柘已成逕<lb/>
新藝禾麻應滿疇馮衍能忘白首歎謝安須為蒼生憂<lb/>
餘杭溪上明日發愁殺楊花吹客舟<lb/>
　　留别京師<lb/>
囊衣託載道旁車人事怱怱歲欲徂風雨四更雞亂叫<lb/>
關河千里鴈相呼蕪菁散漫根猶美桑柘蕭條葉漸枯<lb/>
却向<hi>一作上</hi>高丘重回首五雲繚<hi>一作飛</hi>繞帝王都<lb/>
<pb n="KR4h0160_WYG_027-40a"/>
　　簡浙東萬戸蕭伯善<lb/>
擇帥中軍自古難獨分符節守藩翰夜鳴鼓角溪山靜<lb/>
曉豎旌旗雨雪乾不待掃門知魏勃豈須彈鋏識馮驩<lb/>
秪今四海無征戰萬巻詩書好厭觀<lb/>
　　贈同院諸公<lb/>
詔編國史有程期正是諸郎儤直時虎士守門宫杳杳<lb/>
雞人傳箭漏遲遲窗間夜雨銷銀燭城上春雲壓綵旗<lb/>
才大各稱天下選書成當繼古人為<lb/>
<pb n="KR4h0160_WYG_027-40b"/>
　　玉堂夜直<lb/>
直廬歲晏動羈情朔雪將飛覺夜明金井轆轤袞響絶<lb/>
玉階瓴甓斷紋生蘚花莫辨沿牆迹松葉時聞委砌聲<lb/>
媿以不才同制作諸公此日負高名<lb/>
　　寄維揚賈侯<lb/>
經國長才世豈多羣邪嫉正奈公何氣蒸雲霧藏喬嶽<lb/>
聲轉滄溟放大河逺迹江湖猶棄絶驚心歲月屢消磨<lb/>
鵾鵬自有垂天翼肯逐飛鴻入網羅<lb/>
<pb n="KR4h0160_WYG_027-41a"/>
　　寄康大夫<lb/>
遥想幨帷出郭時先驅十里走旌旗青山落日蒼茫暗<lb/>
白水秋風慘淡悲勁矢每隨前隊發清笳偏逐後行吹<lb/>
荆州未覺風流逺縱飲還應到習池<lb/>
　　寄袁伯長<lb/>
幾年簪筆侍明光直取才華補衛郎祀事悉稽周典禮<lb/>
頌聲須假漢文章雲垂迥野鳴鞘逺月滿高城下漏長<lb/>
校獵合阹尤盛事願聞作賦擬長楊<lb/>
<pb n="KR4h0160_WYG_027-41b"/>
　　東湖四景為大尹本齋王侯賦四首<lb/>
朝來千騎出城闉為向東湖踏早春素練冪林雲氣薄<lb/>
明珠穿草露華新山花獻笑開簷畔海鳥忘機戲水濱<lb/>
記取當年賢太守及時為樂與斯民<lb/>
夏月湖中爽氣多南風疊疊捲長波漁人舟楫衝蘋藻<lb/>
遊女衣裳擥芰荷膾切銀絲嘗美味腔傳金縷換新歌<lb/>
使君用意仍深逺即此光華豈滅磨<lb/>
暫停麾蓋擁輕舟此日湖山屬暮秋采采黄花登几案<lb/>
<pb n="KR4h0160_WYG_027-42a"/>
離離紅樹散汀洲傾壺浮蟻杯頻竭下箸鮮鱗網乍収<lb/>
莫向錢塘誇徃事白蘇未許擅風流<lb/>
雲氣低藏十萬家東湖飛雪又交加玉禾舊布仙山種<lb/>
瓊樹新開帝所花别浦移舟聞過鴈高樓凭檻見歸鴉<lb/>
侯門似有相如客賸賦篇章與世誇<lb/>
　　即事<lb/>
禁城曉色清如水高下樓臺錦繡中千樹好花連上苑<lb/>
百壺美酒出深宫珍禽競集高林霧寶馬爭嘶横㟁風<lb/>
<pb n="KR4h0160_WYG_027-42b"/>
人物此時俱盛極兩都絶勝漢西東<lb/>
　　次韻伯長待制<lb/>
揮鞭逺過御溝斜出院時時見暮鴉已入玉堂同視草<lb/>
還趨瓊砌共觀花獸爐香繞窗前霧蠟炬光揺帳底霞<lb/>
此去天津元不隔何須八月泛靈槎<lb/>
　　送薛𤣥卿歸龍虎山<lb/>
金門詔下羽人歸欲向山中採蕨薇琥珀懸崕松樹老<lb/>
琅玕倚澗竹根稀高巖蓄雨星辰濕古石懸雲逕路㣲<lb/>
<pb n="KR4h0160_WYG_027-43a"/>
養性可無軒冕累遊塵元不涴仙衣<lb/>
　　春雨<lb/>
濛濛春雨暗重城莽若山林雲氣生駕過東朝霑羽蓋<lb/>
仗移前殿濕霓旌蒼松宻掩巖頭鶴翠柳深藏谷口鶯<lb/>
明日不愁花爛漫新晴陌上有人行<lb/>
　　題和卓巴哈同知畫像<lb/>
堂堂玉立照青春昭代由來重世臣帶納掖庭聨衛士<lb/>
分符江徼總編民鷫鸘裘煖鳴鞭疾翡翠簾深剪燭頻<lb/>
<pb n="KR4h0160_WYG_027-43b"/>
州縣三年姑少試驅馳休厭屬車塵<lb/>
　　次韻黄子久<hi>缺</hi>中見贈<lb/>
解組歸來學種園棲遲聊復守衡門徒憐郿隖開金穴<lb/>
欲效寒溪注石尊世故無涯方擾擾人生如夢竟昏昏<lb/>
何時再㑹呉江上共泛扁舟醉瓦盆<lb/>
　　懷錢塘故人簡應中父<lb/>
幾年流滯客京師每憶江邊話别離落魄已甘心似鐵<lb/>
蹉跎無奈鬢成絲草𤣥思苦無人問彈鋏歌長只自悲<lb/>
<pb n="KR4h0160_WYG_027-44a"/>
滿目塞雲飛去盡倚笻獨立更多時<lb/>
　　寄吏部張尚書<lb/>
復喜清朝用大賢玊音俄對廣庭宣姚崇已託君臣契<lb/>
李泌終操將相權此日經綸須展布他時簡冊要流傳<lb/>
淵明有待公田米可念江湖乆棄捐<lb/>
　　題謝㬪山遺墨<lb/>
荆南失守見忘形太歲徒聞忌丙丁羸老扣心天藐藐<lb/>
鬼神號哭夜㝠㝠忠臣效死招烏合烈婦捐生報雉經<lb/>
<pb n="KR4h0160_WYG_027-44b"/>
辭氣凜然遺墨在再三尋繹淚雙零<lb/>
　　寄題成都萬竹軒為李仲淵作<lb/>
君家種竹蜀江旁高與蠶崖勢頡頏已樹旌旗分部曲<lb/>
更鳴琴瑟應宫商蛟龍併逐波濤化虎豹曾因霧雨藏<lb/>
兄弟至今俱宦逹未應開逕接求羊<lb/>
　　送范德機<lb/>
徃歲從君直禁林相於道義最情深有愁併許詩頻和<lb/>
已醉寧辭酒屢斟漏下秋宵何杳杳窗開晴晝自陰陰<lb/>
<pb n="KR4h0160_WYG_027-45a"/>
當時話别雖怱遽祗使離憂攪客心<lb/>
　　雷江阻風寄池陽通守周南翁<lb/>
繫舟江岸隠蒲蘆坐聽篙師制疾徐巨浪駕空龍出没<lb/>
猛風吹樹鳥讙呼詩題短札難頻寄酒滿長缾已屢沽<lb/>
輦道沙乾宜並馬問君何日宦京都<lb/>
　　㸃義倉即事<lb/>
南來受命佐為州喜遇豐年暫出遊過嶺﨑嶇尋道路<lb/>
上山磽确治田疇修藤挂樹龍蛇走怪石攢溪鴈鶩浮<lb/>
<pb n="KR4h0160_WYG_027-45b"/>
賦役已寛詞訴簡素餐無補漫優悠<lb/>
　　再次韻張秋泉真人碧桃<lb/>
一枝如玉照芳春幾度憑闌欲殢人翠被夜寒愁灑淚<lb/>
珠簾月冷怕傷神劉郎陌上栽仍舊王母池邊賞又新<lb/>
不是梨花飄雪樹望中清絶更無倫<lb/>
　　寓長春道院春雨即事呈鄭尊師二首<lb/>
南榮相距數尋間滿地春泥隔徃還夜雨暗添籬脚水<lb/>
曉雲濃揜樹頭山修篁夾逕宜增植細草侵階莫漫刪<lb/>
<pb n="KR4h0160_WYG_027-46a"/>
世慮紛然無止極敢求大藥駐衰顔<lb/>
客遊無頼阻重陰院落蕭條逕術深數畆林塘觀不厭<lb/>
一窗風雨坐相侵靈虯尚有蟠泥迹老驥寧無越塊心<lb/>
多謝西家賢太守相招樂飲費千金<lb/>
　　題沈君湖山春曉圖詩巻<lb/>
迤邐沙隄接畫橋東風楊柳暗長條鶯隨玉笛聲偏巧<lb/>
馬受金羈氣益驕舞榭歌臺臨道路佛宫仙館入雲霄<lb/>
西湖春色年年好底事詩翁歎寂寥<lb/>
<pb n="KR4h0160_WYG_027-46b"/>
　　舟次池陽偕通守周南翁燕表姪陳和卿家席上<lb/>
　　　贈歌者<lb/>
故人相見話綢繆三日江干繫客舟高燕未闌明月上<lb/>
艷歌初轉彩雲留光揺崕蠟寧知夜字寫邊鴻已報秋<lb/>
底事尊前能盡醉為伊肯展翠睂愁<lb/>
　　贈惠山聖長老<lb/>
道人卓錫向名山路絶巖頭未易攀海上潮來風浩浩<lb/>
洞中雲出雨潺潺松柟直起參天碧苔蘚旁行匝地斑<lb/>
<pb n="KR4h0160_WYG_027-47a"/>
籍甚後人䝉法施有如流水注蒼灣<lb/>
　　贈孫思順<lb/>
天涯相遇兩相知對榻清談玊屑霏芳草漫隨愁共長<lb/>
青春不與客同歸薫風池館蛙聲老落日簾櫳燕子飛<lb/>
南浦他年重到日湖山應識謝𤣥暉<hi>此詩風雅作趙子昻體要作楊仲𢎞</hi>
　　寄曹雲西<lb/>
羡君卜宅逺紛龎長把絲綸釣大江秔稻色枯雲慘慘<lb/>
芰荷聲急雨淙淙消磨歲月書千巻傲睨乾坤酒一缸<lb/>
<pb n="KR4h0160_WYG_027-47b"/>
甫里當年遺帙在交鋒那肯豎幡降<lb/>
　　送戴尊師入越<lb/>
躍馬年年塞北遊春風此日送歸舟山中樹老飛𤣥鶴<lb/>
江上莎長卧白鷗欲與謝公同隠逸肯容賀老獨風流<lb/>
山陰道士如相見沽取邨醪醉未休<hi>此詩元音體要俱誤作趙孟頫松雪</hi>
<hi>集中不載</hi>
　　賦飛鴻送胡則大<lb/>
年年客裏見飛鴻成陣成行上碧空杳杳江湖尋故侣<lb/>
<pb n="KR4h0160_WYG_027-48a"/>
蕭蕭蘆葦下新叢翺翔已出雲霄上飲啄寧來沼沚中<lb/>
今日似君歸去好扁舟一夜起東風<lb/>
　　次韻蕭君用<lb/>
崔嵬出水翠雲浮舁轎拖舟豈厭遊澶漫渠河方渉夏<lb/>
蕭條竹樹已迎秋銜杯興盡人先醉舞劒歌長客易愁<lb/>
八月江湖翻渤澥長竿更約與君投<lb/>
　　遣興<lb/>
庭樹號蟬日已凉寒雲横鴈夜何長挾書萬里干明主<lb/>
<pb n="KR4h0160_WYG_027-48b"/>
仗劒三年别故鄉西北諸山連朔漠東南衆水隔荆揚<lb/>
淹留不去慚蘇子莫遣貂裘厭雪霜<lb/>
　　湖上<lb/>
秋郊縱歩却驂驔勝事能多許客參如雪萬家収早稻<lb/>
未霜千樹著黄柑鼉鳴海上潮先湧猿叫山前霧欲含<lb/>
放浪漁樵元有處使人猶愛住江南<lb/>
　　偕汪侯宴舟中<lb/>
中流畫鷁獨翺翔暫勒鳴騶駐岸旁風引錦帆衝野色<lb/>
<pb n="KR4h0160_WYG_027-49a"/>
波隨蘭棹泛晴光草涵宿潤珠璣滑麥漲春雲餅餌香<lb/>
何事乗槎之海上問津從此逹天潢<lb/>
　　暮春遊西湖北山<lb/>
愁耳偏工著雨聲好懷長恐負山行未辭花事駸駸盛<lb/>
正喜湖光淡淡晴倦憩客猶勤訪寺幽棲吾欲厭歸城<lb/>
緑疇桑麥盤櫻筍因憶離家恰歲更<lb/>
　　題胡伯衡飛雲圖<lb/>
未應時命固相違千里遨遊乆不歸已占龍頭承紫詔<lb/>
<pb n="KR4h0160_WYG_027-49b"/>
更蘄馬首賜朱衣塵沙客路牽愁逺泉石家鄉入夢稀<lb/>
日夜思親心更切滄浪悵望白雲飛<lb/>
　　呉山晩眺<lb/>
山椒翬構四垂寛上相旌旗㑹覽觀旁近江湖天廣大<lb/>
上連星斗地清寒龍宫永鎖圅書閟鳯嶺重嗟菀樹殘<lb/>
此際獨無雲蔽日正宜翹首望長安<lb/>
　　遣興<lb/>
門前高柳緑紛紛戀靄留烟晝不分雨砌芳菲晴後見<lb/>
<pb n="KR4h0160_WYG_027-50a"/>
風窗言語靜中聞桐花可作鳯凰食竹葉還成虎豹文<lb/>
但使此心無外慕卜居何用絶人羣<lb/>
　　夏夜對月<lb/>
暑天煩倦唯酣寢薄暮登樓起宿痾簟報新秋凉意早<lb/>
窗開永夜月明多不眠孤鶴頻驚叫好事流螢屢見過<lb/>
安得泛舟江海上坐觀冰鏡落滄波<lb/>
　　題髙尚書竹石<lb/>
矯龍疑蒼筠踞虎肖白石倘乗風雲㑹變化那可測<lb/>
<pb n="KR4h0160_WYG_027-50b"/>
　　題墨竹為鄭尊師<lb/>
風味既澹泊顔色不娬媚孤生崖谷間有此凌雲氣<lb/>
　　客中即事四首<lb/>
漸覺星星兩鬢皤推愁不去奈愁何客中忘却春光度<lb/>
驚見前林嫩竹多<lb/>
終朝矻矻坐書帷春去春來絶不知怪得山禽如有意<lb/>
隔窗撩亂踏花枝<lb/>
㡬日懸懸雨不休客窗孤迥使人愁杜鵑啼切知何處<lb/>
<pb n="KR4h0160_WYG_027-51a"/>
坐對雲山萬木稠<lb/>
美木千章繞故宫如烟如霧塞虛空路衝南北山岡斷<lb/>
披拂能來萬里風<lb/>
　　悼鄰妓二首<lb/>
西子湖邊楊柳花隨風飄泊到天涯青春遇著歸來燕<lb/>
銜入當年王謝家<hi>此一首體要作揭徯斯誤</hi>
一種腰肢分外妍雙睂畫作月娟娟春風吹破襄王夢<lb/>
行雨行雲若箇邊<hi>二詩鐵崖採入西湖竹枝詞序云我朝詞人能變宋李之陋者稱仲𢎞為</hi>
<pb n="KR4h0160_WYG_027-51b"/>
<hi>首而范虞次之</hi>
　　沙鴈<lb/>
漠漠寒烟樹影㣲一行沙鴈背人飛江南江北秋將盡<lb/>
客子如今猶未歸<lb/>
　　扇上竹<lb/>
種竹何須種萬竿一枝分影亦檀欒秋宵更受風披拂<lb/>
聽取清聲入夢寒<lb/>
　　次韻康子山舍人二首<lb/>
<pb n="KR4h0160_WYG_027-52a"/>
兼旬風雨氣寒凉院落幽深草木長却喜今年多夏果<lb/>
碧苞丹實滿林香<lb/>
欲賞秋花色已凉碧雲散盡楚天長姮娥舊種無多樹<lb/>
何故人間有此香<lb/>
　　到京師<lb/>
城雪初消薺菜生角門深巷少人行柳梢聽得黄鸝語<lb/>
此是春來第一聲<lb/>
　　送人二首<lb/>
<pb n="KR4h0160_WYG_027-52b"/>
客路逢春雪乍消眼前愁思轉相撩垂楊染作黄金色<lb/>
舞徧東風萬萬條<lb/>
金溝河上始通流海子橋邊繫客舟却到江南春水漲<lb/>
拍天波浪泛輕鷗<lb/>
　　畫竹石<lb/>
林前怪石起參差篁竹叢深使客疑如過瀟湘江上路<lb/>
鷓鴣啼罷日西時<lb/>
　　宿浚儀公湖亭三首<lb/>
<pb n="KR4h0160_WYG_027-53a"/>
夜宿湖亭水氣凉四更風露濕衣裳空濛霧重前山暗<lb/>
屋角斜明是月光<lb/>
兩兩三三白鳥飛背人斜去落漁磯雨餘不遣濃雲散<lb/>
猶向前山擁翠㣲<lb/>
幾年鄉夢隔江湖此日登臨興不孤小艇欲行無逺近<lb/>
不愁歸醉要人扶<lb/>
　　題十二紅巻子<lb/>
碧桃枝上有珍禽調舌交交聽好音畫出江南春意思<lb/>
<pb n="KR4h0160_WYG_027-53b"/>
明年攜酒共追尋<lb/>
　　喜晴<lb/>
樓外斜陽放晩晴街衢前後聽歡聲迴舟更倚南風順<lb/>
千里青山照眼明<lb/>
　　紀夢二首<lb/>
四面青山擁翠㣲樓臺相向闢天扉夜闌每作遊仙夢<lb/>
月滿瓊田萬鶴飛<lb/>
紛紛鸞鶴滿虚空耳畔如聞度海風直上雲霄千萬里<lb/>
<pb n="KR4h0160_WYG_027-54a"/>
此身飛入紫㣲宫<lb/>
　　用韻送徳陽入越為贅婿<lb/>
輕霞薄霧詰朝晴㟁柳江梅著樹明更向若耶溪上聽<lb/>
旁人歌唱盡春聲<lb/>
　　次韻雪<lb/>
砑光帽子舞山花吹落曾城萬仞斜安得飈輪為我駕<lb/>
一時飛到列仙家<lb/>
　　陽關圖<lb/>
<pb n="KR4h0160_WYG_027-54b"/>
咸陽西距玉門關萬里征人憚徃還此别尊前須盡醉<lb/>
相逢俱是鬢毛斑<lb/>
　　喜晴<lb/>
檐外喧喧雀報晴夕陽猶照小窗明迴舟更倚南風順<lb/>
要聽田家打麥聲<lb/>
　<lb/>
　<lb/>
　元詩選初集巻二十七<lb/>
</p>
<p>
</p>
  </div>
</body>
</text>
</TEI>
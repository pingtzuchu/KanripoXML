<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷五十八</head>
    <p>
<pb n="KR4h0160_WYG_058-1a"/>
欽定四庫全書<lb/>
　元詩選初集卷五十八　　庶吉士顧嗣立編<lb/>
　　倪瓚清閟閣槀<lb/>
　　　瓚字元鎮無錫州人其先世以貲雄一郡元鎭<lb/>
　　　不事生産强學好修刻意文史所居有雲林堂<lb/>
　　　蕭閒館清閟閣諸勝饒介之稱其閣如方塔三<lb/>
　　　層疏窗四眺逺浦遥巒雲霞變幻彈指萬狀窗<lb/>
　　　外巉巖怪石皆太湖靈璧之竒高於樓堞松篁<lb/>
<pb n="KR4h0160_WYG_058-1b"/>
　　　蘭菊蘢蔥交翠風枝揺曳凉隂滿苔閣中藏書<lb/>
　　　數千卷手自勘定三代鼎彝名琴古玉分列左<lb/>
　　　右時與二三好友嘯咏其閒性好潔見俗士避<lb/>
　　　去如恐凂盥頮易水振拂巾服日以數十計居<lb/>
　　　前後樹石頻令洗拭書畫蕭疎秀挺稱其為人<lb/>
　　　至正初天下無事一旦盡斥賣其田産得錢以<lb/>
　　　與貧交疎族或竊笑之及兵興富家多被剽掠<lb/>
　　　元鎭扁舟箬笠往來湖泖間人乃服其前識明<lb/>
<pb n="KR4h0160_WYG_058-2a"/>
　　　洪武七年始還鄉里時年七十有四矣寄居其<lb/>
　　　姻鄒惟高竟卒於鄒氏嘗自謂嬾瓚亦曰倪迂<lb/>
　　　長樂王賓志其旅𦵏吳人周南老志其墓皆曰<lb/>
　　　元處士雲林先生句曲張雨錢塘俞和嘗繕冩<lb/>
　　　其槀藏之論者謂如白雲流天殘雪在地楊鐵<lb/>
　　　厓曰元鎮詩才力似腐而風致特為近古吳匏<lb/>
　　　菴曰倪高士詩能脱去元人之穠麗而得陶桞<lb/>
　　　恬澹之情百年之下試歌一二篇猶堪振動林<lb/>
<pb n="KR4h0160_WYG_058-2b"/>
　　　木也<lb/>
　　春日雲林齋居<hi>饒介之云堂扁雲林二字雲字正摹天台白雲寺額林字摹廬山東</hi>
　　　<hi>林寺額皆右軍得意筆也</hi>
池泉春漲深逕苔夕隂滿諷咏紫霞篇馳情華陽館晴<lb/>
嵐拂書幌飛花浮茗盌階下松粉黄窗閒雲氣暖石梁<lb/>
蘿蔦垂翳翳行蹤斷非與世相違冥棲久忘返<hi>此詩集中又載</hi>
<hi>改本云臨池春流駛埽地夕隂滿正襟味道言超遥坐溪館嵐嶺當書榻煩襟一舒散靡靡松花黄逐逐雲氣</hi>
<hi>暖石梁青苔合於焉人迹斷故非與世疎冥棲遂忌返元音所載即此</hi>
<pb n="KR4h0160_WYG_058-3a"/>
　　雨中寄孟集<lb/>
英英西山雲翳翳終日雨清池散圓文空林絶行屨野<lb/>
性夙所賦好懐誰共語燒香對長松相與成賔主<lb/>
　　聽袁子方彈琴<lb/>
蕙帳凝夕清高堂流月明芳琴發綺席列坐散䌓纓迴<lb/>
翔别鵠意縹緲孤鸞鳴一寫氷霜操掩抑寄餘情<lb/>
　　贈天寧福上人<lb/>
荆溪霜落後銅官日出初自櫛頭上髪更理篋中書上<lb/>
<pb n="KR4h0160_WYG_058-3b"/>
人從定起咏言方繞除解後發微笑幻身同太虚<lb/>
　　為方厓畫山就題<lb/>
摩詰畫山時見山不見畫松雪自纒絡飛鳥亦閒暇我<lb/>
初學揮染見物皆畫似郊行及城逰物物歸畫笥為問<lb/>
方厓師孰假孰為眞墨池挹涓滴寓我無邊春<lb/>
　　奉謝張天民先生<lb/>
鳴鴈將北歸裵囘舊棲處江湖春水多欲去仍囘顧稻<lb/>
粱豈余謀矰繳非所慮猶為氣機使暄冷逐來去寥寥<lb/>
<pb n="KR4h0160_WYG_058-4a"/>
天宇寛彼此同一寓風萍無定蹤易散聊為聚君看網<lb/>
中魚在疚猶相煦<lb/>
　　夜泊芙蓉洲走筆寄張鍊師<lb/>
芙蓉猶滿渚疎桐已殞霜泊舟菰蒲中吳山隱微陽因<lb/>
懷靜黙士竹林閟𤣥房煮茗汲寒磵燒丹生夜光憶與<lb/>
鄭郯輩閒咏步修廊時子有所適顧瞻重尚羊庭下生<lb/>
苔蘚牖間繙詩章奕勢鄭老勝酒榼郯生將雅歌雜詼<lb/>
諧列坐飛羽觴子歸日已晚棗栗亦傾筐揮手輒謝别<lb/>
<pb n="KR4h0160_WYG_058-4b"/>
莫宿荒城傍遲明趨所期待子鄭公堂晨往遂至昬企<lb/>
望徒倀倀乃嗟仙真馭固非世所望惻惻理歸櫂泛泛<lb/>
秋浦長還尋甫里陸㪅醉山隂王素冠斯馳贈喜知終<lb/>
未忘余兹將逺適旅泊猶彷徨微風動虚碧初月照石<lb/>
梁曠望對清景賦詩託陳郎茯苓思同煮夜雨共匡牀<lb/>
<hi>列朝詩集載此詩至棗栗亦傾筐而止不知此處如何可住是必傳寫之訛未經較定故耳後之覽者不可不</hi>
<hi>亟為改正也</hi>
　　蕭閒館夜坐<lb/>
<pb n="KR4h0160_WYG_058-5a"/>
隱几忽不寐竹露下泠泠青鐙澹斜月薄帷張寒㕔燥<lb/>
煩息中動希静無外聆窅然𤣥虚際詎知有身形<lb/>
　　走筆次陶蓬韻送葉參謀歸金華<lb/>
手把玉芙蓉青天騎白龍出入人閒世飛鴻蹋雪蹤瑶<lb/>
草粲可拾羣峰森玉立璧月掛天南離離星斗溼君昔<lb/>
在山時玉韞山有輝因同白雲出更與白雲歸白雲無<lb/>
定處豈只山中住河漢共縈紆經天復東注金華牧羊<lb/>
人游戯不生嗔笑拂巖前石行看海底塵手調白羽箭<lb/>
<pb n="KR4h0160_WYG_058-5b"/>
陋彼磨銅硯一語不投機歸歟寧再見士豈始隗乎全<lb/>
趙匪相如項王疑亞父竟爾龍為魚擾擾何時巳百年<lb/>
聊寄耳良也報仇歸言從赤松子去山今幾年還山大<lb/>
學仙天台司馬宅雲氣近相連<lb/>
　　䨇寺精舍新秋追和戎昱長安秋夕<lb/>
秋暑晚差凉茗餘眠獨早清風振庭柯寒蛩吟露草晨<lb/>
興面流水西望吳門道不知人事劇但見青山好<lb/>
　　𤣥文館讀書<hi>并序</hi>
<pb n="KR4h0160_WYG_058-6a"/>
　𤣥中眞師在錫山東郭門立靜舍號𤣥文館幽虚敞<lb/>
　朗可以閒處至順壬申歲六月余處是兼旬謝絶塵<lb/>
　事遊心澹泊清晨櫛沭竟遂終日與古書古人相對<lb/>
　形忘道接翛然自得也又西神山下有好流水味甚<lb/>
　甘冽與常水異館去西神山逺不出五里故得朝夕<lb/>
　取水以資茗荈之事居茲館讀書硏道之暇時飲水<lb/>
　自樂焉乃賦詩曰<lb/>
眞館何沈沈寥廓神明居陽庭肅宏敞丹林鬱扶疎睠<lb/>
<pb n="KR4h0160_WYG_058-6b"/>
言茲遊息脱屣榮利區檐榱初日麗池臺凉雨餘焚香<lb/>
破幽寂飲水聊舒徐潛心觀道妙諷咏古人書懷澄神<lb/>
自怡<hi>一作適</hi>意愜理無虚誰云黃唐逺泊然天地初迴首撫<lb/>
八荒紛攘蚍蜉如願從逍遥逰何許崐崙墟<lb/>
　　述懷<lb/>
讀書衡茅下秋深黃葉多原上見逺山被褐起行歌依<lb/>
依墟里間農叟荷蓧過華林散清月寒水澹無波遐哉<lb/>
棲遁情身外豈有它人生行樂耳富貴將如何<lb/>
<pb n="KR4h0160_WYG_058-7a"/>
　　丙子歲十月八日夜泊閶門將還溪上有懷友仁<lb/>
　　陸徵君<lb/>
明發辭吳㑹移舟夜淹泊空宇垂䌓星微雲暝前郭沈<lb/>
沈抱冲素悄悄傷離索歸埽松逕苔遲君踐幽約<lb/>
　　聽袁員外彈琴<hi>幷序</hi>
　至正四年十一月袁員外來林下為畱兼旬臘月十<lb/>
　七日快雪初霽庭無來迹與僕静坐因取琴鼔之古<lb/>
　音蕭寥如茂松之勁風春壑之流冰員外時年八十<lb/>
<pb n="KR4h0160_WYG_058-7b"/>
　有二顔貌筋力未如四五十許人為言甫弱冠遭逢<lb/>
　盛明初宰當塗過九華山道逢神人與棗食之後數<lb/>
　數見夢寐間若冥感𤣥遇者貟外韜耀藴眞仕禄以<lb/>
　自給不為人所知豈郭恕先之流歟為賦五言一首<lb/>
郎官調緑綺谷雪賞初晴兩忘絃與手流泉松吹聲問<lb/>
言<hi>一作年</hi>踰八十云嘗見河清掛帆望九華神人歘相迎<lb/>
啖以海上棗歡愛若平生𤣥遇寧復得惜哉遺姓名<lb/>
　　戊寅十二月丹丘柯博士過林下賦詩次韻酬荅<lb/>
<pb n="KR4h0160_WYG_058-8a"/>
積雪被長坂臥痾守中林山川雖云阻舟楫肎見㝷傾<lb/>
葢何必舊相知亦已深驚風飄枯條清池冒重隂聫翩<lb/>
䨇黃鵠飛鳴緑水潯顧望思鬱紆裵徊發悲吟願言齊<lb/>
羽<graphic n="KR2181" url="https://raw.githubusercontent.com/kanripo/KR-Gaiji/master/images/KR2181.png" mimeType="image/png"/>金石固其心歡樂何由替黃髪期滿簪<lb/>
　　已夘正月十八日與申屠彦德逰虎丘得客字<lb/>
余適偶入城本是山中客舟經二王宅弔古覽陳迹松<lb/>
隂始亭午嵐氣忽斂夕欲去仍裵徊題詩滿苔石<lb/>
　　次韻陳維允姑蘇錢塘懷古四首<lb/>
<pb n="KR4h0160_WYG_058-8b"/>
釀酒劒池水玉壺清若無揮盃送落月山鬼共歌呼松<lb/>
間鐙如漆白骨漫寒蕪<lb/>
耕鑿古隧穿乃吳桓王墓金鴈隨冷風黃腸畢呈露悲<lb/>
歌異今昔踟蹰緩歸歩<lb/>
仙人悲世換宴景在清都寒暑自來往英雄生釣屠錢<lb/>
唐江畔栁風雨夜嗁烏<lb/>
江山國破後弔古一經行輦路苔花碧御溝菰葉生古<lb/>
跡今寧有新城江上横<lb/>
<pb n="KR4h0160_WYG_058-9a"/>
　　贈惟寅<lb/>
隱几方熟睡故人來扣扉一笑無言説清坐澹忘機衣<lb/>
上松蘿雨袖中南澗薇知爾山中來山中無是非三十<lb/>
不娶妻四十不出仕逍遥巖岫間翳名以自肆何曽問<lb/>
理亂豈復陳美刺高懷如漢隂終老無機事<lb/>
　　對春樹<lb/>
端憂對春樹影落身上衣美人手所成紉縫願無違步<lb/>
庭悲往躅瞻景惜餘暉芳襟沾露溼蘭佩委風微凝思<lb/>
<pb n="KR4h0160_WYG_058-9b"/>
自的的染澤尚依依晨雞催夢短夜鵲逐魂飛歡愛自<lb/>
茲畢憔悴損容輝<lb/>
　　送馬生<lb/>
送子淮南行繫舟江岸柳翠影舞晴煙落我杯中酒舉<lb/>
杯向落日春水浮天碧時見白鷗飛雪光翻綺席應笑<lb/>
披羊裘獨釣江邊石<lb/>
　　寄楊廉夫<lb/>
吳松江水春汀洲多緑蘋彈琴吹鐵笛中有古衣巾我<lb/>
<pb n="KR4h0160_WYG_058-10a"/>
欲載美酒長歌東問津漁舟狎鷗鳥花下訪秦人<lb/>
　　寄李隱者<lb/>
南汀新月色照見水中蘋便欲乘清影縁源訪隱淪君<lb/>
住鈿山湖緑酒松花春夢披寒雪去疑是剡溪濵<lb/>
　　題畫贈岳道士<lb/>
義興岳道士野鶴如長身我知彌明徒不是侯喜倫結<lb/>
喉吟肩聳鐵脊霜髯新手中石棋子頭上漉酒巾久居<lb/>
離墨山自謂無懐民喪亂不經意松陵畱十旬香雲作<lb/>
<pb n="KR4h0160_WYG_058-10b"/>
輿衛長松為主賓既滋數畦菊復種二畝芹樂哉以忘<lb/>
死道富寧憂貧為我具舟楫相期桃花春<lb/>
　　對酒<lb/>
題詩石壁上把酒長松間逺水白雲度晴天孤鶴還虚<lb/>
亭映苔竹聊此息躋攀坐久日已夕春鳥聲關關<lb/>
　　尋友人不遇<lb/>
洲渚多落英泝流尋逺山輕舟載美酒揺蕩緑波間俯<lb/>
咏拾瑤草遐思隘塵寰夤縁忽失遇悵望遂空還<lb/>
<pb n="KR4h0160_WYG_058-11a"/>
　　池蓮詠<lb/>
廻翔波間風的歴葉上露清池結素彩華月映微步雲<lb/>
隂花房斂雨歇芳氣度欲去拾明璫踟蹰惜遲莫<lb/>
　　徐氏南園對雨<lb/>
櫻桃花欲落風雨莫凄迷忽憶郊園日竹林通磵西弱<lb/>
蔓滋野楥蘭葉長芳畦念我當時友蒿萊沒舊溪<lb/>
　　題畫贈九成<lb/>
故人郯掾史邀我宿溪船把酒風雨至論詩煙渚前晨<lb/>
<pb n="KR4h0160_WYG_058-11b"/>
興就清盥思逸愛春天復遇武陵守共尋花滿川<lb/>
　<hi>至正十二年三月八日冒風雨過九成荆溪舟中劉徳方郎官方舟煙渚留宿談詩明日快晴移舟緑水</hi>
　<hi>岸下相與嘯咏仰睇南山遥瞻飛雲夾岸桃柳相厠如散綺霞掇芳芹而薦潔鴻山瓢而樂志九成出片</hi>
　<hi>紙命畫眼前景物紙惡筆凡固欲騁其逸思大乏騏驥康荘也歐陽公每每云筆硯精良人生一樂書畫</hi>
　<hi>同理余亦云焉時舟中章鍊師岳隱者對奕呉老生吹泂簫</hi>
　　早春對雨寄懷張外史<lb/>
林卧苦泥雨憂來不可絶掀帷望天際春風吹木末飛<lb/>
蘿散成霧細草緑如髪念子獨高世南山修隱訣撫㺯<lb/>
<pb n="KR4h0160_WYG_058-12a"/>
無絃琴招邀青天月神安形不彫跡高行自潔思之不<lb/>
可見飢渴何由歇願為鸞鵠翔南逰拂松雪<hi>此詩集中又載改本</hi>
<hi>云林卧對雲雨憂來不可絶褰帷望庭際春風動林樾飛蘿散成霧煙草緑如髪不見高世人飢渴何由歇神</hi>
<hi>鸞戲𤣥圃巨鱗偃溟渤爾亦碧巖中遁形修隱訣燒香庭竹淨洗研池苔滑取瑟和流泉操瓢酌明月跡髙行</hi>
<hi>亦苦冰棨忌芳潔何當往相尋拂石棲松雪今新本所刻竟自神鸞戲𤣥圃句起而題無早春對雨字不知何</hi>
<hi>所據也</hi>
　　送吕養浩之紹興<lb/>
賀監宅前路荷花今亦無空餘湖上月照見水中蒲送<lb/>
<pb n="KR4h0160_WYG_058-12b"/>
爾作官幽絶處錢塘江頭飛桞絮聽事臨隄滿夕嵐時<lb/>
有沙鷗自來去<lb/>
　　送徐君玉<lb/>
閩江之水清漣漪隔江名園多荔枝閩中女兒天下白<lb/>
越波飛槳逐鳬鷖櫂歌清綿洲渚闊蕩槳落日令人悲<lb/>
蠻煙怪雨忽冥宻蔣芽蒲葉相參差此中勝事不為少<lb/>
徐郎逺逰牽我思<lb/>
　　對梓樹花<lb/>
<pb n="KR4h0160_WYG_058-13a"/>
去年梓樹花開時美人明璫坐羅幃今年梓樹花如雪<lb/>
美人死别巳七月梓花如雪不忍看沈吟懐思淚闌干<lb/>
鳴鳩乳燕共悲咽柳綿風急煙漫漫<lb/>
　　劉君元暉八月十四日邀余翫月快雪齋中命余<lb/>
　　詩因賦<lb/>
卷簾見月形神清疑是山隂夜雪明長歌欲覔剡溪戴<lb/>
悵然停杯逺恨生爾營茅齋名快雪邀我吹笙㺯明月<lb/>
明星如銀浮翳消垂露成帷桂花發酒波蕩漾天河傾<lb/>
<pb n="KR4h0160_WYG_058-13b"/>
笙聲嫋嫋秋風咽古人與我不竝世鶴思鷗情迥愁絶<lb/>
　　苦雨行<lb/>
孟秋苦雨稻禾死天地晦冥龍怒嗔南鄰老翁卧不起<lb/>
漏屋溼薪愁殺人自云今年八十剰力農一生茲始病<lb/>
兩逢赤旱三遇水租税何曾應王命吾今寧免身為魚<lb/>
死當其時良可吁<lb/>
　　餘不溪詞<hi>幷序</hi>
　開𤣥館在餘不溪濱距溪無百步上清王眞人所立<lb/>
<pb n="KR4h0160_WYG_058-14a"/>
　溪流冬夏盈演玉光澄映與他水特異故為名焉庚<lb/>
　午歳春因市藥過浙江趣便道將歸梅里俛斯水而<lb/>
　悦之泝流閒咏盥濯平津顧瞻壇宇近在東麓遂舍<lb/>
　舟造其下眞人為出酒脯燕歗巖洞竟日乃返悠悠<lb/>
　徂歲忽已十有七寒暑矣余既為農畎畝身依稼穯<lb/>
　復邇政䌓奔走州里欲為昔逰其可得乎錬師遐鶱<lb/>
　物表閒情夷朗周覽宇内將還眞館余因仿像疇昔<lb/>
　之所覩極道山之清婉追賦短章以餞斯别若夫超<lb/>
<pb n="KR4h0160_WYG_058-14b"/>
　蹤溷濁逍遥𤣥邁蓋深志於是矣覽而咏言能無動<lb/>
　悲慨乎<lb/>
餘不溪水涵緑薲微風吹波蹙龍鱗看山蕩槳不知逺<lb/>
兩岸桃花飛接人<hi>一作花間白鹿來迎人</hi>溪迴路轉松風急竹林<lb/>
華房霞氣溼忽逢道士頎而長疑是韓國張子房相期<lb/>
飄拂紫煙裏下攬滄溟浮玉觴<lb/>
　　醉歌行次韻酬李徵君春日過草堂賦贈<lb/>
杜陵昔年有<hi>一作昔聞杜陵之</hi>茅屋浣花溪邉錦江曲古人不<lb/>
<pb n="KR4h0160_WYG_058-15a"/>
見春風來桃李無言自山麓石牀蘚澀青泥乾決渠流<lb/>
水夜潺湲可憐寳劍埋黃土空餘山月照波間今我不<lb/>
樂空懷<hi>一作懐往</hi>古短世長年誰比數花下那知李白來山<lb/>
鳥恣歌童亦舞酒酣大笑五情熱作相形求築巖説夷<lb/>
齊相逝居首陽逍遥采薇飽芳潔勿歌虞夏神農詩賢<lb/>
愚等是百年期魯連耻秦亦蹈海笑爾局促商山芝少<lb/>
文壁間對圖畫莫待老來難命駕仰看翕忽浮雲馳安<lb/>
得乗螭與之化漠漠楊花縈逺天逬壑晴雷驚醉眠李<lb/>
<pb n="KR4h0160_WYG_058-15b"/>
侯神爽色不動手中<hi>一作敲</hi>茶雪落輕煙逢君此樂誠草<lb/>
草便欲攜君臥煙島海上千年<hi>一作秋</hi>白鶴飛世人胡為<lb/>
而自老<lb/>
　　為曹僉事畫溪山春曉圖因題<lb/>
荆溪之水清漣漪溪上晴嵐紫翠圍連舸載書煙渚泊<lb/>
提壺入林春蕨肥身逺雲霄作幽夢手栽花竹映山扉<lb/>
磯頭雪影多鷗鷺也著狂夫一浣衣<lb/>
　　賦翠濤硯<lb/>
<pb n="KR4h0160_WYG_058-16a"/>
岳翁嘗寳翠濤石今我還珍翠濤硯翠濤沄沄生縠紋<lb/>
雲章龍文發竒變米芾硯山徒自惜此硯顛應未曾見<lb/>
我初避亂失神物玉蟾滴淚空悽戀珠還合浦乃有時<lb/>
洗滌摩挲冰玉姿書舟輕迅逐鳬鷖喜出火宅臨清漪<lb/>
松雪磨香淬毛錐天影江波<hi>闕</hi>碧滋一咏新詩開我眉<lb/>
　　題張德常良常草堂<lb/>
翠壁鄰丹竈青楓背草堂琴書聊卒歳麋鹿自成行澗<lb/>
水流杯滑飛花入座香能無問津者及此繫舟航<lb/>
<pb n="KR4h0160_WYG_058-16b"/>
　　逰善權洞<lb/>
來窺善權洞一上李公樓水玦巖前引雲旌松際浮然<lb/>
鐙長不夜垂釣只虚舟欲讀吳朝刻眞成冒雪逰<lb/>
　　雪槎軒<lb/>
已比溝中斷空思海上浮隨雲秋汎汎貫月夜悠悠無<lb/>
路通河漢慿誰問女牛漂揺非有待吾道付滄洲<lb/>
　　賦德機徴君荆南精舍圖<lb/>
結廬溪水南勝事足幽探夏果落山雨春衣染夕嵐石<lb/>
<pb n="KR4h0160_WYG_058-17a"/>
攲招鶴磴門俛射蛟潭日日縈歸夢蕭條雪滿簪<lb/>
　　贈公逺<lb/>
霜葉落欲盡晚山看更青躡將沙際屐坐久水邉亭俛<lb/>
仰已如夢漂揺同泛萍稻粱非所戀黄鵠思冥冥<lb/>
　　張心逺訪郯九成因書以寄<lb/>
州府今為掾風埃多厚顔香芹渾滿澗去鶴未巢山思<lb/>
逐春雲亂心隨野水閒張君應話我樗散碧巖間<lb/>
　　荒邨<lb/>
<pb n="KR4h0160_WYG_058-17b"/>
踽踽荒邨客悠悠逺道情竹梧秋雨碧荷芰晚波明穴<lb/>
鼠能人拱池鵞類鶴鳴蕭條阮遥集幾屐了餘生<lb/>
　　寄虞子賢<lb/>
天闊海漫漫崐山望眼寛桃源迷晉世松樹受秦官雨<lb/>
蘚鹿迒遍霜梧鸞影寒封題數行字聊問竹平安<lb/>
　　贈沈文舉<lb/>
波光浮草閣苔色上春衣楊柳鸎嗁邃<hi>一作暗</hi>櫻桃鳥啄<lb/>
稀榮名非所慕登覽竟忘歸泖水宜修禊重來坐釣磯<lb/>
<pb n="KR4h0160_WYG_058-18a"/>
　　已酉八月廿三日雨至廿六日乃開霽賦五言呈<lb/>
　　德常<lb/>
積雨琴絲緩沿階蘚碧滋泥途方汩沒茅屋且棲遲酒<lb/>
向鄰家貰杯從野老持便應從此去海上候安期<lb/>
　　畫江天晚色贈志學<lb/>
不見吕君久題詩懐不忘風聲渾落葉山影半斜陽獨<lb/>
鶴來遲暮孤帆出渺茫為圖秋色去畱寄讀書堂<lb/>
　　垂虹亭<lb/>
<pb n="KR4h0160_WYG_058-18b"/>
虚閣春城外澄湖莫雨邊飛雲忽入戸去鳥欲窮天林<lb/>
屋青西映吳松碧左連登臨感時物快吸酒如川<lb/>
　　題畫贈王仲和<lb/>
曽住南湖宅于今已十年叢筠還自翳喬木故依然雨<lb/>
雜鳴渠溜雲連煮术煙何時重相過爛醉得佳眠<hi>南湖陸𤣥</hi>
<hi>素高士幽居今王君仲和居之水木清華戸庭幽邃余嘗寓其家四年翛然忘世慮也仲和以此幀索畫竹石</hi>
<hi>畫已幷詩其上以寫惓惓之懐𤣥素仲和外舅也故尤感余故人之思乙巳初月十七日</hi>
　　題元璞上人壁<lb/>
<pb n="KR4h0160_WYG_058-19a"/>
蕭條江上寺迢遞白雲横坐待高僧久時聞落葉聲鴟<lb/>
夷懐往事<hi>一作躅</hi>張翰有餘情獨櫂扁舟去門前潮未生<lb/>
　　北里<lb/>
舍北舍南來往少自無人覔野夫家鳩鳴桑上還催種<lb/>
人語煙中始焙茶池水雲籠芳草氣<hi>一作色</hi>井牀露浄碧<lb/>
桐花綀衣掛石生幽夢睡起行吟到日斜<lb/>
　　山園<lb/>
春水鳬鷖野外堂山園細路橘花香棲棲身世書<hi>一作畫</hi>
<pb n="KR4h0160_WYG_058-19b"/>
盈篋漠漠風煙酒一觴豈謂任眞無禮法也須從俗著<lb/>
冠裳不營産業人應笑竹本桃栽巳就行<lb/>
　　林下遣興<lb/>
眼見藤稍已過牆手拈書卷復堆牀閒臨水檻親魚鳥<lb/>
欲出柴門畏虎狼冠製不嫌龜殻小衣裾新剪鶴翎長<lb/>
從來任拙唯疎懶一月秋隂不下堂<lb/>
　　春日<lb/>
閉門積雨生幽草歎息櫻桃爛漫開春淺不知寒食近<lb/>
<pb n="KR4h0160_WYG_058-20a"/>
水深唯有白鷗來即看垂桞侵磯石已有飛花拂酒杯<lb/>
今日新晴見山色還須拄杖蹋青苔<hi>雲林所居苔蘚盈庭不容人跡緑縟</hi>
<hi>可愛每遇墜葉輒令童子以鐵綴杖頭挑出不使㸃壞</hi>
　　二月十日𤣥文館聽雨<lb/>
臥聽夜雨鳴高屋忽憶陂塘春水生何意逺林飢獨鶴<lb/>
若為幽谷滯流鸎成叢枸杞還堪采滿樹櫻桃空復情<lb/>
二月江頭風浪急無機鷗烏亦頻驚<lb/>
　　雪後過陳子貞隱居<lb/>
<pb n="KR4h0160_WYG_058-20b"/>
陶公卜宅南邨裏快雪初晴思一逰樹辨微茫來獨鶴<lb/>
櫓揺攲側散輕鷗墨池繞澑春冰滿塵榻繙書夕照収<lb/>
相見惘然如有失掉頭吟咏出林丘<lb/>
　　次韻薩天錫寄張外史<lb/>
谷口路微山木合溼衣空翠不曾晴飢猿扳檻為人立<lb/>
寒犬號林如豹聲小閣秋清聽雨臥長空日出採芝行<lb/>
道心得失已無夢沐髪朝眞候五更<lb/>
　　送張外史還山<lb/>
<pb n="KR4h0160_WYG_058-21a"/>
道士朝乗白鶴還樓臺金碧鎖空山半天花雨飛幢節<lb/>
萬壑松風雜珮環丹井夜寒光剡剡石壇春靜蘚斑斑<lb/>
飄然便擬從君隱分我𤣥洲一<hi>一作屋</hi>半間<lb/>
　　寄張貞居<lb/>
不但入城蹤跡少南鄰野老見猶稀狂歌鳴鳳聊自慰<lb/>
舊學屠龍良巳非蒼蘚渾封麋鹿逕白雲新補薜蘿衣<lb/>
羊君筆札誰能繼欲讀靈文一扣扉<lb/>
　　贈别益以道書記<lb/>
<pb n="KR4h0160_WYG_058-21b"/>
一笑相逢豈有期因懷西崦話移時李公祠畔<hi>一作堂裏</hi>空<lb/>
餘月陸子泉頭舊有詩旅思悽悽非中酒人情落落似<lb/>
殘棋雲濤眼底三生夢鷗影秋汀又逺<hi>一作别</hi>離<lb/>
　　送寳南琛往住荆溪碧雲寺兼簡方厓<lb/>
碧雲林壑杳重重此去風流似簡公舂藥碓閒湍激下<lb/>
吟秋<hi>一作空山</hi>蛩響月明中結茅擬候芝三秀眠鹿應遺地<lb/>
一弓聞道重居開竹牖待予艇子過溪東<lb/>
　　奉和虞學士寄張外史<lb/>
<pb n="KR4h0160_WYG_058-22a"/>
華陽上館誰曽到知有高人避世深當戸春雲團紫葢<lb/>
洗空花雨散青林丹臺篆跡龍蛇動經閣松<hi>一作濤</hi>聲鸞<lb/>
鶴吟念子離居消息逺幾將書札寄遥岑<lb/>
　　春日試筆<lb/>
喜看新酒似鵞黄已有春風拂草堂二月江南初變<hi>一作</hi>
<hi>破</hi>柳扁舟晚下獨鳴榔苔生不礙山人屐花發應連野<lb/>
老牆美酒已拚千日醉莫將時事攪愁<hi>一作離</hi>腸<lb/>
　　寄張天民先生<lb/>
<pb n="KR4h0160_WYG_058-22b"/>
清溪演漾緑生蘋溪上軒楹發興新只欠竹隂垂北牖<lb/>
儘多山色近南津湖魚入饌長畱客沙鳥縁階不畏<hi>一作</hi>
<hi>避</hi>人媿我萍蹤此淹泊片雲囘首一傷神<lb/>
　　居竹軒<lb/>
翠竹如雲江水春結茅依竹住江濱階前迸筍從侵逕<lb/>
雨後垂隂欲覆鄰映葉黄鸝還自語傍人白鶴亦能馴<lb/>
遥知靜者忘聲色滿屋清風未覺貧<lb/>
　　送張鍊師逰七閩<lb/>
<pb n="KR4h0160_WYG_058-23a"/>
高士不羈如野鶴忽思閩海重經過舟前春水他郷逺<lb/>
雪後晴山何處多觳觫卧雲芳草細鉤輈嗁樹野煙和<lb/>
武陵九曲最清絶落日采蘋聞櫂歌<lb/>
　　杭人有傳余死者貞居聞之愴然因賦此以寄<lb/>
果園橘熟誰分餉茅屋詩成嬾寄將衰謝皆傳余已死<lb/>
迂疎眞與世相忘夜分風雨雞鳴急天濶江湖雁影長<lb/>
寥落百年能幾面論文猶及重銜觴<lb/>
　　寄張德常<lb/>
<pb n="KR4h0160_WYG_058-23b"/>
身世蕭蕭一羽輕白螺杯裏酌滄瀛逍遥自足忘鵬鷃<lb/>
漫浪何須記姓名石鼎煮雲聽夜<hi>一作澗</hi>雨玉笙吹月和<lb/>
松聲憑君為問張公子曾到良常夢亦清<lb/>
　　題張以中野亭<lb/>
人境曠無車馬雜軒楹只在第三橋開門草色侵書幌<lb/>
隔水松聲和玉簫一榻雲山供夏簟滿江煙雨看春潮<lb/>
君能擷取飛霞珮天際眞人近可招<lb/>
　　題孫氏雪林小隱圖<lb/>
<pb n="KR4h0160_WYG_058-24a"/>
天地飄揺一短篷小窗虚白地鑪紅翛然忽起棃雲夢<lb/>
不定仍因柳絮風鶴影䙰褷簷上下鹿迒散漫屋西東<lb/>
杜門我自無干請閒寫芭蕉入畫中<lb/>
　　送杭州謝總管<lb/>
南省迢遥阻北京張公開府任豪英守臣視爵等侯伯<lb/>
僕射親民如父兄錢廟有碑刓夜雨岳墳無樹著秋聲<lb/>
好將飲食濡飢渴何待三年報政成<lb/>
　　上已日感懷<lb/>
<pb n="KR4h0160_WYG_058-24b"/>
石梁破屋路攲斜僻似華陽道士家漠漠春雲飛别鶴<lb/>
潺潺夜雨雜鳴蛙閒看稚子翻書葉時有鄰翁汲井花<lb/>
日莫傷心江水綠共舟人巳躡飛霞<lb/>
　　贈張𤣥度時方䘮内<lb/>
吳松江水似荆溪九㸃煙嵐落日西寂寂郊園寒食過<lb/>
蕭蕭風雨竹雞嗁蕙花委砌心應折芳草歸途意轉迷<lb/>
曾得魯連消息否春潮隨雨到長堤<lb/>
　　喜謝仲野見過<lb/>
<pb n="KR4h0160_WYG_058-25a"/>
階下櫻桃巳著花窗前野客獨思家故人攜手蹋江路<lb/>
拄杖敲門驚夢華藉草悲歌聲激烈停杯寫竹字欹斜<lb/>
新蒲細柳依依綠西北浮雲望眼遮<lb/>
　　寄熙本明二首<lb/>
在山無事入城中每問歸樵得信通松室夜鐙禪影痩<lb/>
石潭秋水道心空幽扉獨掩林間雨疎磬遥傳谷口風<lb/>
幾度行吟欲相覓亂流深澗隔西東<lb/>
白首遥知得道餘不聞詩思近何如髙齋夜雪同誰話<lb/>
<pb n="KR4h0160_WYG_058-25b"/>
古木寒山獨自居夢裏只㝷行去路愁時聊讀寄來書<lb/>
夕陽溪上多飛鳥若個能看影是虚<lb/>
　　寄盧士行<lb/>
闔閭浦口路依微笠澤汀邊白板扉照夜風鐙人獨宿<lb/>
打窗江雨鶴相依畏途豈有新知樂老境<hi>一作景</hi>空思故<lb/>
里歸擬問桃花泛春水船頭浪暖鱖魚肥<lb/>
　　送徐子素<lb/>
山館畱君才一月梅花無數倚霜晴垂簾幽閣團雲影<lb/>
<pb n="KR4h0160_WYG_058-26a"/>
貯火茶鑪作雨聲深竹每容馴鹿卧青山時與道人行<lb/>
歸舟載得梁溪雪惆悵鄰雞月四更<lb/>
　　三月一日自松陵過華亭<lb/>
竹西鸎語太丁寧斜日山光澹翠屏春與䌓花俱欲謝<lb/>
愁如中酒不能醒鷗明野水孤帆影鶻沒長天逺樹青<lb/>
舟楫何堪久留滯更窮幽賞過華亭<lb/>
　　再用韻呈諸公<lb/>
北窗高臥自清寧煙霧衣裳雲錦<hi>一作翠</hi>屏舉世無知心<lb/>
<pb n="KR4h0160_WYG_058-26b"/>
自得衆人皆醉我何醒黃熊號野兵埃黒白骨生苔鬼<lb/>
燐青舊宅荒蕪時入夢墨池誰訪子雲亭<lb/>
　　次韻邵生<hi>一作疎林逺岫圖寫贈子素徵君</hi>
已從鷗鳥狎雲深老我無機似漢隂采采菊花猶滿地<lb/>
蕭蕭霜髪不勝簪南逰阻絶傷多壘北望艱危折寸心<lb/>
好在吳松江水上青猿啼處有楓林<lb/>
　　别章鍊師<lb/>
方舟共濟春江濶訪我寒煙菰葦中鼓柁斜衝薲葉雨<lb/>
<pb n="KR4h0160_WYG_058-27a"/>
鈎簾半怯杏花風仙人壇上芝應碧玉女窗中桃未紅<lb/>
擬趁輕帆數來往縹壺不惜酒如空<lb/>
　　寄養正<lb/>
得君佳句清如玉秋色驚人換物華老境侵㝷眞有感<lb/>
故園隔絶更興嗟女蘿綠遍牽茅屋烏桕紅明映落霞<lb/>
欲酌一尊澆磊塊幾時邀子過田家<lb/>
　　贈岳松澗<lb/>
曾訪神仙五粒松澗泉流潤白雲封林間蘿蔦交青影<lb/>
<pb n="KR4h0160_WYG_058-27b"/>
<hi>一作蔓</hi>石上<hi>一作/水畔</hi>菖蒲開紫茸煮石有方畱祕訣采苓<hi>一作</hi>
<hi>芝</hi>何處覓行蹤岳君别我三千歳晚戲滄洲又汝<hi>一作得再</hi>
逢<lb/>
　　送僧逰天台次張外史韻<lb/>
四明山水名天下師去那知客路遥雪霽驚麕騰宿葬<lb/>
月明寒鵲集疎條坐㝷雲頂千峯石歸趁江頭八月潮<lb/>
説與住山<hi>一作寄語山中</hi>光老子送賓也合過溪橋<lb/>
　　過許生茅屋看竹<lb/>
<pb n="KR4h0160_WYG_058-28a"/>
舟過山西已夕曛許生茅屋逺人羣鑿池數尺通野水<lb/>
開牖一規留白雲煮藥煙輕衝竈出碓茶聲逺隔溪聞<lb/>
可憐也有王猷興階下新移少此君<lb/>
　　寄德朋<lb/>
故人欲問梁鴻宅遺跡猶應杵臼存楓葉菊花秋瑟瑟<lb/>
荒園廢圃雨昬昬農人掩舍春耕野縣吏催租夜打門<lb/>
唯有德朋多逺思賦詩刻燭酒重温<lb/>
　　寄顧仲瑛<lb/>
<pb n="KR4h0160_WYG_058-28b"/>
江海秋風日夜涼蟲鳴絡緯尚綀裳民生惴惴瘡痍甚<lb/>
旅泛依依道路長衰柳半攲湖水碧濁醪猶趁菊花黄<lb/>
知君習靜觀諸妄林下清齋理藥囊<lb/>
　　與伯雨登溪山勝槩樓<lb/>
樓下清溪夏亦寒溪頭箇箇白鷗閒風囘緑卷平隄水<lb/>
林缺青分隔岸山若士振衣千仞表何人泛宅五湖間<lb/>
絶憐與子同清賞擬向雲霄共往還<lb/>
　　和華以愚韻兼題所畫春山髙士圖<lb/>
<pb n="KR4h0160_WYG_058-29a"/>
扁舟溪上數來過白髮殘春奈我何桞絮如煙迷曉浦<lb/>
杏花飛雪㸃春波林扉有客圖丘壑石室何人帶女蘿<lb/>
欲和華山高隱曲羈愁悽斷不成歌<lb/>
　　風雨<lb/>
風雨蕭條歌慨慷忽思往事已微茫山人酒勸花間月<lb/>
秦女筝彈陌上桑鐙影半窗千里夢泥塗一日九囘腸<lb/>
此生傳舍無非寓謾認他郷是故卿<lb/>
　　故吾<lb/>
<pb n="KR4h0160_WYG_058-29b"/>
縹緲青山日欲晡瀰漫秋水興何孤鶴歸城郭生新夢<lb/>
塵掩圖書尚故吾南畝藝苗傷碩鼠北窗臨澗聽嗁烏<lb/>
醉歸倘乞封侯地便復移家傍酒壚<lb/>
　　二月廿二日潘子素王叔明來慰藉臨别為寫水<lb/>
　　傍樹林圖并題<lb/>
積雨開新霽汀洲生緑薲臨流望逺岫歸思忽如雲<lb/>
　　竹石圖<lb/>
雨過黄陵廟風生渭水波當時缷帆處苔石倚喬柯<lb/>
<pb n="KR4h0160_WYG_058-30a"/>
　　為曽高士畫湖山舊隱<lb/>
厭聽殘春風雨卷簾坐看青山波上鷗浮天逺林間鶴<lb/>
帶雲還<lb/>
　　題畫<lb/>
罨畫溪頭喚渡銅官山下㝷僧水榭汀橋曲曲風林雲<lb/>
磴層層<lb/>
　　絶句四首次九成韻<lb/>
我别故人無十日衝煙艇子又重來門前積雨生幽草<lb/>
<pb n="KR4h0160_WYG_058-30b"/>
牆上春雲覆緑苔<lb/>
斷送一生棋局裏破除萬事酒杯中清虚事業無人解<lb/>
聽雨移時又聽風<lb/>
沒逕春泥不出門山烟江霧晝長昬糟牀聲雜茅簷雨<lb/>
破却隂寒酒自温<lb/>
郯子論詩冀北空晤言千里意常同待晴紫陌堪縈手<lb/>
行咏山光水影中<lb/>
　<hi>至正十四年二月廿五日雨郯君九成賦絶句四首云杏花簾幕看春雨深巷無人騎馬來獨有倪寛能</hi>
<pb n="KR4h0160_WYG_058-31a"/>
　<hi>憶我黄昬躡屐到蒼苔春色三分都有幾二分已在雨聲中牆東兩个桃花樹恨殺朝來一番風十日春</hi>
　<hi>寒早閉門風風雨雨怕黄昬小齋坐對黄金鴨寂寞沌香火自温春寒時節病頭風惆悵年華逝水同世</hi>
　<hi>事總如春夢裏雨聲渾在杏花中倪瓉畱宿高齋篝鐙為寫春林逺岫圖并次韻四詩題畫上時夜漏下</hi>
　<hi>三刻矣佩韋齊中書</hi>
　　雨晴<lb/>
江上白薲風起波冷紋縈碧莫煙和織成一幅鴛鴦錦<lb/>
零落紅衣逺恨多<lb/>
　　絶句<lb/>
<pb n="KR4h0160_WYG_058-31b"/>
醉喚吳姬舞蹋筵風闌花陣亦囘旋愁生細雨寒煙外<lb/>
詩在青蘋白鳥邊<lb/>
　　賦宜逺樓<lb/>
宜逺樓前春可憐數峰依約亂流邊若為倚劍崆峒外<lb/>
囘望齊州九㸃煙<lb/>
　　别潘先輩<lb/>
君來煙草正凄迷君去溪頭柳葉齊挂席中流竟東上<lb/>
莫重囘首向荆溪<lb/>
<pb n="KR4h0160_WYG_058-32a"/>
　　重送初上人參禮光公<lb/>
阿育王墖舍利存山氣無雪春冬温蓮花臺近多羅樹<lb/>
中有人談不二門<lb/>
　　竹枝詞<hi>幷序</hi>　<hi>録五</hi>
　㑹稽楊廉夫邀余同賦西湖竹枝歌余嘗莫春登瀕<lb/>
　湖諸山而眺覽見其浦漵沿洄雲氣出沒慨然有感<lb/>
　於中欲託之音調以申其悲歎久未能成章也因覩<lb/>
　斯作為之心動言宣為詞凡八首皆道眼前不求工<lb/>
<pb n="KR4h0160_WYG_058-32b"/>
　也<lb/>
錢王墓田松柏稀岳王祠堂在湖西西泠橋邊草春緑<lb/>
飛來峰頭烏夜嗁<lb/>
湖邊女兒紅粉妝不學羅敷春采桑學成飛燕春風舞<lb/>
嫁與燕山逰冶郎<lb/>
阿翁聞説國興亡記得錢王與岳王日莫狂風吹柳折<lb/>
滿湖煙雨緑茫茫<lb/>
春愁如雪不能消又見清明賣柳條傷心玉照堂前月<lb/>
<pb n="KR4h0160_WYG_058-33a"/>
空照錢塘夜夜潮<lb/>
嗈嗈歸鴈度春江明月清波鴈影䨇化作斜行筝上字<lb/>
長彈幽恨隔紗窗<lb/>
　<hi>倪高士詩集刻本係荆溪蹇曦編集所載竹枝詞八首叙次甚明新刻本止載四首又不載小序而于楊</hi>
　<hi>鐵厓西湖竹枝詞所載雜見集中幷列朝詩選所錄二詩亦分兩處鐵厓所載四首王第二首與此頗同</hi>
　<hi>附記於此其詞云鷓鴣生長最高枝雁壻銜將向北歸天長水闊無消息只有空梁燕子飛湖邉女兒紅</hi>
　<hi>粉妝不學羅敷朝采桑自從學得纖腰舞嫁與城西逰冶郎愁水愁風人不歸昨夜水沒釣魚磯蹋盡蓮</hi>
　<hi>根終無藕著多柳絮不成衣桐樹元栽金井西月明照見影離離不比蘇公隄畔柳烏鴉飛過鵓鳩棲</hi>
<pb n="KR4h0160_WYG_058-33b"/>
　　題畫<lb/>
樓閣參差霞綺開峰巒重複水縈迥赤闌橋外垂楊下<lb/>
步月吹笙向此來<lb/>
　　吳中<hi>一作蘇臺懐古</hi>
望中煙草古長洲不見當時麋鹿逰滿目越來溪上水<lb/>
流將春夢過杭州<lb/>
　　三月廿日題所寓屋壁<lb/>
梓樹花開破屋東鄰牆花信幾番風閉門睡過兼旬雨<lb/>
<pb n="KR4h0160_WYG_058-34a"/>
春事依依是夢中<lb/>
　　六月五日偶成<lb/>
坐看青苔欲上衣一池春水靄餘暉荒邨盡日無車馬<lb/>
時有殘雲伴鶴歸<hi>雲林子之生有一鶴飛集於林上後避地江隂華亭鶴亦翔舞不去雲林</hi>
<hi>沒鶴去不還</hi>
　　正月廿六日漫題<lb/>
泖雲汀樹晚離離飲罷人歸野渡遲睡起香銷金鵲尾<lb/>
獨聽疎雨打窗時<lb/>
<pb n="KR4h0160_WYG_058-34b"/>
　　二月十五日雨作<lb/>
風軒紅杏散餘霞隄草青青桃欲花寒食清明看又近<lb/>
滿川煙雨亂鳴鼃<lb/>
　　秋容軒<lb/>
碧花翠蔓引牽牛叢竹黄葵意更幽不用田疇三日雨<lb/>
巳輸䆉稏十分秋<lb/>
　　題畫<lb/>
南望銅官曉色新三株松下一茅亭何當濯足臨前澗<lb/>
<pb n="KR4h0160_WYG_058-35a"/>
坐石閒書相鶴經<lb/>
　　追和蘇文忠墨蹟卷中詩韻<lb/>
奎章閣下掌絲綸清淺蓬萊又幾春三十六宫秋寂寂<lb/>
金盤露冷泣仙人<lb/>
　　聞竹枝歌因效其聲二首<lb/>
鈿山湖影接松江橘葉青青柿葉黄要寫新愁<hi>一作詩</hi>寄<lb/>
音信西風斷鴈不成行<lb/>
江流不住楚山青船到潯陽幾日程不忍寄將雙淚去<lb/>
<pb n="KR4h0160_WYG_058-35b"/>
門前潮落又潮生<hi>姚榮公嘗有詩云開元寺裏常同宿笠澤湖邉每共過誰說江南君去後</hi>
<hi>更無人聽竹枝歌為先生作也</hi>
　　剖𤓰仕女圖<lb/>
月彎削破翠團團六月人間風露寒誰覓東陵故侯去<lb/>
但知華屋薦金盤<lb/>
　　晚照軒偶題<lb/>
南湖春水碧於天夢作沙鷗狎釣船緑樹拂簷風雨急<lb/>
覺來依舊北窗眠<lb/>
<pb n="KR4h0160_WYG_058-36a"/>
　　畫竹贈申彦學<lb/>
吳松江水似清湘煙雨孤篷道路長寫出無聲斷腸句<lb/>
鷓鴣嗁處竹蒼蒼<lb/>
　　題秋江圖<lb/>
長江秋色渺無邊鴻鴈來時水拍天七十二灣明月夜<lb/>
荻花楓葉覆漁船<lb/>
　　偶成<lb/>
紫燕低飛不動塵黄鸝嬌小未勝春東風緑遍門前草<lb/>
<pb n="KR4h0160_WYG_058-36b"/>
莫雨寒煙愁殺人<lb/>
　　題畫贈僧<lb/>
笠澤依稀雪意寒澄懷軒裏酒杯乾篝鐙染筆二更後<lb/>
逺岫疎林亦耐看<hi>雲林題畫詩最多其自題小畫一詩云逸筆縱横意到成燒香㺯翰了餘</hi>
<hi>生窗前竹樹依苔石寒雨蕭條待晚晴可謂自贊</hi>
　　素衣詩素衣内自省也督輸官租羈縶憂憤思棄<lb/>
　　田廬斂裳宵遁焉<hi>至正乙未</hi>
素衣湼兮在彼公庭載傷迨隘中心怔營彼苛者虎胡<lb/>
<pb n="KR4h0160_WYG_058-37a"/>
恤爾氓視氓如豵寧辟尤詬禮以自持省焉内疚雖曰<lb/>
先業念毋盪失守而不遷致此幽鬱身辱親殆孝違義<lb/>
屈蔚蔚荒途行邁靡通雝雝鳴鳳世莫之逢夕風凄薄<lb/>
曷其有旦吁嗟民生實罹百患先師遺訓豈或敢忘簞<lb/>
瓢稱賢樂道無殃予獨何為悽其悲傷空谷有芝窈窕<lb/>
且廓爰宅希靜菽水和樂載弋載釣我心不怍安以致<lb/>
養寤寐忘憂修我初服息焉優㳺<lb/>
　　送甘允從北上<lb/>
<pb n="KR4h0160_WYG_058-37b"/>
翔鴻縱高姿流水去不息枉道别友生揚舲望京國婉<lb/>
孌前途憩蕭條餘景匿神京衣冠㑹左右金張宅驅馬<lb/>
流星䌓垂軒春霧集嘉子玉質朗早通金閨籍行逢明<lb/>
主顧入補詞臣職束帶向晨趨陪讌終日昃芳年易為<lb/>
曉所願崇令德英英白雲飛渺渺青山隔秋風應節起<lb/>
萬里思親客遲子返舊居銜杯數相覿<lb/>
　　荅徐良夫<lb/>
雲卧雨聲集庭樹颯以秋身同孤飛鶴心若不繫舟燕<lb/>
<pb n="KR4h0160_WYG_058-38a"/>
俎登松菌匏尊㪺磵流蘭芳日彫悴吾生行歸休不作<lb/>
螻蟻夢逰神鳳麟洲青山澹相對白髪忽滿頭仙去行<lb/>
冉冉風鳴竹修修諒哉伐木詩鳥嚶尚相求居吳二十<lb/>
載未及兹山逰君才如鮑謝摛詞亦云優歡然敬愛客<lb/>
能不為爾畱桑土夙所徹戸牖何綢繆地無車馬塵路<lb/>
轉巖穴幽旣晴引飛屩囘望林間樓<lb/>
　　秋夜<hi>此詩從乾坤清氣錄入與集中稍異</hi>
空林漙露氣疎鐘時獨聞清夜息羣動高居無俗氛恬<lb/>
<pb n="KR4h0160_WYG_058-38b"/>
淡誠吾事榮名非所欣樂哉詠王風忘年棲白雲<lb/>
　　八月廿三日芙蓉花下畱南宫岳山人飲明日岳<lb/>
　　山人過玉山南宫老矣不知復幾聚首觀花<lb/>
　　聼琴情不能堪因賦長句并簡玉山<lb/>
芙蓉著花巳爛漫濁酒彈琴聊少停數聲别鵠隔江渚<lb/>
一醉秋天空玉瓶况當賔客欲行邁忍使風雨卽飄零<lb/>
攀條掇英重惆悵但願花開長不醒<lb/>
　　寄王道士宗晉<lb/>
<pb n="KR4h0160_WYG_058-39a"/>
王君舊隠地聞更結茅茨鶴氅春裁苧鵝羣雪泛池時<lb/>
歌緑水曲不負碧山期夜雨生芳<hi>一作春</hi>草令人起夢思<lb/>
　　送僧<lb/>
聞說四明道山川似若邪去依阿育墖還宿梵王家野<lb/>
井<hi>一作市</hi>封殘雪江船聚晚沙光公强健否持底作生涯<lb/>
　　贈王光大<lb/>
荆溪王隱士相見每從容借地仍栽竹巢雲獨傍松青<lb/>
苔盤石净嘉樹緑隂重約我同棲遁嵩高第幾峰<lb/>
<pb n="KR4h0160_WYG_058-39b"/>
　　桂花<lb/>
桂花留晩色簾影淡秋光靡靡風還落菲菲夜未央玉<lb/>
繩低缺月金鴨罷焚香忽起故園想泠然歸夢長<lb/>
　　題畫<lb/>
甫里林居靜江湖逺浸山漁舟衝雨出巢鶴帶雲還漉<lb/>
酒松肪滑敷茵楮雪間春風一來過似泊武陵灣<lb/>
　　寄張德常<lb/>
卜宅近溪西雲煙咫尺迷晝眠同野鶴晨起候林雞舊<lb/>
<pb n="KR4h0160_WYG_058-40a"/>
種松三徑春栽菊滿畦來禽與青李囊致不封題<lb/>
　　六月六日盧氏客樓對雨呈維寅<lb/>
無家隨地客小閣看雲眠渉夏雨寒甚似秋風颯然舞<lb/>
鸞悲鏡影飛鴈落筝絃好轉船頭去江湖萬里天<lb/>
　　因吳國良過玉山草堂輒賦長句奉寄<lb/>
玉山樹色隱朝陽更著漁荘近草堂何處唱歌聲欵乃<lb/>
隔雲濯足向滄浪珍羞每送青絲絡佳句多投古錦囊<lb/>
幾問櫂船尋好事辟疆園圃定非常<hi>玉山主人欲延楊鐵厓於家塾鐵厓</hi>
<pb n="KR4h0160_WYG_058-40b"/>
<hi>報曰必得當世清雅高潔之士如倪雲林者以一札至即如約耳玉山因託雲林素相習者操舟出邀至玉山</hi>
<hi>家玉山已搆别業悉如蕭閒凊□之製雲林驚喜請見玉山玉山告以鐵厓之意欣然致書焉自是三人相與</hi>
<hi>結歡往來無間</hi>
　　東林隠所寄陸徵士<lb/>
寢扉桃李晝隂隂耕鑿居人有逺心一夜池塘春草綠<lb/>
孤村風雨落花深不嗔野老羣爭席時有遊魚出聽琴<lb/>
白髪多情陸徵士松間石上續幽吟<lb/>
　　次韻郯九成見寄<lb/>
<pb n="KR4h0160_WYG_058-41a"/>
郭外青山舊結廬微茫野逕望中無殘生竟抱煙霞癖<lb/>
好事猶傳海岳圖夜壁松風懸雅樂秋池菊水酌商觚<lb/>
儻從世事求𤣥賞好趁輕舟看浴鳬<lb/>
　　懷歸<lb/>
久客懷歸思惘然松間茒屋女蘿牽三杯桃李春風酒<lb/>
一榻菰蒲夜雨船鴻迹偶曾畱雪渚鶴情原只在芝田<lb/>
他鄉未若還家樂緑樹年年叫杜鵑<lb/>
　　題竹<lb/>
<pb n="KR4h0160_WYG_058-41b"/>
歎息眞成汗漫遊經春歴夏又嗟秋林居已是能鳴士<lb/>
顧我寧非不繫舟江渚出吟聊自適竹梢清淚浩難収<lb/>
王孫莫道歸來好芳草天涯恨未休<lb/>
　<hi>雲林詩句挺秀多可存者五言如蘼蕪細雨溼桃李春風寒湘簟間秋水風蓮墮粉衣卷簾微雨裏岸幘</hi>
　<hi>晚風餘墨沼鵝羣白雲窗藥蕊紅山色排簷入江波照眼明野竹寒煙外霜柯夕照邊七言如午夜月明</hi>
　<hi>風滿帳千厓人靜鶴眠松春池雨後泉應滿庭樹雲移影更長翳日長林藏伏虎際天春水浴輕鷗忽有</hi>
　<hi>故人騎馬至即呼稚子出門迎煙邊去鳥莫山碧衣上飛花春雨香溪船斫鱠雲生柁松室聞猿月滿枝</hi>
　<hi>半席白雲臨碧澗四更落月掛長松圍棋終日對急雨解帶六月如高秋即此數語可想見其人</hi>
<pb n="KR4h0160_WYG_058-42a"/>
　　題鄭所南蘭<lb/>
秋風蘭蕙化為茅南國凄凉氣已消只有所南心不改<lb/>
淚泉和墨冩離騷<lb/>
　　清明日風雨凄然舟泊東林西滸歩過伯璇徵君<lb/>
　　髙齋焚香瀹茗出示燕文貴秋山蕭寺圖展玩良<lb/>
　　久因賦一絶<lb/>
野棠花落過清明春事悤悤夢裏驚倚櫂微吟沙際路<lb/>
半江煙雨莫潮生<hi>舊本作清明後題云野棠花落又清明楊桞青青人耦耕春物闌珊成底</hi>
<pb n="KR4h0160_WYG_058-42b"/>
<hi>事半江疎雨莫潮生</hi>
　　國寳照磨有平野軒在揚州城郭中今寓吳十許<lb/>
　　年矣至正丙午九月十一日在開元寺為寫<lb/>
　　此圖並詩以贈<lb/>
雪筠霜木影差差平野風煙望逺時囘首十年吳苑夢<lb/>
揚州依約鬢成絲<lb/>
　　煙雨中過石湖三絶<lb/>
煙雨山前度石湖一奩秋影玉平鋪何須更翦松江水<lb/>
<pb n="KR4h0160_WYG_058-43a"/>
好染空青作畫圖<lb/>
姑蘇城外短長橋煙雨空濛又晚潮載酒曾經此行樂<lb/>
醉乘江月卧吹簫<lb/>
愁不能醒已白頭滄江波上狎輕鷗鷗情與老初無染<lb/>
一葉輕軀總是愁<lb/>
　　自題設色山水贈孟膚徵君<lb/>
秋潮夜落空江渚晚樹離離含宿雨伊軋中流間櫓聲<lb/>
卧聽漁人隔煙語<lb/>
<pb n="KR4h0160_WYG_058-43b"/>
　　十七日過與之洛澗山莊畱宿復大雪作及明起<lb/>
　　視戸外巖岫如玉琢削竹樹壓倒徑無行蹤<lb/>
　　飄瞥竟日至莫未已雪深尺餘賦詩畱别<lb/>
世途縈荏苒歲晏不知歸宻雪竹林夜挑燈共掩扉稍<lb/>
移神慮靜髙詠𤣥言㣲遇此巖中賞初心悵多違<lb/>
　　李徵君將還揚州因言沈郎官在呉下賦此以寄<lb/>
二月桃始花淮南客還家階前疎雨落堂上春衣薄為<lb/>
言沈約在吳中玉壺青絲酒如空春風相過蕙草緑芳<lb/>
<pb n="KR4h0160_WYG_058-44a"/>
菲滿堂樂未終<lb/>
　　送元度北㳺<lb/>
荷鍤空林春雨餘艤舟沙岸燕飛初去尋天上仙人佩<lb/>
肎顧山中隱者居霜月四更提劍舞田園二頃帶經鋤<lb/>
蘭榮桞密南簷下佇子雲間枉尺書<lb/>
　　悼頂山寺清上人<lb/>
杯渡前溪見水源偶來佩芷服蘭蓀香臺猶帶山窗影<lb/>
經卷長依松樹根雲起晴峯還有觸雪消春野不畱痕<lb/>
<pb n="KR4h0160_WYG_058-44b"/>
倐然我已忘言說翠竹黄花自滿園<lb/>
　　薩仲明為丞相府掾時僦居京師名其軒曰半野<lb/>
　　後買宅延陵亦揭是名于軒因雨宿其下遂<lb/>
　　為賦詩云<lb/>
何意開軒名半野身存魏闕思江湖斜侵𤓰圃通花藥<lb/>
稍傍薇垣近竹梧千里秋風催斫鱠九霄晨露浥飛鳬<lb/>
如今别買荒城宅自埽風林候野夫<lb/>
　　題所畫雲林小景圖<lb/>
<pb n="KR4h0160_WYG_058-45a"/>
赤城霞暖神芝秀洞裏桃花不記春何事却將山水脚<lb/>
鍾陵市上踏紅塵<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_058-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集卷五十八<lb/>
</p>
<p>
</p>
  </div>
</body>
</text>
</TEI>
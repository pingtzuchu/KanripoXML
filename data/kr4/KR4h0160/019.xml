<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻十九</head>
    <p>
<pb n="KR4h0160_WYG_019-1a"/>
欽定四庫全書<lb/>
　元詩選初集巻十九　　　庶吉士顧嗣立編<lb/>
　　袁學士桷<lb/>
　　　桷字伯長慶元人宋同知樞密院事韶之曾孫<lb/>
　　　也童子時有能文名部使者舉茂才異等授麗<lb/>
　　　澤書院山長大徳初閻復程文海王構交薦之<lb/>
　　　改翰林國史院檢閲官時初建南郊疏十議以<lb/>
　　　進禮官推其博多采用者擢應奉翰林文字同<lb/>
<pb n="KR4h0160_WYG_019-1b"/>
　　　知制誥兼國史院編修官累進翰林待制集賢<lb/>
　　　直學士同修國史至治元年遷侍講學士泰定<lb/>
　　　初辭歸卒年六十有一贈江浙行省參知政事<lb/>
　　　追封陳畱郡公諡文清伯長初師事剡源戴帥<lb/>
　　　初稍長在王㴱寧之門復從舒岳祥逰家固多<lb/>
　　　藏書又親見中原文獻其學最為有本及在詞<lb/>
　　　林朝廷制冊勲臣碑銘多出其手家居以後修<lb/>
　　　闢南園故址結小亭讀書其中翰墨所傳極於<lb/>
<pb n="KR4h0160_WYG_019-2a"/>
　　　海内所著有易説春秋説及清容居士集五十<lb/>
　　　巻元興承金宋之季遺山元裕之以鴻朗髙華<lb/>
　　　之作振起於中州而郝伯常劉夢吉之徒繼之<lb/>
　　　故北方之學至中綂至元而大盛趙子昻以宋<lb/>
　　　王孫入仕風流儒雅冠絶一時鄧善之袁伯長<lb/>
　　　輩從而和之而詩學又為之一變於是虞楊范<lb/>
　　　揭一時並起至治天厯之盛實開於大徳延祐<lb/>
　　　之間伯長沒後二十餘年㑹修宋遼金三史遣<lb/>
<pb n="KR4h0160_WYG_019-2b"/>
　　　使者求郡國遺文故事惟袁氏所傳為最多故<lb/>
　　　家文物萃於東南百年以来流風未墜論者以<lb/>
　　　伯長實有功焉良不誣也<lb/>
　　再從姪瑛㓜孤學道龍虎山自傷不能鞠攜述祖<lb/>
　　　徳以勉之<lb/>
煌煌𤣥胄家越徙鄞隠道閟躬三世養真是生祥符觀<lb/>
光績文占籍浚儀佐邑孔勤粤有光禄亦奉於越聿魁<lb/>
開封老守於括少保恂恂卑退靜閲太保靈承逃難乗<lb/>
<pb n="KR4h0160_WYG_019-3a"/>
筏大耋韜明閭里胥洽篤生衛公喬柯茂豐敦讓詒則<lb/>
攝獄自公絶蔓秉仁干人著功冥報氤氲維垣錫崇於<lb/>
赫少傅受學族祖<hi>諱覺有書解行於世正獻亦師之</hi>習繹典謨正獻同<lb/>
宇正獻首科少傅踵舉<hi>正獻淳熙辛丑登第少傅次舉于鄉衛公夜夣神告曰汝子宜</hi>
<hi>遲上南省甲辰闔郡被黜淳熙丁未中丙科三嵗學於正獻公</hi>復師以硏繄我族父昭<lb/>
穆㑹稽非宗疇譜同源迢迢宴堂是叙<hi>少傅挽正獻詩曰宴堂聫族子</hi>
<hi>講説後諸生</hi>相臣嫉忠同黨同錮<hi>韓侂胄擅權正獻以太學正罷入偽學少傅以論蘇</hi>
<hi>師旦亦廢</hi>正學勃興象山武夷相繼登朝奉常羽儀維我少<lb/>
<pb n="KR4h0160_WYG_019-3b"/>
傅抱其魁竒曰經武有本日用不疲絶幣罷書感勵孜<lb/>
孜迺登東觀迺佐宰司嵗為閹茂正肅冠廷<hi>嘉定甲戌正肅進士</hi>
<hi>第一正獻秘監兼祭酒當是時越公為秘丞兼樞密院檢詳  越公登第已二十八年</hi>正獻休休<lb/>
少傅繩繩載史纂謨致事以行少傅作程均贏紀經翼<lb/>
翼京邑十載敉寧憬彼介狄迴戈指淮鐵駟豗喧為厲<lb/>
之階公在宥密展誠弼諧悉卒宵征拉其妖霾總戎輔<lb/>
京秉纛受齊<hi>李全叛以同知樞密院浙西制置使</hi>奸沈於淵公歸在里徵<lb/>
彼壽俊縣車告止<hi>于時徵公及東陽葛公參政宣公皆不至三公年皆近八十矣</hi>三啟<lb/>
<pb n="KR4h0160_WYG_019-4a"/>
公府永楚賜履復荒於齊終越以祀冢子廬陵克謹其<lb/>
承曰惟瑞安儉不近名生我俊兄志學蜚英上試銓曹<lb/>
計偕薦膺余年尚孩企焉戰兢女紀既䝉訖籙更符匪<lb/>
曰愚智阨窮同途火焚髙閎戚戚告瘏不敏其芸莫植<lb/>
其居泯奄長夜䀌然永徂念子之稚孔薿孔朗不寧以<lb/>
餬俾遊泬荒我雖異途與汝同情無為夸淫無溺燕朋<lb/>
壹爾氣神履氷奉盈我宗匪㣲徳芬匪沫来者之榮逝<lb/>
者之戒沾沾褱新不究其敗鍳彼太素曷其有壞述我<lb/>
<pb n="KR4h0160_WYG_019-4b"/>
祖徳送爾言邁匪窮咏歌申以用誡<lb/>
　　舟中雜咏十首<lb/>
好花辟車塵飛入黄河洗河流政茫茫一去不得底納<lb/>
汙有至道胡為愛清泚念兹物理深𤣥籥從此啟<lb/>
飛雁翔南雲辟就端有得舊年春風歸雪花大如席隂<lb/>
陽眇難窺造物司其職慎勿事炎凉来徃任行役<lb/>
道逢射生船有鶴馴且臞青絲閉其目病翼寒蕭疎皋<lb/>
禽九天来此豈真吾徒獨憐羽毛侣盤桓為長吁<lb/>
<pb n="KR4h0160_WYG_019-5a"/>
家奴拾枯草走兎来相親生来不識兎却立驚其神行<lb/>
人笑彼拙歸来始嚬呻乃知特幸脱未信吾奴仁<lb/>
白葦生寒沙殘花揺敝帚燕都百萬家借爾作薪槱物<lb/>
㣲生最下功用迺堪取大勝桃李花矜矜鬭姸醜<lb/>
清夜視北斗正色揺我前乃知中州殊譊譊浪談天召<lb/>
公化南國美教来自燕乾坤儻一致地氣何由偏<lb/>
紙鳶帖晴空飛輪走盤線東風恣昻藏得意隨手轉攀<lb/>
雲政相喜墮地忽復怨兒童豈知此得失終戀戀<lb/>
<pb n="KR4h0160_WYG_019-5b"/>
惡馬少駕車駑馬多駕船駕船勿戚戚駕車何翩翩渠<lb/>
命有通塞誰能别媸姸君看鹽車下淚隕如奔泉<lb/>
春菘種北土三年變蔓菁一為居養移自覺顔無情南<lb/>
山植松苗深根定生苓千年化瑿魄豈比春菘榮<lb/>
鸕鷀漾晴空意態極楚楚翻風蒼雪迴轉日爛銀舞盤<lb/>
旋傲孤鴻清逺敵凡羽須臾下魚陂媿我覺疾去<lb/>
　　車行二十八韻<lb/>
乘車古云貴此意昔空羡河流露枯沙桑本接晴甸大<lb/>
<pb n="KR4h0160_WYG_019-6a"/>
車蓬蓬前小車轔轔殿髙原縮先登却立駭所見隆如<lb/>
龜戴殻縳如蠶裹繭效駕何昻昻帖耳復戀戀髙岡互<lb/>
回伏逺樹時隠見禪趺恣掀簸尸寢作瞑眩初疑肝膽<lb/>
傾漸覺手足顫兩耳傳鳴雷雙眸瞥飛電縈迴蟻旋磨<lb/>
局促蟲負版氣奔驚七還心嘔復三咽地軸從此翻日<lb/>
輪肯同轉軒鞠怒交撞戚速急欲戰馬悲望雲嘶牛走<lb/>
見月喘惡箠恣調伏詈語極鄙賤中宵不知勞亭午輒<lb/>
告倦揩摩髀消肉舍弃足成趼薾慚朝飱薄重勝春酲<lb/>
<pb n="KR4h0160_WYG_019-6b"/>
湎土霧散游絲沙塵起飛麫咫尺方欲離頃刻已莫辨<lb/>
素衣緇漸化𤣥髪白新變人言道途苦我意舟檝便雍<lb/>
容漸追昔麗縟時想緬輭輪貴尊賢下足表置傳曳柴<lb/>
清時羞髙葢羣牧選況兹軌轍同及此寰宇徧詩成記<lb/>
勞勷旅次時慰唁<lb/>
　　鞭馬圗<hi>為狄誠父作</hi>
生駒萬里意所向知無前圉人忌其徳未試先加鞭要<lb/>
令俛首馴使我嘗相憐伯樂死已久此道不復傳駕車<lb/>
<pb n="KR4h0160_WYG_019-7a"/>
困泥途伏櫪老嵗年所用非所養誰能别蚩姸畫師逐<lb/>
時好謂爾誠當然披圗重歎嗟我意何由宣<lb/>
　　遊長春宫分韻得莱字<lb/>
珠宫敞殊界積構中天臺神清歴倒景青紅隠蓬莱羣<lb/>
山助其雄衮衮從西来八荒昔禹甸為此增崔嵬舊邑<lb/>
環蟻垤清泉覆流杯雲低落日浄莽蒼同飛埃緬褱古<lb/>
仙伯采芝雪毰毸長春豈酒國殺氣為之迴天風起髙<lb/>
寒玉佩聲徘徊空餘水中輪歴録環春雷之人去已久<lb/>
<pb n="KR4h0160_WYG_019-7b"/>
松聲有餘哀<lb/>
　　蔣商卿叙其先人客金陵與先子事契末章復以<lb/>
　　　見屬次韻<lb/>
堂堂金陵州草草石臺路羽書急星馳鋒車却金錯飛<lb/>
雲古戍基積雪寒沙歩我舟欲輕行我馬何跼顧乃翁<lb/>
入門初此夕傾葢故寒暄謝浮語信宿陳薄具兹年心<lb/>
尚孩維時嵗云莫艱虞脱九死邂后欣再遇貞姿固青<lb/>
松雅曲廢朱鷺二老古先民百嵗等童孺㣲疴隔音容<lb/>
<pb n="KR4h0160_WYG_019-8a"/>
鉅痛割心腑孤根擢遺肄淳鷇悲弱羽緬褱青氊舊力<lb/>
守韋編素伊優笑侏儒呫嗶陋章句珥貂匪七葉插架<lb/>
同四庫談空齊諧虚守樸燕説固芳林極薈蔚溟海窮<lb/>
混濩乃知山中雲政異巖下趣心聲要成律易象那可<lb/>
註羣賢凜無㡬餘子兢自數愛君思如泉愛君美如瓠<lb/>
願為汪汪深勿作翕翕附巨構千礎承珍裘百狐聚混<lb/>
世同餔糟勞生已嘗醋整冠儼初服拂衣謝紛務溝斷<lb/>
寧繪犧戸樞詎為螙情深盡傾倒醉劇多謬誤㤀機絶<lb/>
<pb n="KR4h0160_WYG_019-8b"/>
矜絜落筆化塵腐水深嘉魚潛雲重樛木怒翩翩林間<lb/>
鶴棲棲井中鮒飄零記疇昔慷慨合和喣辱贈難與酬<lb/>
臨風復成賦<lb/>
　　集亷園<lb/>
芳菲亷家園換我塵中春古樹不受采白雲為之賔中<lb/>
列萬寶枝夭娜瑶池神背立飲清露耿耿猩紅新幽蜂<lb/>
集佳吹炯鷺揺精銀層臺團松蓋其下疑有人奕罷忽<lb/>
仙去飛花㸃枰茵髙藤水蒼佩再摘誰為紉濯纓及吾<lb/>
<pb n="KR4h0160_WYG_019-9a"/>
足照映須睂真暝色起孤鳥寒光蕩青蘋信美非故居<lb/>
整馬来城闉<lb/>
　　次韻雜詩二首<lb/>
少年觀滄海天濤碧因依下有珊瑚株紅光射雲輝玩<lb/>
之不忍舍歘吸雙龍飛逺為塵中遊坐覺顔色違哀㢤<lb/>
西山士饑食周原薇<lb/>
朝遊東門曲壞道荆棘存纍纍者誰冢舉觴酧其魂死<lb/>
無落魄名生有呫喋言所以荷蓧翁臨流潄潺湲遺簪<lb/>
<pb n="KR4h0160_WYG_019-9b"/>
隠世徳忍垢躬灌園豈㤀輕肥念茍得誠少恩采采松<lb/>
上花饑来助吾餐<lb/>
　　褱伯生<lb/>
春雨消路塵春風散林纈蕩蕩長安門客子千萬轍城<lb/>
隂有一士淡食羮不啜采彼松上露煮石化晴雪沈冥<lb/>
䕶真性觴至那復説向来舌本淡今作耳根熱維南有<lb/>
樛枝巖溜滋百結在徳良自防居屯詎為折念此長夜<lb/>
深寒光吐殘月<lb/>
<pb n="KR4h0160_WYG_019-10a"/>
　　夕佳亭<lb/>
赤雲下平田層巒紫光凝疎鐘息萬籟晴湖淨奩冰倦<lb/>
翮戢已棲㳺雲澹相承吹簫者誰子空林起孤燈感彼<lb/>
金谷人怪石樛寒藤壯意恥未沒水涌風憑陵亭亭玉<lb/>
浮圗百幻隨廢興振衣視天末黯澹銀河升朝曛詎異<lb/>
境氣寂念始澄<lb/>
　　潘孟陽上書不報歸里作五詠<hi>此題元音選四首題作送邵元道潘</hi>
　　　<hi>訒叔曹能始俱刻入迺賢誤</hi>
<pb n="KR4h0160_WYG_019-10b"/>
賈生藴竒略徒歩西上書昊天有正命傷㢤杞人愚鵬<lb/>
翼垂雲来魂氣與之俱鼂氏竟寂寂主父復何如<lb/>
襄陽孟處士<hi>一作浩然</hi>拂衣歸故山放浪巖壑深流咏遺人<lb/>
間舉袖巖<hi>一作林</hi>花落擊楫江鷗還羊公何墮淚水聲日<lb/>
潺潺<lb/>
梅生一尉卑<hi>一作㣲</hi>喋喋正天紀洗心洞𤣥化削跡棄<hi>一作</hi>
<hi>無</hi>妻子龍變孰能<hi>一作為</hi>馴蟬蜕乃真止松迴風泠泠水<lb/>
落石齒齒<lb/>
<pb n="KR4h0160_WYG_019-11a"/>
虞卿舌轉九揣事精㣲茫艱危見交態窮愁名益光黄<lb/>
金散逝水白璧凝飛霜丈夫有定志得失非預防<lb/>
仲連匡世姿揮手却秦軍捲袂停白日登車抗浮雲射<lb/>
書誠草草孤城生死分辭榮敦薄<hi>一作厚</hi>俗矯抗離其羣<lb/>
　　送馬伯庸御史奉使河西八首<lb/>
青瑣倦迂散執轡踰闗河黄流何奔傾積石何嵯峩承<lb/>
詔撫疲甿驚烏在林柯沙場有凍骨野畝無遺禾日夕<lb/>
寒雲聚宿燐明巖阿訪俗感素心因之聆咏歌<lb/>
<pb n="KR4h0160_WYG_019-11b"/>
咏歌者誰子被髪號天明婦死不復悲失兒誰與耕承<lb/>
平五十載不識戰與争殘雪流銀液我淚同其傾古云<lb/>
百二險夸誕生甲兵孰能轉夷途歴刼永清寧<lb/>
清寧闡文運覽彼古帝都秦聲激豪宕洛詠夸敷腴邙<lb/>
山何纍纍下有白玉趺感彼秉筆人百金盡其諛死者<lb/>
已寂歴兹文亦糢糊偉㢤龍門生悲憤有遺書<lb/>
遺書紀河源荒忽不可識君行河之西春雪深五尺茫<lb/>
茫賀蘭山抽矢石為鏑坐閲三姓王聖代始斂色沙羊<lb/>
<pb n="KR4h0160_WYG_019-12a"/>
䕶氊房名駝候土驛觀風慘無儔雲端羡飛翼<lb/>
飛翼西北来遺我書赫蹏中有陳情詞復憐雙雛啼野<lb/>
曠川無梁積荒氣候凄雞鳴葡萄根虎嘯苜蓿畦清霜<lb/>
集素裘斗戴天益低頓轡不得上雪山在其西<lb/>
其西何寥寥云有古先生巖居時一食委形澹無營朝<lb/>
日炫丹碧匪以斤斧成如何驕榮子騰挐列層城驅力<lb/>
超北海逐影徙南溟誰能佐𤣥化泯黙有遺情<lb/>
遺情在相思舉酒不得起永念編簡功篤志刋綺靡傾<lb/>
<pb n="KR4h0160_WYG_019-12b"/>
蓋己云舊知我實知已送君河之湄凍栁光薿薿修途<lb/>
馬飛翻少立盡瞻俟植徳綏令名眠食慎道里<lb/>
道里吾何能託身承明廬峩冠養深拙清塵辟修途驅<lb/>
馬李陵臺望鄉問長鬚長鬚不能對吾行益次且羡君<lb/>
萬里道晴霞起襜褕天山諒非逺椎牛植枌榆<lb/>
　　大名劉節婦吟<lb/>
孤鶴不累巢離鸞不飲溪溪明難為影巢成誰與棲飄<lb/>
飄無根雲流麗如虹蜺下有貞松臺白日晝且凄我思<lb/>
<pb n="KR4h0160_WYG_019-13a"/>
徹霄漢冥邈不可梯青青東園栁子規當樹嗁来者何<lb/>
用歡去者日以迷擊石端出火𢷬辛能作齏妾心倘未<lb/>
明請看井中泥<lb/>
　　育王珙禪師示寂二絶嶼上人回山中因寄墖主<lb/>
石墖累荒土月落水稜稜永褱跏趺叟松風吹不譍山<lb/>
房舊淨供素壁一枝藤語寂絶禪觀機深超祖乗擊石<lb/>
逬新火諸天化為燈上有白玉峰丹梯杳難登黄流鉅<lb/>
野漲虎嘯懸崖崩斯道儻未泯㣲言足搜徵<lb/>
<pb n="KR4h0160_WYG_019-13b"/>
　　善之僉事兄南歸述褱百韻<lb/>
並轡承明廬荏苒十七禩陽林集總翠奥室麗文綺寶<lb/>
函龍鳯章玉佩鵷鵠峙泰帝興鴻文奎壁憲天紀楩楠<lb/>
購羣才弓帛徵四起畨畨古遺直正色論道理深㡬虎<lb/>
生風神契魚在水三光密轇轕一札見萬里雍容丹地<lb/>
近經緯審國是霜封賚黄柑冰盤錫朱李蒲萄與法酒<lb/>
承燕時潄齒俯陳天人際齰舌衆披靡始言官髙卑予<lb/>
奪慎其軌終言瓊林資海宇極鞭箠憸情曲如鉤讜論<lb/>
<pb n="KR4h0160_WYG_019-14a"/>
直如矢或以首鼠窺或以妖狐伺奏終慶雲開再拜玉<lb/>
色喜天青回海雁萬柳色薿薿屬車度居庸整隊行過<lb/>
蟻老臣汝居守清霜慎顒俟秋風龍虎臺帳殿紅旖旋<lb/>
前驅列鵞鸛後御肅犀兕分行獻瓜果傳醴復長跪念<lb/>
昔詞臣功咫尺寫天㫖大令追風雷小言嫓蘭芷約制<lb/>
如竟寧渾噩回正始告廷趣揚休建社追賜璽摛文具<lb/>
明訓援筆謝填委飛濤巻天呉歴塊超騄駬咿嚘恩澤<lb/>
侯過手直三禠圜丘導景化祕祝陋五畤漢皇禮鄒枚<lb/>
<pb n="KR4h0160_WYG_019-14b"/>
食粟倡優比遺恨存至今文俳等方伎緬思周廷彥勢<lb/>
若鹿角掎褱忠牖納約凝命鼎出否追琢羅寶尊刻鏤<lb/>
羞玉簋朽索馭匪輕深淵渉無涘煌煌金匱書世守司<lb/>
馬氏春秋尊為經不復繼魯史朝光鳷鵲明千花爛朱<lb/>
蕊松風轉回廊蒼玉振徙倚龍荒起神武九域極芟薙<lb/>
羣公儼侍御挾矢佩象弭臨河誓剖符披圗開賜履永<lb/>
言卑退全罔以强力恃獻功上王所百一存寶庋龜趺<lb/>
負穹石浮語極褒侈墨兵勦衆妄筆獄破積毁載筆<lb/>
<pb n="KR4h0160_WYG_019-15a"/>
非無能終嵗不滿紙坐曹心靡寧愒日顙有泚清談雜<lb/>
諧語陡覺兩曜駛自取木雁中俛首供諾唯交章日輪<lb/>
囷渉署絶臧否或云以彚升拾級上堂戺或云選清望<lb/>
後至實奇士迎塵馬交趨候門足争累冥鴻天機深却<lb/>
立賦三已總角勇志道奇服曳芳茝澄觀竹素園讎勘<lb/>
徹昬晷儒宗丈人行聞欬輒倒屣湥湛皇王學揮手謝<lb/>
青紫辭卑相如賦操擬靖節誄凄凉五公裔淟涊羞筮<lb/>
仕孤音歎寡和激石轉商徵浮雲蒼狗来黽勉渡江汜<lb/>
<pb n="KR4h0160_WYG_019-15b"/>
湯湯黄河道桑棗日淪圯耕童戲殘鏃一一古戰壘霜<lb/>
叢射新兎春蒲貫王鮪荒州静無事拍手歌于蒍枯灘<lb/>
鐵槎牙積溜玉迤邐太史非好㳺所歴廣聼視振文入<lb/>
閶闔姻契論不鄙相期在霄漢薄禄慎礪砥趨朝曉<lb/>
同班退宿昬共止填膺雙髯張快意並手抵談經陋荄<lb/>
兹證字窮亥豕斷絃搜麟膠滅跡問獺髓愛兄静以絜<lb/>
振鷺立水沚霧㴱沐𤣥豹日坰粲文雉鏞鐘倡鴻聲衆<lb/>
樂奏立伎向来論交意瞑目謝諸子出處今不同評議<lb/>
<pb n="KR4h0160_WYG_019-16a"/>
實相似維吳稻蟹區民俗久瘡痏貧檐蒲稗齊富廩丘<lb/>
嶽庤傾金恣聨絡所至各關市令儀養叨懫軟語包詐<lb/>
詭郭解都中夷景氏闗内徙坐令襏襫徒終嵗力耒耜<lb/>
興文植清邵省罰厲亷恥重華政垂衣化俾風俗美行<lb/>
行度東魯野水足荷芰㣲吟數魚網薄睡倚烏儿漁歌<lb/>
起㣲茫逸興舟戒檥人言居移㴱嘉橘化成枳不見千<lb/>
金泉一歃夷齊擬離羣増幽憂溽暑積惉懘登坡帽低<lb/>
昻跋馬益逺企管鮑非利交金石誓生死著鞭訝先之<lb/>
<pb n="KR4h0160_WYG_019-16b"/>
税駕亦逝矣共享黄髪年斯文永綏祉<lb/>
　　送趙虚一道士降香南海諸名山<hi>徃從虞伯生降香成都</hi>
振策峩睂巔身輕瞥飛鳥懸厓飲崩流側石穿暗篠髙<lb/>
騫蕩心目毎恨所歴少捧香南溟使絶足騰騕褭龍淵<lb/>
明玕秀恍惚百靈皦乗飇訊八公挂席招五老巖光候<lb/>
隂晴水氣變昬曉神君層巒倚商祭通杳眇念昔結空<lb/>
寂厓广絶登眺希彼巢居子寢作止林杪鐘鳴驛吏動<lb/>
危坐萬籟愀餘齡水赴壑歴塊跡電埽韜精習澄觀俯<lb/>
<pb n="KR4h0160_WYG_019-17a"/>
矚八紘小<lb/>
　　飲酒雜詩<hi>録四</hi>
京師二十載酒中有㴱歡大雨即閉戸朔風嘗解鞍客<lb/>
至輒笑之是豈宜居官振容筮神蓍鴻飛漸於磐百嵗<lb/>
苦世短萬鍾非我干所以東方生吏隠神益完<lb/>
陽鳥乗南雲飄飄振竒翮迫此粱稻謀居移遂成客媿<lb/>
我食京塵誓墓志未獲雙峰十丈松下有千載魄當年<lb/>
侍蓬瀛香芸森寶冊髙齋集遺編朱墨猶手澤戰兢媿<lb/>
<pb n="KR4h0160_WYG_019-17b"/>
匪承永念在行役<lb/>
弱冠不飲酒篝燈横玉繩或云酒中趣湛湛浮雲蒸棄<lb/>
書試其言杲若烏輪升天根轉晴雷堅城為之崩妙言<lb/>
粲瓊屑逸興追飛鷹醉鄉儻可居無功乃真朋<lb/>
江梅生空林嵗晏美無度挈身踰朔易塊獨此空處氊<lb/>
房望朝陽耿耿不得語雕龍粲珍禽悵望秦鄉樹爰居<lb/>
東門止盛饗非素茹臨風嗅其英雅志褱故土<lb/>
　　觀真文忠公畫像<lb/>
<pb n="KR4h0160_WYG_019-18a"/>
羣賢輔絶學嵯峩武夷峰熒熒方瞳光汲汲汗簡中緬<lb/>
褱文明初蒼珮極匪躬執筆侍玉署妙語工彌縫飛塵<lb/>
變蒼狗潛淵閟游龍空餘經濟心勞徕饑飛鴻濁水投<lb/>
神膠揚清乃奇功喬松不並世寒飇轉秋蓬生世我已<lb/>
後正緒遺顓䝉惕然拜公像斯道非終窮<lb/>
　<hi>曾大父樞密越公嘉定辛未與先生同官奉常寶慶初同為侍從先生被黜先公亦以論邊事去國獲拜</hi>
　<hi>遺像幷識於后明王忠簡公嘉定入朝曾大父越公獲隨班著暨端  公嘉熙間以西山先生門人敭歴</hi>
　<hi>麾節先公則己捐館桷向逰學婺女得拜端明公之次子令尹道家世遺事纚纚不絶口今復見其孫申</hi>
<pb n="KR4h0160_WYG_019-18b"/>
　<hi>伯於鄞喬木摧落桷湥為此懼瞻仰西山先生遺像因叙事契作以自勵亦以勉夫申伯</hi>
　　次韻元復初春思三首<hi>此三詩潘訒叔曹能始俱誤作迺賢</hi>
凍樹迴青陽羈禽競新哢喧喧人語浮稍稍春事動澄<lb/>
心絶芳華小睡足幽夣夣覺天宇新朝光集飛楝<lb/>
遊塵逐平皋秀色翳榛莽油雲互東西鬱抑不能雨昭<lb/>
蘇在𤣥功竟夕復延佇何當扶其巔振翮窮委羽<lb/>
逺客芳草思湛湛天外舟坐令親知疎低徊此淹留古<lb/>
樹擢奇石清流匯芳洲素心諒有在胡不為兹逰<lb/>
<pb n="KR4h0160_WYG_019-19a"/>
　　送薛𤣥卿歸吳予時有上京之行<lb/>
飄飄江海遊渺渺關河役燕鴻有相避客子無定跡南<lb/>
山火雲髙北山雪新白想此六月時相顧各動色堠傍<lb/>
青松樹上有雙鵠翼愛君慎舟楫戒我專寢食擾擾行<lb/>
路難風花亂如棘<lb/>
　　有感<lb/>
皎皎白面生長鋏學短長箕坐激楚聲大言響髙堂有<lb/>
客將止之反脣臂欲攘客退不敢言彼怒庸何傷盈盈<lb/>
<pb n="KR4h0160_WYG_019-19b"/>
百花露擬作終嵗糧露晞百花隕掩袂翻傍徨<lb/>
　　三月十二日自殿廬歸舍棃花盛開薄莫與陳汝<lb/>
　　　海花下小飲<lb/>
兩人一百嵗共飲三十杯雙花夾蒼檜夭桃倚晴臺白<lb/>
團燕山雪紅注天台醅振鷺擬髙下逰蜂謝徘徊昻首<lb/>
冠接䍦捧心舞毰毸殘日凝餘霞迴風起輕雷不念影<lb/>
寂寂但惜光皚皚珠衣㸃綴滅粟尺彌縫裁團團妝奩<lb/>
巧宛轉寒紋迴香深妒紫檀色靚羞蒼苔幸兹豔陽盛<lb/>
<pb n="KR4h0160_WYG_019-20a"/>
不以塵土摧凡卉工後先孤根靜栽培翫芳悟觀象擷<lb/>
英審掄材輘轢青紫場躪藉錦繡堆髙羞折腰栁逸亞<lb/>
横枝梅殷勤識花意浩蕩為我開殿廬龍光動瑣窗駒<lb/>
影催相迎復相恨欲去還相陪停雲儼若思落月寒如<lb/>
灰當歌願秉燭渴吻驚恥罍<lb/>
　　次韻瑾子過梁山濼三十韻<lb/>
大野猪東原狂瀾陋左里交流千尋峰㑹合百谷水量<lb/>
深恣包藏神静莫比擬碧瀾渺無津緑樹失其涘揚㠶<lb/>
<pb n="KR4h0160_WYG_019-20b"/>
鳥東西擊楫鷗沒起長橋篙師歌短渡販客止天平雲<lb/>
覆幕灣迴路成砥鷹坊嚴聚屯漁舍映渚沚栁絲翠如<lb/>
織荇帶組交薿出日浮鉦金明霞紆綬紫一歃澆腸逥三<lb/>
頮慰顙泚髙桅列魚貫逺吹生鳯胔前奔何無休後進<lb/>
復不已遶如林烏旋疾若坂馬駛飄飄媿陳人歴歴見<lb/>
遺趾流移散空洲崛强尋故壘波清鳬聚陣日落魚㑹<lb/>
市土屋危可緣草广突如峙蓮根漲新圩蒲芽䕶荒坻<lb/>
水花碧團團雲葉白迤迤濬修出飛泉闡闢搜故址緬<lb/>
<pb n="KR4h0160_WYG_019-21a"/>
思重華帝允屬夏后氏彞倫著箕疇偉功傳遷史目力<lb/>
渺無窮行跡端可紀前邨捋柔桑沃壤接良耜餘芳錦<lb/>
堆爛宿麥翠圍侈乃知東魯儒終作中朝士養源匯滉<lb/>
瀁包荒納遐邇驅馳屢經過感歎復慰喜南還幸遂願<lb/>
永雪洗耳恥<lb/>
　　憶昔三首<lb/>
憶昔白雲阡有松如車輪初日炫五采湛湛珠露匀是<lb/>
時十四五恍不如其因有客笑指之慈䕃在汝身猛志<lb/>
<pb n="KR4h0160_WYG_019-21b"/>
親六籍百川渺無津褱刺慎所從一一先朝臣文昌古<lb/>
遺直談經鬱紛綸授以漆簡書經緯通天人碧波掣鯨<lb/>
魚瑞錦翻麒麟昌歜世所鄙食之乃竒珍厠身金鑾中<lb/>
黽俛二十春懼貽先師羞執筆常逡巡即今己六十誓<lb/>
墓廬松筠厚徳靡有報淚與寒泉淪<lb/>
外家甘盤宅門閎誠煒煌髙懸金碧牓中有衮繡堂珠<lb/>
璣左右侍絲竹儼成行㓜不識慈顔到彼心傍偟毎嵗<lb/>
兩過之嚴訓具有方膏粱病居養久爾生惰荒七嵗誦<lb/>
<pb n="KR4h0160_WYG_019-22a"/>
詩書十齡學詞章駸尋志學嵗折節師老蒼紀事法班<lb/>
馬冥心契羲皇謬與時彥交寶書閲琳琅今兹乞南歸<lb/>
徃事增慨慷興褱陶與蘇秉筆追耿光凱風有遺思願<lb/>
言繼餘芳<lb/>
寥寥帝王州我翁佐其治有亭名朝陽青溪清且駛旁<lb/>
有籌邊閣羣公集裾翠翹翹萬芰荷雨過争旖旎飛觴<lb/>
羽書来翕霍江上燧峩冠極逰談戎弁生縱恣予時侍<lb/>
其旁側耳聽論議翁言不見取投劾乃謝事坐令百萬<lb/>
<pb n="KR4h0160_WYG_019-22b"/>
家解甲豎降幟徘徊夕陽亭晉宋政相似<lb/>
　　芳思亭<hi>幷序</hi>
　　　大父尚書公治圃南郊有堂亭凡十五方池修<lb/>
　　　廊屈折便宜雨甚亦無礙逰事逮今荒廢踰四<lb/>
　　　十年故基陳迹不復可考近築一亭雜植花木<lb/>
　　　廣不踰畝髣其萬一名之曰芳思玩其英華將<lb/>
　　　以紬繹志興翰墨有紹是則先公之志作詩示<lb/>
　　　瓘瑾幷求親友同賦<lb/>
<pb n="KR4h0160_WYG_019-23a"/>
侃侃尚書公投紱理泉石五堂適寒暑十亭送昕夕瓊<lb/>
英𤣥圃秀美䕃嘉樹碧修廊不受雨來徃隨履舄紅雲<lb/>
漲方塘丹霞耀翠席嘉魚黄金掌瞥見眇莫測辛勤三<lb/>
十年㴱逝晦朝蹟遺訓示子孫樹藝比其徳浮雲變須<lb/>
臾百幻倏消蝕空餘鄭公莊耕稼給衣食緬彼行樂時<lb/>
種植各有職以兹一畝園髣像見疇昔幽葩與羣卉生<lb/>
意日不息朝陽潄靈根三咽妙紬繹曠褱事幽賞逝矣<lb/>
躬六籍<lb/>
<pb n="KR4h0160_WYG_019-23b"/>
　　題髙彦敬桑落洲望廬山圖<hi>為秋泉作</hi>
長江亭亭桑落洲一墖獨傲蘋花秋邊聲已逐鼙鼓盡<lb/>
水氣欲挾漁榔浮謫仙騎鯨五栁老真景變滅隨沙鷗<lb/>
空餘秦箏與羌管斷續不洗琵琶愁玉堂小窻解蒼佩<lb/>
宴坐得意毫端收空青點雲碧痕溼方諸取月寒光流<lb/>
匡廬老人在何許似覺頷首相遲留佳峯稜稜鐵鉤鎖<lb/>
寸樹㸃㸃銅浮漚要知翰墨灑清氣俗子政爾勞雕鎪<lb/>
秋泉山人息機事青眼不與王公酬髙張素壁凜太古<lb/>
<pb n="KR4h0160_WYG_019-24a"/>
擬跨獨鶴還磯頭人生江湖在適意底用絶俗埋林丘<lb/>
披圖覽古重歎息天際杳靄疑歸舟<lb/>
　　秋泉徳生仲章梅叔章周儀之皆次余韻題廬山<lb/>
　　　圗再次韻以謝<lb/>
海郡列戍連沙洲榆栁插㦸揺清秋擬從京國洗氛瘴<lb/>
黄塵復作煙花浮西山紫翠不可望但訝積雪如明鷗<lb/>
愛君寒齋之畫幅瀟灑不寫人間愁胸中丘壑我豈少<lb/>
奈此磊嵬難為收宣城詩法挺二妙炯若玉瓚盛黄流<lb/>
<pb n="KR4h0160_WYG_019-24b"/>
永興天機愛神俊碧眼一顧羣無留千年周子古風月<lb/>
衮衮亦散空中漚乾坤無言混沌鑿頗怪我輩勞鐫搜<lb/>
沈㝠天台老仙伯清坐自與廬山酬天青無人月色古<lb/>
縹緲五老疑駢頭功名營身旋蟻磨芻豢得意崇糟丘<lb/>
何當相從老其下釀酒一醉黄金舟<lb/>
　　謝王參議送練春紅二枝<lb/>
玉堂老仙玩幽獨閉户無人似初溽倚闌岸幘領孤芳<lb/>
䔩䔩輕紅冠羣綠化工有意卑凡卉積李崇桃空眩目<lb/>
<pb n="KR4h0160_WYG_019-25a"/>
爭先鬬巧等堪憐已向東風盡驅逐此花清姸淨如洗<lb/>
收拾餘春傲榮辱何郎湯餠徒試妝太真温泉空賜浴<lb/>
天然生色鑄真態亭午低頭睡初足誰言花后最竒絶<lb/>
我怪酪奴能汙觸嫣然一笑奉清懽莫把金尊歌别鵠<lb/>
幷刀妙翦駢頭來珠露淋漓袖新蹙似嫌凡子多京塵<lb/>
却恨髙人付流俗㣲風澹蕩新雨生强拭愁容吐殘馥<lb/>
擬將色筆寫清意綺語非工那忍瀆徘徊中庭月過半<lb/>
翠袖娟娟泣寒玉<lb/>
<pb n="KR4h0160_WYG_019-25b"/>
　　絡馬圖<lb/>
秋原苜蓿肥雲屯帖帖此馬和且馴屬車效駕豈在力<lb/>
愧汗絶足追奔塵良哀不生造父徃公子毫端意悽愴<lb/>
虞淵逐日終飲河出門加鞭奈爾何<lb/>
　　寄南劒李士𢎞使君<lb/>
水雲離離千曡峰海日如鏡行天紅使君新沐坐清樾<lb/>
筆底丘壑生隂風玉蘭之花不受觸日給飛泉三百斛<lb/>
髙舂打衙人不來鶴立蒼苔動新綠<lb/>
<pb n="KR4h0160_WYG_019-26a"/>
　　㶟陽張節婦瓶中杏枝著花因賦<lb/>
陶人妙合隂陽機凍壺頃刻囘芳菲盈盈綠房綴冰蕋<lb/>
玉蝶婀娜穿帷飛佳人蓬鬢不下堂手繡孤鳯横匡牀<lb/>
寳刀翦繒試春色翠袖慘澹顔無光烏頭可白珠九曲<lb/>
造物㴱知憐不足故應試此一枝春㸃綴扶疎驚衆目<lb/>
君不聞天上瓢髯龍平陸成波濤又不聞壁間壺兩曜<lb/>
瞬息如跳珠齊諧茫昧不可詰炯目㸔朱動成碧張氏<lb/>
之壺如截肪真火鍊質千年剛枯根借潤表貞志慎勿<lb/>
<pb n="KR4h0160_WYG_019-26b"/>
語怪歸荒唐<lb/>
　　同子唯賦水車<lb/>
挈缾之智誠有餘抱甕之勞亦良苦何人嘗巧搜天機<lb/>
河伯逡巡魚鼈舞昂昂長身卧塍岸巻地翻濤敵驕暑<lb/>
誰云龍骨化梅梁未信魚身作橋柱縈紆香輪過流水<lb/>
突兀雲梯巻清雨横陳歌板促紛綸倒流谷簾聲齟齬<lb/>
東家饁婦顔色惡歩步生蓮空媚嫵陽烏流爍汗成漿<lb/>
平陸須臾涌銀乳推移燥溼意本同竊奪隂陽天所怒<lb/>
<pb n="KR4h0160_WYG_019-27a"/>
人言無踵能自至跬步周旋路修阻不辭滿眼㸔黄雲<lb/>
嵗晚論功付梁梠君不見田舎翁年年苦辛與我同天<lb/>
寒破褐厭糠覈仰視屋壁知誰窮<lb/>
　　善之攜酒招遊西湖值雷雨分韻得杯字<lb/>
南山樹影糊輕煤北山雲花玉崔嵬絶憐我輩少姿媚<lb/>
幻此異景窮奇瑰湖光山色兩愁絶更挾新雨除飛埃<lb/>
千年龍公睡忽醒頃刻駕浪鞭春雷我生倦遊端有意<lb/>
陳跡黯澹漫蒼苔擬將鐵笛寫清怨復恐翠袖含餘哀<lb/>
<pb n="KR4h0160_WYG_019-27b"/>
主人似怪不解樂故結勝侣攜尊罍翩翩六鶴舞晴翮<lb/>
華表清唳雲光開絶憐山雞强聮翼照水寒影空徘徊<lb/>
謝公屐齒殊濟勝偪仄蓬宇徒低摧娟娟新青故隄栁<lb/>
片片輕白孤山梅春風佳遊詎易得相與一笑同銜杯<lb/>
　　賦金華方君雙魚研<lb/>
海上鰜魚雙鬛紅振鬛直上嫦娥宫似嫌嫦娥太孤絶<lb/>
耿耿冰雪難為容須臾海枯不可下駢頭躍入空巖罅<lb/>
翠藤交絡石谼㴱太古風雷催變化得意相㤀睡酣熟<lb/>
<pb n="KR4h0160_WYG_019-28a"/>
開眼重光弄蛾綠跳銀破練何足竒共飽雲腴作寒玉<lb/>
良工感此同死生冥搜巧琢存其形世人翕霍漫刎頸<lb/>
對此三挹顏為赬𤣥英聞孫古俠士脫粟論交傾意氣<lb/>
朅來風雨泊江干拂拭雙魚落清淚平生謝子金石交<lb/>
詩魂寂歴飄黄茒此中濡毫作新誌免與俗子同譏嘲<lb/>
　　寄張伯雨道士兼簡鄧慶長<lb/>
越羅作衫花纂纂今年身長覺衣短垂虹大隄迎櫂船<lb/>
綵袖翩躚酒巵暖還家閉門百不知桐葉題詩綠隂滿<lb/>
<pb n="KR4h0160_WYG_019-28b"/>
鄰坊為約張隠居細雨湖橋乘欵段<lb/>
　　煮茶圖<hi>并序</hi>
　　　煮茶圖一巻仿石窻史處州燕居故事所作也<lb/>
　　　石窻諱文卿字景賢外髙祖忠定王曾孫儀觀<lb/>
　　　清朗超然綺紈之習聚四方竒石築<hi>闕</hi>曰山澤<lb/>
　　　居而自號曰石窻山樵此圖左列圖巻比束如<lb/>
　　　玉筍錦繡間錯旁有一童出囊琴拂塵以俟命<lb/>
　　　右横重屏石窻手執烏絲闌書展翫疑有所構<lb/>
<pb n="KR4h0160_WYG_019-29a"/>
　　　思屛後一几設茶器數十一童傴背運碾綠塵<lb/>
　　　滿巾一童篝火候湯蹙脣望鼎口若懼主人將<lb/>
　　　索者如意麈尾巾壺研紙皆纖悉整具羽衣烏<lb/>
　　　巾玉色絢起望之真飛仙人予意永和諸賢放<lb/>
　　　浪泉石當不過是而其泊然宦意翰墨清灑誠<lb/>
　　　足以方駕而無媿甲午冬十月其孫公疇出以<lb/>
　　　相示因記而賦之以發千古之逺想云<lb/>
石窻山樵晉公子獨鶴蕭蕭煙竹裏月湖一頃碧琉璃<lb/>
<pb n="KR4h0160_WYG_019-29b"/>
髙築虛堂水中沚堂湥六月生凉秋萬柄風揺紅旖旎<lb/>
遵南更有山澤居四面晴峰插天倚憶昔王門豪盛時<lb/>
甲族丁黄總朱紫曉趨黄閣袖香塵俯首脂韋希雋美<lb/>
一官逺去長安門徳色欣欣對妻子豈如髙懐脱榮辱<lb/>
妙出清言洗紈綺郡符一試不挂意岸幘㸔雲卧林墅<lb/>
平生嗜茗茗有癖古井汲泉和石髓風囘翠碾落晴花<lb/>
湯響雲鐺衮珠蕋齒寒意冷復三咽萬事無言歸坎止<lb/>
何人丹青悟天巧落筆毫芒研妙理黄粱初炊夢未古<lb/>
<pb n="KR4h0160_WYG_019-30a"/>
舊事凄零誰復紀展圖縹眇憶遺蹤玉珮珊珊響秋水<lb/>
　　贈張玉田<hi>循王五世孫來鄞設卜肆</hi>
將軍金甲明如日勒馬橋邊清警蹕淮壖徹衛羽書沈<lb/>
置酒行宫功第一彈冠熊軾填髙門英英玉照稱聞孫<lb/>
<hi>張鎡號約齋堂名玉照</hi>百年文物意未盡玉田公子尤超羣紫簫<lb/>
吹殘江水立野雉驚塵暗原隰夜攀雪柳踏河冰竟上<lb/>
燕臺論得失丈夫未遇空逺遊秋風淅瀝銷征裘翩然<lb/>
騎鶴歸海上一笑相問誇綢繆兩曜奔飛互朝夕璇府<lb/>
<pb n="KR4h0160_WYG_019-30b"/>
森芒蠡莫測要須畫紙為君聽落筆雌黄期破的壺中<lb/>
白日常髙懸道逢落筆呼醉眠清歌停雲意慘澹倚聲<lb/>
更度飛龍篇<lb/>
　　次韻張伯雨梅花島<lb/>
雲屛油幕低覆垂晴日倒映黄琉璃孤根自有巖壑趣<lb/>
屈曲緹室情依依巍峩青女來蕋珠赤脚獨立層冰渠<lb/>
燧人當陽朝寳鑑金胥簇漏催銅壺何人胸中蔵九島<lb/>
内火㢠環不知曉咄嗟已辦天機湥頃刻能成化工少<lb/>
<pb n="KR4h0160_WYG_019-31a"/>
隂陽在手司帝春坐窻更試明窻塵江湖逺涉汝良苦<lb/>
門外萬竅笙竽吟<lb/>
　　李士𢎞枯木風竹圖<hi>為玉隆陳又新作</hi>
狂蛟舞空蒼髯挐雙鐵䝉頂雲交加亭亭霜標不受侮<lb/>
慘澹天籟扶槎牙西山古淵人莫測一柱承天萬牛力<lb/>
會須截玉化陂龍拂拭苔光遺劒跡<lb/>
　　過髙郵湖<lb/>
七十二湖春浪濃風力翦霰跳玲瓏參差凍栁皁纛重<lb/>
<pb n="KR4h0160_WYG_019-31b"/>
傴首俟命朝珠宫淮南田父身龍鍾灼龜瀝酒占年豐<lb/>
舊秋積水挾豐隆長魚揚鬐蒲蕩中桑顛髙下棲㝠鴻<lb/>
黒禾生耳隨飛蓬瓢囊扶攜出城東至治天子達四聰<lb/>
詔書寛大蠲民農秀麥菶菶翠織茸赫日出海扶桑紅<lb/>
嵗熟於酉年相逢擊壤鼓腹歌時雍展牲美報湖神功<lb/>
　　趙昌荷花<lb/>
我家東湖三百頃瑞錦縱横綠雲凝森森曉氣天香飛<lb/>
星斗光沈水花淨逺如嬰兒脱文褓近若胎仙臨玉鏡<lb/>
<pb n="KR4h0160_WYG_019-32a"/>
瓊杯欲側雨絲垂金掌初調露珠定盡將機心付鷗鷺<lb/>
小雨輕煙穿短艇京塵烏帽二十年夢入滄洲寄清興<lb/>
趙生畫意不畫格淺粉輕砂養真性韜精斂容羞自陳<lb/>
三沐無言月華靚邇來馮於號能事老嫩風晴毫髪證<lb/>
𤣥黄己辨神俊枯逐影之人道中病髙堂視此青琉璃<lb/>
香色俱㤀保清靜<lb/>
　　句曲山迎真送真詞二章<hi>并序</hi>
　　　徃嵗在翰苑嘗草三茅君制書近張伯雨道士<lb/>
<pb n="KR4h0160_WYG_019-32b"/>
　　　寄示陸魯望句曲山朝真辭二章盖每嵗大茅<lb/>
　　　君十二月二日相傳由天台歸茅山春三月十<lb/>
　　　八日復歸魯望所製乃十二月而三月獨闕予<lb/>
　　　不揆用韻以補後章□□字書即繂字古率字<lb/>
　　　作卛吕道士過三茅因書以寄且為異日朝真<lb/>
　　　之資伯雨詞氣清簡必以予言為陋也<lb/>
參差窈窕行雲急翠旌飄飄露華溼神君夷猶疑未來<lb/>
矯首精思各山立瑶臺章徹星斗冷碧扉丹透紅流影<lb/>
<pb n="KR4h0160_WYG_019-33a"/>
春雷迸壑人不知獨鶴眠松己先醒<hi>迎真</hi>
妙顔朝廻寳衣解乗龍髙駝賦遄邁山中老人年送迎<lb/>
一酌寒泉過玉瀣翠氣紛霏森孔盖挾以流鈴光□□<lb/>
帝子髙歌歸去來白月追雲送飛珮<hi>送真</hi>
　<hi>附魯望詩云九華磬荅寒泉急十絶幡揺翠㣲溼司命旌旂未下來焚香抱簡凝神立殘星下照霓裳冷</hi>
　<hi>闕月纔分鶴輪影空洞靈章發一聲春來萬壑煙花醒  縈雲鳯髻飄然解玉鉞𤣥竿儼先邁朝真弟子</hi>
　<hi>悄無言再拜碧杯添沆瀣火鈴跳躍龍毛盖腦髪青青赮繂繂萬象消沈一瞬間空餘月外聞殘珮</hi>
　　越船行<lb/>
<pb n="KR4h0160_WYG_019-33b"/>
越船十丈青如螺小船一丈如飛梭平生不識漂泊苦<lb/>
旬日此地還經過三江潮來日初晚九堰雨慳河未滿<lb/>
當時却解傍朱門醉眼㸔天話長短年來官府催發綱<lb/>
經月辛苦鬢已霜布裘漫作解貂具入門意氣猶猖狂<lb/>
自古魚鮭厭明越明日今朝莫論説買魚沽酒不計錢<lb/>
被髪江頭傲明月勸君莫作越船婦一去家中有門户<lb/>
沙上攤錢輸不歸却向鄰船盪雙㯭<lb/>
　　新安芍藥歌<hi>送胡伯恭之婺源</hi>
<pb n="KR4h0160_WYG_019-34a"/>
洛陽花枝如美人㸃㸃不受塵土嗔輕朱湥白鑄顔色<lb/>
髙亞綠樹爭精神那知新安紅芍藥透日千層光閃爍<lb/>
碧雲迸出紫琉璃風動霓裳凝綽約我聞種花如種玉<lb/>
盡日隂晴㸔不足㣲雲澹蕩増寵光細雨輕濛賜湯沐<lb/>
何人㸔花不解理香雪紛綸手中毁酒酣跌踼空低昂<lb/>
得意須臾竟如此翩翩驌騻雲中君愛花直欲留青春<lb/>
青春如流欲歸去明年㸔花君合住<lb/>
　　哀牢夷<hi>送張子元僉事雲南</hi>
<pb n="KR4h0160_WYG_019-34b"/>
哀牢夷蒼山曡翠雲無梯洱河西傾去無底晴日倒射<lb/>
紅琉璃相傳沈木兒背坐曾遨嬉築城蜿蜒似龍尾千<lb/>
古髯君乃其始縛繩駕長橋皮船中蕩揺危巔石樓髙<lb/>
百尺子孫生長今漁樵空林明月手可拾仰飲飛流鬚<lb/>
髪溼寒藤罥徑側足行飢猿兒嗁鼠人立慘澹虚無間<lb/>
鳥道開人寰峨眉東望止一髪參旗玉井閃閃上下隨<lb/>
躋攀君不聞木皮岡前九折坂客行胡為車欲返又不<lb/>
聞青溪闗上三碉城纍纍戰骨耕未平輕家許國要有<lb/>
<pb n="KR4h0160_WYG_019-35a"/>
道矍鑠是翁誇不老張公子當有行繡衣青春照瓊英<lb/>
笑跨紫燕辭天京朝餐五粒之松子莫食側生紅入齒<lb/>
從來蠻客尊漢官但飲亾何端有理南飛鴈足何憧憧<lb/>
不能與日隨西東相思望君日西下去天一握疑有雲<lb/>
氣時相通<lb/>
　　安南行<hi>送李景山侍郎出使</hi>
輶軒使者安南來紫泥封詔行風雷溼氣翻空海波立<lb/>
鐵網山裂狂蛟摧神京煌煌鎮無極火鼠燭龍窮髪北<lb/>
<pb n="KR4h0160_WYG_019-35b"/>
彈丸之地何足論蚯蚓為城霧為域瘴江如墨黄茅昬<lb/>
羣蠻渡江江水渾千年白雪不到地十月青梅猶滿邨<lb/>
赤脚揺脣矜捷鬬竹箭蔵蛇雜猿狖崛强曾誇井底蛙<lb/>
低徊自比泥中獸龍飛天子元年春萬邦執璧修臣鄰<lb/>
朱干玉戚廣庭舞笑問銅柱今何人君不聞重譯之人<lb/>
越裳氏有道周王輸白雉又不聞防風之骨能專車神<lb/>
禹震怒行天誅李侯桓桓水蒼珮舌本懸河四方對後<lb/>
車竝載朝未央稽顙九拜乞取金印歸炎荒<lb/>
<pb n="KR4h0160_WYG_019-36a"/>
　　李宫人琵琶行<lb/>
先皇金輿時駐蹕李氏琵琶稱第一素指推却春風湥<lb/>
行雲停空駐晴日居庸舊流水浩浩湯湯亂人耳龍岡<lb/>
<hi>在上都</hi>古松聲寂寂歴歴不足聽天鵝夜度孤鴈響露鶴<lb/>
月唳哀猿驚鵾絃水晶絲龍柱珊瑚枝願上千萬夀復<lb/>
言長相思廣寒殿冷芙渠秋簇金雕袍香不留望瀛風<lb/>
翻浪波急興聖宫前斂容立花枝羞嗁蝶旋舞别調分<lb/>
明如欲語憶昔從駕三十年宫壺法錦紅茸氊駝峰馬<lb/>
<pb n="KR4h0160_WYG_019-36b"/>
湩不知數前部聲催檀板傳長樂晝濃雲五色侍宴那<lb/>
嫌頭漸白禁柳慈烏飛復翾為言反哺明當還朝進霞<lb/>
觴辭輦道母子相對猶朱顔君不聞出塞明妃恨難贖<lb/>
請君換譜囘鄉曲<lb/>
　　月海歌<lb/>
水國紅葉下萬山白嵯峩扶胥無垠接天際望舒力挽<lb/>
沈金波人言老蟾那有光為借三足之烏起熒煌烏己<lb/>
入地蟾在天此説詎得然或言大塊蓬蓬氣為主浮空<lb/>
<pb n="KR4h0160_WYG_019-37a"/>
五色神后輔顧莬在腹不得吐下入八瀛金碧聚貝宫<lb/>
樓臺珠結户穹龜前驅老蛟舞千人之目皆在水各持<lb/>
一月得歡喜夜闌斗轉銀河傾變滅消沈去無趾<lb/>
　　秋江釣月圗歌<lb/>
南山舞空趨翔鸞北山人立如嗁猿長流東來貫其腹<lb/>
謂是浙水屈曲萬丈之上源大魚奔騰鰭鬛焦小魚委<lb/>
靡隨江潮中有白玉蟾落落五采凝不消人言此蟾在<lb/>
天主隂魄淪沒何為水中宅籊籊千尺綸蟾永不受吞<lb/>
<pb n="KR4h0160_WYG_019-37b"/>
廣寒髙居凌紫清日逐烏御不得停愛此江水碧倒空<lb/>
浴影潛金精感君纏緜如有素瞬息還須上天去君不<lb/>
聞任公子東海投竿非小智又不聞嚴先生羊裘古瀨<lb/>
成髙名君家慈母占畢逋百尺樓觀端可居黄金之鈎<lb/>
不復理明月年年在秋水<lb/>
　　三馬歌<hi>東坡三馬賛本</hi>
羌水渾蜂解屯瑞至人率獸尊參以陳仰天門龍為鱗<lb/>
炳虎文髯悍獰效伏馴鑾鏘鏘馳道遵帝乘虬相攀雲<lb/>
<pb n="KR4h0160_WYG_019-38a"/>
逝無留返崑崙<lb/>
　　廬陵劉老人百一歌<lb/>
昔聞寧王嘉定時平淮如掌糧如坻襄陽髙屯十萬卒<lb/>
武昌金埒饒軍資西蜀環山堆錦繡滔滔南紀喉襟首<lb/>
峩眉積雪不動塵玉壘浮雲古今守當年行都號全盛<lb/>
翠箔珠簾爭鬬勝西湖不識烽臺愁北闗己絶强鄰聘<lb/>
寳慶天子來自外邸朝諸侯土疆日窄邊庭憂大帥偃<lb/>
蹇藩鎮侔小壘椎剝租瘢稠春城絃管暗煙雨四十一<lb/>
<pb n="KR4h0160_WYG_019-38b"/>
年變滅同浮漚咸淳太阿己倒持銅山之賊專宫帷樓<lb/>
危金谷山鬼泣舸走白浪江神悲老人年周一甲子至<lb/>
元大帝車書合文軌每話承平如夢中萬事東風過馬<lb/>
耳只今行嵗一百一坐閲天地同昨日秭歸聲苦紅葉<lb/>
翻邯鄲睡熟黄粱失門前手種青桐百尺長笑指截取<lb/>
諧宫商少君荒唐方朔誕不如老人親見湥谷為髙岸<lb/>
我孫之孫為𤣥孫翔鸞峙鵠髙下飛集駢清門慿公欲<lb/>
補先朝事濡毫更作長生記<lb/>
<pb n="KR4h0160_WYG_019-39a"/>
　　東門行<lb/>
神皇揮戈度黒河四廂捧日肩相摩金袍珠縈帽七寳<lb/>
剖符帶礪功難磨年年舞馬魚麗列宴罷玉帳經南坡<lb/>
嚴更傳警夜氣肅貔貅千列環象駝華盖西傾星散雪<lb/>
殿前蘭膏猶未滅千金匕首肘腋生拉脅摧胸慘凝血<lb/>
平明羣兇坐周廬傳㫖東西騎交迭棄馬之邦身被縶<lb/>
執簡以朝筆猶舌煌煌厚恩浹肌髓悲淚填胸痛天裂<lb/>
金繒盈車内府竭虎視眈眈終一咥<lb/>
<pb n="KR4h0160_WYG_019-39b"/>
　　次韻善之雜興三首<lb/>
習隠漸成癖苔光綠映扉辟名常好好絶俗任非非日<lb/>
落長鑱柄天寒白苧衣南鵬五月息戢翼笑羣飛<lb/>
昔日登臨地狂歌秪自求漢宫空有恨吳女不知愁雲<lb/>
葉寒沙霽江花古岸秋何人持鐵板擊徹舊邊樓<lb/>
鄧子清如竹蕭蕭澹世情下帷憐草色倚杖愛松聲嗜<lb/>
癖成書賈身窮付筆耕乘槎空有約何日海邊城<lb/>
　　月黒<lb/>
<pb n="KR4h0160_WYG_019-40a"/>
月黒斗杓轉昬昬古栁壕干掫寒戍響窣堵亂烏號風<lb/>
定歸潮急門湥落葉髙向來江上意無語獨蕭騷<lb/>
　　舟中雜書五首<lb/>
野色連雲白春聲引樹清遊魚新浪急歸鳥片帆輕曉<lb/>
夢三千里風餐第幾程萍蓬元未穏徙倚問天明<lb/>
挂席疎星外停舟獨栁邊團團風始陣怗怗月初弦隴<lb/>
曲沙成雪吳歌水拍天行蔵有如此把巻獨悠然<lb/>
春睡元無著鄉心比酒醲飛花空有意小雨不成容獨<lb/>
<pb n="KR4h0160_WYG_019-40b"/>
樹疑新堠羣鴉似亂烽艱難憐浩蕩散髪遂初慵<lb/>
河落渾無底飄零總客塵春洲蘆鴈少曉户柘蠶匀京<lb/>
洛饒豐稔江湖樂賤貧低徊吾不恨應有故山筠<lb/>
桑柘斜陽道天然錦繡機雲容催溽暑花片憶春霏水<lb/>
落新魚瘦風清宿麥肥歸程時屈指重午試生衣<lb/>
　　立春日宿大清口舟中見新月二鼓雪作<lb/>
春月如佳士翩翩欲上船相逢疑昨日一别又新年水<lb/>
鏡心胸朗空輪體質全更湥飛雪急直與鬭清妍<lb/>
<pb n="KR4h0160_WYG_019-41a"/>
　　次韻陳剛中待制初秋<lb/>
岸幘倚書楹寒砧徹四城馬歸人獨語鴈過月初生寂<lb/>
寂候蟲急凄凄落葉清客褱誰與共搔首見參横<lb/>
　　次韻馬伯庸春思兼簡繼學二首<lb/>
洛花千萬朶一一為君開粟暈排金縷酥凝爛玉杯美<lb/>
人乘馬至仙子抱琴來莫學飛紅侣隨風喚不囘<lb/>
行窩春匝匝下榻望君來雙玉矜嬌思聮鑣騁逸才題<lb/>
詩紅袖擁傳詔錦袍迴羞殺髙眠者楊花滿綠苔<lb/>
<pb n="KR4h0160_WYG_019-41b"/>
　　贈瑛上人住洞林<lb/>
托鉢千巖裏松花凍未開哀猿依講席饑鳥下香臺潭<lb/>
影留雲定鐘聲送月囘山中太古雪為寄一瓢來<lb/>
　　送蘓子寧和林郎中韻<lb/>
貂帽䕶寒沙冰天閲嵗華斷溪駞聽水密雪犬行車雲<lb/>
盡難尋鴈春深未識花昔人竒絶處八月解乘槎<lb/>
　　寄開元奎律師二首<lb/>
開元古壇主老至律精嚴洗鉢魚遊水開門鶴入簾拾<lb/>
<pb n="KR4h0160_WYG_019-42a"/>
薪供茗具滴露寫經籤己悟如來意㸔花不用拈<lb/>
開元古壇主身世兩相忘客至嘗扃户僧來不下牀神<lb/>
光千里鶻𤣥辨九秋霜白業渾消盡蓮池任意香<lb/>
　　髫齔侍諸父拜雙峰祠堂未嘗敢有題咏二十年<lb/>
　　　来接武扵玉堂瀛洲霜露之思闕然有靦近開<lb/>
　　　平石長老興廢補仆光紹前聞遂述舊懐為六<lb/>
　　　詩且伸歎仰<hi>錄三</hi>
慚媿雙峰老光明兩足尊<hi>新裝釋迦佛像</hi>午窻鉤竹影凍筆㸃<lb/>
<pb n="KR4h0160_WYG_019-42b"/>
梅魂齋近烏嗁樹禪廻虎伏門春來有新鴈勸我趣歸<lb/>
轅<lb/>
經院辛勤日千金記始興<hi>創寺時以賜金千兩經始今八十有四年</hi>雨荒蟲<lb/>
蝕栱壁壞鼠緣藤舊觀丹青復諸天錦繡承短簷增突<lb/>
兀會見出盧能<hi>書來修選僧堂舊有術士言太髙俾沙門咸其柱然清班亦不聞有顯者故未</hi>
<hi>及之</hi>
寒徹清泉底山童上水華定金非在井<hi>羅堠羅尊者語傳昔有一女子</hi>
<hi>墜釵其水遂定</hi>煮米却成沙洗目能生電搜腸可當茶人持一<lb/>
<pb n="KR4h0160_WYG_019-43a"/>
月去此月落誰家<lb/>
　　次韻張希孟凝雲石四首<lb/>
我愛凝雲好朝昬境不同金芽養靈谷鐵網起晴空月<lb/>
色古今正潮痕子午中㸃頭那有意吾欲問生公<lb/>
我愛凝雲好神清湛欲留岷峩千古雪泰華一天秋獨<lb/>
鶴離羣皎層冰出澗幽無言有湥抱山立正揚休<lb/>
我愛凝雲好模糊老墨仙癡蟇端食月渴驥欲奔泉守<lb/>
黒壺中日談空洞裏天煙霞元自足塵世未為賢<lb/>
<pb n="KR4h0160_WYG_019-43b"/>
我愛凝雲好能歸萬古春遺簪三島客椎髻八蠻臣栢<lb/>
子添清供梅花寫舊真天心元不動東海任揚塵<lb/>
　　次韻仲章過陳氏城南書隠十韻<lb/>
矮屋參差倚平蕪黯澹㸔夢迴榆塞逺愁絶翠峰寒白<lb/>
髪游絲罣丹心古鏡蟠槐明金瑣碎菊鑄玉巑岏憶月<lb/>
時㸔劒臨風復整冠鄉音憐過鴈古調拂離鸞去矣歌<lb/>
招隠終焉樂考槃晚知交態薄老識宦途難口腹非真<lb/>
累毋煩饋一簞<lb/>
<pb n="KR4h0160_WYG_019-44a"/>
　　入南城遇老醫言山陽舊事因成十六韻<lb/>
解后山陽老相傳事己訛奸雄歸草莽天地入悲歌太<lb/>
守籌謀誤將軍禮數苛鞬櫜同下吏騶御失前珂淟涊<lb/>
顔如此慿陵事若何比肩身肯辱却立齒爭摩水巻寒<lb/>
雲甲風揮白日戈耳聞人作膾眼見血成河翕霍同么<lb/>
子倉皇類小皤官車奔及馬婦女走乘騾自古儒冠忤<lb/>
難將杯酒和功成真草草<hi>先公在宥府論山陽事去國後維揚論功咸謂偶幸</hi>時<lb/>
至復峩峩漂母恩徒快中郎咏未磨<hi>荀羨為中郎將有北征詩</hi>遺屯<lb/>
<pb n="KR4h0160_WYG_019-44b"/>
迷鼈石<hi>鄧艾築</hi>舊浴暗龍渦土沃邨邨麥湖湥處處荷人<lb/>
生貴行樂何必問銅駞<lb/>
　　夀李承旨四十韻<lb/>
寳厯開三禩瓊章集萬神蒼龍廻插子玉兔候交辰潞<lb/>
水丹騰渚壺闗氣接旻道傳莘野正學比傅巖醇帝運<lb/>
昌文統師臣秉國鈞清宫髙贊畫潛邸舊經綸意得超<lb/>
今古才雄異等倫春浮霞錯落秋映玉嶙峋三執中書<lb/>
柄重開大國畇黄鐘陽脈脈瑶圃霧氤氤仙鼎神膏祕<lb/>
<pb n="KR4h0160_WYG_019-45a"/>
宫壺掌露真恩醲錫麟脯味薄謝猩脣曈碧光流漆顔<lb/>
紅色耀銀垂紳凝泰岳設席陋平津手挈重華古心追<lb/>
貞觀新至人專上夀八表樂同仁非虎耆年竝猶龍祖<lb/>
譜親息湥忘蝶化機靜狎鷗馴蕩蕩心無競肫肫俗易<lb/>
淳極知調鼎餗不惜汙車茵竹帛千年事桑麻萬里春<lb/>
管商謀可鄙房杜跡嘗遵斟酌扶元氣彌縫䕶國珍倚<lb/>
風憐竹弱聽雪喜松皴玉署親裁詔青蒲獨奉宸蜀江<lb/>
移戍罷浙土減租匀榻淨唯烏几堂虚且角巾手揮廷<lb/>
<pb n="KR4h0160_WYG_019-45b"/>
下吏目送幕中賔習隠時思許題詩尚憶秦黍田溪溜<lb/>
溜花隖澗粼粼問俗停車緩貪賢倒屣頻藥囊儲赤箭<lb/>
水鑑徹青蘋滄海收毫末空林絶隠淪籍功文館定約<lb/>
法論堂詢出處闗吾道安危佩一身政須陳蹇蹇直與<lb/>
紀麟麟績蓺慙班馬抽才頌甫申占天徒有管望冶眇<lb/>
無垠閲嵗桃成實知年海拂塵扶疎慙小草蔥蒨託靈<lb/>
椿<lb/>
　　送文子方著作受交趾使于武昌二十韻<lb/>
<pb n="KR4h0160_WYG_019-46a"/>
萬里蠻陬貢清秋督使馳乘車專述命受幣聽陳辭紫<lb/>
舌音聲狡雕題聚俗滋玉門心愈遜銅柱約難移江漢<lb/>
尊南服星辰拱太儀趨庭輸齒革授館列膏脂私覿情<lb/>
鈎隠公言理折疵彈丸空有險束矢定無疑桂蠧消煩<lb/>
溽蓍龜審事宜要荒工跌宕保障慎羈縻鸚武寒汀逺<lb/>
蒹葭晚岸敧壯遊詩句豁古戍角聲悲月矗珠簾正山<lb/>
低翠浪欹班超空耿耿陸賈政怡怡楚水愁腸結衡峰<lb/>
望眼眵過門王事急去魯驛程遲緬想垂衣治湥求補<lb/>
<pb n="KR4h0160_WYG_019-46b"/>
衮資大夫謀可利小客禮須持諭蜀徒煩檄平南漫擬<lb/>
碑佇㸔王會傳端假使臣為<lb/>
　　魯子翬御史分按遼陽作長律五十韻愛其精密<lb/>
　　　予今嵗亦扈蹕開平因次其韻<lb/>
象御天街正烏輪海觀昇省方秋戒慎扈蹕嵗因仍石<lb/>
迸根駢拇山廻勢左肱塵湥疑帽重霧密覺衣蒸午頓<lb/>
炊難熟宵征酒易勝解鞍心惘惘執轡念兢兢酪水分<lb/>
罌缶通薪算斗升皮毛均製服脂膟或然燈統幕迷髙<lb/>
<pb n="KR4h0160_WYG_019-47a"/>
下烽臺閲廢興度闗泉水咽出口月華澄狼戾官芻峙<lb/>
魚麗餫粟徴千房雲曡曡萬竈墨層層列帳排衣甲行<lb/>
營䕶棘矜斾旋環似翼鼓發去如繩斗北瞻紅棧雲西<lb/>
指白登草肥青䆉稏松聳翠崚嶒積雪疑㤀象摶風訝<lb/>
徙鵬屬車攢幄帳行殿儼茵慿白㲲時逢賈朱衣定指<lb/>
僧翠旄逼華盖金甕耀觚稜觀闕天經界儀臺象緯凭<lb/>
佽飛拳似虎鐵杖足如能竹帛司常煥丹青職貢增會<lb/>
朝珠帽簇錫宴寳巵凝陛立齊垂槖師行陋釋掤廣寒<lb/>
<pb n="KR4h0160_WYG_019-47b"/>
通月窟髙爽寄凉橧上聖英資異丁年武徳𢎞天戈中<lb/>
夜渡星檄百川承同軌嚴行夏眀禋恥用鄫别州端首<lb/>
冀分器定先滕徳啟無疆服光傳有道曽皇威宣絶漠<lb/>
陽澤散堅冰表正辰居所漸仁水集堋庭開下鳴鳯苑<lb/>
廢罷飛鷹舉逸尊加壁掄材鄙販繒鄧林搜八柱瀛海<lb/>
取三凌曲學慙繩祖孤聞賴得朋沈思雲外弋冥索澤<lb/>
中罾客議雞同鶴人疑驥聚蠅濡毫終有思執簡豈無<lb/>
懲謂可兼遐邇胡云立愛憎清芬蘭佩結芳薦蕙殽烝<lb/>
<pb n="KR4h0160_WYG_019-48a"/>
鴻筆吾誠忝輶軒子累乘共知心耿耿明對髪鬙鬙馬<lb/>
磨誰憐許龍門共企膺枚生詞過實揚子徳徒稱盛化<lb/>
乾坤闢王綱日月恒麟符昭炳蔚豹霧駭超騰虚白難<lb/>
為繪空青不受矰欲追千古筆為付一枝藤<lb/>
　　次韻伯庸畫松十韻<lb/>
妙思通靈素𤣥隂接帝青抗顔躬蹇蹇䝉頂髪星星颯<lb/>
爽龍羞豢蕭疎鶴鍊形壁虚生地籟斗近界天經蝶夢<lb/>
春濤湧蟲疑曉日㝠雲生停斚候風入倚窻聽屈曲車<lb/>
<pb n="KR4h0160_WYG_019-48b"/>
連軫騰挐簴列庭戀鄉思海岱封爵鄙雲亭月落孫生<lb/>
嘯天寒屈子醒雄姿輕虎豹浮跡陋鷗鶄<lb/>
　<lb/>
　<lb/>
　<lb/>
　<lb/>
　<lb/>
　元詩選初集巻十九<lb/>
</p>
<p>
</p>
  </div>
</body>
</text>
</TEI>
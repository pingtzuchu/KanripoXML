<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集卷六十一</head>
    <p>
<pb n="KR4h0160_WYG_061-1a"/>
欽定四庫全書<lb/>
　元詩選初集卷六十一　　庶吉士顧嗣立編<lb/>
　　最閒園丁王逢<lb/>
　　　逢字原吉江隂人弱冠有文名至正中嘗作河<lb/>
　　　清頌行臺及憲司交薦之皆以疾辭世居江上<lb/>
　　　之黄山自號席帽山人避地無錫梁鴻山未㡬<lb/>
　　　遷松之青龍江名所寓曰梧溪精舍自號梧溪<lb/>
　　　子蓋以大母徐嘗手植雙梧于故里之横江志<lb/>
<pb n="KR4h0160_WYG_061-1b"/>
　　　不忘也又徙上海之烏涇築草堂以居曰最閒<lb/>
　　　園自號最閒園丁明初以文學録用其子通事<lb/>
　　　令掖以父老泣請命罷之年七十卒洪武戊辰<lb/>
　　　歳也有梧溪詩集七卷選家于列朝詩集載之<lb/>
　　　前編謂原吉當張氏據呉大府交辟堅卧不就<lb/>
　　　而又稱其為張氏畫策使降元以拒臺此何説<lb/>
　　　也張士德之敗在丁酉三月其時張氏尚未降<lb/>
　　　元也而謂其于楚公之亡有餘恫焉未知其為<lb/>
<pb n="KR4h0160_WYG_061-2a"/>
　　　元乎抑為張氏也原吉一老布衣沐浴于維新<lb/>
　　　之化者二十年其子已通仕籍矣而謂其故國<lb/>
　　　舊君之思至于此極西山之餓洛邑之頑未知<lb/>
　　　其又何所處也選家好為曲説至引謝皋羽犁<lb/>
　　　眉公為喻抑何其不相類乎然原吉之詩志在<lb/>
　　　乎元則成其為元而已矣故附于遺民之例而<lb/>
　　　録之<lb/>
　　虞美人行贈邵倅<lb/>
<pb n="KR4h0160_WYG_061-2b"/>
大王氣蓋世力拔山七十餘戰龍蛇間得人為霸失人<lb/>
虜有妾如花無死所夜寒蒼蒼星月高不惜傾身帳中<lb/>
舞大王恩深淺東海青血熒熒春草在當時早化劒雙<lb/>
飛四面楚歌那慷慨芒碭山開五色雲雌雉竟與雄鸞<lb/>
羣嗚呼後世亂紛紛非君擇臣臣亦當擇君<lb/>
　　危腦帽歌讀五代前蜀史有感而作<lb/>
白兜羅青衲襫金鴉翠翎七寳飾圓方反正無定式國<lb/>
人戴之天下惜後宫如花醉妝美君王無心冠帶理大<lb/>
<pb n="KR4h0160_WYG_061-3a"/>
木晝拔貪狼風猶汎樓船濟江水承平禮樂亦草草豈<lb/>
但當時帽危腦可憐來者忘喪元紅纓未亂如雲擾君<lb/>
不見玉帛萬國先王朝會弁如星麗九霄鳯凰麒麟在<lb/>
郊棷䕫龍前殿奏簫韶<lb/>
　　天門行<lb/>
天門高高俯四極寸田尺地登版籍澤梁無禁漁者多<lb/>
瀚海横戈恣充斥去年官饟私敓攘今年私醝官價償<lb/>
屠燒縣邑誠細事大將不死鯨鯢鄉<hi>謂博羅特穆爾左丞</hi>烹羊椎<lb/>
<pb n="KR4h0160_WYG_061-3b"/>
牛醉以酒腰纒白帶紅帕首定盟歃血許自新禦寇征<lb/>
蠻復何有國家承平歳月久念汝紛紛迫餬口羽林堅<lb/>
鋭莫汝攖慎勿輕誇好身手春風桞黄開陣雲號令始<lb/>
見真將軍<hi>博羅特穆爾討方國真兵敗被執為求招安至正辛卯嵗也</hi>
　　銀瓶娘子辭<hi>并序</hi>
　　　娘子宋岳鄂王女聞王被收負銀瓶投井死祠<lb/>
　　　今在浙西憲司之左逢感其節孝敬為之辭<lb/>
蒼梧月落烏號霜寒泉幽凝金井牀綺疏光流大星白<lb/>
<pb n="KR4h0160_WYG_061-4a"/>
夢驚萬里長城亡女郎報父收囹圄匍匐將身贖無所<lb/>
官家聖明如漢主妾心愧死緹縈女井臨交衢下通海<lb/>
海枯衢遷井不改銀瓶同沈意有在萬嵗千春露神采<lb/>
魂今歸來風泠然思陵無樹容啼鵑先王墓水西湖邊<lb/>
　　任月山少監職貢圖引<lb/>
好風東來快雨俱夫須亭觀職貢圖厥長高鼻深目胡<lb/>
冠挿翟尾服繡襦革帶鞮鞻貂襜褕左女執盞右執壺<lb/>
手容恭如下大夫厥妻䯻椎將湛盧五采雜珮相縈紆<lb/>
<pb n="KR4h0160_WYG_061-4b"/>
轉顧飛虎飛龍旟鎪耳者殿帕首驅瓔珞袒跣兩侏儒<lb/>
一檠木難珊瑚株一戴玉琢狻猊鑪神獒髬髵狀乳貙<lb/>
復誰牽之鬈髮鬚最後峩弁飾寳珠若將入朝謹進趨<lb/>
禿奚踉蹡亦在途錦膊驄帶汗血駒尊貴卑賤各爾殊<lb/>
經營意匠窮錙銖唐稱二閻道元呉今也少監稱京都<lb/>
少監材抱豈畫史禹跡曾為帝親理河伯川后備任使<lb/>
無支祈氏甘胥靡大德延祐貞觀比輦陸航海填筐篚<lb/>
鳥言夷面逺能邇少監臨古不無以趙公商公暨高李<lb/>
<pb n="KR4h0160_WYG_061-5a"/>
頡頏霄漢嗟已矣霱雲曙開儼斧扆包茅不入顙誰泚<lb/>
周編大書王會禮安得臣臣奉天紀陋儒作歌歌正始<lb/>
　　淮安忠武王箭歌題垂虹橋亭<lb/>
淮王昔下江南城萬竈兵擁雙霓旌錦裘繡帽白玉帶<lb/>
金戈鐵馬紅鞶纓皁鵰羽箭三十六一一插向鯋魚箙<lb/>
鹿麛晝號猿抱木王師所過全生育彤弓親授聖天子<lb/>
弓影射入東呉水水波恍浸銅柱標仰見浮屠半霄起<lb/>
王當是時戢武功指顧草樹生春風宋家降璽朝莫得<lb/>
<pb n="KR4h0160_WYG_061-5b"/>
思罷貫革垂無窮浮屠上層龍所宫寳盤紺碧蓮花同<lb/>
弦張滿月報騶發忽露半笴薌雲中鐃歌啁轟鼓笳競<lb/>
父老頓足驩聲應泗州使返睢陽亡漢闗將入天山定<lb/>
兩賢成敗闗衰盛雄材逸氣王誰並我浮扁舟五湖興<lb/>
載拜何由重安靖猛士經過合深省<lb/>
　　揚子舟中望鵝鼻山時聞黔南消息<lb/>
山環芙容城私怪鵝鼻狀奔濤鎖長薄大石<hi>山名</hi>凜相抗<lb/>
勢雄千軍壘氣寇萬鍾藏草樹春不蕃莓苔滑難傍剛<lb/>
<pb n="KR4h0160_WYG_061-6a"/>
風過靈雨復值桃花漲破暝鷗鷺盤乗隂龍魚王飄鼓<lb/>
一葦間攬之膽增壯謝安晉元臣豈跼江海量蒼生方<lb/>
顛連其敢遂疎放黔陽百粤地黄霧吹虎韔再觀神秀<lb/>
姿不止西北向焞焞蒼精出閃閃白月漾三叫馮夷宫<lb/>
吾奚獨惆悵<lb/>
　　題烈女廟<hi>并序</hi>
　　　女何江隂人少有容操五季時避亂前湖舟中賊<lb/>
　　　持兵犯之何泣曰吾身墮汝手肯從吾禱之于天<lb/>
<pb n="KR4h0160_WYG_061-6b"/>
　　　于父母乎賊由是少懈何乃起立且拜且祈乗間<lb/>
　　　竟投水死後里父夢見何曰吾當血食此地伺湖<lb/>
　　　成田則廟貌祀我既而果然今廟在華藏寺南郡<lb/>
　　　志所載略異逢蓋得先大母所傳云<lb/>
遺廟湖隂四百年斑斑江竹映嬋娟魚龍水落<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲外<lb/>
鷄犬村成檿柘邊不待清名垂女史尚存貞魄降神弦<lb/>
君王社稷今焉在伏臘粢盛自儼然帷箔夜涼臨月榻<lb/>
珮環晨響起雲軿湘靈鼓瑟虞風盛蔡琰聞笳漢鼎遷<lb/>
<pb n="KR4h0160_WYG_061-7a"/>
嗟彼生還羞故國何如死節報皇天明妝靚服黄塵裏<lb/>
重為傷時涕泗漣<lb/>
　　錢塘春感六首<lb/>
紫罽軿車從六龍盡隨仙曲度青空蒼山樓闕旃林裏<lb/>
赤羽旌麾野廟中百姓未忘周大賚成都元有漢遺風<lb/>
流鶯不管傷春恨衝落桃花滿樹紅<lb/>
王氣凌虚散曉霞虎闈麟閣靜煙花中天日月迂黄道<lb/>
滄海風雲冷翠華望帝神遊夔子國烏衣夢隔野人家<lb/>
<pb n="KR4h0160_WYG_061-7b"/>
當時舉目山河異豈但紅顔泣塞笳<lb/>
周南風俗漢衣冠五色雲中憶駐鑾瓔珞檜高藏白獸<lb/>
蕊珠花發降文鸞河通織女機絲溼雨歇巫娥翠黛寒<lb/>
滿地呉山誰灑淚一江春水獨凭闌<lb/>
日華初動衮衣明劒佩千官隱繡楹五色黼圅開玉座<lb/>
九重湯藥下銀罌書題鳯尾仙曹喜恩浹螭㘭學士榮<lb/>
文化有餘戎事略銅駝草露不勝情<lb/>
瑤池青鳥集觚稜白塔金鳬閟夜燈雲母帳虚星采動<lb/>
<pb n="KR4h0160_WYG_061-8a"/>
水晶宫冷露華凝驪山草暗墟周業郿塢花繁失漢陵<lb/>
白馬素車江海上依然潮汐撼西興<lb/>
金爵觚稜月向低泠泠清磬萬松西五門曙色開龍尾<lb/>
十日春寒健馬蹄紅霧不收花氣合緑波初漲桞條齊<lb/>
遺民暗憶名都會尚繞湖漘唱大堤<lb/>
　　讀謝太皇詔藁<lb/>
半壁星河兩鬢絲月華長照素簾垂衣冠在野收亡命<lb/>
烽火連營倒義旗天地晝昬憂社稷江淮春漲泣孤嫠<lb/>
<pb n="KR4h0160_WYG_061-8b"/>
十行哀詔無多字落葉虚窻萬古思<lb/>
　　讀國信大使郝公帛書<lb/>
西北皇華早東南白髮侵雪霜蘇武節江海魏牟心獨<lb/>
夜占秦分清秋動越吟蒹葭黄葉莫苜蓿紫雲深野曠<lb/>
風鳴籟河横月映參擇巢幽鳥逺催織候蟲臨衣攬重<lb/>
裁褐貂餘舊賜金不知年號改那計使音沈國久虚皮<lb/>
幣家應詠藁砧豚魚曾信及鴻鴈豈難任素帛辭新館<lb/>
敦弓入上林虞人天與便竒事感來今<hi>公覊旅日有以鴈四十餉公内</hi>
<pb n="KR4h0160_WYG_061-9a"/>
<hi>一鴈體質稍異命畜之于後鴈見公輒張翮引吭而鳴公感悟擇日率從者二十七人具香北拜二人舁鴈跽</hi>
<hi>其前手書尺帛親繫鴈足且致祝曰纍臣某敢煩鴈卿通信朝廷鴈其保重欲再拜鴈奮身入雲而去未㡬虞</hi>
<hi>人獲之于苑中以所繫帛書託近侍以聞上惻然曰四十騎留江南曾無一人鴈比乎遂進師南伐越二年宋</hi>
<hi>亡書今藏諸祕監河南主客劉澹齋云</hi>
　　憶舊遊二首<lb/>
醉酒高陽里題詩左氏莊碧雲垂草帶紅旭散花房流<lb/>
水循除活飛絲拂鬢長座中誰潦倒遺却紫香囊<lb/>
紫纍妨過馬青苔委佩魚名通天上籍腹有架閒書春<lb/>
<pb n="KR4h0160_WYG_061-9b"/>
水浮齋艦山雲落板車尚懐仁里好耕鑿對休居<lb/>
　　題垂虹橋亭<lb/>
長虹垂絶岸形勢壓東呉風雨三江合梯航百粤趨葑<lb/>
田連沮洳鮫室亂魚鳬私怪鴟夷子初心握霸圖<lb/>
　　感宋遺事<lb/>
五月無花草滿原天囘南極夜當門龍香一篆魂同返<lb/>
猶藉君王舊賜恩<hi>至元十三年正月巴延丞相入杭二月起宋三宫赴上都五月見世祖皇</hi>
<hi>帝尋命幼主為檢校大司徒封瀛國公十二日内人安康朱夫人安定陳夫人二侍兒失其姓浴罷肅襟閉門</hi>
<pb n="KR4h0160_WYG_061-10a"/>
<hi>焚香于地並雉經死衣巾有清江紙書云不免辱國幸免辱身不辱父母免辱六親藝祖受命立國以仁中興</hi>
<hi>南渡踰三百春躬受宋禄羞為北臣大難既至守于一貞焚香設誓代書諸紳忠臣義士期以自新丙子五月</hi>
<hi>吉日泣血書</hi>
　　自乾封歸省祖壠過大南嶺向玉山<lb/>
從親客殊鄉所忻塵事屏兹承有方役願言千里騁朝<lb/>
辭縣北山午踰虚南嶺溼嵐沍浮隂高日下疎耿亂田<lb/>
麥蕃膴絶壁松秀整登登箯輿勞委委蘿徑永異跡辨<lb/>
夔足獨徃見僧影沖襟暢寛曠𤣥趣集深靜丘墓躬汛<lb/>
<pb n="KR4h0160_WYG_061-10b"/>
埽庭闈念定省僕夫戒期程烏啼復予警<lb/>
　　復如乾封晩經漁浦<lb/>
窮曛經漁浦寒水白于練總總星東出獵獵風北轉眼<lb/>
中獸蹄過笛裏魚狀變稍聞刁斗應漸喜煙火見誰家<lb/>
長林根繫艇沙渚面天含瀟湘思山錯呉越甸承平謝<lb/>
憂患少壯忘覊賤瓜橋往未遑雲源訪殊便明渉子陵<lb/>
灘桂酒同一奠<lb/>
　　敬題諭淮安朱安撫詔後<hi>附詔文云大元皇帝聖㫖諭淮安州安撫朱煥</hi>
<pb n="KR4h0160_WYG_061-11a"/>
　　　<hi>據陳楚客奏臣與朱安撫同年又有通家之好自戊午歸順之後不相見者十有八載今王師</hi>
　　　<hi>弔伐諸道並進數内一路領漣河清河將士攻取淮東未附州郡竊恐城陷之日玉石俱焚臣</hi>
　　　<hi>于古人情分不容緘默且彼所以嬰城自守者無他原其本心但未知趨向之方初無執迷抗</hi>
　　　<hi>拒之意今大江南北西至全蜀悉入版圖若䝉聖慈特發使命宣示德音開其生路彼亦識時</hi>
　　　<hi>達變之士也寜不以數萬生靈為念乎臣昧死上言伏候勅㫖准奏今遣使特㫖前去宣布天</hi>
　　　<hi>信若能識時達變可保富貴應在城守禦將帥同謀歸順者意不殊此故兹詔示想宜知悉至</hi>
　　　<hi>元十二年七月漢兒字書</hi>
九鼎沸莫止大厦傾莫支太隂初陽不得燭下土小龍<lb/>
<pb n="KR4h0160_WYG_061-11b"/>
望望閩之陲六宫掩泣向北去孤臣憑城尚南顧也知<lb/>
天命有所歸忍為生靈貸生路當時不死良為此至今<lb/>
人説姜與李君家富貴八十年露臺風館啼猩鬼世事<lb/>
茫茫難具論遺詔幸得傳諸孫烏絲細字書題罷黄葉<lb/>
乗秋正打門<lb/>
　　聽鄭廷美彈琴<lb/>
畫䦨月照芙容霜博山水暖薔薇香石屏石几青黛光<lb/>
鄭鄉君子琴中堂榴裙蕙帶辭羅洞玉珮珠瓔脱飛鞚<lb/>
<pb n="KR4h0160_WYG_061-12a"/>
何處春深雲滿林小巢並語梧花鳯君不見湘靈鼓瑟<lb/>
湘江滸苦竹祠荒愁莫雨遺音一聽増感傷使我無言重<lb/>
懐古重懐古鷄喔喔明星爛漫東城角誰家尚奏桑間樂<lb/>
　　婦董行<hi>并序</hi>
　　　婦董滕人劉進妻也進與兄順並以勇稱金季<lb/>
　　　山東亂盜蜂起因共募丁壯保里閈天兵駐嶧山進單<lb/>
　　　騎覘之中流矢死順徙家淮南舉室溺淮水董為宋<lb/>
　　　招撫吕文徳裨將所獲欲犯之度不免乃謂曰夫喪不<lb/>
<pb n="KR4h0160_WYG_061-12b"/>
　　　逺家難薦臻一身流離娩在旦莫死生非我有願<lb/>
　　　將軍勿疑夜果生一男先是順已入濟州愬于石<lb/>
　　　太尉珪曰順有弟不幸没于敵其妻在孕為南軍<lb/>
　　　拘幽舟中萬一不得收遺息使弟為厲實順之罪<lb/>
　　　也惟明公是圖石為發步卒三百人跡其所徃次<lb/>
　　　淮揚始知董所在隂使人偵之生子蓋三日矣及<lb/>
　　　見具道順意董悲感不自勝且抆淚曰妾以姙不<lb/>
　　　得先夫死今幸不辱先所天使有後皆伯賜敢名<lb/>
<pb n="KR4h0160_WYG_061-13a"/>
　　　此子曰伯祐以志不忘遂抱授偵者目送數十步<lb/>
　　　投江以死至正五年秋進𤣥孫士行語其事於逢<lb/>
　　　逢高其節義作詩哀之<lb/>
北軍南軍和議時兩壘對立龍鸞旗羣雄棋峙國瓦解<lb/>
乃與婦董光門楣星辰錯亂風雲氣乾坤造就冰雪姿<lb/>
渾家性命葬魚腹一舸涕淚隨鴟夷長眼自足為義鬼<lb/>
後死只望予孤兒兒在腹中兵在目憶夫心頭臂消肉<lb/>
日晝慘慘隂靈啼夜黒冥冥波浪觸馬駝磧逺暗塵土<lb/>
<pb n="KR4h0160_WYG_061-13b"/>
鷄犬村空疎樹木嶧山誰收白玉骨蔡州地陷黄金屋<lb/>
太尉前歸明主化招撫姑存寡妻宿羞看人面問消息<lb/>
強通語笑寛覊束伯順見義勇著鞭鋭士協力鋒爭先<lb/>
道傍弩伏荆棘底掌上珠還江海邊將門有後傳世世<lb/>
墓祭無所從年年湘妃摻袂遡寥廓漢女結珮窮幽𤣥<lb/>
縞衣綦巾共縹緲文魚赤鯶長周旋脣亡未久齒亦喪<lb/>
獨聞其風猶凜然中原山河想如故目斷㡬點滕州煙<lb/>
　<hi>逢為是詩已士行復述順一事尤卓卓順既得伯祐以行時董死事覺招撫發步卒亟追之賴左右弓弩</hi>
<pb n="KR4h0160_WYG_061-14a"/>
　<hi>手散去還白太尉甚義之處之麾下凡兩致太尉命徃覲太祖皇帝于魚兒泊之行營賜金幣鞍馬且命</hi>
　<hi>撫循邢磁贊黄十餘城用寜謐上功受黄金符官昭勇大將軍行右副元帥濟兗單州等處管民長官在</hi>
　<hi>官十餘年士民翕服晩有子五人未老棄官以伯祐襲其爵為奉訓大夫濟州管民長官是年至元元年</hi>
　<hi>也故録于詩後以俟執史筆者采焉</hi>
　　簡黄大癡尊師<lb/>
十年淞上籍仙闗猿鶴如童守大還故舊盡騎箕尾去<lb/>
漁樵長共水雲閒吹笙夜半桃花碧倚杖春深竹筍斑<lb/>
顧我丹臺名有在㡬時來隱陸機山<lb/>
<pb n="KR4h0160_WYG_061-14b"/>
　　過丘以敬管句呉山别業<lb/>
梓潼祠畔敞林扉隱隱鷄聲落翠微銅篆解將還省署<lb/>
銀魚忘却挂朝衣石崖溜雨藤根白籬落縁雲瓠子肥<lb/>
想見秋風遂高隱中原野馬正狂飛<lb/>
　　奉題執禮和台平章丹山隱玉峯石時寓江隂<lb/>
昭代優勲舊平章謝鬭班堂開新緑野玉隱小丹山曣<lb/>
晥文璀錯孚尹氣徃還崑丘𤣥圃畔台嶠赤城間不假<lb/>
工琱琢元承帝寵頒靜容賓從仰明燭鬼神奸秩禮均<lb/>
<pb n="KR4h0160_WYG_061-15a"/>
恒岱謙光俯粤蠻儼持周勃節秀擁楚巫鬟樹錯珊瑚<lb/>
朶苔封翡翠斑座裀聨綺縠車轂映朱殷或跂雙么鳯<lb/>
時窺一白鷴爐香嵐勃勃簷雨瀑潺潺地縮三鰲島天<lb/>
長九虎闗文饒淫翫好靈運癖躋攀日月由來繞風雲<lb/>
不暫閒殷曾求傅説漢亦聘商顔金匱盟藏劵青春詔<lb/>
賜環皇基同永固國步罷多艱館閣題千首琮璜價百<lb/>
鐶願移銘盛烈襃史著人寰<lb/>
　　奉寄趙伯器參政尹時中員外五十韻<lb/>
<pb n="KR4h0160_WYG_061-15b"/>
詔立淮南省符張閫外兵風雷朝煥發牛斗夜精明參<lb/>
政材超偉元僚器老成武林多樹政禁籞舊蜚英鳯暖<lb/>
文章蔚鯤秋羽翼横天池今並奮嶰管後和鳴地要尤<lb/>
膏沃時危必戰爭輔車依海岱衣帶限蠻荆玉葉開王<lb/>
邸煙花匝子城萬艘鹽雪積千里稻雲平織貝殊珍粲<lb/>
紅樓豔曲縈並縁胥狡黠貨殖駔驕盈汝祲初萌起河<lb/>
流浸妄行鎮綏增屏翰賛畫授權衡愛稼須除螣憐牛<lb/>
貴搏蝱式蛙曾霸主斬馬乃書生青汗三千牘丹心一<lb/>
<pb n="KR4h0160_WYG_061-16a"/>
寸誠相臣連萬騎郡邑望雙旌甓社湖移蚌繰絲井露<lb/>
鯨里無安堵樂野有望塵驚舄鹵煙侵燧孤嫠膽碎鉦<lb/>
五賢迷古轍六詠歇新賡瓦礫皆王土逋逃本爾氓長<lb/>
驅勞組練盡埽愧欃槍喻擬相如檄降懲白起坑跋胡<lb/>
狼曷備毒尾蠆難攖濟猛收神略疏恩渙虜情佇聞鹿<lb/>
柵下莫作鬼方征回鶻卑唐室天驕撓漢營乾坤一羽<lb/>
扇社稷㡬羊羮杕杜交加影芙容裊娜莖超然延爽笏<lb/>
肅若衛寒更慮念真如是功勲孰與京誓清懐晉逖虚<lb/>
<pb n="KR4h0160_WYG_061-16b"/>
左慕齊嬰好定龍蟠價毋登狗盜名石洪重𦙍辟韓愈<lb/>
建封迎故典何其盛斯文與有榮中州襟陜隴上國掖<lb/>
幽并麟閣將來繪鷄壇宿昔盟芻蕘言慎擇葵藿義同<lb/>
傾契闊商參恨栖遲畎畝耕小齋餘苜蓿四境半蕪菁<lb/>
酒憶㳙㳙縹魴炊箇箇赬悲歌垂短褐慷慨睠長纓親<lb/>
病常憂懼身竒鮮弟兄君公終隱迹充國燀家聲楚角<lb/>
闗山晩呉陵草樹晴鶯知幽谷候鴈識大江程報政梅<lb/>
全發封詩月迥清遥應語何遜開閤少隂鏗<lb/>
<pb n="KR4h0160_WYG_061-17a"/>
　　贈别浙省黑黑左丞國寳自常州移鎮徽州三十<lb/>
　　　韻時歳癸已<lb/>
武德興元運文恬近百年一隅初難作四境遂兵連斧<lb/>
扆朝元早彤弓授命專馮岑材並濟李郭駕爭先路入<lb/>
延陵邑星分左轄躔著名黄閣上虚位紫宫前汗血駒<lb/>
千匹跿跔士兩甄帳寒龍守劒城曙虎飛旃跡埽齊門<lb/>
瑟身親楚醴筵慧山屏列野震澤鏡涵天刁斗軍中堠<lb/>
鉏犂亂後田白無遺朽骨青有續炊煙挿羽書閒署封<lb/>
<pb n="KR4h0160_WYG_061-17b"/>
泥詔撫邊陣容催畫鼓蠭氣動樓船舊政猶霜肅新安<lb/>
素地偏蜄精嘗感夢帝子或逢仙漆葉雲羞密茶花雪<lb/>
妬妍誦弦家櫛比冠蓋里班聨鄒魯流風洽甌蠻習俗<lb/>
遷比來疲賦斂況復值戈鋋餼稍官曹待謳歌父老傳<lb/>
挽屯呉幼節總體漢文淵裴度歸休近羊公卧治便鼎<lb/>
彞今燀赫韋布數周旋小閣牛行炙長楸鶻試拳王融<lb/>
五雜組孫武十三篇華夏殘河汴神州巋薊燕殄除纔<lb/>
蚋蠓睥睨滿鯨鱣狂斐言姑及高明義莫捐憂君尚有<lb/>
<pb n="KR4h0160_WYG_061-18a"/>
疏儻寄麥光牋<lb/>
　　題沈氏别墅<lb/>
小築洄溏上春隂水蹔寒桞遮蓮葉艇花礙竹皮冠生<lb/>
理尋常足閒心一寸寛知予厭奔走絶口不言官<lb/>
　　壬辰冬十一月避亂綺山簡丘文中貢原父二教<lb/>
　　　授<lb/>
雲掩金戈日風生鐵馬塵亂離誰事主貧賤獨為民鷄<lb/>
犬人煙絶鼪鼯草木鄰喜聞同舍語天已厭荆榛<lb/>
<pb n="KR4h0160_WYG_061-18b"/>
　　仙茅塢<lb/>
夜宿仙茅塢金鼇湧亂山天風來海外煙火落人間白<lb/>
石思同煮青蘿喜獨攀絺衣弄華月公子亦忘還<lb/>
　　登越城故基<lb/>
呉王臺對越王城嵗嵗春風燕麥生一片范家湖上月<lb/>
照人心事獨分明<lb/>
　　和張率性經歴竹枝詞二首<lb/>
溪上鵝兒桞色黄溪邊花樹妾身長浮薸可是無情物<lb/>
<pb n="KR4h0160_WYG_061-19a"/>
采得歸來好遺郎<lb/>
道傍花發野薔薇緑刺長條絆客衣不及沙邊水楊桞<lb/>
葉間開眼望郎歸<lb/>
　　無家燕<lb/>
嗟嗟無家燕飛上商人舟商人南北心舟影東西流芹<lb/>
漂春雨外花落莫雲頭豈不懐故栖烽暗黄鶴樓樓有<lb/>
十二簾一一誰見收衆雛被焚蕩雙翅亦斂揫含情盼<lb/>
鬼蝶失意依訓猴茅茨固低小理勢難久留昔本烏衣<lb/>
<pb n="KR4h0160_WYG_061-19b"/>
君今學南冠囚燕燕何足道重貽王孫憂<hi>此詩為淮楚陷没諸藩王</hi>
<hi>避難浮海而作</hi>
　　秋夜歎<lb/>
大星芒鬛張小星光華開皇天示兵象勝地今蒿萊河<lb/>
岳氣不分燭龍安在哉參贊道豈謬積隂故遲回疎風<lb/>
夜蕭蕭野燐紛徃來安知非遊魂相視白骨哀汩汩飲<lb/>
馬窟雲冥望鄉臺于時負肝膽慷慨思雄材<lb/>
　　積雨齋居<lb/>
<pb n="KR4h0160_WYG_061-20a"/>
積雨生夏寒盛隂失朝景白鳥巢依閣青梧葉垂井幽<lb/>
觀知候變逺引忘世梗淮水方浸淫吾甘繫煙艇<lb/>
　　帖侯歌<hi>并序</hi>
　　　昌國州達嚕噶齊髙昌特穆爾平章敏珠爾之猶子<lb/>
　　　也海寇犯境候連與戰破之衆寡不敵或勸侯遁<lb/>
　　　去侯曰是吾死所也遂死之江浙省參政樊執敬<lb/>
　　　為文遣使致祭請諡於朝逢為作歌云<lb/>
仙居縣丞寇海邦白晝突入干矛鏦帖侯親騎大宛馬<lb/>
<pb n="KR4h0160_WYG_061-20b"/>
快劒躍出蒼龍雙鬚張眥裂赫如虎殺氣雄風助虓武<lb/>
髑髏擲地血飛雨短兵未接寇偃鼓天南弧矢夜掩光<lb/>
狼角赭赤雲𤣥黄洪濤鯨鯢去咫尺再戰身與城存亡<lb/>
艨艟千百水犀手主者誰歟仆旗走岳立不轉鏦殺之<lb/>
殉忠國家良亦厚君不見台州牧長金兜鍪氣節自是<lb/>
名臣流情鍾兒女挫堅鋭卒墮賊計空貽羞男兒真偽<lb/>
那料得長松古柏寒増色鴻飛冥冥我何及落日荒山<lb/>
淚横臆<lb/>
<pb n="KR4h0160_WYG_061-21a"/>
　　送宋宗道歸洛陽<lb/>
選郎分手楚天涯萬里春明穩到家庭下已生書帶草<lb/>
馬頭初見米囊花汴淮湠漫經梁苑星斗參差犯漢槎<lb/>
中國未應風俗異舊京寜覺路途賖鮫宫獻珮當明月<lb/>
鵠殿吹笙隱太霞貂敝世憐蘇季子賦成人哭賈長沙<lb/>
若為撫事傷遺跡正用懐才待物華聞道鄉閭諸父母<lb/>
杖藜期看馬卿車<lb/>
　　毗陵秋懐<lb/>
<pb n="KR4h0160_WYG_061-21b"/>
老兵為説劉都綂起坐舟中思滿襟𤣥武城危寒日短<lb/>
紫駝塵暗朔風臨江山不盡新亭淚天地長縣即墨心<lb/>
宋祚未移中道死至今劒井蟄龍吟<hi>泊常州城下有老兵能道劉都綂事</hi>
<hi>劉名師勇山東文安人至元十一年元師渡江過常州知州趙汝鑒遁通判錢彬以城降師勇與都綂王安節</hi>
<hi>殿師張彦克復之以姚訔知州事安節出戰不利彦尋以衆降師勇登埤拒戰攻圍五十餘日城陷訔戰死安</hi>
<hi>節被執不屈死之師勇從八騎走所向披靡間道赴行在扈二王入閩至紹興疽發背卒或曰國初呉城外僧</hi>
<hi>舍有一老僧長七尺許居十餘年未嘗面北坐人詰其姓名輒不荅死之日僧開其篋笥得師勇官誥豈其人</hi>
<hi>耶抑其騎士耶不可考矣</hi>
<pb n="KR4h0160_WYG_061-22a"/>
　　夜宴葉氏莊曉登悠然樓作<lb/>
百尺飛樓俯碧湍六峯秀色繞闌干杏花落盡東風惡<lb/>
燕子歸來社雨寒夢裏香煙生繡幌酒酲紅蠟膩銅盤<lb/>
一春樂意朝來好千里家書席上看<lb/>
　　送朱自明辟閩憲奏差<lb/>
閩中烏府小清都列郡山巒紫翠紆王化直來天北極<lb/>
文星多聚海南隅暖塵花氣隨驄馬春日榕隂滿鷓鴣<lb/>
況有翰林持使節憲郎應得效馳驅<hi>翰林指歐陽學士時除閩使</hi>
<pb n="KR4h0160_WYG_061-22b"/>
　　奉題先世所藏嚴子陵小像<lb/>
千仞臺臨七里灘羊裘鶴髮老魚竿客星帝座分天象<lb/>
潁水箕山並曉寒遂起後塵甘黨錮尚存餘烈愧南冠<lb/>
桂叢苯䔿蘋花薄悵望高風一羽翰<lb/>
　　題馬洲書院<hi>并序</hi>
　　　馬洲書院者孔聖五十二代孫元䖍昆季所建也<lb/>
　　　其五世祖若罕高抗不羣長于春秋當宋南渡自<lb/>
　　　闕里將之衢留滯泰興見河流達南江詢之老人<lb/>
<pb n="KR4h0160_WYG_061-23a"/>
　　　曰此龍開河也西北通淮泗因嘆曰吾洙泗龍泉之支<lb/>
　　　流其在兹乎遂築室河上與其子端志各授弟子業從<lb/>
　　　遊日衆乃有菑田百畆人助以力官復其税戒子孫治生<lb/>
　　　勿求富讀書勿求榮邑大夫嘉之易名龍開河曰敭教<lb/>
　　　示崇化也年六十卒葬河之陽端志克守父道薦辟<lb/>
　　　不就淳祐元年冬邑燬於北兵元䖍避地是洲咸淳間<lb/>
　　　書院落成教授復如初然皆無後今崇聖寺旁惟破<lb/>
　　　屋蔓草遺像瓦爐而已逢懼變遷殆盡故敘其槩於<lb/>
<pb n="KR4h0160_WYG_061-23b"/>
　　　壁間庶後之起廢者得以考焉詩曰<lb/>
蝌斗秦皆廢靈光魯獨存豆籩漂海國丹雘暗淮村苔<lb/>
蘚花侵礎蒲蘆葉擁門青春深霧潦白日老乾坤徳化<lb/>
三王並威儀百代尊郊麟初隱遁野兕遂崩奔先輩俱<lb/>
冥漠諸生罷講論斷編塵樹冷遺像網蟲昬盡變衣冠<lb/>
俗終歸禮義源江南遊學士瞻拜敢忘言<lb/>
　　送郡知事李仲常還金華<lb/>
列郡歌岑晊孤城頌李膺文華仙掌露人品玉壺冰畫<lb/>
<pb n="KR4h0160_WYG_061-24a"/>
本黄荃學詩兼畢曜能闗河千里道風雨十年燈薦鶚<lb/>
知無忝登龍貴早承朔雲低紫禁東壁映青綾郎署新<lb/>
帷幄儒門古豆登黿梁初隱見羽檄遂飛騰軍事諸曹<lb/>
服元僚太守稱芙容秋獨卧驃騎日同興衆仰寛民力<lb/>
誰堪作帝肱埽除塵澒洞屏蔽雪侵陵野戍銷鋒鏑田<lb/>
家罷棘矜昆侖天柱正宸極泰階升顧此心常切多君<lb/>
興逺乗崇桃紅霧斂豐草緑波增喻蜀漢司馬歸呉張<lb/>
季鷹宦情輕比蜕行色澹于僧三洞金晶發雙溪白練<lb/>
<pb n="KR4h0160_WYG_061-24b"/>
澂過家饒賞咏來紙細緘縢<lb/>
　　塞上曲五首<lb/>
木葉滿闗河轅門肅珮珂將軍提劒舞烈士擊壺歌月<lb/>
黒輝銅獸風高嘯紫駝不堪城上角五夜落梅多<lb/>
將令傳中閫交驩浹兩軍地形龍虎踞陣伍鳥蛇分清<lb/>
野輝燕日黄河瀉岱雲生靈如有頼絳灌不無文<lb/>
月照小長安風生大將壇虎皮開玉帳牛耳割銅盤伯<lb/>
氣寒逾肅軍聲夜不讙皇天眷西顧慎取一泥丸<lb/>
<pb n="KR4h0160_WYG_061-25a"/>
鞗革帶鉤膺聨鑣獵楚陵白肥霜後兔青沒海東鷹千<lb/>
里榛蕪闢三年稆穀登中郎示閒暇呼酒出房烝<lb/>
諸夏皇威立三邊虜氣衰角弓分虎圈乳酒下龍墀蠭<lb/>
午歊氛逺鼉更窟宅移輿圖欲盡入中道勿頒師<lb/>
　　聞武昌廬州二藩王渡海歸朝<lb/>
茅土分封在金章渡海歸事殊生馬角心愧著戎衣星<lb/>
月晶光並山河帶礪非秋風紫塞上依舊鴈南飛<lb/>
　　和張率性推官小遊仙詞二首<lb/>
<pb n="KR4h0160_WYG_061-25b"/>
西王春宴百娉婷玉碧桃花滿洞扃自飲一杯璚屑露<lb/>
東風吹夢不曾醒<lb/>
雲幢煙節紫霞裾齊御泠風集歩虚若受人間塵一㸃<lb/>
長門又屬漢相如<lb/>
　　登雙鳯普福宫東樓贈呉道傳時周境存隱居同<lb/>
　　　席二首<lb/>
道人獨坐覽輝樓海底青天入座流燕子飛來又飛去<lb/>
遊絲挂在玉簾鉤<lb/>
<pb n="KR4h0160_WYG_061-26a"/>
樓殿岧嶤上赤霞水紋蟠鳯卧靈槎石棊盤静香煙直<lb/>
簾下雙頭百合花<lb/>
　　望江郎石<lb/>
仲春天氣佳萬象欣改色我行六峯外遥見江郎石二<lb/>
儀闢混沌牽牛委晶魄鼎列台輔姿玉藴珪璋徳三神<lb/>
浮瀛海噴薄東一極鉅鼇因戴之仙宫晃金碧斯連厚<lb/>
坤軸乃棄姑篾域直上青蓮花或隕樵舍側安知非異<lb/>
境自與三神敵于時攬深秀雲霧忽巾冪微風稍飄颻<lb/>
<pb n="KR4h0160_WYG_061-26b"/>
空翠疑亂滴雜英敷陽豔嘉木生午寂交交黄鳥音好<lb/>
在千丈壁二年思晤對百里今咫尺煙波動落照道路<lb/>
隂已夕尚戀女媧功躊躇望西北<lb/>
　　觀錢塘江潮時教化平章大讌江上<lb/>
蒼蒼呉越山對峙束江腹江開白銀甕一浪天四蹴金<lb/>
晶王高秋風露氣轉肅當年駭壯觀委巷雷擊轂今年<lb/>
官增威旌麾被川陸羅衣繡龍鳯玉帶縁蠶粟牙牀錦<lb/>
屏帷蠻毯隨歩蹙温温香卷陣婉婉眉鬬緑微聞伊梁<lb/>
<pb n="KR4h0160_WYG_061-27a"/>
音渌酒光動縠鮮醲片晌盡望姓空側目懼成庾郎哀<lb/>
竊效杜陵哭冥頑鱗<hi>一作鱷</hi>魚彚屢覆舟萬斛梟雄扈將<lb/>
軍<hi>謂福建扈海元帥</hi>竟作机上肉大浸交烽火血胔腥草木地<lb/>
媪為之愁兼恐河源縮熟聞靈胥廟嵗祭莫敢黷三叫<lb/>
三酹觴願與赤水族錢王射强弩至今有遺鏃何當起<lb/>
英魂少助八州督<hi>時汝潁等州陷</hi>中原日無事海寓䝉景福尚<lb/>
虞多戕殘洒淚逃亡屋<lb/>
　　徃敭名<hi>一作陽明</hi>開化二鄉掩骼<lb/>
<pb n="KR4h0160_WYG_061-27b"/>
分藩多賢勞不敏忝賓客雖無官守縻亦復與言責二<lb/>
鄉䖍劉禍慘甚長平厄先王制禮經孟春當掩骼僕夫<lb/>
有難色款段纔任策駸駸度岡坂眇眇循藪澤稍稍煙<lb/>
微青歴歴野四白遊魂行草上遺老候道側我豈物役<lb/>
徒兹來出心臆皇天久下憫赤子非寇敵鴟鳥何不仁<lb/>
銜啄血更瀝因歌戰城南風悲淚狼籍<lb/>
　　憂傷四首上樊時中參政蘇伯修運使<lb/>
古青徐十連五屬桑棗墟黄河失經人化魚吕梁設險<lb/>
<pb n="KR4h0160_WYG_061-28a"/>
豺為徒船多纔通玉帛貢車多始登牛馬途守無官軍<lb/>
法度疎居無鉅室城隍虚欲去鹵掠當何如<hi>合置官軍合實郡縣</hi>
古青徐嵗乆致君心煩紆<lb/>
竹笠黄<hi>時有盜戴竹笠拒官軍</hi>黄金兜鍪勢相當兜鍪本居大將<lb/>
壇左劒右印增威光邊隅將校望塵拜州縣曹佐聞風<lb/>
僵況從元首授元柄稍忤言意違軍令不因菑疫自焚<lb/>
船那致生靈輕隕命竹笠黄兜鍪相當難走藏兜鍪旦<lb/>
晩先戎行<lb/>
<pb n="KR4h0160_WYG_061-28b"/>
官桞場青芒芒野鷹交飛撲馬驤年年十月轅門張元<lb/>
戎始來坐虎牀翼舒箕哆魚麗行鼓進金退兵家常起<lb/>
伏見譏孫武子句卒貽笑曹成王千夫散盡旌旗定偏<lb/>
禆隊伍相呼應㡬處私恩誤主恩一回酒令行軍令酒<lb/>
醉邊隅事不聞邊隅擾擾多煙氛<lb/>
江海壖家家浮生多在船船居無租出無禁競賣田宅<lb/>
行鹽錢私鹽漸多法漸宻隩裏干戈攘白日尋常惡孽<lb/>
不肯除本固枝蕃禍非一虎符龍節王者師赦過録功<lb/>
<pb n="KR4h0160_WYG_061-29a"/>
先自欺諫臣上疏效已晩蔓延及今歸咎誰地官合為<lb/>
𢎞逺計鹽價減徵同賦税盜源既清民瘼除五風十雨<lb/>
歌康衢<lb/>
　　小匕首歌<lb/>
水精生苗月牙直彗芒披雲電流隙蟄蛇斷尾短草間<lb/>
海鶻褪翎霜雪色宋斤魯削讓陗刻金錯錐刀豈其敵<lb/>
呉鴻扈稽飛著體不曾為主開邊鄙嗟兹神物久泥滓<lb/>
用之可以報國士簷冰卓筯日黯空稍玩股掌生雄風<lb/>
<pb n="KR4h0160_WYG_061-29b"/>
鮫魚室卧縞帶影長鈹辟易萬雉墉古昔客揕秦王胷<lb/>
㡬仆翠鳯咸陽宫由來意氣泰山重命甘燎毛不旋踵<lb/>
誰隳古制鑄小之佩稱衣冠加珌琫我歌三嘆淚滿裾<lb/>
曹鱄豫聶無時無<lb/>
　　客金陵遇有以茂才異等為薦者以病歸泊龍灣<lb/>
　　　二首寄丁仲容婁行所二先輩<lb/>
柂樓釃酒出金陵病後衣裳體不勝風雨滿江寒屭贔<lb/>
庭闈何處髮鬅鬙周璆實下諸侯榻王式虚䝉博士徵<lb/>
<pb n="KR4h0160_WYG_061-30a"/>
一曲離歌凝客思㡬行疎樹隔漁燈<lb/>
鳯凰臺上酒如川醉擬題詩李謫仙鑿齒已成耆舊傳<lb/>
真長空覓孝亷船十年螢案書連屋八月龍灣浪拍天<lb/>
無那病懐兼旅思白雲遥望夕陽邊<lb/>
　　送于子實辟淮閫掾<lb/>
淮海風高急鼓鼙潁州風起照淮西餱粻㡬道通流馬<lb/>
樓櫓重城望火鷄星入夜寒芒角動地連秋暝瘴氛低<lb/>
君今掉鞅元戎幕肯慰流亡父老啼<lb/>
<pb n="KR4h0160_WYG_061-30b"/>
　　宫中行樂詞六首<lb/>
羽獵罷長楊宸遊入未央鸞開雙畫扇鶴舞百霓裳玉<lb/>
盞瓊花露金盤紫蔗霜長門誰閉月流影在倉琅<lb/>
望幸影娥池微吟紈扇詞露盤迎月早宫漏出花遲珮<lb/>
雜鑾和響雲連雉尾移君王肯時顧從愛趙昭儀<lb/>
明月窺彤管雙星直罽軿宴分王母樂詔擬薛濤箋穀<lb/>
雨親蠶近花朝拾翠連魚龍曼衍戲吹進玉階前<lb/>
積翠澂波闊披香暖殿開天低烽火樹日動蔓金苔獺<lb/>
<pb n="KR4h0160_WYG_061-31a"/>
髓勻猶溼羊車過不回賸陳列女史萬一漢皇來<lb/>
芍藥為離草鴛鴦是匹禽君無神女夢妾有楚王心日<lb/>
短黄金屋宵長緑綺琴相將戒霜露拜月繡簾隂<lb/>
金鑰魚司夜瑶箏鴈列春後庭通綺閣清路接芳塵同<lb/>
備三千數誰辭第一人君王壽萬嵗行樂此時均<lb/>
　　景陽井<lb/>
踏臂歌殘壁月昬驪龍猶藉井生存石闌漫涴臙脂色<lb/>
不佀湘筠染淚痕<lb/>
<pb n="KR4h0160_WYG_061-31b"/>
　　過楊員外别業<hi>員外名乗字文載濟南人官浙省員外郎以累斥至正十六年淮張</hi>
　　　<hi>之辟乃遺訓二子卣卓自經</hi>
翠羽無深巢麝香無隱穴由來老蚌珠淚泣滄海月於<lb/>
乎楊員外竟類膏自爇憶昨佐南省四境正騷屑朝廷<lb/>
忌漢人軍事莫敢説遂罹池魚殃遄被桞惠黜寄身傍<lb/>
江潭乃心在王室星躔錯呉分氣候乖鄒律天風揺青<lb/>
薲徒歩空短髪譙𤣥初謝遣龔勝終守節譬如百鍊鋼<lb/>
不撓從寸折又如合抱松豈藉澗底蘖我時浮扁舟鷗<lb/>
<pb n="KR4h0160_WYG_061-32a"/>
外候朝日荒郊無留景别業自深鬱時清議勸忠公寃<lb/>
果昭晰大名流天地當與河水竭結交卣卓間遺言見<lb/>
餘烈<lb/>
　　三貞篇寄納琳哈喇參政幕下僚友<lb/>
梧西女陳氏顔色絶勝玉阿耶燈窻下古傳常暗讀義<lb/>
須嫁官人麻枲心所足兵麾忽東指烽火蔓平陸魚鼈<lb/>
遭顛連鷄狗同迫逐猰㺄哆其口反噬机上肉母子泣<lb/>
相誓寜死不汝辱春輝黯門楣寒日照鬼録皇天實鑒<lb/>
<pb n="KR4h0160_WYG_061-32b"/>
臨家廟為慘肅<hi>陳氏母曽宋直講確之七世孫女</hi>髽婦<hi>惠婦呉俱縣人</hi>亦在難<lb/>
自判受命獨臂血濺賊袵賊歎為斂縮差差白刃間偉<lb/>
節驚耳目荒野雲雪暮緬想會深竹水流風悲鳴星逬<lb/>
萬羽鏃回首陷没地何限委溝瀆大參行當來䘏典具<lb/>
簡櫝前湖百世祀<hi>謂五代時烈女何氏</hi>明妝儼車服從以雙素鸞<lb/>
配享疇敢黷孤蓬任漂轉餘齒寄草木倡兹三貞篇庶<lb/>
用矯浮俗<lb/>
　　送楊子明知事從觀孫元帥分制沿江州郡<lb/>
<pb n="KR4h0160_WYG_061-33a"/>
寒日動大江鞍馬散滄洲漚光滅没外迴見冰梁浮壯<lb/>
士無人色旗羽風飂飂楊君志弧矢笑被黑貂裘祭軷<lb/>
千仞岡掉鞅萬斛舟先聲掠淮甸遥制三邊州元帥綂<lb/>
將權言責在軍謀一言闗興喪跬歩分陽秋天地屬閉<lb/>
塞波伏蛟龍湫孤煙起天際薄莫青轉幽百里靜鷄犬<lb/>
豈但窮兵由雪貿薺麥生猶聞鑄戈矛頻年竭土壤經<lb/>
時委川溝行其所無事凋瘵或少瘳耀德不觀兵當今<lb/>
第一籌君昔甚惻隱曲宥千俘囚歸裝輕于葉廉價重<lb/>
<pb n="KR4h0160_WYG_061-33b"/>
琳球敝邑䝉薦臨多暇獲讌游鳯凰巢阿閣黄鵠宜逺<lb/>
投菉竹霜實繁知止疇與侔蘆根短刺水鸒斯空啾啾<lb/>
顧予麋鹿姿蓬藋翳林丘行藏任本性道義期加修<lb/>
　　夜坐<lb/>
落日秋氣昬回溪夜噴薄幽花欹露榭孤螢隕風閣沖<lb/>
襟謝煩歊廣簟生離索躧履望明河南天正飛鵲<lb/>
　　義僧行<lb/>
世降道淪喪盛事罕見之我歌義僧行蘄取國士知僧<lb/>
<pb n="KR4h0160_WYG_061-34a"/>
臻生夏浦俗號徐大師勇敢重意氣赤手可獵麋張忠<lb/>
郭解流任俠不計貲臻願出門下致死誓不移盜尋寇<lb/>
馬洲魚肉乎蒸黎元戎堅營壁大姓深溝池壯哉張父<lb/>
子分率脱項兒父擒子死難家不得斂屍臻聞切齒恨<lb/>
恨死不同時夜即操斧刀奮身斫籓籬徑入牛宫内斧<lb/>
斷張縶維手殺盜六人力挽間道歸妻孥拜堂下金幣<lb/>
謝所私上公賜巾裳欲以好爵縻幡然掉臂辭還山弄<lb/>
摩尼方今國步艱中外罹瘡痍銅虎盡懸綬鐵馬誰搴<lb/>
<pb n="KR4h0160_WYG_061-34b"/>
旗嗟爾匹夫臻足張三軍威何不食君禄為君靖淮夷<lb/>
收名魯仲連千載為等期天秋黄葉脱日暮𤣥雲馳歌<lb/>
詩節鼓吹用壯吾熊羆<lb/>
　　壯士歌<lb/>
明月皎皎白玉盤大星煌煌黄金丸壯士解甲投馬鞍<lb/>
蒺藜草深衣夜寒劒頭飲血何時乾<lb/>
　　寒機女辭<lb/>
鴛鴦機滿東西舍雪蠒繰來日相射世俗競染紅藍花<lb/>
<pb n="KR4h0160_WYG_061-35a"/>
妾心鍾愛金絲柘君王錦繡焚殿前天孫鳯梭蛛網懸<lb/>
織成雲霧製龍衮萬一熏香分御筵<lb/>
　　君家桞<lb/>
君家桞萬株一色鵝黄酒龍鱗波暖裊翠煙飛花直渡<lb/>
江南天倉庚立曉燕穿午薄莫啄木聲丁然腹中樹蝕<lb/>
皮齧馬舊隂半減金城下長條短條屬行人猶有持斤<lb/>
睨之者秋來大地落葉鳴心憶陽春淚如瀉<lb/>
　　夜何長三曡寄周參政伯温鄔僉院本初<lb/>
<pb n="KR4h0160_WYG_061-35b"/>
夜何長日苦短夜長復寒日不暖深林火薄鶡鴠滿尾<lb/>
頳魴魚游纂纂千年古鐵紫氣纏赤帝當之白虵斷中<lb/>
朝老臣雙珮蒼憂心鬱紆寢息忘鳯凰在笯驥服箱雪<lb/>
埋石棧冰河梁夜何長六龍回轡東扶桑<lb/>
夜何長日苦短夜長復寒日不暖蒼梧九疑雲思逺驚<lb/>
鴻亂落夫差苑漢家騎尉雙龍蒼酒酣起舞隘八荒疾<lb/>
風吹沙百草霜玉釭朱火青凝光夜何長帝車高轉天<lb/>
中央<lb/>
<pb n="KR4h0160_WYG_061-36a"/>
夜何長日苦短夜長復寒日不暖欃槍參旗燭雲䍐樹<lb/>
樹梅花落姜管江南布衣雙鬢蒼嵗䦨獨立氣慨慷衣<lb/>
冠禮樂制孔良路迢無由貢明堂夜何長啟明耿耿天<lb/>
東方<lb/>
　　奉陪神保大王宴朱將軍第聞彈白翎雀引<hi>并序</hi>
　　　白翎雀燕漠間鳥也初世皇命伶官石徳閭製白<lb/>
　　　翎雀曲及進曰何其末有孤嫠怨悲之音石徳閭<lb/>
　　　未之改而已傳焉戊戌冬淮藩朱將軍宴大王於<lb/>
<pb n="KR4h0160_WYG_061-36b"/>
　　　私第逢忝坐末時夜雹霰交下衆賓相次執盞起<lb/>
　　　為王壽逢亦起王命左右鼓是曲且語製曲之始<lb/>
　　　俾歌詠之逢謂纘事本實左氏所先故鋪陳興龍<lb/>
　　　大略而不暇他及也<lb/>
𤣥隂亙天雪欲作將軍西第夜張幕銅盤蠟光紅照灼<lb/>
四坐傾聽白翎雀雀生烏桓朔部落大樸之氣元磅礴<lb/>
地椒野穄極廣莫穹廬離離散駝駱黄羊蘆酒雜湩酪<lb/>
鷹狗畋獵代耕穫太王肇基不城郭青春建櫜宵罷柝<lb/>
<pb n="KR4h0160_WYG_061-37a"/>
聖澤滂沛蔓綿絡風淳俗龎法度約乾端坤倪露沖漠<lb/>
羽毛麟介並飛躍庭祠嵗饗咽管籥雄雌和鳴莫我樂<lb/>
帝皇赫然太陽若八表晃蕩氛盡却前驅屈盧從繁弱<lb/>
睢盱嗢咿萬狀錯遂朝玉帛解組縛大明宫開夾花萼<lb/>
文監武衛盛材略蔥珩穀壁映霜鍔五雲夔龍奏韶濩<lb/>
九苞鳯凰降寥廓德音威儀匪予度萬姓拭目瞻阿閣<lb/>
軒轅伶倫兩冥寞八十年來事非昨獶塵雜亂人道削<lb/>
咬哇哀淫頌聲鑠皇孫讓賢執鼓鐸巾冪鵲尾黄金杓<lb/>
<pb n="KR4h0160_WYG_061-37b"/>
殽烝體薦嚼復嚼巴渝舞隊驩回薄供奉革鞜衣狐貉<lb/>
銀箏載前酒載酌延秋門深魚守鑰緱山逺度吹笙鶴<lb/>
淮南昔者鷄䑛藥千乗之國棄敝蹻方今羣雄自開拓<lb/>
拔刃把矟爭刺斫為臣義同葵與藿將軍固合鞭先著<lb/>
蓮壺漏沈薇露涸枯梢號寒風隕籜百禽啁噍雹霰霍<lb/>
冰花亂㸃真珠箔箔中呱呱情陡惡供奉砉爾停弦索<lb/>
吁嗟白翎將焉託有客淚下甘丘壑<lb/>
　　奉陪杭右丞程禮部以文宇文憲僉子貞魯縣丞<lb/>
<pb n="KR4h0160_WYG_061-38a"/>
　　　道原宴周左丞伯温館舍時聞河南李平章恢<lb/>
　　　復中原<lb/>
西湖館舍開新秋三峯倒影紫翠流白馬彫戈駐逵道<lb/>
金魚玉佩羅林丘二孤五老獨神徃八公六逸同天遊<lb/>
時維小康況大比萬乗少紓東南憂如澠之酒官寺送<lb/>
風生酒波鱗甲動荔子漿凝赤露香鵝肪炙作黄冰凍<lb/>
歌袖頻熏婆律膏渴姜解奏參差鳯右丞閥閲霄漢逼<lb/>
諸叟文章臺閣重罘罳駸駸落日涼菱花蕸葉掩冉光<lb/>
<pb n="KR4h0160_WYG_061-38b"/>
驚飛先自有烏鵲寡宿未必無鴛鴦堯封禹跡煙莽蒼<lb/>
宣髮固短憂心長側聞汴破濟欲下百姓亦望臨淮王<lb/>
山人厭亂喜莫量笑整冠帶為舉觴醉後不登嚴武牀<lb/>
　　歎病駝<lb/>
狂夫東遊乗白騾道路適遇病槖駝紫毛無復好容色<lb/>
肉鞍尚聳雙坡陀南人從來不夢此私怪目擊臨干戈<lb/>
泉渠元自控蕃落天苑畢竟連銀河呉郊楚甸水草淺<lb/>
任重却欲千斤過青袍朝士為起立茜帽番僧時撫摩<lb/>
<pb n="KR4h0160_WYG_061-39a"/>
熱風吹塵鼻出火積雨成潦瘡生窠牛蝱狗蝨苦嘬血<lb/>
末由驅除知奈何頻年出師數百萬熊羆獅豹相奔波<lb/>
豈期獨後死溝壑餘光所及良已多老奚首帕短袴靴<lb/>
手持鞭䇿涕泗沱憶昔灤京避暑日氣骨礧峞從鑾和<lb/>
沈沈金甕夾挏馬裊裊錦帶懸靈鼉服勞輦下藉鬋刷屈<lb/>
跡澤畔甘蹉跎疇能推廣愛烏義没齒仰飼公田禾<lb/>
　　長樂未央玉璽歌為秦景容總管賦<lb/>
赤龍銜日照赤子白蛇横斃烏騅死東風吹冷咸陽灰<lb/>
<pb n="KR4h0160_WYG_061-39b"/>
長樂未央連闕起昆吾寳刀截瓊肪隂文小篆雲漢章<lb/>
盤螭作紐徑二寸歴嵗四百傳天王黄星孛明銅爵舞<lb/>
銅仙淚泣如絲雨盜將神器竟不歸璽亦漂淪頻易主<lb/>
使君購得心良苦君不見豐城有劒氣上衝米船也貫<lb/>
滄江虹陋歌先附蘇卿鴻<lb/>
　　嵗星漸高贈王伯紞進士<lb/>
嵗星漸高辰星光鎮星不動天中央熒惑退舍太白斂<lb/>
晝芒南斗尚爾雲微茫有美一人被褐裳思君思鄉垂<lb/>
<pb n="KR4h0160_WYG_061-40a"/>
十霜馺娑駘盪氣鬱蒼王屋石室岌相望願陪先驅弧<lb/>
四張嵗星輔日照八極還種祭田汾水陽<lb/>
　　簡鄔同僉<lb/>
南粤稱臣陸賈勞漢廷何愛璽書褒恩波遂與三呉闊<lb/>
爽氣真連北斗高鶯囀羽林交杕杜馬閒沙苑暗蒲萄<lb/>
天心厭亂民懐德未説闗河恃虎牢<lb/>
　　送王季德主事祠南鎮還京<lb/>
千羽春明玉扆間皇華躬遣祀稽山蓬萊雲霧隨封檢<lb/>
<pb n="KR4h0160_WYG_061-40b"/>
敷落仙曹降珮環宣室舊承前席問樓船今駕海濤還<lb/>
東南父老憂時切落日扶藜得重攀<lb/>
　　秋感六首<lb/>
呉門葉落季鷹船朔埜霜横白鴈天三楚樓臺餘夢澤<lb/>
兩京形勢自甘泉采雲帳幄泠風滿瓊樹花枝璧月圓<lb/>
本是宣光中興日腐儒長夜泣遺編<lb/>
紛紛攘攘厭黄巾妖血徒膏草野塵馬化一龍猶王晉<lb/>
楚存三戸未亡秦颶風天靜浮青海朔漠山高直紫宸<lb/>
<pb n="KR4h0160_WYG_061-41a"/>
莫為鬼方勞外伐檿弧箕服最愁人<lb/>
豆苗瓜蔓未應稀菰米蓴絲積漸肥南極有星天半隱<lb/>
東維無地海全歸連城不換相如璧百結何妨子夏衣<lb/>
回首故山荆棘外㡬年空翠鎖煙霏<lb/>
苕花薲葉繞林扉獨立蒼寒見紫微夜久長庚隨月上<lb/>
天清高鳥帶霜飛東南呉會三江入百二秦封六國歸<lb/>
烈士莫年心未已無言思解白登圍<lb/>
南越東呉帶楚皋頻年醉眼送飛毛滄洲露白蒹葭滿<lb/>
<pb n="KR4h0160_WYG_061-41b"/>
甲第秋聲蟋蟀高九日天涯桑落酒三軍城上柘黄袍<lb/>
試觀漢後詩人作獨覺遺風屬阮陶<lb/>
鱗魚風息淨江波軋軋機絲響薜蘿華髮道途秋日短<lb/>
曠懐樓閣莫隂多浮查受宿炎州翠細草從眼墨沼鵝<lb/>
心自隱憂身自逸㡬時天馬渡滹沱<lb/>
　　簡陳韋姜員外<hi>陳基敬初</hi>
幕府深嚴午漏遲簟文簾影碧參差總傳白馬陳從事<lb/>
每念青袍杜拾遺大地風塵憂未解扁舟江海去無期<lb/>
<pb n="KR4h0160_WYG_061-42a"/>
涼天鴈叫芙容發許奏軍中鼓吹辭<lb/>
　　陪淮南僚友汎舟呉江城下<lb/>
波伏魚龍夜不驚菱花千頃湛虚明呉儂似怪青絲馬<lb/>
漢月重臨白帝城世説竇融功第一獨憐阮籍醉平生<lb/>
樓船簫鼓中流發喜及東南早罷兵<lb/>
　　送薛鶴齋真人代祀天妃還京<lb/>
蓬萊宫裏上卿班代祀天妃隔嵗還日遶五文皆御氣<lb/>
海浮一髪是成山風霆夜䕶龍鸞節雲霧朝披玉雪顔<lb/>
<pb n="KR4h0160_WYG_061-42b"/>
聖渥既隆𤣥化盛轉輸應盡入秦闗<lb/>
　　留别陸芳潤張孟膚田仲耘王孟翼<lb/>
楓葉殷紅枳實肥蘋風蕭颯芰荷衣自甘許汜求田去<lb/>
不擬劉蕡下第歸日落大荒猿夜哭天含積水鶴雲飛<lb/>
諸君有待乗槎使直犯星河織女機<lb/>
　　題虎樹亭<hi>宋聰禪師住華亭時有二虎噬人師降伏之命名曰大青小青師卒虎亦死弟</hi>
　　　<hi>子瘞之塔傍踰年生銀杏樹二今主僧隱公闢亭樹間扁曰虎樹</hi>
舟泊東西客詩招大小青山高白月墮草偃黑風腥植<lb/>
<pb n="KR4h0160_WYG_061-43a"/>
物鍾英爽精藍被寵靈涼隂慎翦伐留䕶石圅經<lb/>
　　過馬天章水村居<lb/>
嘉興馬録判歸築水村居土銼長腰米蓴羮巨口魚青<lb/>
衫沾露薄華髮向秋疎尚爾丹心壯無時去玉除<lb/>
　　近故二首<lb/>
近故儒林老于予起嘆嗟清秋書柿葉落日賦桃花碑<lb/>
碣留呉滿雲山向越賖多情楚宫月來照未栖鴉<lb/>
近故維揚老威儀本漢官才高三禮賦心折一泥丸露<lb/>
<pb n="KR4h0160_WYG_061-43b"/>
氣金盤溼簫聲碧落寒空餘茂苑樹鵑血㡬時乾<hi>成廷珪寓</hi>
<hi>維揚卒于至正末年二詩為成而作</hi>
　　鄰飲<lb/>
蠟炬繞紅鸞盆花玉露漙無家憎月色多難薄春寒毛<lb/>
頴時旌鬼黄金少鑄官西鄰濁酒熟得罄一回歡<lb/>
　　聞畿甸消息<lb/>
白草生畿甸黄沙走塞庭直憂星入斗兼畏雨淋鈴殿<lb/>
閣餘龍氣衣冠自鵠形呉粳斷供餉隴麥向人青<lb/>
<pb n="KR4h0160_WYG_061-44a"/>
　　和惠子及雨中<lb/>
桃花昨夜愁盡發燕子今春疑不來雪衣鸚鵡亦可怪<lb/>
錯喚主人非一回<lb/>
　　題李唐江山煙雨圖<lb/>
煙雨樓臺晻靄間畫圖渾是浙江山中原板蕩誰回首<lb/>
只有春隨北鴈還<lb/>
　　馬頭曲<hi>馬頭者大都名姬也始為黄禪太子寵黄禪伏誅没入以賜太平王王薨子騰吉斯</hi>
　　　<hi>留之騰吉斯被殺復没賜布克布克國語力士也</hi>
<pb n="KR4h0160_WYG_061-44b"/>
和戎漢明妃亡呉越西子鬼妾賜元臣孰受盧弓矢<lb/>
前時楚襄夢今夕伶𤣥妾瓊斷藍橋漿紅流御溝葉<lb/>
　　萱圖為李恒題于茂清軒中<lb/>
暄風宜男花涼日忘憂草一種兩含情親容夢中老<lb/>
　　游鯉山<hi>舊名由里山</hi>
鄉山三十三游鯉奠郊南嶻然獨高大秀掩東諸嵐土<lb/>
剛蓄炎精崖仄削劒鐔我嘗挹飛翠逺在滄江潭波濤<lb/>
與伏興雲霧相吐舍恍然穆王駕八駿左右驂又如琴<lb/>
<pb n="KR4h0160_WYG_061-45a"/>
髙仙脚踏朝蔚藍乆思更徽號新喜遂幽探太白賦九<lb/>
華後來成美談狂歌繼其武林間免愧慚春風緑瑶草<lb/>
秋霜紅石楠行將修月斤為鑿避世龕蛟龍正格鬬鯤<lb/>
化誰其堪<lb/>
　　次鰕妾岸<hi>常熟州</hi>
朝辭鳯巢村晩次鰕妾岸起望大角間太白光有爛方<lb/>
罹杜陵苦未已崔旴亂鬢毛掠蝙蝠竹裏鳴鶡鴠同曹<lb/>
迫憂悸相視名錯喚前途非樂土殊昧賢達筭誰家繚<lb/>
<pb n="KR4h0160_WYG_061-45b"/>
崇垣轆轤卧井幹餘歌久悽惋酣宴同清晏寜知楚幙<lb/>
烏不寤呉宫燕蕭晨理舟楫回首重悲嘆<lb/>
　　讀貞燕記有懐魯道原提學<lb/>
天涯老孤臣想象賦貞燕空梁泥屢落故渚冰自泮影<lb/>
託明鏡鸞夢接長門鴈飛雲軒不歸自語清商怨<lb/>
　<hi>元貞二年雙燕巢于燕人桞湯佐之家一夕家人以燈照蠍其雄驚墜猫食之雌彷徨悲鳴不已朝夕守</hi>
　<hi>巢哺諸雛成翼而去明年雌獨來復巢其處人視巢生二卵疑其更偶徐伺之則抱獨之殻爾自是春去</hi>
　<hi>秋来凡六稔觀者譁然目為貞燕云長沙馮子振記</hi>
<pb n="KR4h0160_WYG_061-46a"/>
　　義鄧<lb/>
吾鄉有鄧添千里負主骨晨夜竄草間宛轉時虜窟胼<lb/>
胝苦何辭性命間一髪日車昬盪祲虹暈或抱月魂氣<lb/>
相衝搪鳥獸亦獝狘經過百戰地青春暗消歇深幸主<lb/>
有靈全生及城闕主母悲喜集流淚心激越主妾事他<lb/>
人空庭自花發主昔為龍蛇公論不可没但感衣食恩<lb/>
疎戚均賞罰在家為義奴在軍為義卒庶㡬銜土烏尚<lb/>
愧擊蛇鶻凄凄薦霜露晳晳上參伐不見秦舞陽悲風<lb/>
<pb n="KR4h0160_WYG_061-46b"/>
動天鉞<lb/>
　　排難行<hi>贈王子中</hi>
相如全趙璧子敬存家氊臣子奉君父由來義當然我<lb/>
為排難行期播今後賢至正十六年楚氛蔽呉天南臺<lb/>
塔御史盡室方顛連風波萍浮寄墟落匏孤懸内無蚍<lb/>
蜉援外絶鴻鴈傳縮地漫勞想拔宅欲假仙形勢轉倉<lb/>
皇一日猶三年君聞急友義側身入烽煙得子猛虎穴<lb/>
摘珠驪龍淵菱花奩影合桂樹月魄圓青青驄馬駒環<lb/>
<pb n="KR4h0160_WYG_061-47a"/>
珥映後先相看喜至骨欲語翻淚漣報之錦繡段長謝<lb/>
賦歸田遂令鷄鳴客逺愧齊魯連我時載茶具蕩漾五<lb/>
湖船蕭蕭春隂莫載歌伐木篇<lb/>
　　贈窮獨叟<lb/>
窮隂結長寒木介河生澌曠野獨獸號異鄉孤臣悲薜<lb/>
衣帶胡繩三年限朝儀豈徒無炊火顧有麻斬齊身幸<lb/>
免汚辱言之淚交頤脱急藉朱家弔古懐要離遡風酒<lb/>
三酹老氣吞畎夷誓刳梟獍肉用塞烏鳥饑漢酬張良<lb/>
<pb n="KR4h0160_WYG_061-47b"/>
志呉乞伍員師行歌獨漉篇以繼從軍詩<lb/>
　　登崑山寺謁劉龍洲墓<lb/>
隂崖鼈裙披蕭寺壓其左前無容馬地而公靈永妥綽<lb/>
有高世風荷臿誓埋我懇懇中興論汎汎岳陽舸竹西<lb/>
旌佩間為士非瑣瑣我來行吟久顧影歎復坐下上百<lb/>
年餘同遇時坎坷疎嵐冒川暝歸鳶跕跕墮惄焉上孤<lb/>
舟星流亂漁火<lb/>
　　游卜將軍墓祠<hi>將軍名珍字文超唐西河人有功業在崑山民至今祠焉</hi>
<pb n="KR4h0160_WYG_061-48a"/>
時危短吾裾薄游東崑野有唐將軍塋肅肅風露下木<lb/>
葉金甲動土花碧血洒居然神兵栖夜思石驎馬二蛇<lb/>
顧首尾勢若無禦者當時陣或然威福巫得假靈烏拂<lb/>
人首疎火散村社湠湠婁江波壯懐託申寫<lb/>
　　題留侯小像<lb/>
漢高三尺劒子房三寸舌剛柔兩相濟秦降楚隨滅君<lb/>
不見乾坤狡兔飛鳥秋脱使子房無世仇箕栖潁飲老<lb/>
<hi>一作死</hi>則休<lb/>
<pb n="KR4h0160_WYG_061-48b"/>
　　史騾兒<hi>騾燕人善琵琶至治間䝉上愛幸上使酒縱威福無敢諫者一日御紫檀殿飲命騾</hi>
　　　<hi>弦而歌之騾以殿前歡曲應制有酒神仙之句怒叱左右殺之後問騾不在悔曰騾以酒諷我</hi>
　　　<hi>也前和州同知李澄言于逢欲傳其事逢為賦一辭澄字仲深開州人翰林承㫖惟中先生從</hi>
　　　<hi>子也</hi>
虎帖耳豹俛首青天白日雷電走尚食黄羊光祿酒史<lb/>
騾曲曲春風手蕭王馬蹴滹沱冰亞父玉碎鴻門斗鳯<lb/>
凰鎩翮蚌珠剖趙女舍瑟秦娥罷缶飲中八仙方下來<lb/>
御溝濺赤花飛桞君不見龍生逆鱗海岳寒嗚呼史騾<lb/>
<pb n="KR4h0160_WYG_061-49a"/>
乃敢干和州孤臣説舊語棃園弟子更新譜<lb/>
　　三月十二屬予初度時客舍承朱僉樞攜僚佐見<lb/>
　　　過<lb/>
我生三月之仲丁長庚輔日當奎星命居旄頭身驛馬<lb/>
薄有抱負多飄零鷫鸘嘗貰金陵酒蛟龍幸䕶錢塘<graphic n="KR2825" url="https://raw.githubusercontent.com/kanripo/KR-Gaiji/master/images/KR2825.png" mimeType="image/png"/>
<hi>乙酉十二月予䕶母櫬泊錢塘鄰舟多為風潮所覆</hi>魯連海上隱行歌呉王臺前<lb/>
辭下走清齋庚果廿七種短疏劉蕡四三首才名從知<lb/>
造物惡心臟空夢神人剖<hi>乙亥科舉罷或勸予學律因感異夢見心藏皆五色遂止</hi>
<pb n="KR4h0160_WYG_061-49b"/>
兹辰客舍風雨俱湯餅尚少囊中蚨正冠試誦蓼莪什<lb/>
衝泥適來櫻筍㕑帳士彈箏玉連瑣廬兒執㸑貂襜褕<lb/>
落花簌簌香埽途闔座氣作思馳驅箕不以簸斗不㪺<lb/>
仰面大笑真吾徒<lb/>
　　題蔡琰還漢圖<lb/>
銅臺春深邊草緑琰因名父千金贖殘生既免氊裘鬼<lb/>
哀哀莫盡蘆笳曲舊時漢妝慵復理感義懐慚歸董祀<lb/>
入朝好語亂世雄賤妾不為天地容爾其忠事山陽公<lb/>
<pb n="KR4h0160_WYG_061-50a"/>
　　合淝束遂菴學正為畫君山酹月圖長歌奉謝<lb/>
憶攜蓉城霞<hi>吾鄉酒名</hi>醉賞君山雪興酣俯崖面三酹大江<lb/>
月靈竒秘怪不可説回首十年塵土熱束卿想像作此<lb/>
圖如見當時眼為豁是山傑立氣皓鮮四八賓從咸華<lb/>
顛<hi>吾鄉有三十三山君山為之主</hi>銀濤絲縈料角海<hi>料角地名逺在通州</hi>玉臺鏡露<lb/>
峨眉煙<hi>峨眉嘴即在君山下</hi>槎牙亂樹拔虎窟撇捩小艇吞龍淵<lb/>
樵子罷斧僧罷磬木瓢一箇滄茫前君不見江山元與<lb/>
天地闢有月無人景虚擲崑岷東來㡬萬里衣冠雲散<lb/>
<pb n="KR4h0160_WYG_061-50b"/>
三千客三千客後世屢易曉事僅有羅春伯<hi>事見郡志</hi>龜趺<lb/>
椔翳鬼照火鼇背蒼涼獸交迹君不見采石紫綺裘赤<lb/>
璧洞簫歌樂者信曠達齷齪將如何嵗云莫矣雙鬢皤<lb/>
夢恍茅屋牽青蘿廣寒白兔下相杵貝闕鮫女趨鳴梭<lb/>
卿聞大叫當就隱指日莫問魯陽戈<lb/>
　　浦東女<lb/>
浦東鉅室多豪奢浦東編户長咨嗟丁男殉俗各出贅<lb/>
紅女不暇親桑麻鵓鳩呼雨棟花紫大麥飲香勝小米<lb/>
<pb n="KR4h0160_WYG_061-51a"/>
一方青布齊裹頭赤脚踏車爭卷水水低岸高力易歇<lb/>
反水上田愁漏缺穀種看如𤓰子金野鴉不銜田鼠竊<lb/>
黄草衣薄風披披日色照面蒼煙姿南鄰北伴更貧苦<lb/>
糠籺糜粉隨朝<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>阿㜷送茶相向語鉅室新為州府主<lb/>
妻拜夫人婢亦榮繡幰朱輪照鄉土羊牛下來鷄欲栖<lb/>
汪汪淚眼數行啼女自身長苦非一歸路白楊斑竹西<lb/>
　　胥門桞<lb/>
今年胥門十一月楊桞青青寒不脱雕戈白馬黄鬚郎<lb/>
<pb n="KR4h0160_WYG_061-51b"/>
朝朝忍見行人别行人呉頭或楚尾心趁飛花度黒水<lb/>
避暑鑾輿狩未回都人南望思投箠都人泣向都官道<lb/>
塞北江南桞還好風纚露沐恩既殊報荅春光願終老<lb/>
君不聞虎狼之秦六國雄可憐千丈泰山松至今稱是<lb/>
大夫封<lb/>
　　劉夫人<lb/>
劉夫人至正太尉呉王嬪笄珈車服置弗御澹煙常鎖<lb/>
雙眉春中州援疆敵在目叔貴日驕疆日蹙背城借一<lb/>
<pb n="KR4h0160_WYG_061-52a"/>
王本心狐埋狐搰將軍欲夫人勇決烈女義百口樓居<lb/>
親舉燧片時隂慘萬古生月明風清珮音至君不見男<lb/>
兒成敗古有之孰以楚霸輕虞姬蘇民安得夫人祠烏<lb/>
栖白鳬庶少衰<lb/>
　　讀閩僧謙牧隱所題鴈宕大龍湫西瀑布常雲展<lb/>
　　　旗天柱卓筆雙髙峯詩予為之色動槩括一首<lb/>
鴈宕龍湫氣混濛展旗卓筆勢爭雄翠翀霄漢雙鸞影<lb/>
玉立東南一柱功興入常雲飛夏雪醉看高瀑挂晴虹<lb/>
<pb n="KR4h0160_WYG_061-52b"/>
總慚尊者空諸有萬木圍巖夜自風<lb/>
　　冥鴻亭偶題二首時嵗戊戌<lb/>
春隂過却㡬番風野店山櫻霧雨中新水緑塘鵝並浴<lb/>
嫩寒茅閣燕微通大兒稍熟春秋例幼女歡趨組繡功<lb/>
四十今年渾意足酒炊香滿巷西東<lb/>
一家無事樂清寜寄目冥鴻野外亭江水未分南北限<lb/>
月明常後畢箕星子生猫櫟垂垂赤蔓長鴉藤故故青<lb/>
天意物情應有在且須料理相牛經<lb/>
<pb n="KR4h0160_WYG_061-53a"/>
　　聞何上海子敬毁淫祠開鄉校因寄四韻<lb/>
魚米駢登橘柚垂備聞佳政起深思女巫罷進神弦曲<lb/>
鄉校新陳魯頌詩風葉晝埋公館靜霜鐘寒度海雲遲<lb/>
高天鴻鵠東回首亦欲朝陽借一枝<lb/>
　　無錫寓隱謝王左丞彦熙攜酒饌逺過<lb/>
玉帳旂旌拂紫冥樓船神物䕶青萍風雲宻擁將軍樹<lb/>
江海孤懸處士星深愧草茅優簡拔未忘蒲桞易飄零<lb/>
竹西歌吹高陽酒喜為尋春過野亭<lb/>
<pb n="KR4h0160_WYG_061-53b"/>
　　十二月廿二日為重陽王真人誕辰是日立春在<lb/>
　　　淞江長春道院瞻拜真人及七真像敬題薛一<lb/>
　　　山丹房<lb/>
寒盡東風破曉隂真人遺像儼如臨山中霞熟千年醖<lb/>
海上蓮開七朶金朔地興王資化力鈞天朝帝動仙音<lb/>
私忻泉石膏肓乆終日凝神紫氣深<lb/>
　　無題五首<lb/>
五緯南行秋氣高大河諸將走兒曹投鞍尚得齊熊耳<lb/>
<pb n="KR4h0160_WYG_061-54a"/>
卷甲何堪棄虎牢汧隴馬肥青苜蓿甘梁酒壓紫蒲萄<lb/>
神州比似仙山固誰料長風掣巨鼇<lb/>
天槍㡬夜直鉤陳車駕高秋重北巡總謂羽林無猛士<lb/>
不縁金屋有佳人廣寒霓仗閒華月太液龍舟動白蘋<lb/>
雪滿上京勞大饗西風華岳弔秦民<lb/>
白衣<graphic n="KR1467" url="https://raw.githubusercontent.com/kanripo/KR-Gaiji/master/images/KR1467.png" mimeType="image/png"/>
                    <graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>渡呉兵赤羽旌旗奪趙營灤水天迴龍虎氣<lb/>
榆林風逐馬駝聲靚妝宫女愁啼竹白髮祠官憶薦櫻<lb/>
猶有海鷹神不王鴐鵝高去塞雲平<lb/>
<pb n="KR4h0160_WYG_061-54b"/>
五城月落靜朝鷄萬竈煙消入水犀椒闥珮琚遺白草<lb/>
木天圖籍冷青藜北臣舊説齊王肅南仕新聞漢日磾<lb/>
天意人心竟何在虎林還控鴈門西<lb/>
十載羣雄百戰疲金城萬雉自湯池地分玉冊盟俱在<lb/>
露仄銅盤影不支中夜馬羣風北向當年車轍日南馳<lb/>
獨憐石鼓眠秋草猶是宣王頌美辭<lb/>
　　後無題五首<lb/>
一國三公狐貉衣四郊多壘鳥蛇圍天街不辨𤣥黄馬<lb/>
<pb n="KR4h0160_WYG_061-55a"/>
宫漏稀傳日月闈嵇紹可能留濺血謝𤣥那及總戎機<lb/>
秪應大駕懲西楚弗對虞歌北渡歸<lb/>
吐蕃回紇使何如馮翊扶風守太疎范蠡不辭句踐難<lb/>
樂生何忍惠王書銀河珠斗低沙幕乳酒黄羊減拂廬<lb/>
北陸漸寒冰雪早六龍好扈五雲車<lb/>
回首崑崙五色天疎風落日重佪儃駕驂八駿非忘鎬<lb/>
臺置千金舊慕燕地限上林雲過鴈雪封西嶺樹啼鵑<lb/>
逺慚行在周廬士横草無功日晏眠<lb/>
<pb n="KR4h0160_WYG_061-55b"/>
險塞居庸未易劘望鄉臺上望鄉多君心不隔丹墀草<lb/>
祖誓無忘黑水河前後炎劉中運歇東西元魏百年過<lb/>
愁來莫較興衰理只在當時德若何<lb/>
黄河清淺海塵揚陜月闗雲氣慘蒼寜復明珠專甓社<lb/>
尚論玉兔踞金牀衣冠並入梁園宴簡冊潛回孔璧光<lb/>
私幸老歸忘世事梧桐朝影對溪堂<hi>列朝詩曰無題前後十首皆感悼王</hi>
<hi>師入燕庚申北狩之事</hi>
　　覽周左丞伯温壬辰嵗拜御史扈從集感舊傷今<lb/>
<pb n="KR4h0160_WYG_061-56a"/>
　　　敬題五十韻<lb/>
華夷今代一畿甸上京遙游豫循常度恬熙屬累朝六<lb/>
飛龍夾日獨角豸昂霄御史箴何忝賢臣頌早超咨諏<lb/>
新境俗觀采衆風謠文用彌邦典忠惟振憲條執徐當<lb/>
景運仲吕浸炎歊愠解民心結煩除聖念焦雨工趨汛<lb/>
埽市令薄征徭大口讙移蹕庸闗肅衛刁縉雲峯立曉<lb/>
□月水涵宵徼道臣臣俊清塵騎騎驍豹貙嚴御靮駝<lb/>
象妥鑾鑣儀仗真如畫車徒不敢囂侏言來部落皮幣<lb/>
<pb n="KR4h0160_WYG_061-56b"/>
䞇荒要岳牧恭迎舜封人願祝堯六宫程緩緩列寺思<lb/>
飄飄絲裊雙行鞚璆鳴雜佩瑤寳鈿榆莢小錦罽草花<lb/>
嬌繡襖珠鞲絡香鬟玉歩揺婕妤辭並載王母會頻邀<lb/>
拾翠深沙嶺梯虹複澗橋天長躔北日斗近建南杓珍<lb/>
味高陀鼠丹馨散地椒廬兒分逐兔土屋競停雕白貉<lb/>
衣温座黄羊酪凍瓢桓城金合沓灤闕紫嶕嶢社稷尊<lb/>
王綂山河固廟祧明明神爽降秩秩禮文饒寵遂光幽<lb/>
朔畋同閱獮苗蹛林酺已舉款塞福皆徼棕殿三呼嵗<lb/>
<pb n="KR4h0160_WYG_061-57a"/>
楓墀九奏簫祝融回酷暑少昊戒靈飇舊制先回軷良<lb/>
辰次起軺謝恩多帝胄紀實得臺僚至治音俱雅於皇<lb/>
徳孔昭相如慚禪議謀父感祈招蕞爾蘄興祲紛然穎<lb/>
煽妖漕輸横蜃鱷衡祀闕膋蕭邊警初傳箭軍容半珥<lb/>
貂薦添烽堠迫有甚火雲驕袞服中垂拱微垣外寂寥<lb/>
㡬多遺鶴髮曾共望鷄翹二洛遄通晉三韓復入遼不<lb/>
無雙國士正頼一嫖姚求劒舟難刻更弦瑟好調扶顛<lb/>
須砥柱撥亂豈芻蕘戎幙辭巢父詩壇老伍喬式瞻阿<lb/>
<pb n="KR4h0160_WYG_061-57b"/>
閣鳯馴止泮林鴞併論公殊蹟吾知邁董鼂<lb/>
　　寄偰正字<lb/>
君遷正字職秩視校書郎太乙藜分焰銅仙露湛光鵷<lb/>
班清漏裏鶴駕霱雲傍署轉宫花宻溝迂御桞長芸窻<lb/>
填竹素蓬觀啟銀鐺魚豕知訛舛鉛黄屬訂詳聖王經貫<lb/>
道家世桂名坊一氣根幽朔羣英萃豫章比蒙青眼待<lb/>
益見白眉良傳癖稱元凱文宗得子昂冠將峩獬廌豺<lb/>
已避康莊大器遭斯運凡材信彼蒼哭親嵐瘴邑懐友<lb/>
<pb n="KR4h0160_WYG_061-58a"/>
月蘿房病謝臺臣薦書煩驛使將暖餘牛背日寒逺馬<lb/>
蹄霜野褐方山帽畦蔬德操桑策陳憐賈誼裾曳恥鄒<lb/>
陽任性何孤僻傷時或慨慷圜丘虛墠壝太廟攝烝嘗<lb/>
珥筆誰丹扆紆金盡玉堂海涵恩靡極袞補責宜償十<lb/>
様牋霞粲雙壺酒雪香珠璣新傑作龍虎古雄疆好約<lb/>
重觴詠秦淮夜對牀<lb/>
　　簡夏嘉定<lb/>
百里繞呉煙重過喜地偏深城遲閉户細港倒回船莫<lb/>
<pb n="KR4h0160_WYG_061-58b"/>
汐蟶開甲秋原木放綿民風返淳厚正賴使君賢<lb/>
　　乙未八月避地前湖三首<lb/>
兩地初讐殺全家屢死生守臣無大過雄長自相爭魑<lb/>
魅闞當屋鵂鶹啼過城前湖落木外排難愧齊卿<lb/>
借地安樵㸑秋煙滿桂叢禍因貧賤少詩到亂離工有<lb/>
妹音徽隔諸兒起卧同數畦烏口稻滿待熟天風<lb/>
竹底秋光薄牆根朝日暄稍通鄰曲好深荷野人恩細<lb/>
雨菰生米新霜芋長孫加餐向茅屋醒眼看乾坤<lb/>
<pb n="KR4h0160_WYG_061-59a"/>
　　丙申八月紀事時自鄉里入呉還華館遂卜隱鴻<lb/>
　　　山<lb/>
寸舌解重圍長歌振短衣不成巢父去空似魯連歸蔡<lb/>
港沙田薄黄山宰木稀伯鸞吾所慕梅李況魚肥<lb/>
　　常州江隂再失無錫告警病中自鴻山將遷海上<lb/>
病就山中隱烽催海上舟連城新鬼哭深壁大臣羞赤<lb/>
𤯝躔金火炎風汗馬牛遙占女兄弟先已下長洲<lb/>
　　至正丙午三月廿八日自横泖遷居烏涇宋張驥<lb/>
<pb n="KR4h0160_WYG_061-59b"/>
　　　院故居有林塘竹石因扁堂曰儉徳園曰最閒<lb/>
　　　得詩凡六首<hi>録三</hi>
卜宅賓賢里生涯始有涯憂縁常念亂貧為數移家徑<lb/>
合交枝果簾當獨樹花池臺㡬峯石相友卧煙霞<lb/>
鄰曲敦新好園林恍昔游衣冠時徑入棊槊夜忘收已<lb/>
遂蓴羮興何煩杞國憂人生貴行樂兩鬢颯先秋<lb/>
無才甘在野多懶愜行園石露漙雲氣池風損水痕草<lb/>
深眠雉子林靜習鴉孫擬著幽居録漁樵共討論<lb/>
<pb n="KR4h0160_WYG_061-60a"/>
　　得兒掖書時戊申嵗<lb/>
客夢躬畊隴兒書報過家月明山怨鶴天黒道横蛇寳<lb/>
氣空遺水春程不見花衰容愧耆舊猶語玉人車<hi>此詩記戊</hi>
<hi>申嵗正明太祖改元之年也</hi>
　　舟過呉門感懐二首<lb/>
躍馬横戈東楚陲據呉連越萬熊貔風雲首護平淮表<lb/>
日月中昬鎮海旗玉帳歌殘壺盡缺天門夢覺翮雙垂<lb/>
南州孺子為民在愧忝黄瓊太尉知<lb/>
<pb n="KR4h0160_WYG_061-60b"/>
强兵富境望賢豪戴縰垂纓恨爾曹一聚刼灰私屬盡<lb/>
三邊隂雨國殤號江光東際湯池闊山勢西來甲觀高<lb/>
形勝不殊人事改扁舟誰酹月中醪<hi>張氏之據浙西也原吉有功名之望</hi>
<hi>焉故首章末句如此其聞呉門消息有云盡擬田單收故土不期高幹損雄才又云三年弟傲羣情懈十月城</hi>
<hi>圍百鄲休尤多痛惜之意至于稱士德為孤忠謂東呉為脣齒是則書生之見而已矣</hi>
　　題心覺元上人觀露軒<lb/>
上人吾鄰人趺坐中竺嶺澹然觀朝露月落萬籟靜豐<lb/>
林始如沐萎萃颯以冷石牀仰嵌竇餘滴下微影世皆<lb/>
<pb n="KR4h0160_WYG_061-61a"/>
汩塵勞天或示短景忘言理深詣收視妙獨領茂陵和<lb/>
玉屑<hi>一作凄清蟬暫吸</hi>有愐鶴知警雲深粥魚鳴盂鉢躬自整<lb/>
　　趙善長山水<lb/>
畫師今趙原東呉諒無雙寸毫九鼎重烏獲力靡扛翠<lb/>
樹擁羽旂深崦敝雲窻參差見罍斝不無酒盈缸老山<lb/>
石黄色插脚琉璃江隱若赤壁壘勢壓曹魏邦何當柔<lb/>
猛虎蛟鱷遂我降欠伸列仙崖嚏咳漁蠻矼<lb/>
　　唐昭儀李漸榮辭<lb/>
<pb n="KR4h0160_WYG_061-61b"/>
日繫包桑地瓜剖宫闈去尺非唐有庭春草合車斷音<lb/>
忝備昭儀奉巵酒御香紫袖纎垂手載拜載祝南山壽<lb/>
龍須席轉蓮炬移狼角斬天豨突牖不辭隕命同君后<lb/>
女三禍前妾忠後無人為語巢賊奴莫使兒知環柱走<lb/>
　　宋婉容王氏辭<hi>并序</hi>
　　　徽宗在北四太子請王婉容妻尼雅滿子上遣之婉<lb/>
　　　容大哭曰何忍一身事兩主就輿中奪刀自刎死<lb/>
　　　太子嘆異擇地葬之且為立碑曰貞婦冢事載俞<lb/>
<pb n="KR4h0160_WYG_061-62a"/>
　　　文豹吹劒録<lb/>
二宫有警無嚴蹕賤妾徒為虜雛匹假如青冢向黄昬<lb/>
不若金刀照白日白濡一縷願隨終煙沙漫漫霜雪容<lb/>
令人想見旌貞石氣敵雙高湖上峯<hi>原吉詩于忠孝節義之事徃徃三致</hi>
<hi>意焉表微闡幽美不勝記兹特採其尤者録之云</hi>
　　夜過蒼墩江隱居<lb/>
白茅蕭蕭風色昬歸人自語煙際村我騎蹇驢童抱尊<lb/>
記得君家忘却門徑穿竹入背江路傍是梁朝敬宗墓<lb/>
<pb n="KR4h0160_WYG_061-62b"/>
月中對鶴吹洞簫露水琤然落高樹<lb/>
　　題崔白百鴈圖<hi>為宣城黄宜之題</hi>
老愚離羣影久孤客來笑示百鴈圖揩眵試數失兩箇<lb/>
莫喻畫意翻令呼得非長門報秋使或是大窖傳書奴<lb/>
不然一舉千里高鴻俱其餘淟汩碌瑣徒且唼且息翔<lb/>
且呼營營鄭圃田之稷睢睢齊海隅之菰遑知爾更銜<lb/>
爾蘆瓠肥卒至充人厨小而曰鶀亦就笯邇聞澤梁弛<lb/>
禁官罷虞麋鹿魚鼈同少蘇羽儀好在春雲衢<lb/>
<pb n="KR4h0160_WYG_061-63a"/>
　　金世宗太子允恭百駿圖<hi>為舒德源題</hi>
金家武元靖燕徼嘗誚徽宗癖花鳥允恭不作大訓方<lb/>
畫馬却慕江都王此圖遺脱前後幅尚餘龍媒羣角逐<lb/>
息鷄草黄霜殺菽王氣榮光等蕉鹿山人塵迷朔南目<lb/>
溪頭姑飲歸田犢<lb/>
　　葛稚川移居圖為友生朱仲矩題<hi>仲矩名禹方</hi>
典午三綱紊無紀賊奴内向伯仁死辭徵尚蹈公以此<lb/>
終託丹砂去朝市千年盛事傳畫史野夫獲睹朱氏邸<lb/>
<pb n="KR4h0160_WYG_061-63b"/>
壯肩餱糧幼琴几杖懸藥瓢風靡靡長襦老婢手執箠<lb/>
躬驅其羊羊顧子兩犍受牽頭角頗氂厖殿隨亦忻喜<lb/>
公披仙經瞳炯水琅琅餘音怳入耳後驂夫人謝釵餌<lb/>
膝上髫嬰玉雪美句漏尚逺羅浮邇若有圅闗氣騰紫<lb/>
天丁山靈狀僪佹開鑿空青洞扉啟雲霞輸漿石供髓<lb/>
二麗精華晨夜委金光秀發三花蕊飄飄上昇碧寥止<lb/>
同時許邁行加砥一門翁孫良可儗波散豆者顙遺泚<lb/>
嗟今凡民苦流徙落木空村淚如洗<lb/>
<pb n="KR4h0160_WYG_061-64a"/>
　　趙文敏公山水為董竹林山長題<hi>并序</hi>
　　　公于畫左題云至大三年六月望日為呉彦良<lb/>
　　　畫并詩有岸静樹隂合溪晴雲氣流之句想在<lb/>
　　　鷗波亭作也彦良嘉禾人<lb/>
何山弁山秀可掬上若下若薲苕緑翰林學士偶歸來<lb/>
亭倚鷗波送飛鵠鵠飛盡没滄茫境衣上青天倒揺影<lb/>
鹿頭舫子湖州歌想帶南風覺凄冷冰盤𤓰李進仲姬<lb/>
<hi>管夫人字</hi>生綃畫就復題詩鄭䖍三絶世無有於乎何幸再<lb/>
<pb n="KR4h0160_WYG_061-64b"/>
見至大三年時<lb/>
　　宋制置彭大雅瑪瑙椀歌周伯温參政徵賦<hi>并序</hi>
　　　今太尉開藩之三月適江浙參政周公分省江<lb/>
　　　淮延飲齋閣歡甚以予避地無錫説王左丞晟<lb/>
　　　勸張楚公歸元特出瑪瑙椀曰此宋彭大雅燕<lb/>
　　　饗舊物子才器足以當之遂引滿酹之再氣酣<lb/>
　　　思湧率爾走筆以紀清賞非求知他人也<hi>小序與列</hi>
　　　<hi>朝詩集所載稍有異同</hi>詩曰<lb/>
<pb n="KR4h0160_WYG_061-65a"/>
淮藩開呉豪俠滿歌鍾地屬姑蘇館相儒獨為緩頰生<lb/>
笑出彭公瑪瑙椀血乾智伯髏不腥黄土瑩錯紅水精<lb/>
妖蟇蝕月魄半死虹光霞氣歕且盈隱若陣偃邊將營<lb/>
彭公彭公古烈士重慶孤城亦勞止天㤀西顧二十年<lb/>
畝盡東南數千里武侯祝文何乃偉敗由宋祚民今祀<lb/>
太湖底寜魚米豐官廨喜與閒門同酒波椀面動峽影<lb/>
想見制置師犒飄風中再酌庶沃磥磊胷君不見漢家<lb/>
將軍五郡封班氏天與世史功詩狂昭諫客呉越存心<lb/>
<pb n="KR4h0160_WYG_061-65b"/>
唐室人憐忠嗚呼尚友吾豈敢醉墨慘澹雲飛鴻<lb/>
　　七月聞河南平章凶問<lb/>
六月妖星芒角白㡬夜徘徊天市側尋聞盜殺李上公<lb/>
窮旅孤臣淚沾臆當時寛猛制萑澤安得受降翻受敵<lb/>
上公忠名垂竹帛書生奚為費禕惜東南風動旗黄色<lb/>
蒲梢天馬長依北<hi>壬寅六月田豐王士誠刺殺李忠襄于濟南城下先是順帝見星變嘆曰</hi>
<hi>當損大將馳使戒諭忠襄正此詩所謂妖星芒角也</hi>
　　謝中政院判敏珠爾昂霄枉過予龍江寓隱<lb/>
<pb n="KR4h0160_WYG_061-66a"/>
三年江館閉斜曛一日星軺下紫氛老我已非佳子弟<lb/>
壯公曾是故將軍未央雙闕雲端見長樂疎鐘月下聞<lb/>
還語中原檿絲盡六宫知愛石榴裙<lb/>
　　送呉照磨赴李司徒幕兼簡張郎中<lb/>
司徒分鎮越王臺甌婺山光入望來堂上修文閒將略<lb/>
幙中求舊得賢才鑑湖木落魚梁見紫塞風髙鴈路開<lb/>
莫禁白頭狂賀老酒船仍蕩月明回<hi>時方禁酒</hi>
　　寄婁上俞士平提學陸良貴秦文仲二教授<lb/>
<pb n="KR4h0160_WYG_061-66b"/>
朱紱青袍映後先邇來愁過買臣年壚頭相醵囊須罄<lb/>
地下誰游劒莫懸淮浪白滔迴魯日塞氛黄隔姓劉天<lb/>
賤名忝在齊民版為報新蕪傍泖田<lb/>
　　寄陸宅之進士錢思復提學全希言學正<lb/>
花開花落雪盈顱三地相望一信無梁震不慚前進士<lb/>
杜陵寜是老狂夫長淮浪接江逾闊南極星聨斗不孤<lb/>
想與窮經全學正酒香鄰社杖同扶<lb/>
　　經游小來涇簡木仲毅<lb/>
<pb n="KR4h0160_WYG_061-67a"/>
髯參歸隱小郊坰亂日曾聞險備經風黑浪高羅刹海<lb/>
月明天度使臣星東都先見逄萌得廣武重游阮籍醒<lb/>
最是故家春草暗杜䳌啼殺忍同聽<lb/>
　　夢騎驢<lb/>
蹇驢雙耳卓東風前導青衣一小童石澗倒涵嵐氣白<lb/>
海霞高貫日輪紅桃花芝草經行異鶴髮鷄皮語笑同<lb/>
却待朝天驚夢失春醒無奈雨簾櫳<lb/>
　　重游澱山<lb/>
<pb n="KR4h0160_WYG_061-67b"/>
鼇戴小蓬萊方諸宫影開崖根龍洞闢山脈虎丘來疎<lb/>
磬重煙水殘碑半雨苔因之懐故國游鴈落清哀<lb/>
　　古宫怨二首<lb/>
萬年枝上月團團一色珠衣立露寒獨有君王遙認得<lb/>
扇開雙尾簇紅鸞<lb/>
誤報迎鑾出禁宫階前草是鴈來紅玉顔豈就秋枯落<lb/>
萬一和親在選中<lb/>
　　雜題四首<lb/>
<pb n="KR4h0160_WYG_061-68a"/>
洄塘昨夜緑波增偶䇿交州鬼面藤一雨百花香洗盡<lb/>
流春矼上立魚鷹<lb/>
几杖琴尊共一丘燕歸巢近午香篝游絲不挂山人眼<lb/>
直趁東風入别樓<lb/>
水涼風攪一池荷睡眼醒來手自摩數席雲隂亂疎樾<lb/>
髫孫驚報鶴羣過<lb/>
藻池岸匝水仙開滿面香飄玉蝶梅遺事罷書山館寂<lb/>
䑕狼行過雉鷄來<lb/>
<pb n="KR4h0160_WYG_061-68b"/>
　　江邊竹枝詞八首<lb/>
游鯉客山高刺雲天門山小舊稱君插江鵝鼻移沙脈<lb/>
愁殺浪撞黄歇墳<lb/>
亂石呀聲大小灣石中無玉作連環楚江風浪呉煙雨<lb/>
翠鎖修眉八字山<lb/>
社酒吹香新燕飛游人裙幄占灣磯如刀江鱭白盈尺<lb/>
不獨河魨天下稀<lb/>
南北兩江朝莫潮郎心不動妾心揺馬駝少箇天燈塔<lb/>
<pb n="KR4h0160_WYG_061-69a"/>
暗雨烏風看作標<lb/>
北望大江南望城席帽馬鞍<hi>並山名</hi>屏障横儂是小山漁<lb/>
泊户水口風門過一生<lb/>
石筏横津蛟莫窺近山張弩或眠旗儂作神衫與神女<lb/>
祈水祈風郎不知<lb/>
巫子驚湍天下聞商人望拜小龍君茹蘆草染榴紅紙<lb/>
好翦凌波十幅裙<lb/>
潮落蟆山連狗沙黄泥鞵浦趁江斜阿儂十指年嬌小<lb/>
<pb n="KR4h0160_WYG_061-69b"/>
曾比箇中春荻芽<hi>狗叫沙在蔡港西北嵗産荻茅予家分佃頃半沙與蝦蟇山鞵浦相連</hi>
　　朱家奴阮辭<lb/>
淮隂三月花開枳使君死作殊方鬼眼看骨肉不敢收<lb/>
奉虜稱奴聽頤指經遼渉海三嵗久以蝗為粻麥為酒<lb/>
㸑骸齩骨何足論親見徐山墮天狗今年始得間道歸<lb/>
城郭良是人民非主家日給太倉粟殘生猶著使君衣<lb/>
攬衣拭淚使君室涼月蕭蕭風瑟瑟回頭還語玉雪孤<lb/>
勿辭貧賤善保軀瞻屋未辨雌雄烏<lb/>
<pb n="KR4h0160_WYG_061-70a"/>
　　重過望亭新城二堡<hi>丙申冬張氏築</hi>
憶昔扁舟自西下二堡相望無一舍呉藩判樞翻覆兒<lb/>
窄衫小弓矜騎射歸人重經但流水豆隴彎彎低復起<lb/>
長途遺庶數十家三四酒旗風靡靡君不見邠公遷岐<lb/>
山衛人城楚丘外患内修古所侔成同敗異嗟世<hi>闕</hi>
　　會别馬潁漁<lb/>
别業歸來千里餘泰山傾蓋喜無如青衫不汚新豐酒<lb/>
白髮終乗下澤車地入東南空驛騎雪消齊魯足淮魚<lb/>
<pb n="KR4h0160_WYG_061-70b"/>
彼行此住情俱得尚約鷄肥落木初<lb/>
　　寄錢泰窩陳雲軒二遺叟<lb/>
天轉雲東上六符有懐無寐枕同孤紫芝隱曲歌商皓<lb/>
烈火殘經補漢儒私地春先梅老發盛隂雷疾草狂蘇<lb/>
祖生遲旦疎殊甚不計中流少一壺<lb/>
　　喜顔守仁教授留園館信宿<lb/>
前朝進士過林扃信宿論心為竦聽雲氣夜蟠雄劒紫<lb/>
天光寒入舊氊青不同嘉樹生南國猶夢鯤魚化北溟<lb/>
<pb n="KR4h0160_WYG_061-71a"/>
老我歸田有龍具僅堪供卧讀牛經<lb/>
　　同誼書記游查山留題淨無餘西南林壑<lb/>
地湧叢林小翠屏海吞孤嶂半螺青巖扉老衲忘人我<lb/>
石甃神丹䕶甲丁呉甸土寒黄耳魄秦山草歇白蛇腥<lb/>
放歌適在風埃表幢節浮空若下聽<lb/>
　　辛酉雜題<hi>一作古懐</hi>二首<lb/>
遺經姑置楚包茅新筆恭書蠱上爻利盡島溟珠象郡<lb/>
道湮鄒魯鳯麟郊看雲<hi>杖名</hi>暮影齊巾角滴露<hi>酒名</hi>春聲落<lb/>
<pb n="KR4h0160_WYG_061-71b"/>
枕凹自判優游不堪事鷾鴯添室翠分巢<hi>是嵗征雲南元梁王自縊</hi>
槿籬莎徑入林堂春作無牽午漏長音歇野鶯新緑淺<lb/>
影浮潭鯽小紅香誰家數應中和節十畝寒輕二月霜<lb/>
忍貰緼袍償酒債時人將謂獨醒狂<lb/>
　　書西厦時洪武丙寅沿海築城<lb/>
牀頭鴟卧久空金壁上蝸行尚有琴孺子成名狂阮籍<lb/>
霸才無主老陳琳虹霓氣冠登萊市蝙蝠羣飛顧陸林<lb/>
環海煙沙翻萬臿連村霜月抱孤衾<lb/>
<pb n="KR4h0160_WYG_061-72a"/>
　　秋詞<lb/>
香散天街静玉珂露臺風殿夜如何星從河漢淡中落<lb/>
秋在梧桐疎處多鸞影不曾離寳鑑蛛絲先已綴金梭<lb/>
君王繭館詢遺事却擬鸞車共載過<lb/>
　　書無題後凡三首偶感燕太子丹事<lb/>
火流南斗紫垣虚芳草王孫思愴如淮潦浸天魚有帛<lb/>
塞庭連雪鴈無書不同趙朔藏文褓終異秦嬰袒素車<lb/>
漆女中心漫於邑杞民西望㡬踟蹰<lb/>
<pb n="KR4h0160_WYG_061-72b"/>
塞空霜木抱猿雌草暗江南罷射麛秦地舊歸燕質子<lb/>
瀛封曾畀宋孤兒愁邊返照窺牆榻夢裏驚塵喪韘觿<lb/>
莫䜟白翎終曲語蛟龍雲雨發無時<hi>元世祖聽彈白翎雀曰何其曲終有</hi>
<hi>凄怨之聲乎</hi>
㡬年薪膽泣孤嬰一夕南風馬角生似見流星離斗分<lb/>
謬傳靈武直咸京九苞雛鳯沖霄翼三匝慈烏落月情<lb/>
縱少當時趙雲將卧龍終始漢臣名<hi>列朝詩曰洪武七年遣元幼主之子</hi>
<hi>瑪里達巴拉北歸此詩記其事故有舊歸質子及南風馬角之句太祖封瑪里達巴拉為崇禮侯故曰瀛封曾畀</hi>
<pb n="KR4h0160_WYG_061-73a"/>
<hi>宋孤兒也</hi>
　　芮庠卿邀費孟霦同知陪酌背孰堂既同晩歩口<lb/>
　　　號<lb/>
罷酒出前楹霜寒著面輕林腰煙帛束天角火鋒生卧<lb/>
木橋通野疎罾水隔城寛袍曳笻竹俱老愧宵征<lb/>
　　題泖塔時主僧賢如愚不在<lb/>
何年窣堵聳竒觀勢若蛟龍上糾盤秦縣赭衣淪鬼國<lb/>
<hi>泖係先秦因倦縣</hi>梵家寳藏壓驚湍野瞻雨黑重燈夜天卧空<lb/>
<pb n="KR4h0160_WYG_061-73b"/>
青一鏡寒欲買扁舟占漁户老縁無力候衡官<lb/>
　　甲子冬偶書<lb/>
雲東亂定少新知江左書來有跛兒才盡罷為文自祭<lb/>
醒狂寜要臿相隨天家青女催衣急漏水金人上箭遲<lb/>
却喜故妻原上樹十年覊羽託深枝<lb/>
　　乙丑秋書<lb/>
腰痛非干米眵昬漸廢書静知天運宻老與堠程疎緑<lb/>
吉黄甘外紅鮮白小初兒歸共貧樂容易嵗云除<lb/>
<pb n="KR4h0160_WYG_061-74a"/>
　　園館雜書二首<lb/>
竹樹藏山石作門魚矼水帶洗花痕鶯聲又在鷄聲外<lb/>
老不勝官只住村<lb/>
殊鄉春色不曾濃才力新兼病思慵一枕清風聞格磔<lb/>
半瓶香雪浸蓯蓉<hi>香雪酒名</hi>
　<lb/>
　<lb/>
　<lb/>
<pb n="KR4h0160_WYG_061-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選初集卷六十一<lb/>
</p>
<p>
</p>
  </div>
</body>
</text>
</TEI>
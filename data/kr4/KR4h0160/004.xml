<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選初集巻四</head>
    <p>
<pb n="KR4h0160_WYG_004-1a"/>
欽定四庫全書<lb/>
　元詩選初集巻四　　　　庶吉士顧嗣立編<lb/>
　　鶴鳴老人李俊民<lb/>
　　　俊民字用章别號鶴鳴老人唐韓王元嘉之後<lb/>
　　　家于澤州少通程氏之學金承安中以經義舉<lb/>
　　　進士第一應奉翰林文字未幾棄官教授南遷<lb/>
　　　後隠于嵩山元世祖在藩邸劉秉忠盛稱之以<lb/>
　　　安車召見延訪無虛日遽乞還山卒賜諡莊靜<lb/>
<pb n="KR4h0160_WYG_004-1b"/>
　　　先生<hi>集作莊靖</hi>世祖嘗曰朕求賢三十年惟得竇漢<lb/>
　　　卿及李俊民二人澤守段二卿刻其遺集十巻<lb/>
　　　長平李仲紳王特升序之謂自筮仕後冥捜隠<lb/>
　　　索四十餘年雖片言隻字亦必有據劉瀛云先<lb/>
　　　生詩格律清新似東坡句法竒傑似山谷集句<lb/>
　　　圓轉脈絡貫穿半山老人之體也雄篇鉅章奔<lb/>
　　　騰放逸昌黎公之亞也盖為當時所推重如此<lb/>
　　　先生嘗自書登科記後曰余閲承安庚申登科<lb/>
<pb n="KR4h0160_WYG_004-2a"/>
　　　記三十三人革命後獨與高平趙楠庭幹二人<lb/>
　　　在一日邂逅于鄉邑哽咽道舊壬寅五月庭幹<lb/>
　　　復挈家之燕京感慨忍淚書五十六字寄之試<lb/>
　　　将小錄問同年風采依稀墮目前三十一人今<lb/>
　　　鬼録與君雖在各華顛君還㩦幼去燕然我向<lb/>
　　　荒山學種田千里莫鴻行斷處碧雲容易作愁<lb/>
　　　天是時蔡州失守已十年矣故云<lb/>
　　毛晉卿肖山堂<lb/>
<pb n="KR4h0160_WYG_004-2b"/>
悠然林下客世事頗能料閒中意自適身外名肯釣卜<lb/>
居山之陽初為識者笑勢将陵岱華氣欲吞嵩少方尋<lb/>
愿谷歸稍近孫臺嘯㣲茫數煙岫巉絶對雲嶠為我増<lb/>
雙明未必在逺眺始雖如面㕛久得乃心照恐隨有力<lb/>
去或被移文誚已見成膏肓百計莫可療一時煙霞語<lb/>
慎勿駭廊廟咄哉肖山堂所以警不肖<lb/>
　　毋應之餉黍<lb/>
憶昔周室衰周人詠黍離君今餉我黍為賦黍離詩厥<lb/>
<pb n="KR4h0160_WYG_004-3a"/>
初藝黍時飯牛使牛肥八月黍未穫邊兵驅牛歸邊兵<lb/>
不滿欲我民還買犢今秋犢未大又被相驅逐此曹皆<lb/>
飽肉我民食不足食不足尚可鬻子輸官粟<lb/>
　　游碧落<hi>并序</hi>
　　　壬寅重午日陪郡侯段正卿暨王用亨劉漢臣<lb/>
　　　濟之君祥仲寛姚子昻張唐臣祿卿平陽趙君<lb/>
　　　玉王潤之同行<lb/>
浮雲翳炎景長夏愜幽事相陪林下㕛共造金碧地清<lb/>
<pb n="KR4h0160_WYG_004-3b"/>
流潄寒玉老樹聳蒼翠何人開山祖妙處發天祕悠悠<lb/>
歲月深剥落磨崖字遨頭興不淺有酒留客醉幽鳥背<lb/>
人飛不慣聞鼓吹抵莫出山門溪風送歸騎<lb/>
　　郭顯道美人圖<lb/>
君不見昭陽殿裏蓬萊人終惹漁陽戰馬塵又不見呉<lb/>
宫夜夜烏棲曲竟使姑蘇走麋鹿移人大抵物之尤喪<lb/>
亂未免天公愁雖然丹青不解語冷眼指作鄉温柔試<lb/>
問人間何處有畫師恐是傾國手却憐當日毛延壽故<lb/>
<pb n="KR4h0160_WYG_004-4a"/>
寫巫山女麤醜<hi>杜詩誰道巫山女麤醜何得此有昭君邨</hi>
　　宣差射虎<hi>十二月初九日</hi>
北原風勁霜草枯草間出没藏於菟眈眈來此被誰驅<lb/>
不防邂逅馮婦車将軍膽氣勇有餘手中笑撚金僕姑<lb/>
等閒如射兔與狐兩眼錯莫精光無深山大澤失所居<lb/>
或撩汝頭編汝鬚可憐肉食無逺圖伎倆不及黔之驢<lb/>
　　羣鼠為耗而猫不捕<lb/>
欺人䑕輩爭出頭夜行如市晝不休渇時欲竭滿河飲<lb/>
<pb n="KR4h0160_WYG_004-4b"/>
飢後共覔太倉偷有時憑社竊所貴亦為忌器不忍投<lb/>
某氏終貽子神禍祐甫恨不猫職修受畜於人要除害<lb/>
祭有八蜡禮頗優近憐銜蟬在我側何故肉食無逺謀<lb/>
眈眈雄相猛於虎不肯捕捉分人憂縱令同乳不同氣<lb/>
一旦反目恩為讎君不見唐家拔宅雞犬上昇去彼䑕<lb/>
獨墮天不收<hi>唐公昉師李八百得其神丹遂舉家昇天鷄犬皆去唯鼠空中自墮腸出一月三易</hi>
<hi>其腸今山下有拖腸鼠束廣㣲所謂唐䑕</hi>
　　埽晴婦<hi>并序</hi>
<pb n="KR4h0160_WYG_004-5a"/>
　　　世俗為埽晴婦者盖假燮理之手導隂陽之和<lb/>
　　　使民間免乾溢之患也感其事而賦之<lb/>
巻袖搴裳手持帚挂向隂空便揺手前推後卻不辭勞<lb/>
欲動不動誰掣肘偶人相對木與土神女但誇朝復莫<lb/>
龍公不作本分事中間多少閒雲雨見説周人憂旱母<lb/>
寧知東海無寃婦慇懃更倩封家姨一時斷送龍回首<lb/>
　　姚子昻畫馬<lb/>
雄姿卓立開天骨騰踏萬里如神速可憐不遇九方臯<lb/>
<pb n="KR4h0160_WYG_004-5b"/>
空使時人指為鹿自從大奴守天育無由更騁追風足<lb/>
中原一戰收乾坤白髪将軍髀生肉<lb/>
　　苴履<lb/>
待詔門前東郭趾藍闗路上仙人迹雪花紛披盖地白<lb/>
東家不借借不得雖然近市屨亦無以故為新即有餘<lb/>
同行留我木上座補過仰渠金十奴一生能著屐幾兩<lb/>
用心猶在阮孚上不須更覔下邳侯山林此計成長徃<lb/>
<hi>時守下邳</hi>
<pb n="KR4h0160_WYG_004-6a"/>
　　籌堂尋梅<lb/>
蕭疎籬落誰家圃尋芳信逐游蜂去眼前荆棘少人行<lb/>
馬蹏直到香來處怕愁貪睡獨開遲痩損春寒鶴膝枝<lb/>
可是東君苦留客斜風細雨不堪詩<lb/>
　　綵樓<hi>并序</hi>
　　　髙平縣綵樓聞之舊矣今始親見議者猶謂髙<lb/>
　　　下侈麗不及向者三分之一因感而賦之<lb/>
層層華構髙且崇萬綵糾結填青紅何人下手奪天巧<lb/>
<pb n="KR4h0160_WYG_004-6b"/>
都入意匠經營中書契以來未省見異事驚倒百歲翁<lb/>
郢斤般斧莫敢近郤立屛息慙無功寒忩戛戛鳴機婦<lb/>
積年杼柚一日空山川謂可錦繡裹塵土盡皆羅綺封<lb/>
前者攀轅後者挽奔車徑欲趨靈宫三年送迎禮雖舊<lb/>
人事不與天時同方當炎屬行夏令權勢大抵歸祝融<lb/>
神之於人無厚薄盖以至誠能感通豚蹏豆酒道傍祝<lb/>
所獲神賜亦已豐閭閻疾苦還知否我為大夫歌大東<lb/>
<hi>享炎帝閏年</hi>
<pb n="KR4h0160_WYG_004-7a"/>
　　上九里谷與濟之君祥仲寛李徳方朱壽之姚子<lb/>
　　　昻<lb/>
太行巍巍形勢尊造物設險雄中原巨靈一朝擘石裂<lb/>
連峰忽斷開山門侵雲直上幾千尺挂壁一徑愁攀援<lb/>
十歩回頭五歩坐慄慄汗出如漿翻清風掖至最高頂<lb/>
下視寰海塵埃昏天壇咫尺若有待顧我不徃慙食言<lb/>
世間好處豈不愛脚力雖盡心長存為君試寫逺遊興<lb/>
夜半月出清吟魂<hi>與祁定之約游天壇不果</hi>
<pb n="KR4h0160_WYG_004-7b"/>
　　游濟源<hi>并序</hi>
　　　庚子春季與劉濟之君祥仲寛仲美姚子昻秦<lb/>
　　　懿夫馬子温李徳方深之伯英朱壽之下太行<lb/>
　　　抵覃懐望方口臨沇水二十三日丁亥郡侯段<lb/>
　　　正卿因西山鎮遏回自析城來赴期值雨留宿<lb/>
　　　奉仙觀翌日已丑天霽具牲酒幣帛謁清源王<lb/>
　　　廟禮畢㑹㕛人郭伯玉李慶之王天益史徳秀<lb/>
　　　王輔卿紇石烈仲傑完顔壽之方外士祁定之<lb/>
<pb n="KR4h0160_WYG_004-8a"/>
　　　郭道正元明道部将段玉等大飲於裴公亭用<lb/>
　　　麾下鼓吹以樂賓薄莫極歡而罷故賦之紀一<lb/>
　　　時之勝游也<lb/>
元戎小隊閒登臨悠悠旌斾穿山林太行南下路險澀<lb/>
不憚著脚窮幽尋清源祭秩世所重喬木掩映靈宫深<lb/>
是時方口雨初過天風破曉開微隂入門為問廟見禮<lb/>
白髪黄冠通古今且言享誠非享物那在與俗占浮沈<lb/>
鞠躬執簡黙有禱脯酒縱薄神所歆幾年願違莫能遂<lb/>
<pb n="KR4h0160_WYG_004-8b"/>
至此始得償初心㸃檢圖經歎禹迹山青水綠無知音<lb/>
竹根醉倒客星散夜聽波底蛟龍吟<lb/>
　　河橋成<hi>并序</hi>
　　　橋成有日必有佳句冩河上逍遥之興贈子榮<lb/>
　　　及督役楊成之<lb/>
預積他山木重新兩岸隄龍依天上卧虹傍水心低不<lb/>
假鞭秦石何勞立蜀犀落成應有日誰向柱先題<lb/>
　　乙未冬至<lb/>
<pb n="KR4h0160_WYG_004-9a"/>
已應黄宫律初生復卦陽道隨天在北愁與日俱長節<lb/>
物驚時換年光有底忙浮雲多變態試與問何祥<lb/>
　　元夜有感<lb/>
春城行欲遍百感到愁邊市冷猶燈火人稀尚管絃梅<lb/>
從今夜落柑憶舊時傳歸去西忩月無情照不眠<lb/>
　　游青蓮<lb/>
行處春風惡山中勝槩藏漸佳如蔗尾薄險似羊腸翠<lb/>
揖雙峰角清臨一水堂夜長僧睡少為我話興亡<lb/>
<pb n="KR4h0160_WYG_004-9b"/>
　　過雲中<lb/>
把酒不成醉出門行路難客愁千里破歸夢五更殘三<lb/>
仕有何喜一生常鮮歡恨無南去鴈為我報平安<lb/>
　　宿海㑹寺二首<hi>同孫講師明上人趙叔寳劉巨濟夜酌</hi>
佛堂光未放桑下喚難回是處皆堪歇何山不可開泉<lb/>
因龍吐出經自兔銜來徑向黄沙過尋僧問劫灰<lb/>
青山雲水窟杖錫幾時來竹待香嚴擊松經道者栽西<lb/>
江無水吸震旦忽花開三笑圖中㕛同傾破戒盃<lb/>
<pb n="KR4h0160_WYG_004-10a"/>
　　九里谷<lb/>
九曲羊腸路千層劒㦸山行鈎藤蔓刺坐印石花斑樹<lb/>
發三春莫雲歸萬壑閒相陪林下屐雖倦不知還<lb/>
　　獨坐<lb/>
地偏無俗客日在掩柴扉暑退閒蒲扇凉生換葛衣風<lb/>
高雲散影露下月揚輝獨據胡牀坐心清即道機<lb/>
　　乙亥過河<lb/>
一身長道路四海尚風塵昔作依劉客今為去魯人渡<lb/>
<pb n="KR4h0160_WYG_004-10b"/>
河年在亥乞酒歲非申别後山中㕛相逢話又新<lb/>
　　過星軺<lb/>
古道開天險危峰拔地形連營南北戍過客短長亭野<lb/>
燒驚山鬼胡雲掩将星何人弄羌管哀怨不堪聽<lb/>
　　用趙之美留别韻四首<lb/>
把酒離筵且莫辭坐中瓜葛暫相依花從識後常含笑<lb/>
鳥自還時想倦飛徃事微茫春夢斷故人牢落曉星稀<lb/>
天涯白髪禁愁得好在西山不早歸<lb/>
<pb n="KR4h0160_WYG_004-11a"/>
長短亭中送别時問君東去復何依今宵明月三人共<lb/>
來日紅塵一騎飛傾盖莫嫌相見晩斷絃惟恨賞音稀<lb/>
天涯盡道還家好笑我雖歸似不歸<lb/>
為君不借送行詩但恨蒹葭失所依流水盡朝東海去<lb/>
孤雲只向太行飛仕途冰炭收心早客路參商見面稀<lb/>
一曲陽闗歌未徹聲聲頭上聽催歸<lb/>
遥指東山去恨遲爭如蓮幕早來依須知宋鷁猶能退<lb/>
有底齊禽尚不飛洛下書生憐我少燕南壯士似君稀<lb/>
<pb n="KR4h0160_WYG_004-11b"/>
主人好客厭厭醉正要髠留肯放歸<lb/>
　　赴山陽<hi>寄君祥濟之仲寛子昻</hi>
立馬西風不忍行徃回只是片時程一年又作半年客<lb/>
百里有如千里情落日寒林山下路淡煙疎竹水邊城<lb/>
願君把酒休惆悵四海由來皆弟兄<lb/>
　　白文舉王百一索句送行<lb/>
世事紛紛亂似麻不堪愁裏度年華傷心城郭來家鶴<lb/>
過眼光隂赴壑蛇彈鋏歌中成老境班荆話後各天涯<lb/>
<pb n="KR4h0160_WYG_004-12a"/>
何時造物歸真宰却覩人間第一花<lb/>
　　承二公寵和復用元韻二首<lb/>
脱却朝衫著紵麻殘年猶復夢京華世情共指鹿為馬<lb/>
天意反敎龍作蛇白髪不公人易老青山有素恨無涯<lb/>
那禁送别東郊外滿目離離濺淚花<lb/>
有客衡從説藝麻要教身後見西華若為養得能言鴨<lb/>
未解除他引睡蛇歸去稍知閒氣味荒唐猶種老生涯<lb/>
眼前浮世慿誰問獨倚東風看落花<lb/>
<pb n="KR4h0160_WYG_004-12b"/>
　　和東庵孔安道韻<lb/>
擬結閒中一草堂此心安處即吾鄉須知見在身為患<lb/>
見説長生藥有方老去看書徒引睡愁來得句不成章<lb/>
從前習氣都除盡待與高人論坐忘<lb/>
　　和子榮<lb/>
暫使彭宣到後堂安昌只以醉為鄉浮雲世事日千變<lb/>
流水生涯天一方老子興雖如庾亮故人恩不減蘇章<lb/>
能消幾兩尋山屐回首狐丘本未忘<lb/>
<pb n="KR4h0160_WYG_004-13a"/>
　　籌堂壽日二首<lb/>
此生但覺醉鄉寛<hi>王績</hi>誰謂螭猶北海蟠<hi>王猛</hi>處處相迎皆<lb/>
倒屣<hi>王粲</hi>人人共喜欲彈冠<hi>王/陽</hi>州應向日懸刀夢<hi>王濬</hi>山試<lb/>
今朝拄笏看<hi>王子猷</hi>仙馭未來緱氏鶴月明吹徹玉笙寒<lb/>
<hi>王喬</hi>
烏衣歴歴是名家人物于今比晉多俗論不侵揮塵話<lb/>
<hi>王衍</hi>壯懐多付缺壺歌<hi>王天/将軍</hi>雖無金埒堪調馬<hi>王濟</hi>頼有黄<lb/>
庭可換鵝<hi>王羲之</hi>見説長江欲飛渡<hi>王濬</hi>那須冰合望滹沱<lb/>
<pb n="KR4h0160_WYG_004-13b"/>
<hi>王霸</hi>
　　用子榮河橋送别韻<lb/>
河橋把酒不成歡正是離人去住間公道幾時饒白髪<lb/>
世情今日見青山娟娟明月無家對慘慘孤雲待我還<lb/>
慙愧殷勤花裏鳥一聲聲送出陽闗<lb/>
　　承徐子賢賈仲常張伯英寵和復用韻<lb/>
天涯盃酒强追歡白髪光隂轉首間獨夜夢魂千里月<lb/>
莫年心事數重山回腸都為愁將斷行脚猶疑債未還<lb/>
<pb n="KR4h0160_WYG_004-14a"/>
儻得一㕓休老地柴門今後定牢闗<lb/>
　　宿邨舍四首<lb/>
别後曽無一日歡風光都在落花間眼青羞對門前栁<lb/>
頭白相驚雪裏山華表鶴來猶是客烏衣燕去不知還<lb/>
森森庭院荒荆棘虎豹窺人夜撼闗<lb/>
握手親情有底歡疎籬茅舍兩三間尚憐作者千年調<lb/>
那肯分人一半山安得意如張翰適慿誰放取浩然還<lb/>
得君斗酒須防客不怕重門更著闗<hi>坡云重門著闗不為君政恐惡客來</hi>
<pb n="KR4h0160_WYG_004-14b"/>
<hi>仇餉</hi>
懐抱何曽得少歡春愁飛上兩眉間一瓢漫酌獨清水<lb/>
幾屐能窮無盡山見説酒兵長日備<hi>江諮議酒猶兵也可千日不用不可</hi>
<hi>一日不備酒可千日不飲不可一飲不醉</hi>未知詩債幾時還須防别後将軍<lb/>
槊不待尋盟輒斬闗<lb/>
三兩殘盃不盡歡强陪年少貴游間客中未必常為客<lb/>
山上那堪復有山鶴髪都從愁裏變貂裘直待醉時還<lb/>
一朝却入龎公市驚倒城門老抱闗<hi>坡云城門抱闗卒怪我此重游</hi>
<pb n="KR4h0160_WYG_004-15a"/>
　　閔董用之<lb/>
怪底年來懶下惟似嫌牓尾姓名題一枝自謂烏難借<lb/>
百里誰知鳯肯棲頗訝生前徒强項未應老後不然臍<lb/>
試将㸃檢平時㕛大半佳城在馬蹏<lb/>
　　亂後寄兄<lb/>
萬井中原半𣺌茫縱横大劒與長槍晝烽夜火豈虚日<lb/>
左觸右蠻皆戰塲丁鶴未歸遼已冢杜鵑猶在蜀堪王<lb/>
此生不識連昌樂目送孤鴻空斷腸<lb/>
<pb n="KR4h0160_WYG_004-15b"/>
　　送趙慶之赴邠州<lb/>
且莫悤悤數去程一壺别酒為君傾三年簿領妨行樂<lb/>
十里溪山管送迎湓浦蘆花風裏恨渭城栁色雨中情<lb/>
三峯無復同州看休著新詩笑不平<lb/>
　　和子搢來韻<lb/>
新年桃李似無情回首繁華一夢驚㸃檢青氊非故物<lb/>
等閒傾盖昧平生雨中燕子還留客風裏楊花欲送行<lb/>
試聽東流橋下水向人時作斷腸聲<lb/>
<pb n="KR4h0160_WYG_004-16a"/>
　　和河上修橋二首<lb/>
日日相陪杖屨游往來林下亦風流雲間隠隠堆螺髻<lb/>
雨後鱗鱗漲鴨頭休恨臨津<hi>臨津河</hi>經始晩且看利渉<hi>河橋</hi>
<hi>名</hi>落成秋尋常公事閒中了詩債如何尚不酬<lb/>
落魄天涯頗倦游片帆歸去得安流幾年無事誇犀首<lb/>
一旦封侯看虎頭飛将正當南渡日拾遺還是北征秋<lb/>
龍鍾不稱凌煙像只有山林志可酬<lb/>
　　壬寅九日同史正之劉濟之君祥仲寛姚子昻東<lb/>
<pb n="KR4h0160_WYG_004-16b"/>
　　　城小酌寄錦堂王君玉<lb/>
興來落筆任横斜坐上朋樽續續加貌似葉紅皆被酒<lb/>
頭如雪白也簪花金風漸急秋将莫玉樹相依客盡嘉<lb/>
酩酊入城扶不去臨街下馬是誰家<lb/>
　　和子榮悼恒山韻<lb/>
功名人比漢淮隂猛虎俄因犬輩擒星落旄頭兵似火<lb/>
雲屯細栁士如林豈期虞虢乖脣齒漫倚良平作腹心<lb/>
灑盡英雄憂國淚變風那得不傷今<hi>恒山謂恒山公武仙其次首云唐家</hi>
<pb n="KR4h0160_WYG_004-17a"/>
<hi>外望歸藩鎮漢室中興仰羽林又剛忠公一首云斷頭那肯降朱泚血指誰思滅賀蘭皆為汴京之亂言之也</hi>
　　送别曹漢卿<lb/>
馬上功名奈老何出門無地不風波慿誰試著回天力<lb/>
有客空揮却日戈青眼乍驚行處少赤心常笑話中多<lb/>
愁人近亦無腸斷又聽離筵送别歌<lb/>
　　莫春和端甫韻<hi>并序</hi>
　　　莫春索詩且以不能陪郊外之游為恨<lb/>
雨夕風朝樂事妨老來猶自為花忙春光一歲只三月<lb/>
<pb n="KR4h0160_WYG_004-17b"/>
尊酒百年能幾塲辛苦衙蜂輸蜜課等閒巢燕得泥香<lb/>
如何復共遨頭醉待把銀瓶指㸃嘗<lb/>
　　調祁定之<lb/>
風埃滿面髪蓬垂欲學喬松久逺期浮世幾塲漂杵血<lb/>
流年一局爛柯棊不須玉女引巢父那在神官邀退之<lb/>
果待吹噓送天上人間事了未為遲<lb/>
　　和述懐二首<lb/>
簪履三千氣壓齊寒林那羡一枝棲坐中有客鵬将賦<lb/>
<pb n="KR4h0160_WYG_004-18a"/>
門外何人鳯欲題酤酒未嘗防惡犬著鞭寧復待荒雞<lb/>
夕陽休凭闌干望今日長安不在西<lb/>
擬将齊物物難齊惟有山林跡可棲身望鳯池慙不到<lb/>
名登鴈墖愧先題未能忘舊歸家鶴長是思鳴失旦雞<lb/>
天為東周道垂喪肯生夫子在闗西<lb/>
　　荅子榮<lb/>
行藏事拙且乘流游徧人間老即休多汗愈膚三伏暑<lb/>
漸衰潘鬢一時秋風高勢欲欺茅屋雨急聲疑在竹樓<lb/>
<pb n="KR4h0160_WYG_004-18b"/>
今世宦情何處好但憂無蟹有監州<lb/>
　　即事<lb/>
鐵馬長驅汗血流眼前戈甲幾時休誰能宰似陳平社<lb/>
那免悲如宋玉秋漠漠微凉風裏殿蕭蕭殘夜水邊樓<lb/>
千邨萬落荒荆棘何止山東二百州<lb/>
　　寛張文玘<lb/>
怪來久不造龍門依舊相逢一笑温任把錦囊嘲李賀<lb/>
休将布鼓詫王尊事隨勢過心猶駭言與時違舌可吞<lb/>
<pb n="KR4h0160_WYG_004-19a"/>
誰為書生肯推轂綈袍且念故人恩<lb/>
　　讀五代史<lb/>
破却千金築一臺折衝閫外望人才中原山嶽河分斷<lb/>
塞上牛羊草引來西海正驚天狗墮北人忽擁帝羓囘<lb/>
猶憐仙掌英靈在能把潼闗閉不開<lb/>
　　索和長平諸詩㕛送行韻信筆奉呈君玉閏之資<lb/>
　　　客中一笑<lb/>
漢厦非無論道氊自慚老去鬢皤然閒愁似海藏皮裏<lb/>
<pb n="KR4h0160_WYG_004-19b"/>
徃事如風過耳邊幾度班荆誰與話一朝傾盖<hi>缺</hi>相憐<lb/>
柴門近日多來客火速移牀待孝先<lb/>
　　昨晩䝉降臨無以為待早赴院謝聞已長徃何行<lb/>
　　　之速也因去人寄逹少慰客中未伸之志耳<lb/>
書生掉舌豈其時手底青編亦倦披鐵鎖尚沈江漠漠<lb/>
銅駞又没草離離陰山路上明妃曲天寳年中杜甫詩<lb/>
古徃今來幾興廢白頭恨見太平遲<lb/>
　　送郡侯段正卿北行二首<lb/>
<pb n="KR4h0160_WYG_004-20a"/>
征途萬里朔風寒過盡陰山復有山嵗既在於辰巳後<lb/>
星多客向斗牛間漫漫積雪無冬夏劫劫飛鴻自徃還<lb/>
若到龍庭試囘首太行一片白雲閒<lb/>
獵獵霜風墮指寒一鞭行色抵天山馬嘶衰草孤煙外<lb/>
鴈没長空落照間入塞盡穿氊帳過去鄉須待錦衣還<lb/>
功名大抵黄粱夢薄有田園便好閒<lb/>
　　杜門<lb/>
近來人事頗相乖獨坐何曽得好懐犬吠為連酤酒市<lb/>
<pb n="KR4h0160_WYG_004-20b"/>
雞鳴長傍讀書齋門終待學張家塞闥恐難當噲等排<lb/>
惡客就中多氣岸時時下馬繫堂階<lb/>
　　中秋<lb/>
露下天街一氣凉月明不復被雲妨正當金帝行秋令<lb/>
疑是銀河洗夜光鮫室影寒珠有淚蟾宫風散桂飄香<lb/>
席間醉客忙歸去獨共三人盡此觴<lb/>
　　代樂仲和張温甫處督米<lb/>
未必書生氣盡寒食常不足為居閒清於孺子滄浪水<lb/>
<pb n="KR4h0160_WYG_004-21a"/>
痩似詩人飯顆山欲向田文彈鋏去恐因丘嫂頡羹還<lb/>
聞君自有江湖量肯為枯魚少破慳<lb/>
　　和王季文襄陽變後二首<lb/>
逐鹿中原未識真指蹤元自有謀臣虞全不念脣亡國<lb/>
楚恐難當舌在人拔劒挽回牛斗氣舉鞭蹙起漢江塵<lb/>
相逢空灑英雄涙誰是荆州一角麟<lb/>
天命須分偽與真衙蜂戰蟻盡君臣蛟龍不是池中物<lb/>
燕雀休嗤壟上人衣不能勝嵇紹血扇無可奈庾公塵<lb/>
<pb n="KR4h0160_WYG_004-21b"/>
自從絶筆春秋後誰復傷時為泣麟<lb/>
　　一字題示商君祥<hi>并序首錄二十</hi>
　　　余年三十有九遭甲戌之變乙亥秋七月南邁<lb/>
　　　時姪謙甫主河南福昌簿迎至西山僑居㕔事<lb/>
　　　之東齋小學師商君祥投詩索和頃刻間徃囘<lb/>
　　　數十紙謙甫曰一鼓作氣未可敵姑堅壘以待<lb/>
　　　姪壻郭鴻漸曰可以單師挫其鋭乃出百字題<lb/>
　　　請賦以酬之遂信筆而書殊無意義付其徒孫<lb/>
<pb n="KR4h0160_WYG_004-22a"/>
　　　男樂山示之三日不報謙甫笑曰五言長城不<lb/>
　　　復敢攻也君祥於是㩦酒來乞盟大㑹所㕛極<lb/>
　　　歡而罷<lb/>
　　雲<lb/>
旱魃将為虐從龍便出山人間三尺雨命駕早知還<lb/>
　　雨<lb/>
晩有來蘇意憂深望歲人一犂雖美滿猶恨不當春<lb/>
　　塵<lb/>
<pb n="KR4h0160_WYG_004-22b"/>
不憂懸榻室可奈汗人風踏破青鞵底猶疑是輭紅<lb/>
　　春<lb/>
來莫愁春遲去莫怨春忙春不隨人老誰教汝斷腸<lb/>
　　梅<lb/>
未報江南信先開雪裏邨要看花上月立馬待黄昏<lb/>
　　松<lb/>
鬱鬱愁無地青青獨有心疑從大夫後傾盖到如今<lb/>
　　竹<lb/>
<pb n="KR4h0160_WYG_004-23a"/>
瀟灑能醫俗檀欒看上番我寧負此腹忍使籜龍寃<lb/>
　　蜂<lb/>
弄晴沾落絮帶雨䕶園花有課常輸蜜無春不到衙<lb/>
　　僧<lb/>
貌與松俱痩心将絮共沾一庵空寂地香火讀楞嚴<lb/>
　　漁<lb/>
一聲歌欸乃萬頃國煙波鼇蟹中間醉蓑衣拜浪婆<lb/>
　　樵<lb/>
<pb n="KR4h0160_WYG_004-23b"/>
雲外山将遍人間日易斜不知棊換世柯爛未還家<lb/>
　　硯<lb/>
端溪温潤石價重百車渠一滴𤣥潭水蠅頭萬巻書<lb/>
　　香<lb/>
小炷博山鼎半殘心字灰游蜂何處客應為百花來<lb/>
　　隠<lb/>
孔負二宜去嵇知七不堪青山休老地佳處是終南<lb/>
　　壽<lb/>
<pb n="KR4h0160_WYG_004-24a"/>
灰如戀闕心雪似窮經首問年今幾何看飲屠酥酒<lb/>
　　行<lb/>
水笑盃猶渡山驚錫尚飛垂垂瓶鉢老何處未來歸<lb/>
　　住<lb/>
俗尚家靈運誰堪社逺公空山雲不出愁殺渡溪風<lb/>
　　飲<lb/>
竹葉盃中醁金釵坐上春淺斟低唱境猶道是麤人<lb/>
　　嘯<lb/>
<pb n="KR4h0160_WYG_004-24b"/>
成瑨風生坐孫登月滿臺東皋今寂寞元亮早歸來<lb/>
　　愁<lb/>
解使囘腸斷能催兩鬢秋天涯未歸客容易上睂頭<lb/>
　　十六日夜戲書<lb/>
貪作<hi>臧祚切</hi>梅花夢都忘栁絮禪可憐人與月不似夜來<lb/>
圓<lb/>
　　老杜醉歸圖二首<lb/>
尋常行處酒債每日江頭醉歸薄莫斜風細雨長安一<lb/>
<pb n="KR4h0160_WYG_004-25a"/>
片花飛<lb/>
百錢街頭酒價蹇驢醉裏風光莫傍鄭公門去恐猶恨<lb/>
在登牀<lb/>
　　卜居<lb/>
東鄰西舍兩三家簌簌牆頭落棗花慚愧畫梁雙燕子<lb/>
笑人今日又天涯<lb/>
　　和籌堂途中即事<lb/>
晩風吹雨過山堂燈火秋凉好對牀却被荒雞笑人懶<lb/>
<pb n="KR4h0160_WYG_004-25b"/>
一聲催起著鞭忙<lb/>
　　過雲臺<lb/>
夜半風吹霽色聞曉乘殘月過雲臺連山斷處瞰平野<lb/>
一線黄流掌上來<lb/>
　　濟源龍潭<lb/>
塵世悠悠不識真一潭春碧養潛鱗可憐無故驚雷起<lb/>
誤却山前失筯人<lb/>
　　雨後<lb/>
<pb n="KR4h0160_WYG_004-26a"/>
春空靄靄莫雲低飛過山前雨一犂明日却尋歸去路<lb/>
馬蹏猶踏落花泥<lb/>
　　阻風<lb/>
東風作惡幾時休況值春光欲盡頭誰謂閒人無箇事<lb/>
一年長是為花愁<lb/>
　　明皇擊梧圖<lb/>
不使棃園弟子知太平音在鳯凰枝一朝野鹿銜花去<lb/>
長恨秋風落葉時<lb/>
<pb n="KR4h0160_WYG_004-26b"/>
　　陽闗圖<lb/>
一杯送别古陽闗闗外千重萬㬪山試問青青渭城栁<lb/>
不知眼見幾人還<lb/>
　　千里江山圖<lb/>
筆下江山取意成一峯未盡一峯生憑誰試向行人問<lb/>
水郭煙邨第幾程<lb/>
　　雪後送寳泉之碧落<lb/>
酒面輕風不作寒天花散落滿人間殷勤行脚休辭逺<lb/>
<pb n="KR4h0160_WYG_004-27a"/>
出得城門是雪山<lb/>
　　和王成之梅韻<lb/>
朝來一雪羃晴沙行到前邨始見花驛使便将春色去<lb/>
暗香今夜落誰家<lb/>
　　下太行<lb/>
山中日日伴雲閒不見閒雲只見山君去試從山下望<lb/>
青山却在白雲間<lb/>
　　東山道中<lb/>
<pb n="KR4h0160_WYG_004-27b"/>
採遍山城草木芽百年老樹盡枯查眼前多少閒田地<lb/>
雨後春耕有幾家<lb/>
　　太平泉<lb/>
試從澗底覓根源剔蘚剜苔得舊泉人事盡隨流水去<lb/>
幾時復見太平年<lb/>
　　十七日送行<lb/>
悤悤又别故園春花落猶隨馬後塵相對離筵莫惆悵<lb/>
送行人是欲行人<lb/>
<pb n="KR4h0160_WYG_004-28a"/>
　　寄别<lb/>
馬蹏踏破亂山青送客風囘酒半醒歸客莫将雲外指<lb/>
大都一十五長亭<lb/>
　　孟浩然圖<lb/>
却因明主放還山破帽騎驢骨相寒詩句眼前吟不盡<lb/>
北風吹雪滿長安<lb/>
　　夜夢月下與數仙子酌酒仍各賦詩<lb/>
天風一埽莫雲開收拾羣仙共酒杯但指今宵是新月<lb/>
<pb n="KR4h0160_WYG_004-28b"/>
不知曾照古人來<lb/>
　　和平太行路韻<lb/>
鑿開險阻若天成暫使時閒眼界平却羡長安西去路<lb/>
青山不管送人行<lb/>
　　和君瑞月下聞砧<lb/>
夜凉枕上夢頻驚有底秋天不肯明老眼近來閒涙少<lb/>
那禁月下擣衣聲<lb/>
　　香梅二首<hi>鄧妓之小字匠手有詩邊仲寧索和因用其韻</hi>
<pb n="KR4h0160_WYG_004-29a"/>
被誰説破夢中梅應有羅浮倒挂來秪為怕愁貪睡後<lb/>
返魂纔向北枝開<lb/>
一枝瀟灑隴頭香分付新愁竹葉觴紙帳不須尋短夢<lb/>
天涯倦客已無腸<lb/>
　　魏徴<lb/>
立朝讜議盡良規誰使君王死後疑一旦鑾輿渡遼水<lb/>
即時扶起墓前碑<lb/>
　　王庭秀悠然軒<lb/>
<pb n="KR4h0160_WYG_004-29b"/>
小軒開後快雙明峭拔南山立翠屏好是晩來新雨過<lb/>
白雲堆裏露尖青<lb/>
　　留别<lb/>
主人把酒再三留送客風高勢未休更聽愁眉歌一曲<lb/>
尊前腸斷小温柔<lb/>
　　寒食戲書<lb/>
驀見花間弄藥囘同心髻綰緑雲堆多情更有牆東月<lb/>
送得秋千影過來<lb/>
<pb n="KR4h0160_WYG_004-30a"/>
　　周昉内人圖<hi>録四</hi>
　　　倦繡<lb/>
心情猶在未收時却顧花間影漸移不道春來添幾線<lb/>
日長只與睡相宜<lb/>
　　　擣衣<lb/>
一夕秋風鴈過聲鐵衣辛苦向邊城将軍不用和戎計<lb/>
雙杆休辭月下鳴<lb/>
　　　按樂<lb/>
<pb n="KR4h0160_WYG_004-30b"/>
倚風無力見温柔初下喧天羯鼓樓猶向花陰理新曲<lb/>
君王不惜錦纒頭<lb/>
　　　覽鏡<lb/>
不敎朱粉汙天真長對菱花顧影頻但把蛾眉埽來淡<lb/>
尚嫌不似虢夫人<lb/>
　　襄陽咏史<lb/>
　　　漢高廟<hi>在襄陽縣西南鍾山</hi>
垓下未聞歌散楚澤中已見哭亡秦乾坤到底歸真主<lb/>
<pb n="KR4h0160_WYG_004-31a"/>
愁殺鴻門碎斗人<lb/>
　　　光武廟<hi>在襄陽東四十五里光武南陽枣陽人今枣陽縣是也舂陵在枣陽東望氣者</hi>
　　　　<hi>蘇伯阿至南陽遥見舂陵曰氣佳哉鬰鬰葱葱光武始起兵還舂陵望舍南火光燭天今</hi>
　　　　<hi>枣陽在襄陽東界六十里</hi>
海内英雄待一呼雲龍際㑹入東都羯奴不識真人事<lb/>
儌幸中原欲竝驅<lb/>
　　　宋玉宅<hi>在宜城縣</hi>
離騷經裏見文章水綠山青是楚鄉徃事一塲巫峽夢<lb/>
<pb n="KR4h0160_WYG_004-31b"/>
秋風揺落在東墻<lb/>
　　　闗将軍廟<hi>在襄陽南九里鳯林闗</hi>
鼎足相吞勢未分誰能傾盖得将軍曹呉不是中原手<lb/>
天下英雄有使君<lb/>
　　　劉表祠<hi>祠前有墓在府城東門内</hi>
天運端能卧可收江山形勢數荆州當時若聽韓嵩䇿<lb/>
那得曹瞞享士牛<hi>曹操與袁紹相持於官渡韓嵩説表起乘其弊表不從操征表表之子琮</hi>
<hi>竟以荆州降</hi>
<pb n="KR4h0160_WYG_004-32a"/>
　　　鳯林<hi>孟浩然故居在襄陽縣南十里</hi>
天寳詩人去却囘果曽北闕上書來若為耆舊無新語<lb/>
明主何嘗棄不才<hi>張參議有朝宗强欲相牽率豈識先生玩世心</hi>
　　　杜甫故里<hi>杜易簡預之逺裔有從弟曰審言生子閑閑生甫世居襄陽甫徙家鞏縣</hi>
不知故隐幾時離天寳年間處處詩過客不須尋世譜<lb/>
萬山山下看沈碑<hi>杜詩吾家碑不昧王氏井依然注杜預沈碑峴山之下</hi>
　　集古<lb/>
　　　寒食席次<lb/>
<pb n="KR4h0160_WYG_004-32b"/>
鞦韆打困解羅裙把酒相看日又曛處士不知巫峽夢<lb/>
春來猶見伴行雲　<hi>韓偓</hi>　<hi>韋/荘</hi>　<hi>蓮花/奴</hi>　<hi>韋氏子</hi>
　　　惜花<lb/>
繡軛香韉夜不歸看花只恐看來遲今朝幾許風吹落<lb/>
多在青苔少在枝　<hi>崔塗</hi>　<hi>韓/偓</hi>　<hi>楊巨/源</hi>　<hi>崔櫓</hi>
　　　春怨<lb/>
已恨東風不展眉落花惆悵滿塵衣與君試向江邊覓<lb/>
贏得凄凉索漠歸　<hi>段成式</hi>　<hi>趙渭/南</hi>　<hi>東/坡</hi>　<hi>呉融</hi>
<pb n="KR4h0160_WYG_004-33a"/>
　　　贈别二首<lb/>
洞庭風輭荻花秋客散江亭雨未休南去北來人自老<lb/>
此中離恨兩難收　<hi>鄭徳璘</hi>　<hi>岑/參</hi>　<hi>杜/牧</hi>　<hi>魏野</hi>
誰家紅袖倚江樓白袷行人又逺游今夜不知何處泊<lb/>
青山萬里一孤舟　<hi>杜牧</hi>　<hi>陸龜/䝉</hi>　<hi>權徳/輿</hi>　<hi>劉長卿</hi>
　　　送客之荆南<lb/>
千山紅樹萬山雲山鳥江楓得雨新我自飄零是羈旅<lb/>
不堪仍送故鄉人　<hi>韋莊</hi>　<hi>雍/陶</hi>　<hi>東/坡</hi>　<hi>顧非熊</hi>
<pb n="KR4h0160_WYG_004-33b"/>
　　　聞角<lb/>
鐵馬狐裘出漢營瘴雲深處守孤城無端遇著傷心事<lb/>
鳴軋江樓角一聲　<hi>常建</hi>　<hi>劉禹/錫</hi>　<hi>呉/融</hi>　<hi>杜牧</hi>
　　　春夜<lb/>
春風二月落花時憶得前年君寄詩共道人家惆悵事<lb/>
向燈彎盡一雙眉　<hi>武元衡</hi>　<hi>崔/道</hi>　<hi>牛僧/孺</hi>　<hi>韓偓</hi>
　　　送客之南宫<lb/>
蕭蕭風竹夜忩寒書劒催人不暫閒對酒已成千里客<lb/>
<pb n="KR4h0160_WYG_004-34a"/>
斷腸聲裏唱陽闗　<hi>武元衡</hi>　<hi>杜/巖</hi>　<hi>盧/綸</hi>　<hi>李商隠</hi>
　　　夜集<lb/>
金鳯羅衣溼麝薫装成掩泣欲行雲傍人未必知心事<lb/>
一曲狂歌酒百分　<hi>韋莊</hi>　<hi>戎/昱</hi>　<hi>劉/皁</hi>　<hi>髙駢</hi>
　　　戲書<lb/>
春風何處有佳期花滿西園月滿池料得也應憐宋玉<lb/>
東鄰牆短不曾窺　<hi>武元衡</hi>　<hi>髙/駢</hi>　<hi>李商/隐</hi>　<hi>段成式</hi>
　　　栁<lb/>
<pb n="KR4h0160_WYG_004-34b"/>
還到春時别恨生渭城朝雨裛輕塵自家飛絮猶無定<lb/>
不解迎人只送人　<hi>張泌</hi>　<hi>王/維</hi>　<hi>羅/隐</hi>　<hi>皇甫冉</hi>
　　　醉眠<lb/>
糝逕楊花鋪白氊日西鋪在古苔邊滿山明月東風夜<lb/>
留與遊人一醉眠　<hi>杜子美</hi>　<hi>王/建</hi>　<hi>韓/偓</hi>　<hi>鄭谷</hi>
　<lb/>
　<lb/>
　元詩選初集巻四<lb/>
</p>
<p>
</p>
  </div>
</body>
</text>
</TEI>
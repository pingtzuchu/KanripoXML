<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元詩選三集巻十五</head>
    <p>
<pb n="KR4h0160_WYG_109-1a"/>
欽定四庫全書<lb/>
　元詩選三集巻十五　　　庶吉士顧嗣立編<lb/>
　　張簡雲丘道人集<lb/>
　　　簡字仲簡呉人初師張伯雨為黄冠自稱雲丘<lb/>
　　　道人隠居鴻山元季兵亂以母老歸養遂返巾<lb/>
　　　服又號白羊山樵洪武二年召修元史玉山主<lb/>
　　　人謂仲簡作詩淡雅有陶韋風楊鐵厓謂仲簡<lb/>
　　　詩工韋栁翰墨無俗氣而暗合書法自詩名益<lb/>
<pb n="KR4h0160_WYG_109-1b"/>
　　　著而字畫因之而並行王子充序仲簡詩亦曰<lb/>
　　　温麗清深有類韋栁葢元末詩人之傑出者也<lb/>
　　春日齋居書事<lb/>
垂簾覺春靜水檻幽情多蘭香舞雙蝶淥水<hi>一作漲</hi>浮羣<lb/>
鵝微微<hi>一作激激</hi>晴雲度輝輝野氣和新栁帶長坂飛花汎<lb/>
輕波閒居違佳景芳事俱凋訛忽忽已初夏緑暗青山<lb/>
阿<lb/>
　　初夏偶成<lb/>
<pb n="KR4h0160_WYG_109-2a"/>
清風度虛閣飛花集羅幃方欣晝晷永不覺春光歸鳴<lb/>
琴發逸響嘉樹含清輝幽情多黙悟澹景寧相違覽書<lb/>
感虚<hi>一作澄</hi>寂獨閉南齋扉<lb/>
　　次韻落日墟上晚眺<lb/>
荒墟屬晚眺日莫烟華消落花散芳渚孤雲度晴霄感<lb/>
物微情切懷人幽思遥辛夷花未發難寄最長條<lb/>
　　題趙彦徵苕溪山水圖<lb/>
呉興佳山水逺近蓄清光岧嶤金葢峰秀色獨蒼蒼煙<lb/>
<pb n="KR4h0160_WYG_109-2b"/>
雲互出沒草木生風香長橋接迴溪積石倚崇岡樵漁<lb/>
識徑幽於以樂深藏擊鮮列魴鯉啓翳理松篁晨雨况<lb/>
可鋤春泉亦堪湘既以長孫子所願安是鄉嗟哉風塵<lb/>
中何由得尚羊趙君鍾神秀揮洒發竒章巻圖思舊遊<lb/>
掩抑不能忘<lb/>
　　鬻石篇<lb/>
山中學仙人斷穀自有方泌水生石精鬻之以為糧候<lb/>
火中夜起松材襲馨香初以昆吾刀間以瓊莖漿長年<lb/>
<pb n="KR4h0160_WYG_109-3a"/>
尚服食玉體生光芒一朝凡骨換白日凌<hi>一作玉清</hi>風翔<hi>楊鐵</hi>
<hi>崖云仲簡鬻石篇飄飄然有凌雲之氣者也</hi>
　　送鄭同夫歸豫章分題姑蘇臺<lb/>
崇臺去千載風日麗飛甍漠漠春洲草寧知歌舞輕香<lb/>
泥汙麋跡嬋娟若為情登覽猶悒怏况乃送君行<lb/>
　　幽蘭題姚節婦金氏傳後<lb/>
幽蘭生深谷靡靡多容光衆草雖共長安得比其芳修<lb/>
叢泛光風紫㽔明朝陽豈徒媚春色特以持貞良幽閒<lb/>
<pb n="KR4h0160_WYG_109-3b"/>
意自得婉淑情不傷忽然商飇發肅肅飛嚴霜卉木競<lb/>
凋謝山林亦荒凉惟兹一寸芳枯槁猶馨香豈同桃李<lb/>
花零落隨風揚小草有堅操雖死而不亡佳人在空谷<lb/>
遭時不平康能以禮自持與世扶綱常我歌幽蘭詩楚<lb/>
調悲中腸掩抑發鳴琴聲盡餘慨慷<lb/>
　　玉笙引<hi>一作周郎玉笙謡</hi>
我嘗躡輕鴻浮空度瑶闕醉看碧桃花吹笙弄明月仙<lb/>
人王喬董雙成為作春水流花聲崑崙十三鳯飛舞相<lb/>
<pb n="KR4h0160_WYG_109-4a"/>
和鳴曲終飄然上鶴去逸韻散落天風清自從失脚墮<lb/>
塵世飛夢尚繚芙蓉城浮丘公今不見白玉龜臺走雷<lb/>
電雲和妙曲杳無聞萬壑松風洗清怨<lb/>
　　醉樵歌<lb/>
東呉市中逢醉樵鐵冠敧側髮飄蕭兩肩矻矻何所負<lb/>
青松一枝懸酒瓢自言華葢峰頭住足跡踏遍人間路<lb/>
學書學劍總不成惟有飲酒得真趣管樂本是王霸才<lb/>
喬松自有烟霞具手持崑㟠白玉斧曾向月裏斫桂樹<lb/>
<pb n="KR4h0160_WYG_109-4b"/>
月裏仙人不我嗔特令下飲洞庭春興來一吸海水盡<lb/>
却把珊瑚樵作薪醒時邂逅逢王質石上看棋黄鵠立<lb/>
斧柯爛盡不成仙不如一醉三千日于今老去名空在<lb/>
處處題詩償酒債淋漓醉墨落人間夜夜風雷起光怪<lb/>
<hi>按張羽靜居集云元季淮南行省參知政事臨川饒介之分守呉中自號醉樵求諸作巳設宴酬款以詩工拙</hi>
<hi>是坐仲簡之歌最協意居首席酬黄金十兩次髙青丘白金三斤次來儀止一鎰葢詩有諷畧不滿快也</hi>
　　送徐教授曉山歸武林<lb/>
三年言子邑寂寞鼓鳴琴官舍冷如水杏花春滿林化<lb/>
<pb n="KR4h0160_WYG_109-5a"/>
風敦薄俗清氣集虚襟歸去呉山下青青草正深<lb/>
　　次韻寄鐵崖<lb/>
鐵笛先生老更迂摩空有賦擬相如竒文一變中呉學<lb/>
大<hi>闕</hi>猶編後世書絳帳風揺珠絡索水窻雲沁玉蟾蜍<lb/>
小娃唱得新畨曲多是芳亭春雨餘<lb/>
　　次韻寄雲林<lb/>
栖神之山雲雨齊雪消春水漲横溪長松正與層樓對<lb/>
髙士還同獨鶴栖每見迂名嗤薄俗絶無塵事惱清閨<lb/>
<pb n="KR4h0160_WYG_109-5b"/>
燕游一月不歸去應愛竹林鶯亂啼<lb/>
　　破山澗上聽水<lb/>
破山龍去雨初歇坐聽飛泉濺石崗萬壑風雷喧地軸<lb/>
九秋雲露㵼天潢好從細草陳瑶席更趂飛花送羽觴<lb/>
飲犢上流奔軼者何年來此結茆堂<lb/>
　　寄靈石張尊師<lb/>
楊許遺經久不聞能書只説華陽君清修每自披靈笈<lb/>
髙卧因誰寫練裙春晝雨晴山擁坐秋空月皎鶴成羣<lb/>
<pb n="KR4h0160_WYG_109-6a"/>
何時去覓幽棲地郁木坑頭禮白雲<lb/>
　　長句寄叔方先生<lb/>
盧橘花開梓樹疎故人安穏在樓居翠睂狎坐春行酒<lb/>
絳帳懸燈夜讀書未必醉來忘簡寂祗緣老去尚髙虚<lb/>
離羣應念任舂者道逺天寒欲命車<lb/>
　　和鐵崖小臨海十首<lb/>
海靜不揚波仙人鞚鶴過靈峰七十二何處月明多<lb/>
扁舟下彭蠡望見大<hi>一作古</hi>君山只道支機石移來天漢<lb/>
<pb n="KR4h0160_WYG_109-6b"/>
灣<lb/>
歌按<hi>一作罷</hi>霓裳曲分行舞廣庭天壇看星斗散亂若浮<lb/>
萍<lb/>
海門棹馭出鯨吼浪花飛孔翠排旍葢雲昏黄鶴磯<lb/>
龍子丹砂鬛金芒耀水盆真人忽騎去霹靂破天根<lb/>
夜過洞庭曲青山玉作堆仙人吹鐵笛白鶴自飛來<lb/>
雨過積金頂芙蓉萬朶青神魚不飛去風伏翠濤腥<lb/>
憶坐松根石相看説大還崑崙雲一朶喚作九華山<lb/>
<pb n="KR4h0160_WYG_109-7a"/>
仙花雲萬疊浩劫與春開却笑珊瑚樹焦枯作死灰<lb/>
海上三神嶠嘗看羽葢飄玉虹三百尺嘘氣結成橋<lb/>
　　題雲林竹二首<lb/>
廣平舊作梅花賦鐵石心腸嫵媚辭髙士巖前清賞足<lb/>
月明竹外冩横枝<lb/>
笠澤莊頭道士家書林風竹翠交加新梢便有凌雲勢<lb/>
髙出牆簷掃落花<lb/>
　　和西湖竹枝詞<lb/>
<pb n="KR4h0160_WYG_109-7b"/>
鴛鴦蝴蝶盡雙飛楊栁青青郎未歸第六橋邊寒食雨<lb/>
催郎白苧作春衣<lb/>
　　遊石湖和鐵崖韻<lb/>
梁燕低飛妒舞腰春洲寂寂百花消扁舟不見鴟夷子<lb/>
空使江城響怒潮<lb/>
　　周𤣥初來鶴詩<hi>洪武己已</hi>
手把芙蓉攝羽裙飛書南啟魏元君祝融峰頂雲初起<lb/>
借與長風送鶴羣<lb/>
<pb n="KR4h0160_WYG_109-8a"/>
　　瞿智睿夫集<lb/>
　　　智一名榮智字睿夫一字惠夫其先嘉定州人<lb/>
　　　父晟遷崑山兄信字實夫時齊名稱二瞿先生<lb/>
　　　智嗜學明易至正間憲司試辟後青龍鎮學教<lb/>
　　　諭攝紹興府錄判尋棄官去睿夫博雅能詩以<lb/>
　　　書法鈎勒蘭花筆致妙絶時寓華亭所居有通<lb/>
　　　波閣與黄晉卿段吉甫李季和成原常張伯雨<lb/>
　　　諸君友善季和嘗曰予客游婁縣與瞿郭盧吕<lb/>
<pb n="KR4h0160_WYG_109-8b"/>
　　　諸君日相從為嬉遊登山臨水飲酒賦詩五六<lb/>
　　　人者無不與焉伯雨贈詩云青龍江上古儒宫<lb/>
　　　子去横經作士風當户九峯春樹隔去家百里<lb/>
　　　海潮通原常贈詩云老夫亦有鵞溪絹也欲相<lb/>
　　　從看畫蘭亦極一時之盛也<lb/>
　　白雲海歌次文學古韻<lb/>
白雲深白雲深白雲深䕶山之心有時隨龍去滄海倏<lb/>
焉天宇團秋隂英英不來入我牗直上璇霄掩箕斗或<lb/>
<pb n="KR4h0160_WYG_109-9a"/>
貫日色流玉虹或漏雷聲墮天狗山人學禪草菴裏靜<lb/>
看白雲朝暮起此心欲與雲俱閒又逐溪風過溪水紛<lb/>
紛武士尚揮<hi>一作操</hi>戈格鬭東南未決何安得此雲化霖<lb/>
雨洗兵甲散為玉燭四海皆陽和雲兮雲兮如擘絮奈<lb/>
此東流復如注山人祗在玉山中長繞山人草菴住<lb/>
　　虎丘燕集送<hi>闕</hi>　　之秣陵分賦姑蘇臺<lb/>
髙臺崔巍插天起勢壓雄城三百里雲牎霧閣迷烽煙<lb/>
日日呉王醉西子桂膏蘭燼燒春雲錦絲瑶管空中聞<lb/>
<pb n="KR4h0160_WYG_109-9b"/>
甲兵重來破歌舞粲齒修眉散如雨雙鉤帶血不敢飛<lb/>
城荒草碧春風吹祗今惟有臺前月曾照呉宫花發時<lb/>
慷慨悲歌歎陳迹霜烏怨啼楓葉赤明朝送客過鍾陵<lb/>
西望茫茫五湖白<lb/>
　　從軍行二首<lb/>
年少去從軍妻兒生死分弓開孤月影劍動七星文解<lb/>
識風雲氣能穿虎豹羣不將身許國何以樹功勲<lb/>
破敵三營外城頭日欲低舉烽連磧逺戰氣接雲齊旌<lb/>
<pb n="KR4h0160_WYG_109-10a"/>
幟驚烏起鐃簫雜馬嘶祗愁千里月少婦正悲啼<lb/>
　　送于彦成歸越次郯九成韻<lb/>
匡山于外史上越有歸舟久負江湖約<hi>一作客</hi>寧知<hi>一作為</hi>
嵗月流瓊書天上鶴淥水鏡中鷗一曲真幽絶當追賀<lb/>
監<hi>一作老</hi>遊<lb/>
　　和羲仲韻柬玉山<lb/>
莫怪清狂似謫仙乗凉逺過玉山前紫<hi>一作劍</hi>簫夜動黄<lb/>
姑渚翠被風生越鄂船雲樹亭臺全却暑芙蓉<hi>一作蓉華</hi>簾<lb/>
<pb n="KR4h0160_WYG_109-10b"/>
幙半浮煙賦詩刻燭良宵飲知是衣冠不乏賢<lb/>
　　廉夫自滄江過顧仲瑛桃源作詩以寄并柬玉山<lb/>
老鐵仙人海上來海雲長日䕶樓臺玉簫彩鳯時時下<lb/>
黄鶴珠簾面面開不逐蟾娥歸月府却馮華<hi>一作從花</hi>使過<lb/>
蓬萊見説武陵重有約<hi>一作晩棹不迷重去路</hi>一溪<hi>一作灣</hi>流水似<lb/>
<hi>一作即</hi>天台<lb/>
　　次韻吕養浩<lb/>
客子頻煩尺素修江雲變態故生愁山迴絶磴參差樹<lb/>
<pb n="KR4h0160_WYG_109-11a"/>
花隠重城縹緲樓雨裏未須秦望屐雪餘擬汎越溪舟<lb/>
䝉郎古道多歸思桃葉春情隔渡頭<lb/>
　　十一月廿四日紹興作<lb/>
秦望山頭雲氣生越王城下湖水平梅花欲放不盡放<lb/>
雨色待晴還未晴銅駝金谷非故里青衫白髮徒虛名<lb/>
可憐百年已過半空嗟萬古難為情<lb/>
　　盧彦志自台州候官至維揚<lb/>
台州候吏揚州去驛馬回途一月期官寺偶分銀燭坐<lb/>
<pb n="KR4h0160_WYG_109-11b"/>
客樓每怪玉杯遲山中桃樹仙人洞天下瓊花后土祠<lb/>
盧彦此游元不浪錦囊收得數篇詩<lb/>
　　次韻監郡魯公二首<lb/>
鏡裏湖光煖欲波客情惆悵不能過蓉花簇簇開岩岫<lb/>
雲片飛飛起鸛鵝載酒小船輕若葦穿城夾膝小如梭<lb/>
每因公事歸來晩無奈重樓月色何<lb/>
秪合明時早挂弓漫勞車馬駐江東烟開溟海清蠻蜑<lb/>
水滿平湖沒鴈鴻鐵騎夜馳蓬閣下雲旗晴巻石城中<lb/>
<pb n="KR4h0160_WYG_109-12a"/>
萬方應喜平羣寇當與汾陽並大功<lb/>
　　次張句曲題楊鐵崖新屋詩韻<lb/>
亭子髙臨洗馬河亭前夜月動微波倚䦨天上簫聲發<lb/>
巻幔岩前樹色多未許韓家修五鳯欲從房相賦羣鵞<lb/>
連城芳草遥相憶誰解玲瓏醉後歌<lb/>
　　寄莊䝉泉<lb/>
樓殿髙低瞰海邊潮生靜看月流川祕函夜誦天仙下<lb/>
香積晨齋繡佛前碧葢團雲隂寂寂珠旒分雪溜㳙㳙<lb/>
<pb n="KR4h0160_WYG_109-12b"/>
支郎絶愛山中景吟得篇詩與世傳<lb/>
　　簡熊松雲<lb/>
西岡無奈景純何陶寫新詩日漸多宜似蘭苕飛翡翠<lb/>
每嗟荆棘長銅駝日曛山崦收黄霧秋入江風動白波<lb/>
復憶松雲老文學醉乗簫鳯肯相過<lb/>
　　寄張伯雨<lb/>
服食年深玉雪臞半簪華髮不成梳入山早棄人間事<lb/>
閉屋獨修河上書丹火夜明雞犬宅劍光寒辟斗牛墟<lb/>
<pb n="KR4h0160_WYG_109-13a"/>
儗將一匹鵝溪絹冩作𤣥州舊隠居<lb/>
　　碧梧翠竹堂<lb/>
髙堂背郭對青山盡日褰帷景界寛碧樹欲隨鸞影痩<lb/>
緑筠長伴鶴翎寒水晶簾動雪成片環珮聲閒雪作團<lb/>
久負故人詩酒約不嫌逕去倚闌干<lb/>
　　次韻元章先生簡奉納齋判府相公一笑<lb/>
倅車新赴雲間幙文采風流有譽髦未許茝蘭紉客佩<lb/>
又承雨露染恩袍濃薰酒漬紅螺甲清夢華生玉兔毫<lb/>
<pb n="KR4h0160_WYG_109-13b"/>
退食郡齋無一事詩成渾似栁儀曹<lb/>
　　小言問疾兼懷匡山人<lb/>
東江漾漾春流濁西郭深深轍迹疎放浪久無狂賀老<lb/>
風流獨有病相如門前看竹不題鳯溪上賞花多釣魚<lb/>
　　陸仁乾乾居士集<lb/>
　　　仁字良貴河南人寓居崑山為人沈靜簡黙明<lb/>
　　　經好古文詩不茍作自號樵雪生所居曰乾乾<lb/>
　　　之齋因自號乾乾居士與郭翼羲仲吕誠敬夫<lb/>
<pb n="KR4h0160_WYG_109-14a"/>
　　　相唱和其翰墨法歐楷章草皆灑然可觀館閣<lb/>
　　　諸公推重之稱為陸河南楊鐵厓謂良貴詩學<lb/>
　　　有祖法清俊竒偉如佛郎國進天馬頌水仙廟<lb/>
　　　迎送神辭渡黄河望神京諸篇尤極稱之<lb/>
　　春還軒<lb/>
隂陽無停運太極體自常姤復造化樞日月天地房凝<lb/>
寒一己消煦煦春載陽曲塘魚上氷曾漢鴈北翔潛心<lb/>
驗物候齋居情味長容色當少壯豈不惜流光流光不<lb/>
<pb n="KR4h0160_WYG_109-14b"/>
待人撫時且彷徉<lb/>
　　送客一首贈凌元之别<lb/>
送客復送客跋馬河之津河津雪始霽細栁媚將春畫<lb/>
船平如屋中有白髪親嵗晏歸鄉井母子意欣欣持觴<lb/>
夀阿母祝母年如椿司征祿堪養馳驅亦良勤雙谿見<lb/>
明月定當懷故人<lb/>
　　矯矯一良士<lb/>
矯矯一良士志行與世殊三年斵一輪十年成一車度<lb/>
<pb n="KR4h0160_WYG_109-15a"/>
才擇堅貞髹畫飾丹朱斵輪無不方制車復有輗識者<lb/>
以為巧不識以為迂一朝祀先行出門登廣途鳴鑾和<lb/>
相應執御轡如濡邈矣天路遐懷哉若人且<lb/>
　　賦得青天月團團盛孟章古香亭<lb/>
青天月團團大於黄金井中有桂樹枝上疑山河影微<lb/>
步下亭臯夜色天與永露葉團夕隂幽芬襲巾領把翫<lb/>
明華月逌然發深醒<lb/>
　　婁東園分韻得人字<lb/>
<pb n="KR4h0160_WYG_109-15b"/>
步遊婁東園清暑水西濱水色<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>庭户坐深凉蕩人葵<lb/>
花露泥泥桐葉雨蓁蓁觴酌麻姑酒歡泳習池賓晤言<lb/>
式相好諒知心所親留滯豈恒久揚鑣清路塵<lb/>
　　送强彦栗之京都<lb/>
春水滿南國悠然生逺愁褰裳采芳荑薄莫送行舟神<lb/>
都麗燕服景氣若瀛洲星連絳闕動雲承翠葉浮鴐鵝<lb/>
飛海子楊栁䕃宫溝寄言幕府掾覽賞日夷猶<lb/>
　　玉山佳處賦得山中好長日<lb/>
<pb n="KR4h0160_WYG_109-16a"/>
山中好長日流景麗蓬瀛池臺帶蘭薄水色上簾旌興<lb/>
言春再交嘉鳥相和鳴木桃源上芳洵美粲條英延念<lb/>
顧長康散息志慮清豈不懷爵服馳逐正營營馳逐非<lb/>
所慕髙情諒難并<lb/>
　　玉山佳處以夜闌更秉燭相對如夢寐分韻得夜<lb/>
　　字<lb/>
朝發呉王城輕艦從東下落日蕩柔艣暮抵玉山舍張<lb/>
燈共清燕寂寂西園夜珠斗當層樓銀月照芳榭坐客<lb/>
<pb n="KR4h0160_WYG_109-16b"/>
盛文彦逸氣凌曹謝鳴琴聆妙音使我憂心寫率意阮<lb/>
生狂明晨還獨駕<lb/>
　　春草池綠波亭<lb/>
迴塘帶蘭薄曲檻映朱甍春雨夜初至綠波池上生遊<lb/>
魚蕩清漣細藻承落英浩浩謝池思悠悠南浦情日夕<lb/>
澹無語燕坐望寰瀛<lb/>
　　碧梧翠竹堂以碧梧棲老鳯凰枝分韻得鳯字<lb/>
張宴池館夕酥凝酒微凍明月流綺疏華燈照隂洞翠<lb/>
<pb n="KR4h0160_WYG_109-17a"/>
琯裊遺音朱絃細成弄徙倚桐花原相期聽鳴鳯<lb/>
　　九月八日以滿城風雨近重陽分韻得雨字<lb/>
華屋帶修沱梧竹夾兩廡流雲蕩微隂冉冉菊花雨張<lb/>
筵廣樂作彼美瑶之圃仙人紫雲裘渥赬顔孔膴消揺<lb/>
愜中賞且以樂嘉聚翩然跨黄鶴渺渺渡煙渚<lb/>
　　栁塘春小集分韻得水字<hi>并序</hi>
　　　丁酉嵗二月廿有二日龍門琦開士自呉江泛<lb/>
　　　舟訪金粟道人顧君仲瑛於界溪之上龍門復<lb/>
<pb n="KR4h0160_WYG_109-17b"/>
　　　貽書石川招余過此適葛君天民亦自苕霅來<lb/>
　　　各以道路蕪梗暌離間嵗慰藉問勞握手敘契<lb/>
　　　濶語刺刺不能休其於故人之情為何如哉留<lb/>
　　　數日日以詩酒相娯樂繼而龍門復欲還呉江<lb/>
　　　之無礙寺道人止其行且張席栁塘春之小軒<lb/>
　　　時春雨初霽春水初生綠波澹蕩栁色如濡舉<lb/>
　　　酒相屬談笑甚歡酒既半道人作而言曰適斯<lb/>
　　　時也當戎馬交馳之際凡我友朋一别如雨若<lb/>
<pb n="KR4h0160_WYG_109-18a"/>
　　　匡山于君番陽蕭君皆余之至厚者也今日之<lb/>
　　　在㑹稽猶風馬牛之不相及也余之思之未嘗<lb/>
　　　一日忘之今日得與諸君合并不知良晤又幾<lb/>
　　　何時因思古人折栁贈别之意不能不戚然於<lb/>
　　　懷也諸君得無言乎袁君子英遂舉栁塘春水<lb/>
　　　漫之句分為韻各賦詩以寫其情云<lb/>
修塘帶長堤栁色參雲起疎雨落髙林淺渚生春水文<lb/>
軒敞櫺檻宛在水中沚流波蕩輕華細藻跳游鯉故人<lb/>
<pb n="KR4h0160_WYG_109-18b"/>
式相見離别何所似相對澹忘言坐聽流鶯語<lb/>
　　陳母節義詞<lb/>
迢迢南海水波浪無晨暮一葦萬里杭逢彼蛟鱷怒良<lb/>
人竟漂溺浩蕩隨煙霧海水無時枯妾恨何由訴擔將<lb/>
沃焦石去築良人墓之死弗二天秉節金石固㷀㷀䣛<lb/>
下雛愛惜如寶璐塵凝玉鏡臺肯怨芳年度牀前明月<lb/>
光照妾見情愫兒大羽翼成豈不懷乳哺春暉照髙堂<lb/>
叢萱湛晨露母兮喜及養母也增哀慕金堅金可鎔松<lb/>
<pb n="KR4h0160_WYG_109-19a"/>
堅松可蠧貞哉陳母節永言垂竹素<lb/>
　　友竹軒詩<lb/>
友道久已喪澆風何由淳對面論氣誼轉足生棘榛斷<lb/>
金臭如蘭所貴同心人取友古所難此君誠可親霜風<lb/>
凜髙節嵗寒相與鄰於焉念同志碌碌奚足論<lb/>
　　買妾言<lb/>
遺妾明月珠結為雙珮璫妾身幸分明暮夜亦有光<lb/>
　　春波曲<lb/>
<pb n="KR4h0160_WYG_109-19b"/>
青青太湖波小小芙蓉檝舟輕弗解操水深那敢涉<lb/>
　　栁枝曲<lb/>
朝垂金門雨暮拂玉蘭風飛絮髙髙去枝葉在深宫<lb/>
　　野田雀<lb/>
野雀飛在田化為田中鼠黍稌<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>連雲䑕食那知止<lb/>
　　缺月詞<lb/>
月體無虧缺日照乃自偏安得長合璧與天相周旋<lb/>
　　續弦曲<lb/>
<pb n="KR4h0160_WYG_109-20a"/>
麐角煮為膠續弦弦在弓擔持弦上箭不射孤飛鴻<lb/>
　　精衛辭<lb/>
精衛兩翼大飛向海波去口銜石子不知數山髙髙海<lb/>
深深山髙海深石自沉<lb/>
　　招鵠辭<lb/>
黄鵠兮黄鵠鶱翮兮扶揺一飛兮絶泰華再飛兮冲層<lb/>
霄鵠兮無弟與兄若將求其曹於乎鵠兮心悁勞燕爵<lb/>
在樊兮食且飽樂且不憂中林有木兮木有巢鵠乎歸<lb/>
<pb n="KR4h0160_WYG_109-20b"/>
乎無逺遨<lb/>
　　石婦辭<lb/>
烏鳴孤竹岡春花復班班江水日東落行人殊未還妾<lb/>
孤處妾之心白於水水白泥可渾妾心潔且明望夫不<lb/>
歸那忍生精神忽通化為石千秋萬年岡上立<lb/>
　　題文海屋洛神圖<lb/>
神之媛兮霓裳凌長波兮迴翔龍輈兮孔葢秋之水兮<lb/>
如霜浦有蘭兮蘭有荑折芳馨兮遺所思揚舲兮遽逺<lb/>
<pb n="KR4h0160_WYG_109-21a"/>
目眇眇兮愁余<lb/>
　　思公子寄馬希逺<lb/>
蟋蟀兮在户菊始花兮婀娜擥芳兮延佇思公子兮江<lb/>
之左荃橈兮桂旍江流兮泌清絙朱絃兮横琴荼甘如<lb/>
薺兮楚酒馨宛迤兮婁水蘼蕪黄兮夕雨婁之上兮有<lb/>
園與廬思公子兮歸乎樂只<lb/>
　　夫子去魯國<lb/>
遲遲兮去魯居是邦兮爰念父與母臨沂泗兮未濟望<lb/>
<pb n="KR4h0160_WYG_109-21b"/>
龜山兮有渰其雨津則有舟兮車則在道先王軌轍兮<lb/>
孰履其武道之不行兮命矣夫周旋天下<lb/>
　　潁之水賦題劉西邨卷上<lb/>
潁之水兮其流湯湯西匯於湖兮灌溉我稻粱我所居<lb/>
潁之旁郊原孔膴兮有棗與桑朝耕於潁兮夕誦於堂<lb/>
於赫在上兮如軒黄我出而仕兮遭世孔明我思潁兮<lb/>
靡忘潁水決兮潁善忘潁之人兮母䙝兮飲彼牛羊<lb/>
　　乾明寺鐘詩與玉山同賦<lb/>
<pb n="KR4h0160_WYG_109-22a"/>
猗嗟鳬氏久不作乾明寺鐘奚制度冶金為池粲於鑠<lb/>
圓範胚腪囿宵貌雷文庚庚外周郭蒲牢上呀犍兩角<lb/>
扣之響答佛鬼愕曰聰曰聵俾有覺登之崇虡度之閣<lb/>
千年縣象兔蝕剝昭兹銘言著金錯至正庚寅四月朔<lb/>
　　城上烏者取晉叔向城上有烏齊師其遁之謂而<lb/>
　　作也漢桓帝時則有其謡迨梁劉孝威呉均輩比<lb/>
　　有作焉然各有託而不及此意余方感悼其事因<lb/>
　　補其義而賦云<lb/>
<pb n="KR4h0160_WYG_109-22b"/>
城上烏羣相呼羣相呼䕶其雛公侯干城民父母官軍<lb/>
見賊莫遁逃<hi>叶</hi>城中之民勢亦孤安得千金覓壯夫城<lb/>
上烏烏有翮東西引雛飛格格胡為羣來盡紅帕驅民<lb/>
登城要相殺烏啼城頭頭亦白<lb/>
　　題水仙<lb/>
媺嬋媛兮清揚明月為佩兮綠雲為裳搴芳荑兮遺誰<lb/>
幽懷悁兮如結嫋嫋秋風之深兮可涉<lb/>
　　天馬歌<lb/>
<pb n="KR4h0160_WYG_109-23a"/>
於穆世祖肇王蹟受天之慶大命集神㝢鴻圖大無及<lb/>
功烈皇皇共開闢四方上下布流澤列聖相承纘丕績<lb/>
哲王嗣位建皇極大臣弼輔尚禹稷禮樂制度靡有隙<lb/>
六府孔修萬姓懌天子聖德於昭共念承皇祖心弗宅<lb/>
日月同明天地廓絶域窮陲歸版籍萬國貢獻嵗靡息<lb/>
琛瑶瑰異陋金錫豈須征討費兵革文懷逺人盡臣服<lb/>
至正壬午秋之日天馬西來佛郎國佛郎之國邈西域<lb/>
流沙瀰漫七海隔浪波横天馬横涉馬其猶龍弗顛踣<lb/>
<pb n="KR4h0160_WYG_109-23b"/>
東逾月窟過回紇陸地不毛千里赤太行雪積滑如石<lb/>
電激雷奔走飇歘四年去國抵京邑俯首闕廷拜匍匐<lb/>
帝見逺臣重怵惕慰勞以酒賜以帛逺臣牽馬赤墀立<lb/>
金羈絡頭朱汗滴房星下垂光五色肉騣巍巍横虎脊<lb/>
崇尺者六修丈一墨色如雲踶兩白天閑騏驎俱駿骨<lb/>
天馬來時皆辟易驌騻屈椉未足惜大宛渥洼斯與敵<lb/>
穆王八駿思游歴漢武窮兵不多得天馬自來徵有德<lb/>
史臣圖頌永無斁再拜歌詩思彷彿願帝愛賢如愛物<lb/>
<pb n="KR4h0160_WYG_109-24a"/>
更詔山林訪遺逸幸逢治化齊堯日帝業永固保貞吉<lb/>
天子萬夀天降福<lb/>
　　白紵曲送朱元長之膠州同知<lb/>
白紵皎皎淨凝華皎如明河流素霞想當浣濯蹋江沙<lb/>
江水青青蘭紫芽金窗無人思綽約裁作春衣使君著<lb/>
使君有行隔千里流飇莫遣車塵起車塵起涴白紵願<lb/>
君服之保明潔載歌白紵與君别<lb/>
　　思崑崙歌<lb/>
<pb n="KR4h0160_WYG_109-24b"/>
昔我侍紫皇從游崑崙頂手持九龍節前驅陟盤嶺翠<lb/>
鳯低回玉麟騁羣御霞衣日星炳靈飇冉冉動卿雲月<lb/>
出瓊林散金影瑶草神芝光萬頃羽葆霓旌立真境吁<lb/>
嗟真境密且周黄金作屋玉作樓紫皇宴坐鏘琅璆九<lb/>
色錦裠綠華裘仙嬪左右如雲稠鳯笙龍筦音婉柔帝<lb/>
呼九霞酒遍賜星冠儔令我歌洞章鵠立金鼇頭天河<lb/>
如練東南流孰曰弱水弗可舟上清真人起勸酬丹書<lb/>
玉册夜不收帝謂大道邈以幽元氣運行天地浮俯視<lb/>
<pb n="KR4h0160_WYG_109-25a"/>
昏濁穢九州鴻濛希夷誰克求嗟爾小子宜飭修還丹<lb/>
之夀齊山丘積功成練龍無由我今總爾洞府遊洞府<lb/>
遊誤落人世三千秋三千秋碧海頭黄塵眯目令人愁<lb/>
日月飛行不可留微生幸結香火緣使我再遇玉都仙<lb/>
握手大笑談重𤣥太山萬丈下瀑泉金莖秋露滴銀盤<lb/>
半夜白海開青蓮仙人大藥非凡鉛豈曰變化直萬錢<lb/>
一粒入口能長年仙人仙人願乞與使我復到崑崙顛<lb/>
拜手稽首紫皇前<lb/>
<pb n="KR4h0160_WYG_109-25b"/>
　　芝雲堂嘉宴<hi>并序</hi>
　　　句呉著姓比古為多然好尚不同不失之侈則<lb/>
　　　失之儉不失之鄙則失之迂出乎此未若有玉<lb/>
　　　山顧君仲瑛者好文而尚禮好賢而尚義不侈<lb/>
　　　不儉不鄙不迂承具慶之樂子孫彬彬如日之<lb/>
　　　方升如蘭之方茁雍容閒雅消揺丘園誦詩讀<lb/>
　　　書沖然而有德居乎界溪之上祖宗世澤亦既<lb/>
　　　三百餘年矣不其甚乎然至玉山而益昌紆朱<lb/>
<pb n="KR4h0160_WYG_109-26a"/>
　　　曵紫代不乏人至正辛夘秋九月廿二日宗族<lb/>
　　　從子翼之氏仲淵氏適拜官歸玉山遂㑹親戚<lb/>
　　　故舊於芝雲之堂行酒獻酢動有禮容言相勸<lb/>
　　　勉不呉不敖深有古人行葦伐木之情酒既半<lb/>
　　　玉山賦詩四韻出以言事君必盡其忠入以言<lb/>
　　　事親必盡其孝藹然忠厚之風形諸詠歌益以<lb/>
　　　見醴陵世澤之弗艾且將大有用於時也坐客<lb/>
　　　咸賦詩而淮海秦君文仲為之序余遂述其事<lb/>
<pb n="KR4h0160_WYG_109-26b"/>
　　　賦長句以答以紀勝集云<lb/>
有呉醴陵之故家廼在東崑之西界水涯平原漫衍土<lb/>
壤沃洲迴渚曲龍盤拏峩峩第宅切雲起植以榆栁交<lb/>
相遮駢枝接葉蔽户牖大者合抱如星槎連林鬱蒼帶<lb/>
煙霧鵲巢鳩乳飛慈鵶中有園池廣十井架巖鑿谷開<lb/>
谽谺春風著花爛濯錦秋風落葉紅於霞雞鳴犬吠自<lb/>
旦暮桃源未須覓胡麻生祥下瑞天所念石上瑶芝秀<lb/>
金葩有魴可羮鯉可鱠有雁可弋兔可罝上堂愉愉奉<lb/>
<pb n="KR4h0160_WYG_109-27a"/>
甘㫖下堂雍雍手拱叉阿翁素期鹿門隠阿母笑坐緱<lb/>
仙車諸郎翩翩立庭下麐角定峙蘭出芽家童聚食一<lb/>
萬指食時鐘鼓聞考撾荷鉏載耜集隴畝是穫是刈歌<lb/>
嘔啞秋登告成築塲圃黍稷粱稻同河沙東南大姓誰<lb/>
比數玉山之人美匪誇六瑚八簋宗廟器五色繅藉璧<lb/>
不瑕威儀雅同江左謝况復好禮弗侈奢征求屢多郡<lb/>
府沒蠶絲牛毛事紛華日猶庖丁得肯綮迎刃節解孰<lb/>
敢訶誦書讀詩足暇逸黄簾白日籖懸牙長時哦吟弄<lb/>
<pb n="KR4h0160_WYG_109-27b"/>
觚翰宣城水曹與之差時秋九月霜未及紫茰斑斕菊<lb/>
始華張筵華堂冠葢集親朋洽燕情孔嘉阿咸官歸映<lb/>
聨璧並騎蝶躞黄毛騧愛之猶子重誡飭謂勤王事禄<lb/>
則加虎符金章赤絲組挾以攂<hi>切木器亦作罍</hi>貝紫玉珂聖朝<lb/>
恩渥豈易致丈夫有才為國華稱觴獻酢衆樂作笙笛<lb/>
瑟筑間箏琶熊蹯豹唇味畢具籩豆修脯羅麕䴥坐中<lb/>
上客儗毛遂亦有辯士如田巴呉姝起作七槃舞鸞停<lb/>
鵠翔整復斜主人投轄客暢飲既醉啜以龍團茶珠斗<lb/>
<pb n="KR4h0160_WYG_109-28a"/>
闌干夜將曙樺蠟金蓮籠絳紗古云人生行樂耳白髪<lb/>
母令垂鬖髿風埃南國星紀暮百年歡㑹能幾何我歌<lb/>
行葦為君夀感君氣誼增猗嗟謂子不信如此酒願君<lb/>
夀考子孫多神之聽之降福遐神之聽之降福遐<lb/>
　　白雲海歌和文學古韻<lb/>
白雲深白雲深白雲解結山人心朝飛玉山陽暮宿玉<lb/>
山隂白雲來時入牕牖或化長虹干北斗方今海内正<lb/>
風塵蕭條千里無雞狗却怪山人玉山裏掉頭不為蒼<lb/>
<pb n="KR4h0160_WYG_109-28b"/>
生起自緣金粟悟前身要接曹溪一綫水英雄空指魯<lb/>
陽戈柰此西飛白日何連城之珍豈易識有刀莫刖楚<lb/>
卞和白雲之白白於絮太行望絶心如注樓前梧竹已<lb/>
成隂定儗雲深鳯來住<lb/>
　　花游曲和鐵厓先生<lb/>
金烏流春春氣濛花雲蒸紅爛承風星船蕩向銀河裏<lb/>
手浣銀波天在水水光花色照湖門美人鬭倩芙蓉裠<lb/>
松隂冶遊馳小步蹋遍湖頭青草墓泉臺蒿目那起來<lb/>
<pb n="KR4h0160_WYG_109-29a"/>
長生且進麐蒲杯仰天笑擊玉唾椀美人按度<hi>闕</hi>胡板<lb/>
鸝黄東來燕子西喃喃交語如雕題不是神仙西母使<lb/>
漢殿雙迴青翼四仙人手把五雲箋美人奪得瓊花篇<lb/>
　　抱遺老人書巫峽雲濤石屏志<lb/>
巫山十二多雲雨暮暮朝朝怨神女江流峽束捲奔濤<lb/>
幾㸃芙蓉隔洲渚白雲自飛明月髙黄牛灩澦爭雄豪<lb/>
峽口猶思弭征櫂霜寒夜聽驚猿號君家石屏何處得<lb/>
㝠㝠造化春無迹却憐宋玉老多才望斷陽臺楚天碧<lb/>
<pb n="KR4h0160_WYG_109-29b"/>
　　江雨謡題偶武孟江雨軒<lb/>
白龍祠前江水綠江上何人吹紫竹江妃清怨不能降<lb/>
散作浮雲滿江曲浮雲忽變江雨來亂撒驪珠三萬斛<lb/>
天昏地黑若混沌鐵馬交馳龍戰陸初疑巴陵走急湍<lb/>
復訝匡廬瀉飛瀑鮫人停機那敢織馮夷揚波自起伏<lb/>
須臾靜聽寂無聲嫋嫋如絲成霢霂長虹直截東海邊<lb/>
夕陽照向江頭屋滿邨父老起歌謡䆉稏今年秋雨足<lb/>
幽人開軒舉醽醁正愛晚來凉氣肅我今下榻軒中宿<lb/>
<pb n="KR4h0160_WYG_109-30a"/>
幾時更剪西窗燭<lb/>
　　憶别曲<hi>一作襍言一章道中奉懷玉山主人</hi>
來時蘼蕪青歸時蘼蕪黄楊栁蕭瑟鳴蜩螳帖帖髙翻<lb/>
<hi>一作翮</hi>鴈南翔鴈南翔懷故鄉夫君逺在婁之陽玉壺青<lb/>
絲唱窈窕荷花落日棹相將<lb/>
　　金石交為孫陳二義士賦<lb/>
金石交金不可折石不可磨泉南二子重義如山河金<lb/>
石雖堅無以過泉南之山若礪而嵯峨泉南之水若帶<lb/>
<pb n="KR4h0160_WYG_109-30b"/>
而委蛇念昔髫鬌約為兄弟信誓旦旦生死靡有他義<lb/>
士各有母二母相好母視其子子視其母恩義弗少差<lb/>
歳時具酒食更相為夀樂且和一出一或處或同凌風<lb/>
之舸萬里行鱷波南賈真蠟與闍婆東極三韓及暹羅<lb/>
歸來分金弗私有况被義讓情尤多嗚呼一斗粟一尺<lb/>
布淮南至今民尚哦嗚呼時之人兄弟相虐朋友為讐<lb/>
奈爾何金石之交古來有二子之義義甚都可以敦薄<lb/>
俗激貪夫鶺鴒為爾咏伐木為爾歌泉南移家來此婁<lb/>
<pb n="KR4h0160_WYG_109-31a"/>
之阿比鄰相接輔車相依二母髪已皤石可泐金可磨<lb/>
人心天理無時無猗嗟二子之義可以為世模豈無好<lb/>
事繪縑素寫作孫陳交際圖<lb/>
　　送于彦成歸越次郯九成韻<lb/>
正月山隂道夫君剡上舟好峰開雪霽春水帀城流拭<lb/>
目瞻雲鵠忘機惜海鷗多情今夜月何處照清遊<lb/>
　　寄五峰李著作一首<lb/>
小車上直過宫溝城闕沉沉十二樓太乙靈光金匱夕<lb/>
<pb n="KR4h0160_WYG_109-31b"/>
少微星采玉垣秋齋房度曲歌朱鷺海子驚弦起白鷗<lb/>
想得賜金歸里第鴈山依舊足清游<lb/>
　　題謝伯誠青梧軒錄上玉山徵君求教<lb/>
青梧軒前梧十尋水屋雪洞相蕭森髙枝樓樓不受暑<lb/>
葉大拳拳故多隂丹丘鳴鳯幾時至金井啼烏秋思深<lb/>
謝家園池信清絶擬來與子一横琴<lb/>
　　送友人之京兼懷陳庶子二首<lb/>
五兩揺揺孔翠翎舵樓釃酒候潮生為言北海三千里<lb/>
<pb n="KR4h0160_WYG_109-32a"/>
只作南風十日行檣頂隕星神或降浪深隂火夜還明<lb/>
到京煩告陳徵士兩得緘書慰逺情<lb/>
十月江南草樹空五雲天近立鼇峰龍沙飛雪似掌大<lb/>
馬湩醉人如酒濃曾佐元戎書露布還陪天子頌東封<lb/>
宛駒自此行千里消息無忘輒報儂<lb/>
　　題金陵<lb/>
麗正門當天闕髙景陽臺下草蕭蕭江圍大地蟠三楚<lb/>
石偃孤城見六朝落日不將遺恨去秋風能使旅魂消<lb/>
<pb n="KR4h0160_WYG_109-32b"/>
忘情只有龍河栁煙雨年年換舊條<lb/>
　　送趙季文之湖州知事<lb/>
能詩自愛水曹掾又汎樓船向霅濆方伯正思賢從事<lb/>
邑人還識舊參軍青山對幕髙於弁春水連城蕩若雲<lb/>
或過王孫池沼上莫驚亭下白鷗羣<lb/>
　　桓王墓<lb/>
城東<hi>一作南</hi>盜發桓王墓遺物書年見赤烏羣醜<hi>一作酗</hi>揚<lb/>
兵俱叛漢弟兄汗馬憗<hi>一作竟</hi>開吳早思密隧藏弓劍寧<lb/>
<pb n="KR4h0160_WYG_109-33a"/>
謂隂房出兔狐英氣如生風滿樹焄蒿悽愴不能無<lb/>
　　寄倪雲林<lb/>
花明快雪鈎簾坐漫把閒情寫竹枝誰謂兩生仍在魯<lb/>
要知三謝最能詩磎頭姑惡當人語露下戎葵向日垂<lb/>
艇子不來婁水暮百回延望念深期<lb/>
　　絳雪亭<lb/>
七月海棠花滿枝却思三月見花時誰燒銀燭相為樂<lb/>
正是烽煙苦亂離絳雪飄揺從自落凉風愛䕶莫教吹<lb/>
<pb n="KR4h0160_WYG_109-33b"/>
人生若此秋如許不惜沉酣倒玉卮<lb/>
　　奉懷玉山主人兼簡郯九成于匡山<lb/>
馬鞍山色兩峰尖時送飛雲落畫檐金鵲焚蘭煙嫋嫋<lb/>
銀鵝舞隊月纎纎語調鸚鵡花連屋影拂鵁鶄水動簾<lb/>
縁想清遊共于鵠定多賦詠照牙籖<lb/>
　　九月七日復遊寒泉登南峰有懷龍門雲臺次玉<lb/>
　　山韻二首<lb/>
支硎山中濯寒泉洗馬池頭草若煙石拔兩闗開岝㟧<lb/>
<pb n="KR4h0160_WYG_109-34a"/>
雲迷萬竹秀聨娟下方鐘鼓長時發絶頂藤蘿且自緣<lb/>
東去三江流不盡浮生如此也須憐<lb/>
飛龍開口日暉暉放鶴亭前路不迷漫説支郎林下少<lb/>
未緣神駿眼中稀繁霜著樹榴房折危石懸藤瓠子肥<lb/>
看遍呉中好山色太湖明月櫂船歸<lb/>
　　玉山草堂<lb/>
小築西郊僻渾如杜草堂不煩嚴武駕特過碧雞坊<lb/>
　　釣月軒<lb/>
<pb n="KR4h0160_WYG_109-34b"/>
積雨水平磯鈎簾月上衣照見珊瑚影蘭苕翡翠飛<lb/>
　　金粟影<lb/>
池鳥夜喧寂水屋月流明坐深清景邁不知蓮露盈<lb/>
　　種玉亭<lb/>
彼美不自獻置之玉子岡珍重保靈璞春雨欲流肪<lb/>
　　碧梧翠竹堂<lb/>
嘉垣遶林色髙標相與清隂凉流漫入靈籟答空鳴<lb/>
　　湖光山色樓<lb/>
<pb n="KR4h0160_WYG_109-35a"/>
朝拂昆城漲暮矚海虞孤日照簾旌裏蕭條粉墨圖<lb/>
　　栁堂春<lb/>
晴雪散河隄春雲晚復迷鯉魚跳藻葉燕子拂蘭荑<lb/>
　　漁莊<lb/>
春船揺一葦寒罶帶三星美人煙水暮相思蘭芷青<lb/>
　　漁莊欵歌二首<lb/>
灣灣流水曲闌干<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>鶒芙蓉不耐寒玉手為開銀屈膝<lb/>
舉頭却見月團團<lb/>
<pb n="KR4h0160_WYG_109-35b"/>
日暮休憑鬭鴨闌落霞飛去水漫漫秋光都在重屏裏<lb/>
東面青山是馬鞍<lb/>
　　題倪元鎮畫雲林圖<lb/>
窈窕平林岸岸流雨柯凉葉樹樓樓秋風个裏梁谿思<lb/>
南市津頭欲問舟<lb/>
　　和西湖竹枝詞二首<lb/>
山下有湖湖有灣山上有山郎未還記得解儂金絡索<lb/>
繫郎腰下玉連環<lb/>
<pb n="KR4h0160_WYG_109-36a"/>
郎别心緒亂如麻孤山山角有梅花折得梅花贈郎别<lb/>
梅子熟時郎到家<lb/>
　　題陶淵明圖惠良夫<lb/>
五栁莊前霜葉枯歸來三徑已荒蕪自書甲子紀正朔<lb/>
世上那知劉寄奴<lb/>
　　春草堂詩集詩句<lb/>
春日遲遲昭明有融茀厥豐草零露濃濃春日載陽休<lb/>
有烈光菶菶萋萋零露瀼瀼父兮母兮懷允不忘念昔<lb/>
<pb n="KR4h0160_WYG_109-36b"/>
先人經營四方死生契濶我心憂傷<lb/>
春日遲遲燕燕于飛野有蔓草維葉萋萋母也天只恩<lb/>
斯勤斯長我育我鬻子之閔斯欲報之德如之何弗思<lb/>
庶幾夙夜我心不違<lb/>
春日遲遲葛生䝉楚母曰嗟予季行役適彼樂土誰其<lb/>
知之爰得我所有紀有堂築室百堵自堂徂基于河之<lb/>
滸相其流泉泉源在左於我居處西南其户<lb/>
春日遲遲乃寢乃興焉得諼草殖殖其庭子兮子兮靡<lb/>
<pb n="KR4h0160_WYG_109-37a"/>
依匪母子有酒食嘗其㫖否左右秩秩其俎孔碩南有<lb/>
嘉魚或燔或炙令妻夀母陳饋八簋洽比其鄰式燕且<lb/>
喜豈弟君子有孝有德敬慎威儀其儀不忒天錫純嘏<lb/>
如岡如阜如松栢之茂俾爾熾而昌保艾爾後俾爾耆<lb/>
而艾以介睂夀<lb/>
　　　春日四章二章章十四句一章十二句一章廿<lb/>
　　　八句<lb/>
　　馬麐公振集<lb/>
<pb n="KR4h0160_WYG_109-37b"/>
　　　麐字公振一字國瑞崑山之東滄人幼酷志讀<lb/>
　　　書好文尚雅以華其家聲元季避兵松江之南<lb/>
　　　鍾巷里築室鑿池有田園花木之趣日誦經史<lb/>
　　　遇佳客往來則觴咏不輟與世泊如也楊鐵厓<lb/>
　　　深器重之稱為忘年友有醉漁草堂二集<lb/>
　　婁東園雅集分韻得兩字<lb/>
步出東郭門曦車籋雲上園容媚嬋娟海色射泱莽老<lb/>
仙瀛洲來鐵笛舊逸響好鳥啼木末驚起飛兩兩珍圖<lb/>
<pb n="KR4h0160_WYG_109-38a"/>
雜緗帙於焉得真賞清驩信浹洽閒情足蕭爽歸歟掩<lb/>
闗坐俗駕毋勞枉<lb/>
　　虎丘燕集送<hi>闕</hi>　　之秣陵分賦涵空閣<lb/>
步游靈巖山陟彼涵空閣層巒鬱深迥結構俯寥廓梯<lb/>
石擁闌干飛軒並崖壑湖光日滉漾雲氣紛栖薄矯首<lb/>
縱遐觀湛宇翔羣鶴秦淮渺河許引領心有托飲餞相<lb/>
晤言朋知足娯樂殷勤送子行清風振臺柏<lb/>
　　春夜樂<lb/>
<pb n="KR4h0160_WYG_109-38b"/>
越羅複幔茱茰紅蹙金繡帶蟠雙龍銅盤膩燭傳香蠟<lb/>
簾箔星光釘文甲金刀割紅<hi>闕</hi>釡烹豆蔻壓春赬玉罌<lb/>
神仙舞盤踏月行鴈沙印雪留雲纓朱絲泠泠金粟柱<lb/>
風流上客瓊林主碧海煙中采香婦溼花仙骨沾春雨<lb/>
　　獨酌謡<lb/>
獨酌謡獨酌當中宵中宵萬籟寂獨酌興歌謡玉露下<lb/>
金井銀河流素濤一酌再酌神思超安得十洲仙人共<lb/>
傾倒駕風鞭霆歴覽八極同遊遨魯戈莫麾斥羲車莫<lb/>
<pb n="KR4h0160_WYG_109-39a"/>
招揺便當甕頭醉笑解黄金貂君不見車輪馬足長安<lb/>
道雞鳴五更天未曉又不見北邙風雨跡如埽石駝斷<lb/>
碣眠秋草天飇泠泠吹我襟獨酌獨酌慰我心流光去<lb/>
人那復得洗盞自歌還自吟<lb/>
　　花游曲和鐵厓先生<lb/>
綺樓十二浮空濛寶衣翠絡熏麝風宫裝窈窕銀屏裏<lb/>
鸚鵡呼名隔江水茘枝木𤓰花覆門珠佩丁東揺曲裙<lb/>
館娃宫裏潘妃步贏得一丘紅粉墓探花仙子何處來<lb/>
<pb n="KR4h0160_WYG_109-39b"/>
乳酒百罰行深杯夜闌酒倒揮玉椀遮莫城頭催漏板<lb/>
人生一身東復西花遊日日須留題尚記題詩<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>宫使<lb/>
字落驪珠三十四金花重賜五雲箋製作清平樂府篇<lb/>
　　和楊廉夫新居韻<lb/>
楊子樓居飲馬河書舟日日艤晴波未論栗里功名薄<lb/>
緫為䕫州詩句多逺樹入簾秋若畫亂雲渡水白於鵞<lb/>
何當共把凌風袂醉和仙人鐵笛歌<lb/>
　　題趙承㫖竹居圖<lb/>
<pb n="KR4h0160_WYG_109-40a"/>
魏國圖書天下無當時聲價滿皇都萬篇文繡垂金薤<lb/>
一段冰清置玉壺碧海春深龍出蟄丹山月白鳯生雛<lb/>
看雲忽起苕溪夢便欲乗舟訪五湖<lb/>
　　婁江餽餉<lb/>
海波不動絶奔鯨萬斛龍驤一葉輕三月開洋春正好<lb/>
南風十日到神京<lb/>
　　呉浦歸帆<lb/>
一帆風便出呉城只怕沙湖風浪生野鴨斷邊初繫纜<lb/>
<pb n="KR4h0160_WYG_109-40b"/>
西山月出正潮平<lb/>
　　半涇<lb/>
魚船商船喜通津撾鼓椎牛祀海神風色趁潮波浪急<lb/>
扁舟愁殺渡頭人<lb/>
　　古塘秋月<lb/>
錢塘東去海潮生呉浦東來舟自横十里無波秋浩蕩<lb/>
流光直到闔閭城<lb/>
　　武陵市舍<lb/>
<pb n="KR4h0160_WYG_109-41a"/>
溪頭不種桃花樹商賈年年橋上多昨日扁舟風雨過<lb/>
無人肯著釣魚蓑<lb/>
　　吕誠來鶴草堂稾既白軒稾竹洲歸田稾敬夫稾<lb/>
　　　誠字敬夫後名肅崑山之東滄人今隸太倉東<lb/>
　　　滄之俗尚靡獨能去豪習事文雅名士咸與之<lb/>
　　　交家有園林嘗蓄一鶴復有鶴自來為伍因築<lb/>
　　　來鶴亭復有梅雪齋日與郭羲仲陸良貴唱和<lb/>
　　　其間邑令屢聘為訓導不起卒老於鄉所著有<lb/>
<pb n="KR4h0160_WYG_109-41b"/>
　　　來鶴亭既白軒番禺竹洲歸田諸稾敬夫少力<lb/>
　　　學師昆陽鄭東季明既長益氣夷色莊學端識<lb/>
　　　敏且工為詩季明謂其詞多竒麗清婉出已意<lb/>
　　　見不屑剽取古今人言其聲一出於和且美玉<lb/>
　　　山主人稱其詩意清新不為腐語如术花徧地<lb/>
　　　牽雲白竹色當簾落酒青靈浪潤咽消宿酒飛<lb/>
　　　花如粟㸃秋衣皆佳句也又善作黄庭小楷繕<lb/>
　　　寫其詩成集輒邀楊鐵厓評之鐵厓題其詩曰<lb/>
<pb n="KR4h0160_WYG_109-42a"/>
　　　蘇支邑凡六獨崑山多才子魁出者往往稱吕<lb/>
　　　袁袁曰子英吕曰敬夫也<lb/>
　　池亭雅集得回字<hi>以下來鶴草堂稾</hi>
池閣清泠曉四開風泉滿院殷輕雷謝家草色侵衣上<lb/>
司馬琴聲到幕迴瓊樹亞枝飛鶴子紅梁雕甲膩蠡杯<lb/>
諸郎醉墨淋漓甚未絶風流宋玉才<lb/>
　　暮春鶴亭謾興<lb/>
緑樹軒牕鷲子過清隂密覆小坡陀笙調鳯咮新黄澀<lb/>
<pb n="KR4h0160_WYG_109-42b"/>
礎潤龜趺宿雨多落絮遊絲空散漫野情幽思欲如何<lb/>
日長倦倚烏皮几閒染霜毫試衍波<lb/>
　　登蘇臺懷古<lb/>
三月長洲花亂開酒酣移客一登臺繞城山色臨呉㑹<lb/>
滿地溪聲走越來北闕天髙星使下西陵日落釣船迴<lb/>
獨憐泰伯荒祠在烟雨金鋪長緑苔<hi>呉有越來溪</hi>
　　賦帶露櫻桃<lb/>
萬緑叢中綴木難折來靈液尚漙漙玉纎香剝雞頭軟<lb/>
<pb n="KR4h0160_WYG_109-43a"/>
仙掌寒分鶴頂丹天酒淋漓樊子醉月盤璀璨漢臣看<lb/>
不妨更漬薔薇水潤我談𤣥舌本乾<lb/>
　　秋曉<lb/>
雞號天未明柝靜四鄰寂疎星如聨珠殘月懸毁壁風<lb/>
清鶴在林露重水成滴危坐絶百非㗳然喪形質大明<lb/>
啓東方雲霞半空赤<lb/>
　　大庾嶺留題二首<lb/>
晨興散䇿雲封寺巖岫天開紫翠圖一水南來分百粤<lb/>
<pb n="KR4h0160_WYG_109-43b"/>
大江東下入三呉<lb/>
霜旭開晴曉出闗衝寒驢子蝟攢攢西風百里南雄道<lb/>
緑樹丹楓滿意看<lb/>
　　南行舟中三首<lb/>
春開冬開巖下花朝虛暮虚溪裏家白帽漁郎衫色痩<lb/>
青裠樵女髻鬟丫<lb/>
茘枝花發暗蠻村孔雀驚寒減翠紋也有北人開眼處<lb/>
碧山無數插紅雲<lb/>
<pb n="KR4h0160_WYG_109-44a"/>
小舫行無車馬喧短橈輕槳破江烟無由逺逐軒皇駕<lb/>
素瑟重聽五十絃<lb/>
　　湞陽峽山飛來寺<lb/>
峽山山上飛來寺紺閣層層樹裏開僧壁不隨猿女化<lb/>
梵鐘曾逐蜃樓迴萬松夾道時聞雨衆壑奔流夜殷雷<lb/>
猶有昔賢珠玉在斷碑剝落委莓苔<hi>猿女乃孫恪妻後至寺還壁化損而</hi>
<hi>去</hi>
　　番禺漫興<lb/>
<pb n="KR4h0160_WYG_109-44b"/>
炎方弔古易興衰知是昆明幾刼灰黄木灣圍南海廟<lb/>
白雲山擁粤王臺百年此地衣冠盡五月南風舶艑來<lb/>
遊覽尚餘髙興在悤悤莫遣二毛催<lb/>
莫言南海是天涯逺客何妨嵗月賖豈謂居夷忘故土<lb/>
直須浮海上靈槎藥洲日卧仙羊去蕃塔風髙鐵鳯斜<lb/>
白首飄零誰慰藉幾迴松菊夢還家<lb/>
　　南海口號六首<lb/>
象郡大藩當百粤羊城方面鎮南州環山雉堞雲霞曉<lb/>
<pb n="KR4h0160_WYG_109-45a"/>
落日旌旗海嶠秋<lb/>
荒服未嘗霑政化島夷今始識衣冠船來爭市龍魚鮓<lb/>
客至先須茘子盤<lb/>
誰家女兒髙髻妝行春踏花屐齒香留客不將茶當酒<lb/>
銅盤蔞葉進檳榔<lb/>
看春客裏逢元夕大市小市燒燈紅女郎手鼔如杯大<lb/>
半夜答歌明月中<lb/>
炎方物色異東呉桂蠧㭨漿代酪奴十月煖寒開小閣<lb/>
<pb n="KR4h0160_WYG_109-45b"/>
張燈團坐打邊爐<lb/>
儋萬夷人不著衣纈花藜布滿身圍輕舟似葉爭飄海<lb/>
載得檳榔換米歸<lb/>
　　越樓觀燈<lb/>
午夜氷輪爛不收又看春色滿南州沈香火厎鼇山柱<lb/>
翠幙星前羯鼓樓小隊天魔花作陣初筵雲醴玉為舟<lb/>
要知此景非人世何必羅公作幻遊<lb/>
　　粤王臺懷古<lb/>
<pb n="KR4h0160_WYG_109-46a"/>
神劍當時斷白蛇華夷悉入卯金家徒憐南海居蛙坎<lb/>
未識中原制犬牙獻璧稱藩真得計槖金滿載己堪嗟<lb/>
荆榛滿目荒臺下獨倚東風聽暮笳<lb/>
　　遊白雲諸山三首<lb/>
半空蒼翠薄層崖萬木森森礙日車八十老禪延客坐<lb/>
九龍井上試新茶<lb/>
後巖巖上看飛泉蒲澗曾聞降五仙黄竹斷碑前代燼<lb/>
禹糧堯韭昔人傳<lb/>
<pb n="KR4h0160_WYG_109-46b"/>
瑶草春深白鹿眠丹霞樓閣翠生烟偶來石上尋棋局<lb/>
猶恐歸時不記年<lb/>
　　訶林光孝寺方丈<lb/>
斜日荒凉噪乳鴉菩提新葉小於茶石廓久雨無人到<lb/>
落盡閒庭訶子華<lb/>
　　小孤山夜泊<lb/>
彭浪磯頭江水深小孤祠前風滿林秋山青青秋月白<lb/>
霜裏吹簫龍夜吟<lb/>
<pb n="KR4h0160_WYG_109-47a"/>
　　洪武辛亥南歸重度梅闗二首<lb/>
去年竄逐下南溟萬里歸來鬢已星望入西州天一髮<lb/>
香爐長繞九江青<lb/>
歸路籃輿鶴背輕保昌東下過長亭今朝又向梅闗度<lb/>
此是江南第一程<lb/>
　　舟中望廬山<lb/>
廬山昔在圖中見落星渚前今始逢雲嶺半藏紅葉寺<lb/>
霜風遥遞翠微鐘龍君或居彭蠡澤仙人愛住香爐峯<lb/>
<pb n="KR4h0160_WYG_109-47b"/>
雙鳬之舄儻可借飛入前頭聽玉淙<lb/>
　　太湖晩泊<lb/>
震澤三萬六千頃日月出沒波濤中氷壺寒浸林屋洞<lb/>
青壁下嵌馮夷宫霜林人家橘子熟晚飯柁樓菰米紅<lb/>
羽仙黄鶴時相遇知是銀河一竅通<lb/>
　　月下獨酌聞桂香<lb/>
今宵風月儘清酣碧海寒光萬丈涵天上散花香第一<lb/>
尊前舞袖影成三方諸玉露清於醥崖密金橙小勝柑<lb/>
<pb n="KR4h0160_WYG_109-48a"/>
老興此時原不淺髙歌猶憶望江南<lb/>
　　送人之潮兼簡鄉友<lb/>
瘴雨蠻風晚更寒揭揚山色滿征鞍臨行漫寫相思句<lb/>
好與東呉故舊看<lb/>
　　七月十五夜對月分得樓字<lb/>
東池月滿重開席不減當年庾亮樓每謂人生須縱飲<lb/>
固知物色緫難留螢光過幔還星散雲氣行天似水流<lb/>
髙興無窮<hi>一作最憶故人</hi>秋滿眼山隂何處有行舟<lb/>
<pb n="KR4h0160_WYG_109-48b"/>
　　咏菩提葉燈<lb/>
寶林萎葉墮天風一落人間便不同雲鏡熒煌開月匣<lb/>
并力裁剪費春工星攅蜩翼冰綃薄華擁蝦鬚玉柵紅<lb/>
從此可傳無盡燄五湖今有水晶宫<lb/>
　　題墨梅圖<lb/>
凌霄峰頂雪初乾煖逼繁枝玉作團三尺溪藤散香影<lb/>
絳紗籠燭夜深看<lb/>
　　秋江晩霽圖<lb/>
<pb n="KR4h0160_WYG_109-49a"/>
長天斂盡落霞紅草屋炊烟野渡東一帶寒沙秋水白<lb/>
荻花吹老鯉魚風<lb/>
　　南歸遣懷<lb/>
海南每憶越王樓可奈鄉闗萬里愁對客花前椰子酒<lb/>
看山馬上木綿裘羈縻此日生還喜凖擬歸耕老去休<lb/>
愧我無家憐晚嵗卜鄰終在瀼西頭<lb/>
　　安慶<lb/>
市樓突兀凌波起樓上女兒未梳洗短篷初泊酒家門<lb/>
<pb n="KR4h0160_WYG_109-49b"/>
新釀玉壺香十里買魚沽酒挂蒲帆九月淮村風日美<lb/>
回頭遥望大龍山翠屏滅沒寒烟紫<lb/>
　　歸來<lb/>
徒步歸來海上城荆榛滿路不堪行問人倏忽更貧富<lb/>
訪友凄凉半死生烏寶無神悲積帑青松有淚對空塋<lb/>
逆流一片門前水猶對青山落日明<lb/>
　　南歸海上訪友<lb/>
北風吹鴈渡江烟訪舊東呉晚泊船野水似龍爭入海<lb/>
<pb n="KR4h0160_WYG_109-50a"/>
大星如月獨當天羌村夢寐青燈下蜀道間闗白髪年<lb/>
兵革漂流無倚著渺余何處賦歸田<lb/>
　　暮春感懷<hi>以下既白軒稾</hi>
春雨屋上鳴流泉竹間瀉清晨望原隰新緑或可藉維<lb/>
時春夏交節序驚代謝悠悠念陳跡黙黙觀蠧化人生<lb/>
夫如何胡不税塵駕<lb/>
　　露坐<lb/>
虚庭坐凉夕宵永覺衣薄犬吠古塔鈴烏啼野城柝感<lb/>
<pb n="KR4h0160_WYG_109-50b"/>
舊心孔哀懷人興殊惡仰視斗杓傾西林月初落<lb/>
　　送錢道士遊武當<lb/>
武當諸峰何壯哉大朶小朶青蓮開𤣥聖髙居天地户<lb/>
赤日下照金銀臺神龜六眼電光走山鬼一足雲頭來<lb/>
道人再拜望北極應帶滿身星斗迴<lb/>
　　寄廉夫<lb/>
楊子十年官不調如此<hi>闕</hi>州文力何洞庭鐵篴龍吹得<lb/>
天上瓊書鶴寄多車子看花將一兩雪兒行酒豔雙歌<lb/>
<pb n="KR4h0160_WYG_109-51a"/>
時時對客教絃索繡領單衫月色羅<lb/>
　　祀崑山東齋龍洲劉先生墓<lb/>
黄鶴磯頭風雨秋中原一望使人愁羣臣誰決和戎議<lb/>
九廟猶銜誤國羞慷慨魯連寧蹈<hi>一作入</hi>海凄凉王粲重<lb/>
登樓荒岡四尺先生墓再拜酹之雙玉舟<lb/>
　　和顧玉山詩韻<lb/>
春來世事益艱危怪厎閒情强賦詩楊栁愁空陶令宅<lb/>
荷花吟遍白家池眼前陵谷驚遷變客裏江山喜䕶持<lb/>
<pb n="KR4h0160_WYG_109-51b"/>
兩度寄書煩慰藉相從深愧負幽期<lb/>
　　題美人圖<lb/>
繡牀風煖鬱金裠曉起蛾眉八字分翠管成龍吹怨曲<lb/>
雲梭銜鳯織回紋荼䕷酒熟春江雪豆蔻花開曉樹雲<lb/>
照檻扶桑紅日透自援綵筆賦東君<lb/>
　　題極目亭<lb/>
海虞亭子層闌上髙與清秋爽氣俱歴歴呉山明落照<lb/>
茫茫淮甸入平蕪興亡千古看棋局晴雨四時開畫圖<lb/>
<pb n="KR4h0160_WYG_109-52a"/>
日日憑闌瞻北固仙人借得一雙鳬<lb/>
　　既白水軒<lb/>
水軒如笠大聊作一枝樓晩飯長腰米朝盤短股虀江<lb/>
湖雙短鬢日月兩醯雞徙倚郊原望王孫草又迷<lb/>
　　首夏田家雨中<lb/>
細雨朝來濕白沙風前整整復斜斜林蕉間展琉璃葉<lb/>
野蔓競發金銀花田父扶犂驅一犢稚女踏車垂兩丫<lb/>
年年梅熟愁蒸暑却愛小池鳴亂蛙<lb/>
<pb n="KR4h0160_WYG_109-52b"/>
　　洪武庚申夏四月登玉山頂時雅上人適遷華藏<lb/>
　　於塔院歴覽終日而返是夕宿友人家燈前聞雨<lb/>
　　援筆有賦<lb/>
曉出城西門蕩漾官河艇朝光散晴旭露氣擁髙迥潮<lb/>
上洲渚沒棹發六飛騁前岑獻竒狀心目快引領青山<lb/>
如故人登陟在俄頃嗟哉二三子憐我足力逞捨舟入<lb/>
蒼翠一逕林木靜隂蘚䕶危棧古藤落眢井映帶列檜<lb/>
杉青黄熟梅杏古師安禪處神物伏精猛山靈詭異工<lb/>
<pb n="KR4h0160_WYG_109-53a"/>
幻蹟一埽屏孤塔灰劫餘傲兀立峰頂後巖古華藏稍<lb/>
復毘盧境泛觀盛衰際何物得修永道人出迎客一笑<lb/>
具羞茗清談竟終日毛骨灑然冷羣鳥亦知還微陽下<lb/>
西嶺遄歸弗成寐張燈酌楠<hi>一作南</hi>癭急雨何方來清聲<lb/>
雜蛙黽鄙言詎成章聊假管城穎<lb/>
　　田居書懷<lb/>
僻居婁西村嵗月嗟屢過桑麻八口家僅示免饑餓公<lb/>
田倩牛耕癡兒固慵惰雖乏甘脆供所賴出舂磨前榮<lb/>
<pb n="KR4h0160_WYG_109-53b"/>
䕃髙榆後坡竹千箇薰風颯然來自足償髙卧念無謝<lb/>
傅才甘受婁公唾<lb/>
　　觀刈晚歸<lb/>
堪笑南塘野老家客來無酒只烹茶池荒蓮蛹青房子<lb/>
霜老雞人絳幘花海氣東連瑶浦暗江流西繞玉山斜<lb/>
扶藜緩步歸來晩閒看汙邪載滿車<lb/>
　　月下懷友<lb/>
秋庭夜泬寥雲影絶纎毫月轉青霄迥星臨紫極髙蟻<lb/>
<pb n="KR4h0160_WYG_109-54a"/>
醅金錯落鳯吹鬱輪袍不舉山隂棹空孤一世豪<lb/>
　　寒食郊行<lb/>
草軟沙平步履輕百錢日日繫烏藤市橋風斾梨花酒<lb/>
遊女春衫柿蔕綾烏帽飄蕭明素髪石麐欹側卧荒陵<lb/>
百年俯仰須㬰事遊覽悤悤愧未能<lb/>
　　三江祠戲贈二首<lb/>
三江口頭日欲晡三江女兒自當壚今朝南浦送郎去<lb/>
望斷東風檣上烏<lb/>
<pb n="KR4h0160_WYG_109-54b"/>
檣頭五兩逐風輕聽得呉歌慘别情一片劉家河上月<lb/>
照郎直到定遼城<lb/>
　　漫興三首<lb/>
寂寂髙門大道邊東風愁鎻緑楊烟大兒已入滇池戍<lb/>
婺婦空耕隴上田<lb/>
赭服從戎萬里行風餐水宿事宵征金沙江繞烏蠻砦<lb/>
越嶲山連孟獲城<lb/>
雨餘江色碧浮空一髪青山落照中去棹休歌桃葉渡<lb/>
<pb n="KR4h0160_WYG_109-55a"/>
行人愁殺栁花風<lb/>
　　十六夜對月<lb/>
月夕浮雲變蒼狗無術因之徹其蔀海風今夜東南來<lb/>
盡捲飛埃絶塵垢碧天萬里開氷壺清光落我持杯手<lb/>
宿雨聨翩飜露巢寒兔迷離𢷬霜臼嘉賓况爾平生懽<lb/>
如此良宵寧可負鄰家麴生好風味三百青錢呼一斗<lb/>
桂香正熟菊未莏蓴羮爛煮橙可剖清樽倒射白獸光<lb/>
緑波蕩揺金虬走老農斷葷不止酒喜客和月呑入口<lb/>
<pb n="KR4h0160_WYG_109-55b"/>
興酣且致舋舋談歌成自答嗚嗚缶百年此樂能幾何<lb/>
瓢空更起謀諸婦身閒無事古所貴有客無酒時則不<lb/>
但願月光長入杯嵗嵗年年為君夀明朝更上文筆峯<lb/>
探支西風作重九<lb/>
　　雙清詩二首<hi>并序</hi>
　　　梅花水仙一草木也其生恒在水涯幽谷之間<lb/>
　　　發於萬木揺落之後不以榮悴生死異其芳不<lb/>
　　　以春秋寒暑易其操雖窮冬盛雪猶介然與松<lb/>
<pb n="KR4h0160_WYG_109-56a"/>
　　　竹爭竒並茂有類乎髙人逸士懷抱道德遯世<lb/>
　　　絶俗而髙風雅志自有不可及者余雖不敏心<lb/>
　　　甚慕惜之故賦此以識云<lb/>
怪得荒寒野水濱疎花冷蕊看横陳歌翻玉樹多嫌俗<lb/>
夢喚梨雲却久真半㸃不煩春刻畫一分猶仗雪精神<lb/>
臘團新萼雖同出未免韓公議小醇<lb/>
湘魂懶上木蘭舟淪落江南草莽丘澹色幽香羞自獻<lb/>
江空嵗晚若為儔素羅微步盈盈月翠袖寒分寸寸秋<lb/>
<pb n="KR4h0160_WYG_109-56b"/>
隔竹似聞靈瑟語呉雲楚雨不勝愁<lb/>
　　覓菊花二絶句<lb/>
已過秋風九日秋篬筤池上若為遊似聞嘉菊黄於鵠<lb/>
乞我雙栽照白頭<lb/>
洲上黄花滿意開倩人更為覓竒栽小桃源裏秋如水<lb/>
分取清香一半來<lb/>
　　竹枝歌六首寄胡定安<lb/>
上思下思十萬山左海右江如月彎江邊神女長留佩<lb/>
<pb n="KR4h0160_WYG_109-57a"/>
天上仙人早賜環<lb/>
銅柱山前銅鼓聲野花蠻果不知名却喜土人能愛客<lb/>
蔞蔕檳榔相送行<lb/>
雲開沙淨水洄洄越鳥啼邊朱槿開洞裏蠻丁不畏瘴<lb/>
朝朝衝霧趁虚來<lb/>
客櫂愁行湘水波憑郎莫唱竹枝歌好山好水春更好<lb/>
不見閒人載酒過<lb/>
春雲好墨瘴烟中鸚鵡羣飛茘子紅男兒守家婦當戍<lb/>
<pb n="KR4h0160_WYG_109-57b"/>
越俗古來成土風<lb/>
春草湖頭春日暉苧蘿山上白雲飛行人莫聽鷓鴣怨<lb/>
陌上花開緩緩歸<lb/>
　　採蓮曲<lb/>
采蓮落日下雙舟白縠風輕易覺秋淺淺溪流齊鶴膝<lb/>
青青荷葉過人頭<lb/>
　　題翠濤軒為則銘作<lb/>
七尺烏藤手自操鯉魚風起月輪髙帶將一箇城南樹<lb/>
<pb n="KR4h0160_WYG_109-58a"/>
五賈岡頭看翠濤<lb/>
　　謝惠菜<lb/>
江鄉正月尾菜薹味勝肉莖同牛乳腴葉映翠釵綠每<lb/>
辱鄰家贈頗慰老夫腹囊中留百錢一日買一束<lb/>
　　過麋洲書舍寄葛青城<hi>以下竹洲歸田稾</hi>
重來問訊東橋竹竹裏鉏雲結草堂隔草淮山當鴈汊<lb/>
半陂春水䕶麋場交遊契濶頻搔首今古興亡一斷腸<lb/>
田野不妨聊卒嵗宦途何處是康莊<lb/>
<pb n="KR4h0160_WYG_109-58b"/>
　　三月廿日過桐菴陸氏故居感而有賦<lb/>
昔年曾醉陸家池白首重來有所思野哭鄰啼如昨日<lb/>
陸遷谷變異當時喧林衆鳥偷櫻子卧石羣羊沒兔葵<lb/>
莫説華亭千古事故宫禾黍正離離<lb/>
　　題吹笙仙女二圖<lb/>
森森羽節導雲軿鸞背微聞縹緲笙小隊霓裳多似雨<lb/>
衆中誰是董雙成<lb/>
鰲背三峰水殿虚天香吹滿六銖衣青禽忽報麻姑信<lb/>
<pb n="KR4h0160_WYG_109-59a"/>
獨自吹笙月下歸<lb/>
　　五月廿日雨懷有寄<lb/>
竹洲草樹暗漁莊五月雨多沙水黄薝蔔林深書屋小<lb/>
芭蕉葉大酒樽凉乍瞻霽色收屏翳猶訝車聲走阿香<lb/>
冉冉途征塵沒馬懷人幽興詎能忘<lb/>
　　寓言二首<lb/>
苦瓠若懸癭宜瓢亦宜笙笙將用合雅瓢以供酌烹吾<lb/>
為苦瓢謀任力不任聲薦勞鉶鼎間自足資養生物賤<lb/>
<pb n="KR4h0160_WYG_109-59b"/>
終反貴吹萬豈其情<lb/>
少學老無成所守但糟粕譬如福與市涉海求靈藥豈<lb/>
不望三山風至輒引却嵗闌坐窮陋青燈映疎箔雖微<lb/>
白足禪自置丹霞縛賤貧吾所安飲水差足樂鄰家日<lb/>
椎牛不似西鄰禴<lb/>
　　秋日雨後二首<lb/>
浦口寒潮頻有信空中鳥跡了無痕野航落日東西渡<lb/>
黄葉秋風逺近村<lb/>
<pb n="KR4h0160_WYG_109-60a"/>
曲碕茅屋兩三家返照垂虹隔斷霞風外葉聲來似雨<lb/>
莫嗔楊栁不藏鴉<lb/>
　　秋夜<lb/>
砌草蟲吟四壁靜簷竹揺燈動秋影老來無夢到陽臺<lb/>
開門月在青松頂<lb/>
　　題杜少陵行春圖<lb/>
牢落出同谷凄凉賦七歌日斜驢背上白髪似詩多<lb/>
　　寄江南紹隆伯瑩<lb/>
<pb n="KR4h0160_WYG_109-60b"/>
一冬風雪出村稀忽見梅花映酒旗行過江橋屢回首<lb/>
無人寄與紹隆師<lb/>
　　正月廿三日借竹洲訪顧藏六於司馬廟<lb/>
一番行春始出村韶華無賴已分平野鳥亂啼司馬廟<lb/>
石麟猶卧汲家墳燒痕新綠渾禁雨栁色半黄都染雲<lb/>
蕩涇橋頭有酒賣醉把梨花日又曛<lb/>
　　客至<lb/>
幽窻談笑話平生舊硯磨穿筆代耕白髪滿頭難諱老<lb/>
<pb n="KR4h0160_WYG_109-61a"/>
青山排闥故多情桃花灼灼渾無語春雨瀟瀟尚未晴<lb/>
明日蘭舟休便發南鄰笋蕨已堪烹<lb/>
　　九日前雨中<lb/>
己知無地可登臨况是孤村風雨深酒為解憂惟有醉<lb/>
菊憐短髪不勝簪白魚出網一雙玉黄橙擣虀三寸金<lb/>
南北暌離佳節過壯游空感昔年心<lb/>
　　題秋浦歸舟圖二首<lb/>
碕岸楓林隔野橋梵王宫殿在山腰扁舟好趁樵風去<lb/>
<pb n="KR4h0160_WYG_109-61b"/>
莫待寒江落晚潮<lb/>
秋浦行舟日欲晡秋來到處有蓴鱸酒家鱠具如堪借<lb/>
暫卸西風十幅蒲<lb/>
　　寄懷鄉友浩然戍横州<lb/>
分袂每憐秋未半開帆猶記月初圓客程千里又千里<lb/>
老鬢一年衰一年令弟喜霑新雨露故鄉不改舊山川<lb/>
懸知獻捷歸來日重理琵琶第四絃<lb/>
　　寄鄉友福州别駕二首<lb/>
<pb n="KR4h0160_WYG_109-62a"/>
烏石山前聽訟時石榴洞口看雲飛馬蹄好踏官街月<lb/>
人在青榕影裏歸<lb/>
釀來南酒甜於蜜愛浴山泉熱勝湯退食自公微醉後<lb/>
小姬和葉進檳榔<lb/>
　　和烹籜龍詩韻<lb/>
雷公傳令風火急鞭起雨工頭戢戢泥蟠骨蛻未能飛<lb/>
野人爭奮長劖入獰須逆鱗不復畏斯須唯聞釡中泣<lb/>
金杯苦酒五色光玉版雲腴乳花濕長房見之發長歎<lb/>
<pb n="KR4h0160_WYG_109-62b"/>
麴生一笑恣鯨吸靈物變化不可常駢玉森森作人立<lb/>
　　四月廿四日雨中寄仲莊<lb/>
四月江鄉暑尚微林寒老客未更衣復愁刈麥雨不止<lb/>
况是索租人正饑穀秧出水青青短筀筍登盤箇箇肥<lb/>
門外泥深無轍迹相從莫怪出村稀<lb/>
　　次韻答偶武孟<lb/>
猶憶當年應鵠頭詩名從此達南洲狂歌賴有千鍾酒<lb/>
豪士今無百尺樓紫蠏白魚江市晚綠蕪紅樹海門秋<lb/>
<pb n="KR4h0160_WYG_109-63a"/>
西風開到籬根菊擬向桃源一繫舟<lb/>
　　白紙扇歌<hi>聞次安惠紙箑因賦此以贈之</hi>
我昔舟泊江西湄推氷看擣萬楮皮江神相過色慘愴<lb/>
波工自詫手不龜懷金問價雲滿篋霜紈失素無晶輝<lb/>
廿年歸來存百一製成團扇真絶竒紅爐百煉太古雪<lb/>
紫雲三尺盤屈鐵銀潢影射秋鑑光玉虹冷貫青天月<lb/>
昬目摩挲驚老醜動揺清風生腋肘髙堂晝把蠅蚋空<lb/>
魑魅潛藏飛電走豈不聞蕺老不識王右軍茂𢎞曾障<lb/>
<pb n="KR4h0160_WYG_109-63b"/>
元規塵謝公髙風固足尚班女篋笥空悲呻烏飛兔擲<lb/>
急於箭商飇奄忽號枯林嗚呼盛衰天地無古今炎凉<lb/>
不易君子心<lb/>
　　讀宋太史詩文集漫書<lb/>
金華山下古潛溪秀發英靈間世竒嵗久不聞清廟瑟<lb/>
眼明今見玉堂詩百年人物推此老一代風流當繼誰<lb/>
頗恨淹留忘墜景遺編徒使後來悲<lb/>
　　菊田<hi>并序</hi>
<pb n="KR4h0160_WYG_109-64a"/>
　　　余客竹洲三年頗有彭澤東籬之好古人亦謂<lb/>
　　　菊獨以秋花傲兀於揺落之後非霜下之傑乎<lb/>
　　　昔年曾賦對菊之歌老興未已復作菊田一首<lb/>
　　　以紀嵗月耳<lb/>
揺落西風已愴然金㽔月朶為誰妍人間無地安花宅<lb/>
洲上於今有菊田晚嵗擬尋甘谷老頹齡幸值傅延年<lb/>
落英飱盡秋香骨許我飛行作地仙<lb/>
　　訪成真觀有感<hi>并序</hi>
<pb n="KR4h0160_WYG_109-64b"/>
　　　四十年前余訪秋雲楊外史於成真維時殿樓<lb/>
　　　竹樹森竦邃密其琳宫桂館不是過也後十年<lb/>
　　　外史化去世道變遷天運纔一周鞠為茂草荒<lb/>
　　　墟然盛衰之變有不可得而語者如此今年春<lb/>
　　　因訪舊復遊於此感而有賦是嵗庚午正月十<lb/>
　　　八日也<lb/>
暮年重訪成真觀不見秋雲竹外樓枸杞經春皆化犬<lb/>
朱藤歴嵗總如虬種桃道士馮虚去採若騷人汗漫遊<lb/>
<pb n="KR4h0160_WYG_109-65a"/>
見説蓬萊又清淺擬將黄鶴問丹丘<lb/>
　　題子昻畫馬圖巻<lb/>
靈物降精生倔竒貢來自是千里駒天閑瀟瀟風滿旗<lb/>
立仗不受黄金羈呉興寫生世所稀春雷挾之上天飛<lb/>
　　訪偶武孟篬筤軒時武孟制滿求任<hi>地有桃源徑</hi>
舊草溪東十里餘小桃源上見郊居落紅石<hi>一作花</hi>徑和<lb/>
雲埽新綠𤓰畦趁雨鋤池上此君宜對酒門前長者屢<lb/>
迴車此中未讓商山老見説王褒有薦書<lb/>
<pb n="KR4h0160_WYG_109-65b"/>
　　仲春雨後生寒有懷篬筤室<lb/>
東岡二月草芊綿淰淰寒雲雨後天楊栁三眠風作惡<lb/>
櫻桃半開春可憐詩域日荒抛硯石醉鄉時與打<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船<lb/>
清遊每憶篬筤室何日重來看碧鮮<lb/>
　　巨浸詩<hi>并序</hi>
　　　洪武庚午秋七月初吉海風自東北來拔木揚<lb/>
　　　沙倒海排山堆阜髙陵皆為漂沒猶記戊午秋<lb/>
　　　七月四日亦嘗罹此葢大魚入城之兆也今兹<lb/>
<pb n="KR4h0160_WYG_109-66a"/>
　　　震蕩勢復過之側聞三州一千七百家皆葬魚<lb/>
　　　腹嗚呼上天號令豈有常乎可不慎歟可不畏<lb/>
　　　歟<lb/>
庚午七月之初吉斷虹挾雨蔽西日石尤聲撼天為昏<lb/>
颶母驅車走沙石鯨跳鯤擲地軸翻陽爍隂凝鬼神泣<lb/>
銀濤駕空山嶽摧轉眼奔流浸扉壁三江濔漫滅無口<lb/>
孤城漭漭天一碧衰年疲苶<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>兢畏變貌齋心戒夕惕<lb/>
憶昔前年大魚入三洲漂蕩海水立近者側聞復罹此<lb/>
<pb n="KR4h0160_WYG_109-66b"/>
海灣流屍頭濈濈岸塌沙沉絶往來塍斷瀼深苗不實<lb/>
嗚呼上天震怒豈無由誰其尸之復誰詰<lb/>
　　覓菊<hi>并序</hi>
　　　余向寓竹洲洲上種菊百餘栽繞屋盈圃過者<lb/>
　　　因為菊田今年歸草堂似聞秋風駕潮掃蕩無<lb/>
　　　遺儗與吾友求數株聊應重陽故事如何<lb/>
秋潮横挾風雨顛洲上空聞有菊田香色於人既無有<lb/>
物情在我敢求全頗憐塵世光隂迅似覺人間雨露偏<lb/>
<pb n="KR4h0160_WYG_109-67a"/>
白髪滿頭難諱老蒼顔對客强為妍豈惟酒向鄰家得<lb/>
自是杯從舊日傳陶宰不妨多種秫杜陵且莫歎無錢<lb/>
青天鴈影西風外紅樹秋聲落照邊見説南莊饒物色<lb/>
少分清豔到樽前<lb/>
　　訪友<hi>并序</hi>
　　　洪武庚午九月廿七日訪鈕聲逺於太倉城之<lb/>
　　　正陽門造其室曰洞雲四簷竹樹盆山清氣可<lb/>
　　　掬因賦此詩并求其畫山圖云<lb/>
<pb n="KR4h0160_WYG_109-67b"/>
先生家住正陽門繞屋松聲日夜聞大藥緫消頭上雪<lb/>
小山長帶洞中雲已知濟物宜終慶况是清時屬右文<lb/>
却歎<hi>一作笑</hi>吾詩與君畫海門風月擬平分<lb/>
　　東溟生詩為顧某賦<lb/>
東溟之生何所聞抱藝學古以事親翛然一室東海村<lb/>
市塵不到絶垢氛坐見三洲渺無垠一碧萬里玻瓈盆<lb/>
雪濤銀屋相吐呑爛霞浴出扶桑暾是時幽人侍晏温<lb/>
菽水之樂樂天真興來揮掃水墨渾下筆慘淡愁鬼神<lb/>
<pb n="KR4h0160_WYG_109-68a"/>
居然耕鑿生意存經營態度迴陽春百年縑素琴斷紋<lb/>
撏標裝潢稱絶倫由其天機出清新能事逸發皆可人<lb/>
素昧平生笑語親一日索書來叩門嗟余耳聵目力昏<lb/>
那能復作寒螿呻霜風搜林葉繽紛寒菊豔豔東籬根<lb/>
姑置是事且勿論與子倒盡花前樽<lb/>
　　荆溪棹歌四首<lb/>
荆溪溪上晩山稠沙棠港口木蘭舟裹頭女子唱歌去<lb/>
水色山光總是愁<lb/>
<pb n="KR4h0160_WYG_109-68b"/>
大男鑿山衣盡紅中男操舟慣張篷獨山門外北風惡<lb/>
白浪如天怖殺儂<lb/>
溪上雪消春水髙鵞黄新栁暗長橋橋頭人家好春酒<lb/>
無情長與駐蘭橈<lb/>
雙舟來往奈愁何日日溪中聽櫂歌溪水西流流不斷<lb/>
海門東去作風波<lb/>
　　竹枝詞三首<lb/>
千夫萬夫皚作堆什什五五魚貫腮長興步頭候糧去<lb/>
<pb n="KR4h0160_WYG_109-69a"/>
紅闌街裏買薪來<lb/>
臙支山頭雨雪飛臙支山前人苦饑山下斧斤夜達旦<lb/>
山上閒雲長自歸<lb/>
十八里岡雲有無炎風埽地雪糢糊山川通塞奚能問<lb/>
閒看清波入太湖<lb/>
　　寄懷茜川基古石二首北山翁也<lb/>
身閒無事且婆娑轉眼流年一擲梭牢落詩懷三月過<lb/>
顛狂風信五更多潮來海市魚論斗栁暗江林鳥弄歌<lb/>
<pb n="KR4h0160_WYG_109-69b"/>
頗訝寥寥無信使題詩為問近如何<lb/>
　　寄謝諶西堂惠紙二首<lb/>
雲繭羅紋幸見投烏皮几上雪凝眸懷人端為雙魚信<lb/>
作賦空慚五鳯樓<lb/>
翠峰山下連呉㑹雪浪東來入海門胸次不留元字脚<lb/>
金香爐下鐵崑崙<lb/>
　　感興二首<lb/>
靜室無塵少客過新篁隂曳小坡陀朝來始悟春歸盡<lb/>
<pb n="KR4h0160_WYG_109-70a"/>
風裏楊花似雨多<lb/>
落花寂寂掩柴荆滿地綠隂新筍生自是老來遊興減<lb/>
江山何處不堪行<lb/>
　　題水墨龍圖<lb/>
畫史憑陵造化機研池傾倒墨龍飛生綃半幅春雲濕<lb/>
疑是前山作雨歸<lb/>
　　五月廿八日重過翠濤軒清坐終日薄暮而歸賦<lb/>
　　此葢書所見也翠濤為竹而得名余不能無辭矣<lb/>
<pb n="KR4h0160_WYG_109-70b"/>
幽人愛竹不喫筍養得修篁箇箇長五月六月雨不落<lb/>
千枝萬枝風自凉蒼雪逼人時展簟翠濤驚夢午移牀<lb/>
涓涓清潤烏皮几楚楚髙攙薜茘牆密影掃階敷𤨏碎<lb/>
餘音拂水度笙簧孫枝迸地渾疑占老節凌雲色更蒼<lb/>
三徑旋開真得計七賢避世故佯狂因懷梅友稱三絶<lb/>
却笑荷花似六郎白鶴歸時雲動蕩青鸞嘯處夜微茫<lb/>
對之可使食無肉衰矣空慚鬢有霜隠几無心開巻帙<lb/>
捲簾隨意炷爐香日中見斗瞻霄漢月下吹簫引鳯凰<lb/>
<pb n="KR4h0160_WYG_109-71a"/>
物外襟懷差可共閒中滋味淡相忘不尋酒伴雞豚社<lb/>
誤落詩名錦繡坊時復開樽排匼匝每憐學子走□蹡<lb/>
興來坐久無聊賴老去頻過也不妨他日成材惟汙簡<lb/>
於今觸目盡琳琅振衣散䇿歸來後江路迢迢又夕陽<lb/>
　　則明遊餘杭三橋步回過余草堂賦此謝之<lb/>
秋日三橋步行舟野色新亂山圍草市荒埭接江津杉<lb/>
竹通蠻獠麇麋飯獵人欲將金粟酒為子拂征塵<lb/>
　　題枯樹圖<lb/>
<pb n="KR4h0160_WYG_109-71b"/>
鐵幹槎牙翠葉殘雲根剥落古苔斑大材寧盡天年老<lb/>
不遇工師不出山<lb/>
　　九月晦訪聲逺留題<lb/>
海門潮上水如烟賀老重維載酒船喜見雲山開雪壁<lb/>
幸因郎囝鼓氷絃應門童子清於鶴搗藥靈禽半是仙<lb/>
嵗晚卜鄰應有約幾時行李到梅邊<lb/>
　　寄則明二首<hi>時客於竹洲作</hi>
苜蓿花開徧地秋秋聲渾在樹梢頭西風昨夜吹歸夢<lb/>
<pb n="KR4h0160_WYG_109-72a"/>
喚起客懷無限愁<lb/>
幾樹芙蓉近水低碧沙凉露泣莎雞月邊已有南來鴈<lb/>
飛過荻江官渡西<lb/>
　　晚歸書事六言二首<lb/>
訪舊五溪薄暮沙長歸路迢遥虚市人家燒燭流水孤<lb/>
村斷橋一箇殘僧待渡數聲短笛歸樵閃閃昏鴉啼後<lb/>
江風又落寒潮<lb/>
渙榜溪翁罷酌郵鈴稚子傳書暝烟寒雪欲落臘栁半<lb/>
<pb n="KR4h0160_WYG_109-72b"/>
黄未舒雲葉落隨去鴈浪花潑剌跳魚一段詩情畫意<lb/>
瀟然風景愁余<lb/>
　　醉歸<lb/>
醉歸不覺已斜曛稚子驩迎先候門露林睡覺冷如水<lb/>
樹影滿牕疑是雲<lb/>
　　題黄鶴山樵畫匡山讀書圖<lb/>
黄鶴山人美如玉長年愛山看不足醉拈禿筆埽秋光<lb/>
割截匡山雲一幅詩豪每憶青蓮仙結巢讀書長醉眠<lb/>
<pb n="KR4h0160_WYG_109-73a"/>
我欲因之攬秀色雙鳬飛墮香爐前<lb/>
　　寒食漫興書所見二首<lb/>
楊栁東風日夜顛杏桃無語不成妍水流竟沒鷗邊石<lb/>
雨重渾迷卵色天節序悤悤無可那物情洶洶最堪憐<lb/>
荒村閴寂無雞犬何處人來埽墓田<lb/>
三月三日雨初晴清旦梳頭坐草亭一坡草色為誰綠<lb/>
千樹栁條無賴青憂患未平心耿耿衰遲那遣鬢星星<lb/>
林鳩厎事頻呼婦强聒春愁苦厭聽<lb/>
<pb n="KR4h0160_WYG_109-73b"/>
　　九日雨中雜興<lb/>
霜降海門天氣肅無邊落木總繽紛鷗眠夜渡芙蓉雨<lb/>
鴈落秋田䆉稏雲未有詩篇酬令節祇將茗盌對爐薰<lb/>
月中桂子飄人世時有天香隔幔聞<lb/>
　　聽雨<lb/>
傾倒天瓢走雨工海門龍過起腥風瀟瀟午夜鳴山竹<lb/>
如在春江聽打篷<lb/>
　　期友不至<lb/>
<pb n="KR4h0160_WYG_109-74a"/>
長日閒吟步紫苔流光轉眼熟黄梅雄風豪雨將春去<lb/>
濁垢深泥少客來老柘葉稀愁繭痩草田水漫厭鵑催<lb/>
題詩問訊王文學懷抱何時一笑開<lb/>
　　風雨連日閉户黙坐懷思可知忽翠濤軒以筍□<lb/>
　　之惠走筆答之<lb/>
春事都隨逝水東不堪日夜雨兼風龍歸海浦沈雲黒<lb/>
鳥啄櫻桃落子紅老境詎言詩有債醉鄉誰謂酒無功<lb/>
鮭蔬向賴西鄰筍甆缶時將五尺僮<lb/>
<pb n="KR4h0160_WYG_109-74b"/>
　　集句題水仙圖<lb/>
秋水為神玉為骨山礬為弟梅是兄恍然坐我水仙府<lb/>
吾與汝曹俱眼明<lb/>
　　雜詩五首<hi>以下見玉山雅集</hi>
三月南江渡行春屬晚晴留連花下䑽釃酒待潮生<lb/>
開船收雨色新水達春江鸂鶒元無侣雎鳩自一雙<lb/>
青天歸鴈喜宻樹坐鶯深落日春愁裏懷人浩蕩心<lb/>
城門踏青草城下楊華度荒壠無耕人三月輸官賦<lb/>
<pb n="KR4h0160_WYG_109-75a"/>
近江喬木裏彊半棣華栽葉覆青青蔓相沿别樹開<lb/>
　　倣李商隠一首<lb/>
華落銅盤蠟炬融逶迤春色照夫容當筵行酒金釵側<lb/>
隔座吹笙繡幕重已有鸞刀飛鱠縷未須翠釡出駝峯<lb/>
夜深環佩雲中過宛在瑶臺月下逢<lb/>
　　登澱山寺<lb/>
一上湖南澱山寺寺門髙開秋樹顛下界雲煙惟一氣<lb/>
八方樓閣駐諸天無風靈籟時生壑深夜神龍或起淵<lb/>
<pb n="KR4h0160_WYG_109-75b"/>
我獨題詩此臨眺寥寥宇宙幾千年<lb/>
　　懷友<lb/>
炎夏夜景靜齋閣臨前池當檐素月流舉扇凉颸吹參<lb/>
差丹棘花婀娜紅蓮枝玉人美無度耿耿勞我思<lb/>
　　江水辭送友人之龍江二首<lb/>
江水一百里南風一日程飛華多意緒相逐柁樓行<lb/>
江水五百里上有蘭與芷采之遺所思含情似江水<lb/>
　　采蓮曲和鐵厓先生二首<lb/>
<pb n="KR4h0160_WYG_109-76a"/>
刺船水中央攏船乗晚凉近番灘上過葉裏好鴛鴦<lb/>
盈盈藕上花采采墮清淚願將心中絲繫君雙玉佩<lb/>
　　蹋踘篇和鐵厓先生二首<lb/>
江南稚女顔色新百花樓前蹋繡輪紅蕖小韈不動塵<lb/>
不動塵放嬌態微風來舞裙帶<lb/>
芙蓉小踘蹋曉風金璧歩揺聲丁冬繡衫窄窄交斜紅<lb/>
交斜紅露玉腕揮紫綿浥香汗<lb/>
　　草堂紀事二首<lb/>
<pb n="KR4h0160_WYG_109-76b"/>
六月四日登草閣雲薄林深暑氣消無賴野鶯飛箇箇<lb/>
不知風雨一朝朝<lb/>
池上戎葵髙一丈白白朱朱復可哀近報彩舟來浦口<lb/>
頻開金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>向花開<lb/>
　　過沙湖賦竹枝詩<lb/>
白沙湖頭月色新白沙湖裏水如銀可是呉宫雙玉管<lb/>
聽得一聲愁殺人<lb/>
　　題萱蝶圖<lb/>
<pb n="KR4h0160_WYG_109-77a"/>
堂前萱草散滿地朶朶幽華也可憐絶愛篔簹相暎帶<lb/>
生憎蛺蝶舞留連<lb/>
　　和靖看梅圖<lb/>
西泠橋下林家墓猶有舊時無數花孤雲何處雙飛鶴<lb/>
落日鵁鶄滿白沙<lb/>
　　舟中三首<lb/>
潮發江門百餘里曉過夫容湖上頭嫋嫋秋風吹攑栁<lb/>
層層雲氣葢船樓<lb/>
<pb n="KR4h0160_WYG_109-77b"/>
無聲星光駕秋色即看露氣薄人衣逶迤流吹天頭落<lb/>
潑剌驚烏樹裏飛<lb/>
天河垂地月光白荻岸秋連野水青浪静埜漚來片片<lb/>
櫓揺楓葉下㝠㝠<lb/>
　　渡呉淞江<lb/>
九月渡江江水落荻花岸岸與秋連沙橋欹側平當樹<lb/>
江鶴翻迴巧觸船<lb/>
　　送姚子華浙東帥府掾<lb/>
<pb n="KR4h0160_WYG_109-78a"/>
掾郎辟舉南州掾炳炳才名蚤嵗收幕府簡書閒白晝<lb/>
㦸門旌斾巻髙秋花開擬上瀛洲看酒熟頻為鑑曲遊<lb/>
北來或有雙魚使煩寄新詩寫我憂<lb/>
　　和鐵厓西湖竹枝詞<hi>以下補遺</hi>
江頭竹枝青復黄纎纎織作養蠶筐乍可採桑南陌上<lb/>
不願黄金逢貴郎<lb/>
　　送瞿惠夫青龍鎮學官二首<lb/>
山雨蕭蕭夜轉多思君别後定如何帷犀怪厎時時動<lb/>
<pb n="KR4h0160_WYG_109-78b"/>
池上東風生綠波<lb/>
雲影垂江䕶晏隂題詩東閣晚寒侵便須騎馬迎君去<lb/>
街上青泥三尺深<lb/>
　　題宋楊補之墨梅<lb/>
繁華漸覺枝頭少冷蝶寒蜂盡不來寄語春風莫相妬<lb/>
明年還我最先開<lb/>
　　俞逺豆亭集<lb/>
　　　逺字之近江隂鳯歌鄉人隠居教授自號空谷<lb/>
<pb n="KR4h0160_WYG_109-79a"/>
　　　因稱空谷先生身癯神骨秀竦目光燁燁好著<lb/>
　　　小冠戴方山椶笠衣白綺裘儼然神仙中人行<lb/>
　　　出一市盡驚至正壬辰鄉寇竊發所過殘毁乃<lb/>
　　　築土為室嘯歌其中長吟短咏語必驚人如龍<lb/>
　　　門桐歌小石灣行澄江八景等篇傳誦人口所<lb/>
　　　著豆亭集學詩管見嘗自序其詩曰蟲之<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
　　　鳥之嚶嚶機動籟鳴豈得已不已乎不得已乎<lb/>
　　　耳卒年七十二同里王逢挽詩云襄陽一耆舊<lb/>
<pb n="KR4h0160_WYG_109-79b"/>
　　　東魯古先生葢重之也<lb/>
　　挽王萊亭庫使<hi>王逢之父</hi>
客行天下半波流日滔滔卓然王幙長獨詣見所操西<lb/>
風吹黄鵠瞥眼雲中翺無彼升天翼欲飛詎能髙讀律<lb/>
三十年弗離州縣勞歸休青山郭緣溪置屋牢種𤓰以<lb/>
為業不復求其曹饌甘盤有魚飲㫖尊有醪兒賢曲奉<lb/>
養末慕樂陶陶奈何百年期懽忻變號咷望見雙梧樹<lb/>
我每涕沾袍梧樹奚足悲迴躅於焉韜<lb/>
<pb n="KR4h0160_WYG_109-80a"/>
　　遊小石灣<lb/>
前年遊小石小石之下江悠悠今年遊小石江水只似<lb/>
前年流江流日夜流不息石根水齧成沙礫主家銀瓶<lb/>
三尺髙長向江邊宴賔客江邊雲木藏華構主人不歸<lb/>
春鎖晝開門掃地借<hi>一作惜</hi>舖筵舞影出闌驚雉雊一春<lb/>
天氣今日佳城中千人萬人來步陣飄紅香散霧撲面<lb/>
不去飛塵埃移樽更就江流飲酒光五色沙如錦懸崖<lb/>
欲落未落處挽客更坐毛髪凜青天龍挂東海門颶風<lb/>
<pb n="KR4h0160_WYG_109-80b"/>
忽來天晝昏白波如山發山鼻坐恐此地為江呑金支<lb/>
翠旗光閃灑冉冉靈胥騎白馬我欲招之招不來大鯨<lb/>
嘘紅射盞斚此景向來良不侔丈夫跌絶婦女愁手中<lb/>
横竹孤鳯叫日脚迸落蘼蕪洲眼空髙興不可遏割肉<lb/>
大啖湯沃雪風休月出浪復止小娃强歌聲不悦我言<lb/>
小石天下無衆客相顧皆胡盧説東洛談西湖我請謝<lb/>
客客莫誣西湖白鶴去不返東洛看花生已晚<lb/>
　　澄江八景<lb/>
<pb n="KR4h0160_WYG_109-81a"/>
　　　蓉城曉煙<lb/>
落月昏昏城樹白山煙一帶接閭居天髙樓鼓晴光覺<lb/>
江近篝香潤不除刁斗營前看洗馬轆轤井上聚穿魚<lb/>
蓬萊有約蒲帆重欲問麻姑借羽車<lb/>
　　　巫門夜雨<lb/>
巫子門前沙擁波泊舟黑夜雨滂沱龍呼匣劍辭人去<lb/>
鳥作飛車送鬼過翦燭頻昏抄細字看天未旦起狂歌<lb/>
玉闗何處頭如雪明月長竿還挂蓑<lb/>
<pb n="KR4h0160_WYG_109-81b"/>
　　　海門賓日<lb/>
天在海門東復東星移河落日曨曈三聲雞唱齊州白<lb/>
五色鸞翔弱水紅舟楫盡登揚子岸衣冠應滿太空宫<lb/>
寸心老我傾葵藿扣缶狂歌鬢蓬<lb/>
　　　孤山釣月<lb/>
大江春石是孤山山下漁人戴鶡冠花發廣陵忘捩拕<lb/>
水呑雲夢好持竿珠光電轉龍堂晝玉屑空飛兔臼寒<lb/>
一曲靈歌歌遽止馮夷按節鼓狂瀾<lb/>
<pb n="KR4h0160_WYG_109-82a"/>
　　　石灣春霽<lb/>
春月少晴晴即風石灣今日好春融已憐野水添杯緑<lb/>
更有雜花開樹紅錦帳移㕑人簇簇銀鞍並妓馬瓏瓏<lb/>
擊壺錯按伊州弄句落鷗波浩蕩中<lb/>
　　　揚子秋濤<lb/>
大江日日潮流地八月飛濤天半來髙蹴一門危立海<lb/>
散馳千道殷崩雷鳥驚斷磧都相失鯨挂横山不及回<lb/>
寄語北來能賦客江南竒觀遲登臺<lb/>
<pb n="KR4h0160_WYG_109-82b"/>
　　　沙嶼晚渡<lb/>
呉山望斷楚山蒼江北江南一葦航野屋半開人慘澹<lb/>
征車相次馬𤣥黄羽竿風急回鳴鶂魚笱燈微隔樹桑<lb/>
指顧揚州莫惆悵燕姬樓上勸飛觴<lb/>
　　　淮甸晴眺<lb/>
廣陵南盡是長川山隔川流不隔煙一騎看花來闕下<lb/>
千帆轉粟上天邊漚波鴈磧芻蕘合豚穽雞塒井絡懸<lb/>
我住孤城愁偪仄定來釣弋過殘年<lb/>
<pb n="KR4h0160_WYG_109-83a"/>
　　清隠軒<lb/>
讀罷黄庭内景篇道人風度亦翩翩山中呼酒喚明月<lb/>
天上賜衣生紫煙啼過宫鸎春幾度飛歸遼鶴世千年<lb/>
向來書牓詞林客可怪逢仙不學仙<lb/>
　<lb/>
　<lb/>
　<lb/>
　<lb/>
<pb n="KR4h0160_WYG_109-83b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元詩選三集巻十五<lb/>
</p>
<p>
</p>
  </div>
</body>
</text>
</TEI>
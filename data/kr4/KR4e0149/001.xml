<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻一<hi>初集一</hi>
                </head> <lb/>
    <p>
<pb n="KR4e0149_WYG_001-1a"/>
欽定四庫全書<lb/>
　東江家藏集巻一<hi>初集一</hi>
　　　　　　　　　　　　　明　顧清　撰<lb/>
　山中稿<lb/>
　　賦三首<lb/>
　　　夢萱賦<lb/>
　教諭李大經先生一日召清曰吾官晉江時夢吾亡<lb/>
　親明日而吾弟縉紳至感而有作和者數十人諸體<lb/>
<pb n="KR4e0149_WYG_001-1b"/>
　畧備聞子學楚騷其為我賦之清曰唯唯<lb/>
吁嗟先生之苦心兮切獨懐此春暉縻官程於逺道兮<lb/>
忳壹欝其含凄擥芳華以凝睇兮睠浮雲而徘徊白日<lb/>
忽以晻㣲兮蹇獨寐而増懐聴啼烏之啞啞兮泪汪浪<lb/>
而隕顋展轉反側望以永絶兮息愔愔而漸㣲精真互<lb/>
以專結兮怊荒忽而逺馳烝浮浮其不自制兮又孰知<lb/>
余行之所歸剛風歘其北起兮若先予以往路凌滄溟<lb/>
厯浮丘兮指舊鄉而徑度固化人之不可誣兮千里超<lb/>
<pb n="KR4e0149_WYG_001-2a"/>
於跬歩覽松楸之靡靡兮門閭脩直而將將忽回互以<lb/>
自迷兮混存歿其茫茫紛駿奔其合沓兮覿慈顔於中<lb/>
堂儼牀茵之初劇兮刀圭羅列而扶將氣奄奄而就盡<lb/>
兮心惓惓而不忘撫蘭枝而垂涕兮言縷縷其孔詳曰<lb/>
至親惟兄弟兮本一氣之流通惟形骸之有隔兮遂胥<lb/>
逺於厥終毋畫而心兮鑒於角弓以母視弟兮以殊為<lb/>
同脩厥垣墻兮光於乃宗痛誨言之不可繼兮方擗踊<lb/>
而號慕金雞嘐以戒旦兮恍天涯之如故心怦怦若有<lb/>
<pb n="KR4e0149_WYG_001-2b"/>
忘兮魂搖搖而不寕渺泉臺其十稔兮何茲夢之孔明<lb/>
増傷永懐鬱其不解兮泪終日而縱横蒼頭走以折趾<lb/>
兮報南来之行李闖然入户兮厥維母之愛子登堂執<lb/>
手兮且驚以喜汝来何時兮我夢如是信誠思之感格<lb/>
兮非骨肉又何以及此申詩自表兮永於厥思精靈不<lb/>
可數聚兮冀徽音之匪遺余既承先生之話言兮又竊<lb/>
誦其歌詩撫瑤編而遐想兮儼前哲之遺規惟孝惟友<lb/>
兮邦家之基惟國天下兮舉此而施前千齡之既往兮<lb/>
<pb n="KR4e0149_WYG_001-3a"/>
後百世而如斯南陔白華増我悲兮其將與斯文而並<lb/>
馳者耶<lb/>
　　　感春賦<hi>戊申二月朱原誠樓上作</hi>
曰余生之泯泯兮忽盛年之已過闚六籍以探討兮竟<lb/>
淹留而蹉跎仰前修其日逺兮中宵起而浩歌昔余識<lb/>
此塗轍兮謂國都在吾目中鳴八鑾於康莊兮挾千里<lb/>
之長風左王良為執靷兮養叔右而櫜弓日騑騑其長<lb/>
騖兮又焉知途之窮覽呉㑹而左旋兮吾乃臨乎江之<lb/>
<pb n="KR4e0149_WYG_001-3b"/>
滸洶洪流其若山兮魚龍吼以馮怒江妃既受詒兮又<lb/>
無方舟以濟渡車既摧而馬罷兮僕夫<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>以相顧邅吾<lb/>
道於中野兮聊彌節以逍遥歳冉冉其將暮兮恐下女<lb/>
之有遭靈禽躍以先後兮若先予以往路非予心之不<lb/>
臧兮終偃蹇而回互旋吾轅而太息兮吾乃今始知余<lb/>
之諐小固不可逺到兮固吾猶缺焉遡回風而低垂兮<lb/>
悼吾淺之為也予既靡旌而巻斾兮固人之嗤也鵬翼<lb/>
之毶毶兮夫固未任高飛不量時而輕舉兮遭飛鳶而<lb/>
<pb n="KR4e0149_WYG_001-4a"/>
制之瞢予既昩此義兮諒宜兹及也往不諫来可追兮<lb/>
日維其棘也松栢偃蹇兮嚴霜降而愈剛𤣥豹伏匿兮<lb/>
固將潤其文章茍中情其洵美兮曰摧折庸何傷縶余<lb/>
馬於文林兮埋余輪於藝圃結良朋於青史兮拜嚴師<lb/>
於丹府静以為主兮勇以為徒敬以持之兮千里長驅<lb/>
將慿虚髙舉厲於八極兮豈惟跼蹐乎一隅感至貴而<lb/>
悲時邁兮逝矣吾將行惟秉心之或非堅兮懼有初而<lb/>
靡成申誦言以自詔兮尚無辱於同盟<lb/>
<pb n="KR4e0149_WYG_001-4b"/>
　　　雪賦<hi>庚戌十月十九日大雪在子南館中作</hi>
維天地之至富分四氣以成功首青陽而素秋普萬化<lb/>
而未窮積秘府之珍藏乃盡出於𤣥冬於時天意曖昩<lb/>
陽烏藏精江山慘淡鳥雀悲鳴蓋滕六之揚靈也須㬰<lb/>
雲集六合迷冥風凄凄以戒寒雨霏霏而先零始飄揺<lb/>
以若無終坌合其如雰拂鴛瓦以零亂闚朱户而娉婷<lb/>
颯然而下兀爾而停揖譲容與乆而未行忽亂擲其若<lb/>
怒倐逺去而如驚疑緩而急若縱而横態狀千變莫可<lb/>
<pb n="KR4e0149_WYG_001-5a"/>
殫名豈有物以使然諒剪刻之無能何體質之純潔通<lb/>
表裏而精明被四海而有餘落九天而無聲類有得於<lb/>
大道耻聲聞之過情其著於物也蘢蓯䝉鬆初纎後穠<lb/>
有均厥施不强其從惟與物而無心故有形而必䝉隂<lb/>
崖沍以先積陽坡燠而後鍾洎一氣之旁達納萬象於<lb/>
鴻濛於斯時也若木收耀燭龍濳蹤九野漫而莫辨八<lb/>
紘混而同風盤古開天而自惑神禹委鍤而休庸彼甘<lb/>
公之與章亥又何以度乎南北之與西東爾其喬松脩<lb/>
<pb n="KR4e0149_WYG_001-5b"/>
竹怪石枯枝層巒疊巘斷岸回蹊城郭綿以連亘樓閣<lb/>
互以參差咸改貌而易形各獻巧而呈竒或虎而伏或<lb/>
鸞而棲或龍翔夭矯或鶴舞䙰褷瑤琨棄而載塗組練<lb/>
長而被隄疎者以密直者以欹汚者以潔險者以夷丹<lb/>
青為之失色糞壤藉而生輝争耀目而動心咸可駭而<lb/>
可疑乃命吾舟乃脂吾車尋詩人於灞橋弔隠士於西<lb/>
湖登太白之髙峰望天驕之所廬氷峩峩以若山雲惨<lb/>
慘其愁予飛千里而不留積累冬而未渝顧頃刻之難<lb/>
<pb n="KR4e0149_WYG_001-6a"/>
任焉中郎之乆居彼逺畧之是勤豈茲憂之未虞旋吾<lb/>
轅以南征訪重華於蒼梧雲冥冥以相威風颼颼而與<lb/>
俱東望暘谷西覽坤隅俯一白之茫茫想淳風於古初<lb/>
於時蝮蛇遁形封狐屏跡炎烟廓清萬里如一嶺五嶠<lb/>
以波湧桂千峰而玉立信一氣之孔神葢無逺而弗及<lb/>
悲往轍之難尋將返予之故鄉歴九疑而洞庭予乃臨<lb/>
乎沅湘鳥不飛兮山空水無舟兮江長哀靈均之忠魂<lb/>
與龍蛇而並藏彼荷衣與蘭佩又何以禦此寒凉遡回<lb/>
<pb n="KR4e0149_WYG_001-6b"/>
風而長歎見藍關於左方憶韓子之南遷嘗於此乎徬<lb/>
徨感哲人之多罹涕雙隕其汪浪意迷惑而不分將往<lb/>
訊於巫陽忽抑志而自思曰吾行其已周及春陽之未<lb/>
晞吾將覽于皇州銀臺隠而倚空瑤宫矗其雲浮彼竭<lb/>
力以勞民此無營而極休消百沴於窮冬兆豐年於西<lb/>
疇千官抃以稱觴九重莞而褰旒於是乘鸞輿登龍樓<lb/>
承天慶敷鴻猷賑閭閻之饑寒䘏囹圄之纍囚法平施<lb/>
以治民返質素以自修乃命梁園之彦郢客之儔發陽<lb/>
<pb n="KR4e0149_WYG_001-7a"/>
春之雅調奮白戰之竒謀餞𤣥冥於朔郊賓勾芒於孟<lb/>
陬俄而曜靈東出霈澤滂流九衢盎其如春都人聚而<lb/>
歌謳懽聲雷動和氣雲游然後知聖人同天下以為樂<lb/>
而江湖之逺徒自歎於淹留也<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_001-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻五<hi>中集一</hi>
                </head> <lb/>
    <p>
<pb n="KR4e0149_WYG_005-1a"/>
欽定四庫全書<lb/>
　東江家藏集巻五<hi>中集一</hi>
　　　　　　　　　　　　明　顧清　撰<lb/>
　北游稿<lb/>
　　賦五首<lb/>
　　　文淵閣賦<lb/>
昔我文皇之統萬方也稽往古遵舊章攬衆維提要綱<lb/>
謂六典之分雖倣於周禮而百揆之總實自於虞唐或<lb/>
<pb n="KR4e0149_WYG_005-1b"/>
合而分或約而詳蓋不可無樞機之總疇咨之良也乃<lb/>
眷斯顧禁垣之隅乃崇傑閣翼彼宸居錫文淵之嘉號<lb/>
擢鑾坡之碩儒職論思於九重贊元化於中樞雖官曹<lb/>
之未彰實名體之隱如此其大略也若乃其地則日華<lb/>
之右丹鳳之東重門側啓複磴中通長廊後帶而龍矯<lb/>
層城對起而繚虹非密勿之有關蓋不得以闖乎其宫<lb/>
其中則有石渠之祕金匱之藏殷周訓誥洙泗典常班<lb/>
馬之所敘述賈董之所鋪張奎光璧耀照灼乎虹梁其<lb/>
<pb n="KR4e0149_WYG_005-2a"/>
前則有玉堦珉磩仰接俯延文杏敷錦碧芸連錢瑤臺<lb/>
植和鼎之卉銅池分並蔕之蓮承雨露之先及各獻巧<lb/>
而呈妍其為制也䆳密高閎沈深肅清黄扉豁其前厰<lb/>
白間疎以通明案有朱墨庭無訟爭希夷乎紫宫逍遥<lb/>
乎玉京邈風雨之何及時仙韶之逺聆乃有臯夔之輩<lb/>
稷禼之倫大冠長劒鳴玉垂紳坐於兩楹敷帝猷而演<lb/>
皇墳萬機倚以裁決庶績賴以經綸則有大官供帳天<lb/>
府奇珍湛恩渥禮眷我儒紳至於睿思時凝事資訪逮<lb/>
<pb n="KR4e0149_WYG_005-2b"/>
中貴傳宣東朝賜對日度晷而徐還步金扉而緩退其<lb/>
或金根戾止玉輦幸臨略等級於堂陛咨失得於古今<lb/>
每先過而陳善亦隨時而獻箴或都而俞或吁而咈言<lb/>
皆可書動鮮有慝此則建閣以來累朝之盛節也嗚呼<lb/>
漢開金馬賢俊雲蒸唐啓學館士誇登瀛徒取技於雕<lb/>
蟲尚無關於大經然猶耀簡䇿熙鴻名而况地兼乎木<lb/>
天之重名並乎鳳池之榮酌元氣以運四時敷王言而<lb/>
令庶正宜乎萬事於此理萬化於此成而陶冶乎其中<lb/>
<pb n="KR4e0149_WYG_005-3a"/>
者又可闕於頌聲也於是拜手稽首敷陳其槩而系之<lb/>
以歌歌曰五雲葱蘢黄閣崇兮東璧流照光<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>空兮維<lb/>
帝伊佐志浹道同兮政於此成民物豐兮有隆自今垂<lb/>
之無窮兮<lb/>
　　　迎薰所賦<lb/>
　迎薰所者錫山鄒顯之燕息之室也縉紳之題詠富<lb/>
　矣錢君世恩要予賦予以其未至也辭不可乃想象<lb/>
　髣髴寫君之意而述以歸之其詞曰<lb/>
<pb n="KR4e0149_WYG_005-3b"/>
穆清微其有無兮披拂乎予之兩楹薄筠簾以迴轉兮<lb/>
汎蕙帷之輕明塊予處此一室兮逝將息乎逢迎蹶披<lb/>
襟而曳履兮若美人之在庭昔予厭彼濁世兮獨冥搜<lb/>
於千古聞重華之盛明兮嗣放勳而馭宇地以平天以<lb/>
成兮被龍山而容與維兹風之適來兮㑹千載之一時<lb/>
皇情穆以有感兮撫朱弦而寫之時以阜財薰以解慍<lb/>
兮至今盈耳而希夷予生不及帝之時兮徒髣髴於宵<lb/>
寐今日不知何日兮怳神交而心㑹固人生之倏忽兮<lb/>
<pb n="KR4e0149_WYG_005-4a"/>
哀時命之不齊天與人其代勝兮恒寡安而多危鳴條<lb/>
既不可以長兮矧東周其下移七王之雲擾兮劉項爭<lb/>
雄南北之腥羶兮唐五季之昏䝉彼固見青天皎日其<lb/>
幾何兮又何暇弄月與吟風蹇予抱此陋質兮羌獨當<lb/>
此辰也賢與聖其兩逢兮予獨為此民也萬物之長茂<lb/>
兮朱明在行地上躋而天下降兮蘊隆熾而熇蒸鼓乾<lb/>
坤以為爐兮仰赫曦之明明方永日之不可暮兮忽纚<lb/>
纚其自南襲單絺以流沫兮孰使予食美而寢甘予壹<lb/>
<pb n="KR4e0149_WYG_005-4b"/>
不知其所如兮忽吾造於姚媯精穆穆以交騖兮若鸞<lb/>
凰之先台窺玉衡以左轉兮卿雲縵其陸離拜紾衣於<lb/>
當宁兮日與月其交輝襲芳飲淳兮樂不可以極也撫<lb/>
心闢志兮胖吾體之適也吾既忘吾形之逺邇兮風亦<lb/>
不測其何之仰銀潢之耿耿兮步徙倚於庭墀劃撫楹<lb/>
而長嘯振庭柯之微微重曰薰風兮南來經吾堂兮厯<lb/>
吾階予散髮兮前榮若將進兮復回玲瓏兮八窓為君<lb/>
兮洞開唐虞世逺兮不可以追嚴霜刻骨兮烈日燎肌<lb/>
<pb n="KR4e0149_WYG_005-5a"/>
幸與子兮無逺終吾生以徘徊<lb/>
　　　弔蔣文輝賦<lb/>
　𢎞治丙辰華亭蔣先生文輝以太學生集判入京師<lb/>
　絶淮而上遇暴風沒於清河予鼓篋頖黌及文輝游<lb/>
　知其人卓乎斷然不應其罹此也戊午二月其從孫<lb/>
　鼎自京師南歸予哀君積學苦志而不以考終恐其<lb/>
　遂離釋渙散而無所歸也為作楚詞一通授鼎使投<lb/>
　諸河以弔之其詞曰<lb/>
<pb n="KR4e0149_WYG_005-5b"/>
吁嗟先生吾誠不知天之道兮果蒙昧而杳冥賢秉節<lb/>
而迍邅兮嚚肆行而顯榮貞夫槁死窮谷兮饕餮讒嫉<lb/>
姱以充庭顏簞瓢而夭閼兮栁跖耉以縱横淆玉石以<lb/>
俱燬兮擥蕭蕙而同刈鸞宛頸以折翼兮梟夭矯以横<lb/>
厲繄昔人之憾此兮吾常謂其不信獨憤世而長往兮<lb/>
懲一噎而毁飱杲白日之昭昭兮謂斯言其有常孰洪<lb/>
流之奔猛兮而以代子黄腸彭咸之畢命兮遭時之不<lb/>
祥零江之滅膂兮惟賄見而忘生吁嗟先生獨何為兮<lb/>
<pb n="KR4e0149_WYG_005-6a"/>
而淪胥以傾飭躬砥行兮逝將邁於昔賢遭時盛明兮<lb/>
被章甫以周旋指紅雲而上征兮披五色之玫瑰嵗既<lb/>
晏予疾驅兮亦既亂於清淮晧層氷之嶷嶷兮忽舟舞<lb/>
而桅掀風號呼以殷怒兮竟渾澒以淪淵稽素履而考<lb/>
厥祥兮一不知其招也將天人之殊軌兮日與月其昭<lb/>
昭也誠縱恣而弗主兮吾何以終此朝也滔滔汴泗兮<lb/>
晝夜東馳奔流赴海兮不見其涯吁嗟先生兮誰適焉<lb/>
歸魚龍眩幻兮百恠谽谺長蛟千仞兮掉尾磨牙以殺<lb/>
<pb n="KR4e0149_WYG_005-6b"/>
為嬉兮以凶為嘉秩川靈而奠祠兮固將以為民禦縶<lb/>
青猿於幽址兮昔人夫豈無故靡玉帛其無讓兮視顛<lb/>
沛其猶固然委成數於莫改兮又孰與懲頑而牖賢懣<lb/>
吾懷之莫寫兮詞既訖而重陳忠與佞其同凶兮驅一<lb/>
世而横奔洵予志之匪惑兮固絲亂而塵氛茍初志之<lb/>
靡定兮不改轍而迴輪重曰洪流浩瀚兮汨淵淪幽暗<lb/>
弛弱兮漭無神吁嗟先生兮此湛身裹餦餭兮香苾芬<lb/>
投畀中流兮悲忍云巫陽上天兮誰與詢歌以訊陽侯<lb/>
<pb n="KR4e0149_WYG_005-7a"/>
兮哀我人<lb/>
　　　東山賦<lb/>
　太湖有東山焉少詹學士守谿先生之尊君既致政<lb/>
　歸老其間天子推恩厯封至左春坊左諭徳今年壽<lb/>
　八十矣七月十一日實惟初度之辰及先生門者皆<lb/>
　預為詩歌以獻清壬子先生所造士也曩昔道吳門<lb/>
　蹐公行竊思拜於下風而不得但遥望丹崖緑壑於<lb/>
　洞庭煙靄間杳然如隔世外乃今幸得以言語附諸<lb/>
<pb n="KR4e0149_WYG_005-7b"/>
　生後將與吳歈越唱並進於公前其何幸加焉於是<lb/>
　敬即公所居東山而賦之雖詞義萎弱聊以宣寄嚮<lb/>
　往備衆作之一云爾其詞曰<lb/>
客有厭塵區之側隘慕松喬之所廬思御風而乘氣超<lb/>
六合而嬉娛乃命奇肱挾飛車凌閶闔登天衢經崑崙<lb/>
厯嵩華憩泰岱而一息窮遐眺於東吳遡匹練之餘輝<lb/>
指滴翠於煙蕪時乃恍若形邁穆爾神渝乃援馭者而<lb/>
告之曰吾聞夫揚有巨浸是名具區中有靈山東西列<lb/>
<pb n="KR4e0149_WYG_005-8a"/>
居三洞五門九便七塗潛通五嶽苞絡坤輿今兹所覩<lb/>
是邪非歟爾有覿於彼者乎於是馭者極目而睨之曰<lb/>
嘻有是哉此夫隱隱崇崇處窪而窿旁無附麗兀若乘<lb/>
空者乎鬱鬰葱葱或青而紅中涌金銀結為崇墉若有<lb/>
真仙隱約其中者乎乍陽而隂倏晦而明靈恠翕忽不<lb/>
可殫名積氣冥䝉兮覆其上浮光滉漾兮揺其垠剽兮<lb/>
矯兮若鸞鳳之翳日灼兮爍兮若瑶草之敷春其舒也<lb/>
若霧其停也若雲窮目所未覩極耳所未聞先生有意<lb/>
<pb n="KR4e0149_WYG_005-8b"/>
於兹行乎願振䇿而驅輪於時東山主人方以揆度之<lb/>
辰啓金堂闢林屋發雲簽檢瑶籙呼逺游與赤松歌南<lb/>
山以相屬聞客行之逺來起相視而頓足乃巻瑶席徙<lb/>
金鍾登駕浮挹垂虹前隱浮玉後憑穹窿俯擥神芝仰<lb/>
䕃喬松翫龍魚於金沙瞰舞石於幽宫石鵝管以垂乳<lb/>
泉醍醐而沁空金䆫豁其四啓玉戸窈以旁通已而綸<lb/>
素絲揄文竿則盈尺之玉登於盤翳芳林振瑶柯則徑<lb/>
寸之珠隕於山然後牽紫絲於波底落火齊於巖端溪<lb/>
<pb n="KR4e0149_WYG_005-9a"/>
芼錯以並列陸寶燦以相鮮乃有王韓劉張葉周暨唐<lb/>
月質星標雲冠霧裳左掖右擁贊我壺觴客乃茫然自<lb/>
失憮然遐想曰主人其有道者哉主人未對而傍有笑<lb/>
者曰嘻客以主人為有異於人乎主人之少也蓋嘗耕<lb/>
六籍漁百家含道真咀文華舒英翹於簡牘粲雲月而<lb/>
朝霞其壯也又嘗觀國光列賢科撫雷封之百里覃文<lb/>
化於絃歌既乃時與道乖俗與政訛人我是迂我得實<lb/>
多於是褫銀章於五斗歸長嘯於煙蘿若夫文章命世<lb/>
<pb n="KR4e0149_WYG_005-9b"/>
道術經邦則承構之有人焉芝蘭再秀瑜珥重輝則繼<lb/>
徳之有孫焉一命而登太史再命而列宫賓輝煌乎九<lb/>
重之詔璀璨乎五雲之文則帝命之日新焉蓋隠而不<lb/>
失義顯而能禔身夫是以賁兹山於千古掩圖藉於無<lb/>
前也豈與夫沮溺之徒絶人羣而遺世囁嚅之子決性<lb/>
命而徇人者哉客乃起而謝曰夫行有所極美有所鍾<lb/>
名不外至樂本在中微君言吾幾浪迹於汗漫之鄉乃<lb/>
相與歌曰山之高兮如雲湧洪淵兮承厚坤靡虧崩兮<lb/>
<pb n="KR4e0149_WYG_005-10a"/>
維千春山出雲兮雨四方蘇萬物兮躋時康民鼓舞兮<lb/>
歌后皇山中之人兮壽而臧對雲山兮樂無央吁嗟往<lb/>
昔兮徒相望東華兮塵土蓬萊兮𣺌茫宛洞庭兮東渚<lb/>
早歸來兮從公游以徜徉<lb/>
　　　弔董貞女賦<lb/>
　貞女故都督僉事河間董公興之女許嫁故都御史<lb/>
　冦公深次子某未行而某死求往弔不許遂不食越<lb/>
　十日亦死後三十年予從其兄同知君琇得其事乃<lb/>
<pb n="KR4e0149_WYG_005-10b"/>
　賦以弔之其辭曰<lb/>
絶命兮委身登高樓兮閴其無人撫明鏡兮太息横流<lb/>
涕兮霑巾嗟人生兮實難耿予心兮竟誰陳思夫君兮<lb/>
未識隔泉臺兮路漫漫以誰極仰青天兮萬里羨黄鵠<lb/>
兮交翼黄鵠交飛兮翼蹡蹡誰其送我兮君之傍濯鉛<lb/>
華兮解明璫孰為羅綺兮孰為膏粱矢一心兮黄壤儼<lb/>
六轡兮康莊桂有種兮蘭有根芳香蘊結兮何千百年<lb/>
董之室兮冦之門誰其積兮鍾爾賢柏舟之靡忒兮其<lb/>
<pb n="KR4e0149_WYG_005-11a"/>
猶共巹庶髣髴兮齊布衣之讎燕賢有過而愚弗逮兮<lb/>
吾寧謂其踰之漭狂瀾之東騖兮寧激以隨重曰已矣<lb/>
俗其淪兮吾不知其所窮委身十君更四姓兮世猶以<lb/>
保民而書庸我哀斯人殞於璞兮而或以非中歌以唁<lb/>
之兮千秋萬嵗罹百毁而靡從<lb/>
　　辭十九首<lb/>
　　　陸孝子刲股辭<lb/>
兒有身兮母之遺母疾之殆兮兒生何為身死母可代<lb/>
<pb n="KR4e0149_WYG_005-11b"/>
兮兒甘如飴殘吾身兮寸肌免吾親兮阽危孝哉陸生<lb/>
兮人子之儀吁嗟生兮當此時目見母兮身不為兒兒<lb/>
肌斷兮母不知母命以續兮肌復滋嗟生之孝兮於古<lb/>
稀彼鄠之對兮理固宜情迫於中兮擬議安施仁有殺<lb/>
身而成兮身今在兹毁以易親死兮又何惜夫此而嗟<lb/>
生之孝兮今誰繼之持以奉吾君兮千秋萬歲其無虧<lb/>
　　　朱孺人哀辭<lb/>
有美人兮山之中潛𤣥室兮翳貞松明鏡掩兮虛夜月<lb/>
<pb n="KR4e0149_WYG_005-12a"/>
塵機斷兮悲秋風思夫君兮往日諧琴瑟兮商宫懷徳<lb/>
音兮意難窮悵泉臺兮路幾重良人慟兮惋切嗟别路<lb/>
兮音塵絶升空堂兮遲遲儼履綦兮成列惟勤勞兮未<lb/>
償懷貞淑兮心菀結凉風動兮中閨紛綷縩兮羅幃知<lb/>
百年兮終盡羌觸物兮增悲託文詞兮發潛輝有知無<lb/>
知兮慰爾思<lb/>
　　　辰慶堂辭為趙叔鳴賦<lb/>
翁生之歲兮龍麗天門龍周于天兮挾公子以凌雲<hi>翁丙</hi>
<pb n="KR4e0149_WYG_005-12b"/>
<hi>辰生叔鳴以丙辰登第</hi>翁壽而燕兮捷書在閽翁舉觴兮酹蒼旻<lb/>
紛重拜兮羅衆賓嘅人生兮不齊哀夭賤兮紛紛孰吉<lb/>
昌兮參㑹將厚徳兮通神淮之南兮江之滸栁藏其門<lb/>
兮花暎其廡翁作堂兮承帝之嘏翁燕而喜兮式歌且<lb/>
舞堂之構兮嶙峋鞏厥址兮惟千春我作歌兮告爾後<lb/>
昆爾燕而聚兮無忘爾世勳<lb/>
　　　東山辭<hi>戊午十一月初十日清寧宫災明日先生行</hi>
歲崢嶸兮白日馳朔風晨起兮霜鴈飛長河千里兮愁<lb/>
<pb n="KR4e0149_WYG_005-13a"/>
欲斷公何為兮忽言歸挽公兮屢撝悵别公兮見何時<lb/>
渺渺兮寒江心睠睠兮欲安施惟人生兮悅賢孰憎愛<lb/>
兮予私抗予章兮天閽指肝膈兮敷陳忱懇切兮臣志<lb/>
沛汪濊兮天之恩忽東山兮回首渺白雲兮孤村别來<lb/>
兮幾時叢桂枝兮輪囷顧幅巾兮猶昔莞一笑兮㤀言<lb/>
公將行兮裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>儼東路兮驂騑忽回瞻兮天闕思承恩<lb/>
兮赤墀惟人生兮不常嗟終始兮多違不竟兮公施以<lb/>
張兮世維熊蹯兮魴鯉審吾擇兮奚疑荆之山兮湘之<lb/>
<pb n="KR4e0149_WYG_005-13b"/>
江我思公兮道阻且長總羸馬兮東路忽西崦兮斜陽<lb/>
　　　蘭谷辭為黄時雍尊人賦<lb/>
蘭之生兮於彼空谷抱幽貞兮不羣以獨白石兮清泉<lb/>
紛紫莖兮冐寒渌蘭之香兮揚揚汎光風兮朝陽谷無<lb/>
人兮自芳谷有人兮吾與子兮徜徉谷中之人兮清且<lb/>
真不可見兮徒名聞仰丹崖兮千仭思委佩兮江濱折<lb/>
芳兮誰贈羌雲路兮愁人撫瑶琴兮歎息長寄情兮斯<lb/>
文<lb/>
<pb n="KR4e0149_WYG_005-14a"/>
　　　石淙辭<lb/>
山之石兮孱顏飛淙交兮石之間龍躍兮虎鬬砰雷擊<lb/>
兮雲飜尋源兮何處望極浦兮揚瀾碧之雞兮金之馬<lb/>
㸃蒼紛兮高下衆壑兮爭流指滄溟兮一瀉舟萬斛兮<lb/>
鴻毛羣龍乗之兮以變化繄山川之偉絶兮宜夫子之<lb/>
挺生起一邦而天下兮亦足稱其神靈京江既已改築<lb/>
兮猶睠睠乎兹土潁峨嵋吳蜀山兮孰云今之非古石<lb/>
弗泐兮淙弗枯散為江海蒸為霖雨兮潤八區吾誠不<lb/>
<pb n="KR4e0149_WYG_005-14b"/>
測夫子之妙用兮固將等廊廟於江湖渺南雲兮萬里<lb/>
長寄興兮桑弧<lb/>
　　　樂間園為同年夏如山賦<lb/>
　　　　仁高峯<lb/>
天之徳兮曰仁山得之兮鎮厚坤既雄秀兮又以尊撫<lb/>
衆壑兮如兒孫千花兮萬卉吾與爾兮長春<lb/>
　　　　仙游洞<lb/>
羣仙游兮大羅時憩息兮岩之阿玉柱兮金䆫俯洞庭<lb/>
<pb n="KR4e0149_WYG_005-15a"/>
兮煙波忽中宵兮月上聽泠泠之空歌<lb/>
　　　　漫興亭<lb/>
漫吾出兮周星忽歸來兮亭以成嗟平生兮萬事亦何<lb/>
擇兮何營偶欣然兮終日孰久近兮千齡<lb/>
　　　　獨憩臺<lb/>
思美人兮不來步石徑兮生青苔聊升高兮騁望攬桂<lb/>
枝兮徘徊晴天兮萬里見一鶴兮飛回<lb/>
　　　　惠脈清流<lb/>
<pb n="KR4e0149_WYG_005-15b"/>
泉何為兮此流湛清泠兮巖之陬洗京洛兮緇塵翫濠<lb/>
梁兮浮鯈渺真源兮何處望龍山兮落日幽幽<lb/>
　　　　澗灣略彴<lb/>
路轉兮山迴望幽巖兮阻深隈忽凌空兮飛步振予䇿<lb/>
兮丹臺願鐫崖兮有紀步靈蹤兮天台<lb/>
　　　　天香屏<lb/>
結湘筠兮玲瓏交桂枝兮隱隱叢叢玉葉兮金英來清<lb/>
芬兮逺風將書香兮此類嗣雲仍兮無窮<lb/>
<pb n="KR4e0149_WYG_005-16a"/>
　　　　歲寒徑<lb/>
竹栢兮成林中一徑兮靜以深謝紅紫兮春陽飽風霜<lb/>
兮重陰懷佳人兮悵望將千載兮同心<lb/>
　　　　爛柯枰<lb/>
山中人兮不歸樵柯爛兮閭里全非嗟人生兮幾何奄<lb/>
夕曛兮朝暉神仙兮戲予拂蒼珉兮渺遐思<lb/>
　　　　觀魚處<lb/>
圉圉兮洋洋忽吾止兮濠之梁緑藻兮青蘋與爾游兮<lb/>
<pb n="KR4e0149_WYG_005-16b"/>
兩㤀<lb/>
　　　　虛白書舎<lb/>
室無塵兮更明晏獨處兮憺以清左瞻兮右仰諸史兮<lb/>
羣經聊逍遥兮永日孰寵利兮榮名<lb/>
　　　　迥碧山房<lb/>
隱吾屋兮山之東仰仁高兮一徑潛通有芭蕉兮夏緑<lb/>
更芙蓉兮晩紅忽夕陽兮雲合倚闌干兮意萬重<lb/>
　　　畫水辭庚辰六月禮部南齋作<lb/>
<pb n="KR4e0149_WYG_005-17a"/>
羣山兮東傾百川兮與俱崑崙兮萬里渺東極兮歸墟<lb/>
龍門兮三峽屹崢嶸兮噴鞺鞳奠九服兮常寧疏萬派<lb/>
兮終合展瑶籖兮拂霜藤目窈窕兮耳泠泠江南兮春<lb/>
盡蘼蕪緑兮楓青思美人兮何處撫朱絃兮空復情<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_005-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻五<lb/>
</p>
<p>
</p>
  </div>
</body>
</text>
</TEI>
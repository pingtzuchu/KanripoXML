<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集卷三十四<hi>後集一</hi>
                </head> <lb/>
    <p>
<pb n="KR4e0149_WYG_034-1a"/>
欽定四庫全書<lb/>
　東江家藏集卷三十四<hi>後集一</hi>
　　　　　　　　　　　　　明　顧清　撰<lb/>
　歸来稿<lb/>
　　賦一首<lb/>
　　　秋雨賦<lb/>
　予南歸之明年壬午秋七月大風雨㧞木害稼民庶<lb/>
　勞止又明年八月復然乃作此賦<lb/>
<pb n="KR4e0149_WYG_034-1b"/>
靄重雲於八表兮陽精匿而藏暉雨淙瀧而不止兮風<lb/>
號呼而相威奔流起於庭磩兮簷瓦瞥而鴛飛出門不<lb/>
可以尺咫兮渺予思於天涯秔稌紛其卧壠兮聲未絶<lb/>
乎橰車亦既芒而且頴兮恐遂淪以為苴<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>絲蘿之交<lb/>
綴兮遲美人之采掇桂含中而葆貞兮思揚芬於月闕<lb/>
倂披鬤以錯揉兮竟狼藉而糜滅芙蓉遜彼桃李兮夫<lb/>
固覬於秋芳有黃花以為伴侣兮亦奚憚於寒凉枝摧<lb/>
幹拉兮掩袂江渚企踵東籬兮泣涕如雨哀衆芳之寡<lb/>
<pb n="KR4e0149_WYG_034-2a"/>
祐兮感人生之多罹望美人其甚邇兮隔重雲而莫致<lb/>
之涔陰晻曀啓復閉兮忳鬱悒其增凄緬予懷之耿耿<lb/>
兮亦匪他之故也秉明明之帝衷兮枉與直其難互也<lb/>
薋菉葹不可與同室兮思桂椒以為樹也蹇獨立此中<lb/>
洲兮茍有獲吾其與也越人既賤章甫兮吾寧從以翦<lb/>
髪曰兩美斯有遭兮固宜終歲而卼臲蕭蘭之異本兮<lb/>
忱不悟其善移雄鳩素謂慤謹兮翩背憎而巧辭坦周<lb/>
行而信歩兮忽吾蹈於虞罟旣顛擠而未隕兮田疇依<lb/>
<pb n="KR4e0149_WYG_034-2b"/>
其農圃謝公之秉國兮引東山之絲簧裴相之成功兮<lb/>
開緑野之新堂吾誠不敢希二公之鉅麗兮庶髣髴乎<lb/>
甫里之與柴桑歲冉冉其再周兮歎芳菲之遲暮將無<lb/>
勤而有獲兮吾安敢改此前度日窅窅而下馳兮洶澎<lb/>
轟其未休撫闌干而徙倚兮見歸禽之啁啾衰榮何獨<lb/>
匪天兮傷垂成而罹厄彼殘葉與陳根兮又奚欣而奚<lb/>
戚黯相向兮無言獨徘徊兮隱惻重曰一氣平分兮四<lb/>
時成折膠流金兮非有情風雨有時兮震憑凌徐觀其<lb/>
<pb n="KR4e0149_WYG_034-3a"/>
定兮憺以寧謂予不信兮朝太清皦皦白日兮中天行<lb/>
　　辭一首<lb/>
　　　歸鶴辭<lb/>
　家有雙鶴飛去旬日龍山都諫得之以歸適予生辰<lb/>
　㑹客與竹泉杜君偕至四坐咸喜舉酒屬予為歸鶴<lb/>
　辭客去而辭成旣以為龍山謝并寄竹泉為一時嘉<lb/>
　話云時癸未正月也<lb/>
鶴飛去兮空江長煙鶴歸来兮春酒賔筵入門兮矯顧<lb/>
<pb n="KR4e0149_WYG_034-3b"/>
馴予階兮繞予軒淺水兮平田懐鷇雛兮宛當年忽飄<lb/>
然兮何意思寥廓兮翔騫仙人兮華表俯城郭兮依然<lb/>
信水雲兮增曠寧舊巢兮長捐廉珠兮不遠和璧兮終<lb/>
全哄滿堂兮一笑歌南飛兮間朱絃惟人生兮一世與<lb/>
萬物兮周旋雖含靈兮我異同聲氣兮相宣鳯千仞兮<lb/>
覽輝而萃止鸞五色兮顧影而蹁躚茍顓顓於飲啄兮<lb/>
亦奚以間於鷹鸇月明兮沙渚粲縞衣兮暎修竹之娟<lb/>
娟<lb/>
<pb n="KR4e0149_WYG_034-4a"/>
　　詩一百三十首<lb/>
　　　題畫留楊士宜别<hi>辛巳五月十日</hi>
隱隱靑山渺渺江蘭舟過處水花香故人别後能相憶時<lb/>
展新圗送一觴<lb/>
　　　是日晩獨酌小呉山下<lb/>
捲却圖書坐晩凉小山松栢共蒼蒼本非清廟朱絃器<lb/>
曾上鑾坡白玊堂<lb/>
聖主湛恩寛雨露美人嘉贈比琳琅一杯自勸忽成醉<lb/>
<pb n="KR4e0149_WYG_034-4b"/>
明日扁舟真故鄉<lb/>
　　　十一日晩登舟已大醉夜夢讀書喜而有作<lb/>
年年指作還鄉計不道還鄉是此年便整朝衣辭漢闕<lb/>
旋収行李上呉船皇恩未報兒孫在清論猶存首領全<lb/>
千里客途聊足恃夢中長自理塵編<lb/>
　　　天津弔張千户<lb/>
南客停舟問草堂北人相見説文張寶刀金甲閒清世<lb/>
緗帙牙籖有古香仙夢不思塵路險别懐應共海天長<lb/>
<pb n="KR4e0149_WYG_034-5a"/>
他時化作遼東鶴還指華亭是故鄉<hi>千户名信喜讀書自金山調天津</hi>
　　　天津曉發<lb/>
層城高閣倚蒼茫南客歸舟此望洋天運亦如河勢轉<lb/>
年華爭得海波長踏風輕燕翩翩語近水閒花細細香<lb/>
遥看黃頭牽百丈此身今已在江鄉<lb/>
　　　新橋風雨夜泊用生辰飲酒韻<lb/>
驟雨飄風不終夕江山萬古横靑碧人生此意要識取<lb/>
身在乾坤誰主客神仙十洲更三島將相五侯連九伯<lb/>
<pb n="KR4e0149_WYG_034-5b"/>
當年富貴窮意氣畢竟松林紙錢白曾聞冠劒畫麒麟<lb/>
復道軒懸賜金石英聲白日飛紫電高槩雲松倚靑壁<lb/>
時移地改湏臾事側耳淸商非舊拍朱門華屋自荆杞<lb/>
靑雀彩鸞空絡繹豈知此日陶家翁葛巾曵杖柴桑陌<lb/>
書生濩落靡所似少也空空老何益已從西掖伴羣英<lb/>
又向南宫分半席太農賦粟幾鍾庾奉常書功無寸尺<lb/>
空江夜眠復何懼歸去扁舟㳺七澤<lb/>
　　　六月十日過分水王主事舜夫留宿明日以十<lb/>
<pb n="KR4e0149_WYG_034-6a"/>
　　　　絶句追送次韻答之<lb/>
潞河流水碧灣環此日何期照病顔舉目家園疑可見<lb/>
依稀尚有百重山<lb/>
曾參石室潤鴻休又見蒲輪降鵠頭<hi>近詔起用舊臣</hi>歸去太平<lb/>
猶許頌未應詩酒只賡酬<lb/>
扁舟臨發更遲遲無復人間富貴機却憶少年春試日<lb/>
月明携巻候彤闈<lb/>
君王六乗代来初雲從飛龍水送魚敢謂老臣耽暇佚<lb/>
<pb n="KR4e0149_WYG_034-6b"/>
靑山種樹要全書<lb/>
久矣人間却歩行依然枳棘道邊生扁舟始羡江湖子<lb/>
亂入風波坦不驚<lb/>
猛虎有時還入市飛鼯何自可凌雲臨風一笑掩靑史<lb/>
只恐今文累古文<lb/>
急雨翻河電掣空分明此意識天翁老臣負乗今知免<lb/>
歸卧陶家一榻風<hi>十一日新店牐雷雨</hi>
少不如人老豈如併將衰病益空疎茂陵詞筆吾何敢<lb/>
<pb n="KR4e0149_WYG_034-7a"/>
頼有淸言慰索居<lb/>
呉絲衫子洛京塵㸃染從来豈一人七字衮華君幸許<lb/>
更煩松石頌長春<hi>来詩云雲珮霞裾不染塵</hi>
識調知音鍾子期愛賢推轂鄭當時老夫病矣無能役<lb/>
看子飛騰定不疑<lb/>
　　　十二日至濟寧秦鳯山示和彭幸菴弔古諸作<lb/>
　　　次韻八首<lb/>
　　　　淮陰侯祠<lb/>
<pb n="KR4e0149_WYG_034-7b"/>
英雄未遇亦何疑恨是遭逢啓禍基試論淮陰香火地<lb/>
何如雲夢檻車時鴻溝未判猶辭徹炎厯方新却構豨<lb/>
一語夜深三族併此情惟有舎人知<lb/>
　　　　沔南武侯祠<lb/>
習隆書奏野祠空此地千秋享卧龍論世合居莘野後<lb/>
際時何忝渭川逢微盧庸濮爭奔走蛇虎風雲儼衞從<lb/>
我亦瓣香遥稽首玊京原廟有遺容<hi>廟在都城東與岳武穆文信公並祀</hi>
<hi>名三忠祠</hi>
<pb n="KR4e0149_WYG_034-8a"/>
　　　　滇南思武侯擒孟獲<lb/>
瀘江五月渡三軍白羽風前斷瘴雲兩字服心知有以<lb/>
<hi>馬謖語</hi>一時成算豈徒云南人總識天威重北伐終嗟漢<lb/>
鼎分剰欲起公論此事鄴宫呉苑幾斜曛<lb/>
　　　　浣花草堂<lb/>
浣花溪上草堂幽世亂公来客此州卜築旋應煩地主<lb/>
感懷時復為君憂飄飄身世遼東管落落篇章鄴下劉<lb/>
<hi>公幹也</hi>擬駕呉船問遺跡不勝江水日東流<lb/>
<pb n="KR4e0149_WYG_034-8b"/>
　　　　顔魯公祠<lb/>
鹿兒朝脱錦䙀胎鼙鼓中宵動地来兄弟兩州同日起<lb/>
囂塵萬里一時開遺文金石留官様古廟丹靑落舊材<lb/>
聞道至人元不死鬼盧空自費陰猜<lb/>
　　　　陸宣公祠<lb/>
憶昨鑾輿播奉天先生陪從若甘泉文章已出畱侯上<lb/>
籌䇿仍推賈傅前一自貞元仇正論直從元祐講遺編<lb/>
高山四海同瞻仰况復桑榆共一川<lb/>
<pb n="KR4e0149_WYG_034-9a"/>
　　　　岳武穆祠<lb/>
一夕元戎掃地囘遺民已抱左袵哀如何寸紙中宵下<lb/>
竟折長城萬里材本意鳴鑾向河洛自甘浮海過温台<lb/>
英祠千古猶生氣倂入胥江作怒雷<lb/>
　　　　文信公祠<lb/>
一代文塲此雋雄賈生才調武侯忠堪嗟國破家仍破<lb/>
畢竟身窮道未窮神降紫雲徵瑞始龍歸黑水報君終<lb/>
丹青宻邇宫墻畔不負成仁取義功<lb/>
<pb n="KR4e0149_WYG_034-9b"/>
　　　十七日渡淮<lb/>
驚喜呼尊酒長淮此日過鄉園看漸近風水閲来多白<lb/>
髪從稀短靑山許嘯歌却思前去事一任理南柯<lb/>
　　　廿一日渡江<lb/>
昨日渡長淮今日渡長江長江更比長淮濶凌空自有<lb/>
飛鳬雙鳬雙飛風不起天淸清水瀰瀰眼中不復見塵<lb/>
沙只有靑山如畫裏青山如畫畫不如十年歸夢繞吾<lb/>
廬山中猿鶴休驚咤從今日日靑山下<lb/>
<pb n="KR4e0149_WYG_034-10a"/>
　　　四燕詩為呉立齋司空賦<lb/>
　　　　鹿鳴燕<lb/>
白下西風仙桂香折花歸去燕黃堂文如鸑鷟寧榛杞<lb/>
質比璠璵合廟廊旅語兩階參幣篚歌登三闋間笙簧<lb/>
安陽晝錦從兹始好薦南山第一觴<lb/>
　　　　恩榮燕<lb/>
才向秋堂聽鹿鳴南宫春燕接恩榮上公押坐金貂重<lb/>
仙樂從風律吕清一代文章真幸㑹三塲喫着豈平生<lb/>
<pb n="KR4e0149_WYG_034-10b"/>
午橋勝日羣仙醉還憶宫花照面頳<lb/>
　　　　慶成燕<lb/>
殿頭鐘鼔動春雷天子圜丘錫慶囘塵土㡬人紆夢寐<lb/>
衣冠頻歲許追陪于今鶴髪重江遠當日宫花兩鬂開<lb/>
靑𤨏有人遥獻壽黃封還自日邊来<lb/>
　　　　鄉飲燕<lb/>
合樂升歌動縉紳泮宫開燕禮嘉賔尚書謝政閒居日<lb/>
太守興賢化俗辰文物正當明盛治典型重見老成人<lb/>
<pb n="KR4e0149_WYG_034-11a"/>
肩輿十里虹橋晚無限青雲擁後塵<lb/>
　　　宋西莊壽詩為懋思太學賦是日迎予西郊<lb/>
白髪歸来荷主恩西莊六十正開尊雲邊江樹収殘夢<lb/>
月裏天香識舊痕<hi>君家多古桂</hi>綵筆珠璣爭璀璨錦堂絲竹<lb/>
間淸溫南飛一曲從今始百過新腔不厭畨<lb/>
　　　八月一日奉叔父且閒翁游鶴涇田舎<lb/>
幾年空作思歸引今日還登至喜堂風浪拍天収短棹<lb/>
雲山滿目暎斜陽良疇近繞淵明宅修竹遥連大阮莊<lb/>
<pb n="KR4e0149_WYG_034-11b"/>
清世宴遊那易得賜金休問槖中黃<lb/>
　　　范秉之有詩見贈次韻酬之<lb/>
鍾鼎園林志豈違燮調批抹本同機千年寶厯中興運<lb/>
一幅紗巾處士衣惠遠特容元亮飲子皮懸想季鷹歸<lb/>
小山無數叢生桂共領幽香亦未遲<lb/>
　　　九月三日見梅<lb/>
枝頭忽見首驚囘墻柳猶青菊未開應為主人歸太晚<lb/>
故將春色㸃池臺<lb/>
<pb n="KR4e0149_WYG_034-12a"/>
　　　章文逺送菊名報君知言其早也而已過重陽<lb/>
　　　　五日矣次韻戱酬併邀東曙澄夫元吉共賞<lb/>
為是重陽合有詩一枝先遣報君知臨風有恨無人㑹<lb/>
恰値淵明止酒時<lb/>
一年好景尋常過總為東籬菊未開消釋西風兩家恨<lb/>
傍秋亭下小車来<hi>新作草亭名取汪石潭歸傍秋風聞鶴唳之意是日初成</hi>
　　　十七日得黃克明書報八月四日封事<lb/>
勁弩分張不露弮疊雙連中巧無前林中袖手心如水<lb/>
<pb n="KR4e0149_WYG_034-12b"/>
重為西風一悵然<lb/>
　　　呉克學郎中自義興訪予西湖之上即席有詩<lb/>
　　　　因共游天馬山歴櫻桃灣絶吳松而歸次韻<lb/>
　　　　為贈<lb/>
漫郎心事漫郎知曾及昭陵在御時風雨幸収千里櫂<lb/>
山龍深愧八蠶絲相過轉益滄洲興投贈難勝白雪詞<lb/>
珍重橫塘晩来别碧雲無限古今思<lb/>
　　　對菊用秉之韻<lb/>
<pb n="KR4e0149_WYG_034-13a"/>
塵沙合眼夢園廬豈謂霜前自把鋤一様黃花數行柳<lb/>
風光敢道洛陽無<lb/>
竹格繩牀間采楹野亭新立自題名晚来一枕西風裏<lb/>
欲起湘纍問獨醒<lb/>
　　　次韻唐清之見寄<lb/>
舊西湖上小亭臺逺道時時夢裏囘懶㪚一身今我有<lb/>
昇平三䇿待君恢病多野客傳方與閒有山人送酒来<lb/>
若論午橋吾豈敢竹間深徑倘容開<lb/>
<pb n="KR4e0149_WYG_034-13b"/>
　　　傍秋亭次韻<lb/>
茅茨初結構鄰里悦迎逢高樹収殘雨清溪度逺風束<lb/>
書看好在尊酒未言空為問庭前菊還能桃李容<lb/>
　　　至日有懷絅菴先生<lb/>
東去頽波孰與還周旋長憶頖林間松姿不逐群芳改<lb/>
鶴貌偏於衆羽閒真踐幾人同錦襲樂遊到處有靑山<lb/>
新陽肇錫元正祉爭看莱衣五綵斑<lb/>
　　　冬至待曉作<lb/>
<pb n="KR4e0149_WYG_034-14a"/>
掩書明燭坐宵分起視中庭爛五雲占歲喜豐緑舊俗<lb/>
閉關無擾迪前聞人間氷雪千山湧地底炎陽一燧焚<lb/>
消息此中輕過眼後来傍睨只紛紛<lb/>
　　　三江石潭寄和天津曉發詩且得十月初報次韻<lb/>
瀛海蓬山路渺茫柴門流水自洋洋後来消息人誰在<lb/>
前去乾坤日已長閒把釣竿移竹影偶尋書巻落芸香<lb/>
愁来隱几心千里不道江湖自一鄉<lb/>
　　　絅菴和前韻再疊<lb/>
<pb n="KR4e0149_WYG_034-14b"/>
千艫並進一舠還五色泉南屋數間漸近夕陽宜少息<lb/>
未先朝露敢希閒案頭緗帙茫如海足底靑鞵賸有山<lb/>
最喜鱸魚不時様登盤依舊玉鱗斑<lb/>
　　　次韻高頥元<lb/>
長憶城東走看春轉頭俱作白頭人<hi>君家東城詩以立春日至</hi>挿花<lb/>
騎馬知非事把筆題詩故有神懸圃豈知鸞掖貴玊芝<lb/>
誰數上方珍靑𡨕劇有追攀意只恐真仙不易鄰<lb/>
　　　次韻前人自壽且請入㑹<lb/>
<pb n="KR4e0149_WYG_034-15a"/>
物生天壤間孰與天運長日月有薄蝕蛟龍有晦藏木<lb/>
賤乃多壽花妍類無香先生學古士文不數班楊名塲<lb/>
四十載萬足爭奔忙遺珠滿暗室袖手不下堂德充誘<lb/>
斯淺神勝體益康譬彼姑射仙無傷亦莫傷時於蒼生<lb/>
病中宵起徬徨嘉辰集同社作詩代暄凉洛俗遵教禮<lb/>
潁評公否臧終當齒末坐不作攅眉狂<lb/>
　　　病齒欲脱兒輩憂之書三十韻以廣其意<lb/>
我齒落已慣人聞亦尋常今年一齒杌兒曹忽驚皇<lb/>
<pb n="KR4e0149_WYG_034-15b"/>
云此口之户位稱文學堂禄算繫崇替言音資品量不<lb/>
似頥頷間虧殘有遮藏咀嚼縱少利形顔固無傷一笑<lb/>
謂兒子汝言吾豈忘我本田舎子傳家只耕桑偶然誦<lb/>
書史遂登文翰塲懶㪚二十載紆朱佩金章槁虚生蠧<lb/>
蟫負乘来冦攘扁舟四千里隆赫當秋陽親交喜我還<lb/>
我亦念舊鄉炎焦夾醇酎合沓鍾胃膓致困誠有以扶<lb/>
顛亦多方根柢既以撥枝條孰能當飜思赤舌初雷風<lb/>
挟氷霜傍觀為縮頸親知走如狂生還自不意敢復希<lb/>
<pb n="KR4e0149_WYG_034-16a"/>
太康齒缺患語訛老韓方亦良復云妨貴仕我已歸農<lb/>
莊此外惟年壽豈不在彼蒼乳飲且百歲我猶能糗粻<lb/>
所念齒髪衰壯志或少荒百里行未半前途凛瞿塘靑<lb/>
編有聖賢緑野有稻粱持滿自我力幹譽期爾行兹事<lb/>
茍不忒吾生從短長存乎彼誠善去也誰能防無為重<lb/>
戚戚此物本太剛<lb/>
　　　十二月五日奠黃西坡泊漁水窪待曉即事<lb/>
漁水窪邊夜泊舟荻花飄葉兩颼颼江湖日月摧殘歲<lb/>
<pb n="KR4e0149_WYG_034-16b"/>
霄漢風雲感昔游未了桑弧心萬里待烹鷄黍恨千秋<lb/>
無慙獨有青珉字光與長庚一様流<hi>君與原復墓皆予為志故云</hi>
　　　修墓感懷用癸酉奉辭韻<lb/>
不随鸞鳯集梧岡歸伴鳬鷖㪚野塘餘力天將賁園壠<lb/>
修名我已愧文章新添白髪星星短舊植青松箇箇長<lb/>
畢竟癡頑了何事十年多幸免垂堂<lb/>
　　　定菴挽詩<lb/>
公昔還山我出山<hi>公壬子歲謝政予是秋得舉</hi>我歸公已厭人間<hi>公七</hi>
<pb n="KR4e0149_WYG_034-17a"/>
<hi>月九日卒予歸甫十日爾</hi>名高白傅身仍健詩比陶翁意更閒鄉里<lb/>
後生遵楷範廟堂諸老問容顔玉屏西面青熒刻時有<lb/>
游人拂蘚斑<lb/>
　　　歲云晩矣園居獨謡追始惟今斐然有述八章<lb/>
歲晚園亭木葉稀小忩寒日淨輝輝昇平屢檢新頒歴<lb/>
老懶空存舊賜衣今古一場藏鹿夢江湖幾處釣魚磯<lb/>
閒来屈指平生事猶欠靑山一早歸<lb/>
桂宫秋燕鹿鳴杯玉陛春聞繞殿雷日月九天垂景氣<lb/>
<pb n="KR4e0149_WYG_034-17b"/>
風雲四海辱追陪當時華國慙知已<hi>録文批語有二字</hi>今日全<lb/>
身幸匪才試問陸家亭上鶴一聲寧到洛陽来<lb/>
石渠嚴秘許觀書丈席淸華選鉅儒<hi>傅文穆公瀚李文正公東陽程宗伯</hi>
<hi>敏政</hi>道術孔顔畱至訓文章典誥敇前謨月毫霜札来天<lb/>
府玉饌金莖出帝厨囘首十年空血淚碧霄無路挽龍<lb/>
鬚<lb/>
玉堂排日趨經幄丹地分行拱御筵龍躍九淵屏隔座<lb/>
<hi>文華御屏彩漆龍水日本貢物也</hi>鳯廻三殿闕中天祥雲麗日瞻堯表<lb/>
<pb n="KR4e0149_WYG_034-18a"/>
金尺瑶籖啓舜編長憶講辰當國忌素袍𤣥帶儼終篇<lb/>
<hi>故事忌辰多輟講</hi>
科第雲階接月梯菲才何幸得攀躋兩朝盛制兼文武<lb/>
五榜賢名入品題<hi>同考㑹試者再考鄉試武舉㑹試各一</hi>白日靑空下星<lb/>
斗綵簾紅燭燦珠犀當時共事今餘幾一半崑崙弱水<lb/>
西<hi>黃宗伯珣李少宰旻呉宗伯儼劉宗伯春傅宗伯珪徐學士穆皆同事禮部者傅又同考應天鄉試</hi>
周官六典肇昇平魯䇿春秋並五經彤管後先參記載<lb/>
<hi>㑹典孝皇實録</hi>黃麻鄭重入丁寧氓編不落涪陵險<hi>實録成追論㑹典事</hi>
<pb n="KR4e0149_WYG_034-18b"/>
<hi>調南京兵部員外郎尋復原秩</hi>米傳羞聞晉史腥獨卧煙江雙雪鬂尚<lb/>
餘幽恨在丹靑<hi>書妖人李咨省事有誣彭文思附以得進者書中官蔣琮逐科道事有嫌而欲</hi>
<hi>刪節者皆不敢從聞後来頗有更定添入不可知也</hi>
書生泥古自家風曾職容臺念始終所願朝廷有夷契<lb/>
敢將休戚間窮通紛紛尚憶盈庭語鑿鑿誰收秉筆功<lb/>
聞道初陽渙新命不勝翹望五雲中<hi>初議稱號同奉㫖及㑹議以罷官不</hi>
<hi>預至是猶未定也</hi>
靑鏡衰容每自憐世人描畫豈其然<hi>陋容屢畫不似至是復然</hi>朱衣<lb/>
<pb n="KR4e0149_WYG_034-19a"/>
象笏承君寵野泊林棲本性天閒引鶴行松徑裏偶尋<lb/>
梅憇石橋邊西風日送長安信但報昇平一萬年<lb/>
　　　過子南舊居還坐新宅有懷一閒處士書示子<lb/>
　　　　南<lb/>
百年能幾何今我忽已老重来舊游地惻惻傷中抱風<lb/>
光宛疇昔但覺朋游少原田看日闢垣屋且增好周覽<lb/>
迴堂序流塵藹芳草佳兒瑶環秀未食看已飽詩囊及<lb/>
酒斝還此坐傾倒林光奄西馳起視白日皎深情念蘿<lb/>
<pb n="KR4e0149_WYG_034-19b"/>
附<hi>予弱息甞許一閒季子田而夭</hi>逺意託鴻矯勉旃期努力慰此重泉<lb/>
杳<lb/>
　　　祝參議鳴和以詩問訊次韻答之<lb/>
榮達世所慕棄捐時共傷朝登天子陛夕下尚書堂鄰<lb/>
里不知故相隨上河梁揚鈴望九山指顧忽在傍山靈<lb/>
訝我歸猿鶴亦徊偟江海雲鴻下高岡威鳯翔兹理誠<lb/>
坦然何必撓𠂻腸<lb/>
　　　壬午元旦拜闕囘作<lb/>
<pb n="KR4e0149_WYG_034-20a"/>
三朝玉帛萬方陳新歲新元新聖人元德應天乗泰運<lb/>
歲風從律轉芳辰樓頭陽鳥鳴先日雲裏仙桃色醉春<lb/>
江海老臣遥拜慶鈞天猶恐夢中身<lb/>
　　　三日對客語<lb/>
田農倉積起耕耘蠶女機絲粲五紋萬化流行視家政<lb/>
百靈趨走聽心君墦間醉酒妻孥恨暮夜辭金天地聞<lb/>
此外有占吾弗問直湏親與見羲文<lb/>
　　　東園與用常子南飲用常出口令曰新正樂事<lb/>
<pb n="KR4e0149_WYG_034-20b"/>
　　　要予賦詩<lb/>
共道新正樂事多廿年朋舊此經過紅羅屋下花開早<lb/>
碧玊枝間鳥語和六博轉曹誇勝采七言流響變笙歌<lb/>
頻来莫謂韶光惜轉眼薫風舞緑荷<lb/>
　　　春日與客談舊事有不能忘者紀以小詩<lb/>
賢科采掇誤知名素巻靑衣守進呈兩字早從提筆定<lb/>
白頭空愧古人情<hi>癸丑廷試呉文肅以編修掌巻或導予見之不往試日遣吏守予巻以去</hi>
<hi>且力稱之竟以九重字失提退處二等</hi>
<pb n="KR4e0149_WYG_034-21a"/>
洛陽紅紫閙春光五劇三條錦繡香跬歩不詒今日愧<lb/>
將軍一語更難忘<hi>初入京宣城衛公屬無與城中富人游及郊外花園飲酒皆有為之言也</hi>
二十年前賦賞花詩成不敢向人誇春風東閣分題試<lb/>
却望靑山感物華<hi>乙未歲和玉堂賞花詩有題詩預與花神約之句同學笑之乙夘春試和</hi>
<hi>前題以話于館中復共一笑</hi>
城上靑山繞鳯樓朝囘無事日尋游白頭相望滄江外<lb/>
冷落西風二十秋<hi>自癸亥後連遭家艱癸酉重入都惟一再游李文正公别墅未嘗及山麓</hi>
<hi>也</hi>
<pb n="KR4e0149_WYG_034-21b"/>
炙手當途勢莫攀書生猶作有無間綈袍一語風波際<lb/>
只恐吾人有愧顔<hi>鄉人有失身權宦者嘗招飲不赴人謂其怒也同官中逐徃搆之此君乃</hi>
<hi>以告使為之備</hi>
淺薄尋常愧伐檀衰麻纔脱報遷官淸華玉署非常選<lb/>
可識當時下筆難<hi>辛未四月免先君䘮五月以缺官推陞有尼之者蓋乆而始定云</hi>
欲出家園意萬端幾煩飛札下長安春風坐裏雙尊緑<lb/>
添得西州淚不乾<hi>遷官後未行涯翁屢以書趣癸酉四月至潞河翁方與兩汪飲聞之作一</hi>
<hi>醉二首</hi>
<pb n="KR4e0149_WYG_034-22a"/>
宦途先後上京船每見攙行費挽牽明日水平風力便<lb/>
一般停櫂潞河邊<hi>目見身歴蓋非一二而癸酉所覩尤親切</hi>
官羅新賜印封全擎出天門衆手傳恠道比他顔色異<lb/>
文皇庚子進来年<hi>乙亥九月賜白鷴紅衣三件内羅一疋永樂十八年造</hi>
　　　上元日祭友蘭先師與公佩文遠享胙因呈二<lb/>
　　　　君<lb/>
新祠香火舊庭階古木依然傍砌臺黃巻一生慙報稱<lb/>
靑衿此日幸歸来晨星落落嗟同輩社櫟蕭蕭歎匪才<lb/>
<pb n="KR4e0149_WYG_034-22b"/>
安得兩髦還似昔夕陽相伴挾書囘<lb/>
　　　讀味苓所著桑陰夢戲書其後<lb/>
浮世奔忙夢一塲談生開口笑黃粱不知鄭老桑陰裏<lb/>
更有黃粱一倍忙<hi>盧生富貴五十年鄭官太師壽百歲</hi>
　　　生辰用味苓韻<lb/>
玊盌清泠沃蔗霜金尊琥珀湛雲光詩歌白雪傳腔緩<lb/>
舞合前溪引隊長内史功名付煙草野王臺榭亦荒岡<lb/>
諸君肯向花前醉何必當時緑野堂<lb/>
<pb n="KR4e0149_WYG_034-23a"/>
東風不管鬂絲長醉草時看墨數行花鳥大家誰彼此<lb/>
溪山到處可壺觴平原相業三千履諸葛生涯八百桑<lb/>
一笑向君重握手傍秋亭外又斜陽<lb/>
　　　次尤南渠元吉韻<lb/>
堯民仁壽歌堯極萬里歡聲動殊域老臣衰病得歸来<lb/>
尚欲兩疏希仲伯靑春燈火連生讌幾夕狂眸亂朱碧<lb/>
朱碧熒煌皆帝祉賜金本為餘生擬篋中抖擻兎園編<lb/>
夜案猶堪課孫子若論天平何敢云<hi>来詩及文正義莊事</hi>君無多<lb/>
<pb n="KR4e0149_WYG_034-23b"/>
談觸監史<lb/>
　　　送富子超使荆州兼簡汪秀夫太守<lb/>
春風江上木蘭花黃柳隄連白鷺沙寵命北来喧鵲語<lb/>
使旌西去拂星槎氷壺自許心相暎椿樹初看鬂有華<lb/>
徃見汪齮道相憶此身今在不湏嗟<hi>汪時以江西事失官</hi>
　　　別後作用前韻<lb/>
朱碧驚看眩眼花清泠記數白鷗沙人間又破炊粱夢<lb/>
海上還瞻貫月槎城柳依依縈别緒江流脉脉送年華<lb/>
<pb n="KR4e0149_WYG_034-24a"/>
盧仝吻渴茶煙細欲請齊奴蹔咄嗟<lb/>
　　　次高進之生辰韻<lb/>
老夫初度元正節六十三囘月廿三白髪欺人不可奈<lb/>
靑山對酒欲辭酣元從識字先知一未到通方解指南<lb/>
徑躐寸階今未敢家徒四壁早能堪心香一瓣惟宣父<lb/>
贅學千岐斷晦菴歸老幸逢新化理迂踈未悔腐儒談<lb/>
晴簷暎日黃綿煦陰磴捫蘿玉佩毶蒼栢轉深霜後色<lb/>
紅蕉暗結雨中甘層峰浥浥初融雪絶巘霏霏欲上嵐<lb/>
<pb n="KR4e0149_WYG_034-24b"/>
斗正堯天開泰運塵清瀚海罷征驂從伶且止南飛奏<lb/>
聽與呉農賦八蠶<lb/>
　　　遊南莊<lb/>
春江晴日漾龍鱗笑上蘭舟不問津雲裏遥山指秦望<lb/>
水邊虚落想春申百年顧我靑鞵在雙鬂從他白髪新<lb/>
歸路月明喧鼓吹鴛鴦撲漉起靑蘋<lb/>
　　　謁外祖墓<lb/>
古柏森森暎墓門路人遥指陸家村陽元可能成宅相<lb/>
<pb n="KR4e0149_WYG_034-25a"/>
輔嗣只應傳外孫十載宦途惟有夢五更風木重消魂<lb/>
<hi>先淑人没已久</hi>淒涼泉下人難見酹酒空持野釀温<lb/>
　　　鄉里諸公㑹東園頥元有詩次韻<lb/>
東園春燕集良儔竹色花陰處處幽酒令角朋爭采勝<lb/>
詩篇信手趣賡酬雲中鷄犬誰親見<hi>頥元談仙佛如指諸掌</hi>海上<lb/>
輪竿我已収南浦小堂仍不惡肯来同泛木蘭舟<lb/>
新雨江村萬緑肥小園紅白未全稀望塵金谷吾何敢<lb/>
流水蘭亭或庶幾姚合久抛笻竹杖<hi>絅菴少多病杖而後行一日夢失杖</hi>
<pb n="KR4e0149_WYG_034-25b"/>
<hi>遂愈是日云</hi>顧雍非愛北山薇<hi>馬湖號薇軒謂紫薇也</hi>今朝重讀高軒<lb/>
過正始遺音的可希<lb/>
　　　晩步中庭侍人禇氏問今三月半耶曰然笑曰<lb/>
　　　　京中日日思歸今歸來九月矣喜溢顔面予<lb/>
　　　　聞而欣然記以小詩<lb/>
京華日日想閒居今日林間九月餘恠道春来多樂事<lb/>
朝雲此語亦堪書<lb/>
　　　飲酒<lb/>
<pb n="KR4e0149_WYG_034-26a"/>
塵區三十載川陸幾洄沿歸来長林下緬想獨依然形<lb/>
跡雖從化中懷庶未遷親交不我棄尊爼日流連一醉<lb/>
靡恡情漫歌遂成篇白日高臨照蒼穹儼囘旋徃哉諒<lb/>
匪易行矣兹乾乾<lb/>
故人飲我酒坐我清湖潯中燕游後園俛手交緑陰側<lb/>
磴度别渚囘堂面長林西日明遠陂流光蕩我襟喟然<lb/>
懷徃哲兹地幾登臨亭臺無遺構風木有餘音想當古<lb/>
人時豈不亦似今運去鳴鳥寂時来蛩蠋吟無為後者<lb/>
<pb n="KR4e0149_WYG_034-26b"/>
惜緑醑方在斟<lb/>
　　　與聶令飲聚奎亭作<hi>亭故江陵汪侯德卿作聶令新修</hi>
三十年前慶落成白頭重此見崢嶸山川不息英靈氣<lb/>
星漢遥增日月明漫學魯詩歌在泮敢先周士試吹笙<lb/>
天機未欲分明語夢裏泥金有姓名<lb/>
　　　游鶴徑田舎過黃耳祠<lb/>
山靈應道我歸来一徑新添雨後苔高柳直從江路見<lb/>
細花還傍竹叢開百年天際雲千變萬事林間酒一杯<lb/>
<pb n="KR4e0149_WYG_034-27a"/>
記得吾家老開府當年曾勸陸郎囘<lb/>
　　　四月廿七日有感<lb/>
桑陰冪地水侵秧憶在長安望故鄉今日一杯桑下醉<lb/>
不知何以答穹蒼<lb/>
閶闔西頭素扆陳去年今日萬方新滄江白髪頻囘首<lb/>
雲裏龍顔識未真<hi>是日初御門次日有賜歸之命</hi>
　　　𢎞治己酉盆池蓮一莖三花八月夢登鷄鳴山<lb/>
　　　　見日出衆以為異是秋予下第而三兒生自<lb/>
<pb n="KR4e0149_WYG_034-27b"/>
　　　　是栽蓮未始成也五月十日方小試盆池一<lb/>
　　　　花追憶徃事詩以記之<lb/>
碧玉波間品字紅轉頭三十四薰風天機雲錦人看汝<lb/>
汲水薶盆我已翁日畔早霞爭借彩月中香霧已浮空<lb/>
書生結習真堪笑時復憑闌憶夢中<lb/>
　　　西園即事<lb/>
百株高柳眼中栽十畆荒園手自開白髪漸多難斷遣<lb/>
靑鞵無恙許追陪行田數共鄰翁語看竹時從野寺囘<lb/>
<pb n="KR4e0149_WYG_034-28a"/>
昨日近莊傳喜事水南新築釣魚臺<lb/>
　　　五月十七日有感<lb/>
起望靑山一浩歌茫茫天意竟云何百年正惜流水短<lb/>
雙鬂其如感慨多墨客有情悲素繭陽侯無計挽頽波<lb/>
愁来轉覺漁郎好白首煙江只釣蓑<hi>不涉世則耳無聞耳無聞則中無撓</hi>
<hi>也</hi>
　　　邑博王東之杖文四川却從關中赴春試捫參<lb/>
　　　　歴井之勝過家上冢之榮此一行也兼之而<lb/>
<pb n="KR4e0149_WYG_034-28b"/>
　　　　梁桷同升又以益儒林之美談矣旗亭抗<lb/>
　　　　手歌以揚之<lb/>
岷峨晴翠落鯨波牛斗靈光出太阿萬里風煙歸攬結<lb/>
三川麟鳯入搜羅花明帝里春將近雲繞鄉山路不多<lb/>
徃與門生作同榜曲江先後引鳴珂<lb/>
　　　寄儲麗中時京中客舎猶未售<lb/>
浮名紫陌萬風花客舎紅亭一傳車閲歲流光駒過隙<lb/>
關心朋舊手摶沙未能遺跡同寒鴈想見空庭噪晩鴉<lb/>
<pb n="KR4e0149_WYG_034-29a"/>
捲却雙魚還自笑故人秋早又星槎<lb/>
　　　趙叔敬僉憲示和東湖詩次韻寫懷因以為贈<lb/>
袖手青山歛夕暉漁蓑抛在緑苔磯水心雲月閒相映<lb/>
陂裏魚鳬各有依客夢幾驚前路險天機誰信此中微<lb/>
西塘一夜凉風起已覺蓴絲入筯肥<lb/>
飛將才名困數竒卧龍生計一茅茨也知世有屠沽樂<lb/>
不療人歌婉孌飢鏡裏曉粧看的的墦間歸歩亦施施<lb/>
乾坤若竟無真是長使癡人笑不癡<lb/>
<pb n="KR4e0149_WYG_034-29b"/>
苦吟常日笑寒郊豈為牢愁賦楚騷匹馬看花曾上苑<lb/>
短笻舒嘯有東臯新知幾折馮驩劵<hi>時人有負君物者</hi>舊繡誰<lb/>
論范叔袍明月滿船江上别一聲聽唱越山高<lb/>
清時四海卧征鼙到處江山路不迷訪古近畱呉相宅<lb/>
<hi>普照寺故華亭侯宅</hi>思歸先夢若耶溪紅蓮碧沚元相間<hi>君家有此亭</hi>
林鶴梁鶖豈並棲聞説寶峯書萬巻直將牛鼎視羮藜<lb/>
　　　池蓮着十花中一朶自房中復起樓子舊未嘗<lb/>
　　　　見也<lb/>
<pb n="KR4e0149_WYG_034-30a"/>
十朶參差一様紅綵樓重起緑房中不知物理關人事<lb/>
為有文章奪化工官路曉槐陰宻暎客堂春草夢先通<lb/>
白頭笑我長林下時傍西風候塞鴻<lb/>
　　　送高進之應舉用丙午韻<lb/>
當年早識柯亭琯今日初彈貢禹冠穠艷謝餘知果碩<lb/>
氷霜歴盡見材難不妨官柳頻縈騎自有天瓢為染翰<lb/>
一様風光鳯城裏木犀偏耐晩秋看<lb/>
　　　用常令子文徴與三兒同應舉用常有詩次韻<lb/>
<pb n="KR4e0149_WYG_034-30b"/>
　　　　為贈<lb/>
袖裏牙籖一脉香揮毫長笑紫微忙平生忝作通家老<lb/>
今日看登選佛塲清世文章皆炳蔚而翁才氣本巍昻<lb/>
月明天路凉如水爭羡扶揺接翅翔<lb/>
　　　楊西潭賦天香玉兎贈三兒行次韻為謝<lb/>
一氣分職司炎凉商颷夕起囘朱光玉蟾飛出海中央<lb/>
金波萬丈開銀塘上有木犀蟠古香蔭以靑雲潄玉漿<lb/>
垂輝布彩遍圓方吐生億載毛如霜注目廣寒騰紫芒<lb/>
<pb n="KR4e0149_WYG_034-31a"/>
五豝但説騶虞良亦有白鳯昭明昌𤣥霜搗成和桂芳<lb/>
下與濁世開昏狂聖人食之齊彼蒼彼二子者空馳翔<lb/>
懸崖擘空彩翠彰誰其作者關西郎妙思不受銖分量<lb/>
翻思少日膂力剛吮豪探韻誇用強偶然朱衣許成章<lb/>
八分遂使三軍張小兒學歩試登塲一畨已挫鉛刀鋩<lb/>
南州才士真堵墻又逐陽侯觀渺茫高飛為頡低為頏<lb/>
秀才但祝今年康五茸西北天衢長五星再啓文明祥<lb/>
<hi>縣學新濬五星池</hi>新圖玉軸文錦裝新篇古制来栢梁小生何<lb/>
<pb n="KR4e0149_WYG_034-31b"/>
以副稱揚緑煙蕩漾清暉旁一叚麗景難為詳走觀連<lb/>
日隘里坊為君珍襲重縹緗畱與上林春日併將珊瑚<lb/>
珉玉賦旁唐<lb/>
　　　贈醫僧始芳用龍山韻<lb/>
空王心事藥王名塵刼中間第幾生巻却靑囊畱不住<lb/>
一㠶江海看揚靈<lb/>
　　　覽竇氏囘文詩愛其音調古擬作六首<lb/>
神聖興運乘元真宸嚴尊居端珮紳禋宗敬事肅秋春<lb/>
<pb n="KR4e0149_WYG_034-32a"/>
仁賢登揚振幽淪陳思懷憂隱呻嚬<lb/>
高崗梧棲鳯鳴和韶簫按曲引工歌調鼎金鉉玉梅鹺<lb/>
朝堂明辟列衡阿巢由軫懷憂如何<lb/>
江湖放浪狎飛鳬雙漿畵舟隱蒲菰瀧風驚夢午酣餘<lb/>
忩虹貫月夜堂虚扛鼎巨筆采椽如<lb/>
商金凄冽氷絲絃蒼青湛澄明空煙昻昻立鶴霜庭前<lb/>
慷慨抒懐寄詩傳長路縈心愴華年<lb/>
皇羲肇文成三五<hi>典墳</hi>光輝蔚郁深侵涵緗縹珍襲重籖<lb/>
<pb n="KR4e0149_WYG_034-32b"/>
函章組謝来歸村南筐箱薶繭作老蠶<lb/>
紋繡重襲宻麗綿筠金間玉續匏弦分𣲖九河洪滌宣<lb/>
薰蘭承蕙藉簡編墳典遺基隆聖賢<lb/>
　　　鄒邦輔求詩為塾師呉晉卿壽<lb/>
鄒陽書裏見呉融曾記江樓一笑同華髪西風吟别後<lb/>
碧山寒雨夢游中六千甲子春方始再世門生道愈隆<lb/>
擬折梅花寄君壽杖藜行遍鶴橋東<lb/>
　　　送郡守張君柩還書感<lb/>
<pb n="KR4e0149_WYG_034-33a"/>
客路心知有徃還驛亭囘首一酸顔孤雲去鳥重江外<lb/>
炎日凄風兩月間名與赤誠流白簡身將朱紱葬靑山<lb/>
相逢且莫深惆悵猶勝高凉不賜環<hi>君以言事謫電白典史</hi>
　　　送胡仲申僉憲四川<lb/>
落落風標四坐傾翩翩豸繡五花明星分井絡承天寵<lb/>
路轉江門識使旌三尺淸平幾官府一經忠孝舊家聲<lb/>
行邊好景還堪畵緑水芙蓉繞郡城<lb/>
　　　次韻秦鳯山舊歲頒厯喜雪<hi>汪給事得之寄</hi>
<pb n="KR4e0149_WYG_034-33b"/>
初元新朔遍堯天銜袖彤庭快覩先武接䕫龍曾此地<lb/>
夢囘霄漢已三年卿雲又屬賡歌裏飛雪應消喜氣前<lb/>
白首長林更何事只將多稼擬春田<lb/>
　　　次韻中秋無月<lb/>
一年好景三秋半把酒還思玉宇寒細雨不堪論舊約<lb/>
癡雲空自惱清歡江頭幾處凭闌望天上何人倒影看<lb/>
擬續新聲歌水調長虹終夜繞豪端<lb/>
　　　唐民重身短而長於醫且善吟詠張龍山給事<lb/>
<pb n="KR4e0149_WYG_034-34a"/>
　　　　呼為小仙君遂以自號<lb/>
靑𡨕上界多官府城郭閒居且靜便畱客坐談成橘隱<lb/>
下簾高卧即壺天新詩不作人間語靈藥多從海外傳<lb/>
乘興有時還過我小車花下亦軒然<lb/>
　　　寒菊次秉之韻<lb/>
蹙金攅碧一叢深延引三陽自六隂因笑百泉觀物老<lb/>
只從梅蕋見天心<lb/>
　　　姚絅菴示讀近報及和葉竹忩二首次韻奉答<lb/>
<pb n="KR4e0149_WYG_034-34b"/>
　　　　并寄竹忩<lb/>
十載京塵撲面紅角巾常恐後諸公陶潛此日方知是<lb/>
徐邈當年也號通近海溪塘魚並美中天樓閣棟俱隆<lb/>
相期甚愧先生厚無復郊亭七日龍<lb/>
隋珠趙璧魯堂璵本自遐生又僻居搜剔果能無逸墜<lb/>
明揚應不載詩書梅邊彩筆流清詠竹裏幽忩想舊廬<lb/>
襕褐並游今幾在白頭相望渺愁予<lb/>
　　　次韻葉竹忩有懷鶴灘惟馨<lb/>
<pb n="KR4e0149_WYG_034-35a"/>
城頭西日淡寒輝囘首同游跡漸微華表不歸丁令鶴<lb/>
帶圍空褪沈郎衣多情轉益黃花病上藥難翳白髪稀<lb/>
惟有九山長不變自從相識見崔巍<lb/>
　　　繩孫生南渠有詩次韻<lb/>
前年花甲報更旬今歲庭萱送喜頻<hi>花皆成實實復起苖芃然</hi>姚察<lb/>
著書方有託<hi>察著漢書纂訓曾孫珽作紹訓以明之</hi>酇侯傳世敢同倫<hi>武帝</hi>
<hi>封何曾孫</hi>賓筵笑我連霑醉學海從渠遠問津若見阿翁論<lb/>
父執杖藜還許奉清塵<hi>南渠少同學其子與長兒同歲</hi>
<pb n="KR4e0149_WYG_034-35b"/>
　　　絅菴和西園即事疊韻奉酬<lb/>
縁溪野菊不湏栽直到深冬爛漫開白日在天隨處照<lb/>
靑山無主要人陪酒香鄰屋時相引詩送郵筩日幾囘<lb/>
若話舊游公亦懶千江波浪九層臺<lb/>
　　　雪景為鄭節之題<lb/>
蓑衣蒙肩笠覆頂擁髯倚釣坐深暝扁舟到處即吾家<lb/>
風雪不憂天地𡨕金門朝日五彩暉朱衣前進白簡隨<lb/>
鞠躬屏息虞讒譏為問此翁知不知<lb/>
<pb n="KR4e0149_WYG_034-36a"/>
　　　臘月六日視墓地歸作<hi>地在鳯凰山南祥澤匯之北西出佘山有小莊</hi>
百歲生涯一顆逢芒鞵踏遍五湖東豈知海鶴冲霄地<lb/>
只在家山舉目中舊識野人謡䜟熟無心蓍策繇言同<lb/>
<hi>筮得家人六四及師</hi>餘齡此外嗟何事俛首臨深履薄翁<lb/>
　　　兼山並壽為何參之二親賦<hi>十二月望</hi>
東山亭亭靑挿空西山娟好金芙蓉兩山並秀何所似<lb/>
孟光白首陪梁鴻兒孫學禮仍學詩羣峰羅立玊參差<lb/>
雙尊臘蟻更拜慶醉過梅稍月滿時<lb/>
<pb n="KR4e0149_WYG_034-36b"/>
　　　弔宋西莊用己卯寄君韻<lb/>
華屋高門接兩莊川原暮色黯靑蒼歌鐘不復樓心燕<lb/>
淚眼来看膝下郎長路客心知耿耿舊緘書跡自行行<lb/>
秪應堂構無遺恨荆樹春風滿院香<lb/>
　　　淑人生日奠柩前仍用乙亥歲韻<lb/>
此生敢道不逢辰繡幰曾看内苑春謝眺靑山仍疊嶂<lb/>
維摩空室幾由旬傷心歲月難忘舊滿眼兒孫不當貧<lb/>
一語報君湏慰意鳯岡南麓有新墳<lb/>
<pb n="KR4e0149_WYG_034-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_034-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十六<hi>中集十二</hi>
                </head> <lb/>
    <p>
<pb n="KR4e0149_WYG_016-1a"/>
欽定四庫全書<lb/>
　東江家藏集巻十六<hi>中集十二</hi>
　　　　　　　　　　　　　明　顧清　撰<lb/>
　北游稿<lb/>
　　序二十四首<lb/>
　　　送陳以平序<lb/>
予始至京師謁禮部退投牒於儀曹堂下冠帶立者數<lb/>
人中一人遇我特厚凡故事所當行予所未知者厯厯<lb/>
<pb n="KR4e0149_WYG_016-1b"/>
指示予心固異之既而問之吾鄉人陳君以平也自是<lb/>
始相識徃來日親及春試廷對君皆以才能被選入執<lb/>
事所委率封彌識號機要之職精勤慎密一語不輕泄<lb/>
執政者皆倚信之未幾以年例謁告歸定國教授鄭君<lb/>
宗泰於君為婣家率鄉人徃餞且謂予曰君居家孝友<lb/>
與朋友信尤重文雅而薄於榮利其所就非其志也而<lb/>
能折節從事殫心力以受知于上官登名選籍歸拜桑<lb/>
梓為鄉里光仕而不出於學校科目其至此亦榮矣今<lb/>
<pb n="KR4e0149_WYG_016-2a"/>
將需一言以華其行其無辭予於君非素所知者予特<lb/>
以其初之遇我也厚而親其後之任事也慎而密而灼<lb/>
知其賢夫其初之親且厚者為鄉里也得失非所係也<lb/>
其後之慎且密者為朝廷也法之不可以茍焉者也情<lb/>
不失於鄉里而法不失於朝廷君子之道也人臣之職<lb/>
也執是以徃雖居高位為顯官將無施不可而况於其<lb/>
下者哉然則君之為鄉里光不獨今日之歸也諸君之<lb/>
欲華其歸亦不在乎予之言也雖然非文則無以發之<lb/>
<pb n="KR4e0149_WYG_016-2b"/>
以平其姑襲而藏諸他日出而仕仕而歸吾將於是考<lb/>
予言之驗否也<lb/>
　　　送顧廷珪序<lb/>
士之出處不必其皆同亦觀其所成就而已矣始之同<lb/>
而末異乎吾即其異而求其同能無改于素斯可矣始<lb/>
之異而末同乎吾取其同而畧其異能不遠而復斯可<lb/>
矣自後世以流品用人父兄之所以教子士大夫之所<lb/>
以進身皆必以科目為貴得之則為榮失之則為辱磊<lb/>
<pb n="KR4e0149_WYG_016-3a"/>
落奇偉之士固於此焉得而虚聲寡實冒進而不止者<lb/>
亦時出於其間自吾觀之假有孝弟行于家勤慎著于<lb/>
官當衆所競趨之地而亷退安雅不自混於恒流則雖<lb/>
不由乎是而其人視彼何如君子宜何以待之也若今<lb/>
顧先生廷珪蓋其人矣先生始以明經遊縣膠中罹讒<lb/>
謗屈為本郡掾衆皆為君惜而君恬然安之曰此命也<lb/>
吾敢違命乎既兩考謁銓曹有冠帶之榮則又喟然曰<lb/>
吾始志云何而及是然是亦足矣吾親殁而兄老于家<lb/>
<pb n="KR4e0149_WYG_016-3b"/>
吾子幸不失素業吾其歸侍吾兄教吾子庶幾其成焉<lb/>
以畢吾志吾安能役役久居此哉鄉人之仕於京者咸<lb/>
高之相與為承恩歸省詩以贈而以質于予予於君為<lb/>
後學其始為弟子員也君實引進之故知君為詳及君<lb/>
之來而歸也别予於翰林離合出處之間有慼然感予<lb/>
衷者然以其始而同中而異而終之所見則其同者乃<lb/>
或未及焉蟬蜕汙泥追冥鴻於埃壒之外使人望而歆<lb/>
慕之彼所謂流品豈能為君累而予之所感又豈止於<lb/>
<pb n="KR4e0149_WYG_016-4a"/>
是哉故為序之以見世之得者未必不為辱君之不得<lb/>
未始無其榮且使觀者無以其異而忽其同也<lb/>
　　　西山朝雨詩序<lb/>
劉文瑞既以永康侯之薦登名選部謁告歸華亭予時<lb/>
讀書翰林文瑞之始來諸同年以其名家子賢而有文<lb/>
皆樂與之游及將行遂相率徃餞之是日天新雨雨霽<lb/>
聮鑣出都門塵沙不飛風颼颼襲人作寒意西望太行<lb/>
諸山隠隠横半空連巒接岫重疊如濃雲霮䨴而不洩<lb/>
<pb n="KR4e0149_WYG_016-4b"/>
衆顧而悦之弋昜汪抑之舉䇿謂予曰今日之餞佳㑹<lb/>
也是當必有詩詩必目以是衆曰然既坐文瑞出巻三<lb/>
山許啓衷題其首曰西山朝雨首倡為五言律衆從而<lb/>
屬之日暮而詩成總若干篇予覽而歎曰士固志於四<lb/>
方始文瑞與予相好也游不出鄉井處不出牖下所與<lb/>
為徒不出乎黌序之英州邑之彦而止耳其所神交而<lb/>
心契者則又在乎千古之前雲霞之上而生已後之靳<lb/>
靳桑梓間欲一覿其丰神起九原而為之執鞭不可得<lb/>
<pb n="KR4e0149_WYG_016-5a"/>
也二年間予幸忝科名入京師凡故所嚮慕願見而未<lb/>
能者一旦以為知己四方豪雋聲聞而未覿與所素昧<lb/>
者傾蓋若平生而君適以薦來諸公又不以予故鄙夷<lb/>
悦其來而惜其去如此也雖君之才固將尚友古人而<lb/>
諸公之相與亦豈偶然者哉是巻也所得雖未多而近<lb/>
自兩畿遠及閩嶺太行之東西大江之左右其人之秀<lb/>
穎而出倫者皆聚焉於此可以發丈夫之氣開拓固陋<lb/>
使人有神游八極之思豈直春草緑波傷離怨别而已<lb/>
<pb n="KR4e0149_WYG_016-5b"/>
哉文瑞以重陽後一日行至臘月望始克追序其事而<lb/>
寓以歸之向之西山積雪千里亦重有感於予懐矣<lb/>
　　　送于良璧序<lb/>
臨安于良璧少游松江以才名聞澱山張信夫延于家<lb/>
誨其子弟予與信夫游聞其人而未之識也及來京師<lb/>
而君需次吏部辱先訪焉吾鄉人王先生充之數為予<lb/>
稱君賢於是始知其人而惜其未有以試之也是冬君<lb/>
集判畢以高第擢貳山東汶上縣專督馬政予聞而慨<lb/>
<pb n="KR4e0149_WYG_016-6a"/>
然汶上當齊魯之交閔費公所欲逃季孫之地孤城兀<lb/>
然下臨迥野予昨過之當饑歉之餘蕭條之狀至今可<lb/>
想在仁人宜撫之不暇牧馬以備武又國家重事孳息<lb/>
有常課衰耗有恒罰是必不可已者而非役民則無以<lb/>
成事也役不堪事之民成不可已之務盡乎法則傷惻<lb/>
隠通乎情則事弗集於此處之而兩無害焉非才有餘<lb/>
而心乎愛利則亦莫之能矣充之為君需贈言而予亦<lb/>
欲因是以驗其平生也遂書以貽之<lb/>
<pb n="KR4e0149_WYG_016-6b"/>
　　　送呉通判序<lb/>
國家重養民之職進士初仕率試之州縣俟報政而用<lb/>
之顯績著聞則有特詔旌異擢以不次蓋在國初以為<lb/>
曠典或累數歲越幾州而三數人焉考之既公取之必<lb/>
當而無有濫冒而得者故䝉之者無愧而不及者亦自<lb/>
以為當然及近年來乃始以為常制凡為令者必旌異<lb/>
而始召其或不然則雖績有可稽終不得顯仕者予常<lb/>
恠宋人保任之法莅官六年舉牒盈五紙以上例改官<lb/>
<pb n="KR4e0149_WYG_016-7a"/>
疑不足信及觀明道潁湖泛舟所論乃知所謂舉主多<lb/>
以求得之保任改官既以求而得而今之旌異亦出於<lb/>
部使者之薦聞天下之士不皆吕滎公而司薦揚者不<lb/>
皆陳古靈司馬君實之倫也况刻覈之吏多顯功而寛<lb/>
洪豈弟者每乏於近效日不足而歲有餘不害其為良<lb/>
吏也如必待旌異而始用則設有無異能如劉方勤撫<lb/>
字而拙催科如陽城者求自奮烏可得哉天台呉君元<lb/>
白以進士調鳳陽靈璧令亷平仁恕吏民安之九載入<lb/>
<pb n="KR4e0149_WYG_016-7b"/>
銓司轉通判松江府專理財問之則曰不經旌異也予<lb/>
始為君惜既而竊私喜不勝夫亷平不害古之所謂良<lb/>
吏也而旌異不加則所謂無近效者也松江在東南號<lb/>
富饒郡榖粟金布歲入以百萬計而民間實無贏近四<lb/>
年間凡遭大水者三大疫者一而租税不聞蠲省入於<lb/>
官者多故得富饒名而民實無贏故力日以困其人淳<lb/>
弱雖遇饑饉寧剜肉刻骨以奉上而終不敢言蓋譬則<lb/>
積富之家田園日耗而其名已著人莫知之故門閥如<lb/>
<pb n="KR4e0149_WYG_016-8a"/>
故而生意索然矣當是時也宜得一安靜而淳實者之<lb/>
子弟主其財不求外名不事要結日撫循其僮奴以自<lb/>
實其家而私室不顧夫然後乃可以囘之若呉侯蓋其<lb/>
人矣故予竊喜松民之得所嫗喣而不暇為君謀或曰<lb/>
通判府倅也府之事不得而專焉子何望之深曰君不<lb/>
見風乎觸於物以有聲聲行而物皆應焉予之言特為<lb/>
君發而非直以告君也於時袁君用誠方偕松人之在<lb/>
朝者餞君行聞予言謂當有因是而知君者請書之以<lb/>
<pb n="KR4e0149_WYG_016-8b"/>
為行李贈庶在位者遍聞之<lb/>
　　　送李大濟歸成都序<lb/>
成都天下之雄麗處也東北抵京師道里以萬計經連<lb/>
雲下壠坻觀終南太華洪河砥柱之雄峻踰王屋太行<lb/>
東上燕臺以臨溟碣而後極焉兩戒山河之迹殆踰其<lb/>
半而九重宫闕之壯百官宗廟之美且富海内之宗工<lb/>
鉅儒文章事業之盛九夷八蠻之賔貢瓌瑋譎恠之觀<lb/>
咸聚于其間士之生斯世而自蜀來其所見聞又有蘇<lb/>
<pb n="KR4e0149_WYG_016-9a"/>
次公所未得盡者李生大濟生成都隨父宦江南由江<lb/>
南入京師自京師還蜀不利於有司走匹馬復來予方<lb/>
獲第春官因相識於其鄉人李鴻臚和卿家時生年甚<lb/>
少志甚鋭進學甚力將博交四方英俊盡讀所未見書<lb/>
而後還今年秋束裝來告别與之游者胡秀才良臣董<lb/>
秀才廷春皆為詩送之予甚羨生之此行也夫生於子<lb/>
由為鄉人先哲之流風固所嚮徃其入京師年亦相類<lb/>
而其所履厯乃過之前日之行意其内藴之未盡充也<lb/>
<pb n="KR4e0149_WYG_016-9b"/>
今則非前比矣以其頴敏通逹之才充之以問學之富<lb/>
加之以聞見之博而又輔翼以山川之氣憤盈發洩由<lb/>
是而書之簡牘也有不嵬目而竦視者乎果然則生之<lb/>
去而來猶旦暮間而其鏗鍧震耀於雲霞之上也可拭<lb/>
目待諸君於此可以無離别之懷矣遂為序其首簡以<lb/>
壯行色詩作於九月故題之曰西山秋色云<lb/>
　　　送金舜章序<lb/>
七年夏給事中崑山葉君廷縉以東南恒雨歲連不登<lb/>
<pb n="KR4e0149_WYG_016-10a"/>
民用困竭其源出於水利不修蓄洩無所顧其來遠非<lb/>
可以歲月治地連七州統紀不一非朝廷大臣以身當<lb/>
天下之重者不足任具疏以聞上當饋輟食報下悉從<lb/>
之勑遣尚書工部侍郎嚴陵徐公貫徃莅其事許以便<lb/>
宜俾擇其屬以從公既受命夙夜祗懼求所以稱上心<lb/>
應明詔建萬世之利遂博延羣議虚懷聴納凡言之似<lb/>
是而可采者籍記以隨將取其善求其人而用之既行<lb/>
十日而吾舜章金先生挾七䇿來自松江將獻于闕下<lb/>
<pb n="KR4e0149_WYG_016-10b"/>
聞徐公行慨然曰朝廷得人矣予何言束其書將南歸<lb/>
予索而讀之其任得人之條首請命大臣如夏忠靖者<lb/>
重其事權而乆其任使以專督之與葉君之疏若合符<lb/>
契他如循次序正綱領均力役順形勢探本源之説又<lb/>
皆剴切精到鑿鑿可行非諸生掇合之陳言取以備塲<lb/>
屋之應對者比也予故扼腕歎息恨其來晩使徐公不<lb/>
得聞又念時無蘇子瞻單鍔之書終不得徹九重之聴<lb/>
也未幾太司冦毗陵白公少司冦浮梁戴公得其䇿而<lb/>
<pb n="KR4e0149_WYG_016-11a"/>
善之亟命繕寫具書達徐公且趣君南行予於是釋然<lb/>
以喜知君其有合也夫徐公以股肱心膂之臣當天子<lb/>
側席焦勞之日簡於廷臣承大命以行其虚懷聴納固<lb/>
已見於受任之日測其心茍可以利國者雖氓𨽻不遺<lb/>
舜章儒者通經術明古今曉達時務其素所蓄積而其<lb/>
為此書又真足以佐佑大業以利濟於生民兩司冦公<lb/>
又以其推轂人才之意汲引而薦進之士而有畏天命<lb/>
悲人窮之心其於此固喜談而樂見焉況身當其事為<lb/>
<pb n="KR4e0149_WYG_016-11b"/>
國家所倚任者哉惜予言不足以為重君之履厯秋官<lb/>
大夫談君之述復備之故直敘君之來及所以去者如<lb/>
此兾徐公之有聞亦以附司冦公之餘論也<lb/>
　　　送汪抑之告歸弋昜序<lb/>
抑之既以疾得告南歸弋昜故事同館皆有詩以贈楊<lb/>
君起同既序其前矣抑之謂予不可以無言惟同年之<lb/>
好所從來遠矣而於其間亦各以分相投蓋或以婣戚<lb/>
或以鄉里或以舊學或以世契其意氣之相得議論之<lb/>
<pb n="KR4e0149_WYG_016-12a"/>
相合箴規麗澤之相須又有不可以槩言者予同年友<lb/>
三百為庶吉士翰林者二十人而抑之自初登第辱愛<lb/>
予其贍蔚之文邁徃之氣明悟該博之學識既非流輩<lb/>
之所能齊而其胸次之坦夷性情之真率不為崖異詭<lb/>
激之行又有夐出於時俗之外者而予於此非有桑梓<lb/>
之親葭莩之倚又非有他藝能之足以相長而抑之誤<lb/>
有取焉是固使人倒廩傾囷不敢自愛而他日險夷逆<lb/>
順蟠伏伸舒又將金石一心保歲寒而同之者也而顧<lb/>
<pb n="KR4e0149_WYG_016-12b"/>
以造物之戲人當棄我而遠去丈夫固不以離别嬰懷<lb/>
然亦豈能無一芥於中者哉自昔文人才士每患多疾<lb/>
若文園令之消渴少陵之肺氣昌黎韓子之䘌齒栁州<lb/>
之痞積其尤著者説者謂其疲役精神雕刻腸腎之所<lb/>
致而予觀是數公者多坎壈於壯年其涉厯艱危衝冒<lb/>
霧露亦宜有以得之抑之弱歲魁其鄉再舉而遂冠南<lb/>
省食大官米讀中秘書父子兄弟敭厯中外豈有一毫<lb/>
之肖似者哉或者天其以君年盛氣鋭微折之而大其<lb/>
<pb n="KR4e0149_WYG_016-13a"/>
後耶將文人才士之多疾若所當然不係其迹之同否<lb/>
也吾皆不能究其端獨念抑之嘗為予言其家山水之<lb/>
勝輒注目遐想恨不與予同游而今得歸焉譬之人終<lb/>
日醉飽宴倦而得一寧寢則其適宜何如而其疾之去<lb/>
體也可計日待以故於其去也雖甚惜而亦不强留知<lb/>
其所重果在此而不在彼也抑之行矣予何日肩輿入<lb/>
山縱游連月以償夙昔之願乎<lb/>
　　　送呉先生序<lb/>
<pb n="KR4e0149_WYG_016-13b"/>
涿鹿呉先生性仁以禮學教華亭滿考翰林第其文為<lb/>
第一大冡宰𢎞農耿公一見器之試判復第一陞同知<lb/>
淮安府華亭人之仕於朝與嘗受先生之教者聞之曰<lb/>
是不負吾先生也淮安人之仕于朝與給庸賦而來者<lb/>
聞之曰是華亭人之所誦者是不負吾淮民也將行清<lb/>
既從鄉人餞于郊復申其所見以告淮人之未知者凡<lb/>
今士大夫之仕于學者率以官卑為意非茍簡循習棄<lb/>
不自振則程督細碎挾勢分以束其下而便其身圖免<lb/>
<pb n="KR4e0149_WYG_016-14a"/>
乎此者蓋千百之什一也先生在官八年慷慨激揚視<lb/>
利禄如土芥未嘗以一介卑屈于人其待諸生如其子<lb/>
弟嚴督之學而深體其情至捐俸廩以資其空乏居學<lb/>
之暇色笑從容釋固解疑多自得者而癸丑夏松民饑<lb/>
疫出白金五十餘兩市藥以惠貧此在守令任養人之<lb/>
責者尤以為難也故論者謂先生之位决不足以留先<lb/>
生今兹之行亦既有徵矣而以清所聞昔豫章胡先生<lb/>
起華亭學諭為大司成蕭山魏先生起松江貳教為大<lb/>
<pb n="KR4e0149_WYG_016-14b"/>
冡宰廬陵孫先生自教授擢繡衣是三君子去之數十<lb/>
年松人稱之若前日事先生固嘗聞之名位之顯揚固<lb/>
德義有以充之也由前而論知先生之詳者莫若吾松<lb/>
人由後而觀見先生之真者乃在於淮人堅素守於歲<lb/>
寒以繼三君子之風烈以追迹於古人則自今以徃先<lb/>
生之事也清尚幸終始觀之先生名麟號愛蔬成化庚<lb/>
子鄉進士也<lb/>
　　　送李朝陽赴上海序<lb/>
<pb n="KR4e0149_WYG_016-15a"/>
官之清顯而雄要者莫如御史最親民而嫌於其長不<lb/>
得有所爲者莫如縣之丞丞之視御史相去遠甚而御<lb/>
史黜則時出而為丞抑之也方御史供奉赤墀下接武<lb/>
夔龍簉羽鵷鷺既已極其清華而論其職事自天子而<lb/>
下愆違誤繆皆得以糾正而抨擊之王公貴人對必正<lb/>
色而狂夫悍卒呌號睢突於衢路者雖宰相有不避聞<lb/>
御史至皆肅然一旦使之銷鋒歛鍔破牙角而為丞此<lb/>
其中豈能無一芥哉若是而欲其平氣虚心盡力於政<lb/>
<pb n="KR4e0149_WYG_016-15b"/>
事難矣然吾觀御史其庸庸自保者必不黜黜必慷慨<lb/>
激揚之士或以言觸諱或振職而反中於人此其中必<lb/>
有過人者其出身而為此固已不置死生禍福於胸中<lb/>
而况於風雨晦冥一反掌之間哉然則士固未可以槩<lb/>
論也河南李君朝陽以名進士衣繡衣有聲臺府間出<lb/>
按事為同官者所詿黜為丞某處未至丁外艱服闋改<lb/>
松之上海上海人仕於朝者相率餞君行喬君時章屬<lb/>
予序予未嘗納交李君而以前所見決知其不以得喪<lb/>
<pb n="KR4e0149_WYG_016-16a"/>
為輕重者故不辭而且有以告之昔宋真宗時宰相岀<lb/>
判多委事僚屬雖賢如冦凖所至游燕而向公敏中獨<lb/>
盡心民事真宗聞而嘉之還之相府宰相為州與御史<lb/>
佐縣雖勢分不侔而其理一也君能不以得喪存于心<lb/>
則知軒冕倘來非我固有而處已接人自無不盡又安<lb/>
知朝廷終置君於遠外乎故夫不縁其故素吾位而行<lb/>
者李君之事也不縁其素考其故而為之處者士大夫<lb/>
之事也請以是代諸公别<lb/>
<pb n="KR4e0149_WYG_016-16b"/>
　　　送王用撿序<lb/>
予與奚君從之游三年觀其學博而精氣和而雅久而<lb/>
益見其可親而未知其師友之淵源近方得之則崑山<lb/>
王先生用撿之高第弟子也先生明庖羲氏易登成化<lb/>
戊戌進士從之時未冠以尊人御史公之命受學焉今<lb/>
二十年從之登第為行人奉使崖門而先生蘭溪政成<lb/>
徵入為南臺御史迺五月相次南行從之後躬設祖都<lb/>
門外樂先生之道行而深惟造就之私思有以暴於衆<lb/>
<pb n="KR4e0149_WYG_016-17a"/>
也以揚觶之辭屬予予義弗可辭則諾而言曰凡學而<lb/>
仕以登進士為名成仕而改官以得御史為達學而成<lb/>
非師之恩乎仕而達非君之恩乎不忘師之恩則凡可<lb/>
以用吾情於師者雖一食息之間不敢不盡也不忘君<lb/>
之恩則凡可以致吾情於君者雖一食息之間不敢不<lb/>
盡也以從之之才而先生克成之以先生之才而吾君<lb/>
顯用之弟子不忘師臣獨敢後其君哉故即從之之所<lb/>
以事先生而先生所以事吾君者可知矣古之人有舉<lb/>
<pb n="KR4e0149_WYG_016-17b"/>
一事而兼數美者其謂此類與於是酒酣日昃車馬就<lb/>
途既數日從之行遂次其言書寄之以為贈<lb/>
　　　程太夫人哀輓序<lb/>
八年秋七月十日故兵部尚書襄毅程公配今學士篁<lb/>
墩先生母夫人林氏卒於時尚書歿幾二十年夫人壽<lb/>
七十有八矣先生方以上命教庶吉士翰林為清等師<lb/>
夫人疾病先生食不甘居不寧步履言語無次凡及門<lb/>
者預懷戚焉及是既聚哭退衆相顧牽連裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>念無以<lb/>
<pb n="KR4e0149_WYG_016-18a"/>
自致則相與按故事為歌若詩各一篇或推諸人或引<lb/>
諸天述其寵榮嘉其壽豈以昭令德而洩其哀思將聮<lb/>
書之巻冊以歸於司書者而謂清宜序清聞喪之有輓<lb/>
昉於虞殯著於齊田氏之客之哀其主而作今世所傳<lb/>
薤露者不過數十言而幽惋悽絶撫節而歌有無窮之<lb/>
悲焉蓋歌興于哀哀生于情其情切故其哀至哀至故<lb/>
其言雖緩而實傷雖淺而實深聞其聲而可以墮淚也<lb/>
魏晉曠達者流生為其詞歌於遊賞是固無謂然若淵<lb/>
<pb n="KR4e0149_WYG_016-18b"/>
明之悲仲德少陵之哀曲江昌黎韓子之哀歐陽助教<lb/>
則所以作雖或不同而各極其情之至也乃若生不聞<lb/>
其人死不悉其行汎然而為之輓焉不知情何自而生<lb/>
哀何自而至哉清等受學於先生也久視先生如父兄<lb/>
方高堂燕慶固嘗獲望顔色拜門屏之外夫人之賢自<lb/>
輔佐先尚書顯樹庸烈與撫成吾學士先生勤恭謙素<lb/>
之德見於少傅徐公之誌者視古人無忝焉則今日之<lb/>
哀固不為無自而其歌若詩要為非無疾而呻吟者又<lb/>
<pb n="KR4e0149_WYG_016-19a"/>
況夫人之𦵏去京師四千里先生跋涉而歸比其來吾<lb/>
人之倀然者踰三年是孰非夫人之故而亦豈不益重<lb/>
吾諸生之感哉夫因先生而哀夫人之亡因夫人而違<lb/>
先生之教離别生死俯仰具焉雖欲無言安能已於言<lb/>
邪册既成遂拜書於首簡<lb/>
　　　送曹清之赴道州序<lb/>
曹先生清之以前進士就吏部試距春闈僅兩月鄉縉<lb/>
紳交尼之先生志弗可回既集判高第擢湖廣道州守<lb/>
<pb n="KR4e0149_WYG_016-19b"/>
客徃賀之先生蹙然曰吾曠瘝是懼敢言賀哉將行祖<lb/>
道都城外凡向之尼先生及賀者皆在焉有疑而問者<lb/>
曰先生辭春試而就銓似樂乎此者既銓而色憂似不<lb/>
釋然者先生其有悔乎先生曰嘻吾悔也乎哉吾弱冠<lb/>
走科塲踰壯而名薦書與四方豪雋爭馳騖視吾之所<lb/>
知其上者不敢有意其班於我者什不啻伍焉徐考其<lb/>
進退其上者亦不敢有意其不如所料者什又不啻伍<lb/>
焉其不知者固不論也蓋自初至于今十五年見若是<lb/>
<pb n="KR4e0149_WYG_016-20a"/>
者屢矣是非有命邪吾是以決志而無貳然吾才何如<lb/>
也釋褐袍官大夫領一州千里民神之寄是非小故也<lb/>
而所領州濓溪夫子之舊鄉也有陽諫議之遺風焉吾<lb/>
能殫吾心竭吾能以無怠吾事得逭於罪戾無忝於先<lb/>
賢斯幸矣不然吾方愧吾章紱之不暇而敢言悔哉東<lb/>
江子聞其言而韙之酌巵酒而飲之曰士惟不知命故<lb/>
非意而妄求惟以位為樂故輕為而僨乃事先生才足<lb/>
以進取而引分自安道方見於行而謙若不足充是心<lb/>
<pb n="KR4e0149_WYG_016-20b"/>
也道之民其有瘳乎夫勤撫字而拙催科陽亢宗之所<lb/>
以自考也謂伊尹恥一夫不得其所而教人以志其志<lb/>
濓溪夫子之所以垂訓也先生既已知之矣而有不能<lb/>
為乎能為之而有不能至乎若然則曹道州之名且將<lb/>
與江華山水同傳之不朽而何有於區區一名第之間<lb/>
哉衆聞予言復韙之請遂書以為送先生之任序先生<lb/>
名亷上海人也<lb/>
　　　送呉遜之赴郴州序<lb/>
<pb n="KR4e0149_WYG_016-21a"/>
今冢宰屠公巡撫嶺南時新安呉遜之為廣州左衛知<lb/>
事廣於嶺南為會府民兵錯居政務厖雜其人去京師<lb/>
萬里既遠而嚚吏亦以是視之賞罰是非類不與中州<lb/>
等君至一裁以理疑者辯枉者直利不為怵勢不為沮<lb/>
殿最功賞必以其當屠公器而稱之越數載公還中臺<lb/>
而君書最入京公遇諸途識之呼與之語將以薦于朝<lb/>
會公升宰司大明黜陟遂以君判湖廣郴州事由幕僚<lb/>
升上佐士皆榮之大理評事程君良輔君鄉人而予同<lb/>
<pb n="KR4e0149_WYG_016-21b"/>
年友也以其事屬為序夫屠公以執法重臣總兩廣三<lb/>
十府州事自藩臬閫府而下孰不磨洗淬礪蘄得公之<lb/>
知而獨垂意於君至更數載處稠衆中而猶識其形容<lb/>
君為小官樹能聲受知於大臣當升台之初首被顯擢<lb/>
無左右為之先容無上官為之薦引豈非天下之至公<lb/>
不世之奇遇哉予謂使大臣之用人恒若屠公之於君<lb/>
則天下必無遺才使士之致身皆若君之自立則天下<lb/>
必無倖進是誠可以激委靡而勵貪競者故不讓而為<lb/>
<pb n="KR4e0149_WYG_016-22a"/>
之書<lb/>
　　　東園聯句詩序<lb/>
今年春李君原復拜秋官屬分司南京予與君同鄉同<lb/>
年且居相比㑹見無朝夕一旦當别去殊不能為懷自<lb/>
始拜至未行無事必㑹君主楊氏所居東有園方數畆<lb/>
中有亭古檜四章植亭之前後錯以嘉卉方春之䦨落<lb/>
英繽紛綠隂繁鮮入其中忘其為京邑喧囂之地也而<lb/>
吾二人每㑹必於是衛氏兄弟及趙君天常曹君宗孝<lb/>
<pb n="KR4e0149_WYG_016-22b"/>
輩間一再至焉每酒酣壺矢博奕分朋間作凡所以佐<lb/>
歡者無不至興至則聯為歌詩率意口占不復繩削故<lb/>
句雖多鮮成章成章而可誦者累數㑹僅三數篇視遠<lb/>
游㑹合諸什遠矣至於抒意寫情各隨所得而一時人<lb/>
情物態尚於是有考焉以是不忍棄去録之題其首曰<lb/>
東園聯句而以歸于君聞之楊氏東園故大學士東魯<lb/>
許公之所營園中樹多其手植公去吾鄉先生祭酒陳<lb/>
公嗣居之厯故少宗伯新昌于公大司馬馬公又更今<lb/>
<pb n="KR4e0149_WYG_016-23a"/>
大司徒闗西秦公以及於楊而吾人獲寄迹焉所從來<lb/>
遠矣逝者不可作存者不復來居斯亭固無恙自初闢<lb/>
至今登之者凡幾人興衰寵辱違離遇合之故涉於斯<lb/>
者凡幾變人當其時溺焉而不知按迹而思之其可慨<lb/>
者多矣有如斯亭而有知視夫赫然炎淒然涼倐興忽<lb/>
滅於其前者曽不滿夫一哂而奚論夫區區一離合之<lb/>
間哉又况綺語浮言雕蟲篆刻漫乎無足恃邪然則是<lb/>
詩也以識一時之别固不可以已書之巻軸秪以益斯<lb/>
<pb n="KR4e0149_WYG_016-23b"/>
園之陳迹而増感慨於無窮終亦安所為也巻以録聯<lb/>
句故書於首後凡為李君作者聯書之<lb/>
　　　送黄天章序<lb/>
仕而同朝皆友也而同年為獨親同年而岀於一鄉且<lb/>
同學也則其情又非九州四海之人之比而其所以喜<lb/>
同樂憂同悲願相近而無相遠者亦豈非人之情也哉<lb/>
夫人之情無窮而天下事不能盡如所願於是歎惜憤<lb/>
惋慷慨傷懷而江文通之所陳者作矣是又豈非人之<lb/>
<pb n="KR4e0149_WYG_016-24a"/>
情也邪黄君天章與予生同鄉成化庚子同選入邑庠<lb/>
為弟子員癸夘同鄉試自是每舉必偕𢎞治壬子同領<lb/>
解明年登進士又同予寓城西去君不半舍每朝退無<lb/>
事必相過考古今論文義相對竟日或秉燭更僕至夜<lb/>
分乃罷酒酣慷慨相屬必以道義有過必面規之蓋京<lb/>
邑之交無親如吾二人與李君原復者丙辰春試予在鎖<lb/>
院中夢君當遠行寤而疑之日暮報至以君主南京刑<lb/>
部事嗟乎君之與予同者多矣君之名第不當在分司<lb/>
<pb n="KR4e0149_WYG_016-24b"/>
豈離合有數終不能免邪將禄位有方非人之所能為<lb/>
邪丈夫之生固有事于四方而情之親者則有不能以<lb/>
自克矣雖然親之至則凡所以為之者將無不盡其誠<lb/>
蓋居欲其相比也游欲其相從也一觴豆一詠歌欲對<lb/>
舉而互評也此情之私也至於德業欲其修操履欲其<lb/>
堅諳厯欲其周以為他日臨大事決大議之基本而垂<lb/>
聲譽於無窮則雖遠涉萬里厯試小官亦在所不計而<lb/>
况於兩都迭處位望適均者哉抑吾又有為天章喜者<lb/>
<pb n="KR4e0149_WYG_016-25a"/>
士窮而家居雖日侍膝下無以為親榮仕而顯榮矣或<lb/>
遺親萬里外天章官南曹去家僅五百里高堂重慶樓<lb/>
航板輿不旬日可徃還也有秩禄以為養無離别以為<lb/>
親憂則向所以惜君者乃今方有羨焉而他尚何説哉<lb/>
天章行五日予方録送行者之作將序次以寄而原復<lb/>
次選亦南都情事參雜不覺其辭之煩也天章其有感<lb/>
於斯哉<lb/>
　　　贈宋德威序<lb/>
<pb n="KR4e0149_WYG_016-25b"/>
徃歲河隄役興上命右副都御史今户部侍郎劉公徃<lb/>
督其事明年平江伯陳公偕中貴人繼徃幕屬參佐皆<lb/>
選于衆擇其良以行宋君德威以精筆札預選又明年<lb/>
乙夘河隄成録功加平江太子太保及中貴人俱益俸<lb/>
有差進劉公左副都御史各賜白金文幣又差次其從<lb/>
官各以勞頒賞而德威陞軍器局副使與德威厚者董<lb/>
生廷春輩為君榮而思有以朂之也謁予請為序予觀<lb/>
古以幕府效能而建功於當世垂名于竹帛者非特其<lb/>
<pb n="KR4e0149_WYG_016-26a"/>
才能足以自見亦由遇其時適當用之酈生以下齊聞<lb/>
陳琳以草檄著賈翊以料敵稱栢耆孔巢父以將命顯<lb/>
彼皆以其才適遇其時故能有其功而成其名向使數<lb/>
君者當休明之運出其才能雖或有所見焉而未必其<lb/>
彰彰顯著如此也德威際休明之運者也操鉛毫坐幕<lb/>
府中治文書之外食其之辯孔璋之筆賈之謀栢孔之<lb/>
頰舌雖工無所施也而適以河隄故乃獲效其功勤以<lb/>
克有成績受天子之寵命是雖君才能之適用而機㑹<lb/>
<pb n="KR4e0149_WYG_016-26b"/>
之逢夫亦豈偶然哉董生輩之所以榮之誠是也然吾<lb/>
聞德威居家孝尤好讀吾儒書充儒書之説與孝其親<lb/>
之心茍天地寧而萬物順吾沒齒而無聞固以無憾張<lb/>
秋之有功吾以受賞而使吾之有功民已受病矣受賞<lb/>
者之榮固不償受病者之戚之深也然則居是位也固<lb/>
當惕然思天命之是荅而敢有一毫自憙以重戚吾人<lb/>
哉生輩思以朂君而吾適有見於此亦以德威儒者可<lb/>
告而告之而非以為佞也<lb/>
<pb n="KR4e0149_WYG_016-27a"/>
　　　送王民瞻歸省序<lb/>
昔周人美宣王之中興也不稱宣王稱其臣尹吉甫其<lb/>
詩曰文武吉甫萬邦為憲其序吉甫之成功也不直稱<lb/>
吉甫稱其友張仲其詩曰侯誰在矣張仲孝友夫張仲<lb/>
之功業不見於當世吉甫之賢不尚於宣王而詩人之<lb/>
言若此何哉君者任人而成功者也人臣者集衆善以<lb/>
事君者也君不得臣無以成其功臣不知所與亦無以<lb/>
佐其君而成功故夫翊周家之興運者吉甫也使吉甫<lb/>
<pb n="KR4e0149_WYG_016-27b"/>
之能若是者張仲也有仲之孝友而後有吉甫之文武<lb/>
有吉甫之文武而後有中興之功仲其可以輕視之哉<lb/>
國家重元勲之胄既世其爵而尊顯之又為擇師儒以<lb/>
訓迪之其為師者選於鄉而升之吏部考其行能稱而<lb/>
後得居焉若是者豈不以張仲之事望之歟而居是位<lb/>
者又可以非其人也王君民瞻教豐城侯家三年既授<lb/>
職有章服矣請于朝省其二親於東呉鄉人皆為詩以<lb/>
送予不喜王君之得官榮其親而喜豐城之得君無忝<lb/>
<pb n="KR4e0149_WYG_016-28a"/>
於張仲慶將來之大有所聞也故為序以先之<lb/>
　　　送王通判序<lb/>
龍城王君道濟以成化庚子薦其鄉迄𢎞治丙辰凡六<lb/>
舉卒不第於是君勌於塲屋矣走吏部書判入高等除<lb/>
通判徽州府六月命下徽州人之在京者咸以次通謁<lb/>
退相語以得人賀將行設祖道大理評事程君良輔進<lb/>
士程君時昭出言于衆曰君侯起南服以明經取高科<lb/>
如拾地芥何其易也已而連戰連北于有司若與初相<lb/>
<pb n="KR4e0149_WYG_016-28b"/>
背馳又何其難也吾州居萬山中土确而民臞通判古<lb/>
監州一郡之生民利害欣戚無所不當論宜得明經術<lb/>
通古今知忠上而愛下者居之而後民乃有瘳焉若天<lb/>
之抑君而至於斯也其殆有意乎唐人有言賢人屈而<lb/>
遠人安夫欲安遠人雖屈賢人且為之况吾州為南畿<lb/>
輔密邇宸極根本之所係乎則吾君與執政者之置君<lb/>
於此亦未為無意也夫侯之倅吾州也天為之吾君與<lb/>
執政者為之侯宜何以承天之貺荅吾君與執政者之<lb/>
<pb n="KR4e0149_WYG_016-29a"/>
意也吾州之人又何修而䝉侯之休澤也於是更酌酒<lb/>
以屬侯退以其事屬予序予嘉王侯釋褐佐方州得詩<lb/>
書文物之鄉得以展其志又嘉二君之有辭能推天以<lb/>
及人使聴者竦然有不敢茍焉之意得邦人愛其上之<lb/>
體於是乎書若紀侯之政聲以嗣新安名宦之後而徵<lb/>
兩程之言則有待於他日也<lb/>
　　　送張趙州復任序<lb/>
士之岀而為天子令一邑守一州能不負所託而以寧<lb/>
<pb n="KR4e0149_WYG_016-29b"/>
其民此豈獨其上之福哉然而世之人其不為此者何<lb/>
其紛紛也吾嘗執此以論天下之故未嘗不扼腕歎息<lb/>
於平居蓋古之君子其窮而學也則必師孔孟法伊周<lb/>
以求實其德而其出而仕也則將推所得以濟斯人初<lb/>
非為其身也若是者世不可謂無其人然而鮮矣其次<lb/>
將欲自立於當世以顯其名榮其身則亦必盡力所事<lb/>
而後乃可以得之譬之農人則力耕而志獲者也而今<lb/>
也不然其引日計時志巖廊而希卿相者比比也至觀<lb/>
<pb n="KR4e0149_WYG_016-30a"/>
其政則有人所不知者而日倀倀焉惟捷徑之步以覬<lb/>
於一得物之不䘏而惟進之圖古之人誠不敢望而所<lb/>
謂顯名而榮身者亦豈若是哉新安張一之以鄉進士<lb/>
為趙之臨城令政有惠績臨城之士民宜之三年天子<lb/>
賜敕封其親未九載民伏闕請留以為趙州守天子復<lb/>
從之其在州如在臨城鑿渠以溉田置磑以便民至旁<lb/>
郡有疑獄皆於君決之部使者表其賢前後旌勞者數<lb/>
矣冬十一月來報政銓曹將擢用之俾還牧其人以俟<lb/>
<pb n="KR4e0149_WYG_016-30b"/>
夫君之為令也民愛之君寵之其為守也部使者復旌<lb/>
之其報政而來也銓曹復將用之君之為政者誠盡其<lb/>
力而人亦何負於君也哉吾以為凡任司牧者皆若君<lb/>
則民受其惠而身享其榮豈獨其上之福而不肯為哉<lb/>
進士王君希仁庶吉士戴君寳之皆嘗學于君其弟遜<lb/>
之又私淑君之門人者於君之行為予道其詳請書以<lb/>
為贈予諾而不辭且以明禄位之顯揚惟令徳之能稱<lb/>
而遑遑於外騖者或表裏之俱亡因以益君之自信<lb/>
<pb n="KR4e0149_WYG_016-31a"/>
也君名清一之其字未仕以尚書教授名士多岀其門<lb/>
異乎有體而無用者云<lb/>
　　　送顧維庸序<lb/>
自我文皇之定都于燕也六軍百官之衆皆從而北朝<lb/>
覲訟獄蠻夷賔貢凡機務之重者悉歸焉故南京之官<lb/>
府號為無事大臣之久勞于内與士大夫之安靜退者<lb/>
皆樂之而朝廷以是為根本之地也雖一命之士亦必<lb/>
擇其人而不輕禮部在南京尤號無事然其所職宗廟<lb/>
<pb n="KR4e0149_WYG_016-31b"/>
社稷之典學校教化王政之本原司務於部中事無所<lb/>
不當問清簡之中有嚴重者存焉則南猶北也故常以<lb/>
端重文雅之士為之非是人也不在兹選今年冬大理<lb/>
司務顧君維庸從謁告起得之大理簿書刑獄之司也<lb/>
日出而退朝衣赭關木之徒纍然候堂下臺省吏抱文<lb/>
書上司務司務省識之惟謹顧吏送兩寺比其還也亦<lb/>
如之一日之間文移溢目鞭笞敲朴悲號寃愬之聲盈<lb/>
耳也仁人君子居是地不能使無一夫之不得其所縱<lb/>
<pb n="KR4e0149_WYG_016-32a"/>
責不在我其心宜何如而以視夫掌宗社神人之典學<lb/>
校教化王政之本原而又處南京清簡之地雖倐來忽<lb/>
徃有跋涉之勞在吾人誠不能無介然而先生之樂又<lb/>
何以易此也先生之行也南山内翰合鄉人餞于水雲<lb/>
亭各賦詩予亦同作矣喬君時章以情之無已也俾復<lb/>
申以言予惟明天子方清化原奬亷退黜貪求先生之<lb/>
樂不可使在位有一人之不知者用敢約羣言之㫖敷<lb/>
暢之而不厭於複云<lb/>
<pb n="KR4e0149_WYG_016-32b"/>
　　　送黄僉事赴浙江序<lb/>
凡外臺使之職專勑而行者學政兵戎之外惟屯田為<lb/>
至繁他使者各專一事雖重而得以致精焉屯田與倉<lb/>
儲水利相終始以一人總三官之務其功非可一日成<lb/>
而其弊之深則有積歲而莫盡者蓋今邊闗内地莫不<lb/>
有屯田然其膏腴而便利者類侵於豪右屯兵所占其<lb/>
入無幾當歲之秋朝廷顧輦金帛市邊人以充費東南<lb/>
財賦所出溝渠塘堰之制宜日講求而每歲使者岀按<lb/>
<pb n="KR4e0149_WYG_016-33a"/>
有司之籍取高深廣厚之數而已遇凶歲焦枯汎溢彌<lb/>
數州邑亦視以為常也夫民得土而生財由土而岀二<lb/>
職既壞而曰我能實倉儲謂民無傷世寧有是哉晉江<lb/>
黄汝栗自刑部員外郎拜僉憲浙江實奉勑領屯田事<lb/>
浙江東南大藩也北通江淮南控閩廣屯田使所理三<lb/>
江五湖之大蘇公之隄賀監之湖單鍔任仁發之所講<lb/>
畫夏忠靖之所經營者皆在焉地廣則務殷時平則吏<lb/>
玩其間積漸得無有前所陳者乎其無之則民之幸國<lb/>
<pb n="KR4e0149_WYG_016-33b"/>
之福也即萬有一焉居是位者得晏然而已哉君起家<lb/>
進士宰名都理江淮刑獄所至著聲績久而為是官以<lb/>
其厯涉諳練之餘宜必有度前聞聳後觀為國家建百<lb/>
世之利者予蓋深有望焉談君朝宣請予為送君序遂<lb/>
援筆而書之嗚呼君其無使予為空言哉<lb/>
　　　送劉指揮序<lb/>
昔漢高之起也豐沛多功臣光武之興也南陽多貴人<lb/>
皆聲施當世慶流苗裔垂姓名於無窮豈非感㑹風雲<lb/>
<pb n="KR4e0149_WYG_016-34a"/>
遇得其時者哉我太祖龍飛鳳陽一時佐命之臣崛起<lb/>
壠畆之中踐公台之位巍巍煌煌與蕭曹賈鄧相後先<lb/>
天下已平列爵剖符傳之萬世嗚呼盛矣及文皇起幽<lb/>
都其奮勇而從克成茂勲者子孫賴之至于今弓裘圭<lb/>
組並耀而爭馳一人之興其意氣之相感時命之相參<lb/>
誠亦非偶然哉定興劉培之自其高祖海有功永樂初<lb/>
累官敘南衛指揮僉事祖寧以死事進其子同知至培<lb/>
之五世矣今年襲其父職還成都其内兄李鴻臚和卿<lb/>
<pb n="KR4e0149_WYG_016-34b"/>
予舊館人也因識君于其第將行以和卿乞贈言嗚呼<lb/>
予何言哉海内承平百餘年干戈戢而不試功臣之世<lb/>
藉其先休荷國寵靈懷印結綬行呵擁於通都大邑中<lb/>
有終其身不履行陳者推其心茍非木石寧不思所以<lb/>
報其上不忝其先哉夫思報其上以不忝其先宜自其<lb/>
初服始則吾於培之其得無望乎西川國之重邊君五<lb/>
世居之凡土之故與士大夫之賢否宜皆熟知之韋南<lb/>
康李贊皇之功烈今雖未易班也抑其規畫有可施於<lb/>
<pb n="KR4e0149_WYG_016-35a"/>
今者若高崇文呉玠兄弟之為將其猶可望乎吾將於<lb/>
君之歸而卜之毋徒曰天下平是非其所急也<lb/>
　　　送臧瑞周復任嵊縣序<lb/>
越之嵊人有仕為錦衣千戸者曰謝君汝容與予居相<lb/>
比數為予言嵊尹臧君之賢曰自斯人之涖吾邑也而<lb/>
官無廢事杠梁陂堰飭必以時自斯人之涖吾邑也而<lb/>
民無失職下相勸于義自斯人之涖吾邑也而士知自<lb/>
貴交勵於德業俗以康乂政乃大凝蓋數十年來鮮其<lb/>
<pb n="KR4e0149_WYG_016-35b"/>
儷者以吾父兄之賴之也如論國家之用人非君則誰<lb/>
其可臧君之先公以詩經教吾華亭君與兄瑞魯實從<lb/>
予少不及事而聞先生長者言故嘗識君名及君兄弟<lb/>
連發解山東文章式天下擢進士有聲于時故與之游<lb/>
者皆豔慕欣欣焉鵷雛驥子人見其絶塵土決青雲而<lb/>
厲九州情固有不能已者然一不知君臨政之美復彰<lb/>
彰如是也今年春君滿三歲書績于銓曹上將畢其能<lb/>
俾還復任汝容走予乞為文壯其行夫君之少而學也<lb/>
<pb n="KR4e0149_WYG_016-36a"/>
兄弟競爽珠聯玉暎吾鄉之先達能言之而予願聞焉<lb/>
及君之為政則知者鮮矣而予復因謝君而得之吾鄉<lb/>
之人士且將因予而有聞君之先公固不鄙吾土而推<lb/>
桐鄉之愛則如君者豈異兼謨之於文惠也故予於汝<lb/>
容之請不辭焉而以發吾情雖然嵊一邑也故誦君之<lb/>
政者惟嵊人而吾之所聞亦止於嵊人其為言也亦然<lb/>
君他日還朝以其施之嵊者博濟於天下則其聞與言<lb/>
又不止於今矣<lb/>
<pb n="KR4e0149_WYG_016-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十六<lb/>
</p>
<p>
</p>
  </div>
</body>
</text>
</TEI>
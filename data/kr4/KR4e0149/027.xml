<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻二十七<hi>中集二十三</hi>
                </head> <lb/>
    <p>
<pb n="KR4e0149_WYG_027-1a"/>
欽定四庫全書<lb/>
　東江家藏集巻二十七<hi>中集二十三</hi>
　　　　　　　　　　　　　明　顧清　撰<lb/>
　北游稿<lb/>
　　祭文一十九首<lb/>
　　　祭任母顧夫人文<lb/>
維𢎞治八年嵗次戊午九月甲午朔十八日外孫壻翰<lb/>
林庶吉士顧清謹緘辭具儀遥祭于故任太夫人顧氏<lb/>
<pb n="KR4e0149_WYG_027-1b"/>
之靈曰鳴呼清自弱嵗學于門墻夫人目之謂可教訓<lb/>
出入顧待異于羣兒爰命外孫締兹婣好夤縁倚賴以<lb/>
有今日厚恩未報每用闕然百年無何凶問遽及嗚呼<lb/>
哀哉憶在壬子拜辭北上喜溢顔面奬藉諄諄謂我平<lb/>
生心於此盡賤累繼行撫諭尤切自云未艾尚及汝歸<lb/>
汝今逺行母深念我誨言猶在幽明永違薄宦所縻奔<lb/>
赴無及永念疇昔莫能措心瓣香馳奠露此哀悃言則<lb/>
可盡情無可窮南望吴山不勝哽塞尚享<lb/>
<pb n="KR4e0149_WYG_027-2a"/>
　　　祭都御史唐公文<lb/>
嗚呼公之儀表英偉出倫公之器度邁往不羣其問學<lb/>
所充固已擢賢科而躋要近其設施之效亦既殿藩屏<lb/>
而福生民六薦于宰司而始登憲府一忤於權近而遂<lb/>
以弗伸槩公之平生固亦近世之豪傑而拘拘者豈足<lb/>
望其後塵某生同州里或忝婣親當公之進也固望其<lb/>
大有為於斯世及公之退也又皆仰髙志於青雲睢陽<lb/>
洛社之事蓋將有待焉而竟止於此寧不起深痛於斯<lb/>
<pb n="KR4e0149_WYG_027-2b"/>
文也嗚呼人莫不有死死而貴有聞公今已矣太末之<lb/>
墟爼豆若存其身可歿而其在人者固千載而常新也<lb/>
持彼較此則公所不得殆浮雲之過秋旻而聖眷之優<lb/>
渥䘏典之殷蕃亦足以慰公於九原矣瓣香東拜望公<lb/>
儼然騎箕尾薄煙霄而臨睨夫舊鄉其將聞某斯言邪<lb/>
　　　祭楊立齋先生文<lb/>
維𢎞治十二年嵗次己未九月戊午朔門生杭濟錢榮<lb/>
吴宗周周璽曹時信周倫顧清程杲戴銑張𢎞至黄明<lb/>
<pb n="KR4e0149_WYG_027-3a"/>
夏從壽呂元夫白金孫忠顯宗璽張宏王軏等謹以牲<lb/>
醴庶羞之奠昭告于故司經局洗馬立齋先生楊公之<lb/>
靈曰鳴呼先生世不謂其止於斯也先生質厚而飬充<lb/>
識遠而器洪學富經綸而言曽不出口才髙時彥而禮<lb/>
見其恭故其館閣蜚聲不可謂非際遇宫坊簡任不可<lb/>
謂非顯融而士猶以為未足以盡公也昊天不弔遽降<lb/>
鞠兇使華國之文徒誦于海内而為霖之望竟鬱于寰<lb/>
中嗚呼哀哉濟等材非楩梓跡本桑蓬辱甄收於連茹<lb/>
<pb n="KR4e0149_WYG_027-3b"/>
屡親接于登龍顧兹永訣情何有終執紼登途酹此一<lb/>
鍾西望太行雲峯萬重幸嗣續之有託庶通家之未窮<lb/>
公其鑒之尚享<lb/>
　　　代家君祭先母文<lb/>
維𢎞治十六年嵗次癸亥十一月甲子朔二十日癸未<lb/>
封翰林編修顧某率男清等以明日甲申葬我先室孺<lb/>
人陸氏于先塋今日遷柩謹以柔毛剛鬛庶羞之儀奠<lb/>
于祖道而言曰嗚呼傷哉昔君之歸我也遇我食貧拮<lb/>
<pb n="KR4e0149_WYG_027-4a"/>
据綢繆迫于生而不暇比其中也㛰䘮相繼困于事而<lb/>
靡歡及諸子成立荐蒙國恩孫曽滿前可相樂矣而君<lb/>
不我留奄忽先逝追惟平生窘狹之日長而優裕之日<lb/>
短糟糠之義重而菽水之情孤徘徊故廬豈勝悲感臨<lb/>
風一奠從此千秋嗚呼傷哉尚享<lb/>
　　　祭王東山文<hi>代同年宋良佐御史作</hi>
嗚呼于作高門定國升庸祜植三槐實啓魏公蓋力耕<lb/>
而弗獲信造物之所隆維公居鄉彥方仲弓施于有政<lb/>
<pb n="KR4e0149_WYG_027-4b"/>
卓茂魯恭乃生少宰為時人龍帝命寵嘉累錫重封優<lb/>
游耄期完節而終考前修而若契稽後禄其焉窮愷也<lb/>
備員朝列固嘗望公名如山斗乗軺南甸曽不及拜公<lb/>
於下風即逺有期我車復東回瞻洞庭煙霏萬重憑絮<lb/>
酒之一酌寄遥拜於東峯公其知乎尚享<lb/>
　　　祭盛宜人陳氏文<hi>代邢治中作宜人參政綸之配給事中張𢎞至外母也邢</hi>
　　　　<hi>時年八十二</hi>
嗚呼始吾與端齋參政游也則聞宜人之賢端齋歿三<lb/>
<pb n="KR4e0149_WYG_027-5a"/>
十有五年矣而吾猶及送宜人之葬感今念昔俯仰曷<lb/>
勝端齋之厚徳宜有傳而乏嗣宜人之賢能用端齋意<lb/>
以托嗣續於無窮至于撫幼女飭閨門歛裕就約勤苦<lb/>
自將如黄門之志皆女徳之至難也下見端齋其可以<lb/>
無愧已即窆玈溪送車闐道瓣香尊酒蓋逺為端齋慰<lb/>
而近以酹宜人嗚呼尚享<lb/>
　　　祭錢與謙修撰文<lb/>
維𢎞治十八年嵗次乙丑十二月辛亥朔十日庚申亡<lb/>
<pb n="KR4e0149_WYG_027-5b"/>
友太史錢先生將歸於故丘友生顧清謹以牲醴庶羞<lb/>
奠於祖道而言曰惟我與君童稚論交長得惟馨益廣<lb/>
其游三人同心氣鋭志一挾書聮牀夜以繼日無堅不<lb/>
透有紛必釋當君得意拊几墮幘脱略細故追蹤古人<lb/>
竹帛之期衆謂狂言三十年來萬事雲變鏌鋣沉淵鉛<lb/>
刀充斷長沙賈傅南海虞翻古今所歎知復何論京華<lb/>
十年恒接宵寐歸以凶喪只尺千里病弗及視暝而後<lb/>
臨對面隔世我哀曷任兹辰之良徃即𤣥宅惟馨復病<lb/>
<pb n="KR4e0149_WYG_027-6a"/>
臥不能出一觴獨酹萬感叢襟寒日杲杲逝川沈沈生死<lb/>
不易猶有此心君其知乎尚享<lb/>
　　　祭徐闇齋文舜和侍讀之父<hi>閣學以下同祭</hi>
臨淄之胄盛于西江闇齋之賢式是郷邦既勤蠱幹尤<lb/>
篤義方蔚爾家彥為邦之光丘園孔嘉蕃錫鼎來胡不<lb/>
憗留而遽其歸空江鶴鳴幽谷猿啼遺榮實多髙蹤莫<lb/>
追遥望青山酹此一巵尚享<lb/>
　　　祭先君文<lb/>
<pb n="KR4e0149_WYG_027-6b"/>
維正徳四年嵗次己巳四月壬戌朔二十三日甲申孝<lb/>
子清謹以柔毛剛鬣庶羞之儀昭告于先考封翰林院<lb/>
編修可閒府君之靈嗚呼我之别親而從宦蓋將以禄<lb/>
飬也禄未及養而吾母先逝痛毒悔恨無以為生服已<lb/>
闋而遲徊二年蓋圖養吾父以補前尤也拘畏文法復<lb/>
此逺離而遂以永訣生平二親疾弗視殮弗躬衰絰來歸痛<lb/>
哭柩前何益於吾親而今而後雖禄千鍾饌五鼎於吾<lb/>
生亦何益也永遷有期今日祖奠我父有靈其尚聞此<lb/>
<pb n="KR4e0149_WYG_027-7a"/>
言尚往永寧以安我餘生以芘我後人也嗚呼痛哉尚<lb/>
享<lb/>
　　　祭髙竹心文<lb/>
正徳六年嵗次辛未十一月丁未朔二十五日辛未友<lb/>
生某謹以清酌庶羞祭于竹心處士髙君之靈自我識<lb/>
君埀三十年敦樸之姿信實之行於古人殆不多見求<lb/>
之今世實晨星之在遼天八十考終子姓多賢人間之<lb/>
事畢矣思如君者不可以復見乃吾人之戚而奚憾焉<lb/>
<pb n="KR4e0149_WYG_027-7b"/>
絮酒炙雞為君永訣者今日之事豐碑華表紀公懿行<lb/>
尚有託於來傳尚享<lb/>
　　　代喻守祭王同知文<lb/>
嗚呼憂國奉公人臣之誼君之守官庶可無愧本釐戎<lb/>
務兼即田工給餉連年遭時鞠兇出入危難卒以成功<lb/>
賢而獨勞疾用斯革君雖不言實軫予臆若考其平生<lb/>
頖水成賢轅門贊畫清白一心終始一徳又可見其源<lb/>
本之有自來而功業之所由積也某等目君危殆愛莫<lb/>
<pb n="KR4e0149_WYG_027-8a"/>
能回兹辰永違豈勝懐感襆被而入垂槖而歸斯名不<lb/>
刋可以永世君其知乎尚饗<lb/>
　　　祭任竹居文<lb/>
維公少而英邁晩而歛藏教于里中曲成無倦出其門<lb/>
者咸仰徳焉清早以婣親繆承知愛芸軒已逝幸公猶<lb/>
存衰絰南還公已疾病候視未及訃音遽聞嗚呼哀哉<lb/>
旅殯僧寮實起變故微衷莫展永愧延陵臨風一觴豈<lb/>
勝感歎尚饗<lb/>
<pb n="KR4e0149_WYG_027-8b"/>
　　公諱惠字孝孚芸軒之弟貧而克孝卒停柩于堂<lb/>
　　值回禄遷于超果僧舍諸生為助襄事蓋深可<lb/>
　　念云<lb/>
　　　祭怡菴先生文<lb/>
維正徳八年嵗次癸酉冬十一月乙丑朔二十四日戊<lb/>
子門生翰林院侍讀學士顧清謹緘辭致誠遣男天彛<lb/>
以潔牲庶羞清酌之儀昭告于先師涇府右長史怡菴<lb/>
先生之靈曰嗚呼清之辱于門下也四十有四年由童<lb/>
<pb n="KR4e0149_WYG_027-9a"/>
而冠以迄于今夫孰非先生之教亦孰非先生之恩淺<lb/>
薄疎庸濫塵近列曽不能效其分寸以光于師門而先<lb/>
生已矣欲以報徳嗟復何言先生之言行清既粗有所<lb/>
撰述而其家世之懿固已表著於人人惟子姓之蕃或<lb/>
未底于成立而遺文墜緒尚有資於討論此門下老生<lb/>
之責亦先生所望於後昆聞訃以來頻接宵夢意或<lb/>
在是而言不可分也瓣香遥拜致我輪囷清固不以死<lb/>
生而易志先生之英爽亦當於此而有聞幸未即泯庶<lb/>
<pb n="KR4e0149_WYG_027-9b"/>
有以復而未敢以相㤀也先生其果聞哉尚享<lb/>
　　　祭二弟文<lb/>
維正徳九年嵗次甲戌十二月<hi>原闕</hi>朔越十二日兄清<lb/>
既聞吾弟士行之喪又某<hi>原闕</hi>日始克緘辭致儀命長男<lb/>
天彛奠于柩前而言曰嗚呼人生百年如露與電父母<lb/>
兄弟相親幾時吾生三十有三年而與吾弟别别十年<lb/>
而吾母棄背始得與吾弟會又四年而再别别二年而<lb/>
復㑹則吾父已亾所存者吾兄弟三人耳時艱嵗歉服<lb/>
<pb n="KR4e0149_WYG_027-10a"/>
已終而不能出蓋相與周旋又四年而始别則吾之志<lb/>
其亦可知矣嗚呼孰謂别未久而吾弟竟先我而亾邪<lb/>
痛哉吾弟聰明機警年未弱冠已自有為爰及壯年遂<lb/>
爾成立亦既有子有屋有船有園有田謂我休官得相<lb/>
與追隨以終我餘年也而孰謂其遽至此邪嗚呼痛哉<lb/>
吾家本寒微然祖宗以來積徳累善稱于鄉鄰及我之<lb/>
身遂蒙國恩兄弟子姪諸房競爽人謂此天所以為吾<lb/>
祖宗報而尋源知本益務培養以衍于無窮則後人<lb/>
<pb n="KR4e0149_WYG_027-10b"/>
事也每思與吾弟商確略放古人義學義莊之意立為<lb/>
規程教養子姓使盡為好人不至驕奢縱逸棄禮冐法<lb/>
墜墮門户為先祖羞而力未能及徒往來於胸中今吾<lb/>
弟往矣吾又繫身于官不得自遂重念天與學既未成<lb/>
又未更事一家内外萃於其身若非折節虚心親賢聽<lb/>
善則吾弟辛勤二十年之所立豈能支持睠言至此我<lb/>
心如焚因遣天彛致奠覼縷及此亦有書與三弟使訓<lb/>
飭天與且經理其家三弟必能行吾言天與必能從三<lb/>
<pb n="KR4e0149_WYG_027-11a"/>
弟之訓吾弟雖歿而不忘其子也則亦將以吾之言為<lb/>
然吾尊酒臠肉不足以致情于吾弟而惓惓之意乃以<lb/>
為吾弟身後之謀也吾弟其聞之邪其果以吾之言為<lb/>
然否邪其將無所聞而莫知其然不然邪嗚呼痛哉尚饗<lb/>
　　　祭楊留耕文<lb/>
年月日具官梁儲等謹以牲帛庶羞清酌之儀遥祭于<lb/>
誥封少保兼太子太保戸部尚書文淵閣大學士留耕<lb/>
楊公之靈曰坤維間氣為時生賢靈秀所聚有開必先<lb/>
<pb n="KR4e0149_WYG_027-11b"/>
維公之生頴異出羣䇿名天府董學名藩有烈有功有<lb/>
學有文其在先哲三槐老泉不竟厥施錫類孔蕃三孤<lb/>
列卿倫魁從臣勲業文章萃公之門帝眷有加累錫重<lb/>
恩玊帶錦衣逍遥暮年八十考終榮名具全方今海内<lb/>
孰與公倫師臣釋位哀動九閽矧惟具僚誼重斯文岷<lb/>
江縈紆劒閣嶙峋可閟者形不滯者神睠兹舊游能弗<lb/>
顧存肴核既旅牲帛再陳詞以酹公庶其有聞尚饗<lb/>
　　　祭劉夫人文<lb/>
<pb n="KR4e0149_WYG_027-12a"/>
維正徳十年嵗次乙亥九月甲申朔<hi>原闕</hi>日<hi>原闕</hi>少傳<lb/>
兼太子太傳吏部尚書兼謹身殿大學士梁儲等以潔<lb/>
牲庶羞清酌之儀遥祭于誥贈夫人劉母鄧氏之靈曰<lb/>
彤管之書内助是徵夫人之夫令徳令名問母之賢觀<lb/>
于其子夫人之庭金玊濟濟省署黌庠諸孫繼昌沿流<lb/>
遡源孰濬而長遐年令終諸福斯備䘏典有隆遺榮莫<lb/>
既某等託交令子夙仰賢風升堂已矣執引靡從幨帷<lb/>
在庭一薦芳醴遥望岷峨雲空萬里嗚呼哀哉尚饗<lb/>
<pb n="KR4e0149_WYG_027-12b"/>
　　　祭曹十峯文<lb/>
維正徳十一年嵗次丙子九月己卯朔越九日丁亥鄉<lb/>
友衛璋衛瓚顧清趙經周時敕戴恩錢岌周鉞胡岳曹<lb/>
寛山岑王臨沈鋭袁讚張明師楊秉義等謹以清酌庶<lb/>
羞之儀遥祭于故都察院司務十峯曹君之靈曰嗚呼<lb/>
十峯而止於斯時豈無材如君則稀既豪邁而挺特又<lb/>
謙恭而坦夷於義利之分則一毫而弗茍當是非之辨<lb/>
雖百挫而不移有學有才有識有為加之以樂善親<lb/>
<pb n="KR4e0149_WYG_027-13a"/>
賢之志愛人容物之懐如先生者謂無遠不到無適不<lb/>
宜也何青萍之暫試竟玊樹之髙摧將彼蒼之無意豈<lb/>
吾道之云非然而僚友懐其義官長惜其材凛直氣與<lb/>
正言粲麗藻而清詞其取諸身雖約固天所以大其後<lb/>
之遺也璋等誼聮桑梓氣染蘭芝方逺離之在念遂永<lb/>
訣而長辭春與秋其幾日奄山川之凄其望髙雲而掩<lb/>
涕悵㑹合之無期諒久要之未忘庶斯言之有知嗚呼<lb/>
哀哉尚饗<lb/>
<pb n="KR4e0149_WYG_027-13b"/>
　　　祭李文正公文<lb/>
維正徳十一年嵗次丙子九月己夘朔二十日戊戌少<lb/>
傳兼太子太傳吏部尚書謹身殿大學士梁儲等謹以<lb/>
牲帛庶羞清酌之儀敬祭于故少師兼太子太師吏部<lb/>
尚書華盖殿大學士贈太師諡文正李公之靈曰嗚呼<lb/>
貞元間氣㑹于公身正而不亢直而能温孝友之行足<lb/>
以儀于邦國忠清之志可以質于鬼神食天禄者五十<lb/>
三年而家無贏產參機政者十有八載而門無雜賔盖<lb/>
<pb n="KR4e0149_WYG_027-14a"/>
舉天下無足以投其意好而所為汲汲獨世道之與人<lb/>
文用以結深知于先帝荷末命于投囏當其震撼擊<lb/>
撞盤錯糾紛勇者蒙難而削跡懦者毁轍而廻輪徐握<lb/>
其機黙運以神或掎其後或逆其先有縱有操維義之<lb/>
徇卒能掃兇竪之烈焰清皇路之妖氛蓋昔人云㤗山<lb/>
喬嶽人不見其運動而功利之及物不可以數計而周<lb/>
知者惟公其有焉至于文章翰墨本經綸之餘事急流<lb/>
勇退乃庸人之所難惟夫虚静之天終老靡晦憂勤<lb/>
<pb n="KR4e0149_WYG_027-14b"/>
一念未死常存此古人所以負天下之重服天下之心<lb/>
而公之所以見先帝於九原也儲等從公也久飲徳惟<lb/>
醇望獨樂之園如將復起誦憗遺之誄悲不忍云素車<lb/>
臨載酹此一尊此又昔人所謂上為天下慟而下以哭<lb/>
其私也先生其聞之乎尚饗<lb/>
　　　祭喻府君文<lb/>
維正徳十二年嵗次丁丑正月丁丑朔十五日辛卯詹<lb/>
事府少詹事兼翰林院學士松人顧清謹緘辭寓儀致<lb/>
<pb n="KR4e0149_WYG_027-15a"/>
祭于故松江知府内江喻侯之靈嗚呼侯之云亡忽已<lb/>
更嵗世途紛紜益感淪逝維侯之心我則知之專於為<lb/>
民他或有遺小夫沾沾意淺望厚一違其私何事不有<lb/>
蓋棺論定身往心存君公之思公乃在民我早識侯侯<lb/>
亦我諒闕訪疑詢維民之障降命何短為徳靡終民也<lb/>
無禄侯則何恫苗殘莠鬯鸞伏鷙起有槩予衷豈惟我<lb/>
里髙鴻西逝凄矣予悲寄奠一觴非以其私嗚呼哀哉<lb/>
尚饗<lb/>
<pb n="KR4e0149_WYG_027-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集卷二十七<lb/>
</p>
<p>
</p>
  </div>
</body>
</text>
</TEI>
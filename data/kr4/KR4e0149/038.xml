<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三十八<hi>後集五</hi>
                </head> <lb/>
    <p>
<pb n="KR4e0149_WYG_038-1a"/>
欽定四庫全書<lb/>
　東江家藏集巻三十八<hi>後集五</hi>
　　　　　　　　　　　　　明　顧清　撰<lb/>
　歸来稿<lb/>
　　記六首<lb/>
　　　金華府察院重修記<lb/>
監察御史何君勲伯按浙江之明年春二月六日金華<lb/>
府增修察院成布政參議祝君鳴和以其僚胡君鎮按<lb/>
<pb n="KR4e0149_WYG_038-1b"/>
察副使張君東之都指揮張君浩具書走雲間請記其<lb/>
成事勲伯鳴和予丁卯南畿所校士胡張皆京邑舊游<lb/>
院之前堂曰澄清者楓山章公寔記之辭列其次义諸<lb/>
君之惠也乃不辭而書之按金華在宋為婺州今察院<lb/>
即故州廨地元初於此立浙東宣慰司大德間改肅政<lb/>
廉訪司至國朝始為察院金華山郡多美材宣慰廉訪<lb/>
皆勝國時尊官也故其廨宇極閎大既為察院屋漸弊<lb/>
部使者至往往即中堂施小閤以居而虚其後弗處若<lb/>
<pb n="KR4e0149_WYG_038-2a"/>
是者蓋有年矣室既不處故日益以壞紀綱之地而閈<lb/>
閎頽弛檢攝弗嚴<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>乎是者咸病焉歲辛巳十有二月<lb/>
何君按部寔来周覽咨歎曰是烏可以弗葺乃命有司<lb/>
俾撤而新之於時知府事王君九峯方入朝同知府事<lb/>
張齊寔任其事何君親為經畫授以規制作後堂三間<lb/>
仍其舊名曰一公左為室三間以寢息右三間以居吏<lb/>
胥為軒於堂之後而翼以兩廂各三間為臺於其前植<lb/>
花卉為燕休之地前堂新於乙亥歲無所改作去中堂<lb/>
<pb n="KR4e0149_WYG_038-2b"/>
之重閤加樽縮焉以合於後前而為兩廂於前堂之左<lb/>
右各五間以居𨽻卒門垣仍故而葺飭有加焉故材之<lb/>
腐者斵巨就細益三之一而充石琢舊以為新瓦與甓<lb/>
補其不足墁堊髹漆門闥鍵鐍惟其度無長缺焉於是<lb/>
毁者完欹者直疎者宻曠者整漫漶而摧剥者鮮明而<lb/>
縝潔逺而瞻之仰而望之有不亢而自尊不嚴而自威<lb/>
者矣而總其費白金以両計者財二百程其役經始至<lb/>
落成財兩月餘而民不知勞工鮮畱事非經度有法而<lb/>
<pb n="KR4e0149_WYG_038-3a"/>
任事者之效勤亦何以至此乎嗟乎風氣開而人文著<lb/>
甘棠茇含之制其不可復見於今矣興作之際必欲度<lb/>
前規而侈後觀者不復知民之艱其不然者因陋就簡<lb/>
掇靜約之名自與而貽其後之人以重費兹二者皆非<lb/>
也此在郡邑猶爾矧監司易代歲月間傳車所舎例不<lb/>
過數日而去又孰肯深計逺略新數百年之弊刓於旬<lb/>
朔間而又不侈不陋得事之中如何君者其不可謂賢<lb/>
乎此猶爾也矧民生利病吏治得失所當興革為職之<lb/>
<pb n="KR4e0149_WYG_038-3b"/>
先務者又肯有不盡乎書一事以例其餘固史法也相<lb/>
是役者府通判石堅推官藍英程作督課則永康縣丞<lb/>
李景軒金華主簿王鎜皆預有力焉义於法所當書也<lb/>
　　　紹慶堂記<lb/>
錫山鄒靜修氏嘗於所居作新堂榜曰承慶以昭揭其<lb/>
始祖忠公弟朴至桂堂而下累世之餘休以示其子孫<lb/>
鄉先達文通錢公文肅王公皆有記考其日月蓋五十<lb/>
有餘年矣近歲其孫邦輔以厥考智卿遺命别為堂於<lb/>
<pb n="KR4e0149_WYG_038-4a"/>
其右本翁之意以紹慶名之而録二公文示予請為之<lb/>
記予何足以辱斯堂而辭不容已也忠公之直節正言<lb/>
功在社稷而朴能左右之稽之天道宜有以祐其後人<lb/>
桂堂之疎財仗義元堂之繼志宏業傳及柏軒加之以<lb/>
問學副之以踐履又所謂播而耰斵而雘者忠公之慶<lb/>
至是如江出巴梁而羣川赴之其流之長固已不可禦<lb/>
矣靜修承之於前邦輔紹之於後是匯之以洞庭瀦之<lb/>
以彭蠡而復滔滔焉疏九𣲖以入東溟也忠公誠厚德<lb/>
<pb n="KR4e0149_WYG_038-4b"/>
亦豈知其後之多賢若此哉兩先生之記承慶也反覆<lb/>
於天人之際應感之機以極夫嗣守引長之道凡邦輔<lb/>
所欲聞予所能知者備矣雖欲復有言贅矣於是推本<lb/>
及支寫其梗槩而系之以詩使盛時燕聚授童子歌之<lb/>
與在位者詠歎之紬繹之以圖永其傳亦庶乎邦輔之<lb/>
志云爾其詩曰讓王之疆餘風泱泱被南服兮良苖芄<lb/>
芃喬木葱蘢亘原陸兮魚鱗參差翬飛旋迴中起華屋<lb/>
兮前人之休雲覆川流膏之沃兮有承自先既洄而淵<lb/>
<pb n="KR4e0149_WYG_038-5a"/>
我其續兮德以為基禮其棟楣我構而築兮其基崇崇<lb/>
其棟隆隆孰貽我穀兮左瞻希顔右攬寧山吾襟肅兮<lb/>
出乎道鄉處乎桂堂藹其芳躅兮如緡斯繩如川斯増<lb/>
公侯復兮嗟彼輪焉煥乎斯干寧其言言而獨奄我族<lb/>
兮<lb/>
　　　東老堂記<lb/>
憲副沈君子公有宅一區介府城闤闠間自其高祖雲<lb/>
泉翁厥考竹深封君及君兄弟世居之君宦游幾二十<lb/>
<pb n="KR4e0149_WYG_038-5b"/>
年無所改益賓客之往来病其偪隘㑹西隣有更業者<lb/>
以厚弊酬之啓便門而合焉地始舒衍有山石花竹之<lb/>
勝亭臺間之幽致層出面山有堂高不倍尋丈廣不踰<lb/>
數筵而明暢雅潔息偃談聚惟適皆宜君顧而樂之乃<lb/>
撤其舊顔名之曰東老而屬予記客有疑而問者曰東<lb/>
老之云非吕仙翁所為題壁謂貧而有餘樂者乎彼固<lb/>
無適當時自放於枯稿寂寞之濱者君方以高材任六<lb/>
察為天子耳目出佐外臺秉一道澄淸之節榮途在前<lb/>
<pb n="KR4e0149_WYG_038-6a"/>
寵禄依膴而顧以彼自居其無乃弗類乎予曰然子之<lb/>
言似也徒以迹而不求其心則夫人而可疑也不觀古<lb/>
之人有位巖廊而志江海身纓冕而情繫山林者乎略<lb/>
而言之有若謝文靖之於東山裴晉公之於緑野白少<lb/>
傅之於龍門香山洛社之耆英安陽之晝錦此其人何<lb/>
嘗不都顯爵儋厚禄以身為天下任安危為生民寄休<lb/>
戚乎而考其中如祥鵬之御風應龍之憑雲人仰而望<lb/>
之異而神之而我無加焉雲歛風平而鬐鬛羽翰猶故<lb/>
<pb n="KR4e0149_WYG_038-6b"/>
也執是而論則夫當滿而思謙處高而能下浮雲世味<lb/>
而超然於澹靜之天者正君子之所以逺過於人而其<lb/>
應㑹乘時凌亨衢而陟華要者自若也而子奚疑焉且<lb/>
子不聞仙翁稱東老之賢乎有黃白之術而不用篤於<lb/>
孝義且多陰功如斯人者使有位於時舉其所以施於<lb/>
家行於鄉者而出之則廉貪敦薄之化成而世之人有<lb/>
陰被其澤者矣然則君之以是而名堂豈直取其貧之<lb/>
樂而已哉君將往閩中使来趣記予謂客之疑予之所<lb/>
<pb n="KR4e0149_WYG_038-7a"/>
以對客者雖未可與游方之外者言而於君之志與所<lb/>
謂懐思東海將蹈而歸者或庶幾其彷彿也遂書以歸<lb/>
之<lb/>
　　　張東園壽藏記<lb/>
東園張先生既謝政之八年當正德庚辰始作壽藏於<lb/>
蟠龍塘之東原先尚書莊簡公墓右以其外孫張君永<lb/>
思狀走書京師屬予記時方多事未暇也明年辛巳奉<lb/>
㫖歸謂可旦夕承君命矣而疾病牽連忽復餘歲夏六<lb/>
<pb n="KR4e0149_WYG_038-7b"/>
月望晨興淸快發篋而君書見焉曰是尚可以後乎哉<lb/>
惟先生莊簡公之貴介子勉古先生虞詢之愛弟濬世<lb/>
德之鴻源敦詩書之素業膏粱紈綺無得而漸我焉此<lb/>
固鄉人所共推也旣厭科場承世賞之讓移其所以修<lb/>
於家者施之於官政才廉儒雅之聲著於上下南都之<lb/>
縉紳亟稱之歲且書滿歸心浩然成國朱公惜其才畱<lb/>
之不可剡章特薦銓曹亦深器之而重違其請遂以宥<lb/>
府都參進丞大鴻臚俾致其事一時恬退之風勇决之<lb/>
<pb n="KR4e0149_WYG_038-8a"/>
操京師之人士咸高之以為真莊簡公子而虞詢之讓<lb/>
德至是為益光矣士大夫懷抱利器當明盛時馳志風<lb/>
雲垂聲名於竹帛夫人而皆願之至於才高意逺鍾鳴<lb/>
漏盡而行不知休則過矣其有悟榮華之不常知閒靜之<lb/>
為樂則义憑高凌虚想象虚無以庶幾乎超萬有而獨<lb/>
存與太初而為隣者而卒不可得以為天下笑兹二人<lb/>
雖涇渭殊流其為意望之無窮一也以先生門第人物<lb/>
使之少紆銜勒與當世士並驅相馳豈必在餘子下而<lb/>
<pb n="KR4e0149_WYG_038-8b"/>
嘗鼎一臠若將凂之年餘六十而超然逺覽為終焉之<lb/>
計人之所諱我以為常衆之所趨我則如怯此其高志<lb/>
逹識視沈𡨕世網者固不足與言而耽戀餘息妄意所<lb/>
無使孝子慈孫不敢言時日之制以遺恨於終身者亦<lb/>
豈可同年語哉嗚呼知足不辱知止不殆漢兩疏所以<lb/>
為賢大夫也乘大化以歸盡樂天命而無疑晉淵明所<lb/>
以為高士也斯人之不作久矣孰意於吾東園見之走<lb/>
也少先生不數歲乞身不早方將為莵裘之營其愧於<lb/>
<pb n="KR4e0149_WYG_038-9a"/>
先生多矣顧得以其不腆之辭挂姓名於山石暇時芒<lb/>
鞋竹杖相率從司空表聖游摩挲靑熒而林松隧栢亦<lb/>
知非生客也獨非餘齡之一快歟先生之他行可書者<lb/>
多矣記為壽藏作且善未可以今斷也故特著其出處<lb/>
之大節有關於兹事者而餘得以略云<lb/>
　　　龍溪橋記<lb/>
湖州府龍溪橋成太守河間馮侯之所作也鄉進士王<lb/>
君廷綸狀事之顛末前按察僉事西溪龍君為致書屬<lb/>
<pb n="KR4e0149_WYG_038-9b"/>
予記湖為浙西名郡與杭嘉蘇壤地聨接而吾松亦相<lb/>
望焉其間官政之修明廢墜之興舉惠利之及人譬則<lb/>
同溝共井之人家有善慶固四隣所樂聞也西溪吾故<lb/>
人且寓其地而為之言則予雖不文亦烏能以自黙耶<lb/>
按圖狀龍溪與苕霅二水同源由杭之天目而分流以<lb/>
入於具區皆為湖之巨川而溪之勢於今為尤大水心<lb/>
所謂鏡波藍浪舸經舫緯之勝殆與二水不殊而以其<lb/>
途之要流之悍輿梁徒杠之跡廢而莫考也風雨晦𡨕<lb/>
<pb n="KR4e0149_WYG_038-10a"/>
之交有淪而入於江魚者鄉人病之廷綸愍焉思倡為<lb/>
義舉而適㑹馮君之善政鄉之父老亦知事之可倚以<lb/>
有成也走白於僉憲事兼治水西川熊公而以屬於君<lb/>
君聞而慨然曰此吾事也率郡僚躬往相度得善地於<lb/>
黃家巷口植表焉以嘉靖甲申十一月朔首事越明年<lb/>
八月而訖工方役之興或以水深廣難施功或以為費<lb/>
鉅而無所於出流言紛紛若不可為者馮君屹不為動<lb/>
而以身任之始以禮勸鄉之鉅室復擇民之謹良可使<lb/>
<pb n="KR4e0149_WYG_038-10b"/>
者疏募之誠心既孚遠邇響應不踰歲而功以迄成橋<lb/>
之長總為尺二百有四十石錮其兩端中列柱四架分<lb/>
五門以通舟柱趾及顛咸亘以巨石其上布木承空施<lb/>
磚石焉而剡其趾之端以分水面之廣丈有四尺倍廣<lb/>
之尺而殺其二以為高木石灰甓之數夫匠之工以數<lb/>
萬計費白金千有百兩而贏旣成視其西三里淸塘橋<lb/>
若雙龍飲江頭角相望而堅緻有加焉於是百年之廢<lb/>
興於一朝而闔郡之民皆免於病涉矣蓋廷綸之狀述<lb/>
<pb n="KR4e0149_WYG_038-11a"/>
如此夫難與慮始而可與樂成人之情自古而然視官<lb/>
府如傳舎視民之休戚若秦人之於越人以已所不為<lb/>
而憚人之為不習其事而妄議其難易雖士大夫亦有<lb/>
之义不特鄉里之人為然也馮君於是加於人數等矣<lb/>
然非賢監司之綱紀於上良士民之効力於下籲而莫<lb/>
應倡而莫隨則亦何以成是功哉予衰病閒居無能及<lb/>
於民物目閭閻之情狀於當世之賢蓋深有望焉引領<lb/>
湖山不勝瞻跂非惠利之餘何以及是故不讓而為之<lb/>
<pb n="KR4e0149_WYG_038-11b"/>
言廷綸义謂君興學以造士嚴馭吏以䘏民斷科罰以<lb/>
率下至於徵収之戒刻取發運之戢官軍威惠併施而<lb/>
謗讟靡恤則又今人之所難也然則君之談笑而成此<lb/>
豈偶然哉庸併書以為記庶乎有聞風而起者侯名曾<lb/>
字宗孔正德甲戌進士與侯同事者推官李涵字某<lb/>
　　　先壠後記<lb/>
清既為此記後十八年辛巳歸自南宫得任通善地作<lb/>
護房三間於墓東是年冬琢石表墓門甓西南垣以石<lb/>
<pb n="KR4e0149_WYG_038-12a"/>
錮隄岸义明年癸未登載先祖考妣先考妣命詞於石<lb/>
作亭覆之唐氏適以地来售乃即墓垣東展之與西稱<lb/>
以尺計者七其東隙地抵尤汝威任承先屋西垣東南<lb/>
抵通善地北展之抵汝威及莊教諭舜舉暨毛裕之先<lb/>
塋以尺計者二十六而虚其六於垣之外以達於西河<lb/>
臨淵閣瞰焉從毛氏墳東抵陸宗屋南屬於汝威之北<lb/>
垣其間有路抵東河所謂吉麗橋者峙焉南連護房凡<lb/>
益地二畆七十有三步當石表下為橋二達南岸亦以<lb/>
<pb n="KR4e0149_WYG_038-12b"/>
石錮之展西垣度水作橋亭東向曰洄淵於其南作外<lb/>
門西向亦為門南向續以短垣屬護房而止中間益地<lb/>
又八十五步其門之署曰武陵原從郡望也東垣之外<lb/>
作堂三間翼以便室為歲時奠掃憇息之所西南當墓<lb/>
林名之曰瞻翠其後故屋數楹與吾家外屋相出入撤<lb/>
而重立之引繩而直之三氏墓道當其中亦為屋覆之<lb/>
置扃鑰以時啓閉焉又為莊氏墳作護堤亘南北而限<lb/>
以垣於是先壠之旁周合無虧缺矣蓋三氏墓當先壠<lb/>
<pb n="KR4e0149_WYG_038-13a"/>
之後而吾外屋又當三氏墓之後以地理言有護托擁<lb/>
從之義以生人之理言有鄉田同井相友助之義矧莊<lb/>
與吾弟連婣而汝威亦尤氏之秀居相隣游相好也又<lb/>
安知地下之交親不有如人間者乎圖記久未刻是冬<lb/>
將即工以淑人襄事止越三年乃克有成新所經營舊<lb/>
文不可益也庸即其下方附書之如此庶幾我後人觀<lb/>
之知嗣守之不易而推鄰比之誼又將與諸家之子孫<lb/>
胥教誨更保護以迄於無窮也嗚呼是亦豈獨吾一人<lb/>
<pb n="KR4e0149_WYG_038-13b"/>
之心哉<lb/>
嘉靖丙戌秋七月庚戌淸謹記<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻三十八<lb/>
</p>
<p>
</p>
  </div>
</body>
</text>
</TEI>
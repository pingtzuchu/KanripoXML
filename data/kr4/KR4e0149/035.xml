<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三十五<hi>後集二</hi>
                </head> <lb/>
    <p>
<pb n="KR4e0149_WYG_035-1a"/>
欽定四庫全書<lb/>
　東江家藏集巻三十五<hi>後集二</hi>
　　　　　　　　　　　　　明　顧清　撰<lb/>
　歸来稿<lb/>
　　詩九十五首<lb/>
　　　癸未元日用壬午韻<lb/>
欹枕殘宵萬跡陳白頭那復笑陳人書囊上下三千歲<lb/>
甲子依稀四百辰<hi>新年六十四蓋三百九十餘甲子矣</hi>冠劒此時天上㑹<lb/>
<pb n="KR4e0149_WYG_035-1b"/>
湖山前日夢中春涓流鉅海無窮意俯仰乾坤只病身<lb/>
　　　雪後登樓用沈西潜韻<lb/>
殘年擲我去堂堂頗覺靑春日月長載酒有人過栗里<lb/>
上書無事訟安昌憑闌草木欣欣動倚棹鳬鷖欵欵翔<lb/>
別有淡交真味在萬籖棐几碧芸香<lb/>
凍雲飛㪚曉来天舉目靑山九㸃全竹筍迸階猶帶雪<lb/>
柳枝低檻欲生煙閒尋廣受還鄉事偶到機雲入洛年<lb/>
八百里封還若此龍陽何况木奴年<hi>山人約為予種橘故云</hi>
<pb n="KR4e0149_WYG_035-2a"/>
　　　初九日見紅梅約味苓同賞是日新作水樓亦<lb/>
　　　　欲詩人過之為後來嘉話也<lb/>
白牛溪上負苓翁華髪蕭然碧兩瞳坐擁詩書忘永日<lb/>
醉吟花柳又東風王侯宅第烟霄外泉石交游夢想中<lb/>
風閣水簾今在眼且来先看早梅紅<lb/>
　　　立春有感用辛巳韻<lb/>
憶昔諸賢秉化鈞萬方同醉洛陽春絲紅縷緑盤心菜<lb/>
剪碧塗金勝裏人徃事不堪重理夢短吟聊與當傳真<lb/>
<pb n="KR4e0149_WYG_035-2b"/>
君王聖德同堯舜願倚青陽頌日新<lb/>
　　　旦起偶書<lb/>
起臨靑鏡拂冠巾又見江南一度春老覺杖藜行處穩<lb/>
病於方藥試来真吟思好句翻疑夢坐愛名山不近人<lb/>
六十四年多少事向来何敢道全身<lb/>
　　　生辰次味苓韻<lb/>
生筵酒盞接元春次第風光到此辰夢好協公桑蔭傳<lb/>
詩来錫我上方珍園林鐘鼓非前輩廊廟江湖亦老臣<lb/>
<pb n="KR4e0149_WYG_035-3a"/>
孱弱願期交引翼共瞻堯日萬年春<lb/>
　　　次姚絅菴韻<lb/>
少年學歩希攀龍後生先輩殊而同文場接軫借光價<lb/>
海月下照滄江虹當時庠序總豪俊公於其間尤長雄<lb/>
歲行壬子我忝竊公意夙與神靈通黃旗㨗足走夜半<lb/>
隱若平地行豐隆升沉不作時世態江頭别酒雙壺崇<lb/>
劉蕡何必下李邰雲龍竟爾乖相從虚名我亦自知我<lb/>
厚抱世豈能忘公南安一世僅小試梁棟已奏蘓湖功<lb/>
<pb n="KR4e0149_WYG_035-3b"/>
至今諸生誦遺訓有若漢士希林宗閒居詩筆老益進<lb/>
人意所澹公偏濃犬馬之齡亦奚有大篇投贈何舂容<lb/>
祓除牛舌鷄口穢滌蕩栁眼梅花風寒林索莫幽谷閟<lb/>
頃刻萬景囘春融塵區奔走三十載微命豈不懸靑穹<lb/>
檣掀舟舞幾阽殆夢中每想垂綸翁致君有意苦才薄<lb/>
擊壤且逐康衢童養魚池南鶴涇北歸来兩見春花紅<lb/>
去時衆雛皆長大丹玊冠頂黄金瞳長鳴一聲起煙際<lb/>
哀怨似弔呉臣忠洛陽羈客竟不返草堂空鎻靑山松<lb/>
<pb n="KR4e0149_WYG_035-4a"/>
小奴獲稻試春釀一瓮曉熟天門冬弧南光燭斗牛分<lb/>
諸老百福神皆充相携一笑醉花底便可寫入丹青中<lb/>
不作雲臺卧華頂亦合桓榮陪李躬尋思却恨公不飲<lb/>
未怕北海尊罍空<lb/>
　　　生辰㑹兩學廣文有以煙火為戲者因成四韻<lb/>
貯煙含霧結機絲旁絡中聯鬼不知一炬么微平地起<lb/>
萬花紛駭入雲披龍蛇雜出星辰下霹靂交從指掌馳<lb/>
直到上頭人喝采滿衣灰燼踏泥歸<lb/>
<pb n="KR4e0149_WYG_035-4b"/>
　　　諸廣文見和疊韻奉酬<lb/>
萬變靈通火一絲只應師偃未曾知寶王珠絡浮空下<lb/>
神女龍綃隔霧披明月上時雷礟發暗塵驚處火輪馳<lb/>
詞臣正憶鰲山盛為謝嘉賔緩緩歸<lb/>
　　　别駕高君解綬歸衆皆嘆惜競為詩以送之予<lb/>
　　　　亦繼作<lb/>
聽鶴亭前酒一巵柳條花蕚共依依也知物色皆天予<lb/>
但覺風光與願違羈紲可能長客路雲山從此謝塵衣<lb/>
<pb n="KR4e0149_WYG_035-5a"/>
漻然氷玊脂膏地猶喜吾人有是非<lb/>
　君初受任吏部稱其文其在官民不擾而事治奉身<lb/>
　之物皆平取市中去之日無一錢寄而郡僚中獨去<lb/>
　君一人此羣情所以不厭也<lb/>
　　　鍾卿密繡衣示近報有懷傅文穆公<lb/>
十廟威神儼在天萬邦黎庶尚多賢臯䕫事業誠遐矣<lb/>
房杜襟懷亦朗然兩手果能藏萬目一時何以易千年<lb/>
令人轉憶臨川老屈指懷憂廿載前<hi>公嘗與西涯論人才至某科曰如何</hi>
<pb n="KR4e0149_WYG_035-5b"/>
<hi>得此一陣過也故云</hi>
　　　六言<lb/>
園林日日春風市喧不到墻東犬卧落紅籬下鶯啼新<lb/>
緑陰中小樓平跨林梢足底昬明兩潮藏舟不湏巨壑<lb/>
度鶴即是仙橋乍去還来沙鳥將開半落林花社鼓前<lb/>
村隱隱機聲别院啞啞闌干欲過還畱緑肥新漲溪流<lb/>
花落游魚影亂風和鳴鳥聲柔渉世已知踰限讀書元<lb/>
自不多幸可澆花種竹還思列㦸鳴珂霄漢九重雲日<lb/>
<pb n="KR4e0149_WYG_035-6a"/>
江湖萬里風煙田父相逢偶語今年大是豐年遊絲將<lb/>
墮復舉好鳥急過遺音總是少年光景只多徃事關心<lb/>
爲愛夕陽晴好不知行過秋亭墻角桃花片片枝頭梅<lb/>
子靑靑<lb/>
　　　桂林譚君教吾松六年甚得士子心忽聞罷去<lb/>
　　　　相與駭歎而莫知所從徐考其名與君之為<lb/>
　　　　人正相反也於其行詩以白之<lb/>
花自含仁絮自飛春風着物本何私秪應鶗鴂中宵起<lb/>
<pb n="KR4e0149_WYG_035-6b"/>
不盡芳蘭九畹滋江月有情千里共湘流無恙此心知<lb/>
瑞蓮池上題詩在總是諸生去後思<lb/>
　　　數日不過西亭忽木蘭着三花平生所未覩也<lb/>
　　　　渉筆書此招味苓同賞<lb/>
天隨詩裏洞庭船玉貌雲孫故儼然游遍洛陽曾不見<lb/>
賞音今日付朱絃<lb/>
　　　味瀾<lb/>
飛泉出巨壑百里囘瀾翔酌之味其甘仰視雲山蒼山<lb/>
<pb n="KR4e0149_WYG_035-7a"/>
髙土滋厚土厚泉益芳浸灌富畦壠囘環固陵岡誰知<lb/>
一滴潤中有千林香先生靑烏胄家在雲水鄉常言九<lb/>
峯靑孰與三江長妙契一以握川靈走奔忙我老懷首<lb/>
邱君来協吾祥盤盤鳯山麓南趨向朝陽溪流左右帶<lb/>
落此團玉光顧㑹本舊浦祥澤亦名塘湏君一染指為<lb/>
我終其臧<lb/>
　夏君原宿世傳地理陰陽之學而自號味瀾蓋以山<lb/>
　澤氣通遡流可以知本亦昔人飲曹溪水而知上有<lb/>
<pb n="KR4e0149_WYG_035-7b"/>
　佳處之意也予為山妻求葬地得之鳯凰山陽君議<lb/>
　與予合為賦此詩<lb/>
　　　仙鶴褚道人嘗欲得一詩久未能答近和元吉<lb/>
　　　　壽篇見者謂似游仙體因書以貽之然終不<lb/>
　　　　近也<lb/>
曾立蕭臺縹緲天塵心一墮八千年却從海上三山駕<lb/>
来集城南五色泉遼鶴再聞中夜語葛龍深抱午時涎<lb/>
緑章赤字無人檢猶在虚皇玉案前<lb/>
<pb n="KR4e0149_WYG_035-8a"/>
　　　四月七日陪約菴適齋二太守東園鴻臚龍山<lb/>
　　　　都諫登超果一覽樓望西隱堂有感還飲翠林精<lb/>
　　　　舎作時西隱火已一年而寺主傑峯亦化去矣是<lb/>
　　　　日翠林亦病出蔬饌延客故末句云云<lb/>
天台樓閣冠羣山童穉游歌日倚闌<hi>予少讀書寺中</hi>歲月不知<lb/>
靑鬢改松梧長繞碧窓寒塵龕落日悲彈指刼海何人<lb/>
更助瀾頼得遠師容客醉不教啼鳥怨春殘<lb/>
　　　来鶴樓次周北野韻<lb/>
<pb n="KR4e0149_WYG_035-8b"/>
江上樓成記鶴来鶴飛江外幾徘徊仙人不作臨臯夢<lb/>
游子新從洛下囘天末逺風傳嘹亮竹間斜月見毰毸<lb/>
何時重續城南㑹高詠南飛送一杯<lb/>
　　　閏四月三日北莊分秧約味苓同觀與聨句<lb/>
千金難買俞塘北百畆新開水曲莊相約明朝移短櫂<lb/>
緑陰傳酒看分秧<lb/>
緑陰傳酒看分秧曲水縈廻送羽觴<hi>味苓</hi>畵裏蘭亭詩<lb/>
七月<hi>清</hi>一時流詠遍江鄉<hi>味苓</hi>
<pb n="KR4e0149_WYG_035-9a"/>
　　　蔣文藻水竹村居<lb/>
閒身不屬樊籠𤨏茅屋偏宜水竹村盡日枕書芸閣静<lb/>
有時揮翰墨池翻娟娟翠羽凉生坐落落清瑶澹迤門<lb/>
贏得白頭心眼淨春風長見長兒孫<lb/>
　　　出都時館中諸君有晩庭侍詠聯句其後不預<lb/>
　　　　者相繼有作近方寄至次韻荅之<lb/>
匡時無計乞身難望望雲西九㸃山雷雨恩深天作解<lb/>
桑榆景近鳥飛還詞中郢客重聞調枕裏盧生已度關<lb/>
<pb n="KR4e0149_WYG_035-9b"/>
猶有感懷詩未了桔橰長夏不曾閒<hi>今夏苦旱</hi>
曾傳初詔未央前舉目金容尚儼然天地氷霜春不間<lb/>
江湖星斗夜常懸無心海鳥當人下可畵雲山與屋連<lb/>
珍重故人相慰意一時分付釣魚船<lb/>
　　　夜夢為人作幽居詩得二句嫌其寂寞而止旣<lb/>
　　　　寤因足成之<lb/>
苔生井幹草生階不見馬蹄門外来風月滿庭書滿架<lb/>
一尊時對碧山開<lb/>
<pb n="KR4e0149_WYG_035-10a"/>
　　　和楊時望新居雜詠<lb/>
盛年馳逺志將老思閒靜天運有消息人事逓豐省自<lb/>
從大道䘮階磩生榛梗欣榮亦偶然淪伏豈非幸詩班<lb/>
未可笑過涉且滅頂惟慮西潭月照此胸中耿<lb/>
道存無窮達志適忘逺近子桑七日病豈憶惠施問由<lb/>
也號升堂乃作窮途愠君家三賦翁天球振空韻才高<lb/>
徒後名事徃嗟頽運何以發淸謡東鄰有芳醖<hi>君隣家白酒有</hi>
<hi>名</hi>
<pb n="KR4e0149_WYG_035-10b"/>
卜居湏仁里結友湏良契湘纍江潭行紉佩必蘭蕙蓬<lb/>
麻兩因依腐蠸終蝥蜹君看稷下生肯乞墦間祭吾徒<lb/>
幸閒居塵境息啁嘒𤣥文倘許窺烏藤尚堪曵<lb/>
月出新雨餘桐陰落金井經旬困隆鬱捫頸欲生癭飄<lb/>
然懐靈仙願作綵鸞請鸞飛空𡨕𡨕去入無窮境靡求<lb/>
焉有爭不暑安知冷下視區中人紛紛逐風影<lb/>
　　　題阮襲之合浦還珠巻<lb/>
子䘮目與䘮孫歸目亦明嗣承真一線游歴恍他生舞<lb/>
<pb n="KR4e0149_WYG_035-11a"/>
袖春花媚書燈夜案淸雲階䋲武地細話十年情<lb/>
邂逅驚遲暮暌違熟姓名三塲先後榜四海弟兄情病<lb/>
阻臨溪餞愁聞觸暑行因詩叙竒事流詠滿江城<lb/>
　𢎞治壬子麻城阮先生襲之校文應天而予沗薦名<lb/>
　己未予同考禮闈而襲之登進士第其後襲之以哭<lb/>
　子䘮明棄官家居不相聞久矣嘉靖癸未㑹松城道<lb/>
　乃孫来歸病目復明事相與驚歎判府胡侯因出董<lb/>
　大參及予舊僚胡君孝思序記屬為嗣音而先生行<lb/>
<pb n="KR4e0149_WYG_035-11b"/>
　矣隆暑抱病不能出餞姑書此别巻一以見君家嗣<lb/>
　續之不偶然一以紀三十年場屋斯文之好庶子孫<lb/>
　之無忘云爾<lb/>
　　　讀蕳齋法駕道引詞有感擬作五首<lb/>
驂龍駕驂龍駕龍駕引鸞旌羅列三光俱在下青雲囘<lb/>
首玊皇城風露杳𡨕𡨕<lb/>
金風裊金風裊飛珮度銀泓仙袂六銖凉似水摶桑東<lb/>
望火雲蒸囘首指蓬瀛<lb/>
<pb n="KR4e0149_WYG_035-12a"/>
雷隱隱雷隱隱列缺挟飛車一擲火鈴三萬里人間何<lb/>
處着妖邪歸路海天霞<lb/>
祥雲起祥雲起雲起四天明寶月宫中光氣滿流黃一<lb/>
道墜明星萬壽聖人生<lb/>
歌萬壽歌萬壽稽首玊宸尊下視九州雲五色羣龍濟<lb/>
濟㑹天門一炁儼長存<lb/>
　　　再用翰林諸公韻<lb/>
人間行路古来難亦有南山與北山蓴菜可能羊酪美<lb/>
<pb n="KR4e0149_WYG_035-12b"/>
張翰不共陸機還雲林窈窕時孤往蓬户尋常夜不關<lb/>
翹首羣龍㑹霄漢滄洲天放老夫閒<lb/>
糠粃因風偶在前向来淘汰豈徒然臣生得失鷄蟲比<lb/>
帝德光華日月懸野鶩自非威鳯侣三江元共五湖連<lb/>
夜来一枕游仙夢親見秦皇駕海船<lb/>
　　　讀天游集<lb/>
君平成都隱室無儋石儲羅冲家萬金往遺傾後車我<lb/>
餘子不足遺我將安居笑謂平生過酬稱良非虚我嘗<lb/>
<pb n="KR4e0149_WYG_035-13a"/>
宿卿家周覽子室廬見子朝夕間汲汲無少舒我卜不<lb/>
下堂垂簾常晏如餘錢累數百凝塵委牀隅以兹對相<lb/>
較豈不我有餘王生景芳躅特筆天游書覽之重有感<lb/>
長歎仰天衢斯賢誠曠代冲也今亦無<hi>猶知敬賢也</hi>
文僖尹西洛賔幕皆鴻儒希蹤郭延卿野服臨其居荒<lb/>
僻少過從未見諸公如菲然具盃案班荆叙歡娯日昳<lb/>
羣吏集麾蓋滿庭除公等皆何官騎從爾云都盤飱靡<lb/>
加味體貌不殊初談咏西山暮出門送登車諸公恍自<lb/>
<pb n="KR4e0149_WYG_035-13b"/>
失累日增歎吁襟懷有如此聲利豈能驅下視望塵子<lb/>
飛龍翔太虚<lb/>
　　　枯木竹石為鄭節之題<lb/>
霜凋孤桐樹槎牙碧琅玕夜半山月出飛下兩青鸞幽<lb/>
人適不寐清影上闌干<lb/>
　　　聞客言有省<lb/>
也識隨時好難忘泥古心交絲易為幔孤植鮮成林邈<lb/>
矣期千歲悠哉寄一琴草堂人靜夜三諷白圭吟<lb/>
<pb n="KR4e0149_WYG_035-14a"/>
　　　和楊時望<lb/>
睡起江樓日未頽小園籬落荳花開歸遲野鶴鳴相及<lb/>
見慣沙鷗眼一猜春夢一場成獨笑秋風萬里為誰来<lb/>
木犀枝上靑靑蕋已辦分香入酒杯<lb/>
　　　南京摺扇名天下成化間尤重李昭骨王孟仁<lb/>
　　　　畫兼之者誇以為竒而今不可得矣明善内弟<lb/>
　　　　以聽泉主人扇索題其畵則孟仁筆也展玩數<lb/>
　　　　四舊京風致宛在目前為書此以志感<lb/>
<pb n="KR4e0149_WYG_035-14b"/>
李郎扇骨王郎畵三十年前盛有名老眼摩挲舊時墨<lb/>
却思騎馬鳯臺行<lb/>
　　　次韻答陳魯南<lb/>
魏闕江湖總帝臣碧山金馬亦平分機雲此日真無恨<lb/>
隨陸當年也未文清淺幾灣松谷水飄摇一片海天雲<lb/>
只應細雨斜風調未可羣仙上界聞<lb/>
　　　庭前有栢屏閔其束縛命小童解之因題四韻<lb/>
山中霜栢自亭亭多事園丁強作屏剪截共驚鸞尾鍛<lb/>
<pb n="KR4e0149_WYG_035-15a"/>
屈纒何異楚囚扃濠梁水上魚能樂茂叔窓前草自靑<lb/>
釋縛解圍俄頃事拂雲從汝到千齡<lb/>
　　　絅菴先生懸弧中夏而延客以初冬致賀誠後<lb/>
　　　　時矣而餘觴猶可掇也輒成四韻庸助笑言<lb/>
寒日西風淨㡌紗清尊緑酒對黃花閒思往事三春夢<lb/>
老覺流年兩鬂華元節未妨寒食拜壽觴應共海籌加<lb/>
小車莫厭頻来駐前輩如公更幾家<lb/>
　　　芙蓉金菊間開<lb/>
<pb n="KR4e0149_WYG_035-15b"/>
時至園林百卉芳紛紛紫緑間靑黃芙蓉不帶春風面<lb/>
依舊寒花一處香<lb/>
　　　徃歲阻風江上嘗登圌山望海門孫思和逸想<lb/>
　　　　樓甚近而未之到也誦守溪翁之作遐思渺<lb/>
　　　　然敬次其韻<lb/>
連雲不見五城樓曾立金鰲頂上頭囘首乾坤雙雪鬂<lb/>
海風吹夢落滄洲<lb/>
　　　寓感<lb/>
<pb n="KR4e0149_WYG_035-16a"/>
依阿每得意骯髒常失時古人已共歎末路轉多岐芝<lb/>
蘭掩蕭艾鸑鷟避鳶鴟人衆天可勝而我猶人猗欣欣<lb/>
詎可遏悄悄空自悲惟當秉明哲大運隨所之<lb/>
短轡紆長駕行行未渠已川途屢囘互常恐迷所指天<lb/>
機妙倚伏人事亦難擬尋常婚媾筵中有冦戎壘有時<lb/>
濤波翻舉網得雙鯉流行隨大化百歲詎能幾温凉久<lb/>
矣更甘苦亦如此諧俗誠以難抱拙長已矣諒無當世<lb/>
資庶曰寢息美<lb/>
<pb n="KR4e0149_WYG_035-16b"/>
江河亘九地日月麗九旻明者必有本流者必有源一<lb/>
極肇萬有至理無餘言行人望逆旅所覬一榻温黃昏<lb/>
幸即次遽欲隳乃垣以彼蟲䑕智妄啓般倕門高言視<lb/>
一世舉目皆童昬六籍炳明訓靈扃儼威神十室且忠<lb/>
信寰中豈無人誰歟仗三尺屏此魑魅羣<lb/>
濓洛繼絶學紫陽集羣儒微言析豪末精義窮錙銖氷<lb/>
泮解衆惑春融歸一初餘功及藻翰金石垂楷模高蹤<lb/>
邈難繼詭轡啓殊途掇拾珙璧瑕進彼珉與玞蔀屋雖<lb/>
<pb n="KR4e0149_WYG_035-17a"/>
見斗肺肝本昭如彼狂諒已矣蒙也真何辜<lb/>
　　　淑人啓土有感隨事寫懷用辛巳韻<lb/>
修門同入不同歸歸日靑山未敢期<hi>淑人䘮還與臺章同日中傷頗重人</hi>
<hi>皆危之</hi>鸞匣君今正丘首漁竿我亦上苔磯<lb/>
五十年中幾别離誰知此别遂長歸紅顔白髪終千古<lb/>
敢向蒼蒼怨小兒<lb/>
今日靑山始是歸為君三過着麻衣<hi>淑人卒戊寅䘮還以辛巳至是乃葬</hi>
可憐穉女隨人哭問着阿㜑渾未知<lb/>
<pb n="KR4e0149_WYG_035-17b"/>
為君礱石為君辭幾度含毫濕素衣両字龍光三錫命<lb/>
一行先上赤繒旂<lb/>
並居華屋更無時囘首風塵兩鬂絲坐擁孤衾聼寒雨<lb/>
此情猶望有人知<lb/>
　　　昔司空表聖辭官後預營冢壙與賔客同游世<lb/>
　　　　傳以為達予葬淑人迫於歲暮功雖未訖而規<lb/>
　　　　制定矣營度往還得絶句十二首目之曰生<lb/>
　　　　游棹歌非敢仰希先躅亦聊以寄興云爾<lb/>
<pb n="KR4e0149_WYG_035-18a"/>
瑁湖烟水接通波問訊塘橋路不多長向北花園下過<lb/>
歸舟齊唱夜游歌<lb/>
通波門外水烟長五里紅亭浸碧塘記得兒童游戯日<lb/>
夏家墳樹鬱蒼蒼<lb/>
十里湖光十里山山容滉漾水雲間横橋便是中分地<lb/>
長與游人記往還<lb/>
水面風来聞磬聲玉虚臺殿俯淸泠年来晴雨無憑准<lb/>
我欲雲階暫乞靈<lb/>
<pb n="KR4e0149_WYG_035-18b"/>
漸近靑山水漸灣水灣廻處正當山山形飛落靑霄鳯<lb/>
水勢旋為碧玊環<lb/>
玉環東轉帶虹腰一水東行赴海遥三百年来文物盡<lb/>
行人猶自説塘橋<lb/>
蛇嶺高盤翠作堆玉屏重擁鳯飛囘南宫對客披圖處<lb/>
誰道扁舟此日来<hi>嘗畫松地圖與駱兵部来臣共觀駱指呉㑹及鳯凰山南有地</hi>
顧浦北来山隱隱張村東下水悠悠不湏細問靑烏子<lb/>
論姓還應我一丘<lb/>
<pb n="KR4e0149_WYG_035-19a"/>
短垣疎柳枕橫塘中有尚書晝錦堂落日囘舟思無限<lb/>
漁歌一曲下滄浪<hi>尚書李銅至剛也</hi>
西来一水自山涇半入塘橋半鶴城南北囘環如有意<lb/>
往来長得順流行<lb/>
萬古乾坤一寸心西風囘首二毛侵靑山幸有全歸地<lb/>
敢向煙霞計淺深<lb/>
執手交期終此地生游勝事起今年烏紗一幅靑天下<lb/>
畫楫雙支緑水前<lb/>
<pb n="KR4e0149_WYG_035-19b"/>
　　　近作小亭池上背墻面流左右林樾日色不到<lb/>
　　　　而忩几虚明顔之曰息影味苓至而喜之賦<lb/>
　　　　詩三首因次其韻<lb/>
浮世空名與謗隨欲從鼃黽問公私年来悟得安心理<lb/>
只在池亭隱几時<lb/>
獨立常疑與世違囘看世路有危機清池緑樹紅忩裏<lb/>
敢道先生昨日非<lb/>
前頭千古後来今俯仰中間一寸心若對此君能不愧<lb/>
<pb n="KR4e0149_WYG_035-20a"/>
也應無事短墻陰<lb/>
　　　送朱原誠之桂林<hi>有後引</hi>
曾與江樓共績文書聲猶想夜深聞風雲入手無多事<lb/>
塲屋掄才獨後君八桂曉山蒼玉立兩江春水碧羅分<lb/>
聖朝綏遠湏循吏應使棠陰接四隣<lb/>
　朱君原誠少嘗從予學連蹇塲屋以太學生出判桂<lb/>
　林之奉議州臨别贈此奉議古百粤地近代始列職<lb/>
　方隣邦牧守猶世授親仁保民副九重綏遠之意正<lb/>
<pb n="KR4e0149_WYG_035-20b"/>
　原誠今日事也故見之卒章<lb/>
　　　呉子南將赴羅源問保民保身之道予告之曰<lb/>
　　　　子家一閒翁之積厚矣子能承之推是心以<lb/>
　　　　勤施於政將無適不可豈直羅源而况其身<lb/>
　　　　哉子南請書於巻遂櫽括為韻語以貽之體<lb/>
　　　　裁音律固在所不論也<lb/>
不見閒翁三十春每將淳德衆中論蘭階茁秀看吾子<lb/>
花縣鳴琴問保民萬化流行自興孝九經倫序起修身<lb/>
<pb n="KR4e0149_WYG_035-21a"/>
靑雲賸有前頭路記取長沙運甓人<lb/>
　　　次韻伍松月都憲松江感事<lb/>
本無仙術可休糧舉目鄉關兩鬂霜忽枉新吟話疇昔<lb/>
如觀舊俗飽倉箱當時經畫垂金石幾日飄揚趂粃糠<lb/>
復古周宣仗申甫老生翹首頌康穰<lb/>
　来詩前聯云米穀陳陳幾四億閭閻比比足千箱問<lb/>
　之實三十七萬幾千石蓋成化辛酉以公常州推官<lb/>
　来盤濟農餘米今聞倉廩皆空故有此作甲申三月<lb/>
<pb n="KR4e0149_WYG_035-21b"/>
　望日識<lb/>
　　　奠三江舟中有作<hi>四月二十一日</hi>
淺碧婁江水蘼蕪被兩涯平生到曾未此日看成悲悵<lb/>
望雲龍㑹淹畱絮酒期中岡知近遠煙樹鬱參差<lb/>
憶昔曹園别公西我自東竟成千載恨猶幸一尊同往<lb/>
事鴻飛外浮生蝶夢中有懷知莫問梁月繐帷空<lb/>
多暇推南省公来日紏紛執經辭斷斷尊主意勤勤鹽<lb/>
鼎虚黃閣颷車已白雲向来庭左辨列柏想猶聞<lb/>
<pb n="KR4e0149_WYG_035-22a"/>
進退關憂樂哀榮具始終策名龍首重節惠奉常公桃<lb/>
徑春陰遍槐庭晩色濃濮園初議在天下想遺忠<lb/>
　　　葉竹忩出示月中折枝桂花上有司馬蘭亭題<lb/>
　　　　字<lb/>
嫦娥宫殿隔人寰玉户金箱夜不關桂子定知何歲落<lb/>
至今清影竹忩間<lb/>
眼中前輩風流遠物外閒情日月長小閣垂簾對遺墨<lb/>
天風時送木樨香<lb/>
<pb n="KR4e0149_WYG_035-22b"/>
　　　葺舊居有感<hi>成化丙申移居時予年十七今四十九年矣</hi>
憶昨移家日眞移一束書夢猶循舊境時亦待閒居俯<lb/>
仰嗟隣近經營荷慶餘兒郎誇善頌風木正愁予<lb/>
　　　次韻答尤元吉<lb/>
少日游歌伴惟君實俊英連飛才豈後幸㑹我方丁望<lb/>
道如瞻華紬書若泛溟本期同晩翠而獨借春榮逐隊<lb/>
升金馬聯輝傍玉衡五雲環帝宅列宿拱元精往事嗟<lb/>
投杼平生幾折肱全身寧論得學道敢希名尺寸時頻<lb/>
<pb n="KR4e0149_WYG_035-23a"/>
揣錙銖亦細稱靑雲珠履客滄海雪鷗盟竹徑門初啓<lb/>
桃蹊蔭已成不求元避悔無愛復誰憎種玉思分潤栽<lb/>
蘭欲藉馨酒杯通大道詩律寫幽貞錦繡三千叚空靈<lb/>
一寸扃晩雲低樹宻落月到牀明調爕存刀匕行藏付<lb/>
寢興故人無我棄時誦日新銘<lb/>
　　　秀州塘過慶雲橋南𣲖為小溪山人李公玉家<lb/>
　　　　其上公玉善談星數星之著者為斗人呼其<lb/>
　　　　地為斗溪君遂因以自號<lb/>
<pb n="KR4e0149_WYG_035-23b"/>
秀塘東分一支曲溪上幽人數間屋夜深星斗轉遥空<lb/>
繞屋明珠湛寒渌幽人説天三十年三光磊落胸中懸<lb/>
胸中溪底交映澈上與元化同囘旋湘纍卜居問詹尹<lb/>
支磯亦訪成都隱洛陽車騎塵染衣垔浪五湖聲跡泯<lb/>
茫茫大運誰主持懸生列象古猶斯榮光德耀空載籍<lb/>
飛流彗孛交梭馳扁舟何日溪上路為我一洗平生疑<lb/>
　　　顧虚齋在湖南聞予致仕有作席間誦之次韻<lb/>
　　　　為謝<lb/>
<pb n="KR4e0149_WYG_035-24a"/>
塵埃衮衮逐浮名泰華鴻毛比重輕九折路窮人亦倦<lb/>
三江舟到水還生詩来楚澤流新詠曲按貞元想舊聲<lb/>
斟酌此堂堪一醉向来書劒幾同盟<lb/>
　　　十一月十四日夢人示所注周易前列卦爻後<lb/>
　　　　系衆説朱闌素紙繕寫極精緻予以錢求卦得<lb/>
　　　　小畜之坤後四日冬至紀之以詩<lb/>
玉版仙書字若蠅金錢神語更分明五龍不極行天勢<lb/>
一牝猶存未雨名林壑故應朝市隔陽和黙自水泉萌<lb/>
<pb n="KR4e0149_WYG_035-24b"/>
淸臺雲物今誰紀搔首闌干北斗橫<lb/>
　　　無題<lb/>
世事古来如意少光陰畢竟自家多望塵潘岳今何許<lb/>
帶索榮期且漫歌江檻月寒梅弄影湖橋春動水增波<lb/>
無言一巻牀頭易消盡西風兩鬂皤<lb/>
　<lb/>
　<lb/>
　東江家藏集巻三十五<lb/>
</p>
<p>
</p>
  </div>
</body>
</text>
</TEI>
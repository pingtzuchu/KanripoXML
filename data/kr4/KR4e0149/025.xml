<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家蔵集巻二十五<hi>中集二十一</hi>
                </head> <lb/>
    <p>
<pb n="KR4e0149_WYG_025-1a"/>
欽定四庫全書<lb/>
　東江家蔵集巻二十五<hi>中集二十一</hi>
　　　　　　　　　　　　　明　顧清　撰<lb/>
　北游稿<lb/>
　　書簡一十六首<lb/>
　　　到京寄同學書託以祥轉呈<lb/>
清頓首初八日濟川橋别後晩至珠涇將起别拱辰因<lb/>
醉為舟人所悞黎明已過興㙮矣矯首望松樓竟怏怏<lb/>
<pb n="KR4e0149_WYG_025-1b"/>
而去泊姑蘇濟𤓰步曽有書寄列位并愛蔬先生不知<lb/>
達否維揚乃一大都㑹朱簾十里昔人之言真不我誣<lb/>
自此而北垂楊夾岸猶可想見煬帝南遊之勝而恭㐮<lb/>
陳公經營之績於是為偉矣歴孟城寳應抵淮隂艤舟<lb/>
漂母祠下思見所謂長大帶劎釣於城下者而不可得<lb/>
而又以為際此承平雖得此人亦無所用之慷慨徘徊<lb/>
久之然後得去絶淮而上乃見所聞吕梁徐州二洪者<lb/>
兩山翼岸汴泗諸水自彭城北合流而南出其間振於<lb/>
<pb n="KR4e0149_WYG_025-2a"/>
石不得肆霆驅電掣奔騰洶湧之勢尤有竒於金山之<lb/>
下者惜不得與以祥共觀為歉耳過此以北舍舟而車<lb/>
戱馬歌風二臺南北相望興亡仁㬥之跡徃徃父老猶<lb/>
能言之宿濟寧經汶上費公所欲迯季孫之地孤城寂<lb/>
然下臨迥野東平而上赤地彌目風景蕭然直抵恩縣<lb/>
望徳州居民始覺有生意而景獻河間上下乗風塵以<lb/>
禦人於薄暮者尤多車行二千里頓撼風沙之外又有<lb/>
卒然不虞之想因思生長東南習慣優逸此來忝預計<lb/>
<pb n="KR4e0149_WYG_025-2b"/>
偕兼值和暖猶且不堪若縁徭役轉輸或值患難無車<lb/>
馬以代步無僮僕以給使令窮寒沍隂風霰交集其為<lb/>
淒涼何可言也又見縁途人家子弟未出十四五者往<lb/>
往驅逐驢騾奔走道路或拾不潔眉目亦不甚惡間有<lb/>
教童子者所習雖百家姓亦手寫而讀之如此雖有美<lb/>
質欲成就難矣南方書籍汗牛充棟鮮衣美食浄几明<lb/>
窻父兄師友優養期待視彼何如而前此皆悠悠度日<lb/>
莫肯奮勵不因此行孰知一向之慙愧邪昔太史公周<lb/>
<pb n="KR4e0149_WYG_025-3a"/>
遊海内覽觀山川形勝古今道蹟而後文章益大肆僕<lb/>
此來乃併於人事而有感焉敢悉以告我同志互相策<lb/>
勵以無負天之所以厚我之意而暌離契闊之私固有<lb/>
不足言者若其言之僣易則幸體其出於一念之真而<lb/>
不加誚焉僕不勝惓惓千里至囑<hi>教童子者平原鄭伯通</hi>
　　　與友人借書書<lb/>
某聞天下之物有可以與人共者有不可以與人共者<lb/>
有可以與人而取之隨盡用之隨竭者有可以與人而<lb/>
<pb n="KR4e0149_WYG_025-3b"/>
取之未嘗盡用之未嘗竭者離朱之於目師曠之於耳<lb/>
子都之於色盖天實賦之雖其所親愛不可得而與之<lb/>
也非惟不能與亦不可得而受也輿馬衣服貨財可以<lb/>
與人矣而其蔵有限其用有窮夫人而皆惜之不可得<lb/>
而與人人固絶意於求之矣可以與人而易盡且窮則<lb/>
彼固靳焉而吾亦難以為辭故夫取之而不窮用之而<lb/>
不竭而可以與人者惟書然也天地間造化之精藴唐<lb/>
虞三代之治功孔子孟軻門人弟子之所問答見於經<lb/>
<pb n="KR4e0149_WYG_025-4a"/>
著於四書荀揚之論述賈董之敷對遷固之史韓栁李<lb/>
杜之詩文濓洛闗閩諸大儒明道闡教佐佑六經之作<lb/>
如衣之於寒如食之充腹如燈燭之於瞑途聾者以之<lb/>
聰瞽者以之明誠天下之至寳也然自有是物以來授<lb/>
之者凡幾人受之者凡幾軰其得而設施運用建勲業<lb/>
而著聲名者不知其幾而其説至今存也故與之者可<lb/>
以無吝容求之者可以無難色足下其明乎此則某有<lb/>
大願於左右矣某不佞少嘗好學而陋於見聞聞人有<lb/>
<pb n="KR4e0149_WYG_025-4b"/>
古書必百方求之不少置人見其然也亦多應之凡今<lb/>
所竊知大半非家之有其聞而未識者固闕然也入京<lb/>
師則聞有君子者家多書而方竊第未及於政務欲稍<lb/>
假其副而讀之則又以交淺恐不察其所以來而靳<lb/>
焉盖忸怩趦趄不敢進而請者累月既而喟曰以某之<lb/>
聚書如此而不知其可借與可以借人而無傷豈理也<lb/>
哉踵門有期先此道意足下其裁察之<lb/>
　　　天彞納幣禮書<lb/>
<pb n="KR4e0149_WYG_025-5a"/>
某頓首潤菴親家執事某聞天下之勢有暌而難合君<lb/>
子之道有變而從宜執事所以待寒門其此謂矣始者<lb/>
以天之福令舅友松令弟以祥之徳夤縁攀附遂締婣<lb/>
好屬兒子之從宦挈家累以徂征歳月倐以四周闗河<lb/>
渺其千里問疎雙鯉方下情之闕如諾重萬金忽佳音<lb/>
之跫爾遂乃越常情於度外嗣好㑹于日邉俾小兒紓<lb/>
釋位之懐而愚孫遂有室之願禮縁義起諒作古以何<lb/>
嫌經以權行殆於今而始見惟逺道不難於迂玉顧陋<lb/>
<pb n="KR4e0149_WYG_025-5b"/>
宗何幸於攀蘿折栁非遥儼仙舟之在望投桃不腆撫<lb/>
荆篚而頳顔爰有菲儀具陳别紙<lb/>
　　　慰吳子南書<lb/>
清頓首不意變故令先君奄棄色飬孝友之行忠厚之<lb/>
徳深長之情博大之度一朝之頃遽失此人天道謂何<lb/>
足下既未甚更事罹此荼毒百憂萃身哀苦可知展讀<lb/>
來訃哽塞不已小女幸託徳門不幸短命前此不敢作<lb/>
書恐傷老父母懐抱因循至今讀小弟太山之言泪下<lb/>
<pb n="KR4e0149_WYG_025-6a"/>
如霰如何薄祐一至于此區區之心足下所知茍力所<lb/>
及終不以死生變故而易其初所望於足下者以繼述<lb/>
為重而不為徒哀務顯揚之大而不廢舊學篤婣睦之<lb/>
行使宗族起矜憫之情隆友于之恩使先人無身後之<lb/>
念此古人之所謂大孝而區區所深望於故人也<lb/>
　　　回劉太守書<lb/>
清稽顙昨日令尹大人至以執事意致白金二鋌謂不<lb/>
肖情事未伸而使旌朝天恐不及撫奠于臨事執事之<lb/>
<pb n="KR4e0149_WYG_025-6b"/>
情厚矣不肖之愚尚有説於此者凡執事之加意不肖<lb/>
者體孝子之心而以為親榮也不肖之望於執事意亦<lb/>
莫此為重也執事若恵顧先慈則荒廬之殯尚俟日而<lb/>
啓今令尹實臨而人不知以禮來不肖冒昧而受之無<lb/>
詞以白于先親是虛受賜也若執事未厭松民自天重<lb/>
臨而老親始即土執事如加禮焉而不肖不敢辭是重<lb/>
受賜也虛受之與重受皆於情有所不安用是未敢祇<lb/>
領而亦不敢却敢告蔵人寓諸外府俟時至而禮頒焉<lb/>
<pb n="KR4e0149_WYG_025-7a"/>
存歿光寵倍萬<lb/>
　　　上西涯書<lb/>
清稽顙言八月初監生趙震入京適與謙大故倉卒<lb/>
訃聞旋屬南夫編修北上託奉固齒膏及粗布引敬<lb/>
近知尚以家事留連則猶未逹左右也恭承代祀闕<lb/>
里荐有仁言恵及東夏還朝以來聖政日新皆承弼<lb/>
之益也田間罕接人事如聞北敵結婚朶顔遼東獄<lb/>
情復此畨覆愚不知事良以為慮不知泰寧諸部<lb/>
<pb n="KR4e0149_WYG_025-7b"/>
尚能不雷同否獄情得失實逺人觀聴嚮背之機伏計<lb/>
廟堂必有定論非區區之愚所及也舊學生吳周及其<lb/>
弟哲試春官謹令拜于座下許魯髙中又執事喜也敢<lb/>
以為賀吳生謹良可與之言得賜容接為幸先祖墓表<lb/>
近方刻成謹奉上一本先妣誌文𦵏時屬與謙病僣自<lb/>
叙述今亦附呈地逺無由質問蕪陋實多伏紙愧懼歳<lb/>
盡方寒惟順時調攝以福斯人幸甚<lb/>
　　　與喬白巖太常<lb/>
<pb n="KR4e0149_WYG_025-8a"/>
清稽顙先親曩辱光奠重以哀章存歿感徳誌文盖石<lb/>
并先祖墓表額題咸藉華衮行次荒迷弗及面請尊銜<lb/>
良以為愧今各奉上一本因布謝忱伏冀鑒宥<lb/>
　　　答邵二泉提學書<lb/>
清稽顙姚生臣至辱手書慰問兼寄恵兩漢文鑑得見<lb/>
所未聞於寡陋尤幸且叙述髙古讀之歛祍西江之士<lb/>
宜其望風而服也同學姚鵬程夫以歳貢授南安訓導<lb/>
當受約束于執事敢附致謝忱姚君學行在弊鄉為第<lb/>
<pb n="KR4e0149_WYG_025-8b"/>
一流人後生楷範真可以無愧者此固執事之所急也<lb/>
敢因以布聞惟不以為僣而加察焉幸甚<lb/>
　　　天秩納聘與李親家書<lb/>
某聞葭有倚玉蘿實附松在古則云於今乃合恭惟憲<lb/>
侯隴西郡親家大人纓冕髙門詩書令族而某也邱園<lb/>
素隐韋布㣲宗仰而視之非吾偶也幸小男粗文字之<lb/>
知而雲路接扶揺之便以茲聲景遂託交親乃使愚孫<lb/>
獲配賢女此豈獨鄙人之慶幸也其在我先君實倚賴<lb/>
<pb n="KR4e0149_WYG_025-9a"/>
之花燭有期𤣥黄不腆承之筐將之篚豈曰禮云始以<lb/>
友終以親幸而攀仰其諸指使恭徯教言<lb/>
　　　與陳東沂提學書<lb/>
近湯溪葉簿行曽奉一書旋聞老兄及太夫人尊體違<lb/>
和尋已勿藥只尺不能馳一介殊愧故人耳清比托芘<lb/>
如常近原復還倉卒為三兒了得婣事開歳北行若使<lb/>
斾出嘉禾或冀一見然未可必也原復送女後即行殊<lb/>
匆遽附書不盡所欲言<lb/>
<pb n="KR4e0149_WYG_025-9b"/>
　　　與王叔武<lb/>
某頓首涯翁坐上一見不意遽行遂不及奉别罪過不<lb/>
可言使車不審以何時扺江右春風所被俊乂雲蒸山<lb/>
岳動揺不足言矣<hi>叔武在館時每自負作御史巡按當使地震</hi>秋榜生白謨<lb/>
以親老就龍南學諭輒附致區區叔鳴留巻索詩意欲<lb/>
作一長句叙舊游俗冗無况未能落筆當俟後便也羅<lb/>
司成遽爾去官可為太息未能作書相見致千萬意不<lb/>
宣<lb/>
<pb n="KR4e0149_WYG_025-10a"/>
　　　將發潞渚奉涯翁書<lb/>
清初九日奉辭次早出城違逺經旬倚尊芘茍存視息<lb/>
先父仰託髙文遂以不朽賜奠之章又親煩筆削寵飾<lb/>
踰限不肖父子何以得此於門下也河氷漸融擬以丁<lb/>
祭後行無由再面謹具疏專人上謝前奉巻求書誌文<lb/>
過䝉俞允下情無厭欲及此躬受以歸敢附以請極知<lb/>
煩瀆臨書不勝皇恐伏惟矜宥萬感不次<lb/>
　　　與翁太守論水患書<lb/>
<pb n="KR4e0149_WYG_025-10b"/>
清頓首知郡侍御大人執事近者旻天降殃霖雨為虐<lb/>
執事露香竭情為民請命已復闢門受訴許以陳聞耄<lb/>
倪在庭對之涕泣逺近聞者皆謂有君如此雖有災沴<lb/>
可以無虞不肖跧伏苫廬偶有所聞竊以為慮用是敢<lb/>
以布聞乙丒之歳郡中嘗潦比時巡撫魏公惑於憸言<lb/>
以為新主即阼宜薦祥瑞不宜告災<hi>郡守申文云爾</hi>凡有訴者<lb/>
皆斥之去洎事勢已迫方議奏陳<hi>知縣張岐力争</hi>則已後時不<lb/>
䝉檢放是歳無徵之粮幾十三萬石均敷邑中怨咨之<lb/>
<pb n="KR4e0149_WYG_025-11a"/>
聲溢于道路今日之水視乙丑且將數倍極其勢所損<lb/>
苖粮豈止十三萬石而已而道路流言有知天者謂數<lb/>
當豐穰水不為害<hi>鄉士夫曉星象者</hi>竊恐因此覬望逡巡不早<lb/>
為計復蹈往轍其害將有不可言者吳中之田以園捍<lb/>
水方雨之甚表裏瀰漫數日以來滛潦漸降圍塍漸出<lb/>
除濵湖巨浸外尚有可救而貧民苦於渰沒扶携僦居<lb/>
救死不暇布賤米貴為生益艱有力之家憚惜事費彼<lb/>
此推倚無肯致力坐待暵乾水底之苖盡為虀茹矣區<lb/>
<pb n="KR4e0149_WYG_025-11b"/>
區之愚欲望鑒前之失飛驛馳文亟以上報仍請於總<lb/>
司速加賑濟使得安存一面曉諭鄉胥及此稍晴速為<lb/>
區處有可措手督民併力假令撈土於田以補塍闕損<lb/>
一存五為利己多或有豪强沮撓具以名言明正其罰<lb/>
如此則朝廷之上事得早聞可以㑹計蠲䘏之政得以<lb/>
時行田野之間災重者雖無如之何而稍輕者薄有所<lb/>
收猶足相補比之坐撫事機束手待斃得失較然比年<lb/>
民力執事所知加此災傷勢已極矣若陳請後時税額<lb/>
<pb n="KR4e0149_WYG_025-12a"/>
不減復如往年則此茫然巨浸之中當徵數十萬石之<lb/>
粟雖有智者孰能為謀而亦豈仁人之所忍邪意迫詞<lb/>
冗不知所裁伏冀鑒念幸萬<lb/>
　　是歳革巡撫以御史督粮儲新任者山東蘇錫與<lb/>
　　知縣馮裕於前令陳祥勘定水災八分内减作六<lb/>
　　分一釐仍於熟田三分九厘正耗粮外畆加二斗<lb/>
　　以足其數率計正税一石徵八石有竒明年水勢<lb/>
　　如舊放税止及四分積壓追陪松之物力遂以大<lb/>
<pb n="KR4e0149_WYG_025-12b"/>
　　耗云<lb/>
　　　與翁太守論加税書<lb/>
某頓首昨日田間回始得本户去歳納粮由帖内開成<lb/>
熟田十四畆山地十六畆餘應納本色平米十二石有<lb/>
竒細布一匹粗布一匹有半准平米二石五斗有竒除<lb/>
正税一石六斗二升外該加耗十二石九斗有竒以算<lb/>
法計之是正税一石而徵八石有竒從古及今未聞有<lb/>
此制也寒家去歳收成惟此一處總得米榖六石有竒<lb/>
<pb n="KR4e0149_WYG_025-13a"/>
山間薪槱畏虎不敢進捃拾狼藉不直數百錢雖盡以<lb/>
入官亦不足充此數也一家如此當合境皆然縱令歳<lb/>
值豐穰如此徵歛且決不可况今日之災百年以來所<lb/>
未有者乎竭澤而漁今雖得魚明年無魚焚原而狩今<lb/>
雖得獸明年無獸執事者之為此徒以綱運不可闕部<lb/>
符不可違茍計目前規免罪責而已不知紙上裁桑實<lb/>
必不可得也何也自去冬以來民之死而徙者幾半矣<lb/>
其存而未去者丐貸種食田猶未盡耕也此令一出將<lb/>
<pb n="KR4e0149_WYG_025-13b"/>
復委而去之誰與出此物乎縱令别有繆巧神運鬼輸<lb/>
舊税縱無闕矣田之棄者新税將誰出乎竭澤焚原魚<lb/>
獸未必得也而絶將來之源執事者縱不為斯民計獨<lb/>
不為國家後日計乎臣之於君猶子之於父也癢痾疾<lb/>
痛當以實言供奉使令當量其力若畏君父之威而隐<lb/>
忍含糊力所不堪理所不可一意順承迫取于下民力<lb/>
既竭何所不為一旦君父赫然覺悟曰爾何不以實告<lb/>
而戕吾民使至此極將何所迯罪乎某閒散迂疎未嘗<lb/>
<pb n="KR4e0149_WYG_025-14a"/>
敢預外事然畏天命而悲人窮此心固耿耿也嘗忝朝<lb/>
行官禁從國家之故亦頗聞之誠不忍當此百年未有<lb/>
之凶荒而行自古所無之重歛恐民窮事迫上貽君父<lb/>
之憂而執事者亦未得安便故冒昧一言綱運通融文<lb/>
襄以來具有故事去歳由帖今方給行轉移斡旋應未<lb/>
為晩猶兾有少及於萬一也不具<lb/>
　　　與陳太守論水後加税書<lb/>
某頓首某聞前車覆者後車戒衆人談虎而嘗傷者改<lb/>
<pb n="KR4e0149_WYG_025-14b"/>
容經事之人宜乎其慮之深也去歳之災前車未逺闔<lb/>
郡四境皆傷虎之人也今水勢如此而雨不止後車之<lb/>
覆且復不難而虎又負嵎矣而諸人曽不加意愚民無<lb/>
統率彼此推倚莫肯致力間又從而沮之此去歳所以<lb/>
貽今日之憂者而今復然是見車之覆而不戒已傷於<lb/>
虎而又不為之備也流離殍死豈可一歸之天哉某昨<lb/>
往田間見四郊漫白歸而憂歎中夜起坐早起約量水<lb/>
勢比去歳小尺餘各鄉圍塍聞亦粗整三年之艾及此<lb/>
<pb n="KR4e0149_WYG_025-15a"/>
猶可以儲欲望嚴飭鄉胥督民併力速為車救水既未<lb/>
甚足可施功一稔之期猶庶有及若坐視瀰漫復蹈往<lb/>
轍則未論小民吾軰亦未知所税駕也而聞兩日邑中<lb/>
復議加税供申具結鄉里紛然税豈可復加殆空費紙<lb/>
筆耳若此水不止將來正税且不可期而况復加也區<lb/>
區之愚常以謂臣之事君猶子事父母癢痾疾痛當以<lb/>
實言供奉使令當量其力若畏怯順承力所不堪理所<lb/>
不可一意承迎併取于下而實無以供鞭笞日煩簿帳<lb/>
<pb n="KR4e0149_WYG_025-15b"/>
空積亦非所以為忠孝也欲望明諭所司暫停所謂加<lb/>
税二字而移其日力以救目前之災若秋稼有成舊欠<lb/>
猶可追補不然則前壓後催有載胥及溺而已此乃所<lb/>
以寛在位者他日之憂而非直以為民也某閒散迂疎<lb/>
未嘗敢預外事誠迫于憂患冒昧一言亦恃從來有一<lb/>
日之雅而前辱賁臨又親承下問必將不以為罪而或<lb/>
有取焉耳或者髙明洞察事已施行則某之空言便從<lb/>
倚閣亦所願也不具<lb/>
<pb n="KR4e0149_WYG_025-16a"/>
　　去歳熟田三分九釐正耗粮外既畆加二斗矣至<lb/>
　　是議於二斗外更加一斗七升皆馮令以蘇意為<lb/>
　　之陳守初不知也書至大駭不信呼馮問之果然<lb/>
　　因得停止夫加者為不足也既可以止則非不足<lb/>
　　而加矣然則彼將何為哉<lb/>
　　　又論寛䘏書<lb/>
比日聞有徳音歴年逋欠俱暫停止俟豐熟帶徵聖恩<lb/>
甚渥而於國計亦未全虧弊鄉素無積欠惟去歳災傷<lb/>
<pb n="KR4e0149_WYG_025-16b"/>
加𣲖無徵之數乃豐年所未有者今水沴荐臻公私渺<lb/>
然未知所措遇此湛恩非惟民獲更生而列位執事大<lb/>
人亦少寛旦夕之憂矣此乃求之而不可得者況自至<lb/>
而反欲違之如聞外議謂去秋之税不為歴年不得停<lb/>
止夫歴者自昔至今之辭也詔書以今夏降安得去歳<lb/>
不在其中此殆胥吏軰利於徵求倡為謬説而非奉宣<lb/>
徳意者之本心且數年以來水旱相仍民力耗竭而在<lb/>
位之憂勞亦至矣如議者之云是上孤明主之恩而自<lb/>
<pb n="KR4e0149_WYG_025-17a"/>
為煩累何異涸轍之魚見西江而不入也某日在田間<lb/>
目見疲瘵今雨止而水益増<hi>時蘇常以上皆水</hi>憂心如醉偶得<lb/>
此語輒以奉聞如其無之民之幸也不宣某頓首<lb/>
　　言出馮令當時不忍斥云後徐訪之乃知是歳盡<lb/>
　　作有徵申部無拖欠之文故以此罔下自後荐更<lb/>
　　赦宥皆不䝉恩至今歳歳追償為胥吏嚢槖無窮<lb/>
　　云丁丑六月一日記<lb/>
　<lb/>
<pb n="KR4e0149_WYG_025-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家蔵集巻二十五<lb/>
</p>
<p>
</p>
  </div>
</body>
</text>
</TEI>
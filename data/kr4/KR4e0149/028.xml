<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家蔵集巻二十八<hi>中集二十四</hi>
                </head> <lb/>
    <p>
<pb n="KR4e0149_WYG_028-1a"/>
欽定四庫全書<lb/>
　東江家蔵集巻二十八<hi>中集二十四</hi>
　　　　　　　　　　　　　明　顧清　撰<lb/>
　北游稿<lb/>
　　行状五首<lb/>
　　　明故奉天翊衛宣力武臣特進榮禄大夫柱國<lb/>
　　　宣城伯衛公行<lb/>
　　曾祖貴贈特進榮禄大夫左都督追封宣城伯<lb/>
<pb n="KR4e0149_WYG_028-1b"/>
　　祖炳贈特進榮禄大夫左都督追封宣城伯<lb/>
　　父青驃騎将軍都督僉事贈特進榮禄大夫左都<lb/>
　　督追封宣城伯<lb/>
公諱穎字源正松江華亭人世力農畆祖炳當元季應<lb/>
募起田間𨽻水軍萬户府太祖受命炳杖劎來歸從征<lb/>
討四方累立功輒以讓同列竟終于行伍父青倜儻有<lb/>
氣概勇而善謀用炳舊功授薊州衛百户受知太宗䇿<lb/>
勲累官都督僉事卒有子十一人公行在第二母夫人<lb/>
<pb n="KR4e0149_WYG_028-2a"/>
特愛之曰興吾家者此兒也未幾兄頤卒無子公代為<lb/>
濟南衛指揮使正統初選督山東漕運領京營操以勇<lb/>
幹聞己巳之變從山東入勤王奉㫖領五軍三千神機<lb/>
諸營兵建議募勇敢士收合散亡調各都司兵實京城<lb/>
修沿邊關隘為戰守計當搶攘中意氣慷慨籌䇿整暇<lb/>
人倚以安九月内署都指揮僉事陞同知以薦陞都督<lb/>
僉事十月也先犯郊畿公率兵邀擊於黄花鎮連戰西<lb/>
直門高梁橋琉璃河海店楊宣務吳梁橋多所殺戮又<lb/>
<pb n="KR4e0149_WYG_028-2b"/>
尾擊之於紫荆關以當先功多陞都督同知内出蟒衣<lb/>
玉帶以賜尋奉勑充總兵官同武清侯石亨守宣府還<lb/>
督圑營兵丁丑英宗復辟陞左都督賞白金綵幣三月<lb/>
掌前軍都督府帶刀日給光禄酒饌賜寳鏹蟒衣文幣<lb/>
有加冬十一月録功封奉天翊衛宣力武臣柱國宣城<lb/>
伯食禄一千一百石子孫世襲封三代皆如公官爵妣<lb/>
皆伯夫人仍賜金書鐵劵十二月奉勑充總兵官掛平<lb/>
𦍑将軍印出鎮甘肅戊寅至甘肅時邊徼造逆謀入我<lb/>
<pb n="KR4e0149_WYG_028-3a"/>
疆議者皆謂萬全之計務持重輕動小衂損我國威公<lb/>
獨奮然排羣議勒兵擔衆鼔行而前連十二戰大破之<lb/>
敵震駭遠遁邊人歌之閣老䝉泉岳公戍鎮夷為序其<lb/>
績為之賛辛巳六月敗西畨於凉州時都督毛忠率衆<lb/>
行邊遇敵猝至被圍於十三里鋪敵勢盛監軍以下皆<lb/>
震恐公曰安有敵困我師而不救且彼得志此城将不<lb/>
保遂躬冐矢石戰而前敵披靡不敢近卒全師歸甲申<lb/>
畨族把沙作亂公率兵深入大敗之擒斬俘馘獲馬牛<lb/>
<pb n="KR4e0149_WYG_028-3b"/>
羊器械無算是嵗憲宗即位召公還掌左軍都督府事<lb/>
調前軍丙戌録甘肅功加禄米一百石勲號散官如故<lb/>
丁亥掛征西前将軍印鎮遼東女直毛隣犯邊公據險<lb/>
設伏以待其入甜水站遣都指揮崔勝敗之又敗之於<lb/>
西河屯獲賊馬并掠去子女畜産甚衆上覽奏嘉悦降<lb/>
勑褒諭以疾乞歸命守備鳯陽調南京連上疏請老詔<lb/>
還之北京俾食其全禄以伯歸第實成化十一年八月<lb/>
也越十有三年當𢎞治戊午正月二十八日以疾薨距<lb/>
<pb n="KR4e0149_WYG_028-4a"/>
生時永樂辛夘八月二十二日享年八十有八訃聞輟<lb/>
視朝一日追封宣城侯諡曰壮勇自初喪至塟遣官諭<lb/>
祭十有五賻布百匹所以憂䘏之甚厚公偉儀觀語音<lb/>
如洪鐘天性明逹遇事有謀而能㫁自為指揮使太保<lb/>
成國朱公深器之期以遠大後卒為㛰姻甫冠都督公<lb/>
卒公哭幾喪明撫其孤弟妹及羣從子弟皆有恩意在<lb/>
軍中士卒有貧不能婚死而無以殮若塟者必捐俸賙<lb/>
之憫人之窮濟人之急故所至得士死力河西荒遠士<lb/>
<pb n="KR4e0149_WYG_028-4b"/>
鮮知學公請立學校擇子弟之秀者教養之大修孔子<lb/>
廟及文昌先賢諸祠出俸貲買田以供廩餼土無醫藥<lb/>
為選子弟百餘人教之方脉散置諸城堡以待病者西<lb/>
土之知學而人無札夭公之徳也其鎮遼東移鳯陽惠<lb/>
亦如之中都士大夫為元戎八政詩歌詠其事云公雖<lb/>
世家子愛賢禮士惟恐不及諸子皆遣從名人游見者<lb/>
無少長必與之均禮以家在松江而都督公塟歴城每<lb/>
遇二邦人如見親戚存問故舊叙述平生極其欵曲曰<lb/>
<pb n="KR4e0149_WYG_028-5a"/>
吾老矣水木本源之意吾後人安知既謝事角巾私第<lb/>
故時部曲率為顯官嵗時候問皆拜于牀下公以子弟<lb/>
撫之其卒也皆哭之如喪其親初娶嚴氏封宣城伯夫<lb/>
人繼金氏子男三長璋為公後次瑶先卒次瓉女一適<lb/>
豐城侯李勇卒孫男五人錞錕鋹鑑欽女七長適靖遠<lb/>
伯王憲次適金吾左衛指揮使楊瑄餘在室惟公身事<lb/>
四朝敭歴中外首敗强敵遂以顯名凡三掛印為總兵<lb/>
官西平𦍑渾東捍遼陽守鳯陽金陵皆根本重地所至<lb/>
<pb n="KR4e0149_WYG_028-5b"/>
成績載其勲庸建號胙土為王虎臣忠勇之性老而彌<lb/>
篤每三邊有警輒扼腕歎息有馳志伊吾之意而談者<lb/>
亦恨公老謂如得起公坐之邊城海徼無足憂者予生<lb/>
後以鄉曲故數得侍公嘗一日邊報急廷議出師而将<lb/>
臣有聞命卧家者公迎謂曰上寛恩至矣予問何也公<lb/>
歎曰敵在邊将官稱病而上不怒非寛恩而何予問即<lb/>
真病奈何曰病不至於死行而死於途可也嗚呼公之<lb/>
言論如此其建立功業而垂名不朽豈偶然哉昔漢成<lb/>
<pb n="KR4e0149_WYG_028-6a"/>
帝時西戎有警上命諫大夫楊雄即趙營平凌烟圖像<lb/>
為之賛方今邉圉弗靖赤囊日馳如公宜亦睿思所不<lb/>
遺者而適以告終賻䘏褒贈邦有常制旂常竹帛史有<lb/>
明法而幽堂之蔵墓道之刻必有鴻儒巨筆發揮其盛<lb/>
以昭示于後來者謹述歴官行事状如右備採擇之萬<lb/>
一謹状<lb/>
　　　先祖遺善府君行實<lb/>
公諱顯字文顯別號遺善世為松之華亭人曾祖諱貴<lb/>
<pb n="KR4e0149_WYG_028-6b"/>
一妣李氏祖諱秀一妣施氏父諱文理妣沈氏貴一以<lb/>
下皆不仕皆以善行稱于鄉李氏性嚴毅訓飭子孫必<lb/>
以禮門庭翼然無敢嬉謾者鄉之言家法整肅者必歸<lb/>
焉公其仲曾孫也生而端重童時入鄉校動守矩度不<lb/>
煩其師至終身無失色于人者性孝愛篤於宗族文理<lb/>
公晩年康健喜賔客公承候顔色甚得其歡心鄉隣會<lb/>
集或夜分乃返公潔枕席具湯茗立候於門至扶掖以<lb/>
入既寝然後退如是者以為常雖隆冬盛暑無變也姑<lb/>
<pb n="KR4e0149_WYG_028-7a"/>
之夫沈贅于我有二子公視如同氣與共案而食者五<lb/>
十年既而欲分我所有且自名其便利如其欲與之曰<lb/>
男兒當自成立豈藉此終老哉隣人或詐侵我地公見<lb/>
而不問家人以為言公徐曰爾曹但努力彼能侵之彼<lb/>
子孫未必能守也已而果然娶沈氏先卒公時年三十<lb/>
二傍無侍人有謀為繼室者公嘆曰吾既有二子矣若<lb/>
娶而不愛徒傷吾心遂躬自撫鞠終其身不再議長孫<lb/>
清始生公視之喜甫能言即日置膝前屈指數一二指<lb/>
<pb n="KR4e0149_WYG_028-7b"/>
四方以教之稍長授以古孝順詩及名賢詠史等作所<lb/>
居臨市有酗酒喧閧及屠殺者輒攜避去之不使見諸<lb/>
孫夜集則誦康節誡子辭使聴之曰吾願汝輩為上品<lb/>
人但教汝為善即不可不從也所授書累巻皆黙誦無<lb/>
一遺忘性惡酒尤不喜茹葷雞豚魚蠏之類見其殺即<lb/>
不食至一蟲一蟻不茍傷其生皆出于中心非有所畏<lb/>
慕希覬也閒居終日端坐見人小過輒掩覆之惟妄言<lb/>
及暴殄天物者即切責不少置平生惟一再入城手不<lb/>
<pb n="KR4e0149_WYG_028-8a"/>
執銖兩纎嗇之器口不道市井機械之言目不識官府<lb/>
耳不聴淫樂身不蹈危險僇辱凡不義之事鄉黨内外<lb/>
不問遠與近識不識語及之必稱為善人不肖逮事公<lb/>
二十年參質見聞卓乎庶幾其無愧者公生于永樂已<lb/>
丑四月十四日卒于成化辛丑八月二十四日年七十<lb/>
有三子二長即吾父以不肖貴封翰林院編修次琦孫<lb/>
男八人長即不肖次積夭次慎次勤次勉亦夭次山次<lb/>
崧次巖女二長適唐誥次范䕫皆士族曾孫男五長天<lb/>
<pb n="KR4e0149_WYG_028-8b"/>
彛次天叙卒次天秩天申延齡𤣥孫男應陽女一換玉<lb/>
天叙以下公皆不及見云初公之喪遭家多故歴八年<lb/>
至𢎞治戊申正月七日葬縣之修竹鄉吉麗橋之西原<lb/>
祖塋之次沈氏祔焉自葬至今又十有六年矣而墓石<lb/>
未立家君恒以為念乃今斬焉衰絰将歸於故林如又<lb/>
弗圖實懼無以拜先祖墓下且無以慰家君用敢具録<lb/>
舊所綴行實為状再拜進之執事者伏惟賜之一言振<lb/>
而發之以耀于無窮存殁萬幸謹状<lb/>
<pb n="KR4e0149_WYG_028-9a"/>
　　　先考可閒府君行實<lb/>
先君諱瓊字良玉別號可閒世家松江之華亭曾祖秀<lb/>
一祖文理父顯皆力穡務本敦行考弟聞于州里而顯<lb/>
之行尤著鄉之人識不識皆稱為善人大學士西涯李<lb/>
公表其墓所謂遺善處士者是也娶沈氏實生先君五<lb/>
嵗失恃與弟琦咸鞠於遺善翁時已嶷然有竒氣未冠<lb/>
知自立伉不下物遺善翁外兄沈氏以智圖據吾所有<lb/>
翁不與校先君毅然曰安有祖父業可俛以與人者走<lb/>
<pb n="KR4e0149_WYG_028-9b"/>
白于官盡歸其所據里正任君宗明颺言于衆曰吾昔<lb/>
稔知其不可如其父之不言何今定矣其意蓋兩賢之<lb/>
家嘗有遠役不肖生未晬沈度先君憚行邀重貲為代<lb/>
先君挺身往且不資其助所至人敬愛之卒事還視他<lb/>
嵗費省十三四自是無敢侮者曰顧氏有子矣始産得<lb/>
不肖甚愛之九嵗遣從友蘭張先生受小學復遣受詩<lb/>
四書于怡菴任先生所以禮兩先生者甚至不肖夜歸<lb/>
必課所讀書或令背誦能終巻不遺則喜否則譴怒隨<lb/>
<pb n="KR4e0149_WYG_028-10a"/>
之不肖之克知章句以得從搢紳後者兩先生之善誨<lb/>
亦先君有以感之也性倜儻質直不為煩文末禮而篤<lb/>
於倫叙遺善翁没後嵗時宴聚必感泣至老猶然與弟<lb/>
琦白首相懽無一言間遇人有患難必極力拯之當其<lb/>
所往雖刑祸在前不顧至出錢物為人解紛間有負者<lb/>
或因以招謗亦弗悔也與人交不疑其欺有所言必信<lb/>
於所弗直雖至親必面折之然不以留于心明日有善<lb/>
亟稱之如未始有前事以是人無怨者乆而皆信服焉<lb/>
<pb n="KR4e0149_WYG_028-10b"/>
於財利不屑屑遇所當用不計朝夕鬻貨有不善必直<lb/>
以告人雖滯弗售不悔貰貸不能償者或舉以與之豪<lb/>
邁闊略未嘗朘剥以為利役智以御人而人皆附之凡<lb/>
有興作衆驩趨之惟恐後回視他姓有强而弗赴者矣<lb/>
不肖忝仕籍親賔來賀者曰君今可以閒矣先君喜遂<lb/>
以可閒自號𢎞治丙辰以長孫授室來京師諸公作可<lb/>
閒詩送之西涯李公為之序戊午不肖官三載推恩封<lb/>
翰林院編修階文林郎時不肖兩弟皆成立先君日無<lb/>
<pb n="KR4e0149_WYG_028-11a"/>
事乃作可閒亭於後圃葺別墅於謝家<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>之陽扁舟往<lb/>
來於其間與弟琦及故人賔客相娛樂者十餘年當其<lb/>
適意引滿浮白雖少年不逮也正徳戊辰夏東南旱先<lb/>
君從鄉大夫禱諸祠宫徒步行數里歸而熱甚風于庭<lb/>
遂以得疾小間復作九月初增劇語諸子孫曰吾今年<lb/>
七十三與吾父同夀足矣惟不及清歸歸則以吾言示<lb/>
之十三日戌時竟不起嗚呼痛哉先君生正統丙辰正<lb/>
月二十六日至是享年正與先祖同配陸氏同里人秉<lb/>
<pb n="KR4e0149_WYG_028-11b"/>
直處士褧之女先六年卒子男五長即不肖次積慎勤<lb/>
勉積勉皆早卒孫男七人天彛天叙天秩天申天與天<lb/>
佑夢熊天秩縣學生天叙亦早卒夢熊公訃至後卒女<lb/>
二曾孫男三應陽應寅應辰女一卜以明年四月二十<lb/>
四日乙酉葬遺善墓次殮用布衣先君無恙時所自製<lb/>
也兹将具事状乞銘於西涯公凶斬荒迷言無倫序敢<lb/>
借重執事加之筆削使公無重煩得早賜脱稿存沒幸<lb/>
甚<lb/>
<pb n="KR4e0149_WYG_028-12a"/>
　　　故刑部尚書致仕東湖屠公行状<lb/>
公諱勲字元勲姓屠氏先世嘉興海鹽人後海鹽析平<lb/>
湖故今為平湖人別號東湖從其地也高祖諱亨一曾<lb/>
祖諱澤民有德不仕祖諱湘考諱機俱贈資政大夫刑<lb/>
部尚書祖妣楊氏妣陸氏俱贈夫人公少而穎異該覽<lb/>
羣籍為文辭典贍閎肆天順壬午試鄉闈時年十五提<lb/>
學副使篠菴張公奇之謂可魁一省既而下第篠菴搜<lb/>
落巻得公文稱歎乆之曰考官主偏見而不識義理兹<lb/>
<pb n="KR4e0149_WYG_028-12b"/>
士之不遇命也由是兩浙皆知公名成化己丑擢進士<lb/>
授工部都水主事分司清江浦督修造運舟持亷秉公<lb/>
通融物力未㡬百廢具興有題詩驛亭以美其事者總<lb/>
督漕運淶水張公鵬豐城李公裕總理河道三原王公<lb/>
恕交章薦之滿考改刑部歴員外郎郎中所處皆劇曹<lb/>
剖决如流而手未嘗釋巻嘗曰士當無書不讀無事不<lb/>
究其自勵如此故所至皆著能聲尤為尚書林公季聰<lb/>
所倚信凡大獄有疑及事干權近者必舉以屬公京師<lb/>
<pb n="KR4e0149_WYG_028-13a"/>
無頼子曰季勝者結偵事官校誘其主之子福為私鑄<lb/>
而發其事蓋将敓其産也獄成福减死戍邊衆知其寃<lb/>
而莫敢問林密以咨公公毅然曰刑将以弼教也尚何<lb/>
顧索其巻為直之以福之罪罪勝而歸其所有京師人<lb/>
盛稱之都事林某倚中人構訟蟠互不可解侍郎盛公<lb/>
曰非屠君莫能辦也公覈實奏上有㫖下錦衣覆辯蓋<lb/>
其人将誣構公然卒從公奏奸黨皆得罪至於勘吉安<lb/>
之酷吏辯大同之寃獄典刑以正公論以伸而公直聲<lb/>
<pb n="KR4e0149_WYG_028-13b"/>
勁氣隱然於朝著矣甲辰陞南京大理寺丞在公卿間<lb/>
年最少而風采凝峻議論明正雖素崛强號不下人者<lb/>
皆歛袵敬服焉𢎞治辛亥擢大理左少卿始至上言十<lb/>
事多見采納若暑月疏决囚徒兩京一體五嵗一遣官<lb/>
審録州郡刑獄著為定令而方石謝公之起用亦自公<lb/>
發之也漳州温文進作亂朝廷憂之公奉命往視梟其<lb/>
首惡而散其黨與一方帖然是夏方苦旱訖事而雨閩<lb/>
人至今稱之甲寅擢都察院右副都御史巡撫順天等<lb/>
<pb n="KR4e0149_WYG_028-14a"/>
府兼整飭邊備公常以京城近輔役重賦煩彫敝已甚<lb/>
而宛平大興二縣所設庫夫壇户旛夫羊氷𤓰戸等役<lb/>
動以數千計昌平縣在諸陵之下供億浩穰而計丁養<lb/>
馬與諸縣等尤為繁重乃條上區畫倍加存撫人以密<lb/>
雲孤懸有警救援不相及潮河川積石漫衍守截為艱<lb/>
黄花鎮拱䕶諸陵而守備單弱奏分薊州為中路以密<lb/>
雲建昌為東西二路使互相䇿應於潮河川作捨城虎<lb/>
落具躪石布蒺藜鑿坑窖而於其内垜石為城蕃育人<lb/>
<pb n="KR4e0149_WYG_028-14b"/>
馬於黄花鎮增置營壘及戍卒若干人三路既分潮河<lb/>
黄花皆有備由是兵勢聫絡賊不敢犯至今賴焉熊兒<lb/>
峪有寄操騎兵營去水十餘里鑿井數丈皆堅石馬日<lb/>
止一飲䭾水至用十錢坐此困弊猪圈頭關地平衍不<lb/>
當阨要每春夏雨水汎溢營壁傾圮調隣路修築兵人<lb/>
苦之公至歎曰無水而安營捨要地而屯沮洳皆兵之<lb/>
忌也乃奏移寄操營於熊兒峪之南平谷移關於猪圈<lb/>
境外之南北水峪兵既得水又有出境耕稼之利嵗省<lb/>
<pb n="KR4e0149_WYG_028-15a"/>
卒戍數百人軍中歌焉寳坻白龍港出銀魚嵗以供薦<lb/>
中官乗勢需索民不堪命麻峪山在極邊而出銀礦鎮<lb/>
守以密旨索之公力言其不可有旨戒約取魚者而礦<lb/>
事卒不行民深徳之丁巳轉刑部侍郎時夀寧侯與河<lb/>
間訟荘田而民亦以人命愬公奉詔覈實辯其誣罔而<lb/>
歸田于民且言食禄之家不當言利况母后毓聖之鄉<lb/>
而與民爭尺寸之地尤非所宜同事中官錦衣皆難之<lb/>
而公奮不顧然卒䝉施行人尤以為難丁内艱起復改<lb/>
<pb n="KR4e0149_WYG_028-15b"/>
左副都御史復侍郎乙丑陞右都御史正德初上郊祀<lb/>
藉田幸學三事援據經傳傅以時事歸其本於講學而<lb/>
以宋儒真德秀大學衍義一書為講學正心之要乞常<lb/>
以進講識者韙之丁卯陞刑部尚書時逆瑾用事乞奏<lb/>
請必先關白公執不從曰如此是二君也瑾用是銜而<lb/>
公亦力求去加太子太保玉帶麒麟服以歸命有司月<lb/>
給俸四石嵗給輿夫四名終其身蓋公之立朝其始終<lb/>
大節而上之待公亦厚矣公生正統戊辰正月初十日<lb/>
<pb n="KR4e0149_WYG_028-16a"/>
卒正徳丙子十月初四日年六十九元配陳氏贈夫人<lb/>
繼淑人牛氏封夫人側室楊氏子男六人應塤正德辛<lb/>
未進士授禮部主事調兵部滿考得推恩進公階榮禄<lb/>
大夫次應坤中丙子順天鄉試次應圻應坊應埈俱太<lb/>
學生應埈以恩䕃其季曰應埏女三人長適嘉興所千<lb/>
户項鏞次許嫁太學生黄鳯儀次許嘉興所百户鄧某<lb/>
應塤應坤應坊應埏皆楊氏出應圻應埈皆牛夫人出<lb/>
長女出陳夫人其次亦牛氏出也孫男一人女一人葬<lb/>
<pb n="KR4e0149_WYG_028-16b"/>
以某年某月某日公在刑曹以詩名故太師李文正公<lb/>
尚書吳文定公禮部侍郎方石謝公皆與之倡和清家<lb/>
食時則嘗聞公名公巡撫東郊又親見其行事及逆瑾<lb/>
時士習一變毁方瓦合喪其平生者何限或終不免焉<lb/>
而公卒以善去怡情詩酒樂其天真者幾十年而終子<lb/>
孫競秀繼武青雲者方來而未已也如公其可以無憾<lb/>
矣乎公官八座階一品以禮始終朝廷哀䘏有典葬宜<lb/>
有誌神道宜有碑應塤等将乞言于當世君子請録公<lb/>
<pb n="KR4e0149_WYG_028-17a"/>
行事為状備采擇焉不得辭庸次第如右謹状<lb/>
　　　明故南京刑部尚書致仕贈太子少保諡清簡<lb/>
　　　樊公行状<lb/>
公諱瑩字廷璧姓樊氏系本周樊侯山甫之後世望南<lb/>
陽十四世祖諱盛宋仁宗時户部尚書贈金紫光禄大<lb/>
夫子清歴翰林學士尚書左丞參知政事資政殿學士<lb/>
謚文懿與弟河東節度使湍從高宗渡江僑寓常山之<lb/>
疊石自是為常山人曾祖遜國初舉明經授遼東都指<lb/>
<pb n="KR4e0149_WYG_028-17b"/>
揮使司都事始遷繡溪祖浥永樂中薦授清河訓導考<lb/>
文撿別號素軒博學多藝能隱居不仕以公貴封監察<lb/>
御史與清河俱累贈資政大夫南京刑部尚書祖妣江<lb/>
氏妣徐氏俱累贈夫人公幼敏悟好學未冠知自尅勵<lb/>
屏居山寺潛心義理蓋冬不爐夏不扇者凡三年景泰<lb/>
丙子一舉捷鄉闈天順甲申登進士引疾歸養久之拜<lb/>
行人司行人奉使西川餽贈皆不受土官作却金亭以<lb/>
表其清成化辛卯擢監察御史山東盜起奉璽書追捕<lb/>
<pb n="KR4e0149_WYG_028-18a"/>
不旬日得其渠首以歸清理淮陽軍所條畫事宜至今<lb/>
為例己亥按雲南以檄諭交人中其要害交人懼而納<lb/>
欵中貴人左右撓法衆為公難之公開誠與語為定要<lb/>
束有犯者痛繩之曰吾為爾息言也貴人悟而自戢後<lb/>
卒以善去德之終身丁素軒憂服闋知松江府松賦重<lb/>
役繁自周文襄後法在人亡弊蠧百出其大者運夫耗<lb/>
折稱貸積累權豪索債無虚嵗而倉場書手侵盜害人<lb/>
虛入詭出移新蔽陳衆皆知之而未有以處公至晝夜<lb/>
<pb n="KR4e0149_WYG_028-18b"/>
講畫盡得其要領曰運之耗以衆皆齊民無所統一利<lb/>
歸狡猾害及善良而夏税軍需糧運綱用與凡供應織<lb/>
造走逓等費皆出自秋糧餘米既收復糶展轉迂回此<lb/>
弊所由生也乃請革民夫俾糧長自運而寛其綱用以<lb/>
優之税糧除常運本色外其當變易者盡徴白銀見數<lb/>
支遣部運者既闗係切身無敢浪費卒事皆有餘貲掌<lb/>
計者又出入有限無可蔽蔵而白銀入官視輸米又率<lb/>
有寛剰民懽趨之於是積年之弊十去八九而田野之<lb/>
<pb n="KR4e0149_WYG_028-19a"/>
間無復睢突呌呶之患公方考尋文襄立法初意舉其<lb/>
偏弊而通融之以為經乆之計如清水鄉竈丁草蕩以<lb/>
絶富人之兼并革收糧囤戸以潜消糧長之侵漁取布<lb/>
行人代糧長運布而聽齎持私貨以補不足皆有寛惠<lb/>
及民而公事沛然以集巡撫使下其法於他州俾悉遵<lb/>
之以母憂去在官不二載松民懷之至今𢎞治初命天<lb/>
下舉異才南京工部侍郎黄孔昭以公應詔稱其明慎<lb/>
亷潔堪任臺憲吏部尚書王公恕聞之喜曰薦人當如<lb/>
<pb n="KR4e0149_WYG_028-19b"/>
是矣将驟用公而未得其所庚戌起知山西之平陽明<lb/>
年即以為河南按察使時河溢境内漂流數萬家公躬<lb/>
詣賑䘏所全活甚衆河南錢穀於北方為浩穰巡撫徐<lb/>
公欲考見本末而衆難之以問公公曰視萬猶千視千<lb/>
猶百夫何難顧某非識耳徐公以屬公於是部吏鉤考<lb/>
不旬日宿蠧一清衆皆服之七月陞應天府尹京府素<lb/>
稱難治守備蒋琮尤怙寵作奸與言官奏訐連嵗所蔓<lb/>
引罷黜甚衆而事終不决公承命推鞫初若不與異者<lb/>
<pb n="KR4e0149_WYG_028-20a"/>
琮覘知之不為意最後及山陵龍脉事琮遂得罪去公<lb/>
在府屢治大獄舉法不阿類若此是舉衆尤稱快謂絶<lb/>
類王沂公之去丁謂而公恒自以不足也應天故有常<lb/>
例錢數千緡以給宴勞公至悉罷歸之民及壬子鄉試<lb/>
乃出其在官者助場屋費是嵗清忝薦名鹿鳴禮設甚<lb/>
盛而民力大省公之惠也陞南京工部右侍郎尋改都<lb/>
察院左副都御史巡撫湖廣兼賛理軍務錦田賊與兩<lb/>
廣猺獞為冦聚衆幾三萬人公謂賊如此理不可盡殺<lb/>
<pb n="KR4e0149_WYG_028-20b"/>
不開其生路将致死於我乃下令除首惡必擒餘悉貫<lb/>
不問賊聞之稍稍散去遂得其倡亂者十八人置之法<lb/>
而牒其餘歸本貫兵不血刅一方以寧於時巡屬水旱<lb/>
連二十州而諸藩府繕修未息公私困弊衡州等處且<lb/>
乏鹽公奏通廣鹽收其餘利以助工作給賑濟又奏停<lb/>
綾紗紙銀數萬兩奏减襄府琉璃瓦料以常瓦參之奏<lb/>
止安陸州展北城以益藩府地凡省費數十萬故年雖<lb/>
祲而民不甚病以疾乞休致總兵官鎮遠侯顧溥上疏<lb/>
<pb n="KR4e0149_WYG_028-21a"/>
懇留謂公之在任官吏畏其威軍民懷其惠疾不至甚<lb/>
政賴以和從之将失衆望而公請不已章三上許歸就<lb/>
醫藥閒居七年未嘗入城府家人遵教飭無絲毫過知<lb/>
衢州府沈杰御史石玠張恕等交章論薦而大學士長<lb/>
沙李公尚書鈞陽馬公華容劉公都御史浮梁戴公輩<lb/>
亟稱之于朝辛酉以舊官起撫治鄖陽改南京刑部左<lb/>
侍郎兼都察院左僉都御史巡視雲貴時公年幾七十<lb/>
矣單車屏從躬訪利病雖巖阻炎瘴人迹所不到處一<lb/>
<pb n="KR4e0149_WYG_028-21b"/>
一履行奏劾鎮守及巡撫官罪状黜不職文武吏千七<lb/>
百餘員修城池勵兵馬賑貧窮撫流散威惠大行有為<lb/>
土官敓其牛數頭不還者聞公至走訴之公還其状曰<lb/>
汝第歸彼今歸汝牛矣已而果然且詣公伏罪公慰而<lb/>
遣之他土官聚兵讐殺且攻城有司不能制以白公公<lb/>
奮曰吾在賊敢爾邪不去當直𢷬其巢穴舉其族覆之<lb/>
語聞即歛兵退其為蠻夷所畏服如此召為南京刑部<lb/>
尚書疏决無滯犴獄幾空乙丑夏公晨興若有所發寤<lb/>
<pb n="KR4e0149_WYG_028-22a"/>
即上章乞致仕五月孝宗賔天公哀痛感切至於某月<lb/>
章四上乃得請有老成清慎之褒月米輿夫之賜逆瑾<lb/>
用事擿其問隆平侯承襲事落職為民又以守松江日<lb/>
减官布以蘇民困事責輸米五百石公怡然受命然自<lb/>
是家益貧戊辰十一月十八日以疾卒又明年瑾誅詔<lb/>
書盡復公官秩而公不及見矣公為人誠慤簡易不事<lb/>
邊幅於世味泊然未嘗有所好布衣蔬食僅適口體陋<lb/>
室敝廬僅取蔽覆鄉隣老稚耕夫牧豎皆接以欵誠至<lb/>
<pb n="KR4e0149_WYG_028-22b"/>
或拍肩而與之問對蓋其質任自然如此而聰明果决<lb/>
遇事立㫁通而有介正而不迂在言路抗顔直論聞者<lb/>
縮頸更二郡食俸飲水去之日一物不以自隨宦途來<lb/>
往四十年水行單舸陸走雙輪而已一時正人君子交<lb/>
口稱之而沮之者亦力公常先覺急流中輒勇退故不<lb/>
為所制而卒全其高居家孝悌事素軒公意承色順未<lb/>
嘗有違忤伯兄早世撫其孤不異已生子孫皆授以恒<lb/>
業愛而能勞農月盛暑坐竹兠使舁行田間曰非徒視<lb/>
<pb n="KR4e0149_WYG_028-23a"/>
稼将以勤之也故公雖處高位而子孫皆朴愿勤學無<lb/>
貴驕氣内教使然也為文章若不經意而詞采秀發體<lb/>
裁簡嚴遺稿數百篇皆可諷誦尤精藻鑑留意人材至<lb/>
松首濬日月河曰吾聞此河通状元出也明年錢福薦<lb/>
闈後一舉遂魁天下其他後進經識拔者多知名邪説<lb/>
異端無所信入疾且革徐以為戒曰吾平生所為無不<lb/>
可與鬼神言者卒三日門前地忽陷有聲如雷亦可以<lb/>
見其所感矣公生於宣德甲寅正月初四日及卒享年<lb/>
<pb n="KR4e0149_WYG_028-23b"/>
七十五夫人同邑徐氏太學生哲之女簡黙厚重事姑<lb/>
嫜孝待家衆有恩稱賢配焉初封孺人進淑人再進今<lb/>
號後公二年卒年七十六子男三長堆次垔俱太學生<lb/>
堆早卒其季曰金女一適彤山徐銛孫九鋭鏞鏊銑鑑<lb/>
錡銓鑣鉉鏊銑俱縣學生女二皆幼公既以忤逆瑾去<lb/>
官卒之後家復殘於羣盜子孫總總草葬博望鄉華棠<lb/>
里尖山之原己夘六月垔當就順天試始克以其事聞<lb/>
詔有司治葬如制賜公祭者二賜徐夫人祭一贈公為<lb/>
<pb n="KR4e0149_WYG_028-24a"/>
太子少保又以公居官守義平易正直應古謚法合清<lb/>
與簡以易公名於是輿論翕然謂直已從命而不枉道<lb/>
以求合者於兹足以勸矣清故為諸生嘗辱公知薦名<lb/>
于鄉又公為之勸駕嘗為史官焯德耀功其職也敢即<lb/>
垔所撰述參以所見聞加刪潤焉為樊清簡公事状一<lb/>
通俾乞言於當世君子備史館之編録其緒言遺事採<lb/>
摭不盡者将別録以傳謹状<lb/>
　<lb/>
<pb n="KR4e0149_WYG_028-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家蔵集巻二十八<lb/>
</p>
<p>
</p>
  </div>
</body>
</text>
</TEI>
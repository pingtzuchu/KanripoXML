<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十八<hi>中集十四</hi>
                </head> <lb/>
    <p>
<pb n="KR4e0149_WYG_018-1a"/>
欽定四庫全書<lb/>
　東江家藏集巻十八<hi>中集十四</hi>
　　　　　　　　　　　　　明　顧清　撰<lb/>
　北游稿<lb/>
　　序二十四首<lb/>
　　　送司業羅先生序<lb/>
徃歲庚申上特詔起前南京國子祭酒致仕謝公于天<lb/>
台以禮部侍郎掌太學事其明年以翰林編修臨海周<lb/>
<pb n="KR4e0149_WYG_018-1b"/>
君朝振為司業以佐謝公起前福建按察僉事致仕金<lb/>
華章公以為南京國子祭酒謝公章公宿學名儒恬於<lb/>
寵榮未老而歸休士大夫望之若山斗然周君端重謙<lb/>
慎馳聲館閣有年矣命下之日廷中翕然相語以得人<lb/>
且以為兩監諸生賀方是時章公始居憂上固未之知<lb/>
也及公具疏辭上閔然為虚其位而擇可南京國子司<lb/>
業者攝監事以須南監不除司業若干年亦特命也於<lb/>
是編修泰和羅君允升以德以才輟於講筵受任以徃<lb/>
<pb n="KR4e0149_WYG_018-2a"/>
命下之日廷中復相語以得人且重以為南監諸生賀<lb/>
時壬戌夏四月六日丁未也既閲月壬申翰林及春坊<lb/>
諸公張宴于院中閣老而下皆賦詩以送而以故事俾<lb/>
清序其端清觀上之起章謝二公於山間固不謂在廷<lb/>
之絶無人也以為俗降而窳士習由之假二公之風操<lb/>
以振起其頽靡也及章公之未至則又申舉舊章咨於<lb/>
近列而特以命君蓋將以望章公者望君而豈尋常之<lb/>
任使比哉易曰通其變使民不倦又曰易窮則變變則<lb/>
<pb n="KR4e0149_WYG_018-2b"/>
通通則久今學校之政其可謂倦矣義理未足以養其<lb/>
心而利禄且有以撓其志壅遏衰遲計日望仕無恠乎<lb/>
士習之日靡也其亦將至於窮矣以愚所聞蓋必有以<lb/>
作而新之使士志定而恥於外求然後可以融而通之<lb/>
使賢不肖之各止其分至於率之而行倡之而應則又<lb/>
有在於品式規程之外者而不論夫夏楚之威也君其<lb/>
謂之何哉清於章公後進也於君與朝振同年也序以<lb/>
送君蓋私為榜中慶而思以輔君且將以聞於章公而<lb/>
<pb n="KR4e0149_WYG_018-3a"/>
不自知其愚也於乎君尚無使清為徒言哉<lb/>
　　　送劉推官序<lb/>
始吾居鄉見人之有爭者羣造乎里胥而辨焉從而聴<lb/>
焉其曲直瞭然也已而里胥者或左之或右之類不稱<lb/>
其所言問之則曰噫某賄也某勢也某與某不若也當<lb/>
時固已歎之少長游邑庠見有辯於有司者其曲與直<lb/>
亦瞭然也而有司者之左右之或不異於里胥而乃或<lb/>
甚焉私心竊自憤以為里胥者亦民耳里無人焉强提<lb/>
<pb n="KR4e0149_WYG_018-3b"/>
而置諸其上其材識猶民也而又訹於賄與勢其若是<lb/>
宜也彼有司者何人哉推於鄉選於州閭羣而養之於<lb/>
黌序既成而賔之以興於春官其及等者為進士不及<lb/>
猶所謂鹿鳴之賔也厯試而官之豐廩禄以奉之榮其<lb/>
名而尊其身民之視之豈與夫里胥者等哉里胥者不<lb/>
能平其訟而至於有司謂其能直之也而或反不里胥<lb/>
若焉彼誠何賴而奉我哉近天子之居猶有能走而立<lb/>
乎肺石之上者偏州下邑望帝城如天上雖部使者或<lb/>
<pb n="KR4e0149_WYG_018-4a"/>
終身不得面焉孱愚之民有鬱抑而死耳爪牙之利者<lb/>
不勝忿則起而為吾敵矣凡今嶺海之區鳥驚而獸駭<lb/>
者其情狀雖不必盡同要之拂其情而無以服其心往<lb/>
往多起於鬭訟普安之事是已不公其心平其氣以戢<lb/>
吾民於庭除几席之間俟其憤而與之相挺於溪山千<lb/>
里之外幸而克之而所以損於國者無窮是豈非有司<lb/>
者之責哉西江劉堯舉以春秋試禮部七舉而不第就<lb/>
吏部選得璚州推官推官獄訟之司也而璚州在大海<lb/>
<pb n="KR4e0149_WYG_018-4b"/>
中去京師萬里真所謂望帝城如天上者其地民夷雜<lb/>
處雖今王化遠被而終異乎中州司刑者以為遠而不<lb/>
加之意焉或舉而倒置焉憤而弗洩亦何所不至哉故<lb/>
予因長史王君之請贈舉所見以規之而不以頌云夫<lb/>
州邑者一鄉之積也萬里者一州之積也推乎鄉可以<lb/>
驗之州通乎近可以達諸遠他日海南之民曰劉侯不<lb/>
鄙夷我民而以直待我也互相戒以無犯於有司則予<lb/>
言其與有榮乎<lb/>
<pb n="KR4e0149_WYG_018-5a"/>
　　　送濮先生序<lb/>
國子監丞之設蓋始於隋唐掌輔祭酒司業判六學之<lb/>
政令學生之業成者同祭酒試上于尚書宋制兼掌錢<lb/>
榖至國朝委錢榖于典簿而丞專督察糾繩之政凡六<lb/>
館士有不如學令者得舉而罰之祭酒司業之欲有罰<lb/>
者必付焉其職清其權重隠然風紀激揚之任而非徒<lb/>
談經術司講授而已故丞得其人則士戢教行祭酒司<lb/>
業可不勞而化成非其人則或亢而戾或隨而靡有力<lb/>
<pb n="KR4e0149_WYG_018-5b"/>
倍而功半者矣然則丞之任夫豈小哉當塗濮先生延<lb/>
芳以詩經教太學三年擢南京國子監丞先生學老而<lb/>
富行端而確蓋嘗卒業成均而始受學官其在官四主<lb/>
文柄周流齊晉閩浙之區而復官于成均所諳厯多矣<lb/>
所謂亢而戾靡而隨與振紀綱而輔化源者舉在其目<lb/>
中矣南雍久虚祭酒之位近者羅太史允升受命為司<lb/>
業士大夫方拭目以觀而復得先生為之丞南方之學<lb/>
者其有翕然而丕變者乎羅君之往也予以文送行先<lb/>
<pb n="KR4e0149_WYG_018-6a"/>
生行而助教王君汝楫復俾予為序凡今學校之政與<lb/>
時俗之弊變通之宜予送羅君已畧陳之矣故特以丞<lb/>
之職事所當為者為先生言之先生與羅君其尚終相<lb/>
與以有成哉<lb/>
　　　風帆秋興序<lb/>
風帆秋興圖一幅詩若干首檉居杜君及吾鄉縉紳為<lb/>
信之南歸而作信之以屬予為之序信之初入京即受<lb/>
知於陽武侯薛公將奏置其家塾中遭間阻往返于江<lb/>
<pb n="KR4e0149_WYG_018-6b"/>
湖遲回於京國者十餘年而事乃克合其可謂難矣信<lb/>
之之初返而來也其内人殞于途再至而失其愛子零<lb/>
丁匍匐於憂患中身不膺一命家不霑寸禄而拮据綢<lb/>
繆酬對人間事不廢平居㑹聚畧不見其困瘁可憐之<lb/>
色而終以有成其又可謂難矣成之難故其渉於世也<lb/>
滋熟處其難而後濟則所以居之者必靜重而不搖譬<lb/>
則寒澗之松老圃之菊閲春秋於幾變淩風霜而始花<lb/>
榮名之加乃感慨之所集也豈與夫走馬看花盡長安<lb/>
<pb n="KR4e0149_WYG_018-7a"/>
於一日而以詫其鄉人者比哉予少與信之同入學至<lb/>
于今二十有五年信之歸興之高諸君能言之檉居能<lb/>
圖之而若此者則予深知之而他人或未之及也信之<lb/>
觀此其亦將有感於中哉<lb/>
　　　送張元春赴山隂尹序<lb/>
壬戌秋紹興之山隂餘姚台州之黄巖皆以闕尹告三<lb/>
邑之縉紳咸願得才賢以幸其鄉人而未有所屬也山<lb/>
隂鄉進士宋君元溥與進士張君元春為同舍生知君<lb/>
<pb n="KR4e0149_WYG_018-7b"/>
之賢誦言于鄉人於是閣老木齋司成方石兩謝公皆<lb/>
欣然欲得之而亦未有所定也既兩月除目下則君之<lb/>
名儼然在山隂山隂之人轉相告以為慶且以慶宋君<lb/>
而兩邑之縉紳皆悵然如有所失宋君以其事告予且<lb/>
屬為之序予聞古守令之賢有政成還朝而民不忍其<lb/>
去者矣不聞未至而先望其來也有改邑未行而民爭<lb/>
於兩界者矣不聞未仕之先廟堂之公卿交相與欲之<lb/>
而不得者也張君舉進士未踰年其言論其政事皆未<lb/>
<pb n="KR4e0149_WYG_018-8a"/>
有所試徒以宋君一言而山隂之人慕之餘姚黄巖之<lb/>
人復慕之爭欲寄君以百里之命得之者喜而不得者<lb/>
以為嗟君誠何以獲是於人哉古之君子修于身行于<lb/>
家孚于鄉鄰而信于朋友故名揚于王廷而人不以為<lb/>
誇政施於初而民信其終之不謬何者其所養有素也<lb/>
若張君豈其人乎哉吾未識張君而觀諸公之慕之可<lb/>
以占其賢至於稱人一言而鄉邦先達交信而不疑又<lb/>
以見宋君之不凡也故樂為書之雖然子産之相鄭也<lb/>
<pb n="KR4e0149_WYG_018-8b"/>
一年而謗之三年而誦之方其謗也不知其可誦也及<lb/>
其誦也則忘其謗矣今君未至而人先慕之又從而張<lb/>
之以文辭吾竊懼其終也夫懼其終則必思所以慎其<lb/>
始而勉於後斯足以保其初此吾之所以為君告也有<lb/>
所感而為善固非所以待天下之賢然負縉紳之望而<lb/>
求以稱之亦分内事也君尚無使宋君之愧其鄉人哉<lb/>
　　　送司業周先生展墓序<lb/>
周先生朝振既得請于上歸展其先塋六館之師生與<lb/>
<pb n="KR4e0149_WYG_018-9a"/>
朝之卿士榮先生之有是行也相與作為詩章歌詠其<lb/>
事既已極其盛矣行之日翰林諸舊僚以方有講事不<lb/>
得餞于郊也復使清為之言清少讀孟子書觀先儒論<lb/>
君子之三樂而竊有説焉敢即以叙先生别蓋先儒之<lb/>
論以為父母之俱存兄弟之無故與得英才而教育之<lb/>
者一係之于天一係之于人其可以自致者惟不愧不<lb/>
怍而已如清之愚則謂士類之依歸誠非可强而所以<lb/>
來乎是者則必有由天命之修短誠非人所能齊而在<lb/>
<pb n="KR4e0149_WYG_018-9b"/>
我所當為則有可以自盡是故天之弗我與人之弗我<lb/>
歸吾不敢知而修吾身以致吾誠者則不可以是而自<lb/>
委也先生少侍先公長史宦學于四方幹譽承顔所以<lb/>
娯奉于膝前者既無不盡而律身行已無一毫敢愧于<lb/>
天人暨登翰林職清近聲稱日隆而愛士禮賢有若饑<lb/>
渴縉紳之嚮慕欣欣焉遂升國庠貳大司成為章縫之<lb/>
領袖先生之所得亦侈矣顧猶有可言者先公先宜人<lb/>
違棄頗早養成國器而昻霄聳壑之勢一不及見焉此<lb/>
<pb n="KR4e0149_WYG_018-10a"/>
則先生之所歉焉而春雨秋霜不能無感於終身者也<lb/>
然自先生之有是圖也吾以為左師之地百責所闗殆<lb/>
不可以一日虚者雖有請且不遂也而疏封朝陳温㫖<lb/>
夕報士大夫聞而助之喜焉侈之詩而歌詠焉豈不以<lb/>
先生之所懷獨在于是體孝子之深衷而成其盛美者<lb/>
哉先生於此亦足以少慰其平生矣然吾又聞之君子<lb/>
於親之存也致力于孝而推以忠吾君於親之歿也致<lb/>
力于忠而圖以顯吾親蓋其致孝也固將以為忠而其<lb/>
<pb n="KR4e0149_WYG_018-10b"/>
為忠正所以成吾孝也先生去鄉十年而始有此歸瞻<lb/>
零落于山丘問閭里之存亡豈能無睠顧之懷誠念乎<lb/>
是則又有不敢以濡遲者矣蹔歸以申吾孝而亟來以<lb/>
致吾忠此友朋之至願諸公之同情而清之所以為千<lb/>
里别也先生其念之哉<lb/>
　　　送張縣丞序<lb/>
呉越之間㑹稽山隂鏡湖剡溪之名勝甲于天下而人<lb/>
才亦從之有自宋元至于今詩書簪纓相望不絶如一<lb/>
<pb n="KR4e0149_WYG_018-11a"/>
日者是雖其人之賢而扶輿清淑之氣蜿蜒磅礴之所<lb/>
鍾夫亦豈可誣也錦衣千户謝汝容剡人而世宦于燕<lb/>
敦詩説禮鄉人之自南來者多主焉有張君克敬者以<lb/>
太學生岀貳江西之贑縣汝容為之求贈言道君之賢<lb/>
而因及其家世則固所謂詩書簪纓相望而不絶者也<lb/>
蓋君之先有登宋乾道進士為兵部尚書者有以進士<lb/>
參議制司公事者入國朝則曽祖孟韜以明經薦于鄉<lb/>
其尊人軒以鄉進士同知兩淮鹽運事江淮之人至于<lb/>
<pb n="KR4e0149_WYG_018-11b"/>
今能道之至君復以才丞巨邑自兵書以來四五百年<lb/>
之間世代有隆替職位有崇卑而書香一脈綿綿延延<lb/>
若斷而復聫將墜而復振此其故豈偶然哉縣之有丞<lb/>
所以貳令而岀政以養吾民者令賢矣復得賢以為丞<lb/>
則一邑之人䝉其福不然則或撓而紛或抗而沮鮮不<lb/>
敗乃事者贑之令吾不及知而丞乃得君政其當有成<lb/>
乎夫自尚書參議而視一邑之丞其相去遠矣然以君<lb/>
子言之則一命之與公卿其求以及人一也而况韜翁<lb/>
<pb n="KR4e0149_WYG_018-12a"/>
之積學未施都運君之施而未竟君雖不有贑之民其<lb/>
不有尚書與參議乎不有尚書與參議其不有韜翁之<lb/>
與都運君以為剡山水之光乎詩曰無曰予小子召公<lb/>
是似吾以是卜君之丞贑其政當有成也故因汝容請<lb/>
而序以期之如曰吾之位若此雖自立其焉知則今之<lb/>
畫地者皆然所為丞不負余而余負丞非余之所敢聞<lb/>
也<lb/>
　　　家譜序<lb/>
<pb n="KR4e0149_WYG_018-12b"/>
吾家乆為農譜牒散落不可知可知者自祖居華<lb/>
亭不他徙其詳亦不可得知可知者自吾高祖福<lb/>
一府君而下福一生貴一貴四貴一生秀一秀一生文<lb/>
理是為吾父而貴四無傳吾兄弟二人汝伯祖文用又<lb/>
無子故以吾承祀吾先世居縣西南兀子涇至福一始<lb/>
遷于城西見遠橋之南而其弟福五仍故居今曰賢曰<lb/>
仁者吾四從兄弟也蓋吾宗自是而分為二吾父祖以<lb/>
上雖不甚讀書皆樂善循禮義以清白相承吾曽祖母<lb/>
<pb n="KR4e0149_WYG_018-13a"/>
李性嚴有識操治家斬斬鄉人教子孫視以為法凡吾<lb/>
家無惰游之男無冶容之女吾兄弟平日不敢岀一惡<lb/>
言至老不敢為一不善事得全其家皆先訓所及也清<lb/>
時雖幼䝉猶能一一記憶大父卒清年益壯念家無載<lb/>
乗恐乆愈湮没子孫不及知恒切悚懼而方役心章句<lb/>
為程試計未暇也既忝科第居京師酬對人間事碌碌<lb/>
如昔𢎞治壬戌以去親久將圖歸省惕然興懷不敢寧<lb/>
用敢以所聞於大父及所知者次第譜之譜始於福一<lb/>
<pb n="KR4e0149_WYG_018-13b"/>
示有徵也福一之後詳書而其弟則否示有宗也凡得<lb/>
姓系本不書以吾祖所不知不敢強附焉以為當世譏<lb/>
也雖然君子之澤五世而斬吾福一府君而下至吾祖<lb/>
為五世自吾祖而别傳吾父至吾孫又五世矣吾父布<lb/>
衣躬耕以直誼聞于鄉而吾祖之懿行尤著後之人因<lb/>
是譜而遡其所從即其所以告清者味其詞氣而倣像<lb/>
其行事必不忍縱驕奢以墜厥家而吾福一公之𦙍可<lb/>
衍於無窮又安知無元歎彦先者岀吾宗以為斯譜之<lb/>
<pb n="KR4e0149_WYG_018-14a"/>
光哉嗚呼此亦吾祖宗之意也<lb/>
　　　送史同知考滿序<lb/>
侯在郡逾三年將書最銓曹有袖詩一巻示予者曰此<lb/>
蘇之人思侯之為令不可得而形諸咏歌也今侯政成<lb/>
入京韓公所謂將羽儀天朝而不復幸吾民也決矣蘓<lb/>
人去侯而猶思今幸且留也而弗知敬事松尚為有人<lb/>
乎於是盛稱侯之美政而指其大者曰去歲夏秋旱苗<lb/>
榖槁死知郡劉公方如京民無所控訴侯力贊攝守何<lb/>
<pb n="KR4e0149_WYG_018-14b"/>
君上其事朝廷悉從之璽書勑撫臣舉荒政德意甚厚<lb/>
侯之力也及春撫臣至議所以賑貸者侯又力贊劉公<lb/>
速其事民聞當發廩皆忍饑以待國無流亡又侯之力<lb/>
也其陳便宜于監司曰今之論者知重國而不知重民<lb/>
不知重民即所以為國又曰寧使税有闕而不充不可<lb/>
使民饑而死其論江南直𨽻不䝉拯䘏曰此皆有司知<lb/>
税賦之為重而不知民隠之當䘏怠忽坐視奏報失時<lb/>
之所致此又近世有司所深諱而不肯言者而其通融<lb/>
<pb n="KR4e0149_WYG_018-15a"/>
漕法區處賑濟又皆應宜切事鑿鑿可行與夫蠟貎梔<lb/>
言專為身而罔他恤者萬萬也故願因侯之獻績蘄吾<lb/>
子之一言庶當路之有聞焉而知所以處侯無使他日<lb/>
為蘇人之悵望而徒言也予始識侯於呉門知侯之長<lb/>
厚而已及還自京師聴田夫野老所以誦侯者乃遠過<lb/>
其素今客之言視田夫野老加理而核焉如使言之而<lb/>
當路者聞之吾恐侯之果不復得幸吾民也而又可乎<lb/>
哉於時光禄少卿陸君而下皆為詩送侯推予為之序<lb/>
<pb n="KR4e0149_WYG_018-15b"/>
念終不可以已也故具錄客之語以冠於篇端而不復<lb/>
顧其私侯名俊字景賢燕之漁陽人成化甲辰進士也<lb/>
　　　海山清勝詩序<lb/>
南起於呉越北至於青齊綿數千里皆左環瀛海右帶<lb/>
羣山宦轍之所經商帆之所歴堪輿職方丹青竹帛之<lb/>
所紀載㑹稽雲門洞庭金焦北望琅琊極於岱宗而東<lb/>
接於三韓倭奴流求扶木之墟夷亶之洲其高山風雨<lb/>
其遠際天地環瑋而譎恠曠漭而汪洋皆可以目寓而<lb/>
<pb n="KR4e0149_WYG_018-16a"/>
神徃者其間靈鍾秀毓為大貝為明珠為三品之金鉛<lb/>
松孤桐橘柚之苞絲漆之供鹽絺蝦蠣秔稻之饒生人<lb/>
之所資殆遍於天下其聚而生人物則為季札為魯連<lb/>
為嚴光為魯兩生漢三傑為洙泗之羣英而師表百王<lb/>
垂憲萬世如吾夫子者實於魯而降靈焉舄履之遺塵<lb/>
宫墻之餘址丘園邑里風煙草木之輝光固儼乎其如<lb/>
在也豪傑之士際昌期宦名邦聲動於諸侯出而當陶<lb/>
治人才之任以其尚友千古之心先憂後樂之志而馳<lb/>
<pb n="KR4e0149_WYG_018-16b"/>
騁於其間其感乎心而發之事也豈止太史公汗漫之<lb/>
遊而已哉三山傅先生以易經教華亭三年而校文於<lb/>
西江又三年而受齊聘縉紳皆以詩送行而吾内弟任<lb/>
生明善求為序惟先生風節之高問學之富衡鑑之精<lb/>
固已不待稱述而知贊説而能者吾獨羨兹行有以窮<lb/>
天下之大觀以㑹聚其精誠而得人之盛果超越於後<lb/>
先也乃為題其首曰海山清勝而序以期之先生公事<lb/>
畢駕軺軒登越觀之峯望匹練之餘暉試仲尼之所以<lb/>
<pb n="KR4e0149_WYG_018-17a"/>
問顔淵者果然與否其將指蒼茫而笑曰彼有人焉惜<lb/>
乎其不吾俱也<lb/>
　　　呉國風謡序<lb/>
宜春劉侯治松之六年為𢎞治甲子九月戒行將朝明<lb/>
年正於京師郡博士餘姚汪君本侯之德政賦詩一章<lb/>
擬歌于祖道以示其同官於是司訓臨安唐君繼之司<lb/>
訓㑹稽朱君又繼之司訓闗西閻君江右殷君復繼之<lb/>
以示于諸生諸生毛節等退而相謂曰侯之行先生咸<lb/>
<pb n="KR4e0149_WYG_018-17b"/>
有言吾輩其可以無述於是節倡之溥和之元金臯鋭<lb/>
等又相屬而和之總為詩若干篇題之曰呉國風謡而<lb/>
持以示予予受而讀之曰美哉和而正鬯而理婉而有<lb/>
遺音呉之風其若是美乎古者天子巡狩會諸侯于方<lb/>
岳命大師陳詩以觀風而因以考其國政之美惡加黜<lb/>
陟焉故其序曰治世之音安以樂其政和亂世之音怨<lb/>
以怒其政乖亡國之音哀以思其民困言民各以其情<lb/>
發之於歌謠情有苦樂而音隨以變焉而其國之政令<lb/>
<pb n="KR4e0149_WYG_018-18a"/>
可從而知也封建廢而為郡縣此意不行於天下久矣<lb/>
而呉之風若是其侯之化乎學校風之首也推之一國<lb/>
其有不然乎蓋其言之和以正也可以觀士風之淳美<lb/>
此教之及也其言之鬯以理也可以觀民隠之畢達此<lb/>
政之致也其言之婉而有遺音也可以占他日之去思<lb/>
此愛之結于民心也美張堪者不詳其治燕之績而但<lb/>
稱麥秀之歌美亷范者不詳其治蜀之績而但稱五袴<lb/>
之謡是詩也雖未登于太師之簡有得而觀之亦豈待<lb/>
<pb n="KR4e0149_WYG_018-18b"/>
履侯之庭而後知其為賢守哉牧尹高第入為九卿兩<lb/>
漢制也諸侯來朝燕以蓼蕭錫以采菽成周之制也聖<lb/>
天子稽古重民其有以待侯之來矣為序詩也故不敢<lb/>
以佞云<lb/>
　　　春苑看花詩序<lb/>
春苑看花詩者邑博士傅君用享將鎖㕔試春官章縫<lb/>
之士賦以為君贈者也君初以易經薦其鄉為第一人<lb/>
過省不利用乙榜例來教于華亭故事舉人領學政再<lb/>
<pb n="KR4e0149_WYG_018-19a"/>
考有成績者得試于禮部君在任六年清節雅量為一<lb/>
時冠塲屋薦士視常格不啻三倍而典文外省以得人<lb/>
稱者亦再矣進士之科唐人重之謂之白衣卿相釋褐<lb/>
之日賜期集費燕于曲江遍遊名園由宋以來傳為土<lb/>
林盛事此非徒以榮其身重得人為天下計耳夫求得<lb/>
人以為天下計則如君者豈非有司之所急而諸君之<lb/>
歌詠豈無意哉走焉東風盡長安之花於一日孟郊所<lb/>
以為詩人也與聞喜燕而不戴花同年規之乃簪一花<lb/>
<pb n="KR4e0149_WYG_018-19b"/>
司馬君實所以為醇儒也然則士大夫之望君與君之<lb/>
自待有出於斯言之外者矣袁君澄夫屬予序此詩予<lb/>
方念無以為君贈也而喜於挂名為即其首簡而書之<lb/>
如此宫袍初試囘首上林君其有感於予言哉<lb/>
　　　送姚先生赴南安序<lb/>
予童丱時從今涇國長史任先生學先生以文豪一時<lb/>
賔客甚盛然至論學行純備則必以姚先生程夫為首<lb/>
稱先生至必肅衣冠敬禮之加等當是時予心已竊識<lb/>
<pb n="KR4e0149_WYG_018-20a"/>
之既冠入邑庠因得從先生後觀其言行信然凡先生<lb/>
有言於人無弗信有所託無弗響應者曰姚先生誠信<lb/>
人也下至於市里亦然蓋十四五年間未嘗見其有失<lb/>
色于人者予既忝科名而先生猶連蹇塲屋同時之士<lb/>
不能無觖望而先生澹焉如平時每書入京師和平謙<lb/>
厚無幾微動於詞氣者其經學之純深文翰之雅潔自<lb/>
得雋于時者未能或之先也故予慨然太息以為如先<lb/>
生而不偶于時天道有弗可知者𢎞治甲子始以久次<lb/>
<pb n="KR4e0149_WYG_018-20b"/>
貢春官授江西南安學訓導南安於江西為名郡重以<lb/>
吾鄉東海張公之化而山川之秀所以鍾為人物者猶<lb/>
鬱而未昌近歲乃有以掄魁薦于鄉者而今又得先生<lb/>
為之師意者天之屈先生固將有待焉使大展於是邦<lb/>
以佐成聖天子文明之治邪傳不云乎以身教者從先<lb/>
生之修于身者備矣其御于家行于鄉亦既無弗從矣<lb/>
西江千里吾恐南安之士猶未習先生之風也故因諸<lb/>
公之贈行而序以先之先生至不言而化行則予言其<lb/>
<pb n="KR4e0149_WYG_018-21a"/>
猶贅也<lb/>
　　　嶺表澄清詩序<lb/>
昔漢冀州盜起以范滂為清詔使使按察之滂登車攬<lb/>
轡慨然有澄清天下之志一時所部自知贓汚皆望風<lb/>
解印綬去州境肅清范史書之至于今想見其風采執<lb/>
法之吏岀按州郡者人必以是期之吾松貳守呉君莅<lb/>
任之六月盗起南方大司馬東山劉公特薦君拜廣東<lb/>
按察僉事專敕備邊松守宜春劉侯合同寅賦嶺表<lb/>
<pb n="KR4e0149_WYG_018-21b"/>
澄清詩以贈蓋有取於滂也然吾觀滂之受任在漢未<lb/>
於時海内已亂澄清未幾而羣小咻之志竟弗遂其視<lb/>
呉君生聖朝遇知己進得以行其志退無所累於心蓋<lb/>
相去懸絶非滂所敢望也而侯獨有取于是則亦以其<lb/>
人言之而時非所論已矧方今天下雖無事而疆場之<lb/>
守亦未盡得人嶺海之間去京師萬里風霆之威日月<lb/>
之光容有所不及焉包匭刻脧以失民人之心而因以<lb/>
召亂者固不謂其無之也當是時而有如滂者岀其間<lb/>
<pb n="KR4e0149_WYG_018-22a"/>
以當一道澄清之任百城之吏有不聞風而震疊而山<lb/>
猺海蜑歌珠還而頌乳復之不暇又何弄兵於潢池之<lb/>
有哉若呉君蓋其人已大司馬選於衆而舉君宜春公<lb/>
之取於滂以為君贈皆非茍焉而已者予故紬繹其意<lb/>
而序之如此他日由嶺表而中朝且將為楊綰之服黎<lb/>
幹而感汾陽如滂又何足慕哉君名廷舉字獻臣成化<lb/>
丁未進士先世嘉魚而生於蒼梧熟知南中事當塗用<lb/>
之非徒取其清也<lb/>
<pb n="KR4e0149_WYG_018-22b"/>
　　　琴堂永日詩序<lb/>
豳風七月之卒章曰十月滌場朋酒斯饗曰殺羔羊躋<lb/>
彼公堂稱彼兕觥萬壽無疆邠公貴為國君民忘其賤<lb/>
而升其堂舉酒而稱壽其意勤其禮畧矣然而周家一<lb/>
代上下相親恩意纒綿至久而不替東遷而後國既微<lb/>
矣而民猶懷之眷眷而不釋則其源固岀于此也後世<lb/>
君日以尊臣日以卑堂陛之間等級斬然而情日以隔<lb/>
絶平居無事惕於威刑奔走承迎雖無所不至而中實<lb/>
<pb n="KR4e0149_WYG_018-23a"/>
判如一旦事變之來而渙然離者多矣識治之君子於<lb/>
二者之間其何所從也番陽張君宗周以進士令華亭<lb/>
其待民一以誠意寛平簡易見者無愚智少老皆得盡<lb/>
其情焉至豪猾姦欺亦無所縱捨而惻怛之意未始不<lb/>
行乎其間蓋庶乎古之所謂循良之吏者四月二十六<lb/>
實君初度之辰邑士錢穆諸章輩相與賦詩持酒為君<lb/>
壽君亦欣然受之不辭自周公作詩至於今二千有餘<lb/>
年遡而上之以至于邠公又千餘年矣以今凖之其氣<lb/>
<pb n="KR4e0149_WYG_018-23b"/>
象豈相遠也詩皆近體目之曰琴堂永日堂以指君之<lb/>
所臨而日以狀君之壽諸君之意深矣語曰化國之日<lb/>
舒以長四月長夏日日以永以君之政而合之天時皆<lb/>
有舒延之象焉諸君之意深矣抑邠民愛其君而不能<lb/>
自言至周公而始形諸詩微此吾無聞焉矣諸君身為<lb/>
之又親能言之使鄉邦之美由今日而傳播於無窮斯<lb/>
又邠俗之所無也是日也予方病不能出而諸君以詩<lb/>
屬為序予因得以挂名焉他日吾民歌去思頌甘棠國<lb/>
<pb n="KR4e0149_WYG_018-24a"/>
史書之以繼中牟密尹之後使天下之人指而稱曰張<lb/>
君真循吏也庸詎知此言之非其張本哉<lb/>
　　　送王敬止赴嶺南序<lb/>
今臺中故事御史滿三歲其同寅賀者必請序于翰林<lb/>
他省寺或不盡然者蓋盛舉也壬戌歲予當為王君敬<lb/>
止序未及稿而君奉旨按遼東明年予以憂去官君亦<lb/>
以職事被逮比至予已南彼此不相值君謫閩中而予<lb/>
方有事丘墓海鄉稀便人莫知其行蹤每一念君未嘗<lb/>
<pb n="KR4e0149_WYG_018-24b"/>
不引領南雲嘅然而歎息也乙丒予免喪而君再謫嶺<lb/>
南聞之流涕而君自蘓以書來方惓惓以不及弔予喪<lb/>
為深念以不得予文為大歉其詞委曲和平若初未嘗<lb/>
有遷謫事者予讀之竦然起立服君之偉度非長安初<lb/>
㑹之敬止且深自愧其不免於兒女子之情也是則君<lb/>
可賀之大者若夫歲月之磨勘階級之序遷直居官之<lb/>
恒事非所為豪傑道也是用輟前之述而易以贈今之<lb/>
行蓋君自為行人使外國潔清端敏固已疎動遐邇比<lb/>
<pb n="KR4e0149_WYG_018-25a"/>
入臺直言正論時譽翕然其出按也刺舉激揚又人所<lb/>
甚難而不敢為者明主蓋深知之憂其鋭而將至於折<lb/>
也故因事而抑之老其才以大其所受而君於此亦自<lb/>
知之其所以舒泰從容不自隕穫者固自有定見譬則<lb/>
慈父之庭訓孝子之受笞其心之孚感豈西臺南徼之<lb/>
所移而山靈海若知天子之近臣魚服於下土其肯使<lb/>
蟲蛇霧雨少襲君之衣屨哉然則君之行又有賀於他<lb/>
日者而區區離别亦不足為君道矣當時請序者趙君<lb/>
<pb n="KR4e0149_WYG_018-25b"/>
克正而下凡十人不能詳亦不敢遺者本予言之所起<lb/>
也<lb/>
　　　送陳舉人歸莆田序<lb/>
閩中自宋來號為南方鄒魯文學之士束帶結髪以功<lb/>
業自奮者恒倍於他州然以其地之遠也計偕而上踰<lb/>
連山冒重江擔簦躡屐勞與費亦倍於他州一舉㨗禮<lb/>
闈登大廷歲固不數人也蹶而還復來則其勞與費<lb/>
又有倍於是者以故閩士之不偶者不入成均則遂領<lb/>
<pb n="KR4e0149_WYG_018-26a"/>
部符教郡邑以俟再舉其能從容翺翔歸故鄉展庭闈<lb/>
之敬無反顧之憂者非高貲則宦族也陳君國英起莆<lb/>
田以明經取高薦方是時其尊人以前進士教華亭君<lb/>
之赴春官嘗拜慶而北也既下第束裝南來謝不敏外<lb/>
横經質疑雍容於膝下者幾三月先生以母夫人之在<lb/>
堂也趣之歸自閩而北自京師而南華亭適其中君之<lb/>
徃而來也輿馬僕從皆得以一息焉同君舉者不能皆<lb/>
然也息也得以親顔色於久違歸也得為先生伸望雲<lb/>
<pb n="KR4e0149_WYG_018-26b"/>
之意同君歸者不能皆然也歸而繹舊聞益懋其藝能<lb/>
踰朞而來則先生之試期已及扶輿而上接武而升汾<lb/>
州在前居仁在後使天下之人指而曰莆田之陳世有<lb/>
其人無忝於今之鄒魯也然則君之行其亦榮矣哉朱<lb/>
君朝美合同窻為酒以送善繪者為之圖郡博士汪君<lb/>
而下咸賦詩其上予東齋舊生諸君謂不可無言也故<lb/>
序以先之<lb/>
　　　壽孫鴻臚六十序<lb/>
<pb n="KR4e0149_WYG_018-27a"/>
吾松人士自國初來文學政事既表表于時而書法之<lb/>
精亦為天下第一其最承恩遇者二沈兄弟及孔昜朱<lb/>
公而太常夏公以高才勁氣與三君者齊驅永樂宣德<lb/>
之間鍾王在前虞禇在後駸駸乎魏晉盛唐之風矣而<lb/>
其子孫又皆克世其業繼美于時沈公之後為故大理<lb/>
評事藻今中書舍人世隆朱公之後為故大理卿文徴<lb/>
中書舍人仲光獨夏公之學傳其壻王君存節存節傳<lb/>
其壻孫君用章雖若小異焉者而翰藻書香其嗣承猶<lb/>
<pb n="KR4e0149_WYG_018-27b"/>
一日也用章當憲宗時以工楷法書金字藏經稱㫖擢<lb/>
鴻臚序班供内職孝皇即位援例歸覲遂稱疾不起築<lb/>
堂架樓窮飾勝趣與鄉大夫仕而歸者日相從為文酒<lb/>
之㑹逍遥咏歌以樂太平至今上元正丙寅而壽始六<lb/>
十以天下之大國家之多士而絲綸之任此數家者子<lb/>
若壻世掌之嗚呼盛矣而恬於進取未老而能閒又有<lb/>
若吾用章者崑岡之秀其所産固多奇哉書稱皇建有<lb/>
極斂五福以錫庶民而壽為之首終之以攸好德夫福<lb/>
<pb n="KR4e0149_WYG_018-28a"/>
必有德而後能致之必有壽而後能享之至於歛而錫<lb/>
之則有本於建極之主而非人臣之所能為也用章簪<lb/>
筆而升朝登金門趨玉階日食大官享天上之樂者餘<lb/>
十年掉鞅名塲尋幽貞之廬坐青山招白雲而引黄鶴<lb/>
享林下之樂者又二十年神閒而氣充志定而骨堅踰<lb/>
六望七以及期頤又未可以限量也若是者豈偶然哉<lb/>
進以鳴國家之盛而退也怡神以永年皆士大夫所深<lb/>
願而不可必得者兼而有之吾恐前之數公尚有羨於<lb/>
<pb n="KR4e0149_WYG_018-28b"/>
君也正月十七實君初度之辰倪君廷威張君景和首<lb/>
為詩以賀諸公聞而繼之皆仕而歸與君同樂太平者<lb/>
其名德壽祉亦略相當尤非偶然之故也予故推本而<lb/>
極言之以序之於首庶幾乎諸公者相引翼於遐年無<lb/>
一日而忘吾君也正德丙寅上元日<lb/>
　　　思親詩序<lb/>
古者諸侯分土而治王畿之内不過千里士大夫仕于<lb/>
朝者例不岀其鄉即有朝聘征行皆不踰時而返其國<lb/>
<pb n="KR4e0149_WYG_018-29a"/>
父母兄弟宗族聚在目前禄奉賚予均及喜相慶戚相<lb/>
弔疾病患難相恤纓弁而入朝退而視膳愉愉也采薇<lb/>
之戍兩期而還則上之人為之閔惜憂傷不啻在已然<lb/>
而其事特見於多難之秋而平居固無是也蓋自罷侯<lb/>
置守以來始有萬里而從宦歴年而不歸瞻飛雲於太<lb/>
行感峻坂於卭崍者而其甚也乃或以官為家望故鄉<lb/>
如隔世而曠遠離别之懷於是為極矣古今之世變不<lb/>
同而人情所感亦隨之而異使其當天下為公之日如<lb/>
<pb n="KR4e0149_WYG_018-29b"/>
前之所陳又曷為至此哉近制仕於京者兩考得省親<lb/>
十年得展墓蓋所以體人子之情廣孝治之理而外任<lb/>
則無之士岀身領部符有官滿而不一至家者或親終<lb/>
而仕委丘壠於族人而東西南北維所之春雨秋霜之<lb/>
感又有不止如梁公者矣嗚呼此吾判府姚君思親之<lb/>
詩之所為作也君成化庚子領鄉薦辛丑以乙榜授校<lb/>
官滿考書最陞今職時厥考嵩菴公妣汪孺人歿既久<lb/>
矣君之官寖顯禄寖豐年寖長而念其親益切士大夫<lb/>
<pb n="KR4e0149_WYG_018-30a"/>
閔君之志亦樂為道之以洩其哀蓋自滄薊二州以至<lb/>
于吾松二十有餘年所得詩自參政戴公師文及吾鄉<lb/>
縉紳凡數十百首繼而作者不論可謂富矣而君猶以<lb/>
為未足乃復以授予俾為之言夫人子之於親其愛無<lb/>
窮而所以報之則為日有限臯魚之言痛入心膂千載<lb/>
而下猶為墮泪而况身為王臣有四方之事所謂秋霜<lb/>
春雨曽不若匹夫介士之得盡其情則諸公之作雖累<lb/>
千百言猶不足以盡君之思也而况其止此乎蓋聖人<lb/>
<pb n="KR4e0149_WYG_018-30b"/>
之訓以立身揚名為孝之終事而謂事親孝則忠可移<lb/>
于君順可移于長君履官以來服素茹清蕭然如布衣<lb/>
寒士而早夜孜孜惟職所當為者是力惟三尺法是遵<lb/>
惟士大夫清議是畏所以保身全名顯其親於將來者<lb/>
至矣吾以為此孝之實也其所以託於言者將時玩焉<lb/>
以亂思而舒哀而非以為名也昔者戴公之言固已及<lb/>
於此矣予故申為君誦之而遂以為序云<lb/>
　　　雪窻詩稿後序<lb/>
<pb n="KR4e0149_WYG_018-31a"/>
雪窻呉君翼夫以詩名于松三十年自予知君亦二十<lb/>
年矣山林日長無外物以撓其志故其言蕭散閒靜無<lb/>
世俗綺麗脂章揚褏倚市之態雖豪逸之氣間一發焉<lb/>
而終不失其和平讀其言可以知其人也予歸自詞垣<lb/>
君袖詩一編來謁蓋自予别君至是又十餘年矣所作<lb/>
日富而言益老成又可以見君之德進也文人墨客不<lb/>
遇於時者多矣其身不足計而跼蹐田里昌大豐縟之<lb/>
氣無自以發焉而獨與田夫溪老相應和於山泉魚鳥<lb/>
<pb n="KR4e0149_WYG_018-31b"/>
間以終其身是則深可慨也有如翼夫使得志當時者<lb/>
易地而與之相上下夫亦豈多讓哉昔人謂詩能窮人<lb/>
又曰必窮者而後工夫工拙在人窮與達乃其言之所<lb/>
以異而非所以為工拙也高生進之始學於君而後從<lb/>
予游是日在坐以予言為然請書之定菴序後且曰使<lb/>
繼是而有聞焉先生之詩當不止於此也<lb/>
　　　虞庭獻績詩序<lb/>
邑大夫張侯莅政滿三年當入覲闕下書績於銓曹諸<lb/>
<pb n="KR4e0149_WYG_018-32a"/>
生岳鍷等惜其行而無以留之也乃相與謀賦虞庭獻<lb/>
績詩以贈以美其德政申其望思而舒洩其離憂謂予<lb/>
當為序課試之法始於有虞書所謂三載考績三考黜<lb/>
陟幽明者蓋自在廷百執事以至侯甸采衛凡位于民<lb/>
上者罔不由之其立法簡而周其責效專而久其行之<lb/>
也信而有常蓋萬世而無弊者周漢而下法日以詳而<lb/>
敷言試功寖失初意至於我朝乃始盡復有虞之制内<lb/>
外臣工率以三載為任三任九載通考而陞黜之高材<lb/>
<pb n="KR4e0149_WYG_018-32b"/>
異能待以不次而經常之制守而靡忒重華立制而聖<lb/>
祖行之百四十年以為家法則今日之闕庭雖謂之虞<lb/>
廷可也侯初令貴池有聲改令吾邑以忠臣之心事其<lb/>
上以古循吏之道治其下敬而不阿寛而有制當其簡<lb/>
易庸夫孺子皆得以盡其情于前至是非之所在曲直<lb/>
之所分生人休戚之所繫則雖臨之以勢怵之以威有<lb/>
確乎不可奪者以是惠流政行大得民和而聲稱日新<lb/>
使當虞廷詢事考言不在車服酬庸之等乎朝廷以有<lb/>
<pb n="KR4e0149_WYG_018-33a"/>
虞之法課羣臣侯之政足以應有虞褒賞之制然則諸<lb/>
君以是而贈侯非諛也宜也當侯之始至也予方在苫<lb/>
廬予以病滯留而侯復書滿三年之間有以熟侯之為<lb/>
人而親見其行事矣蓋一日為令吾鄉人一日之福也<lb/>
故諸君之賦詩也眷戀之情每切於飛騰之望而予不<lb/>
讓而為序亦因以寄其私云侯名岐字宗周饒之番昜<lb/>
人𢎞治壬戌進士也<lb/>
　　　壽山福海圖序<lb/>
<pb n="KR4e0149_WYG_018-33b"/>
天地間物之至高大而永久者莫如海與山人之所深<lb/>
願而不可必得者莫如壽與福崑崙而東暘谷以西其<lb/>
高截浮雲翳星漢其大浴日月涵坤輿靜重而不遷淵<lb/>
深而莫測有形之類蓋莫有幾焉者也而世之臣子祝<lb/>
君親之福壽每有託於是焉何哉人之生也有限而臣<lb/>
子之心無窮蓼莪之詩擬父母之恩同于昊天之罔極<lb/>
猶未論夫海與山也推是心以祝君親之福壽則雖至<lb/>
于是有不以為過者而况其未可以幾哉嗚呼此吾子<lb/>
<pb n="KR4e0149_WYG_018-34a"/>
進陳先生壽山福海之圖之所為作也先生家莆田以<lb/>
詩經教呉下時厥考訥齋翁歿久而母夫人林氏方在<lb/>
堂樂其家園欲迎致而弗可而先生之心無一日而能<lb/>
安也乃因其八十之年求善繪者為此圖徵詩于縉紳<lb/>
寓鄉人歸以為獻夫天下之山莫多于閩中而莆田之<lb/>
去海最近武夷壺公靈仙所居東望蓬萊西瞻羅浮雲<lb/>
鸞笙鶴時縹緲于空虚而龍宫天池可俯瞰于几席夫<lb/>
人生長于斯固有以孕其秀而鍾其靈矣而其寛洪謹<lb/>
<pb n="KR4e0149_WYG_018-34b"/>
重寡笑與言與夫靜而不遷深而無際者其德復有類<lb/>
焉生稟其靈秀也德幾其靜深也而又有如先生者為<lb/>
之子體仁服義益其光榮則夫萃繁祉于厥躬享遐齡<lb/>
于期頤如山之高如海之洪豈非夫人之所宜有哉新<lb/>
圖有輝尺素萬里雲崖蒼蒼鯨波茫茫天晴日明懸之<lb/>
素壁夫人抱弱孫戲于屏間指圖而語之曰此若翁之<lb/>
詒我者則夫人與先生猶日聚一堂也而有不樂乎夫<lb/>
人之心樂而壽與福有不益隆乎此正昌黎公美先生<lb/>
<pb n="KR4e0149_WYG_018-35a"/>
之鄉人所謂志養者雖其無窮者不盡乎是視夫登太<lb/>
行瞻飛雲徒悵望而無及者寧不有羨於先生哉詩既<lb/>
成諸君俾為序予謂序不足以重詩而因序詩以發孝<lb/>
子忠臣之志則予之願也遂書之<lb/>
　　　薇垣秋月詩序<lb/>
薇垣秋月詩者餞吾郡守今大參劉公赴陜而作也詩<lb/>
作於郡中而曰薇垣者道公之所徃曰秋月以識其時<lb/>
也而諸君之望深矣藩省之號薇垣蓋始於唐以中書<lb/>
<pb n="KR4e0149_WYG_018-35b"/>
為紫薇省植紫薇于閤前謂之薇省昔人嘗論其誤而<lb/>
元立行中省於各道因襲其故而稱之今之諸藩正名<lb/>
使司而猶曰薇垣又襲元之故也四時之氣於秋為金<lb/>
其氣獨清月為隂精得金而盛銀潢玉露宣發光輝而<lb/>
雄藩大邦城府壯麗廣庭清夜冰輪雪魄之光宜倍焉<lb/>
藩垣大臣旬宣撫鎮之餘臨高堂而坐明月列郡百城<lb/>
環拱内向民生之休戚吏治之否臧何者不在吾照燭<lb/>
之中乎有以燭之而不思所以處之乎陜西秦漢之故<lb/>
<pb n="KR4e0149_WYG_018-36a"/>
都也金城天府壯大雄麗天下莫先焉而公之受命又<lb/>
適當夫高秋月明之候因其行以想其所至則諸君之<lb/>
賦詩也得無意乎哉吾觀陜西自十年來北地困於蹂<lb/>
躪而么麽小醜時跳梁於西邊識者憂之已非一日哈<lb/>
密之事是已近歲命大臣總三邊命憲臣修馬政潛籌<lb/>
黙馭蓋皆有深慮焉則所當思有重於他藩者而公此<lb/>
行又專以督糧儲為職蠲煩苛提要綱内撫循其吏民<lb/>
而外以固其疆圍使明主不勞於西顧焉此忠臣之志<lb/>
<pb n="KR4e0149_WYG_018-36b"/>
而諸君之所望於公也豈待臨高堂坐明月而始入其<lb/>
心思哉詩凡若干首貳守張侯什倡之諸縉紳繼之述<lb/>
德昭庸備之矣予故以名篇之義發諸君所未及以為<lb/>
之先驅<lb/>
　　　海山鍾秀詩序<lb/>
任城王肅之以浙江都指揮僉事奉勑備倭統揚州鎮<lb/>
常蘇松等五郡縁海之地而開府於金山方是時君年<lb/>
甚壯而主奠猶虚位也乃正德丙寅孟陬之月日在癸<lb/>
<pb n="KR4e0149_WYG_018-37a"/>
已而適嗣生焉松守宜春劉侯聞而為之喜曰此山海<lb/>
之秀所鍾也首為詩以賀之而傳及其同寅暨松之能<lb/>
言者皆有作焉既成以示予擬為之序而君提兵捕亂<lb/>
者海上憫其無知未忍即殺賊既平復留視其土撫寧<lb/>
其士民蓋久而後歸而劉侯有闗西之命貳守新蔡張<lb/>
侯與君同事海上者既飲至還遂申以為請而卒劉之<lb/>
志焉予少讀詩書見自古人君德合于天而將大其國<lb/>
家則必為之生賢子孫以嗣其業而又錫之賢才使世<lb/>
<pb n="KR4e0149_WYG_018-37b"/>
相承以為之輔佐殷周以來公侯之子孫光照簡册而<lb/>
詩人歌申甫之事方且推原本始以為崧岳之降神兩<lb/>
漢之興去古遠矣而金張馬鄧之族綿延貴盛至與其<lb/>
國相始終孟子有言所謂故國者非謂有喬木之謂也<lb/>
有世臣之謂也夫使其君有世臣以紹隆其國家豈非<lb/>
天命之有在而山川之秀㑹聚洩發應期協運亦孰云<lb/>
無意於其間哉我國家以純德膺顯命天之眷佑深矣<lb/>
王君之先以武功佐興業逮事文皇致位三品為時虎<lb/>
<pb n="KR4e0149_WYG_018-38a"/>
臣其慶源遠矣君復以才能宣力南土十年之間八更<lb/>
委任再陟勲階而謙抑退遜每進而愈恭有識之士固<lb/>
謂其後之將大也而是子之生又適當夫九五龍飛歲<lb/>
歴更端之首天之篤我明而錫之賢才使世相承以紹<lb/>
隆我國家豈不在是而所謂山川之秀㑹聚洩發參天<lb/>
時以符景運亦烏可謂無意者然則劉侯之倡始諸君<lb/>
之嗣音豈一人之私一家之慶而已哉乃為申作者之<lb/>
意序其首以歸之于君他日是子也登燕然臨瀚海而<lb/>
<pb n="KR4e0149_WYG_018-38b"/>
歸畫於淩煙尚庶乎無辱于山海之靈也<lb/>
　　　平海功成詩序<lb/>
元年夏六月巡撫都御史南昌艾公遣兵捕亂者于崇<lb/>
明天人和同文武用命不旬日而賊平元惡赴水餘黨<lb/>
咸就縛波恬風休舟檝順利自太倉崑山嘉定上海諸<lb/>
州邑村落宵防晝嚴曠日彌歲至是皆帖然於是商歌<lb/>
于塗農謳于田和而成聲遍數百里都御史鶴城張公<lb/>
謂此誠俊功也不可以無述取聞諸道路者節文之協<lb/>
<pb n="KR4e0149_WYG_018-39a"/>
之音聲為平海功成詩以倡于縉紳縉紳從而和之積<lb/>
而成巨編則以示予使序而傳之且將以為公賀清聞<lb/>
古者命將岀師勝捷而還則凱而入于國門以張武功<lb/>
諸侯敵王所愾獻功于天子則天子為之歌彤弓以覺<lb/>
報燕漢魏以來短簫横吹朱鷺芳樹等曲皆其遺聲也<lb/>
東南之民入國朝來未嘗見兵革樂生親上無意外之<lb/>
思公來撫之視若赤子每以賦重役繁憂見顔色方將<lb/>
㑹萃國計考見顛末力蠲苛政以垂永圖此其設心直<lb/>
<pb n="KR4e0149_WYG_018-39b"/>
欲使吾民子子孫孫永享升平之福而豈樂以殺戮為<lb/>
威兵甲為功者夫惟不樂乎是至於不得已而後乃用<lb/>
之故徃輒有功而民不久困公之德於呉人大矣然方<lb/>
其時公既不自以為功行伍之間又未聞有能言之士<lb/>
公位在中臺非諸侯奠一方之比彤弓之賜又無庸及<lb/>
焉獨以海壖之氓親被荼毒而目見其清寧歡舞長謡<lb/>
不自能已而又得吾張公輩品節而協和之以歌于士<lb/>
林然後公之功始得以槩見其一二而撝謙不伐之美<lb/>
<pb n="KR4e0149_WYG_018-40a"/>
亦自隠然于其間則是詩也豈尋常謌頌諛説之辭之<lb/>
比哉夫公戮鯨鯢以靖一方而不以為功公之盛德也<lb/>
諸公者樂道人之善而言足以發之君子之事也故予<lb/>
不讓而樂於附名焉若公之存心如前之云其勲名所<lb/>
至有不止於一方者大書特書不一書予方泚筆以待<lb/>
而未敢多讓也公名璞字德潤初官職方練達戎務故<lb/>
其於是役也有不足辦云<lb/>
　<lb/>
<pb n="KR4e0149_WYG_018-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十二<hi>中集八</hi>
                </head> <lb/>
    <p>
<pb n="KR4e0149_WYG_012-1a"/>
欽定四庫全書<lb/>
　東江家藏集巻十二<hi>中集八</hi>
　　　　　　　　　　　　　明　顧清　撰<lb/>
　北游稿<lb/>
　　詩一百二十七首<lb/>
　　　甲戌郊壇分獻用三江院長韻<lb/>
天郊分職限西東天路平瞻月在空爟火舉時紛列宿<lb/>
燎煙迴處肅泠風百神禮秩山川外<hi>時分獻天下神祗</hi>萬國春<lb/>
<pb n="KR4e0149_WYG_012-1b"/>
生俎豆中遙聽廣庭金石奏似將無悔謝𤣥功<lb/>
　　　元夕壺隂石潭㑹西軒用前韻<lb/>
浮雲海内幾西東此夕塵襟一笑空已放銀花開火樹<lb/>
更邀明月共清風江湖地憶他年逺松栢心知早歲同<lb/>
看取白頭黄太史夜燈方下讀書功<hi>同年中老而勤學無如壺隂</hi>
　　　齋居獨坐寄三江<lb/>
我馬今晨已自東入門燈火夜堂空浮雲不放中天月<lb/>
古木頻號别院風夢繞白樓千里逺<hi>時三江居白樓宅</hi>坐圍紅<lb/>
<pb n="KR4e0149_WYG_012-2a"/>
燭幾人同春來㸃檢詩多少扈宿陪祠亦有功<lb/>
　　　崔世興宅奉次涯翁韻<lb/>
酒敵棋朋四坐分不知何處是東君屏間拂石疑生雨<lb/>
畫裏看花半作雲<hi>王若水畫梨花杏花甚妙</hi>白雪詞章隨筆散<hi>涯翁席上</hi>
<hi>作草書</hi>紅塵車馬隔牆紛平生六一堂前士到處春風挹<lb/>
令芬<lb/>
　　　送宋舜和㕘政之桂林兼簡時措憲副伯玉亞<lb/>
　　　　參<lb/>
<pb n="KR4e0149_WYG_012-2b"/>
萬玉參天說桂山好風明月送飛鸞官評廿載朝端美<lb/>
行色三春畫裏看鄉里故人驚㑹合遐方穉子亦歌懽<lb/>
公餘為有懷人意東北停雲日倚闌<lb/>
　　　施先生希祿佐永州有善政秩滿借留入為宗<lb/>
　　　　人府經歴陞知雲南姚安府惜其遲暮而喜<lb/>
　　　　逺人之得所依也作三絶句送之<lb/>
青衫白髮換緋金二十年來一日心說與南人應鼓舞<lb/>
零陵城下有棠隂<lb/>
<pb n="KR4e0149_WYG_012-3a"/>
三月都城日日風塵埃不見小桃紅青山滿目看行色<lb/>
一雨朝來秪為公<lb/>
燕山立馬望姚州極目晴雲鳥外浮記取他年傳循吏<lb/>
冰天桂海一時收<lb/>
　　　武舉鎖院對月有懐孫貞甫<lb/>
廣庭風柝轉三更坐擁青綾看月生明月故人江外去<lb/>
一尊誰與餞東城<lb/>
　　　洞庭春宴為徐子容太史母夀用已未送歸省<lb/>
<pb n="KR4e0149_WYG_012-3b"/>
　　　　韻<lb/>
林屋山深春晝遲桃花成實栁花飛里門駐節父老喜<lb/>
<hi>時奉使過家</hi>膝下奉觴游子歸三洞魚龍聞廣樂兩峯雲日<lb/>
麗晴暉不知宮錦筵前舞何似當年五綵衣<lb/>
　　　劉君克柔以親老思歸適有南京尚寶卿之命<lb/>
　　　　喜而索詩<lb/>
申浦風煙接鷺洲符臺鎖鑰近龍樓幾年空作飛雲望<lb/>
此日真成衣錦游潞渚汶河新得雨白魚紅蟹正當秋<lb/>
<pb n="KR4e0149_WYG_012-4a"/>
都亭極目行塵盡恨不相隨並綵舟<lb/>
　　　六月二十五日大雨次盧師邵御史韻<lb/>
快雨頻來溽暑時老夫乘興正臨池不知馬鬛雲頭瀉<lb/>
頓有鵞羣席下嬉到處轉輸應利涉向來枯槁亦堪悲<lb/>
<hi>前此苦旱</hi>商岩孰與顔車近恭黙方厪九五思<lb/>
　　　雨不止用前韻<lb/>
詩成又是雨來時次第南池望北池<hi>來詩有庭戸成池之句</hi>屏翳<lb/>
可知隂作沴豐隆真以怒為嬉<hi>前夕震宣武坊樓</hi>頽垣毁壁時<lb/>
<pb n="KR4e0149_WYG_012-4b"/>
驚坐下澤髙原各自悲向晩薄寒侵病骨玉樓深處不<lb/>
勝思<lb/>
　　　雨止十峰有和篇再疊<lb/>
既雨何如未雨時分明涸轍望天池商羊不作庭中舞<lb/>
河伯誰從海上嬉紅日竚聞祥鳳語凉風還為决明悲<lb/>
三江昔歲親逢此夢裏猶懷痛定思<hi>雨勢猛驟正如己巳秋</hi>
　　　是夕師邵隔牆送酒侑以原韻三疊奉酧<lb/>
久雨偏當酒盡時庭前空羨雨成池美人肯為呼牆送<lb/>
<pb n="KR4e0149_WYG_012-5a"/>
狂客何妨秉燭嬉我輩笑談為故事鄰家舂爨有餘悲<lb/>
簷溝又作飄蕭響明日隂晴且莫思<lb/>
　　　師邵以牆頭過濁醪為韻賦五絶句依次答之<lb/>
學有盧前愧居鄰孟氏芳此夕添嘉話雙尊過短牆<lb/>
積雨限來往空齋真臥游忩中望佳樹正爾屋西頭<hi>時小</hi>
<hi>齋新啟北牖</hi>
美酒餉不辭古調髙難和莫補牆頭缺且放鴟夷過<lb/>
有酒呼牆送此意殊不惡渠將聖者清冐彼賢人濁<hi>惠酒</hi>
<pb n="KR4e0149_WYG_012-5b"/>
<hi>甚清</hi>
賦詩兼酌酒顧我豈能豪味君辭意美終日醉醇醪<lb/>
　　　師邵復以詩送酒副雙尊之句仍以一壺情所<lb/>
　　　　寄四句意能多散於篇内因效建除體次第<lb/>
　　　　用之招與十峰同飲<lb/>
一室環潦水壺尊空倚牆情馳北鄰彦所謂天一方寄<lb/>
我五字吟四返意彌長能許衝泥過多哉招杜康<lb/>
　　　七月一日招孚若師邵唐信伯周文儀飲效師<lb/>
<pb n="KR4e0149_WYG_012-6a"/>
　　　　邵作<lb/>
一雨時物潤壺𤓰皆可烹情知飽食愧所樂在良朋寄<lb/>
跡且仁里四鄰多俊英句讀脫陳朽意氣淩髙㝠能來<lb/>
共菲惡多謝樓君卿<lb/>
　　　席間呈諸公<lb/>
一月十日雨不休壺藤𤓰蔓生蝸牛情知春旱已無麥<lb/>
所可復望秋田收寄巢燕子濕兩翅四散飛落誰家樓<lb/>
句法清雄盧柱史意氣劇為蒼生憂能言有筆斷有斧<lb/>
<pb n="KR4e0149_WYG_012-6b"/>
多少隂妖憑社丘<lb/>
　　　題扇用敬所韻<lb/>
坐愛水木秀閒吟招隱詩童子趣歸去前山月上時<lb/>
清風消暑溽好雨報秋成借問林間老應無白髪生<lb/>
　　　雨後獨酌得王鶴坡秋夜不寐詩有感遂用其<lb/>
　　　　韻<lb/>
憶昨震雷雨勢欲傾我牀我牀幸無恙己復頽我牆羈<lb/>
人多懐思異形同肺腸與君隔千里<hi>時鶴坡在靜海</hi>逺邇俱他<lb/>
<pb n="KR4e0149_WYG_012-7a"/>
鄉霖晦動旬浹何由覿天光晩酌西軒下雙鯉忽墮傍<lb/>
願隨飄風去聮坐舉一觴川流正浩瀚我舟不可方㑹<lb/>
合知幾時仰視雲天蒼還坐三歎息孰云歸路長<lb/>
　　　丁器之將赴建平誦予乙丑贈歸之作且問原<lb/>
　　　　復動靜俯仰十年不勝故舊天涯之感因用<lb/>
　　　　原韻作兩絶句送之<lb/>
吳江歲晩促歸船臨發題詩尚宛然<hi>時在雲西道院與原復同餞君</hi>十<lb/>
載長安如一夢又攜風月過桐川<lb/>
<pb n="KR4e0149_WYG_012-7b"/>
郎步溪頭繫客船家山回首思依然公餘賸有登臨地<lb/>
見說南湖似剡川<lb/>
　　　七月十六日鄉人㑹餞兩邑新尹於寓舍既罷<lb/>
　　　　不寐旋書所感得三十四韻論其格製不足<lb/>
　　　　言詩而樸野懇悃擬諸田夫野老之詞或可<lb/>
　　　　備詢訪之一二也<lb/>
吾邦古壯縣馳望自宋唐勝國登使府因之啟上洋官<lb/>
曹雖日崇阡陌仍故疆宋季已窮蹙取民猶甚涼<hi>報省税十</hi>
<pb n="KR4e0149_WYG_012-8a"/>
<hi>一萬實徵八萬實納止三萬餘</hi>一壊賈綿州<hi>買公田/加賦</hi>再困朱管張<hi>籍沒朱國</hi>
<hi>珍管明朱清張瑄名田按租起税</hi>浸滛到國初乃至十倍强<hi>兩税共百四十萬</hi>
浮名累仁政有識空歎傷<hi>歲徵毎不及半</hi>宣祖痛裁損<hi>官田遞减三之</hi>
<hi>一</hi>經綸更文襄民力既以紓賦入乃有常公家無闕事<lb/>
帑廩有餘藏後來諸君子率由如舊章至今鄉父老稽<lb/>
首周侍郎<hi>文襄初以侍郎巡撫後陞尚書而民止呼其故官</hi>粤從近歲來智者<lb/>
好紛更<hi>叶</hi>或云時世異古法今難行<hi>叶</hi>或云廣儲積典<lb/>
守為民殃墉坊一以决狐䑕恣披壤但見私税増不聞<lb/>
<pb n="KR4e0149_WYG_012-8b"/>
公廩穰己巳及庚午諸倉惟棟梁<hi>舊濟農倉米常數十萬近歲一空</hi>茍<lb/>
能實蠲税猶或幸小康功名掩慈惠白紙栽青桑都將<lb/>
煙水區指作禾黍塲一字挂經費年年理逋亡從此遂<lb/>
困弊蕭然類窮鄉去夏復霖雨湖田盡滄浪監司不肯<lb/>
奏郡邑徒蒼皇荒租二十萬積雪傅嚴霜君子清廟器<lb/>
牛刀試新芒顧此凋瘵餘宜爾勞運量立國自有本為<lb/>
政自有綱不聞慈母子饑寒啼路傍往迹既非逺後賢<lb/>
蔚相望區區閔人窮寢食熱衷腸願見德化成聮飛入<lb/>
<pb n="KR4e0149_WYG_012-9a"/>
明光還將鏤青管濃墨書循良<lb/>
　　　夀定庵八十三用十峰韻<lb/>
繞宅青山列畫屏磨崖到處可鐫銘神仙上界猶官府<lb/>
塵海中間幾醉醒髙詠雅情追白社逺書精札亂黄庭<lb/>
年來兩負中秋㑹遙聽笙歌入翠㝠<lb/>
　　　和盧師邵中秋馬上作<lb/>
美人宴罷玉京城歸騎垂鞭踏月行風露九霄紛滉漾<lb/>
山河萬里共澄清却思江路經年别直恐冰輪未曉傾<lb/>
<pb n="KR4e0149_WYG_012-9b"/>
安得淩風馭仙驥桂花相倚看吹笙<lb/>
　　　崔世興宅㑹餞白巖宗伯限韻作<lb/>
北來行李半圖書歸去詩囊滿後車雲海尚留今夕暇<lb/>
絃歌尤愛此堂虛謝公把酒梅應笑絡秀生兒玉不如<lb/>
<hi>時白巖初得子</hi>囘首舊游心歴歴江風江月正愁予<lb/>
　　　趙爾錫席上限韻送前人<lb/>
莫遣江樓畫角鳴明朝樓外有人行清尊石鼎連宵話<lb/>
逺道江雲十載情黄菊尚餘金谷酒青山故繞石頭城<lb/>
<pb n="KR4e0149_WYG_012-10a"/>
遙知落日浮仙棹潮送寒流似掌平<lb/>
　　　送吳棟卿謁告歸兼簡黄克明胡希文二太學<lb/>
擬向清江聽櫂歌好官無奈病身何思山夢繞沿洄路<lb/>
拜闕恩承浩蕩波靈藥可尋寧憚逺舊書重讀不嫌多<lb/>
胡黄二俊知鄰里想見尋常載酒過<lb/>
　　　錢御毉仁仲父母夀詩<lb/>
錢鏗之孫老不狂讀書賣藥吳市傍賢妻八十古孟光<lb/>
裙襦相對和以莊夜燈密線鍼如芒膝前佳兒五綵裳<lb/>
<pb n="KR4e0149_WYG_012-10b"/>
手攜刀圭倚明光三年不見心徬徨春風囘首吳雲翔<lb/>
盡遣妻孥歸奉觴要我作歌歌夀昌君家恩寵未可量<lb/>
老人之夀亦未央君不見前星揜耀今十霜幾夕紅光<lb/>
流畫堂<hi>君工小方脉故云</hi>
　　　十峰約陪喻府君夜坐明日有詩次韻<lb/>
落葉風軒暮已扃偶從華簡挹蘭馨情深舊雨連今雨<lb/>
興洽花瓶亂酒瓶化俗無心魚在水翀霄有待鶴梳翎<lb/>
醉來更覺盤菹美欲向齊奴問韭萍<lb/>
<pb n="KR4e0149_WYG_012-11a"/>
　　　移燈賞菊和十峰<lb/>
寒叢可似浣溪花也逐銀燈上碧紗滿地月明搖墨暈<lb/>
一襟凉氣拂霜華旋浮緑酒須拚醉遍挿烏巾未當奢<lb/>
却恐夜闌人欲睡寵光明日拜公嘉<lb/>
　　　送衍聖公用涯翁爾錫席上韻<lb/>
振鷺歌殘駟馬鳴蓬山燕罷錦衣行西風逺道三秋日<lb/>
落木洄淵萬古情别巻荐賡懷麓韻前旌應過子游城<lb/>
川流夙昔知安穏極目晴雲到海平<lb/>
<pb n="KR4e0149_WYG_012-11b"/>
　　　盧師邵宅㑹文太僕宗嚴用鳴字韻<lb/>
童子垂頭蟋蟀鳴詩聮不斷酒頻行青山夢繞來時路<lb/>
黄菊香留晩歲情一斗尚堪呼我屋五言誰可犯君城<lb/>
明朝共約慈恩去為聽驪駒意未平<hi>宗嚴先有此約是夕束裝故云</hi>
　　　小軒山頽輦置涯翁園亭石齋少師繼有太湖<lb/>
　　　　之貽翁喜有詩山成次韻奉賀<lb/>
頽然不肯駐荒臺移入名園始快哉竦立正當青嶂近<lb/>
靜觀疑有白雲來池亭緑野添幽致斧鑿龍門想舊裁<lb/>
<pb n="KR4e0149_WYG_012-12a"/>
得與奎章並題品也勝尊酒為渠開<hi>翁謝石齋有奎章閣裏千年石飛墮</hi>
<hi>西林水竹間之句</hi>
　　　辯公以詩謝香次韻却寄<hi>有䟦</hi>
澄湖樓閣帶重江雲影天光動八䆫髣髴夢中曽一到<lb/>
櫂歌驚起白鷗雙<lb/>
青鞋布襪是家常猶欠雲門一瓣香心識廟灣橋下路<lb/>
來時不擬問漁郎<lb/>
誰説詩人鬢未霜芬華乆矣謝春芳灰中芋栗能分我<lb/>
<pb n="KR4e0149_WYG_012-12b"/>
只與江湖作漫郎<lb/>
㧞足紅塵九十霜雲西自作水仙王他年為續三生話<lb/>
元老東坡本一鄉<lb/>
　　得詩之夕夢與髙進之乘舟入寺予欲觀假山一<lb/>
　　僧導過東廊折而南行遇異獸而寤首章盖紀實<lb/>
　　也第不知假山果何在爾紀之以備他日一笑<lb/>
　　　宴别喻府君用定庵韻<lb/>
詩人且莫賦民勞萬事分明繫我曹試看吳鄉幾蛙竈<lb/>
<pb n="KR4e0149_WYG_012-13a"/>
何曽渤海暫牛刀<hi>時北州江西多盜賊</hi>官評不爽民心古輿論無<lb/>
慙素履髙已是邦人凝望久且拚今夕醉松醪<lb/>
客路深知歲晩勞檄書先已被東曹遺民正望行春馬<lb/>
歸夢猶懸午夜刀黄霸賜金偏得厚于公車蓋轉應髙<lb/>
日斜風力欺人面更盡雙觚玉色醪<lb/>
　　　兒子天彝病起有詩報信用韻答之<lb/>
南州多暖北州寒十月黄花錦作團獨把一枝情萬種<lb/>
見花何似見人難<lb/>
<pb n="KR4e0149_WYG_012-13b"/>
薄晩天風特地寒小忩思汝坐欒團醫方可是全無効<lb/>
却是尋方對病難<lb/>
霜月中天樹影寒繞階風葉走團團此時獨坐心千里<lb/>
誰信來難去更難<lb/>
怒作火炎憂水寒崑岡成炭水成團須知醫學通儒學<lb/>
兩字功夫養性難<lb/>
　　　和陸時敏客中寫懷<lb/>
隔牆車馬漲紅塵睡起東<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>一欠伸朝謁懶從多病得<lb/>
<pb n="KR4e0149_WYG_012-14a"/>
笑談情有故鄉真汀花岸草牽心逺社燕秋鴻過眼頻<lb/>
莫信洛陽春似錦洛陽元是一般春<lb/>
蜉蝣豈見海成塵尺蠖寧知屈是伸自古風花暫時好<lb/>
由來傀儡幾曽真道途信我從橋便功業從他覽鏡頻<lb/>
幸有一觴堪對舉不須遙羡隔江春<hi>諺語江南望見江北好</hi>
　　　宣城徐士元浮沈州縣二十年始有南臺之選<lb/>
　　　　其閱歴多矣將能為國家建久逺之䇿而不<lb/>
　　　　詭於玉石朱紫之辨乎故詩以敘别而不及其他<lb/>
<pb n="KR4e0149_WYG_012-14b"/>
美人家在古宣州少日曽同白下游青眼十年重酒盞<lb/>
緑波千里又官舟江山近識桓生馬風月平分謝眺樓<lb/>
無限離情與鄉思暮天雲樹滿汀洲<lb/>
　　　朱文宿侍御移居東鄰與孚若過訪席間聮句<lb/>
　　　　得二韻明日足成<lb/>
莫厭移居客過頻為君深喜得芳鄰<hi>孚若</hi>詩書二十年<lb/>
前㑹鄉國三千里外身<hi>文宿</hi>河水未冰魚正美江船近<lb/>
到酒猶新獨慚蹇劣非公輩還許青雲接後塵<hi>清</hi>
<pb n="KR4e0149_WYG_012-15a"/>
　　　冬夜四清次孚若韻<lb/>
　　　　煑茶<lb/>
未有金犀辟夜寒每䝉龍鳳賜宮團<hi>玉牒所月有官茶</hi>自分玉<lb/>
嶺千尋潤小試春旗一葉單屋裏松濤從地起窓前梅<lb/>
月幾時看飄然便欲淩風去清淺蓬萊水又寛<lb/>
　　　　焚香<lb/>
小閣垂簾夜不寒縈空一縷碧團團芳菲似與梅風細<lb/>
縹緲應憐鶴夢單名重水沈催試取火微雲母自添看<lb/>
<pb n="KR4e0149_WYG_012-15b"/>
明朝滿眼金爐畔朝退還攜兩袖寛<lb/>
　　　　奕棊<lb/>
楸枰的歴曉星寒熊虎貔貅各就團稍出偏師當一面<lb/>
從教空國戰三單雄雌漢楚危時决黒白商顔靜裏看<lb/>
自是人間有機械先生心事本來寛<lb/>
　　　　賦詩<lb/>
灞橋驢子雪衝寒東閣梅花玉作團思入空雲千態變<lb/>
巧爭天女一絲單芬華肯逐當時好真相還應具眼看<lb/>
<pb n="KR4e0149_WYG_012-16a"/>
尚有一篇煩束晢玉缸春酒夜來寛<lb/>
　　　十二月一日寄書天彞有感用煑茶韻<lb/>
一冬今夕始知寒起斵清冰試小團水品無勞問鴻漸<lb/>
火攻聊欲效田單腸間古字搜應遍灰裏仙書黙自看<lb/>
好辦百株供歲晩歸期報與客心寛<lb/>
　　　先母忌辰有感用前韻<lb/>
游子天涯感歲寒夢回清淚欲成團人間空想萱枝茂<lb/>
地下誰憐鴈影單<hi>時聞二弟訃</hi>衣線密縫猶有在兒孫滿眼<lb/>
<pb n="KR4e0149_WYG_012-16b"/>
若為看三牲列鼎嗟何及慙負皇恩似海寛<lb/>
　　　和白樓祭酒游獅子山盧龍觀登閱江樓故址<lb/>
　　　　二首<lb/>
金猊作山雄踞蹲異境靈蹤不盡論磵戸雨晴浮玉氣<lb/>
石壇春暖長龍根三峯逺勢分襟帶九𣲖長流入吐吞<lb/>
一自陽春傳白下幾回江月夢黄昬<lb/>
名山嶻立大江前聖祖宸游地儼然宫樹戴雲猶五色<lb/>
磵花回輦欲千年樓臺極目煙中市犀象連艫海外船<lb/>
<pb n="KR4e0149_WYG_012-17a"/>
無限平生登覽意蒼崖須繼白樓䥴<lb/>
　　　談以嘉寄友山墨竹求貞庵詩<lb/>
衆水必返壑萬木終歸根乾龍抱四徳維貞乃生元談<lb/>
子魁傑士詩書富鑽刓汗漫四十載及此見本原浪跡<lb/>
混成市深居乃丘園逝將游化初豈止超籠樊神交友<lb/>
山翁遺墨寶璵璠緘題逺寄我知君未忘言長安日出<lb/>
餘車馬闐朱門清言頌夔契髙步趨炎軒紛紛未渠已<lb/>
兀兀空自煩引領望五茸髙雲碧巑岏衢陌轉紆曲軒<lb/>
<pb n="KR4e0149_WYG_012-17b"/>
忩開晏温登樓喚雲槎隔巷招南村<hi>二君以嘉隣近文字交也</hi>逍遙<lb/>
共水石嘯傲同琴樽以兹遂百歲誰知軒冕尊<lb/>
　　　彭城王肅之自分守疊茂擢湖廣江西參副入<lb/>
　　　　掌京營拜中都留守<lb/>
天立三京鞏帝圖濠梁千古漢枌榆河山結秀猶龍氣<lb/>
留守承恩重虎符萬福威名聞草木班超功業在羌胡<lb/>
他年併入雲臺畫爭看貂蟬映美鬚<lb/>
　　奉和涯翁聞雪枕上作<lb/>
<pb n="KR4e0149_WYG_012-18a"/>
啟户兒童有笑聲一冬無雪雪今晴却思叢竹應薶没<lb/>
戲剔殘燈與鬭明江上小舟還自汎屋頭春鳥為誰鳴<lb/>
輕雲薄日新題句總是商巖未了情<lb/>
　　　夀王艾坡<lb/>
西湖東畔甕山阿靈草年深綠滿坡林壑為公増媚嫵<lb/>
杖藜終日共㜑娑天生夀骨如彭祖人道醫名似華陀<lb/>
聞說新莊更幽勝一尊還許醉煙蘿<lb/>
　　　和施聘之十五日退朝作<lb/>
<pb n="KR4e0149_WYG_012-18b"/>
漢闕朝囘地蓬山雪霽天鳳瞻雲外輦雷想殿前鞭綠<lb/>
漾銅池水青浮綺陌煙太平公等在未可讓前賢<hi>御溝北岸</hi>
<hi>冰合而南岸水流前此未有</hi>
　　　送陸時敏分教建安<lb/>
怡柑堂下菊花前把酒攤書四十年感舊不知吾老矣<lb/>
憶歸翻為子欣然吳山越嶠行千里雲谷滄洲賦幾篇<lb/>
往問諸君定相識蒼崖似有姓名鐫<hi>往嘗為此邑記修學</hi>
　　　長安新街成次師邵韻<lb/>
<pb n="KR4e0149_WYG_012-19a"/>
七寶宫城玉斧修斬新天路快同游平看白日行龍角<lb/>
近覺青山在馬頭禹甸㑹來凡幾譯康衢歌罷已千秋<lb/>
何當四海均如此水宿雲飛各自由<lb/>
　　　乙亥元日十峯飲師邵東齋出予家桂餅師邵<lb/>
　　　　有詩自牆上遞至次韻奉答<lb/>
寶鈿和露壓金英為趂秋光一日成月殿有人留素影<lb/>
花林無物稱佳名<hi>餅有嫦娥蟾兔形天香狀元紅等字</hi>攜來不覺鄉闗逺<lb/>
吟罷猶令客夢清茗盌酒盃皆可意好將新歲作傳生<lb/>
<pb n="KR4e0149_WYG_012-19b"/>
<hi>唐人歲首飲酒名傳生</hi>
　　　明日師邵有牆上傳詩之作次韻<lb/>
似有虹光射屋頭不知人語夜堂幽呼牆忽得淵明信<lb/>
能賦真同子建流便擬續貂噓凍筆却慙燒蠟變更郵<lb/>
玉堂本與蘭臺近珠璧尋常豈外求<hi>師邵舊有詩云買宅誰家近玉堂</hi>
　　　師邵出意作綸竿于牆上以便遞詩名曰詩釣<lb/>
　　　　首倡一篇詞意兼美依韻奉酬<lb/>
巧心文思孰兼長詩釣詩成又幾章千里浮沈謝江路<lb/>
<pb n="KR4e0149_WYG_012-20a"/>
一竿風月共鄰牆君如縁木求魴鯉我正懐磚想珮璜<lb/>
畢竟兩無名利念五湖煙水舊同鄉<lb/>
　　　翰林齋居和十峯聽琴二十四韻<lb/>
王春重禋祀齋居百工休寥寥古槐㕔無風亦蕭颼落<lb/>
日衆鳥歸感我林居幽起步視天宇明星一何稠賦形<lb/>
穹壤間豈不誠有由鳴鳳跂阿閣鳬鷖散滄洲雲鵬與<lb/>
斥鷃各自從其儔與子昔少壯挾書隘鄉州坐談輕白<lb/>
璧髙步希丹丘雖懐黍稷愧稊稗亦已秋䇿名二十載<lb/>
<pb n="KR4e0149_WYG_012-20b"/>
實也非吾仇重來歲云暮庶以追前游卜居幸仁里欵<lb/>
洽皆名流側聞官評美信爾學殖優載觀聽琴作騷選<lb/>
合並收朗吟向清夜何止消百憂惟此清廟器流傳自<lb/>
虞周南風既廣大岐山亦優柔共惟千載意歴歴心與<lb/>
眸箏竽亂人耳此物委道周不逢君子徒竟作空山舟<lb/>
朋游本沙聚歲月亦川流鍾子既長往雍門今白頭惟<lb/>
有十樣牋可以修龍樓<hi>時以吳牋同往</hi>
　　　西軒夜坐各賦一物孚若得甆甌師邵牙筯文<lb/>
<pb n="KR4e0149_WYG_012-21a"/>
　　　　宿銀<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>予得紅燭<lb/>
停停雙紅燭照此清夜闌主人為無寐佳客得盡歡玉<lb/>
蟲落金釵絳蠟縈銅盤願言四座光昭我一寸丹<lb/>
　　　慶成宴上作和伯明侍御<lb/>
郊禋又喜一番成金殿晨開淑氣迎風裏旌旗颺日彩<lb/>
雲中金石應春聲十年正德當熙運萬國傾心仰聖明<lb/>
既醉有詩還索和併將無逸頌昇平<lb/>
　　　承天門迎駕和九和殿講<lb/>
<pb n="KR4e0149_WYG_012-21b"/>
燔燎中天報禮成六龍囘首萬人迎天應不斷酬豐歲<lb/>
臣也何慚繼頌聲五色畫旗風裏掣九斿雲䍐日邊明<lb/>
羣公不用頻瞻望皇路年來似掌平<lb/>
　　　再和九和宴上作<lb/>
紫壇殷薦九功成黄屋初筵百福迎千羽盡消豺虎氣<lb/>
簫韶齊作鳳凰聲條風暗逐龍樓轉遲日偏當黼座明<lb/>
報與萬方須鼓舞㤗階連夜十分平<lb/>
　　　次韻伯明謝九和燈圓<lb/>
<pb n="KR4e0149_WYG_012-22a"/>
火蛾市裏珠論斗麵繭筵中芡滿盤猶記薫風初作穟<lb/>
不知春雪解成團圓疑藻井重光漏美在靈砂一粒丹<lb/>
食罷鄉心渺無賴江樓燈月好誰看<lb/>
　　　待隠園為䆳庵冢宰賦<lb/>
先生竒才天下聞先生早達非隠淪名園十畝手自闢<lb/>
逺意正在桑榆曛蒼生日夕要霖雨碧山豈得留閒人<lb/>
君不見晉公緑野晩始就魏公老圃當秋芬人生適志<lb/>
亦有日彈丸鴞炙空勞神隠待園園待隠塵海茫茫幾<lb/>
<pb n="KR4e0149_WYG_012-22b"/>
時盡㑹須重夢竹間翁煙雨春風謝招引<lb/>
　　　天秩讀書靈濟宫有懐<lb/>
明燈照尊酒舉觴情不怡去爾復幾逺而當懐别離男<lb/>
兒四方志問學乃鎡基弱齡逝已邁盛年方及期離憂<lb/>
與志養輕重理不疑仙宮晝無人况此良夜遲清心照<lb/>
千古澄慮徹萬微豈徒美藻翰立誠其在兹我壯已失<lb/>
學守官愧無為庶幾子復孫努力酬恩私體我對酒意<lb/>
惜汝當春時無令金根子空負城南詩<lb/>
<pb n="KR4e0149_WYG_012-23a"/>
　　　分得鐵面送施聘之南巡<lb/>
使君清冰心其面乃如鐵冰心與鐵面表裏雙映澈鮀<lb/>
朝莫我媚賁育莫我折端如九鼎峙神姦過而滅又如<lb/>
明鏡照百里見妖孽前年按東闗邊圉方狡猾聞聲已<lb/>
宵逝况敢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>旄節今年復何事豸角指山越朝辭詣闕<lb/>
下風采動班列想當顧盻間狐兔已無穴頽風煽末世<lb/>
瀾倒不可截羣情愛輭媚衆目憎泠洌安得公百輩共<lb/>
把霜臺臬梟除鳳乃至莠盡禾始活君心與君面天為<lb/>
<pb n="KR4e0149_WYG_012-23b"/>
蒼生設往哉慎所向嚬笑有窺竊<lb/>
　　　觀梅奉和涯翁韻<lb/>
雪深江路記横枝二月京城始見之逺客有情頻借問<lb/>
孤根異土不同時修篁此日方求友穠李當年亦費詩<lb/>
應是晩風偏愛惜故飄香蘂落金巵<lb/>
　　　扶風令<hi>孫汝宗檢討季父也</hi>
扶風有健令戰死略陽城略陽豈無令城破儼冠纓飛<lb/>
章報主帥盡掩張巡名天監日月昭狐兔可逃刑下詔<lb/>
<pb n="KR4e0149_WYG_012-24a"/>
贈官爵推恩及孤<graphic n="KR1137" url="https://raw.githubusercontent.com/kanripo/KR-Gaiji/master/images/KR1137.png" mimeType="image/png"/>忠憤一以雪義聲若雷霆回看略<lb/>
陽子澌滅無留形生世豈不死所貴死有稱漠北拜蘇<lb/>
武隴西慙李陵我歌扶風令永激晉代英<lb/>
　　　趙恒齋挽詩<hi>都御史廷實之父黔江教諭致仕封濟南知府宋宗室也</hi>
問族王孫貴名家理學宗黔江初振羽稷下晩疏封餘<lb/>
澤流忠孝隆恩賁始終西山春草合無地躡仙蹤<lb/>
　　　聞劉南村將至先寄<lb/>
正喜牀頭新酒熟忽聞江外故人來不知靈鵲誰傳與<lb/>
<pb n="KR4e0149_WYG_012-24b"/>
閙亂簷前日幾回<lb/>
　　　次韻石東滹都憲詠臺中松竹二首<lb/>
傲霜凌雪到參天曽見春花幾度妍光引赤墀朝上日<lb/>
秀分蒼栢晩來煙人疑靈物風雷變我視孤根鐵石堅<lb/>
何待他年歌蔽芾大夫新律自超然<lb/>
撫遍簷松偃蹇枝小忩驚見玉參差却看塵土無容地<lb/>
似與琴尊有素期聲散午風醒客夢影分凉月動吟髭<lb/>
虞庭正議簫韶事莫遣伶倫左右知<lb/>
<pb n="KR4e0149_WYG_012-25a"/>
　　　張麟慶澤堂<lb/>
江水東流入海深水邊華構百年心行人未識君家世<lb/>
看取堂前喬樹林<lb/>
　　　題畫<lb/>
小艇臨江岸綸竿只漫垂無魚亦歸去不到雨來時<lb/>
　　　與南村夜話用周伯明韻兼寄時行<lb/>
江海重來二十春中間人事幾囘新朝端我正懐莘老<lb/>
<hi>南村忠肅公裔也</hi>谷口誰當畫子真吟倚石臺雲繞足醉褰風<lb/>
<pb n="KR4e0149_WYG_012-25b"/>
幔月迎人扁舟便得從君去先過張翰覔紫蓴<lb/>
　　　南村歸興十首<lb/>
　　　　上林煙樹<lb/>
思家千里夢戀闕萬重心欲去頻囘首煙霏滿上林<lb/>
　　　　潞渚風帆<lb/>
岸添山雨闊帆送曉風輕利涉從兹始遙遙思帝京<lb/>
　　　　岱岳瞻雲<lb/>
雲生岱岳頂秀結魯城隂仰止嗟環轍千秋萬古心<lb/>
<pb n="KR4e0149_WYG_012-26a"/>
　　　　呂梁觀水<lb/>
奔流形道體絶壁見神功去去吾休也危途一夢中<lb/>
　　　　淮隂弔古<lb/>
綸釣貧難忍王侯貴不終江邊有行客歸興十分濃<lb/>
　　　　金焦覽勝<lb/>
自有兩山來幾人此經過青山黙無語識人知最多<lb/>
　　　　惠泉試茗<lb/>
攜將雙鳳團來試九龍脉臨流啜花磁更憶長安客<lb/>
<pb n="KR4e0149_WYG_012-26b"/>
　　　　松陵倚櫂<lb/>
倚櫂虹橋下凉風吹葛巾家山看漸近魚鳥自相親<lb/>
　　　　三泖垂綸<lb/>
扁舟下三泖試拂舊綸竿鱸魚三尺雪飛上水精盤<lb/>
　　　　五茸秋穫<lb/>
田園正收穫行李忽在門此樂不可說令人勞夢魂<lb/>
　　　前題次十峯司憲韻<hi>有跋</hi>
錦作坡陀繡作叢四時晨暮鬱葱葱梧桐夾道飛丹鳳<lb/>
<pb n="KR4e0149_WYG_012-27a"/>
楊栁平沙散玉驄萬歲峰髙空翠裏廣寒宮起蔚藍中<lb/>
行人擬得相如賦拜賜江南作隠翁<lb/>
南客扁舟欲去時好風真與客心期雲邊已似見鄉社<lb/>
篷底從教卧水師行路一番嗟往事詩篇幾處有新知<lb/>
飛來燕子不相識却上沙頭楊栁枝<lb/>
篷底哦詩正寂寥忽看膚寸起岧嶤回翔未欲淩霄漢<lb/>
津潤先應及楚翹五彩何年歌爛漫九農今日願豐饒<lb/>
河陽舊事還堪省幾度秋霜換斗杓<lb/>
<pb n="KR4e0149_WYG_012-27b"/>
彭城天險亦岷峨南北舟航倍幾多激浪奔流無日夜<lb/>
長年三老費撝訶試看急纜牽危舸何似方塘湛緑波<lb/>
欲趂此行銘劒閣蒼崖先遣百人磨<lb/>
泗亭秋色已荒凉更擬淮隂一瓣香飛鳥未隨弓力盡<lb/>
黄流差比劵言長榮華自古能誰在山水無情黙自傷<lb/>
一語到君尤足恨湖頭空負碧霞觴<hi>淮有美酒而南村不飲故以戲之</hi>
又復扁舟過此中向來明月幾弦弓山形依舊兩眉緑<lb/>
江水無塵一鏡空白鳥去邊天欲盡青楓落後歲將終<lb/>
<pb n="KR4e0149_WYG_012-28a"/>
圖經漫有新題字一笑煩君問雪鴻<hi>近曽序京口三山志</hi>
囊裏探春粟粒芳松間敲火石泉香從來乳酪風斯下<lb/>
此日山林意更長定有詩篇記清賞誰從杖屨合分嘗<lb/>
吟成更作東南笑極目龍山入杳茫<lb/>
鴟夷不見五湖舟香徑真成麋鹿游客夢幾回空歴歴<lb/>
江流千古只悠悠天隨釣處堪終老張翰歸期不待秋<lb/>
記取一時生色畫蘭橈斜倚白蘋洲<lb/>
湖水泖水分濁清漁舟客舟誰重輕陸機張翰舊同里<lb/>
<pb n="KR4e0149_WYG_012-28b"/>
仙鶴鱸魚並有名長笛數聲江月曙青山九㸃暮雲平<lb/>
一時盡落先生手未信煙波也世情<lb/>
君來三吳占有秋君去正及吳田收簑衣但除雨淅瀝<lb/>
衲襖不怕風蕭颼煙中白鶴呌野水竹間黄耳眠髙丘<lb/>
眼前此地亦可念舊來總屬華亭侯<lb/>
　　予既為南村賦歸興十絶句且序之矣六月九日<lb/>
　　景安席上誦十峯詩歎其雄麗南村起屬予和之<lb/>
　　予醉不知道何語既歸而詩巻至矣度勢不可已<lb/>
<pb n="KR4e0149_WYG_012-29a"/>
　　勉强為之貂尾蛇跗明有禁戒知君愛厚有不容<lb/>
　　於不盡也十二日書<lb/>
　　　初伏喜雨次未齋殿講韻<lb/>
老火淩穉金乾坤鬱爐烘田農望時雨十候靡一中商<lb/>
羊蹋兩翅𤣥豹隠塵霿蒼頭揮巨箑却立嗟腕痛此時<lb/>
天公心髣髴為爾動驅雷駕長雲横海截明蝀初開瓦<lb/>
溝瞥忽作渠溜閧淙淙殊未巳密密欲無空兒嬉集堂<lb/>
㘭萬斛試一㔶老夫病不寐還作江海夢青秧間白水<lb/>
<pb n="KR4e0149_WYG_012-29b"/>
碧樹黄鳥哢絺帷涼到骨翻恐墨池凍起來望西山雲<lb/>
氣猶澒洞回翔如有意邀我作詩送須㬰朝陽照五彩<lb/>
變龍鳳巖巒數百里眩晃莫摶控輕隂拂髙城餘潤溢<lb/>
朱棟蔬畦及稻壠盎盎流乳湩即看禾連箱已覺虀滿<lb/>
瓮坡仙記新亭妙語託深諷驪珠與肪玉至美等兒弄<lb/>
此物方施行我道堪哀慟清風頻戒秋炎令將過仲河<lb/>
流滿諸牐日夜走方貢牀頭幸有酒一笑且從衆<lb/>
　　　夀定庵先生用周伯明韻<lb/>
<pb n="KR4e0149_WYG_012-30a"/>
八十從頭四見春年來詩筆更清新不知後進誰堪繼<lb/>
頓覺仙才自有真逺道風塵頻入夢清時林壑也須人<lb/>
横塘八曲中秋燕正得銀魚配紫尊<lb/>
　　　悔軒宗伯將赴南都出山水横幅索題上有敬<lb/>
　　　　所詩因次其韻<lb/>
君不見長安列第羅金屏山亭水閣紛縱横洞門落日<lb/>
煙霧合囘轉天地迷隂晴又不見岷江五月蛟龍怒雷<lb/>
奔直下空舲渡千鈞一髮寄黄頭只尺頓殊人鬼路川<lb/>
<pb n="KR4e0149_WYG_012-30b"/>
平山逺畫者誰曠朗一洗豐肥癡塗行室偃各有適此<lb/>
意只許堯民知綸竿未挂珊瑚樹誰識先生㑹心處行<lb/>
看巨舸濟中流且為江山發新句<lb/>
　　　次韻馬文明光祿和馮子佩雨中觀蓮<lb/>
山花何如水花潔江鄉又作三年别銀潢一𣲖寫秋光<lb/>
綠浪紅雲幾明滅孤標不藉闌檻䕶皓質豈因泥滓涅<lb/>
江梅衝寒面如玉巖松積歲髯疑鐵清嚴淑麗各有態<lb/>
根性已是多生結銅池碧影落天鏡東軒未到吾能說<lb/>
<pb n="KR4e0149_WYG_012-31a"/>
一泓便有五湖意造物信可兒童竊翠盤跳珠散凉雨<lb/>
夢回曉枕聲未絶恍疑誤入水仙府萬隊紅粧擁旌節<lb/>
鑑湖終期明主賜雲錦只恐天機撤書生儉筭亦有計<lb/>
勝賞直與吟詩折<lb/>
　　　以詩寄師邵御史戲書其後<lb/>
新詩寫寄樂天賡斜日虛簷坐晩晴莫道閒官無一事<lb/>
揮毫還記唱籌聲<hi>翰林孔目無印記月俸出納皆學士親之</hi>
　　　奉和涯翁西郊觀稼是日得鄉書有感<lb/>
<pb n="KR4e0149_WYG_012-31b"/>
江鄉為别近三年沙水頻侵栁外田多稼喜聞西郭詠<lb/>
清風正想北樓眼<hi>家居值水常坐卧小樓</hi>深村野老藜羮飰華屋<lb/>
佳人錦瑟筵欲問從來調燮事黄花開滿夕陽天<lb/>
　　　杜古狂夀意二首<lb/>
杜郎胸中富丘壑筆墨到處生煙雲名髙價重愛者衆<lb/>
入眼太半疑非真君家此巻得何易無乃意氣相感此<lb/>
老始肯留心神洞門隂隂六月寒石角下墜臨奔湍湍<lb/>
崖逆上不知幾百里别有琪花瑤草爛漫無由看仙人<lb/>
<pb n="KR4e0149_WYG_012-32a"/>
宴坐長松下風髯飄蕭貌閒暇山童拾得紫芝歸笑指<lb/>
蓬萊問靈駕靈駕參差曉未還洞庭林屋有無間風煙<lb/>
不雜人間世雲氣遙通海外山海外相逢今幾秋蟠桃<lb/>
一熟歲行周主人六十正年少更約花開尋舊游<lb/>
東華老人七十强全家舊住古錢塘湖山繞屋凝清光<lb/>
聖人北狩開明堂雲從金輿飛渡江爾來百年雙闕傍<lb/>
老眼厭見車塵黄心思湖山歸路長髙堂曉日懸蓬桑<lb/>
湖山忽在堂中央瑤臺仙人古衣裳飄蕭鬢髪臨匡牀<lb/>
<pb n="KR4e0149_WYG_012-32b"/>
松風吹花滿山香麻姑逺來稱夀觴身騎白鹿青絲韁<lb/>
仙姬一雙婉清揚金桃玉醴各有將青鸞飄搖雲際翔<lb/>
阿母欲下雲蒼蒼老人再拜承夀昌吾皇夀域開八荒<lb/>
雲飛川泳皆康莊千載白雲還帝鄉何必湖山懷一方<lb/>
嗚呼何必湖山懐一方<lb/>
　　　師邵以南村歸興韻賦鄰好十篇奉答<lb/>
　　　　借書<lb/>
君書自充腹猶有臨淵心撫巻惜年少悠然懐故林<lb/>
<pb n="KR4e0149_WYG_012-33a"/>
　　　　送酒<lb/>
庭下兩尊綠牆頭一竿輕無詩可充釣積甒空如京<hi>君嘗</hi>
<hi>作詩釣牆上故云</hi>
　　　　鵞鳴<lb/>
不學雉登木還同鶴在隂憐材復愛客無那主人心<lb/>
　　　　雞唱<lb/>
子聲豈云惡我食慙無功懐哉祖豫州起舞深夜中<lb/>
　　　　訂交<lb/>
<pb n="KR4e0149_WYG_012-33b"/>
昔賢重交結在始不在終君看千頃波寧作壺醴醲<lb/>
　　　　請益<lb/>
我壯本無似况此歲月過垂槖視稇載其誰得之多<lb/>
　　　　鄉語<lb/>
石湖到崑山中帶淞江脉却被幽薊兒呼作三儂客<lb/>
　　　　文㑹<lb/>
芳鄰盛文㑹老我亦濫巾却憶西亭子寂寞誰與親<hi>時施</hi>
<hi>聘之以事下獄</hi>
<pb n="KR4e0149_WYG_012-34a"/>
　　　　兒啼<lb/>
驥子墮地時送喜憑郵竿聞聲想神駿舉足凌九盤<hi>君有</hi>
<hi>河間公館聞得子詩</hi>
　　　　詩債<lb/>
舊巻擬立案新題更分門何人為剪紙一返皮陸魂<lb/>
　　　師邵毎有詩督和甚急九和侍講嘗題其後曰<lb/>
　　　　立案而還之聞者大笑既用以賦詩債復次<lb/>
　　　　韻嘲之<lb/>
<pb n="KR4e0149_WYG_012-34b"/>
新篇落筆遞酬賡不放秋天幾日晴<hi>時正多雨</hi>只有未齋新<lb/>
例好且教風雨暫停聲<lb/>
　　　永感堂為同年王威逺賦時自鄖陽入朝過家<lb/>
　　　　上冢<lb/>
客意逢秋自感傷還將此意賦君堂兒童豈識晨昬樂<lb/>
老大空驚歲月忙閭里有人誇晝錦乾坤無地答春陽<lb/>
惟應一㸃忠貞志青史千秋表義方<lb/>
　　　中秋夜客散步月中庭忽憶陸舜卿南歸乞詩<lb/>
<pb n="KR4e0149_WYG_012-35a"/>
　　　索筆書贈<lb/>
髙飛獨鶴想華亭出海冰輪到曉清林影波光四千里<lb/>
看君一路鏡中行<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_012-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十二<hi>中集</hi>
</p>
<p>
</p>
  </div>
</body>
</text>
</TEI>
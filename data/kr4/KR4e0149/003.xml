<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三<hi>初集三</hi>
                </head> <lb/>
    <p>
<pb n="KR4e0149_WYG_003-1a"/>
欽定四庫全書<lb/>
　東江家藏集巻三<hi>初集三</hi>
　　　　　　　　　　　　明　顧清　撰<lb/>
　山中稿<lb/>
　　詩五十七首<lb/>
　　　送髙進之入上海學<hi>丙午秋</hi>
企也來時猶稚年雙髫初合未勝冠三冬自解攻文史<lb/>
五色今看振羽翰人欲別時情自惡學粗通處事方難<lb/>
<pb n="KR4e0149_WYG_003-1b"/>
重來定有驚人句不作尋常子弟看<lb/>
　　　與曹宗魏髙進之酌別<hi>戊申春</hi>
小石橋西舊草堂故人停駕速壺觴相從未覺當時樂<lb/>
已别方知此㑹良潑眼生紅榴萬㸃染衣濃綠柳千行<lb/>
舊時遊處今為客怪得尊前語話長<lb/>
　　　戊申春雨書寓所壁<lb/>
去年秋旱深憂稼今嵗春霖復損苗聖主不應天有<lb/>
譴清時寜許物為妖浸滛便恐魚生釡漂泊誰將蟻渡<lb/>
<pb n="KR4e0149_WYG_003-2a"/>
橋江上舍前泥一尺掩書終夕聽飄蕭<lb/>
　　　題張性夫小景四絶句<lb/>
寂寂空山裏春和草自芳隔溪人不見髣髴喚劉郎<lb/>
水木隂森處茅堂四五間主人容直造擕手看青山<lb/>
秋氣著林麓蕭條門户閒兒童拾松子日暮不知還<lb/>
積雪斷山路柴扉晝不開明朝稍晴霽先看屋東梅<lb/>
　　　種桂花<lb/>
桂花分種出蟾宫柯葉雖異根荄同移來植向萬仭峰<lb/>
<pb n="KR4e0149_WYG_003-2b"/>
天髙地濶風露濃柯如碧琅玕織網罥出波濤寒葉如<lb/>
藍田玉金刀刻成光煜煜呉剛有斧不敢侵買臣睥睨<lb/>
停謳吟月來清影亦蕭瑟雨後綠葉常隂森我昔游廣<lb/>
寒靣受嫦娥訣世間蘭麝竟紛紛天香自與凡花别便<lb/>
須和本移不必凌風折眼明見此秋風前已覺身在青<lb/>
雲邊還將兩袖黄金粟散作竒香徧九天<lb/>
　　　紀蟬<lb/>
青林的皪珠月明有蜩夜棲安不驚吸風飲露髙且清<lb/>
<pb n="KR4e0149_WYG_003-3a"/>
忽焉有物來相仍扼吭拊背施五兵失聲長號死復生<lb/>
命已絶兮猶力争我方撫巻臨前楹聞之惻然起再行<lb/>
脩翎廣顙金簧聲須㬰已復不得矜弱肉强食神所憎<lb/>
六王已畢秦亦傾臨危欲援力不能豈獨此蜩傷我情<lb/>
　　　題宋起周扇<hi>今改字天民</hi>
馬頭花霧撲春衣馬尾青山歩歩随歸去奚童莫催促<lb/>
先生得意正吟詩<lb/>
　　　阮莊為張信夫題<lb/>
<pb n="KR4e0149_WYG_003-3b"/>
張郎別墅阮郎琴千載風流此㑹心認得湖山佳絶處<lb/>
緑楊窣地草堂深<lb/>
　　　過呉應文墓<hi>君丁丑生辛丑擢第知棗强縣年二十九卒</hi>
弱齡随伴走紅塵青眼相看獨有君俯仰十年嗟逝水<lb/>
凄凉今日拜孤墳英雄有恨文章在忠信無憑夭壽分<lb/>
下馬不堪重上馬夕陽回首亂浮雲<lb/>
　　　己酉西行<lb/>
出門别親友長揖官道傍送者或低回行者何慨慷功<lb/>
<pb n="KR4e0149_WYG_003-4a"/>
名來趣人安得戀舊鄉千金裝湛盧萬斛駕艅艎揚㠶<lb/>
出三泖凌空度天潢揮刄斬蛟鼉回首招鳯凰浮雲東<lb/>
南來矯若游龍翔前飛若先驅遥遥西北行西北帝<lb/>
王居樓闕天中央年華際太平賢俊争趨蹌一行策竒<lb/>
勲六轡馳康莊致君堯舜上載歌卿雲章夙志自耿耿<lb/>
况當膂力剛雨過碧天净月明仙桂香豪飲盡百瓠長<lb/>
歌激清商去去君莫疑船頭起虹光<lb/>
　　　梅竹月横幅<lb/>
<pb n="KR4e0149_WYG_003-4b"/>
羅浮仙子跨青鸞午夜凌風覲廣寒十二樓中都不寐<lb/>
大家齊凭玉䦨看<lb/>
　　　題扇靣二絶句<lb/>
緑樹䕃重灘平疇繞故山一犁春雨足萬事不相關<lb/>
敲火然青竹磨刀割素鱗江湖真樂事輸與洞庭人<lb/>
　　　泗涇曉發<hi>時同李天瑞迎提學王先生</hi>
夢醒滄江月上初依稀聽得唱呉歈推篷欲認停舟處<lb/>
已過前村十里餘<lb/>
<pb n="KR4e0149_WYG_003-5a"/>
　　　泊七寳鎮<lb/>
春來三月未登山此夜偏舟暫當閒怪底劔光藏不得<lb/>
舟人齊指斗牛間<lb/>
　　　庚戌初度<lb/>
三十年前此日中滿堂犀玉動春風桑弧有事羞長劔<lb/>
花甲無情恨轉篷白日嘯歌天地老青衫拜舞歳時同<lb/>
雲山向晚催詩句目斷天涯没去鴻<lb/>
　　　春日雜書<lb/>
<pb n="KR4e0149_WYG_003-5b"/>
雙翼錦䙰褷花間任爾棲春來自多雨日暮不煩啼<lb/>
日日花枝上新聲變轉嬌何如逐鳴鳯天上協簫韶<lb/>
清晨戒童子竹户不須開昨夜東風惡蒼苔有落梅<lb/>
庭樹誰教種無端惱客情昨宵牕外雨一半是渠聲<lb/>
無事盆池畔吹萍看藕秧金魚前歳放長得許来長<lb/>
種花種長春君子有深意願得堂上人紅顔亦如是<lb/>
凢花皆可愛萱草更忘憂未必真能爾聊將慰逺遊<lb/>
　　　王相之畫石蝴蝶<lb/>
<pb n="KR4e0149_WYG_003-6a"/>
處士夢中幽意美人衣上春風日午小軒人静闌干佇<lb/>
立從容<lb/>
　　　樂歸為張椿庭賦<hi>東海先生伯兄</hi>
東皇運𤣥化百物競華滋金商一司令黄葉滿庭墀大<lb/>
塊陶我形有合須有離古來賢達人此事那能違桓子<lb/>
治石槨三年費鑴追牛山感夕陽哀傷涕沾衣拳拳惜<lb/>
餘日欲作無窮規竟同草木腐千秋有餘悲賢哉椿庭<lb/>
翁洞燭今古非自言八十載不蹈危險機修身慎吾行<lb/>
<pb n="KR4e0149_WYG_003-6b"/>
大化從遷移幸此手足完庻不慙恩私生乎頽然順死<lb/>
當浩然歸陶濳擬輓歌生與親舊辭司空游壙中酣飲<lb/>
仍賦詩二子信可人吾今其庻幾酌酒自為奠告終自<lb/>
為詞琅琅數百言藥石兼蓍龜春風動歌吹賓從相追<lb/>
随山丘及華屋一視了不疑曠然世外遊豈為形迹羇<lb/>
人生有此身所貴能不虧全歸見其親此樂知者稀尚<lb/>
懐子輿氏易簀開衾時往者信自賢來日方未涯願翁<lb/>
劭厥徳優游過期頥<lb/>
<pb n="KR4e0149_WYG_003-7a"/>
　　　寄張拱辰<lb/>
納納乾坤一草廬年來踪跡半樵漁龍紋漸澁牀頭劔<lb/>
鴻寳虛傳枕内書霜後菊花香未减月中楊柳葉全疎<lb/>
飛書欲共天公語矯首青鸞隔太虛<lb/>
　　　秋雨三首<lb/>
江頭雨深泥没膝閉門十日氣欲塞黄茅斷岸景色異<lb/>
正晝狐狸嘯叢棘騎牛小兒誇慣熟疾走鳴鞭叩牛角<lb/>
幽人拄頰樓上坐欲㧞青蛇抉雲破<lb/>
<pb n="KR4e0149_WYG_003-7b"/>
男兒不學資身策有家不居逺為客年過三十尚塵土<lb/>
屢揖庸兒愧腰膝堂堂白日閒裏過可憐少年難再得<lb/>
嗚呼此道亦未喪且復臨風黙惆悵<lb/>
日暮北風捲地來柴扉無人驚自開黄沙飄揚擊人靣<lb/>
起看天色如煤炲此時高堂坐白首弱妻供具正奔走<lb/>
主人酌酒殷勤勸不知客心随風亂<lb/>
　　　題柳文裔扇<lb/>
峥嶸碧琅玕上有棲鳯枝鳯凰飛不還山鳥空愁思春<lb/>
<pb n="KR4e0149_WYG_003-8a"/>
風開野棠綠葉含華滋豈無好聲音緘口芳菲時諒無<lb/>
同心人欲語先成悲佳人惜芳年壯夫懷逺期寧能闒<lb/>
兩翅撲簌蒿下肥<lb/>
　　　庚戌歳暮在子南館夢二人傳呼入大門數折<lb/>
　　　　而東予問此何處曰内閣也方思所以應對<lb/>
　　　　者忽聞百舌鳴而寤以詩記<lb/>
賈董才名愧不勝臯䕫事業我何情春風一刻邯鄲路<lb/>
欹枕牕前百舌聲<hi>癸丑選庻吉士從左掖門趨内閣宛然夢中境也</hi>
<pb n="KR4e0149_WYG_003-8b"/>
　　　辛亥感興六首<lb/>
六籍無孔孟諸子競為書班馬雄兩漢韓柳後馳驅斯<lb/>
文雖未喪元氣久已殊云胡後來者每變日下趨靡然<lb/>
事華藻瑣甚雕蟲魚杳眇亂人耳黄鍾委路衢時無歐<lb/>
陽子誰為掃其蕪<lb/>
秦皇肆吞噬王白亦雄哉漢祖仗黄鉞韓彭後先來仁<lb/>
暴雖異趨戡定各竒才悠悠千載下文勝武畧頽貔貅<lb/>
百萬輩孰是長城材虎臥不脫爪天行不廢雷干羽格<lb/>
<pb n="KR4e0149_WYG_003-9a"/>
有苗茲運久未囘<lb/>
大運日頽下皇風返無期區區二三子乘時各揚眉聲<lb/>
名動京闕舉世欽所為吾觀古人作舉措不如茲悠悠<lb/>
歎升沉我獨傷此時<lb/>
漢王仗三尺陸賈陳詩書齊客工彈瑟其王乃好竽為<lb/>
業非不精鑿枘將焉如入水須操舟陸行須駕車君看<lb/>
屠龍手終年不食魚<lb/>
仲淹歸鄉閭榮光照江東散帛分族人府藏一時空明<lb/>
<pb n="KR4e0149_WYG_003-9b"/>
年買義莊傾槖無吝容向來西山下平田正春農老穉<lb/>
各欣欣鄉里自成風仰止慕芳躅咄嗟吾道窮<lb/>
急湍無漫波髙岡多烈風君子抱竒節安能與時同譬<lb/>
彼松栢姿豈雜蕭艾叢水濁不汚月道喪身乃窮誰云<lb/>
唐虞逺大運不再逢<lb/>
　　　夢入大第若官府有冠帔如命婦者肅容出果<lb/>
　　　　實為禮皆大如𤓰將别贈以硯其言意之委<lb/>
　　　　曲不能詳也記之以詩<lb/>
<pb n="KR4e0149_WYG_003-10a"/>
海霞流光五色爛瑶花風吹香不斷曲廊轉入迷近逺<lb/>
朱簾素壁光凌亂青衣傳言鳯凰囀雲鬟十二梳未徧<lb/>
金龍水寒粟生釧銀屏窈窕深不見朱扉啞然開半扇<lb/>
屋梁初日晃如練當軒揖我使我先神清度逺不敢眄<lb/>
遺我五花文玉硯雕盤異果珠琲粲入手光輝不能辨<lb/>
鳴鞘一聲來天上回身踏破梅花帳<lb/>
　　　題呉子南梅花扇<lb/>
一枝清絶傍瑶池消息須從雪裏闚待得玲瓏開滿樹<lb/>
<pb n="KR4e0149_WYG_003-10b"/>
狂蜂浪蝶已能知<lb/>
　　　筠屋為徐大章季父廷美賦<lb/>
徐君愛竹如愛玉種竹成林密如束林間結屋三四楹<lb/>
自説此生心事足䦨干一徑曲復曲落翠飛青暗人目<lb/>
我疑月明深夜中定有青鸞屋頭宿青鸞飛去久不還<lb/>
滿林翠羽秋闌珊時時一羽落書幌清氣逼人毛骨寒<lb/>
前年識徐君傾葢即知已坐我筠屋中焚香拂素几彈<lb/>
琴瀹茗終日留知我愛君清莫比雲萍一散雨經秋春<lb/>
<pb n="KR4e0149_WYG_003-11a"/>
風想見林塘幽晴牕展巻對圗畫使我東望心悠悠山<lb/>
林詩酒自真味江湖風波多隠憂洛陽紅紫易消歇冰<lb/>
雪此君宜共游呼王猷招蔣詡便合屋中連日住明年<lb/>
騎鶴上揚州碧雲回首知何處<lb/>
　　　花見羞後唐明宗淑妃王氏也予讀五代史感<lb/>
　　　　其瀕死為子乞命數語故為賦之<lb/>
花見羞問汝何時生不得見爾靣徒聞誇爾名爾名至<lb/>
今猶在人爾貌當時知絶倫花見羞雙蛾綠出侯門入<lb/>
<pb n="KR4e0149_WYG_003-11b"/>
金屋君王本代來不識中州曲風塵一朝起零落随馬<lb/>
足随馬足事已非果然摧眉伏沙泥游魂茫茫遶青塚<lb/>
羅衣血染何當歸花見羞入黄泉生時花應妬死後花<lb/>
反憐花謝枝頭子還結妾死心事誰當傳君王墓草埋<lb/>
寒烟春風麥飯灑誰邊花見羞恨千年<lb/>
　　　賦得碧甃寒根夀胡友松<lb/>
曲廊隂隂清晝閒砌臺亂匝苔花斑蒼龍何年蛻寒骨<lb/>
化為古松根屈蟠百折不能去回戈折㦸相撑住突然<lb/>
<pb n="KR4e0149_WYG_003-12a"/>
奮起石為裂散作孫枝不知數堅剛不容螻蟻穴正直<lb/>
黙有神靈䕶主人自是華陽仙雙瞳碧色耳垂肩平生<lb/>
丘壑有深癖愛此松根時醉眠薰風四月日正長松隂<lb/>
滿庭天氣凉我來夀君勸君酒摩挲鐡石龍鱗香松兮<lb/>
歳久根益深流膏滲乳日侵潯更千年後重相尋為君<lb/>
斸取根下苓采花釀酒共君斟飄然輕舉紫山岑<lb/>
　友松諱澄方靣疎髯龎然福厚人也予與其子以祥<lb/>
　游故往夀之同㑹者王鶴坡良佐戚龍淵舜和姚經<lb/>
<pb n="KR4e0149_WYG_003-12b"/>
　憲平夫侯司訓公積嚴潤菴以徳予與以徳連婣自<lb/>
　此日始俯仰三十有三年矣追思往跡為之悵然甲<lb/>
　申端午日記<lb/>
　　　夜泊鳯凰山聞鳥啼有感<lb/>
呉蠶三眠欲上山呉禽夜啼吻欲乾啼言摘山須看火<lb/>
天欲明時啼更苦傷弓傷虎人物同此鳥前身是蠶女<lb/>
青樓美人紅錦帷歌舞歸來月已低銀釭斜明照春睡<lb/>
問著摘山渾不知<lb/>
<pb n="KR4e0149_WYG_003-13a"/>
　　　節庵<lb/>
君不見徂徠松四時不改葉又不見淇園竹青青傲霜雪<lb/>
借問二子何能然信是平生有竒節男兒意氣干雲霓草<lb/>
廬抱膝龍蟠泥廟廊不改巖穴操事在他時人未知<lb/>
　　　同以祥赴試過張性夫宿<lb/>
水底雞鳴事有無琉璃千頃浸浮圗眼中便覺塵嚻盡<lb/>
他日何煩去五湖<lb/>
落日放舟三泖西紅霞碧浪樹參差輞川風景還堪畫<lb/>
<pb n="KR4e0149_WYG_003-13b"/>
喚取王維共賦詩<lb/>
夢破滄洲明月低水村依約有鳴雞江神借我天風便<lb/>
牆柳枝枝盡向西<lb/>
　　　楓橋望虎丘<lb/>
闔閭𦵏後三千歲霸氣銷沈虎亦亡留得當時舊園寢<lb/>
重重樓閣祀空王<lb/>
　　　為阮大經題畫二首<lb/>
萬里龍沙隔五湖朔風吹雪㸃黄蘆題詩為問沙頭鴈<lb/>
<pb n="KR4e0149_WYG_003-14a"/>
來日天驕欵塞無<lb/>
單于羊馬漢臣衣泪洒西風日暮時千歲子卿終不死<lb/>
白頭知為李陵悲<lb/>
　　　試後待榜題桂花期顧時亨次舜和韻<lb/>
花發年年自有時徃年空恨得花遲長安歸路天香滿<lb/>
喚起黄筌寫折枝<lb/>
憶從年少看花譜數到紅梅已厭遲入手天香笑今日<lb/>
秋風己過第三枝<lb/>
<pb n="KR4e0149_WYG_003-14b"/>
　　　為任芸軒題畫兼以識别<lb/>
先生家住南村頭草堂占絶林塘幽隂森竹樹交户牖<lb/>
屏居終歲忘春秋家藏舊書三萬軸子孫百世猶堪讀<lb/>
漁鄉松鄉及薇庵後先聲價遥相屬先生讀書不為名<lb/>
春秋四十猶閒身彈琴賦詩足真趣壺矢終日留佳賓<lb/>
晴牕時臨硬黄帖鐡畫銀鈎照箱篋廣平老宋何足誇<lb/>
髙意直與鍾王接新編古製收不遺珊瑚寳樹琅玕枝<lb/>
人言一字不充飽先生把玩恒忘饑鯫生忝是龍門客<lb/>
<pb n="KR4e0149_WYG_003-15a"/>
十載過從如一日天風吹人不得留只尺遂成千里隔<lb/>
離筵示我古畫圗畫景彷彿南村居青山九㸃遥相暎<lb/>
淺水平橋接芳逕橋上人來知為誰安丘横雲逺莫定<lb/>
山林朝市不可偕臨圗使我心悠哉便須立效報天子<lb/>
還此同歌歸去來<lb/>
　芸軒名志字孝忠能書好文安丘袁澄夫湘横雲顧<lb/>
　東曙曦皆芸軒詩㑹中友也<lb/>
　　　河間道中遇雪次何汝誠韻<lb/>
<pb n="KR4e0149_WYG_003-15b"/>
冒雪登車倚酒酣日髙猶自怯風嚴不須更問春消息<lb/>
已有天花壓帽簷<lb/>
　是日五鼔行天明雪滿頭䰒鬆如瑶花俞君世美董<lb/>
　君世良相視大笑因賦此壬戌汝誠下第卒丙寅世<lb/>
　美授臨江推官卒獨世良以丙辰登第今為大理丞<lb/>
　同車四人十餘年間半入鬼録人生豈足恃哉己巳<lb/>
　三月二日東昌舟中識<lb/>
　東江家藏集巻三<lb/>
</p>
<p>
</p>
  </div>
</body>
</text>
</TEI>
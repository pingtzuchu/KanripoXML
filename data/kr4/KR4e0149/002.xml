<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻二<hi>初集二</hi>
                </head> <lb/>
    <p>
<pb n="KR4e0149_WYG_002-1a"/>
欽定四庫全書<lb/>
　東江家藏集巻二<hi>初集二</hi>
　　　　　　　　　　　　　明　頋清　撰<lb/>
　山中稿<lb/>
　　詩七十一首<lb/>
　　　陪芸軒觀海宿村家紀事四首<lb/>
三月呉江上垂楊作意青兩堤煙冉冉一路雨冥冥客<lb/>
况今初識舟行未可停漁翁不愁懼獨立釣前汀<lb/>
<pb n="KR4e0149_WYG_002-1b"/>
雲合天如羃江翻浪若飛衆山當晝隠孤樹入煙㣲舟<lb/>
楫危前路庭闈感昨非不知天早晩時見牧童歸<lb/>
暝入空江路茫茫問所投電光時掣劔雨勢欲翻舟鴻<lb/>
雁鳴何及蛟龍怒未休前村有燈火漸近復生愁<lb/>
中流失舟楫一瓠千黄金風雨江村暮野人懐顧深霑<lb/>
濡免僮僕懽㑹洽朋簪惜哉漂母意當者非淮隂<lb/>
　是日過黄浦即雨暮抵村家雨稍歇主人出迎予辭<lb/>
　之而主意甚勤既登㟁雨作如注明日舟中水没足<lb/>
<pb n="KR4e0149_WYG_002-2a"/>
　使無此人狼狽可知矣主人范姓忘其名辛亥復至<lb/>
　海上訪之其人已歿家亦蕩析久矣蓋困於煮海也<lb/>
　為之憮然<lb/>
　　　水仙扇面<lb/>
瑤池不見董雙成清夢依依繞玉京歳晩相逢洛川路<lb/>
一江寒碧月空明<lb/>
　　　絶句<lb/>
雲暗西山雨欲来好風先到讀書堆幽人正熟羲黄夢<lb/>
<pb n="KR4e0149_WYG_002-2b"/>
亂掲牀頭書巻開<lb/>
　　　庚子秋日書感<lb/>
槐花如雨落秋金睡起憑闌思不禁滿地綠隂容我懶<lb/>
一篇長句向誰吟馬因㨗歩翻成蹶水到無聲始是深<lb/>
世事相逢已如此此生何必漫勞心<lb/>
　是歳提學廣信婁克譲先生以予輩從巡按選入學<lb/>
　抑不予鄉試曰入學不由正途出門便差也<lb/>
　　　送沈惟馨赴舉和陳剛中韻<lb/>
<pb n="KR4e0149_WYG_002-3a"/>
朝陽有鳴鳯髙岡有梧桐男兒生盛時肯負氣吞虹君<lb/>
不見飯牛者長歌白石齊東野堯傳舜繼雖不逢奮起<lb/>
猶能奠青社又不見和氏璧胚胎本是山中石鐫磨一<lb/>
日遇良工遂與鎮圭登紫極絲衣采采青於藍江邉握<lb/>
手皆停驂便登萬里道肯戀一夕談長風巨浪在足底<lb/>
蓴絲菰米焉足甘送子出九山山鳥鳴間關官亭楊柳<lb/>
不用攀笑指孤鶚青雲間送子渉澱湖畫槳揺清波鳯<lb/>
山回首何嵯峨袖中雄劔鳴蛟鼉雝雝鳴鳯菶菶梧桐<lb/>
<pb n="KR4e0149_WYG_002-3b"/>
一川秋水兩腋清風輟耕鹿門隴獻賦長楊宫干羽舞<lb/>
兩階日月明重瞳雲梯一回首擾擾多沙蟲嗟我此行<lb/>
不得相從兮但虚牕静夜夢想秦淮四壁之高峰秋風<lb/>
好消息早寄南飛鴻<lb/>
　　　沈惟馨之赴舉也予既有詩和陳剛中韻送之<lb/>
　　　　矣今再寄七律一首<lb/>
鳯凰臺下簇雕鞍臺上雲封十二闌日炫龍光鍾阜曉<lb/>
空蟠虎氣石城寒凌風有夢排天闕鞭石何由泛海瀾<lb/>
<pb n="KR4e0149_WYG_002-4a"/>
吹徹紫簫天似水月明猶想獨乘鸞<lb/>
　　　題竹<lb/>
兔頴凉分月魄鳯毛寒濕松烟日暮白雲飛盡一天秋<lb/>
色蒼然<lb/>
　　　枯木睡禽<lb/>
皇仁覃八荒虞網解三靣小鳥深山中獨宿不驚眄<lb/>
　　　詠二喬得真字韻<lb/>
銅雀金陵總未真六朝花月幾經春闌干誤喜逢傾國<lb/>
<pb n="KR4e0149_WYG_002-4b"/>
却是丹青巻裏人<lb/>
　　　北壇齋宿<lb/>
初月明逺樹繁星麗髙空清壇矗紫垣周道蟠青虹地<lb/>
勝宅壬坎木秀扶杉松惟時八月初萬象呈秋容長原<lb/>
鎖寒碧乾樹明新紅嘉穀卧連野敗稂枯作叢歳功奄<lb/>
銍艾吉日臨著雍時祀不敢後冠葢来童童㣲名繫官<lb/>
府將送煩僕僮追随縉紳後周旋尊爼中仰瞻霄漢間<lb/>
神光煜昭融駿奔既肅穆對越何昻顒官備物有紀夜<lb/>
<pb n="KR4e0149_WYG_002-5a"/>
寂天無風清樂發絲竹嚴令聞鼓鐘籩豆紛夙飣醢菹<lb/>
簇時供長煙起葦炬畫燭輝雕籠霓幢隠雙鳯雲軿留<lb/>
六龍和熈洽幽𤣥蜚蠁聞蒼穹由来誠敬孚不在儀品<lb/>
豐吾聞古王都右社而左宗宗以明祖徳社以昭神功<lb/>
民非土與榖生養安所從所以古至今嚴祀無終窮吾<lb/>
侯素勤理祀事尤寅恭飲食神既嗜茀嘏宜来崇君看<lb/>
秋野間萬寳如崇墉百室㑹盈止醴醪各迎逢閭閻禮<lb/>
讓行囹圄莓苔封神功不可忘允侯誠所通作詩紀盛<lb/>
<pb n="KR4e0149_WYG_002-5b"/>
事竊效康衢童<lb/>
　　　破鏡篇<hi>有隣婦再適而還省其前姑者感而賦此</hi>
破鏡寧終破不願重入奩斷絃寕終斷不願鸞膠粘人<lb/>
生一生惟一死此身豈可輕相許因循一語渉狐疑死<lb/>
向重泉作羞鬼所以古志士跬歩不敢輕譬逢三岐路<lb/>
熟問乃敢行屹立萬仭岡决眥孤風生乾坤落落一身<lb/>
逺風塵混混雙眸明古人已去不可作末世吁嗟輕唯<lb/>
諾昨日仇讐今友朋朝哭泣兮暮歡謔凉風蕭蕭吹客<lb/>
<pb n="KR4e0149_WYG_002-6a"/>
衣蒼茫歳晩孤鴻飛梅花夾道慵舉首涕泪滿襟懐昔<lb/>
時我願天地間萬事皆從願有始必有終不作風花片<lb/>
陶然百歳中永絶癡兒面君不聞蔡琰胡笳十八拍千<lb/>
載英雄泪如霰<lb/>
　　　征婦詞<lb/>
銀燈花落夜遲遲最憶燈前笑語時哀樂易遷驚逝水<lb/>
關山無路怨娥眉風沙漠漠人何在星漢迢迢鵲亦疑<lb/>
見說天山弓未掛敢將清泪浪沾頥<lb/>
<pb n="KR4e0149_WYG_002-6b"/>
　　　村居雜興六首<lb/>
屋東小隄長半里疎柳成行䕃秋水無風時復一葉飛<lb/>
有風終夜鳴不已<lb/>
庭前薔薇好枝葉初秋落殘冬更發雖無顔色媚西風<lb/>
甘與貞松待霜雪<lb/>
石橊經霜紅滿枝前年三月移根時珠囊玉醴纎手擘<lb/>
幽人為爾驚棲遲<lb/>
盆池養蓮期看花兩年不發吁堪嗟浮萍葉死水痕長<lb/>
<pb n="KR4e0149_WYG_002-7a"/>
㣲波蹙蹙跳魚蝦<lb/>
梅花吾儕之故人寂寞短籬今五春遲喚南隣錦囊客<lb/>
月明為返羅浮魂<lb/>
靈均沈湘陶令死籬下寒香久無主江邊一笑倚清秋<lb/>
爛漫西風幾今古<lb/>
　　　秋夕露坐作<lb/>
𤣥天大無匹要亦有窮處不知窮處外曠莽復何寓茫<lb/>
然仰太虛㗳爾消萬慮規規塵網中齷齪焉足諭<lb/>
<pb n="KR4e0149_WYG_002-7b"/>
　　　登夏時茂澄碧覽翠二樓<lb/>
澄碧髙樓三泖東闌干如畫倚江空風傳鶴語灘聲静<lb/>
潮挾龍腥海氣通萬象盡沉雲影底八牕都在月明中<lb/>
抛書便作南昌夢秋水長天一色同<lb/>
越水呉山指顧中虛簷百尺臥元龍都將宇宙清明氣<lb/>
散入江湖礧磈胸天末鳥飛雲淡淡海門烟散樹重重<lb/>
若為借得湘妃瑟鼓向江南十二峰<lb/>
　　　寒夜<lb/>
<pb n="KR4e0149_WYG_002-8a"/>
晚雲欲雪寒糢糊㣲月遞明光有無枯桑林頭北風急<lb/>
山鬼呌嘯林鵶呼此時柴門寂如磬借問夫子何為乎<lb/>
一盞油燈照虚壁夢在洙泗談黄虞<lb/>
　　　夜半燈盡作<lb/>
寒雞聲啾啾隂墻明殘雪推牕月當户始聞二鼓歇殘<lb/>
編有至味黿鼎芬在列夜闌燭復盡此意誰共説嚴風<lb/>
逼兩袖攬衾更騷屑<lb/>
　　　雪中對客<lb/>
<pb n="KR4e0149_WYG_002-8b"/>
茅屋無風已自寒客来飛雪滿遙山相看只合圍爐坐<lb/>
欲去誰能放棹還梅萼映空増悵望松枝低檻故闌珊<lb/>
平生陶穀多才雋愁絶佳人一笑間<lb/>
　　　除夜<lb/>
更無栢酒共桃符一巻離騷伴竹爐短褐有情憐歳月<lb/>
敝冠無恙笑頭顱白波東逝傷心逺青鳥西飛入望孤<lb/>
久臥滄江慣愁思不将明日問榮枯<lb/>
　　　辛丑春夜聞雨<lb/>
<pb n="KR4e0149_WYG_002-9a"/>
破屋寒多怯夜眠驟聞鳴雨更欣然已拚牕下琴書濕<lb/>
暗喜庭前草木鮮簷澑不齊時㸃㸃燈花無謂故娟娟<lb/>
清時美景雙惆悵臥聽淋浪百慮煎<lb/>
　　　遣興<lb/>
門掩青蘿月牕含綠樹煙咿吾閒白晝寂寞任長年荒<lb/>
野無窮日滄江不盡天傷春復懐友悵望一凄然<lb/>
綠重墻頭柳紅欹谷口桃燕輕翻水㨗鸛暖入雲髙好<lb/>
景宜佳句殘尊有濁醪故人滄海上相憶釣金鼇<lb/>
<pb n="KR4e0149_WYG_002-9b"/>
　　　雨不止<lb/>
細雨久不止江臯泥漸深出門妨散歩隠几獨長吟柳<lb/>
重墻頭壓苔添石靣侵煙雲方滿眼花鳥莫關心<lb/>
　　　春日將適郊外忽暴風阻行<lb/>
二月六日天氣惡捲地黑風吹倒人却看花柳俱無色<lb/>
忽訝江山不似春高臥野人滋懶散欲飛燕子自逡巡<lb/>
東園有約不如意須待来朝理釣綸<lb/>
　　　寫懐<lb/>
<pb n="KR4e0149_WYG_002-10a"/>
美酒新豐市輕車洛下城星霜悲聚散寒暑遞枯榮彤<lb/>
管三千字青冥十萬程遼天来去雁華屋短長檠烟栁<lb/>
風中亂溪雲席上横西山朝有氣北斗夜無聲病得休<lb/>
文瘦貧看季子輕幾年嗟敝褐此日笑長纓茅屋依江<lb/>
静林花近眼明芊綿随綠草悵望聽流鶯畫虎將焉用<lb/>
屠龍竟未成扁舟徒漾漾春水故盈盈尚覺乾坤大空<lb/>
餘夢寐清一枝原樹鵲百丈海天鯨落月愁何奈滄洲<lb/>
歳屢更途窮滋懶鈍時屈藉幽貞雅鄭難同調梟鸞本<lb/>
<pb n="KR4e0149_WYG_002-10b"/>
異鳴永懐萍泛泛敢謂鐡錚錚遇竹時題句逢鷗且問<lb/>
盟茂先如可作雄劔在延平<lb/>
　　　春日雜興<lb/>
東風一夢過南園呉水呉山興杳然經雨落花還似錦<lb/>
弄風柳絮不成綿林猿夜嘯空哀月江鳥晴飛欲傅天<lb/>
處處蘭橈移白晝邉生終日枕書眠<lb/>
羣山西北翠如煙三女荒岡草樹連瑤井鶴鳴凡幾歳<lb/>
碧潭龍去不知年潮平滬瀆城頭月花落雲間洞裏天<lb/>
<pb n="KR4e0149_WYG_002-11a"/>
千古廢興如昨日幾回牕下掩殘編<lb/>
泛觀今古不勝哀又向江邊歩綠苔曾見楚兵回栢舉<lb/>
誰教越女上蘇臺君臣得失餘文史羅綺繁華徧草莱<lb/>
最恨鴟夷五湖去胥濤空湧浙江雷<lb/>
千雉孤城枕碧流晴天望逺自生愁金羈絡繹花邊馬<lb/>
玉霧葱蘢柳外樓何處健兒誇仗劍<hi>時中人汪直方開邉</hi>幾年漁<lb/>
父獨垂鈎白鷗飛入蒼烟裏目斷斜陽送去舟<lb/>
　　　環溪十詠得蓴菜<lb/>
<pb n="KR4e0149_WYG_002-11b"/>
秋風吹嫩碧溪蓴春韭寒菘别置倫入手細牽青不斷<lb/>
盈筐滿貯緑仍勻許同玉膾成雙美未數金盤饌八珍<lb/>
多渇長卿愁内熱謝他清淡養天真<lb/>
　　　錦衣歸釣圖<lb/>
天上歸来錦作袍呉江春水泛蒲萄傍人未識扁舟意<lb/>
猶道先生學釣鼇<lb/>
　　　八月十五夜<lb/>
月色好如此欲吟誰起予鈎簾望南極散履下前除潤<lb/>
<pb n="KR4e0149_WYG_002-12a"/>
氣連滄海浮光混太虛曠然心境㑹端坐念𤣥初<lb/>
　　　秋興和芸軒韻<lb/>
海嶠千峰揷漢齊每因松竹問幽棲江山舉目成圖畫<lb/>
天地從人作品題身隠不妨随鹿豕門閒應得長蒿藜<lb/>
何須綠野功成後始是黄梁夢破時<lb/>
伏雨闌風日未休越山呉水共悠悠鸞書不返瑤臺暮<lb/>
雁陣争回碧樹秋敝褐有情依客子斷碑無主怨王侯<lb/>
平生宋玉多悲感擬脱青衫趂白鷗<lb/>
<pb n="KR4e0149_WYG_002-12b"/>
碧海縈迴天際還海山青翠束連環銅城北望三干里<lb/>
金斗西横百二關落月有時聞畫角夕陽何處倚危闌<lb/>
清江面面芙蓉滿安得凌波却暫攀<lb/>
　　　冬至書懐<hi>是歳九月初連雨腐稼明年壬寅大饑米石至千二百錢</hi>
隂盡陽復回年華遞相促明燈坐深夜長歎拊髀肉憶<lb/>
昨童丱初未念寒與燠依依隣舍兒游嬉日相逐九齡<lb/>
事書史稍解知撿束十三文義通孜孜務磨琢維時心<lb/>
尚孩寒暴畧相續逡巡隣弱冠人事有顛踣舊業竟蕭<lb/>
<pb n="KR4e0149_WYG_002-13a"/>
條凄然泣松竹繫名庠序間晨暮恒碌碌夙心雖未改<lb/>
奈此塵囂瀆翻思少日誤閒暇安可復今年值霪雨<lb/>
積潦彌旬朔荒居迫沮洳下牀水沒足魚行僅兩月<lb/>
悶絶每思哭侵冬始安居卒歲已無穀匆匆日復日<lb/>
不覺流光速朝來日長至推枕乃驚<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>清晨隨冠冕<lb/>
州衙拜黄屋於惟萬乘尊至徳春同育顧兹嵗小歉<lb/>
聖心已煩蹙恭聞遣明詔四出洗寃獄人和天乃應生<lb/>
意豈長鞠惟應西江水不及轍中涸歸来茅屋底寂寞<lb/>
<pb n="KR4e0149_WYG_002-13b"/>
對僮僕仰看天意愁雨雪交相屬侵陵及蘭蕙摧壓倒<lb/>
松菊海宫東南天一望雲彌目傍村八九家悄若住空<lb/>
谷往来迹已斷况乃相賀祝物情厭荒落天亦恨幽獨<lb/>
閉門日易暮忽已見燈燭所思渺雲漢誰與論心曲須<lb/>
㬰雨聲歇牕隙風簌簌夜久寒轉嚴指直不敢觸寒爐<lb/>
撥殘灰邈矣拱先躅因思古達士渉世多翻覆譬之百<lb/>
鍊金歴久乃精熟蹇予沙礦姿敢爾恨幽辱顧此年歳<lb/>
長便便止空腹烟雲方滿眼何時見清旭維東有滄海<lb/>
<pb n="KR4e0149_WYG_002-14a"/>
浩漫侵坤軸其上通星辰其下連河瀆吾將駕靈查一<lb/>
訪巫咸卜<lb/>
　　　海棠四首<lb/>
濯錦江頭富貴花何年流落海天涯玉人二八空閨裏<lb/>
歳歳因君感物華<lb/>
屑玉塗坯艶一叢内園開處錦屏幪何人錯認楊妃醉<lb/>
泪濕春風憶夢中<lb/>
日暖風暄人意慵海棠正向此時紅誰云花好能消恨<lb/>
<pb n="KR4e0149_WYG_002-14b"/>
花恨於人更不同<lb/>
香頰潮紅軃翠襦絳唇㣲吐滴臙脂游絲不動日停午<lb/>
斜倚東風若有思<lb/>
　　　通波塘泛舟沈惟馨王大用錢時歛聯句<hi>時歛與謙</hi>
　　　　<hi>舊字</hi>
舟出五里塘迢迢去路長水花紅近眼烟柳綠成行茅<lb/>
屋依山小汀蘭拂棹香時時見漁父擊楫下滄浪<lb/>
　　　夢登連閣甚髙敞前繞羣山松影披拂簷下真<lb/>
<pb n="KR4e0149_WYG_002-15a"/>
　　　　異境也賦詩八句而記其半漫識于此<lb/>
髙閣凌虛拂紫霄四簷軒敞接連鼇千巖對起龍蛇窟<lb/>
兩足親登鳯鳥巢<lb/>
　　　相先生具慶堂<lb/>
堯日仁風遍萊庭瑞氣重康强惟徳召和樂自天鍾甲<lb/>
第花迎户高堂雪覆松伯鸞才不衒徳耀禮偏恭穆穆<lb/>
金蘭契娟娟玉樹容紘綖催夜績杖屨閱春農景入榆<lb/>
林晚甘回蔗境穠鞶纓晨濟濟笙鼓日雝雝偕老無遺<lb/>
<pb n="KR4e0149_WYG_002-15b"/>
恨傳芳有亢宗已全三釡養行遂五花封委曲呉江水<lb/>
㣲茫泰岱峰題詩遙獻壽春色兩融融<lb/>
　　　醉書<lb/>
車不避太行坂舟不辭灎澦堆男兒生不履窮途一生<lb/>
肝膽何由開君不見東魯緼袍子君不見南海伏波老<lb/>
二旬九食未為病白頭意氣日矯矯英雄未遇龍蟠泥<lb/>
他日何緣悔曩時逝將白石礪吾齒饑来快嚼南山芝<lb/>
　　　巢雲為倪舉人賦<lb/>
<pb n="KR4e0149_WYG_002-16a"/>
越山山人迹大竒卜居直與浮雲齊誅茅不畏虎争穴<lb/>
拓地逺教龍擇棲初来尚嫌巾履濕住久更覺青天低<lb/>
飛旌巻斾互明滅松牕石榻同凄迷時時蒸翠落書幌<lb/>
往往空青霑杖藜山人前年不出山丹崖緑壑時攀躋<lb/>
半笻横絶隴頭路一犁耕破芝田泥今日山人振衣起<lb/>
飛雲萬里随東西翻騰百川雨九土變化豈復知端倪<lb/>
雲兮能舒復能巻世間萬事如蓬轉巖崖霄漢各有時<lb/>
男兒那得長偃蹇作歌贈君殊短短功成舊巢莫相逺<lb/>
<pb n="KR4e0149_WYG_002-16b"/>
　　　嘗𤓰得麻字<lb/>
旋㧞霜刀剖玉𤓰清甘入口四筵誇憑君莫問渠家世<lb/>
見説青門又種麻<lb/>
　　　待月軒為錢塘沈廷璧賦<lb/>
高軒峨峨臨水開虛簷四敞無纎埃主人為此興不淺<lb/>
要待嫦娥天際来晴空落日清如洗逺水㣲茫翠烟起<lb/>
清簟疎櫳半捲簾思入滄溟幾千里滄溟迢迢天漢東<lb/>
玉蟾戲水龍王宫清輝只尺不可覩幽情爛熳迷雲空<lb/>
<pb n="KR4e0149_WYG_002-17a"/>
有時掀髯琢詩句烏鵲啁啾隔烟樹長吟呼起白鳯来<lb/>
恨不同飛碧霄去有時慿闌吹洞簫簫聲幽咽驚濳蛟<lb/>
倦来夢入水精殿寒光百道飛銀瑤香殘燭冷催更鼓<lb/>
遐想蒼茫極今古牛渚金陵夜夜天風流百世俱塵土<lb/>
感時撫事情依依東望蓬莱意轉迷繞闌風露不知冷<lb/>
隔水松篁應慘凄錢塘亦是三江地風景尋常接宵寐<lb/>
撫巻知君信可人不覺神飛渡江澨我歌待月篇月應<lb/>
解我意不用闌干苦凝睇少遲銀橋天際起與爾同舞<lb/>
<pb n="KR4e0149_WYG_002-17b"/>
霓裳隊<lb/>
　　　久雨<lb/>
江上癡雲接地低閉門終日看凄迷東園有約無由到<lb/>
想見春泥沒馬蹄<lb/>
　　　癸卯立春日寄陸時敏<lb/>
五載藍袍觸暗塵梅花風起又新春漫憐司馬長多病<lb/>
自説莱蕪已慣貧經雪松篁猶在眼弄晴禽鳥漸宜人<lb/>
風光此日催詩夢已入芳洲采綠蘋<lb/>
<pb n="KR4e0149_WYG_002-18a"/>
　　　初赴舉時賦七律一首留别諸公適時敏以詩<lb/>
　　　　來即用其韻<lb/>
同時濟濟盡英才况復清朝景運開幸與諸公作先路<lb/>
敢期三䇿便掄魁秦淮山好天開畫揚子江深地走雷<lb/>
應到高秋明月夜思君直上鳯凰臺<lb/>
　　　奉餞郡守稷山王侯得鳯字<lb/>
南薰不入虞絃弄兩岐每詑漁陽誦豈知三年東海頭<lb/>
黍稻連雲繭如瓮皇華問俗已知本丹扆思賢每勞夢<lb/>
<pb n="KR4e0149_WYG_002-18b"/>
雙旌此去誰能留矯首梧岡聽鳴鳯<lb/>
　　　初舉不第却回書所歴<lb/>
濳魚不出槮棲鳥不出林不因風雷便豈識天地之大<lb/>
江湖深天風颯颯吹黄槐江船擊鼓凌晨開便為萬里<lb/>
客豈復兒女猜雲帆悠悠渡三泖已覺從來雙眼小瞥<lb/>
然一瞬出澱湖使我塵襟豁如掃將軍祠前芳草多隂<lb/>
廊古瓦封苔窠英雄恨殺白衣㯭千載此地還來過陳<lb/>
湖北來勢尤大氣象渾疑在天外波光黯慘迷西東驚<lb/>
<pb n="KR4e0149_WYG_002-19a"/>
雷噴雪吹腥風同舟十人半失色我疑此處藏蛟龍湖<lb/>
西一帶風初静呼酒開筵共相慶推蓬又覺眼豁然黄<lb/>
天獨墅天相連向來顛沛幾不免到此始知應自憐出<lb/>
門只尺已如此况乃天涯千萬里何處池塘楊柳青誰<lb/>
家門巷炊烟起依稀漸覺風景佳前頭已是姑蘇臺夫<lb/>
差句踐兩寂寞倡謳市語喧如雷揚帆逕逐東風便不<lb/>
盡平生游覽願扁舟信宿過望亭錫山如畫遥相迎道<lb/>
傍深刻十三字千載不磨賢令名<hi>有石大書無錫縣知縣永嘉項公愛民父</hi>
<pb n="KR4e0149_WYG_002-19b"/>
<hi>母凡十三字</hi>毗陵郭裏舟初住榆葉零零雜風雨綀衾獨擁<lb/>
不成眠是夕方知有覊旅丹陽自昔稱畏途我實初行<lb/>
兼病軀蹇驢登登不能止緣崖歴谷何縈紆日斜憇足<lb/>
句容道尊酒聊將潤枯槁當壚可是臨卭人茜裳廉纎<lb/>
不動塵人言巫山在平地對靣已隔黄姑津風塵浩蕩<lb/>
催征馬西望金陵去如寫片雲飛来我已愁頃刻滂沱<lb/>
遍原野道邊茅廬大比拳俛首急入如窮猿蒼皇已<lb/>
識異鄉味帡幪始知大厦恩行行見説宸居近趣馬<lb/>
<pb n="KR4e0149_WYG_002-20a"/>
加鞭氣重奮此時天公亦開晴氛埃滌盡穹宇清<lb/>
中和橋上初登覽目極遥天發深感江山如此不<lb/>
早來幾向此生虚壈坎鍾山如龍雲際來石城雙<lb/>
闕中天開固知傳聞不虚假神祖規模真壯哉長<lb/>
衢蕩蕩平於砥井畫棋分各條理接棟連甍如灌<lb/>
雲去馬來軒若流水聲華文物競奢豪公子王孫<lb/>
處處遭佳人總為王㓜玉將軍不數霍嫖姚東山<lb/>
明月西江水盡日尋游看不已細柳深藏朱雀橋<lb/>
<pb n="KR4e0149_WYG_002-20b"/>
飛花暗滿長干里自從失脚下青冥往跡回看如<lb/>
敗枰束書羞詠月中桂鼓棹還為江上行長江三<lb/>
靣山如壁環拱金陵護宸極古稱天塹信非虚自<lb/>
是荒淫足亡國波平風穩帆檣健倐忽金山當我<lb/>
靣竒形秀色畫莫工信知天巧非人功平生夢想<lb/>
不可到足慰此行樵悴容南徐自古雄豪地到此<lb/>
令人益竒氣惜無許渾千首詩洗我胸中不平事<lb/>
舟行半日下丹陽新豐美酒又聞香同行半是同<lb/>
<pb n="KR4e0149_WYG_002-21a"/>
來伴相對不言空感傷搴篷逕指呉門路一片歸心亂<lb/>
雲霧江山不學蘇秦家風景蒼蒼只如故故園到日天<lb/>
已寒江楓落葉秋斑斑青尊提擕湛緑醑故人為我開<lb/>
歡顔西風落日吹芳菊共挹寒香散幽獨困窮拂鬱豈<lb/>
徒爾况我霜毫未應秃君不見芙蓉花生江臯秋風未<lb/>
至寕蕭條又不見千里駒服塩車霜蹄一蹶氣轉加丈<lb/>
夫結束自有地肎學兒女空愁嗟風簾日暮展書讀炳<lb/>
炳丹青照人目臨淵羨魚知已非呼童静掩林間屋<lb/>
<pb n="KR4e0149_WYG_002-21b"/>
　　　讀莊子有感<lb/>
落日平林烟霧生西風茅屋短檠明書生已惜三千字<lb/>
狂客猶誇九萬程蠻觸干戈神獨領蜉蝣日月夢濳驚<lb/>
舊游亦有芝蘭契冰雪何人與問盟<lb/>
　　　少年行<lb/>
驅車上太行前有九折坂回車下平原畢竟無人輓升<lb/>
高望同行去去日已逺及今努力尚可追西山白日下<lb/>
來時<lb/>
<pb n="KR4e0149_WYG_002-22a"/>
　　　甲辰九月五日迎司馬蘭亭過蔡廷章宿<lb/>
㟁側野花香拂棹竹間細水暗通船塵中已覺俱成夢<lb/>
幽處真疑别有天紅歛江村寒暎日翠浮沙市晚生烟<lb/>
平生不為躭幽興容易那能到輞川<lb/>
清霜未降楓先赤紫蠏初嘗菊半黄終嵗只聞田舍樂<lb/>
一時頓覺市朝忙清晨雁䳱盈前浦落日牛羊滿近岡<lb/>
為問東臯有餘地便應從此作鄰莊<lb/>
　　　感興六首<lb/>
<pb n="KR4e0149_WYG_002-22b"/>
青皇播羣品百鳥和聲音秋風一夜起繞屋寒蛩吟四<lb/>
時有代謝何况古與今懐哉劉文苑高臥紫山岑<lb/>
鳯凰長丹穴不識烏與鳶飛飛度中州關山鬱芉綿文<lb/>
翰一震耀百喙起紛然崑崙有瑶樹𤣥洲多玉田下有<lb/>
醴泉流上有蔚藍天誰能復記慮一去三千年<lb/>
兀兀深夜坐迢迢千古思棄我萬鎰寳坐此一飯羈前<lb/>
瞻日既逺内顧心還悲蘭荆不同長緑髪坐成絲彦明<lb/>
古烈士誰哉繼餘輝<lb/>
<pb n="KR4e0149_WYG_002-23a"/>
投䑕且忌器愛牛搏其䖟事固有大體一怒安可慿所<lb/>
以古聖哲逺覽窮千齡豈無一决勇而獨務含宏斯人<lb/>
不可作彼夫竟慿陵<lb/>
椿夀期萬歳龜齡亦千秋傷哉蜉蝣蟲朝生夕不留君<lb/>
子與衆人其道亦相侔計日不計年吾生將安投<lb/>
不寐起中夜鈎簾坐前楹傍見松桂影仰看江月生銀<lb/>
河正無翳萬里亘天横晶光動左右四闥晃虛明中懐<lb/>
正如此安得謝塵纓<lb/>
<pb n="KR4e0149_WYG_002-23b"/>
　　　悅清為盧永清賦<lb/>
豈無離羣意翛然野鶴姿好山時拄頰幽澗或忘饑心<lb/>
賞丹青㑹神融翰墨知年來漸成癖無計得中醫<lb/>
　永清故家子忠實廉謹室無儋石而百金之託人不<lb/>
　疑之善裝縹嗜文字得人一詩不啻拱璧人以是樂<lb/>
　予之𢎞治乙丑歳卒且卒予使人視之属以悦清詩<lb/>
　文置棺中餘無他言其好尚可知已<lb/>
　　　古松<lb/>
<pb n="KR4e0149_WYG_002-24a"/>
年來耆舊多零落如此長松見亦稀勁直不随冰雪困<lb/>
馨香宜得鳯鸞依流脂化魄皆堪斸墜子成林又合圍<lb/>
好在主人封殖厚清遊畱待子房歸<lb/>
　　　玉扇墜歌<hi>有序</hi>
　古者中國男女通用團扇團扇之制不便於懐藏故<lb/>
　以組貫物于其柄遇執事則以為重而懸之帶間謂<lb/>
　之扇墜好事者或刻玉石為人物蟲魚之形而因以<lb/>
　為玩及摺扇行此制遂廢雖時或流落人間而用之<lb/>
<pb n="KR4e0149_WYG_002-24b"/>
　者鮮矣予嘗謂天下之變相尋於無窮而大率每變<lb/>
　日趨於巧此亦其一也怡柑陸先生嘗畜一墨玉雙<lb/>
　魚扇墜繫之摺扇出以索題當弁髦廢棄之餘而獨<lb/>
　加賞愛其諸有所感乎因為作短歌以貽之于以見<lb/>
　一物之廢興可以占世道之變而世之不諧于俗者<lb/>
　又自别有賞音也<lb/>
天星夜墜烏玉渠靈光化作雙鯉魚目光夾日揺明珠崐<lb/>
岡八月秋氣孤萬夫入水羣龍逋𤣥鬐一躍升天衢金索<lb/>
<pb n="KR4e0149_WYG_002-25a"/>
貫頥來獻俘清風先生坐冰壺掀髯一笑留坐隅被以<lb/>
組綬恩禮殊金閨窈窕連黄樞爾我相倚出入俱自從<lb/>
倭風入中區飄然棄予瓦礫如時移世變日下趨何意<lb/>
更逢君子徒亦知所好非所須意氣相感終不渝河東<lb/>
昔感中廐駒我歌雙魚雙涕濡古人中人今豈無時哉<lb/>
不遇索莫俛首棲寒廬<lb/>
　　　題梅花仙子圗盛子昭畫<hi>舊藏陸怡柑所正徳庚午歸予家</hi>
烟林烏啼天未霜落月漏雲金鏡光美人獨宿九華殿<lb/>
<pb n="KR4e0149_WYG_002-25b"/>
天風吹動金琅璫瑤階露重侵羅襪凍合梅梢不成雪<lb/>
翩然飛下西湖頭獨傍寒香倚愁絶寒香鬱鬱愁冲冲<lb/>
冰魂蕩漾迷西東星眸欲流滴秋水霓裳不動縈天風<lb/>
天風颯颯鳴璚玖欲去踟蹰更回首武塘仙人五彩毫<lb/>
偷眼方朔窺金桃凌晨冩出一時景清寒入面風蕭騷<lb/>
蒼苔粼粼白石净空青暗滴隂崖冷石畔叢篁低拂雲<lb/>
雲外疎桐落金井翠禽一聲河漢横遼天回首思冥冥<lb/>
雲樓霧閣渺何許冷蕋疎枝空翠屏美人只今遊太清<lb/>
<pb n="KR4e0149_WYG_002-26a"/>
武塘遺跡亦晨星悵望龍城夢中路寒綃慘淡來精靈<lb/>
　　　滿江紅<hi>乙巳元宵</hi>
雲月澄鮮重城夜啟滿目繁華正江南春早紅燈初試<lb/>
簾影千門揺粉黛香塵十里随羅綺論今宵何止刻千<lb/>
金堪遊戲　歡未巳愁還繼暗想今年遥憐往歳四時<lb/>
相代如流水上林春色三千里望鰲山鳯輦是何年心<lb/>
揺曵<lb/>
　<lb/>
<pb n="KR4e0149_WYG_002-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻二<lb/>
</p>
<p>
</p>
  </div>
</body>
</text>
</TEI>
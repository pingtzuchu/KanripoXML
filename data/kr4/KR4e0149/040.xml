<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻四十<hi>後集七</hi>
                </head> <lb/>
    <p>
<pb n="KR4e0149_WYG_040-1a"/>
欽定四庫全書<lb/>
　東江家藏集巻四十<hi>後集七</hi>
　　　　　　　　　　　　　明　顧清　撰<lb/>
　歸來稿<lb/>
　　祭文二十二首<lb/>
　　　辭李文正公<lb/>
維正德十六年嵗次辛巳五月壬子朔六日丁巳學生<lb/>
禮部右侍郎顧清謹以酒果時羞祭于先師李文正公<lb/>
<pb n="KR4e0149_WYG_040-1b"/>
之神而言曰清被言去國兢懼實深囘瞻師門庶以無<lb/>
愧今當永别不勝眷依敢告啓我衷翊我躬俾貞厥終<lb/>
無作公羞永光于師訓尚享<lb/>
　　　謁任執菴夫人顧氏墓<lb/>
維正德十六年嵗次辛巳某月日外孫婿具官某敢昭<lb/>
告于執菴先生任公配夫人顧氏之墓曰清晩生不及<lb/>
見公然嘗獲覩公手書而誦其言行信公為鄉里德人<lb/>
後生楷式也少從令子受知夫人謂其可教妻以甥女<lb/>
<pb n="KR4e0149_WYG_040-2a"/>
縁蘿附松以有今日每思率妻孥躬拜墓下以表情愫<lb/>
羈于官次有願莫從悼亡之餘始遂歸志兹辰展謁不<lb/>
勝愴懐夫人於清有張夫人苖氏之恩而清非韋生無<lb/>
以仰成盛德惟白首糟糠不負所託一經章句無辱師<lb/>
門此其所藉以見公與夫人也<lb/>
　　　謁怡菴先生墓<lb/>
年月日學生具官某敢昭告于先師涇府右長史怡菴<lb/>
先生之墓曰清少侍先生㳺於兹數矣癸酉之别公猶<lb/>
<pb n="KR4e0149_WYG_040-2b"/>
無恙違公無幾遽以訃聞緘辭寄哀莫罄情悃兹辰歸<lb/>
止獲展墓園瞻仰松楸豈勝歎慨惟先生教我以有成<lb/>
遵奉師謨五十餘年㒺敢失墜今日去國本由人言然<lb/>
而内省平素仰質明靈中懐炯然庶無愧於幽顯也豆<lb/>
觴雖薄諒先生其肻顧之尚享<lb/>
　　　祭黄西坡憲副文<lb/>
維正德十六年嵗在辛巳十二月己卯朔初五日癸巳<lb/>
眷生具官某謹以庶羞清酌之儀祭于故雲南按察副<lb/>
<pb n="KR4e0149_WYG_040-3a"/>
使致仕西坡黄君之靈曰某弱冠而及君游後數年而<lb/>
得原復遂聨科第並忝婣親於今四十有餘年矣契誼<lb/>
之相合情好之相投求之交游如二君者指不多屈鴻<lb/>
漸鵬飛南北萬里不相見者動十餘年而情未始一日<lb/>
忘也原復傾逝君獨巋然扁舟南歸心計神往桑榆之<lb/>
影猶意其不孤也秋暑方虐各以病牽君不能來我未<lb/>
及往竚聞言笑而凶問及門矣嗚呼哀哉憶在京華接<lb/>
巷連邸酒觴棋局無會不參幸同故鄉相望只尺十年<lb/>
<pb n="KR4e0149_WYG_040-3b"/>
之别千里來歸曾不一面而遂永隔嗚呼哀哉文墓之<lb/>
託我不敢遜廹嵗之窮百事藂委俟銘原復乃畢斯言<lb/>
臨觴永懐有泪如洗嗚呼哀哉尚享<lb/>
　　　祭嚴潤菴<lb/>
維正德十六年嵗次辛巳十二月己卯朔十二日庚寅<lb/>
眷生某謹遣長孫國子生應陽祭于故潤菴親家之靈<lb/>
曰嗚呼潤菴君胡止於斯邪三十年之交親四千里之<lb/>
闊别老而聚首兩地一心而我亦既得歸矣君胡不少<lb/>
<pb n="KR4e0149_WYG_040-4a"/>
待焉而竟止於斯邪真淳之性度灑落之襟懐孝友之<lb/>
天性鄉鄰親黨如潤菴者能復幾人而今不可見矣嗚<lb/>
呼哀哉窀穸有期牽於多故撫棺臨穴深愧平生遣奠<lb/>
一觴與君永訣嗚呼哀哉尚享<lb/>
　　　祭呉桂隱文<lb/>
年月日具官某謹以清酌庶羞之儀祭于故封君桂隱<lb/>
呉翁之靈曰嗚呼昔嵗己酉我始識翁爰及一閒情親<lb/>
誼同託我愛子遇我特厚我懐二翁亦弗敢後壬子之<lb/>
<pb n="KR4e0149_WYG_040-4b"/>
别遠送呉江繾綣之懐於今不忘一閒仙逝二俊彚征<lb/>
翁獨壽考既壽且榮我官于京問勞相逮及我來歸翁<lb/>
乃弗待今日何日素衣登堂笑言猶在丹旐已翔灑落<lb/>
之懐邁往之氣昔也云稀今則誰似書堆南下烟水洋<lb/>
洋思翁如水酹此一觴翁其知乎尚享<lb/>
　　　祭友蘭張先生文<lb/>
維嘉靖元年嵗次壬午正月己酉朔十五日癸亥學生<lb/>
禮部右侍郎顧清敢昭告于先師友蘭先生之神曰嗚<lb/>
<pb n="KR4e0149_WYG_040-5a"/>
呼清九齡而學于先生十一而奉教從怡菴任公學遂<lb/>
因以忝科名周旋仕途幾三十年未嘗一日忘先生之<lb/>
教葢自所謂灑掃應對以及乎窮理修身者雖不能盡<lb/>
而㒺敢墜焉至於對偶聲律字畫音義推所指授施於<lb/>
詞林教於内館亦庶乎所謂左右逄原者葢昔人云木<lb/>
落糞本學成思師清之學不敢謂成而思則深矣今日<lb/>
天假獲遂歸休拜瞻新祠不勝仰止謹以特牲柔毛庶<lb/>
羞清酌祗奠於几前令子公佩嗣教章君實同祼荐明<lb/>
<pb n="KR4e0149_WYG_040-5b"/>
靈如在庶其格思尚享<lb/>
　　　清明謁始祖墓祝文<lb/>
維嘉靖元年嵗次壬午三月戊申朔二日己酉孝𤣥孫<lb/>
禮部右侍郎清敢昭告于始祖考福一處士府君五世<lb/>
祖考貴一處士府君五世祖妣李氏壽四孺人始遷之<lb/>
祖慶澤所基世遠墓湮遂缺常祀訪之故老體魄之藏<lb/>
實在兹丘五世考妣兆亦相次久淪他姓近始來歸叔<lb/>
父且閒言復相契爰加封樹庸萃明靈源本支流百世<lb/>
<pb n="KR4e0149_WYG_040-6a"/>
不昧庶其歆止展我遠思尚享<lb/>
　　　祭二郎及諸殤文<lb/>
年月日父告于仲子天敘秀才之墓曰我緣宦游致汝<lb/>
客死形雖返葬孤魂㷀然每一念之痛切肝膂今辰得<lb/>
謝歸葺墓園藂冢纍纍弟妹相次猶有遺厝越在燕郊<lb/>
徘徊顧懐神往心折惟汝孝友慈愛無間存亡尚與諸<lb/>
幼享此飲食領我至意<lb/>
　　　謁外祖父母墓<lb/>
<pb n="KR4e0149_WYG_040-6b"/>
年月日外孫禮部右侍郎顧清敢昭告于外祖考秉直<lb/>
處士陸公外祖妣馬氏安四孺人惟我外氏素稱德門<lb/>
慶鍾吾母以有今日蓼莪之感尤切渭陽去家十年墳<lb/>
壠曠隔皇慈降愍俾返丘園嵗一拜瞻其自今始謹以<lb/>
庶羞清酒奠于墓下昭我遠思大舅樂閒處士舅母單<lb/>
氏孺人表姊陸氏姊夫張君同此祔食尚享<lb/>
　　　祭原復憲使墓文<lb/>
年月日眷生具官某謹以清酌庶羞祭于秋崖憲使親<lb/>
<pb n="KR4e0149_WYG_040-7a"/>
家之墓曰於乎往嵗丁未我初識君癸丒同升遂聨婣<lb/>
好蘿縁蓬倚以迄于今君之性度真淳資奉樸素求之<lb/>
儕輩葢鮮其倫至於居家孝友問學該博當官臨政剖<lb/>
决清平涉世應時操履堅定斯又時流所難及也宦途<lb/>
南北會少别多葢自丙辰而後一會於京師再會于松<lb/>
上戊辰重會遂陟滇南從是以來相望萬里而君不復<lb/>
可見矣嗚呼哀哉親厚如君知契如君而二十年餘相<lb/>
從僅爾悠悠斯世又何足以控摶邪君既云亡我獨茍<lb/>
<pb n="KR4e0149_WYG_040-7b"/>
禄年齡日以衰疾病日以侵而憂患亦日以積悼亡懐<lb/>
土百感叢心思欲如往時匹馬羸僮追隨燕笑其為曠<lb/>
邈豈止山河加之防撿不周决幾不早遂招物議幾踐<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>階斯又予之所深愧也幸而皇仁降鑒俾善其歸得<lb/>
以巵酒酹故人之墓而寫其衷懐俯仰林丘恍不知今<lb/>
日為何日也英靈如生乘青陽掩浮雲淩碧雞經五羊<lb/>
囘薄乎三山而臨睨夫舊鄉曰斯故人之奠也其亦將<lb/>
翩然而萃止乎尚享<lb/>
<pb n="KR4e0149_WYG_040-8a"/>
　　　遷柩祝詞<lb/>
嘉靖二年嵗次癸未十一月丁卯朔二十七日癸巳禮<lb/>
部右侍郎顧清將以明日甲午率男天彛等扶我亡室<lb/>
淑人張氏之柩至於城北十八里塘橋鎮張家浜之新<lb/>
塋以十二月六日壬寅安葬今當遷柩辭祖少安㕔事<lb/>
以俟啓行謹用酒醴脯羞預申奠告靈其鑒知謹告<lb/>
　　　祖奠<lb/>
年月日具官某既遷我淑人張氏之柩將載於輀車乃<lb/>
<pb n="KR4e0149_WYG_040-8b"/>
以牲醴庶羞之儀奠於柩前而言曰嗚呼君始歸我遇<lb/>
我食貧裙布釵荆靡有嫌悔及我從宦禄秩荐加君心<lb/>
常憂日思退處我未能决而君已病竟成旅殯備涉憂<lb/>
虞今辰何辰獲遂丘首柩車臨載追感傷心室廬粗完<lb/>
兒孫滿眼同尔拮据同尔撫摩偕往獨還誰與樂此所<lb/>
幸者故吾猶存所知者此心未失百年之約無忝平生<lb/>
臨風一觴寫我衷臆君其知之尚享<lb/>
　　　遣奠<lb/>
<pb n="KR4e0149_WYG_040-9a"/>
年月日具官某既載我淑人之柩至於門舉觴酧地曰<lb/>
嗚呼此門以内吾與君辛勤成立之地此門以外吾送<lb/>
君全歸丘首之途我情曷窮君命有定去此即彼人理<lb/>
之常遣禮再陳於此長别嗚呼哀哉尚享<lb/>
　　　祭毛尚書文<lb/>
維嘉靖三年嵗次甲申四月乙未朔越二十二日丙辰<lb/>
友生禮部右侍郎致仕顧清謹以牲帛庶羞清酌之奠<lb/>
昭告于宫保尚書三江先生毛公之靈曰嗚呼曲江投<lb/>
<pb n="KR4e0149_WYG_040-9b"/>
分於今幾人修門一别遂成千古中間萬事復何可云<lb/>
流光不居奄忽踰嵗嗚呼哀哉惟公為義若嗜慾析理<lb/>
極精要剛毅淳慤之資靜重含宏之度篤實近裏之學<lb/>
典雅明達之文求之時流葢鮮倫輩至於西清閒散不<lb/>
見其不足南宫尊重不見其有餘夷險異途操履一致<lb/>
斯又人之所難能也晩遭明聖眷注方新海内之人翹<lb/>
望霖雨昊天不弔䘮我哲人顧令疎庸尚此視息松摧<lb/>
桂隕樗也頑然時於中宵恍接談麈及我論次加之品<lb/>
<pb n="KR4e0149_WYG_040-10a"/>
題妙思微言寤想何及嗚呼哀哉榮華須臾宇宙遼邈<lb/>
公之此心無間今古婁江東下鬱乎中岡雲車徘徊臨<lb/>
降堂几睠予懐之耿耿乎其將為少留也尚享<lb/>
　　　祭守溪翁文<lb/>
維嘉靖三年嵗次甲申十一月辛酉朔二十八日戊子<lb/>
柱國太傅尚書大學士文格公之柩將歸于東山門生<lb/>
禮部右侍郎致仕顧清謹以牲帛庶羞清酌之儀奠于<lb/>
祖道而言曰嗚呼咸池降秀挺生哲人清明定靜渾厚<lb/>
<pb n="KR4e0149_WYG_040-10b"/>
深純發為文章麗則以温近兼騷雅上薄典墳用司帝<lb/>
制用秉國鈞方世之厖澆風奪淳潜運黙制戢彼兇狺<lb/>
訏謨弗竟退葆其真匏翁青山長沙白雲靈光廿載獨<lb/>
柄斯文天乎弗辰有介梁木龍亡虎逝變見百族公復<lb/>
何須人實靡榖清也早縁鼯技託迹龍門青黄溝斷黼<lb/>
黻繭綸三十年來名辱縉紳既以言歸方切悚懼公曰<lb/>
嘻哉咎獨寧汝引紙濡毫雪毁以譽洞庭瑶池林屋𤣥<lb/>
洲公宴以喜遲我來游手墨猶新邈矣山丘嗚呼哀哉<lb/>
<pb n="KR4e0149_WYG_040-11a"/>
昔賢舉士允為家邦士也酬知豈直門墻公如春風觸<lb/>
物生光清也於時泰山毫芒顧此耿耿未敢卒荒庶覬<lb/>
終吉以奉明揚𤣥宫既成靈旗載颺敢用藉手酹公此<lb/>
觴升堂已矣考徳何方永抱遺恨從此千霜嗚呼哀哉<lb/>
尚享<lb/>
　　　祭友蘭怡菴二先生文<lb/>
維嘉靖四年嵗次乙酉正月庚申朔十五日甲戌學生<lb/>
禮部右侍郎致仕顧清敢昭告于先師友蘭張先生先<lb/>
<pb n="KR4e0149_WYG_040-11b"/>
師怡菴任先生之神惟兩先生先後設教發䝉起惰玉<lb/>
我於成遺訓所存溉及來裔囘淵墜稿敢忘此心月正<lb/>
上元謹以新酒潔牲粢盛庶品並展報事神其鑒知尚<lb/>
享<lb/>
　　　長兒造葬告土地文<lb/>
維嘉靖四年嵗次乙酉十月丙戌朔二十八日癸丒具<lb/>
官某敢昭告于后土皇祇丘墳嵗運方隅臨莅之神清<lb/>
不幸長子天彛病亡圖惟窀穸以日之多艱差擇惟謹<lb/>
<pb n="KR4e0149_WYG_040-12a"/>
乃十一月十七日壬申龜筮並吉將以是日安厝於其<lb/>
母淑人張氏墓左併為長婦嚴氏預作壽房今日吉時<lb/>
啟土興役謹用牲醴祇薦于神敢望開陽光驅沴灾使<lb/>
工徒奏功克用襄事以永庇於存亡惟神聽之謹告<lb/>
　　　作壽藏告土文<lb/>
維嘉靖四年嵗次乙酉十一月丙辰朔初六日辛酉具<lb/>
官某敢昭告于后土皇靈丘墳嵗運方隅臨莅之神清<lb/>
菲才竊禄老遂歸閒分願過矣所念者桒榆之末光莵<lb/>
<pb n="KR4e0149_WYG_040-12b"/>
裘之終計爾近葬亡妻封域已定庸以今日吉辰告神<lb/>
啟土作生壙於中塋後坐鳳山前滙祥澤神之賜也側<lb/>
室禇氏久侍亡妻亦有生育禮得附葬爰於其右預作<lb/>
下房此功既成清則無事惟當謹朝夕之興居𨗳子孫<lb/>
以忠孝茍無忝於經訓以全歸於此丘則神之賜大矣<lb/>
不腆牲醴聊以薦誠惟神鑒之尚享<lb/>
　　　長兒祖祭文<lb/>
維嘉靖四年嵗次乙酉十一月丙辰朔十五日庚午亡<lb/>
<pb n="KR4e0149_WYG_040-13a"/>
兒伯常之柩將歸祥澤滙之原父東江率諸孫應陽等<lb/>
以牲醴庶羞奠于祖道而言曰嗚呼痛哉我其當送汝<lb/>
也汝之命邪我之不得寡祐而致汝于斯邪我十八而<lb/>
生汝時方食貧窘狹寒凉之味與汝備嘗之矣汝十七<lb/>
而我登朝貧猶昔也後十年而哭吾母又五年而哭吾<lb/>
父又三年䘮畢還朝而付汝以家政於時室廬粗立生<lb/>
業初成拮据綢繆汝之勞亦既多矣及我來歸汝益更<lb/>
事方將倚汝以逸我餘年而汝身已病心切憂之然三<lb/>
<pb n="KR4e0149_WYG_040-13b"/>
數年來屢作屢止以為常事近日之舉意將復然孰謂<lb/>
湯熨並攻史巫紛若而竟無寸效以至此極也少也同<lb/>
予貧壯也勤予事老而不及送予終兒女盈前婚嫁猶<lb/>
未半也汝縱不我懐而忍棄此去邪嗚呼命矣我之不<lb/>
徳寡祐以致汝於斯矣尚何言哉尚何言哉祥澤之原<lb/>
汝母所葬山丘林木汝手所營其往安之汝之子女則<lb/>
有我在汝而有靈尚隂相之使各有成立無勞我心則<lb/>
汝孝之餘也死生異路靈辰莫留酹汝一觴於此長别<lb/>
<pb n="KR4e0149_WYG_040-14a"/>
嗚呼痛哉尚享<lb/>
　　　祭叔父且閒翁文<lb/>
維嘉靖四年嵗次乙酉閏十二月乙卯朔越七日辛酉<lb/>
從子禮部右侍郎致仕清率諸子孫以特牲庶羞之儀<lb/>
奠于叔父且閒處士之柩曰嗚呼惟我祖父積善慶臻<lb/>
以有我父叔服勤幹蠱立我家門以及我後人我父先<lb/>
逝禄養弗伸惟叔壽考靈光獨存下有孤孫傍無幹力<lb/>
經營撫鞠備極恩勤謂當百年以艾厥後天寧少慈人<lb/>
<pb n="KR4e0149_WYG_040-14b"/>
則寡祐兹辰良吉歸于樂丘塋壙久備棺歛亦周惟此<lb/>
幼穉尚紆軫憂兄子猶子叔父猶父遺言儼如孰敢有<lb/>
負清幼承慈愛老獲送終孝雖莫致哀何有窮茍未先<lb/>
露斯言必從靈其鑒哉尚享<lb/>
　　　祭三弟及天申文<lb/>
年月日兄清率諸子孫以牲醴庶羞酹于亡弟士成第<lb/>
四姪天申太學之墓曰嗚呼吾弟之喪我不及送追傷<lb/>
未巳猶子訃聞歸撫其棺有泪横臆家門寡祐兇禍荐<lb/>
<pb n="KR4e0149_WYG_040-15a"/>
臻前嵗葬妻今秋哭子窀穸甫畢叔父終夭兄弟祖孫<lb/>
舁旐相望人生值此情何以堪惟弟聰明強力幹蠱克<lb/>
家即其遺餘足庇乃後惟兹幼稚猶昧嚮方弟而有靈<lb/>
尚克佑啟俾循軌轍以徳以義用永家門則我未盡餘<lb/>
生之願也死生殊路休戚同情吾言匪迂庶其昭格嗚<lb/>
呼哀哉尚享<lb/>
　<lb/>
　<lb/>
<pb n="KR4e0149_WYG_040-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻四十<lb/>
</p>
<p>
</p>
  </div>
</body>
</text>
</TEI>
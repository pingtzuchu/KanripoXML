<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻六<hi>中集二</hi>
                </head> <lb/>
    <p>
<pb n="KR4e0149_WYG_006-1a"/>
欽定四庫全書<lb/>
　東江家藏集巻六<hi>中集二</hi>
　　　　　　　　　　　　　明　顧清　撰<lb/>
　北游稿<lb/>
　　詩七十九首<lb/>
　　　題畫梅<hi>癸丑李鴻臚東齋作</hi>
四百峯頭霜氣横玉尊零落翠禽聲寒綃三尺對虛牖<lb/>
髣髴松林殘月明<lb/>
<pb n="KR4e0149_WYG_006-1b"/>
江南見梅只是梅燕山見畫殊依依西垣夜半草堂夢<lb/>
青子緑陰雛燕飛<lb/>
　　　送使山東<lb/>
春雲拖影拂軺車南出都門候吏趨兩歳青齊仍苦旱<lb/>
帶將甘雨洗焦枯<lb/>
　　　和聴鶴亭聯句韻送毛太史維之歸省<lb/>
夜聞東壁餞文星曉起西堂乍酒醒<hi>時與謙見招以他㑹不及赴</hi>未<lb/>
許餘光分末坐空吟佳句入無形歌停渭栁仍翻調舞<lb/>
<pb n="KR4e0149_WYG_006-2a"/>
愛臯禽擬著經更與玉堂添故事未應寥落歎槐㕔<lb/>
　　　午日昭應宫送陳深淵得獸字<lb/>
危絃激清湍奇香裊金獸佳辰良友集高宴啓清晝維<lb/>
時值昇平四郊息烽堠縉紳多暇日遨賞遺俗舊况兹<lb/>
金玉人聲價儒林右十年期破的一矢尚虛彀於焉送<lb/>
將歸不飲復何有薰風晩更起疊嶂逺仍秀遐觀窮八<lb/>
紘醉舞翻兩袖區區蠻觸爭瑣細安足究尚懷禹稷心<lb/>
未忍蒼生痩往者勿復云來日知未後三年家政成洗<lb/>
<pb n="KR4e0149_WYG_006-2b"/>
耳明光奏<lb/>
　　　送同年周時敏歸安陸<lb/>
男兒意氣淩四方結髮萬里期翺翔槐黄催赴觀國光<lb/>
手攜尺書朝帝王帝曰汝賢留我傍往視予宰銓才良<lb/>
紅簾粉署夏日長峩冕吁咈談虞唐白雲飛來經太行<lb/>
翩然歸思不可當帝恩曠蕩真無疆汝蹔釋事歸故鄉<lb/>
都門朝日天氣涼束裝出祖驅驌驦關吏舊識趨路將<lb/>
舉鞭揮手振紫韁眼中已見荆山蒼男兒名成拜高堂<lb/>
<pb n="KR4e0149_WYG_006-3a"/>
人間此樂殊未央九重待補龍山章<lb/>
　　　送秦國聲歸省<lb/>
天上秋光近人間樂事并華軒啓澄霽高宴接恩榮鶴<lb/>
壽元無算鵬飛始發程雲霄遂歸志閭里溢歡聲嫋嫋<lb/>
風生坐娟娟月傍楹酒來吳市美茶瀹惠泉清𤓰果紛<lb/>
前饌詩篇罰後成有階堪報國隨寓足陶情緑竹宜鐫<lb/>
字丹臺早注名他年佐觴豆應及海波平<lb/>
　　　送朱良翊<lb/>
<pb n="KR4e0149_WYG_006-3b"/>
翩然聚首忽言歸立遣奚童趣賦詩千里畏途當赤日<lb/>
<hi>時五月十四日大熱</hi>十分清興寄烏絲賈生世共知才大李廣人<lb/>
猶恨數奇懸榻故人專有待飛騰應不後明時<lb/>
　　　送周兵馬之金陵<hi>上海人儀賓用世之父</hi>
將軍寳劒雙龍鱗錦衣紅蹙繡麒麟甲第東華接諸貴<lb/>
樓船南國隘通津干戈萬里風塵靜兩都冠盖如雲盛<lb/>
朝出長干訪原涉暮入烏衣過劇孟書生昔未試吳鉤<lb/>
悲歌三入鳳臺游醉拔霜毫贈君别三山落日不勝愁<lb/>
<pb n="KR4e0149_WYG_006-4a"/>
　　　送盛斯徴歸娶<lb/>
栁色衣裳玉色鞭看花歸去又逢仙黑頭事業須君做<lb/>
洞府星橋别是天<lb/>
　　　夜雨<lb/>
薊北雨連曉江南定若何還應碧牎裏燈影暗銀荷<lb/>
　　　秋夜歎<hi>有傳家君病者望家書不至時在桃園堂作</hi>
銀河流光濕垂地高梧滴露濃如洗城頭擊柝城下杵<lb/>
幽人已臥中夜起東院西院無人聲星下草間蛩對鳴<lb/>
<pb n="KR4e0149_WYG_006-4b"/>
一星起來對吳分恨不從之覔鄉信諸君走馬長安陌<lb/>
肯信中宵此中立<lb/>
　　　新秋即事<hi>月課下二首同</hi>
暮雨殘暑盡官居清可挹疏櫳捲秋幔流盼佇危級温<lb/>
涼四時異心㑹各有入鴉啼煙樹寒露下銀牀濕撫景<lb/>
懷昔賢兹地幾翔集新凉信可愛雨霰行且及願言惜<lb/>
芳時功業期早立<lb/>
　　　擬中元謁陵<lb/>
<pb n="KR4e0149_WYG_006-5a"/>
玉座秋風動紫宸寢園時祀敕親臣雲屯松梓衣冠集<lb/>
月照庭楹俎豆陳天地有靈鍾王氣山陵終古享精禋<lb/>
詞臣欲獻甘泉賦指日皇輿駕翠麟<lb/>
　　　登第後寄所知<lb/>
春風逐伴上金臺便著青衫未得回夜聽玉龍官燭冷<lb/>
曉趨丹鳳御香來匡時未展江湖志飽食頻驚歲月催<lb/>
翹首碧雲南國路美人誰在讀書堆<lb/>
　　　送劉文瑞<hi>時自永康侯西塾告歸</hi>
<pb n="KR4e0149_WYG_006-5b"/>
青袍白馬日紛紛何處秋光忽送君天地百年同逆旅<lb/>
風塵此地獨離羣時平宰相精求士朝暇將軍總好文<lb/>
去去江湖莫淹久有人虛席仰多聞<lb/>
　　　奉餞定菴張先生之南臺<lb/>
四厯雄藩秉憲旄荐更三府肅銓曹文章舊是南金重<lb/>
風節遥淩北斗高輿論只今推宋璟空羣他日想方臯<lb/>
兩京均逸天心在莫向霜臺夢午橋<lb/>
　　　夜坐<lb/>
<pb n="KR4e0149_WYG_006-6a"/>
仙都閟靈境假日休官程髙齋坐來久夜景湛虛明起<lb/>
步視天宇曠然遺世纓素心適有㑹幽興頓此生滄波<lb/>
望不極落月金盆傾<lb/>
遥遥天漢津耿耿横太清招揺運珠斗時節忽已更感<lb/>
此念昨日淒然思友生羣聚不知樂已别始牽情人事<lb/>
與日長後期焉可憑<lb/>
　　　明妃和汪抑之<lb/>
漢朝翁主半家人臨到王嬙國論新解道懷戎尚忠信<lb/>
<pb n="KR4e0149_WYG_006-6b"/>
廟堂誰謂少謀臣<lb/>
宣王六月駕戎車武帝旌旗萬里賖獨以一身寧四海<lb/>
明妃何恨泣琵琶<lb/>
　　　楊妃<lb/>
漢家妃子度金微裂面西風損黛眉敎得後來人解事<lb/>
只從金屋撫畨兒<lb/>
　　　題畫送胡友松<lb/>
畫裏看山惜别離松間立馬醉題詩伏波老去心猶壯<lb/>
<pb n="KR4e0149_WYG_006-7a"/>
太白狂來酒不辭雲日九重丹鳳闕風烟千頃白鷗陂<lb/>
歸舟正及鱸魚信應對西風有所思<lb/>
　　　記蝎<lb/>
　蟲之毒者南方之即且北方之蝎即且能飛見人輒<lb/>
　疾走而蝎行甚緩聞人聲反止不動故多為人得七<lb/>
　月廿三夜聞牕間爬沙聲火燭之踞而翹尾卓然可<lb/>
　畏乃知其不動者盖將以有為也即且猶知畏人而<lb/>
　蝎止以伺之其甚矣然卒以自斃悲夫故記之以為<lb/>
<pb n="KR4e0149_WYG_006-7b"/>
　戒<lb/>
讀書心二三耳聞牎蝎走捲紙濡餘膏火起蝎在牖抑<lb/>
首伏不行翹尾若有候人言蝎易得此意殊未究懷毒<lb/>
乃㤀身禍起遂莫救栁州憐蝮蛇釋械低予首因詩戒<lb/>
宵人陰賊恒反受<lb/>
　　　海屋添籌<lb/>
滄海塵飛是幾秋北堂花甲數方周試尋孝子無窮意<lb/>
盡下僊人未了籌紅日傍簷晴可愛緑萱當砌足忘憂<lb/>
<pb n="KR4e0149_WYG_006-8a"/>
只應盡醉長春酒同送飇輪過弱流<lb/>
　　　秋夜讀書<hi>閣試</hi>
高秋淨炎暑官居若蓬瀛落日人吏散琴書有餘清燭<lb/>
至童子去撫巻臨前楹仰窺羲皇祕俯探周孔情下上<lb/>
千萬年厯厯指掌明自從大道喪聖哲希復生幸此未<lb/>
墜地庶以開吾懵稍稍庭葉下淒淒草蟲鳴初月上東<lb/>
垣露草光晶熒清景與心㑹宵眠竟無成㣲吟倚青瑣<lb/>
天風起松聲<lb/>
<pb n="KR4e0149_WYG_006-8b"/>
　　　初預丁祭<hi>月課下同</hi>
北闕初鳴珮東膠肅展儀感深思壞木喜極預承齍江<lb/>
漢神如在山龍服儼垂自今期秉徳無愧駿奔時<lb/>
　　　玉堂對月<lb/>
萬古此明月流看屬吾人人生見月時歡寡愁日頻睠<lb/>
兹玉堂署清切近帝宸金鋪啓澄霽光景何鮮新古人<lb/>
去日多後來浩無垠而我於其間渺然凝心神不有通<lb/>
夕翫奈彼風雪辰茫茫太無中置此氷玉輪熒光載靈<lb/>
<pb n="KR4e0149_WYG_006-9a"/>
魄終古如環循聞有丹桂樹婆娑映天津復有乗鸞女<lb/>
煉藥司大鈞願從乞刀圭駐此塵土身青冥無終極悵<lb/>
望徒逡巡人生㑹有役玩物喪乃真掩扉送餘輝朝車<lb/>
已轔轔<lb/>
　　　送陳邦直赴西安<lb/>
千古關中郡山川號上游俗餘周日化地重禹書州别<lb/>
駕聊伸驥長才類解牛詞林有遺派嘉績㑹先収<lb/>
　　　送何溥之西川<lb/>
<pb n="KR4e0149_WYG_006-9b"/>
西望蜀川千萬山美人蓮幕暫棲鸞雲連劒閣春前度<lb/>
天近青城雪後看今日籌邊宜得士古來行道不論官<lb/>
務閒好課戎郎學拭目秋風振彩翰<hi>其子宗俊從予學</hi>
　　　沂州谷生嘗從張友山學能詩善醫工畫梅家<lb/>
　　　　有園亭之勝比自京師還同館陳君徳卿作<lb/>
　　　　雲山别意詩以贈邀予同賦<lb/>
亭亭空外雲藹藹雲中山雲山蒼茫自今古江湖游人<lb/>
時往還黄金臺前楊栁枯奚奴青絲提玉壺挽君征驂<lb/>
<pb n="KR4e0149_WYG_006-10a"/>
酌君酒握手目送飛鴻孤花光三昧傳者少山翁老去<lb/>
誰同調一命常懷拯溺心十全每奏回生效長安車馬<lb/>
日逢迎五侯七貴皆知名拂衣東去不返顧何異黄鵠<lb/>
摩空征舞雩壇前春信早園亭盡說君家好肩輿何日<lb/>
徑敲門坐詠雲山藉芳草<lb/>
　　　次韻答張拱辰<lb/>
張籍經年病臥家紛紛九陌自繁華春風為遣江南信<lb/>
拂殺龍泉舊劒花<lb/>
<pb n="KR4e0149_WYG_006-10b"/>
中朝文獻幾名家每見殷勤訪國華儘有聲名動京邑<lb/>
未應消痩學梅花<lb/>
　　　奉餞圭峯董先生之南京<lb/>
秩宗分務簡元僚學士聲華重本朝輟講蹔違東殿直<lb/>
移家初聽下江潮西風燕市栁條短春日金陵物色饒<lb/>
莫倚官閒疎獻納左垣踪跡未全遥<lb/>
　　　東洋<lb/>
東南百川㑹入海不復返茫洋天地間今古無潦旱吾<lb/>
<pb n="KR4e0149_WYG_006-11a"/>
觀𤣥化初一氣亦微婉剛柔相蕩摩積潤成浸灌天地<lb/>
且有窮海波寧無岸常思淩天行㑹應得奇觀王生東<lb/>
海居兹興知不淺遲予駕飇輪攜爾出汗漫<lb/>
　　　同年胡鎮之挽詩<lb/>
天道由來逺人生定可疑如君便長已造物竟何為旅<lb/>
殯僧房啓科名墓石垂九原風雨夕腸斷脊令詩<hi>鎮之館女</hi>
<hi>兄王氏其死可閔</hi>
　　　送薛平甫<lb/>
<pb n="KR4e0149_WYG_006-11b"/>
嵗暮行旅稀官河斷舟檝朔風吹狐裘征斾向空揭念<lb/>
我同鄉彦孤懷耿氷雪南宫既聯鑣北門亦並轍清詞<lb/>
與妙句脫口人競說方需麗澤資胡爾當逺别男兒四<lb/>
方志豈不在京闕顧彼西山景幽衷日千結一行遂素<lb/>
心萬里若踰闑因君感予懷攬轡劇中熱行塵望欲盡<lb/>
歸意更騷屑<lb/>
　　　送吳南仲<lb/>
去年放舟過垂虹霜露盡降湖波空三高祠下拂蒼石<lb/>
<pb n="KR4e0149_WYG_006-12a"/>
長嘯宇内生雄風此時聞君未相識指㸃煙蕪問君宅<lb/>
今年君歸我留此却望江南動顔色君才自是當世資<lb/>
暫蹶霜蹄何必疑名塲聲價藹然在故園山水聊棲遲<lb/>
春洲二月芳杜長蘆芽抽碧河豚上短檝輕舠不用帆<lb/>
北里南村恣來往東家鄭郎交最投新年聞亦理歸舟<lb/>
詩筩酒榼百里近慎勿流連負壯游<lb/>
　　　晩歸即事<lb/>
城頭官栁緑交加日日斜陽集乳鴉湖海書生羸馬背<lb/>
<pb n="KR4e0149_WYG_006-12b"/>
春來通算九移家<lb/>
　　　盧布政挽詩<lb/>
早折宫花上玉墀郎曹五轉冠藩維西銓藻鑑氷霜在<lb/>
南國威名草木知洛社幾年初入㑹昴精前夜忽騎箕<lb/>
薤歌不盡思賢意落日長江起碧漪<lb/>
　　　甲寅正月七日迎駕<lb/>
紫壇成禮當人日玉珮迎鑾望合宫輦路暗塵清積雪<lb/>
<hi>駕出前一日雪舊嵗臘朔視牲亦然</hi>御旗晴影動春風祥禎恊應知天意<lb/>
<pb n="KR4e0149_WYG_006-13a"/>
對越勤勞仰聖躬湖海書生瞻盛典恥將文筆賦河東<lb/>
　　　初預慶成燕敬賦<hi>月課</hi>
半生湖海夢鈞天此日雲霄奉御筵虞典孟郊神並享<lb/>
鎬京春燕禮無前黄分内醞驚殊寵紅戴宫花憶去年<lb/>
無限感恩圖報意未論文賦美甘泉<lb/>
　　　柯學士先生所種二栢樹歌<hi>月課</hi>
君不見劉保齋柯竹巖一時名聲齊斗南文鵷孔翠赤<lb/>
霄上遺迹世人爭竦瞻玉堂之南雙翠栢傳是竹巖先<lb/>
<pb n="KR4e0149_WYG_006-13b"/>
生手所植我來撫玩不忍去樹底猶疑有行跡憶初種<lb/>
來今幾年高標已見摩雲天雨淋日炙長苔蘚虬鬚龍<lb/>
甲皆蒼然斜陽獨立雙樹陰寒天老氣轉蕭森丈夫有<lb/>
作期百世此物豈異甘棠林我歌雙栢篇繼彼角弓吟<lb/>
古人已恨材難用何處悠悠語此心<lb/>
　　　送許啓衷<lb/>
榕隂垂緑荔支丹五月南州畫裏看憶别況逢新嵗後<lb/>
賜歸猶及未春殘堂高海日明衣錦路入鄉山信馬鞍<lb/>
<pb n="KR4e0149_WYG_006-14a"/>
還憶西垣鐙火夜重來不遣舊盟寒<lb/>
　　　又二絶句<lb/>
一自看花入禁垣清秋憔悴卧春殘金莖不是君王惜<lb/>
自憶家山荔子丹<lb/>
聖代仁深逺俗安側生無復上雕鞍閒居續得君謨譜<lb/>
聊為南風一寄看<lb/>
　　　送周都尉告祀孝陵<lb/>
明明我聖祖承天馭華夷赫怒定海宇憂勤固皇基典<lb/>
<pb n="KR4e0149_WYG_006-14b"/>
則遺子孫萬世如一時恭惟衣冠藏鬱鬱鎮地維雲車<lb/>
與風馬日夕恒來思神靈居帝傍監觀靡有遺日聞寢<lb/>
園中風雨嘗紛披松栢帝所念行列恐有欹玉帛命專<lb/>
使潔齋代親祠周侯戚畹英寅清帝心知況此共欣戚<lb/>
寧為跋涉辭都亭三月初春光照軒帷祖席列羣彦載<lb/>
詠皇華詩峩峩紫金山宫闕何崔嵬侍衛固有職汎掃<lb/>
宜如儀聖情切注想歸矣無需遲<lb/>
　　　石田野色<lb/>
<pb n="KR4e0149_WYG_006-15a"/>
茅屋青林映短籬渺然西崦望東菑白羊不起麥平壠<lb/>
黄犢閒眠水滿陂逺樹每於晨霧失短笻尤共晩晴宜<lb/>
南陽未為蒼生起風雨還聞長紫芝<lb/>
　　　畢府丞父母同壽<lb/>
高槐䕃庭風日清花羅剪春香霧輕金屏翠帷尊兩楹<lb/>
門前車馬來傾城美人一雙彈玉箏雙歌南飛獻長生<lb/>
鳳雛銜書儀帝廷紫鸞詔書天與榮瑶環涓秀瑜珥晶<lb/>
書香三世連科名膝前拜舞綵衣明人間此樂豈易并<lb/>
<pb n="KR4e0149_WYG_006-15b"/>
願吹濟水添瑶觥靈椿不凋萱不零年年珠履花間迎<lb/>
　　　戲效荆公作四首<lb/>
城東野意動名園滋華芳弱栁黄晼晩夭桃映新陽循<lb/>
原涉淺渚連步陟崇岡興至陳尊俎憑高顧江鄉生世<lb/>
間逸少懷歸念王章東游昨夜夢川谷永相忘<lb/>
高栁駢密䕃疎篁延清風留客廣廈寛沈李氷壺空梁<lb/>
石介清池緑波緣芙蓉日轉禽語樂幽林回短笻逍遥<lb/>
崇臺上興入江南峯<lb/>
<pb n="KR4e0149_WYG_006-16a"/>
長林過朝雨高堂生微涼簾幕含霽景臨軒送清觴遥<lb/>
岑參差碧逺浦明夕陽渚宫遂寂寞登樓望川梁何當<lb/>
遡流輝汀洲采蘭香<lb/>
早寒信已嚴頗得羔裘重起開西樓鑰坐愁長河凍陽<lb/>
和遜重隂飛雪積危棟紅爐照鄰壁藍尾生憐送吳江<lb/>
萬里天媚景春如夢<lb/>
　　　東拙為舜和太史祖賦<lb/>
君不見漢隂叟抱瓮終朝不濡畞又不見愚溪翁瓊琚<lb/>
<pb n="KR4e0149_WYG_006-16b"/>
玉珮分天工拙人勞力泰宇定巧智終以烖其躬東城<lb/>
徐翁閱世久寧為漢陰不為栁鳲鳩無能鵲巢坐莊樗<lb/>
散木偏多壽才不用全其真功無成貽後昆頽然八十<lb/>
餘無懷葛天民古云大巧外若拙吁嗟翁乎豈其人我<lb/>
本拙者於時罕通為翁作歌仰翁高風丹崖青壁不可<lb/>
以力致幅巾杖履想見城之東天子方好古蒲車起申<lb/>
公<lb/>
　　　送人赴番昜丞<lb/>
<pb n="KR4e0149_WYG_006-17a"/>
陳子饒陽去掄才可是宜能無愧職事應不計班資宦<lb/>
況湖頭月行裝馬上詩前途猶未晩努力向明時<lb/>
　　　望雲<lb/>
青天多白雲游子嗟别親白雲飛揚隨處見極目親舎<lb/>
徒傷神徒傷神情何極一回仰天一霑臆春風緑酒金<lb/>
臺前恨不隨雲墮親側雲可望不可攀但願親壽如南<lb/>
山又如長江東注之波瀾富貴有時來難駐惟朱顔親<lb/>
年無恙百事閒勸雲一巵祝雲南飛向我高堂前䕃我<lb/>
<pb n="KR4e0149_WYG_006-17b"/>
椿樹萱花枝無使秋霜容易凋華滋游子西風江上歸<lb/>
　　　送徐都閫歸宜興<hi>謙齋閣老子也</hi>
五色春衫拂地垂東門高宴駐旌麾舊來仲郢人知少<lb/>
欲去𤣥成馬上遲紅葉巧當官路墜白雲長傍禁垣移<lb/>
鯉庭桃李春陰在却愧楊生後賦詩<lb/>
　　　送王參政慶賀還河南<lb/>
流電光中玉珮趨鴻臚當仗賛嵩呼瞻天舊識威顔近<lb/>
分陜新兼體貌殊北闕朝辭雲擁陛東門秋餞士傾都<lb/>
<pb n="KR4e0149_WYG_006-18a"/>
雄藩尚有宣房慮何日𤣥圭恊禹謨<hi>時張秋未塞</hi>
　　　讀書有感<hi>閣試</hi>
良宵可虛擲明鐙了殘書開巻對古人已隔千載餘精<lb/>
神方尺間恍若傾盖初共惟徳業光照耀流中區藐予<lb/>
嗣前緒十年事菑畬惜哉無良耜終畝多薪樗幸逢明<lb/>
聖朝挾冊隨冠裾紛紛雜纂組瑣瑣雕蟲魚白日無畱<lb/>
光西飛若飇車凉風振高樹落葉滿庭除念此不能寐<lb/>
攝衣起躊躕盛年無再至駑駕不可虛<lb/>
<pb n="KR4e0149_WYG_006-18b"/>
　　　送屠都憲元勛巡撫薊州等處兼督邊關<lb/>
玉節朝辭出鳳樓朱旗遥暎塞垣秋寧邊舊屬西臺重<lb/>
當宁今無北顧憂鈴閣春風閒衛㦸海山晴日動輕裘<lb/>
極知根本須才傑未為還朝是黑頭<lb/>
　　　周世貞父六十<hi>世貞名忠嘉定人生於金齒雲南己酉解元</hi>
海山金桃幾年熟天台靈源流水速仙翁六十自世間<lb/>
老圃西風終日閒鳳雛銜書赤霄上五彩朝陽爛相向<lb/>
雲中有路不可歸春酒盈尊獨惆悵瓢笙四管寸膾魚<lb/>
<pb n="KR4e0149_WYG_006-19a"/>
咀羊城下梅花初錦衣他日拜家慶人看相如駟馬車<lb/>
　　　琅琊書屋為石秀才賦<lb/>
醉翁去來三百年琅琊山水仍依然林芳谷秀誰管領<lb/>
石家書屋僧廬偏主人讀書少諧俗文章往往追古賢<lb/>
山中風月足吟弄世上富貴從推遷連連岡阜擁簷牖<lb/>
鬱鬱竹樹畱風煙晴猿晝啼白雲下獨鶴夜呌長松巔<lb/>
冥搜得意或拊几感慨雙涕時淪漣悠悠寧逐蠧魚盡<lb/>
兀兀已覺筌蹄捐君不見玉屏峯南瑁湖上我家舊屋<lb/>
<pb n="KR4e0149_WYG_006-19b"/>
臨清涓緑蘿揺春拂牕戸紙屏竹几清且便十年棲遲<lb/>
不謂好一日悵望空雲天終南少室非我有東華塵土<lb/>
勞鞍韀勸君及時須行樂豪傑未有終林泉<lb/>
　　　文武傳芳為李惟中郎中父壽<lb/>
公家奕世龍韜學已㑹風雲取髙爵百年海宇煙塵清<lb/>
又向雷門見頭角峨嵋劍閣横金天西連草堂錦水邊<lb/>
雄豪秀潤各有得公獨於此當其全西風使節相如歸<lb/>
公呼諸孫候江湄遂開高堂稱壽巵錦衣前拜繡帽隨<lb/>
<pb n="KR4e0149_WYG_006-20a"/>
熊羆鵷鷺各有姿邦人來觀嘖相語誰似公家文更武<lb/>
文謨廟堂武禦侮天佑公家後方鉅萬歲千秋奉明主<lb/>
　　　送蔣國器<lb/>
西風一夕起平原到處羇人憶故園失路未須憐季子<lb/>
作書方擬賀參元功名入手無多事塵土留人豈足論<lb/>
記取他年說今日冷雲疎雨出都門<lb/>
　　　送湯同知督運<hi>時張秋未塞南方大水開白茅塘以泄之</hi>
兖河秋水不容舠沽口回風積萬艘五服上供推袖領<lb/>
<pb n="KR4e0149_WYG_006-20b"/>
九重深眷想賢勞君恩左右慙虚被民力東南亦孔騷<lb/>
眼底白茅連瓠子夕陽離思滿亭臯<lb/>
　　　水仙扇面<lb/>
銀杯側西風羅襦不禁冷空江月落時想象孤鴻影<lb/>
　　　送曽執初知嘉定州<lb/>
都亭楊栁秋來短獨采黄花暎别觴五馬雙旌萬餘里<lb/>
西風隨處挹清香<lb/>
　　　九日招徳卿抑之<lb/>
<pb n="KR4e0149_WYG_006-21a"/>
小酌無勞折簡催自分花餌飣玫瑰只應免得淵明笑<lb/>
兩歳重陽不舉杯<lb/>
　　　題戴司寇所藏張翬小景四幅<lb/>
岱岳東南日觀峯雞鳴遥見日輪紅仙家應說人間世<lb/>
銀箭金壺漏未終<lb/>
一色滄波浩渺間人言此外有三山莫欺只尺生綃裏<lb/>
多少樓船去不還<lb/>
老翬筆意師觀逺恠石長松氣凛然四十年來真蹟亂<lb/>
<pb n="KR4e0149_WYG_006-21b"/>
夕陽紅樹滿山川<lb/>
斗帳無風鐵硯氷梅花未要雪天晴坐來尚有關心處<lb/>
時復空山折竹聲<lb/>
　　　文華進講<hi>閣試下同</hi>
鵠立朱衣正殿東爐煙飄動講帷風百年禮樂逢昌運<lb/>
乙夜勤勞仰聖躬毫末豈能禆海岳精誠直欲感蒼穹<lb/>
邠風無逸前王訓稽首鈞天意萬重<lb/>
　　　河渾渾<lb/>
<pb n="KR4e0149_WYG_006-22a"/>
河渾渾發崑崙奔馳萬里出龍門出龍門齧金隄汎瓠<lb/>
子魚黿蛟鼉乘時奮起城郭壞丘陵頽漢帝沉玉馬勞<lb/>
歌入雲哀河渾渾洵神靈我皇龍飛初泥沙潛伏波鏡<lb/>
澄皇欽事禋孔精胡為乎一日騁雄悍違天經奔騰蕩<lb/>
潏岸坼隄傾使行者不得遂居者不得寧園廬漂溺魚<lb/>
鼈横河渾渾下民咨神禹上天去賈尉來何時三年青<lb/>
兖民亦疲土牛楗石將恐非河渾渾側身南望勞我思<lb/>
　　　夢中得四句如詠講筵事者<lb/>
<pb n="KR4e0149_WYG_006-22b"/>
翠幕光中黼坐開觚稜初日照春臺緗函未啓中人捧<lb/>
玉輦纔臨正殿迴<lb/>
　　　樗老<hi>為楊起同尊人賦</hi>
君不見麝憎臍雞惡尾又不見豹患皮象患齒蘇張戮<lb/>
辱韓白菹全神乃在支離子東吳楊翁太古民妙訣早<lb/>
受南華君盡將智巧付時軰甘與樗櫟同輪囷闔閭城<lb/>
西雲水闊南北舟航日闐噎春花秋月閉門看八十年<lb/>
來幾興滅泥龜曳尾寧詫神溝斷廟尊俱失真萬牛回<lb/>
<pb n="KR4e0149_WYG_006-23a"/>
首歌孔栢少陵豈是知心人樗日老翁日健塵海桑田<lb/>
幾回變人道孫枝却不如前年選入明光殿<lb/>
　　　秦府紀善林介菴挽詩<lb/>
五十飄然便挂冠向來城府掉頭看高蹤自與鴻飛杳<lb/>
短世頻驚蝶夢殘絮酒何年奠冥漠囊金他日記汍瀾<lb/>
<hi>嘗有以金寄君者殁後其子持書來乃不及元數君出而還之封識宛然</hi>哀歌不盡思賢意<lb/>
塵海風波正渺漫<lb/>
　　　送鄉僧<lb/>
<pb n="KR4e0149_WYG_006-23b"/>
乾坤無物礙行蹤又送孤雲入九峯林鶴暗驚空外錫<lb/>
海鯨先報佛前鐘金衣拂曉承新露丈室凝塵記舊封<lb/>
應識西來祖師意逢人莫浪演三宗<lb/>
　　　冬至朝賀<hi>閣試</hi>
璿管灰飛宿靄消紫宸班動御香飄貔貅列仗開弓劍<lb/>
芝羽充廷雜珮貂長日光中瞻黼扆卿雲影裏聽簫韶<lb/>
願言聖徳同陽長永從夔龍集治朝<lb/>
　東江家藏集巻六<lb/>
</p>
<p>
</p>
  </div>
</body>
</text>
</TEI>
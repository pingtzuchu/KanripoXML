<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家蔵集巻三十<hi>中集二十六</hi>
                </head> <lb/>
    <p>
<pb n="KR4e0149_WYG_030-1a"/>
欽定四庫全書<lb/>
　東江家蔵集巻三十<hi>中集二十六</hi>
　　　　　　　　　　　　　明　顧清　撰<lb/>
　北游稿<lb/>
　　誌銘十九首<lb/>
　　　明故湖廣參議張公墓誌銘<lb/>
𢎞治六年夏四月中書舍人直内閣上海張公濟民出<lb/>
參議荆南藩府兼督泰嶽太和山十月抵荆南明年正<lb/>
<pb n="KR4e0149_WYG_030-1b"/>
月十三日卒先卒二日登嶽山徧行祠宫顧道流曰吾<lb/>
此行不再矣公等宜勤修以答天貺既歸謂家人曰山<lb/>
中佳絶吾意不欲來為汝等累吾念耳是夕命浴具新<lb/>
衣詰朝視事坐堂上端瞑而逝治棺間日貌如生予始<lb/>
聞甚異之既數月公壻喬君時章來請銘公墓乃具言<lb/>
憶予初入京以鄉後進拜公於私第問處已接人之要<lb/>
公以誠教之曰某迂拙不知其他平生所守惟此人初<lb/>
或未識久而自信當時深敬其言別公經嵗未嘗一日<lb/>
<pb n="KR4e0149_WYG_030-2a"/>
忘孰意公一往不來而予竟銘其墓石邪公諱穀濟民<lb/>
其字別號謙齋曾祖贈監察御史諱世良祖諱衡以永<lb/>
樂乙未進士為御史立朝不阿卒于貶所父諱芹以公<lb/>
貴贈中書舍人母贈孺人姓姚氏公生而純雅正統己<lb/>
巳入縣庠為弟子員累不利場屋成化戊子以嵗貢領<lb/>
鄉薦乙未擢進士距其祖登科之嵗甲子適周鄉人傳<lb/>
以為美談丙申拜中書舍人入直文淵閣尋引疾歸居<lb/>
六年今上即位素聞公善書驛召還與修憲廟實録加<lb/>
<pb n="KR4e0149_WYG_030-2b"/>
陞俸二級供内職如故又三年陞今官以卒公自為布<lb/>
衣薄於榮利嘗曰仕宦如雕籠畜鳥耳故雖官禁廷歴<lb/>
華要而山林之志終未嘗忘其引疾歸浩然有終老之<lb/>
意日引騷人文士與之相應和所作尚理致闗風教多<lb/>
可傳者既起與纂修凡同事者皆進官而公止加俸處<lb/>
之裕如其參荆藩近宋人所謂奉祠者公方樂之而遂<lb/>
以告終矣公風度清遠眉目如畫與人言從容簡當必<lb/>
以道義宅心平易而端謹和厚望而知為篤行君子易<lb/>
<pb n="KR4e0149_WYG_030-3a"/>
簀之際可以見所養矣家素貧事母至孝養二姊終始<lb/>
以禮在鄉黨濟危成美口未嘗言功晩得科第而位不<lb/>
滿德士論尤追惜之初娶黄氏無子繼娶方氏有三女<lb/>
丈夫子二人出側室某氏長拙次抑壻長即時章名煜<lb/>
翰林修撰喬維翰子次則建寧知府劉璵之子襄吏部<lb/>
郎中戴春之子儉其卒之嵗距生時宣德癸丑得六十<lb/>
有二年葬以今年某月某日墓在上海縣北某鄉某原<lb/>
銘曰<lb/>
<pb n="KR4e0149_WYG_030-3b"/>
白雲黄鶴依我阿閣鳴玉峩冠志在青山受爵孔亷德<lb/>
則允厚我銘于丘以俟其後<lb/>
　　　新昌吕處士墓誌銘<lb/>
應天少尹新昌吕君獻状其世父松泉翁之行授翁之<lb/>
子璁謁予乞銘且以書來曰翁居家孝友處鄉黨以信<lb/>
義雖不為世用充其心将逹之天下可也君為給事中<lb/>
予及同朝知其言可信璁又吾李君原復故人也故不<lb/>
容於辭按状翁諱逵字好道別號松泉其先幽州安次<lb/>
<pb n="KR4e0149_WYG_030-4a"/>
人宋正惠公某某之後始祖大理評事諱億徙青州宣<lb/>
和間避地浙東遂為新昌人曾祖諱子華避元運不仕<lb/>
祖諱九思國初為行人官至袁州經歴考諱存心亦不<lb/>
仕母張氏王渡世族翁生七嵗知讀書及長益肆力於<lb/>
學凡篇籍無所不考性和易與人居未始失色於功利<lb/>
泊如而勇於為義不避艱險祖墓有田為勢家奪七十<lb/>
年矣翁糾率子姓出帑以復之置守視焉鄉人義之樵<lb/>
牧相戒不敢犯二姪璵璠早孤撫而教之後皆有成立<lb/>
<pb n="KR4e0149_WYG_030-4b"/>
平居坐一室晨起躬灑掃服食器用皆有常所晩年以<lb/>
家事付諸子日嘯傲湖山間曰吾性落魄不能營産利<lb/>
為子孫謀然平生無忮害心頗以此遺之耳𢎞治甲寅<lb/>
八月疾作十月而病二十有八日竟卒其生永樂己丑<lb/>
七月二十一日也享年八十有六配俞氏贈嘉議大夫<lb/>
禮部右侍郎清節先生之女子男四長瑊次球先公卒<lb/>
次瑭次璁邑庠生女一適醴泉章萍孫男十女二曾孫<lb/>
五葬以某年月某日翁喜為詩遇佳山水必有作若天<lb/>
<pb n="KR4e0149_WYG_030-5a"/>
姥沃洲華頂石橋諸篇皆可諷詠尤善琴理旁通岐軒<lb/>
氏之學蓋其才行有足尚者云銘曰<lb/>
木之喬封厥根深畊後獲實且蕃新昌之吕正惠孫違<lb/>
亂俟明如蠖蹲隆築而構翁復敦有其發之斯復原鑱<lb/>
石嵌幽昭後昆<lb/>
　　　南京府軍衛百户周君墓誌銘<lb/>
君諱全字永誠姓周氏松江上海人襲父廕為南京府<lb/>
軍衛中所百戸成化戊戌致其事𢎞治丙辰秋八月十<lb/>
<pb n="KR4e0149_WYG_030-5b"/>
四日卒年八十初君父信以材力自負當元之季見天<lb/>
下亂思樹立功業會大将軍定中原仗劒以從累奏奇<lb/>
捷䇿功授昭信校尉府軍衛百户君幼而不羣大為昭<lb/>
信公所奇愛長益好學嘗兩試有司不利始絶意進取<lb/>
昭信卒以嫡長世其官性至孝事母張安人曲盡子職<lb/>
平居不妄言笑至道古今論成敗得失則亹亹終日若<lb/>
将不可窮者未嘗以色假人同官有失面折不少恕或<lb/>
為陳古賢将事其論侃侃聴者為竦退則無一言要官<lb/>
<pb n="KR4e0149_WYG_030-6a"/>
逹人或不可其意亦拂衣去不顧凡世所玩好狗馬聲<lb/>
色之類一不累於心晩年闢園池蒔花藥引故人賔客<lb/>
觴咏其中以為樂若未嘗有官禄者配吳氏封安人子<lb/>
男二長琮襲廕次瑾以子鉞尚秀府順義郡主推恩授<lb/>
兵馬指揮孫男四鑑鎧次即儀賔次曰鏞曾孫男一女<lb/>
三君之将葬儀賔以瑾命奉唐進士錦所為状來乞銘<lb/>
惟君載其世勲嗣有禄爵率履飭躬克享高夀子承先<lb/>
休孫尚貴主榮寵光華賁于鄉邦可謂盛矣銘不可以<lb/>
<pb n="KR4e0149_WYG_030-6b"/>
無作銘曰<lb/>
英皇之孫秀邸之女厥配維周君實其祖維君之先奮<lb/>
迹義旅君承于休克大其嘏始志于文中纘以武一傳<lb/>
而再遂倩藩府水流于泉木茂于根由前者勲由後者<lb/>
親孰祜之全萃君之身鍾山之原鬱鬱松筠宗社萬年<lb/>
君居永存有後觀者稽此石文<lb/>
　　　靜菴居士墓誌銘<lb/>
故宋李太尉顯忠有裔孫曰尹亨字克復者以大明天<lb/>
<pb n="KR4e0149_WYG_030-7a"/>
順四年庚辰四月七日卒葬玉山縣之東原後三十四<lb/>
年當𢎞治癸丑予及其子寛同舉於禮部又四年丁巳<lb/>
寛以秋官主事理刑獄於江淮将行以公行事状泣拜<lb/>
授予曰吾四嵗而孤惟吾先君之餘庥是庇是承以克<lb/>
有今日今先君葬幾四十年矣而幽堂之石猶未有刻<lb/>
詞吾誠日夜悲痛念無以白于後人今吾子既獲同年<lb/>
又職在紀載其無辭予讀宋史至太尉父子破家殉國<lb/>
事未嘗不壮其忠節而哀其功之不成意其子孫當必<lb/>
<pb n="KR4e0149_WYG_030-7b"/>
有興者乃今幸得與主事同朝列又獲銘其先人以挂<lb/>
名于家乗其何辭按李氏故青澗人自太尉脱青澗之<lb/>
難歸臨安其子遜自臨安再徙至玉山新安隄遂為玉<lb/>
山人大父敬仁父希哲皆不仕公性孝愛事其親先意<lb/>
承志不忍傷祖母詹病疽日親侍左右湯藥必嘗夜即<lb/>
卧牀下以候安否及卒毁瘁不自勝其事兄尤篤於敬<lb/>
讓既長不忍異居至不得已田廬婢僕惟兄命不敢以<lb/>
已先新安地隘改築室西湖故居直數千緡以讓其從<lb/>
<pb n="KR4e0149_WYG_030-8a"/>
兄不少吝鄉之言雍睦者必推公宣德間嵗祲邑有流<lb/>
殍公白其父出家窖數千斛以賑之曰人無食而我獨<lb/>
饒吾不忍也或以子女質者及嫁期以聘貲來贖公惻<lb/>
然還之焚其劵不取一錢鄉人感其義有垂泣者州縣<lb/>
以耆宿義士召皆辭不往惟酷喜讀書教子弟嘗歎曰<lb/>
吾家以先代忠臣之裔為邑故家亦惟是詩書之澤不<lb/>
墜前聞耳乃遣其兄子亮為縣學生臨殁又以寛囑其<lb/>
母俾無失教亮取己卯鄉薦除懷安尹判廣州為時能<lb/>
<pb n="KR4e0149_WYG_030-8b"/>
吏寛舉進士為省郎皆公遺訓也公生於永樂甲午十<lb/>
一月二十四日其卒之年方四十有六又晦迹田里故<lb/>
未有以聞于時然其家庭孝友之常存心處事之實信<lb/>
于親聞於鄉邦如璞玉淵珠終不能掩其光也古之所<lb/>
謂善人者公豈其人歟公四子長志次德次匡寛其季<lb/>
也女二壻某某孫男二人皆公殁後生云銘曰<lb/>
李世青澗為王虎臣竒也殉國族胥以淪矯矯顯忠挺<lb/>
節來奔天眷忠孝既熄而燔玉山之陽瓜瓞綿綿惟靜<lb/>
<pb n="KR4e0149_WYG_030-9a"/>
菴叟既仁且賢族婣黨比吾無間然天嗇之年厥得已<lb/>
多爾公爾侯其復匪遐鬱鬱東原有拱松梓我銘曷徴<lb/>
公有令子<lb/>
　　　沈處士墓誌銘<lb/>
處士以丙辰秋來視其子恩於京師恩舉禮部予辱預<lb/>
有事又鄉人也故處士數往還視其貌恭而和聴其言<lb/>
質而有倫使之年甫四十有七齒髪壮茂鬱鬱如春松<lb/>
予謂其福之未艾也歸數月有傳其訃音者予始力拒<lb/>
<pb n="KR4e0149_WYG_030-9b"/>
之曰烏有强健如君賢有禮如君而遽及是哉明日恩<lb/>
衰絰纍然踵門以誌銘請予蓋甚惑焉即如是人亦何<lb/>
勸為善而彼疾步健談馳騁於當日者又可足恃邪既<lb/>
以悼君又哀恩甫得一第而遽哭其親榮不足以塞悲<lb/>
也銘其可辭按處士諱鎡字時用別號松雲其先浙之<lb/>
嘉禾人元季高祖居仁避兵徙上海遂為上海人居仁<lb/>
生徳𢎞徳𢎞生晟晟生環號梅月翁娶同邑尹氏實生<lb/>
君弱不好弄稍長知讀書事舉子業父母以獨子不欲<lb/>
<pb n="KR4e0149_WYG_030-10a"/>
使從宦君弗敢違甫冠梅月翁卒殮殯葬送一以禮鄉<lb/>
人稱之嵗時祭祀恒涕泗曰祭之豐不如養之薄也尹<lb/>
孺人孀居所以慰悦其心者無不至迎其母沈安人養<lb/>
于家卒又倡諸甥治喪事庶母弟許贅劉氏壮弗能㛰<lb/>
為具禮聘之事諸父及待其兄弟下至僕使皆曲有恩<lb/>
意鄉人負穀百石鏹十千焚其劵傭奴有去而復來行<lb/>
盗者衆執以見諭以義而釋之作棺以瘞露骼為杠梁<lb/>
以濟不通凡義事率以身先故人多徳君其卒也皆涕<lb/>
<pb n="KR4e0149_WYG_030-10b"/>
泣云生以景泰庚午六月二十三日卒以丙辰十二月<lb/>
十五日初娶談氏有二女卒繼娶謝氏子男四人長即<lb/>
恩次三人俱夭女長適陸淮卒次適韓惠孫女二葬以<lb/>
某年某月某日墓在方溪北去家僅二里銘曰<lb/>
行弗異流俗惟孝友于親名不出州里而澤加于民不<lb/>
永其年天胡以然以大其後人<lb/>
　　　施孺人墓誌銘<lb/>
吾鄉人潘君克承有女嫁為施秀才聲遠妻聲遠鶴灘<lb/>
<pb n="KR4e0149_WYG_030-11a"/>
太史門人也故往還最習聲遠試有司數不利潘氏能<lb/>
慰之以命且勸之學聲遠之挫而不折益進而自强蓋<lb/>
預有助之者人以是知潘氏之賢潘氏有二子長寅次<lb/>
天禄戊午嵗相繼夭因感傷致疾今年劇甚三月十五<lb/>
日竟卒得年僅三十悲夫聲遠以四月八日葬于都城<lb/>
南東臯村先塋來請銘其墓潘氏母袁早世事繼母李<lb/>
得其歡心李亦視之如己出族人稱焉既嫁又能相其<lb/>
夫及卒舅姑思其孝妯娌感其義妾媵童使懷其恩人<lb/>
<pb n="KR4e0149_WYG_030-11b"/>
謂之賢其可以為賢矣乃為叙而銘之潘氏生成化癸<lb/>
巳四月二十日卒之嵗𢎞治十五年壬戌也銘曰<lb/>
處而孝惟姆之教嫁而宜惟君子之毗子而弗育其有<lb/>
時誰戕其真止於斯東臯之村鬱乎嵬殯宫沈沈夜未<lb/>
熙美玉深蔵吁矣悲<lb/>
　　　南平令陸君墓誌銘<lb/>
陸君如崧治南平之三年為𢎞治壬戌其兄清豐令如<lb/>
崑朝京師有以君凶問告者予始甚疑之會如崑無言<lb/>
<pb n="KR4e0149_WYG_030-12a"/>
乆而寂然謂傳者妄耳既兩月如崑書來曰吾弟真死<lb/>
矣傳之者信非妄矣先生素知之其将與哀之若因而<lb/>
賜之銘亦吾弟之望也壬子冬予隨計北上會如崑兄<lb/>
弟於淮隂自是辱交焉及兩君擢進士予有事場屋往<lb/>
來益親如崑在甸服君在閩中皆卓然樹聲績予又私<lb/>
以為故人喜謂清近可立致也而孰謂君止於是邪君<lb/>
初任羅源在萬山中巖阻瘴癘咸謂非人所居君初病<lb/>
起纍然攜束書就道見者皆憂之既至興滯補弊甫八<lb/>
<pb n="KR4e0149_WYG_030-12b"/>
月百廢具興而身且無恙用是以堪治劇改南平南平<lb/>
當八閩喉襟土瘠而民蕃使檄供需連絡無虚日君至<lb/>
當大火後日夜撫循且為之經理未幾井邑一新而民<lb/>
不知病其事上恭而有禮遇吏民平易可親至理之所<lb/>
在毅然不可奪也居官不五年累為部使者所稱薦論<lb/>
閩吏之賢必以君為稱首焉辛酉冬南平大疫邑僚有<lb/>
舉室盡者吏咸請避之君綜理弗顧用是得疾以至不<lb/>
起十月十八日也君體貌明粹自幼凝重寡言笑望之<lb/>
<pb n="KR4e0149_WYG_030-13a"/>
玉立其守身如處子和厚誠篤恂恂若無能至居官秉<lb/>
法守禮斤析刃解和而能剛㫁而不苛此則人所難也<lb/>
所著有省齋紀行等集紀行集則予在淮隂已見之温<lb/>
麗典則逈出時輩而今其已矣嗚呼惜哉君世家湖州<lb/>
之歸安實宋廣靈侯圭之裔曾祖順祖敬皆不仕考震<lb/>
四川瀘州知州妣毛配俞氏州判官光佐女子二階陽<lb/>
女一許嫁御史陳霖子某君生成化辛卯七月初六日<lb/>
比卒年三十一葬以壬戌十月某日墓在烏程縣弁山<lb/>
<pb n="KR4e0149_WYG_030-13b"/>
之陽銘曰<lb/>
陸望雲閒施于廣靈瀘州之賢以有南平其人夙成其<lb/>
政有經而不永其齡尚固斯扃天乎可徴其𦙍将興<lb/>
　　　先妣封孺人陸氏墓誌<lb/>
嗚呼清不孝先妣疾莫養含斂莫親死無以自致者尚<lb/>
幸得從搢紳先生後比訃聞告哀于諸公吏部侍郎吳<lb/>
郡王公許銘于幽堂太常少卿太原喬君希大既篆其<lb/>
蓋石矣屬公繼以憂去位不肖不忍復言銜恤來歸日<lb/>
<pb n="KR4e0149_WYG_030-14a"/>
夜悲咎既罪逆如此惟是所以為不朽計圖末减於萬<lb/>
一者又弗獲順遂其天實殛之将昭布其大戾弗可庇<lb/>
逭用弗敢重累于逹者謹輟哭叙次其系行自書之以<lb/>
納於墓先妣姓陸氏世望華亭與顧同里居祖士能有<lb/>
隱操父褧方嚴重信義尤為鄉人所敬服有不善惟恐<lb/>
其聞之於其卒私謚為秉直處士娶馬氏實生先妣馬<lb/>
氏孝慈貞順先妣之性行如之為秉直翁所鍾愛翁慎<lb/>
交與獨善先大父遺善府君謂世蓄德後當有興者而<lb/>
<pb n="KR4e0149_WYG_030-14b"/>
尤喜家君之倜儻故先妣歸焉大父素輕財無厚産又<lb/>
方以分其外兄弟之同居者以是家益貧先妣既入門<lb/>
茹辛服粗力女事以佐耕殖有人所弗能堪者自傷不<lb/>
及事先姑奉先大父曲盡愛敬嵗時祭享必致其誠潔<lb/>
賔客必豐遇宗婣尤有恩意終身無間言者家君之處<lb/>
約而能亢其宗先妣之助也始産得不肖幼而多疾提<lb/>
攜撫鞠劬苦倍諸弟稍長能就學師資書札之費多出<lb/>
自緝紡不肖之粗知章句先大父家君之訓而使無他<lb/>
<pb n="KR4e0149_WYG_030-15a"/>
顧以専所習者先妣之德也不肖官滿三嵗䝉恩封孺<lb/>
人時年已高荆布絲麻不少異平日家人北來必傳語<lb/>
不肖俾盡心所事請迎養輒弗許曰吾在此自樂也比<lb/>
得疾思見不肖不肖頑弗覺知而遂以永絶矣嗚呼痛<lb/>
哉先妣生宣德己酉十一月二十八日卒以𢎞治壬戌<lb/>
十二月十日享年七十有四子五長即不肖次積慎勤<lb/>
勉積勉皆夭孫男六天彛天叙天秩天申天與天佑天<lb/>
叙亦夭女五其存二人最幼曾孫男一應陽女一俱幼<lb/>
<pb n="KR4e0149_WYG_030-15b"/>
先妣之疾也屬家君無別治墳得祔先姑足矣及是度<lb/>
地已迫家君不忍違稍拓其左以嵗癸亥十一月二十<lb/>
一日甲申襄事墓坐癸向丁龜筮並吉從先兆也尚永<lb/>
固斯宅以寧我後人<lb/>
　　　故涿州知州何公墓誌銘<lb/>
公諱正字廷直其先涇州人曾祖諱懃祖諱寧皆不仕<lb/>
考源文安令陞知通州再陞知襄陽府妣李氏初封孺<lb/>
人贈宜人襄陽公有善政民愛而留之因遂家焉公剛<lb/>
<pb n="KR4e0149_WYG_030-16a"/>
毅儉約輕貨財重意氣年十八從宦文安勵志力學提<lb/>
學李御史見其文大稱之襄陽公守通州遂進學於考<lb/>
功劉從吉翰林吳希賢二先生自是聞見日博學以大<lb/>
就而公志在用世羣居講習於政事體要必究心焉不<lb/>
屑屑於文藝也既領鄉薦入太學大司成襄陵邢公盧<lb/>
氏耿公皆器之成化辛丑除河南長葛令時方旱蝗禱<lb/>
于神即雨蝗不為害民歌之為福星邑素無儲積為經<lb/>
理市大豆若干貯之倉甲辰大祲人相食日煮豆以食<lb/>
<pb n="KR4e0149_WYG_030-16b"/>
之又分布饑民於大家俾傭作以食存活數千人時各<lb/>
郡盜起公設長巡兵擇盜之改行者四人分四郊督捕<lb/>
鄰壤震驚而公境内帖然明年復旱為築堰於溱洧引<lb/>
水以溉田凡數百頃及夏麥熟而魚亦可罾民咸利之<lb/>
既而市畊牛散穀種潤色均徭裁省浮費未幾民力遂<lb/>
完賢能之聲為一省冠丁父憂改博野博野故多右族<lb/>
以勢躪鄉里公直道以行皆斂戢不敢肆秩滿民攀留<lb/>
不得去巡撫張公言于上復留三年𢎞治丙辰陞知涿<lb/>
<pb n="KR4e0149_WYG_030-17a"/>
州州素號難治中貴禁軍千餘家與居民錯處而王官<lb/>
之将使萬國之來廷冠蓋往還館穀迎将無虚日公先<lb/>
以法齊衆乃節量州計以里役錢散諸民俾畜雞豚具<lb/>
芻粟以待故州治肅清而民力省半政聲日馳而公老<lb/>
倦游矣是嵗乞休致會長子宗理守徐州以最績聞推<lb/>
恩加奉直大夫協正庶尹配劉氏贈宜人遂就養于徐<lb/>
迤邐歸襄陽癸亥十二月十八日以疾終正寝距生時<lb/>
正統丙辰實六十有八年閒居者八年矣公信道誠篤<lb/>
<pb n="KR4e0149_WYG_030-17b"/>
行其所志不惑于他在太學與保定李文穎慶陽韓廷<lb/>
器相友善京城疫韓李皆卧病公日走其門視炊㸑具<lb/>
湯藥無所畏避李殁為買棺以斂哭之盡哀韓感其誼<lb/>
遂定㛰焉潼闗單忠信於公為同年生夫婦客死公經<lb/>
紀扶䕶為子娶其女為其子娶婦且遣從名醫學卒全<lb/>
其家孤兄子宗良宗賢及弟溥公撫之如子親課以學<lb/>
後溥領鄉薦宗賢舉進士第皆頼公之教也既歸襄陽<lb/>
惟訓子孫課耕植或徜徉山水間其非道不交非義不<lb/>
<pb n="KR4e0149_WYG_030-18a"/>
取蓋終身如一日也初娶劉宜人先卒繼娶薛氏以事<lb/>
出側室褚氏子八人宗理庚戌進士自徐州陞同知松<lb/>
江府宗性生員宗本宗乾皆業儒宗岳宗岱宗恒褚氏<lb/>
出也女五長適太學生韓永相次適周自振次適李憲<lb/>
二在室孫男十二人女五人俱幼公初葬襄陽公徧求<lb/>
名山得吉兆於鹿門山之西原宜人劉氏祔及是同知<lb/>
将率諸弟以年月日奉公柩而合焉予初舉進士辱交<lb/>
同知君宗乾在京師又嘗從予學故同知君以墓石之<lb/>
<pb n="KR4e0149_WYG_030-18b"/>
銘為託而予不得辭銘曰<lb/>
行之確其充以學仕而賢其歸也全不竟厥施其後有<lb/>
輝孰云彼蒼而罔人知鹿門之西鬱乎新阡良吏所藏<lb/>
過者式旃<lb/>
　　　故承事郎吕君墓誌銘<lb/>
温之永嘉羅溪有義士曰吕君諱斌字旻質實故宋丞<lb/>
相申國正獻公之裔申國六世孫從訓為扶溝令子光<lb/>
遠避金亂自洛負母泛海之永嘉遂占籍焉至君又十<lb/>
<pb n="KR4e0149_WYG_030-19a"/>
一世矣考定敦尚信義景泰中以入粟得官娶祥奥吳<lb/>
氏實生君性方嚴簡重尤篤于倫理弱冠持門戸卓卓<lb/>
能自立平居必正衣冠不飲酒至奉祭祀燕賔客必極<lb/>
其豐潔以先世名家遭亂轉徙夷于民伍思有以振起<lb/>
之成化已亥作新祠於正寝之東又為堂以奉文穆文<lb/>
靖正獻三公遺像修家譜以合族立家塾以嚴教凡有<lb/>
闗於禮教者竭力為之冢宰樂清章公綸户部尚書涿<lb/>
郡殷公謙為記其事其居鄉强悍者飭之柔良者扶之<lb/>
<pb n="KR4e0149_WYG_030-19b"/>
貧無以為生病無以給醫藥死而無以棺斂者必周之<lb/>
鄉例舉錢十分而息五君仍减其一不能償者輒貫之<lb/>
凡再出粟賑饑為石者二千有二百代輸通都鹽米若<lb/>
干造海壇江頭二渡舟以濟往來作渡口館以泊行旅<lb/>
作石奥東岸上塘大壩四石梁甃樂清館頭塘及渡口<lb/>
等路凡數千餘丈費穀以數千計郡邑獄囚冬施以藳<lb/>
薦夏資以湯藥其施予不吝且周悉如此然至於異端<lb/>
釋老之徒則痛絶之未嘗少與接也成化丙戌授承事<lb/>
<pb n="KR4e0149_WYG_030-20a"/>
郎階正七品壬寅立石表門𢎞治辛酉朝廷降璽書旌<lb/>
其義郡守鄧侯為立傳仍榜旌善亭為後世法鄉邦遠<lb/>
近無不以長者稱之年七十八以甲子六月一日卒其<lb/>
生宣德丁未十一月初九日也配城東王氏先四年卒<lb/>
側室張氏子男六人梓榮棨樾松椿梓醫學訓科松郡<lb/>
庠生女三長適江隂令李本長孫儀次適吳恩次吳信<lb/>
皆祥奥族孫男九照勲耿煦灼爍熼烜煒照亦郡庠生<lb/>
女六長適中書舍人趙式子公澤次適趙愷次適歙令<lb/>
<pb n="KR4e0149_WYG_030-20b"/>
樂清朱諫子守宣次幼梓将以某年某月某日奉君柩<lb/>
葬南奥之原時吾郡通守閬中何侯方來自永嘉梓因<lb/>
侯以乞銘其言故有徴也乃為銘銘曰<lb/>
申嗣七傳自洛而温衰服再窮乃見義人德施于鄉為<lb/>
帝外臣弗惑異學於前人有芬鴈山峩峩奠彼海邦羅<lb/>
溪之門南奥之堂後千百年鬱其相望兮<lb/>
　　　澹齋劉處士孺人張氏合葬誌銘<lb/>
上海儒學訓導安寧劉先生以官将九載而母年近八<lb/>
<pb n="KR4e0149_WYG_030-21a"/>
十常計日望歸将稱夀於堂下三月訃至先生哀痛摧<lb/>
仆幾不能生既乃衰服纍然以吾友高生企状乞予銘<lb/>
墓石且曰吾先君葬若干年而墓亦未銘行将奉吾母<lb/>
而合焉兹銘若有待也予官于京十年不得歸而母氏<lb/>
棄背荼毒怨咎至今無以措其心而先生重以是委予<lb/>
譬則痛定之人聞痛者之呻吟其身之弗寧而又何以<lb/>
為先生役耶重念予鄙拙無似而先生匍匐萬里束装<lb/>
艤櫂需予言而後行此其意又弗忍違者乃黽勉操筆<lb/>
<pb n="KR4e0149_WYG_030-21b"/>
即企状序而銘焉序曰處士諱正字以正別號澹齋世<lb/>
家雲南之安寧祖鳴容父寺皆不仕母楊氏處士為人<lb/>
樂善而好施遇貧者必周之負債而不能償者焚其劵<lb/>
兄庸早世撫其孤嫁其女養幼弟皆曲有恩意鄉邦稱<lb/>
之孺人姓張氏為同邑質軒處士某之女事舅姑盡孝<lb/>
敬相處士儉而能勤先生初教射洪嘗迎養于官舍都<lb/>
御史郭公鏜楊公澄而下咸賦詩為夀薦紳榮之處士<lb/>
生永樂戊戌正月十四日年五十七以成化甲午六月<lb/>
<pb n="KR4e0149_WYG_030-22a"/>
十二日卒葬州境虎丘山之祖塋孺人生宣德戊申十<lb/>
月初十日以𢎞治甲子八月二十一日卒年七十有八<lb/>
子男四長聦次昱即先生以明經領薦就乙榜歴今官<lb/>
次明早卒其季曰昭女三適某適某孫男十三長安早<lb/>
卒次寧宰官寛宦寰定宛守宙女五人銘曰<lb/>
子仕而貴親之榮貴不及養生何以為情孤舟揺揺指<lb/>
滇城薙宿草兮啓新塋不有射洪恨千齡嗚呼門生誄<lb/>
行太史銘九原有知庶爾寧<lb/>
<pb n="KR4e0149_WYG_030-22b"/>
　　　明故翰林院編修周公配太安人朱氏合葬誌<lb/>
　　　　銘<lb/>
工部員外郎周君将奉其母太安人朱氏柩合葬於先<lb/>
太史之墓乃追述太史及安人之系行為状泣拜授予<lb/>
曰珮不幸早失吾先君賴吾母以有今日先君懿行孔<lb/>
多珮方幼無所識知吾母恒誦言以為訓故猶能記臆<lb/>
一二先君性恬靜篤于孝友家故貧刻志于學讀書終<lb/>
日不少休夜二鼔方寐雞鳴輒起由是書無不通自洙<lb/>
<pb n="KR4e0149_WYG_030-23a"/>
泗濓洛百氏諸子之言中究旁逹若繩引珠貫而尤精<lb/>
于史學至終巻黙誦不差弱冠作書上提學彭御史御<lb/>
史稱之入府學為弟子員為教授廬陵孫先生所器重<lb/>
同學有十才子馳聲于時先君為之冠正統丁夘應天<lb/>
府鄉試以第一人薦禮部景泰辛未廷試以進士出身<lb/>
第二人入翰林為庶吉士除國史編修一時輩流論行<lb/>
誼超卓問學該貫者獨推先君甲戌以天旱奉命禱東<lb/>
嶽丁内艱歸廬居三年足未嘗入官府亦未嘗以貧為<lb/>
<pb n="KR4e0149_WYG_030-23b"/>
戚識者皆以大用期先君而降年不永四十六而遽殁<lb/>
嗚呼痛哉吾母出華亭舊族寡笑言甘淡薄尤勤於治<lb/>
生既喪吾先君躬早夜織紡以鞠吾兄弟及諸妹珮長<lb/>
就學脱簪珥以資之不吝少怠則垂泣以戒曰汝不聞<lb/>
汝先君之勤苦乎故珮亦勉强以有成立𢎞治某年以<lb/>
工部主事滿考贈先君如珮官封母為太安人庚申請<lb/>
于朝得歸侍養居膝下僅六年而禍及矣悲夫珮既不<lb/>
獲事先君幸有母得少自盡今既無及而先君之喪太<lb/>
<pb n="KR4e0149_WYG_030-24a"/>
守葉公冕知縣楊公昕實助襄事同穴之制已具又無<lb/>
所致其力焉維墓石有辭将圖于永久是猶若可為者<lb/>
敢以屬吾子清少讀歐陽公瀧岡阡表見其述母夫人<lb/>
叙崇公遺訓事未嘗不三復而悲之今工部君之自述<lb/>
其有異哉歐公四嵗喪崇公鄭夫人親教以成後六十<lb/>
年而始表于墓君十二而喪先太史亦太安人教以有<lb/>
成塋墓之克合且四十有八年矣崇公之於太史工部<lb/>
君之與歐公其出處名位不必盡同而各一時之賢人<lb/>
<pb n="KR4e0149_WYG_030-24b"/>
兩母之保貞節于艱難以克成其子事亦無異獨以清<lb/>
之不文乃幸辱從君後而得托名墓石以同于不朽是<lb/>
則弗稱而不容于辭也乃為叙而銘之太史名輿字廷<lb/>
參別號心齋其先故汴人始祖仕宋為某團練使在元<lb/>
有為太尉總管為分水巡官三衢學正者至曾祖彦才<lb/>
始不仕讀易自娛祖士瞻國初辟雍縣令考臨封某官<lb/>
太史生永樂癸已六月三十日卒于天順戊寅十月初<lb/>
四日太安人生永樂壬寅十一月十六日卒于正德丙<lb/>
<pb n="KR4e0149_WYG_030-25a"/>
寅四月初十日享年八十有六子男二長即工部君以<lb/>
庚戌進士累今官次璠早卒女三長適湖廣僉事侯方<lb/>
先卒次適儒士張泰泰卒守節不貳次適張某孫男三<lb/>
哻簪第皆習舉子業女一曾孫男四女三太史葬以卒<lb/>
之明年六月十二日太安人合以卒之年十二月十六<lb/>
日墓在佘山自郡城北行二十里銘曰<lb/>
維周在淞自汴徙兵戈搶攘莫原起都團尉總差可紀<lb/>
亦有三衢譽髦士彦翁瞻臨嗣田里中間小試牛刀比<lb/>
<pb n="KR4e0149_WYG_030-25b"/>
嗇而豐之發太史祥雲麗空萬目視望為霖雨嗟虚擬<lb/>
中閨栢舟指心矢緝麻丸熊勵孤子艱危植立承先祉<lb/>
千載瀧岡渺同軌蛇峯盤盤鳯之尾我營雙丘今合矣<lb/>
刻詞貞珉告來祀<lb/>
　　　楊宜人邵氏墓誌銘<lb/>
吏部員外郎慈溪楊君銘父配宜人邵氏諱玉字如玉<lb/>
其先兖之曹縣人曾祖郴洪武中知浙之定海縣因家<lb/>
焉祖某父某倜儻有英氣以貲雄于鄉嫡母方氏母連<lb/>
<pb n="KR4e0149_WYG_030-26a"/>
氏宜人幼而明慧聞弟姪輩讀書即能誦之於字畫不<lb/>
甚識而義理多所通解端靜貞淑宗黨皆賢之成化丁<lb/>
未歸楊君為繼室是年君初第進士後歴知崑山高平<lb/>
常熟三縣中丁外艱入為考功主事宜人皆從周旋二<lb/>
十年秉禮服義未嘗以尺寸私亦未嘗增事服飾見者<lb/>
不知為有官者之妻也平居應接每謙抑處下片言之失<lb/>
亦惟恐其有傷焉正德丁卯遘疾腫發咽齒間君為求<lb/>
専醫朱氏者視之朱老人也術且精宜人峻拒曰豈有<lb/>
<pb n="KR4e0149_WYG_030-26b"/>
婦人而開口向男子乎寧死吾不願其視五月二十二<lb/>
日竟以是疾卒且卒屬君以後事令悉如禮斂勿用首<lb/>
飾未還葬殯勿寄僧舍且經畫其家事訓飭其子女及<lb/>
遺謝諸親戚咸有條緒下至臧獲不遺而尤以不及終<lb/>
事太宜人為恨壻王導侍其父來謁選聞宜人疾将委<lb/>
禽焉亟止之曰兩家皆詩禮族難同小家作柩前拜且<lb/>
太宜人未命其誰敢導入問疾以手握牀幄自蔽與之<lb/>
訣氣垂絶猶手整衣衾至卒不少亂蓋君之自述如此<lb/>
<pb n="KR4e0149_WYG_030-27a"/>
吾觀楊君早自潔修居官所至有聲蹟謂其本源之地有<lb/>
與立焉由今觀之則宜人之為助蓋亦多矣宜人之賢<lb/>
尤莫著于垂沒之際然他猶可能也至于病不許醫師<lb/>
視其口寧以喪其身而不顧則其所執果有重於生者<lb/>
推此以往夫孰能奪之而人豈易及之哉楊君謂宜人<lb/>
類君子素問學而涵養深者誠然吾不謂之過也宜人<lb/>
以成化戊子十二月二日生生二十年而嫁嫁十二年<lb/>
而封為命婦為命婦九年而卒得年僅四十子男四孫<lb/>
<pb n="KR4e0149_WYG_030-27b"/>
辰孫斯孫龍其一夭女五大順許嫁宛平縣丞王朝宗<lb/>
子即導小順尚幼其三夭孫二世顯世賞則前室子孫<lb/>
元出也君以是年十二月二十一日祔孺人於其縣之<lb/>
陽嘉山先塋之左屬予為之銘銘曰<lb/>
家之政始于躬婦也弗宜亦撓厥中有矩有儀匪貞弗<lb/>
從以約為豐成楊子之素風者其於此乎宫邪<lb/>
　　　錢宜人鄒氏墓誌銘<lb/>
無錫有大族二曰鄒氏錢氏鄒氏當宋中葉由晉陵徙<lb/>
<pb n="KR4e0149_WYG_030-28a"/>
縣之泰伯鄉自忠公後以仕為諱咸隱于農栢堂桂軒<lb/>
林泉三世尤著錢氏自臨安來再遷至磚橋梅堂閲耕<lb/>
南丘三世尤著兩家門閥相對世為婚婣南丘與林泉<lb/>
契分尤厚宜人於林泉為長女而南丘冢子曰世恩者<lb/>
為林泉所奇愛故宜人歸焉時年始十八克自抑慎周<lb/>
旋稱謂之間不輕出一語人初以為傲乆而後知其賢<lb/>
世恩學稍懈則曰無以燕昵累新婦無以少壮妨終身<lb/>
游學宫欲與之俱則曰舍舅姑而從夫違鄉井而入市<lb/>
<pb n="KR4e0149_WYG_030-28b"/>
近澆不可蓋藜羮布服獨居蕭然者數年嵗嘗弗登捐<lb/>
首飾質粟以食家衆諸姑之嫁輟奩篚以資之未嘗吝<lb/>
惜世恩喪南丘領鄉薦擢進士為客部主事屯田員外<lb/>
郎都水郎中率禮舉職有聞于時宜人預有助焉世恩<lb/>
在都水分司河西務間出行河宜人留官居嚴飭内外<lb/>
或浹旬不啓鑰推此類可見矣性篤孝林泉翁疾病請<lb/>
於世恩歸省之渡淮幾覆而免既至一月而父殁服喪<lb/>
盡哀在河西以姑太宜人年七十請歸為夀既而奉以<lb/>
<pb n="KR4e0149_WYG_030-29a"/>
北來及以子喪歸送之踰千里其在家嘗贊世恩作樓<lb/>
以奉母既成日誦佛書其上曰将以為姑夀也正德丁<lb/>
夘以林泉忌日設奠于分司哭仆久之遂得疾時世恩<lb/>
留汶上比還疾已甚舁入京半月遂不起時十一月十<lb/>
八日也宜人每以姑老子仁輔病諸孫幼稚勸世恩乞<lb/>
身歸疾革勸之益力遺言斂用嫁時服以養姑弗終為<lb/>
恨迹其素行與垂殁之言皆暗合教典有士君子所不<lb/>
逮者少嘗讀列女傳小學諸書皆能通其意世恩雅工<lb/>
<pb n="KR4e0149_WYG_030-29b"/>
詩或吟哦不定曰此未穩也或曰此可矣皆中肯綮公<lb/>
事有疑咨之必决其明逹又如此天順巳夘三月十六<lb/>
日生比卒得年四十九始以主客三載恩封安人繼進<lb/>
宜人子男一即仁輔女五人孫男三人去固去因去罔<lb/>
世恩以祖墓軍帳山兆域不能容命仁輔作新塋於某<lb/>
鄉以戊辰冬十月甲子葬宜人而自為状授予俾銘其<lb/>
墓石夫宜人之相君也力故君之念之也深予於君為<lb/>
同年生辱知且厚義有以釋其哀也乃即状括而銘之<lb/>
<pb n="KR4e0149_WYG_030-30a"/>
銘曰<lb/>
錫山之望鄒與錢兩門角立傳世㛰林泉南丘契彌敦<lb/>
是生淑女配哲人瑶琴寳瑟聲正温七七數成㫁朱絃<lb/>
高情雅韻空遺言紅旌旅襯潞水濆天長地久黯消魂<lb/>
我銘為君寫煩寃<lb/>
　　　太安人陳氏墓誌銘<hi>代作</hi>
太安人陳氏今考功主事李君元吉之母故通判太原<lb/>
淮安二府諱雄字世傑之配故山西太平縣丞諱中之<lb/>
<pb n="KR4e0149_WYG_030-30b"/>
女其先實太原人四世祖克柔當元季避亂東徙遂為<lb/>
東昌堂邑人母李氏娠時太平君有異夢既生甚喜曰<lb/>
是必慰人意及長端容止不妄言笑女工精緻過人讀<lb/>
女誡孝經等皆通大意太平君愛之邑大家爭聘皆弗<lb/>
許擇壻得太原君遂以歸之李氏故堂邑鉅族至太原<lb/>
寖微方勵志問學不屑事生事安人脱簪珥躬緝績節<lb/>
省浮費為家人倡數年家遂康從宦太原迎舅姑官舍<lb/>
飲食衣服必親每先意問所欲惟恐弗稱適淮安時姑<lb/>
<pb n="KR4e0149_WYG_030-31a"/>
老不欲南安人力請曰古人恥獨以孥入官舍姑若留<lb/>
新婦當以身養何敢往姑感其意乃行相太原君四十<lb/>
年雖燕處無惰容慢語賔客至隨所需俄頃而辦且豐<lb/>
約皆中適君或遠出倉卒比行則装槖已具如夙戒然<lb/>
君在淮安思歸顧仕未逹以親及安人為念安人曰知<lb/>
止不辱古之道也若早歸以全晩節是所以億寧先靈<lb/>
而箕帚使與光榮多矣君喜遂乞致仕歸其在官常語<lb/>
君以禄有贏無為家計太原君亷能著兩郡卒以全歸<lb/>
<pb n="KR4e0149_WYG_030-31b"/>
安人蓋有助焉教諸子嚴甚少不率輒痛懲戒甚則加<lb/>
鞭朴考功學既成以第一人薦山東擢進士為翰林庶<lb/>
吉士為刑部主事調吏部才良著稱而安人猶訓督不<lb/>
少懈稍不當其意即不容見跪請罪弗許至有善可贖<lb/>
乃已其教諸女亦然動必依古内則凡勞事必使親之曰<lb/>
逸于家将無以事人也性不喜華飾平居常衣澣濯衣<lb/>
至貴猶不改考功輩奉養或稍豐輒不懌待宗族有恩<lb/>
伯俊喪其偶請于太原取其子璇育之俊卒遺一男三<lb/>
<pb n="KR4e0149_WYG_030-32a"/>
女璇早卒有遺腹子皆請而鞠之及長為畢其㛰嫁無<lb/>
失所者鄉之稱母德者莫先焉以正統丁已正月初九<lb/>
日生𢎞治乙丑受封命正德戊辰秋七月七日卒享年<lb/>
七十有二子男二長元亨讀書尚禮以輸粟賑貸有章<lb/>
服次即考功女三長繼姜適兵部主事闕里孔公才次<lb/>
繼任適隂陽訓術梁綬次繼佳適義官張克睿孫男三<lb/>
藴東秀東蕃東女二長淑順許嫁祥符知縣王臣子邦<lb/>
禎次淑靜元亨等将以某年某月日祔安人于李胡荘<lb/>
<pb n="KR4e0149_WYG_030-32b"/>
太原君墓次奉檢討穆君伯灒状來乞銘元吉在翰林<lb/>
予以文知之穆君之言信而可徴也乃為銘曰<lb/>
李祖景讓德以母崇堂邑之賢實相太原以成考功令<lb/>
德令儀光于二宗李胡之阡太原所宫歸以永寧德音<lb/>
無窮兮<lb/>
　　　封宜人劉氏墓誌銘<lb/>
王君良佐奉詔使嶺南還次鄂渚聞其母宜人喪匍匐<lb/>
造朝致使事退衰服詣予持工部主事向君文璽状泣<lb/>
<pb n="KR4e0149_WYG_030-33a"/>
拜乞葬銘方是時君父栗齋長史侍德府居山東宜人<lb/>
卒時母子夫婦不相見故良佐不勝哀予時方病見其<lb/>
貌纍然亦不能辭也按状宜人諱妙靜小字慶雲姓劉<lb/>
氏世家瀏陽系出漢長沙定王後宜人大父榮以武立<lb/>
功國初為錦衣衛百户父顯嗣校尉再世宿衛生宜人<lb/>
於京師王氏在元為夷陵宦族入國朝衣冠不墜栗齋<lb/>
之少也侍其父靜菴君需次吏部與顯比鄰又皆楚人<lb/>
相好也故宜人歸栗齋時年始十七德充于容動遵禮<lb/>
<pb n="KR4e0149_WYG_030-33b"/>
範女工外能兼通内則列女傳諸書栗齋刻志問學或<lb/>
夜分不寐宜人篝燈相對寒暑同之未始有倦色栗齋<lb/>
學有聲登成化丁酉鄉薦為中書舍人為雍府審理正<lb/>
以至于今官時稱善職中閨之相居多焉靜菴倅廣州<lb/>
地多炎瘴宜人時服食節起居越六年無病癘者自廣<lb/>
還姑雷與靜菴相繼殁栗齋方病不勝喪宜人兼總内<lb/>
外治殮殯視醫藥綜理周悉存殁賴之雍府之喪栗齋<lb/>
當詣闕留宜人于荆臨別數語皆居官要理及家門久<lb/>
<pb n="KR4e0149_WYG_030-34a"/>
遠計聞者悚然舟次得暑疾抵家而病遂以不起時正<lb/>
德丁夘八月朔日也距其生景泰癸酉得年五十有五<lb/>
遺命殮用禮衣去金珠華飾治喪用家禮不作佛事其<lb/>
明逹有如此平生慈愛雖一物不忍傷栗齋居京師置<lb/>
二側室宜人自荆來視之如女二人者亦以母事之惟<lb/>
教諸子嚴甚待劉氏親屬自吉凶禮遺外不私一錢斯<lb/>
皆人所難也栗齋中書滿考封孺人為長史進今封子<lb/>
男十人良臣醫學典科次即良佐舉乙丑進士任行人<lb/>
<pb n="KR4e0149_WYG_030-34b"/>
次良翰生員良材義官次良翼良貴良謨良棐良䇿良<lb/>
棨良䇿出側室陳氏良棨出張氏良棐先夭存者皆業<lb/>
儒女四長適義官常綬次適千户龍某子希顔餘在室<lb/>
孫男六人女五人曾孫男一人女五人良佐始學于予<lb/>
故予知其賢不謂其兄弟子孫之盛如此宜人之德於<lb/>
是乎有徴而王氏之後将益大已是宜銘銘曰<lb/>
長沙之後儷于太原克相其良用舉厥官樛木螽斯在<lb/>
古稱賢我見其人其獲已蕃尚有來者視我銘篇<lb/>
<pb n="KR4e0149_WYG_030-35a"/>
　　　封昭勇将軍騰驤右衛都指揮僉事陳公墓誌<lb/>
　　　　銘<lb/>
燕山右衛副千户陳公以子紀任騰驤右衛都指揮僉<lb/>
事得封如其官階昭勇将軍年八十考終于正寝紀率<lb/>
其弟經等以明年己巳二月十日葬公于都城南白紙<lb/>
坊奉監察御史高君子洲状請銘其墓石按陳氏通州<lb/>
人公曾祖大公以上皆不仕祖得以靖難功始為燕山<lb/>
左衛百户考興嗣之公少而挺特雖藉有世禄恒思以<lb/>
<pb n="KR4e0149_WYG_030-35b"/>
功業見不知者或靳侮之會鄧茂七反閩中寧陽侯陳<lb/>
公帥師征之以公備行列公笑曰此非吾立事時邪既<lb/>
至奮勇先登斬首虜以還録功進副千户於是靳者乃<lb/>
服而公初不自得也久之謝去以其職授紀家居治生<lb/>
事教諸子以讀書後紀官日顯家日鉅經以文學稱季<lb/>
約領戊午順天鄉薦公之名隱然動京師雖閭閻女婦<lb/>
語及公無不知者遂陟崇封都顯秩寵禄方新而公老<lb/>
厭世矣公性孝友尤篤於交誼妣郭孺人蚤卒繼母高<lb/>
<pb n="KR4e0149_WYG_030-36a"/>
賢明善理家公事之如事郭氏凡有教無弗從家用是<lb/>
起弟泰欲異居泣諭弗可乃聴泰後廢産每周之故人<lb/>
王恕死貧甚公葬之後圃柳紼經庭畧不為意家人聞<lb/>
哭聲惡之則曰此王君之有妻有子也何惡焉他行事<lb/>
多類此推是心雖季武子之處杜氏殆無以過其享有<lb/>
禄夀而子姓蟬聯夫豈曰偶然哉公諱亨字曰伯吉以<lb/>
宣徳已酉某月某日生正徳戊辰十二月二十五日卒<lb/>
配張氏先卒贈恭人子男四長即紀以公䕃從威寧伯<lb/>
<pb n="KR4e0149_WYG_030-36b"/>
王公出塞獲功累今官總四衛營次經次綸義官次約<lb/>
女一適錦衣衛百户阮仁孫男九榛楠桐梓楩檟松梅<lb/>
槐女八長適威寧孫紹餘未行經舊從予游因以識其<lb/>
昆季而聞公之行事子洲之状又信可徴也乃為銘銘<lb/>
曰<lb/>
孰承而𢎞孰傳以興而孰永以齡惟天之明惟德之馨<lb/>
惟後來是繩吾以徴吾銘<lb/>
　　　尚德處士黄君墓誌銘<lb/>
<pb n="KR4e0149_WYG_030-37a"/>
徽之歙縣潭渡有黄資仁氏其諱曰資其別號曰尚德<lb/>
其先出江夏孝子後居祁門左田有諱光者始遷歙之<lb/>
黄屯光子芮唐貞元中孝子自黄屯再遷潭渡至今家<lb/>
焉元季有諱仕章者作堂奉親曰存誠君高祖也仕章<lb/>
生彦康彦康生克成克成生有中皆不仕皆以善行稱<lb/>
于鄉君有中子也少而端雅弱冠頎然出其流輩剛而<lb/>
有制柔而能立意度豁如而孝友天至有中得閟疾醫<lb/>
藥弗効君籲天祈代親以口吸而通之客游四方得輕<lb/>
<pb n="KR4e0149_WYG_030-37b"/>
暖珍異必以寄至𤣥宫夀藏凡可以為親地者無弗致<lb/>
其力焉母早卒事繼母汪蒋皆如其母汪及二弟義俊<lb/>
嘗病疫君躬視湯藥晝夜不少解時疫熾且傳或勸宜<lb/>
少避君揮之去曰吾寧棄骨肉而茍生乎卒無恙存誠<lb/>
堂火君蹙然曰當吾世而有是吾責也亟新之且掲其<lb/>
舊榜以昭先志祖塋無乆近悉加封植為買田築室以<lb/>
守聚家之子姓延名師以教之幼弟雄智孤姪洪皆賴<lb/>
以成立凡所規畫皆以為家門久遠計而尤急于利人<lb/>
<pb n="KR4e0149_WYG_030-38a"/>
見貧不能存若喪不能舉者助之貸而不能償者或舉<lb/>
以予之舊館人上海徐經業中替以屋質於人君贖還<lb/>
之且經紀其家事經家復振感君入骨髓而君無徳色<lb/>
也人有犯不較曰小忿不懲媒大禍寸土是競傾其家<lb/>
時以為名言平生非公事不入官府晩築室黄山梅溪<lb/>
之陽環植竹樹往來吟眺於其間有浮雲富貴之意子<lb/>
倫游邑庠常責以遠到每秋試不利輒曰汝學實未至<lb/>
實至而名隨之矣倫游太學有聲君聞而喜曰吾兒學<lb/>
<pb n="KR4e0149_WYG_030-38b"/>
果進乎正徳庚午倫試順天有日而訃至實六月十有<lb/>
七日也距生時宣德辛亥十月初六日享年八十配方<lb/>
氏同邑名家女佐君起家先若干年卒子男二長某先<lb/>
卒次即倫女三孫崧吳文奎太學生汪璽其壻也孫男<lb/>
五鎰錠鈵鋺𨫼錠予嘗見之佳子弟也女二長適吳某<lb/>
次尚幼倫既聞訃即日治装南歸以刑部員外郎唐君<lb/>
霈之状走書松上乞予銘将以某年某月之某日葬君<lb/>
於城東清石磯之墓唐君謂公才足以起家德足以善<lb/>
<pb n="KR4e0149_WYG_030-39a"/>
俗在今誠不可多得倫從予久又嘗聞君家世之詳蓋<lb/>
純孝一脉累世相承所以根于心而發之事者固有自<lb/>
來也詩曰孝子不匱永錫爾類其君家之謂乎是宜銘<lb/>
銘曰<lb/>
潭湖之宗出黄屯上溯江夏雲之雲惟孝與慈世彌敦<lb/>
在昔多有今資仁前承後啓煌復焜我識其子亦見孫<lb/>
甘泉有源蘭有根後來觀者徴予文清石弗泐公永存<lb/>
　　　友竹處士胡君墓誌銘<lb/>
<pb n="KR4e0149_WYG_030-39b"/>
處士諱清字景濓姓胡氏別號友竹人因以稱之其先<lb/>
家平湖元季兵亂自戈溪徙華亭界涇南遂為華亭人<lb/>
五世祖觀一生德明德明生愷愷生昱號存仁有三子<lb/>
君其仲也觀一以下皆不仕皆敦樸好善稱于其鄉君<lb/>
生而倜儻與兄澄友松弟清友梅皆有幹蠱才泖東王<lb/>
竹軒與存仁善見君而器之許妻以女且館于其家奩<lb/>
篚資装甚厚王氏卒君一無所取飄然來歸人以是知<lb/>
君胸次不凡矣既歸與兄弟客江湖間居積日富友松<lb/>
<pb n="KR4e0149_WYG_030-40a"/>
因別治産而以祖業推君與友梅君聞而起曰兄能若<lb/>
是弟何獨不然即盡推其季買地界涇之北而築室焉<lb/>
縉紳高之名其所居堂曰雍睦紀實也晩年康徤日以<lb/>
教子孫務耕讀為事暇則招賔客觴豆嘯咏以樂太平<lb/>
人皆悦而親之正德辛未年七十七矣以八月一日考<lb/>
終于正寝宣德乙卯四月二十九日其生辰也初配王<lb/>
氏子一人曰㫤推長鄉賦鄉為倚平先五年卒繼金氏<lb/>
有一女適省祭官嘉興彭誥孫男一邦直太學生女六<lb/>
<pb n="KR4e0149_WYG_030-40b"/>
以卒之嵗十二月八日葬界涇祖塋禮也予少與友松<lb/>
之子以祥游因獲識君及締婣于嚴以德氏嚴又胡出<lb/>
也故邦直往來予家益親将葬君以銘誌為請誼不得<lb/>
辭也銘曰<lb/>
室有贏不以為吾利也家有承惟吾弟之遺也匪吾之<lb/>
能繄兄志也界涇洋洋三塚相望不力于躬而䦧于牆<lb/>
來視此銘章<lb/>
　東江家藏集巻三十<lb/>
</p>
<p>
</p>
  </div>
</body>
</text>
</TEI>
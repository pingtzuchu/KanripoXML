<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十<hi>中集六</hi>
                </head> <lb/>
    <p>
<pb n="KR4e0149_WYG_010-1a"/>
欽定四庫全書<lb/>
　東江家藏集巻十<hi>中集六</hi>
　　　　　　　　　　　　　明　顧清　撰<lb/>
　北游稿<lb/>
　　詩一百三十四首<lb/>
　　　送史景賢同知考績<hi>甲子二月</hi>
君侯北州英淳直自天予青雲二十載安駕何容與朅<lb/>
來東呉郡已復三刈黍龐統足方展休徴名日舉于焉<lb/>
<pb n="KR4e0149_WYG_010-1b"/>
朝天行萬里看鳯翥堯門開九重舜目周萬宇才良合<lb/>
髙位疲瘵念慈父舟行望不盡目斷斜陽渚<lb/>
　　　月桂秋香送劉生還宜春應舉<lb/>
月桂生月宫一月一開落逢秋氣彌盛芬馥遍寥廓世<lb/>
人望影空裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>劉郎自是神仙才兄弟相携月中去正<lb/>
值秋風花爛開嫦娥玉手親折贈雙枝香滿黄金臺<lb/>
　　　姚平夫挽詩<lb/>
完節非今日清心自昔年由來孤竹操不逐豔陽遷旅<lb/>
<pb n="KR4e0149_WYG_010-2a"/>
殯煩僚友歸裝富簡編尚餘潛徳在合並魯男傳<lb/>
　　故友人胡以祥為予言先生弱冠寓郡城有夜奔<lb/>
　　之者正色諭之曰汝夫出而為此吾家故有妻庸<lb/>
　　可爾其人慙而去自此改節先生在江西憲幕以<lb/>
　　清謹為諸公所重及卒皆悼以詩二泉邵公為之<lb/>
　　誌極其稱許盖其源本有自來矣而以祥之言人<lb/>
　　或未之知也因表而出之<lb/>
　　　華聽竹挽詩<lb/>
<pb n="KR4e0149_WYG_010-2b"/>
好在延祥竹秋風日日情幽人不復到虛節為誰清幹<lb/>
蠱名無愧貽謀事有成郷邦聽輿論合附孝門銘<lb/>
　　　次韻王用常下第冩懷<lb/>
漫説龍蟠與蠖伸亨衢何遽不為迍才如賈誼寧終斥<lb/>
美若陳平豈慣貧岐路只於忙裏錯頭顱須識本來真<lb/>
眼前掬水翻荷地一笑相看剰幾人<hi>掬水翻荷少同學時事也</hi>
　　　近為兒姪軰屈澄夫先生於小園東曙有詩次<lb/>
　　　　韻二首<lb/>
<pb n="KR4e0149_WYG_010-3a"/>
久知礬弟憶梅兄又見新篇月露呈虛館可能留國士<lb/>
舊游端喜襲香名騷壇此日初申令棋社何人敢訂盟<lb/>
<hi>澄夫棋品甚髙</hi>儘有殘膏被來裔未應飄泊歎浮生<hi>澄夫和章有此意</hi>
安車久不到岩阿水部無人復姓何秋浦白雲天際逺<lb/>
夕陽紅樹屋邊多筆精又展郇公帖才鈍愁聞郢客歌<lb/>
眼底桐枝未盈把幾時親見十尋過<lb/>
　　　初至芸軒宅夜坐聨句<lb/>
良夜城南舊草堂十年重繼此燈光<hi>東曙</hi>文章翰苑聲華<lb/>
<pb n="KR4e0149_WYG_010-3b"/>
重懶散林泉鬢髪蒼<hi>澄夫</hi>庭樹看於前日大酒杯偏向故<lb/>
人長<hi>清</hi>出門翹首梅花月又見天心轉一陽<hi>東曙</hi>
　　　次髙進之韻<lb/>
讀書思力行挾策幾凝想紛紛事酬對顧影數離像譬<lb/>
彼旱歳橰久矣困俯仰知言何敢云有愧鍾期賞<lb/>
　　　數日不過東園澄夫先生有月桂詩見示且歸<lb/>
　　　　功於封殖之厚次韻奉答時臘月朔也<lb/>
看花久不到墻東不道寒叢也自紅培殖可能符善頌<lb/>
<pb n="KR4e0149_WYG_010-4a"/>
故應嘉氣與君同<lb/>
　　　子南兄弟聨取科名此予所素期而果不繆者<lb/>
　　　　計偕北上酌酒賦詩皆平居游處言語精神<lb/>
　　　　之實不復以文而故人情厚者當自慨然也<lb/>
短屋疎簾野水邊幾宵燈火共周旋聨飛本擬看三鳯<lb/>
<hi>寄子明書云云</hi>吉夢先敎協兩犍<hi>嘗夢子南子儀衣襴乘牛並出承天門</hi>逺道風<lb/>
塵初旅食清朝簮冕是家傳臨岐不盡平生意山海當<lb/>
年有喻篇<lb/>
<pb n="KR4e0149_WYG_010-4b"/>
　　　新蔡張孝子以乙丑嵗壽七十其子什貳守松<lb/>
　　　　江松人為瀛海竒觀圖以贈為賦長句<lb/>
海山桃花千嵗紅海日下照珠玲瓏諸山卓立金芙蓉<lb/>
直上正值浮離宫飛霞紫氣流無窮縞衣孤騫背青空<lb/>
下視六合塵溟濛塵區逼隘鳥觸籠井鼃瓮雞紛蠛蠓<lb/>
劃然翹首駭所逢欲往從之渺難蹤先生七十顔如童<lb/>
前身乃是浮休翁别來海波幾桑蓬舊游歴歴宛目中<lb/>
七還九轉非吾功至行自與神明通丹臺峩峩銀闕重<lb/>
<pb n="KR4e0149_WYG_010-5a"/>
姓名已𨽻東皇公他年飇輪許相從還駕此鶴來江東<lb/>
<hi>孝子名某隨其子什貳在官舍見家人市布疑其賤訪之得實什歸跪于庭數之曰汝居官如此吾不能食而</hi>
<hi>食也明日遂束裝歸</hi>
　　　題蕭指揮便面<lb/>
雲海東南道路長海山雲樹共蒼蒼扁舟何日尋蕭史<lb/>
一望蓬萊入渺茫<lb/>
　　　望雲思親圖<lb/>
白雲飛空往復還行人道上坐長歎親庭偶與雲路值<lb/>
<pb n="KR4e0149_WYG_010-5b"/>
雲飛寧與人相關梁公去來幾千載撫巻為君增歎嘅<lb/>
天涯望雲傷客心膝前一刻千黄金<lb/>
　　　往在京師趙君希徳有南游之約四月廿五風<lb/>
　　　　雨中忽相見於東樓留兩月别去將由金陵<lb/>
　　　　視其姪錦衣君而歸賦此為贈<lb/>
極目燕雲望海鴻江樓一笑雨兼風行邊戲語三年約<lb/>
夢裏清歡兩月同歸棹細穿汀草緑别尊新剥水菱紅<lb/>
京華南北多親舊為説音書近懶通<lb/>
<pb n="KR4e0149_WYG_010-6a"/>
　　　杏東<lb/>
為覔董仙家春山滿杏花朝陽三畝地返照一林霞厚<lb/>
徳初鄉里幽棲幾嵗華長生容我問應不在丹砂<lb/>
　　　松岩<lb/>
孤松何亭亭孤生岩之阿俯視千仞谿仰瞻鬱嵳峩嵳<lb/>
峩不可攀勞心其如何空谷無餘音伐檀有遺歌惟應<lb/>
負苓子千載重來過<lb/>
　　　傍鷗亭<lb/>
<pb n="KR4e0149_WYG_010-6b"/>
江南水鄉多白鷗水神封作煙波侯主人作亭江水上<lb/>
却傍鷗鳥為鄰州鷗飛有時渡江去小亭終日臨江住<lb/>
亭兮傍鷗鷗傍亭君其問諸忘機生<lb/>
　　　同年宋良佐廵按得代以書留别賦此寄贈<lb/>
黄葉柴門憶駐鞍𤓰期屈指又秋殘玉尊不及沙頭餞<lb/>
明月長留海上寒<lb/>
十載青雲逐後塵冰霜此日見陽春書生别有迂談在<lb/>
擬託陽關贈故人<lb/>
<pb n="KR4e0149_WYG_010-7a"/>
百年天下是金甌根柢東南此四州同日震驚非小異<lb/>
<hi>九月十三日</hi>使君何以慰宸憂<lb/>
畝税丁庸自祖宗巧名新意日重重歸班第一章封奏<lb/>
民力東南久已窮<lb/>
祇服竒裝巧日增百金財可一縑成葦簾布縁黄絁被<lb/>
時為封章逹聖明<hi>上供細布紅者百餘兩黄紫亦八十兩以下</hi>
聖人初政日方升獨立臺端仗老成一道歌謡聽不盡<lb/>
須知四海望昇平<lb/>
<pb n="KR4e0149_WYG_010-7b"/>
　　　里生楊和為令尹張侯冩百禽從鳯圖<lb/>
雲間一峯名鳯凰峯形宛類鳯飛翔鳯飛百鳥爭趨蹌<lb/>
林巒澗谷皆文章徳輝一閟幾千霜空有遺跡留青蒼<lb/>
賢明令君起番易胸襟五色雲錦香尚書雙履出尚方<lb/>
雲飛飄然來帝鄉和風甘雨相扶將物無疵癘年榖穰<lb/>
疲癃鼔舞歌循良有如鳯凰集髙岡百禽從之鳴鏘鏘<lb/>
乃知往跡未為祥楊生妙手邊與王<hi>景昭若水</hi>生綃數幅冩<lb/>
朝陽搶榆喧啾俛復昂菲紅閃翠雜丹黄九苞凝立和<lb/>
<pb n="KR4e0149_WYG_010-8a"/>
以莊鷹鸇鴞鶻鵰鶚鶬外若矯亢中已降雲中阿閣金<lb/>
榜長曉日照耀騰金光一飛下視堪輿方舊巢依然朱<lb/>
栱傍即都歸聖協宫商坐見四海登虞唐聖人南面垂<lb/>
衣裳一峯回首惟有春雲十里欝欝封甘棠<lb/>
　　　送李原復僉憲嶺南<lb/>
君昔還家我為客客邸論詩坐連夕酒壺棋局間嘲詼<lb/>
眼底十年猶歴歴君今為客我留家南雲望望渺天涯<lb/>
鍾情已懷兒女戀回首况對江梅花梅花的的映空碧<lb/>
<pb n="KR4e0149_WYG_010-8b"/>
君到南中我應北南與北轉暌違梅花心事更誰知嵗<lb/>
寒冰雪金臺下猶可因風寄一枝<lb/>
　　　味梅圖<lb/>
羊酪蓴羮各有宜崇桃積季漫多姿嵗寒一種真滋味<lb/>
只許龍山處士知<lb/>
　　　丙寅春胡大聲自桐廬守參政湖藩過松話舊<lb/>
　　　　誦予送通守殷君詩因用韻賦以識别<lb/>
人物西江第一流八年麾盖滯東州新恩寵亞三湘鎮<lb/>
<pb n="KR4e0149_WYG_010-9a"/>
逺道爭迎五兩舟春宴喜聞京國語雲帆髙望渚宫收<lb/>
公餘為有江湖思還采蘋花寄舊游<lb/>
　　　曕雲圖<lb/>
昔年白雲飛親在髙堂思我歸今日白雲飛親在重泉<lb/>
空泪垂雲飛天邊無定所到處瞻雲泪如雨重泉㝠㝠<lb/>
閟長夜雲光不到泉臺下如令孝子勿思親應是青天<lb/>
斷却雲<lb/>
　　　壽錢玉澗<lb/>
<pb n="KR4e0149_WYG_010-9b"/>
玉澗水清且深流不息窮古今山頭雨歇百谷聚白虹<lb/>
一道來沈沈澗傍老人眼雙碧手弄澗泉坐白石泉流<lb/>
到海幾清淺明年花甲從頭轉釀澗水作春醅采澗芹<lb/>
薦壽杯沐浴飲食無凶菑此中自可度千嵗何必跨鶴<lb/>
游蓬萊<lb/>
　　　經鋤别業<lb/>
昔年劬學帶經鋤萬巻新開壠上居沈浸何妨問晴雨<lb/>
經綸聊復試菑畬晩風簷隙垂秧馬殘月忩間落蠧魚<lb/>
<pb n="KR4e0149_WYG_010-10a"/>
莘野彭丘誰近逺詩成轉覺愛吾廬<lb/>
　　　林塘曉霽<lb/>
海日初照天蒼凉逺村近村浮淺黄垂楊兩岸不見水<lb/>
中間一道開天光游蜂薨薨髙下飛乳燕拂水翻烏衣<lb/>
老農携鋤放田水平陂簇簇秧鍼肥<lb/>
　　　五月晦日同汪敎授集傅敎諭鼎顧東曙戚舜<lb/>
　　　　和劉文瑞俞民威游黄耳祠歸用席間聨句<lb/>
　　　　韻却寄諸公<lb/>
<pb n="KR4e0149_WYG_010-10b"/>
紅桃夾竹記初來重到槐陰滿緑苔城郭幾畨風雨過<lb/>
山林依舊佛燈開莫論往事催霜鬢且續新吟逭酒杯<lb/>
<hi>壁間有詩譏二陸而民威勸客甚勤</hi>最可白雲知我意瞰牎臨水久徘<lb/>
徊<lb/>
　　　琴泉<lb/>
泠泠石上泉衎衎松下琴泉流合琴奏為君冩清心天<lb/>
風岩際來舞亂長松陰舍琴面流泉風水有餘音悠然<lb/>
遂忘去華月上青林<lb/>
<pb n="KR4e0149_WYG_010-11a"/>
　　　簡華峯敎諭乞蓮栽<lb/>
園亭無竹使人俗池館無蓮也寂寥夢入鏡湖當六月<lb/>
接天青盖擁紅橈<lb/>
行人秋早長安去中夏分蓮不太忙但有碧䇶傳别酒<lb/>
任他紅裏倚新粧<lb/>
　　　郡齋三詠次金貳守仲仁韻<lb/>
　　　　文筆峯<hi>興聖寺塔也</hi>
髙壓重城郡圃東分明一筆倚青空雲蒸不作曇花雨<lb/>
<pb n="KR4e0149_WYG_010-11b"/>
神運遥生月殿風此日育王重錫號向來毛穎謝論功<lb/>
李藩未試南山判儻可提携入漢宫<lb/>
　　　　水簾<lb/>
空無海祲雜江氛一片湘簾映楚雲不捲幾年長裊裊<lb/>
平鋪終日自沄沄康王谷口珠千斛龍女機中線五紋<lb/>
更愛晩凉新月上玉鈎雙與畫簷分<lb/>
　　　　花幄<lb/>
亭下䦨干曲曲通淺紅深紫鬭帡幪低迷似欲留歌扇<lb/>
<pb n="KR4e0149_WYG_010-12a"/>
縟麗深疑蠧女工濃漬一畨髙閣雨生香不斷畫簾風<lb/>
繩牀最愛清晨坐滿耳薨薨聽蜜翁<lb/>
　　　郡博汪先生約觀蓮病目不及赴賦此奉謝兼<lb/>
　　　　簡邑博傅先生龍淵負苓二徵士<lb/>
濯纓亭下水如羅二十年前倚檻歌<hi>前敎援魯先生種蓮亭下甚盛</hi>春<lb/>
服久荒沂上路荷花仍發鏡川波飛觴自笑成孤坐放<lb/>
棹誰能許再過見説華峯紅十丈有人携酒候煙蘿<lb/>
　　　池蓮著一花用前韻報諸公約花開就賞<hi>即所乞於</hi>
<pb n="KR4e0149_WYG_010-12b"/>
　　　　<hi>華峯者</hi>
不知風葉展青羅愁斷南湖水調歌漢女有情先委佩<lb/>
洛妃無伴獨淩波峯頭玉井難為配畫裏金屏不啻過<lb/>
<hi>少故也</hi>已洗青尊酌芳露要看文斾倚雲蘿<lb/>
　　　華峯蓮開用前韻見招奉答<lb/>
越女紅粧蓋緑羅薫風長憶扣舷歌却從五緯聨珠地<lb/>
<hi>蓮栽于泮池其外小池五環之術家謂之五星聚奎</hi>湧出雙峯湛玉波此日凭闌<lb/>
增慷慨當年挾册幾經過洄淵落木無窮意敢謂喬松<lb/>
<pb n="KR4e0149_WYG_010-13a"/>
擇女羅<lb/>
　　　金仲仁母太孺人壽<lb/>
翟茀初乘自粉闈朱幡繼寵又蘭枝中州禮訓嫺觹珮<lb/>
南國鮮芳入鼎滋七十再逢添算日三千長記采桃時<lb/>
賔筵向晩笙歌沸猶恨嫦娥出海遲<hi>八月十八日生</hi>
　　　庭鶴再雛送劉太守參政陜西<lb/>
瑶臺雙白鶴飛來棲我庭棲我庭嵗一伏兩雛生一雛<lb/>
死兩悲鳴松陰宛轉巢復成巢成復引兩雛行丹砂猶<lb/>
<pb n="KR4e0149_WYG_010-13b"/>
隱頂白雪已垂翎成都未識趙公馬緱嶺那聞王子笙<lb/>
成都緱嶺知何處忽報主人留鶴去主人去去登岩廊<lb/>
鶴亦雙翎日夜長他年欲覔庭下跡千仞遥同威鳯翔<lb/>
　　　拙隱<lb/>
時方貴巧辯我口訥如壺時方務馳騁我足攣如拘豈<lb/>
無當世心老此田園居方鑿不受枘直釣難為漁以兹<lb/>
甘靜退庶以全吾初分井藝黍稷引繩樹松梧蓄酒為賓<lb/>
燕明燈課兒書此外百無事悠然弄𤣥珠山水足清晏<lb/>
<pb n="KR4e0149_WYG_010-14a"/>
園林堪畫圖逍遥遂百嵗從人嗤守株<lb/>
　　　頥浩辯公寄蓴菜𤓰菹有别久不見渴心生塵<lb/>
　　　　之語因以為韻作絶句八首寄謝<lb/>
三年望東林幾日又當别盈盈谷水波一葦誰共折<lb/>
溪蓴牽紫絲念子良已乆不在秋風前不在秋風後<lb/>
寒𤓰削成菹入眼猶自緑借問長安兒此味還知不<lb/>
澤國有幽人城中稀復見曾觀論史書吾黨有靦面<hi>郡修</hi>
<hi>志欲私有左右公極論其不可</hi>
<pb n="KR4e0149_WYG_010-14b"/>
龍宫帶明湖倒影疑可掇何當酌清泠一洗塵中渴<lb/>
祗園數峯碧不易布地金誰續菱谿記為公傳此心<hi>寺有</hi>
<hi>竒石郡守欲購以貽要人公執不許曰僧貧寺不貧也</hi>
公欲空萬有誰哉記三生結習知未斷斯文獨鍾情<lb/>
長谷水千頃青天月一輪有塵飛不到何處却生塵<lb/>
　　　臘月一日與文瑞訪定庵于北山别後奉寄<lb/>
平林回步草堂深二十年前此日心塵土自能迂俗駕<lb/>
雲山曾不礙幽尋孤標共指中流鎮髙詠猶聞正始音<lb/>
<pb n="KR4e0149_WYG_010-15a"/>
珍重寒江夜深别滿衣星彩動華簮<lb/>
　　　從北山泛呉淞徃蘇州夜泊千墩文瑞出陳司<lb/>
　　　　訓子進所藏呉小仙邯鄲圖索題窮冬逺遊<lb/>
　　　　空江夜話亦人間一夢也為書絶句<lb/>
風雨官舟蠟炬殘呉淞江上説邯鄲人間到處誰非夢<lb/>
只有盧生入畫看<lb/>
　　　江中閣淺次金緩齋韻<lb/>
浦口停帆换小舟故人家近不須愁竹林隱約分岐路<lb/>
<pb n="KR4e0149_WYG_010-15b"/>
禾廩髙低見有秋<hi>路傍有叢竹蕭森可愛從此分道入先生家門内稻積參差僅通行徑</hi>
千古心期嗟擊磬百年功業類藏鉤呉江一道看如帶<lb/>
可是先生志未休<hi>緩齋有三江水學新書</hi>
　　　題華文逺所藏五松圖<lb/>
湖頭看木翠團欒總合丹青畫裏看冠劔昻然五君子<lb/>
嵗寒長得倚闌干<lb/>
　　　嘉興道中懷昨游有作先寄文瑞仍約訪宗孝<lb/>
　　　　御史<lb/>
<pb n="KR4e0149_WYG_010-16a"/>
樓船徐度鼓逄逄憶别追游俯碧牎幾日壺觴併殘嵗<lb/>
連宵風雨卧空江雲邊暗數青山九竹裏誰憐白鶴雙<lb/>
<hi>家有二鶴其一方病</hi>明日城東訪曹植錦袍嬴得醉春釭<hi>宿江上時文瑞</hi>
<hi>常虞盗至故云</hi>
　　　怡庵先生致政歸喜而有作<lb/>
璧水江都繼有聲鄉人尤羡此歸榮九重雲裏恩袍爛<lb/>
三十年前弟子迎松菊喜歡依舊主溪山次第入閒行<lb/>
夜來光節堂前月更比尋常一倍明<lb/>
<pb n="KR4e0149_WYG_010-16b"/>
　　　丁卯北行定庵以詩贈次韻奉謝<lb/>
䇿名那復敢懷安却上離亭强笑歡三釡正憐蓬户暖<lb/>
九重深恐玉樓寒還聞奭旦陪周主屢報䕫龍補舜官<lb/>
北極一星光日盛知公終夕倚雲看<lb/>
　　　定庵用東坡過清虛堂韻重贈奉和<lb/>
江頭鳧鷖踏晴沙江岸黄蜂喧早衙行人倚棹不忍發<lb/>
紅旗罥落櫻桃花十年京華足鄉夢麻絰被體方還家<lb/>
沈悲結痛無與愬夜啼愧殺城頭鴉紬書有詔不得住<lb/>
<pb n="KR4e0149_WYG_010-17a"/>
<hi>部符趣修實録</hi>彤管中夜飛金葩憶君戀土腸萬結短髮幾對殘<lb/>
燈爬明晨復當拜公别何異渴吻思龍茶贈言珍重燦<lb/>
珠玉不知駑馬空鞭撾端明退居鄉俗美安石不起蒼<lb/>
生嗟祝公眉壽强飲食慎勿髙想淩青霞<lb/>
　　　姚徳夫晩翠詩<lb/>
共惜春紅好誰看晩翠深磵邊長鬱鬱霜後獨森森穠<lb/>
冶非吾事幽貞㑹此心山中有園綺垂白更相尋<lb/>
　　　題陸承祖扇<hi>有後引</hi>
<pb n="KR4e0149_WYG_010-17b"/>
放翁歸日鬢初星幾從琴尊上小亭芳草不知人已去<lb/>
春來依舊自青青<lb/>
　　葵誠陸先生罷登州還葺東園為遊適之所予家<lb/>
　　食時陪杖屨數矣在京師夢游園中作詩以弔寤<lb/>
　　而忘其前二句先生之子承祖送予行因足成之<lb/>
　　書其扇以識别承祖其思繼先生之業哉丁卯二<lb/>
　　月十日<lb/>
　　　松南書屋為章先生賦<hi>公瑾之孫</hi>
<pb n="KR4e0149_WYG_010-18a"/>
呉松自昔詩書國得似君家亦未多緗帙牙籖數椽屋<lb/>
百年相繼住烟蘿<lb/>
中舍仙游不可招依然舊隱傍江臯雲礽見説多才俊<lb/>
有日天風起鳯毛<lb/>
　　　嬰醫王舜規有母服持榮壽堂巻索題書此以<lb/>
　　　　弔<lb/>
初日杲杲射北堂流輝弄影照明璫堂前蘭玉芬以芳<lb/>
青霞織帔鬢有霜含飴映日坐堂隍海桃實成花又發<lb/>
<pb n="KR4e0149_WYG_010-18b"/>
蓬萊水清塵汚襪啼烏聲乾山月闕東望銀臺路明滅<lb/>
天下同心涙成血<lb/>
　　　别先塋<lb/>
松杉鬱鬱帶重岡榆柳陰陰繞曲塘曾有至人留寳䜟<lb/>
敢期孫子濫朝章<hi>先祖嘗云宣徳中有日者至先塋留記曰三十年後當出一讀書子食禄</hi>
<hi>于朝汝生適應之宜勉學以成其䜟</hi>人間日月三年速地下泉源百世長<lb/>
願竭癡頑了公事年年負土上𤣥堂<lb/>
　　　孫文博雪溪巻<lb/>
<pb n="KR4e0149_WYG_010-19a"/>
溪流抱村自幽絶竒絶更著三冬雪玉沙銀浦爛不收<lb/>
瑶草琪花連夜發主人畫船携酒爐漁舠傍舷來賣魚<lb/>
借問五更朝路客何如貂袖擁冰鬚<lb/>
　　　二月朔文瑞天民携酒為予發程泊舟跨塘橋賦此<lb/>
蘭舟衝雨出江城别魯朝周兩緒縈黄柳萬家愁裏濕<lb/>
碧雲千里醉時横更生好學時方蹇宋玉多才賦未成<lb/>
安得相携便同去五更聨馬聽雞鳴<lb/>
　　　呉江夜泊寄長兒天彛八首<lb/>
<pb n="KR4e0149_WYG_010-19b"/>
飛盖橋邊月漾沙順流東去即儂家若為得共舟人語<lb/>
轉過船頭向早霞<lb/>
髙堂雙鬢已如絲此日何堪更逺離寛我百憂惟汝在<lb/>
莫令思我在家時<lb/>
髙樓朝日啟簾櫳兩叔相望百步中我不在家渠即父<lb/>
莫令踈逺墜門風<lb/>
佳兒如玉眼如珠臨别牽衣淚滿裾愛惜䕶持勤敎誨<lb/>
書香一脉正關渠<lb/>
<pb n="KR4e0149_WYG_010-20a"/>
鄉鄰自昔有賢愚小忿閒言悉棄除惟有自修堪禦侮<lb/>
親賢戒㬥逺讒夫<lb/>
家人小過莫輕笞渠在渠家亦是兒賞罰有條知痛癢<lb/>
自然親附不暌離<lb/>
門户晨昏慎啟關家庭内外切防閑深更出飲清朝卧<lb/>
此是人家百弊端<lb/>
木有根株水有源祖先祠墓合親尊豈徒追報崇彛典<lb/>
亦要流傳敎子孫<lb/>
<pb n="KR4e0149_WYG_010-20b"/>
　　　楓橋與文瑞天民别兼簡鄉里諸公<lb/>
重洗紅螺捲翠簾闔閭城外雨毶毶青山舊識如東道<lb/>
畫檝相將類左驂旅食幾年仍薊北離懷千種又江南<lb/>
前途漸逺須分手更欲留連待酒酣<lb/>
　　　渡江<lb/>
朝食大江南午泊大江北江流號天塹我行纔只尺江<lb/>
路日以逺客舟何時轉美人青雲中望望愁嵗晩<lb/>
　　　過揚州訪呉汝玉見其子某云葬踰年矣一慟賦<lb/>
<pb n="KR4e0149_WYG_010-21a"/>
　　　　此汝玉博學髙才尚氣不下物初敎公安陞<lb/>
　　　　南安通守未上卒<lb/>
君墓已宿草我猶思見君相望一江水真隔萬山雲直<lb/>
誼今誰似髙談可再聞阿咸才甚美應足振遺芬<lb/>
　　　揚州水關作<lb/>
三過揚州十五年中間日月似流泉平山花竹隋宫柳<lb/>
又落東風一夢邊<lb/>
　　　黄家牐閣淺寄吕梁劉水部天祺<lb/>
<pb n="KR4e0149_WYG_010-21b"/>
吕梁天下險我行今已三旱氣爍汴泗上源日以亷懸<lb/>
流飛沫不復舊但見兩涯亂石熊虎交巉巖水衡使者<lb/>
今劉彛人力到處天工回漕綱萬艘連夜發談笑對客<lb/>
仍尊罍官居花竹尢清絶别後夢魂猶髣髴北河連夕<lb/>
空繫舟悔不為君三日留<hi>君以前路無水留予再三</hi>
　　　皮溝牐閣淺都水曹元孝郎中以書來迓自云<lb/>
　　　　困於沽頭走筆戲簡<lb/>
五日度兩牐得水如得珠蠖行不數里已復困泥塗升<lb/>
<pb n="KR4e0149_WYG_010-22a"/>
髙望留城<hi>人云其下尤淺</hi>忽得上沽魚謂言渴聚面柰此川路<lb/>
紆陽侯自云爾轍鮒當何如北河非西江綱粟有天厨<lb/>
附驥尚千里攀龍矧吾徒但恐洪流沛分手復趦趄<lb/>
　　　硯瓦溝<lb/>
魯橋南畔拂塵衣仰止東山思欲飛前去宫墻應甚近<lb/>
硯溝新水墨花肥<lb/>
　　　世恩國聲二郎中留飲南旺分司夜以小舟<lb/>
　　　　送抵北牐即事有賦<lb/>
<pb n="KR4e0149_WYG_010-22b"/>
嚴鼓聲中萬柝喧連檣影裏度歸船縁艫宛轉疑穿巷<lb/>
<hi>時漕舟重泊兩岸予屈曲行其間天黑舷髙宛然深巷中也</hi>叢炬傳呼若耀蟬雲海<lb/>
幾人真契合騷壇五嵗此留連<hi>癸亥與二君别</hi>微吟更比抛磚<lb/>
陋滿握璠璵想嗣篇<lb/>
　　　安山牐遣悶<lb/>
泊舟安山下愛此嘉樹陰登厓望河曲連檣矗如林有<lb/>
<graphic n="KR1559" url="https://raw.githubusercontent.com/kanripo/KR-Gaiji/master/images/KR1559.png" mimeType="image/png"/>前致詞兹惟民蠧蟫徵丁動千計索雇贏百金郡小<lb/>
嵗仍儉誅求力難任稱貸倚富室羊羔日浸滛<hi>出白金一兩不</hi>
<pb n="KR4e0149_WYG_010-23a"/>
<hi>數日取千錢</hi>情知剜心苦且免肌骨侵日午水滿牐櫂夫<lb/>
兀如喑<hi>快船賂不足不行公私舟並為阻滯</hi>淹留已自困復此傷予心<lb/>
青天如有知披雲露遥岑排空各獻秀為我清煩襟<lb/>
塵區自擾擾物外長愔愔安得向此中逍遥委朝簪<lb/>
　　　安山待牐憇大柳下見蜣蜋轉丸及窟穴薶<lb/>
　　　　藏之狀甚悉村童語其故詞甚鄙而近於<lb/>
　　　　人事戲以韻語記之<lb/>
蜣蜋摶土丸其智竟莫測中包實糞穢外裹疑橡栗<lb/>
<pb n="KR4e0149_WYG_010-23b"/>
後推前復挽圜轉何㨗疾端如趂嚴程又似衒巧術<lb/>
趨窪真一㵼過隘亦屢兀中途遇强㬥奮鬬幾撑突<lb/>
<hi>其類有奪之者拒鬬甚力</hi>歸來不少暇坎土啟藏室既以首為畚<lb/>
復以股為橛爬沙兼負戴下上幾顛越室成擁丸下<lb/>
劣隘四無隙周旋巧斡運每動輒有入須臾丸盡隱<lb/>
謂爾功已畢潛身復旁搜坯壤時臲卼村童惡劇戲<lb/>
寸筳時一搰室開丸反流驚救走連蹶雙趨共撫抱<lb/>
有類拱珠礫前功已盡棄餘念猶未歇想其推挽去<lb/>
<pb n="KR4e0149_WYG_010-24a"/>
行復事鑚穴物生均有智小大理難一蠶絲利萬世<lb/>
蝥網為口實蜂房及蟻塚致用等軒闥爾丸獨何為<lb/>
久念理未徹村童前致詞此實神所訹轉丸輸鬼藏<lb/>
功滿蜕凡骨飛騰作風蟬清響噦雲月營營茍為此<lb/>
蜣計誠已劣丸也神所須得無穢明烈物性爾豈知<lb/>
神姦我能别紛紛詎為信𤨏𤨏焉足説聊戲答村童<lb/>
鼓響官舟發<lb/>
　　　臨清候牐自辰踰未都水閉門而鎮守中人<lb/>
<pb n="KR4e0149_WYG_010-24b"/>
　　　　餞其同官于河下<lb/>
舟出清源萬馬奔斜陽艤櫂自清晨主人謝客關河閉<lb/>
慙愧金璫貝帶人<lb/>
　　　發臨清一日至鄭家口<lb/>
汶水欲盡衛水來兩水夾舟喧萬雷經旬守牐僮僕困<lb/>
千里順流心眼開長風飀飀若繩引曲岸宛宛疑天回<lb/>
月明倚櫂鄭家口夢在谷亭呼酒杯<hi>谷亭牐住五日</hi>
　　　武城縣<hi>城三面臨水甚荒落而街衢綽楔相望</hi>
<pb n="KR4e0149_WYG_010-25a"/>
孤城赤立倚官河隔水人家亦未多怪得連坊表科第<lb/>
宣尼曾此聽絃歌<lb/>
　　　德州倉㕔與陳深淵先生夜話<hi>有䟦</hi>
從來迂濶笑吾儒果是真儒亦未迂邂逅平原話新事<lb/>
一畨惆悵掩殘書<lb/>
　　山東撫臣以禁酒致人自盡事覺去官屬吏有除<lb/>
　　名謫戍者<hi>知府趙廷實等</hi>前代官自賣酒故有私禁今無<lb/>
　　此令盖已收其税聽民自便矣無官釀而禁私酤<lb/>
<pb n="KR4e0149_WYG_010-25b"/>
　　是絶物也而限以必行難矣撫臣朱姓時所謂道<lb/>
　　學者<lb/>
　　　楊青驛懷原復僉憲先寄原魯<lb/>
千里漳河欲盡頭美人曾此駐蘭舟<hi>癸亥春予以憂南還原復北上</hi>圖<lb/>
南蹔息雲中羽拱北重瞻海上樓眉宇幾時消鄙吝江<lb/>
湖到處長離憂皇華㑹有嵩呼事先遣雙魚報早秋<lb/>
　　　直沽即事<lb/>
漳水東流接海天尋常魚蠏不論錢横空一網如雲宻<lb/>
<pb n="KR4e0149_WYG_010-26a"/>
玉食還曾到御前<lb/>
　　　讀魏武則天事用石樓太史韻<lb/>
亂來天意長姦雄一語深投月旦公豈謂三袁盡河北<lb/>
更敎諸葛起隆中烟消赤壁沉雄俊樹冷西陵怨女童<lb/>
不及人狼祖餘知化牛猶得占江東<lb/>
阿師留髪拜昭儀絳縷初封不記誰海内漸看歸聖母<lb/>
榻前空自屬佳兒天徵鳥夢垂雙翼鬼作人妖有四眉<lb/>
早與文皇作男子乾坤更是一畨竒<lb/>
<pb n="KR4e0149_WYG_010-26b"/>
　　　記夢中句<hi>有䟦</hi>
張生長安居日聽車音響他年乗斑輪車音想非想<lb/>
　　六月十二日夢涯翁草書此絶見惠是夕三兒夢<lb/>
　　逐熊得之明日九兒生因名夢熊謂當有成而卒<lb/>
　　夭死<lb/>
　　　考試應天泊龍江和宫諭傅先生韻<lb/>
山川依舊畫圖開客况多應晩色催孤月近人隨浪湧<lb/>
落霞如鶩度江來清游幸不疎連璧盛事還聞頌有萊<lb/>
<pb n="KR4e0149_WYG_010-27a"/>
却傍紫垣占寳氣直從牛斗貫三台<lb/>
　　　銅鼓行<lb/>
樓船行銅鼓鳴和以横笛間丁寧空江深夜天宇澄稀<lb/>
聲要眇雜鏗吰隱如仙樂度青㝠貴人中坐憺無營流<lb/>
星㨗報前幾程徵丁索饋百里驚兒童喜聞銅鼓音不<lb/>
知銅鼓傷予心<lb/>
　　　毬杖行<lb/>
擊毬本戎戲毬杖取南中雲帆下河曲專使董成功此<lb/>
<pb n="KR4e0149_WYG_010-27b"/>
物本輕細連艘竟何庸春秋富當宁典學希商宗蕩心<lb/>
聖有戒傳聞豈雷同舟行不可問為尔心忡忡<lb/>
　　　十月朔還至通州雨三日不止<lb/>
雨滴篷忩浪打舷聽風聽水不成眠家人相憶心千里<lb/>
肯信連宵潞渚邊<lb/>
　　　得家書報長孫應陽入小學<lb/>
孫兒生質頗清明只在收心養性成看罷平安二更盡<lb/>
耳邊如聽讀書聲<lb/>
<pb n="KR4e0149_WYG_010-28a"/>
　　　戊辰子南下第歸為書其扇<lb/>
横雲山前小赤壁長記扁舟晩泊來<hi>生族祖北山參政居山前畫景偶似</hi>
山風吹人難久住明年候子黄金臺<lb/>
　　　憶家園<hi>有序</hi>
　　端午日雨忩獨坐顧前庭草木葱蒨悵然有鄉國<lb/>
　　之懐因追記家園卉木花果各賦一詩其間或故<lb/>
　　有而今亡或昔無而今有栽培位置歴歴在目前<lb/>
　　魚積薪之歎廢興存歿之感略於此具焉存之使<lb/>
<pb n="KR4e0149_WYG_010-28b"/>
　　後人觀之無忘其初云爾<lb/>
　　　　石榴<hi>丙申二月移自祖居比他花最先植初止一本今數十幹矣</hi>
三十年前手自移眼看一本作千枝翠翹紅萼東墻下<lb/>
幾為貧交入夢思<lb/>
　　　　五柳<hi>丁酉嵗植於屋束水濵今三十二年矣</hi>
蒼然五樹積烟霞數里遥看是我家後進只今千百輩<lb/>
草堂誰識舊生涯<lb/>
　　　　海棠<hi>在石榴之東辛亥死於水嘗為賦詩</hi>
<pb n="KR4e0149_WYG_010-29a"/>
潮紅香頰翠襟披流落頻傷未遇時廿載斷魂招不得<lb/>
繫情多賦八篇詩<lb/>
　　　　梅<hi>在榴與海棠之間着花數年嘗有詩今榴在而梅亡乆矣</hi>
海棠西畔石榴東的的寒花映晩空舊跡漸淪忘不得<lb/>
蒼苔飜恨落英紅<lb/>
　　　　柿<hi>核種數年成陰着子矣暴風折其頂後厄於水遂枯</hi>
忩西一陣緑雲濃眼見萌芽到拂空成實不敎霜後薦<lb/>
只因多雨更多風<hi>此月十七二兒天叙亡日也</hi>
<pb n="KR4e0149_WYG_010-29b"/>
　　　　杏<hi>甲子春得張氏園園中雜花頗多此其一也花時逺望若錦山實大而美</hi>
紅杏初開錦作山别來花實漸闌珊春風似為人離别<lb/>
還是春風不斷閒<lb/>
　　　　牡丹<hi>其一張氏故物其一新栽初僅數朶次年漸盛丁卯凡四十餘</hi>
三月東園花壓䦨種花人去我來看不須爛漫開千朶<lb/>
惜取芳根伴嵗寒<lb/>
　　　　紫荆<hi>二本皆張氏物</hi>
百榦相扶共一根紛紛紅蟻綴枝繁春風不用歌行葦<lb/>
<pb n="KR4e0149_WYG_010-30a"/>
但遣封培付子孫<lb/>
　　　　銀杏<hi>初為盆景成化壬辰中使取花石張氏㒒移栽草叢中得免今在園東南垣外</hi>
　　　　　<hi>髙數仞矣</hi>
鴨脚當年自一時瓦盆雕砌影毰毸黄封不遇頭綱使<lb/>
爭得淩雲百尺姿<lb/>
　　　　櫻桃<hi>舊有二株幷子南所遺凡六本予行時花爛然</hi>
花發園亭記别離憶花又過别離時赤瑛盤上筠籠裏<lb/>
各自傷心各自知<lb/>
<pb n="KR4e0149_WYG_010-30b"/>
　　　　蒲萄<hi>張氏故物京師寓舍亦有之晩凉坐對忽不知南北之遼逺也</hi>
髙架新梢緑刺簷坐來幽意滿江南不知華月清池上<lb/>
誰共涼陰酌晩酣<lb/>
　　　　李<hi>余山移栽</hi>
山崦移來玉一叢竹林深映小桃紅别來消息知何似<lb/>
依舊無言對曉風<lb/>
　　　　竹<hi>蔡廷章宋天民分種乙丑二月也嵗中發筍二年而成林</hi>
畚土薶根旋作畦數竿蕭瑟映疎籬緑雲涼月西牎晩<lb/>
<pb n="KR4e0149_WYG_010-31a"/>
尋我林間舊刻詩<lb/>
　　　　芙蓉<hi>姚直夫分種</hi>
兩叢髙下映波紅疎柳池邊落照中無限江南揺落意<lb/>
燕山幾日又西風<lb/>
　　　　緑蕚梅<hi>得之張景澈當年着子</hi>
不將幢節駐羊家幾伴西樓坐月斜零落瑶華應不恨<lb/>
緑陰青子在忩紗<lb/>
　　　　緋桃<hi>張氏故物穠烈如火園中春時絶景也後蠧而折今所有乃重發者</hi>
<pb n="KR4e0149_WYG_010-31b"/>
一株穠烈破春寒曾是劉郎刮眼看今日前身誰復記<lb/>
赤霞空煉九還丹<lb/>
　　　　盆松<hi>俞民威所致園客請加蟠結予不許將植之東園以極其勢</hi>
神龍不畜蹄涔水威鳯寧棲枳棘叢試起槖駝論種樹<lb/>
此公何得在盆中<lb/>
　　　　芭蕉<lb/>
靈苗體性本清虛風葉猶堪醉裏書危石幽闌畫樓畔<lb/>
撩人歸思半因渠<lb/>
<pb n="KR4e0149_WYG_010-32a"/>
　　　　黄楊<hi>古云遇閏减寸實不然但極難長耳丁卯此木新芽幾二寸乃知誤事不獨禹</hi>
　　　　　<hi>錫嘉話也</hi>
人言閏月厄黄楊此語分明太激昻得與㜑娑同晩嵗<lb/>
任他蕭艾過人長<lb/>
　　　　紫薇<hi>陸承祖家物</hi>
平原宅裏看移根百日髙花不負恩綸閣西頭見新月<lb/>
分明清影近黄昏<lb/>
　　　　雙桂<hi>丁卯三月種是秋盛開</hi>
<pb n="KR4e0149_WYG_010-32b"/>
呉國春深試手栽燕山秋晩報花開靈椿老大無材叚<lb/>
奕葉芬芳為爾培<lb/>
　　　　蟠槐<lb/>
似欲淩空且屈蟠夾門雙影碧團團油幢不合書生建<lb/>
爭得薰風日倚闌<lb/>
　　　　栢屏<lb/>
屈葉回柯巧蔽虧畫簷三面碧參差琉璃隔坐非吾有<lb/>
冰雪相看正爾期<lb/>
<pb n="KR4e0149_WYG_010-33a"/>
　　　　蓮<hi>縣學泮池分種</hi>
華頂虛傳十丈紅方塘只在小橋東天機雲錦應無賴<lb/>
爛漫西風夕照中<lb/>
　　　　蔬圃<lb/>
緑嫩青酣井字畦柳塘東畔竹林西阿兒㬥富人應妬<lb/>
嵗晩平添百瓮虀<lb/>
　　　　稻田<hi>樓前屋西皆是倚闌平立黄雲緑浪舉在目中</hi>
儂家世業本耕農逺客思鄉却自儂柳外平疇夜來夢<lb/>
<pb n="KR4e0149_WYG_010-33b"/>
萬行新緑舞薰風<lb/>
　　　卧病<lb/>
重雲積九夏永晝恒涔涔溽暑不可耐沈痾復見侵隱<lb/>
几西忩下悠然懷故林繁紅已結實穠緑正敷陰凉風<lb/>
振水竹忩闥有餘音欲往川陸阻居然勞我心<lb/>
　　　病起將朝寄盧宗尹<lb/>
思君不可見我病君忽來相逢執手間未藥心已開刀<lb/>
圭入我口晴風掃陰霾病發不我㑹君來豈予媒乃知<lb/>
<pb n="KR4e0149_WYG_010-34a"/>
平生交㝠契神所該清秋肺氣蘇櫛髮臨花臺行當跨<lb/>
鞍出嗚佩朝蓬萊却尋廣成子一笑空同回作詩先報<lb/>
君此報非瑶瑰<lb/>
　　　魯司成振之將乞終養夢公服秉笏乘青羊而<lb/>
　　　　馳及命下乃八月乙未十五日餞於宗易太<lb/>
　　　　史西園即席有贈<lb/>
夢裏青羊且信疑今朝南楚定歸期先生六館人師上<lb/>
聖代千秋孝理時朱橘正堪霜後薦錦衣行見膝前嬉<lb/>
<pb n="KR4e0149_WYG_010-34b"/>
三公一日誰輕重莫問重來鬢有絲<lb/>
　　　送劉公勲太學兼簡尊翁聘君文儀進士<lb/>
海門寒月三江水天闕晴雲五鳯樓别路此時頻目極<lb/>
兩鄉千里各神游詩書不斷通家好尊酒難澆壯士憂<lb/>
往見周郎話相憶北風歸思滿滄洲<lb/>
　　　題公勲水仙扇面<lb/>
到家花正發别路夢先知月落西湖上何人共賦詩<lb/>
　　　十一月望月食既歴戌亥子三時乃復<lb/>
<pb n="KR4e0149_WYG_010-35a"/>
日食又月食兩年三見之<hi>丁卯正月朔日食十月望月食</hi>天心果仁愛<lb/>
吾道合清夷悵望雲間路蒼茫夜半時懷君復思土愁<lb/>
亂不成詩<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_010-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三十二<hi>中集二十八</hi>
                </head> <lb/>
    <p>
<pb n="KR4e0149_WYG_032-1a"/>
欽定四庫全書<lb/>
　東江家藏集巻三十二<hi>中集二十八</hi>
　　　　　　　　　　　　　明　顧清　撰<lb/>
　北游稿<lb/>
　　講章二首<lb/>
　　　臯陶曰帝徳罔愆<hi>止</hi>兹用不犯于有司<hi>戊辰三月十二日</hi>
此是虞書大禹謨篇史臣記臯陶的言語臯陶因舜美<lb/>
其明刑之功故言此以歸功于上帝是帝舜愆是過差<lb/>
<pb n="KR4e0149_WYG_032-1b"/>
帝徳罔愆是總言帝之聖徳無有過差下文都是帝徳<lb/>
罔愆的實事簡是不煩寛是有容臯陶説臨下之道以<lb/>
簡為貴帝之臨下則以簡不行那煩宻的政令御衆之<lb/>
道以寛為本帝之御衆則以寛不行那急促的政令罰<lb/>
是治人之罪賞是報人之功行罰時毎患於過重行賞<lb/>
時每患於有所遺帝於有罪的止罰其本身更不連及<lb/>
他子孫若是有功的則既賞其身又推恩及其後世過<lb/>
是不知而誤犯故是明知而故犯不知而誤犯的不惟<lb/>
<pb n="KR4e0149_WYG_032-2a"/>
小罪不問便是那大罪也釋放了若明知而故犯的不<lb/>
惟大罪不赦便是小罪也須要懲治他有罪當罰的若<lb/>
於法度上可輕可重心有所疑便從那輕處發落有功<lb/>
當賞的若於法度上可輕可重心有所疑便從那重處<lb/>
行賞不辜謂非其罪經是用刑的常法臯陶又説有一<lb/>
様罪人於那法度上也可以殺也可以無殺這様人殺<lb/>
之則恐其無罪而死不殺又怕輕縱了罪人帝之心只<lb/>
見得人命至重故與其拘于法而殺無罪之人寜可屈<lb/>
<pb n="KR4e0149_WYG_032-2b"/>
了我的常法且全他性命帝之用刑行賞一以仁愛忠<lb/>
厚為本與那天地好生惡殺的心一般這一念好生之<lb/>
徳隨處流布深入那百姓心中所以一時百姓都感動<lb/>
興起化而為善都自然不犯有司之法度矣臯陶是古<lb/>
今第一個善理刑的人然猶不敢自以為功而歸徳于<lb/>
舜如此可見帝王之治以徳為本刑罰雖不可無然所<lb/>
以導善迎祥致太平之盛則有不專於是者臯陶此言<lb/>
真得聖人之心而可為萬世帝王之訓矣伏惟皇上契<lb/>
<pb n="KR4e0149_WYG_032-3a"/>
聖賢之心擴乾坤之量身體而力行之天下臣民不勝<lb/>
慶幸<lb/>
　　　子路問君子<hi>止</hi>堯舜其猶病諸<hi>甲戌九月十二日</hi>
這是論語第十四篇孔子與子路問答的言語子路是<lb/>
孔子弟子姓仲名由子路是他字子路問於孔子説今<lb/>
夫子教人只是要使為君子弟子來學亦只是要求做<lb/>
君子不知所謂君子其道何如孔子告他説修已以敬<lb/>
修是修治已是人之一身敬是敬謹孔子説所謂君子<lb/>
<pb n="KR4e0149_WYG_032-3b"/>
者不在他求只要修其一身專以敬謹為主在内則閑<lb/>
邪存誠使心有定主在外則正容謹節使身有常度與<lb/>
凡出入起居語黙動靜件<graphic n="KR2018" url="https://raw.githubusercontent.com/kanripo/KR-Gaiji/master/images/KR2018.png" mimeType="image/png"/>敬謹不敢放肆如此修治<lb/>
其身則所為盡合道理徳日以崇業日以新便成一箇<lb/>
君子人矣修已以敬這地位已高而子路不喻乃説君<lb/>
子之道只如是而已乎縁他性粗率看得敬字輕了故<lb/>
以為未足也孔子遂告他修已以安人人是對已而言<lb/>
安是使之得其所蓋人能修已以敬則不惟自家所為<lb/>
<pb n="KR4e0149_WYG_032-4a"/>
合理所以處人亦盡合道理就其所接親疎上下無不<lb/>
得其所矣修已安人這功用已大而子路猶未逹又謂<lb/>
君子之道只如是而已乎縁他看得敬字輕了故猶以<lb/>
為未足也孔子又告他説修已以安百姓百姓是盡人<lb/>
而言安百姓是舉天下得其所蓋人能修已安人則不<lb/>
惟處一人者合理而所以處千萬人者亦盡合道理極<lb/>
其所至四海九州無不得其所矣孔子見子路問得輕<lb/>
易恐其聞此便一向求之高逺不得實用故又告他説<lb/>
<pb n="KR4e0149_WYG_032-4b"/>
修已以安百姓堯舜其猶病諸堯舜是唐虞大聖人病<lb/>
是心有所不足蓋修已以敬固有安百姓之理然四海<lb/>
九州如此廣大便是極治之世豈能無一人不得其所<lb/>
者如有一人不得其所便不得謂之安矣所以聖如堯<lb/>
舜説到此處猶不敢自以為足况其下者安可輕議孔<lb/>
子言此正所以抑子路使切已用功而不徒騖於高逺<lb/>
也臣嘗聞之先儒云敬之一字乃聖學始終之要修已<lb/>
以敬聖人之言已是盡了其下安人安百姓乃因子路<lb/>
<pb n="KR4e0149_WYG_032-5a"/>
不足而極言之非别有一道也然孔子只是説得不曽<lb/>
見諸實事若是人君敬與不敬則其明效便在目前誠<lb/>
以人君一身天地民物之主能敬則此心常存虚靜清<lb/>
明而邪妄不能惑施之於政則賞罰明用舍當人心以<lb/>
悦和氣以應而天下蒙其福不敬則中無所主邪妄乗<lb/>
之而天理為之滅施之於政則或以非為是或以正為<lb/>
邪人心欝和氣乖而天下被其禍人君敬與不敬其端<lb/>
甚微而其關乎天下者甚大古之帝王所以兢兢業業<lb/>
<pb n="KR4e0149_WYG_032-5b"/>
不敢荒寜誠有見於此也仰惟皇上睿性英姿度越前古<lb/>
其於聖賢論學之要古今治忽之幾察之精而講之熟<lb/>
矣億兆無疆之福繫於聖心一轉移之間伏惟燕閒留<lb/>
意天下幸甚<lb/>
　　講前一日送稿閣下及當講則自不敬以下四十<lb/>
　　餘字並已删去一時講過而木天留稿遺笑將來<lb/>
　　避忌至此可為世道歎矣<lb/>
　䇿問<lb/>
<pb n="KR4e0149_WYG_032-6a"/>
　　問王者南面而聽天下向明而治其宫闕之制朝<lb/>
　　　著之儀輿衛之飾要皆有義理存焉唐虞逺矣<lb/>
　　　秦隋之侈無以議為也周制王宫有五門有三<lb/>
　　　朝或以為有四朝漢有長樂宫有未央前後殿<lb/>
　　　有南北宫唐宋有正衙有便殿而又有正至㑹<lb/>
　　　朝之所朝之政令或掌於司士或掌於朝士或<lb/>
　　　掌於宰夫而又有太僕小司㓂之職臣日朝于<lb/>
　　　君或北面或南面或東西面而有拜與揖禮各<lb/>
<pb n="KR4e0149_WYG_032-6b"/>
　　　不同或常參或六參或再參而又有入閣起居<lb/>
　　　之禮今皆可舉其畧歟周制天子有五路有九<lb/>
　　　旗而又有四路之説漢唐而下有大駕有法駕<lb/>
　　　有小駕有黄麾仗而又有五時三蓋四望之車<lb/>
　　　有七輦有五仗而又有半仗角仗細仗之别其<lb/>
　　　儀物之等其施用之宜歴代諸儒之討論撰定<lb/>
　　　今皆可聞其説歟我國家稽古法天事有定制<lb/>
　　　固萬世子孫當守而不失者不知今朝著之儀<lb/>
<pb n="KR4e0149_WYG_032-7a"/>
　　　式輿衛之采章其斟酌損益視前代何如而諸<lb/>
　　　士子觀光國都俯仰今古其亦有得於中而可<lb/>
　　　言者否邪願揚厲而鋪張之<lb/>
　　問周道衰聖人没而諸子作老𣆀倡之莊周列禦<lb/>
　　　㓂楊朱之徒和之而其説始盛漢興文帝喜黄<lb/>
　　　老曹參汲黯太史談軰主之而其説始行諸子<lb/>
　　　之學不用於衰周之世而用於文帝之賢君何<lb/>
　　　歟楊朱學老子者也莊列祖楊朱者也孟子闢<lb/>
<pb n="KR4e0149_WYG_032-7b"/>
　　　楊墨而不闢老莊後之儒者於其言亦多取焉<lb/>
　　　何歟用黄老者治擬於成康之盛而表章六經<lb/>
　　　者反以致海内之虚耗何歟或者以是為叛經<lb/>
　　　之效然歟晉室之衰由清談之廢事也而或以<lb/>
　　　為然老莊之罪其又然歟自宋以來理學大明<lb/>
　　　縉紳之士非孔孟不師非六經不學上以是求<lb/>
　　　材下以是致用諸子之言至是而一洗矣而刑<lb/>
　　　措之教未聞澆薄之風日熾何歟無亦有口誦<lb/>
<pb n="KR4e0149_WYG_032-8a"/>
　　　其文心違其教而支離於異學者歟道徳一而<lb/>
　　　風俗同治之盛也諸君其有意於是乎願明辯<lb/>
　　　而言之<lb/>
　　問今海内承平田野之民不見兵革老子長孫百<lb/>
　　　五十年於兹矣邇者頑民弗靖首亂山東延及<lb/>
　　　梁楚江西四川亦復蟠結所在烝黎肝腦塗地<lb/>
　　　至煩九重旰食為之發邊兵輟禁旅逺渉江湖<lb/>
　　　然後漸次撲滅而勞亦甚矣聖明在上無驪山<lb/>
<pb n="KR4e0149_WYG_032-8b"/>
　　　之役遼左之師以毒吾民而使之變也其何以<lb/>
　　　至此極歟輟邊兵以平内盜於古亦有之歟國<lb/>
　　　家内外衛所凡幾所養之兵凡幾内之親兵與<lb/>
　　　諸軍之營壘視國初時増創凡幾外之分守守<lb/>
　　　備與兵備之憲臣増創復幾是皆所以防未然<lb/>
　　　而威不軌者也而成功何獨異歟古之人有治<lb/>
　　　渤海而單車至府盜賊解散者矣有刺交南而<lb/>
　　　移書招撫嵗間蕩定者矣而或以為患莫大於<lb/>
<pb n="KR4e0149_WYG_032-9a"/>
　　　招降有討黄巾而鳴鼔掩擊乞降不聽者矣為<lb/>
　　　長朝歌而縱誘設伏遇賊輒禽者矣而或以為<lb/>
　　　患莫深於窮治將誰從歟論弭盜者或請先誅<lb/>
　　　貪濁簡牧守或謂宜據形勢收遺才果孰要歟<lb/>
　　　今日所行其亦有合於此歟夫使天下之勢如<lb/>
　　　身足以使臂臂足以使指而赤子不至為龍蛇<lb/>
　　　諸君於此其必有長䇿矣<lb/>
　　問諸君以材武應詔角藝廣塲騶發的破萬衆改<lb/>
<pb n="KR4e0149_WYG_032-9b"/>
　　　觀矣所未知者胸中之方畧耳兵之方畧今世<lb/>
　　　所傳武經七書者具之謂孫子吳子司馬法李<lb/>
　　　衛公問對尉繚子三畧六韜是也說者謂古兵<lb/>
　　　書多至百八十餘家漢初定著三十五家其後<lb/>
　　　又分四種然則今七書者定於何時歟三畧六<lb/>
　　　韜司馬法云皆出於太公則古書也而斯以孫<lb/>
　　　吳先之何歟或以司馬法非穰苴所著或以六<lb/>
　　　韜為後人假託或併疑三畧為偽書其果然歟<lb/>
<pb n="KR4e0149_WYG_032-10a"/>
　　　七書之言有得失先儒之去取互有同異折其<lb/>
　　　𠂻以為吾用豈無説歟夫讀書而不知合變固<lb/>
　　　不足以言兵而背水囊沙則固有所出也尚相<lb/>
　　　與極言之無諉之曰此古人之糟粕也<lb/>
　擬䇿<lb/>
　　問古者聖人擬圓極以運璇璣列方輿而配景曜<lb/>
　　　以正天時以授民事以考災祥黄虞以來世有<lb/>
　　　專職今所宗者何人之法歟九州十二曜三分<lb/>
<pb n="KR4e0149_WYG_032-10b"/>
　　　或繫之北斗或繫之五星或繫之二十八宿而<lb/>
　　　干支方位亦互有所屬焉何所本而言歟穹壤<lb/>
　　　之相銜位固有相值者矣若齊東而𤣥枵在子<lb/>
　　　魯東而降婁在戍吳越南而星紀在丑干支方<lb/>
　　　位與此復相戾焉其説可得聞歟或謂諸侯始<lb/>
　　　封嵗星所在之辰而其國屬焉亦既有占驗矣<lb/>
　　　而或又以為非是何歟自古占天者幾家其説<lb/>
　　　互相詆訾論者謂惟渾天最近而或又以為聖<lb/>
<pb n="KR4e0149_WYG_032-11a"/>
　　　人之意初不在是者何歟其説皆可聞歟五星<lb/>
　　　列宿隨其變而禍福應焉以為不足畏者誠悖<lb/>
　　　矣而亦有有其變而無其應與宜有變而顧得<lb/>
　　　其常者何歟方今聖人在上而四方郡國天妖<lb/>
　　　地異屢形奏章春旱秋霖郊甸之間耕獲交病<lb/>
　　　豈昔人所謂天心仁愛欲有以警動之歟不然<lb/>
　　　而何以有是也天人之際諸君子留心乆矣推<lb/>
　　　明象類之外有可以消變弭災者尚無恡一言<lb/>
<pb n="KR4e0149_WYG_032-11b"/>
觀象緯而審禨祥者星官歴翁之事也推天以及人者<lb/>
也因禨祥而修徳政者人君宰相之職也以人而合天<lb/>
者也軌事春闈終試䇿諸生以星野之占驗傅之以當<lb/>
日之事而欲聞所以消變弭災之説執事之意豈徒以<lb/>
數術望諸生哉雖然清臺占象領之太史則是亦儒者<lb/>
之事而愚未之學也請陳其槩而系以書生之管見可<lb/>
乎星官之書自黄帝則有之矣髙陽氏命南正重司天<lb/>
北正黎司地而其職始專唐虞則羲和繼晷有夏則昆<lb/>
<pb n="KR4e0149_WYG_032-12a"/>
吾紹徳商有巫咸周有史佚魯有梓慎晉有卜偃鄭有<lb/>
禆竈齊有甘徳魏有石申皆明著天文各謹圖驗而巫<lb/>
咸甘石之術則歴世之所宗也天有十二次日月之所<lb/>
經地有十二辰王侯之所國周官保章氏辯九州十二<lb/>
域皆有分星以驗妖祥而分野之説有自來矣甘徳石<lb/>
申以十二次更配十二辰班固以三統歴參之陳臯復<lb/>
加以諸國所入宿度而其説益明其或繫之北斗或繫<lb/>
之五星或繫之二十八宿或屬之干或屬之支先儒謂<lb/>
<pb n="KR4e0149_WYG_032-12b"/>
起於戰國之末則亦甘石之遺規也疑星野之不相值<lb/>
自昔為然先儒蓋有説矣所謂始封之日嵗星所在之<lb/>
辰而其國屬焉者雖梓慎亦然然若此者以言乎七國<lb/>
之前可也秦漢以來郡國之廢置不知其幾而猶以徃<lb/>
迹尋之不已膠乎故唐僧一行非之以為天之雲漢實<lb/>
應地之山河其精氣之升降始終實應之脈絡綱紀諸<lb/>
國之分列或負險而用武或四戰而用文或負海而阜<lb/>
殖其相屬也以精氣為本而不繫乎方隅其占測也以<lb/>
<pb n="KR4e0149_WYG_032-13a"/>
山河為主而不泥於州國此説行而羣疑為氷釋矣占<lb/>
天者之不能相一亦自昔為然然察璣象以齊七政實<lb/>
舜之遺法而三代之時已不聞有其制矣則渾天周髀<lb/>
宣夜諸説亦何怪其紛紛乎故一行斷之以為古之人<lb/>
所以步圭影之意將以節宣和氣輔相物宜而不在於<lb/>
辰次之周徑所以重歴數之意將以恭授人時欽若乾<lb/>
象而不在乎渾蓋之是非若乃述無稽之言於視聽之<lb/>
所不及則君子當闕疑而不講也此説行而衆言為一<lb/>
<pb n="KR4e0149_WYG_032-13b"/>
洗矣夫有道之世而星辰順軌者其常也衰亂之世而<lb/>
星辰錯逆者亦常也若夫時有道而灾異興焉若漢孝<lb/>
文之山崩地震宋仁宗之地裂星流則雖有其變而無<lb/>
其應徳有以勝之也時無道而祥禎應焉若魯宣之大<lb/>
有年則是宜有變而反得其常君子以為異而不以為<lb/>
祥也古之明君遇灾變則恐懼而修徳遇祥瑞則謙讓<lb/>
而不居蓋有見於此矣洪惟我國家法度修明紀綱振<lb/>
舉若稽天道宜獲休應而仰占圓象俯察方輿猶有未<lb/>
<pb n="KR4e0149_WYG_032-14a"/>
得其常者執事所謂四方之奏報雖未得盡闚而徃嵗<lb/>
寢宫之灾與頻年日月之交蝕水旱之相仍則聞之頗<lb/>
詳而郊甸之間邑里之蕭條原田之蕪廢又有身履而<lb/>
目擊之者矣區區之愚方恨無階上逹而執事導之使<lb/>
言其容以黙黙乎雖然方變之初興皇上側席求言痛<lb/>
自修省而公卿百執事所論列於前者亦多矣其切劘<lb/>
劑量的見而可行者計豈草茅疎逺之所能及哉然聞<lb/>
之道路初亦未盡舉行而左右之臣未幾有嶺海之行<lb/>
<pb n="KR4e0149_WYG_032-14b"/>
者矣則愚雖有言豈能過此而舍乎此則何以當執事<lb/>
之問乎傳曰棄法律逐功臣則火不炎上簡宗廟廢祭<lb/>
祀則水不潤下又曰上不儉下不節讒夫昌邪勝正則<lb/>
火失其性燔宫室五行之變未有不由於人事者古之<lb/>
王者順天地以治人而取材於萬物以足用政得其道<lb/>
用物有度故天地順成萬物暢茂而民以安樂謂之至<lb/>
治後世政失其道物用夭傷民用愁苦故天地之氣沴<lb/>
而三光寒暑錯逆而為灾先儒此言可謂窮治亂之原<lb/>
<pb n="KR4e0149_WYG_032-15a"/>
逹天人之際而昔者綸音之播告列辟之敷言蓋亦有<lb/>
及於此者矣雖然天道難言而人事亦未易盡也何也<lb/>
蓋今日州郡之患在於民力之困窮然而鉤陳紫宫之<lb/>
營建北門少府之工作程督之使冠蓋相望于道路者<lb/>
未可以卒止也朝廷之患在於冗食之猥衆然而名器<lb/>
之踰制世禄之濫及未可以遽絶也邊方之患在於兵<lb/>
政之廢弛士卒之凋弊然而轅門之掊尅幕府之倖功<lb/>
其源未可以遽塞也輓漕之兵民艱苦萬狀計其所入<lb/>
<pb n="KR4e0149_WYG_032-15b"/>
曽不足以供所出而三條九陌之間宫居而玉食者視<lb/>
徃昔不知幾倍其財必非天降而地出也凡兹數者有<lb/>
本有源處之甚安享之甚樂而不知出之者之不堪也<lb/>
生民之所以愁苦沴氣之所以交作灾變之所以薦臻<lb/>
豈可謂無其自乎夫知變之所從來則知所以消之之<lb/>
術知灾之所從起則知所以弭之之方其要在吾君一<lb/>
念轉移之間而愚所謂向者綸音之播告列辟之敷言<lb/>
固有及於是者矣九重閒暇時取而觀之取其合於是<lb/>
<pb n="KR4e0149_WYG_032-16a"/>
者次第而行之使朝廷之澤究於下田野之情逹於上<lb/>
上下之際歡欣交通而無有壅蔽隔塞之患愁恨歎息<lb/>
之聲以干乎其間如是而三光之不全寒暑之不平五<lb/>
榖之不熟民人之不育則是造化無恒而聖言為我欺<lb/>
也語曰動人以誠不以言應天以實不以文愚敢以是<lb/>
為終篇獻執事其進教之<lb/>
　　問天下事未至而憂則人以為迂已至而憂則無<lb/>
　　　及於事然與其為無及無寜其為迂也以今天<lb/>
<pb n="KR4e0149_WYG_032-16b"/>
　　　下言之内㓂初平而民力已疲邊陲方靖而兵<lb/>
　　　衛疎畧國賦有常入而世禄者日増賞功有定<lb/>
　　　格而濫冐者溢出此四者皆今日之深患而有<lb/>
　　　識之所共憂也諸君隨計而來不可謂無心於<lb/>
　　　當世者藜燈雪案之餘道塗耳目所渉歴而見<lb/>
　　　聞亦多矣是豈能無慨於中而思所以處之者<lb/>
　　　乎竚聞讜言無諉之曰此肉食者之謀也<lb/>
憂天下之憂者知天下之患者也知天下之患者有天<lb/>
<pb n="KR4e0149_WYG_032-17a"/>
下之心者也長一家者以一家為心則一家之患無不<lb/>
知長一國者以一國為心則一國之患無不知知其患<lb/>
則知其憂矣國者家之積也天下者一國之積也事有<lb/>
大小勢有難易而其理一也執事發䇿春闈舉方今所<lb/>
深患而可憂者四事謀之諸生求所以處之之説執事<lb/>
其有憂天下之心哉雖然執事之所憂者四而愚則以<lb/>
為八也何以見其然也蓋執事之意以為方今盜賊平<lb/>
矣所憂者民力之困窮愚則曰民力誠窮而盜賊未見<lb/>
<pb n="KR4e0149_WYG_032-17b"/>
其果平也邊方靖矣所憂者兵衛之疎畧愚則曰兵衛<lb/>
誠疎而邊方未見其果靖也憂世禄之侈而謂常賦不<lb/>
足以供憂濫冐之多而謂賞格由之以壊愚則謂常賦<lb/>
未必其皆充賞格未見其有定也何以明其然也蓋自<lb/>
權奸竊柄以滛刑刼天下而括取其財繼之以盜賊加<lb/>
之以軍旅水旱疾疫因而間作無良有司曽莫究心而<lb/>
且有假豺狼之威以食人之肉者其流風餘虐至今猶<lb/>
未已也而寢宫之營役及海内官吏承風茍免罪責大<lb/>
<pb n="KR4e0149_WYG_032-18a"/>
弦既急小弦何如困苦無聊亦奚所不至今貴州已告<lb/>
病矣迫而不已安知不有相挻而起者乎故曰民力誠<lb/>
窮而盜賊未見其果平也國家北邊萬里皆與他族為<lb/>
隣而上谷雲中寔為京師屏蔽頃嵗以來兵威屢䘐敵<lb/>
人得志前年窺雁門去年犯宣府列營以乆駐分兵而<lb/>
四掠白羊口之烽火至通於西郊而邊臣若罔聞也平<lb/>
居則朘削軍士以為身謀有警則告急請兵而閉城坐<lb/>
守使犬羊狐䑕長驅而入厚載而歸肆然若蹈無人之<lb/>
<pb n="KR4e0149_WYG_032-18b"/>
境以為常近者偏頭關之截殺僅能小挫其鋒而來徃<lb/>
徜徉猶未聞其逺迹也而告㨗論功穠爵厚賞已若登<lb/>
燕然而臨瀚海矣彼籩圉亦人也知我如此求欲無幕<lb/>
南之王庭得乎故曰兵衛誠疎而邊方未見其果靖也<lb/>
國家自肇建北京衛兵之増已半於舊然而官有定員<lb/>
禄無濫與故嵗漕四百萬石給之而有餘近嵗法弛恩<lb/>
寛乃有擒獲盜賊緝捕妖言而賞以世襲者至於門䕃<lb/>
恩澤内苑廪稍日益嵗滋無有紀極如聞一嵗之出已<lb/>
<pb n="KR4e0149_WYG_032-19a"/>
踰所入之數正使常運皆充猶恐不足以給而自盜起<lb/>
以來漕法阻滯江淮南北水旱疾疫嵗無全收其得入<lb/>
於太倉者决不能如徃日也然則所當憂者豈獨世禄<lb/>
之増乎國家賞功之制藏在金匱掌於有司北伐南征<lb/>
擒獲斬馘各有等第其論功也須同在一日其陞職也<lb/>
每不過三等餘功雖多止酬以賞立法如此猶有竄名<lb/>
戎伍委幣轅門而竊我名器者而近嵗復開併功之例<lb/>
取舊坊而盡决之於是子得併於父弟得併於兄家人<lb/>
<pb n="KR4e0149_WYG_032-19b"/>
得併於其主向之詭名竊姓私相貿易遷就改移之弊<lb/>
此一法足以兼之公行而無忌甚至有一人之身千里<lb/>
之外同日報功而並得陞賞者矣然則所當憂者豈直<lb/>
下人之濫冐乎夫知盗賊未必其果平則所以用民之<lb/>
力者不得而不紓知邊方未必其果靖則所以修明軍<lb/>
政者不得而不肅知常賦之不能皆充則爵人之際不<lb/>
容以或輕知賞格之壊自于上則擬議之際不容以不<lb/>
審愚以為寢宫之役誠有不得而已者然寛一分則民<lb/>
<pb n="KR4e0149_WYG_032-20a"/>
受一分之賜宜深詔有司量民之力裁濶狹以處之而<lb/>
無亟其成其他不急之功無名之費皆如近者徐州採<lb/>
石之役以詔㫖停之則民感上恩雖勞不怨大功可成<lb/>
而田野寜謐矣梗化之患雖唐虞所不能無然内治既<lb/>
修則逺人自服宜明飭有司清我政本首繩失律之罪<lb/>
申嚴僨事之罰舉兵權歸之列閫而責其成功其有牽<lb/>
掣於中侵軼於外者如唐李徳裕之平藩鎮明約監軍<lb/>
均以功賞而不令其預事其尤甚者明告于上以王法<lb/>
<pb n="KR4e0149_WYG_032-20b"/>
裁之則兵政以修旁無沮撓精神折衝而逺人畏服矣<lb/>
若夫世禄之多由功賞之濫此二事者實相首尾而處<lb/>
之尤難司計者曰吾量入以為出者也入不足而出無<lb/>
藝吾何以供之本兵者曰吾按籍而論功者也功如是<lb/>
則賞宜如是吾安得而不予各司其事各守其官宜不<lb/>
能相一也至總而决之於上則將安所委乎守虢而憂<lb/>
他州宰相之事也唐盧杞猶能之而况不為杞者乎愚<lb/>
以為身履戎行顯有庸於疆場者誠宜厚其賞也然開<lb/>
<pb n="KR4e0149_WYG_032-21a"/>
國輔運之雲仍且有不能舉其世者矣彼攀附依憑如<lb/>
前之云者獨不可以少損乎既予者縱不能復敓也然<lb/>
世勲之家支𦙍旁入者猶逓有降殺而况非旁支比者<lb/>
乎徃者不可諫將來猶可追也不然春生之不節以秋<lb/>
仁育之不裁以義舉有限之財而填無窮之壑豈惟國<lb/>
力之不支而其子孫生而仰給于縣官長而游閑于京<lb/>
國男不知稼穡女不知桑麻負而乘焉無事而食焉是<lb/>
豈可以乆哉執事以此為國家憂而愚以為使斯人而<lb/>
<pb n="KR4e0149_WYG_032-21b"/>
知此則不惟為國憂而且將自憂之不暇矣夫萬物羣<lb/>
生於地而其命在天萬幾敷布于下而其本在上執事<lb/>
所問分之則為四合之則惟一一者何此心是也區區<lb/>
之愚以為是四者不患無以處之而貴乎有以聽之不<lb/>
惟聽之而貴乎有以行之其要在乎心天下之心而已心<lb/>
天下之心而後能知天下之患知天下之患而後能憂<lb/>
天下之憂憂之則必求所以去之求以去之而後能聽<lb/>
人之言行人之策矣是心也下有之而上不知體之不<lb/>
<pb n="KR4e0149_WYG_032-22a"/>
可也上有之而下無以承之不可也上下一心君臣同<lb/>
徳乃可以祛患而釋憂矣謹對<lb/>
　　表<lb/>
　　　代武進伯朱江謝恩表<lb/>
武進伯臣朱江欽蒙聖恩以臣姪朱本無嗣命臣襲祖<lb/>
前爵臣誠惶誠恐稽首頓首謹上表稱謝者伏以存亡<lb/>
繼絶荷覆載之隆恩襲組傳珪與公侯而接武榮逾望<lb/>
表欣與懼并言念臣生也不辰㓜而失怙雖忝膏粱之<lb/>
<pb n="KR4e0149_WYG_032-22b"/>
𦙍裔幾同閭里之單微蔬食布衣乆安愚分玉章蟬冕<lb/>
敢有僥心永惟驃騎之奮翼風雲重以忠慤之横身草<lb/>
野宜子孫之蒙祐顧嗣續之多艱惟河山不替而永存<lb/>
肆瓜瓞五傳而再絶司封為之請命當宁聞而憫傷念<lb/>
先臣霖嘗以弟而後兄謂愚臣江得以孫而紹祖疏封<lb/>
朝進俞㫖夕頒㧞之泥塗之中寘彼雲霄之上其於恩<lb/>
造曷罄名言兹蓋伏遇皇帝陛下仁合生成孝隆繼述<lb/>
思祖宗之創立艱難如在於目中憫將帥之勤勞眷䘏<lb/>
<pb n="KR4e0149_WYG_032-23a"/>
毎加於身後蓋嘗聞鼔鼙而注想不待擠溝壑而興<lb/>
哀遂令一綫之宗再衍九河之泒臣才非趙武濫慿<lb/>
成季之勲寵過王喬盡有樂鄉之賜顧衣裳之在笥<lb/>
凜負乘之交懐敢不力紹前猷率先來嗣相與執干戈而<lb/>
衛社稷庶幾效犬馬以答君親伏願聖徳日新天心世<lb/>
享文謨武烈之並用邁至治於三王神孫聖子相繼承<lb/>
撫洪圖於億載臣無任瞻天仰聖歡忭感激之至謹奉<lb/>
表稱謝以聞<lb/>
<pb n="KR4e0149_WYG_032-23b"/>
　　　代忻城伯謝恩表<lb/>
伏以漢祖開基絳灌列河山之誓唐宗紹統襃鄂延茅<lb/>
土之封創始實艱仰成何幸載念臣世本農畝家鄰帝<lb/>
鄉始祖祥釋耒操戈首從渡江之役高祖彛應機乘運<lb/>
遽叨列爵之榮玉帶錦衣超班五府虎符金鑰歴位兩<lb/>
京皇恩不替而有隆世祚中衰而復振遂縁亡父以及<lb/>
微臣生長膏粱豈識韜鈐之要周旋京輦詎親戎馬之<lb/>
勞顧當哀疚之中有此駢蕃之命兹蓋伏遇皇帝陛下<lb/>
<pb n="KR4e0149_WYG_032-24a"/>
英明神授睿哲天成安不忘危所帝王之無逸仁而有<lb/>
勇總文武以成功永惟豐芑之謀深重丹青之信致兹<lb/>
庸菲濫被彛章臣服寵有階酬恩無地乾坤洪造既莫<lb/>
罄於名言葵藿丹𠂻徒仰傾於朝日惟當竭其駑鈍效<lb/>
此忠貞縱未能折衝尊爼之間誓願與馳驅疆場之外<lb/>
庶幾風行草偃九重寛猛士之思海晏河清萬國播詞<lb/>
臣之頌臣無任歡忭踊躍之至謹奉表稱謝以聞<lb/>
　　　代平虜伯謝恩表<lb/>
<pb n="KR4e0149_WYG_032-24b"/>
後軍都督府右都督臣江彬伏蒙聖恩封臣為平虜伯<lb/>
食禄一千石世世承襲臣誠惶誠恐稽首頓首謹上表<lb/>
稱謝者伏以天威逺布汛沙漠以全清雲澤旁流露菅<lb/>
茅而溥及賞慙功懋喜與懼并伏念臣先世起自田農<lb/>
遭逢興運仗劔效順擁高帝於龍飛之辰挺戈靖難翊<lb/>
文皇於虎變之日由列校而登指帥歴四世恒守邊陲<lb/>
徒懐奮臂以當車無路傾心而向日屬潢池之弄刅繼<lb/>
瀚海之揚波㧞臣疆埸之間置臣環衛之列偏師南討<lb/>
<pb n="KR4e0149_WYG_032-25a"/>
忝備戎行萬乘西巡載捍牧圉念馳驅之恐後顧勞績<lb/>
以何稱遽霑列土之封殊溢疇庸之典兹蓋伏遇皇帝<lb/>
陛下總攬權綱兼資文武修政事以攘外侮内順治而<lb/>
外威嚴家國為心推神功而弗有鼔鼙在念惟勲閥之<lb/>
是求肆俾凡庸薦膺渥寵錫之國姓付以戎機五府既<lb/>
列于名銜諸營兼屬以綜理封疆事重蓋屢貢於㢲章<lb/>
海岳恩深竟莫回于睿斷臣敢不䖍奉明訓允若先猷<lb/>
夙夜小心庶無忘於滿溢敬共有位期不負於生成尚<lb/>
<pb n="KR4e0149_WYG_032-25b"/>
願聖徳日新皇圖益鞏戢五兵於不試海晏河清與三<lb/>
壽而作朋天長地乆臣無任激切感恩之至謹奉表稱<lb/>
謝以聞<lb/>
　　故事公侯伯謝恩皆禮部官代為撰表彬與安邊<lb/>
　　伯許泰並封彬居次表當予作既繕寫擇日引進<lb/>
　　忽有㫖下儀制司并原稿取入彬既匪人尋伏憲<lb/>
　　典此本不足録以予被劾時或傳出彬風㫖而竟<lb/>
　　不行恐好事者因而有所増餙也存之使後日有<lb/>
<pb n="KR4e0149_WYG_032-26a"/>
　　攷云<lb/>
　　　代㑹昌侯謝恩表<lb/>
襲封㑹昌侯臣孫杲欽蒙聖恩准襲祖爵臣誠惶誠恐<lb/>
稽首頓首謹上表稱謝者伏以周顯親賢姜望啓營丘<lb/>
之宇漢隆恩澤吕公表臨泗之封在古為榮於臣何幸<lb/>
言念臣恩承五世家本一經高祖父以諸生備禮寺之<lb/>
員曽祖姑以徳選貳椒宫之政屬渚虹之流慶繼坤極<lb/>
以覃恩爰從一命之班超陟五等之列洎乎嗣子躬翼<lb/>
<pb n="KR4e0149_WYG_032-26b"/>
龍飛荐沐寵嘉襃進地律丹青明信既不爽於河山赤<lb/>
紱餘輝乃復延於𦙍裔兹蓋伏遇皇帝陛下堯仁睦族<lb/>
舜孝隆親行葦登延情不遺於外屬嵩高流詠禮式備<lb/>
於南邦遂令肺腑之餘遽襲金貂之重臣有慿錫類無<lb/>
地酬恩五百年沙麓之祥自天佑啓億萬載華封之壽<lb/>
如日方升徒懐螻蟻之私莫報乾坤之大伏願皇仁四<lb/>
逹聖徳惟新内順外寜寢五兵於不試人和物阜與六<lb/>
合而同春臣無任云云<lb/>
<pb n="KR4e0149_WYG_032-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_032-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻三十二<lb/>
</p>
<p>
</p>
  </div>
</body>
</text>
</TEI>
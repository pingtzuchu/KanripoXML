<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十三<hi>中集九</hi>
                </head> <lb/>
    <p>
<pb n="KR4e0149_WYG_013-1a"/>
欽定四庫全書<lb/>
　東江家藏集巻十三<hi>中集九</hi>
　　　　　　　　　　　　　明　顧清　撰<lb/>
　北游稿<lb/>
　　詩一百二十二首<lb/>
　　　送余德輝御史赴安陸判官得月字<lb/>
郢客歌陽春希聲入寥泬和者不數人千秋竟消歇君<lb/>
今郢中去感我生素髮冰霜只自許白日誰擔揭驅車<lb/>
<pb n="KR4e0149_WYG_013-1b"/>
涉逺道萬里在超忽江鄉富蘭茝庶足充攬擷懐人應<lb/>
有賦去國那能恝行矣欲何言贈子天心月<lb/>
　　　子元太僕惠小山巾次韻奉謝<hi>巾用幅帛疊成類東坡制而不</hi>
　　　　<hi>假裁合盖子元新意而涯翁命名也</hi>
蘇老危巾四百年還從離合見方圓臨臯亭下一囘首<lb/>
叢桂林間别有天蕭散最便麋鹿性風流不上綺羅筵<lb/>
晩來月照西忩下猶恨鬅鬙鬢影偏<hi>巾小僅堪籠髻</hi>
　　　天彛生日鄉里諸公㑹于小園賦鶴亭芝瑞詩<lb/>
<pb n="KR4e0149_WYG_013-2a"/>
　　　　各次其韻奉謝<lb/>
鶴雛新長又生芝好事傳聞定幾時曲水坐間流詠富<lb/>
小山叢裏恨歸遲清宵見月頻囘首永日停雲獨舉巵<lb/>
願託微芳染餘潤春風長滿謝家池<hi>右次韻定庵</hi>
長因南北歎參辰豈謂兒童抗主賓地向紫芝篇裏重<lb/>
人看白髮鏡中新寒林松栢心空在清廟珪璋體自純<lb/>
何日西湖能載酒為公重慶北堂春<hi>右次韻約庵</hi>
園林非緑野賓客盛蘭亭鶴馭迎仙氣芝房染德馨聞<lb/>
<pb n="KR4e0149_WYG_013-2b"/>
歌思水調憶别愧山靈何日抛塵鞅逍遙共百齡<hi>右次</hi>
<hi>韻吳舜弼</hi>
換骨靈苗待九蒸重聞髙詠報祥徵凡材豈有青㝠想<lb/>
仙掌虛煩玉露凝雲谷放歌從此近竹林調舞記吾曽<lb/>
畫圖莫著桃花並恐誤漁郎入武陵<hi>右次韻東曙</hi>
仙人茹五芝其一乃瑤草薰然藴靈和千秋一飱飽青<lb/>
雲逗𤣥光獨立萬物表長願采掇之駐此顔色好丹青<lb/>
間藻翰為我助幽討因之發深悟永謝商顔老<hi>右次韻</hi>
<pb n="KR4e0149_WYG_013-3a"/>
<hi>王宗顔</hi>
蓬門何意長蘭芝吉夢春來似有期<hi>三兒夢紫雲起花筩中墜地為靈芝</hi>
<hi>明日得男</hi>鄉里衣冠多善頌詞林珠玉盛傳詩階前迥與羣<lb/>
芳别畫裏爭看五色竒為謝東風好披拂此根終合在<lb/>
銅池<hi>右次韻岳器之</hi>
雙飛唳月林間鶴九疊蟠雲石上芝攜鶴採芝何日是<lb/>
髙歌聊把菊花巵<hi>右次韻沈希周</hi>
鶴巢山亭上其下多紫芝芝生鶴雛長舉目皆天機雲<lb/>
<pb n="KR4e0149_WYG_013-3b"/>
水非江海丹青辭棟楣信美不可即有時夢見之軒裳<lb/>
亦何以坐此長别離髙歌謝園綺往矣吾其隨<hi>右次韻</hi>
<hi>楊士行</hi>
曽入𤣥光洞裏天却來亭下兆延年林園幸接三吳秀<lb/>
孫子慚非二謝賢人愛朶雲歌郁郁鶴驚叢露舞蹁蹁<lb/>
薰漸更有諸公在誰羡同舟李郭仙<hi>右次韻張民厚</hi>
夙抱林野性自非鵷鷺姿天風一借便並入雲樓棲玉<lb/>
池飲宵露珠樹揚朝曦由來際時幸豈謂縁德滋嫖姚<lb/>
<pb n="KR4e0149_WYG_013-4a"/>
不顧家千古稱雄竒况此事文墨曽無籌幄帷頻年樹<lb/>
松桂僅與蕭艾齊癡兒强解事徒手搏象犀藩牆既自<lb/>
理舂鍤亦躬持遂令三畝間童奴日奔馳且為息偃地<lb/>
敢與祥禎期華篇競藻飾嫫母成西施緬懐羣仙㑹大<lb/>
火猶未西紺𤓰落霜刃朱李來冰池雖微鍾鼎盛頗與<lb/>
山林宜塵沙隔逺道企望空垂頤安石出較早淵明歸<lb/>
恨遲載歌嗣髙韻正值黄花時<hi>右次韻絅庵</hi>
　　　營繕所副姑蘇陸雲與予同年生而母尚無恙<lb/>
<pb n="KR4e0149_WYG_013-4b"/>
　　　　乞歸得許以小像索題為書絶句<lb/>
鶴骨崚嶒鬢有絲青衫纔著便思歸髙堂幸有親堪養<lb/>
未必功名與願違<lb/>
　　　九日世興席上有感用齊山韻<lb/>
城闕秋風木葉飛西山落日翠煙微園亭到處花自好<lb/>
鴻鴈來時客未歸短髮有情憐破㡌長繩無計挽斜暉<lb/>
尋常遍揷茱茰地注目江雲空濕衣<lb/>
　　　陸騰逺將赴吉安來别因及其鄉榜書名之異<lb/>
<pb n="KR4e0149_WYG_013-5a"/>
　　　　賦以為贈<hi>有䟦</hi>
燈火秋堂記拆名朱衣真有暗中靈從知好事皆前定<lb/>
果見髙文䇿大廷人向官曹論中外我期功業在丹青<lb/>
西江第一廬陵郡且為龍泉試發硎<lb/>
　　是歲書巻當三十有三及攢號乃缺其一蓋誤算<lb/>
　　也予末巻甚佳而傅北潭欲强用其所取舉筆而<lb/>
　　誤始懼而從予曰此有神焉洎拆封乃騰逺也<lb/>
　　　王參政叔武自太原入朝首索西江贈行之作<lb/>
<pb n="KR4e0149_WYG_013-5b"/>
　　　　蓋丁夘歲趙叔鳴郎中倡首逋欠幾十年矣<lb/>
　　　　小軒夜半相對惘然為書此巻末亦因以復<lb/>
　　　　叔鳴也<lb/>
古木迴廊玉署東幾宵相對燭花紅風雲浩蕩君能健<lb/>
鬢髮蒼浪我已翁到手酒盃渾似夢隔年詩債已書空<lb/>
貞元舊曲猶堪按一笑無忘此㑹同<lb/>
　　　王汝楫同年將之武定出留别一章次韻為贈<lb/>
相期紫陌聽雞鳴又報金屏録姓名紅日正當雙闕麗<lb/>
<pb n="KR4e0149_WYG_013-6a"/>
碧天遙指片鴻輕嘗來冷暖應知味語到閭閻不盡情<lb/>
二十四年青眼在一時翹首望君行<lb/>
　　　崔世興席上涯翁限韻送聖公<lb/>
班行連月喜從公望望尼山馬又東夢繞宮牆千里外<lb/>
情深冰玉此堂中簷花暗結燈前白<hi>時有微雪</hi>海日將騰夜<lb/>
半紅不盡一時留别意詩成翻恨酒無功<lb/>
　　　十月十二日夜紀夢<lb/>
卧游忘近逺忽在田野間田家正收穫籬落整且完北<lb/>
<pb n="KR4e0149_WYG_013-6b"/>
林五間屋西廂亦復然紙窓映紅日機杼鳴闗闗東牆<lb/>
列嘉樹髙廩如丘山老穉各有事往來紛不閒出門喚<lb/>
童御小艇維江干沿洄迷處所中道歴險艱時聞異人<lb/>
語妙理徹肺肝<hi>論出處事以直已守道為主</hi>鳴雞忽戒旦斗帳梅花<lb/>
寒心同理罔間時至物有先欹枕思往路桃源杳漫漫<lb/>
　　　有菊為盛德彰賦<lb/>
江南人家誇有竹君家有竹還有菊延年一脈是仙傳<lb/>
不數江頭千畝綠茅簷蕭灑紙牕淨竹闌宛轉苔階曲<lb/>
<pb n="KR4e0149_WYG_013-7a"/>
畦分種别人事盡雨沐風晞生意足八月欲盡九月初<lb/>
霜風漸髙木葉枯鄰家蕭條我富貴金釵玉珮羅庭除<lb/>
湘纍放逐怨枯槁淵明亦為五斗驅南陽老人空夀考<lb/>
食粟飲水終癡愚不如先生生長太平世讀書賣藥至<lb/>
老不受樊籠拘菊花本是蕭散物亦自樂與君為徒自<lb/>
從入京師十年無地容揮鋤盆栽擔買不快意夢中往<lb/>
往尋郊居老去君方厭塵土病來我正思江湖青山何<lb/>
日遂東去一舟定與鴟夷俱疎籬矮屋時入眼楓葉蘆<lb/>
<pb n="KR4e0149_WYG_013-7b"/>
花堪畫圖此時我家菊亦盛亭館亦可羅尊壺君來不<lb/>
憚百里逺我能無酒為君沽長安在西向東笑只恐春<lb/>
風桃李背面偷揶揄<lb/>
　　　開化徐進士良節介其友謝錦衣汝容求南峰<lb/>
　　　　書院詩汝容故剡人康樂之後也因託以起意<lb/>
謝家舊説東山公徐家南峰亦穹窿東山南峰相去不<lb/>
知幾百里峰頭雲氣往往直與東山通前飛紫鳳後覆<lb/>
釜金錢石佛交帡幪其間突兀見精舍創始乃自開原<lb/>
<pb n="KR4e0149_WYG_013-8a"/>
翁詩書簪組不絶百年内至今鄉里傳髙風古愚肯構<lb/>
已足尚節也中興還有功别來三載勞夢寐時與謝家<lb/>
孫子畫裏心神融君不見黄頭馬下三尺水一滴起自<lb/>
天瓢中江湖廟廊雖異處竹帛鍾鼎將無同他年駟馬<lb/>
入閭里逺記列齋燈火相對三更紅<lb/>
　　　華鯨母鄒氏挽詩<lb/>
梁孟髙材偶朱陳奕代親家人柔得正樛木厚無倫頻<lb/>
藻嚴時薦筐箱遍族婣移天情獨至拔俗見尤真<hi>不信佛不</hi>
<pb n="KR4e0149_WYG_013-8b"/>
<hi>禱神</hi>幾日猶華屋中宵忽聚塵機絲空寂寂環珮儼申申<lb/>
彤管嗟終古𤣥堂不再晨桂山寒日晩風葉助霑巾<lb/>
　　　送王良弼赴清流訓導兼簡薛用章<lb/>
通波門外石橋邊坐擁臯比二十年戰力未輸春晝蟻<lb/>
宦程聊試越江船一尊綠酒城南道九㸃青峰海上天<lb/>
為問西樓薛夫子肯教塵匣繡龍泉<lb/>
　　　送闕廷實撫州訓導有懐髙進之<lb/>
長憶尋君過石橋吳松江上雨蕭蕭十年往事同春夢<lb/>
<pb n="KR4e0149_WYG_013-9a"/>
一㸃鄉心逐暮潮餘興猶堪賦芹藻好官何必定金貂<lb/>
陽闗擬唱無人和落盡燈花獨自謠<lb/>
　　　冬至前一夕夢書六字甚異<hi>定國本養萬民</hi>
自古元良惟國本由來天子重丘民昇平事業無多字<lb/>
把筆翻思夢裏身<lb/>
　　　題潯陽送客掃雪烹茶二小畫<lb/>
一曲琵琶月滿船蝦蟇陵下玉生煙江州便作天涯念<lb/>
更有潮陽路八千<lb/>
<pb n="KR4e0149_WYG_013-9b"/>
蘭苕無計續鸞膠雪水重逢錦帳羔合與詩家作談柄<lb/>
老韓謀國未應髙<lb/>
　　　舊有誦十二月吳江竹枝歌者戲效之得三首<lb/>
　　　　而止十一月卄三夜不寐因足成之詩成夢<lb/>
　　　　乗馬上曲磴地名湖塘遇小兒杜姓者同行<lb/>
　　　　論處世之道甚悉<lb/>
正月吳江好放船雪消冰泮水如天江頭楊栁千千樹<lb/>
記得東風似去年<lb/>
<pb n="KR4e0149_WYG_013-10a"/>
二月吳江燕子飛河豚欲上荻芽肥儂家艇子前洲裏<lb/>
貪看春波忘却歸<lb/>
三月吳江栁正青栁花飛去半為萍蔬畦麥隴薔薇架<lb/>
粧㸃田家作畫屏<lb/>
四月吳江正揷田青秧白水暖生煙囘橈轉入深村裏<lb/>
只見垂楊不見天<lb/>
五月吳江賽屈原紅旗畫楫滿晴川鴟夷漂泊誰家事<lb/>
寂寞胥門一炷烟<lb/>
<pb n="KR4e0149_WYG_013-10b"/>
六月吳江錦作天青蒲綠栁間紅蓮漁郎日見不知愛<lb/>
空在江邊住百年<lb/>
七月吳江鬭巧天雞頭菱角綵樓前青裙蕩槳誰家女<lb/>
獨自中流唱采蓮<lb/>
八月吳江泊釣船芙蓉花下綠楊邊鴛鴦一雙堪入畫<lb/>
只可遙看莫近前<lb/>
九月吳江空水鮮菊花籬落晩霞天詩中盡說斜川好<lb/>
不道斜川在眼前<lb/>
<pb n="KR4e0149_WYG_013-11a"/>
十月吳江大有年耞聲兩岸夕陽天競舂白粲輸官裏<lb/>
不遣鄉胥惱夜眠<lb/>
冬半吳江水未堅蘆花楓葉尚依然沙頭一𣲖天書字<lb/>
知道鴻飛若箇邊<lb/>
臘月吳江更自妍梅花開近竹林邊王猷可惜空歸去<lb/>
不見新晴雪後天<lb/>
　　　弔錢慎庵太醫用前夀詩韻<lb/>
謂君不狂君竟狂人間不住歸山傍七十八年駒隙光<lb/>
<pb n="KR4e0149_WYG_013-11b"/>
髙論久矣聞蒙莊鉛砂伏鼎夜光芒無乃尸解遺冠裳<lb/>
不然白雲游帝鄉斑衣麻絰慘佪偟奮飛恨不從雲翔<lb/>
向來夀斚今奠觴痛君不見諸孫昌君今神游何可量<lb/>
上下四方與中央吳山松栢夜有霜君歸來兮儼髙堂<lb/>
　　　挽慎庵詩成而其配徐孺人訃亦至仍用前韻<lb/>
吳天歲暮風雨狂玉樹雙隕吳門傍前者梁鴻後孟光<lb/>
愁雲直掩臯家莊青天寶婺收精芒酒漿麻枲及衣裳<lb/>
身在閨門名在鄉游子秋來思偟偟封書幾逐南鴈翔<lb/>
<pb n="KR4e0149_WYG_013-12a"/>
宮醪本擬稱夀觴慟哭無地歌耆昌燠寒㫖甘誰節量<lb/>
聽絶城烏夜未央起看明月滿天霜魂兮何之杳空堂<lb/>
　　　京城見鱸鱸惟松江有之志異也<lb/>
墨章銀質雪膚肌乍見分明忽復疑物色舊傳鄉土重<lb/>
氣機應與地靈移苞間霜橘如相待水底絲蓴或未知<lb/>
莫恠尊前倍惆悵病來方有季鷹思<lb/>
　　　次韻十峯病起寫真<lb/>
不見文園又幾朝一杯仙露渴全消戲書重挽千鈞弩<lb/>
<pb n="KR4e0149_WYG_013-12b"/>
試飲還欹五石瓢吟對館松猶翠羽起看宮栁欲青條<lb/>
生綃昨日看圖畫更覺紅顔比昔韶<lb/>
　　　周伯明三錫堂<hi>初以知縣封父母尋召入臺遂得御史敕命</hi>
春色河陽自滿堂明年豸繡接龍章南陔孝子無遺恨<lb/>
晝日康侯並寵光林屋晩霞明曳綵玉山晴翠落飛觴<lb/>
承恩此去應難計庭樹階蘭日夜長<lb/>
　　　臘月十六夜<lb/>
金鼔齊聲振羽林九重宮殿夜沈沈霜庭屢轉千官影<lb/>
<pb n="KR4e0149_WYG_013-13a"/>
玉宇誰憐萬里心北雪再看過晩歲南冰長是結層隂<lb/>
<hi>北州無雪南中苦寒廣西全州冰合此自古所無也</hi>愁來欲共嫦娥語又跨蟾蜍<lb/>
下碧潯<lb/>
　　　月食復圓和師邵<lb/>
八萬神工七寶精為誰殘缺為誰盈蒼茫直恐冰輪盡<lb/>
次第還當玉座明萬國山河仍舊影中軍笳鼓送餘聲<lb/>
盧仝此夕應無寐吟倚霜臺到五更<lb/>
　　　山妻六十効樂天體<lb/>
<pb n="KR4e0149_WYG_013-13b"/>
練裳竹笥憶蕭然又到人間六十年我學鮑宣方自愧<lb/>
君於桓少定誰賢已看兒女諸房滿始有金珠兩鬢全<lb/>
<hi>是歲初製翟冠</hi>白首青山是何日舉杯重賦鹿車篇<lb/>
生朝甲子值元辰臘月風光動早春<hi>是歲臘月丙子立春山妻元命又生</hi>
<hi>辰也</hi>算巧適逢三㑹合歲行初屇六周旬曽聞孟毋中閨<lb/>
禮不恥韋郎少日貧一酌尊前重有感幾時同灑太姑<lb/>
墳<hi>任太夫人顧氏山妻外祖姑締婣之事夫人實主之所以期待予甚厚</hi>
　　　鄉里諸公寄生辰詩各次其韻奉謝<lb/>
<pb n="KR4e0149_WYG_013-14a"/>
五雲阿閣聚鸞凰豈有鷦鷯合並翔附翼本因風浩蕩<lb/>
託身多幸世明昌頻占好夢池生草願比遐齡日在桑<lb/>
錦軸瑤篇春拜賜玉堂連夜起虹光<hi>右次韻定庵</hi>
上堂兒女笑扶將猶憶斑衣介夀昌逺道忽傳來錦字<lb/>
寒齋驚見起龍光山中草樹便麋鹿天上簫韶協鳳凰<lb/>
願把一杯歌引翼白頭相趂老柴桑<hi>右次韻約庵</hi>
髙價青山不可賖車塵袞袞暗東華久拚後飲屠蘇酒<lb/>
<hi>詩以歲除日到</hi>無計長留若木花未就丹砂憐我老有來雲錦<lb/>
<pb n="KR4e0149_WYG_013-14b"/>
拜公嘉春風忽送還家夢一路桑隂夾苧麻<hi>右次韻負</hi>
<hi>芩</hi>
望入梅林水月昬故人何處倒芳尊不將逺道忘嵇呂<lb/>
毎有新詩託孟崙樸學半生非世用閒官廿載是天恩<lb/>
春風又負花前醉空玩羲爻六四坤<hi>右次韻東園</hi>
萊子新年舞袖長直從臘雪到春光相將栁信連梅信<lb/>
次第椒觴間鶴觴共指松筠能傲歲不知苕葦怕經霜<lb/>
髙秋擬續凌雲賦題榜還應説仲將<hi>右次韻周文煥</hi>
<pb n="KR4e0149_WYG_013-15a"/>
書生事業毎多誇又向詩篇荷寵嘉德耀晩年猶舉案<lb/>
伯鸞少日本無家皇恩未許堂開錦命服初看帔有霞<lb/>
<hi>山妻受封久是年始製冠帔</hi>渡海摘桃非我事三年孤負賞梅花<hi>右</hi>
<hi>次韻張天驥</hi>
吳田秋晩稻如京似共癡兒更有情瓮裏但知春酒滿<lb/>
人間不管世途榮書燈列屋看諸子詩巻分題屬友生<lb/>
得向眼前同一醉也應無羡海波清<hi>來詩多及大兒之事故以答之  右</hi>
<hi>次韻諸邦魯</hi>
<pb n="KR4e0149_WYG_013-15b"/>
　　　除夕用伯明舊韻<lb/>
天時人事黙乘除又報春光到客居老去生涯隨分足<lb/>
病來朝籍幾行虛雲中鳳闕瞻華表賦裏山堂想遂初<lb/>
兒女夜深渾不寐桃符要看曉燈書<lb/>
懶習平生欠掃除時於歲晩惜諸居猶嫌韓老送藍褸<lb/>
肯學相如賦子虛日月未殊千載上陽和又是一元初<lb/>
燈花似送新年喜忙檢東方雜卜書<lb/>
　　　丙子元日示雲孫時其弟應芝將晬陽寅辰録<lb/>
<pb n="KR4e0149_WYG_013-16a"/>
　　　　四<hi>兄弟在松</hi>
春衫簇簇稱時裁喜道新年上學來接得屠蘇滿堂拜<lb/>
不知小弟已先杯<lb/>
兒童賀歲滿堂前一様心情兩地懸爭得便成東下計<lb/>
不教凝望五雲邊<lb/>
陽孫今日已成立里諸弟荆花共一叢憑仗春風好培養<lb/>
併將書筆繼衰翁<lb/>
春光又到小樓東幾日春花爛漫紅細想别離縁底事<lb/>
<pb n="KR4e0149_WYG_013-16b"/>
鱸魚剛要待秋風<lb/>
　　　和師邵春日登慈恩寺鏡光閣及歸途即事<lb/>
春入慈恩寺雲樓面水軒佛光懸日月空界了名言兜<lb/>
率吟邊近滄溟坐裏翻更須花滿地車馬便應繁<lb/>
祗園開勝地金刹俯層軒水月澄空相伽陵象佛言慈<lb/>
雲低樹濕瑞葉入忩翻<hi>是日微雪</hi>若論三乘事微吟已自繁<lb/>
佳節重歡娛游人勝兩都笙歌填陸海日月麗天衢健<lb/>
想凌雲筆竒觀隠市壺子桑空隠几幽恨可能無<lb/>
<pb n="KR4e0149_WYG_013-17a"/>
　　　和師邵七言絶二首<lb/>
病裏春光只漫消碧山囘望轉迢遙慈恩閣上題詩客<lb/>
正得君王放早朝<lb/>
老去文園渴未消甘泉春從屬車遙倦來一枕山窓夢<lb/>
滿耳黄蜂閙午朝<lb/>
　　　和伯明歲朝用姜禮部夢賓韻<lb/>
閒意窮千古浮生共百年感時爭曉暮觸念有陳鮮宮<lb/>
栁思含翠庭芸看列錢自今賡麗句直接賞花天<lb/>
<pb n="KR4e0149_WYG_013-17b"/>
　　　再和消字韻<lb/>
幾日東風凍未消千門栁色望中遙椒花栢葉宜春酒<lb/>
應待明年共早朝<lb/>
鬢雪初凝未擬消後來難定以前遙尋春走馬長安客<lb/>
虚度昇平又兩朝<lb/>
　　　和孚若聞秋成寄賀郡守喻侯及元旦口占二<lb/>
　　　　首<lb/>
鄉書一日兩番收畫出黄雲臥壠頭霑足未論天下事<lb/>
<pb n="KR4e0149_WYG_013-18a"/>
<hi>古諺蘇松熟天下足</hi>蕭條頓解客邊愁舟看西郭千艘擁路想南<lb/>
莊一徑幽<hi>松米市在城西而薄田在南</hi>喜極病中忘戒飲自呼新釀<lb/>
試深甌<lb/>
松爐殘火曉猶明髙閣微風送漏聲珠斗漸低長樂觀<lb/>
綵雲應繞未央城青春並阻瞻龍仗往事閒思聽鹿鳴<lb/>
二十五年同仕版遭逢誰不願昇平<lb/>
　　　陳復清挽詩撿討原大之父<lb/>
我聞清隠翁遺世希由巢君清復如翁可望不可招市<lb/>
<pb n="KR4e0149_WYG_013-18b"/>
城無濡足詩書有神交妙蹟想顔栁髙吟誦韋陶良材<lb/>
隕空谷見謂神理遙遺編付兩郎一一彩鳳毛聨飛入<lb/>
天門光價動紫霄襃章極華袞後禄方滔滔巨鏞靡連<lb/>
響淺渚無驚濤緬懐神仙駕八表同㳺遨時還撫舊鄉<lb/>
含笑停雲旓惟有風木心終天感飄搖<lb/>
　　　予既賦京城見鱸有曉之者曰此名大口魚北<lb/>
　　　　州素有似鱸而實非也昔人謂蟛蜞為蠏予<lb/>
　　　　何以異焉乃疊前韻<lb/>
<pb n="KR4e0149_WYG_013-19a"/>
鯉質嘉魚又鯽肌從來物類有相疑纎鱗儼帶三江色<lb/>
巨口都將一字移張翰此時成獨笑陸佃當日未曽知<lb/>
<hi>埤雅不載鱸况其似者</hi>蘼蕪杜若參差地更在詩人細入思<lb/>
　　　慶成宴和師邵<lb/>
圜丘禮罷歲猶新衢室筵開意更親龍見九重瞻聖主<lb/>
鹿鳴三殿引嘉賓分曹舞隊畨畨錦攢綵宫花葉葉春<lb/>
却憶早時承寵地鈞天渾似夢中身<lb/>
錦筵髙列映青春寶扇徐開見聖人慶禮載承禋祀舉<lb/>
<pb n="KR4e0149_WYG_013-19b"/>
治功應與歲華新須知鼓瑟吹笙意正在忠言讜議陳<lb/>
<hi>君近日累有章疏</hi>既醉有詩還索和絃歌一夕遍芳鄰<lb/>
　　　初度有感用庚戌歲韻<lb/>
百年强半一生中雙鬢頻經萬里風<hi>南北往來自初仕至今凡七矣</hi>人<lb/>
世悲歡幾蕉鹿山林日月自瀛蓬曽嘗蘖蘗知甘苦為<lb/>
齅蕭蘭識異同覆載莫酬巾履在不勝翹首向蜚鴻<lb/>
上䇿難成擬就中蹉跎又到落梅風<hi>謀歸不可乞差遣不遂</hi>向來<lb/>
弧矢羞長劒此日江湖羡短蓬睡眼不知鄉社逺繇言<lb/>
<pb n="KR4e0149_WYG_013-20a"/>
剛與客心同歸期未要燈花趣自有髙飛塞上鴻<lb/>
　　　海虞施君精地理卜筮之學别予南去約以髙<lb/>
　　　　秋㑹于雲間走筆有贈<lb/>
浮世紛紛未有涯著朱騎馬遍京華相逢盡訪君平肆<lb/>
歸去誰同博望槎林下晩風催試葛雨前新火待烹茶<lb/>
髙秋為有扁舟興白鶴城西是我家<lb/>
　　　和十峯聞西涯賞梅有感<lb/>
聽說梅花百感新去年同是賞花人病來東閣詩俱痩<lb/>
<pb n="KR4e0149_WYG_013-20b"/>
老覺西湖意轉親授簡不妨還賦雪攀條無計可留春<lb/>
何時煙月溪橋路鬭取笻枝見在身<lb/>
　　　走筆留汪秀夫<lb/>
風塵隔絶幾星周一笑相逢百慮休浮世榮華雲過雨<lb/>
男兒意氣鶚横秋卞和抱璞終成寳李廣馳聲不在侯<lb/>
總角交游閒散地未妨三日更遲留<lb/>
　　　松守喻侯訃至有感<lb/>
萬事無言已蓋棺蜀江囘首是青山浮生畢竟誰夀夭<lb/>
<pb n="KR4e0149_WYG_013-21a"/>
客路從知有往還千古桐鄉終祀邑他年漢史或須班<lb/>
令人轉覺巢由貴不與醯雞雜瓮間<lb/>
　　　送盛有菊良醫之濟南<lb/>
卜相無成擬作醫<hi>君嘗游學宮累舉不第</hi>達人千古共心期名家<lb/>
獨數中吳舊直誼多應我輩知今日宗藩宜永夀幾年<lb/>
朝路惜分岐靈光退直從容地還對黄花誦我詩<lb/>
　　　三山廖彦正往以新喻司訓同校文南都秩滿<lb/>
　　　　陞吉安推官來别得備聞兵興以來故人行<lb/>
<pb n="KR4e0149_WYG_013-21b"/>
　　　　事消息之詳且出示其尊人惪翁遺像及諸<lb/>
　　　　名人題咏臨觴永歎贈以是詩<lb/>
畫簾紅燭共秋堂十載長安重此觴往事劇談悲露草<lb/>
<hi>周時敏戰死趙孟希陷賊歸亦死</hi>新詩傳看總琳琅江山六一餘文藻<lb/>
職事臯陶舊典章更喜同官有交契併將欽恤贊循良<lb/>
<hi>吉安兩推官其一陸翺騰逺丁卯鄉闈士也</hi>
　　　題計郎中汝和墨菊曹汝學家藏<lb/>
郎中畫菊真是菊蒙泉蒲萄太常竹一時能事併馳聲<lb/>
<pb n="KR4e0149_WYG_013-22a"/>
豈直文章難繼續<hi>天順中賦云林良翎毛夏㫤竹岳正蒲萄計禮菊</hi>狂揮急掃<lb/>
皆稱意不特品髙機亦熟西涯坐間生色障一見當時<lb/>
已心服不知何日到君家淨洗朱鉛鬭清淑疎篁古木<lb/>
交映帶深淺生枯俱入態欹風一枝驚欲折倚竹數叢<lb/>
如有待飛鸞墜羽時自壓老蛟蜕骨令人駭張顛草聖<lb/>
久寂寞何意兹晨忽傾蓋<hi>君畫筆皆草書法</hi>郎中郎中今有無<lb/>
後來尚逺眼中疎柔肌脆骨爭媚嫵不然蔓草紛黄壚<lb/>
頽波一去誰與返把巻撫玩増長吁君不見近時淮海<lb/>
<pb n="KR4e0149_WYG_013-22b"/>
上亦有菊花一𣲖往往傳京都<hi>文章闗乎氣運書畫亦然嘗見以畫菊名者其</hi>
<hi>枝莖皆蜿蜒柔弱若藤蔓然徒取飄逸而失其本真多矣古人决不然也</hi>
　　　送三兒應舉予己酉鄉試初塲前夕夢乗霧登<lb/>
　　　　雞鳴山及半見日出驚寤衆以為祥既乃下<lb/>
　　　　第而三兒天秩以是日生今二十有八年矣<lb/>
　　　　始遣其應舉因感前事書此勵之庶幾不以<lb/>
　　　　離憂而妨逺業也四月十五日識<lb/>
雲開日出四山明憶在金陵夢爾生俯仰卅年談往事<lb/>
<pb n="KR4e0149_WYG_013-23a"/>
扶搖今日看初程兒童亦解登科好<hi>小孫聞其父行甚喜</hi>老我寧<lb/>
為别緒縈若到仲游舊時地也應回首望天京<lb/>
　　　陳丕顯以貢入京將還試鄉闈閱其近作賦以<lb/>
　　　　贈之<lb/>
毎從塲屋歎拘纒送子臨風一悵然王路到來長似砥<lb/>
聖言何必總如天<hi>時文之弊往往以平易為髙深而反失之</hi>炎風赤日三千<lb/>
里夜雨寒燈二十年選作上清堪一笑也應元只舊時<lb/>
錢<lb/>
<pb n="KR4e0149_WYG_013-23b"/>
　　　松江歌送吳宿威太守<lb/>
松江之水清若空松江之流浩無窮西起太湖東距海<lb/>
餘波直去通瀛蓬桑麻黍稌夾兩岸極目四望煙雲重<lb/>
横塘直浦一百二十交灌注往往雲雨興蛟龍自從神<lb/>
禹來圖牒朗昭融孫龍肇啟號伯言繼疏封李唐作邑<lb/>
元建郡遂與三吳齊長雄聖朝疆域遍四海歲事半資<lb/>
蘇與松諸賢經濟各有以蘋藻獨薦雙崖翁我生不及<lb/>
際全盛尚見諸倉盈濟農<hi>成化戊戌己亥間太平倉諸厫皆滿寄積水次倉者八萬</hi>
<pb n="KR4e0149_WYG_013-24a"/>
<hi>石倉斗守支至十年始盡</hi>何人巧作憂民計顛倒簿領資頑兇徵科<lb/>
歲滋儲廩竭對面無地尋窠蹤<hi>改法在𢎞治癸亥甲子間</hi>前年己巳<lb/>
及庚午諸湖積雨江發洪流尸塞道官束手有識仰面<lb/>
吁蒼穹<hi>文襄時濟農米歲二十萬其後亦不下十萬至是枵然庚午歲止賍罰□五六百石而已</hi>張<lb/>
公復始喻公贊<hi>宜春張鳳應時内江喻時子乾</hi>五年補葺無遺功衢槐<lb/>
未成京兆死<hi>子乾以丙子春卒于官</hi>攔街竹馬悲兒童使君五馬<lb/>
今復東江頭父老情喁喁望君不來待君久眼中幾見<lb/>
旌旗紅老人有懐言莫通我歌松江寫其衷歌聲有竟<lb/>
<pb n="KR4e0149_WYG_013-24b"/>
情莫終總在使君心耳中嗚呼安得此江還似雙崖日<lb/>
歸釣鱸魚作野翁<lb/>
　　　涯翁七十夀詩二首<lb/>
睿皇初運岳生賢留付神孫秉化權一代盛名今古絶<lb/>
五朝隆眷始終全山龍不露彌綸手桃李都歸長養天<lb/>
回望玉堂趨走地不知何以祝長年<lb/>
午橋長夏日如年吏散瀛洲聚錦筵黄閣衣冠諸老外<lb/>
清時鐘鼔百花前閒情好鳥鳴深樹往事浮雲澹逺天<lb/>
<pb n="KR4e0149_WYG_013-25a"/>
惟有老人南海上祥光夜夜繞台躔<lb/>
　　　原復憲使書來稱其門下張君某之賢書至而<lb/>
　　　　原復已没為之愴然君分教嘉定賦此送之<lb/>
　　　　亦以終原復意也<lb/>
短李書來剩說君相逢消息不堪聞杏花東國還時雨<lb/>
鴻鴈南天空斷雲師道本縁天下立襟期重感故交分<lb/>
瓣香為有南豐意應向龍塘弔白雲<hi>龍塘原復近地北通淞江與嘉定鄰</hi>
<hi>界</hi>
<pb n="KR4e0149_WYG_013-25b"/>
　　　王廷輔除廣東鹽課提舉有不堪其事之慮賦<lb/>
　　　　此勉之<lb/>
古人重立事今人重致身功業茍有託富貴安足論迢<lb/>
迢越王州連峯入青雲豈無近要途跋此髙嶙峋榷海<lb/>
已非古嚴征重疲民廟選及吾子此意良已勤刑罰有<lb/>
至教催科有深仁金穀誠瑣末乘田彼何人新雨殘暑<lb/>
盡清風肅衣巾緬懐都門餞雜遝羅衆賓而我病莫致<lb/>
徘徊獨凝神揮毫願有贈目送征車塵<lb/>
<pb n="KR4e0149_WYG_013-26a"/>
　　　讀葉文莊病目詩有感<hi>七月二十六日時涯翁初逝</hi>
狼籍殘書研几偏毶毶寒雨北忩前客心正似涇東老<lb/>
長在池亭竹樹邊<lb/>
　　　衞景玉生辰用壬戌歲韻<hi>有後引</hi>
回首丹梯思渺然還從此日話當年曉星殘月雙青眼<lb/>
東閣西亭幾玳筵猶有强弓堪射鴈可能長劒復凌煙<lb/>
仙班次第休重論一着商顔已自先<lb/>
　　壬戌詩有他日仙班只今定丹梯須讓海鷗先之<lb/>
<pb n="KR4e0149_WYG_013-26b"/>
　　句今十五年當時坐客若喬時章輩零落殆盡十<lb/>
　　峰艾坡近復傾逝而海鷗蕭然物外為後淍之松<lb/>
　　栢追思古人行樂及時之語為之憮然因即前韻<lb/>
　　賦此海鷗聞之其呼酒速客徑醉無空負此良辰<lb/>
　　為也八月四日記<lb/>
　　　驄馬吟送同年于器之副憲浙江<lb/>
驄馬行骨權竒連錢被體玉琢蹄繡衣五采金帶圍據<lb/>
鞍顧盻生光輝臨發長鳴振金羈振金羈向江東吳山<lb/>
<pb n="KR4e0149_WYG_013-27a"/>
飛度越嶺重眼中自不見豺虎敢有狐䑕留行蹤狐䑕<lb/>
空豺狼伏驄馬行來乎復漢家烽火照甘泉昨日單于<lb/>
棲上谷范生攬轡志在澄清我愛張子埋輪都亭君不<lb/>
見天閑尚有未純駟可使驊騮長地行<lb/>
　　　雜書五首<lb/>
唐家重考牧毛仲最承恩開筵待宋璟速客煩至尊賓<lb/>
從滿髙堂日晏湛清樽把盞不及釂飄風送囘軒主人<lb/>
不敢訝四座悄無言何異百鳥羣仰視孤鳳騫良史劇<lb/>
<pb n="KR4e0149_WYG_013-27b"/>
善繪丹青儼如存何當得再拜一醒塵目昬<lb/>
美人鮮粧坐膝下錦䙀兒珍果半銜袖黄柑帶青枝可<lb/>
愛故不與繞牀牽母衣文舉方四歲掉頭揚青眉得果<lb/>
尚取小焉能為爾嬉<lb/>
薺堇不同味蕭蘭不共根雲鵬與斥鷃所樂各有存本<lb/>
是麋鹿性而當縶纓繁纓繁已自困更使舞當軒方將<lb/>
齕野槁難報芻秣恩<lb/>
撫事意不適掩書翻自疑皇穹降民德聖言豈予欺云<lb/>
<pb n="KR4e0149_WYG_013-28a"/>
胡康莊道蹶入千仞谿皮傷毛焉附巢破卵則危同舟<lb/>
濟江海生死理共之寧當風波際篙檝自紛披曲突見<lb/>
謂早焦頭竟何禆永念竦毛骨中宵起呼衣展轉竟達<lb/>
旦欲言當語誰<lb/>
妾本田家女出身事蠶桑十三學抛梭十五成文章二<lb/>
十嫁夫婿上堂奉姑嫜伯姒調鳴瑟小姑弄金簧清聲<lb/>
激四坐歡樂殊未央回眸忽自失羞澀歸下房明燈發<lb/>
圖史彤管有遺芳先哲豈予侮永矢期勿忘<lb/>
<pb n="KR4e0149_WYG_013-28b"/>
　　　甲戌定庵生日涯翁有八十三回秋月圓之句<lb/>
　　　　乙亥仍用韻但改三為四約歲賦一篇今年<lb/>
　　　　未及賦而捐館追用翁意奉補此章僭不自<lb/>
　　　　量正可發夀筵之一粲也<lb/>
麓堂詩例起年年八十五回秋月圓海上衣冠今洛社<lb/>
壺中日月自堯天煙霄未逺三山路錦繡難追十客筵<lb/>
<hi>翁去年詩語也</hi>試向騷壇論晩節此情端合為公偏<lb/>
　　　送冶齋先生孫君能下第南歸<lb/>
<pb n="KR4e0149_WYG_013-29a"/>
東南人物重毗陵陸相聲華動帝廷門下老生慙繼武<lb/>
<hi>先生嘗以少詹兼學士是歳清亦忝之</hi>膝前孫子解傳經灤江木葉催鴻<lb/>
陣阿閣天風想鳳翎好約他年話今日鵠袍爭似栁衫<lb/>
青<lb/>
　　　陳約庵詩賀遷官次韻寄謝<lb/>
紫閣層臺矗九成人言此地即蓬瀛一經佔畢慙粗淺<lb/>
十載遭逢荷聖明髙㑹想聞鄉里盛<hi>鄉中近日有安耆㑹</hi>壯圖全<lb/>
倚太階平東山不為蒼生起翻使迂疎浪得名<lb/>
<pb n="KR4e0149_WYG_013-29b"/>
　　　用韻夀周北野七十<lb/>
九轉靈砂已七成仙家猶道隔蓬瀛雪中蒼栢神逾勝<lb/>
竹裏黄花眼獨明松水看於春酒緑玉峯遙共海雲平<lb/>
不知今日雎陽社早晩還容託姓名<lb/>
　　　再用韻寫懐一首<lb/>
秋入鄉園百寶成老農相憶話登瀛浮雲直與吳天永<lb/>
落日偏依谷水明懐土夢歸文並美升髙望逺意難平<lb/>
尋思張翰成何事只為鱸魚萬古名<lb/>
<pb n="KR4e0149_WYG_013-30a"/>
　　　序庵許分菊促以小詩<lb/>
買得園亭未有花分明秋色在鄰家酒闌夢醒空惆悵<lb/>
猶有餘香襲㡌紗<lb/>
　　　冬夕餞師邵柱史出按西川用子容侍讀韻<lb/>
騘馬昂然不受馴繡衣清拂曉霜新髙堂正爾歌眉夀<lb/>
逺道無勞賦小旻到處豺狼應迹掃别來山水更情親<lb/>
春風不盡懐人意都在青楓與緑蘋<lb/>
　　　十月六日㑹同年於城東歸途有作<lb/>
<pb n="KR4e0149_WYG_013-30b"/>
宮槐影裏散鳴珂還憶聮鑣杏苑過天地百年歡㑹少<lb/>
風雲四海别離多蒼生喜有諸公在素食其如賤子何<lb/>
相約歲寒期不負五湖煙水一漁簑<lb/>
　　　檜亭見和催菊韻奉答<lb/>
繞遍秋城看菊花清狂都放此君家淋漓醉墨煩教䕶<lb/>
剰費東牆幾幅紗<lb/>
秋花元不似春花清冷穠華各當家昨夜午風亭上醉<lb/>
一般銀燭照籠紗<lb/>
<pb n="KR4e0149_WYG_013-31a"/>
由來雪檜與霜花歲晩相看共一家亂挿滿頭君莫笑<lb/>
幾人白髪暎烏紗<lb/>
　　　何廷珮方伯臨别索詩用珂字韻<lb/>
門外驪駒白玉珂十年南北斷經過腰犀頗覺君來重<lb/>
鬢雪驚看我已多詩草正題戎有翰燭花休問夜如何<lb/>
明朝煙雨瀟湘路惟見溪翁理釣蓑<lb/>
　　　庭下決明<lb/>
獨立西風裏蕭然自不堪是誰増客思呼作望江南<lb/>
<pb n="KR4e0149_WYG_013-31b"/>
　　　奉餞壺隂學士之南院兼簡整庵少宰白樓太<lb/>
　　　　常<lb/>
十月官河未有冰北風清利綵帆輕詞林我正慚先步<lb/>
學海時方重老成六館舊人懐指授三山新賦入經營<lb/>
容臺吏省皆鄰近早晩郵筩不論程<lb/>
　　　蓉溪書屋為金都憲舜舉賦<hi>都憲本松人孝子梅屋皆其族也</hi>
西川山水天下竒綿州更好芙蓉溪溪流百里到城下<lb/>
上有茅屋臨清漪長松䕃門白日靜密竹繞宅青春遲<lb/>
<pb n="KR4e0149_WYG_013-32a"/>
屋中舊書幾千巻一一牙籖分架垂主人家本東州彦<lb/>
衣冠世澤聞邦畿髙門大字榜孝子亦有梅屋工文辭<lb/>
柯條逺布極萬里書香一脉猶連支功名奕葉到孫子<lb/>
蘭臺石室爭峩巍天機雲錦出桑苧清廟簠簋資耕犂<lb/>
丹青數尺小齋裏尚想清夜聞吾伊平橋曲渚往復迴<lb/>
林亭水閣相因依扁舟泊岸何所待溪風颯颯吹人衣<lb/>
溪風吹衣人未歸鈞天須人運璿璣江湖廊廟本異處<lb/>
軒冕山林非一時惟有芙蓉最相憶開花長滿屋東籬<lb/>
<pb n="KR4e0149_WYG_013-32b"/>
　　　崇府長史王先生珙清壬子薦名時寔預試事<lb/>
　　　　徃以公事入都索詩為别賦此奉寄<lb/>
宦途南北歎蓬萍一笑翻令别恨生三十年來託深契<lb/>
四千人裏愧虚名毎從朱邸開魚素如在紅簾聽鹿鳴<lb/>
開道府中無限樂主君今日漢東平<lb/>
　　　賦瑤池圖夀滕洗馬先生母六十<lb/>
瑤池遙遙何處所乃在崑崙之顛閬風之阻琪花瑤草<lb/>
四時春白鶴青鸞日翔舞西王母家上宮乘游雲躡飛<lb/>
<pb n="KR4e0149_WYG_013-33a"/>
龍時來池上燕仙客倒影幻入龍綃中綵衣退直下金<lb/>
鑾門前車馬來翻翩入門一笑把春酒却道畫裏如堂<lb/>
前陶家親孟家母圖史流傳俱不朽不知當日夀堂前<lb/>
還有人如畫中否畫中堂上竟誰真神仙要是古賢人<lb/>
不須更問瑤池路再住人間六十春<lb/>
　　　竹泉為黄克清賦<lb/>
種竹深開徑疏泉小作池情縁淇水舊蹟是考槃遺渚<lb/>
月憐清影林風想淥漪暫來還復此魚鳥莫相疑<lb/>
<pb n="KR4e0149_WYG_013-33b"/>
　　　葉文莊公孫尚源與予居同巷銓授大名府判<lb/>
　　　　詩以送之<lb/>
海内文莊六十年玉山囘望渺風煙范公素有先憂志<lb/>
韋相惟餘後嗣賢西郭舊游追杜曲北州名郡數澶淵<lb/>
由來驥子輕千里穩上青雲不用鞭<lb/>
　　　壺隂阻冰河下用前贈行韻見寄有悔心焉走<lb/>
　　　　筆戲荅<lb/>
空江一櫂倚層冰頗覺胸中萬應輕<hi>南舟守凍時最虞盗賊</hi>阮籍<lb/>
<pb n="KR4e0149_WYG_013-34a"/>
不為窮路哭馮夷近報水仙成清宵夢與羣龍伍彩筆<lb/>
詩將八柱營<hi>劉义事</hi>前日雪窓還獨坐有人疑是洛川程<lb/>
有冰剛欲道無冰此意於人亦未輕長䇿正因忙裏誤<lb/>
好詩翻為坐來成修蛇已想鱗薶壑顧兔行看魄載營<lb/>
何以報君堪一笑只將春水算初程<lb/>
　　　除夕望三兒不至<lb/>
生來長是繞襟裾不為功名遣讀書旅食今宵定何處<lb/>
别時初夏歲云除<lb/>
<pb n="KR4e0149_WYG_013-34b"/>
仲冬初日報行期任爾留連是到時行說坐思縁有報<lb/>
當時猶恨報來遲<lb/>
少年東抹更西塗菽水髙堂亦望予今日更無人望我<lb/>
秪應長是我思渠<lb/>
　<lb/>
　<lb/>
　<lb/>
　東江家藏集巻十三<hi>中集</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻四十二<hi>後集九</hi>
                </head> <lb/>
    <p>
<pb n="KR4e0149_WYG_042-1a"/>
欽定四庫全書<lb/>
　東江家藏集巻四十二<hi>後集九</hi>
　　　　　　　　　　　　　明　顧清　撰<lb/>
　歸來稿<lb/>
　　墓誌一十二首<lb/>
　　　亡室贈淑人張氏墓誌銘<lb/>
淑人姓張氏諱淑正小字壽寧世家華亭谷陽門之西<lb/>
敦厚尚禮有諱孟著者善楷𨽻書織工取其字為帨文<lb/>
<pb n="KR4e0149_WYG_042-1b"/>
有聞於上者因取以實金陵居織錦三坊至今猶有名<lb/>
祖紳父粲號雲石俱讀書游泮庠終隱不仕母任氏福<lb/>
建參政勉之孫處士執庵先生𢎞之女執庵夫人顧氏<lb/>
賢明有識鑒淑人既䘮母夫人取教育之予時學于其<lb/>
子長史先生故夫人與先生許以為配任氏既世衣纓<lb/>
張復右室族婣皆以為非耦淑人至能安于澹素承接<lb/>
上下無所失於是衆咸宜之尤為先祖遺善翁外祖秉<lb/>
直陸公所稱禮先君性嚴難得意淑人獨無迕焉其事<lb/>
<pb n="KR4e0149_WYG_042-2a"/>
先淑人如女事母先淑人嘗久病髪䐈蟣虱生焉氣羸<lb/>
不勝櫛以口齧而去之傍觀有難色而淑人若不知也<lb/>
予為弟子員淑人躬緝紡助朝夕服勤嘗苦茹納包容<lb/>
有人所不能堪者中更先祖䘮畢兩弟婚娶至盡脱服<lb/>
飾以助蓍簮布衣若將終身焉予三黜鄉闈不為憂聞<lb/>
得荐亦不甚喜從予居京師每以不及奉二親趣予歸<lb/>
省先淑人訃至哭泣怨悔不自勝相予營葬事役人食<lb/>
飲皆手自品給人感其意無不為盡力其䘮先君亦然<lb/>
<pb n="KR4e0149_WYG_042-2b"/>
天性真淳無矯飾不知貴勢之可慕貧賤之可侮比隣<lb/>
婦嫗最下者與之均禮見人貧困苦疾病在身周之惟<lb/>
恐後或時不及輒慘然不怡待子婦及妾侍皆如女視<lb/>
家人子亦如已生每食時孩穉繞前截少分甘有未嘗<lb/>
及口而盡者王給事明遇妻以夫舊學嘗來視淑人還<lb/>
家遇婢妾頓厚人以為有所感云痛母早亡奉雲石翁<lb/>
禮愛尤篤弟山及其婦殁皆為之歛葬且教其女擇士<lb/>
族嫁之葬雲石翁視母壙不稱屬家人厚封樹徘徊悲<lb/>
<pb n="KR4e0149_WYG_042-3a"/>
戀不忍還俞氏妹嫁時華盛淑人及其季適陳氏者獨<lb/>
蕭然一不以介意後俞衰落兩家子女來撫視之如一<lb/>
於其他親戚皆然雖素薄於我者亦無間葢其心知有<lb/>
骨肉初不知有存亡盛衰之變與炎涼厚薄之分也以<lb/>
是處予家四十有五年親疎内外以及鄉人皆稱其賢<lb/>
淑及卒皆痛惜之京城隣近婦女來哭奠者不絶比䘮<lb/>
還有追送數十里者予為翰林編修封孺人為侍讀學<lb/>
士封宜人滿禮部三年贈今號歳丙子始通籍内庭預<lb/>
<pb n="KR4e0149_WYG_042-3b"/>
朝謁戊寅孝貞皇后䘮嘗入臨清寧宫助酹奠是嵗三<lb/>
月得疾更夏歴秋醫弗效冬十月十三日竟卒生以景<lb/>
泰丙子十二月廿四日得年六十三予再入京官再進<lb/>
禄賜日裕淑人恒不樂每勸予歸葢其中有見焉予牽<lb/>
連未能决而淑人遽先我逝矣嗚呼惜哉淑人生三子<lb/>
長天彞嘗習舉不就理家政次天敘年十九卒次天秩<lb/>
縣學生女四皆不禄孫男九長應陽䕃補大學生次應<lb/>
寅應辰應雲應禄應芝夭次應昌應明又次應金夭女<lb/>
<pb n="KR4e0149_WYG_042-4a"/>
九長適侯乾金山衛指揮藩之子次許嫁故廣東按察<lb/>
副使張祚孫太學生憲之子約次許嫁太學生范民彞<lb/>
子啟髙次太學生曹鍔子梁餘尚幼應明應金及范氏<lb/>
女以下淑人皆不及見云淑人之䘮遭時多故旅殯四<lb/>
年乃得歸是嵗予亦致仕為求葬地久之得於郡城北<lb/>
通波塘西張家浜之南其地面㢲坐乾後盤鳳山前滙<lb/>
祥澤塘橋張氏之故物也以嘉靖二年癸未冬十二月<lb/>
六日壬寅襄事銘曰<lb/>
<pb n="KR4e0149_WYG_042-4b"/>
山旋岡水旋隈擁以乾環㢲維樂哉丘子寧歸懐平生<lb/>
感艱危悲復喜系此辭<lb/>
　　　潘母太宜人叚氏墓誌銘<lb/>
南京禮部郎中潘君時雨母太宜人叚氏世居寧國建<lb/>
平之叚村祖滿父安並不仕以農為業安娶錢氏生宜<lb/>
人少而淑惠鄉隣有子者多求之然議輒不合既踰笄<lb/>
猶未有所屬郎中先君子澗松翁方求貳室試以請於<lb/>
安安慨然曰吾亦籌之是命當爾也遂諾焉宜人入門<lb/>
<pb n="KR4e0149_WYG_042-5a"/>
事澗松與嫡室嚴氏甚恪謹分理家務斬斬有條緒嚴<lb/>
氏禮之澗松繼納二人許氏素多病芮氏年最少宜人<lb/>
視之皆若親姊妹許有子弗能字宜人躬撫鞠之見者<lb/>
不知非所出也嘗得一子失去而芮氏適生郎中澗松<lb/>
遂俾育之嵗癸夘澗松得危疾宜人刲股肉以進疾遂<lb/>
愈其明年子溥生鄉人盛稱之以為誠所感云庚戌翁<lb/>
復病以郎中屬宜人曰是兒似可教吾沒汝弗能則亦<lb/>
已矣宜人泣曰賴君有遺業吾紡績以資之何不能若<lb/>
<pb n="KR4e0149_WYG_042-5b"/>
成否則在天耳時郎中年十二溥方七嵗而嚴氏子澤<lb/>
已名薦書矣宜人既襄澗松事即營别墅延明師以專<lb/>
教事恒舉澤以勵之曰必如是斯無負汝父與吾之志<lb/>
也郎中以甲子領鄉薦甲戌對大廷是時溥亦自邑庠<lb/>
升太學宜人就養京邸二子朝夕侍膝下鄉人榮之而<lb/>
宜人誨飭不少置遇誕辰稱慶必垂泣曰幸汝輩成立<lb/>
惜汝父不及見也郎中為主事封安人已而進今號嘉<lb/>
靖癸未正月七日以疾卒明年九月庚午葬澗松墓右<lb/>
<pb n="KR4e0149_WYG_042-6a"/>
若干步地在其鄉之某里某山原初許氏病篤與宜人<lb/>
訣曰生若同氣死葬必同穴宜人泣而從之及葬許與<lb/>
芮皆預為壙以齒為序至是藏焉宜人生正統丁夘十<lb/>
一月某日比卒年七十七子二長即郎中名潤字時雨<lb/>
其次溥也許氏生正統乙丒月日卒𢎞治癸丒月日年<lb/>
四十九子一曰濡國子生芮氏今年六十五貞松後彫<lb/>
榮享未艾生郎中後復一子曰濠為最少宜人孫男五<lb/>
僎出郎中備伯仲佖出溥女二長許嫁太學生寗豫次<lb/>
<pb n="KR4e0149_WYG_042-6b"/>
子思幼在室許氏孫男三曰仕曰儆曰儀儆邑庠生女<lb/>
一適典膳濮濬子倯芮氏孫三人曰初曰俓曰某郎中<lb/>
既以父命母宜人而懐所生不忘欲因宜人附録諸母<lb/>
行實勒之墓石以見其恩意之厚雖事微前比而其情<lb/>
有可念也庸具列之而併見之銘云銘曰<lb/>
詩美任媯莊姜之娣秀也嬪周亦大其世繄潘有叚豈<lb/>
曰有子其敬而和實應彤史欝欝澗松下維我室左携<lb/>
右須生死皦日兒也克孝母寧有恒生榮死哀各極其<lb/>
<pb n="KR4e0149_WYG_042-7a"/>
情銘以昭之子孫其昌尚於此徵兮<lb/>
　　　周母太恭人李氏墓誌銘<lb/>
嘉靖癸未夏四月都察院左僉都御史周君伯明以母<lb/>
太恭人李氏病具疏陳靖乞歸休上不許而特賜君告<lb/>
俾馳驛扶侍還呉未行五日辛實四月四日也訃聞命<lb/>
所司諭祭仍給舟歸其䘮公卿以下畢弔致奠賻如禮<lb/>
行之日送車闐道觀者榮之明年冬十二月某日葬其<lb/>
鄉馬鞍山北之先塋贈大理少卿芝雲翁之兆先事兩<lb/>
<pb n="KR4e0149_WYG_042-7b"/>
月君命其子鳳儀奉書幣以春坊諭徳顧君九和狀來<lb/>
乞銘予壬子與都憲同升今三十有三年髙堂綵侍嘗<lb/>
獲稱觴從春坊望顔色幽宫之刻不鄙而辱以命予誼<lb/>
其可以辭也謹按太恭人姓李氏與周皆崑山舊族世<lb/>
濟徳善曾大父謹光祿寺署丞大父瓖易州知州父諱<lb/>
泉母朱氏太恭人體貌莊重語言簡寡行徐而坐端望<lb/>
之知為令妻賢母始歸芝雲值家世方盛芝雲倜儻和<lb/>
易喜賓客愛山水搜竒覽勝無拘泥太恭人内奉舅姑<lb/>
<pb n="KR4e0149_WYG_042-8a"/>
共祭祀外給宴餼凡所須必躬親必致其豐潔退而治<lb/>
女紅弗懈中更衰落而事上益䖍處姊姒巨細推遜不<lb/>
啻無所爭競其御羣下慈而莊未嘗有色喜篤恩布惠<lb/>
疎遠不遺助芝雲幹蠱恒出所藏以資費為子延師友<lb/>
至脱簮珥無恡容夜必篝燈手績以課業曰吾望汝成<lb/>
令名汝勤于學吾寧倦于績也撫二孽子若已出夫弟<lb/>
繹早卒鞠其二女咸使有家長孫鳳鳴幼失恃愛之踰<lb/>
等然督教備至鳳鳴感勵績學遂與都憲君相繼登甲<lb/>
<pb n="KR4e0149_WYG_042-8b"/>
科人皆曰太恭人之教也都憲君由知縣擢内臺太恭<lb/>
人與芝雲連被寵命鄉人名其所居堂曰三錫其就養<lb/>
京師鳳鳴亦官刑部三世一堂萱葉蘭支交暎一時縉<lb/>
紳皆艶慕欣欣焉都憲南遷鳳鳴解官奉太恭人居呉<lb/>
下及將赴留都趣鳳鳴還就官曰汝籍于朝不可以我<lb/>
故廢王事也都憲當比還念太恭人涉遠有難色太恭<lb/>
人速之行曰汝官至横金吾猶能自力且得孫婦輩聚<lb/>
處甚樂也居三年康豫無恙日久猶課家人治紡績子<lb/>
<pb n="KR4e0149_WYG_042-9a"/>
孫以為言則曰吾性自樂之且吾逸則下成於習非久<lb/>
遠計也其深見遠識如此所以荷重封享禄養子孫繁<lb/>
昌生死哀榮豈偶然之故哉太恭人生正統己未二月<lb/>
十七日比卒享年八十五子男三長倫即都憲明慎端<lb/>
方朝省推重次佐夭次佑孫男四鳳鳴刑部郎中次鳳<lb/>
儀鳳翺鳳起女一人適生員葉良材曾孫男二汝龍汝<lb/>
瑜女三人長許嫁國子生朱希曾次柴告次幼銘曰<lb/>
三錫之堂我嘗稱詩今也丘原銘則疇宜玉岡嶐前婁<lb/>
<pb n="KR4e0149_WYG_042-9b"/>
江迤之鬱鬱芝雲此焉同歸尚千齡匪虧以昭我辭以<lb/>
永保其來兹<lb/>
　　　封監察御史陸公墓誌銘<lb/>
封監察御史怡梅陸公卒將葬其子御史君以四川按<lb/>
察僉事胡君仲申狀請予銘先是御史以使事過家為<lb/>
公壽有司舉故事表公宅里衣冠畢賀鄉里榮之御史<lb/>
既還朝數月而公病思見其子御史亦心動適以四川<lb/>
之節來及江而聞問即上疏乞終養晝夜南馳抵家而<lb/>
<pb n="KR4e0149_WYG_042-10a"/>
翁疾間見之甚懽予亦為御史喜意公壽必未涯而竟<lb/>
以不起然病而思思而父子得相見扶持藥餌踰月而<lb/>
後終愛日之情雖無窮而公亦可以少慰矣公儀觀豐<lb/>
碩質性敦厚少有志於學以傍無兄弟始退而服家政<lb/>
客游淮泗梁宋間周覽名勝既歸識益充志意益堅定<lb/>
家臨闤闠而端靜純一未嘗妄交游其所與必鄉之達<lb/>
者間從有司役恪恭以勤小大緩急無敢慢郡邑皆善<lb/>
遇之御史君始就學訓督甚嚴曰汝能學則無忝吾先<lb/>
<pb n="KR4e0149_WYG_042-10b"/>
人親師取友時不可後也見其從朋輩飲輒不樂御史<lb/>
懼而改然後色豫及學成登科甲公亦無徳色既受封<lb/>
命其自處益卑鄉飲請居賓位固讓乃就登降興俯無<lb/>
違禮鄉邦重之稱為徳人長者及卒皆悼惜焉陸氏本<lb/>
東呉舊族代有聞人公曾祖安嘗受學海叟袁公之門<lb/>
叟竒其才勸之仕以親老辭凡所得一付之篇詠編修<lb/>
楊公廷瑞志墓盛推許之生子緒緒生晨繼世閒逸晨<lb/>
娶栁方伯文粹女兄實生公其源流遠矣公配施氏先<lb/>
<pb n="KR4e0149_WYG_042-11a"/>
公卒以御史貴贈孺人子男三長翺即御史初任吉安<lb/>
推官以明慎稱召進今職次翊次翀女四謝旻俞鯉盛<lb/>
世袁煦其壻也孫男三希岳希岱希旵女十一人長適<lb/>
沈渭次杜炳顧世清次太學生董繼貫次孫億次許嫁<lb/>
周溥胡錫朱克温次尚幼公生景泰辛未月日卒嘉靖<lb/>
甲申十月十一日年七十四葬以卒之後兩月二十有<lb/>
二日墓在所居之北白龍潭之南涯相去不一里予以<lb/>
文識御史於科塲今二十年不可謂不厚公之行其又<lb/>
<pb n="KR4e0149_WYG_042-11b"/>
足稱也乃為銘銘曰<lb/>
卉木之真是曰梅人而悦之人可知處嚻而淳崇益卑<lb/>
雪霜艶陽無我移我壽而康子載馳我憂而疾子來歸<lb/>
歛我以藏靡悔遺龍潭之源鬱崔嵬雲屏曲擁水旋洄<lb/>
我室甚邇神弗迷稽祥跡履銘此辭<lb/>
　　　東崖樊君墓誌銘<lb/>
故南京刑部尚書贈太子少保清簡樊公之子諱垔字<lb/>
伯通别號東崖以太學生待選家居嘉靖三年冬十月<lb/>
<pb n="KR4e0149_WYG_042-12a"/>
二十四日卒于常山之里第其子鏊將以明年乙酉某<lb/>
月某日葬君於其縣之博望鄉華棠里前山之岡先事<lb/>
以狀走雲間請銘其墓石清簡公守吾松君實侍行而<lb/>
外人初不知有君予最辱清簡公知而亦未始面也正<lb/>
徳己卯君以公葬不備禮具疏白于朝於是始識君聽<lb/>
其言察其行事信清簡家兒也辛巳予南歸嘉靖甲申<lb/>
君遣鰲來視予期以髙秋北行取道會松上方日夜望<lb/>
君及鏊再至而纍然衰絰在門矣其贄幣猶君之手澤<lb/>
<pb n="KR4e0149_WYG_042-12b"/>
也嗚呼君之與予期其殆為此乎而予又忍以不文辭<lb/>
不以慰君之惓惓邪君之先遠出成周而再盛於有宋<lb/>
始自南陽遷于常山之疊石予前狀清簡公之事已詳<lb/>
其再遷綉溪則始自髙祖遼東都事遜而曾祖清河訓<lb/>
導温祖文檢仍之温文檢並以清簡公貴累贈至南京<lb/>
刑部尚書妣皆贈夫人清簡公夫人徐氏有三男長堆<lb/>
已受䕃而卒君其仲也幼頴悟有大志嘗從學開化吾<lb/>
文山先生授以舉業乘間靖曰讀書止於為文辭取科<lb/>
<pb n="KR4e0149_WYG_042-13a"/>
第乎文山笑而許之自是屢以文試塲屋而天人性命<lb/>
之學操修踐履之功未始少間聞公官河南喜曰洛中<lb/>
道學之源委也請從以肆其觀於是復以文質於提學<lb/>
車公而聞見日以博矣及公尹天府都憲臺陟司宼位<lb/>
望日隆而君猶齟齬或導之以速化之術者君咲曰是<lb/>
寧不有命吾忍以汚吾清白家聲哉聞者悚而退既承<lb/>
䕃入太學再試京闈仍不利而厲志益䔍清簡公以勇<lb/>
退忤逆瑾擿其問隆平侯事奪官又追論守松江日減<lb/>
<pb n="KR4e0149_WYG_042-13b"/>
官布以紓民困事責輸粟五百石君周旋其間獨力幹<lb/>
濟不以及諸弟為公憂公卒服䘮哀毁繼䘮徐夫人亦<lb/>
如之其詣闕陳辭情志<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻聞者感動雖素不悦公者<lb/>
亦不為沮議而或反有助焉以是䝉恩得賜公夫人葬<lb/>
祭及贈諡公皆如制縉紳稱之君居父母䘮哭泣過度<lb/>
已得眩瞀疾及是間闗道路風行露宿既歸疾大作卧<lb/>
山中者五六年嘗自念讀聖賢書憑先人餘休齒名仕<lb/>
籍而曾不得效一官以自見圖所以上報者病小間遂<lb/>
<pb n="KR4e0149_WYG_042-14a"/>
先期來告予十月束裝戒行矣已而忽自疑曰踰是日<lb/>
可也及是亟呼鏊書勤謹二字於壁曰吾疾不起矣保<lb/>
家守身理無大於此者遂奄然而逝葢君内静而明而<lb/>
又善虛中氏之學故於此有前知云君孝友出天性雖<lb/>
小必謹清簡公宦游於外鄉之時物必附寄然後敢嘗<lb/>
閑居日必具衣冠定省承候顔色未嘗離左右伯兄卒<lb/>
撫其諸子如已生處異母弟若同産族婣里黨有貧苦<lb/>
若老疾者必周之惟義之徇雖竭力不顧其自奉則甚<lb/>
<pb n="KR4e0149_WYG_042-14b"/>
約出入里巷謙恭禮下未嘗以門地驕人平居無事掃<lb/>
地焚香手一編終日非速客飲酒不過數行夜必集諸<lb/>
兒講論文史至宵分乃寐如是者以為常其為詩取適<lb/>
情興不苦心鉥目故所得多不留今所謂東崖稿者財<lb/>
十之一二爾而蕭散警㧞綽有幽致讀之可以得君之<lb/>
為人君生成化己丒十一月廿五日及卒得年僅五十<lb/>
六配王氏信州舊族生子男一即鏊太學生女一適彤<lb/>
山徐都運廷鎮子佐側室鄭氏有子男三鑣錦錠惟清<lb/>
<pb n="KR4e0149_WYG_042-15a"/>
簡公忠諤在朝廷惠利在郡邑軌範著鄉邦生完髙節<lb/>
沒享榮名可謂盛矣君能繼之而其美益彰可不謂能<lb/>
子邪雖抱藴弗洩知者惜焉而君可以無憾矣是宜銘<lb/>
銘曰<lb/>
太末之墟有丘嶙峋其中有人清簡之風於此焉存不<lb/>
顯其身天乎莫詢而情事已伸予尚奚云尚百千春以<lb/>
裕其後昆<lb/>
　　　道州學正梁先生墓誌銘<lb/>
<pb n="KR4e0149_WYG_042-15b"/>
嘉靖乙酉秋九月二十四日司訓恕齋梁先生辛於華<lb/>
亭之學舍先時道州學正以闕告吏部選學行著聞者<lb/>
奏以先生為之命既下矣月餘邸報至衆方悼先生不<lb/>
盡所施於吾又歎先生之久淹而卒不聞此命也相與<lb/>
誄先生行誼為狀以其子沇等來乞予為葬銘先生在<lb/>
吾學為東齋師予東齋舊生也歸田五載辱先生知愛<lb/>
若素交子弟又辱先生教先生已矣予何以慰先生而<lb/>
銘可以辭也梁氏之先本長沙人宋殿中丞鼎嘗守吉<lb/>
<pb n="KR4e0149_WYG_042-16a"/>
州樂西昌山水遂卜居焉其後屢遷至諱子祥者始定<lb/>
居廬陵之白沙鄉實先生二十四世祖也髙祖朝昇曾<lb/>
祖用宏祖承威考爾𠂻號怡庵並隱弗仕承威父子俱<lb/>
以年髙厚徳賜章服鄉里榮之妣蕭氏泰和西州黄門<lb/>
某之女弟實生三男先生為之長少穎敏力學不煩父<lb/>
師為文務典實去浮華論學宗紫陽朱氏於鑿説支詞<lb/>
蔑如也成化已亥嵗大祲宼起家業一空先生策功罔<lb/>
怠尋丁内艱葬祭一以禮甲辰補邑庠生提學署其文<lb/>
<pb n="KR4e0149_WYG_042-16b"/>
為上列自是學益閎肆每私試常冠諸生𢎞治壬子領<lb/>
鄉薦凡五試春官不利而志不少衰甲子復治行怡庵<lb/>
命之曰甲科得否誠有命此行脱如舊何如作儒官及<lb/>
老眼一見哉乙丒遂拜衡山學諭之命遵父訓也衡山<lb/>
科第久乏人學政亦弛先生至抗顔當席禮賢懲頑儀<lb/>
範肅整有孤貧而行束修者辭之曰吾期教之成而已<lb/>
意不在是也上官俾攝縣事復辭曰學吾職也理縣政<lb/>
則荒吾學政矣上官弗能違既而尹復缺曰署縣非梁<lb/>
<pb n="KR4e0149_WYG_042-17a"/>
教諭不可也強委之訟至即决科罰一清兩月間政聲<lb/>
流聞舉邑按堵方伯呉公某稱之曰真賢良也己巳丁<lb/>
外艱服闋改浦城學浦城之人才猶衡山也先生雖訓<lb/>
廸匪懈竟以績效弗稱左遷吾華亭華亭近嵗多良師<lb/>
先生至士益感奮相淬礪自已卯至乙酉上春官者十<lb/>
餘人連得第者尤衆士方喜先生之道行而先生已厭<lb/>
世矣嗚呼惜哉先生性剛方尚義節遇事英果有不平<lb/>
當辯者雖貴要無所詘或勸以少遜者曰我何有於官<lb/>
<pb n="KR4e0149_WYG_042-17b"/>
哉吾與之論弗勝棄吾官以伸公道可也當其勁挺人<lb/>
或不能堪事已釋然無絲毫滯於心曲或行有未當雖<lb/>
下人言之亦立從人以是知先生之無他葢久而益信<lb/>
服云先生初娶蕭氏曲山大司馬文昭公族有賢行繼<lb/>
娶綦氏衡學生祖綬之姑知書達禮以先生好面折人<lb/>
常婉辭勸止裨益良多先生殁諸子咸在家獨力殯歛<lb/>
松人皆稱之子男三長即沇綜理家政次淙次淘俱縣<lb/>
學生女一適泰和池頭王黄門儼之孫守孫男四女三<lb/>
<pb n="KR4e0149_WYG_042-18a"/>
俱幼沇及淙淘扶先生柩歸將以年月日葬某鄉之原<lb/>
諸生稱先生不汲汲於求名而名以成不屑屑於為家<lb/>
而後以昌大不媕婀徇時以不至髙位而其道已畧見<lb/>
於行其行義足以有立惟斯言以足據以銘先生矣銘<lb/>
曰<lb/>
白沙之鄉鬱鬱崇岡先生所藏不竟厥施惟執弗隨而<lb/>
其中匪虧我作銘詩非曰予私惟諸生之辭<lb/>
　　　封工部主事富翁墓誌銘<lb/>
<pb n="KR4e0149_WYG_042-18b"/>
自富君子超之登第則聞其父雪峰翁之賢子超使荆<lb/>
州予訪之始識翁於其第弔子超之母䘮為亡妻謀葬<lb/>
地於祥澤往來益習信所聞之不虚予作壽藏翁持酒<lb/>
來賀意忻忻也别未數月而翁之䘮聞又數月子超歸<lb/>
自京師具其友吏科給事楊君士宜狀來請銘其墓予<lb/>
方重翁之為人而且喜其強健孰意遽為翁為此也翁<lb/>
諱洪字汝深雪峰其别號世居華亭通波塘祥澤滙之<lb/>
東涯曾祖以誠祖某號南郊父某號一村妣汪氏公少<lb/>
<pb n="KR4e0149_WYG_042-19a"/>
而聰頴習舉子業已而棄去專力於農圃與兄汝南同<lb/>
居三十年無間言一村病且革呼翁兄弟曰同居義也<lb/>
然而不可久勢也吾欲為汝為久遠圖而力不足且奈<lb/>
何翁聞而悲泣悉讓先業於汝南而自築室以居布衣<lb/>
糲食紛華靡麗之好一無入於其心𢎞治間汝南被選<lb/>
掌鄉賦辭不許翁毅然代之隣區累派積荒租餘百石<lb/>
當徴之民民不能堪翁又為輸之翁家事不甚裕而能<lb/>
為此故人以為難而翁無徳色也翁早生子多不育中<lb/>
<pb n="KR4e0149_WYG_042-19b"/>
嵗得子超遣入城就傅去家二十里恐其幼而惰也每<lb/>
日酉而往以課其誦習卯而歸以綜理其家如是者三<lb/>
年而子超學以成族兄孽子相始生嫡媢之棄而不字<lb/>
翁取鞠之及長配以室愛之若已出相亦事翁如所生<lb/>
其卒也襲含歛殯皆相實親之配丁氏克儉而勤躬親<lb/>
織絍有通晝夜不寐者翁之孝於親弟於兄訓成其子<lb/>
姪雖翁之賢亦丁有以相之也子男一好禮即子超正<lb/>
徳辛巳進士授工部主事改刑部女一適陸祁孫男二<lb/>
<pb n="KR4e0149_WYG_042-20a"/>
于文于徳女二受莫氏張氏聘翁生於景泰乙亥五月<lb/>
二十日卒嘉靖丙戌二月十六日享年七十有二以卒<lb/>
之年月日葬九峰第三佘山之中峰其地前瞻玉屏後<lb/>
引細林鳳岡東翔天馬西踞翁所擇也翁為人坦易淳<lb/>
直性尤仁愛見人有急難愀然若在其身與人交開口<lb/>
見心未嘗有矯以子超貴受封如其官章服在躬舉動<lb/>
恂恂不少異平日人尤以是重之所居面通波園池樓<lb/>
屋據湖山之勝翁晩年與鄉父老月一會於其間客至<lb/>
<pb n="KR4e0149_WYG_042-20b"/>
必欵留惟恐其去禮恭而意真無弗為翁盡者古所謂<lb/>
善士所謂吉人非翁其誰歟雖年不登上壽如其中要<lb/>
自以無憾矣是宜銘銘曰<lb/>
東佘之峰鬱以葱有窪其中公所宫有賓有從靈秀鍾<lb/>
靈乎不窮公之後兮其永隆<lb/>
　　　絅庵姚先生墓誌銘<lb/>
先生諱鵬字程夫别號絅庵其先故汴人有諱世榮者<lb/>
以武幹仕宋為將軍職環衛從髙宗南渡家臨安病告<lb/>
<pb n="KR4e0149_WYG_042-21a"/>
尋醫遂精於其術姚氏江南之始祖也世榮之後皆以<lb/>
善醫名有桂發者嘗起安定郡王伯栩竒疾授御醫局<lb/>
副使於先生為七世祖子垕號朴翁以名醫被薦賜冠<lb/>
帶由臨安徙華亭居修竹里子文彬號恒齋元惠民局<lb/>
生累官醫學教授與鐡崖楊先生為詩友其葬也鐡崖<lb/>
誌之私謚為貞靖先生傳子處和以文學任江隂儒學<lb/>
教諭先生之髙祖也曾祖栁隱先生諱某洪武初舉人<lb/>
材知莆田縣祖菊庵先生某尤工醫考某以賢良方正<lb/>
<pb n="KR4e0149_WYG_042-21b"/>
任許村塲大使兩考即致仕徙居郡城是為瞻雲先生<lb/>
梅趣翁善太素脉者之弟也娶錢氏南京吏部尚書文<lb/>
通公之妹實生先生明敏凝重言動皆有則七嵗能屬<lb/>
詞善楷書稍長從陸夢庵先生受詩經問學日富補邑<lb/>
庠生與從兄仁夫中夫俱有聲塲屋間督學浮梁戴公<lb/>
廣信婁公皆器之而試輒弗利𢎞治甲子始以貢上春<lb/>
官試文冠多士授江西南安府儒學訓導始至值大水<lb/>
學宫圮壊白于郡遂一新之南安不薦士久矣先生嚴<lb/>
<pb n="KR4e0149_WYG_042-22a"/>
程約明軌範以身率之士咸奮於學未幾劉君寅與其<lb/>
弟宰聨躅取髙第皆歸徳於先生先生素慎取予及當<lb/>
官尤以名節自礪苞苴私餽無敢及其門者清風興行<lb/>
郡守而下皆接以殊禮時有所咨訪辭弗敢知守益敬<lb/>
焉修孝宗實録成力求解任守固留之尋以書白當道<lb/>
始獲遂其志時鄉人仕而歸者憲副定庵曹公僉憲一<lb/>
庵許公方倡為安耆會聞先生歸甚喜曰會中得君吾<lb/>
屬有光矣郡邑諸公與上官行部咸加禮葢優游桑梓<lb/>
<pb n="KR4e0149_WYG_042-22b"/>
者十七年以嘉靖甲申六月二日考終於正寢距其生<lb/>
正統丁夘五月廿七日享年七十有八配孺人余氏養<lb/>
志先生某之女儉勤慈惠與先生一徳相成先生壯年<lb/>
多疾病孺人左右扶持飲膳藥餌必親有所須皆先意<lb/>
而具卒致先生於康寧撫子孫待婣族不以煩先生而<lb/>
事無不治先生卒哭之哀遂感心疾明年乙酉四月廿<lb/>
二日竟卒年七十六其生景泰庚午五月十一日也子<lb/>
男三長淞理家政率禮循義克承先志次汶太學生後<lb/>
<pb n="KR4e0149_WYG_042-23a"/>
先生三月卒次沅女一嫁金鳳卒孫男四時周太學生<lb/>
次時皞時敏時茂女六長適舉人張松次舉人孫堂次<lb/>
宣城伯從孫衛嗣宗次舉人王洪子槙州判葉相從子<lb/>
嵓次受冬官主事宋瑛從孫𤣥徳聘曾孫男一應期先<lb/>
生事親孝奉祭敬處兄弟友而恭御家和而肅接賓姻<lb/>
恪慎謹抑未嘗一失色於人雖後生新進無少忽而人<lb/>
亦信愛敬禮之先生之南安予以文送行所謂一時同<lb/>
輩論學行純備者必以先生為首稱凡先生有言於人<lb/>
<pb n="KR4e0149_WYG_042-23b"/>
無弗信有所托無不為盡心曰姚先生誠信人者皆實<lb/>
録也此其大者至於出入市里未嘗䙝衣盛暑家居未<lb/>
嘗袒裼簡札字畫倉卒細微必致詳謹葢自少至老如<lb/>
一日焉時風日移老成日遠雖鄉邦俊彦代不乏人求<lb/>
欲如先生亦未可以多得矣淞等以今年丁亥二月廿<lb/>
五日葬先生於城東十里吕蕩廟之源以余氏祔奉湖<lb/>
廣參議張君徳輝狀請銘其墓石予謂銘先生其可以<lb/>
無愧也諾之因以識吾感云銘曰<lb/>
<pb n="KR4e0149_WYG_042-24a"/>
中有孚表有隅位弗充忠已輸人歸其徳厚而神壽以<lb/>
康愉其尚奚須吕蕩之原我刻琳瑜懐哉斯人逝矣其<lb/>
吁<lb/>
　　　楊孺人王氏墓誌銘<lb/>
松貳守闗西楊侯䘮其配王孺人將圖歸葬手狀其系<lb/>
行屬予為之銘楊侯在吾淞以亷慎律身以平直處事<lb/>
蹊逕斷絶門庭肅清意其中必有相之者乃今觀狀信<lb/>
然民嘗給事府中見孺人行事者追思至今不置然則<lb/>
<pb n="KR4e0149_WYG_042-24b"/>
銘孺人固民之所樂聞也孺人姓王氏與侯俱臨潼縣<lb/>
安業里永豐鄉人父魁隱弗仕以信義重鄉里母魚氏<lb/>
孺人少敏慧精女紅為父母所鍾愛擇配得侯既歸恪<lb/>
秉婦道莊重整肅不妄笑言尤不事華侈家故饒裕而<lb/>
晨夕緝紡不少怠嵗時蘋藻必親奉舅姑裳衣非手裁<lb/>
飲食非極精潔不敢進侯充弟子員寓省城與弟四川<lb/>
僉事樞榮澤訓導栻兄子山西副使淳實俱孺人躬炊<lb/>
㸑具膏火以相其學業雖寒裂膚暑沾衣無少厭倦其<lb/>
<pb n="KR4e0149_WYG_042-25a"/>
後侯領鄉薦而樞等亦相繼取科名宦游内外至今徳<lb/>
之從侯官四方所至必藝蔬茹事絲枲曰廪禄有制此<lb/>
亦聊以助君守也侯令杞縣時逆瑾方擅政撿括天下<lb/>
府庫重法以立威有同官竊藏金紿侯為借補計侯始<lb/>
至憂之未得所以處孺人問知之曰此非君事也何憂<lb/>
第追守吏爾同官聞而懼隂補之卒以無累其明見達<lb/>
識輔佐君子類如此繼姑某性嚴孺人能順適其意一<lb/>
日染疫疾家人無大小皆然孺人坐卧寢傍視湯藥不<lb/>
<pb n="KR4e0149_WYG_042-25b"/>
少離姑疾以愈而身無染焉人皆曰此孝之致也訓幼<lb/>
子以安詳或佻戲必加譴斥待妯娌如姊妹樂道其善<lb/>
而掩其不足族婣窮困必賙之所至處同官家室亦如<lb/>
其妯娌常去有後思焉下至於僕使恒察其飢飽寒燠<lb/>
茍暇或親為理衣曰此亦人子也又各使習微藝曰庶<lb/>
異日不阽於饑寒至於内外之防凛如也鄉人論善理<lb/>
家者必以孺人為稱首云孺人素有疾乙酉子濬試闗<lb/>
中憂思疾作濬聞而亟來得少間明年三月二十有四<lb/>
<pb n="KR4e0149_WYG_042-26a"/>
日竟卒生以成化辛夘月日及是得年五十六子男二<lb/>
長即濬學生次重光夭女二俱幼葬以年月日墓在渭<lb/>
水之陽石川之涘楊氏之先兆也銘曰<lb/>
國之政自家始中閨之有人君子維祉渭原崔嵬我銘<lb/>
民辭申彼雞鳴昭我棠溪棠乎我依銘非我私以永我<lb/>
來思<lb/>
　　　封工部主事王公配安人宗氏合葬銘<lb/>
公諱吉字原吉以字行姓王氏世為蘇之常熟石塘鄉<lb/>
<pb n="KR4e0149_WYG_042-26b"/>
人元末徙縣城太平里曾祖壽四祖孟徳父廷美三世<lb/>
皆不仕母顔氏公少而頴敏讀書日記千餘言屬對警<lb/>
捷觀者皆聳稍長習舉子業以父䘮明退而理家政舉<lb/>
其力一出於詩故太司空林公廷選為郡推官求可為<lb/>
子弟師者訪於公伯兄憲副公原善得公所業喜曰吾<lb/>
視子非庸人顧今日已晩然進取亦何常言於守辟掌<lb/>
縣曹案公弗敢違會丁家艱去遂不復出延名師以教<lb/>
其子舜耕舜漁躬課其誦習晨燈夜案欣然若將終身<lb/>
<pb n="KR4e0149_WYG_042-27a"/>
焉未幾二子學皆成正徳丁丒並登進士第庚辰舜漁<lb/>
滿三載封公為工部主事舜耕廬陵政成召入臺冠盖<lb/>
一時鼎盛鄉之人服公之善教又榮公以康健而享有<lb/>
禄養也時鄉先輩東湖錢公致工部副郎事家居與里<lb/>
中髙年及公為耆英會相與唱酬甚富鄉後進皆傳誦<lb/>
焉嘉靖甲申忽遘疾十一月初五日竟卒其生景泰丙<lb/>
子七月廿又二日享年六十九配宗氏亦常熟人處士<lb/>
諱道安者之女封安人公卒之年正月初五日卒其生<lb/>
<pb n="KR4e0149_WYG_042-27b"/>
景泰壬申閏九月廿九日享年七十有三公性孝篤於<lb/>
倫理痛母早亡至老語及之必流涕外祖死無後嵗時<lb/>
奉祀終其身族子奎早䘮父公取鞠之為畢其婚娶且<lb/>
贍其不足奎忘孤焉嘗求葬地劵既成且授半直矣或<lb/>
言為故按察使鄭公南金墓公矍然曰鄭公鄉先達其<lb/>
後微不能䘏忍復據其地乎亟還之併其直不取鄉人<lb/>
義之善談論且長於料事於古今成敗得失人物臧否<lb/>
類引端舉法戒粲然事之未來謂某當何若某當何若<lb/>
<pb n="KR4e0149_WYG_042-28a"/>
已而無不酬鄉人行事有不當其意者輒面斥然不留<lb/>
於心有曲直求平公據理折之皆厭服去雅性儉素一<lb/>
衣至累年不易獨好登覽無事相出游廬陵山水國也<lb/>
舜耕數遣人迎養終不許曰爾姑盡爾職吾無溷爾為<lb/>
也人以是尤服公之髙筆札詩語皆清俊有耕讀澷録<lb/>
東川稿藏於家東川者其所居琴川一曲遂以自號而<lb/>
集因以名將卒無他言惟以家廟未成屬二子其所存<lb/>
可見矣安人專静端淑事繼母馬盡孝馬亦愛之歸王<lb/>
<pb n="KR4e0149_WYG_042-28b"/>
氏時年尚少恪秉婦儀處一室治績絍無事不踰閾事<lb/>
舅姑先意承志兩小姑當嫁斥奩具以資之愛其子不<lb/>
廢教遇臧獲皆有恩溺信浮屠女婦之恒態安人獨不<lb/>
然惟推其餘以周因乏此在丈夫猶或以為難也舜耕<lb/>
為公長子雲南道監察御史舜漁其仲由工部改刑部<lb/>
陞山東按察司僉事女一適沈泰孫男五之䕫之龍之<lb/>
皋其幼之益之文慧而夭女三受楊九苞朱孫元安如<lb/>
城聘皆望族舜耕等卜以公卒之又明年丙戌十二月<lb/>
<pb n="KR4e0149_WYG_042-29a"/>
廿有四日葬公及安人於虞山拂水岩之陽以翰林侍<lb/>
讀陳君魯南狀請銘其墓石耕漁皆予春闈所校士魯<lb/>
南其同年狀所述皆公素履其晦於身以發於後人又<lb/>
可信福善之惟天而凡為公後者皆將有考於斯也遂<lb/>
為銘銘曰<lb/>
學吾志於行微人莫吾與也教吾志於成倐鸞飛而鳳<lb/>
翥也中閨淑良齊榮並康虞山蒼蒼雙璧深藏尚百千<lb/>
霜以茂其本支也<lb/>
<pb n="KR4e0149_WYG_042-29b"/>
　　　工部員外郎致仕東湖錢君墓誌銘<lb/>
東湖先生既謝事家居二十有二年當嘉靖丙戌八月<lb/>
二十有六日考終於正寢嗣子璠以明年丁亥月日葬<lb/>
公於虞山拂水岩之祖塋以先生治命奉廣西㕘議丁<lb/>
君狀鄉貢進士鄧君傳論請銘其墓石𢎞治己酉先生<lb/>
舉南畿予與之同席舍始識先生己未先生擢進士予<lb/>
有事塲屋自是為文字交今四十年矣先生鴻冥鳳翔<lb/>
逺跡霄漢予葢望而有羡焉者而君重以是屬予予尚<lb/>
<pb n="KR4e0149_WYG_042-30a"/>
安辭先生姓錢氏諱仁夫初字元徳後更字士𢎞東湖<lb/>
其别號先生本臨安人武肅王鏐當五季保障呉越有<lb/>
功徳於其民子孫蕃茂散處東南更宋元入我明纓冕<lb/>
詩書蟬聨不絶以及於先生其為常熟人則自諱衎者<lb/>
始葢有賜田於李墓而子孫因遂以為家國初有諱甦<lb/>
號謙齋者由李墓徙崑湖之沙湓嘗上書闕下論時事<lb/>
髙皇善之命譔祭幼主文復稱㫖勑有司官之以老辭<lb/>
不拜壽終於家先生之髙祖也曾祖諱中得祖諱用孝<lb/>
<pb n="KR4e0149_WYG_042-30b"/>
父諱祚並隱跡丘園弗耀厥徳祚字永錫號潜齋以公<lb/>
貴贈工部都水主事母林氏贈安人實生先生幼而頴<lb/>
敏書過目輒能記潜齋異之為擇明師得耆儒陳公範<lb/>
張從仁俾從之游盡得其指授自洙泗以下先秦兩漢<lb/>
經傳百家之言靡不涉歴為古文詞已有聲弱冠從桑<lb/>
瀹齋檢齋二先生受舉子業為經義論䇿復有聲浮梁<lb/>
戴公上饒婁公相繼董學政咸器重之期以遠大而試<lb/>
輒不偶既領鄉薦凡四上春官乃得苐人為先生遲之<lb/>
<pb n="KR4e0149_WYG_042-31a"/>
而先生晏如也時進士多减年以就格先生年五十四<lb/>
具以實言或導之曰昔人畏始進而欺君吾不忍也聞<lb/>
者竦然有因而改行者明年拜工部主事分水務於臨<lb/>
清戢豪強時啟閉稽衛河提舉司工作節其冗費而去<lb/>
其不便於民者數事磚厰罷事併屬先生剔窳簡良謹<lb/>
其出納宿蠧為之一清秩滿改虞衡司乙丒監浙江税<lb/>
疏革裁正如在臨清公私便之陞營繕司員外郎尋以<lb/>
疾求致仕冡宰桃林許公惜其材持奏未上先生披瀝<lb/>
<pb n="KR4e0149_WYG_042-31b"/>
情素示以决去計許知不可奪從之然人猶疑其太遽<lb/>
既而逆瑾勢張衣冠塗炭論者始服先生之知幾先生<lb/>
天性孝友潜齋病至籲天請代居䘮毁瘠葬祭一以禮<lb/>
與弟信夫祈居推腴取羸無少許惜信夫卒復經紀其<lb/>
家事細大必盡孤嫠賴焉念族鉅指蕃不能無裕歉割<lb/>
常稔田建廣義倉於别墅以資之沙湓之族無過時之<lb/>
婚無緩期之葬者以有先生也為文章深厚典則以韓<lb/>
歐為宗詩祖陶韋時入元白字畫兼衆體皆有師承而<lb/>
<pb n="KR4e0149_WYG_042-32a"/>
正書尤善一時後進多宗之雅好山水近而三呉遠而<lb/>
恒岳東之岱宗謁孔林觀封禪遺址傷今弔古感時憫<lb/>
俗一寓之於詩嘗為呉中山水圖系之長歌以寫其勝<lb/>
而呉之地褊賦繁人稠業窘樂少苦多之情狀略具焉<lb/>
於此可以見先生之志矣先生著述甚富歸閒文纂水<lb/>
部詩歴先憂集皆已梓行其詩塜唱和鳴鶴餘音姑蘇<lb/>
雜詠諸作及近稿未經編録者並藏于家生以正統丙<lb/>
寅八月十三日比卒享年八十一配徐氏封安人有賢<lb/>
<pb n="KR4e0149_WYG_042-32b"/>
行先年卒子男一即璠己卯順天鄉薦女一適陳紹孫<lb/>
男二夢玉夢梅女二長適周表次適呉中立前大理少<lb/>
卿子升仲子也丁君謂先生秉髙明之性具淳誠之質<lb/>
負通達之才抱宏博之學文足以潤身行足以厚裕而<lb/>
飛斜暮景位止潜郎首尾宦途僅逾八載葢時之遇使<lb/>
然而其不假榮達而自傳者故在鄧君之傳謂其病革<lb/>
手書遺戒字畫超然臨終命遷於正寢戒女侍無得近<lb/>
則先生之素養可知而其所以享髙年全厚徳為宗黨<lb/>
<pb n="KR4e0149_WYG_042-33a"/>
所依歸士林之推重者豈偶然也是宜銘銘曰<lb/>
臨安錦樹條葉長綿衍杭越連蘇常麾幢歛影發文章<lb/>
五百年來彌熾昌東呉支分李墓旁家法故有謙齋光<lb/>
雪泥沾跡歸飛忙賜田化作天平莊慶歴之治仁洋洋<lb/>
范宗百世平山陽公徳孔有言之詳我銘於丘舉其綱<lb/>
吁嗟後來其弗忘<lb/>
　　　明故封太安人朱母劉氏墓誌銘<lb/>
太安人姓劉氏諱某故工部都水主事朱君稷之妻今<lb/>
<pb n="KR4e0149_WYG_042-33b"/>
南京福建道監察御史洸之母也先世家呉門以軒岐<lb/>
氏之學顯曾祖叔照尤有名累官至太醫院院判祖豫<lb/>
贅常熟雙鳳林氏林洪武中坐事籍沒豫遂徙塗松岡<lb/>
家焉塗松後分屬太倉故今為太倉人父諱忠隱居弗<lb/>
仕以善行稱娶某氏實生安人幼而端重寡言笑勤於<lb/>
女職豫常以命婦期之曰女非凡人偶也會聞都水君<lb/>
好學且器識不凡曰是可壻吾女矣遂以歸之朱故大<lb/>
家自文貴子亮再世長鄉賦克已裕人家遂以落都水<lb/>
<pb n="KR4e0149_WYG_042-34a"/>
君初娶或欲令事啇賈以佐家安人蹙然謂君曰貿遷<lb/>
末業也非丈夫所當為且君非其人也君能讀書致身<lb/>
起門户何啇賈之足云日躬㸑養舅姑夜則然膏攻緝<lb/>
紡以資誦習都水安之學遂以大就都水兄二人以前<lb/>
母子不能無間言安人重自抑損推多任寡潜消黙運<lb/>
於其間至於䘮葬大事皆力相工部為之兩家如弗知<lb/>
者久而皆帖息焉工部捷鄉闈對大廷為名進士人知<lb/>
為有樂羊妻之助而仁孚義浹門庭晏然又昔人所未<lb/>
<pb n="KR4e0149_WYG_042-34b"/>
及也工部卒蕪湖囊無餘蓄御史年甫冠弟妹纍然殆<lb/>
無以自存安人忍死撫鞠拮据綢繆數年間皆克有成<lb/>
立御史既嚮用得推恩所生弟淵亦自鄉校升太學安<lb/>
人壽考康寧人謂天之為善人報者未艾也而卒止於<lb/>
此安人素慈儉平居無故未嘗輕宰殺賓客至則委曲<lb/>
延欵雖數不為嫌親戚之貧者周之無所失下至僮𨽻<lb/>
飢飽勞逸未始有弗知者以是卒之日人尤思之子男<lb/>
二長即御史以進士授行人進今職次即淵女三長適<lb/>
<pb n="KR4e0149_WYG_042-35a"/>
曹振剛次適太學生凌相次郁黔孫男三長銓次鏊次<lb/>
某女一人安人生以正統戊辰月日卒以嘉靖丙戌月<lb/>
日年七十九明年丁亥冬十二月日葬塗松岡從夫兆<lb/>
也予始入京識都水君既又以文得洸於塲屋有世好<lb/>
焉其來乞安人銘誼不得而辭也遂為銘授振剛子鄉<lb/>
進士逵以歸俾刻之銘曰<lb/>
塗松之岡鍾美於此我識其良又善其子考德徴賢良<lb/>
曰有以惟其爾肆天與之年而皇厚以祉其來未己銘<lb/>
<pb n="KR4e0149_WYG_042-35b"/>
以紀其始<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻四十二<lb/>
</p>
<p>
</p>
  </div>
</body>
</text>
</TEI>
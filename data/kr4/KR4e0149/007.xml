<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻七<hi>中集三</hi>
                </head> <lb/>
    <p>
<pb n="KR4e0149_WYG_007-1a"/>
欽定四庫全書<lb/>
　東江家藏集巻七<hi>中集三</hi>
　　　　　　　　　　　　　明　顧清　撰<lb/>
　北游稿<lb/>
　　詩九十八首<lb/>
　　　乙夘正月抑之以疾告歸蓋有為也作春雪歌<lb/>
　　　　送之<lb/>
昨夜西堂春夢好已向池邊覔芳草雪花日暮忽滿城<lb/>
<pb n="KR4e0149_WYG_007-1b"/>
無乃天欲畱君行驚飛亂舞不自制黄雪冥冥直侵地<lb/>
公子城東醉未歸將軍塞上愁無寐此時念君當别離<lb/>
官河千里氷未澌僕夫宵裝待明發車輪凌兢馬蹄滑<lb/>
旗亭呼酒强勸君明朝望君越與秦丈夫結束自有地<lb/>
征途藥餌宜相親玉河東隄舊行路冒雪送君從此去<lb/>
無限幽懷不易論回首西垣萬銀樹<lb/>
　　　上苑聞鳩<hi>閣試</hi>
春波溶溶宫栁低春雲漠漠斑鳩啼栁隂漸深看不見<lb/>
<pb n="KR4e0149_WYG_007-2a"/>
時復數聲金殿西青繩輦路無塵土鳴鞘不來日亭午<lb/>
高樹低枝相應呼似惜田農望時雨農人望雨心如渴<lb/>
鳩啼日暮聲不歇乾明門前春氣深太液池頭煙水闊<lb/>
煙水㣲茫連别殿忽去還啼畫樓畔栁密花深不再聞<lb/>
時復宫壺墜銀箭憶昨至尊親勸農青旂黛耜臨春風<lb/>
一聲此日徹天耳碧霄幾見回重瞳八年海宇歌太平<lb/>
春田處處斑鳩聲緑秧刺波桑椹青却憶江南村落行<lb/>
　　　春雨<hi>同上</hi>
<pb n="KR4e0149_WYG_007-2b"/>
麥苗侵壠黍含滋㣲雨東來似有期涼拂畫樓分迥野<lb/>
潤兼紅杏㸃清池豐穰竟愜三農望造化寧於一物私<lb/>
想得宸游同衆喜彩簾高捲看飛絲<lb/>
　　　首夏即事<hi>同上</hi>
金獸香殘晝漏稀嫩槐庭院午風㣲蜜房分子蜂初靜<lb/>
書閣垂簾燕自飛小碾試茶催瀹鼎輕刀裁葛已成衣<lb/>
故園遥憶三江外梅豆青青筍過扉<lb/>
　　　内閣賞芍藥次韻二首<hi>時閣老義興徐公洛陽劉公長沙李公徐劉首</hi>
<pb n="KR4e0149_WYG_007-3a"/>
　　　　<hi>倡長沙及學士篁墩程公以下皆和</hi>
層城紫閣對隂隂天與名花著意深素瓣巧攅憐玉帶<lb/>
醉顔微暈側檀心一時勝賞誰當繼前輩流芳故許尋<lb/>
擬和陽春歌浩態斜陽步屧幾沉吟<lb/>
紫泥封後玉堂歸閣吏鈎簾午漏稀花事直於今爛漫<lb/>
賞心猶自惜芳菲官廚次第傳宫醖城日參差散錦帷<lb/>
不似維揚䜟金紫年來春色滿黄扉<lb/>
　　　午日即事<lb/>
<pb n="KR4e0149_WYG_007-3b"/>
節物相催似轉蓬御筵仍見綵絲紅君王未押羣臣燕<lb/>
先酌蒲觴壽兩宫<lb/>
　　　白燕<hi>已上皆閣試</hi>
海國年年傍社歸春來爭訝羽毛非不經乳穴移仙骨<lb/>
似剪齊紈作舞衣已化玉叙空悵望未消紅縷故依稀<lb/>
月明昨夜風簾動驚起還隨白練飛<lb/>
　　　桐隱為龔九成賦<lb/>
鳳凰起丹穴不息凡木枝飛飛度中州正值軒虞時六<lb/>
<pb n="KR4e0149_WYG_007-4a"/>
律既以諧九徳被絃徽回瞻紫山岑青桐映朝曦醴泉<lb/>
漱其根祥飇扇萎㽔一斂赤霄羽永日共娛嬉由來千<lb/>
仞心豈有稻粱思黄鵠淩紫煙一往無還期雲鵬六月<lb/>
息荒忽經天池古來高尚徒不必皆潁箕終南隔人世<lb/>
達士供一嗤方寸有萬里何須裂冠緌<hi>九成有冠帶時游京師</hi>我<lb/>
歌桐隱篇想象巻阿詩君王富車馬遲爾看來儀<lb/>
　　　題扇送同年奚從之使海南<lb/>
仙人乘槎南海去祖席燕市已分氷把贈金陵半輪月<lb/>
<pb n="KR4e0149_WYG_007-4b"/>
為君隨處掃炎蒸<lb/>
　　　有草名鴈來紅者莖葉如雞冠而無花得霜紅<lb/>
　　　　甚俗呼老少年或畫以貽樗翁良徳南夫因<lb/>
　　　　賦以為壽予亦繼作<lb/>
凉風過林薄衆緑俱以萎嫣然叢葦間見此春花姿物<lb/>
變理趨朽化工豈其私老螳縁其顛顧盼如有思物情<lb/>
憐晩榮予亦懷安期因之發孤咏持玩惜芳時<lb/>
　　　送宗都運廷威之長蘆<lb/>
<pb n="KR4e0149_WYG_007-5a"/>
我家東海居目擊鹺丁苦民勞莫如農衣食自王土輸<lb/>
官贏斗升小大得濡喣溟沙列萬竈勺合盡官府肩箱<lb/>
入連倉私鬻翦為虜燎薪與募直一一挂文簿商課或<lb/>
不充輸錢為市補緡鏹非天墜貿易復何所不應為法<lb/>
初乃爾自相牾公私兩煎迫稱貸日旁午窮年困炎歊<lb/>
肉盡繼肝膂坐令兼并徒旦暮收拾伍<hi>亭丁雨雪假貸晴而輸鹽有不</hi>
<hi>出旬月而償倍利者</hi>微文牽積弊魚爛不可舉常思桑孔意寧料<lb/>
遽如許必逢忠愛士重為整機杼宗君滄州行倚任切<lb/>
<pb n="KR4e0149_WYG_007-5b"/>
當宁北南雖殊風物久理同蠱執炎思冷風久亢覬霖<lb/>
雨便文止須㬰垂名動千古予言未可窮君行念靡盬<lb/>
　　　送同年施亨父令固始<lb/>
霄漢初分列宿光固陵回首是桐鄉驛程到日齊封盡<lb/>
鄉信回時郢樹蒼莫以官曹殊内外直須政事撫流亡<lb/>
老成人物經綸手遴選應無負廟堂<lb/>
　　　送沈良臣赴南雄守<lb/>
南安舊俗思張守又喜南雄得使君五嶺封疆元不改<lb/>
<pb n="KR4e0149_WYG_007-6a"/>
三吳人物並能文香凝畫閣晨聽事風捲朱旗曉看耘<lb/>
正使勳名照青簡未須違逺歎紅雲<lb/>
　　南雄北界南安民以負擔為利數起爭焉張公汝<lb/>
　　弼守南安為正疆界而二邦之訟息故詩語及之<lb/>
　　　秋郊觀稼<hi>閣試</hi>
金天高迥霜日晶原田靡靡黄雲平老農攜饁坐田首<lb/>
梨棗綴樹光晶熒兒童笑呼驅鳥雀落日村巷多歡聲<lb/>
我行按轡為助喜感歎欲去還徐行前年江南雨連月<lb/>
<pb n="KR4e0149_WYG_007-6b"/>
百穀爛死秋無成去年山東仍苦旱塍尾兆坼横庚庚<lb/>
室中啼呼道傍卧豈有束穗酬深耕今年豐稔信可樂<lb/>
却思舊日還心驚茫茫禹甸極四海安得是處皆豐盈<lb/>
君不見紫瑶草俱長物惟有豐年婦子寧<lb/>
　　　徐希曽母夀六十<lb/>
天上春衣絢綵霞庭前慈竹間黄花仙家嵗月看初遍<lb/>
聖主恩波未有涯青鏡自知雙鬢在玉梭曾度五更賒<lb/>
遥知孫子稱觴罷猶自從容問鹿車<lb/>
<pb n="KR4e0149_WYG_007-7a"/>
　　　嘉興蹇貳守六十得子<lb/>
青雀東飛入海雲夢熊新兆恊生申天將福𦙍怡眉壽<lb/>
人向箕裘卜世臣那用鉛砂還漢鼎直須花甲度莊椿<lb/>
無由共酌鴛湖渌一覩天家五色麟<lb/>
　　貳守係少師忠靖公之後<lb/>
　　　題畫送李大尹<lb/>
雲白天青暎海山使君花縣白雲間山中老稚收成畢<lb/>
齊望雙鳬日下還<lb/>
<pb n="KR4e0149_WYG_007-7b"/>
　　　冶齋先生挽詩<lb/>
獵獵紅旌動驛舟蕭蕭行李不禁秋鹽梅已觖蒼生望<lb/>
樗櫟虛慙藥籠收聖眷有隆餘䘏典國謀誰與記先憂<lb/>
西風一掬羊曇淚東去遥添逝水流<lb/>
　　　挹泉<lb/>
寒泉出幽谷上有長松林我行林谷間毛髮増蕭森脫<lb/>
纓不忍濯竟日臨清深清深堪娛嬉感彼潢汙池當其<lb/>
在山時泓澄亦如斯皓質本易涅素心亦難持誰能幽<lb/>
<pb n="KR4e0149_WYG_007-8a"/>
谷裏相對弄珠璣<lb/>
　　　城南别墅<lb/>
夢裏南徐漏未殘角巾回首便商顔傍村花竹多侵市<lb/>
背郭亭臺逺見山身世百年雲變盡功名千古鳥飛還<lb/>
尋常諸杜頻來往賭酒敲詩亦未閒<lb/>
　　　送方與義赴資陽得讀字丙辰齋居作<lb/>
陽精行天明四目孽狐潛形狡兎伏太㣲郎位發光潤<lb/>
萬里炎荒起遷逐<hi>與義以給事中貶雲南某驛丞</hi>平生未識晉鄙陽邂<lb/>
<pb n="KR4e0149_WYG_007-8b"/>
逅幸餞忠州陸男兒有身許家國風波雨雲隨反覆資<lb/>
陽雖逺實壯縣次第皇恩此牽復古來直躬多坎坷畢<lb/>
竟綱常係吾屬眼前瑣細猶不棄如君豈合長碌碌天<lb/>
衢崢嶸嵗華盡車輪宵脂馬晨粟峨嵋西南望松桂已<lb/>
覺春陽動幽谷從來自許百鍊鋼此去人看九秋菊微<lb/>
之一折輕自壞元城百挫無轉足兩公遺事炳丹青牙<lb/>
籖時整西風讀<lb/>
　　　齋居和同館曹良金刑部韻<lb/>
<pb n="KR4e0149_WYG_007-9a"/>
華月分光映列躔白雲元共紫微連爐熏茗盌還今夕<lb/>
閣試堂書又隔年功業要看歸宿地賡酬不礙往來篇<lb/>
欲驅蹇劣追神駿撥盡寒灰午夜前<lb/>
　　　送殷通判之嚴州<lb/>
三百危灘走急流萬重山色䕶嚴州人家樹裏開圖畫<lb/>
驛吏花間候綵舟駿足豈應今日展高名合向晩年收<lb/>
子陵祠廟雲霞上為想春風露冕游<lb/>
　　　烏木扇歌<lb/>
<pb n="KR4e0149_WYG_007-9b"/>
南蕃烏查烏角光剡溪溪藤色比霜兩物迢迢天一方<lb/>
阿誰妙手巧裁量坐令皎月生筐箱金花㸃綴七寶裝<lb/>
牙簫鈿靨回光芒為君鼓舞生清凉回思故國雲茫茫<lb/>
枯蔓朽株紛路傍人生貴賤豈有常犧尊溝斷同根芳<lb/>
君不見金門六月清暑殿猶堪舒巻奉君王<lb/>
　　　陪李子陽吳克温二太史杭世卿吏部游城東<lb/>
　　　　潘氏園賦得流水<lb/>
玉泉山前看濫觴鳬鷖翔集菰蒲香逺波明滅帶城闕<lb/>
<pb n="KR4e0149_WYG_007-10a"/>
别派宛轉通林塘褰衣經涉孺子喜展席俯視塵襟凉<lb/>
斜陽上馬傍隄去極目東流思故鄉<lb/>
　　　游香山<lb/>
幾年塵裏說登山涉磵穿林路幾盤碧樹樓臺深見寺<lb/>
紅雲城闕逺平闌廊僧揖客多鄉語<hi>主僧暟東白嘉定人其徒多鄉曲也</hi>
春菜登盤稱野餐斜日催人强歸去欲從羸馬謝朝冠<lb/>
　　　送李原復之南京刑部<lb/>
水雲亭上坐論詩眼見紅芳落酒巵好景一番連孟夏<lb/>
<pb n="KR4e0149_WYG_007-10b"/>
故人相繼作分司風波道路君應識氷蘗心懷我舊知<lb/>
兩字哀矜一尊酒臨歧不唱渭城詞<hi>原復與黄天章名第皆不當南選</hi>
　　　升彼高堂為毛太安人夀<lb/>
升彼高堂酌其兕觥兕觥欣欣春酒載盈維彼碩人是<lb/>
介是承碩人雍雍厥徳洵美載其有家維惠恭止維惠<lb/>
恭止休其承祉其祉伊何蘭茁其芽處也家寶出維國<lb/>
華國華有輝維帝寵嘉錫之鸞書曰汝之報汝考汝母<lb/>
汝迪汝教維往莫追生也永耀碩人拜命弗掖弗持珠<lb/>
<pb n="KR4e0149_WYG_007-11a"/>
翟霞裳象服孔宜邦人來觀秩秩其儀其儀秩秩其容<lb/>
有懌乃筵斯堂乃几斯席碩人燕胥籩豆有繹維南有<lb/>
山維東有海碩人壽考終燕樂豈山石弗礪海波弗塵<lb/>
維彼碩人於千百春<lb/>
　　　雙桂堂為宜興張世麟世鳳賦<lb/>
美人出南國文采並嫺都風雲一朝㑹聯步起天衢伯<lb/>
也空冀北叔兮照三吳何異同根桂分庭各敷腴春風<lb/>
㑹京邑閭里増歡娛聯芳世所羨况此一嵗俱峩峩雙<lb/>
<pb n="KR4e0149_WYG_007-11b"/>
桂堂麗榜輝新圖清芬既不異茂榦宜相扶昔聞雲間<lb/>
陸亦有眉山蘇往跡炳如在師賢在吾徒皇風發雅奏<lb/>
金石間笙竽願附棠華詠千秋揚令橅<lb/>
　　　題竹<lb/>
懸石嵌青空下臨湘江水中宵明月來照見青鸞尾<lb/>
　　　送王敬止使朝鮮<lb/>
大人值興運避地開東藩八條一以施禮俗儀中原燕<lb/>
滿中擾亂淳風久仍存流傳扶餘慈至性天所惇真徳<lb/>
<pb n="KR4e0149_WYG_007-12a"/>
頌唐運金石振清温至今雲海上想象扶桑暾皇帝膺<lb/>
寶厯威徳被魚豚維東實首順珪組繼脹膰赴告謹終<lb/>
始寵數亦殷繁皇皇使者車中天下旂幡共瞻天人姿<lb/>
照耀東海垠宇宙有大界中華有常尊奉使固有體專<lb/>
對非徒言春風海山道注目盼回軒<lb/>
　　　送李太史希賢提學浙江<lb/>
吳越連雲海蓬瀛切斗樞皇仁無内外憲府敕文儒左<lb/>
掖天低戸西清月在隅法冠初著豸文筆近提朱<hi>太史近同</hi>
<pb n="KR4e0149_WYG_007-12b"/>
<hi>考春闈</hi>甄别推明鑑陶鎔屬大鑪化源深滌溉皇路儼馳<lb/>
驅帖括經言病雕鐫士習殊洗心端有待簡命的非徒<lb/>
列屋思明燭停雲悵據梧真淳欽雅度灑落見長圖梁<lb/>
棟時方重昌苓世並須未應嗟逺别回首是清都<lb/>
　　　送楊䆳菴提學陜西<lb/>
海内聲華四十春向來江漢夢猶新門墻愧不參諸子<lb/>
祖席何期列從賓東壁二星終近斗南徐一水又通秦<lb/>
平生萬里真無負到處青雲滿後塵<lb/>
<pb n="KR4e0149_WYG_007-13a"/>
　　　送沈雲松還上海<hi>進士仁甫之父</hi>
已覺人間萬事全鍾情猶為别離牽但令消息年年好<lb/>
即是斑衣舞膝前<lb/>
　　　送沈明本教泰順<lb/>
欲别無言意萬重扁舟望望過江東名塲自昔有遺恨<lb/>
學海幾年成此翁人向中朝愧山簡天教南士識胡公<lb/>
雲門鴈蕩經行處為想肩輿入畫中<lb/>
　　　送沈鳴岐教壽昌<lb/>
<pb n="KR4e0149_WYG_007-13b"/>
七里灘頭倚短篷錦雲峯裏坐春風舊來鸑鷟文猶炳<lb/>
老去驊驑氣尚雄人世幾番雲作雨功名千古鳥飛空<lb/>
何當共酌桐江水一洗從前鄙吝胷<lb/>
　　　送李子陽先生歸省<lb/>
朝下西清月未沉東門冠盖簇儒林湖山夢裏三年别<lb/>
風雨秋前一夜心後閣承歡青鳥集前星回望綵雲深<lb/>
潘家林外春隂在還許追陪繼賞音<lb/>
　　　送王伯安下第還餘姚<lb/>
<pb n="KR4e0149_WYG_007-14a"/>
五色光中炫早曦丹山秋日鳳南飛常疑勁翮冲霄慣<lb/>
未信中原結網稀吳越天連雙闕迥蓬萊雲近一星輝<lb/>
杏花江上春如海莫待西風吹緑衣<lb/>
　　　題莆田郭氏世美巻<lb/>
酇侯傳國魏謩封七葉貂蟬四世公我賦郭家三孝子<lb/>
萬年人紀列清風<lb/>
壺山蒼翠入閩天曽見參軍哭墓年生死靖康南北路<lb/>
可知當日事昭然<lb/>
<pb n="KR4e0149_WYG_007-14b"/>
一家純孝祖孫同狂卒何知亦歛戎看取弟兄爭死日<lb/>
古人何必是襃融<lb/>
一命初霑竟力辭清漳心事鬼神知平生不慣談茫昧<lb/>
欲與先生賦瑞芝<lb/>
　　　恒齋為體齋宗伯弟曰謙賦<lb/>
浮雲天地倦西東一語南人契始終自古良醫比良相<lb/>
傳家正爾不須同<lb/>
粉署微垣列弟兄青囊畱我萬山行年來悟得雷風象<lb/>
<pb n="KR4e0149_WYG_007-15a"/>
不向人間取近名<lb/>
　　　送石訓導之臨湘<hi>允升御史之兄</hi>
令弟清臺著繡衣一氊還與鄭䖍宜過湘不用輕為賦<lb/>
聖代崇儒正此時<lb/>
天岳山前倚短篷目窮飛鳥沒晴空平生萬里江湖念<lb/>
都付春風化雨中<lb/>
　　　送華文光尊甫南歸<lb/>
數行官栁帶城斜又送龐公上小車天上神駒方獨步<lb/>
<pb n="KR4e0149_WYG_007-15b"/>
江南喬木幾名家山當朔野霜先結水遶官河路不差<lb/>
聞道家君北來近相逢何處整烏紗<lb/>
　　　送郭魯瞻知山隂為礪齋太史作<lb/>
我家簡子山隂日清晝垂簾一事無遺俗未應忘舊老<lb/>
好官須自出吾儒青春日月當周道黄甲風雲入壯圖<lb/>
别有故人簪彩筆金鰲峯頂候雙鳬<lb/>
　　　壽羅子文父得鍾山芝<lb/>
龍蟠山下鬱青葱紫盖分明五葉通靈秀獨鍾麟趾地<lb/>
<pb n="KR4e0149_WYG_007-16a"/>
壽昌多應鶴髯翁歌傳漢府空聞調食著仙經是有功<lb/>
擬掇芳腴薦清醑夜深飛夢繞江東<lb/>
　　　楊啓祥金蘭<lb/>
煮膠和金金作泥擣藍染楮光砑脂楊郎醉把離騷詞<lb/>
幽意已在沅湘湄須㬰光風蕩朝曦林隈水曲皆春姿<lb/>
叢石卧羊低竹枝紫莖緑葉芳菲菲佳人逺游春不歸<lb/>
蘼蕪緑滿孤帆遲愁來罷琴撫瑶徽臨圖更覺同心稀<lb/>
願采芳香遥寄之江湖闊逺波浪危空梁落月渺予思<lb/>
<pb n="KR4e0149_WYG_007-16b"/>
　　　送蘇伯誠太史提學江西<lb/>
鬱孤臺下駐旌旄鵠立諸生擁繡袍新命北來天語重<lb/>
故鄉南望嶺雲高歐陽舊俗堯藩冠許國遺宗漢署豪<lb/>
有待一番時雨遍歸來東觀理風騷<lb/>
　　　堵氏母七十<lb/>
紈布蕭然古孟光向來閨閫意何長不將本分矜流俗<lb/>
<hi>力辭旌表</hi>直以孤貞代義方年與日添頻把酒心隨蘭死只<lb/>
留香良人地下應含笑青鬢於今淺帶霜<lb/>
<pb n="KR4e0149_WYG_007-17a"/>
　　　重送劉文瑞有懷顧頥𢎞先生<hi>先生先以書勸文瑞就官未至</hi>
　　　　<hi>而文瑞去及是始行其說而先生下世矣</hi>
太息頥翁不可招離亭東望客心勞貽書恨不當時早<lb/>
歸興何如此日高塵世百年終劇戲溪山隨處足游遨<lb/>
只應未及君家祖爛醉春風擁二豪<hi>予餞文瑞以中酒不能赴故云</hi>
　　　嚴以徳送女至畱半月歸賦長句為别<lb/>
我弟之婦君家甥君女還作吾兒婦天然兩姓若蘿葛<lb/>
不獨朱陳誇世舊憶昨與君初結言望松樓下開賓筵<lb/>
<pb n="KR4e0149_WYG_007-17b"/>
友松老人執盃酒千金一諾須㬰邊<hi>壬子四月十二日友松生辰也</hi>微<lb/>
官繫人不能去五載停雲渺江樹向平心事兩自知山<lb/>
闊水遥關百慮西風魚鴈交梭馳君來不來使我疑不<lb/>
知今夕是何夕把酒却送君南歸君來官河尚舟檝君<lb/>
歸河梁積氷雪故人分手自不堪况復鍾情初逺别鍾<lb/>
情逺别不須嗟兒今有室女有家官道附書如驛置春<lb/>
江放櫂若仙槎人情得隴還望蜀我已安排洗孫局明<lb/>
年此日待君來玉果犀錢遍童僕<lb/>
<pb n="KR4e0149_WYG_007-18a"/>
　　　題雪竹送陳生歸吳<lb/>
虎丘山下雪晴時拄杖敲門自一奇京邑歸來看圖畫<lb/>
春盤玉版鬭青絲<lb/>
　　　崔民瞻郎中父母同壽<lb/>
萬里晴空倦鳥歸祝融峯下舊柴扉手栽堂樹皆堪芘<lb/>
坐對雲山已息機長日溪鮮堪入饌新年宫錦又添衣<lb/>
孟光同徳還同嵗何止人間七十稀<lb/>
　　　送趙悅梅<hi>丙辰九月先家君至兹復先歸</hi>
<pb n="KR4e0149_WYG_007-18b"/>
北來行李報家君歸櫂還迎潞渚春兩歲風光動梅栁<lb/>
一時冠蓋集荀陳無窮渌蟻尊中滿有約青山夢裏頻<lb/>
長向西風聽佳信阿戎官况只清貧<lb/>
　　戊寅四月廿八日録至此歎息久之時天常歿矣<lb/>
　　　保定趙守濬河築橋詩為傅北潭太史作<lb/>
鬱鬱平阡帶古壕沈沈新緑卧虹腰滹沱不復思王霸<lb/>
溱洧何煩濟國僑千里桑麻分雨露一時粉繪雜風謡<lb/>
他年三輔收遺事應續黄圖第幾條<lb/>
<pb n="KR4e0149_WYG_007-19a"/>
　　　題孫良輔所藏小景四幅<lb/>
野桃山杏各乘春多事劉郎為愴神六百年來只如此<lb/>
一番花老一番新<lb/>
壇杏無花到水蓮中間遼闊二千年牎前風月湖邊景<lb/>
只恐丹青未易傳<lb/>
欲出未出峯頂月將棲不棲林杪禽曾踏長安軟紅土<lb/>
方識幽人此夜心<lb/>
舊識襄陽孟浩然蹇驢衝雪據吟鞍老來自怯溪橋滑<lb/>
<pb n="KR4e0149_WYG_007-19b"/>
便作林逋一樣看<lb/>
　　　送周先生出守嘉興<hi>名東字伯震予㑹試本房初考官也</hi>
雪後燕山畫不如東華晴旭散朝車黄迷禁栁辭龍仗<lb/>
紅逗江花引隼旟西浙幾年憂困弊南宫當日記吹嘘<lb/>
丈夫五馬尋常事泚筆勲名俟特書<lb/>
　　　季本清給事父母雙壽<lb/>
畫簾花暖春雲香金尊酒滿蒲萄光玉童雙歌按清商<lb/>
門前珠履來成行鳳生三雛一雛翔淩厯紫清棲柏梁<lb/>
<pb n="KR4e0149_WYG_007-20a"/>
兩雛膝下斑衣裳春風對舞送霞觴山中之臞煉鉛霜<lb/>
潔身獨立遺天常槁項黄馘同枯桑人生七十齊高堂<lb/>
腰有緑綬懷銀章俯仰無愧終康强滑甘滫瀡供時嘗<lb/>
三山弱水是何方<lb/>
　　　蔣監事濟民出主靖安簿盖不得於其長也為<lb/>
　　　　題其秋塘白鷺圖送之<lb/>
曾逐青雲上繡衣龍墀晴日颺朝暉天風不礙江湖迹<lb/>
還向秋塘自在飛<lb/>
<pb n="KR4e0149_WYG_007-20b"/>
　　　題毛維勤所藏禹門三躍圖<lb/>
一夕風雷動九重春江回首萬鰅鱅雲泥只尺從人辨<lb/>
諸葛南陽本是龍<lb/>
　　　題陳克明竹<lb/>
日永湖山檜影斜微風時墮紫藤花道人無限江南意<lb/>
更寫篔簹向客誇<lb/>
　　予時寓趙氏東齋齋後古檜一株其下累石為小<lb/>
　　山藤蔓籠之殊有幽趣克明寫竹於此皆實景也<lb/>
<pb n="KR4e0149_WYG_007-21a"/>
　　近為俗人所有撤而新之無復遺跡矣<lb/>
　　　送趙明嗣襲職之金陵<lb/>
錦衣將軍燕薊郎面圍紅玉顏清揚全家舊住雙闕旁<lb/>
一門諸父皆周行阿翁昔日事先皇金戈日侍殿東廂<lb/>
一日不見回清光將軍後出亦堂堂韜鈐間續詩書香<lb/>
十三學書臨硬黄十五百步穿垂楊二十辭家宦南國<lb/>
已覺萬里前無當聖人南面馭八荒風塵不動塞草長<lb/>
將軍功業何所見可惜龍劒明秋霜龍劒明霜龍不如蓮<lb/>
<pb n="KR4e0149_WYG_007-21b"/>
花鑿鏤金蟠挐但令不試慎勿疎君不見金張之子世<lb/>
宿衛江東雖好豈是將軍居<lb/>
　　　夢作朝退步至南亭詩有步入南亭路不難落<lb/>
　　　　花紅襯紫苔斑之句感而有作<lb/>
一自看花入上林溪山長是夢中尋不知誰闢南亭路<lb/>
又向朝回發短吟<lb/>
　　　出郭<lb/>
出郭頻瞻尺五天雨餘雲物更清妍樓高紫鳳中天見<lb/>
<pb n="KR4e0149_WYG_007-22a"/>
山躍青龍到海旋香徑細尋芳草入酒帘低傍緑楊懸<lb/>
微官自笑成何事閒過東風又一年<lb/>
好景城南四月天遊人容冶百花妍紅驚小輦流鶯起<lb/>
緑襯陽坡細馬旋風裏㳺絲晴自褭雨餘新月晩初懸<lb/>
春光容易空抛却頻倒芳樽莫問年<lb/>
　　　閻太守復任西安<lb/>
好去西安守還乘五馬車封疆參井舊民物漢唐餘㑹<lb/>
府人咸喜銓曹最已書兒童候公久歸駕莫紓徐<lb/>
<pb n="KR4e0149_WYG_007-22b"/>
　　　王舎人孟端為華處士作耕漁圖久而失去其<lb/>
　　　　孫珵訪求得之<lb/>
舎人善竹兼善畫源流本是湖州派湖州之畫掩以竹<lb/>
舎人妙思紬不足耕漁之圖誰所傳華家明珠海上還<lb/>
家聲不愧見父祖元氣有託畱人間川原靡靡高復低<lb/>
東村網罟西村犁長鞭驅烟入深樹小艇載雨歸前溪谿<lb/>
魚正肥春酒熟百斛新輸官廩粟酒酣月出歌一聲何<lb/>
處高門有華屋浮生不逮斯人早前輩風流迹如掃銀<lb/>
<pb n="KR4e0149_WYG_007-23a"/>
鉤金錯發天機何幸典刑猶此老舍人寸紙時共珍華<lb/>
郎見圖如見親乾坤無窮百年速撝訶安得煩鬼神君<lb/>
不見平泉樹石散諸貴此子此孫今幾人<lb/>
　　　蕭升榮母曾孺人挽詩<lb/>
堂北霜風𦂳天涯客夢催<hi>升榮出使有惡夢已而訃至</hi>猶看衣線在<lb/>
不及誥鸞回遺徳良人感新銘閣老裁前山松栢迥猿<lb/>
鶴助悲哀<lb/>
氛沴交行日鄉鄰出次時情惟舅姑重義不死生移執<lb/>
<pb n="KR4e0149_WYG_007-23b"/>
禮神應鑒憐孤族並推小郎今長大衰杖有餘悲<lb/>
　　　聞蛙<lb/>
入秋足霖雨頗長南池渌鳴蛙欣所遇日夕鼓其族喧<lb/>
喧未渠已隱隱撼吾屋羣和雜蛄蚓間噪警鵞鶩已驚<lb/>
西堂夢復亂城南讀孔公乃紀實<hi>聒耳</hi>周生斯矯俗<hi>兩部鼓吹</hi>
鼓吹本吾厭矧兹强稱目鹽調恧胹熊灰洒念燔蘜顧<lb/>
兹繁有徒一一勝掩撲維天運四時萬品均化育妍媸<lb/>
與細大賦受咸自足春陽鳴鸝鶊寒雨悲蛩蠋時至理<lb/>
<pb n="KR4e0149_WYG_007-24a"/>
則然天機詎能伏可憎諒多在君意偶斯屬不見躉與<lb/>
蛇無聲日衷毒<lb/>
　　　亞聖嗣孫翰林五經博士元䝉恩贈封父母<lb/>
尼邱降神聖鴻化流無疆三遷毓明徳重光麗秋陽周<lb/>
轍竟不西斯賢復遑遑坐令百代下掩巻悲齊梁博士<lb/>
幾葉孫逢時邁虞唐通籍聯禁從鳴玉司烝嘗<hi>顔孟二博士皆</hi>
<hi>世襲奉祠入朝立常班</hi>仍於報功典再衍酬恩章煌煌紫鸞書照<lb/>
耀東山傍逝者不可作萱枝獨芬芳永懷五鼎意先後<lb/>
<pb n="KR4e0149_WYG_007-24b"/>
同悲涼予亦章甫士詩書沐餘光顧兹盛明典何以稱<lb/>
襃揚共惟神明胄允矣萬夫望惟聖始孝弟惟皇眷忠<lb/>
良懷哉復何言爾祖訓有常<lb/>
　　　壽少師謙齋先生七十<lb/>
太微無雲星漢明商飇按節回玉衡土階六葉飛堯蓂<lb/>
歲在戊申申甫生甲戌仲舒楊大庭引翼房杜登蓬瀛<lb/>
金鐘玉律諧頌聲聖人龍潛資六經緗麻日侍龍樓清<lb/>
有時石室繙金縢甲子周歲龍飛騰白麻首出金甌名<lb/>
<pb n="KR4e0149_WYG_007-25a"/>
司馬入府氊裘驚十年海宇歌太平如臯如夔連茹征<lb/>
鸞鵠濟濟充皇扃并包細大靡矜爭香山日夕思舊盟<lb/>
帝恩非常歸未能黄扉日晏下紫清壽觴百斛分金莖<lb/>
誰歟壽者公與卿次者乃是鑾坡英天佑我皇惟純精<lb/>
鍾靈毓秀歸老成往昔宵寐通精靈先知已屬范高平<lb/>
麟袍五色腰玉横巍然百辟瞻儀刑氓飢欲粟寒欲繒<lb/>
公無言歸勞聖情年年此辰稱兕觥<lb/>
　　　送毛彥伯<hi>憲清太史之兄時來省母乃祖閒翁壽九十六</hi>
<pb n="KR4e0149_WYG_007-25b"/>
議論相逢便偉然省華諸子固多賢風雲幸接鴻飛後<lb/>
鄉國仍看樾蔭連兩月客程還膝下幾宵歸夢又江邊<lb/>
春衣好作重雲錦令祖新秋又八千<lb/>
　　　送李師文令將樂<lb/>
建業秋風歌鹿鳴同時龍李最知名一籌已惜三年後<lb/>
百里猶煩匹馬行星出紫垣南去迥水經閩嶺北來清<lb/>
餘杭令尹新祠廟香火於今更有情<lb/>
　　　愛鶴為海虞曹舜祥賦<lb/>
<pb n="KR4e0149_WYG_007-26a"/>
青田雙白鶴脫略塵凡姿東海有逸民心賞同幽奇天<lb/>
質不自媚野情諒難羇逍遥雲海間永與雞羣辭鶴也<lb/>
誠可人愛鶴人可知人有異於鶴賈鞭眩黄梔駸尋不<lb/>
自覺淪沒共汚緇君子擬鸞鳳憸壬乃鴞鴟我歌愛鶴<lb/>
篇繼彼乘軒詞<lb/>
　　　米元暉小景一幅淺色積成高五六寸長不二<lb/>
　　　　尺而渺然有千里之勢為賦六言<lb/>
芳樹春酣雨後薄雲横帶山腰極目青縈白繚江南何<lb/>
<pb n="KR4e0149_WYG_007-26b"/>
處迢迢<lb/>
　　　樗老楊翁挽詩<lb/>
昔年同館士頻嵗泣霜風又接樗翁訃其如洛社空行<lb/>
身漢陰叟避世鹿門翁漸覺滄洲逺烟波日夜東<lb/>
道為無心得才因不用全子看青瑣貴身到白頭年太<lb/>
史春秋志中台琬琰鐫新墳才四尺佳氣日蒼然<lb/>
海鴈依時到庭花不再紅<hi>嘗題鴈來紅圖為翁壽</hi>通家錦囊在入<lb/>
室繐帷空歌哭同杯酒<hi>訃至前一日同館㑹起同宅</hi>江湖想釣筩真<lb/>
<pb n="KR4e0149_WYG_007-27a"/>
淳那復見落日起悲風<lb/>
　　　厲處士挽詩<lb/>
末路嗟何似江湖見此奇能於外物薄不逆故人欺淳<lb/>
孝真堪傳餘言盡可師九原逢徳耀無愧白頭詞<lb/>
　　　九日衛景玉西莊賦<lb/>
前年重陽燕城南去年重陽小山前今年重陽西郭下<lb/>
青山碧樹開芳筵前年坐客黄與李<hi>天章原復</hi>去年去作南<lb/>
曹吏今年坐客羅八九一半相看非舊歳不才濩落無<lb/>
<pb n="KR4e0149_WYG_007-27b"/>
所施三年坐食尻生胝主人愛客我不去年年對舉黄<lb/>
花巵西清步出長安道一帶青山逺相撩霜風拂衣聲<lb/>
摵摵寒日映㡌光杲杲入門下馬耳已清劉東胡琴薛<lb/>
鸞箏新聲共愛白翎雀浮雲不動黄龍城黄龍古城秋<lb/>
草裏狐狸鑚穴荆棘横石家郎君從失足四百餘載胡<lb/>
風腥西風慷慨對斜日只此便合傾千觥主人有酒客<lb/>
無庸辭千古在前後亦如斯中間可樂其與幾時謂君<lb/>
不信上高處燕丹郭隗冢纍纍<lb/>
<pb n="KR4e0149_WYG_007-28a"/>
　　記是日㑹者陸太僕獻臣唐進士士絅喬司訓時<lb/>
　　章張鍊師永新陸喬張皆下世原復亦卒於雲南<lb/>
　　而予所居小山軒今易主者三矣人生豈足恃哉<lb/>
　　　十日南山宅尊鄉㑹分得東字<lb/>
揺落龍山夕照空衣冠高㑹鳳城東從渠海内風流盛<lb/>
輸我尊前笑語同幾處黄花如故里他年緑野感秋蓬<lb/>
晩來白髮頽中坐欲改南山號醉翁<lb/>
　　　題史引之所藏長江六月圖<lb/>
<pb n="KR4e0149_WYG_007-28b"/>
長松泠泠生晝寒高巖側綴青琅玕陽坡宛轉行朱闌<lb/>
青莎滑膩碧蘚斑紅橋直走淩驚湍下接孤嶼高㠝岏<lb/>
隔江青山如伏羱柴扉草堂相對安漁舟縹緲青林端<lb/>
樵童牧叟時往還羣山忽斷百里寛青蒲緑藻縈微瀾<lb/>
臨江飛閣叢井幹江流石角隨彎環前山轉深勢未殘<lb/>
層崖複磴勞躋攀上方寂寞空禪關平林演迤臨江干<lb/>
江迴山盡路險艱飛梁側卧波潺潺江流自此入渺漫<lb/>
遥山一抹天際看東京畫史真高閒<hi>評者謂趙千里筆</hi>故將山<lb/>
<pb n="KR4e0149_WYG_007-29a"/>
水窮瓌觀岷峨嘉陵逺草殫九華落星揚子灣晴洲厯<lb/>
厯被芳蘭美人不來空浩歎疾風吹塵暗燕山金星龍<lb/>
尾氷攅攅燔熊熾豹光赫殷為君炙兎掃氷紈君歸終<lb/>
日山水間肯憶羸馬隨朝班<lb/>
　　　十月四日同韓國器中書張時行吉士餞劉御<lb/>
　　　　史文煥還赴尊鄉㑹於陸太僕第得夕字<lb/>
東城送客罷觚稜動暝色尊鄉奉嚴戒後至有明讁揮<lb/>
鞭不返顧望望淩紫陌同行韓與張先後互驅䇿我馬<lb/>
<pb n="KR4e0149_WYG_007-29b"/>
才本下此日殊努力及門見僮騎相顧如有得主人聞<lb/>
客來索帶命殽炙衆賓已沾醉為我還促席勸酬略登<lb/>
降問勞雜諧劇寫情㑹有賦探韻止餘夕飛觴不假借<lb/>
閣筆岸予幘清時自難遇勝㑹固鮮襲今晨復何晨爛<lb/>
漫挹珠珀矧兹鄉鄰聚更覺情景適南斟出珍藏北饌<lb/>
割鮮碩雖微霜橙薦時菊尚可摘寒更近尤長城柝時<lb/>
漫擊華鐙藹餘輝落月沉壞璧歡悰不可竟明發㑹有<lb/>
役據鞍謝主人璇標已東北<lb/>
<pb n="KR4e0149_WYG_007-30a"/>
　　　十一月朔張南山壽日<lb/>
一自登名立從班周旋長在五雲間官階四品中兼外<lb/>
<hi>公以山東參議直文華殿</hi>書法三吳栁繼顏退食有時乘褐馬趨朝<lb/>
滿目是青山<hi>公家玉河東出門見山與褐馬皆紀實也</hi>蓬臺此日羣仙㑹風<lb/>
雪猶應許扣關<lb/>
　　　送袁良輔還封丘<lb/>
聞道雙鳬曉欲飛錦箋紅燭夜裁詩月明古寺嗟人逺<lb/>
<hi>良輔寓永光寺</hi>寒壓重裘覺嵗馳卓令至今佳傳在山公休道<lb/>
<pb n="KR4e0149_WYG_007-30b"/>
薦書遲黄金臺下西南路眼見青騘入奏時<lb/>
　　　董虞臣辰溪八景為賦其二<lb/>
雲根一片壓中流曽是仙人玉斧修絶岸巧通平野去<lb/>
細波長共逺山浮苔紋想象空飛舄樹影參差壑駕舟<lb/>
借問碧闌容㸃筆淩風我欲試清游<hi>右石橋仙跡</hi>
桃花不記武陵源峒裏人間别有天罨畫溪山明白晝<lb/>
接雲禾黍自豐年前岡飲犢逢巢父别浦移舟渡輞川<lb/>
問著主人無一事久抛金甲事春田<hi>右猛峒新莊</hi>
<pb n="KR4e0149_WYG_007-31a"/>
　　　錢思孝挽詩<lb/>
芳草春深滿緑園王孫歸去已消魂<hi>常熟錢氏皆祖武肅王</hi>人懷<lb/>
故國流風逺堂有旌書節孝存遼鶴何年返華表楚歌<lb/>
當日怨修門惟應黄泗源頭水流得餘波到子孫<hi>君嘗浚此</hi>
<hi>水土人徳之</hi>
　　　冬至感懷<lb/>
浮世侵尋四十將勞生何以稱冠裳回思丁未看辛丑<lb/>
别有愁根更是長<lb/>
<pb n="KR4e0149_WYG_007-31b"/>
　　成化丁未有讀辛丑冬至感事詩一絶是嵗十一<lb/>
　　月十九日冬至明燭候朝追感舊事為之淒然因<lb/>
　　檢故稿續書此於後盖自辛丑至今十有七年時<lb/>
　　屢變而事隨以生憂卒未免而更長也不知更後<lb/>
　　十年又當何如耳是日午未間大風塵霾漲天<lb/>
　<lb/>
　<lb/>
　東江家藏集巻七<lb/>
</p>
<p>
</p>
  </div>
</body>
</text>
</TEI>
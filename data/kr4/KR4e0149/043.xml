<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0149_WYG_043-1a"/>
　附録<lb/>
　　　風聞言事論<lb/>
　　　　　　　　　　　　　震澤王鏊著<lb/>
華亭顧君士亷為禮侍衆稱得人忽言者衊以曖昧事<lb/>
士亷不辯自引去或以問於王子曰若是者盍廷辯之<lb/>
可乎應之曰可凡物不得其平則鳴如所言者有之是<lb/>
天下之大惡也無之是天下之大寃也惡得而不辨哉<lb/>
曰朝廷以耳目寄之言官許以風聞言事雖有不實不<lb/>
<pb n="KR4e0149_WYG_043-1b"/>
當辯也曰朝廷以耳目寄之諫官許之風聞言事豈不<lb/>
欲是非之得其實乎而以曖昧不實之事衊人可乎且<lb/>
所謂風聞者何所始乎考之于經質之于史籍之于國<lb/>
家之典無有也唐時御史臺不受訟有訴可聞者略其<lb/>
姓名託以風聞此非風聞之所始乎凡前世所謂風聞<lb/>
者亦必事闗安危利害廹切勢不可緩故雖不實莫之<lb/>
罪也今乃以之攻訐隂私何哉吾聞聖主外屏不欲窺<lb/>
人之私故前旒蔽明黈纊塞耳有坐不亷而廢者曰簠<lb/>
<pb n="KR4e0149_WYG_043-2a"/>
簋不飾坐淫亂廢者曰帷簿不修古之人君待臣下如<lb/>
此其忠且厚也今乃以此為名何哉且百官之賢愚邪<lb/>
正較若白黑乃有所阿避不敢言舍昭昭之白過掇曖<lb/>
昧之浮言以自沽其直也是果得為直乎自昔小人之<lb/>
害君子多為流言飛語以中傷人或為歌詩以傳播于<lb/>
衆而不知其所自來葢多出于怨家之言妬者之口若<lb/>
是者當為辯明禁止庶幾抑遏䜛邪保全良善今反據<lb/>
之以加諸人人誰不可加者如此在位者人人自危矣<lb/>
<pb n="KR4e0149_WYG_043-2b"/>
誰肻為國任怨直道而行哉律匿名文書不得施行風<lb/>
聞之事何以異于匿名者乎雖朝廷不行而所損多矣<lb/>
昔漢相王啇持正不阿王鳳惡之使人上書言啇閨門<lb/>
事天子以暗昧之過不足以傷大臣有張匡者承鳳㫖<lb/>
復責之上知匡言多險詔勿治而鳳固爭啇遂免相嘔<lb/>
血死宋歐陽修以濮議引蔣之竒為御史衆目為奸邪<lb/>
之竒思所以自解乃造帷簿不根之謗以劾修修力辯<lb/>
之竒詞窮被黜修亦因自引去故忍而不辯王啇不免<lb/>
<pb n="KR4e0149_WYG_043-3a"/>
于死辯之而明歐陽修亦不免于去故人臣被誣有死<lb/>
與去而已是惡可泛泛以加諸人哉今朝廷保全臣子<lb/>
愛惜名節每為留中不下不知外議喧傳已快怨者之<lb/>
心堕妒者之計而亦不能安于位矣進言如是是為無<lb/>
名子報仇也安取其直哉如臣之愚凡以風聞訐人者<lb/>
莫若下其章根究所從來從來果實邪自當伏法以謝<lb/>
言者若誣焉言者亦安得無罪哉曰如是則於言路有<lb/>
阻朝廷不問所以示含容而廣言路也曰拒之而不納<lb/>
<pb n="KR4e0149_WYG_043-3b"/>
則於言路有阻因所言而根究之是行其言也何名為<lb/>
阻哉今民間有訟亦必兩造具備而後聽必不以偏辭<lb/>
成獄也惡有搢紳士夫受惡名不一湔洗受黯黮之忿<lb/>
以去哉若皆不辯人有惡於在位造飾惡語以聞于言<lb/>
官言官有惡于人自為謗語以聞于上皆曰我得之風<lb/>
聞也而可乎舜堲䜛説震驚朕師孔門惡訐以為直詩<lb/>
云營營青蠅止於樊豈弟君子無信䜛言又曰萋兮斐<lb/>
兮成是貝錦彼譛人者亦已太甚葢傷之也昔馬援以<lb/>
<pb n="KR4e0149_WYG_043-4a"/>
薏苡來謗李泌以餳獅致䜛直不疑無兄盗嫂第五伯<lb/>
魚娶寡女而撾婦翁自古受誣者多矣幸當時為能辯<lb/>
之不然至今含寃于地下矣昔陶安事我太祖御史黄<lb/>
瑾論安隱過上問何由知之瑾曰聞之路人上曰御史<lb/>
但取路人之言以毁譽人為盡職乎黜之安叩頭諫不<lb/>
聽竟黜之大哉皇言可以為萬世法矣伊川程子之言<lb/>
曰人臣進言當於有過者求無過不當無過者求有過<lb/>
司馬光亦曰彼汲汲於名猶汲汲於利也范鎮亦曰伺<lb/>
<pb n="KR4e0149_WYG_043-4b"/>
大臣之細過發其隱微以沽已直實不能也天下之事<lb/>
可言者多矣亦何必以暗昧中傷人之為快哉然則所<lb/>
謂風聞者固當禁乎曰禁之非縱之非故嘗為之説曰<lb/>
許以風聞言事者人主求言之心不以風聞中傷人者<lb/>
人臣進言之體<lb/>
　<lb/>
　<lb/>
　東江家藏集附録<lb/>
</p>
<p>
</p>
  </div>
</body>
</text>
</TEI>
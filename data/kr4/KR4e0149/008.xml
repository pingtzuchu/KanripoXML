<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻八<hi>中集四</hi>
                </head> <lb/>
    <p>
<pb n="KR4e0149_WYG_008-1a"/>
欽定四庫全書<lb/>
　東江家藏集巻八<hi>中集四</hi>
　　　　　　　　　　　　　明　顧清　撰<lb/>
　北游稿<lb/>
　　詩一百二十二首<lb/>
　　　戊午元日候朝和冬至韻<lb/>
塵途役役苦迎將五色誰從補舜裳坐擁槐枝候明發<lb/>
憂端不數漏聲長<lb/>
<pb n="KR4e0149_WYG_008-1b"/>
　　　謁文山祠次同游諸公韻<lb/>
東風一夢過錢塘直自元豐兆靖康終嵗諸公講和戰<lb/>
到頭赤手樹綱常生前骨肉山河碎身後輝光日月長<lb/>
新廟城南更雄麗公忠遺種詎荒涼<hi>時新作三忠祠於崇文門外祀諸葛</hi>
<hi>武侯岳武穆及公</hi>
　　　又用杜韻<lb/>
碧殿長松鎖十尋晩雲將雪助蕭森貂蟬不改厓山制<lb/>
<hi>公封信國時帝在厓山</hi>金石疑聞孔壁音<hi>祠在府學文廟西</hi>南去星潮嗟<lb/>
<pb n="KR4e0149_WYG_008-2a"/>
往事北來祠廟豈公心春風一掬唐衢淚幾為先生濕<lb/>
短襟<lb/>
　　　人日鄉里㑹歸曹良金秋官寄示詠懐新句明<lb/>
　　　　日齋所奉答<lb/>
薄寒催酒鬭新年猶是郊齋一日前事往舊游真作夢<lb/>
詩來險韻恰逢咽鶯調歌舌方求友栁著官黄欲試綿<lb/>
子建平生最蕭洒壯懷寧許豆稭然<hi>來詩句意若有不懌然者</hi>
　　　十四日雪後朝回史舘作<lb/>
<pb n="KR4e0149_WYG_008-2b"/>
紫宸晴雪暎蓬萊獨出東廂候鎖開學士履聲雲裏下<lb/>
君王鑾駕月中回爭先皓鶴羞初日失喜遥林見早梅<lb/>
坐聴角門宣喚急却思授簡懼非才<lb/>
　　　同年齋院中朝振同戴御史元之宿僧舎憲清<lb/>
　　　　南夫有詩嘲之往返良苦予最後作為之解<lb/>
　　　　圍<lb/>
清曉詩筩入遞頻夜牎虛榻看横陳賈餘競欲收三捷<lb/>
戒狃予方息兩民掖竹本因枝帶葉胡盧豈必畫非真<lb/>
<pb n="KR4e0149_WYG_008-3a"/>
<hi>朝振有紙畫胡盧之句</hi>西堂三日伊蒲饌且共瞿曇講幻身<lb/>
　　　以燈圓餉陸太僕<lb/>
三五新正憶故園屑雲糜玉閙春盤小奴解作江南意<lb/>
逺客都忘歲暮寒梅欲鬭圓忙著子雪如爭巧故成團<lb/>
玉厓太僕真清吏莫認明珠按劒看<lb/>
　　　同年劉直之父母雙壽<lb/>
東望蓬萊極海雲仙籌滿屋舊曽聞老餘騘馬<lb/>
畱桓典歸卧青山共少君華髪笑看明鏡在綵絲<lb/>
<pb n="KR4e0149_WYG_008-3b"/>
猶憶畫簾分高堂嵗晩長生燕還折梅花映寶薰<lb/>
　　　紀夢寄文宿諸友<lb/>
客舎春來覺夢多黄衫連夕報登科七星散落雲中斗<lb/>
獨鶴高乗樹杪柯<hi>元夕夢七鬼齊立各擎一斗云天星墜以此承之又夢坐大樹下一巨鶴</hi>
<hi>來巢其上須㬰而成</hi>捷足故人俱緑鬢關心鄉社渺滄波從今不<lb/>
作停雲望傾耳雷門聴凱歌<lb/>
　　　送汪進之令永嘉<lb/>
馬上相逢識未真論交已是十年人風雲聚散驚浮世<lb/>
<pb n="KR4e0149_WYG_008-4a"/>
霄漢飛騰有健身奉日豈應忘近主鳴琴聊欲試親民<lb/>
東風百里温州路誰看桃花滿縣春<lb/>
　　　賦得瀛海奎光送馬良佐先生之南院<lb/>
仙家蒼茫雲海東海光上與星辰通昭回萬象森布列<lb/>
靈景獨應圖書宫宫中明星十有六一一紫焰舒長虹<lb/>
珠宫貝闕相蕩漾頃刻萬狀難為容羣仙無事亦來往<lb/>
鸞鶴隱見空明中翩然一鶴下南斗流輝萬丈驚蛟龍<lb/>
蛟龍驚遯海天淨惟有匹練懸高空紫宫東南縱遐眺<lb/>
<pb n="KR4e0149_WYG_008-4b"/>
晴霞五色交青紅天孫停梭赤霄上指㸃毫末分纎穠<lb/>
帝傍絲綸要經緯旋軫不待星躔終石渠延閣五雲繞<lb/>
紫泥黄紙三更封懸知不學卯金子餘光反借青藜公<lb/>
　　　題萱桂圖送徐理之父子<lb/>
白頭人對綵衣裳本自無憂不待忘誰寫萱花傍叢桂<lb/>
要看雛鳳挹天香<lb/>
　　　蔣國器往歲南歸予苦頭風不得送賦詩有記<lb/>
　　　　取他年說今日冷雲疎雨出都門之句今再<lb/>
<pb n="KR4e0149_WYG_008-5a"/>
　　　　至而歸予亦病中天復隂雨俯仰今昔為之<lb/>
　　　　慨然<lb/>
五載京華兩賦歸客心都似宦情微天應有意還畱舌<lb/>
雨亦何心慣濕衣長路不須懷近事<hi>國器此來多可感者</hi>舊題渾<lb/>
已䜟先幾小崑山下農田早為想秋風蠏稻肥<lb/>
　　　徐子容祖母壽八十三<lb/>
春湖映空光一碧春日烘雲成五色金堂仙人燕王母<lb/>
雲影波光亂瑶席麟洲别來幾清淺蘭葉萱枝翠如翦<lb/>
<pb n="KR4e0149_WYG_008-5b"/>
笑輪花甲問東風八十三年供一莞楊花撲簾春晝遲<lb/>
鸞笙幻眇朱絃稀瑶環涓秀瑜珥潤戲舞繞膝爭含飴<lb/>
就中一孫俊而奇珊瑚玉樹含春暉擔簦上國未能去<lb/>
幾日目斷孤雲飛西風八月仙桂黄手攜鶚書還故鄉<lb/>
仙人一笑開北堂重簾複幔皆天香男兒悅親寧碌碌<lb/>
作詩獻壽還拭目<lb/>
　　子容讀書京師求此寄壽是秋果高薦詩云有䜟<lb/>
　　殆不虚也<lb/>
<pb n="KR4e0149_WYG_008-6a"/>
　　　三月廿一日書事<lb/>
只合清江坐釣磯等閒誰遣著朝衣緑陰門巷青繩路<lb/>
心逐南雲一片飛<lb/>
小閣垂簾相對紅窄衫低㡌一叢叢歸來有語那能記<lb/>
坐倚東風憶夢中<hi>時初敎内書館</hi>
　　　鄒時鳴父母雙壽<lb/>
玉陛風光動綵裙鵲聲先已報江魚<hi>時鳴奉使便道過家</hi>鸞回兩<lb/>
檢新封敕龍卧三湘舊隱居喜氣併添凝望裏賓筵相<lb/>
<pb n="KR4e0149_WYG_008-6b"/>
壓小春餘無因得與升堂拜長傍紅雲想使車<lb/>
　　　家僮摘槐芽<lb/>
小奴攜筐緑掩苒斜日歸自東鄰家青精未試仙子訣<lb/>
泠淘的見詩翁誇人間正味竟何在天地育物真無涯<lb/>
紫蓴青荇更不惡高秋誰泛三江槎<lb/>
　　　送王約赴河間縣丞<lb/>
平原西北古瀛洲長記征車半日畱山接全燕從地起<lb/>
河分二水帶城流千年王澤詩書古永日丞㕔竹樹幽<lb/>
<pb n="KR4e0149_WYG_008-7a"/>
好去王郎更清白龍門一局未應休<lb/>
　　　挽蘇廷玉<lb/>
到處江湖識此翁幾番傾廩惠疲癃靈巖山下一片石<lb/>
歎息高蹤已夢中<lb/>
　　　何處士賞靜亭<lb/>
萬里松州限蜀川風流幕府重當年籌邊屢上金城略<lb/>
退食還歌菉竹篇意外雲山爭自媚環中風月許誰傳<lb/>
瀼西茅屋長鄰近相望孤鴻落照邊<lb/>
<pb n="KR4e0149_WYG_008-7b"/>
　　　送可晩吳翁<lb/>
十里山塘接虎丘隱翁家近白蘋洲偶來暫别延陵廟<lb/>
欲去還同孺子舟<hi>先生與徐司空同來今復同去</hi>雲裏綵衣高捧日雨<lb/>
中黄菊苦思秋經年正有庭闈念為酌離觴悔逺游<lb/>
　　　送謝司倉<lb/>
寧知信宜邑乃在古高州地接朱鳶近天連碧海浮官<lb/>
倉餘火米土俗罷綿裘莫作炎蒸慮男兒重逺游<lb/>
　　　書饒貢士友愛堂巻<lb/>
<pb n="KR4e0149_WYG_008-8a"/>
江雨紅垂荆樹花草堂千里夢京華無人為續池塘句<lb/>
長向春風憶謝家<lb/>
風雨長安旅食孤夜牎燈火說江湖紅塵下馬東城路<lb/>
來看饒家友愛圖<lb/>
　　　送夏良惠<lb/>
君從澄江來還望澄江去澄江渺千里孰是君歸處連<lb/>
連波上山厯厯沙邊樹長安多親知青雲在指顧一行<lb/>
拂塵衣高意竟莫禦淩江望農烟憩石呼晩渡芳阡笑<lb/>
<pb n="KR4e0149_WYG_008-8b"/>
兒童佳木散徒御問訊釣魚竿汀洲未云暮<lb/>
　　　送宋惟徳分敎池州<lb/>
池陽風物似長沙第一名山是九華輸與能詩宋文學<lb/>
芙蓉影裏岸烏紗<lb/>
　　　送王汝昭考績還南樂<lb/>
鳴玉薫風下紫清日華流采照君明重來一鶚秋期近<lb/>
暫去雙鳬曉翼輕封域未踰關輔地别離無奈故人情<lb/>
歸輪入境應頻駐一路棠隂父老迎<lb/>
<pb n="KR4e0149_WYG_008-9a"/>
　　　送汪縣丞還吳興<lb/>
吳綿百篋練千箱歲占東南第一綱不似朱家貢花石<lb/>
九重龍衮要文章<lb/>
洞庭烟浪接吳興使者歸舟畫裏行浮玉山前萬松底<lb/>
好詩多為別來生<lb/>
　　　題李徵伯扇<lb/>
新雨蕉葉大雲根生晝陰只此可永日何必絃鳴琴<lb/>
　　　題趙希文所藏王孟仁小景<lb/>
<pb n="KR4e0149_WYG_008-9b"/>
柳絲如烟散晴風小桃野樹交青紅芳洲細草何丰茸<lb/>
緑波逺與青天同遥山西入空濛中扁舟兀坐誰氏翁<lb/>
物色似是天隨公驚麏駭鹿不可蹤此日此意殊從容<lb/>
自從挾書朝帝宫十年夢寐勞江東長橋飛盖連垂虹<lb/>
尚想烟雨推孤篷偶然一笑豈易逢丹青信有縮地功<lb/>
燕山六月苦藴隆開軒對此情無窮誰歟往者吾其從<lb/>
　　　送盛世䖍兼簡嚴以徳<lb/>
紅雲千里隔江關容易看君獨往還留得錦箋無恙在<lb/>
<pb n="KR4e0149_WYG_008-10a"/>
不教空到小吳山<lb/>
東河日日望蘭舟逺客新年已倦游為憶相逢話京邸<lb/>
紅菱白藕正清秋<lb/>
　　　書吳通判焚黄巻<hi>通判名暠台州人以旴𣅿尹陞任</hi>
淮甸風煙接海門甘棠隨處緑隂蕃人傳舊徳歌三異<lb/>
帝有新恩賁九原華表月明蒼樹合寶函春動彩雲飜<lb/>
鄉人應悔籯金誤衰草荒墳泣斷猿<lb/>
　　　送楊啓祥<lb/>
<pb n="KR4e0149_WYG_008-10b"/>
楊生畫蘭近無敵揮筆使金如使墨𤣥繒紺楮隨所遇<lb/>
入手光風燦朝日湘江南北幾千里收拾都歸筆鋒裏<lb/>
閒來天上弄秋光落筆便得天顔喜有時片紙出人間<lb/>
傳看一日遍九㕓五侯七貴爭莫致時復揮翰騷人前<lb/>
西風八月吹錦衣<hi>生時為錦衣鎮撫</hi>掉手還向江南歸汀洲蘼<lb/>
蕪寒更緑木葉時傍孤㠶飛回首思君何處切南薰殿<lb/>
裏午風微<lb/>
　　　送徐中行南京工部<lb/>
<pb n="KR4e0149_WYG_008-11a"/>
痩石亭前倚曉風十分凉意小橋東雨餘楊柳秋仍緑<lb/>
露下芙蓉晩更紅情至怕聞千里别㑹疎猶喜一尊同<lb/>
畱都宫苑稀程作高詠還應不負公<lb/>
　　　八月六日周北野宅尊鄉㑹雨不能赴先是予<lb/>
　　　　招客亦值大雨<lb/>
秋雨亦無賴偏欺我與君每當開燕日故作滿城雲未<lb/>
說初春旱何如後夜聞一般尤足恨紅濕從伶裙<lb/>
　　　孝松為故華亭貳尹吳君賦<lb/>
<pb n="KR4e0149_WYG_008-11b"/>
君昔哦松古華亭我方挾書游縣城流風善政尚能憶<lb/>
未省至孝通神明郎君京華報君訃握手道邊雙涕横<lb/>
潛光隱徳有如此如君豈獨堪為丞乾坤茫茫日月速<lb/>
斯人已復從先塋塋前鬱鬱萬松樹總是君手栽培成<lb/>
鄉人重君不忍斥指㸃蒼翠歌儀刑秋霜春雨幾悲愴<lb/>
大篇長句何鏗鍧松兮節操本自貞何幸遇君増令名<lb/>
田家紫荆尚千歲何况美與參騫并我歌孝松君敬聴<lb/>
古來萬化由家庭行將東海甘棠樹并入朱絃流頌聲<lb/>
<pb n="KR4e0149_WYG_008-12a"/>
　　　鄉人徐景暉老而喪子遊京師意象悲甚將别<lb/>
　　　　贈此<hi>子美卿好學早卒</hi>
早向丹山識鳳雛十年清夢隔江湖偶來聚首驚霜鬢<lb/>
忽漫長歌缺唾壺春雨南洲<hi>君號也</hi>生杜若夕陽西崦近<lb/>
桑榆扁舟揮手渡江去從此人間謝畏途<lb/>
　　　東海先生有表弟褚君跛一足先生呼為鷓鴣<lb/>
　　　　叟輸賦入京求此詩<lb/>
有叟有叟名鷓鴣壯年意氣亦豪疎豪行不顧一足拘<lb/>
<pb n="KR4e0149_WYG_008-12b"/>
苦吟贏得全身癯有兒不令左右扶獨攜短笻朝帝都<lb/>
縣吏睢盱索官租兒職催科翁代輸輸完婦子得寧居<lb/>
老身健在百不虞西風官亭傾别壺亭樹啞啞啼乳烏<lb/>
似是憂翁步趦趄烏不能言意有餘何不啼向吳城隅<lb/>
　　　宋宫蹴踘圖<lb/>
甲馬營中五色光天將一統付真王後園踏踘寧為戲<lb/>
猶有蕭孃卧榻傍<lb/>
　　　宫體四首次良金韻<lb/>
<pb n="KR4e0149_WYG_008-13a"/>
鳷鵲樓深月到遲倚闌閒弄玉參差侍鬟記得新腔去<lb/>
又向花間教雪兒<lb/>
水殿凉多夢易醒昭陽歌吹隔青冥絳紗還有同來伴<lb/>
奉帚金門候曉星<lb/>
領得銀環奈别何更煩同伴畫雙蛾一般昨夜龍池雨<lb/>
偏有垂楊葉上多<lb/>
瑪瑙階邊蛺蝶花玉闌低轉畫廊斜大家近日親經史<lb/>
不向宫門候小車<lb/>
<pb n="KR4e0149_WYG_008-13b"/>
　　　題畫送夏時臣尹龍游<lb/>
紅葉西風吹客衣江邊行李立多時舟師亦解衢人喜<lb/>
横櫂中流歌竹枝<lb/>
　　　新安鄭氏四節坊<lb/>
衛亂共氏理周興比干封義節本天授襃揚繫皇風閒<lb/>
披新安志仰企滎陽宗烈烈四女士允為男子雄世運<lb/>
有遷革英風浩無窮高閎麗雲漢大字騰蛟龍在殷比<lb/>
三仁於宋齊五忠世有長樂老此地無經從<lb/>
<pb n="KR4e0149_WYG_008-14a"/>
　　　送少師謙齋先生致政歸義興<lb/>
逢掖登庸玉帶歸近來親見古應稀兩朝舊學傳黄巻<lb/>
一代完名暎紫微西洛園池增勝槩東城冠蓋掩前輝<lb/>
門墻賸有摳趨地還許相從認釣磯<lb/>
　　　題畫馬<lb/>
吳興公子人中英文學之外百藝精龍紋鳥跡窮變態<lb/>
落筆萬類無潛形畫家難工在狗馬即物計數皆天成<lb/>
平生所見凡幾本如形在鑑影在燈君家此幅得何處<lb/>
<pb n="KR4e0149_WYG_008-14b"/>
真跡似是來吳興前行三匹駿且獰急鞚恐作蛟龍騰<lb/>
一匹顧類未肯行一匹欲卧垂青纓中間一匹骨如堵<lb/>
四蹄猶帶交河氷紫衫奚官髮鬅鬙胡靴短靿帶紅鞓<lb/>
當年内廏事毛仲幾隨仙仗過華清興亡百變物盡化<lb/>
惟有遺跡留丹青摩挲絹素三歎息毛鬛似覺雄風生<lb/>
君不見千金尚買死後骨此馬此人君勿輕<lb/>
　　　塞上謡<lb/>
十月龍沙百草乾嫖姚乘勝逐呼韓關中更有蕭丞相<lb/>
<pb n="KR4e0149_WYG_008-15a"/>
千里無憂給餉難<lb/>
千頃膏腴紫塞秋健兒耕作貴人收金城遺跡猶堪按<lb/>
只在忠良與國謀<lb/>
　　　題松鶴圖為周太守壽<hi>同年時敏之父</hi>
翩翩雙白鶴飛自瑶臺陰𤣥裳既修整縞袂亦蕭森喬<lb/>
林縱逺步虛壑引清音俛仰各有得逍遥清澗潯達人<lb/>
事當世雅志本雲林懸車不待歲戢羽思高尋何異松<lb/>
間鶴飄颻雲漢心嘉誕賓友集初筵列朋簮鳴絲送㫖<lb/>
<pb n="KR4e0149_WYG_008-15b"/>
酒抗節起高吟白日麗華棟簮犀炫鉤金招要香山翁<lb/>
笑傲白雲岑嵗嵗但如此焉知寒暑侵<lb/>
　　　鄒靜修挽詩<lb/>
好景耆年正合閒背堂花竹面樓山祖風田畫交游裏<lb/>
家法王凝伯仲間塵夢一宵驚汗漫舞衣當日記斕斑<lb/>
<hi>君以初度日卒</hi>傷心玉井峯頭葉誰共滄洲載月還<hi>君有舟名玉井蓮</hi>
　　　陳清泉挽詩<hi>永嘉人止齋之後年九十一有子十一人孫五十四人曽孫三十一</hi>
　　　　<hi>人𤣥孫八人</hi>
<pb n="KR4e0149_WYG_008-16a"/>
短世匆匆春夢同蜉蝣蜾臝空西東眼中夀考已如此<lb/>
膝下子孫誰似公紀徳前身太丘長游仙此去雲臺翁<lb/>
清風來往鴈山下應笑白髮悲兒童<lb/>
　　　題姜少卿廷憲墨竹<lb/>
草草臨池墨蕭蕭落葉風高情不可見悵望越江東<lb/>
　　　送程克晦<hi>篁墩先生族弟</hi>
春陽遲遲風奕奕灤河潞河凍俱釋河邊官栁千萬株<lb/>
一一長條麴塵色小車載酒沿堤去目逐行舟不能住<lb/>
<pb n="KR4e0149_WYG_008-16b"/>
攀條弄色臨晩風却憶前年别君處君家奕世廊廟人<lb/>
蹔蹶霜蹄何足云南山積書充四庫西洛奥㫖窮三墳<lb/>
山深晝長風日美把巻臨流思千里有書數寄南來鴻<lb/>
慎勿待建鄴西風吹桂子<lb/>
　　　秦一元自通山尹調歸善李文瑞索詩送之<lb/>
青雲早折桂林枝鄂渚鳴琴有去思為愛羅浮峯頂月<lb/>
清光猶得照朱絲<lb/>
　　　陳汝礪憲使自雲南入覲陞左方伯<lb/>
<pb n="KR4e0149_WYG_008-17a"/>
朔雲逢入覲南紀送歸藩地昔埋輪舊官今列岳尊氷<lb/>
霜回晩烈風日散春温定遣炎州物秋毫識帝恩<lb/>
　　　東圃題陳明之菊期南夫二郎<lb/>
日出東軒積雪融菊芽蘭茁競春工君看石畔叢叢碧<lb/>
已辦西風一丈紅<lb/>
　　　吳汝玉自公安赴㑹試以例格不許<lb/>
吳郎自負知何似一落荆南便十秋夜榻偶然同舉酒<lb/>
春風幾處獨登樓名塲接軫分胡越劒氣中宵看斗牛<lb/>
<pb n="KR4e0149_WYG_008-17b"/>
已識行藏非在我江湖何地不優游<lb/>
　　舊例乙榜敎職九年許㑹試丁未以就職者少减<lb/>
　　至六年丙辰入試者多復奏限實俸兩考汝玉坐<lb/>
　　此空行後一舉仍丁未例<lb/>
　　　月樓為楊尚絅賦<lb/>
飛蓋橋頭踏月華順流東去是君家曉風依約憑闌處<lb/>
隔浦金盆漾淺沙<lb/>
層軒高棟切雲浮縱有闌干不礙秋誰在隔江歌水調<lb/>
<pb n="KR4e0149_WYG_008-18a"/>
清寒重憶廣庭游<lb/>
　　　題王敬止所藏陳明之菊二首<lb/>
雲根翳金英零露雜芳草憶昨南山行相逢正秋曉<lb/>
王郎東使年金緋照雲海<hi>封朝鮮賜金帶白澤衣</hi>餘輝賁園芳歲<lb/>
晩猶采采<hi>菊名紫袍金帶</hi>
　　　偶書<lb/>
萬事人間不可期雲中日日候來儀九苞自愛桑榆暖<lb/>
慙愧西風碧樹枝<lb/>
<pb n="KR4e0149_WYG_008-18b"/>
魚腹隱刀猶可測牛頭有角豈難知寒泉渴飲真破甑<lb/>
更向青冥學忍飢<lb/>
　　　李方伯挽詩<lb/>
玉節新移自汴郊緘題千里託神交有懷旱歲為霖雨<lb/>
無地青山酹束茅南楚遺民怨芳草西江歸櫬泣潛蛟<lb/>
諸郎不忝長平裔雲路爭看麗九苞<lb/>
　　　書感<lb/>
山陰青裙姥家有雪色鵞右軍往觀之烹鵞候烟蘿入<lb/>
<pb n="KR4e0149_WYG_008-19a"/>
門訪所聞盤饌紛前羅姥意豈不勤客來其謂何相知<lb/>
古云難即此感人多咄哉悠悠者何必皆操戈<lb/>
九十百里半一簣千仞基少壯必有立晩節乃堪持感<lb/>
彼日暮者睠此青陽時婉孌不自愛瓦裂當告誰<lb/>
　　　袁澄夫顧東曙寄詩各次其韻<lb/>
夜歸連得故人詩二妙誰令聚一時感舊不知吾慷慨<lb/>
論才寧合子棲遲花當春半方堪賞杯到愁來只自持<lb/>
只尺龍潭笑游地扶揺今日望天池<lb/>
<pb n="KR4e0149_WYG_008-19b"/>
生世端如雪上鴻一尊猶記别時同雲山有夢尋常到<lb/>
江水無情日夜東未許文章真我輩尚餘禮樂待諸公<lb/>
他年只恐西亭鶴哀怨西風繐帳空<hi>東曙有清世巢由恐未公之句</hi>
　　　送胡仲光分務清江浦<lb/>
計省郎官白髮新掄才元是玉堂人不將粉黛從時樣<lb/>
儘有風流愧後塵淮海又成千里别山林猶是十年身<lb/>
秋風㑹有離羣思還向清江采白蘋<lb/>
　　　送林光甫分敎上猶<lb/>
<pb n="KR4e0149_WYG_008-20a"/>
行盡西江是上猶南來五嶺入雲浮官曹不厭詩書冷<lb/>
風物且為山水留虛市早春梅子大畬田初夏稻花稠<lb/>
公餘我欲煩騎馬一訪張公鐵漢樓<hi>張東海守南安重起此樓</hi>
　　　沙陽徐復禮持曹宗孝書來却歸省親還赴南<lb/>
　　　　雍秋試<lb/>
劒嶺西南不斷青七峯羅立鳳岡横絃歌里俗誇新尹<lb/>
江海奇珍見此生逺信恰隨春鴈至歸心先逐暮雲征<lb/>
扶揺更覺南溟近為想西風六翮輕<lb/>
<pb n="KR4e0149_WYG_008-20b"/>
　　　寄壽何以仁御醫用匏翁韻<lb/>
松間倚几逐隂遷竹裏茶鐺掃葉然老去益知閒有味<lb/>
丹成不恨世無傳<hi>君子九傳善醫</hi>風塵笑我方為客雲海如君<lb/>
更羨仙翹首碧山叢桂底一尊相屬定何年<lb/>
　　　送譚貢士拱之入南雍<hi>同年雅祥從子</hi>
陋巷頻煩枉刺箋入門風格故翩然雲衢繼美看諸父<lb/>
璧水蜚英及壯年師友盡觀南國士平安時報上江船<lb/>
清秋桂子金陵月還比長安一樣圓<lb/>
<pb n="KR4e0149_WYG_008-21a"/>
　　　送丁指揮<lb/>
丁將軍家習武身好文一生讀書思致君君門射䇿不<lb/>
得意俛著兠鍪髪如蝟男兒豈必皆明經叔皮定逺俱<lb/>
成名陰山尚有强梁客聴我秋弓霹靂聲<lb/>
　　　送任希賢分敎雲和<lb/>
古栝風煙接四明舊家文學最知名<hi>任本奉化人松鄉先生之後</hi>承<lb/>
恩尚及青氊在懷土潛驚白髪生春雨菁莪遥送喜秋<lb/>
風棠棣獨關情<hi>時怡菴助敎太學</hi>祗應此後池塘夢長共飛雲<lb/>
<pb n="KR4e0149_WYG_008-21b"/>
繞鳳城<lb/>
　　　題書堂二小畫<lb/>
收却吳蠶八繭絲草蟲連夜促鳴機内家見此誰能解<lb/>
游子江南正憶歸<lb/>
蒹葭倚空未老蓼花被水初紅我覺蜻蜓得意翾飛來<lb/>
往薰風<lb/>
　　　兩峯書屋<lb/>
青山相對起我屋住中間讀書有時倦曳履看青山<lb/>
<pb n="KR4e0149_WYG_008-22a"/>
峯頭雲氣來飛翠入牎戸相逢載酒人却度前岡去<lb/>
攤書石牀上偶坐牎前樹微風山半來松花落無數<lb/>
斜陽度西嶺返照松下石莓苔新雨過灼爍炫金碧<lb/>
湖東海月出山半竹牎虛斜白櫺間壁分明見蠧魚<lb/>
明月照前峯影向北峯落幽人夜啓扉驚去松梢鶴<lb/>
湖頭三尺雨峯頂雲一寸雨止山依然琴書得餘潤<lb/>
自有兩峯來幾人此高卧掩巻問青山岩花向人墮<lb/>
　　　春試鎖院日聞刑部奏舉邵郎中天衢任方面<lb/>
<pb n="KR4e0149_WYG_008-22b"/>
　　　　衆許作詩送行已而得福建按察副使<lb/>
剡報初傳自棘闈使星今已向東維一時戲語今成䜟<lb/>
兩月清歡合有詩<hi>是嵗三月二日揭曉</hi>雲近紫垣明繡豸日臨滄<lb/>
海動朱旗還朝便作三年别未放秋霜㸃鬢絲<lb/>
　　　送徐子容下第歸洞庭<lb/>
長安城中十日雨馬首不見纎塵飛羣峰逺想湖上碧<lb/>
一鶴獨向秋前歸青雲緩步更自穩寶劒頻拭還増輝<lb/>
江頭今夕誰共語船牎落月明絺衣<lb/>
<pb n="KR4e0149_WYG_008-23a"/>
　　　何丘山生日㑹以疾不赴<lb/>
西第南樓迹已塵北軒長夏更宜人<hi>丘山兩歲頻徙居</hi>年華如<lb/>
此便千古湯餅不須愁衆賓炎日病軀妨躍馬緑隂高<lb/>
栁正欹巾一番又負花前醉遥聴笙歌聒四鄰<lb/>
　　　湘水飛雲<lb/>
客有瀟湘意新圖展白雲天邊幾晴雨坐裏日氛氲聚<lb/>
愛桑陰茂行憐鴈影分新年多喜氣五色變龍紋<lb/>
　　　西苑觀太液蓮圓殿古松及進氷者各記以詩<lb/>
<pb n="KR4e0149_WYG_008-23b"/>
亭亭芙蓉花獨出清沚中青天飛綵雲墮此明鏡空杲<lb/>
日耀華色炯然臨曉風天質豈不麗自無桃李容窈窕<lb/>
靈洲逺逶迤仙苑通永謝蔓草纒寂寞甘自紅<lb/>
層城出雲雨其上多古松但觀鬱蒼蒼莫記植者功衆<lb/>
鳥不敢棲恐是跋地龍迴影拂金瓦踈枝吟天風翠華<lb/>
有時來綺繡交玲瓏吾聞泰山植恥受秦人封物巨宜<lb/>
有靈時清多幸逢培植不厭厚乾坤固無窮<lb/>
凌人慎時令初夏進寒氷天闕自曠迥龍樓晨更清金<lb/>
<pb n="KR4e0149_WYG_008-24a"/>
盤未及薦洞户秋風生瑶姬玉筍指仙袂六銖輕持玩<lb/>
更調笑柔纎映紅明豈識單衣子衝寒鑱沍溟<lb/>
　　　王漢英通政母八十<lb/>
銀臺先生髮如漆太君高堂新八十朝回迎客花底揖<lb/>
花枝拂衣紅一色折花奉觴拜膝席君家太君藐姑射<lb/>
太君霑醉朱顔溢鸞笙入房侍兒掖後堂歌聲綵雲隔<lb/>
主人畱賓還促席青衣傳語催勸客太君萬壽客無出<lb/>
從此年年作生日記取明朝是重七<lb/>
<pb n="KR4e0149_WYG_008-24b"/>
　　　題顔山人畫送劉可大先生歸五羊<lb/>
山人胸中山萬重傍吞雲夢涵太空落筆天機横復縱<lb/>
須㬰萬象分纎穠大山盤盤雲與連小山江面如浮煙<lb/>
江長山逺望不極彷彿孤帆疑上天高岩飛流散氷雪<lb/>
轉出深林凡幾折上方臺殿空煙霏下界塵囂此中絶<lb/>
林回路轉地益清垂楊一徑通幽亭先生高坐客不去<lb/>
終日扁舟相對樹平橋淺水帶逺村青林茅屋春氲氲<lb/>
兒孫生長不相識雞犬有時中夜聞山人昔年侍明光<lb/>
<pb n="KR4e0149_WYG_008-25a"/>
填門造請皆侯王熊姿犀角日㸃綴局束不奈冠與裳<lb/>
兹圖曠逸知有以無乃賜金歸去放筆臨瀟湘風流太<lb/>
史同州彦乞歸幾奏金鑾殿離觴載舉索我歌不覺飛<lb/>
蠅汚東絹山人山人今有無江湖落日愁煙蕪玉堂揮<lb/>
翰須健手碧山長嘯非良謨北來倘有陽關意好寫瀛<lb/>
洲春燕圖<lb/>
　　　七月十五日久旱而雨同啓衷給事送林宗清<lb/>
夜牎題詩風雨集想得行人喜欲狂領取官河三尺水<lb/>
<pb n="KR4e0149_WYG_008-25b"/>
連宵通牐放歸航<lb/>
左諫聲華日月邊故人身到九重天山中桂樹今無恙<lb/>
好賦淮南第二篇<lb/>
　　　陸儀賓使還過吳省親<lb/>
蕭史乘鸞去千秋尚綵衣來陪雙闕拜行望五湖歸故<lb/>
老爭先覩高堂謝夕違山迎秋晩翠門映海東暉腰䮍<lb/>
金重絡芙蓉畫兩旂舞疑天上别歌聴月中稀仙醴頻<lb/>
添蟻宫羅疊送緋一尊歡不盡又逐彩雲飛<lb/>
<pb n="KR4e0149_WYG_008-26a"/>
　　　題野莊巻<lb/>
秋風吹庭樹落葉滿空除閒尋野莊句感我丘園居丘<lb/>
園正收穫此日樂有餘親交亦相念奈此川陸迂爾莊<lb/>
復何許言在南浦隅同處百里間原田料相如欲往念<lb/>
未可撫時空鬱紆聊詠寄吾志行哉歸荷鋤<lb/>
　　　送石城李先生祭告闕里<lb/>
簮紱清齋出禁林尼山秋色正蕭森雷風豈有金縢警<lb/>
玉帛深懸黼座心此日羮墻親仰止平生海岱快登臨<lb/>
<pb n="KR4e0149_WYG_008-26b"/>
皇華不用歌離别併入新宫播雅音<lb/>
　　　送湯堯徳從事西川<lb/>
好去皇華使相將萬里行氷霜烏府節風物錦官城驛<lb/>
騎春山麗文書夜案清成名在年少鄉社莫牽情<lb/>
　　　九日招天章<lb/>
薊北江東路幾千萬重心事别三年官程算得無多日<lb/>
莫為淵明靳酒錢<lb/>
　　　篁墩先生挽詩<lb/>
<pb n="KR4e0149_WYG_008-27a"/>
理學龍門後文章太史公蜚騰當景運簡注切淵衷載<lb/>
筆皇猷潤傳經帝業崇芬華霑草木名姓熟兒童琬琰<lb/>
鐫磨徧川源滌溉空為霖須海内騎尾忽天東往事浮<lb/>
雲改遺書列屋充掀髯懷指授擿埴歎顓蒙悵望仙衢<lb/>
逺追攀逸駕窮南山秋月夜愁斷白楊風<lb/>
　　　進士熊世芳太僕陸獻臣先生令新建時所造<lb/>
　　　　士也奉使過家先生賦詩為其尊人壽要予<lb/>
　　　　同作<lb/>
<pb n="KR4e0149_WYG_008-27b"/>
邂逅春風識鳳雛又隨羣彦送軺車人看白髮迎門日<lb/>
路是青雲發軔初壽酒正宜桑落後舞衣猶帶御香餘<lb/>
只應喜殺洪都尹親見揮金為買書<lb/>
　　　彭景武出守過家索詩為其尊人壽<lb/>
振鐸俱成績懸車不待年青山同洛社紅日在堯天名<lb/>
徳存諸老勲庸付後賢庭趨看五馬堂集記三鱣天與<lb/>
齡如鶴人知祖姓籛壽杯醲若露仙果大於拳儼雅吳<lb/>
黌像飄揺蠡浦船<hi>吳中學舎有生祠蠡浦公所居也</hi>聖恩殊未艾玉帛<lb/>
<pb n="KR4e0149_WYG_008-28a"/>
竚登延<lb/>
　　　與原復飲時章宅夜冒雪歸馬上聯句<lb/>
灞橋詩思玉河東客散重城夜向中<hi>原復</hi>皓白暗欺雲路<lb/>
月<hi>清</hi>清寒時拂帽簷風<hi>原/復</hi>十年江外孤篷逺<hi>清</hi>此夕燈<lb/>
前一盞同<hi>原復</hi>明發趨朝看晴景水精渾琢大明宫<hi>清</hi>
　　　次日夜酌用前韻<lb/>
明朝塵海各西東莫惜清歡此夜中韻好不妨還用雪<lb/>
<hi>清</hi>杯深那復畏衝風閱來世事常多感<hi>原復</hi>語到心期每<lb/>
<pb n="KR4e0149_WYG_008-28b"/>
自同<hi>清</hi>飛矢奪梟成一笑揷花猶憶醉南宫<hi>原復瀕時原復  敗</hi>
<hi>得梟矢而均</hi>
揷花猶憶醉南宫尊酒三年此㑹同<hi>原復</hi>嘉績已看書上<lb/>
考醉吟何惜到春風楸枰的厯棊分角壺耳鏗鍧矢躍<lb/>
中<hi>清</hi>回首不堪凝望眼白雲長滿五湖東<hi>原復</hi>
　　　李叔淵父壽七十八<hi>學職致仕受封</hi>
世味真應染指休太行千畝即菟裘天書有寵紅裁錦<lb/>
春酒無時緑滿甌到處煙霞宜杖屨㑹心花鳥自林丘<lb/>
<pb n="KR4e0149_WYG_008-29a"/>
新年八十相將近更伴莊椿一度秋<lb/>
　　　御醫楊信之故宅在玉河東涯有花竹山石之<lb/>
　　　　勝時行借居有作次韻<lb/>
滿城車馬此堂閒招隱真堪賦小山花竹四時春不斷<lb/>
琴書列屋晝常關開尊又喜逢青眼攜手還思弄碧潺<lb/>
<hi>僕曽寓其北鄰</hi>却怪相期數相迕早朝常隔殿西班<hi>兵科立御道西</hi>
　　　記十一月十九夜夢<lb/>
夜夢飛行萬山頂下視黄河如汲綆<hi>二句夢中作</hi>仰觀明星<lb/>
<pb n="KR4e0149_WYG_008-29b"/>
萬銀餅青天倒垂碧瑶鼎大冶神光赤霞炯我暫窺之<lb/>
百夫警東北𤣥雲突如猛上衝層霄失參井若華欲舒<lb/>
震方炳人間寂寥萬物瞑<lb/>
　　　送原復<hi>臘月朔行將過家為尊甫封君夀</hi>
闕下恩光動錦袍東行未覺故山遥雲當驛路還停馬<lb/>
酒溢春杯擬頌椒歸日諸園花併發拜時雙鬢雪全消<lb/>
何因暫作稱觴客醉擁藍輿過午橋<lb/>
　　　江西傅生復立其逺祖學士初菴書院於其鄉<lb/>
<pb n="KR4e0149_WYG_008-30a"/>
　　　　體齋宗伯先生屬為賦詩<lb/>
前朝學士有聞孫能讀家書習舊聞逺道不辭來上國<lb/>
名山時為訪遺文青氊次第還初觀白馬聯翩向暮雲<lb/>
遥憶精廬清夜永一燈還與列齋分<lb/>
　　　次石樓太史和陳時雨大行劉汝中中舎東圃<lb/>
　　　　聯句韻<lb/>
病學安心未有方清齋聊欲寄僧廊簷花細雨思公甚<lb/>
塵海西風為底忙薝蔔定應誰共嗅醍醐遥羨獨先嘗<lb/>
<pb n="KR4e0149_WYG_008-30b"/>
石翁妙語清人骨吟斷東軒一縷香<lb/>
　　　庭樹着雪宛若梅花遣興一首<lb/>
朔風吹庭樹歲晩益蕭疎同雲散微雪披拂下寒虛旖<lb/>
旎輕㸃綴芳華在須㬰感此歲寒物念我田園居豈不<lb/>
信假合憑軒亦欣如<lb/>
　　　冬夜徳卿希大徴伯過訪<lb/>
良夜賓友集開尊坐南軒華月照兩楹熾炭回春暄妙<lb/>
語入肯綮雅歌振清温共言㑹晤難菲惡愧盤飱且復<lb/>
<pb n="KR4e0149_WYG_008-31a"/>
延兹賞明發又塵樊<lb/>
　　　雪中思南夫迥碧樓戲簡<lb/>
迥碧新題幾首成無人曽見雪天清晩來劇有山陰興<lb/>
憶著袁安未敢行<lb/>
　　　時雨用東圃韻寫懷兼惠栁木壺矢<lb/>
束矢形裁出薊方幾陪陳榻署東廊<hi>時雨寓行人司</hi>爭梟解奪<lb/>
由基巧失笑曽聞玉女忙分遺却隨詩併至試投誰合<lb/>
酒先嘗春風有約應非逺拍瓮新醅夜已香<lb/>
<pb n="KR4e0149_WYG_008-31b"/>
　　　臘月廿三日飲徳卿宅用涯翁齋居聯句韻<lb/>
良游集南園秉燭向深夜盟尋舊雨餘坐想重茵藉墻<lb/>
隂有殘雪鄰酒方索價西瞻太行峯皓白欺二華兹惟<lb/>
藏春塢豈伊淩風榭洪爐赫彤霞餘香裊檀麝牎明疑<lb/>
若空簷短不留罅吟苦愁後成棊勍鬭先下翻思前夕<lb/>
裏高宴久已罷逺鐘送深更疲僕催早駕顧兹蚓竅鳴<lb/>
試我蠅頭寫得雋豪屢揮沈思首頻亞忽看山月高顧<lb/>
影獨驚詫情兼賓主忘氣已芝蘭化諸公信自賢此夕<lb/>
<pb n="KR4e0149_WYG_008-32a"/>
頗堪訝招要入拘牽窘迫自閒暇詞非石鼎工酒罄金<lb/>
罍瀉明朝逐餘歡此榻寧許借<lb/>
　　　除夕招王徳馨<lb/>
客舎長安嵗屢遷屠蘇明日又新年共君只向燈前醉<lb/>
免與兒童計後先<lb/>
　　　送僧還玅嚴已未齋居泰魯山僧舎作<lb/>
鶴城西北古招提十載長安夢不迷我正憑闌送歸目<lb/>
君來卓錫話留題邯鄲枕裏三生速瀛海天南一鴈低<lb/>
<pb n="KR4e0149_WYG_008-32b"/>
幽徑小軒何日到碧流長繞畫廊西<lb/>
　　　再賦<lb/>
夜宿端公房念與永公别青燈淡疎櫺起坐見微月野<lb/>
鶴飛無定籠鷹動遭掣翩然思南翔神爽渺飛越精藍<lb/>
古城隈臺殿高嵽嵲幽房回曲徑只尺人境絶公持桑<lb/>
下意我憶雲門襪他年續清游還放西潭枻<lb/>
　<lb/>
　東江家藏集巻八<lb/>
</p>
<p>
</p>
  </div>
</body>
</text>
</TEI>
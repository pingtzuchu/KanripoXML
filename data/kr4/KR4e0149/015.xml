<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十五<hi>中集十一</hi>
                </head> <lb/>
    <p>
<pb n="KR4e0149_WYG_015-1a"/>
欽定四庫全書<lb/>
　東江家藏集巻十五<hi>中集十一</hi>
　　　　　　　　　　　　　明　顧清　撰<lb/>
　北游稿<lb/>
　　詩六十首<lb/>
　　　庚辰正月過海子橋望西山晴雪爛然<lb/>
湖橋栁色已津津囘首西山潑爛銀天意自知寒不久<lb/>
併將竒麗作新春<lb/>
<pb n="KR4e0149_WYG_015-1b"/>
　　　敬亭見和山行有李杜齊能之句雖主押韻而<lb/>
　　　　亦非所當也因歌奉答拜寫近懐<lb/>
梧檟不雜中林蒸詩人以來稱杜陵公才本髙心獨下<lb/>
退與元白圖中興山行一篇如見我捫蘿踏雪幾凜兢<lb/>
時從雅淡出竒麗少年斂手不得矜三陽改歲萬物泰<lb/>
和氣上與游雲凝清河沙河栁色動近山已有游人登<lb/>
南飛六驥想囘首足底不見隂山冰甘泉荷槖事已逺<lb/>
洛橋軔車材弗勝破除寂寞賴公等往往郵筩侵夜燈<lb/>
<pb n="KR4e0149_WYG_015-2a"/>
朝來雪篇更雄富無復珠貝論升朋五湖煙艇未許上<lb/>
灞橋驢子還堪乘已聞羔韭畢春祀佇見柴燎中天升<lb/>
平安夜火報不絶似有車騎來増増蘭臺執簡公未老<lb/>
長楊奏賦吾猶能掃妖滅恠止一筆取青嫓白應千層<lb/>
眼前却有兩物惱中山狡兔剡溪藤<lb/>
　　　春雪敬亭用前韻再答<lb/>
西山落日雲蒸蒸漫衍澗谷彌岡陵曉窓夢破聞掃雪<lb/>
失喜一笑披衣興天街大有隔歲伴羸馬前日猶凌兢<lb/>
<pb n="KR4e0149_WYG_015-2b"/>
常言三白兆豐稔民病亟矣天須矜從風初學栁絮舞<lb/>
綴樹旋作梅花凝素娥晨朝紛下女玉龍夜戰迷先登<lb/>
瓦罏煙焰坐不暖起視膽瓶膠作冰前年冬温人苦疾<lb/>
往歲雨多苗弗勝新春得此喜可說光景十倍鼇山燈<lb/>
忘懐一任鴻寄跡耐久正愛霜為朋淮西剡曲總佳話<lb/>
萬騎孰與扁舟乘愁來呼酒徑一醉斟酌不計斗與升<lb/>
長安薪炭已如玉又報米價江南増<hi>是日有鄉人至</hi>開門髙臥<lb/>
吾豈敢手挽溝壑嗟無能登樓望山一舒嘯銀屏玉案<lb/>
<pb n="KR4e0149_WYG_015-3a"/>
髙崚層何當致我此中去看煑雪茗燒枯藤<lb/>
　　　十二日㑹東亭三江舉杜韻各賦<lb/>
瞢騰十日春光裏又到東亭把酒時餘寒勒雨强作雪<lb/>
東風蕩栁欲成絲<hi>是日大雪而不寒</hi>氣序暄凉催旦暮路岐南<lb/>
北有歡悲尊前且莫思閒事滿眼鶯花總要詩<lb/>
　　　生日三江石潭攜酒見過且以詩補夀六十次<lb/>
　　　　韻爲謝<lb/>
生辰何幸偶羣龍一笑吾翁若亦翁為涉歲年知冷暖<lb/>
<pb n="KR4e0149_WYG_015-3b"/>
懶從蓍歴問窮通能詩未許澄江朓愛客何妨北海融<lb/>
看取向來歌舞地玉梅零亂綵雲空<hi>前十日收諸權倖家歌兒舞女載道</hi>
丹砂未就鼎中龍黄歴頻催鏡裏翁韋曲園林三月夢<lb/>
蓬山舟楫幾年通燈花入夜偏能喜鬢雪逢春可得融<lb/>
為問此時公不醉百壺留取待誰空<lb/>
　　　鄉年友程御史良用子然隨計來見喜君之有<lb/>
　　　　後而惜其年之不永也詩以弔之<lb/>
相逢問訊一悲凉囘首江雲宰木長千古交期只文字<lb/>
<pb n="KR4e0149_WYG_015-4a"/>
百年心事有冰霜身因許國終羇旅<hi>君歿於浙東行臺</hi>天以餘<lb/>
忠付兩郎髙臥九原無復恨此生曽不愧冠裳<lb/>
　　　送甌濱謁陵用三江韻時方南征<lb/>
奉禮晨趨左掖朝鳴鑾囘首屬車遙神靈灞滻瞻如在<lb/>
氛祲江淮坐已消迎燕暖風初應律壓塵輕雨不崇朝<lb/>
光明更有西陵月偏照宗臣奠桂椒<lb/>
　　　夀韓司徒貫道<lb/>
洪洞老仙初八十曽見垂紳立大廷風雲一變嗟人世<lb/>
<pb n="KR4e0149_WYG_015-4b"/>
林壑三秋即幔亭黄髪正宜松菊伴紫霄相續鳳凰翎<lb/>
<hi>公諸子皆在仕途</hi>欲知後進瞻依切長傍弧南候景星<lb/>
　　　四月十三日同時敏送仲玉景和歸途有感作<lb/>
漠漠輕雲淡淡風御溝溶漾落花紅一畨離别中年後<lb/>
千里河山夕照中垂角故人霜兩鬢<hi>時敏景和皆童稚交今皆老矣</hi>闗<lb/>
心岐路草連空歸來稚子迎門笑何日親交送阿翁<hi>時求</hi>
<hi>歸未得</hi>
　　　酒熟招時敏及諸貢士飲用其韻<lb/>
<pb n="KR4e0149_WYG_015-5a"/>
青杏林間臘酒開綠蘋江外故人來客身無病心無事<lb/>
有約相過不用催<lb/>
　　　定菴夀詩<lb/>
明年詩社合更年八十九囘秋月圓紅燭猶能暎緗巻<lb/>
烏紗曽不愧青天三更海鶴通仙夢<hi>公去年夢人抱一鶴貽之明日予寄</hi>
<hi>詩適至</hi>八曲鱸魚上錦筵獨拜尊前知有日客星今列五<lb/>
湖偏<hi>已得冊封差待駕囘發命故云</hi>
　　　走筆和時敏客中寫懐<lb/>
<pb n="KR4e0149_WYG_015-5b"/>
擾擾蚊䖟倦撲縁欲將朝槿待椿年清江白石風塵外<lb/>
鳳閣龍樓日月邊騕褭名駒爭駿捷修羅天女漫雄妍<lb/>
落花芳草天涯遍囘首千門一悵然<lb/>
　　　出郊<lb/>
小隊黄衫簇絳燈春來幾度出郊行桃花結子楊花盡<lb/>
只有䕷蕪滿路生<lb/>
　　　五月朔大雨新霽瑤空湛然西山翠色可挹<lb/>
雷雨千峰過乾坤萬里清天街一囘望無限古今情<lb/>
<pb n="KR4e0149_WYG_015-6a"/>
　　　和時敏病中寫懐端午日作<lb/>
紅芳滿地綠隂殘風雨中宵送曉寒有客靜邊時得句<lb/>
幾人忙裏欲辭官且斟内苑菖蒲綠休憶炎州荔子丹<lb/>
<hi>君先任閩中</hi>看得此身同逆旅不妨隨處託交懽<lb/>
　　　明日看牲囘作<lb/>
塵沙不動午風輕<hi>時頻日大風</hi>閶闔西垣小隊行白日正當<lb/>
龍尾道青山故繞鳳凰城<hi>舊看牲夕往宵還</hi>虞郊玉帛羣靈格<lb/>
漢帝旌旗四海平安得升中告成事萬人歌舞入瑤京<lb/>
<pb n="KR4e0149_WYG_015-6b"/>
　　　席仁同黎一卿許伯誠三御史出巡與之酌别<lb/>
新雨長安不動塵聮翩驛騎向江雲更生舊業留天祿<lb/>
<hi>三君皆以庶吉士除</hi>桓典清風肅惠文鏡裏秋毫知歴歴壁間幽<lb/>
蠧漫紛紛還朝别有嘉猷獻四牡皇華是昔聞<lb/>
　　　綸襃晉錫巻賦者甚盛劉紫巖學士序之要予<lb/>
　　　　同作<lb/>
文武聲名簡帝衷璽書頻歲䇿戎功不留片壘風塵際<lb/>
<hi>衞兵邊帥皆南征北伐逺塞亦異事也</hi>盡屈羣猷指掌中<hi>事皆專斷同列仰成而已</hi>壯<lb/>
<pb n="KR4e0149_WYG_015-7a"/>
士偃戈眠細栁詞人操翰擬彤弓南征别有殊恩在早<lb/>
晩鑾輿入漢宮<lb/>
　　　和伯明大理舟中見寄時考滿南還<lb/>
岐路長亭復短亭斜陽望盡草猶青忽驚錦字雲中下<lb/>
如見蘭舟栁外停西省綵衣人似玉<hi>乃子于岐在刑部</hi>北堂眉<lb/>
夀鬢初星鄰盟定許重來續夢裏時時接鳳翎<lb/>
　　　時敏將赴宜春以詩留别次韻為贈<lb/>
南北舟車日往還朝簪無奈鏡中斑一杯復此送君去<lb/>
<pb n="KR4e0149_WYG_015-7b"/>
三徑何年共我閒長谷煙波増悵望仰山雲木待躋攀<lb/>
春風坐裏從容地不似韓公始抗顔<hi>時敏嘗教長沙建陽改今任</hi>
　　　王子儀將赴南京中府都事與乃兄子貞中舍<lb/>
　　　　來别賦此兼簡成國朱公<lb/>
少傅優游綠野春郎君連步上青雲螭㘭簪筆瞻天近<lb/>
戎幙依蓮惜鴈分慶歴朝廷方偃武琅琊子弟並能文<lb/>
中軍况有詩書帥橫槊風流未足云<lb/>
　　　楊從龍鄭采東二給事鉤考邊儲臨别有贈<lb/>
<pb n="KR4e0149_WYG_015-8a"/>
計省憂時紆廟略夕郎承詔出邊城八州分野占星氣<lb/>
一路風雲擁使旌經國理財當世務登車攬轡古人情<lb/>
微吟不盡臨岐贈佇想嘉猷答聖明<lb/>
　　　送倪郎中本端守南雄<lb/>
越江才子南宮彦二十年來又作州<hi>正德初京官不用餘姚人君以庶吉</hi>
<hi>士出知太倉州</hi>畫㦸去衝梅嶺雪青藜還夢玉堂秋邦人喜得<lb/>
文章守蠻客應無匭篚憂心識晩成須逺到不勝離思<lb/>
繞滄洲<lb/>
<pb n="KR4e0149_WYG_015-8b"/>
　　　八月六日㑹燕新守孔君時久雨忽霽喜而有<lb/>
　　　　述<lb/>
經旬苦雨隔宵晴童子張筵有笑聲渤海正須龔遂去<lb/>
徳星今傍五茸明銀缸照席花頻剪采玉飛觴令始行<lb/>
留取甘棠他日賦一杯先與慶西成<hi>松江比歲不登數日來聞秋田甚盛</hi>
　　　有懐味苓賦詩未就閏八月卄三夜夢與誦之<lb/>
　　　　有所更定而不甚明了寤而足成<lb/>
西亭橋下路逶迤中有幽人雙鬢絲長年讀易懶出戸<lb/>
<pb n="KR4e0149_WYG_015-9a"/>
逢人把酒亦吟詩山田十畝自云足車蓋滿城渾不知<lb/>
何當便了閒居賦為說推敲夢裏時<lb/>
　　　夀石為楊閣老賦<lb/>
左掖連蓬島南山直上林具瞻隆一代夀域啟來今參<lb/>
井垂光厚岷峨結秀深精英應霄漢呼吸有晴隂紫閣<lb/>
淩遙跂丹梯極峻臨為雲霈膏潤作柱定﨑<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>夕霧濡<lb/>
文豹朝陽集瑞禽芝蘭春掩暎松栢晩蕭森入晝星分<lb/>
彩登歌玉振音朋來崧華並禮絶省臺欽不轉惟恒性<lb/>
<pb n="KR4e0149_WYG_015-9b"/>
長存是古心永宜邦國殿未受雪霜侵功業岐陽鼓文<lb/>
章泗水金終期薦韶軫一奏午風吟<lb/>
　　　為前人賦存耕<lb/>
邠風無逸兩青箱幾葉留傳到此堂<hi>祖號心耕父留耕</hi>人在江<lb/>
湖夢霖雨心將稼穡比羮牆三峰秀石宜髙廩九月黃<lb/>
花暎晩香擬祝遐齡自公有新圖留取記時康<lb/>
　　　送汪德聲御史按閩中<lb/>
無諸舊國考亭鄉柱史乘軺代省方三山雲物歸攬結<lb/>
<pb n="KR4e0149_WYG_015-10a"/>
八州風紀待恢張掃除蕪翳要霜雪濡喣槁瘁宜春陽<lb/>
公餘别有天下喜兩袖清風朝北堂<lb/>
　　　有感<lb/>
了知非是不能忘六十年來夢幾塲掩却殘書坐深夜<lb/>
一燈依舊短檠光<lb/>
　　　厚齋閣老夀詩凱旋後作<lb/>
瀛洲仙步接黃扉兼總鈞衡贊化機名德共推今日重<lb/>
夀齡無愧古人稀朋尊欲趂梅邊舉櫜鞬新經海上歸<lb/>
<pb n="KR4e0149_WYG_015-10b"/>
一曲南山和常武餘音遙傍五雲飛<lb/>
　　　敬亭和賞菊聮句至十月未已次韻奉謔且為<lb/>
　　　　芍藥尋盟二首<lb/>
開緘奕奕見風神百過賡酬意轉新栗里黃花偏耐晩<lb/>
謝庭紅藥已含春追攀未覺亭臺夐題品時應翰墨親<lb/>
指屈東風寧幾日只愁無地著吟身<lb/>
間梅依竹幾叢叢曽伴淵明醉屋東秀質自然天力與<lb/>
芳香不逐歲華窮琴尊勝㑹留清賞旗鼓騷壇合順風<lb/>
<pb n="KR4e0149_WYG_015-11a"/>
走遍鳳城車馬地幾人髙興與公同<lb/>
　　　淑人大祥奠柩前用乙亥韻<lb/>
忽忽流光又此辰此中何意復經春君應地下憐諸幼<lb/>
<hi>頻年有嬰孺之戚</hi>我合愁中過六旬五鼎不消明鏡恨一燈翻<lb/>
憶布衣貧東風得與同歸便自斸青松䕃兩墳<hi>同穴之約</hi>
　　　戲和石潭嘗酒<hi>有引</hi>
　茅柴陳巻擬立案矣而催札不已聊爾破白亦欲為<lb/>
　糟牀吐氣星運表祥而七步三緘之說皆不可不復<lb/>
<pb n="KR4e0149_WYG_015-11b"/>
　也<lb/>
不惜糟牀劈作柴已呼兒子旋安排只愁新瓮能幾榼<lb/>
遂有髙軒駐兩階永夜燭光鄰壁駭他年談苑幾人偕<lb/>
細君不學劉伶婦晩出雙魚更自佳<hi>石潭釀秫八斗而壓敗予家酒牀無</hi>
<hi>遺力矣雙魚紀實亦趂韻也</hi>
城西門掩夕陽柴剝啄尋常不用排况是新篘方滿屋<lb/>
何妨曳履日登階愁來白髪欺簪短老去黃花有竹偕<lb/>
既醉莫嫌詩晩就行年不似丙丁佳<hi>來詩謂酒好由於運好而予以詩好</hi>
<pb n="KR4e0149_WYG_015-12a"/>
<hi>亦由之丙寅丁夘君將來運也</hi>
無問登龍與叩柴酒魔詩祟要人排不衝京兆行春馬<lb/>
便踏先生繫馬階桂屑𢷬殘猶自辣雪兒歌後許誰偕<lb/>
<hi>君近納寵</hi>逃虚避俗吾何敢正若君言也復佳<lb/>
　　　三江詩約嘗酒次韻<lb/>
落落晨星榜下人芬芬麴米帝京春從教徐邈論賢聖<lb/>
自識陳登有主賓霜菊未消金蝶粉畫松如舞玉龍鱗<lb/>
<hi>紀實語</hi>留連要看先生醉醉草淋漓逼晉真<hi>三江醉乃作詩至草書則</hi>
<pb n="KR4e0149_WYG_015-12b"/>
<hi>大醉矣</hi>
　　　竹亭清節為胡大聲司寇賦<lb/>
問君竹亭何處所言在龍山之陽荆江之滸<hi>君分務荆州始作此</hi>
<hi>于公署</hi>江水渺渺山青青水邊種竹中作亭山風時來奏<lb/>
竽籟江月下照凝霜冰當時作亭亦漫爾人誦公清名<lb/>
日起皇孫題榜鬱嵳峩<hi>亭扁荆邸書</hi>清風幾處表行窩武夷<lb/>
山前溪水碧越王城上海雲多秋臺月冷霜華重心繞<lb/>
南雲不成夢起來揮翰走新圖要我題詩作清閧竹亭<lb/>
<pb n="KR4e0149_WYG_015-13a"/>
竹亭今若何自公來後幾人過鴻爪雪泥増悵望石闌<lb/>
苔逕想婆娑君不見召南茇舍終煙草惟有甘棠一曲<lb/>
千古被絃歌<lb/>
　　　春圃為醫士范鳳賦<lb/>
爾家文正窮居日願為良醫惜不得天章一日面重瞳<lb/>
四海春風歌慶厯善救不遺天地功一圃雖小春風同<lb/>
圃也有窮春不窮往為爾祖閎家風<lb/>
　　　頒厯後謁陵過清河望僧廬有懐蔡東軒郡尉<lb/>
<pb n="KR4e0149_WYG_015-13b"/>
曽同襆被宿招提行役匆匆未有詩歲月幾新官厯様<lb/>
人家依舊小茅茨成仙合自蕭郎分撫景偏多宋玉悲<lb/>
行過石橋猶駐馬此情應與故人知<lb/>
　　　涼水河東望<lb/>
亂山深處小崢嶸匹馬曽經月下行古戍風煙通曲巷<lb/>
野人籬落帶寒坰百年幾處頻遺跡他日何人此問名<lb/>
囘首夕陽晴更好碧煙横帶永安城<hi>戊寅送梓宮夜半傳發循小山北行</hi>
<hi>先入陵﨑嶇偪仄皆平日未嘗到處蓋行殿臨河故紆曲以避之也</hi>
<pb n="KR4e0149_WYG_015-14a"/>
　　　飲酒三首<lb/>
憂來無端際雨雪仍霧昬家人饋我食有酒忽盈尊<hi>午食</hi>
<hi>未嘗飲酒是日偶有之</hi>此物本非惡此時情更欣一舉不計觴頽<lb/>
然成暝醺生材古云難長養良亦勤夭夭中林植幾時<lb/>
到干雲一朝困野火誰念空我園棄置莫與置沈思空<lb/>
煩寃已矣當告誰悲哉無復論<lb/>
烈火玉不變衝波山不遷人生亦何易俛首就拘攣昔<lb/>
稱朝陽鳳今為腐䑕鳶所喪知幾何所希尚茫然愁來<lb/>
<pb n="KR4e0149_WYG_015-14b"/>
不能飲舉觴酹蒼天王業思傳後蒸黎固無愆願生豈<lb/>
弟人為時長才賢<lb/>
生世苦不永逺期惟百齡勢位亦奚須要以吾志行志<lb/>
意茍不立區區復誰營蠖屈禮輿皁熊蹲視冠纓陪側<lb/>
有傔從方間有靈明氓也各有心此理予所懵問之諒<lb/>
未可酒到且復傾<lb/>
　　　辛巳元日和未齋立春有感<lb/>
餘寒弩力盡千鈞晴日簫聲已弄春即有落英粘舞袖<lb/>
<pb n="KR4e0149_WYG_015-15a"/>
未須啼鳥勸游人江東父老談張翰谷口風煙望子真<lb/>
試向釵梁看綵勝一畨攢剪一畨新<lb/>
　　　恩封豸繡為盧師邵父恒齋夀<lb/>
神羊一角駿且靈心識枉直知姦貞因之遂有觸邪名<lb/>
楚人作冠秦漢仍至今臺府表儀刑盧郎鐵面飛霜冰<lb/>
儼然象服當明廷豺狼屏息虎遁形彼狐䑕者敢吚嚶<lb/>
帝曰汝賢誰爾成往貽爾親予爾榮匪予之榮繄爾情<lb/>
鸞書入山猿鶴驚林芳谷秀紛來迎吳絲緻密綵縷精<lb/>
<pb n="KR4e0149_WYG_015-15b"/>
五雲灼爍千花明新年七十鬢未星夜燈密字還如蠅<lb/>
泮宮吹笙歌鹿鳴石湖梅花連洞庭行來無礙出入輕<lb/>
肩輿扁舟惟所勝郎君出使擁文旌吳船萬里上青城<lb/>
朋尊獻夀舞前楹庭前堂上總歡聲他年犀玉麟袍頳<lb/>
還想豸角髙崢嶸<lb/>
　　　生辰飲酒用吳與賢韻時有所感走筆亂書不<lb/>
　　　　計其無倫次也<lb/>
青燈照案猶前夕病眼看朱頓成碧風塵浩蕩愁如海<lb/>
<pb n="KR4e0149_WYG_015-16a"/>
如此年華尚為客今日何日心神開喜有新詩佐歡伯<lb/>
吟君瑤篇酌我大白陳王藻思過八斗劉伶酒腸僅一<lb/>
石長途漫漫竟何止直恐蝸殻黏髙壁瑤臺何許空悵<lb/>
望黃竹白雲同一拍尋思百歲等石火秪有塵編耐紬<lb/>
繹長安春深冰雪盡和氣如雲盎阡陌樓卿飽飫五侯<lb/>
鯖賈傅尚虚宣室席人情自昔無終盡天道由來有損<lb/>
益彭鏗至老無千歲趙璧雖竒不盈尺但得四海同仁<lb/>
夀爛醉康衢歌帝澤<lb/>
<pb n="KR4e0149_WYG_015-16b"/>
　　　淑人遷柩至祖送還書感八首<lb/>
日日青山勸我歸明朝為爾定歸期宵殘展轉不成寐<lb/>
却悔當年下釣磯<lb/>
尋常白髪憐予老今日青山獨爾歸腸斷不堪臨别處<lb/>
還將好語慰孤兒<lb/>
此路同君兩度歸歸時長是淚沾衣<hi>癸亥己巳皆以喪歸</hi>如今不<lb/>
减當時淚濕盡麻衣君不知<lb/>
路轉河橋客欲辭黯然東望一沾衣來時記得停輿處<lb/>
<pb n="KR4e0149_WYG_015-17a"/>
茅屋垂楊暎酒旂<hi>癸酉入京至深溝僕抱幼子錦郎及雲孫于路左淑人暫憩村家顧之悽</hi>
<hi>然有不知何日同歸之歡既至而錦亡淑人竟及此故尤不能為情云</hi>
三十年前二十時小窓燈火對鞶絲如今此意從誰語<lb/>
頭白傷心只自知<lb/>
長安初到憶搬家幼女嬌兒共一車死别生離三十載<lb/>
老懐爭遣不成麻<lb/>
京華桂玉兩闗心粗得心閒病已侵伴我一生成底事<lb/>
誥鸞空印紫泥深<lb/>
<pb n="KR4e0149_WYG_015-17b"/>
長途極目四千里往事傷心五十年<hi>淑人歸我以成化乙未</hi>正到<lb/>
不禁凄斷處一聲哀鴈過樓前<lb/>
　　　清明日遣三兒奠李文正公墓時上疏乞歸未<lb/>
　　　　報<lb/>
三年不拜先生墓一滴尤傷此日心古道曲村猶厯厯<lb/>
舊松新檜想森森周旋未敢遺言墜閱厯空嗟往跡深<lb/>
願乞明靈表衷素早教藜葛返初林<lb/>
　　　齋居<lb/>
<pb n="KR4e0149_WYG_015-18a"/>
日暮浮雲盡瑤空湛虛明北辰儼中居列宿環四營攙<lb/>
搶既不動彗孛亦潛精朗月行中街垂輝徹洞㝠感此<lb/>
念疇昔忽如初夢醒泠然遂忘寐整冠候雞鳴<lb/>
層軒䕃嘉樹素月流青空珠光激翠羽綺麗難為容起<lb/>
步下中庭徘徊西復東童子訝我然竊語闚忩櫳焦枯<lb/>
望霖雨隆藴思泠風儵魚濠梁上豈識蒙莊翁<lb/>
　　　駕至保定志喜<lb/>
星流百騎擁前茅傳説君王到渭橋靈雨隔宵清輦路<lb/>
<pb n="KR4e0149_WYG_015-18b"/>
好風和日颺鸞翹謳歌久屬三靈擬冠劒行趨五夜朝<lb/>
願祝羣公同一德共扶堯日麗層霄<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十五<hi>中集</hi>
</p>
<p>
</p>
  </div>
</body>
</text>
</TEI>
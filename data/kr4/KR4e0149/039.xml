<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三十九<hi>後集六</hi>
                </head> <lb/>
    <p>
<pb n="KR4e0149_WYG_039-1a"/>
欽定四庫全書<lb/>
　東江家藏集巻三十九<hi>後集六</hi>
　　　　　　　　　　　　　明　顧清　撰<lb/>
　歸來稿<lb/>
　　書簡二十九首<lb/>
　　　與李司空士修書<lb/>
恭審光膺新命兼纉禹功奄忠靖文襄之蹟其國家大<lb/>
計永有賴焉非止東南一方之慶而已顧此事方册具<lb/>
<pb n="KR4e0149_WYG_039-1b"/>
有成規而興作之初每多異論然其大要不出范文正<lb/>
守鄉郡時上宰執一書蘇松二志皆載之可覆按也僕<lb/>
以亡妻未葬方圖一公便南還冀得瞻晤而未可必因<lb/>
蓉溪司寇行附致區區昔人謂成天下事在見之真守<lb/>
之定而不求近功葢凡百皆然而愚以為於此事尤切<lb/>
也伏計髙明於此思過半矣惟不罪僭塵是幸不具<lb/>
　　　靜海道中與汪有之書<lb/>
出城時聞令兄與足下致維中太史意且聞萋菲之由<lb/>
<pb n="KR4e0149_WYG_039-2a"/>
為之嘆愕將至静海見其貴眷仙舟北上重為慨然士<lb/>
君子所能防撿者只有吾身與吾心而已其自外而來<lb/>
者非所及也相知間多咎僕與斯人相失者僕誠知之<lb/>
然僕之愚葢真有以見斯人之心非我輩所能得求以<lb/>
合之恐其心未可得而我已先失也用是只以平直處<lb/>
之今日之事葢甚安無悔若維中而得此則又何也小<lb/>
蘇子有言聖人之為善如火之必熱如水之必寒其不<lb/>
為不善如騶虞之不殺竊脂之不穀謂其性然非有為<lb/>
<pb n="KR4e0149_WYG_039-2b"/>
而為也觀維中事則斯人之心豈我輩之能得哉姤之<lb/>
上九曰姤其角吝無咎説者曰陽與隂遇要須有以制<lb/>
之制之或失必反受其害上九剛亢絶物雖無所合而<lb/>
亦不近隂邪可以無咎又曰遇本非正不遇不足為過<lb/>
咎也僕固已受害者其稱此非自文也因維中之無故<lb/>
而得此而重有感焉幸其初不委曲以遇之至於今失<lb/>
於外而故我猶存也故聊為故人道之維中事不知竟<lb/>
何如處念其厚愛無由奉面相見為致區區南去逾遠<lb/>
<pb n="KR4e0149_WYG_039-3a"/>
惟自愛千萬不具<lb/>
　　　到家簡三江<hi>六月廿九日付宋鯤</hi>
曹園執手忽爾兩月即日幸尔息肩覩田園巷陌鄉隣<lb/>
親舊恍然如一夢覺自惟淺薄塵忝仕途幾三十年譬<lb/>
則放一舟於江海間東西飄搖未知所止一旦落帆停<lb/>
櫂復歸故處足矣固不敢復計歸時為逆風為順風也<lb/>
亢陽酷暑今嵗為甚囘吏索書揮汗作草故人愛厚知<lb/>
此意可無深念我而已石潭未及賀熊峰整菴俱不及<lb/>
<pb n="KR4e0149_WYG_039-3b"/>
奉書亦不敢也均乞致意千萬<lb/>
　　　簡石潭<hi>七夕後一日</hi>
别後幾五十日始遂息肩麋鹿之性獲返初林無任慰<lb/>
愜同時伴侣又不以塵俗見外嘯呼相從向來紛紛如<lb/>
未始經涉也所患酷暑為虐執筆汗流前送吏囘不能<lb/>
寄一字兹因門生蔣惠入都附上薄幣聊引賀忱仰希<lb/>
鑑入此外尚惟為道自愛光輔太平副海内蒼生之望<lb/>
是祝不具<lb/>
<pb n="KR4e0149_WYG_039-4a"/>
　　　簡壺隂黄學士<hi>附江都教諭周澄</hi>
丙子初冬一别忽焉至今謂當書滿冀得一奉晤旋聞<lb/>
南歸而僕又以言去海天南北遂𣺌然無談笑之期矣<lb/>
周先生行便布此問候知尊足不良於行然神明益勝<lb/>
不知所謂一口乾不落臺者還能如往時否僕近事周<lb/>
君能言之大率起於多才喜事之人而其意之所起又<lb/>
將假是以下石於入井之人以有所附麗而卒之其所<lb/>
附麗者亦身自不免向之噂㳫竟作徒勞而僕自近嵗<lb/>
<pb n="KR4e0149_WYG_039-4b"/>
以來嬰孺閨門之戚叢雜於中謀歸而不得者屢矣乘<lb/>
此順流殊以慰愜人言雖可畏然一非小子平日之所<lb/>
能頗以無愧不知老兄曾見白簡全文否劉東川已謝<lb/>
世司言之任衆擬三江整菴吏左石潭禮侍同年彚征<lb/>
亦山間林下所欲聞也敢併及之此外尚惟若時以道<lb/>
自愛千萬是屬不具<lb/>
　　　囘李都憲士修問治水書<lb/>
辱書猥賜下問以水事仰見謙虛不自滿假至意古人<lb/>
<pb n="KR4e0149_WYG_039-5a"/>
集衆思以廣忠益不是過也顧僕迂疎何以及此府司<lb/>
承命敦諭必欲有所陳而僕前以蓉溪司宼行嘗貢一<lb/>
言所謂方册具有成規者已略盡之矣今雖欲有言諒<lb/>
無能出此加以初囘人事未定書䇿筆硯散無倫紀即<lb/>
欲討尋挂一漏萬亦非所以仰承大君子下問之盛心<lb/>
也府吏行先此具復秋深使斾東廵或冀一參奉尚得<lb/>
面罄不具<lb/>
　傳聞照田起夫之數竊謂未真如以三十畝取一夫<lb/>
<pb n="KR4e0149_WYG_039-5b"/>
　則弊府已踰十萬合蘇常二府又不知當幾何也此<lb/>
　事若未定更希尊裁恐民不能堪而白茅呉淞之役<lb/>
　或未能至此也僣率不罪<lb/>
　　　與石齋閣老<lb/>
某疎拙不慎防檢致有煩言仰荷鈞調得以善去即日<lb/>
幸已扺家田園如故親舊逄迎譬則一舟放於江湖間<lb/>
東西飄搖未知所止一旦得歸故處執事之惠大矣固<lb/>
不敢復計歸時為逆風為順風也執事今日有洗天浴<lb/>
<pb n="KR4e0149_WYG_039-6a"/>
日之功天下之人無不蒙被福祐如某菲薄尚何足論<lb/>
惟是將來萬一有為國家所倚仗善類所依憑如執事<lb/>
者小拂人意亦將假無為有以施於僕者而施之則其<lb/>
所壊豈止一人而已哉執事功業巍然凡在下風皆頌<lb/>
詠不暇而僕猶有是言者以為人心風俗實國家元氣<lb/>
之所闗而執事者之所宜留意也輒因敘謝聊復及之<lb/>
干冐尊嚴無任恐悚之至<lb/>
　　　囘曹錦溪<lb/>
<pb n="KR4e0149_WYG_039-6b"/>
昨承指示墓地髙爽平曠意亦欲之遷延却望而孫思<lb/>
軒之窀穸在焉生而親敬之死不欲偃而當其前也執<lb/>
事為我故不暇他慮在僕則不可不詳思爾恐李君未<lb/>
知此意重煩紙筆專此奉報俟間尚得面陳不具<lb/>
　　　復楊邃菴<hi>十一月二十二日</hi>
南園侍教後忽忽半載雖企仰日積曾不得奉一字於<lb/>
左右專使辱書重以嘉貺慰藉厪厚若以孤微之踪為<lb/>
人所共知者不敢當不敢當至論得失之際猥見奬予<lb/>
<pb n="KR4e0149_WYG_039-7a"/>
引之於賢者之列則知非所任而亦不敢自外也生之<lb/>
淺薄偶忝科名本無遠大之望旅進至此為幸已多迨<lb/>
罣臺評人為危懼而又得以善去魁人碩望海内達尊<lb/>
如執事者且復不見棄絶持此而往固可以沒齒無憾<lb/>
矧因言省已如執事所謂細撿平生者或庶幾其萬一<lb/>
焉此外區區誠不能以寘之鄙懐也初囘困於酷暑涉<lb/>
秋病齒病足至今未巳長者之前不當以衰老自居而<lb/>
亦有不容諱者讀嘉平介壽集神爽飛馳亟欲奉一觴<lb/>
<pb n="KR4e0149_WYG_039-7b"/>
於緑野之堂而未能也不腆粗幣聊以引忱尚惟不罪<lb/>
而容納之幸萬不具<lb/>
　　　與三汀司業<lb/>
令先君子之葬禮宜往㑹以同年黄西坡有遺託吉日<lb/>
偶同不得如願謹具薄幣少充贈儀尚惟鑒宥容納幸<lb/>
萬不具<lb/>
　　　囘毛三江<lb/>
部吏沈壽郁潮陽富冬官至連辱手書并和章之賜勸<lb/>
<pb n="KR4e0149_WYG_039-8a"/>
止飲十日五日之說尤見徳愛之深非尋常顔面交之<lb/>
所及也幸甚幸甚僕初囘時秋暑方虐親賓狎至勢不<lb/>
得不與相對三四十日之間雖不曾至醉而積羽沈舟<lb/>
其犯教多矣中秋後病齒大作繼以足瘡每飲輒增劇<lb/>
葢日不三數杯或連日不舉者已兩月餘此時雖欲犯<lb/>
戒亦自不得而犯也來教謹揭之坐隅為將來禁令于<lb/>
今則請無憂矣數日前兒曹請治門齒恐其脱去戲作<lb/>
一詩諭之今録於後格調雖不倫然皆真實語或可以<lb/>
<pb n="KR4e0149_WYG_039-8b"/>
慰遠念也閲近報知良工心苦不知向後事亦曾入尊<lb/>
慮否南塢不及奉書會次致意葢僕在今日宜爾非敢<lb/>
慢也<lb/>
　　　囘汪石潭<lb/>
郁潮陽至得書及和章至當時只作雲龍擬不道人生<lb/>
各有鄉為之黯然者久之僕非無此情而造次不能言<lb/>
言亦不能若是之穠至而清脱也簡末𨗳我以賦詩三<lb/>
江戒我以飲酒病齒以來酒葢幾乎斷矣詩則如前之<lb/>
<pb n="KR4e0149_WYG_039-9a"/>
云徒悵恨三十年玉山珠海中掉手空還耳病中有示<lb/>
兒一篇附三江書後請取觀之亦足以信斯言且知近<lb/>
况也<hi>臘月六日呉昴帶</hi>
　　　荅嚴侍讀惟中時署南院事<lb/>
殿讀掌翰介溪先生執事閲邸報知鵬徙南溟相望甚<lb/>
近而無由一面徒切翹企鄉吏沈綬從事留都行便附<lb/>
此申問前陸推官希哲傳示手書至所謂同一源委之<lb/>
言不覺太息世界如此闊自家事當幹者亦甚多不知<lb/>
<pb n="KR4e0149_WYG_039-9b"/>
乃有一副心情專照管别人事又要辦一副説話在人<lb/>
前道我不如此以僕之愚不知如此紛紜竟要作何等<lb/>
受用也石潭三江近連有書又各有詩寄僕亦和得一<lb/>
二篇匆遽未能録似容俟後便玉亭清暇著作必多不<lb/>
知肯以見教否果然亦不敢虚所賜也時且交泰惟千<lb/>
萬以道自愛是祝不具<hi>臘月六日</hi>
　　　囘廖龍灣太宰<hi>新年六日發</hi>
清頓首太宰龍灣老先生執事文斾出都以方有事不<lb/>
<pb n="KR4e0149_WYG_039-10a"/>
及送南還過使宅知從者已行不及登拜瞻跂悵然疎<lb/>
拙不善撿防致生物議雖内省不逮所言然不得為無<lb/>
咎也辱書存記奬借踰溢涯分不敢當不敢當㓜學壯<lb/>
仕老而思休此生人常理如僕空空久忝仕途無尺寸<lb/>
可録既全項領且獲首丘足矣此外紛紛聽其起滅亦<lb/>
不能與之較也伏惟執事既不見遺外尚時有以督教<lb/>
之使日慎一日得茍安壟畝畢此餘生無得罪於名教<lb/>
斯大賢之德愛也田間無事課諸孫讀書外時有謡什<lb/>
<pb n="KR4e0149_WYG_039-10b"/>
今録拜闕一篇于後以見近况瞻奉無期惟千萬為道<lb/>
自愛是祝不具<lb/>
　　　與髙通府書<lb/>
數日不及面缺然於中兹輒有一言奉凟昨承執事暨<lb/>
令君盛意以水工餘力施及首丘比因事會良便且旁<lb/>
有類比不敢固辭其後事竟不終殊以愧悔兩日聞縣<lb/>
司復舉此事方擬致辭而吏人亟來告難其辭甚苦使<lb/>
人無以自容辭於縣則以為無此事而不見從僕拙人<lb/>
<pb n="KR4e0149_WYG_039-11a"/>
也然頗知自撿平生作閒官未嘗敢以事動撓邑里門<lb/>
閭表榜皆撫按公移未嘗敢有陳乞今老且歸矣忝塵<lb/>
九列若溘先朝露而國恩未替則帷葢之禮庶有存焉<lb/>
不然豚犬雖貧猶可自力今乃以此強顔於鄉人一不<lb/>
了而又再焉為邦君累何以自安府公新政不敢輒以<lb/>
簡札通欲望轉致下懐明告縣司即為罷寢無重此名<lb/>
為鄉里靳斯德愛也<lb/>
　　　囘守谿<lb/>
<pb n="KR4e0149_WYG_039-11b"/>
令甥至奉誦髙文無任愧感清本以疎拙不慎防撿自<lb/>
取煩言執事不以為罪足矣又從而洗滌表揚之清何<lb/>
以得此於門下也士不幸而遭汚衊亦幸而得大人君<lb/>
子之知以有辭於世如清當復何言惟有日慎一日以<lb/>
九十為半百求無辱於門墻而已洞庭林屋無日不在<lb/>
瞻望中牽於俗累臨紙不勝馳跂尚惟為道為吾人保<lb/>
愛是祝不具備<lb/>
　　　荅徐士元太守<lb/>
<pb n="KR4e0149_WYG_039-12a"/>
李司訓囘得書及葛布文集家傳之惠感慰無量闊别<lb/>
五年相望數千里真空谷足音也迂疎不善處世自取<lb/>
煩言然諸君亦自草草葢素不相識為人所誤彼誤人<lb/>
者亦自誤也若僕之進止渠豈能為之哉葉將落而風<lb/>
振之謂葉因風落可也彼未落者雖振之終不落也今<lb/>
振而不落者何限而欲以落爲風之罪哉還使索報章<lb/>
涉筆及此發緘之際想當一笑且知近况也豐城沈教<lb/>
諭舊同硯席為小孫婦翁幸在屬吏之末得少與進區<lb/>
<pb n="KR4e0149_WYG_039-12b"/>
區之望也覽尊君行實知執事操執諒非偶然大任在<lb/>
前惟益崇令德以副年末遠望是屬不具<lb/>
　　　荅聶文蔚論文體書<lb/>
堂記主清貞集序主理氣皆至當議論無可易者但體<lb/>
製之説鄙懐尚有所疑譬之作屋體製則規模品式如<lb/>
門塾堂寢廐庫庖湢廻廊曲舘涼軒奥室各適其宜者<lb/>
是也理則其棟梁基礎也氣則所以運用施設而成是<lb/>
室者也若柱石誠堅壯運用誠有力而間架瑣碎位置<lb/>
<pb n="KR4e0149_WYG_039-13a"/>
失所宜下而髙當明而晦不識觀者以為何如然此非<lb/>
為閤下言也為凡為文者言其理有如是也近世髙才<lb/>
之士以漢唐而下之文為不足法而必欲力進於古人<lb/>
其志甚髙論甚偉後進習聞其説而不得其所以然擺<lb/>
落拘纒自出機杼往往未及釋氏所謂小乘禪第二義<lb/>
而駸尋於外道者有之其剽獵記誦為口耳之資者又<lb/>
在所弗論也僕非知此者然嘗及聞前輩之話言而窺<lb/>
見其一二遡流風感時變而竊有憂焉以閤下居𨗳民<lb/>
<pb n="KR4e0149_WYG_039-13b"/>
之地士之所視以為趨向也故因下問僭一言焉而亦<lb/>
非謂閤下之文端使之然也鶴坡如相見望舉似之有<lb/>
以見教幸無惜也不具<lb/>
　　　與髙進之書<lb/>
昨别後張氏人來言在上洋為羣黨恐喝要遮至不敢<lb/>
出門控訴且有宦官立㓜主之喻以阻絶人言嘻其甚<lb/>
矣立㓜君者將竊其權以行已之私然國猶其國也比<lb/>
之欺孤蔑寡稱兵入禁驅母后而下殿者何如且今事<lb/>
<pb n="KR4e0149_WYG_039-14a"/>
亦不類何也張璐雖亡其妾固璐之妾也女固璐之女<lb/>
産業固璐之産業也其妾畏強横之侵陵而議立所親<lb/>
愛者將安其身以撫璐之女而保其産業也非敢挈之<lb/>
以與其弟兄宗族也故曰不類又僕於張氏雖親所識<lb/>
者秋山與南升耳南箕者丁氏等與南升及其義子張<lb/>
儒議定其年之長少人之賢否僕皆不預知也足下以<lb/>
僕素不管閒事而惜其見疑於人至問所以疑則又不<lb/>
荅豈不以立南箕為僕為小孫地如談者之云邪小孫<lb/>
<pb n="KR4e0149_WYG_039-14b"/>
之分地久以定於秋山足下亦自知之今利南箕之幼<lb/>
而立之將并敓其産以與小孫邪此在他鄉或有之敝<lb/>
邑固未聞而僕斷非其人也秋山之沒也僕始知南升<lb/>
為信夫長子謂必立其弟南人南升極言其弟與伯父<lb/>
母不和嫌隙已深决難同處問其次弟云又成不得僕<lb/>
謂子居長且將有官事留不定清議有歸而人之多言<lb/>
將來小孫亦且受累此言猶昨日也南升意不可測反<lb/>
覆再三以有今日據此一節立南箕者果僕之意邪死<lb/>
<pb n="KR4e0149_WYG_039-15a"/>
者復生生者不愧在京時曾與三汀言足下自少相從<lb/>
四十年餘矣而猶不能相信豈亦惑於羣言知為爭立<lb/>
者計而不為死者之遺孤寡弱計邪文公先生提刑浙<lb/>
東時有訴繼母挈其父産以他適者先生受之或謂不<lb/>
可公歎曰何不為他死父思量一遭彼之繼娶固望其<lb/>
若是邪秋山平日不知相與何如僕亦願足下與他思<lb/>
量一遭彼紛紛者不願足下與之同也以足下平日志<lb/>
向操履僕豈敢有疑然以孝宗朝定例為已革近事立<lb/>
<pb n="KR4e0149_WYG_039-15b"/>
幼之喻又引而不發故不容嘿嘿而一言易稱作事謀<lb/>
始張氏舊家初不知其於大義不明如此一與之婣遂<lb/>
為罣絆坐視不忍言且受疑然僕之此心可對天日後<lb/>
進翩翩待我淺薄雖以質之鄭君可也意廹詞冗惟不<lb/>
訝千萬<lb/>
　　　與朱玉洲書<lb/>
寒家不幸與澱山張氏號秋山者連婣而不知其闇於<lb/>
大義身無後繼而欲立弟之長子南升知其不可而又<lb/>
<pb n="KR4e0149_WYG_039-16a"/>
不早定亡沒之後僕謂當立次姪南人南升再三阻遏<lb/>
及張璞舉詞既議南箕又與南人相結而黌序賢闗之<lb/>
俊並起而附和之髙進之自少從游僕所敬厚亦來與<lb/>
之游説司民命者又舉其事揚於學官至以醜名見詆<lb/>
將使僕不敢預以成其謀夫父子祖孫人之至親也為<lb/>
子孫求婦將以成其家也子孫之婦家不幸無主為人<lb/>
所侵陵而不顧豈人理哉如諸人謀女婦之無主者雖<lb/>
親不得卹強梁者許衆輔之亂何自而弭哉以進之聰<lb/>
<pb n="KR4e0149_WYG_039-16b"/>
明豈不知此特有所拘攣以一指而蔽太山爾面言不<lb/>
盡有書質之以執事素秉至公而令器又察官也備録<lb/>
奉覽僕受誣多矣皆素昧之人為造言者所誤不意門<lb/>
生故舊中亦復如此閒廢之人不足計張氏之孤嫠不<lb/>
足惜而人心風俗之下移可歎也書詞幸詳覽有一飾<lb/>
詐請摘以見示敢不敬承南升議立南箕訴詞手筆見<lb/>
留寒家幷告<lb/>
　　　荅石潭書<lb/>
<pb n="KR4e0149_WYG_039-17a"/>
久不聞問徐太史囘得手書甚喜義命之説教我已深<lb/>
而近日人情亦所竊意而未之聞者益信余見之不謬<lb/>
其為益更非淺也隣曲過從在區區不敢自薄身廊廟<lb/>
而羡丘園雖達人髙致而恐非執事今日之所宜也葉<lb/>
正郎行輒布此以當一笑脾泄之患近亦有之服白术<lb/>
陳皮芍藥丸而愈因便敢以奉聞方為亡妻治葬事葉<lb/>
行且速作書草草千萬亮照<lb/>
　　　再荅石潭<lb/>
<pb n="KR4e0149_WYG_039-17b"/>
聶令還傳示手教并道近事之詳執事之為我厚矣然<lb/>
以愚言之却似於僕前事或未悉其本源而於前書義<lb/>
命之説亦若有未盡也豈義激於中不暇他顧邪陸繡<lb/>
衣行附簡奉謝并道區區自今以往敢請忘言是乃所<lb/>
以為愛我之深而亦區區所以致情於執事也令弟季<lb/>
齋近辱書廹冗不及裁荅對牀之餘為我致意不具<lb/>
　　　囘聶令加賦助役及請令武臣隔州監兊書<lb/>
助役之法非止前代本朝見自行之前此由帖明開勸<lb/>
<pb n="KR4e0149_WYG_039-18a"/>
借米若干義役米若干此少日所親見其後不記何年<lb/>
去此名目然粮耗不減於昔則名雖去而實猶存也况<lb/>
欲石加四升以助粮長固存卹至意但本州稅額自文<lb/>
貞議减後尚十倍於宋復議增加非仁人之所忍也昔<lb/>
人不欲併省征稅窠名為一項慮後人不察復按舊名<lb/>
以加徴正此謂矣粮長破家之患非一而來翰所謂秤<lb/>
頭嵗例一語灼見弊端竊聞近來復有買辦一節談者<lb/>
紛然買辦自有里甲錢舊不出於粮長也故人尤以爲<lb/>
<pb n="KR4e0149_WYG_039-18b"/>
病若去此三端則雖無他助力亦少紓矣隔别監兊亦<lb/>
救時一説但府衛事體彼此頡頏有司親臨尚不免為<lb/>
此徒撓梗况非吾父母又安肯為之任怨哉嘗見往時<lb/>
兊運之際上官必一親行彈壓有犯必懲故此曹知懼<lb/>
近嵗置之不問而或乃崇任右職以糾察有司此其徒<lb/>
所以肆無忌憚而陵轢吾民也迂滯不通妄意如此惟<lb/>
髙明裁之<lb/>
　　　荅喬白巖<lb/>
<pb n="KR4e0149_WYG_039-19a"/>
清頓首僕南歸閉門息影於當世君子未嘗敢以姓名<lb/>
先故雖執事亦闊焉久不奉問非自外也以為閒退之<lb/>
人其分當如是也李進士習卿來辱手書盈幅存記良<lb/>
厚慰喜過望僕之淺劣自知甚明前日所蒙實負乘之<lb/>
效不敢外尤聖明寛假得以衣冠歸故鄉待盡丘壠足<lb/>
矣外此絲毫不敢有所覬於中也執事累朝宿望晉秉<lb/>
鈞軸尚惟𢎞此遠猷光輔大業使衰病餘生得與海濱<lb/>
黎稚歌舞太平而不見有仰屋攅眉之事則受賜之多<lb/>
<pb n="KR4e0149_WYG_039-19b"/>
真無異昔人之所云矣恃舊率爾併希宥亮不具<lb/>
　　　與汪有之太史<lb/>
令兄南行甚速僅令小兒追至呉山一見時五月二十<lb/>
一日也後十日抵家已有書見及矣人心所在千里同<lb/>
辭進則為時退則為道士所能為者惟此而已田間僻<lb/>
處自將理病軀外亦無他事惟是鄉邦彫耗之餘所望<lb/>
官府省文書務實事而不求近名庶田野之間得遂休<lb/>
息以應恒賦此事則在閒齋對床之暇能為一言東南<lb/>
<pb n="KR4e0149_WYG_039-20a"/>
數十州之福也區區箋牘之賀不復敢修併勞致謝千<lb/>
萬不具<hi>八月二十四日</hi>
　　　囘呉廵撫禁戢家人書<lb/>
昨䝉郡中騰送憲臺禁令該建言者謂僕與楊富李三<lb/>
家及省祭焦勲同為豪横放米一石取銀二兩或一兩<lb/>
九錢八錢及令狼虎家人踢門打榻威逼小民不得安<lb/>
生一節執事詳審慎重决非輕言且又許以自新不即<lb/>
加罪據文而論有則改之僕之幸也如以實言米之放<lb/>
<pb n="KR4e0149_WYG_039-20b"/>
必有借之人還必有收之主豪強固合禁制妄訴亦有<lb/>
明刑况事不干己志存挾制者乎除已約束家人遵令<lb/>
行事外其建言之人必嘗面審不知明指何人於寒家<lb/>
借米還銀何人門户被打何人被逼迯生如事皆有實<lb/>
則區區自當受不教之罰何止家人如其不然堂堂使<lb/>
臺豈容小人隂受人言公肆欺㒺槩以胥徒視縉紳乎<lb/>
天之生人其不齊久矣人之有貧富猶其指之有短長<lb/>
貧富之相資猶大小指之相為用也今嫉人之富者而<lb/>
<pb n="KR4e0149_WYG_039-21a"/>
割以資貧是猶截指之長者以續短長者則受病矣短<lb/>
者果可續之而使長乎孔子論政謂兵食可去而信不<lb/>
可無曰自古皆有死民無信不立聖人豈髙論以欺人<lb/>
者今夏徴科之峻從昔所無又縁先禁租負人皆閉廩<lb/>
米價翔貴民以青苖一畝典銀三錢納糧一石至典田<lb/>
五畝以上當是時桎梏羈縲望門哀訴假以釡鐶恩若<lb/>
父母曾未幾月反為仇讐此其無行誼之極者也而言<lb/>
者動以官租為説併無干之家而汚衊之將來有急孰<lb/>
<pb n="KR4e0149_WYG_039-21b"/>
肯捐所愛以濟之邪古稱孝於親則能忠於君世豈有<lb/>
無行於鄉而能義於國者執事加惠小民為徳甚厚然<lb/>
未能使斯人之皆富則此惠終不可以徒行必也闢土<lb/>
重農以足其生理輕徭薄賦以節其事力拊而循之振<lb/>
鐸而令之使保伍之間互相䇿勵非田畜所生不衣食<lb/>
如宣曲任氏耕田十頃事桑千樹衣食無資於人如李<lb/>
襲譽之訓子孫而又廣務儲積為十年之備民有缺乏<lb/>
皆於官取之如周禮國服為息漢世常平義倉之制舉<lb/>
<pb n="KR4e0149_WYG_039-22a"/>
養民之權一攬而歸之公上則豪強之計自無所施將<lb/>
不禁而永戢矣此事行之而效漢之文景殆不足云然<lb/>
恐非幅紙之令尺箠之威要以旬時之所能辦也執事<lb/>
以為何如僕閒退之人傷弓之鳥也猥承訓告無任愧<lb/>
恐然内櫽諸心又不容以嘿因而覼縷真老生之腐談<lb/>
爾若幸而誤聽或有補於將來亦舊治閑民畎畝之餘<lb/>
情也干冐不罪<lb/>
　　　與趙類菴<lb/>
<pb n="KR4e0149_WYG_039-22b"/>
文斾之南傳於人久矣昨始得三兒五月信適小孫有<lb/>
白下之行布此通問示諭當途厚意及他消息此中亦<lb/>
頗聞之行止之非人嘗受教於君子矣菲才忝竊已過<lb/>
幸以善歸但得此身粗健田野粗安無愁嘆之聲入耳<lb/>
即受賜多矣而今猶未能也故人知厚聊一及之小孫<lb/>
䝉稚未學時有以督教之尤所望也餘惟若時為道珎<lb/>
攝以膺寵渥是祝不具<lb/>
　　　荅陳元大<lb/>
<pb n="KR4e0149_WYG_039-23a"/>
近辱書陳義甚髙切中今時學者之病誠之足以消偽<lb/>
如水之於火夏日之於冰也然方彼説興行此實未著<lb/>
則亦難與之爭君子於此亦盡其在我以俟之而已天<lb/>
理人心恐終未可以磨滅也厚意久未荅因小兒行輒<lb/>
布區區却告勿以示人增詬病也<lb/>
　　　囘鄭通府問糾田助役書<lb/>
昨承封示撫臺案劄具崑山王尹建明大抵祖述宋人<lb/>
助役遺意助役之法非止宋世本朝見自行之前此徴<lb/>
<pb n="KR4e0149_WYG_039-23b"/>
糧由帖明開勸借米若干義役米若干勸借以備濟農<lb/>
而災傷陪蔽糧運折耗取之義役以備馬遞而軍需顔<lb/>
料等費亦取之義役即助役也勸借除濟農蔽災外亦<lb/>
助役也其後不記何年去此名目然糧耗不減於昔則<lb/>
名雖去而實猶存也今欲每區糾田五百畝收租五百<lb/>
石以為粮長之助且謂士夫議合田野樂從而欲推之<lb/>
四府亦是美意但本鄉既有義米復議糾田事涉重複<lb/>
又宋之役田乃民間義舉而官為紀綱今意出官司而<lb/>
<pb n="KR4e0149_WYG_039-24a"/>
發議之初已有不願出田當役二年之令樂從二字未<lb/>
敢謂然且一州之體與他郡自殊一縣之規與隣封亦<lb/>
異王尹力陳粮長之害總在包陪一節而其立説必先<lb/>
大户與士夫此其意或自有在若松江粮長不敢謂無<lb/>
所害而其受害則異彼所聞積弊則倉場之嵗例與折<lb/>
納之稱頭新弊則代里甲出錢而買辦合此三弊足以<lb/>
破家而未有為之處者前此聶憲在任時議欲加稅為<lb/>
助僕嘗舉以告之謂但去三端無助亦可若所謂包陪<lb/>
<pb n="KR4e0149_WYG_039-24b"/>
則未聞鄉里之有言聶君議助亦止言嵗例稱頭而不<lb/>
及於此葢吾鄉泖湖江海之坍塌沙痩逃絶之積荒除<lb/>
官租禆補外皆槩縣均陪不專出於粮長也據此而言<lb/>
崑山之弊其不可以混我松城明矣醫不識受病之源<lb/>
而輕於用藥則藥行而適以滋病吏不察致弊之本而<lb/>
輕於立法則法立而適以生奸况乎以表藥而治内傷<lb/>
舉一城而槩列郡不其遠乎且有田不納稅而累鄉里<lb/>
以陪償此何人也五穀之螟螣而六牲之虎狼也不彼<lb/>
<pb n="KR4e0149_WYG_039-25a"/>
之驅除以保我民物而反奪無辜者之産以喣嫗其傷<lb/>
殘是以斯人為法之所許道未大行而又將推其害一<lb/>
家者以害於一鄉又波而及於傍郡也而烏乎可哉東<lb/>
南田稅輕額少而重額多五百石之租法當為田一萬<lb/>
畝萬畝之田官民相補耗費相乘其當為官稅者例不<lb/>
止四千石前此未助役也嵗收全租取其半而猶不肻<lb/>
盡出今奪其什一乃肻輸足賦以無累於人此亦非人<lb/>
情也是法果行豪強逋稅之徒將執以為左劵髙枕於<lb/>
<pb n="KR4e0149_WYG_039-25b"/>
家而吏無敢跡其門矣何也五百石之租為包陪設也<lb/>
人輸足賦彼何名得之而何能有之勢改時移又不過<lb/>
轉而入於猾書奸吏之囊槖爾而又可乎哉若曰法有<lb/>
權時猶藥有用刼以彼之疾用彼之方則猶有可言也<lb/>
今舉以飲我則對證之藥我自有之而彼之方非我之<lb/>
病也又何敢以輕試哉對證之方向之告聶憲者是已<lb/>
至于事干勾考在名實存亡之間者亦未敢盡言言之<lb/>
恐入于訐然而藥石之鐫刻故老之相傳不可誣也若<lb/>
<pb n="KR4e0149_WYG_039-26a"/>
乘此訪求討見窠穴則吾松郡計本自沛然卹患捄災<lb/>
將無施不可而何煩加稅何事糾田以為此紛紛也如<lb/>
必以積弊難明更張駭聽事須詳緩理貴含𢎞則但正<lb/>
身無擾使輸運之人歸有餘力如執事往嵗之將漕以<lb/>
正役錢給常用費自餘支節我無干焉如執事今日之<lb/>
掌縣至於定役則又無束葦以為柱無以羊而將狼務<lb/>
求前人𢎞遠之規無為目前一切之計水寛則魚樂轡<lb/>
調則馬閑遲以嵗年事將大定所謂投勢要而甘為僕<lb/>
<pb n="KR4e0149_WYG_039-26b"/>
奴棄室廬而寧就流落者他不可知保吾鄉之必無矣<lb/>
閒退之人理不當預外事損人利已王君之論斧鉞凛<lb/>
然然内櫽諸心無此四字執事下詢亦或諒其如此若<lb/>
畏威惕謗繆為承迎實恐鄉里之間有誤服藥而死於<lb/>
非命者故冐戒而一言焉以盡吾心東南之稅重極矣<lb/>
民與地之力皆殫矣倐來汎往者既不足與言其間有<lb/>
意於事功者固吾人之所望也而徐觀擘畫往往推尋<lb/>
於丘畝之間以求新益而置其所當理者不問舍我固<lb/>
<pb n="KR4e0149_WYG_039-27a"/>
有而剜肉以醫瘡此迂愚所長歎也此今日之事所以<lb/>
知不當言而猶不能自已也王君賢者遠圖長覽固當<lb/>
不以為尤如其不然則亦所不辭也僣易皇恐惟覽而<lb/>
置之幸甚<lb/>
　今之君子所以舍前輩成規而創意立法者其病有<lb/>
　二一則才謝遠猷事圖適已二則恥隨人後務騁功<lb/>
　能其為病雖殊而其累於己私不顧國家之利害一<lb/>
　也<lb/>
<pb n="KR4e0149_WYG_039-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻三十一<hi>中集二十七</hi>
                </head> <lb/>
    <p>
<pb n="KR4e0149_WYG_031-1a"/>
欽定四庫全書<lb/>
　東江家藏集巻三十一<hi>中集二十七</hi>
　　　　　　　　　　　　　明　顧清　撰<lb/>
　北游稿<lb/>
　　誌銘一十二首<lb/>
　　　松江府同知玉君墓誌銘<lb/>
正徳辛未春松江府董糧官以事去代者未至府同知<lb/>
王君實攝漕事故時漕者徃率有大費或縁以科率役<lb/>
<pb n="KR4e0149_WYG_031-1b"/>
人亦乘此侵牟耗蠧百端則稱貸以卒事因而破家者<lb/>
歳歳有之君約已正人盡剗先迹公事外不需一錢而<lb/>
撿扼繩察時刻不少怠衆畏而安之方是時羣盗滿山<lb/>
東絶河津焚運舟道路梗塞君斂舟彭城以便宜白總<lb/>
府請輸永福倉還以俟命升斗無所失明年賊未平漕<lb/>
事且及衆咸願得君併將之而府公亦以君之才不難<lb/>
於兼濟也俾仍攝以行君既受命則以家事付其弟相<lb/>
曰六軍闕供吾將漕不至罪當死行遇賊理無屈亦死<lb/>
<pb n="KR4e0149_WYG_031-2a"/>
死自吾分吾安之門以内則任汝矣遂行道治棺以隨<lb/>
至北河諸運舟相仗莫敢前君率先直進抵臨清官軍<lb/>
駐河上者皆驚而君已被疾卧臨清月餘不愈乃以漕<lb/>
事委其屬而還又月餘竟不起而是嵗漕舟獨吾松最<lb/>
先至君病困語喃喃猶及兹事及報至目遂瞑其乃心<lb/>
公室如此君諱卿字惟賢陜西咸寜人曽祖六祖三父<lb/>
興皆𨽻戎籍以積善稱妣黄有賢行君少而聰頴年十<lb/>
三充縣學生勵志問學成化丙午舉于鄉丁未以一榜<lb/>
<pb n="KR4e0149_WYG_031-2b"/>
授山西沁州學正丁父憂服闋改瀘州𢎞治庚申轉河<lb/>
南都司經歴乙丑以母喪去再除山東正徳己巳始拜<lb/>
松江之命自筮仕至今二十有六年五改官而亷慎公<lb/>
勤如一日沁州學不薦士者三十年君居之不再嵗而<lb/>
後遂有登名者在瀘所造就尤多佐河南山東軍累决<lb/>
疑事秉公執條雖權貴無所屈其在松以清軍為職而<lb/>
及民之政率以身任之始至值霖雨隄防决壞請于朝<lb/>
躬為督治數月而隄成旱潦有備其秋遂大稔民歌咏<lb/>
<pb n="KR4e0149_WYG_031-3a"/>
之居松三年行役者大半未嘗有聲伎燕游之樂亦未<lb/>
嘗輕市民一物營一什器飾一玩好常禄之外絲毫無<lb/>
所茍焉其將漕以北衝冐豺虎衆為君危之而卒無所<lb/>
避也而且有成功蓋尤人所難者性質直不能與人為<lb/>
<graphic n="KR0833" url="https://raw.githubusercontent.com/kanripo/KR-Gaiji/master/images/KR0833.png" mimeType="image/png"/>曲有所任使信而不疑間亦為人欺而終不以逆人<lb/>
也故與君合者寡而皆稱其賢君生景泰甲戌三月三<lb/>
十日卒正徳壬申八月初五日享年五十有九配劉氏<lb/>
繼趙氏側室羅氏子男一用予年二十二卒女一適秦<lb/>
<pb n="KR4e0149_WYG_031-3b"/>
聰君之疾也相視之卒也相收之將以明年月日𦵏其<lb/>
縣魚藻鄉之原泣拜請銘其墓石予既重君又嘉相能<lb/>
有其兄以不沒其善也乃叙而銘之銘曰<lb/>
事惟國不以其職心乎公不有其躬方鳩爾功而祿永<lb/>
終彼狂而休天豈其瞢咸寜之郊魚藻之原清吏之銘<lb/>
松人是鐫良顯而傳孰與乎當年<lb/>
　　　廣昌縣知縣岳君墓誌銘<lb/>
友人岳器之將𦵏其父廣昌君於城北二里薛家浜之<lb/>
<pb n="KR4e0149_WYG_031-4a"/>
原奉工部主事戴君子充所述君行狀乞予銘墓石去<lb/>
年夏予方為器之序家慶之圖為君壽時君甚康寜不<lb/>
意遽為君銘墓君性伉直體貌凝重在庠序閉門讀書<lb/>
不妄與人接雖家闤闠中而樸質儉素如生長山谷者<lb/>
成化丁酉以春秋薦南都𢎞治丙辰從吏部試除知福<lb/>
建光澤縣光澤地險僻素號難治里胥視官廩為已物<lb/>
糧税入手輒挾以經營四方積嵗負欠有司莫可奈君<lb/>
至示以誠信疏根窒孔化窳為良十年之逋不數月而<lb/>
<pb n="KR4e0149_WYG_031-4b"/>
辦上官才之頑民結黨興訟前令有被誣去者至是皆<lb/>
帖服邑以大治己未入覲乞歸養母不報改江西廣昌<lb/>
縣時境內大旱君降服徒歩禱于神甘雨隨注民歌詠<lb/>
之邑大姓黄氏兄弟爭財乆不决君諭以孝弟為中分<lb/>
其財遂感泣罷去在官不徇權利是是非非若黑白無<lb/>
所隱尚書何公喬新贈詩有只飲廣昌水之句識者以<lb/>
為然壬戌再入覲道聞母喪還服除遂不復有仕進意<lb/>
家居十年未嘗入城府坐卧一小樓雖親交罕接其面<lb/>
<pb n="KR4e0149_WYG_031-5a"/>
卿士大夫之言靜退者莫先焉正徳辛未冬十一月一<lb/>
日卒年六十八其生正統甲子六月二十日也君諱山<lb/>
字惟重一字九峯别號艮堂先世本汴人扈宋南渡家<lb/>
于杭元至元間六世祖仲髙遷松定居華亭之西門高<lb/>
祖宗泰洪武初舉孝亷卒曽祖裕祖常皆不仕父桓常<lb/>
業舉子以羸疾亦不仕妣張氏其先亦汴人為邑名家<lb/>
配趙氏饒州通判錡之子三人長鍷字器之府學生次<lb/>
録次鑑女二人長適金山衛學生侯佐次適禮部儒士<lb/>
<pb n="KR4e0149_WYG_031-5b"/>
葉伊孫男六長洪縣學生次洋源涫瀛津女六長適葉<lb/>
鏜餘尚幼曽孫男一女一亦幼𦵏以卒之明年壬申十<lb/>
月二十日其地前通龍潭北引鳯山岳氏之世兆也子<lb/>
充之言曰君才器老成七試禮部而終弗合官踰兩考<lb/>
而止七品疇昔抱負未施一二意造物者留此以大君<lb/>
之子若孫乎而君之號曰艮堂安所止而思不出位其<lb/>
有以驗斯言矣是宜銘銘曰<lb/>
艮其止實而光思不踰其道昌龍潭淵淵鳯山蒼中間<lb/>
<pb n="KR4e0149_WYG_031-6a"/>
四尺君所藏有徴後來銘此章<lb/>
　　　彭孺人戈氏墓誌銘<lb/>
平湖彭君言以正徳辛未正月九日喪其母戈孺人明<lb/>
年十一月二日𦵏其鄉叚墅塘綠水原之新墓先𦵏以<lb/>
予友嚴君以徳持江西左參議屠君文奎狀乞予銘嚴<lb/>
彭皆予婣家屠又彭之婣其誼厚而言核可徴也遂序<lb/>
而銘之序曰孺人姓戈氏諱凈寜世家平湖平湖人以<lb/>
其姓配水曰戈家溪父衡有隱徳嘗長鄉税人稱其寛<lb/>
<pb n="KR4e0149_WYG_031-6b"/>
平妣姚氏有二女孺人其孟也生而柔淑且嫺于女事<lb/>
凡剪製縷結織紝之工不教而能為父母所鍾愛踰笄<lb/>
擇對未嫁菊莊彭翁時喪偶旁求閨秀得孺人遂委幣<lb/>
焉既歸事姑章如父母躬調㫖甘晨夕不少懈妯娌姑<lb/>
叔門墻密邇茗饈鹽酪茍有美無弗及焉或小有言必<lb/>
曲為調劑使解而後已故彭氏之族皆宜之菊莊前室<lb/>
子翰年在髫齔孺人為延師擇配無所不盡翰卒撫其<lb/>
婦屠氏尤篤而諄諄以義節為訓屠氏孀居三十年風<lb/>
<pb n="KR4e0149_WYG_031-7a"/>
操凜凜孺人之教也孺人既生誥又為菊莊置貳室周<lb/>
氏生子諫而周氏卒孺人乃與菊莊謀俾誥自立家而<lb/>
身與諫居綜理其家事不知者皆謂其所生焉孺人生<lb/>
正統癸亥正月二十有三日及是得年六十九鄉鄰聞<lb/>
者皆哀之子一即誥以才掾憲府登吏部銓嚮用有日<lb/>
女三菊蘭適張冕翠蘭適浙省掾屠元綽疊翠適縣學<lb/>
生伍倬周氏子讀書為縣學生事孺人孝女一適朱恩<lb/>
恩訓導錦之子也孫男二曰舟曰器女五適縣學生姜<lb/>
<pb n="KR4e0149_WYG_031-7b"/>
雷鍾市馬宸臨安教授馮信孫欽應天教授常汝勵孫<lb/>
桂其一尚幼孺人在彭氏凡服斬衰者三嫁娶男女八<lb/>
𦵏祭品儀裝送資賄不豐不約具有程度至疾革請遷<lb/>
前室母子合祔于新塋曰非惟事體合宜且使屠氏有<lb/>
倚毗而不為他氏鬼也其賢而有識如此銘曰<lb/>
前有出予愛之結旁有蘖予植以活匪予子恝恩以義<lb/>
割美莫具列我是之掲千載無撥賢母之穴<lb/>
　　　封工部主事墅西趙翁墓誌銘<lb/>
<pb n="KR4e0149_WYG_031-8a"/>
墅西翁既歿之明年壬申冬十二月丙午其子榛曁松<lb/>
等奉柩𦵏其鄉百曲塘之原先𦵏一月以濟寜州學訓<lb/>
導陸蓁狀來請銘松與予同年舉進士先君編修與翁<lb/>
又夙相好也銘烏敢辭按狀翁諱博字徳厚號墅西姓<lb/>
趙氏系出宋寶慶進士汝昔從元初有諱景周者贅姑<lb/>
蘇曹氏後居上海之陳村塘遂占籍焉六世祖文明嘗<lb/>
恊同費雄為海運萬户歴秀二守寜至伯逹生昻是為<lb/>
翁父世掌鄉賦以厚徳稱翁少喜讀書新昌尹吳公擇<lb/>
<pb n="KR4e0149_WYG_031-8b"/>
為外孫張氏壻為幹其家蠱遂廢學業客遊齊魯燕薊<lb/>
間凡名區勝境古賢豪馳騁之地皆有足跡既而厭之<lb/>
歸其鄉治田植圃教子孫為本業計斂華就實頽如也<lb/>
𢎞治己未以松貴封承徳郎工部主事遂以家事委榛<lb/>
日與兄墅東翁徜徉詩酒或放舟北山垂釣弋獵以自<lb/>
適其適如此者二十年正徳辛未三月二十有八日以<lb/>
疾終正寢距其生正統丁已六月二十七日享年七十<lb/>
五配張氏封安人先翁十五年卒側室陳氏張氏子男<lb/>
<pb n="KR4e0149_WYG_031-9a"/>
八長榛次松由工部改光禄丞進少卿再進太常少卿<lb/>
次桂梓桐皆安人出次榴梅棣皆陳氏出女一人適富<lb/>
鈿張氏出也孫男九人長希閔次希䕫隂陽訓術次希<lb/>
旦縣學生希奭翰林院譯字生次希摯希羊希歐希榮<lb/>
希説女六人皆幼曾孫男二世禄世元女六亦幼翁性<lb/>
質直居鄉不慕貴勢不廣殖産業不畏惡凌善自奉簡<lb/>
約而急於濟人有以祖業質百金者憫其無歸不責償<lb/>
而還其劵婣家罹横逆竭力拯捄至脱安人簪珥資之<lb/>
<pb n="KR4e0149_WYG_031-9b"/>
其他行事多類此晩年康健太常適告歸横金紆朱侍<lb/>
膝下者踰嵗屬纊之日孫曾滿前鄉人侈之以為積徳<lb/>
之報如翁其可銘也已銘曰<lb/>
壯四州老一丘昔子長今少游勤耕殖且復耰亦既穫<lb/>
不竟收嗟王孫此淹留徃其復來公侯<lb/>
　　　封監察御史沙隱王翁配孺人嚴氏合𦵏誌銘<lb/>
予丁卯北上過鎮江始拜吾沙隱王翁於緑水橋之新<lb/>
第時其子汝楫在中臺翁已受封如其官霜髯繡袍丰<lb/>
<pb n="KR4e0149_WYG_031-10a"/>
神煜如也癸酉予再北擬别翁而行道阻出孟瀆徑抵<lb/>
瓜洲而汝楫衰服纍然與王君國儀張君廷新渡江來<lb/>
訊之則翁歿已再更春而其配嚴孺人喪亦數月矣予<lb/>
方叙弔謝不敏而汝楫出廷新所述翁孺人行實狀屬<lb/>
予為𦵏銘予䇿名與汝楫交二十年其親之喪固宜為<lb/>
之役君既有命又重之以二君銘其可辭按狀翁諱璉<lb/>
字公器别號沙隱其先澤州高平人九世祖宋大理評<lb/>
事三乙自汴徙揚州子邦顯又自揚徙潤占籍丹徒族<lb/>
<pb n="KR4e0149_WYG_031-10b"/>
日以大時呼王半沙曾祖太六祖尚八考慶五皆晦跡<lb/>
不仕妣周氏生子五人翁行在第四少而警敏弱冠遭<lb/>
父喪哀毁篤至助諸兄殯祭一以禮鄉人稱之周孺人<lb/>
病咽翁憂見顔色坐卧寢榻前食為之减凡湯藥必嘗<lb/>
而後進及卒號哭幾喪生事諸兄敬而能愛伯仲雖亢<lb/>
厲乆而皆善遇之及議分財翁懇複譬止不能得則惟<lb/>
諸兄所取而自處其弊人尤以為難季弟乆而貧毎加<lb/>
周恤兄子漢忤豪强坐死為極力拯救卒明其誣與人<lb/>
<pb n="KR4e0149_WYG_031-11a"/>
交氣和而言確無隱情貌敬取予之際茍渉非義雖小<lb/>
不居善居積喜施惠江湖間多所結納子孫承其舊貫<lb/>
所至如歸嘗泊小孤山風濤頓起一舟覆衆愕不敢動<lb/>
翁親率長年徃救得將溺者七人奪之魚腹而資遣之<lb/>
其後或持縑帛來謝又悉拒不受里人潘氏遺其妾湘<lb/>
中六年不能致翁挾之以行抵黄州則其妾已更適傾<lb/>
貲贖還之時人服其義祖業沙田善崩屢徙而南最後<lb/>
乃定今宅沙崩而税存又為置别業江都以禆之其深<lb/>
<pb n="KR4e0149_WYG_031-11b"/>
慮逺畧為子孫地類如此𢎞治甲子視汝楫京師適推<lb/>
恩命下封河南道監察御史配嚴氏封孺人拜恩闕下<lb/>
鄉黨榮之嚴氏諱妙真同邑處士富八翁之女八嵗善<lb/>
女工言動有則既嫁事周孺人備盡婦禮周氏數稱之<lb/>
尤善處其娣姒凡勞事率以身先分財時有競者孺人<lb/>
嘆曰讓則有餘爭則不足勸翁一聽之翁固能弟亦孺<lb/>
人有以成之也聞汝楫游學有廩餼則曰此可虚食邪<lb/>
當作好官以圖報及有官則曰當官務積徳財物汚人<lb/>
<pb n="KR4e0149_WYG_031-12a"/>
慎勿近之性素勤既老猶不廢蠶績諸婦軰服用稍侈<lb/>
輒不懌改之而始與之言父族中衰止一女請于翁取<lb/>
育之為贅壻以承其祀族婣有匱乏者必周之雖多且<lb/>
數無倦色肅而慈婉而義故內外皆稱其賢翁生正統<lb/>
丁已五月二十有五日而卒于正徳辛未十月初二日<lb/>
年七十五孺人生後一歳六月二十有四日而卒以壬<lb/>
申十一月初七日亦年七十五子男二長瀛義官次濟<lb/>
即汝楫𢎞治壬子與予同鄉薦出教餘干入為國子助<lb/>
<pb n="KR4e0149_WYG_031-12b"/>
教擢監察御史調外守開州女一嫁邑人茅永芳孫男<lb/>
五廟某某之廊之廡廟及之廊俱府學生女三長適江<lb/>
都卞釗卒次許聘金畿次尚幼曾孫男一曰合承𦵏以<lb/>
癸酉九月日墓在府東五十里圌山擁翠墩之原翁所<lb/>
擇也山大而長甚出孟瀆即見之銘曰<lb/>
圌潤名山我初識之嗟翁孺人而室于兹鬱鬱重岡蒼<lb/>
翠百里秀于此鍾以庇孫子以庇孫子百世其似<lb/>
　　　故涇府右長史致仕任先生墓誌銘<lb/>
<pb n="KR4e0149_WYG_031-13a"/>
正徳癸酉秋七月二十七日先師怡菴先生卒訃聞於<lb/>
京師清既為位哭遣人致賻奠且弔其子退復自念先<lb/>
生𦵏宜有銘諸生在門下乆受恩深知先生家世行事<lb/>
之詳且實又職在太史宜為銘莫先清者不當如他人<lb/>
俟其子請而後乃有言用謹摭拾綴緝序而銘之遺其<lb/>
子使及𦵏而刻之序曰先生諱順字孝友姓任氏别號<lb/>
怡菴一號養拙子晩更號樂全翁其先四明人宋少師<lb/>
希夷之後元安定書院山長松鄉先生士林七世孫明<lb/>
<pb n="KR4e0149_WYG_031-13b"/>
福建參政薇菴先生勉之之孫而執菴處士𢎞之子也<lb/>
松鄉子耜為兩浙鹽運照磨分司松江因家焉故今為<lb/>
華亭人髙祖諱文虎不仕曾祖繼祖亦不仕封江西鄱<lb/>
陽縣知縣饒州府同知所謂養素先生者松鄉以下冠<lb/>
冕詩書不絶而執菴以厚徳稱鄉之言故家名族者莫<lb/>
先焉妣顧氏賢明有識鑒生先生兄弟四人先生為之<lb/>
長幼而穎異知縣楊昕聞其名延置縣學十五居父喪<lb/>
哀戚如成人時諸弟皆幼奴僕皆參政時人黠悍難制<lb/>
<pb n="KR4e0149_WYG_031-14a"/>
先生獨持門户夜讀書績文未旦出㕔事指綜家務小<lb/>
大畢舉皆畏而服之農月行田間手一編不置或躬履<lb/>
泥塗視作不如法者擿治之而勞其勤者皆得其實故<lb/>
衆為盡力無敢怠蓋辛勤二十年學成而家亦成成化<lb/>
丙午鄉闈㨗報至歎曰吾年踰四十得一舉前途事可<lb/>
知吾無擇焉矣明年㑹試中乚榜不辭徑參部授莒州<lb/>
學正莒人素寡學先生躬督教之未幾遂有登第者已<lb/>
酉考福建鄉試時稱得人丁顧孺人憂服闋陞國子助<lb/>
<pb n="KR4e0149_WYG_031-14b"/>
教選為涇府右長史輔導統率一出于正自王而下皆<lb/>
敬之滿考上疏乞骸骨進四品服階朝列大夫致仕王<lb/>
嘉歎再三賜白金綵幣以别時正徳丙寅冬十月也蓋<lb/>
先生在仕途二十年矣既歸治田園飾池館為終老計<lb/>
故人至必留飲飲必盡歡或窮日夜不厭然非其人一<lb/>
不與接也如是者又八年乃卒年六十九其生正統乙<lb/>
丑十月十六日也先生性剛稜倜儻尚氣見人有不善<lb/>
必面折之然其中實無他異日接之熏然和氣蓋本於<lb/>
<pb n="KR4e0149_WYG_031-15a"/>
嫉惡當是非黑白處不能回互已則釋然初不留于心<lb/>
也故人始畏之乆而亦無怨者諸弟㛰娶多出先生張<lb/>
氏姊早亡有三女先生取教育之為擇壻嫁之其長則<lb/>
吾妻也故人尤服其義為詩文豪邁疎爽類其為人意<lb/>
所到援筆疾書未嘗㸃竄他人雖深思亦不能過也遺<lb/>
藁與薇菴集皆藏于家夫人朱氏元武舉進士元祐之<lb/>
後監察御史倫之從孫有賢行側室王氏韓氏韓本夫<lb/>
人媵也夫人有子一人曰復常女三曰閨秀閨正閨玉<lb/>
<pb n="KR4e0149_WYG_031-15b"/>
王氏有子四人曰復遲復古復嘉復吉女一人曰某韓<lb/>
氏有子二人曰復明復美女一人曰某楊金朱佐葉龍<lb/>
張尚志趙乾其壻也清始從友蘭張先生學友蘭徙館<lb/>
嘉禾以清屬先生時年十餘先生一見之許以可教因<lb/>
歸我以甥而奬掖成就之以克有今日雖勉自飭厲求<lb/>
無辱于門墻而未有以報也而先生沒矣先生高才積<lb/>
學宜顯于時即其所設施曽不一二清復才下不能張<lb/>
闡之以示來裔然攬筆無愧寫我由衷固先生所望于<lb/>
<pb n="KR4e0149_WYG_031-16a"/>
門人也先生墓在郡城東蟠龍塘馬駝巷祖塋之次𦵏<lb/>
以乙亥月日銘曰<lb/>
鮚﨑之任𣲖于華亭薇菴繼之乃顯我明卓彼薇菴文<lb/>
章政事歛其餘休以發夫子名科相望祖孫百年完節<lb/>
而歸無忝厥先奕奕芝蘭綿綿瓜瓞遺書滿家以俟來<lb/>
哲門生作頌文無謟辭有欲考徳拂此蒼䃜<lb/>
　薇菴洪武甲戌進士先生以成化丙午鄉薦適九十三年<lb/>
　　　贈刑部主事張君墓誌銘<lb/>
<pb n="KR4e0149_WYG_031-16b"/>
君諱鼇字文魁别號澹軒松江上海人生而介特不與<lb/>
流俗伍未冠游邑庠勵志問學家雖屢空意氣岸如也<lb/>
都御史同邑唐公見而竒之妻以兄女數年學大就與<lb/>
從弟鯨並有聲塲屋間時人謂之聨璧然數弗偶前後<lb/>
三十年凡八試有司終不利於是君倦于游而子鶠及<lb/>
從子鵾鵬鵠鷨皆以君之教有成矣遂棄舊業不事顧<lb/>
鶠軰曰汝為我終之日放浪江海間以詩酒自適有勸<lb/>
之仕者皆不應𢎞治辛酉鶠一舉㨗鄉闈再上擢進士<lb/>
<pb n="KR4e0149_WYG_031-17a"/>
君聞而慨然曰吾果不謬也及鶠得告歸君益喜使謝<lb/>
去人事盡讀所未見書乆之弗遣而中官有擅制易令<lb/>
者迫促以期限鶠遂廢于家君無悔色中官敗鶠復登<lb/>
用君亦如常曰吾兒素弱且更事少方時多艱遲以數<lb/>
年未晩也士大夫服其逺識鶠還朝擢主刑部事今年<lb/>
滿初考例得推封而君疾不待以八月日訃至于京師<lb/>
即以所推封為贈鄉人皆悼惜之君先世本華亭六世<lb/>
祖瑛當元至元末析華亭為上海以地屬焉祖益父綸<lb/>
<pb n="KR4e0149_WYG_031-17b"/>
皆不仕以行義幹濟聞于鄉綸所謂樂道處士者事具<lb/>
唐都御史所撰誌母趙氏同邑人孝子思恭之後君載<lb/>
其世徳源本深厚故其資性有過人者喪父時方壯年<lb/>
哭泣毁頓及襄事髪為白其喪母亦然世母朱以愛女<lb/>
故盡其貲於異姓及老無所歸君迎奉之為畢其終事<lb/>
顧氏妹貧併其子女育于家二十年妹卒復為之歛𦵏<lb/>
以唐安人賢而早世義不娶終其身其篤于倫叙大率<lb/>
然也鄉人鬻田類輕其税以覬厚直故業去而税存有<lb/>
<pb n="KR4e0149_WYG_031-18a"/>
以田售君族人而出税三倍者君聞之曰不可為兩分<lb/>
之其人感刻而君不自言也鄰惡少或侵君地弗與較<lb/>
卒自悔來歸人有紛競得君一言立解或千以私則面<lb/>
斥之物茍渉非義雖一毫不取也既絶意仕進晩益自<lb/>
晦足未嘗履城市邑大夫請為鄉飲賔亦辭不赴故士<lb/>
論高之生以正統丁卯五月初二日卒正徳甲戌五月<lb/>
二十五日享年六十八唐孺人有子一人即鶠女一適<lb/>
何正側室子二鶴鵷女一適黄浦孫男二挺拓俱縣學<lb/>
<pb n="KR4e0149_WYG_031-18b"/>
生鶠將以年月日𦵏君於邑西肇嘉浜祖塋之次持其<lb/>
同年友翟編修仲鳴狀來乞銘予及與君游三十年即<lb/>
其言論風操使之得用宜有可觀而賫志以歿然觀其<lb/>
所自立與所以貽其後人亦可以無憾矣君有詩若干<lb/>
首賈中允鳴和陸編修子淵皆有序子淵君門下士也<lb/>
銘曰<lb/>
耕之力我稼孔碩而弗以獲以貽後之人其永食<lb/>
　　　董太宜人戴氏墓誌銘<lb/>
<pb n="KR4e0149_WYG_031-19a"/>
太宜人姓戴氏諱妙貴其先應天上元人祖旺與山東<lb/>
昌邑人董公儀並從軍于興州左屯衛並家玉田及太<lb/>
宜人父通再世鄰好故太宜人歸董氏是為處士諱勝<lb/>
之冢婦封中書舍人贈戸部員外郎諱雄之嫡室今湖<lb/>
廣按察副使鋭之母莊重寡言笑平居無厲聲遽色而<lb/>
家人子弟軰望之凜然不敢犯與員外君相對如嚴賔<lb/>
事後姑及從姑孝養備至處妯娌與宗族曲盡恩意而<lb/>
尤以勤儉持其家以學業勵諸子副使君甫冠即與員<lb/>
<pb n="KR4e0149_WYG_031-19b"/>
外謀遣游邑庠所以訓飭之甚至故君克早有成立登<lb/>
甲科官禁從敭歴中外懋著聲績太宜人之教居多焉<lb/>
員外君倜儻好義與從父兄弟同居數十年及分産惟<lb/>
其欲與之不較助邊有冠服推以與從弟不居皆太宜<lb/>
人之贊决也故玉田人稱內助之賢者必曰戴氏云始<lb/>
以副使君初命封孺人再進今號副使在中書戸部時<lb/>
皆迎至官邸享有禄養叅議河南時兩以公事得便道<lb/>
過家縉紳皆賦詩為壽鄉里榮之正徳甲戌夏忽不樂<lb/>
<pb n="KR4e0149_WYG_031-20a"/>
語婦子曰吾將逝矣惜不得鋭兒見之殮殯之具皆手<lb/>
自撿視無不如禮六月二日竟卒其靜治於死生之際<lb/>
又如此太宜人生正統甲子九月四日及是得年七十<lb/>
一初養一子曰鎬既乃生副使及鏈與鑄視之若一孫<lb/>
男二曰瀾曰潤女五俱在室以卒之明年三月望日𦵏<lb/>
縣之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>秫務之原員外君之兆員外之𦵏副使同年友<lb/>
徐太史舜和為之銘至是以例請誼弗可以辭也乃為<lb/>
銘曰<lb/>
<pb n="KR4e0149_WYG_031-20b"/>
維戴之先自吳而燕望彼玉田惟同袍之賢以女于廣<lb/>
川以啓其後人以大其先既壽而全帝寵亦蕃以賁其<lb/>
丘原尚百千年過者式旃曰此賢母之阡<lb/>
　　　錢母濮孺人墓誌銘<lb/>
孺人諱貞姓濮氏錫山洛社之望族尚質處士諱文忞<lb/>
之女宋錢武肅王之裔守宗翁諱某之冢婦散逸處士<lb/>
諱孟源之繼室浙江東梓關巡檢琰之母甲戌進士新<lb/>
除浙江常山知縣憲之祖母生而聰慧母沈孺人教以<lb/>
<pb n="KR4e0149_WYG_031-21a"/>
女紅傍及古賢列女事歴歴能誦解由是最鍾愛慎擇<lb/>
所歸㑹孟源喪偶守宗翁聞其賢遂委禽焉事翁及姑<lb/>
亷備盡婦職飲食湯藥必親及卒相孟源𦵏祭必以禮<lb/>
錢家素饒裕經火而衰孺人力勤悴躬緝紡以佐孟源<lb/>
數年田廬稍復故孟源任真自適終身無內顧憂以有<lb/>
孺人也琰初事舉子業後以律學進孺人毎戒以守法<lb/>
琰居官能善其職同郡徐文靖白康敏陸冶齋諸公皆<lb/>
重之及琰失官歸則又諭以安命琰居閒無戚戚容益<lb/>
<pb n="KR4e0149_WYG_031-21b"/>
拓産殖業延師教子弟皆克有成孺人之訓也正徳丁<lb/>
卯孺人年八十少司徒二泉邵公都憲秦公憲長吳公<lb/>
軰咸賦詩為壽衣冠畢集而憲適中鄉榜次孫寵亦補<lb/>
邑庠弟子員一時鄉里侈為盛事謂天之厚孺人者不<lb/>
誣也壬申得微疾五月二十三日遂不起疾革召次子<lb/>
瑜戒曰我家業之成成于琰汝當敬之諭孫寵曰我門<lb/>
戸之光光于憲汝當繼之凡後事皆自料理井井弗亂<lb/>
雖丈夫有不逮云孺人生宣徳丁未二月十五日及是<lb/>
<pb n="KR4e0149_WYG_031-22a"/>
得年八十六子男二即琰瑜瑜出側室某氏孫男三長<lb/>
憲次寵最幼曰寯女一適邵煜先卒曾孫男一女一憲<lb/>
之官將便道還家而琰卜以今年乙亥十一月二十九<lb/>
日𦵏孺人於沙滸之先塋散逸翁之穴遺書命憲以吏<lb/>
科左給事中俞君國昌狀來乞銘憲實予南畿所校士<lb/>
有一日之雅焉誼弗可以辭也乃按狀序而銘之銘曰<lb/>
家之隆替恒起閨門錢氏之中興以有斯人我聞其子<lb/>
亦識其孫是以知其然銘以昭之百世其存兮<lb/>
<pb n="KR4e0149_WYG_031-22b"/>
　　　封安人楊氏墓誌銘<lb/>
正徳甲戌春正月二十五日今贑州守當塗邢君子用<lb/>
喪其配楊安人丁丑君朝京師語予以其故猶愴然且<lb/>
言其諸子之哀思不已因以祝祠部鳴和狀授予屬為<lb/>
之𦵏銘予昔同君舉于鄉又同得進士徃來頗習故嘗<lb/>
聞安人賢鳴和君里人述其行尤核可徴也乃叙而銘<lb/>
之叙曰安人諱銀字珍媛其先宋東京舊族有諱正八<lb/>
者當建炎初徙姑孰之青山其孫千乙再徙溧水崇教<lb/>
<pb n="KR4e0149_WYG_031-23a"/>
鄉之長蘆溪後崇教分屬髙淳故今為高淳人千乙六<lb/>
傳至聖譽積學工詩有甘梅軒集又三傳至寜六六生<lb/>
瑜瑜生拱皆讀書力穡以行義重于鄉拱娶邢氏元武<lb/>
昌路知事潤甫之𤣥孫唐溪處士瑀之女是生安人幼<lb/>
而頴慧父教以堯夫孝弟詩內則列女傳諸書皆畧知<lb/>
大義稍長端靜儉素寡言笑謹出入雖鄰黨有弗識者<lb/>
遭家中衰弟秉華復幼安人躬早夜力女事以資不給<lb/>
父母賴之年二十來歸于君君家四世同㸑闔門數千<lb/>
<pb n="KR4e0149_WYG_031-23b"/>
指羣從伯叔餘二十軰君父贈南京刑部主事敏菴府<lb/>
君妣太安人夏氏皆在堂安人上承下撫恩禮備至無<lb/>
弗慰悦者太妥人性嚴甚於諸婦中獨稱安人其於君<lb/>
弼違成美尤無所不至君好奕頗以妨事安人見之曰<lb/>
此可資終身用邪君感其言取奕具焚之肆力于學不<lb/>
數年遂登第從君宦南京聞斷一死獄必曰死者不復<lb/>
生人命至重無任情以累後人君忤逆瑾廢則曰榮辱<lb/>
相為倚仗求無愧于心而已安知今之詘不為他日之<lb/>
<pb n="KR4e0149_WYG_031-24a"/>
伸起廢為南京水部則又曰君本以清白稱慎無殉時<lb/>
變自棄君治獄號廉平在都水勾稽疏剔沮權要節冗<lb/>
費利及公私安人與有助焉其治家有矩矱內外斬斬<lb/>
雖餉農食飲必親故人為致力家日以裕課諸子學恒<lb/>
夜分乃止有賢者至必厚其款留使親其麗澤故皆有<lb/>
成立四時奉祀必精嚴痛母亡父老問遺不絶夫兄子<lb/>
早孤撫之如已出族女有貧不能行者輟奩具資之其<lb/>
篤於恩義皆此類也𢎞治丁已與太安人同受封封十<lb/>
<pb n="KR4e0149_WYG_031-24b"/>
八年乃卒年五十一其生天順甲申五月二十一日也<lb/>
子男五壂埴址坊垚埴址垚皆府學生坊亦業舉子女<lb/>
三孟蕙適高淳士族子劉輅仲蕙季蕙皆先卒孫男二<lb/>
讃諒女一淑孝以卒之又明年丙子十月二十五日𦵏<lb/>
高淳之趙村花犇岡六世祖南山公墓右銘曰<lb/>
生之良又閑以義方家之昌我承其終翊以襄有順有<lb/>
正惟允臧百年强半歸山岡彼冥而嚚終壽康天不可<lb/>
問徒蒼蒼嗚呼徳音斯不忘<lb/>
<pb n="KR4e0149_WYG_031-25a"/>
　　　故湖州府儒學訓導封刑部主事胡先生墓誌銘<lb/>
刑部主事胡君仲申奉使南畿得便道過家為厥考耐<lb/>
菴先生壽鄉人榮之還朝未兩月而先生之訃至仲申<lb/>
號慟隕越不自勝悔不少留以視醫藥而遽至此極也<lb/>
既束裝戒道奉其友翰林庶吉士今禮科給事中儲君<lb/>
麗中狀乞予為𦵏銘時予亡妻病革君行不忍趣也旋<lb/>
屬治喪情事紛總併其狀失去今年春君重録以來又<lb/>
阻於時艱及冬而始逹則已逼先生𦵏期而予且疾病<lb/>
<pb n="KR4e0149_WYG_031-25b"/>
又閲月乃克序而銘之序曰先生諱琬字公琰姓胡氏<lb/>
相傳其先自汴來高祖定興元季避兵華亭之秋港涇<lb/>
因卜居焉曾祖某號誠閒祖文政父斌皆不仕文政善<lb/>
治生家頗饒裕景泰中嵗饑盡出所有以賑貸用是衰<lb/>
落旋即下世而有司以其素責斌掌鄉賦甚急衆莫知<lb/>
所為先生毅然曰是役法當任富室吾昨富而今貧有<lb/>
司獨未知耳走詣縣白之時先生年十四既眉宇清峻<lb/>
而辭辨舉止不類童兒試以對聨應口成趣知縣郭文<lb/>
<pb n="KR4e0149_WYG_031-26a"/>
直深異之曰農家有此子邪薦入府庠為弟子員斌方<lb/>
以免役為幸將辭之先生進曰此吾進身階也何辭為<lb/>
時張莊簡公猶未仕以書經教吳下先生徃從之游不<lb/>
數年盡得其要㫖毎試文輙出諸生之右衆謂一第不<lb/>
足取也已而累舉累不利人為稱屈而先生獨安之因<lb/>
自號耐菴以見志𢎞治辛亥始以貢上春官試翰林吏<lb/>
部皆上第尚書三原王公亟稱之勸其再舉而先生厭<lb/>
塲屋矣亦㑹聞室人喪注湖州府儒學訓導以去曰是<lb/>
<pb n="KR4e0149_WYG_031-26b"/>
獨不可行吾志邪至官嚴矩律以率學者雖盛暑倉卒<lb/>
不衣冠不見諸生擇其才質之頴異者躬自訓厲後相<lb/>
繼登甲科為顯官四方湖人稱之至今不絶也教諸子<lb/>
尤嚴公退必親課其業有弗率則箠朴隨之曰吾家無<lb/>
厚貲吾又薄宦所以遺汝惟書香一脉耳汝茍弗力他<lb/>
日淪落何所極邪故諸子人思奮厲隨其才分而各有<lb/>
成立官滿當遷忽若有所感飄然東歸家居治農圃課<lb/>
樹業為茅屋數楹於别業徜徉其中客至飲酒賦詩終<lb/>
<pb n="KR4e0149_WYG_031-27a"/>
日無倦色家去城不半舍非節序慶㑹祭飲訪親舊經<lb/>
年不一入也正徳甲戌仲申登進士拜今官先生遺書<lb/>
以清慎勤欽䘏無誤為訓戒丁丑考最封先生如其官<lb/>
旋以使歸先生喜為張筵召客曰汝有以嗣吾志矣已<lb/>
而遂趣其北行曰王事不可緩也故仲申不得已而别<lb/>
已别而先生病病而遂以不起聞矣嗚呼惜哉先生天<lb/>
質素美外簡直而內文明平生未嘗一妄語尤嚴於義<lb/>
利之辨是非可否不以一介徇於人事親篤孝早年身<lb/>
<pb n="KR4e0149_WYG_031-27b"/>
係學宫恒兼任家事不以為其憂教二弟皆有成立庇<lb/>
之三十年不使知有官府事及卒撫其孤子女不異已<lb/>
生鄉鄰疾患必多方拯䘏力不逮而後已然至有欺誕<lb/>
譎狡輒面斥不少貸也幼而勤學至老猶不倦間居終<lb/>
日圖史筆札不去手舟行出入亦挾册以從其作字必<lb/>
楷正雖屬稿亦不茍曰此先儒所謂敬也為文章簡而<lb/>
明根於理而不雜不為曲説支詞而意已獨至予昔序<lb/>
先生壽嘗論之教吳興日官府學校之作多出先生手<lb/>
<pb n="KR4e0149_WYG_031-28a"/>
尤為一時軰流所推服今藏於家者有耐菴集苕溪漁<lb/>
唱歸閒稿諸作惜猶未得遍觀也先生以正統壬戌八<lb/>
月十七日生正徳戊寅八月初五日卒享年七十有八<lb/>
配顧氏贈安人賢而薄祐不及見先生貴云子男六人<lb/>
長山次岳即仲申次旵次嶅皆妥人出次[啟-口+山]次密繼室<lb/>
王氏出也女三其二適某某者出安人幼適某者亦出<lb/>
王氏孫男八鈺錦鍊鏜鐮鈿鈵金錦鍊鏜皆習舉子業<lb/>
女四適某某其二尚幼顧安人先𦵏秋港涇之原至是<lb/>
<pb n="KR4e0149_WYG_031-28b"/>
山與仲申軰將以年月日奉先生柩合諸其墓禮也銘<lb/>
曰<lb/>
清瑟古歌不諧里耳純牡嘉蔬不載筵几文以逹理分<lb/>
各有止以貽後人受帝之祉受帝之祉其來未己銘以<lb/>
表其始<lb/>
　　　明故資政大夫刑部尚書致仕逺齋王公墓誌銘<lb/>
正徳己巳刑部尚書逺齋先生王公謝政歸山隂越十<lb/>
年已卯秋七月三日考終於正寢年八十先生初歸即<lb/>
<pb n="KR4e0149_WYG_031-29a"/>
擬為身後計命其壻宋君惟徳録平生行實為狀時人<lb/>
皆訝之是嵗疾病惟徳適滿安化令書考過家先生見<lb/>
之喜出狀授之曰吾兹瞑目矣惟徳既畢棺殮亟入京<lb/>
致先生意屬清為𦵏銘清先生門下士也又嘗為史官<lb/>
蓋相從三十年矣雖不文其可以辭按狀先生諱鑑之<lb/>
字明仲别號逺齋其先琅邪人永嘉南渡居㑹稽山隂<lb/>
山隂之王祖內史羲之先生其後也祖君珤父詵號晉<lb/>
齋俱隱弗仕俱以公貴累贈資政大夫刑部尚書祖妣<lb/>
<pb n="KR4e0149_WYG_031-29b"/>
鄭氏妣成氏俱累贈夫人先生以正統庚申冬十一月<lb/>
庚戌生於其縣之蓬萊坊六嵗而孤哭泣踊擗能如禮<lb/>
見者竒之讀書日記千言不待講説而知其大意十三<lb/>
作經義出語已驚人時家甚貧連丁內艱日益落伯兄<lb/>
鑌之欲使助已為生事數沮抑之先生志益堅學益力<lb/>
備更劬苦手未嘗去書成化辛卯卒以明春秋取鄉闈<lb/>
高第再試禮部不利不為沮戊戌登進士出宰元氏召<lb/>
入臺為監察御史按貴州𢎞治己酉推董南畿學政癸<lb/>
<pb n="KR4e0149_WYG_031-30a"/>
丑擢大理右寺丞進少卿僉都御史再進副都正徳初<lb/>
陞南京刑部侍郎改北京未上轉左戊辰陞刑部尚書<lb/>
明年乞致仕先生在元氏有惠于民既為京官民以事<lb/>
來者必踵門拜謁如見父母嘗使過其地老弱扶擕迎<lb/>
路去復追送之數十里不絶有泣下者在南畿嚴考較<lb/>
公去取聲威肅然初若不可犯已而講論經義指授嚮<lb/>
方亹亹不少倦聞者興起南方論提學自浮梁戴先生<lb/>
廷珍廣信婁先生克讓蘭亭司馬先生通伯後必以公<lb/>
<pb n="KR4e0149_WYG_031-30b"/>
為稱首焉為僉都經畧紫荆諸邊關為副都撫治鄖陽<lb/>
再撫湖廣皆有政績可紀及為尚書值逆瑾竊柄事多<lb/>
掣肘度不為所容遂引年去上不能留賜玉帶以寵其<lb/>
行比卒命有司治𦵏賜祭皆如例縉紳榮之先生風儀<lb/>
峻整秀眉長目白晢而美髯見者傾竦而性孝友篤於<lb/>
倫叙雖失愛兄嫂事之益恭兄子淵業舉不就又習醫<lb/>
先生為之延引得為醫學官遂以有立李氏姊之子澤<lb/>
民周氏姊之子濟皆擕之官所教養之及長皆為之㛰<lb/>
<pb n="KR4e0149_WYG_031-31a"/>
娶女皆為治奩具擇良士歸之在官遇鄉人雖甚寒暑<lb/>
必冠帶以見有所干請雖不茍徇亦降意撫接或以事<lb/>
質問則盡誠告之故人敬而不怨歴官内外清謹如一<lb/>
日雖居臺省位常伯至老家無長物田不滿頃時尤以<lb/>
為難嘗謂人曰希聖希賢之事我未之能然未嘗一日<lb/>
不學為君子未嘗敢一置其身於不善之地見仕途有<lb/>
屈節權門者則深顰歎息曰士患不得死所耳窮通禍<lb/>
福有命焉此身一失胡可復也先生之所見如此則其<lb/>
<pb n="KR4e0149_WYG_031-31b"/>
知幾勇退克保始終以有今日豈偶然之故邪娶胡氏<lb/>
初封孺人進宜人累封至夫人有三子皆不育淵又無<lb/>
他兄弟故以其次子一和為後以三品恩䕃為太學生<lb/>
女三人宋君其長壻名溥次適儒士胡瀚次適紹興衛<lb/>
指揮成恩嗣子勲先生先墓在郡城南停山之原實晉<lb/>
齋所自擇所謂湖上青山者先生治命為兆域其右方<lb/>
𦵏以卒之明年庚辰月日所著述有春秋發明立齋稿<lb/>
南巡漫興及南巡奏草成賢録兩京類稿凡數十巻並<lb/>
<pb n="KR4e0149_WYG_031-32a"/>
藏于家銘曰<lb/>
稽山嵸巃湖鏡平兮公于此生得其峻清兮㧞地干霄<lb/>
俯澄泓兮出為雲雷鼔動四溟兮倐焉來歸旋於此寜<lb/>
兮有窿者丘皇所營兮白羊蒼麟儼其充庭兮東望青<lb/>
山展我兄兮同支分榮於我嘗烝兮銘以詔之百世其<lb/>
靈承兮<lb/>
　<lb/>
　<lb/>
<pb n="KR4e0149_WYG_031-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻三十一<lb/>
</p>
<p>
</p>
  </div>
</body>
</text>
</TEI>
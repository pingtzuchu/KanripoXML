<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻十四<hi>中集十</hi>
                </head> <lb/>
    <p>
<pb n="KR4e0149_WYG_014-1a"/>
欽定四庫全書<lb/>
　東江家藏集巻十四<hi>中集十</hi>
　　　　　　　　　　　　　明　顧清　撰<lb/>
　北游稿<lb/>
　　詩一百首<lb/>
　　　丁丑元旦雜書<lb/>
百里宿舂糧千里三月裹三飱適蒼莽既返腹猶果雲<lb/>
鵬快九萬斥鷃搶榆可𤣥間函萬類厖鉅雜纖瑣王公<lb/>
<pb n="KR4e0149_WYG_014-1b"/>
與輿皁意適無爾我季孫周公富參也肘雙裸當其商<lb/>
聲歌萬物等𤓰蓏飛鼯笑鳩拙蚿亦憐鼈跛鶴長斷斯<lb/>
悲鳬短續詎妥為謝守株翁君計良未左<lb/>
　　　東曙寄答去歲生辰和韻之作若不以予言為<lb/>
　　　　然者再疊奉酬<lb/>
一年歸計又成賖却望春城感物華海鴈忽來雲外信<lb/>
江梅應發檻前花人將勲業期安石我自風流憶孟嘉<lb/>
終擬一笻尋老伴商量晴雨問桑麻<lb/>
<pb n="KR4e0149_WYG_014-2a"/>
　　　次韻用常有懐見寄兼送三兒失舉還京因以<lb/>
　　　　自歎之作二首<lb/>
茅屋藜燈對雨然小橋西畔竹籬邊天涯莫道渾忘却<lb/>
久矣西齋一榻懸<lb/>
休從塲屋論功名晩達何須讓早成八十前頭看梁顥<lb/>
白袍元是一書生<lb/>
　　　李谷泉七十<lb/>
虚皇臺殿五雲邊有客閒居七十年仙籍遡源來苦縣<lb/>
<pb n="KR4e0149_WYG_014-2b"/>
家山囘首是琴川神驂野鶴時過海手植簷松欲造天<lb/>
昨夜瑤壇霜月下焚香猶誦蕊珠篇<lb/>
　　　甲戌郊祀齋居落齒有作正月十二日再落一<lb/>
　　　　齒用前韻亦齋居也<lb/>
癡人老猶童覽鏡思妍媚摘白整冠巾謂老真可諱不<lb/>
知齒牙脫還復可留滯憶昨爾初生玉白銛鋒利相從<lb/>
能幾何竟作鉛刀廢得非本根撥無乃言語累初危冀<lb/>
猶安凜凜憂爾墜及兹兩決絶忽若還重寄投非東窓<lb/>
<pb n="KR4e0149_WYG_014-3a"/>
梭去作下坂驥從兹慎語笑至理得深契<lb/>
　　　二月廿日貢院中作<lb/>
今日不樂是何辰千花萬花明上春洞庭明月湘江水<lb/>
望望風帆思故人<hi>予三入禮闈𢎞治丙辰己未充同考是歲濫竽考試</hi>
　　　陸希哲下第注臨江推官與之酌别<lb/>
婉孌峰頭片玉明餘光千古落東城才名泮水誇年少<lb/>
宦業雲衢屬老成五色共知經眼誤一尊還許對花傾<lb/>
向來萬事皆蕉鹿聽取西江訟理聲<lb/>
<pb n="KR4e0149_WYG_014-3b"/>
　　　先師友蘭張先生祠堂落成其子公佩來告將<lb/>
　　　　别賦此祠在斜涇之陽超果寺之西南廡即<lb/>
　　　　舊之學舍今主僧道俊所作也<lb/>
蕭寺同游五十年京華一笑兩茫然流光如此可復幾<lb/>
朋輩到今誰更賢舊業齋房聞再整新祠蘋藻亦粗涓<lb/>
臨岐不盡追攀意總在斜灣落照邊<lb/>
　　　送周成德知養利州壬子同年<lb/>
古嵩山下一城安井落參差畫裏看黎庶幾年占得歲<lb/>
<pb n="KR4e0149_WYG_014-4a"/>
朱幡此日快憑闌才名豈必慙諸子忠信由來重百蠻<lb/>
合浦明珠連穴乳大書行見石崖刋<lb/>
　　　中元謁陵三江以詩送次韻留别時連雨初霽<lb/>
逗晩鄰鐘忽報晴已拚三日踏泥行攀髯空復隨鵷侶<lb/>
奏賦誰當擬墨卿紅日仰瞻三殿夐浮雲莫遣四山生<lb/>
奉辭却恐題詩誤把筆頻教候啟明<lb/>
　　　郊行涉淖屢瀕危殆晩憩鮑監南齋用前韻<lb/>
久晴思雨雨思晴晴日依然是雨行屢涉泥塗愧輿皁<lb/>
<pb n="KR4e0149_WYG_014-4b"/>
敢誇軒蓋後公卿良苗近甸髙低滿王氣諸陵日夜生<lb/>
細聽白頭宮監語劫灰何必問昆明<lb/>
　　　擬謁泰陵不果還宿僧房再用前韻<lb/>
斜日長林散晩晴羣公西上我東行空瞻洛汭歌神禹<lb/>
無復甘泉扈長卿石馬風煙悲古道玉衣絺繪儼平生<lb/>
愁眠更覺宵天永滴盡銅龍未肯明<lb/>
　　　又絶句<lb/>
甘雨和風十九年羣生長養不知天<hi>丁未即阼至乙丑正十九年</hi>橋<lb/>
<pb n="KR4e0149_WYG_014-5a"/>
山厥有神靈衞莫問風沙與水泉<lb/>
　　　題三江所藏呂紀畫鷹<lb/>
千峰無雲秋氣髙獨樹倚壑風蕭騷蘿蔦翳薈青黄交<lb/>
飛泉觸石迸山腰奔流十里怒未消絶壁仰視愁猿猱<lb/>
黒鷹孤鶱不受絛砉爾下集疑衝飇雉驚兔走鼪狐嘷<lb/>
老羆崛强倚窟巢呀喙睒目為矜驕兩雄自古忌相遭<lb/>
欲動不動心俱勞丹山有鳥文九苞梧棲竹食韻簫韶<lb/>
朝陽獨立萬羽朝吾欲良工運彩毫恰有十幅鵝溪綃<lb/>
<pb n="KR4e0149_WYG_014-5b"/>
　　　洊溪宮諭省覲歸賦詩末就而别八月七日禮<lb/>
　　　　部南齋獨坐悵然有懷足成奉寄<lb/>
鐵篴風前早識君<hi>先生舉竒童時有鐵篴詩</hi>還從石室見多聞珪璋<lb/>
世與連城價鸞鳳天成五色文春酒玉尊催獻夀夜筵<lb/>
紅燭感離羣停雲又入西堂夢不道仙凡路已分<lb/>
　　　芙蓉書舍為甌濱宗伯賦<lb/>
開元寺裏芙蓉樹曽見先生學易年好語盛傳三䇿後<lb/>
髙花獨出九秋前<hi>先生領薦之歲此花以五月盛開</hi>溪山賸有餘芳在<lb/>
<pb n="KR4e0149_WYG_014-6a"/>
霄漢應多别夢牽欲識舊題無恙否碧紗深䕶翠蛟纒<lb/>
<hi>先生善草聖故云</hi>
　　　定菴八十六歲詩<lb/>
横塘髙宴復今年八十六回秋月圓霜栢轉深雲裏色<lb/>
醯雞空老瓮中天夢隨白鶴周三島坐想清風拂四筵<lb/>
平格自應天所眷夀昌端的為誰偏<lb/>
　　　有懐約齋先生用前韻奉寄<lb/>
學海馳聲四十年歸來霜月幾回圓春暉寸草俱無恨<lb/>
<pb n="KR4e0149_WYG_014-6b"/>
<hi>先生以母老六十致仕</hi>軒冕山林共一天鄉論古今西洛社夀觴<lb/>
先後北山筵題詩轉益蓴鱸思久矣諸公樂事偏<lb/>
　　　膳部主事林貞孚告歸為令祖泉山翁夀<lb/>
我初從仕來京國泉翁六旬頭尚黒明年翁夀八十五<lb/>
聞道康强只如昔蓬瀛嚴邃璧水清玉衡金鑰重兩京<lb/>
豈直文章師後進實有勲華流汗青海天諸山玉削成<lb/>
重崖疊嶂通仙靈髙雲可望不可即時見一鶴横青㝠<lb/>
西風八月鴈南翔孫子錦衣稱夀觴九重似有非熊夢<lb/>
<pb n="KR4e0149_WYG_014-7a"/>
還擁蒲輪朝上方<lb/>
　　　胡仲申錄囚過家索詩為尊翁七十七夀<lb/>
又是江鄉一度秋依然霽色滿江樓<hi>去歲夀詩曰海天秋霽</hi>緱仙<lb/>
幾約吹笙㑹漢使真成衣錦遊棊局酒杯滋有味黄花<lb/>
翠竹不闗愁横塘八曲傳詩例次第還應置兩郵<lb/>
　　　莊舜舉自京學出教平原予隨計時嘗止宿其<lb/>
　　　　地客途風景宛在目中懷昔感今斐然有作<lb/>
德州南下路茫茫猶記征車駐夕陽廿載宦程霜鬢改<lb/>
<pb n="KR4e0149_WYG_014-7b"/>
九秋離思海雲長川原近帶齊封古芹藻遙分魯頖香<lb/>
梁桷歲寒顓有待未須囘首問鱸香<lb/>
　　　惟中太史出示先憲副所得東吳夏卿墨竹為<lb/>
　　　　題絶句<lb/>
太常寫竹時相向四君子<hi>竹二竿與兩君為四</hi>懸之白玉堂葉葉<lb/>
清風起<lb/>
　　　松江判府史君瑭㢘靖愛民民亦愛之董漕還<lb/>
　　　　便道省親賦以為夀<lb/>
<pb n="KR4e0149_WYG_014-8a"/>
洛川老人古耆英七十九年生太平室中孟光年稍長<lb/>
雲冠鶴袂長裙青斑衣五采雙鷺明五年從宦江南行<lb/>
王程有暇許歸覲千里周道迂雙旌江南之政惠以清<lb/>
民歌甘棠歌所生河陽板輿止偏侍亦有具慶無榮名<lb/>
洛川之樂無與京我作新詩遙寄聲願言百歲齊不老<lb/>
看取棠隂江外成<lb/>
　　　伯疇宮諭登第予同考春闈今年又得其子彦<lb/>
　　　　式魁省試伯疇可謂不亡而予亦與有榮矣<lb/>
<pb n="KR4e0149_WYG_014-8b"/>
　　　　彦式告歸逆婦俯仰慨然賦此為贈<lb/>
兩入南宮二十年慣看鵬鶚上雲天一經不忝𤣥成後<lb/>
片玉還留大宋先<hi>彦式兄以諒未第</hi>瀛海木天虚夜直彩屏紅<lb/>
燭待春筵經綸事業今方始未學相如駟馬旋<lb/>
　　　憶李文正公次崔世興符臺韻<lb/>
碧山投老始成遊總為昭陵土一抔片語不留身後計<lb/>
一生長抱域中憂人非金石誰千古世有神仙定十洲<lb/>
欲識姓名傳逺近遙天星斗大江流<lb/>
<pb n="KR4e0149_WYG_014-9a"/>
又見青山雪後童<hi>公前歲席間贈詩句也</hi>神游何處躡星虹無金<lb/>
可鑄春風象有筆難形化雨功洛社衣冠觴咏裏孔庭<lb/>
詩禮笑言中追尋不覺成今古猶對遺編望小同<lb/>
　　　百川至海圖為太常楊典簿題<hi>座主冶齋先生之婿</hi>
百川起西北浩浩東南馳東馳日夜不一息共指滄溟<lb/>
同所歸崑崙與蓬丘相望萬里何崔嵬泯然一氣交灌<lb/>
注餘波直浸扶桑枝扶桑曉日流虹光正照君家清平<lb/>
逸老之髙堂堂前嘉樹儼成行紅蘭紫蕙共芬芳十年<lb/>
<pb n="KR4e0149_WYG_014-9b"/>
京國勞夢寐一日海上塵襟凉翻思年少馳騁日却似<lb/>
川流初濫觴川流學海竟到海君意更比川流長百年<lb/>
纔半未為老浮天浴日何可量勸君一巵祝君夀康蓬<lb/>
萊清淺我不見海籌十屋畢竟成荒唐但願清平老人<lb/>
百歲長無事與君終日擊壤歌康莊<lb/>
　　　寄王世禄指揮<lb/>
君來袖裏有雙魚<hi>蔡衡仲編修有書</hi>君去匆匆不辦書憶别正<lb/>
當梅發候相逢長記鴈飛初淮隂功業人非逺郤克詩<lb/>
<pb n="KR4e0149_WYG_014-10a"/>
書味有餘雲路諸公盡青眼爭教甓社久遺珠<hi>君父某公讀書</hi>
<hi>好文毛三江宗伯陳東沂司馬皆與之游</hi>
　　　次韻顧德章冬夜失雞<lb/>
望斷城南尺五天赤冠金距故昂然江鷗日落猶能舞<lb/>
塞馬風髙不受牽飛入五坊應賜錦夢囘三市已登筵<lb/>
明年許我山中去爛煑黄肥醉謫仙<lb/>
　　　葵軒為陳錦衣彦良賦<hi>有後引</hi>
長安四月花滿城葵花獨自向陽傾赫曦當午輝四溟<lb/>
<pb n="KR4e0149_WYG_014-10b"/>
垂輝弄影照君庭庭下千花團繡楹紛如玉節間紅旌<lb/>
儀鸞退直花下行日華相蕩錦衣明日也有時經洞冥<lb/>
此花向日無隂晴秋風花謝子還成明年向日還層層<lb/>
我來看君花正榮徘徊軒砌有餘情作歌為爾傳嘉名<lb/>
君不見金張七葉空富貴惟有葵心一㸃可與金石垂<lb/>
千齡<lb/>
　　彦良雖官要近恂恂若書生逆瑾時逮捕大臣于<lb/>
　　江南同行者資貨狼藉而君獨蕭然大臣後得白<lb/>
<pb n="KR4e0149_WYG_014-11a"/>
　　君適卧病以百金助藥餌不受士以此多之君𢎞<lb/>
　　治間嗣職至今猶百户云<lb/>
　　　臘日雪次彭幸菴去歲午門燕歸韻<lb/>
瞭然天意不須猜向日同雲曉未開瑞木又飛前度葉<lb/>
金莖不賜去年杯愁心欲遍天涯草逺信誰傳隴上梅<lb/>
極目賀蘭山下路幾時風雨淨氛埃<hi>車駕方北巡故望邊塵之熄</hi>
　　　三疊東曙麻字韻<lb/>
酒熟牀頭不用賖美人何處誦南華千門欲動王孫草<lb/>
<pb n="KR4e0149_WYG_014-11b"/>
三徑猶存處士花<hi>有白菊自九月初花至冬半猶鮮茂</hi>林壑幾時還窈窕<lb/>
乾坤今日本清嘉閒來㑹得環中意未遣愁心作亂麻<lb/>
　　　看牲回聞賜迎駕衣喜而有作<lb/>
紫壇黄道直如絃玉宇清宵月正圓北向星辰環斗極<lb/>
南來騎火燭天田<hi>先農壇與郊壇對</hi>禮從滌濯嚴先戒官忝寅<lb/>
清愧昔賢獨喜迴鑾消息近錦袍明日賜樓前<lb/>
　　　送李龍臣分教吉安<lb/>
故人選作儒官去還自當年一布衣老矣詩書方有味<lb/>
<pb n="KR4e0149_WYG_014-12a"/>
舊來朋輩覺全稀經綸已識從心始功業誰論與願違<lb/>
努力西江文物地竚瞻鳴鳳起朝暉<lb/>
　　　黄坡儲君視其弟麗中於翰林河冰既開索詩<lb/>
　　　　爲别時戊寅正月也<lb/>
黄溪溪上一坡斜茅屋青林暎白沙摩詰輞川空見畫<lb/>
文卿華谷舊通家<hi>儲泳字文卿號華谷元詩人也</hi>懐人夢繞西堂草為<lb/>
客春深上苑花容易北來容易去看君何必泛仙槎<lb/>
　　　即事和三江<lb/>
<pb n="KR4e0149_WYG_014-12b"/>
塵沙日日起春隂縱有紅芳未許尋正爾眼前憐蛺蝶<lb/>
雙飛無地不園林<lb/>
　　　張元瑞司寇乞歸覲不許命有司存問諸公皆<lb/>
　　　　賀以詩予亦同作<lb/>
紅纓白羝雙作牽綠尊縹醴黄封全尚書傳詔太守宣<lb/>
車騎雜遝隘里㕓天子敬老還貪賢安陽未得晝錦旋<lb/>
髙堂齊夀百福駢錫爾難老加蕃延老臣再拜舞堂前<lb/>
臣身踵頂恩皆天天念臣息臣預憐餘生何以效塵涓<lb/>
<pb n="KR4e0149_WYG_014-13a"/>
聖朝孝理萬國平<hi>叶</hi>山林無事日髙眠但飲春酒歌堯<lb/>
年<lb/>
　　　月溪行送楊士宜<lb/>
黄龍浦南明月溪溪水帶月流清輝明珠百斛自天瀉<lb/>
白虹一道無聲馳涵清毓秀無與泄君家草堂偏得之<lb/>
百年流澤潛灌注森然玉樹生階墀伯也早躡青雲梯<lb/>
接武仲季連孫枝孫枝晩出秀而整夐立青瑣増門楣<lb/>
河陽白雲忽在念回首却望溪堂歸是時青春三月暮<lb/>
<pb n="KR4e0149_WYG_014-13b"/>
溪栁緑暗飛黄鸝入門喜色可想見萱枝玉珮扶重闈<lb/>
留司禹鈞面丹渥<hi>君父仲玉主南京吏部事</hi>西川孟博垂金緋<hi>君伯父也</hi>
池邊芳草林下竹三年不見情依依人間至樂亦有幾<lb/>
如君况是青陽時都門送君酌君酒感我雙鬢秋蓬飛<lb/>
君不見谷陽城南瑁湖上垂楊一逕通幽棲五年夢想<lb/>
不可到極目松梓空煙霏諸孫長大兒子老相將不辨<lb/>
某與誰盛年一去難再得好事入手無濡遲酒闌君去<lb/>
我獨立遙見江路飛紅旗<lb/>
<pb n="KR4e0149_WYG_014-14a"/>
　　　石齋為閣老楊公賦<lb/>
萬書挿架簾几清朝回燕坐百慮澄是為石齋公所名<lb/>
公意本自羲皇經人生有欲隨顛冥惟介乃立靜乃貞<lb/>
介焉如石靜以確一字可以終身行先生讀易五十載<lb/>
神明久在筌蹄外細看華榜揭修楹正似武公歌懿戒<lb/>
巖廊特立表縉紳嵩髙峻極華嶽尊三神不隨巨鼇抃<lb/>
一柱獨止洪河奔十年黄閣佐萬幾矢口應筆皆天機<lb/>
昭回何止飾萬物大有甘潤蘇癃疲名髙位重心轉下<lb/>
<pb n="KR4e0149_WYG_014-14b"/>
時復青山夢迴駕向來一去四海嗟况此焦枯正炎夏<lb/>
介于石斷可知公今豈是丘園時平泉往事可一笑仇<lb/>
池雪浪空崔嵬須公輔佐太平了還賦此石歌公歸<lb/>
　　　東亭用三江韻<lb/>
髙亭屹立省堂東碧瓦朱闌面面同花日靜熏暘谷暖<lb/>
竹風清散楚臺雄無多簿領晝如歲有赫文光夜起虹<lb/>
題字主人今北海玉尊從此不教空<lb/>
　　　過海子橋張氏舊居作<lb/>
<pb n="KR4e0149_WYG_014-15a"/>
水邊楊栁暎樓臺樓上紅忩面面開風景不殊人事别<lb/>
夕陽沙岸首頻回<lb/>
　　　絲瓜棚成次三江韻<lb/>
絲瓜生而蔓蔓縁棚着花棚成蔓斯衍蔓逺實轉加松<lb/>
檜喜巖峻蘋萍樂卑窪巢禽與穴蟻各自寧其家東亭<lb/>
富闌楯豈乏援與笆先生太古心夙昔厭紛奢故將丘<lb/>
園景㸃綴幢節衙縛葦架樗栁連棚成咄嗟棚材有欹<lb/>
直瓜蔓從猗斜坐看花葉重紛如瑜揜瑕朝章重綺繪<lb/>
<pb n="KR4e0149_WYG_014-15b"/>
野服便葛麻潭潭春卿居鉅麗兼清華髙甍緑槐覆瑣<lb/>
戸紅簾遮中間忽着此豈不心境遐看花金錢大食實<lb/>
冰蛹嘉嫌名幸毋諱去垢終無邪<hi>昔人有公座食絲瓜對句以絲為私也瓜</hi>
<hi>穰去油膩故云</hi>
　　　沙河主人後園棗實甚繁感而有述<lb/>
牡丹紅徑尺一敗即空枝棗花大於米結實反纍纍世<lb/>
途爭外騖衒巧復矜竒儀衍雄辯説潘陸姱文辭華藻<lb/>
炫緗素聲名傾一時終然木强子銘功漢鼎彝<lb/>
<pb n="KR4e0149_WYG_014-16a"/>
　　　天莫雨<lb/>
天莫雨雨濕衣雨自濕衣人不知昨日往矣今復兹人<lb/>
而知之寧弗思人茍弗思嗚呼雨兮空爾為<lb/>
地莫水水襄陵水襄陵兮人不得耕人不得耕連厫百<lb/>
萬誰與盈捶肉及骨寧爾矜人茍弗矜嗚呼水兮空復<lb/>
情<lb/>
　　　孫員外性甫奉使過家為其父雙泉翁夀翁以<lb/>
　　　　建寧推官致仕<lb/>
<pb n="KR4e0149_WYG_014-16b"/>
閩海歸來萬慮輕雙泉風月舊同盟于公治獄天留慶<lb/>
韋相傳經世有名得意雲山千嶂繞上堂衣繡五花明<lb/>
期頤亦是尋常祝要看瀛波到底清<lb/>
　　　題子淵内翰所藏畫冊<lb/>
髙樹帶秋色扁舟移晩凉蘭橈經過處細細白蘋香<lb/>
往時波上人今為林下花相對黙不語清心玉無瑕<lb/>
疎篁倚長松煙梢拂空碧下想有佳處俯視空歎息<lb/>
崇臺出林表前對萬仞峰坐久羣籟息遼天起松風<lb/>
<pb n="KR4e0149_WYG_014-17a"/>
　　　東濱為陸鴻臚文東賦<lb/>
東江南去接東湖湖上人家畫裏居緑樹暎門皆合抱<lb/>
清波動影欲侵裾詩書並沐明時寵山水遙連故國餘<lb/>
何日扁舟遂歸志西風相引釣鱸魚<lb/>
　　　題東濱父子趨朝圖<lb/>
先皇龍飛登俊英歲在庚戌君飛騰甲戌今皇臨大廷<lb/>
郎君接武振華纓尚書光禄郎而卿<hi>君自禮部郎進光禄少卿</hi>分曹<lb/>
右選參本兵<hi>君之子元望為武選主事</hi>天門曉開日未昇紅霞紫氣<lb/>
<pb n="KR4e0149_WYG_014-17b"/>
繞觚稜玉街無塵青引繩冠裳佩履儼徐行前者長孺<lb/>
後元成小夫雅願止金籝君家世德逺有承華亭啟土<lb/>
紹嘉興貞元相君尤有名崑山婉孌谷水清詩書亹亹<lb/>
來雲仍紛如玉筍間瑤楨朝廷有道四海平鳳將九子<lb/>
不足驚畫師不憚理丹青我老猶能繼頌聲請君多買<lb/>
鵝溪繒<lb/>
　　　次韻水村書王山農梅花詩後<lb/>
少年衝雪探梅時那識溪山有險夷今日短笻遙竚立<lb/>
<pb n="KR4e0149_WYG_014-18a"/>
無言空詠老農詩<lb/>
老農應未興全空猶有湖船倚短篷待得春風消息透<lb/>
六橋都在暗香中<lb/>
　　　定庵八十七詩<lb/>
一畨詩厯又新年八十七囘秋月圓桂老欲飄雲外子<lb/>
鶴飛不盡海南天成仙自有松喬骨問道誰當杖几筵<lb/>
遙憶慶堂簪珮合蘭橈重繫竹西偏<lb/>
　　　瞻栢堂次韻為東滹石先生賦<lb/>
<pb n="KR4e0149_WYG_014-18b"/>
搖落川原萬木枝太行西向碧參差曽經彩鳳囘翔地<lb/>
長似甘棠蔽芾時風露廣庭天籟迥郵籖髙閣午隂遲<lb/>
封培不盡思賢意欲起韓侯重賦詩<lb/>
　　　次韻送馮濯菴亞卿扈從巡邊<lb/>
祖道衣冠盡列卿早凉天氣獸袍輕飛龍正協防邊令<lb/>
司馬新兼足餉名紫塞封疆猶瀚海紅雲城闕儼神京<lb/>
王師不作犁庭戰須使遐方識聖情<lb/>
　　　出郊書所見<lb/>
<pb n="KR4e0149_WYG_014-19a"/>
危垣髙樹接重城轉入前村路幾程總是貴人行樂地<lb/>
隔林斤斧尚丁丁<lb/>
少小生來少小榮人間辛苦不曽經新墳數仞青山下<lb/>
大字穹碑表姓名<lb/>
絲衣駿馬踏塵輕相見無勞問姓名白髮五經林下客<lb/>
何曽一日似君行<lb/>
　　　寄王質菴司馬<lb/>
片玉峯頭一鴈飛龍江灣上錦衣歸向來西洛空圖畫<lb/>
<pb n="KR4e0149_WYG_014-19b"/>
今日東山果是非物外幽尋嗟我後眼中完節似公稀<lb/>
菊花歲晩開應徧誰共攜壺上翠微<lb/>
　　　送錢子中赴南監<lb/>
西風淅瀝吹衣裳天衢回首江雲長平生拾芥看朱紫<lb/>
半醉拂劒飛冰霜龍山朝日自佳氣石城秋月還清光<lb/>
明年此時桂花下路人共指磚橋郎<lb/>
　　　長安道中見菊調李序菴<lb/>
九月欲盡十月催到處黄花爛漫開西園有花獨不放<lb/>
<pb n="KR4e0149_WYG_014-20a"/>
直要淵明攜酒來<lb/>
　　　友人李民畏别號鶴峰嘗欲予作詩未果也烏<lb/>
　　　　傷之任别有日矣為歌以送之<lb/>
鶴城九峰俱有名後來鶴峰名更清鶴峰只在九峰裏<lb/>
題品往往由先生鶴峰鶴城相對起煙水四周三百里<lb/>
峰前一徑畫圖開翠竹碧梧清似水先生藏名三十年<lb/>
鶴亦周旋雲水間一聲此日徹天上回首飜愁蕙帳閒<lb/>
蕙帳閒兮猿亦驚作歌為爾謝山靈不須馳煙向驛路<lb/>
<pb n="KR4e0149_WYG_014-20b"/>
不須移文到山亭君不見九苞鳴鳥本在丹山外終為<lb/>
簫韶儀舜庭<lb/>
　　　對雪次未齋宮諭韻<lb/>
未能髙臥學袁安頗憶星堂酒<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>寛尺素忽來江外鯉<lb/>
虚庭正舞月中鸞盈盈似欲窺簾入密密誰從着手摶<lb/>
散滿川原銀海溢望迷城苑玉樓寒梁園賦客愁無寐<lb/>
金帳佳人坐損歡鶩陣可容還再擊絮裘渾已不勝單<lb/>
爐頭榾柮燈明滅枕裏梨雲路杳漫剡曲夜山通四望<lb/>
<pb n="KR4e0149_WYG_014-21a"/>
潁隂初日耀三竿清游此地堪乘興白戰當年故有壇<lb/>
我筆純矛逢利矟君詞輕艣下平灘西池古調悲黄竹<lb/>
南國新題想玉盤<hi>李紳鎮揚州於臺盤中命題賞雪</hi>早晩青陽散重沍<lb/>
依然火繖覆炎官<lb/>
　　　己夘新正二日沈仁甫自滇南寄新刻古樂府<lb/>
　　　　至中有所㑹擬作一首<lb/>
金尊美酒思共傳朱絃玉琴思和彈傾河赴海不復還<lb/>
崑崙東下波湍湍憂來無端不可刪青燈照人愁夜寒<lb/>
<pb n="KR4e0149_WYG_014-21b"/>
夜長漫漫殊未闌髙樓管絃聲正驩<lb/>
　　　定菴兄孫從哲之官便道還家賦此豫夀<lb/>
班行驚喜問公年八十八囘秋月圓詩律開元大厯際<lb/>
園亭綠野午橋天山田熟後酒盈瓮海鶴來時客滿筵<lb/>
遙望慶堂疑可見夀花重壓鬢絲偏<lb/>
　　　定菴寄詩賀六十次韻奉謝<lb/>
入眼新篇玉暎金揮毫如對草堂深後生日月真虚度<lb/>
前輩文章自古心洛社何年侍鐘鼓吳田頻歲苦霪霖<lb/>
<pb n="KR4e0149_WYG_014-22a"/>
煩公乞與長生訣免使霜毛上玳簪<hi>時謀歸不遂又聞鄉里歲祲</hi>
　　　精膳郎中侯綸母張宜人夀七十<lb/>
五絲蹙雲雙帔長珠冠翠㽔明兩璫早年身侍兩姑傍<lb/>
良人執㦸戍邊方齊眉舉按上髙堂夜燈課子青藜光<lb/>
良人已矣諸孤昌大者名在六郡良小者南省尚書郎<lb/>
諸孫階下儼成行瑤環瑜珥間珩璜花前迭進奉霞觴<lb/>
花枝拂簾風日香人間總謂天茫茫有如人斯天豈忘<lb/>
新年七十鬢微霜藥餌不御身康强門前晉水春洋洋<lb/>
<pb n="KR4e0149_WYG_014-22b"/>
謂君釀取酒千缸君家此樂殊未央<lb/>
　　　送張豫卿赴汝寧推官<lb/>
淮南淮北萬重山懸瓠城髙紫翠間月旦有評鄉俗美<lb/>
農桑無隙訟庭閒青雲驥足當千里紅日龍樓在九闗<lb/>
好竭明清贊欽卹對花翹首望君還<lb/>
　　　元夕未齋席上次趙類菴韻<lb/>
合有新詩記此朝好天良㑹故人招千門華月春如盎<lb/>
三日東風凍已消銀瓮酒香分錦荔綵屏燈影亂虹橋<lb/>
<pb n="KR4e0149_WYG_014-23a"/>
只應不及雙龍輦飛上鼇山聽鳳簫<hi>時駕在宣府</hi>
　　　僕永感人也今歲生辰又值亡妻百日顧文宿<lb/>
　　　　兄弟求王宗顔詩寄新酒及仙山松鶴圗為<lb/>
　　　　夀以前三日至覽之愴然遂用其韻<lb/>
白髪蕭然懶孝先黄庭讀遍不成仙懐人舉目三星在<lb/>
撫事傷心五鼎全幸有好詩傳美酒轉添愁思入新年<lb/>
何如置我西湖上一醉田家錦樹筵<hi>嘗為文宿兄弟賦荆樹同春詩</hi>
　　　初度前一日有感<lb/>
<pb n="KR4e0149_WYG_014-23b"/>
君年六十我為夀六十明朝誰夀儂歲月不知人事併<lb/>
兒童剛道酒杯重牛眠未了山頭事蝶化難追夢裏蹤<lb/>
惟有舊時明鏡在一畨惆悵掩芙蓉<lb/>
　　　送顧舟卿便道省親用别張豫卿韻<lb/>
出郭依稀見海山君家元在海山間梁鴻德耀賢相配<lb/>
谷口襄陽老更閒紅樹拂雲明翠節黃花隱戸隔松闗<lb/>
此中便是神仙宅何必靈砂訪大還<lb/>
　　　送陳子文<lb/>
<pb n="KR4e0149_WYG_014-24a"/>
昔年倚櫂清江浦兩岸丁丁沸斤斧漕舟歲計動逾萬<lb/>
此地尋常當七五年深法久人情翫弊孔紛紛勞葺補<lb/>
君今捧檄向淮壖正是青雲初著鞭相逢數語盡肯綮<lb/>
平生經濟豈徒然唐家善漕稱劉晏第一造舟推廟算<lb/>
綱條寛衍物力紓費止一時人永便今人何必非古人<lb/>
今代文襄晏後身連雲大厦須營構試手江邊聊看君<lb/>
　　　齋居覽菽園雜記有感呈三江<lb/>
東觀紬書共幾篇南宮題草又三年風流未敢忘前輩<lb/>
<pb n="KR4e0149_WYG_014-24b"/>
名姓多應愧後賢<hi>記稱諸司奏事不能堅執有不可多取自上裁遂致權移左右</hi>雲裏<lb/>
泰階星近逺天涯岐路草芊綿夜來夢好君知否一櫂<lb/>
扁舟野水邊<lb/>
　　　次韻三江賜玉有述<lb/>
團雲瑩潤截肪齊親見承恩出禁閨不比蘭支汎觹佩<lb/>
直從銀賞到金犀<hi>三江及第賜銀為洗馬賜金二品服犀</hi>餘輝畢竟還瀛<lb/>
嶼珍貢遙應度合黎九十武公方德進循牆無事首頻<lb/>
低<lb/>
<pb n="KR4e0149_WYG_014-25a"/>
　　　吾鄉先輩勇退急流者二人憲副定菴先生今<lb/>
　　　　八十八憲僉一齋先生今八十四予既數為<lb/>
　　　　定翁賦詩而憲僉不及非闕典歟何生行賦<lb/>
　　　　此以謝不敏且為他日鄉邦故事云<lb/>
金沙西涘白雲東<hi>定菴居細林山金沙灘在其下一齋家松城東</hi>鶴髪蕭然兩<lb/>
夀翁月旦並髙諸子論衣冠相望古人風雪中松栢寒<lb/>
逾勁露下芙蓉晩更紅一曲長生何日聽詩成翹首向<lb/>
飛鴻<lb/>
<pb n="KR4e0149_WYG_014-25b"/>
　　　過崔茂仁都尉東齋適其子鳳徵生日壁有仙<lb/>
　　　　人騎鶴圖三江為題絶句予亦同作<lb/>
平陽宅裏看圖畫想見王孫毓秀年應是玉真親抱送<lb/>
還騎一鶴上寥天<lb/>
　　　讀涯翁來鶴樓詩有感用前韻<lb/>
江樓南下水茫茫逺客歸心鶴共翔丁令不來華表柱<lb/>
左卿今老白雲鄉斑衣舊竹應千个緑髪新松定幾行<lb/>
獨倚危闌送孤目海雲真與暮天長<lb/>
<pb n="KR4e0149_WYG_014-26a"/>
　　　沈石田畫為敬所閣老題<lb/>
桐樹江頭夏日長沈沈水色暎山光幽人倚立桐隂裏<lb/>
消受閒邊一味涼<lb/>
經綸事重國恩深心憶青山未許尋忽見石田新畫障<lb/>
一時髙興滿雲林<lb/>
神仙上界猶官府清世閒行有幾人了却鹽梅霖雨事<lb/>
還公林下水邊身<lb/>
　　　保寧何重器嘗通守松江以福建鹽課提舉致<lb/>
<pb n="KR4e0149_WYG_014-26b"/>
　　　　仕其子鑒鏊入太學頻辱惠音且存問吾鄉<lb/>
　　　　故舊甚悉感其雅情賦此奉寄<lb/>
錦屏山北閬州城心識君家到未能萬里有情傳尺素<lb/>
一時回首共青冥雲階接武人如玉江寺尋春酒似澠<lb/>
若問吳鄉舊游伴夢回東望曉天星<lb/>
　　　東亭之東有叢竹竹外有松望之翳如也三江<lb/>
　　　　移竹於北牆而分其半植之南軒各賦一詩<lb/>
　　　　因次其韻<lb/>
<pb n="KR4e0149_WYG_014-27a"/>
東牆飛來兩青松北牆新篁隂更濃主人有意物兩遂<lb/>
鳳自鳳兮龍自龍<lb/>
五月一雨醉湘筠江北江南路不分月明夜半鳳雙語<lb/>
主人髣髴東亭君<lb/>
　　　也適軒寫懐和水村冢宰<lb/>
達人任真性於世鮮求餘山林與城市所在靡縶拘孔<lb/>
明南陽日棲止一草廬及當將相權藝桑不千株走也<lb/>
林壑士塵途失東隅方將䇿駑蹇而與飛黄俱長夏平<lb/>
<pb n="KR4e0149_WYG_014-27b"/>
津館文酒共清娛投之金玉章重以來禽書一吟消暑<lb/>
溽再玩忘時虞<hi>方有兵事</hi>飛雲當我前不去兩踟蹰緬懐清<lb/>
池曲水華應遍舒餘歡似許續將子問何如<hi>先是小集軒中有蓮</hi>
<hi>開重㑹之約</hi>
　　　送玉峯少宰之南都兼簡東川太宰用三江韻<lb/>
滿屋圖書散未收西風日夜趣仙舟囘看玉署希同輩<lb/>
<hi>君久次翰林</hi>却望金陵感昔游鵬翼共知前路逺菊花應及<lb/>
到時秋東川坐裏從容語霖雨于今合九州<lb/>
<pb n="KR4e0149_WYG_014-28a"/>
　　　車駕親征江右命濯菴行北邊再用前韻寄贈<lb/>
荷槖甘泉陋長卿前驅聲裏鐵山輕<hi>濯菴登途笳鼔振作甚盛</hi>皇威<lb/>
廟略咸無外北伐南征並有名秦塞百城兵似月周原<lb/>
千里稻如京歸來合奏平邊頌不寫陽闗惜别情<lb/>
　　　送柴德美給事赴南京光禄寺少卿<lb/>
凉飇動城闕時序忽以遒駕言適郊墅曠漭増離憂離<lb/>
憂將奈何賴有酒盈舟俯傾一杯渌仰視髙雲流物色<lb/>
既如此君行安可留轂下有遺直江東非逺游鄉園自<lb/>
<pb n="KR4e0149_WYG_014-28b"/>
密邇山水復清幽願保金玉音以應同聲求<lb/>
　　　蔡東軒都尉六十八有詩自夀次韻為賀<hi>十月廿四</hi>
　　　　<hi>日也</hi>
身與瑤姬並得仙蘭枝同秀玉同堅車輪幾從三山駕<lb/>
鞶帨曽分八繭綿沁水林園今孰盛晉卿文采世爭傳<lb/>
小春明日長生燕遙聽鸞簫又隔年<hi>去歲公開燕召客予以事不赴</hi>
　　　竹軒為黄處士題<hi>其孫英讀書善星命</hi>
山翁滿山都種竹竹裏開軒面面山何處更容塵土入<lb/>
<pb n="KR4e0149_WYG_014-29a"/>
有時遙送嶺雲還詩書偃仰遂百歲霄漢飛騰任九闗<lb/>
報道春風消息好孫枝又長籜龍斑<lb/>
　　　冬至謁陵次三江送行韻<lb/>
初陽映雪暖欲蒸千門瑞氣通諸陵朝廷報本嚴奠掃<lb/>
秩禮逺自前王興秋霜春雨意慘慘奩香篚帛心兢兢<lb/>
髙皇統天祀萬世奮自壠畝揮㦸矜兩都並建始文祖<lb/>
鼎命重為諸孫凝傳聞橋山初啟邑鸞輿玉趾幾降登<lb/>
小臣何幸得將事敢論暑雨仍寒冰經塗百里淨如掃<lb/>
<pb n="KR4e0149_WYG_014-29b"/>
輿夫踴躍誇力勝迴龍小憩纔半道瞬息已覩洪仁燈<lb/>
入門弛擔隨所適東寮西館各有朋山僧頻見頭亦白<lb/>
為我載演牛車乘寒光淩亂入窓户起視海月摩空升<lb/>
瑤宮銀闕自萬古雖有晦蝕無虧増嫦娥悄立如有恨<lb/>
欲斬桂樹嗟誰能齋居元不礙酬詠公詩險語何層層<lb/>
磨崖擬刻永昭頌挽斷千仞寒谿藤<lb/>
　　　歸途再次韻<lb/>
燎烓長煙升槱蒸百官星擁橋山陵鸞車龍馭想戾止<lb/>
<pb n="KR4e0149_WYG_014-30a"/>
𤣥雲鬱勃中天興六飛南巡知近逺為感歲時還惕兢<lb/>
江淮民力惟國本先皇子育多愍矜烏號空抱鼎湖月<lb/>
血淚幾與山泉凝翻思年少上陵日隔城望山飛欲登<lb/>
來時不愁沙河漲歸路曽踏章村冰<hi>壬戌冬至祀畢樂忘學士邀游冷泉</hi>
<hi>莊夜失道與今熊峯宗伯循西山行過南北章村凡三四涉水</hi>年華不留心獨在踞鞍<lb/>
十里已弗勝出山望城喜月上騎火夾道如春燈化人<lb/>
樓殿鎖寥寂金碧斬新無與朋茫茫縁業誰為考無乃<lb/>
劫運相憑乘再吟嘉贈擬賡屬一韻費酒幾盈升我才<lb/>
<pb n="KR4e0149_WYG_014-30b"/>
白髪梳漸短君思川流來日増聊將歲月紀行役敢與<lb/>
斤堊論工能塵途紛擾又三日岡壠下上應千層明年<lb/>
再到知健否歸問老韓尋赤藤<lb/>
　　　道中大風揚塵戲為四語清河飲劉錦衣莊因<lb/>
　　　　足成之<lb/>
西風吹塵日何之濁河東注無歸時崑崙常髙海常下<lb/>
萬古不解癡人疑蜉蝣生盡一日樂孟嘗死有千年悲<lb/>
此言堪笑亦有悟酒到但飲無多辭<lb/>
<pb n="KR4e0149_WYG_014-31a"/>
　　　道逢喪車有感<lb/>
鐃丁丁鼓冬冬輓且歌哭以從短簫間歌起悲風歌者<lb/>
㑹有哭哭者㑹有終白日西下黄河東此歌此哭寧終<lb/>
窮惟有柩中人一去萬古長瞢瞢<lb/>
　　　次韻答申天錫都閫<lb/>
憶在嚴城聽霜角青綾坐擁燈花落將軍裔本申包胥<lb/>
部曲勇過王鎮惡腰間龍紋七寶刀壯氣直與燕山髙<lb/>
誓將沙漠靖狐䑕肯為班行論鴈羔詩來遣我懐南浦<lb/>
<pb n="KR4e0149_WYG_014-31b"/>
一片旌旗送笳鼓儒生為將今幾人解與三軍道酸苦<lb/>
<hi>天錫武舉第一人時守備天夀山</hi>
　　　次韻望居庸<lb/>
連山限夷夏中斷出竒雄絶地蟠金鏁横天結翠幪塵<lb/>
沙飛不到羊馬貢還通今日班司馬誰銘瀚海功<lb/>
　　　亡宜人生日有感用乙亥歲韻<lb/>
象服遺容故儼然繐帷尊酒又殘年<hi>臘月廿四日也</hi>灞陵共隱<lb/>
嗟予晩<hi>宜人數勸予歸</hi>北郭安貧藉爾賢千里闗河愁跋涉一<lb/>
<pb n="KR4e0149_WYG_014-32a"/>
封雲壠待歸全<hi>擬以開歲令三兒扶櫬歸</hi>鹿車本約山中賦翻作東<lb/>
城薤露篇<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_014-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻十四<hi>中集</hi>
</p>
<p>
</p>
  </div>
</body>
</text>
</TEI>
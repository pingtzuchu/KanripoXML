<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家藏集巻二十六<hi>中集二十二</hi>
                </head> <lb/>
    <p>
<pb n="KR4e0149_WYG_026-1a"/>
欽定四庫全書<lb/>
　東江家藏集巻二十六<hi>中集二十二</hi>
　　　　　　　　　　　　　明　顧清　撰<lb/>
　北游稿<lb/>
　　書簡二十三首<lb/>
　　答黄提學希武書<lb/>
辱示新編古文大成纔一觀即為陳守取去方以不能<lb/>
終巻及面請所疑為恨忽枉長牋乃知編録者執事之<lb/>
<pb n="KR4e0149_WYG_026-1b"/>
意而成書出白下諸賢且不鄙屬為序引将刻之弊邑<lb/>
以嘉惠後人執事之意甚盛而僕幸挂名編首其何説<lb/>
之辭然而不能無復於左右者則亦有故一者憂病之<lb/>
餘意緒荒落平居操簡往往終日不能以句而陳候即<lb/>
日鳩工自揣無能為役二者中有所疑未及面請漫爾<lb/>
綴緝手與心戾三則執事所舉半山之言實有深省蓋<lb/>
此編壓巻以出師二表昔人擬之伊訓説命其他宗工<lb/>
鉅儒固有六一翁之所學焉者而僕於師錫相去可知<lb/>
<pb n="KR4e0149_WYG_026-2a"/>
使序此編其於着糞佛頭竟亦何異是固未敢祗領而<lb/>
自聞命以來一二日間不相知者往往繆為責望而難<lb/>
以形言此又僕所深畏而不敢當者萬不可已亦望姑<lb/>
俟他日而無必於此時况子淵絶識妙詞一夔足矣而<lb/>
何俟區區也禮幣二端謹原封納陳侯所方命之罪尚<lb/>
得負荆不具<lb/>
　　書名大成而所編無幾且去取多可言者又當考<lb/>
　　校之際故辭之其後易名㑹編或有取於愚言也<lb/>
<pb n="KR4e0149_WYG_026-2b"/>
　　　回陸子淵<hi>來書為希武索序</hi>
某頓首相望百里思一見不可得洛下㳺從之盛宜昔<lb/>
人之興感也示諭大體之説甚善當其時念不至此今<lb/>
業已辭之奈何此還連値凶荒加以疾病閭閻哀痛之<lb/>
狀觸目損心於此等語言實是無意况直情而行為罪<lb/>
多矣惟髙明察其如此而有以白之幸甚<lb/>
　　　與謝徳温<lb/>
昨承專使惠胙禮宜走謝而服色凶慘不可以入使臺<lb/>
<pb n="KR4e0149_WYG_026-3a"/>
專令小兒代拜庭下民病極矣鷺車之來衢巷鼔舞謂<lb/>
當更生賑貸蠲除必有長䇿然閭閻哀痛之狀觸目損<lb/>
心而乘時因事為天加災使人仰屋而解體者恐猶未<lb/>
得盡徹于左右也勸分一事古人當此計在必行然所<lb/>
貴乎行之者之一其心實其政而後乃有濟至於檢放<lb/>
秋税存䘏遺黎為将來根本是又不可後者而側聞諸<lb/>
公若不以為急也憂病索居懐懣久矣無由面罄略此<lb/>
及之執事惠及他邦多矣惟少淹旬月活此疲人幸甚<lb/>
<pb n="KR4e0149_WYG_026-3b"/>
　　　奉西涯書<lb/>
清頓首江湖闊遠不能頻奉問然夢寐間常在左右八<lb/>
月報至喜極而躍者久之<hi>誅劉瑾也</hi>荐奉教言及手書先人<lb/>
誌銘知圖回整暇竊以為慰即日不審尊候何似神相<lb/>
康寧即海内之福也弊鄉兩遭大水死亡過半而所司<lb/>
畏避不敢盡言幸兹清明旋為蠲省而所加已重所省<lb/>
甚微就其所須實亦無以辦也况比年税法屢更田賦<lb/>
日益民力已盡而倉庫一空沿海戍兵不賦糧者八月<lb/>
<pb n="KR4e0149_WYG_026-4a"/>
矣此皆昔所未聞甚可憂而不可曉者以生之愚此方<lb/>
之地非得忠國愛民如周文襄者重整一畨将來必有<lb/>
不可為者天下之大必有其人伏惟廟堂留意則國家<lb/>
幸甚生踰月免喪追慕罔及又未能即侍函丈舉目倀<lb/>
倀因吴周舉人行奉狀問候聊及于此率凟萬罪<lb/>
　　　與喬白巖侍郎書<lb/>
清頓首奉違二載未常一致書遥聞大拜又不能奉賀<lb/>
憂病索居知不以為罪也執事宏才積學平生所志雅<lb/>
<pb n="KR4e0149_WYG_026-4b"/>
在蒼生乃今晉貳六卿職掌邦計圖回康濟此其時也<lb/>
東南窮困極矣弊鄉三數年來旱潦相屬新税既無所<lb/>
出而舊所逋欠積壓併徵疊派重敷貧富交盡雖有智<lb/>
者無能為之謀也以是知郡陳君具䟽哀請謂生嘗辱<lb/>
知愛託致懇誠欲望早賜敷陳曲從所請以全一郡遺<lb/>
黎之命清實目見鄉邦凋瘵之極故不復以僭率自嫌<lb/>
先哲有言寛一分則民受一分之賜論䘏民於仁人君<lb/>
子之前尤當不以為罪也邃菴先生早晩計入朝不敢<lb/>
<pb n="KR4e0149_WYG_026-5a"/>
輕具書然為執事告者即所以為先生告也仰冀垂念<lb/>
千萬不具<lb/>
　　　與陳都御史徳卿書<lb/>
間嵗久不奉書中臺得人為天下賀然吾人所以望先<lb/>
生者誠不輕也先生必有以副之張廵撫在蘇猶未有<lb/>
聞到此殊振作凡積嵗累年巧歛苛征之弊一一敗露<lb/>
且糧耗折徵盡復文襄之舊簡易明白姦無所容萬口<lb/>
稱快若終始無他又可為東南賀矣此公老兄平昔所<lb/>
<pb n="KR4e0149_WYG_026-5b"/>
許故敢以聞亦以為賀也然文襄法均惠溥不利小人<lb/>
喜者雖多而阻之者亦不少切望留意主張無徇曲説<lb/>
此乃一方民瘼之所繫而非為此人也清擬以冬間畢<lb/>
三兒婣事聽教期在春末未間惟千萬為國自愛不宣<lb/>
　　　三兒繼聘陸氏禮書<lb/>
某頓首河南郡親家待聘閤下清託處鄰封聞高風久<lb/>
矣長谷之波一葦可杭而未嘗獲面以無先為容也邇<lb/>
者以天之福猥以小草仰附喬松遂使頑兒獲配賢女<lb/>
<pb n="KR4e0149_WYG_026-6a"/>
惟盛族為三吴之望由漢迄兹而陋宗參四姓之間如<lb/>
邾視魯其為非偶所不待言閤下崇執虚謙初無擇於<lb/>
寒素而僕也仰承愛眷又敢忘於佩銘月屇小春日涓<lb/>
上吉将遣委和嗚之羽敬先陳菲薄之儀撫筐篚而懐<lb/>
慙知其凟也顧室家之有願庶其亮之統兾親慈併賜<lb/>
揮納不備辛未十月初八日某再拜<lb/>
　　　答張宗周工部書<lb/>
鄉人自白下還傳致厚儀及手書見教為惠甚厚至以<lb/>
<pb n="KR4e0149_WYG_026-6b"/>
近事為僕所目擊而使道其所以然則前哲有戒不敢<lb/>
犯也欲終黙黙又似乎視同室之闘而閉門且非執事<lb/>
所以見教之意也前嵗之冬去嵗之春親民者以復熟<lb/>
粮為第一義鞭撻之苦所不忍聞蓋嘗力言以為復熟<lb/>
易徵粮難恐将來受累又嘗以書極陳其利害而終藐<lb/>
然前令陳君㑹計正税外畝加一斗六升報灾八分以<lb/>
上新令至復熟二分畝加二斗視舊加十二萬四千有<lb/>
餘石矣至五月水復至後又欲畝加一斗七升僕又以<lb/>
<pb n="KR4e0149_WYG_026-7a"/>
書言于新守陳侯始得停止時縣司惟承察院發放而<lb/>
行府公初不知也若當時再加此數則今日所查不止<lb/>
二十八萬而已然實以為侵收入已則不然蓋民間實<lb/>
無可徵紙上則富倉中則貧前後所加太半猶在民也<lb/>
而嵗報籍册皆云成熟有徵實禍虚名皆諸公自取也<lb/>
復誰咎哉然此既誤矣若承勘者公為核實明與區分<lb/>
若干為巳徵而在官若干為民間之逋欠巳徵而侵盜<lb/>
者明正其罪逋欠而未入者具以實言則受罪者無詞<lb/>
<pb n="KR4e0149_WYG_026-7b"/>
而虛報者猶可分豁縱使受愆猶不失臣子之義也今<lb/>
聞乃欲據當道稽考之文為各保徵收之實不辦有無<lb/>
不分等第槩坐侵欺入己之罪均追二千餘石之米使<lb/>
力皆可辦尚必有辭而况其决不能也異時縲絏充庭<lb/>
怨讟盈耳省司按文而索取民間據實而喧訴此時諸<lb/>
公亦未知所以為計矣以理言之侵欺固有罪枉勘亦<lb/>
有條一家哭何如一路哭也然此已然又有見行者張<lb/>
公以粮書作弊害民而復文襄之法文襄以官田税重<lb/>
<pb n="KR4e0149_WYG_026-8a"/>
而派以輕賫檢扼稱量至平允也今乃以納粮之多寡<lb/>
定人戸之高卑官田額重而粮多昔之納輕賫者也今<lb/>
反以為上户皆白粮與白銀<hi>是嵗米賤糶三石可納銀一兩</hi>民田額輕<lb/>
而粮少昔之納本色與白粮者也今反以為下戸皆納<lb/>
輕粮與折色當重者反輕而當輕者反重文襄之法固<lb/>
不其然而張公初意亦不若是之顛倒矣原夫論粮定<lb/>
戸本出張公是欲以西江之法施之南畿而不察風土<lb/>
之異宜任事者徒欲逢迎以取悦而不曽為小民思慮<lb/>
<pb n="KR4e0149_WYG_026-8b"/>
况折色先儘重粮亦張公案也而何為獨不從也又有<lb/>
進於是者張公臨行論及舊欠以為民困極矣今嵗一<lb/>
合不徵此衆所共聞也而鄉里紛紛帶徵如故以一秋<lb/>
之稔而併徵二嵗之逋令出于上則張公為失信于人<lb/>
出于下則吾不知其何説也張公稽考精明從來未有<lb/>
民以為宿蠧盡去獲更生矣而困苦益甚怨聲載途蓋<lb/>
任事者但知承迎實闇于事使前此作弊之渠魁陽坐<lb/>
監房隂總嵗計然則事何由而理民何由而安也僕家<lb/>
<pb n="KR4e0149_WYG_026-9a"/>
居二年連值凶歉目穿心瘁庶幾小康而復見此所惜<lb/>
者張公精力之徒勞所痛者鄉邦民力之重困因執事<lb/>
垂訪冐昧一言方今盜賊遍南北其端皆起於不平萬<lb/>
一於桑梓有絲毫之益雖得罪君子所不辭也<lb/>
　　　答喻太守書<hi>閏五月十六日流賊掠<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>洲東泊焦山將闚江隂常熟喻來問計</hi>
日來警報狎至執事焦勞為民厲兵飭備一方之民所<lb/>
共戴仰竊伏田間偶有鄙見欲以奉聞而軒蓋下臨不<lb/>
及面悉敢託墨卿布之知不足采而猶復云云蓋将為<lb/>
<pb n="KR4e0149_WYG_026-9b"/>
執事廣咨詢之路以終庇我民也<lb/>
其一曰不拘常格用人夫兵以氣為用以心為主未有<lb/>
心不固而氣壯氣不壯而能殺敵者府城戰卒素寡只<lb/>
得僉㸃民丁此常格也然驅市人而使之戰猶連雞而<lb/>
使之飛放鴨而使之搏兎必不克矣區區之愚每謂境<lb/>
外之寇誠可慮而境内之鹽徒深可憂蓋此軰出入江<lb/>
湖習慣兇險手足旣便心膽亦粗平時犯法負罪無自<lb/>
新之路一旦聞警易生邪謀今若開以大信結以厚恩<lb/>
<pb n="KR4e0149_WYG_026-10a"/>
擇鄉里大家素為此軰信服者使各舉所知釋其前愆<lb/>
撫以為用民丁使之守城此軰使之出鬭旣收其心且<lb/>
得其力一舉而兩利也<lb/>
二曰設險當識形勢夫賊在鎮江小沙左右殺掠其東<lb/>
即江隂孟瀆河又東即常熟白茅塘又東南即太倉劉<lb/>
家河<hi>古之婁江</hi>又南即嘉定上海之松江黄浦賊逺來無鄉<lb/>
導必不敢捨舟深入即敢深入必由此數路以吾松言<lb/>
則黄浦一路乃要害宜守之地若城之西古浦塘自蘇<lb/>
<pb n="KR4e0149_WYG_026-10b"/>
州來秀州塘自嘉興來城之北通波塘自崑山來崑山<lb/>
又自常熟來賊必破此數州縣而後乃到此果爾則亦<lb/>
難與敵矣故愚謂黄浦一路當嚴設警備以素有恩紀<lb/>
為民所信愛者守之前古虞潭之備孫恩近嵗石知縣<lb/>
之備施天㤗具有調度今宜訪而行之而更加以嚴固<lb/>
若跨塘橋即古浦塘路張士誠之逐苖獠葛指揮之擒<lb/>
錢鶴臯皆自此入然其勢非今賊比也兩日閭里訛言<lb/>
欲以土塞斷橋路此必不然夫我可以往彼不可以來<lb/>
<pb n="KR4e0149_WYG_026-11a"/>
此制敵之要也此路可斷通波秀州二塘又可斷乎即<lb/>
欲先事過防亦必於上流湖口泖口作家計如守黄浦<lb/>
之法萬一到此則捨舟而陸亦莫之禦矣<lb/>
三曰緩督責以安人心兩日警報之來市肆驚擾田野<lb/>
傳聞勢必加甚自頃追督逋租牌帖四出官司日一比<lb/>
限糧里乗此害人又僉報糴米大户用一指十民間騷<lb/>
然平居已無固志萬一寇至有閧而走耳求如子弟之<lb/>
衛父兄手足之捍頭目難矣夫居常之與臨變事心不<lb/>
<pb n="KR4e0149_WYG_026-11b"/>
同逋賦之與失民罪亦有間區區之愚謂宜斟酌重輕<lb/>
暫為停緩應有勾督追呼之類權與抽回民見官府以<lb/>
地方有警而緩徵科則僉㸃民丁整飭守備彼亦知是<lb/>
急務而安心無怨矣民心安而後可以守可以戰矣書<lb/>
生之談迂闊類此惟一覽而置之幸甚<lb/>
　　時管粮馬姓者督己巳庚午逋租甚急故及之其<lb/>
　　後又有以引寇為言撤沿城民屋而以為利者<lb/>
　　　答王叔武<lb/>
<pb n="KR4e0149_WYG_026-12a"/>
清頓首頃從喻府君得書具聞别來動静甚慰懸企鐡<lb/>
即書跡清勁稱其嘉名學力之進亦如此矣不知乃翁<lb/>
復何如耳區區連遘家禍索居幾十年平生故人杳然<lb/>
如隔世外不遐遺如吾兄真空谷足音也東吴連嵗饑<lb/>
疫死者無算北土餘殃近復波及幸遂殄滅所損已多<lb/>
此軰亦老兄所謂豪傑者邪喻公人西還附此乃弟姪<lb/>
俱在陶鑄中屬筆致謝意榮昌杜青玊其至親也仰慕<lb/>
春風蘄得備弟子列藥籠中物固在所不棄也闊遠千<lb/>
<pb n="KR4e0149_WYG_026-12b"/>
萬自愛不宣<lb/>
　　　與程時昭<lb/>
奉别久聲問闊焉此月卄四日蔡惟明至作鄉榜㑹坐<lb/>
者七人南望馳企惟明行附此代面長寧𨽻衡州不知<lb/>
在巡屬否凡百垂念不待鄙言也大參李年兄副憲徐<lb/>
年兄不及書同此致意七人者曹司憲孚若趙冬官天<lb/>
常李戸部元復安給事汝礪錢進士與孝及惟明與僕<lb/>
也<lb/>
<pb n="KR4e0149_WYG_026-13a"/>
　　　答王叔武<lb/>
辱書存記欵曲惠扇極精尤感荷也若更多亦不厭耳<lb/>
僕五月到京觸暑多病近始稍寧同館惟徳卿抑之相<lb/>
近徃來其餘落落如晨星思徃時相聚之樂真一夢也<lb/>
小兒承尊問今日遣從抑之講四書因叙謝偶及不敢<lb/>
令奉狀也榮擢近藩相見非逺臨紙不勝馳望<lb/>
　　　答羅整菴太常<lb/>
清頓首近熊峯少宰行託奉一緘蓋闊焉無是者幾十<lb/>
<pb n="KR4e0149_WYG_026-13b"/>
年矣使至辱書存記深至感故人之不遐遺然星鳯之<lb/>
云非所施於斯人也自遭家難已分作田野人疎散益<lb/>
甚此來殊不相入飽食安居懐愧無地而又何以承尊<lb/>
教也出處之説前書略及之髙明所以自處旣得之矣<lb/>
過此以徃殆非面莫究也風還率爾蓋臨紙惘然不具<lb/>
　　　答天章原復<hi>時盛斯徵忤中人逮捕繫獄故二公有書</hi>
使至得書惓惓體國憂時之意覽之愧歎天下事有變<lb/>
有常若此者變也非可以平例言也斯徵聲蹟已著諸<lb/>
<pb n="KR4e0149_WYG_026-14a"/>
公亦多知之當無過慮若大體則固已若是矣徐生詩<lb/>
不意遽逹左右子美復出亦當小差人豈不自知邪呵<lb/>
呵希文及來使信物俱到何以奉答但增愧耳鄉間田<lb/>
不及種者三之一餘則大穰此亦憂國者所欲聞也今<lb/>
日寒甚握筆如矛書不能成字不具<lb/>
　　　答喻太守<hi>三月初八日喻以入覲奏乞蠲逋賦</hi>
清頓首奉違忽已踰月使車在途伏計安穩露冕行春<lb/>
耄倪歡戴此其時也生之凡再見所奏已行然不能盡<lb/>
<pb n="KR4e0149_WYG_026-14b"/>
如雅意蓋司徒猶豸史君亦以夏災為重惠也錢老人<lb/>
求撫公書為作數字别封奉呈進止惟命恐猶吾崔子<lb/>
耳執事誠心為民鬼神相之事當必有功富鄭公自云<lb/>
青州一任勝在中書十年此可為知者道也<lb/>
　　松江夏税不多皆併於秋徵秋田熟則麥雖不收<lb/>
　　税亦足矣是嵗准夏災三分計米二萬四千石有<lb/>
　　竒於存留數内停免兩縣存留夏麥止七百石竟<lb/>
　　成虚惠而御史以為既免夏税又告秋災遂不聽<lb/>
<pb n="KR4e0149_WYG_026-15a"/>
　　理事不考實而徒執文移此民之所以病也御史<lb/>
　　山東華珩也旣歸遂以墨敗云<lb/>
　　　與劉文瑞<lb/>
清頓首東牀髙選名動士林㨗書在門諒惟歡慰此諸<lb/>
郎先路也見為僦居於寒寓前巷諸甥之來頗足棲止<lb/>
老兄每有北游之興此非其時邪果然則向所謂小軒<lb/>
山石又増一段嘉話矣千萬决䇿餘留面罄不具<lb/>
　　　答喻守<lb/>
<pb n="KR4e0149_WYG_026-15b"/>
清頓首莊欽知印人還曽奉一書繼領手教且獲觀副<lb/>
章誠意懇惻而辭㫖哀痛松人困苦之狀如在目前三<lb/>
復増歎以為當路見之必将有感而漠然仍以常語應<lb/>
之聞之令人短氣且以放免參提作人情發落此俗吏<lb/>
應酬之常套不意生之亦為此也地散言輕無能為役<lb/>
人還索報南望太息而已己巳庚午之災阨於下而不<lb/>
得逹今日之事逹于上而不得行此固松人之無禄亦<lb/>
運氣之使然也執事之心吾人知之鬼神知之有可以<lb/>
<pb n="KR4e0149_WYG_026-16a"/>
為之生路者尚惟不替而益加之意幸甚<lb/>
　　　回張宗周參議書<lb/>
清頓首得書仰見知幾有勇不為物役之髙致此執事<lb/>
平生所自立而僕所深知者也然以為真老而病則恐<lb/>
未然而銓司公論亦自有在所以雅志未容即遂君子<lb/>
律己守官能不失其正而已至於寮寀之間掩垢匿瑕<lb/>
成和衷之美在古人猶為盛徳况雅道之陵夷至于今<lb/>
非一日矣瀾倒風靡者旣不可收拾而吾人知自愛者<lb/>
<pb n="KR4e0149_WYG_026-16b"/>
又過為崇峻使人望而避之而惟彼之趨則世道終何<lb/>
賴焉僕自前年到此即有去志而覊絆牽聮有未能直<lb/>
遂者聞公此舉恨不飛歩相從而復以此勸公則愚意<lb/>
蓋可見也若欲使之枉尺直尋為自容之地則不惟公<lb/>
所不為而亦非僕之志矣聞考功舊嘗同官甚相推重<lb/>
其所欲言于執事者亦若愚所云恃舊敢悉布之惟察<lb/>
其誠而略其率直幸甚<lb/>
　　　回孫徳成都憲書<lb/>
<pb n="KR4e0149_WYG_026-17a"/>
時昭兄至得書具審撫鎮之餘神衛多福迂懶聲聞闊<lb/>
疎每蒙存記尤感怍也今嵗同年㑹者十九人二十四<lb/>
年有此可謂極盛遥瞻使華不勝馳企因時昭奉簡申<lb/>
復匆匆不宣<lb/>
　　　奉晦菴少師書<lb/>
清菲才末學早蒙陶鑄得從縉紳先生奉違十五年聲<lb/>
問闊疎而本源所自未嘗敢忘於心也執事功成身退<lb/>
超然物外與天為徒方時多艱傾仰彌切因民懷宫諭<lb/>
<pb n="KR4e0149_WYG_026-17b"/>
行敬問起居壽帕登科録二事隨上初寒惟萬萬為道<lb/>
珍嗇以永遐齡是祝不備<lb/>
　　　奉守溪少傅書<lb/>
門生顧清頓首座主守溪老先生執事違逺弗獲頻候<lb/>
問然夢寐間時見顔色秋來尤數方時艱虞碩徳雅望<lb/>
鴻冥赤霄如執事者固天下之所仰頼使一日復居廊<lb/>
廟則天下可知不知生民命果何如耳清菲才忝進迂<lb/>
拙少通逐隊隨行恐恐然懼失其故步為門下羞伏惟<lb/>
<pb n="KR4e0149_WYG_026-18a"/>
不賜麾絶而時有以督教之幸甚子容殿讀行適在冗<lb/>
中奉狀不謹併希台照不備<lb/>
　　　答吳太守書<lb/>
前月蘇州水災奏至諸公訝弊鄉獨無曽奉一書且謂<lb/>
方此民艱執事必當有處伻來正慰懸望第所勘報尚<lb/>
不及此間所聞計省諸公大有善意亦恨其少方此商<lb/>
度欲於起運數内量求折色以副盛心俟有定論當續<lb/>
奉報蘇城改造民運舟聞甚不便執事倘欲倣例且望<lb/>
<pb n="KR4e0149_WYG_026-18b"/>
從容俟訪見的實亦當布聞也人行匆遽餘不能一一<lb/>
　　　答葉一之侍御書<lb/>
使至獲覩水災副章體國憂時之意溢于言表而指陳<lb/>
經畫條理粲然使廟堂之上如身到閭閻而日見其疾<lb/>
苦者近數年來未有此章奏也幸甚幸甚所可惜者蘇<lb/>
松壤地鄰接而松又居下流水患之來宜有次第而弊<lb/>
鄉檢報反輕於蘇徒知取疏導車救之名而不顧其實<lb/>
此其責葢有所歸而不得以為執事望矣又二縣之災<lb/>
<pb n="KR4e0149_WYG_026-19a"/>
均作五分亦失髙下之等撫公使節尚遥事在臺下檢<lb/>
覆通融必將有處因使還索報聊復及之執事心乎為民<lb/>
當不以僣率為罪<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0149_WYG_026-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家藏集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>東江家蔵集巻二十三<hi>中集十九</hi>
                </head> <lb/>
    <p>
<pb n="KR4e0149_WYG_023-1a"/>
欽定四庫全書<lb/>
　東江家蔵集巻二十三<hi>中集十九</hi>
　　　　　　　　　　　　　明　顧清　撰<lb/>
　北游稿<lb/>
　　雜著一十五首<lb/>
　　　銅雀硯銘<lb/>
予嘗觀萬物之變相尋于無窮而陵谷崩湮貴賤徃徃<lb/>
易位有不勝其可慨者方曹瞞築臺于鄴雖一材一埴<lb/>
<pb n="KR4e0149_WYG_023-1b"/>
殫貲力以為之其意固欲傳之無窮歿不再傳而鞠為<lb/>
草莽其事載史冊三尺之童茍知名義者皆賤惡之至<lb/>
覆臺之瓦飄落於風雷野火之餘者或取以為硯士大<lb/>
夫乃反貴之若商彞周鼎然由乎今以觀其始庸詎知<lb/>
其至此哉盖其廢之速也固以操之虐而其物之精則<lb/>
自足以傳後而可珍亦若斯碑和璽無掩於嬴秦之虐<lb/>
也雖然其物精其弊乎民也亦多矣故為銘其額以示<lb/>
後之得是硯而用之者銘曰<lb/>
<pb n="KR4e0149_WYG_023-2a"/>
貴而厄岐陽之石顯而沈泗水之金斯硯之珍以其物<lb/>
不以其人<lb/>
　　　窄軒銘<lb/>
士參三才以徳非居俯仰無愧靈扃晏如圭竇蓽門天<lb/>
寛地舒有歉於中惟恐人覺彼雖不言我恒悚戄廣厦<lb/>
洞房伏䑕屈蠖君窄其軒匪窄其心簾几屏牀可書可<lb/>
琴息偃自足何必髙深王公大人相府渠渠君豈弗堪<lb/>
分則有拘君身在朝君志在野汗漫空同無不可者如<lb/>
<pb n="KR4e0149_WYG_023-2b"/>
鴻與泥寧久斯下太史作銘請誌軒楹居也勿欺出而<lb/>
慎行業廣徳崇茲焉永徵<lb/>
　　　舒軒銘<lb/>
宋竹洲先生之裔孫有曰信字廷孚者以舒軒自號都<lb/>
水郎中李君彦夫既為之記矣廷孚復介其鄉人程君<lb/>
永祺徵予言夫舒者伸也亦曰散也有任適不拘之意<lb/>
焉廷孚家萬山中有以自樂無求于人斯其所謂舒者<lb/>
然吾以為天下之理嚴而後有泰節而後有和君之能<lb/>
<pb n="KR4e0149_WYG_023-3a"/>
自樂而無求必有其道而未易以言也為之銘以諗之<lb/>
銘曰<lb/>
彼荒而怠我守弗懈或棘而趨我行其徐不懈而徐是<lb/>
謂執禮久而弗渝目視足履心泰而寧身安而舒是曰<lb/>
成徳惟聖之徒竹洲之孫宅是商山有翼燕居舒軒是<lb/>
顔惟節乃和惟嚴斯泰樂而無求曰有本在太史作銘<lb/>
志彼軒楹舒哉舒哉其徳之成<lb/>
　　　寳善堂銘<lb/>
<pb n="KR4e0149_WYG_023-3b"/>
惟昔我祖宗積徳行義承慶于天以祐我後人使粗識<lb/>
禮義竊禄于朝先君嘗擬作堂名曰寳善未就而歿小<lb/>
子遵承先志幸遂落成敬勒斯銘垂示永世銘曰<lb/>
我祖為善如農力耕小子不佞㑹逢其登聞道緒餘荷<lb/>
國寵榮匪慶之餘曷云爾能新堂既成華扁在楹出此<lb/>
金玉貽爾雲仍其本則孝其歸則誠永寳弗墜我後其<lb/>
興<lb/>
　　　過半松像賛<lb/>
<pb n="KR4e0149_WYG_023-4a"/>
形之厖徳之充年幾耋貌則童委軒裳於天上卧煙雨<lb/>
於江東識公晩者以為香山之白傅而見之早者則曰<lb/>
漢代之于公此夫秋官屬大夫洪都副亷訪生禾興老<lb/>
華亭士稱之為一齋先生而又曰半松翁者邪<lb/>
　　　任參政進士巾服像賛<lb/>
此先生大廷登對後待曉五鳳樓聴臚唱時邪將南宫<lb/>
燕罷奉謝表上赤墀時邪抑長安看花遍舍菜先師趨<lb/>
大成門時邪槐簡葱袍冠帶凝如其中若深思者盖不<lb/>
<pb n="KR4e0149_WYG_023-4b"/>
以一第自矜而已慨然有天命之畏人窮之悲矣噫此<lb/>
令終之保所以特受夫先達之知而髙文大節至今為<lb/>
後學之師也邪<lb/>
　　此像流落于装潢師郁氏幾二十年先生之孫復<lb/>
　　貞得之以示清敬為之贊先生初登第與同年謁<lb/>
　　鄉先軰陳公景祺公異之客去書齋門之背曰吾<lb/>
　　鄉進士五人克保令終者任某一人而已後先生<lb/>
　　完節而歸果如公言<lb/>
<pb n="KR4e0149_WYG_023-5a"/>
　　　楊普能像賛<lb/>
都圻繁會紛華是矜何以敺之曰利與名質哉楊翁善<lb/>
葆其素如青蓮生泥不湼以汚亦有世禄横金曵緋曰<lb/>
此非我事猶子其宜綸巾褐袍燕坐清晝爐香縈前經<lb/>
巻在右是將從給孤參維摩追松喬而並夀者邪<lb/>
　　　鄒栢軒像賛<lb/>
貎充而愉體胖而舒問奚則然神明内腴我登寧山想<lb/>
見之子幹譽貽謀良亦稱此世則道鄉時稱栢軒煒矣<lb/>
<pb n="KR4e0149_WYG_023-5b"/>
丹青其亡若存<lb/>
　　　任芸軒像賛<lb/>
元松鄉七葉孫喜讀書慕古人不自售終隐淪儼衣裳<lb/>
巍冠巾顔清揚宛如存問不對傷予神歳之暮雪霰繁<lb/>
尋碧芸繞空軒喟其歎述此文<hi>壬申冬至過内弟明善拜芸軒先生遺像追感</hi>
<hi>疇昔不覺涕零敬為之賛先生諱志字孝忠生正統己巳而歿以正徳戊辰安貧樂善好成人之美皆今人所</hi>
<hi>難能也</hi>
　　　武城趙璉寫予六十歳容請留其稿為題三十<lb/>
<pb n="KR4e0149_WYG_023-6a"/>
　　　四字與之<lb/>
傍觀道是自顧則疑我之知我孰與人知山林朝市麋<lb/>
鹿金緋歉予中者豈獨斯而已邪<lb/>
　　　有游方之外者持老子觀書圖乞予賛予方有<lb/>
　　　所感援筆為書不覺其言之過也<lb/>
繄混元體虛無昇崑崙復奚須文五千吾以蕪矧鉛砂<lb/>
熺鼎爐燎𤣥黄禮空虛本之迷支日敷教豈然氓則愚<lb/>
世横流日下趨騰穢腥彌九區覿遺容企𤣥謨掊斗衡<lb/>
<pb n="KR4e0149_WYG_023-6b"/>
焚璽符穆淳風古之初雖弗中免淪汚誰從者其與俱<lb/>
　　　心君頌<lb/>
心學之傳尚矣而尊之曰君則自荀卿氏始卿之言曰<lb/>
心者形之君也出令而無所受令者也考亭朱子稱其<lb/>
與孟子心官之論最切盖君於天下無所不統内而羣<lb/>
工外而列牧各職其職而所以令之則在君心於一身<lb/>
亦無所不統耳目視聴手足操履各事其事而所以令<lb/>
之則在心故心有君之象焉端居静處思吾身自一息<lb/>
<pb n="KR4e0149_WYG_023-7a"/>
之動以至於凡天下之故有不命於是而無悖者乎夫<lb/>
頌者容也美盛徳之形容也心君之徳其可頌也已敢<lb/>
再拜稽首揚厲而鋪張之其詞曰<lb/>
於皇我君位絳宫兮髙朗廓清洞虛中兮端拱黙淵感<lb/>
斯通兮坤輿茫茫天穹窿兮維氣與理磅礴充兮測其<lb/>
包函君與之同兮義以為制仁其容兮禮降而卑知則<lb/>
崇兮攬不盈掬放之無窮兮目以之明聴由聰兮曰聖<lb/>
與狂命斯從兮昔在勲華惟敬恭兮四方為綱建茂庸<lb/>
<pb n="KR4e0149_WYG_023-7b"/>
兮彼受與辛蟊賊内訌兮予末小子瞀昬䝉兮惟君之<lb/>
威嚴撿予躬兮疇曰不顯陽<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>空兮孰云弗聞震豐隆<lb/>
兮拜稽揚言歌峻功兮期勤弗壊尚有終兮<lb/>
　　　天秩加冠訓詞<lb/>
維我祖父以來世世積徳我弗敢墜以有爾父克享天<lb/>
禄爾軰其承之兹維吉辰為爾冠躋汝于成人徃迎爾<lb/>
相汝友子南實在賔位爾維勉之紹乃先徳式爾子南<lb/>
孝于親友于兄弟克成令名以永多福無忝爾所生<lb/>
<pb n="KR4e0149_WYG_023-8a"/>
　　　新居上梁文<lb/>
伏以百年吳下世稱萃徳之家一日雲間共覩鼎新之<lb/>
業鄉邦助喜山水増輝共惟宅主可間内翰先生天與<lb/>
髙年神相多福早承遺善府君之訓直道而行晩帶瀛<lb/>
洲仙子之銜清風益振爰以園廬播殖之積出為子孫<lb/>
經逺之規因地拓基化湫隘而為爽塏相時舉事屏氛<lb/>
翳而納休祥首建層樓次新燕寢左嚴宗祏右肅賔寮<lb/>
門廡翼以前陳閨闈肅而内整樸不至陋將以侈乎上<lb/>
<pb n="KR4e0149_WYG_023-8b"/>
恩文不過華用永明乎素志洎選名而立號咸崇徳而<lb/>
象賢先知乃逸題觀稼於樓顔率由不忘施繼善於堂<lb/>
署中庭不以列歌舞别院惟以叙親賢作於今將傳於<lb/>
後聿暨迺心為其逸先處其勞庶無罪悔若乃山川之<lb/>
形勝盡乎冠盖之登臨試聴歌謡乃見佳麗兒郎畢和<lb/>
畫棟齊升<lb/>
抛梁東　樓閣園亭錦繡重下有碧流通鉅海春雷不<lb/>
日起潜龍<lb/>
<pb n="KR4e0149_WYG_023-9a"/>
抛梁西　畫闌回處碧山低捲起朱簾望新月數竿脩<lb/>
竹鳳毛齊<lb/>
抛梁南　紅日融融淑景添明月夀筵歌七十宫袍五<lb/>
綵映朱簾<lb/>
抛梁北　翹首北辰裁只尺祥光先夕見中台兩兩明<lb/>
珠挂簷額<lb/>
抛梁上　元氣茫茫含萬象未論舉手摘星辰巳覺胸<lb/>
襟浩無障<lb/>
<pb n="KR4e0149_WYG_023-9b"/>
抛梁下　正見平田事春稼窻間更有讀書聲何必箕<lb/>
裘慕王謝<lb/>
伏願上梁之後門闌溢慶家室多宜賢子賢孫奕世之<lb/>
書香不斷肯堂肯構一方之輪奐常新<lb/>
　　上梁文者稱美頌禱之詞合作梓人言猶詩之樂<lb/>
　　章自歌工而指主人也為自言者恐未安姑記以<lb/>
　　問達者<lb/>
　　　寳善堂上梁文<lb/>
<pb n="KR4e0149_WYG_023-10a"/>
伏以承家有本惟尊祖而重宗居室有方戒欲速而盡<lb/>
美昔在先君之世嘗為貽後之謀盖將由寢以及堂固<lb/>
已立名而正位幸兩歳之豐稔屬三吳之宴安黍稷重<lb/>
穋溢于原田松杉栢柟來自江漢乃以嘉平之吉日式<lb/>
完畫堵之遺規祖有善而孫寳之非徒名也父所作而<lb/>
子述之庶永保焉咨爾兒郎聴予短頌<lb/>
抛梁東　墻下荆花欲綻紅共説今年春更早山頭連<lb/>
日是東風<lb/>
<pb n="KR4e0149_WYG_023-10b"/>
抛梁西　平田古木映疎籬于茅乗屋皆同日畫出邠<lb/>
風七月詩<lb/>
抛梁南　祖林松栢翠毶毶下有短碑髙四尺無窮世<lb/>
澤此中涵<lb/>
抛梁北　矗矗樓臺映空碧鄉鄰多富復多賢正好相<lb/>
親莫相失<lb/>
抛梁上　晴日薫人過挾纊愛人容物似冬曦題榜分<lb/>
明有先様<lb/>
<pb n="KR4e0149_WYG_023-11a"/>
抛梁下　厚礎深基承壯架風雨不動䑕不侵秖要周<lb/>
防宻無罅<lb/>
伏願上梁之後男皆孝弟女悉柔良不侈不驕顧堂名<lb/>
為永監以似以續衍宗祀于無疆<lb/>
　　　題超果寺重起西廊疏<lb/>
超果寺自西隐受公化去寖以衰替西南廊屋頽廢者<lb/>
十餘間其南向三間先師友蘭張先生講授之地而清<lb/>
所侍學焉者也西隐之孫傑峯俊公以今年夏繼主寺<lb/>
<pb n="KR4e0149_WYG_023-11b"/>
事謀興復之而予適家居乃以銀十兩授傑峯為倡期<lb/>
以落成之日即講堂舊址為友蘭書院以奉先生香火<lb/>
而延師其中以教鄉人子弟及寺之僧行如受公時盖<lb/>
因傑峯之志而以致予之情固亦寺之舊觀也傑峯願<lb/>
力甚大且將并法堂丈室而一新之有相厥成盍自兹<lb/>
始<lb/>
笁乾東魯教則殊宗洄水瓣香義均返本嘅先師之始<lb/>
教屬兹刹之方隆四十年夜案晨燈恍如夙昔幾百武<lb/>
<pb n="KR4e0149_WYG_023-12a"/>
迴廊邃館半入消沈每經瓦礫之區無限羮墻之感幸<lb/>
傑峯之繼席乃西隐之嫡孫肯構肯堂時推善述某邱<lb/>
某水昔也同游既尋盟並契于夙心抑起廢復兼乎義<lb/>
舉鸞迴虹繞外以嚴水月之居藻奠蘋羞内以妥友蘭<lb/>
之位一籌初展兩美具存人其人廬其廬是或一道爾<lb/>
為爾我為我各既乃心<lb/>
　<lb/>
　<lb/>
<pb n="KR4e0149_WYG_023-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東江家蔵集巻二十三<lb/>
</p>
<p>
</p>
  </div>
</body>
</text>
</TEI>
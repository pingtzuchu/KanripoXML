<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻十九</head>
    <p>
<pb n="KR4d0302_WYG_019-1a"/>
欽定四庫全書<lb/>
　洺水集巻十九　　　　　　宋　程珌　撰<lb/>
　上梁文<lb/>
　　雲溪上梁<lb/>
封侯起第一日事苦未須忙栽花種竹十年成亦嫌太<lb/>
晩已是半生行屋客豈應終欠盖頭茅重憎羣蟻之銛<lb/>
輒蠧百年之栱要須一洗聊與更新雲溪居士心住太<lb/>
空身無定著今日展旗山下重葺先人之故廬向來垂<lb/>
<pb n="KR4d0302_WYG_019-1b"/>
釣池邊又有子陵之素約天教留此則在此人謂宜遷<lb/>
則又遷不妨且同里社之雞豚也要時訊雲溪之水石<lb/>
金馬玉堂竹籬茅舍顧其所寓如何好天良夜明月清<lb/>
風均在適意而已下不逮碧瓦浮烟之潤屋上不如綺<lb/>
窻籠霧之貴家柳種當門僅比淵明之宅草編成屋或<lb/>
同諸葛之廬然而堂上諼叢庭前棣蕚髙有儲書之閣<lb/>
旁連燕客之區花藥分畦堂庭有序是亦足矣奚其華<lb/>
哉心匠既成梓人乃命時也農丁告隙霜女獻晴榖旦<lb/>
<pb n="KR4d0302_WYG_019-2a"/>
于㳙脩梁可舉聽我六偉作而一心<lb/>
　兒郎偉抛梁東暘谷新栽百萬松他日危簷交聳處<lb/>
　霜皮鐵甲盡蒼龍<lb/>
　兒郎偉抛梁西石鼓崔嵬列岫低下有老龍藏玉骨<lb/>
　千年凝竚度雲溪<lb/>
　兒郎偉抛梁南金魚席帽紫霄間堂名日對思親處<lb/>
　一段晴雲自往還<lb/>
　兒郎偉抛梁北百萬琅玕森翠直牆垣不隔䕶龍孫<lb/>
<pb n="KR4d0302_WYG_019-2b"/>
　長看傲雪凌霜色<lb/>
　兒郎偉抛梁上閶闔晴開天蕩蕩有手能修五鳳樓<lb/>
　應結雲梯髙萬丈<lb/>
　兒郎偉抛梁下坦然心地平如畫不須築屋貯黄金<lb/>
　但要詩書長滿架<lb/>
伏願上梁之後昆蟲無作燕雀賀成鶴髪慈親長見孫<lb/>
枝之茂霜髥季父早膺子貴之榮不論公府茅簷共此<lb/>
溪風山月更願無邉廣厦要令盡得安居<lb/>
<pb n="KR4d0302_WYG_019-3a"/>
　　玊樞上梁<lb/>
地據雄竒天開圖畫秀水匯麒麟之谷正宗派龍耳之<lb/>
峯百里南來一川横截碧潭浸石下遊巢葉之龜寶劍<lb/>
騰空中有藏龍之洞左岫屯雲而行雨右溪搢笏以横<lb/>
金丙丁乃太微之垣日朝金殿乾亥實貪狼之水澤布<lb/>
天闗艮巽四維若城若障坤申二位如筆如旗五六石<lb/>
獅在虎伏龍眠之左十餘魚袋列鼇遊鵶陳之前十里<lb/>
巖扄千春秀氣山君川后䕶此㡬年女蝸天皇至于今<lb/>
<pb n="KR4d0302_WYG_019-3b"/>
日雲溪居士神交泉石夢遶烟霞得王屋山匱石之書<lb/>
不專糟粕有劉累氏豢龍之術未露鱗牙乃因暇時一<lb/>
至此地千古不傳於鈐訣一朝㧞起於眠龍乃於戊辰<lb/>
嵗之秋營我先大夫之兆嵗時易盡香燈尚寒載㳙剛<lb/>
辰肇建梵宇選勝青龍之首恭延白象之尊魚鼓一鳴<lb/>
山川改色先君尉懌後裔光昌武列文班孝家忠國不<lb/>
負前人之志勿忘今日之言百尺修梁一時盛事<lb/>
　兒郎偉抛梁東甲卯侵雲映日紅下有脩魚千萬數<lb/>
<pb n="KR4d0302_WYG_019-4a"/>
　他年一一盡成龍<lb/>
　兒郎偉抛梁西席帽旌旗列水犀更有雙峯如並筆<lb/>
　分明金榜列名齊<lb/>
　兒郎偉抛梁南天開壽宿丙寅間酉雞初唱催朝騎<lb/>
　曉奏離明澤暮覃<lb/>
　兒郎偉抛梁北馬上貴人如拱挹天然乾亥一川長<lb/>
　盡向丙丁朝玉闕<lb/>
　兒郎偉抛梁上此事端由天所相要須脩徳荅天心<lb/>
<pb n="KR4d0302_WYG_019-4b"/>
　更教氣脉騰騰旺<lb/>
　兒郎偉抛梁下俯瞰平疇雲䆉稏須憐火耨水耕人<lb/>
　佛法上乗先施捨<lb/>
伏願上梁之後僧徒清浄佛法光輝風調雨順家給人<lb/>
足要得萬民之安業永令四海之無虞我當竹杖芒鞋<lb/>
共此松風菊露庻與天下佛子於今永結良因須教黄<lb/>
靣祖師為我全開正眼<lb/>
　　萬巻堂上梁文<lb/>
<pb n="KR4d0302_WYG_019-5a"/>
伏以四十年遊宦顧須自安石屋之居三萬軸峥嶸猶<lb/>
未有挿牙籖之地况可飽衆腹於今年之歉而又拜天<lb/>
賜於一日之閑積雨逾旬新晴一旦工其舉矣僉曰時<lb/>
哉聊述散懐姑留野詠<lb/>
　兒郎偉抛梁東挺挺南來太華峰正類當中提一筆<lb/>
　垂紳正笏自雍容<lb/>
　兒郎偉抛梁西誰遣三山拱䕶齊正枕中屏旁兩翼<lb/>
　天儲秀氣瑞雲溪<lb/>
<pb n="KR4d0302_WYG_019-5b"/>
　兒郎偉抛梁南南有三峯碧漢㕘不用撥沙尋妙訣<lb/>
　分明象合鼎魁三<lb/>
　兒郎偉抛梁北列嶂巍峩如立壁中有天門一最髙<lb/>
　全似天街馳玉勒<lb/>
伏願上梁之後蟫不入簡芸常生香上觀羲昊之皇風<lb/>
下掃漢唐之陋迹要令有補於當世庻㡬不負於儲書<lb/>
　勸農文<lb/>
　　壬申富陽勸農<lb/>
<pb n="KR4d0302_WYG_019-6a"/>
仲春勸農非文具也令到官五閲月此邦農事大畧可<lb/>
見地狹而人稠土瘠而收薄通縣計之僅支半嵗半嵗<lb/>
所食悉仰客販今日受詞訴每見其指墮農之人則曰<lb/>
冬田不耕一枝之桑亦必争䕶則此邦之農不待勸矣<lb/>
然令尚有所見請以二説示爾農焉其一曰勸農其二<lb/>
曰無妨農令嘗至郊外雖曰田無不耕而糞田不至每<lb/>
見衢婺之人收蓄糞壤家家山積市井之間掃拾無遺<lb/>
故土膏肥美稻根耐旱米粒精壯此邦之人重於糞桑<lb/>
<pb n="KR4d0302_WYG_019-6b"/>
輕於壅田况是土色帶沙糞又不至則米不精綻根不<lb/>
耐旱此糞田尚當致力也此邦平地固盛植桑然江東<lb/>
江西之人凡低山平原亦皆種植嘗見太平州老農云<lb/>
彼間之種桑者每人一日只栽十株務要鋤掘深濶則<lb/>
桑根易行三年之後即可採摘盖桑根柔弱不能入堅<lb/>
鋤掘不濶則拳曲不舒雖種之十年亦可摇㧞此種桑<lb/>
之法也低山平壠更當添種則蠶絲之利博矣此令所<lb/>
以勸農者一也周禮大司徒以保息六養萬民既曰恤<lb/>
<pb n="KR4d0302_WYG_019-7a"/>
貧又曰安富大抵富人資貧人以為財貧人恃富人以<lb/>
為命貧富有相資之理不可偏廢且如近日因舊㑹通<lb/>
行已沒之質已賣斷之田紛紛贖以千萬計令未見虛<lb/>
實姑為施行所當退贖者富人固不可辭所不當取者<lb/>
貧人亦宜自反有錢而贖者固舊物之思復其間無錢<lb/>
轉假於人者往往皆是或取之於東家復賣之於西舍<lb/>
所得不多奚苦結怨縱使贖得未必能守鄰里親戚顔<lb/>
靣奚施若是借錢不如就業或加典或斷賣得田之人<lb/>
<pb n="KR4d0302_WYG_019-7b"/>
亦勿靳吝比之平時多捐薄少與之且免争辨復免贖<lb/>
去今來寄庫之錢既已在官争辨未定舊㑹限迫約束<lb/>
分明未得為業無致過時徒費争執大抵貧富貴賤死<lb/>
生壽夭莫不有命命所賦受毫髪難逃貧人當知分定<lb/>
節食省衣盡力耕桑辛勤商販無萌負債之心常思富<lb/>
人濟我急用勿萌偷竊他物之念常思官法壊我肌體<lb/>
富人則又自思曰天之生財為衆人用今吾乃獨多得<lb/>
焉其可不知聚散之理乎消息盈虗天地隂陽所不能<lb/>
<pb n="KR4d0302_WYG_019-8a"/>
免富貴其可恃哉無過取其利息無侵奪其疆界無包<lb/>
占其畝歩無陵轢其愚弱契劵必分明無攔典無攔賣<lb/>
無浮租雖是鄉俗必竟戾法洪範九疇其一曰五福五<lb/>
福之中富居其次好徳又居其次富而不好德則不能<lb/>
保其富矣所謂德者非以物與人也亦非姑息愛人也<lb/>
德者皇極也皇者大也極者中也大則器度不狹中則<lb/>
好惡不偏不狹不偏則存心近厚皆是有徳天必報應<lb/>
世固有多行不義剥人利己而亦致富貴者此皆氣數<lb/>
<pb n="KR4d0302_WYG_019-8b"/>
偶差而非天道之常故不能乆或一世或不終其身甚<lb/>
者不能數年有因竒禍而赤族者傾家者令嘗多見之<lb/>
盖愈富者所為不義愈多故得禍愈酷又嘗見積徳之<lb/>
家其後必生才子産俊人取儒科登顯仕有為宰相者<lb/>
此無他皆天以其所施於人者而報之也盖人雖貧窮<lb/>
皆天赤子人而戕賊困苦天之赤子豈不為天之所惡<lb/>
哉富者能處其富貧者能安其貧則禮義興風俗厚更<lb/>
能輸租以時無事追呼差役既平不須争糾篤親族之<lb/>
<pb n="KR4d0302_WYG_019-9a"/>
義無恃長而凌㓜叙鄉井之好無因財而害誼小辱必<lb/>
忍小怨勿念無宰殺耕牛無輕生詞訟無鬬毆犯法無<lb/>
唆使人争訟古人云教唆之報殃及子孫不惟富者可<lb/>
以教子而貧者亦可以讀書如此則争訟日息田里之<lb/>
人不至官府則可以無妨農矣既能勤農又無妨農則<lb/>
家安得不給人安得不足哉令生長田野每事不為虛<lb/>
偽凡所以告爾農者無非樸實可行之説爾農其歸告<lb/>
爾子弟爾鄰里其相與共行之令不勝貇貇焉<lb/>
<pb n="KR4d0302_WYG_019-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻十九<lb/>
</p>
<p>
</p>
  </div>
</body>
</text>
</TEI>
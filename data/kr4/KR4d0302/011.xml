<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻十一</head>
    <p>
<pb n="KR4d0302_WYG_011-1a"/>
欽定四庫全書<lb/>
　洺水集巻十一　　　　　　宋　程珌　撰<lb/>
　行狀<lb/>
　　母舅故朝議大夫太府寺丞黄公行狀<lb/>
黄氏世緒髙辛代有顯異其在新安休寧始大者則公<lb/>
也奉直弱冠有文名未强仕卒公生僅三月祖竒公謂<lb/>
當亢吾宗愛之特異諸孫奉議郎吳公舜選公之祖妣<lb/>
之弟也祖垂歿託公於吳公吳公使與二子俯偁遊已<lb/>
<pb n="KR4d0302_WYG_011-1b"/>
而復從程公尚書大昌遊所得益超詣與賢書登丙戌<lb/>
第時太恭人華髪在堂公調吉州太和主簿而歸喜<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>
慈顔里黨羨豔周旋膝下凡三年丁太恭人囏再調饒<lb/>
州畨易簿公謂賦版公私所繫不輕出朱入墨不敢少<lb/>
縱三年三易守皆知其才委檄沓至公悉心區處上下<lb/>
翕然有部使者以私怒一尉俾餘干丞核其辠丞以無<lb/>
辠報使者怒復委公公察之寔無辠也併丞直之使者<lb/>
愈怒斥公庭府謂當與尉併劾公不為<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>俄使者罷乃<lb/>
<pb n="KR4d0302_WYG_011-2a"/>
免公平時出語如恐傷人至臨義則毫髮不屈類如此<lb/>
既滿郡守王公師愈留為掾凡數月公辭而歸闗陞用<lb/>
三表公獨登五陞從事郎堂除三衢敎官衢多士學校<lb/>
不肅有宗姓為學生者以其父與公雅好干規矩屏去<lb/>
不恕職掌無小大陞補必以課試有謁于郡于外臺送<lb/>
至者皆不内士樂其公復市田及僦屋歲増以萬計使<lb/>
敎與養俱備薦者如式改宣敎郎知興國大冶冶當孔<lb/>
道彫落殊甚公痛革浮費銖粒有經下車朞年公私<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>
<pb n="KR4d0302_WYG_011-2b"/>
洽蜀騎西來歲無虛月前此芻粟不備凡部送者繫馬<lb/>
縣庭毆擊吏胥公經理閒田許民耕佃顓一司掌之以<lb/>
備馬綱之用且具言于郡與部使者俾勿壞至今賴之<lb/>
土産鐵境有湖中峙三山適兩淮嚴盜鑄之禁麕至其<lb/>
山至四千餘人尉出警輒角敵尉慮其有他乃不白州<lb/>
縣而宻聞帥憲司帥聞之朝調九江官軍軍且至公曰<lb/>
彼民爾奚至是哉乃檄主將軍于境走一介持尺紙諭<lb/>
以禍福且抽戍兵開間道使可以趨生辟死其徒未信<lb/>
<pb n="KR4d0302_WYG_011-3a"/>
也遣數輩來覘知果撤戍也乃一夕遁去幾半公復匹<lb/>
馬入其巢穴其不去者望見公單騎小艇自湖中來乃<lb/>
相與言知縣果無害我意遂相帥俱去公復取屋廬柵<lb/>
寨與凡盜鑄之具悉焚之乃歸不費一鏃不僇一人卒<lb/>
使一邑晏然邑人合詞以為不然必生大變濫殺無辜<lb/>
當如大奚山茶商之事矣士民相與祠于鄉校人謂可<lb/>
以言功公嘿不言初縣有學無以為資塵封講席公為<lb/>
具緡廩延其鄉之秀民萬人英嘗從晦菴先生遊者為<lb/>
<pb n="KR4d0302_WYG_011-3b"/>
之長勸來學徒講貫問難不顓為科舉計縣事之暇公<lb/>
復横經與之發明大義自是誦聲日盛邑之應舉者倍<lb/>
曩時偕郡計者<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>多學宫隳毁徧為葺治春秋器服不<lb/>
惟不備抑多非制乃選學徒持書旁郡求齊公慶胄淳<lb/>
熙間討論制度更造之俎豆冠冕煥然一新每釋菜濟<lb/>
濟洋洋觀者知所向矣秩滿適四明僉幙近次公亟就<lb/>
之㑹甲寅乙卯明越大侵殣死相屬公佐其長脩舉荒<lb/>
政謂使當食者羣集一所則紛然殽亂乃家至户到不<lb/>
<pb n="KR4d0302_WYG_011-4a"/>
辟涂潦雨雪米圭撮必使人被之不為虛文時樞宻何<lb/>
公帥四明知公寔勞且遇公素厚言之朝減磨勘擢提<lb/>
轄𣙜務務弊如毛公隨事剔疏洞見幽隠吏不敢欺且<lb/>
請罷優潤以惠商人以革坐賈顓利由是歲増四十萬<lb/>
緡遷司農寺主簿遷太府寺丞皆出内之地公究心其<lb/>
職剗革姦蠧蚤莫出入寒暑不渝初内帑有積金前後<lb/>
稱校折閱殊甚廟堂疑焉命公稱之公權衡精宻有増<lb/>
無虧吏㦸手旁眎大懼不免廟堂以為能樞宻何公尤<lb/>
<pb n="KR4d0302_WYG_011-4b"/>
加稱賞公居官不茍細物大抵然也凡再轉對奏議四<lb/>
篇巻巻<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>惻欲廣聖德結人心嚴郡守責寔之政重縣<lb/>
令之權上嘉内之論者謂既達大體復切時用求外任<lb/>
時秉軸者與公仝年進士再三諭公盍少留序遷在朝<lb/>
夕公請益力分括蒼左符括山深人多盜奪凡有訴者<lb/>
公欲示急捕之意必檄尉逮之小擾不恤也至若擁穉<lb/>
植良不啻乳哺首與屬縣約情均一家應有逮㑹悉書<lb/>
于厯囊以往來不遣一吏至縣旁有貪沓撓政者事無<lb/>
<pb n="KR4d0302_WYG_011-5a"/>
鉅細必私請公據理從違多不滿欲乃旁午遣人造說<lb/>
百端侍御史陸公貽公書曰是譊譊者豈足恤願益推<lb/>
所學以惠彫郡若因浮言輒褢退縮則張官置吏皆可<lb/>
廢矣公不遣一書入長安唯自信其所志已而流傳公<lb/>
當祠去者公笑曰朝廷黜陟豈容預知邪已而命下乃<lb/>
在月餘之後原其故乃前譊譊者自倡其說公謂臺諫<lb/>
清明決無此讀其奏乃出部使者蓋先是郡計赤立凡<lb/>
前後政四方月餽公到官悉罷之怨謗已譁適又有以<lb/>
<pb n="KR4d0302_WYG_011-5b"/>
宗姓祠禄來請者寔已溢額公遲之<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>不悅遂與譊譊<lb/>
者醖釀至其奏無他語専言癃老不事事在告之日多<lb/>
而不知公在括半歲帥以未昕治事僚吏苦之且自至<lb/>
迄去未嘗一日在告此可覆也公歸纔數月清議益白<lb/>
復畀岳陽凡所施行悉如括舊為政亡幾聲誦翕然具<lb/>
見於士民仁明十事之稱謂太守入境之初四縣義勇<lb/>
凡七千餘人例迓于境公曰若等遠來寧不落事亟散<lb/>
遣之此仁明一也本州受牒例於五鼓投廂職官檢沓<lb/>
<pb n="KR4d0302_WYG_011-6a"/>
吏胥批朱所訴未伸費已不少公乃於卯時大開譙門<lb/>
縱其投廂檢沓批朱一切不用此仁明二也城市之間<lb/>
帥苦求發如蜀藥鋪不願開張屠家相帥逃去其困傷<lb/>
甚矣公市物絕少每市一物一眎市賈滿城懽嘆以為<lb/>
復見官常此仁明三也昔丁提刑奏議謂岳陽臨湘最<lb/>
為湖北一路窮下之鄉自後無言之者公到任未幾即<lb/>
揭牓曰此郡土瘠民貧深可憫念今將嘉泰三年下等<lb/>
人户所欠苗米權行倚閣此仁明四也本州今嵗薄歉<lb/>
<pb n="KR4d0302_WYG_011-6b"/>
有田之家預以官賦為憂公洞詧民隠復將嘉泰四年<lb/>
夏稅權行住催三年四年未遠也逋負尚多追逮正繁<lb/>
蠲帖一出驩聲雷<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>此仁明五也岳陽征商比年<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>急<lb/>
至號為㳂江一路法場蓋由公征既重復困専攔公悉<lb/>
自斟酌蠲減倍常所謂専攔莫得恐喝舟楫往來萬口<lb/>
傳誦此仁明六也老胥弄法蠧公害私民無所訴公閱<lb/>
民訟悉出裁斷吏不與知此仁明七也本州間有三年<lb/>
五年七年之訟不能決者公自到官盡索故牘反覆詳<lb/>
<pb n="KR4d0302_WYG_011-7a"/>
視原情按法決遣一空屈者獲伸悍者屏息此仁明八<lb/>
也官事無程<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>經歲月得錢則斷無錢者留自公交印<lb/>
凡下案者限以時呈稟下縣者限以日結絶檢舉如期<lb/>
吏不得畱此仁明九也方八九月冷雨<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>淫氣候如冬<lb/>
民既囏糴復慮晚稻有傷亟發常平且精加祈禱霽色<lb/>
旋闓禾黍登場市無閉糴賈亦<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>平此仁明十也十事<lb/>
之稱巴陵之人家傳誦之人方恃公以為父母乃有游<lb/>
士不足於公而又當路適有與前譊譊為姻黨者復有<lb/>
<pb n="KR4d0302_WYG_011-7b"/>
予祠之命奏疏亦無他語一如前部使者奏惟曰老不<lb/>
任事而已公笑曰予無意於仕久矣今成吾志也即日<lb/>
東歸父老遮車號泣載路車殆不能進歸涂過武昌計<lb/>
使總卿見公皆曰巴陵至武昌亦逺矣而巴陵士民來<lb/>
此借畱意甚<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切非其他文具比足見得人心如此令<lb/>
人嘆息公寓嚴四十年至是乃還新安故山省松楸會<lb/>
故老珌之母蓋公之姊也年八十公奉之如母里有堨<lb/>
曰清陂溉田千餘畝堨久廢田不治公一日過之曰是<lb/>
<pb n="KR4d0302_WYG_011-8a"/>
亦可以利人也乃捐資帥衆築之是春旱種不入土而<lb/>
堨下之田秧獨以時秋倍入人懽戴之又為選命主者<lb/>
授之經理庶其久于今數年昔時磽确皆為沃壤里社<lb/>
欲祠公焉居山間再閱嵗山深地滋公平時無病苦至<lb/>
是感肺虛之疾家人以醫藥不便為請乃買舟復下嚴<lb/>
瀬又數月<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>苦脾虛遂終於正寢階為朝議大夫爵為<lb/>
休寧開國男食邑三百戸娶方氏故京西轉運方公扔<lb/>
之孫承議郎傑之女封恭人先公二十六年卒男四人<lb/>
<pb n="KR4d0302_WYG_011-8b"/>
渙前江州德化簿居三年太守才之無一日不兼他領<lb/>
闗陞脩職郎秩謝還侍甫數日公乃易簀次䦧迪功郎<lb/>
新安豐軍安豐簿未試也篤學有敏才皆能大其緒次<lb/>
仝次興早年一女未行孫男一人華將乞公遺澤女二<lb/>
人公性至孝侍太夫人疾祁寒不解帶念幼孤為天地<lb/>
間孽子終身以為痛謂大父存育之恩圖報無所欲以<lb/>
年榮一階少答㝠㝠未遂而終奉兄姊罙篤舉先人貲<lb/>
産悉畀伯氏不問伯氏沒復經紀其孤有舅之子老而<lb/>
<pb n="KR4d0302_WYG_011-9a"/>
獨館之終其身死擇爽塏葬焉其隆風誼若是其孤考<lb/>
卜𤣥宫乃得於淳安縣神童峯之原期以嘉定二年正<lb/>
月十五日奉公于窆公天資清苦務自植立然即之粹<lb/>
然和氣襲人其學贍博無涯惟以格物窮理為宗如論<lb/>
洪範五行謂水性寒出於水者宜愈寒而其味乃作醎<lb/>
醎温也火性烈出於火者宜愈烈而其味乃作苦苦涼<lb/>
也是皆物以極而反味以激而生故寒不生寒而一陽<lb/>
生暑不生暑而一隂生其講學為後進宗師凡以此其<lb/>
<pb n="KR4d0302_WYG_011-9b"/>
為文則韻平思逺咳唾成章著述多未暇編次性廉介<lb/>
洗手居官入仕四十餘年所居環堵堂庭不備歳上熟<lb/>
飯不足半歲既歿其孤粥産以畢𦵏祭里評益仰其清<lb/>
云某方髫齓公期責甚重已而挈以自隨不異已生厥<lb/>
今粗免不肖之歸皆公之敎也然則備述行治以俟秉<lb/>
史筆者可諉之他人耶謹狀<lb/>
　　朱惠州行狀<lb/>
本貫徽州休寧縣千秋鄉千秋里朱公諱權字聖與年<lb/>
<pb n="KR4d0302_WYG_011-10a"/>
若干朱氏出顓帝周封于邾其後子孫出邑氏朱世居<lb/>
沛國相縣唐末有避地新安者居歙之黄墩十六世祖<lb/>
春始家首村父朝議慷慨有尚志尊禮名儒篤意義方<lb/>
公生而岐嶷童丱若成人六歲入小學一日偶失所業<lb/>
課冊先生頗有愠色曰毋多慮某能盡黙記乃追寫之<lb/>
他日得故帙一字不舛八歲能屬文讀書率夜以繼日<lb/>
寒暑不少替鄉之南有山曰顔公其髙三十里上有精<lb/>
廬館其上手編諸家易說凡百餘萬言作為文辭自成<lb/>
<pb n="KR4d0302_WYG_011-10b"/>
機軸淳熙庚子秋試遂魁鄉薦十四年登進士第授迪<lb/>
功郎調隆興府分寧主簿未赴任丁朝議艱服闋調福<lb/>
州連江縣主簿須次間工部侍郎朱公睎顔帥廣西改<lb/>
辟象州連山縣尉兼主簿畱攝幹官盡忠毗畫多所禆<lb/>
贊慶元五年以舉主闗陞從事郎調紹興府會稽縣丞<lb/>
邑當東浙㑹府之下三司委送紛沓判決晝夜不倦前<lb/>
後連率如辛公棄疾李公大性李公浹皆敬賞之開禧<lb/>
元年調泰州如臯縣買納鹽場考舉及格嘉定七年改<lb/>
<pb n="KR4d0302_WYG_011-11a"/>
宣教郎知饒州餘干縣邑當孔道敗闕不可為之數其<lb/>
至也適當災歉之時極力撫字雖上司督賦急於星火<lb/>
而以身當之不忍一毫擾民百姓感之相與繪像立祠<lb/>
十一年轉奉議郎賜緋魚袋十二年秩滿赴部朝廷以<lb/>
作邑有聲差監行在左藏東庫時金人渝盟嵗幣積於<lb/>
左帑幾二百萬疋寖有損腐公條具上之廟堂變通闢<lb/>
闔因時制宜朝廷從之民以為便金人相攻山東歸附<lb/>
方講備邊之䇿遂陳七事一曰用人望夫一世人材自<lb/>
<pb n="KR4d0302_WYG_011-11b"/>
有公望如漢用趙充國討羌羌人已知其善為兵唐用<lb/>
郭子儀屯涇陽回鶻見之下馬羅拜我仁祖用范文正<lb/>
公帥陜西西賊破膽大抵人望所屬遐邇具孚雖不勞<lb/>
設施人自悚畏以其信服有素也方今荆襄制帥衆望<lb/>
所歸則敵人不敢犯其境間常窺伺旋即敗退蜀道前<lb/>
此繹騷非一及朝廷揚制命起已試之舊人付以宣司<lb/>
之柄則轉亂為治易於反掌是皆朝廷之上處置得宜<lb/>
則四方萬里莫敢不服者也今兩淮重地防秋及時倘<lb/>
<pb n="KR4d0302_WYG_011-12a"/>
圖任威望素隆不減蜀荆宣制之材者授以制使之權<lb/>
委以藩籬之重則九重之顧憂可寛矣其二曰計戰守<lb/>
自殘敵游魂困獸猶鬬談者每以戰乃危事而諱道以<lb/>
守為全計而同辭是固愛國保民之善意然自古對敵<lb/>
守境未有不能戰而能守者孫氏保有江東以周瑜能<lb/>
戰而敗曹操於赤壁也劉氏全有巴蜀以諸葛亮出師<lb/>
而魏人畏之如虎也前者殘敵冦蜀嘗入興元至大安<lb/>
矣以我師𠞰其類而後止又嘗冦淮犯濠梁逼安豐矣<lb/>
<pb n="KR4d0302_WYG_011-12b"/>
以忠義兵擒其首而後退則是能戰而後守之明驗也<lb/>
宜明飭宣制司沿邊諸將整軍經武繕甲治兵如漢將<lb/>
之行必為戰備如唐將之練卒常若冦至平時則防闗<lb/>
隘謹烽燧明斥堠固不輕舉以徼戰功如或敵人犯塞<lb/>
必更相犄角設伏掩擊出竒制勝使匹馬隻輪不返則<lb/>
敵必懲創縮畏不敢輕於窺邊而後可以言守也已其<lb/>
三曰講備邊之至計前者殘敵冦淮守臣率多閉壁不<lb/>
出是致敵人横行肆侮旁若無人驅殺人民殘破鄉邑<lb/>
<pb n="KR4d0302_WYG_011-13a"/>
刼掠積聚焚蕩廬舍為守將者如越人視秦人肥瘠未<lb/>
嘗過而問焉迨夫封豕長蛇盈饜溪壑徐徐引去亦不<lb/>
聞出兵追躡問之則諉以獨力不支是以若此嗚呼是<lb/>
可不深懲前失而亟為後計乎當蘇秦之為從也約六<lb/>
國連衡之衆以抗强大虎狼之秦秦兵不敢出函谷闗<lb/>
者十五年夫六國至難合也蘇秦掉三寸舌猶能合之<lb/>
為一家而獲效若此今以我國家自有之天下而行吾<lb/>
所得為之事宜無不可者矧殘敵垂亡不足以望强秦<lb/>
<pb n="KR4d0302_WYG_011-13b"/>
之萬一乎宜行下兩淮帥司疾速契勘諸將屯戍之兵<lb/>
覈其事力方畧有如他日敵或犯淮東則使某處兵制<lb/>
其左某處兵禦其右某處兵當其前某處兵掩其後既<lb/>
以遏其剽掠且伺其可乗之時而擊之其於淮西亦准<lb/>
此規專命制帥司主其事設有緩急立以羽檄調發所<lb/>
合應援之處遣兵㑹合如逗畱不進者國有大刑必罰<lb/>
無貸規畫一定則長淮之勢如常山之蛇首尾相應敵<lb/>
茍送死破之必矣其四曰興屯田之大利蓋千里饋糧<lb/>
<pb n="KR4d0302_WYG_011-14a"/>
士有饑色輸邊一石費三千鍾我國家中興髙宗嘗因<lb/>
營田官候對曰營田就緒庶可以寛民力朕頃在會稽<lb/>
嘗書趙充國傳以賜諸將孝宗乾道中制曰欲營軍食<lb/>
之儲必講屯田之制尺籍所𨽻日有増加邦賦所入歲<lb/>
有定類既不可剥下以取給固不若興田以雜耕此聖<lb/>
明畱意屯田之家法也今戍邊之兵連年不解轉餉不<lb/>
已民疲可知况兩淮荆襄素多曠土宜明飭制帥司及<lb/>
州郡並開屯田張官置局専庀其事相地勢闢草萊具<lb/>
<pb n="KR4d0302_WYG_011-14b"/>
牛犂辦糧種各脩實政毋得具文春則具墾闢頃畝耕<lb/>
作人徒秋則具稼穡登成收穫斗斛詳悉申上朝廷考<lb/>
其績用之成否歲入之豐耗而行殿最賞罰之法庶乎<lb/>
屯田之利可見而軍食自此裕矣其五曰收民兵之用<lb/>
人皆謂自民兵之分而民不可使為兵殊不知此可言<lb/>
於安寧無事之時不可言於有警多事之日如漢晁錯<lb/>
所論唐李抱真所行今不必縷數我真宗時陜西歲取<lb/>
邊力人為弓箭手而無所給曹瑋以塞上廢地募人為<lb/>
<pb n="KR4d0302_WYG_011-15a"/>
之皆為精兵仁宗時元昊叛范文正公知延州㸃集鄉<lb/>
兵令刺其手此我朝用民兵故事也蓋沿邊之民風聲<lb/>
氣習剛悍果敢馳馬荷戈乃所素習彼其久居土著家<lb/>
室墳墓牛羊耒耜皆為子孫之計憤疾敵人之心人皆<lb/>
有之特患莫為之倡率糾合耳官司倘有以一其心力<lb/>
作其志氣互保鄉井誰不樂從宜明飭制帥司於荆襄<lb/>
兩淮州郡皆團結民兵用三丁擇一之法聨為隊伍擇<lb/>
其首長授之器械敎之戰法仍行招誘激勸之道使樂<lb/>
<pb n="KR4d0302_WYG_011-15b"/>
為吾用則其人皆良農也皆精兵也不廪於官而數十<lb/>
萬之衆可具何憚而不為哉其六曰堅忠義之心夫中<lb/>
原遺黎皆吾赤子彼見天亡殘敵襁負來歸國家撫之<lb/>
以恩結之以信莫不感激思舊志滅讐敵或者乃以來<lb/>
歸者衆糧餉難辦為慮殊不知古人惟患人之不吾歸<lb/>
未聞以歸我之多為病秦民歸心於漢祖所以創大業<lb/>
漢民歸心於光武所以濟中興故曰得其民斯得天下<lb/>
矣今來歸者皆山東人迫於殘敵之虐為避灾之計吾<lb/>
<pb n="KR4d0302_WYG_011-16a"/>
惟有以為之主宰治有政令寛其刑役反其田里安其<lb/>
生業何患衣食之不給哉今忠義之將功效既著宜以<lb/>
所得城邑悉使領之彼得憑國家之威靈非特建功於<lb/>
一時且將宣力於後日垂勲名保富貴固所樂為其忠<lb/>
於國家永無窮矣其七曰定乗機之䇿嘗觀戰國時魏<lb/>
使龎涓伐韓齊遣田忌將兵救之孫臏教田忌引兵疾<lb/>
走大梁龎涓聞之去韓而歸齊遂大破魏兵而龎涓自<lb/>
剄古之大梁則今之汴也古之齊則今之山東也使殘<lb/>
<pb n="KR4d0302_WYG_011-16b"/>
敵不敢為冦則已如敢入冦第使山東忠義之衆疾走<lb/>
大梁衝其方虛攻其必救敵人烏得不速返以䕶巢穴<lb/>
返則如龎涓之敗明矣此安邊破敵之竒䇿也十三年<lb/>
正月差充省試中門官四月差充御試對讀仍兼初考<lb/>
官十四年三月轉承奉郎監行在都進奏院八月轉朝<lb/>
奉郎十五年正月差通判常州未赴差知惠州五月轉<lb/>
朝散郎初抵郡飛蝗甚熾乃黙禱諸神且深自刻責乞<lb/>
以身代百姓受害是夕大雨水漲明日忽有鷹隼鳥雀<lb/>
<pb n="KR4d0302_WYG_011-17a"/>
以千萬計相與喧噪驅蝗赴江而斃其為政崇正學奬<lb/>
善類先敎後刑勸農寛賦凡利民之事知無不為一考<lb/>
之後郡計稍寛即損已俸以助公帑自城壁倉庫廨舍<lb/>
橋梁祠廟皆一新之百度脩舉是時東廣諸州冦賊嘯<lb/>
聚刼掠鄉井或數百為羣或數處俱發兇焰所至村落<lb/>
為墟其渠魁曰曽官蘇况等皆驍勇一可當百朝廷屢<lb/>
放省札下本路重賞收捕公察僚屬中可委任者宻授<lb/>
方畧且多予金帛使遣間諜務知其蹤跡設伏掩捕果<lb/>
<pb n="KR4d0302_WYG_011-17b"/>
生擒渠魁數十赴帥司梟首傳示餘黨悉平一路以安<lb/>
廣帥應公純之上其功得㫖褒美轉朝請郎誥詞云爾<lb/>
之為州也政以安民兵以除盜恩威之施各當其宜帥<lb/>
臣謂不一之盜發之他州而爾能悉取之使濵海以南<lb/>
今皆晏然則爾之功實被乎數州矣豈止一境之清哉<lb/>
姑進爾階以竢明陟公拜命曰戢盜安民職也其敢言<lb/>
功十七年龍飛覃恩轉朝奉大夫解任而還郡人惜其<lb/>
去為之攀送者數百千人至有泣涕者其得人心如此<lb/>
<pb n="KR4d0302_WYG_011-18a"/>
是嵗年七十嘆曰吾少赴舉不減年以欺君今當謝事<lb/>
豈宜復入脩門即上章乞致其事寳慶元年七月差主<lb/>
管紹興府千秋鴻禧觀三年六月任滿再乞致仕又差<lb/>
主管成都府玉局觀紹定二年累章力伸前請九月得<lb/>
㫖特轉官致仕進朝散大夫因言素癯瘠間闗踰嶺每<lb/>
自揆不能久于世今年踰七十澤及三子足矣舉家務<lb/>
以付諸子所居前挹清溪喬木脩竹隠映緑秀乃即其<lb/>
地築室曰芳洲樓曰景星亭曰濯纓曰拂雲日與賔客<lb/>
<pb n="KR4d0302_WYG_011-18b"/>
徜徉酬唱其間四年正月覃恩轉朝請大夫賜紫金魚<lb/>
袋五年五月下澣忽感胃疾時長子官浙東次海陵季<lb/>
待銓中都家人招醫不許曰脩促數也作三書以報三<lb/>
子不及其他惟勉以廉潔公勤而已投筆瞑目時六月<lb/>
朔旦也公天性純誠表裏若一處已接物正直而謙和<lb/>
内藴聰明不自表暴居官清介常俸之外毫髮不取訟<lb/>
牒紛至裁決如流不可干以私服食器用取其僅足不<lb/>
務奢華雖仕至五馬人以為榮其自處無異寒素訓誨<lb/>
<pb n="KR4d0302_WYG_011-19a"/>
子孫惟以循理讀書為急人有嘉言善行稱之不容口<lb/>
未嘗言人過失喜愠不形於色樞宻程公卓除工部侍<lb/>
郎時舉以自代其詞曰朱某為士時嘗讀書蕭寺寺居<lb/>
深山窮谷人跡罕到攻苦食淡如是者數年出其所學<lb/>
遂魁一郡之士繼取科第後生晚進多師承之迹其居<lb/>
鄉心恬氣和未嘗訟人于公庭亦未嘗謀利于私室鄉<lb/>
之老稚起敬起慕逮試邑鄱江以詩書行撫字無迫切<lb/>
峻厲之政有寛裕優游之美邑人相與安之為立生祠<lb/>
<pb n="KR4d0302_WYG_011-19b"/>
其古之所謂循吏者歟迺今分職在帑出納惟謹臣知<lb/>
之既詳信之甚篤舉以代臣實允公議平生大畧可見<lb/>
於此嗜學迨致仕不廢方冊待次學者來從不遠千里<lb/>
率百餘人隨材誘掖後多知名之士每言人心不可一<lb/>
日無用昔賢運甓可以為法平生著述有納言十篇末<lb/>
議四篇黙齋文集二十巻藏于家塾初朱氏聚族甚盛<lb/>
然未有以儒學起家者公始入太學登儒級已而分符<lb/>
竹列班行由是族之子弟益知向方姪申從姪况相繼<lb/>
<pb n="KR4d0302_WYG_011-20a"/>
登科而詩禮之風衍矣公生於紹興乙亥十月十日終<lb/>
於紹定壬辰六月一日享年七十有八娶程氏先十五<lb/>
年卒累贈恭人子男三人長沂儒林郎辟差監紹興府<lb/>
石堰鹽場汶從事郎監泰州丁溪劉莊鹽場沬將仕郎<lb/>
女二人進士吳去非程明其壻也孫男七人錫鑰鎮鑄<lb/>
鉞鑑錡女七人未笄期以紹定六年四月二十二日歸<lb/>
窆首村西山之原一子復居故里皆治命也珌方營卜<lb/>
松岡而孟季朋來示以行述顧居同里仕同朝誼不容<lb/>
<pb n="KR4d0302_WYG_011-20b"/>
辭也乃因其辭列其狀于右俾來者有攷焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻十一<lb/>
</p>
<p>
</p>
  </div>
</body>
</text>
</TEI>
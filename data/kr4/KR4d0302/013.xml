<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集卷十三</head>
    <p>
<pb n="KR4d0302_WYG_013-1a"/>
欽定四庫全書<lb/>
　洺水集卷十三　　　　　　宋　程珌　撰<lb/>
　書<lb/>
　　上執政書<hi>二</hi>
近日淮北之事明公亦盡知之乎舟車焚燒輜重覆沒<lb/>
三軍積實反以資冦精甲利器更為賊用此前史所記<lb/>
殷浩山桑之敗也而今日又甚焉乃者壽陽之役叛兵<lb/>
執賣主將官軍民兵互相屠害或降附或潰歸逃亡紛<lb/>
<pb n="KR4d0302_WYG_013-1b"/>
紜百里不絶隻輪尺鐵不反淮南紹興器用至是殱焉<lb/>
今兩淮騷動勢摇長江矣而公議籍籍以為朝廷尚多<lb/>
壅蔽凡所奏請沮抑不下嗚呼此為何時而猶有如議<lb/>
者之云云乎四月二十五日火星如甕墜於建康六月<lb/>
四日黒氣圍日日沒乃散天之示變不小矣天變見於<lb/>
上人心離於下而朝廷不知往古危亡之監復有甚於<lb/>
此者乎明公忠義奮發對越三靈而左右壅蔽其聰明<lb/>
陷明公於萬世之罪人者明公不知也今天下利害所<lb/>
<pb n="KR4d0302_WYG_013-2a"/>
當施置罷行者人皆能言之所患者在於其言未必上<lb/>
聞聞之未必下行耳是故不暇縷數其事而獨願斥去<lb/>
左右屏徹壅蔽四方章奏即為敷陳將帥之有功者以<lb/>
公議賞之不可以無闗節而不行至於逗遛不進懷姦<lb/>
悞國専事苞苴今悉敗露者則以公議僇之不可以有<lb/>
闗節而輒已公天下之身受天下之言無偏聽無私暱<lb/>
如此則上下流通人心思奮易禍為福亦反掌耳如是<lb/>
而猶無成焉則明公忠誼之心亦有辭於天下矣前日<lb/>
<pb n="KR4d0302_WYG_013-2b"/>
之誤明公者固已無及今日顧堪再誤邪世之士大夫<lb/>
號為强有力者以官爵之故無敢吐氣而其下者又懼<lb/>
罪而不言區區愚憃憂國愛君之心昧冒為言者先焉<lb/>
惟明公重圖之<lb/>
　　其二<lb/>
竊觀政和三年遼主天祚㑹諸部於混同江時女真之<lb/>
帥阿固達獨為桀驁天祚欲殺之遼之臣蕭奉先不以<lb/>
為然縱其去至宣和五年阿固達死尼堪以其弟烏竒<lb/>
<pb n="KR4d0302_WYG_013-3a"/>
邁嗣立六年尼堪滅遼則金源之盛已百有二年而滅<lb/>
遼之後亦九十一歲矣興定以後國勢稍減於前今也<lb/>
天亡䝉古乗之盡族南遷消弭無日矣而某區區之愚<lb/>
容或有慮焉有若頃年咸謂其國旱矣蝗矣人離矣盜<lb/>
起矣罷於勁敵矣天戈北指可不血刃權臣惑之輒萌<lb/>
幸心白羽一飛初料悉舛彼之人心如故也城守如故<lb/>
也兵力如故也凡我動作悉墮其計卒之犇潰四出流<lb/>
毒至今今之女真固非昔比然弱於蒙古矣眎我則强<lb/>
<pb n="KR4d0302_WYG_013-3b"/>
弱未分焉昔之都汴者唯五季及我朝耳大抵恃吳楚<lb/>
之粟江淮之賦乃能立國今殘敵奔命大梁㫄無寸資<lb/>
彼狡而深寧不計此而冒昧來邪使其力已盡也則猶<lb/>
諉曰窮蹙而無歸也如其未也則極北皆可征也胡為<lb/>
而輒南哉昔突厥將亡歲凶人叛扢紇斯破之遂致失<lb/>
國逺逾沙漠寄託北邊而乃名借實脇求多於唐求米<lb/>
粟借兵力乞牛羊請器甲指叛亡之人邀歲得之繒動<lb/>
言世婚義當恤難秉辭既正唐無以拒之唐之君臣相<lb/>
<pb n="KR4d0302_WYG_013-4a"/>
顧靡寧凡其所請或予或拒曲徇其情然亟與而又請<lb/>
已困而求釁宿留四年日事侵擾今年冦朔川明年襲<lb/>
振武使唐之人農不暇耕士不解甲觀當時所以責之<lb/>
之辭亦可謂直矣若曰汝為敵所破當枕戈向敵可也<lb/>
今乃逺托吾邊吐强茹柔思逞志於中華獨不畏天地<lb/>
神明哉嗟乎邉鄙之衆惟力是憑强則進弱則退寧直<lb/>
與曲之辨哉蓋其兵力向扢紇斯則為弱指唐則為强<lb/>
唐卒不免逺結扢紇斯曰吾與汝同滅回鶻我當與汝<lb/>
<pb n="KR4d0302_WYG_013-4b"/>
為鄰藉其兵力始僅一勝然唐亦由是憊矣今殘敵於<lb/>
是萬有一焉或輕於稱兵否則走一介來告日不幸北<lb/>
鄙阻飢南方連稔百年宿好義在大鄰則將何以應之<lb/>
女真由甲寅以來内則骨肉吞噬外則蒙古憑陵丙寅<lb/>
丁夘又有我師之役旱蝗相仍人畜幾盡且涉二十寒<lb/>
暑矣而其國猶未大亂上下嚴宻虛實難覘使我支之<lb/>
其將若何由是而言未易遽以垂盡之敵眎之也似聞<lb/>
前月嘗以幣請我以使通為期是非雖未可知然亦安<lb/>
<pb n="KR4d0302_WYG_013-5a"/>
知其非嘗試之謀求釁之漸乎且使難通於前日耳今<lb/>
既來汴則於泗於壽朝走一介莫入吾境豈容不予乎<lb/>
雖曰予之而彼已得以有辭矣蓋予之而有以處其予<lb/>
不予而有以制其奪斯無惡於予奪矣譬之人焉元氣<lb/>
充於内則風雨寒濕一不足虞茍其已耗則無一而非<lb/>
可慮者使吾國而固吾兵而彊吾將而良則減其數可<lb/>
也與之可也不與亦可也伸縮惟吾情可否惟吾命而<lb/>
已如其未然可不先為之所哉雖然古今未始有不可<lb/>
<pb n="KR4d0302_WYG_013-5b"/>
為之事也顧其所處畫如何耳使朝廷之上鑒丙寅闇<lb/>
陋之失垂嘉定宏博之規擇寛大之帥以鼓動英豪開<lb/>
集議之所以收采羣䇿寛便宜之法以責其成功則百<lb/>
年之恥可一洗偃武之象可復覩使汴京遺黎出重泉<lb/>
而覩白日披氛露而戴青天挈故疆而歸舊版御六龍<lb/>
而還上都皆優為也而何淮襄藩籬之足慮哉人以敵<lb/>
為易某以為難人以為難某則以為易蓋知其難則易<lb/>
矣唯執事其圖之<lb/>
<pb n="KR4d0302_WYG_013-6a"/>
　　上陳舍人<lb/>
某瑣瑣碌碌一孺子爾頃從進士後得考功末第不足<lb/>
以愜志聞世有所謂宏詞科願學焉然聖經賢傳每一<lb/>
展編如望大洋茫無畔岸聞宛陵汪先生有總括綱目<lb/>
號為詞題者去月二十五日走介持書問亡恙因竊有<lb/>
請焉先生曰嘻子過矣市騄耳者必於伯樂之廏求白<lb/>
璧者必於卞氏之匱子學詞章不於今左史陳公之門<lb/>
而顧於某乎取之子過矣嗚呼某豈不知今天下有陳<lb/>
<pb n="KR4d0302_WYG_013-6b"/>
公哉而公方以文鳴當代聲名鼎盛賛畫訓詞擅文雅<lb/>
於朝為天子侍從之臣而某辱在泥涂顧下土塵埃之<lb/>
蹤分隔於縹𣺌烟霄之上將何因而至前乎今先生賜<lb/>
之書某其往矣往年癸丑嘗得閣下詞壇之文伏而讀<lb/>
之已有執筆硯以從函丈之意間一歲來試敎官懷刺<lb/>
屏牆已而以用韻不審見黜有司悒悒而歸故無因掃<lb/>
門以至于此竊嘗慨嘆以為閣下之學總攬羅絡縱横<lb/>
浩博旋天縮地陶彚帝皇故其文章則鏗金石諧律吕<lb/>
<pb n="KR4d0302_WYG_013-7a"/>
如黄鍾大呂之登清廟也彌青雲亘紫霄如蒼虬赤螭<lb/>
之御剛風也逐奔星先飄電如飛黄白羲之朝崑崙而<lb/>
夕瑤池也而某之學則離疏空虛左挹右匱而其文則<lb/>
亦毫聨縷析零落枯槁中夜以思悸不自定比其執筆<lb/>
愧汗如沐雖然養叔治射師曠治音僚之於丸秋之於<lb/>
奕伯英之於書少陵之於詩雖曰樂之終身奚暇外慕<lb/>
然不知所以用力之地則不造其堂不嚌其胾雖窮日<lb/>
彌年勤亦何補此所以一日齋二日戒三日財書蘄徹<lb/>
<pb n="KR4d0302_WYG_013-7b"/>
於俎豆之間以見心於萬一則決馬頰之寸波以溉其<lb/>
枯回昆吾之正照以燭其迷庶幾有望焉爾唯閣下憐<lb/>
其愚諒其厪以卒其志凡平日所為文所謂詞題若所<lb/>
以用力之地條列而枚示之勿有所愛勿以為不足教<lb/>
則某雖不敏得財能賈得弦能鳴或者天其終相之勃<lb/>
鬱激昂插羽翮而生風濤搴衣裾而登崑閬以接羣仙<lb/>
之後塵則推千古之殘膏以流潤後學閣下之賜何如<lb/>
也書詞實繁無以自白然即文以求其意閣下固得其<lb/>
<pb n="KR4d0302_WYG_013-8a"/>
肺肝焉<lb/>
　　上監司<lb/>
愚嘗汎觀今日薦舉之弊而後喟然嘆曰薦舉之法可<lb/>
罷也愚非為是矯激之論也亦非有求而不獲而私為<lb/>
之說也誠以民生之厚薄治道之廢興寔係乎人才而<lb/>
所謂人才云者在乎名實之間耳帝王之世固有以五<lb/>
臣而治亦或以十亂而治而漢唐盛時因時輔主卓然<lb/>
可見者皆不過數人而止馴至後世人才滿天下而卒<lb/>
<pb n="KR4d0302_WYG_013-8b"/>
無補於毫髮者可不相與考其實乎今之分縣而治者<lb/>
皆拔尤取頴被薦舉而改秩之人也然嘗察諸州縣之<lb/>
間闒茸而不自彊者昏塞而無所發明者貪墨而無善<lb/>
狀者殘刻而求能聲者租賦日繁力役日困寃抑莫伸<lb/>
豪强得志於薦舉何賴焉夫薦舉之設亦欲得人以助<lb/>
吾治焉耳而非為選人榮進地也今之被薦者他時為<lb/>
郡守為監司等而上之為侍從為宰相得以舉人者亦<lb/>
舉是人也遞遞相承百年一日欲求治理清明風俗醇<lb/>
<pb n="KR4d0302_WYG_013-9a"/>
正其可得乎愚故曰薦舉可罷也昔魯哀公問取人之<lb/>
法孔子對曰無取捷捷無取鉗鉗無取啍啍捷捷貪也<lb/>
鉗鉗亂也啍啍誕也故弓調而後求勁焉馬服而後求<lb/>
良焉士必慤而後求智能焉聖人之言萬世觀人之法<lb/>
也夫貪者之不可取得非他時黷貨無厭足以為國蠧<lb/>
者乎誕與亂者之不可取得非他時要功生事足以為<lb/>
民害者乎誕與亂者之好於生事猶之可也何者上有<lb/>
明君下有良相則要功生事之徒潜消黙縮自不敢肆<lb/>
<pb n="KR4d0302_WYG_013-9b"/>
至於貪墨之夫則口談夷齊身為盜跖凡可以蓋其汚<lb/>
而行其姦者無所不至雖有明察之長往往受其欺而<lb/>
不知故其人陰為國蠧民害者為患不細此聖人之垂<lb/>
戒所以先貪而後誕與亂者也雖然此特言其害民蠧<lb/>
國者耳忠定張公詠嘗曰大凡舉人須舉好退者勿舉<lb/>
犇競者好退者廉遜知恥若舉之則名節愈厲犇競者<lb/>
能曲事諂媚若舉之則矜名好利累及舉官此雖以利<lb/>
害言然要其所終誠為切論蓋聖人之言但微示其端<lb/>
<pb n="KR4d0302_WYG_013-10a"/>
而忠定之言蓋極論其弊以為妄舉之害不惟害人而<lb/>
已而實為已累然則為舉主者亦何便於此哉大抵聖<lb/>
賢觀人之法觀其形而知其器聽其言而識其心吉人<lb/>
之辭寡躁人之辭多表裏形證固不可誣而形模狹者<lb/>
力量小器局淺者功名陋尺寸短長聲名壽考皆莫逃<lb/>
乎目睫之間孟子曰人惟有不為也然後可以有為昔<lb/>
子賤將之邑或有以釣法贈焉曰夫擲鈎投綸即迎而<lb/>
吸之者陽鱎也其魚小而肉薄中有巨鱗若浮若沉遷<lb/>
<pb n="KR4d0302_WYG_013-10b"/>
延而不食者魴魚也其魚大而肉厚漁者將何取焉嗚<lb/>
呼知決擇乎魴與陽鱎則知決擇人才矣雖然太守所<lb/>
治一州耳監司所部一路耳一州一路之間為屬吏者<lb/>
能幾人其邪正材否抑何難知之有邪一州一路之莫<lb/>
辨則又何以佐人主坐廟堂進退百官邪雖然初無甚<lb/>
難者人心本明也惟無汨於其私則人才自白惟吾心<lb/>
或偏而流於刻也則輕薄生事者才矣或昬而墮於利<lb/>
也則貪墨亡恥者德矣人才之淆亂其以是夫今天下<lb/>
<pb n="KR4d0302_WYG_013-11a"/>
誦明公之賢者則皆曰清明而不雜勁正而能守廉白<lb/>
髙潔之操聳聞天下今屬部之内端良修飭有志節之<lb/>
士皆翕然觀德而益以自勉而貪墨之人凡前日肆行<lb/>
無忌者莫不聳然股栗日夕四顧曰得無我知乎雖未<lb/>
革心而亦知所忌矣夫如是則薦舉之權必盡得如明<lb/>
公而後付之則庶乎薦舉之法可以勿罷矣此天下寒<lb/>
畯之士所以猶有所恃而庶幾公道之復行也某不肖<lb/>
然自明公之登臺而其中勃勃然若有所感者故今也<lb/>
<pb n="KR4d0302_WYG_013-11b"/>
輒厯叙其所以然而聽命於執事惟明公亮焉<lb/>
　　代上執政<lb/>
方今天下亦多故矣而相公乃於此時預政幾本兵柄<lb/>
其亦難以有為於此世也疆索雖靖而姦冦未清也被<lb/>
邊雖奠而流離未復也旱蝗相仍而糴價未平也錢物<lb/>
俱困而楮幣未重也上下相䝉而吏治未肅也賞罰不<lb/>
行而軍政未舉也汎數當世之事蓋有不勝其條枚者<lb/>
而是數者之弊則又深厚盤糾積非旦莫人情玩弛未<lb/>
<pb n="KR4d0302_WYG_013-12a"/>
易振刷至於命令所出之地則又指意莫一論議牽制<lb/>
然則憂世之士有志功業者無乃亦難於斯時乎曰不<lb/>
然亦顧其得人焉耳古今天下未嘗有不可為之時也<lb/>
人之所至時亦至焉時不能自為也人為之耳然上自<lb/>
執政大臣下而至於一命之士凡峩弁於王朝而星布<lb/>
於州縣者皆才也才滿天下而治不舉亦必有其故矣<lb/>
在上者有可為之勢而無欲為之志在下者有欲為之<lb/>
心而無可為之權故在上者意滿志荒頹墮愒玩既得<lb/>
<pb n="KR4d0302_WYG_013-12b"/>
患失奉身思退而已而其在下者徒能長吁太息抵掌<lb/>
極談而亦卒無補於毫髮此天下之治所以靡靡至此<lb/>
而莫知所止也恭惟相公以名世之姿應難逢之㑹功<lb/>
隆德盛視古大臣亡愧詞而天下之弊固有如前所陳<lb/>
者信哉治功之難立而今日之難以有為也嗟乎古今<lb/>
天下事變無窮智力有限得天下之才以為國家無窮<lb/>
之用則古大臣之用心而已矣某至愚極陋其敢以才<lb/>
自許哉而效官九江亦既三載今少卿譙公實為之守<lb/>
<pb n="KR4d0302_WYG_013-13a"/>
乃以為可使也故三年之間無日不兼他領以屬邑之<lb/>
微掾而攝判官事者且期年總所帑庾之出内以至和<lb/>
糴之事時侍郎吳公領餉事也亦俾得而兼之已而樞<lb/>
密邱公建府江淮亦檄以招刺左右犇走勞悴萬狀闗<lb/>
陞三表不俟有請徼幸及格矣乃變起親庭待盡草土<lb/>
屬畢素冠歸命大造雖然萬彚之多未有不求於天地<lb/>
者至於洪纎髙下長短巨細因形賦象品彚不齊此則<lb/>
惟化工命之而萬物不能自必也有若得財能賈得弦<lb/>
<pb n="KR4d0302_WYG_013-13b"/>
能鳴假之尺寸之階使得以為升降禁門之地賜之芻<lb/>
秣之餘俾得以效驅馳玉閑之用則期以持報師門不<lb/>
敢不勉而已<lb/>
　　代上監司<lb/>
聞之有盛德之人然後能為盛德之事古道不行於世<lb/>
也久矣有能身居百世之後而德居百世之先則三代<lb/>
之道何患其不行於春秋之世哉雖然一世道德之門<lb/>
固天下之士有志於古者之所趨而求入者然不潔身<lb/>
<pb n="KR4d0302_WYG_013-14a"/>
不澡德無一可以自附於詩書則又何以登晉俎豆間<lb/>
耶某為筦庫小吏於大府且以先世之故獲幸於門牆<lb/>
立於堦墀之下而望大君子之威儀且朞年於此矣明<lb/>
公負超卓之竒材蓄雄剛之俊德山色玉立挺然不羣<lb/>
如峻峯名阜磊磊磈磈相望於天壤間此天子之所深<lb/>
知而學士大夫之所畏而仰者也至於公舉之道通家<lb/>
之好末俗陵遲掃地盡矣而明公秉至公之監隆嵗寒<lb/>
之誼長風孤搴中流屹立使斯世之人公舉奪於私情<lb/>
<pb n="KR4d0302_WYG_013-14b"/>
交道變於凉燠者無地以寄其媿豈非有盛德之人故<lb/>
可以望盛德之事乎而某也未知所以受道之質如何<lb/>
也獨念退然晚出顓愚而昏陋不知學問徒以先人之<lb/>
遺澤齒一命於纓緌纍纍隨行鹿鹿逐隊無寸長尺節<lb/>
可以表見則將何以動人之眎聽也哉蚤夜以思惕然<lb/>
自懼惟其或能温共篤信無邪妄欺詐之心廉白自飭<lb/>
無汚穢貪濁之行黽勉犇走罔敢逸豫無怠事慢功之<lb/>
習始終一操期於不變庶幾持此以入師門而亦未知<lb/>
<pb n="KR4d0302_WYG_013-15a"/>
日新不懈惟懷逺圖之功也而明公猥以三世之好蓋<lb/>
帷之恩不忍棄捐藐然嵇紹之孤有所嘉賴降之大惠<lb/>
施于存亡可不謂至乎前日十連之章循省顛末激發<lb/>
懦衷七十慈親與門内宗祝一詞未始一日輒忘也顧<lb/>
某無綢繆之親無炎熱之勢無賂遺左右之力譬之尺<lb/>
寸孤根寄于不食之田灌溉芸耨之功皆所不及而所<lb/>
恃以為生者唯及時之膏澤與無私之春風使之發萌<lb/>
而成穡皆天地之大德耳此明公所以施於不肖之孤<lb/>
<pb n="KR4d0302_WYG_013-15b"/>
者其隆特如此九原有靈將不悼其不幸於土中矣然<lb/>
則古人所記扶輪結草之事者安得謂之誣邪然側聞<lb/>
銓法二章可以免試三章可以循陞是所謂不計其力<lb/>
而徒計其功不反諸已而過望於人其為亡厭孰甚焉<lb/>
雖然萬物之望於天者無窮而天之施於物者亦無窮<lb/>
天不以物之無厭而倦於應也且天之於物也命之翅<lb/>
者必與其翮使得以全其飛命之足者必與之蹄使得<lb/>
以全其走夫茍與之而不全則猶足以病其生而未足<lb/>
<pb n="KR4d0302_WYG_013-16a"/>
以遂其性此元化大造之意所以廣大無倪而兩間盈<lb/>
滿無一不全之物也某欲展尺寸之翼效犇走之力翅<lb/>
矣而未翮足矣而未蹄天地其終賜之使得陶陶遂遂<lb/>
於雲翔川泳之外則激昂意氣憑陵功名凡可以振發<lb/>
枯槁疏抉潢洿以求無負於期待者豈敢在門牆多士<lb/>
之後耶昧冒自言無復廉隅唯明公寛而貸之<lb/>
　<lb/>
　<lb/>
<pb n="KR4d0302_WYG_013-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集卷二十五</head>
    <p>
<pb n="KR4d0302_WYG_025-1a"/>
欽定四庫全書<lb/>
　洺水集卷二十五　　　　　宋　程珌　撰<lb/>
　七言律<lb/>
　　五十六字庸以告未知野夫者<lb/>
寧須山澤論髙平但要曾餐石决明三世擊鐘敲石磬<lb/>
十年學劍斮銅釘倘知狐祖天邊去肯向蠻奴脚底行<lb/>
更許野夫尋上着十洲三島一宫城<lb/>
　　慶元丁巳十月奉親如臨安宿西菩寺表弟吴克<lb/>
<pb n="KR4d0302_WYG_025-1b"/>
　　仁俱焉<hi>二首</hi>
熙寕相望百餘年又有人如古鉄頑日落尚憐今夕路<lb/>
月明無恙舊時山朱紅野實堆盤裏粉白詩牌滿壁間<lb/>
欲為慈顔供一笑更留數語任渠刪<lb/>
　　其二<lb/>
安車未向都門移且攬西菩一叚竒路入三腰須種樹<lb/>
泉流石齒莫開池重来坡老今誰是出世參寥不記時<lb/>
結束匆匆出門去白雲明月舊相知<lb/>
<pb n="KR4d0302_WYG_025-2a"/>
　　用朱經畧韻<lb/>
歸来南槖舊蕭蕭但有新詩照佩瑶峴首溪山歸㸃染<lb/>
湘天風月困吟嘲輕裘詩帥風流在岳牧詞臣意氣饒<lb/>
見説玉堂須翰手公當歸侍紫宸朝<lb/>
　　用邱樞宻韻<lb/>
起自澄江應夢求天還河北百餘州嵩瀍處士歸羅致<lb/>
淮蔡竒謀入彀收午夜金陵瞻斗極百年梁汴望刀頭<lb/>
㑹須再作中興厯還許諸生執筆不<lb/>
<pb n="KR4d0302_WYG_025-2b"/>
　　作堂六桂之東命之曰桂生取漢人招隠篇桂樹<lb/>
　　叢生之語也詩以記之<lb/>
幾年列植擅清芳今日標題始作堂逺向松岡分老䕃<lb/>
近於菊畹借寒香地雖未離人間世心已全然物外鄉<lb/>
最好夜来清絶處飛霜帶月下南塘<lb/>
　　賀費樞宻登卞忠貞公墓<lb/>
底用荒村訪野墳青編相對儼如存當年但識清談樂<lb/>
今日方知節概尊千載腐儒空弔古幾章冷語自消魂<lb/>
<pb n="KR4d0302_WYG_025-3a"/>
便當僇力清河洛一洗新亭舊泪痕<lb/>
　　流觴西湖用范左史韻<lb/>
畫舫同載若登仙却笑泥韉馬不前要識冷煙催穀雨<lb/>
須知澹日養花天千條翠栁隨風舞一樹夭桃照水妍<lb/>
須信人生行樂耳虚名那用世間傳<lb/>
　　雪<lb/>
北風傳信報登平白帝宸逰墮玉英月下草𤣥疑蜀客<lb/>
鼎邊得句失軒明荘嚴東閣若為好㸃綴南枝分外清<lb/>
<pb n="KR4d0302_WYG_025-3b"/>
惟恨蔡州城北水一池鵞鴨更無聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集卷二十五<lb/>
</p>
<p>
</p>
  </div>
</body>
</text>
</TEI>
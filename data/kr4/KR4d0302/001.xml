<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0302_WYG_001-1a"/>
欽定四庫全書<lb/>
洺水集巻一　　　　　　　宋　程珌　撰<lb/>
制誥<lb/>
　理宗即位大赦文<lb/>
天生烝民而立君所以任父母撫綏之責父有天下而<lb/>
傳子所以綿祖宗統系之基祗仰先皇自承丕緒不以<lb/>
大寶為樂惟以萬方為憂懷保小民欽畏上帝消斥姦<lb/>
佞登崇俊良勤不倦於宵衣儉至形於澣服坐臻感格<lb/>
<pb n="KR4d0302_WYG_001-1b"/>
聿底康平二氣叶調羣生茂豫中原雲附故境日歸允<lb/>
惟中興之功浸復太平之觀乃以焦勞之久遂愆節適<lb/>
之宜忍聞慿几之言方切號弓之痛顧令眇薄獲纘休<lb/>
明仰奉母儀俯臨海㝢正皇皇如灼之際加兢兢載惕<lb/>
之思然創劇摧心尚曠萬機之務而政先及物豈稽四<lb/>
海之恩可大赦天下<lb/>
　　諭經筵講讀官詔<lb/>
朕初纂丕圖亟奉慈訓既御經幄日親羣儒深念進德<lb/>
<pb n="KR4d0302_WYG_001-2a"/>
立治之本實由典學朝夕罔敢怠忽尚賴諸賢悉心啟<lb/>
迪毋有所隱朕當垂聽益加自勉即令學士院明諭朕<lb/>
意<lb/>
　　倉部郎官潘槱除大理少卿詔<lb/>
朕惟天下國家之本在身每於躬行之際尤所致謹比<lb/>
覽倉部郎官潘槱首疏所奏深契朕心可特除大理少<lb/>
卿以示嘉奬<lb/>
　　諭監司守令恤刑詔<lb/>
<pb n="KR4d0302_WYG_001-2b"/>
昔成王立政之初於庶獄䘏謹曲盡其敬忠厚積累囹<lb/>
圄空虛治道所由昌也朕踐祚以來舉廉戒貪興能拔<lb/>
滯亦欲郡縣聞風政平訟理也而懦者汨於吏姦莫恕<lb/>
人命强者輒恃巧心析律貳端久繫株連遂易瘐死其<lb/>
或叨懫自豐庶威奪貨五過之疵是非舛紊蔑棄中興<lb/>
民寃莫伸哀矜之意微剥斂之風著豈朕為民父母之<lb/>
意哉繼自今監司守令各思天牧之重躬務審克無僣<lb/>
亂辭勿格詔而弗遵勿任情而自肆深培根本共守中<lb/>
<pb n="KR4d0302_WYG_001-3a"/>
和庶幾羣吏視儀罔敢弗率儻猶翫狎習為蔽欺貪殘<lb/>
淹留莫之糾刺上負朝廷之委任下辜斯民之宅生則<lb/>
國有憲章罰加失職非予一人所敢私<lb/>
　　太師鄂王岳飛改諡忠穆制<lb/>
昔在高皇中興炎祚如吕丞相勛實著於勤王如岳鄂<lb/>
王烈尤高於衞國葢禦戎復辟耀為社稷之臣而秉事<lb/>
握樞咸受腹心之寄夫既稽功之無間豈容論德之或<lb/>
殊頃焉異議之莫齊今也師言之允穆同一辭而作諡<lb/>
<pb n="KR4d0302_WYG_001-3b"/>
垂萬世以為公故追復少保武勝定國軍節度使武昌<lb/>
郡開國公贈太師追封鄂王諡武穆岳飛賦河朔之雄<lb/>
姿熟左氏之兵法遁烏珠於中宵之急拔劉豫於一鼓<lb/>
之餘西京之地既還河南之境寖復惟其張馬歩蔣山<lb/>
俘馘之縶故能定業於江南使其合晉絳澤潞豪傑之<lb/>
謀豈復遺患於今日雖以忠而許國屢形於天語之褒<lb/>
嘉奈畏敵而急和深沮於權臣之私意此身卒至於莫<lb/>
保天下迨今以為寃朕獲纘丕圖敢忘宿憤方將壯薄<lb/>
<pb n="KR4d0302_WYG_001-4a"/>
海之義氣可不伸當日之忠魂爰易嘉稱用彰實美鄙<lb/>
姦夫之遺臭不崇朝而肉寒偉烈士之英風將千秋而<lb/>
髪䜿果孰得而孰失抑可勸而可懲今有名孫久司兵<lb/>
饟得非忠義之報足驗天人之符噫遺廟峩峩雖或游<lb/>
神於古鄂英靈凛凛豈能忘意於中原<lb/>
　　故崇政殿說書程頤孫源授籍田令制<lb/>
勑故崇政殿說書贈直龍圖閣諡正程頤四世孫修職<lb/>
郎程源爵禄朝廷之名器固能砥礪於一時賢者風俗<lb/>
<pb n="KR4d0302_WYG_001-4b"/>
之樞機實可作興於百世激勸有道今昔所同睠惟爾<lb/>
祖之賢一出濂溪之正盡心知性無非根本於大原啟<lb/>
鑰抽緘用以開明於後學求其嗣裔得爾端良隆然受<lb/>
道之資甚矣典刑之舊錫之命秩擢寘班聯庶幾風動<lb/>
於聽聞無或顛㝠於邪僻克邁先訓尤殫乃心可依前<lb/>
修職郎特授行籍田令<lb/>
　　故華文閣待制朱熹贈太師追封信國公詔<lb/>
朕每觀朱熹所著論語中庸大學孟子注解發揮聖賢<lb/>
<pb n="KR4d0302_WYG_001-5a"/>
之藴羽翼斯文有補治道朕方勵志講學緬懷典刑深<lb/>
用歎慕可特贈太師追封信國公諡如故<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0302_WYG_001-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻一<lb/>
</p>
<p>
</p>
  </div>
</body>
</text>
</TEI>
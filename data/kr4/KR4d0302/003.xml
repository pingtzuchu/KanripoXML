<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻三</head>
    <p>
<pb n="KR4d0302_WYG_003-1a"/>
欽定四庫全書<lb/>
　洺水集巻三　　　　　　　宋　程珌　撰<lb/>
　表箋<lb/>
　　天基聖節賀皇太后表<lb/>
願壽聖人方沸八荒之頌介福王母實均四表之心應<lb/>
皇家始命之時侈慈極同天之慶中賀恭惟皇太后陛<lb/>
下道参元化德合太初惟其功在宗祧而不居所以燕<lb/>
及天心而無已臣日詹南極星拱東朝雖七秩題期曾<lb/>
<pb n="KR4d0302_WYG_003-1b"/>
莫伸於虎拜然萬齡紀錄尚益衍於鴻圖<lb/>
　　賀皇帝表<lb/>
天地泰初丕應造基之始宗祧大慶於昭紹統之祥驩<lb/>
浹兩宫春和八極中賀恭惟皇帝陛下纂聖祖神宗之<lb/>
服傳明王盛帝之心唯其一視以同仁所以萬年而受<lb/>
禄臣考先天之易知膺命之符望九色之霞若隔層霄<lb/>
之霧效三呼之嶽長傾下土之葵<lb/>
　　浙西謝表<lb/>
<pb n="KR4d0302_WYG_003-2a"/>
畢三年之制僅竊餘生司八郡之儲遽䝉誤渥方起家<lb/>
而拜命俄入境以觀風望近雲天臨深淵谷伏念臣嗜<lb/>
古雖力施今則膠初無康濟之才徒抱經綸之志平生<lb/>
疎樸旣懶趨驃騎之門咫尺寒温亦罕至長安之第曶<lb/>
叨簡㧞濫簉周行四閲年華五朌勑目甚慚𤨏質疊洿<lb/>
淸資覆載難名㳙埃莫效迺因積釁今偶未亡敢期一<lb/>
節之華頓下九霄之峻控辭不獲亟赴所司茲葢恭遇<lb/>
吁咈羣言照臨百辟采新田之芑已急儲才樂在藻之<lb/>
<pb n="KR4d0302_WYG_003-2b"/>
魚尤令當位肆如謭腐亦效馳驅臣敢不愛日程功飲<lb/>
氷率屬體政和兼領之意務在豐財思淳化設官之原<lb/>
尤先平糴期殫尺寸仰答萬分<lb/>
　　讀髙宗皇帝寳訓徹章繳進經筵官詩表<lb/>
堯書竟秩端由時敏之勤鎬宴疏恩輒玷罔功之賜省<lb/>
循所被怵惕靡任竊以轍改東都系隆南渡祖宗基緒<lb/>
復之於艱難險阻之餘朝廷紀綱正之於板蕩陵遲之<lb/>
後士氣悉摧而獲振道統幾絶而幸傳顧三十六載之<lb/>
<pb n="KR4d0302_WYG_003-3a"/>
偉烈宏模實億千萬世之重規疊矩爰曁嘉定之六載<lb/>
始成聖宋之一經故凡更化之集勲莫匪詒謀之有典<lb/>
皇帝陛下初承寳祚首讀瑤編四閲年華僅周篇帙仰<lb/>
惟祖訓咸在聖心葢高明自得於精㣲而誦説僅分其<lb/>
章句今焉霈澤乃爾濫沾綸綍輝煌寵靈赫奕飽八珍<lb/>
於舜甑沃三酒於堯尊華韉飾洼水之竒紫璞範端溪<lb/>
之産香分仙木茗畀靈芽顧此便蕃若為稱塞臣等唯<lb/>
有俯陳篇什仰賛恩徽申述丹衷少酬洪造願如成湯<lb/>
<pb n="KR4d0302_WYG_003-3b"/>
之好學銘盤盂而德日新竊比元和之獻詩奉太后而<lb/>
天齊壽<lb/>
　　謝除吏部侍郎表<lb/>
纂言西省滿嵗偷安賛事左銓一朝誤寵更陞華於史<lb/>
館仍申命於詞垣控避莫回凌兢以拜中謝竊以周立<lb/>
冢宰實統官常唐以中書兼領吏部故能區别流品進<lb/>
退賢愚不以格拘是謂道揆馴至後世分為列曹旣曰<lb/>
有司但當守法奈何持者不力撼者無涯挾故者私干<lb/>
<pb n="KR4d0302_WYG_003-4a"/>
恃權者公奪條叙旣廢吏謾益紛至若代言尤當遴簡<lb/>
鄭畋動無滯思管閣同僚陸扆漠不經心毫飛長紙或<lb/>
九制立揮於退朝之頃或數詞已占於對客之時至若<lb/>
遣子代為斵牕求本或掩關而謝謁或閉户以抽書貽<lb/>
笑當年遺羞往牒敢圖久假竟俾為真伏念臣自量迂<lb/>
愚不求聞達悠然半世漫爾㣲官但安寂蔑之濵忽玷<lb/>
招徠之數更厯華貫㸃洿淸班方終陟屺之篇又賦登<lb/>
畿之節未周嵗籥復覲天威日月幾何風雷翕忽超貳<lb/>
<pb n="KR4d0302_WYG_003-4b"/>
中曹之事重㕘右掖之聯允謂徼逾若為稱塞皇帝陛<lb/>
下寛仁堯舜勤儉禹湯坐觀世故之推遷洞見人才之<lb/>
忠佞遂令寒逖頓冒華腴臣敢不深思所䝉惟當自力<lb/>
銓綜一遵於成憲敷綸必戒於甘辭才雖乏於三長慮<lb/>
尚幾於一得壮行幼學敢少負於明時厲節為忠竊自<lb/>
期於他日<lb/>
　　謝除禮部侍郎兼直學士院<lb/>
選部分曹再周亡補容臺貳事一旦為眞合兩制以維<lb/>
<pb n="KR4d0302_WYG_003-5a"/>
新纂二經而仍舊恩隆莫荷責重難酬伏念臣為學甚<lb/>
迂受資益戇管蕭往矣分非當世之才箕頴悠然但作<lb/>
故山之想忽叨抽擢浸服淸華言語侍從之臣昔為盛<lb/>
選内外書命之事兼者幾人豈以凡庸有此超躐皇帝<lb/>
陛下與天同量立賢無方勇者百鈞毎量材而惟稱躄<lb/>
而千里迺至臣而輙差臣敢不駑者鞭之少展平生之<lb/>
力月幾望矣終期暮景之全<lb/>
　　代浙東提刑謝表<lb/>
<pb n="KR4d0302_WYG_003-5b"/>
司庾東郊甫終荒政出函西掖就畀祥刑不移舊封恍<lb/>
驚新命伏念臣愚闇而不逮事行能無以瘉人開黄巻<lb/>
對聖賢力希前軌向赤霄問岐路絶意榮涂偶被薦揚<lb/>
浸叨簡㧞五年趨闕毫髪無所建明一節渡江筋力不<lb/>
敢自愛拊摩饑饉蘇醒札瘥謹謹自勞往往無補偶逃<lb/>
深議力詭後圖冬隙浚波講求水利年豐積廩務欲糴<lb/>
平以次施行未見經緒少遲旦莫庶露涓塵忽下恩言<lb/>
俾專臬事方君行仁政務臻三面之寛欲下無寃民尤<lb/>
<pb n="KR4d0302_WYG_003-6a"/>
謹庶獄之任仰思至意俯揆非才恭惟穆王詳明虞帝<lb/>
欽恤上慕衣冠之畫先期囹圄之空謂祖宗家法之傳<lb/>
以仁立國故中外監刑之事奚擇非人矧列王畿尤關<lb/>
天慮謂臣當一旱再澇之嵗粗知愛人付臣以二議三<lb/>
讞之權必無濫法因加推擇亦免將迎臣敢不小大盡<lb/>
情出入以理嘗聞諸夫子當求無訟之源庶幾如臯陶<lb/>
仰賛好生之治<lb/>
　　代岳州到任謝表<lb/>
<pb n="KR4d0302_WYG_003-6b"/>
分桂水之符曶纒巨痛付巴邱之印洊拜明恩辭軒陛<lb/>
之崇嚴宣詔條之寛大伏念臣有濟物之志無過人之<lb/>
才慨念先臣輔皇朝殆逾十稔不肖後嗣望清塵如隔<lb/>
三生嘗洿中除旋從外補甫畢素冠之制又叨黃紙之<lb/>
書唯有糜捐或能稱塞恭惟濬堯帝能官之哲深武王<lb/>
恤逺之仁謂是偏州均為共理念臣已試一壘當諳田<lb/>
里之隱㣲察臣乆侍上都素識朝家之德意責之來効<lb/>
或有可觀惟此岳陽實惟湘會厯考晉人之遺跡猶存<lb/>
<pb n="KR4d0302_WYG_003-7a"/>
杜預之壯圖拱䕶武昌要識輔車之勢鑿開楊口實為<lb/>
襟帶之區方當閒暇之時不廢封畧之志臣敢不激昂<lb/>
自奮平易相安齋公府之心當益守竇庠之拙戇固長<lb/>
江之險或能尋陶侃之規模<lb/>
　　賀明堂大禮告成表<lb/>
躬三嵗之祠一奉祖宗之典涓九秋之吉又新神聖之<lb/>
儀馨徳昭聞休祺狎至中賀恭惟皇帝陛下道隆顧諟<lb/>
敬迪靈承合乾造之太和體皇穹之佑命厯祼清廟精<lb/>
<pb n="KR4d0302_WYG_003-7b"/>
一意以肅將升禋紫旻格三靈而叶應懽聲所暨際海<lb/>
惟均臣玉館祈天竹宫望日奉璋文廟阻陪顯相之庭<lb/>
奏賦太淸願繼詞臣之頌<lb/>
　　賀元正節表<lb/>
端平美號已表新元泰和有初當在今日旣盡繼志之<lb/>
事必慰在天之靈皇帝陛下堯聖盡倫舜稱絶德纉紹<lb/>
已逾於十稔儉勤常若於一朝月之㣲月之端載蕆一<lb/>
王之制孝之終孝之始永垂萬世之規<lb/>
<pb n="KR4d0302_WYG_003-8a"/>
　　慰皇帝表<lb/>
厯年主器素繫人心一日乗雲難知天道九重悲動四<lb/>
海哀深恭願寛無益之思觀不窮之數丕承眷命方開<lb/>
祖烈之光茂建元良永篤宗祧之慶<lb/>
　　謝厯日表<lb/>
右掖左馮獨望堯雲之近東賔西餞首頒漢厯之新恭<lb/>
惟象日欽天用賢事帝惟不紊羲和之命故能推虛昴<lb/>
之星朔同稟於海隅春先回於日出臣敢不式遵乾度<lb/>
<pb n="KR4d0302_WYG_003-8b"/>
載飭人時正㑹有儀萬壽叨陪於虎拜嵗收不散三農<lb/>
長慶於魚占<lb/>
　　謝敷文閣學士提舉隆興府玉隆萬壽宫表<lb/>
江湖地逈六年深丹闕之思閶闔天開一日疏紫宸之<lb/>
渥惟簮履俯憐於舊物故緑緡逺抵於空山戴荷莫勝<lb/>
感懼何已中謝伏念臣學無他術守但樸忠被遇寜皇<lb/>
延登法從親覩時乗六龍之日首擢秋官八座之班末<lb/>
自北門叨守南服雖一髮不慚於俯仰而百謫頓生於<lb/>
<pb n="KR4d0302_WYG_003-9a"/>
滿盈儻或為議者之言當畀狗猪而不食如其為讒人<lb/>
之妄則投魑魅以何辭固知嗾犬以棄人唯欲飯牛而<lb/>
待旦果上聖啓端平之運致敷天絶衘茹之寃六合光<lb/>
芒一洗沉滓皇帝陛下體大易柔剛之義行春秋生殺<lb/>
之權頃焉龍徳正中布湯后優優之政今也廟謨獨斷<lb/>
昭文王赫赫之明雖弛張已合時措之宜必沉潛以養<lb/>
髙明之克是以上而二氣之叶序下而羣品之昭蘇顧<lb/>
若㣲臣尤涵大育下祥光於䝉昧之谷回陽和於凝沍<lb/>
<pb n="KR4d0302_WYG_003-9b"/>
之時進之奎直以華其名賦之祠粟以贍其乏光榮特<lb/>
被報稱難圖臣謹當不負幼聞益堅晚節服堯舜無為<lb/>
之化詠羲黃有道之年今幸遇昌辰其憂以天下樂以<lb/>
天下敢不嚴眞奉多男祝聖人壽祝聖人<lb/>
　　代賀太皇太后還南内牋<lb/>
神仙别殿頃從文祖之逰閶闔連宫今答神孫之請許<lb/>
年移御此日重還恭惟福備三朝道隆太姒定宗社之<lb/>
大計撫國家之盛時四海之老皆安一人之孝無極臣<lb/>
<pb n="KR4d0302_WYG_003-10a"/>
肅將明㫖欣際熈辰玉關峩峩長享安寜之養璿源衮<lb/>
衮永觀紹述之休<lb/>
　　代賀皇帝表<lb/>
駕肅東朝幾載極文孫之孝仗還南内一朝開太母之<lb/>
心家國儀刑神明感格恭惟道稽三聖法垂百王謂方<lb/>
鳴蹕淸道五日而一朝孰若歩輦乗茵終朝而三至懇<lb/>
祈旣力精誠遂孚臣將命奚堪逢辰斯幸寧親神而歡<lb/>
四表聿觀風化之原混天下而為一家行睹規恢之業<lb/>
<pb n="KR4d0302_WYG_003-10b"/>
　　代賀皇后牋<lb/>
望長樂之宫常懐定省接椒房之殿今奉晨昏仰體聖<lb/>
衷深諧孝徳恭惟道參乾極徳配坤元届親蠶繭觀之<lb/>
辰躬問寢龍樓之節賛謀中禁成典外朝臣身阻班庭<lb/>
分嚴進牘事光前代薄唐朝西内之凄凉化格敷天動<lb/>
李宻表中之懇惻<lb/>
　　代賀平蜀表<lb/>
殘敵浸平方講内脩之政狂童忽橫輒干自殄之誅宗<lb/>
<pb n="KR4d0302_WYG_003-11a"/>
社叶休人神共快臣仰思列聖積累之盛實基萬世延<lb/>
洪之休率土承有截之風含生知面内之義疇謂元惡<lb/>
敢包禍心忘公朝亭育之恩隕私門忠孝之緒三靈憤<lb/>
怒九牧囂騰果在須臾悉就摧剪兹蓋聖武不殺至仁<lb/>
好生雖神戈不至於坤維而皇靈如赫於天際仍俾脅<lb/>
從之類咸沾蕩滌之恩灑然汚染之區熈若淸寜之地<lb/>
臣肅將明指幸㑹熈辰此日藁街已正鯨鯢之戮他年<lb/>
渭上更來氈毳之朝<lb/>
<pb n="KR4d0302_WYG_003-11b"/>
　　代母舅黃寺丞處州謝表<lb/>
晉丞卿寺莫稱使令退守侯邦又煩推擇經年須戍揆<lb/>
日合符德意恢洪恪心宣布臣某中謝伏念臣奮身寒<lb/>
遠遭時休明蚤竊儒科浮湛州縣晚登薦剡㸃汚班行<lb/>
薄正大農參聯外府備殫綿薄亡補絲毫自請牧人乃<lb/>
叨乗障睠言古栝允謂輔藩山深水幽夙名簡靜民貧<lb/>
土瘠今號窮空何取虚庸恐難稱塞皇帝陛下體乾立<lb/>
德秉巽行權固本寜邦先於垕下分符置守要在擇人<lb/>
<pb n="KR4d0302_WYG_003-12a"/>
知臣悃愊無華務行實政謂臣筋力未憊可備前驅况<lb/>
臣頃獲陛辭嘗伸奏牘興利除害守法奉公凡所建言<lb/>
肯如空説力圖一得少報萬分牧羊去其敗羣烹鮮期<lb/>
於不擾上以體朝廷共理之意下以遂田里舉安之心<lb/>
　　代總領到任謝表<lb/>
始承威命甫任將輸旋拜恩言就移給饟仍陞郎選増<lb/>
重使華沛然天澤之温凛若淵氷之薄臣竊以環師仰<lb/>
食固自平時厚稍増屯莫難今日居者行者之皆餽所<lb/>
<pb n="KR4d0302_WYG_003-12b"/>
謂以十人之食而食五人新籍舊籍之浸多大約以兩<lb/>
月之糧而支一月既屬供調浩䌓之際復承術意詳盡<lb/>
之餘優於昔則將奚以加減於前則滋所不可要必變<lb/>
通而無滯庶幾左右之俱宜乃以乏人竟令充位如臣<lb/>
者受資不頴遇事多迃謂幼欲學而壯欲行雖抱巻巻<lb/>
之志然濟時務必須時勝終無犖犖之才方奉詔以飛<lb/>
芻洊更書而總賦初謂朝昏而代匱寧期俄頃以為眞<lb/>
方大計之仰成豈薄能之足倚此葢伏遇持兵槃水措<lb/>
<pb n="KR4d0302_WYG_003-13a"/>
國泰山歌采薇戍役之詩奚憂玁狁壯淮甸藩籬之勢<lb/>
漸向關河欲於多事之時責以難能之效臣敢不念深<lb/>
扞圉顧厚本根無横賦而有贏貲敢不體昔賢之意卧<lb/>
連營而皆宿飽庶令知天子之恩<lb/>
　　謝除禮部尚書表<lb/>
國有司冦奚補攝承汝作秩宗遽叨眞受秪服龍章之<lb/>
渥濫陪鴛序之升中謝竊惟政化之機無越禮刑之具<lb/>
禮既明則刑可措刑雖用而教寔行蓋先王秉德以相<lb/>
<pb n="KR4d0302_WYG_003-13b"/>
須至後世失經而偏廢將欲復盛時之治必先求當世<lb/>
之才如臣者為學甚迂受資尤薄蚤嵗頗期於自見中<lb/>
年益困於無聞仰被先皇特達之知擢寘法從論思之<lb/>
列金匱石室之秘既許濡毫鑾坡鳯掖之間更容兼筆<lb/>
逮皇明之繼作又天寵之頻加首令進誦於金華亟使<lb/>
超司於玉貫榮垂五印報蔑一毫方俟黜幽反䝉奬異<lb/>
丹書尚著未能虛周圄之囚綿蕞空存寧復識商臺之<lb/>
禮初承明命寔震愚衷皇帝陛下稟堯舜之聰明而守<lb/>
<pb n="KR4d0302_WYG_003-14a"/>
之以謙躬禹湯之儉勤而持之不息猶欲急聞忠讜博<lb/>
覧英竒以光先帝之傳以茂中天之業遂形一札徧及<lb/>
羣工且元勛猶未覩於加恩而臣等乃例叨於晉列至<lb/>
如史館嘗備闕員今以遷官又僥陞次外拜華渥内抱<lb/>
兢惶而臣敢不惟直以清由夙而夜樂同和禮同節尚<lb/>
當求理義之源經三百曲三千庸敢泥威儀之末<lb/>
　　建寧府到任謝表<lb/>
祈閒五表冀弭餘菑疏渥九重輒叨異數控辭莫遂拜<lb/>
<pb n="KR4d0302_WYG_003-14b"/>
命知榮中謝竊以南渡宸奎莫峻堯儲之直東甌節鎮<lb/>
獨高舜履之封唯乆班常伯之聯始克稱公朝之寵如<lb/>
臣者虛庸特甚忝冒尤多嵗月因循稱効寂蔑分量既<lb/>
溢菑害日侵所冀歸休庶幾弭咎幸䝉從欲又拜腴恩<lb/>
皇帝陛下盛徳圖終至仁惠下既垕經筵之侍尤優詞<lb/>
禁之臣遂使孤蹤亦冒殊寵臣敢不江湖望闕畎畆戴<lb/>
君付以菟符當開萬井三登之樂畀之祠舘尤䖍兩宫<lb/>
萬壽之祈<lb/>
<pb n="KR4d0302_WYG_003-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0302_WYG_003-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集卷二十八</head>
    <p>
<pb n="KR4d0302_WYG_028-1a"/>
欽定四庫全書<lb/>
　洺水集卷二十八　　　　　宋　程珌　撰<lb/>
　説<lb/>
　　史説<hi>頴濵古史論三聖授受</hi>
孟子言堯舜禹之終皆薦人於天堯崩舜避堯子於南<lb/>
河之南舜崩禹避舜子於陽城天下皆往歸之然後之<lb/>
中國踐天子位禹崩益避禹子於箕山之隂朝覲訟獄<lb/>
者不之益而之啓故益不得為天子以書觀之恐非孟<lb/>
<pb n="KR4d0302_WYG_028-1b"/>
子之言也蓋舜禹之攝格于祖考郊祀天地朝見諸侯<lb/>
廵守方岳行天子之事久矣及其終而又避之何哉至<lb/>
益不度天命而輒受於禹已而天下不歸之然後不<lb/>
敢為此匹夫之所不為也而謂益為之哉古史又云堯<lb/>
舜傳之賢而禹傳之子後世以是而貶禹此以好異議<lb/>
聖人耳昔者湯有伊尹武王有周公而周公又武王之<lb/>
弟也湯不以予其臣武王不以予其弟誠以子之才不<lb/>
至於亂天下則無事乎授之他人而以為異也故夫堯<lb/>
<pb n="KR4d0302_WYG_028-2a"/>
舜之傳賢是不得已而已禹之不以天下授益非益不<lb/>
足授也亦非禹私於子也蓋啓足以為天下故也使堯<lb/>
之丹朱舜之商均僅可以守天下則堯肯傳之舜舜肯<lb/>
傳之禹哉是説也盖亦以常情而窺堯舜禹而不知三<lb/>
聖人之用心均之為公而已矣<lb/>
　　孟子説<lb/>
吾夫子元氣也顔子景星慶雲也孟子巖巖泰山也盖<lb/>
綏之斯来動之斯和其生也榮其死也哀道冒天下而<lb/>
<pb n="KR4d0302_WYG_028-2b"/>
人不見春生秋殺而物不知故曰聖人之道大至若孟<lb/>
子治家則家齊治國則國治治天下則運之掌甚至植<lb/>
桑必於牆雞彘必以母纎毫靡宻無所不察豈非有用<lb/>
之才哉學者當學孟子之人然後可以達於夫子之天<lb/>
　　二亭説<lb/>
一水䕶田將緑遶兩山排闥送青来此王金陵語也而<lb/>
季同取以命亭夫山水之青緑盖山水自然之容色也<lb/>
山水有自然之容色事物有自然之理金陵樂山水自<lb/>
<pb n="KR4d0302_WYG_028-3a"/>
然之容色而不樂循事物之理使一代法制變更畧盡<lb/>
而天下紛然不寕以基宣靖侵陵之變嘻安得謂之樂<lb/>
山之仁樂水之智哉季同坐此亭止此心玩此青緑思<lb/>
天下之大事事物物悉有自然之理則萬象容色四時<lb/>
呈露黄河奔放吾盆盎也泰華突兀吾户庭也金陵之<lb/>
語不能用而為我有矣季同性恬不與物競其進此道<lb/>
也無疑勉之勉之<lb/>
　　汪秀才求墨說<lb/>
<pb n="KR4d0302_WYG_028-3b"/>
柯山汪君以儒名家者乃一日袖太𤣥君見顧洗硯試<lb/>
之果非凡材也且欲求予之松房雲溪以為墨表溪房<lb/>
安能表哉𤣥君當自表耳胡不觀颯颯萬桐隂一窖千<lb/>
斛塵肯將石璧博沙金天清露下注黄庭<lb/>
　　先君六孫名義説<lb/>
海于百川盍思所以受之納汙藏垢大吾徳也含光發<lb/>
怪寓吾神也出入蛟龍嘘噏雲雨章吾化也故字海曰<lb/>
宗源木有本不顛水有源不涸培本深源非養不深非<lb/>
<pb n="KR4d0302_WYG_028-4a"/>
正不養故字渭曰養源午夜仰觀太空無雲河漢皎然<lb/>
人心本明無為物昬惟清乃明惟明法天故字漢曰澄<lb/>
源洙泗講學曰孝曰忠曰誠其源正且清一念舍是舛<lb/>
其大源故字洙曰正源河水靈長汴實分流蓄大益深<lb/>
慶源滋長故字汴曰慶源渥洼水涯神馬所生疑若奔<lb/>
風與虹蜺上下顧乃安玉閑行軌道雍容漢天子屬車<lb/>
無惟異産而惟淑徳則培豐緒衍安所限量故字渥曰<lb/>
長源物有斯名也必具斯義也矧人乎佩之與俱無曠<lb/>
<pb n="KR4d0302_WYG_028-4b"/>
無辱<lb/>
　　諸孫名義説<lb/>
古者父命其子祖名其孫名止一字字止二字二字者<lb/>
助語耳未嘗用兩實字懼其義之不一而佩之不専也<lb/>
回字子淵賜字子貢春秋之時尚守此法至漢則漸變<lb/>
然尚少也魏晉之後則此義不白矣予名字諸子一時<lb/>
失記今不欲易比名諸孫則用古義焉其恕字以行父<lb/>
語曰一言而可以終身行之者其恕乎記禮者曰强恕<lb/>
<pb n="KR4d0302_WYG_028-5a"/>
而行求仁莫近焉曰其孚字以純父信不中奚其信純<lb/>
乎天徳發乎性端則信矣曰其清字以立父果清矣懦<lb/>
夫聞之卓然必忠信行必有亷潔清也詐清非矣曰其<lb/>
垕字以容父容盛徳也天惟容也故靡一物之不覆地<lb/>
惟容也故靡一物之不載容則大大則久故曰可乆則<lb/>
賢人之徳可大則賢人之業垕之時義大矣哉曰其深<lb/>
字以長父源深流必長學問踐履皆所以浚其源也浚<lb/>
則深矣建老曰其元字以仁父元天徳也仁天道也天<lb/>
<pb n="KR4d0302_WYG_028-5b"/>
以一元之氣而運其仁人則體元之仁以成其徳故曰<lb/>
仁者愛人又曰仁者静愛以仁人静以自夀與天為流<lb/>
通烏有既邪予在維揚活數萬民兵在閩中欲活數萬<lb/>
百姓及其家居則給櫝槥施絮繒立義廩㣲矣而未大<lb/>
也然大也必權以行之孟氏子之言曰如欲平治天下<lb/>
當今之世舍我其誰哉吾夫子則曰如有用我者吾其<lb/>
為東周乎眎孟子之言天淵矣<lb/>
　　范氏四甥名義説<lb/>
<pb n="KR4d0302_WYG_028-6a"/>
仲姊歸范氏有四甥長性緩懼其不立故名以震可起<lb/>
字之起者勇有行也二性逸懼其不誠故名以巽可敬<lb/>
字之敬者順於理也三四皆競爽然皆慮其博而雜散<lb/>
而流故名三以艮字之可止止者正也名四以兑字之<lb/>
可説說者養也聖人作易一卦具一理一理足萬用衍<lb/>
而能伸用不離本斯其為名而已<lb/>
　<lb/>
　<lb/>
<pb n="KR4d0302_WYG_028-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集卷二十八<lb/>
</p>
<p>
</p>
  </div>
</body>
</text>
</TEI>
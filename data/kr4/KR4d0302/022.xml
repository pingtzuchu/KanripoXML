<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻二十二</head>
    <p>
<pb n="KR4d0302_WYG_022-1a"/>
欽定四庫全書<lb/>
　洺水集巻二十二　　　　　宋　程珌　撰<lb/>
　五言古<lb/>
　　三月十八鎻試童子侍其行巻蕭然無事成二十<lb/>
　　韻謾呈同省<lb/>
旬雨埋青㝠今晨浴新陽老紅墮萬劫稚綠蘿千行葉<lb/>
碎青槐古條浄紫薇香去嵗䕶篔簹今年已蒼筤<hi>右史窓前</hi>
<hi>竹萌余去年䕶之甚至今皆蒼竹矣</hi>翩翻鵲引雛伊優雀繞墻有象咸熈<lb/>
<pb n="KR4d0302_WYG_022-1b"/>
愉對時多慨慷門外車馬喧省中日月長要之非大快<lb/>
大快在滄浪滄浪興何窮風㠶十丈檣明日酌嚴君<hi>自嚴</hi>
<hi>入徽</hi>浮邱蔚南翔<hi>浮邱飛升於徽之黄山</hi>快馬秣青山恍入萬松莊<lb/>
<hi>先廬</hi>山中多老人雪巔更眉龎持酒相勞苦兒童紛迎將<lb/>
小卧聽雪塢<hi>以下皆山中景物</hi>徐歩堆雲鄉玉界梅萬本烟海<lb/>
杉千章三峽桃源浪九夏氷巗霜危橋跨長虹曲水飛<lb/>
輕觴兩日足可周百年事難量送客出松闗壯楗設門<lb/>
旁揮手謝世人從今永相忘<lb/>
<pb n="KR4d0302_WYG_022-2a"/>
　　勉子姪<lb/>
外物不足恃翻覆百年間唯有黄巻書可以觧我顔男<lb/>
兒貴立志達人得大觀百川日夜流與海㑹波瀾邱陵<lb/>
安於卑寜復望太山方當少年時髪齒未凋殘聖賢户<lb/>
庭闊人人可躋攀謹勿隨餘子碌碌走邱樊<lb/>
　　揭富陽孝子門<lb/>
去年何明正有女方笄年母病偕㓜弟奉佛祈病蠲既<lb/>
蠲未全已剖肝代蘭荃今年盛立旺二子亦竒偉兄肝<lb/>
<pb n="KR4d0302_WYG_022-2b"/>
起母病弟復先割股人生貴男兒愧此簮笄女峩峩儒<lb/>
冠弁愧此田家子予謬為令長㝠愚化不宣彼直天性<lb/>
厚或以上澤覃勞之緡酒廪重為此詩篇揭之旌其門<lb/>
觀風盛采㫋既以勸邦人庻㡬風普天<lb/>
　　送夏明叔歸建寜<lb/>
頃與君别時君頥未生髭曶曶二十年驚見紫髥竒相<lb/>
逢不相識眎刺乃得之尊酒出文巻芙蓉隂未移白露<lb/>
團虛簷素蟾墮寒池胡為於此時與君又語離自言甘<lb/>
<pb n="KR4d0302_WYG_022-3a"/>
㫖急毋失舊館期丈夫屬有志富貴無定姿願君勉自<lb/>
力上以慰親思明年寒鴈來殷勤寄書詞為報秋風髙<lb/>
吳仙得桂枝<lb/>
　　送常世卿歸嘉興<lb/>
悔作唐山來山深交友絶相逢忽相得乍見又乍别嗟<lb/>
此冰玉人寒梅疎帶雪胷次羅文奎筆底耀離纈朝家<lb/>
渴英雋結網仍髙設行且收殊科勉哉嗣先烈一編忠<lb/>
義傳姦萌嘆先折千載懦夫魂脆骨變竒節識此吳中<lb/>
<pb n="KR4d0302_WYG_022-3b"/>
竒復幸拜前哲何異魯國人一朝獲雙玦晴雲起芝田<lb/>
東風催啼鴂慈庭有近書明朝動歸轍新抽草可茵微<lb/>
露花堪折相思復相思後夜天邉月<lb/>
　　讀史有感<lb/>
俗士貪芻豢喜充黎莧腸幽人樂清曠要湔塵土裳嗟<lb/>
予别松林吳砧九換霜困復不知歸念之汗如漿<lb/>
　　仲冬望日登四顧坡<lb/>
往哲有清言晋人未為達此身皆假合既散安用鍤大<lb/>
<pb n="KR4d0302_WYG_022-4a"/>
音不在絃琴亦安所設當時逃酒徒往往畏侵及豁哉<lb/>
桴海時風濤任興息<lb/>
　　哭吳范二姊<hi>嘉定庚辰持節吳中冬孟三日得仲氏書以伯姊訃來數語寫哀末有東</hi>
　　　<hi>山十載相從之句庚寅七月十日閲故書見之六月四日仲姊一疾不起因思庚辰至庚寅恰</hi>
　　　<hi>十年非䜟乎抆泪識之</hi>
逝者如斯乎翩翩北飛鴻鴻北來嵗南人去亡回蹤庚<lb/>
寅仲姊去庚辰伯姊空千里不一見血淚迸秋風自餘<lb/>
只一弟留守先人宫我已日崦嵫安能乆轉蓬束擔其<lb/>
<pb n="KR4d0302_WYG_022-4b"/>
歸與相從十載山之東<lb/>
　　輓朱侍郎<lb/>
卜宅從先壟駕言練日良飛盖騖𤣥駟古栁被龍㡛按<lb/>
轡且徐驅聽歌薤露章憶昔朱峰仙浩劫思陶唐貂蟬<lb/>
換羽衣翩然來帝旁西車極岷峩南佩窺瀟湘髙牙開<lb/>
桂林瑞節照襄陽多少經綸業春風散八荒歸來不言<lb/>
功低簮鵷鷺行一朝侍甘泉天渥方對敡堂堂山立姿<lb/>
九尺鬢眉蒼胡為勇不留瑶宫去路長夫人有令德威<lb/>
<pb n="KR4d0302_WYG_022-5a"/>
鳳趣歸凰輪摩同入道未忍遽相忘春天𣺌無際春花<lb/>
堪斷腸祗今楓林崗雙玉一時藏西南多甘棠日暮人<lb/>
凄凉風月三千篇爛爛光生香佳郎與快壻門户未渠<lb/>
央三者無一憾嗚呼公不亡<lb/>
　　輓致政吕通議<lb/>
營築未休臿曉夕留松區忽聆載輀車歸自杭與湖冷<lb/>
雨澁不晴山徑淖如塗間闗五百灘轉軸上雲衢純孝<lb/>
恪𤣥穹安席若平鋪憶昔祖慈親六月暑方徂奠酒雖<lb/>
<pb n="KR4d0302_WYG_022-5b"/>
百壺練溪焦釡枯今日遡長風辛岨諒一如維公有賢<lb/>
稱藹然溢枌閭千金手不售其鍾後人乎天畀此石窌<lb/>
指顧即吾廬且復愆以平萬家守者居甚欲一引紱山<lb/>
寒阻前趨黄羅金紫峰送目但躊躇<lb/>
　<lb/>
　<lb/>
　<lb/>
　洺水集巻二十二<lb/>
</p>
<p>
</p>
  </div>
</body>
</text>
</TEI>
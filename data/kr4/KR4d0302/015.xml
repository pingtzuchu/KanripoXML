<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻十五</head>
    <p>
<pb n="KR4d0302_WYG_015-1a"/>
欽定四庫全書<lb/>
　洺水集巻十五　　　　　　宋　程珌　撰<lb/>
　啟<lb/>
　　賀江東運使<lb/>
擢從庾事典領漕權仰窺牛斗之間福星移次知有絲<lb/>
綸之下瑞節來臨先聲霽彭蠡之波喜氣動鍾山之色<lb/>
竊以天開興運月屬佳辰方當屯雲掃電之秋罙重輓<lb/>
粟飛芻之寄倘陸運則調犬無序而盡廢於耕織而水<lb/>
<pb n="KR4d0302_WYG_015-1b"/>
漕則藉舟太苛而坐斷於貿遷且曰民力所未暇言而<lb/>
於吾事亦將何繼自非出竒智於斜谷安能足食而人<lb/>
不勞要當有定畫於闗中豈特饟繼而嵗甚久事既行<lb/>
而力未竭故役雖數而本不摇茍非其人孰任此責某<lb/>
官風采聞於寰海行誼輩於前脩有實有聲負盖世之<lb/>
名而又懷經理之具入麤入細足鎮物之量而又長通<lb/>
變之才自昔立功業之人必兼全軍國之畧帝難其選<lb/>
公為此來得相繼之二賢無可憂之一事剸物鋒鋩既<lb/>
<pb n="KR4d0302_WYG_015-2a"/>
足以當其劇䕶國氣脉復有以寓其中賛成雋功歸報<lb/>
明主伏念某懵不量其才力妄有志於功名百慮火煎<lb/>
一命冰薄頃年應舉雖嘗首擢於春官一日探籌顧乃<lb/>
卒從於下乗雖欲自愛明月之寶不肯輕為莫夜之投<lb/>
未識提携將安歸宿不復羨春風之力或能收歲晚之<lb/>
功患好為師正犯孟軻之戒學有宗主今依夫子之尊<lb/>
進當求竭於兩端退乃可傳於一貫瞻言征棨倍切摇<lb/>
旌士之北面滿門庭寧獨拒互鄉之子道之元氣入肝<lb/>
<pb n="KR4d0302_WYG_015-2b"/>
膽其敢畔闕里之門<lb/>
　　賀邱告院<lb/>
恩粲出綸職清典誥淳化而上地實近於禁嚴大觀而<lb/>
來官獨稱於事簡選用惟德班行益尊某官器量隤然<lb/>
時名籍甚英發有餘而不為激厲之事虚恬不競而實<lb/>
懷康濟之心學力自他日之過庭賢者必吾身之有子<lb/>
爰從縣綬來列朝紳不知玉筍之高但覺綵衣之樂所<lb/>
謂榮者正在是乎子既仕而父欲休未用誦昔人之句<lb/>
<pb n="KR4d0302_WYG_015-3a"/>
周拜前而魯在後雅當揚盛代之芬某自許納交日知<lb/>
䝉潤東亭祖餞行有登仙望遠之觀滿朝郊迎咸起後<lb/>
來居上之羨勿緩汝墳之發諒深宣室之思道之行歟<lb/>
嚴徐之召已急天其或者王貢之冠可彈<lb/>
　　賀邱樞密<lb/>
帝思舊㢸朝登大臣再領陪京一新使命既洽周邦之<lb/>
願更懷異域之心竊嘗數往以知來毎嘆亂多而治少<lb/>
倘天心之未厭當世變之或萌必生其人以善厥後桐<lb/>
<pb n="KR4d0302_WYG_015-3b"/>
宫之變有伊尹殷監之變有周公浩然往聞暨我昭代<lb/>
方英皇出繼之始允賴范韓逮靖康出從之時亦資李<lb/>
趙頃者無故乃輒造端邉境之禍忽興姦臣之事繼起<lb/>
沔水之癰疽未决淮壖之瘡痏未消誰為國憂恃有公<lb/>
在某官魁傑一老更厯三朝用舍繫中外之重輕進退<lb/>
合聖賢之出處初同賈傅弱冠而獻忠言晚比渭濵黄<lb/>
髮而佐基命是皆天意夫豈人為經綸徧於江湖忠信<lb/>
行乎蠻貊疇謂回紇之多詐獨諒子儀之至誠使片言<lb/>
<pb n="KR4d0302_WYG_015-4a"/>
而或行將百世而可恃止非或尼胡遽不悦於小人義<lb/>
豈終辭今顧急求於吾子雖志足以御六氣之辨道足<lb/>
以濟萬物之觀不軒不冕而内樂自榮非石非金而至<lb/>
仁自壽然上天之責孰任而蒼生之望方顒顧堅卧邱<lb/>
樊猶足為宗社之鎮矧出臨要害固宜消姦宄之心威<lb/>
靈遠暢而荒服懷恩信不渝而流離復倘蜀有闢果何<lb/>
煩劉澭之行若黯在朝自可聳淮南之聽蔡鄙既定晉<lb/>
公可歸雖幸憸壬之亟除毋謂太平之坐致繼自今者<lb/>
<pb n="KR4d0302_WYG_015-4b"/>
必有事焉吏習弛而民力窮國計空而軍政壞若是數<lb/>
者須公一來某自始有聞為喜不任千里懸隔一紙稽<lb/>
遲夫子不動心固已得行其道矣諸生且待我夫豈剸<lb/>
言此猾哉<lb/>
　　賀鄒給事<lb/>
幕府䇿勲宸廷進律赤丸夜語㫚聞㹳狖之鳴白羽徐<lb/>
揮聊正鯨鯢之僇竊以安民孰急去盜為先盖稂莠不<lb/>
除嘉禾曷茂虎狼既盡羣生乃蕃故虞書明姦宄之刑<lb/>
<pb n="KR4d0302_WYG_015-5a"/>
魯誓申冦攘之法非徒嫉惡亦以移風然吏道以簿書<lb/>
期會為常莫知應變儒者以章句文字為學孰能知兵<lb/>
自非經世之全才寧有驚人之偉績某官氣姿卓犖智<lb/>
畧雄明由言語侍從之臣為禮樂詩書之帥熊旂豹尾<lb/>
仁風已扇於列城龍戸馬人美化更孚於絶域然疆理<lb/>
控滄溟之險而風波多姦盜之虞自昔以然不時而動<lb/>
萑蒲呌嘯輒曹伍以成羣水陸跳梁常出没而為害小<lb/>
施英畧悉殄羣凶長劍利而水剸蛟龍暴鱷除而陸全<lb/>
<pb n="KR4d0302_WYG_015-5b"/>
犬豕騰歡謡於萬里下褒璽於九天某素辱眷知尤深<lb/>
贊喜馳慶方脩於訟語鳴謙首賁於珍函開南嶽之雲<lb/>
煙暫敷德意卷中原之氛䘲政藉威名頌詠惟勤敷宣<lb/>
罔既<lb/>
　　賀趙徽州<lb/>
曉朝丹闕嘗隨冠劍之塵春入黄山今照旌旗之影方<lb/>
念拂縑而自贄顧䝉蜚翰以相先有懷恭梓之言寧免<lb/>
負芒之媿某官家承懿學天子長才唯能沉浸於古今<lb/>
<pb n="KR4d0302_WYG_015-6a"/>
是用發揮於事業早膺妙簡亟簉周行鷄舌含香僉共<lb/>
期於得路虎符分竹乃自請於為州惟是新安今為屏<lb/>
輔洞深雲紫昔賢嘗慕於空山人悴烟青近嵗不知其<lb/>
生聚自聽顯除之命咸興來暮之歌今者卜日開牙<graphic n="KR1258" url="https://raw.githubusercontent.com/kanripo/KR-Gaiji/master/images/KR1258.png" mimeType="image/png"/>
辰布政澄光拖練頓清門外之溪喜色映人更好城頭<lb/>
之柳某無從望履徒切搖旌與田野之氓雖竊傾於善<lb/>
狀選郡國之表諒難久於偏州贊頌惟勤形容莫既<lb/>
　　賀正<lb/>
<pb n="KR4d0302_WYG_015-6b"/>
風從艮至已占嵗首之祥璽自燕還更侈天申之瑞鰲<lb/>
抃方騰於廣内鴻休已徧於寰區某官受氣英竒逢辰<lb/>
熈洽道運既參於元化功名宜叶於泰交紫泥封五色<lb/>
之綸夜從天下丹闕映千絲之柳曉入班行某尚阻馳<lb/>
牋首勤飛翰我欲持杯為壽莫陪樺燭之燒空公其増<lb/>
驛以行願副華林之設席心之所向言不能宣<lb/>
　　賀商侍郎<lb/>
光靈赫奕顯授崚嶒虎帳儲須雖領計度江淮之使蛾<lb/>
<pb n="KR4d0302_WYG_015-7a"/>
眉班綴已是通明殿閣之仙使指有華民曹亦重恭惟<lb/>
某官議論上到千古風流自成一家山林廊廟固亦何<lb/>
心鍾鼎旂常不可無我僉志所屬上意匪虛驛騎傳音<lb/>
柳營動色濟時之務必濟時之勝殷浩何得固辭與人<lb/>
同樂則與人同憂謝安正恐未免某趨承已日敬仰清<lb/>
徽觀庶事之當憂豈片言之可既事易於暫而毎難於<lb/>
繼兵貴於恤而亦惡於驕行且追臯䕫之上風夫豈計<lb/>
管蕭之近利然今可以論思獻納不可謂之遠臣繼此<lb/>
<pb n="KR4d0302_WYG_015-7b"/>
或有謀謨建明是必出諸執事<lb/>
　　謝邱樞密<lb/>
受殊異之知寧俟薦揚而後見卻紛拏之請獨能意向<lb/>
之莫搖既無煩挾貴之書復不事陳情之牘是直期於<lb/>
古道之振夫豈徒為世俗之云喜動慈顔誼激壯膽輒<lb/>
紆胷臆少露話言伏念某分無孝基必貴之資徒抱虞<lb/>
飜不媚之骨竊攷自修於平日未嘗輒悖於古人其為<lb/>
學也脫落注牋簡斥枝葉擷百氏以自恣漁六籍以為<lb/>
<pb n="KR4d0302_WYG_015-8a"/>
歸植其志也顧飭宫庭激昻氣節頗欲自立於當世不<lb/>
忍茍同於衆人一生忽忽四十年十事往往八九失盖<lb/>
年齒若孔文舉已能論薦於禰正平今歲紀如歐陽詹<lb/>
乃方求知於鄭相國倘或者有一旦之遇則亦何計十<lb/>
年之遲惟毎觀今時事勢之難已無復前涂徼倖之望<lb/>
弄琴徽而邀月高謝世紛開詩卷以臨風静陶天性唯<lb/>
是戸門責重庭闈望深况内眎儲蓄頗不汚凡而外量<lb/>
氣力亦復健武悵此日之可惜欲乘流而且行奈何涉<lb/>
<pb n="KR4d0302_WYG_015-8b"/>
世多疎受資甚僻方當俗好馳騖之地毎懷天下深長<lb/>
之思閉門造車嘆未盡古今之變故臨岐正轍恐復無<lb/>
先後之規模低回事機拘攣世法進而拱揖堦除之下<lb/>
大要不過寒溫退而雜遝寮寀之間僅能相與酬酢初<lb/>
無小異自拔常人何所見聞忽勤顧盼期望𢎞遠敎誨<lb/>
綢繆問念累及於親輿區處不遺於嵗剡凡所䝉被莫<lb/>
知自來念薦紙之五畨疇不能集獨師門之一履寔足<lb/>
為榮某官孤忠耿於一天雄名重於九鼎有若治亂廢<lb/>
<pb n="KR4d0302_WYG_015-9a"/>
興之變已照燭於胷中故凡康濟平定之規可轉圜於<lb/>
掌上用而未盡舉以為疑十年從綠野之遊一日為蒼<lb/>
生而起惟抱負隆中之才畧故淵源夹谷之事功吉甫<lb/>
憲周資兼文武姬公分陜身任安危敵情最深終不逃<lb/>
裴度之隃度戎心雖詐亦洞知子儀之至誠片言鎮舉<lb/>
國之浮一身為四海之蔽雖山林夢想毎欲往而輒留<lb/>
然鼎鼐勛名終未償而不已念懸冰之鑑已非世之可<lb/>
及况相馬之法於所閱以尤多啍啍誕誕者或取其小<lb/>
<pb n="KR4d0302_WYG_015-9b"/>
才犖犖沈沈者又觀其遠器不以細行廢物不以兼長<lb/>
望人唯是天之降才物亦多類犇逸之足或可致千里<lb/>
曲謹之夫不能守一缾故懷尺寸之技者多挾以為姦<lb/>
而乏尋常之資者又愚而無用貪者好貨刻者戕民迂<lb/>
僻之士不可語圎機智詐之人難與臨大節浩浩烟海<lb/>
悠悠塵埃固應不快心者多焉姑用半開眼而已耳宜<lb/>
得茂異少副高明又况上無公言下無特操難於求舉<lb/>
莫甚此時夫何兼收訖成濫取愛之至故譽之亦至未<lb/>
<pb n="KR4d0302_WYG_015-10a"/>
免過情許之深則責之必深懼不勝任外觀美矣自視<lb/>
欿然文學徒潤其身而政事乃及其人敢不佩先正之<lb/>
訓行誼既脩於家而風化可覃於國更當師古人之言<lb/>
是或可勉焉亦有難能者望神仙家三舘之地正坐骨<lb/>
凡乏韓魏公四面之才曷應時用顧此事誰與料理恐<lb/>
我公終費安排或洗昏而發䝉或推前而輓後然下之<lb/>
事上猶未見於功業而上之觀下特有取於語言寧知<lb/>
衡聽之差悉自舌端之悞侈談無當馬謖得以惑孔明<lb/>
<pb n="KR4d0302_WYG_015-10b"/>
實論未孚尹緯無以動景畧雖鬷蔑以自言而執手然<lb/>
許靖以不言而致身取其虛名夫何殷浩之欺世愛其<lb/>
實學又如張禹之誤君厯攷載傳類難差擇載念宿昔<lb/>
有意依歸未知承學之方驟拜舉貟之賜竊甚慚於素<lb/>
志終有望於嚴師某謹當書子張之紳避曾參之席佩<lb/>
而勿失依以有行陽鱎魴魚夫既取大而遺細神龍蝘<lb/>
蜓豈其舍已以從人要當匿光景於無聞抑又付乗除<lb/>
於有數渴如可忍固當師後飲之人事或投機亦不避<lb/>
<pb n="KR4d0302_WYG_015-11a"/>
得時之駕凡昔人之所已致與今日之所得為雖不敢<lb/>
矯激而取名亦何忍茍容而為説能分半石髓恐可脫<lb/>
前生之鈍根濃熏一瓣香決不墜斯文之衣鉢<lb/>
　　謝雷祭酒<lb/>
半生學道知有門牆往歲之官獲親丈席疇意棲身於<lb/>
郡校忽觀除目於國師深原設職之初端有相維之意<lb/>
盖内學所以表外學而小賢所以事大賢請因賀燕之<lb/>
誠併述登龍之幸某官氣重而無浮色道長而有遠功<lb/>
<pb n="KR4d0302_WYG_015-11b"/>
文雍雍而可觀行凜凜而莫儷温厚及物所至生春從<lb/>
容在廷收譽益富比亦徧更華序僉曰尚鬱壯猷抱禮<lb/>
樂之大全脩經綸之昌業事變周厯規模浸深念非登<lb/>
庸何所宣暢持槖籥之柄斯可鼓春風於一陶位師傅<lb/>
之尊乃能舉明主於三代繫時之望非公而誰中外帥<lb/>
言旦夕企踵某學不加進年益見侵入而勉為慈親急<lb/>
養之謀出則汎觀天下無窮之故公議所在元氣隨之<lb/>
至於薦舉之端是特蠱壞之一未足深論以為害要當<lb/>
<pb n="KR4d0302_WYG_015-12a"/>
强力而不搖平時自保愚衷不謂適有天幸凡朞年四<lb/>
削之集皆諸公一諾之輕比至垂成乃煩料理非所敢<lb/>
請也其亦有意乎吾嘗當舉六孝亷已應貴戚今欲自<lb/>
用一名士以報國家倘明公自今堅此心而勿變則<lb/>
清風所被將何物之不沾<lb/>
　　謝李尚書<lb/>
受存甚備乆自私恩期望有成復形公舉更得黔婁之<lb/>
壻竟合浮圖之尖開其始而圖其終與之一而繼之二<lb/>
<pb n="KR4d0302_WYG_015-12b"/>
䝉被若此稱塞謂何允惟列科見號良法方温公之首<lb/>
議實元祐之盛時至如著述之名亶為文章之選厯時<lb/>
既乆得人益多念昔熙寧廢於王氏炎圖再造遺制復<lb/>
行比年以來初意輒失下舉既濫上視亦輕薦之者非<lb/>
負先進之重名受之者非得後來之挺秀寧令此選復<lb/>
重於時念天下廣大而多儒惟明公採擇而博取如某<lb/>
者容塵無韻根鈍不靈少日讀書自以不至底滯壯年<lb/>
為吏此事訖堕塵埃消磨嵗時廢耗簡札學業荒落既<lb/>
<pb n="KR4d0302_WYG_015-13a"/>
不能旋天地而轕三光文彩彫疎亦無以陶帝皇而繪<lb/>
萬彚足未涉乎詞章之籙目未睹乎制作之庭希屈馬<lb/>
可得數人作者多矣去潘陸不知幾里果何足哉方安<lb/>
寂寞之濵忽辱光華之舉邸牘至郡僚友讙言時方恍<lb/>
然莫知所自既閲日景乃拜文移使公舉皆不求而得<lb/>
之則天下何有不可為者某官隱若廟廊之望全然山<lb/>
澤之癯焚香繙經萬物未嘗入慮引紙行墨一字不以<lb/>
屬人窮通此心老壯一日當世有若伯仲列海内號為<lb/>
<pb n="KR4d0302_WYG_015-13b"/>
文章家鳯一鳴而世尚文雲五色而天呈瑞一時翰苑<lb/>
悉歛光鋩千古𤣥機透開關鑰等閑寶唾之落盡堪石<lb/>
室之儲薄楚詞而不騷凌子虛而徑度唯聚學為海澄<lb/>
瀾倒影而莫測津涯故吐詞成林㜶紅曳白而不見琱<lb/>
斵欲分膏液而漬枯槁故引離膚而灌精深一言流光<lb/>
千金訂價雖龍門俯收於塪井恐溝木莫任於楹丹然<lb/>
已入山公之品題當不比宋人之虛劵已作投醪之醉<lb/>
敢云畫餅之饑某謹當蛻骨丹砂掬溜蘭室糠粃末技<lb/>
<pb n="KR4d0302_WYG_015-14a"/>
陶育大醇敬修可為居易俟命功名外物當悉付於儻<lb/>
來道德初心端自期於不負永堅拙守上荅深知<lb/>
　　其二<lb/>
縣置一令墨綬何卑官有六卿紫垣罙峻邈矣賢愚之<lb/>
異懸哉貴賤之分顧謂不如欲舉以代人言未稱已慚<lb/>
可知允惟此法之原莫盛有唐之世憲文具在條目尚<lb/>
疎不限厥官咸遵此典間從下位輒舉近臣有以制史<lb/>
而及中丞亦以郎官而引補闕寧如今日悉定前章必<lb/>
<pb n="KR4d0302_WYG_015-14b"/>
侍從之崇班薦㣲臣之賤秩是為盛舉宜屬真才如某<lb/>
者骨坐非金丹徒在鼎朱顔冉冉漸移簿書如醉之塵<lb/>
清夢蘧蘧寧到風日不侵之地徒以倚門之切不辭歛<lb/>
板之羞燕雀力㣲風輒生於霄漢龍蛇蟄穩雷尚閟於<lb/>
天門吹噓既後於春工凌厲或堪於嵗晚憧憧孰問寂<lb/>
寂自喑不謂某官至仁根心盛德無我匹夫失所若已<lb/>
實推一士未伸惟進恐後嘗試數南州之士疇非登元<lb/>
禮之門至如代已之章曾未多見凡昔被公之選今皆<lb/>
<pb n="KR4d0302_WYG_015-15a"/>
有聞萬邦黎獻豈無人哉四朝老臣誰如公者片言所<lb/>
及舉世曰然伯益遜於朱虎又遜於熊羆夫子不如老<lb/>
農又不如顔子孰識聖賢之見不同世俗之觀某謹當<lb/>
惟無曠瘝是謂獻納在畎畆則不忘於憂國居廊廟則<lb/>
必志於澤民不然自樂於山林亦思有補於世敎愚所<lb/>
期者但知不負於斯心公其念之或使終居於此座<lb/>
　　謝除宗簿<lb/>
授經周禮幼聞掌辨之官拜命公朝今玷勾稽之選既<lb/>
<pb n="KR4d0302_WYG_015-15b"/>
虛二次而必求其上且後一辰而始及其他視同列以<lb/>
加優見元工之特異所慚凡陋或汚清華伏念某唯賦<lb/>
一寒遂令多戇任安迃樸既懶事於犇趨吳漢重遲復<lb/>
恥為於諂笑毎當退食惟歸奉親飽羣書汗漫之觀玩<lb/>
千古興衰之故頗激昂於意氣亦睥睨於功名奈何涉<lb/>
世之道疎即人之意少辨不知於非白説但守於太𤣥<lb/>
雖舉世多知禰正平百人何補儻有遇或如鄭相國一<lb/>
日有餘龍動春雷鵬搏秋漢物固有待人寧不如天開<lb/>
<pb n="KR4d0302_WYG_015-16a"/>
千嵗之逢公應中興之運畧𤣥黄之形色自得殊真觀<lb/>
陽鮒之浮沉已知決擇頃不縁於介紹今寧俟於游談<lb/>
然他人孰假於片辭而我公獨察其孤立重恩壓頂慈<lb/>
顔生春某官道大而有容智明而不惑雖格天格帝已<lb/>
致十年康定之功而與賢與能益𢡟三閣招延之意自<lb/>
解不調之瑟浸開已迓之衡鴈避燕霜無復雲間之信<lb/>
犬眠吳月但生足下之氂景星明而國運昌腐粟紅而<lb/>
民氣樂内外一通於臂指洪纎悉就於條綱方當是時<lb/>
<pb n="KR4d0302_WYG_015-16b"/>
宜無所事而乃緇衣深好芝檢頻頒取之布韋復取綺<lb/>
紈之族求之位著又求巖穴之棲人自靈蛇山無遺璞<lb/>
藹藹樂生於文國雍雍悉造於虞廷而又鑒裁不偏位<lb/>
置無爽大者既叅於帷幄小焉亦效於馳驅淹洽而有<lb/>
文付之論撰方正而識體任以抨彈或膺牧守之權或<lb/>
授澄清之寄孰堪一隊孰堪都䕶將帥之才莫欺某能<lb/>
投距某能超關士卒之長亦見良由先正嘗有格言謂<lb/>
天之生才如竹之有笋顧笋方奮甲人雖復石而使磐<lb/>
<pb n="KR4d0302_WYG_015-17a"/>
然質已涵虛終必干霄而直上此語雖聞於衆口我公<lb/>
獨得於心傳彼三吳冠帶之鄉暨百粤卉皮之地僻如<lb/>
淮甸遐若坤維凡在幅員咸歸任使才如可錄寧問怨<lb/>
尤人若無竒難挾親故毁譽莫行於左右低昂不失於<lb/>
錙銖盖自更大化之初已有用正人之奏既曰散羣而<lb/>
壞植又云並受以兼容心同天地之公量納江河之大<lb/>
攷輔政厯年之業皆告君當日之辭是以下無怨嗟咸<lb/>
知奮厲得人之盛近代所希上幾慶厯之時近踵淳熈<lb/>
<pb n="KR4d0302_WYG_015-17b"/>
之世唯兹簿領頗預纂提玉冊瑤編書一朝之大事金<lb/>
匱石室作千載之竒觀某敢不俯述舊聞上酬隆遇然<lb/>
此時鴻筆豈容㳺夏之一辭惟他日青編當賛臯䕫之<lb/>
事業獨念某偏親九袠百懼一心或於畿甸之區稍便<lb/>
斗升之養以國士待以國士報敢謬為戰國之言亦夫<lb/>
子步亦夫子趨真弗畔孔門之道<lb/>
　　謝除編修<lb/>
宥府萃編四員二省化工特異三月再遷自冗至清以<lb/>
<pb n="KR4d0302_WYG_015-18a"/>
榮為懼竊惟是職實始本朝由慶厯而命名迨元祐而<lb/>
立額專記繫時之政仍修𨽻局之條汎眎從來多處名<lb/>
勝如某者道不足以獲乎上行不足以信於人惟知不<lb/>
負於初心或可仰承於異眷竊以觀人之法振古所難<lb/>
夫子或失於宰予姬公不盡於管叔然而或以一言決<lb/>
其終身暫接顧和即許州中之令僕初逢裴楷輒稱天<lb/>
下之銓衡或指此座之當居或斷吾生之尚見或一語<lb/>
而知功名之盖世或微視而期文章之瑞時是皆得於<lb/>
<pb n="KR4d0302_WYG_015-18b"/>
論議之間亦或覘於辭色之頃嘗竊嘆於是事不復見<lb/>
於今人疇知我公獨全此道伏念某才莫當於八面氣<lb/>
莫盖於萬夫風采無以聳聞議論不能通達雖鄧禹有<lb/>
功名之志而謝安乏經理之才䇿蹇三十年徒行犖觕<lb/>
騎鵠八萬里孰指青㝠漫仕斗升奉親朝夕少已抱蓬<lb/>
蒿之念行當尋水石之盟㫚我公之顯庸仰炎圖之再<lb/>
造層陰解駮麗日巍煌宻山之玉䇿昆吾之金刀咸歸<lb/>
奬拔方壺之神芝汾陰之寶鼎盡入選掄可自棄捐果<lb/>
<pb n="KR4d0302_WYG_015-19a"/>
䝉收采銅章再考俄㸃内班玉牒九旬又洿超授泰階<lb/>
兩兩真仰近於相星公府潭潭如夢遊於仙館念所不<lb/>
到恍若奚從某官清和兼往哲之風沉懿有公輔之體<lb/>
先漢人物傳家不數於韋平中興名門我公獨繼於范<lb/>
呂姦臣既殛朝綱一新痛塞倖塗尊用皇極發號施令<lb/>
孚於有衆之心登正黜邪一本至公之道季珪用而貪<lb/>
墨革房琯相而風俗清上焉以道而事一人下則以身<lb/>
而儀百辟兵與民而均惠遐若邇以同恩根本内深精<lb/>
<pb n="KR4d0302_WYG_015-19b"/>
神外憺頃特有聞耳今幸親見之競畏恤災講求蠲賦<lb/>
若民生之休戚幽隱具知凡吏牘之姦欺纎悉莫遁既<lb/>
幾微之已熟况襟靈之素高豈惟破竹之不留所謂迎<lb/>
刃而輒解萬世治安之䇿固已建明三邊扞禦之謀尤<lb/>
為周宻粟滿野而塞自實兵𨽻籍而家在邊久焉當築<lb/>
而末成今皆屹立而相望而又戎器精利軍容肅齊以<lb/>
此固疆殆將摧敵指撝諸將蕩定中原天或從之事不<lb/>
難者念辱秉記司之筆當盡書經武之篇然而職叨列<lb/>
<pb n="KR4d0302_WYG_015-20a"/>
於樞機論竊聞於廊廟漏省中之語漢法不容代旁對<lb/>
之言嗇夫可監自非信之至篤安能用之不疑然牛倍<lb/>
其芻或反疲於羸牸而魚設之網亦何取於離鴻某敢<lb/>
不嘿守如瓶思不出位問焉而後對寧勦説以犯嫌退<lb/>
則曰無聞敢騰口以為利至若茍有聞見亦當亟以啓<lb/>
陳如懷隱情是孤隆委雖然終恐不勝於任使必將自<lb/>
速於愆尤比顛躓之已聞豈生成之始意因控大鈞之<lb/>
謝敢伸小已之私比列朝行適多偏侍惟某有母其年<lb/>
<pb n="KR4d0302_WYG_015-20b"/>
獨高生於戊申八十有八求之族黨百無二三家本冰<lb/>
鄉日懷雲塢營釡之日已短侍履之日尚多遂其終養<lb/>
之心假以便安之粟某欲報之德莫宣諸辭嘗因世道<lb/>
之遷具述人情之變善柔可喜徒能附勢於平居剛峭<lb/>
難親或可同心於緩急願保松筠之操仰酬雨露之恩<lb/>
　　謝執政<lb/>
朞年濡轡未睹殊功一日敷緡亟還舊列久矣仞牆之<lb/>
去重兹化治之歸有心為銘無辭可寫伏念某妄嘗有<lb/>
<pb n="KR4d0302_WYG_015-21a"/>
志懵不自量所信惟書初謂古可追而今可變既投非<lb/>
玉遂欲水之北而山之南忽光華千載之逢乃特達一<lb/>
朝之遇援不由於尺寸拔輒自於尋常恍若仙遊嘗來<lb/>
天上俄焉夢斷又墮人間况自引蓬萊之風寧復近長<lb/>
安之日拊黄粱之枕已覺皆非還赤水之珠乃驚故在<lb/>
孰為此者豈無自哉某官久握政衡深原治體謂百年<lb/>
南北未明離合之機雖一日天人已底和同之應思汔<lb/>
中興之業聿圖可用之才况久矣舊疆尚使復還於圖<lb/>
<pb n="KR4d0302_WYG_015-21b"/>
籍則已收下士豈容輒外於陶鈞惟吾心素定於權衡<lb/>
故人品豈差於冠履念昔年將母恨已隔於三生顧今<lb/>
日酬恩願豈忘於九隕斯文未墜此心奚窮某敢不登<lb/>
白事之堂思招才之館驚嵗華之晚矣念志業之茫然<lb/>
皎日行空遇不儕於餘子白水可誓報敢同於衆人<lb/>
　　謝丞相<lb/>
粤自往冬甫還使節曾未滿嵗疊拜除書矧如紙尾之<lb/>
衘端若冰條之結孰司元化稽首我公伏念某生於沍<lb/>
<pb n="KR4d0302_WYG_015-22a"/>
寒之鄉稟此嚴凝之氣少從諸老雖欲自期於古人壯<lb/>
困長途無復有志於當世望絶觚棱之雙闕夢遊烟浪<lb/>
之五湖盖經百戰以無功馬亦憊矣若欲一鼓而作氣<lb/>
人皆難之乃大明㫚揭於中天而沛澤滂流於下地半<lb/>
世土牛之鈍一朝鵰木之飛友朋相慰而誦言道路旁<lb/>
觀而嘆息某官自臯䕫而後與伊呂者侔環觀嘉定之<lb/>
規模宛若建隆之氣象盖中興九十載塊土未還今山<lb/>
東二百州版圖日至一鏃靡煩於力戰銖錢不費於大<lb/>
<pb n="KR4d0302_WYG_015-22b"/>
農獲元豐受命之符鴻休掩古典辛巳明禋之禮祥光<lb/>
燭天牧人屢獻於豐穰太史頻書於大有顧千年勛業<lb/>
已如赤舄之明而一念忠勤更切緇衣之好有如孤卉<lb/>
尤軫至懷謂其自入恩陶行將十載憫其尚墮塵土孰<lb/>
借尺梯雖幸其齒髪之未衰終憐其日月之易逝必也<lb/>
養其平生不屈之氣庶可責其他時有為之功是以不<lb/>
限尋常用昭隆特聞者為之興起受之寧不激昂其敢<lb/>
不長懷未報之恩益厲可為之節彼皆越石也率無厭<lb/>
<pb n="KR4d0302_WYG_015-23a"/>
而負齊相之知當如公晢乎不以仕而畔夫子之道<lb/>
　　壬申冬至<lb/>
隋朝有制肇三呼舞蹈之儀唐室盛時侈萬國梯航之<lb/>
貢矧璧奠肅璿穹之嵗而金穰開寶典之年天挺人英<lb/>
慶同國祚某官禀正元之氣旪平治之期静以合陰陽<lb/>
之和動以應風雲之會金蓮視草玉案横麻碧落天髙<lb/>
望五色非烟之彩乾元殿下領千官仙仗之班某自墮<lb/>
凡塵心依愛日鹽調羔鼎已占梅信之先春冰漲蹙凌<lb/>
<pb n="KR4d0302_WYG_015-23b"/>
更挹湖光而為壽<lb/>
　　癸酉正旦<lb/>
帝車回寅天籟動震記楚俗懸葦之旦續詩人獻壽之<lb/>
篇某官翠閬班仙紫微天近龍樓風迥樂聞九奏之音<lb/>
雉尾雲開燈映百華之彩芝泥香潤椒頌光浮某偃蹇<lb/>
松寒稽留梅信借一氣薫陶之力散五湖浩蕩之春麟<lb/>
鳯來游玉案遙瞻於瑞牒狻猊不動金爐長惹於祥烟<lb/>
　　交代朱寺正<lb/>
<pb n="KR4d0302_WYG_015-24a"/>
雲横墨嶺陰分同社之榆日射金門轡接朝天之騎乃<lb/>
一官之授受又此日之後先天其從之人所欲者某官<lb/>
髙明而忠厚敏給而惠和四海名門既搴華於地望六<lb/>
經正統更孠譜於家承爰求人物之間遂列班行之上<lb/>
頻年趨陛夙殫父敎之忠一日分符復在先游之地悵<lb/>
英風之已邈乃遺直之未忘有此象賢付之便郡方諏<lb/>
辰而布政亟改命以乗車梅破溪橋好載馳於澤國柳<lb/>
濃禁籞看促覲於天墀某飛粃在前匿瑕有待此時執<lb/>
<pb n="KR4d0302_WYG_015-24b"/>
贄姑寄意於筆端即日過都尚論心於關外其為詹詠<lb/>
莫盡形容<lb/>
　　回交代<lb/>
心如指斗盖幾年在君子之旁袖有更書乃今日繼賢<lb/>
者之後墮在明月之素瀏如清風之和仰惟古人金石<lb/>
之交寔為異代雲仍之好宣之尺牘悉其寸心恭為某<lb/>
官以五百年名世之才值千一載難逢之會章明竑偉<lb/>
以養其器峻潔亷厲以方其身小試鋒鋩賸有聲價今<lb/>
<pb n="KR4d0302_WYG_015-25a"/>
當謝去肯復留鱣集之堂行且召歸即穩上巢鸞之閣<lb/>
某資薄而難任根鈍而不神忝竊一官徘徊十稔懔後<lb/>
圖之莫計賴前事之可師秋水芙蓉行且望精神之峻<lb/>
嵗寒松栢當益觀風誼之髙<lb/>
　　囘請舉士人<lb/>
朝廷重進士之科郡國舉興賢之典盖將備邦家他日<lb/>
之用夫豈為里閈一日之榮况夫學成而行益尊實充<lb/>
而名必著此固自然之理初非適至之逢伏惟新貢省<lb/>
<pb n="KR4d0302_WYG_015-25b"/>
元厲志起家壯懷許國頃嘗少却今當怒飛行見發紓<lb/>
深藏條具大對陋孫𢎞之曲學同董氏之奏篇凡異時<lb/>
得君而行之皆今日悉意以陳者斯望不淺吾黨與觀<lb/>
某猥辱曳裾更廑㸃翰征騎衝梅香而去勿遲帝所觀<lb/>
光之行青衫趂草色而歸當致郊外稱迎之喜<lb/>
　　囘龔撫幹<lb/>
𤣥㝠謝去青煒徐驅凍解東風未覺馬蹄之滑梅開北<lb/>
岸更添詩思之清方此春時宜於征斾正欲一介問行<lb/>
<pb n="KR4d0302_WYG_015-26a"/>
李已驚五色墮珍函藉甚先施凛然不敏恭惟某官如<lb/>
九苞鳯出而宇宙文明如一角麟生而史冊書瑞石渠<lb/>
流水清泚蓬山雲氣霏微是皆神仙之巢以俟名勝之<lb/>
士當年争看研得廣寒宫殿最髙之枝今日共期著在<lb/>
紅塵風日不到之地某器薄難用根鈍不靈方自深倚<lb/>
席之慚敢例發無氊之嘆丹陽門外當為三肅之迎舞<lb/>
雩亭前尚快十年之讀<lb/>
　　囘冬至<lb/>
<pb n="KR4d0302_WYG_015-26b"/>
曉瞻天闕雲有祥光晝候曦庭彩舒羨晷厯七日而始<lb/>
至萃百嘉而對時某官德稟陽和道隨剛長惟其神而<lb/>
莫測吏畏層冰凡所欲以皆從民懷愛日人望攸屬帝<lb/>
祉匪他某學愧時新心驚節換幸一官之所好悵百里<lb/>
之相望修履至之儀已慚落後拜璜招之賀所願居先<lb/>
　　囘程知縣<lb/>
製錦亡功未能滿秩司綸有命忽拜誤恩忝冒惟深吹<lb/>
嘘不淺屬方叢於百冗曽未奉於尺書顧垕宗盟特先<lb/>
<pb n="KR4d0302_WYG_015-27a"/>
華翰髙誼凛松筠之節英文絢桃李之容至若儷詞益<lb/>
慚過禮中牟課績已騰尤異之聲密縣徴賢行有同朝<lb/>
之喜<lb/>
　　囘魏少監<lb/>
退朝花底嘗同輦路之塵問訊梅邉行看仙舟之舉愧<lb/>
濯纓之在後辱摛藻以相先敬觀陳義之髙伏想論交<lb/>
之垕某官鄞江秀氣相國名家遡其淵源已漱詩書之<lb/>
潤見諸盤錯復髙政事之科中外踐敭勛庸赫奕念不<lb/>
<pb n="KR4d0302_WYG_015-27b"/>
見者滋久盍遄歸而勿遲魏闕天高已新承於雨露吳<lb/>
江地近更孠聽於風雷某甫畢三年所期一障㫚拜九<lb/>
霄之命俾司八郡之儲優倡劣隨諒難追於逸駕告新<lb/>
必舊庶不辱於前芳<lb/>
　　囘岳運使<lb/>
千官拱闕嘗託好於連廧列遺建臺復分輝於鄰部方<lb/>
襞牋而自幸俄蜚翰以相先風誼亶然菁華賁甚某官<lb/>
奥篇如響迅筆不休年少而達時宜未多才子機明而<lb/>
<pb n="KR4d0302_WYG_015-28a"/>
中事會不數新豐自登文石之班丕簡嚴宸之眷踐敡<lb/>
滋久聲實浸宏亟正星闈俄叅樞極念方漕闗中之粟<lb/>
遂輒為江上之行荒碑慨想於前朝老卒尚談於先烈<lb/>
趂緑徧千門之柳正好朝天看紅飛一騎之塵即催召<lb/>
驛某僅存餘息寧復他圖甚矣此行茫然後效書來吏<lb/>
部如聞鸞鳯之音雲莫江東姑徹鱗鴻之訊<lb/>
　　囘陳制帥<lb/>
制垣授任郎宿騰輝玉帳參籌萬里已經於長筭紫庭<lb/>
<pb n="KR4d0302_WYG_015-28b"/>
弄印連營就畀於中權形勢增雄威名大振竊以自昔<lb/>
荆襄之地實當南北之衝力戰而争則魏吳為角立之<lb/>
勢相持以固則羊陸有堅守之規合此兩路之權為今<lb/>
一靣之寄其任甚重有幾可乗必得兼人之材用張復<lb/>
古之烈某官英猷盖世勁氣干霄筆陣堂堂長燄未多<lb/>
於李杜詞壇廪廪短牆何有於曹劉幾年懷經濟之心<lb/>
一日赴功名之會含香覆錦小銓疏渥以通班帕首腰<lb/>
刀大將趨庭而稟命兵民輯睦號令精明迄成方召之<lb/>
<pb n="KR4d0302_WYG_015-29a"/>
勲入接臯䕫之武某俶聞異數深激懦衷愧慶櫝之方<lb/>
修荷珍函之已逮宿好為垕日望有聞安用昔人草尺<lb/>
書而招贊普當從執事磨翠墨以勒燕然<lb/>
　　囘趙鎮江<lb/>
制閫疇功名藩宅牧控吳引楚一江實䕶於風寒就日<lb/>
望雲千里密環於畿甸地嚴屏翰任寄腹心某官雅度<lb/>
恢宏雄材卓犖銀潢疏潤偉儀表於諸劉玉海觀瀾標<lb/>
文章於仙李屢騰治最早簡宸知幾年懷經濟之心一<lb/>
<pb n="KR4d0302_WYG_015-29b"/>
日赴功名之會舞雞半夜擊楫中流開督府以總師奉<lb/>
皇威而敵愾西陲制勝方圖淝水之勲北府選賢更倚<lb/>
長江之重城高鐵甕日望淮陰計日幾何細數淮南之<lb/>
木收功在末須犂老上之庭云云<lb/>
　　囘癸未前三名<lb/>
比承迃顧始遂披瞻更塵藻繢之篇曲示綢繆之意劃<lb/>
若虹霓之下飲爛然珠貝之横陳誦詠以還佩服何已<lb/>
某官才全而氣垕學博而行醇平時自期古人惟涵養<lb/>
<pb n="KR4d0302_WYG_015-30a"/>
之有素一日流聞天下宜聲名之不凡豈知世俗稽古<lb/>
之榮但喜吾道逢辰之幸某偶不遺寶兹獲觀光公孫<lb/>
子務正以言已深慰於吾黨陸宣公不負所學更遠紹<lb/>
於前賢<lb/>
　　囘丙戌前三名<lb/>
讀蘇公之論觀仁祖之朝四十二年凡十三牓登一二<lb/>
三之鼎甲得三十九之偉人不至三台僅止五士盖選<lb/>
㧞悉孚於人望故登用不專於科名由是而言得人乃<lb/>
<pb n="KR4d0302_WYG_015-30b"/>
重以今凖昔胡獨不然某官學老而才雄氣和而色正<lb/>
惟十年𤣥豹養霧雨於重山故一日驊騮追天風於萬<lb/>
里充其可至端未易量猥辱臨門更煩染翰凜若寒松<lb/>
之誼爛然春藻之華某嘗試已昏何堪再割獨幸冀北<lb/>
萬羣之地猶識洼濵八尺之竒然昔日杏園常自慙其<lb/>
末至顧他時雲路更快覩於先登<lb/>
　　代求陞陟<lb/>
服役甫爾未效毫分陳情卒然不知倫等念前賢以終<lb/>
<pb n="KR4d0302_WYG_015-31a"/>
朝而㧞士故通國以古道而望公推聖門長育之心破<lb/>
世俗故新之論遂陵彛分輒露愚衷伏念某學愧師承<lb/>
訓遺先緒厲亷勤之操而恥為表襮之行懷事功之念<lb/>
而不萌競進之心平平自甘赫赫何有終更劇縣服貳<lb/>
偏州適當文制之新復取參承之舊豈特受約束於下<lb/>
吏固將觀道德於暇時盖代聲名依歸不記嵗月大府<lb/>
條教犇走方及朝昏寧知旬浹之間實滿生平之素某<lb/>
官典刑諸老事業六經向來拱挹指撝所謂風行而雷<lb/>
<pb n="KR4d0302_WYG_015-31b"/>
厲今則起居飲食何妨日晏以春温方當宣暢皇靈灑<lb/>
平宿憤漆降王之首冰鐵障之山汛掃宮庭脩復陵廟<lb/>
百官迎於長樂之驛一人待於望春之樓解帶逍遙鳴<lb/>
玉暇豫永贊無為之化丕昭不世之功倘於此時不入<lb/>
鈞造則將他日浸隔化樞賜嵗員褒表之章應銓部關<lb/>
陞之法顧豈乏揚州之三表然不博淮東之一言雖窶<lb/>
人無以得金而孺子或堪進履待太平於桑榆未移之<lb/>
頃豈他人能望恩光於台星同色之時自今日始<lb/>
<pb n="KR4d0302_WYG_015-32a"/>
　　代與馬帥<lb/>
李將軍之威名亦既聞矣郭令公之風采行且見之僣<lb/>
陳吞鯉之書少伸執雉之摯恭惟某官家傳忠誼之學<lb/>
袖有韜鈐之篇百萬騎精兵運之掌上數千里邉地在<lb/>
吾目中粤惟金陵寔號天塹復河湟而定闕方將圖進<lb/>
取之謀由唐鄧以趨京詎止作安全之計得人足任斯<lb/>
事非公將付之誰雖嫚大漢乃舊匈奴固已赦而不汝<lb/>
問然聞中國得新名將自不戰而屈人兵中興之功指<lb/>
<pb n="KR4d0302_WYG_015-32b"/>
日以俟鼓昆陽一戰之氣誰無怒髪之心策曲逆六出<lb/>
之竒獨有運籌之畧當再見麒麟之象豈復聞衞霍之<lb/>
名某竹節生孤桐心半瘁少年彈劍固嘗睥睨於功名<lb/>
壯嵗佩韋終以銷磨於日月一官庠序兩換年華行趨<lb/>
絳幃之間伏謁玉帳之下允惟虎首燕頷封侯之相要<lb/>
是竒才此豈麞頭䑕目求官之人能成大事毎深嘆於<lb/>
流俗乃甘心於腐儒唯求操筆弄翰之工烏睹出將入<lb/>
相之事當五馬渡江之地謬典文盟於三鱣講席之餘<lb/>
<pb n="KR4d0302_WYG_015-33a"/>
願觀武備<lb/>
　　代上倉使<lb/>
蟻甕浮沉何能為役龍門突兀乃欲求知占義命之屈<lb/>
伸係聖賢之好惡竊以上之人未嘗不思得士下之人<lb/>
未嘗不蘄致身由多奪於動搖之私卒莫遂其交求之<lb/>
願還立法之初意掃末俗之頽風時可言而人不言夫<lb/>
是謂之自棄上欲擇而下亦擇貴於得其所歸某知有<lb/>
聖賢之門頗懷宇宙之志冉冉嵗月悠悠塵埃丹砂遠<lb/>
<pb n="KR4d0302_WYG_015-33b"/>
而俗骨難仙春草短而饑腸未飽甫脱身於棲棘復屈<lb/>
意於酤錢斟酌斗升無復難涯之量沈酣糟粕安知至<lb/>
味之醇望清流何啻雲霄對故書幾無顔面非巨臂特<lb/>
掀於泥淖則此生終墮於塵埃一紙春風雖已破梅花<lb/>
之白九華仙洞尚冀逢桃實之紅諒有意於度迷津之<lb/>
人決不惜於畀長生之籙况他人合浦之珠已去而我<lb/>
公荆山之玉尚存終於與人而已焉必其當我而可矣<lb/>
某官學有定力語無游言容貌不形發和氣於脱畧邊<lb/>
<pb n="KR4d0302_WYG_015-34a"/>
幅之地精神滿腹斷大事於從容指麾之間嶤然忠誼<lb/>
之門隱若廟堂之老不負聰明之寄能持刺舉之權凡<lb/>
被薦敭盡由特達從當所得却當所拒請者不報與者<lb/>
不求遂令宰予朽木之資亦動顔回鑄金之念惟大化<lb/>
之無我寧寸荄之不春决意依歸自忘晉粤片言㧞士<lb/>
公既無愧於古人一節事君某豈有他於異日<lb/>
　　代賀蘇提刑<lb/>
出節内府衣繡外臺不犯于有司已仰好生之帝舜以<lb/>
<pb n="KR4d0302_WYG_015-34b"/>
長我王國更資式敬之蘇公付以畫一之條仁哉九重<lb/>
之意竊以為郡者九部江之東封壤袤延民風錯迕若<lb/>
建鄴當塗之鎮其民務本而少爭如新安桐汭之區其<lb/>
俗尚鬬而好訟自餘五郡畧同二邦夫豪右之吞細民<lb/>
與官吏之困百姓兹其常也此乃不然富民則持州脇<lb/>
縣而誣訴其長官貧人則負貨侵疆而干陵其大室固<lb/>
有不盡然者是則抑何多焉厥今一道之平有所托矣<lb/>
如前數者之患寧足慮哉恭惟某官寛博而惠和亷茂<lb/>
<pb n="KR4d0302_WYG_015-35a"/>
而峻整醇醲陶育申申故家之風寛大布宣循循儒者<lb/>
之治列宿分躔於天上福星屢照於人間謂物情覆穽<lb/>
浩乎無窮而吾心止水淵然何累天討五用人無一寃<lb/>
論朝臣列等之功豈須代日當刑侍擇人之奏必合上<lb/>
心某學淺無津面慙當講代去雖無於幾日不治已積<lb/>
於三年自讀除書日望光華之赫赫亟修函牘少伸宿<lb/>
昔之巻卷<lb/>
　　代囘林大卿<lb/>
<pb n="KR4d0302_WYG_015-35b"/>
峙糧論最部竹疏榮細柳千營已飽宿春於淮甸驚濤<lb/>
萬里更煩密䕶於江干聞望素孚封圻増重恭惟某官<lb/>
老成宿德康濟全才亷靖持躬合君子温温之度慷慨<lb/>
遇事有古人蹇蹇之風惟朝廷深知其長才故麾節幾<lb/>
徧於寰宇念邊功之方起仰餉事之獨高雖正藉竒兵<lb/>
要當百萬騎之精甲然更資妙畧亟從十二車之後塵<lb/>
有詔自天寧俟已日某違離未遠誦詠惟深姑以徹聲<lb/>
愧書詞之不腆但知借潤望德宇之非遙<lb/>
<pb n="KR4d0302_WYG_015-36a"/>
　　代上淮西總領<lb/>
注倚𢎞深寵靈超卓宣王欲中興周室將還文武境土<lb/>
之初劉晏以戸部侍郎兼領江淮鹽鐵之重儒術行而<lb/>
天下富正人用而朝廷尊竊惟治功方起之時必有魁<lb/>
壘非常之士即平日施行之事卜他時運動之機不有<lb/>
若人何能為國某官笑談樂易體局方嚴六經之間有<lb/>
格言自信者篤三代之後無直道獨行不疑屹若王人<lb/>
之尊全然御史之日時方多事公不得辭顧出簮彤管<lb/>
<pb n="KR4d0302_WYG_015-36b"/>
入侍翠帷雅稱甘泉之法從然北限兎山東臨榆海實<lb/>
本中國之故疆胡為將軍之去禁庭正欲令公之示回<lb/>
紇爰疏内渥俾宣外庸雖少遲趣行有詔之徴姑以示<lb/>
如在本朝之意百辟聳明時之公論三軍喜天子之加<lb/>
恩簮槖論恩上固欲以自近錢穀出入疇能寛此顧憂<lb/>
萬竈烟濃粒粒宿舂於雲子千艘漕至翩翩結陣於風<lb/>
帆問桓彛吾可無憂知吳起士不忍畔當如蕭相國給<lb/>
饟終定於關中肯若王茂洪為計卒負於江左某徧行<lb/>
<pb n="KR4d0302_WYG_015-37a"/>
宇宙獨見華嵩知地足依決意來此一枝烏鵲消清樾<lb/>
之幾何萬里白鷗喜恩波之愈闊薾然奔走之困忽此<lb/>
光華之逢雖不得挽五石而效前驅或可以畫半籌而<lb/>
裨末議陳篇奏記而希薦牘何敢謬為空言扈蹕參乗<lb/>
而還上都會當紀此盛事<lb/>
　　代上李提刑<lb/>
學未習而傳正犯曽參之戒道得統而正幸知夫子之<lb/>
歸遠依數仞之牆藉有一尺之牘恭惟某官南州人物<lb/>
<pb n="KR4d0302_WYG_015-37b"/>
之冠先朝名誼之家詩書禮樂獨抱大全法令憲章特<lb/>
為餘事粤自依蟾而得藥便當問斗以乗槎自作徐飛<lb/>
不為猛進常賜錦被明光殿中㫚著繡衣番陽江上一<lb/>
散九郡春風之賜又看中天促詔之來何日發汝墳會<lb/>
起華林之待半夜見宣室不知帝席之前<lb/>
　　代上宣撫<lb/>
彤墀授節紫塞開牙内專執法之臺外制元戎之閫名<lb/>
動江淮之草木膽寒沙漠之君臣向非一得社稷之臣<lb/>
<pb n="KR4d0302_WYG_015-38a"/>
夫誰兼任軍國之事某官忠精惟一術畧無雙筆陣獨<lb/>
掃千人軍特其餘事胸中自有百萬甲久矣全模當餘<lb/>
分閠位垂盡之時正忠臣誼士思奮之日念昭王南征<lb/>
不復之事孰不痛心讀晉人諸陵重修之言猶有生氣<lb/>
有若坐忘嬴秦并吞之憤何異甘為恵懐無親之人是<lb/>
事要必屬公而公亦以自任昔也驅車出境此敵盡在<lb/>
目中今焉緩帶輕裘竒兵不出堂上士無定勇有善將<lb/>
則十萬貔貅地不在雄使長淮亦百二形勢顧中興實<lb/>
<pb n="KR4d0302_WYG_015-38b"/>
關乎氣數而此心將格乎神明得人若兹何事不立下<lb/>
杜陵滿眼之淚此志已鬱百年整祁山六出之師至公<lb/>
乃能一舉某濫膺世禄粗守官箴未即巖瞻徒厪斗仰<lb/>
三沐三熏而奏記少伸初贄之共百戰百勝以勞還行<lb/>
睹中天之業<lb/>
　　代賀錢丞相<lb/>
中興而來命相不知其幾名臣之選閲史寔難其人亶<lb/>
思如公亡愧於古昔在乙卯之歲始有姦夫之萌昧冒<lb/>
<pb n="KR4d0302_WYG_015-39a"/>
匪材隕粤敗任萬事方虞於隄潰片言復動於兵端百<lb/>
年扶持一朝破壞外滋敵侮内失人心邉州之痛毒方<lb/>
深沔水之癰疽繼作人起衝冠之憤勢如累卵之危搢<lb/>
紳畏縮而不言草茅激烈而無補惟國家涵濡之久何<lb/>
忠義摧落之㣲坐閲十年曽無異議頗憶往歲嘗諭以<lb/>
書謂來契丹之兵皆以延廣之故彼聞甚怒某視若無<lb/>
忽起公來殆由天意某自幕府之既罷會考秩之亦登<lb/>
解綬秣陵假涂京口適張公之䕶將借幅紙以為容拜<lb/>
<pb n="KR4d0302_WYG_015-39b"/>
光儀於再見之間聽論議於數言之下汎及兵中之梗<lb/>
槩仍叩淮壖之𤨏詳諄諄憂國之詞懇懇濟時之意思<lb/>
所見之人無如公者退即以所聞誦之諸公已而某參<lb/>
選亟歸閱日未久果聞偉事寔出明公不煩神矛已授<lb/>
俘首强敵膽落始知朝廷之有人薄海風馳但見閻閭<lb/>
之起舞允念此舉足垂方來某官氣勁而色和仁温而<lb/>
義厲有文章而又聽規諫素富貴而實處貧賤故能談<lb/>
笑之餘遂成勛業之茂然天下尚有當為之事而君子<lb/>
<pb n="KR4d0302_WYG_015-40a"/>
毎貴圖終之功顧能言者未必得行之可以行者恐不<lb/>
得聞也某宿有經營之志中多齟齬之謀百一未酬五<lb/>
十將至髪蕭蕭而漸白心炯炯以徒丹望我公之有成<lb/>
匪仞牆之私慶盖功名一念誰獨無也而君臣大義如<lb/>
何廢之念丙寅之秋下薦舉之詔濫與五人之表嘗控<lb/>
一日之私昔固嘆知音不遇焉今能握造化者誰也儻<lb/>
有士而不用公寧拊髀於他時因獻言而自媒某則汗<lb/>
顔於今日<lb/>
<pb n="KR4d0302_WYG_015-40b"/>
　　代上執政<lb/>
觀天地之間陰陽和而萬物遂由廟堂之上股肱良而<lb/>
庶事康坐令九隕之蹤亦被更生之造竊以致身固為<lb/>
不易得時尤其甚難孟軻莫任於齊卿夫子不留於魯<lb/>
相獲其位者幾何人哉至於峩冠公卿鳴玉殿陛諫或<lb/>
以為誹已行或以為招權有位無時行道安在某官以<lb/>
太公釣璜之望膺高宗圖象之求作礪之金百鍊而愈<lb/>
剛乗國之航久操而益固養松栢十年之幹收驊騮一<lb/>
<pb n="KR4d0302_WYG_015-41a"/>
日之功自昔君臣之相逢毎貴功名之來晚聖神當宁<lb/>
禮貌大臣言無不從事皆參決既致身之若此又得時<lb/>
之如今矧復聞望足以聳縉紳論議足以安社稷内拊<lb/>
百姓外威四方上使星辰晝夜之順行下令鳥獸魚鱉<lb/>
之咸若素懷所藴有識共期太平之功昕夕以俟某文<lb/>
塲㸃洿宦海浮沉縣綬方更朝衫濫著丐外自效臨遣<lb/>
為榮政方田里之安變乃庭幃之起正含辛而陟屺俄<lb/>
會課以陞階顧軀殘莫任於加恩殆魄定敢忘於懷德<lb/>
<pb n="KR4d0302_WYG_015-41b"/>
深惟昔者有感今兹頃纒繐帳之悲與睹衮衣之盛開<lb/>
千載從龍之會動四方結綬之心幸際光華忍甘寂蔑<lb/>
某宿依牆仞今幸鈞陶覺山川日月之頓新已見台躔<lb/>
之正與草木昆蟲而咸喜豫知霖雨之來<lb/>
　　代上李安撫<lb/>
少常伯之司民頃綴玉班之末小諸侯之述職今依節<lb/>
制之尊齊戍甫臨漢符近合少舒心府恪有詞函伏念<lb/>
某嬾事貌言安行命誼夤緣薦牘㸃洿周行簿正大農<lb/>
<pb n="KR4d0302_WYG_015-42a"/>
承聨外府備殫綿薄亡補毫絲自詭牧人乃叨乗障眷<lb/>
言古括允謂近藩溪山信美於他邦賦籍已朘於諸邑<lb/>
垂簾烟雨寧復夢騷人之詩滿案文書徒自笑俗吏之<lb/>
事急之則徠怨讟緩之則乏經常訟牒紛紜漫名道院<lb/>
調度鄙薄真成陋邦右走台左走温適當空道陸須車<lb/>
水須艦殆無虛時斗大一州簧成衆口匪私臨照曷任<lb/>
調胹某官擢秀大江之西接武前輩之後如晏曽之公<lb/>
子公實兼之若劉孔之弟兄人所難者請違雙闕東䕶<lb/>
<pb n="KR4d0302_WYG_015-42b"/>
三吳一封辭彩仗之紅雲千騎破鯨江之白浪萬壑盡<lb/>
歸於紫筆羣盜已消於綠林雖蓬海山高難久駐崆峒<lb/>
之仗况若耶風快看亟參紫極之垣某少而讀書晚方<lb/>
試郡敢不自力少償平生取能吏健決之名恐非美意<lb/>
守儒生撫字之說唯有一心<lb/>
　　代謝舉陞陟<lb/>
幸有醇醪可均卒醉肯令羊食不及御心上施平施之<lb/>
仁下激感恩之報推是心而以往知何事之不成伏念<lb/>
<pb n="KR4d0302_WYG_015-43a"/>
某懵不自量妄嘗有志空懷意氣欲為汗漫之屠龍自<lb/>
分力能終取桓温之棄馬本乏題輿之素望敢嘆日官<lb/>
之又原誰遣此來恃有公在伏堦除之下曽未幾時望<lb/>
門牆之高不勝宿志人謂晉粤已亦凌兢一朝而㧞十<lb/>
人雖未遑於精擇後至而亦二食終自愧於例䝉某官<lb/>
道務曲成心存兼善參天傑幹多由雨露之恩涸水凡<lb/>
鱗亦借風雷之便粲來褒衮凜若刺芒胸中之長缺然<lb/>
宦業安在天下之事多矣世故未諳不屑誨之庶幾可<lb/>
<pb n="KR4d0302_WYG_015-43b"/>
耳某敢不避曽參之席書子張之紳髙明盡鉏密栗求<lb/>
理挈故疆而還宗廟看即成平一之功收多士而入鈞<lb/>
陶願終在生成之數<lb/>
　<lb/>
　<lb/>
　<lb/>
　<lb/>
　洺水集巻十五<lb/>
</p>
<p>
</p>
  </div>
</body>
</text>
</TEI>
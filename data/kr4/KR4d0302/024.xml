<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集卷二十四</head>
    <p>
<pb n="KR4d0302_WYG_024-1a"/>
欽定四庫全書<lb/>
　洺水集卷二十四　　　　　宋　程珌　撰<lb/>
　五言律<lb/>
　　郊祀慶成詩<hi>有序</hi>
　臣仰惟皇帝陛下躬上悊之性遵列聖之謨穆卜新<lb/>
　陽昉嚴大報天地合饗祖宗並崇晴光映於祥光冬<lb/>
　夜温於春夜燭花如綴蕭烟不搖頌聲流乎天衢英<lb/>
　風薄乎榆塞臣待罪翰墨幸列侍祠懿鑠鴻休得所<lb/>
<pb n="KR4d0302_WYG_024-1b"/>
　親睹謹撰慶成詩五首一章述大典也二章玉輅如<lb/>
　青城也三章升圓邱也四章禮成也五章言天眷聖<lb/>
　徳並隆不已也干冒天威俯伏惶懼<lb/>
粹古皆頻嵗炎劉或異祠有唐方定制我宋遂因儀列<lb/>
聖馨明徳皇穹答顯祺恭惟聖天子大典應昌期<lb/>
　　其二<lb/>
涓潔先原廟純忱歴太宫八神開列闕萬騎擁豐隆軌<lb/>
道清風肅洪頥麗日紅康衢聽細語八彩更重瞳<lb/>
<pb n="KR4d0302_WYG_024-2a"/>
　　其三<lb/>
牙籖猶未進玉冕已先須峻級飛平歩端圭卻掖扶祥<lb/>
光匝霄極和氣滃天區福飲煙升已儐神靄瑞符<lb/>
　　其四<lb/>
紫畤祗堂陛蒼龍奉駕回邊塵知電掃嵗稔十年開丹<lb/>
鳳覃天澤東朝奉玉杯樓前呼萬嵗砰隠動春雷<lb/>
　　其五<lb/>
謂聖惟能饗由心克致䖍天心今答聖聖意更祈天沖<lb/>
<pb n="KR4d0302_WYG_024-2b"/>
性猶勤徳搜求愈任賢愚臣輸至懝端在賦甘泉<lb/>
　　憲聖慈烈皇后輓詩<hi>二首</hi>
西滸俱来日東朝極盛時彫弓平黒海彩筆照丹墀壟<lb/>
起先裁費丹成不用毉人間空悵望風月宴瑶池<lb/>
　　其二<lb/>
聖祖艱難業重孫擁佑恩玉妃閑寳簡仙御送金根杳<lb/>
杳龍先去翩翩鳳又飜塗山望堯穴日月萬春存<lb/>
　　光宗皇帝輓詩<lb/>
<pb n="KR4d0302_WYG_024-3a"/>
厭聴人間樂催成海上丹雲車分白象天仗下紅鸞梧<lb/>
野朝烟淡咸陽莫日寒龍舟宵濟處清血漲江干<lb/>
　　光宗皇后輓詩<lb/>
玉鎖辭椒禁瑶宫問廣寒人間方祝鳦天上忽飛鸞弱<lb/>
水三山隔華胥一夢殘聖情凝望處仙御景雲端<lb/>
　　寧宗皇帝輓詩<lb/>
聖徳同天運神功並日昇邊庭懐慄慄齊魯格烝烝復<lb/>
古周圗盛中宗漢業升未饒元結輩磨筆誦中興<lb/>
<pb n="KR4d0302_WYG_024-3b"/>
　　丁亥閏五月十日回自真聖道坊車中記事書<lb/>
列障羅屏合回泉玉帶環外容三肘宻中着十洲寛天<lb/>
意驅蹲虎人心見聖蟾煩君招舊隠来此共潺湲<lb/>
　　書富陽普照院<hi>二首</hi>
境勝由盤古聞名自謫仙一從江國後又到老坡年山<lb/>
頂煙仍紫樓頭月故圓繼今知㡬刼風物更依然<lb/>
　　其二<lb/>
秪愛招提古那知俗更醇寺雖炎漢代人尚葛天民僧<lb/>
<pb n="KR4d0302_WYG_024-4a"/>
定都忘客林深自鏁春我来千載後更有後題人<lb/>
　　紅藥當堦翻<hi>校官試</hi>
禁近煙光潤堦平日影暄黄麻方草罷紅藥正花翻蒨<lb/>
色浮春動清隂匝午繁心傾青瑣客香滿紫㣲垣漏永<lb/>
文書静天低雨露温人言有仙骨早晩拜明恩<lb/>
　　夜登釣石<lb/>
頗憶嚴君瀨還尋釣石緣鄰雞方呌月邊雁恰書天句<lb/>
秀来仙白聲和應樂全展編真一快如放五湖船<lb/>
<pb n="KR4d0302_WYG_024-4b"/>
　　輓程給事<lb/>
戀闕葵心在懐山秀野寒華繁常侍媿草𨽻折衝難結<lb/>
緑紅輝碎懸藜夜色殘平生桑梓地雪涕景雲端<lb/>
　　輓汪給事<lb/>
抱大難傾槖隨時欲見田星災諸葛日齒少紫芝年魯<lb/>
國麟枯骨藍田玉折瑄忍聞環珮響帝所侍鈞天<lb/>
　　輓汪端明<lb/>
諸老都淪謝惟公尚典刑謀謨關社稷風采聳朝廷政<lb/>
<pb n="KR4d0302_WYG_024-5a"/>
路方虚席台纒遽折星幸哉芳史在寕用問丹青<lb/>
　　輓吴郎中<lb/>
志抗金堅厲材成玉粹温時哉非不遇命也更奚言季<lb/>
子風流逺吴公治行存敬亭無恙否愁絶暮雲昏<lb/>
　　輓程樞宻<hi>二首</hi>
厚徳推吾黨脩名藹列紳明經魁别幙仗節聘殊鄰南<lb/>
嶠思良牧西樞失重臣龍原髙冡在千古卧麒麟<lb/>
　　其二<lb/>
<pb n="KR4d0302_WYG_024-5b"/>
忠壯源尤逺新安盛莫偕千年瑶斗柄一夜玉樓階學<lb/>
業光文簡儀刑謝艮齋曉鐘傳恨處清泪落天涯<lb/>
　　輓宜人趙氏<lb/>
分胄天皇媛来嬪相國孫孝慈山上梓法度澗濵蘩鳳<lb/>
去簫沉響鸞空鏡掩痕家庭熏沐事千古説南軒<lb/>
　　輓徐提舉<lb/>
人品真豪爽天姿尚典刑晝簾深院宇春斾擁郊坰雲<lb/>
子千艘白鹽烟萬竈青南州高士傳三嘆一彫零<lb/>
<pb n="KR4d0302_WYG_024-6a"/>
　　輓蔡祭酒<lb/>
孝友尊前哲詞章裕後生栢臺真御史槐市大司成騏<lb/>
驥風方力艅艎浪忽傾山寒丹旐急識者為霑纓<lb/>
　　輓曹監丞<hi>二首</hi>
學𣺌千江水才雄百尺樓鳬飛思葉縣燕寝憶蘇州有<lb/>
感珠還浦無苛虎渡洲浦江天濶處缺月正如鈎<lb/>
　　其二<lb/>
威鳳方翔漢寒鵶已宿林平生惟好士無日不揮金駟<lb/>
<pb n="KR4d0302_WYG_024-6b"/>
牡頻催駕琵琶遽絶音山名昇白日回首一霑襟<lb/>
　　輓錢塘蔡令君<lb/>
少年思賈誼中夀憶賔王軍政存鍾阜民庸在括蒼馬<lb/>
蹄歸鳳闕車軸折羊腸喚起青油夢悲風攪白楊<lb/>
　　輓王栁州<lb/>
才華唐令尹名勝晉參軍善政流郴水遺風襲縉雲寳<lb/>
釵當自合神劒不中分心折白巖路猿吟日未曛<lb/>
　　輓楊提舉<lb/>
<pb n="KR4d0302_WYG_024-7a"/>
風慘琳宫曉雲愁鐵甕春鴻㝠方避弋鱣集遽成塵金<lb/>
虎多遺愛銀菟愧後人尋思漢循吏竹帛逐時新<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0302_WYG_024-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集卷二十四<lb/>
</p>
<p>
</p>
  </div>
</body>
</text>
</TEI>
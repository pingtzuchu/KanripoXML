<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集卷二十九</head>
    <p>
<pb n="KR4d0302_WYG_029-1a"/>
欽定四庫全書<lb/>
　洺水集卷二十九　　　　宋　程珌　撰<lb/>
　賛<lb/>
　　有寫陋質者輒自賛之<lb/>
彼若人兮嘗見之雲溪又嘗見之紅塵今又復見之於<lb/>
長松之下是殆與世多違而與天為徒者乎吾將叩長<lb/>
松而問之<lb/>
松之露可以濯松之風可以披胡為乎舍之而亟出懐<lb/>
<pb n="KR4d0302_WYG_029-1b"/>
之而未歸雖然汝先歸兮其為我謝𤾉谷之靈茯苓之<lb/>
司謹以三年為期期之而違則請峻北山之移<lb/>
爾紆紫服乃野其衣爾誇從臣乃逸其人欺世盜名有<lb/>
若爾之所為者乎噫嘻我知之矣龜䝉之山有猿焉裹<lb/>
以裳衣南海之濱有禽焉樂以笙竽方裹方樂子謂何<lb/>
心乃野乃逸始還其真嗚呼百世之下必有從予聽雪<lb/>
之塢踏月之林者<lb/>
　　王直閣寫真賛<lb/>
<pb n="KR4d0302_WYG_029-2a"/>
精深而不膚直毅而不諛森乎逢掖之秀汪乎山澤之<lb/>
臞了不見其為侯門之腴嗚呼斯其為賢相之元子也<lb/>
夫<lb/>
　　郊祀天光賛<hi>首缺二行</hi>
若横虹蜺若聚金鉦峙丹殿之峩峩照碧瓦之鱗鱗維<lb/>
見可睹萬目在廷攷之前聞未傳與經其炎精之盛與<lb/>
其明徳之象與其天光之下燭與其陽彩之昭回與其<lb/>
滅旄頭之應其獲玉章之證如漢元鼎之事與既月謁<lb/>
<pb n="KR4d0302_WYG_029-2b"/>
謝霜景晏溫都人縱觀四方和㑹天顔怡愉和氣充塞<lb/>
耋稚一辭於斯為盛繼其自今錫祉大来天右序之賢<lb/>
和物和朝野賡歌天右序之殘敵其殱三邊沉柝天右<lb/>
序之雨𤾉時若多稌多黍天右序之皇夀以昌皇祚以<lb/>
長皇徳以彰㣲臣拜手唯君臣一徳天心乃休唯一徳<lb/>
匪懈天休不已於萬斯年景命有僕<lb/>
　銘<lb/>
　　鎮淮飲虹二橋銘<lb/>
<pb n="KR4d0302_WYG_029-3a"/>
往聞建業與長安洛邑為古帝王更迭建都之地其地<lb/>
有鍾阜石城大江天闕之勝欲一游焉紹熈辛亥嵗自<lb/>
富池汎江凡二十日艤石頭乃陟龍蟠之巔登虎踞之<lb/>
城尚羊四望徙倚終日時九月十月之交也雲空天高<lb/>
千里一瞬見有水焉其一自西南流其一自西北流合<lb/>
千方山以注於江問之則秦淮水也跨水要津有二橋<lb/>
焉循水至橋穹碑屹立迫而眎之則澄江邱公辭也其<lb/>
後十四年為嘉泰甲子来掌校官事而公亦適綰玉麟<lb/>
<pb n="KR4d0302_WYG_029-3b"/>
之印於此公宿有海内聲名未至也人攝心側足以俟<lb/>
既至也春和風薫因其畏威示以懐柔人益安事益暇<lb/>
暇日顧吾府了無一事因念曰秦淮之上所謂鎮淮飲<lb/>
虹二橋者得亡恙乎吾昔為從事時所作也吾所為記<lb/>
實鋟之石度今圮矣吾志也可不嗣乎乃以全撫授觀<lb/>
察推官劉叔向曰取材于某石于某甓于某視舊更新<lb/>
無所虧増費巨役艱民不與聞五既月工乃成是嵗九<lb/>
月與次年正月也且洪都滕王閣偉觀也唐中書舍人<lb/>
<pb n="KR4d0302_WYG_029-4a"/>
王仲舒從事其州也建焉後三十年觀察其州也又修<lb/>
焉唐人欣艶作為詞章百世流芳夫閣游觀也矧橋恵<lb/>
利斯人乎公獨樂澄江且十年金陵者全吴之藩籬而<lb/>
淮甸之腹心朝方起公以為重也有居六蓼者書来云<lb/>
淮人頻年凜無固志日東首謀渡江屬聞邱公為江上<lb/>
帥始肆志耕桑卧亦安枕嗚呼是豈私相為好者邪一<lb/>
得人焉係頼若是司選任之柄者其可茍然邪然則公<lb/>
以一身之㣲居長江之上能為淮人萬里長城二橋顧<lb/>
<pb n="KR4d0302_WYG_029-4b"/>
足言耶然是特江淮耳使公而位廟堂則四海所恃以<lb/>
為奠枕者又将如何邪念頗有志斯世恥為空言者然<lb/>
職在庠序他弗與知至於託筆墨紀金石以觀悠久則<lb/>
固其分也其何敢與遜乃序而銘焉銘曰<lb/>
詹彼淮水兩源輸一發華山一東廬匯于方埭乃江趨<lb/>
流貫臺城勢紆餘隆然兩圯據津隅朱雀萬嵗今籧篨<lb/>
智者創物守者愚一作一述後先俱我堂我修曩所無<lb/>
平可轉轂廣方車吞淮跨蜀坦坦涂三邊檄奏萬里書<lb/>
<pb n="KR4d0302_WYG_029-5a"/>
夜馳晝走康荘衢公抱閎材聳萬夫區區橋梁直錙銖<lb/>
推此宏謨磐八區南可關粤西通瀘析木天江海如渠<lb/>
胸中長橋隨卷舒唯所巨細用何如青蛇緑字銘翠玗<lb/>
詔爾終古繼来譽<lb/>
　　延益齋銘<lb/>
景温分教金陵作新公宇矣又創一軒扁日延益以予<lb/>
嘗居是官也屬銘焉予為之言曰古之聖賢以道任諸<lb/>
已淑諸人未嘗自以為足也其任道也愈重其求益於<lb/>
<pb n="KR4d0302_WYG_029-5b"/>
人也愈切夫子以天縱之聖集道之成眎當時登門之<lb/>
士何異泰山之於丘垤河漢之於行潦哉而夫子之於<lb/>
二三子也方且以四子為友而若有所資也以六子為<lb/>
侍而若有所缺也然則學問之道寕有窮已哉金陵為<lb/>
東南一都㑹四方之學者咸萃焉丞相益國周公好賢<lb/>
樂善海内所宗鳴道是邦流風未墜景温躡其芳躅仰<lb/>
止高山能以虚心務以求益然則並驅前駕夫孰圉諸<lb/>
銘曰<lb/>
<pb n="KR4d0302_WYG_029-6a"/>
湯湯秦淮涓涓自岷其行萬里浮日浸雲細流交歸莫<lb/>
測其津道源於身實資諸人能遜厥志其積乃盈小智<lb/>
自私大惑孰箴巍巍天縱所集大成四友六侍取之其<lb/>
門惕若自厲吾道愈尊虚心延益庶幾此意顔何人哉<lb/>
希之則是<lb/>
　　棣華堂銘<lb/>
鶉首之月氣方煒有彼儒生云戾止袖中天筆祥雲起<lb/>
繼以連編如詩市汎觀夫孰無兄弟乃荆不榮棣不韡<lb/>
<pb n="KR4d0302_WYG_029-6b"/>
偉哉周氏顧如彼感寤宸衷来天瑞竹木無情皆並峙<lb/>
夫豈人力至於此我因拜手窺明㫖此扁不獨周氏侈<lb/>
要令風化覃逺邇庶幾比屋皆周氏睠我曾高摽義里<lb/>
我不敢墜聚千指松阡雙蓮屢呈水僉謂至和鍾厥美<lb/>
我聞人心皆天理上天下澤卦為履兄弟天同曾𤣥異<lb/>
同不可異異反是大宗有法宫有制别嫌為禮戚疎義<lb/>
六經所無意有以若夫睦族尊本始千萬斯年不容巳<lb/>
曾何九世足云耳<lb/>
<pb n="KR4d0302_WYG_029-7a"/>
　　程格之頥堂銘<lb/>
惟復見幾惟静造理慶雲景星意端所起擾擾萬象孰<lb/>
知其真日永堂春内樂恂恂是為頥堂之主人<lb/>
　　滕縣尉切齋銘<lb/>
洙泗講學惟一惟精未始汎然一於競名切問近思豈<lb/>
其鈎逺如切如磋一皆可踐近世不然脱影遺形豈其<lb/>
不的託以自神軻得其傳仁義皆實無垢發之言言可<lb/>
則澟然而敬熏然而親不激不誣如凖如繩今之學徒<lb/>
<pb n="KR4d0302_WYG_029-7b"/>
師生皆空背瞬乖離孰守其中吾將疇歸昌黎軻雄<lb/>
　　月硯銘<lb/>
零陵山珍湘潭水靈萬丈青蜺横截天津匣而固之豫<lb/>
我𤣥經丙申七月十二日銘硯之隂<lb/>
　<lb/>
　<lb/>
　<lb/>
　洺水集卷二十九<lb/>
</p>
<p>
</p>
  </div>
</body>
</text>
</TEI>
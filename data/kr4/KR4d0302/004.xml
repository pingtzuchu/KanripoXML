<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻四</head>
    <p>
<pb n="KR4d0302_WYG_004-1a"/>
欽定四庫全書<lb/>
　洺水集巻四　　　　　　　宋　程珌　撰<lb/>
　議<hi>附進故事</hi>
　　仁文哲武恭孝皇帝諡議廟號<lb/>
議曰臣聞皇墳帝典咸述於徽謨玉鑎金函悉儲於美<lb/>
號然史記五帝之壽於古獨高而商稱三后之年厯書<lb/>
有永蓋履位既乆則膏潤之被也必深而享國既長則<lb/>
治功之凝也必盛唯功徳之兼茂宜名號之益章恭以<lb/>
<pb n="KR4d0302_WYG_004-1b"/>
熈朝上承堯運仁皇御厯四十二年高宗中興三十六<lb/>
載偉淳熈之繼體亦四七以承休逮我光皇垂及三紀<lb/>
羲昊而上莫可訂詳詩書所編於斯爲盛昭徳作諡宜<lb/>
鑒在茲恭惟大行皇帝夢日開祥神光闡瑞萬善衆美<lb/>
天授神鍾迹其登賢聘逸消庸斥回放勛之明也歡奉<lb/>
兩宫善述前志重華之孝也食不御珍衣常屢澣大禹<lb/>
之儉也隂燠小愆露禱淸禁文王之畏天也未昕眎朝<lb/>
暑寒不變宣王之勤也眎民若傷念兵若已敬大臣恤<lb/>
<pb n="KR4d0302_WYG_004-2a"/>
小民察邇言而莫惑堲䜛說而不行郊廟迭舉以隆報<lb/>
本之心親幸儒宫以示右文之化日惟一講肇始再臨<lb/>
録宣聖之後賜諸儒之諡奥學上窺於軒昊飛毫俯爛<lb/>
於雲章既書說命以賜輔臣復翰無逸以置座右蠲兩<lb/>
浙丁錢之困減江東折帛之重建學以垕宗枝錫廟以<lb/>
表忠節苑囿不脩游幸絶跡禁令特嚴於金翠仁心下<lb/>
逮於肖翹聞民食之稍艱即發豐儲之廩念民生之不<lb/>
易數捐内帑之金凡帝軌王塗聖言哲行若脩身之三<lb/>
<pb n="KR4d0302_WYG_004-2b"/>
徳暨爲治之九經無不躬蹈而力行積乆而不懈用是<lb/>
純徳上格寔意下孚五雨十風羣生茂豫冰天桂海愛<lb/>
戴同心重譯强敵連嵗輸忱四世金讐絶幣不與粤自<lb/>
南渡塊土未還今也名若魏梁大若齊魯畧河以北循<lb/>
山而東奉圖職方請印少府而又中土人心影從風動<lb/>
豪士則挈州送欵黔民則襁褓歸仁列處邉亭凡數百<lb/>
里萬艘餘粟沾及傖荒矧其傳國古璽元祐寶章與夫<lb/>
薦天之璧祀廟之器爵尊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珂鐘律鏗鏘列玉大圭盡<lb/>
<pb n="KR4d0302_WYG_004-3a"/>
歸廣内邉吏不絶受史館不絶書履徳於踐阼之始收<lb/>
功於真積之餘巍巍煌煌光洗六合如淸風戒暁而白<lb/>
日昇如蟄雷起春而應龍奮良由徳盛於身故功顯於<lb/>
世本末有第非倖而致仰惟玩志穆淸觀道昭曠宜千<lb/>
億嵗比算三皇顧以求衣中宵忘食過旰焦勤聖體寖<lb/>
爽天和既愆豫於逾旬尚臨朝於一日若與臣子永訣<lb/>
仙凡自是廣庭不再清蹕三靈爲之色變萬宇為之心<lb/>
摧初玉几甫憑亟命聖子丕承大綂盛徳日新謀惟先<lb/>
<pb n="KR4d0302_WYG_004-3b"/>
帝之詒孝極慈幃之奉而又首遵母后之訓必行三年<lb/>
之喪付託得人海邦胥慰體天議諡亟命末臣臣是用<lb/>
循列聖之規刺六經之制闡章天之藻德酌希代之雋<lb/>
功合為徽稱用昭億世謹按諡法功施於人曰仁聖徳<lb/>
廣運曰文知人能官曰哲闢土斥疆曰武接下不驕曰<lb/>
恭繼志成事曰孝夫澤流方夏餘被北方非功施於人<lb/>
乎道統既明邪說自殄非聖德廣運乎信賢逐佞至明<lb/>
不惑非知人能官乎北方輿版日衍月増非闢土斥疆<lb/>
<pb n="KR4d0302_WYG_004-4a"/>
乎羣臣謁奏竦躬危坐非接下不驕乎憤解百年功光<lb/>
列廟非繼志成事乎夫賢起有堯之野萬國咸安舜躬<lb/>
天德之全出寧四海或遺大龜之寶亦取安邦或惟武<lb/>
功之圖亦貴能敉然則寧之爲義大矣哉夫植顯號建<lb/>
鴻名必也稽之事業考之僉輿關諸百聖而不疑質諸<lb/>
鬼神而無媿故薦於天而天心受陳於廟而帝意愉韋<lb/>
昭曰王者無上故於南郊稱天以諡大行皇帝尊諡宜<lb/>
天錫之曰仁文哲武恭孝皇帝廟號寧宗<lb/>
<pb n="KR4d0302_WYG_004-4b"/>
　　祧廟議<lb/>
謹按商書曰七世之廟可以觀德疏云王者祖有功宗<lb/>
有徳雖七世之外其廟不毁故七廟之外猶有不毁者<lb/>
可以觀知其明徳也夫三昭三穆與太祖之廟此商之<lb/>
七廟也至於商之三宗宗其徳而存其廟此則出於七<lb/>
廟之外而不在乎七廟之數也是以晉元帝議立太廟<lb/>
而太常禮官以為殷世有二祖三宗若拘七室則當祭<lb/>
禰而已由是言之凡宗有徳而不遷者皆在七廟之外<lb/>
<pb n="KR4d0302_WYG_004-5a"/>
也明矣自商有七世之廟由周而來未之或改至唐開<lb/>
元増為九室是為九世國朝傚唐立九廟故太祖太宗<lb/>
爲一世廟真宗爲二世廟仁宗爲三世廟英宗爲四世<lb/>
廟神宗爲五世廟哲宗徽宗為六世廟欽宗高宗爲七<lb/>
世廟孝宗爲八世廟光宗爲九世廟然以前代考之太<lb/>
祖皇帝爲帝者太祖之廟太宗皇帝為帝者太宗之廟<lb/>
蓋萬世不祧正所謂與太祖之廟而七固在於九廟之<lb/>
數也至於嘉祐制書以真宗爲帝者宗百世不遷元符<lb/>
<pb n="KR4d0302_WYG_004-5b"/>
制書以仁宗神宗配商之三宗永祀不祧紹熈制書復<lb/>
尊高宗爲不祧之廟夫仁宗真宗神宗高宗親盡則當<lb/>
祧非若太祖太宗之比今俱以功徳而詔以勿遷勿祧<lb/>
此正書之所謂七世之廟可以觀徳與商之三宗宗其<lb/>
徳而存其廟固當在於九廟之外可也夫真宗仁宗神<lb/>
宗高宗既在九廟之外則自太祖以至於光宗實爲五<lb/>
廟而已光宗爲五世廟則大行皇帝始爲六世廟如是<lb/>
則於祖固無所祧於廟亦無所増質之於經而爲當參<lb/>
<pb n="KR4d0302_WYG_004-6a"/>
之於禮而爲宜固無一而可議者若曰真宗仁宗神宗<lb/>
雖不可祧而實在九廟之内㳂而下之當以次而祧然<lb/>
太祖太宗既萬世而不祧真宗仁宗神宗高宗復百世<lb/>
而不遷則九廟之内已存此四廟此外惟五廟而已他<lb/>
日或又以功徳詔曰勿祧則不祧之廟將不止於四而<lb/>
五廟當殺而爲四爲三勢將至於祭禰而已其可哉區<lb/>
區之愚質之經傳謂大行皇帝始爲六世廟無可祧亦<lb/>
無可議者惟増展一室以祔大行皇帝謹議<lb/>
<pb n="KR4d0302_WYG_004-6b"/>
　　明堂中辛議<lb/>
近者伏睹制書易郊而宫區畫之善萬口一詞但今嵗<lb/>
季秋上辛乃九月八日初五日合致齋乃適係顯肅皇<lb/>
后忌日考之國史事有相類者如紹興元年明堂初用<lb/>
九月八日後改用十八日得非以忌日不可致齋乎四<lb/>
年明堂初以九月五日後改用十五日其避顯肅之忌<lb/>
明矣而當時乃以未得九月節爲言然祭用辛日惟取<lb/>
新潔之義而已曽不計其氣候也今嵗九月十八日爲<lb/>
<pb n="KR4d0302_WYG_004-7a"/>
中辛而十六日已立冬竊慮或者又以冬爲疑然隆興<lb/>
二年初以十一月二十九日南郊後以晦日改來年正<lb/>
月上辛然則易冬而春其不拘節氣也審矣區區管見<lb/>
合用中辛於義爲稱伏乞朝廷更下禮官參酌施行<lb/>
　　邉幣議<lb/>
殘敵不道殺僇邉民然其辭則以幣言也貪暴之性人<lb/>
進則退人退則進彼固謂我可以恐喝也得則取積年<lb/>
之幣否亦茍數月之食吾力雖未爲全而在彼則甚憊<lb/>
<pb n="KR4d0302_WYG_004-7b"/>
非丙寅丁卯比也法當悉銳以挫其鋒使所至失利歛<lb/>
兵而遁截其歸路隻輪不返然後使可遣幣可議爾許<lb/>
國之說不爲無理姑令條畫何人可將度用幾人賫幾<lb/>
日糧幾日而成功彼之居守者何人守兵若干其領兵<lb/>
而出者何人戰兵若干强敵已與之和否乎大盗已與<lb/>
之爲一否乎知彼度我纎悉條上其行與否又在廟謨<lb/>
耳雖然功業見乎變而守常蹈故乃自昔中國之患强<lb/>
敵所當結豪傑所當檄邊將自爲之朝廷無與焉成則<lb/>
<pb n="KR4d0302_WYG_004-8a"/>
享大利否亦無損於毫毛用力寡而成功倍否則邊事<lb/>
一開將不止一殘敵而已管窺無長然不能自嘿唯朝<lb/>
廷擇焉<lb/>
　　進故事<lb/>
周顯王十四年齊威王魏惠王㑹田于郊惠王曰齊亦<lb/>
有寶乎威王曰無有惠王曰寡人國雖小尚有徑寸之<lb/>
珠照車前後各十二乘者十枚豈以齊大國而無寳乎<lb/>
威王曰寡人之所以爲寳者與王異吾臣有檀子者使<lb/>
<pb n="KR4d0302_WYG_004-8b"/>
守南城則楚人不敢爲冦泗上十二諸侯皆來朝吾臣<lb/>
有盼子者使守高唐則趙人不敢東漁于河吾吏有黔<lb/>
夫者使守徐州則燕人祭北門趙人祭西門徙而從者<lb/>
七千餘家吾臣有種首者使備盜賊則道不拾遺此四<lb/>
臣者將照千里豈特十二乗哉<lb/>
　甚哉賢者之有益於人之國也蓋堯舜之肇立人治<lb/>
　三代之享國乆長莫不以得賢爲基故春秋戰國以<lb/>
　來凡數百年餘澤未泯當時列國爭以得士爲重然<lb/>
<pb n="KR4d0302_WYG_004-9a"/>
　則齊威王之言非春秋諸侯之言唐虞三代之流風<lb/>
　遺法也雖然當是時豈惟齊哉楚以得臣重鄭以子<lb/>
　産重晉以叔向重魏以田子方重燕以樂毅重自是<lb/>
　而後漢唐開基之君守成之主皇皇汲汲求若弗及<lb/>
　葢亦習見三代戰國之遺而深監亡秦賤士之失也<lb/>
　炎緒六葉至于武皇雄材大畧運動一世罷黜百家<lb/>
　表章六經興大學脩郊禮改正朔定厯數恊音律作<lb/>
　詩樂建封禪服匈奴平氐羌蕩南粤紹周後國勢尊<lb/>
<pb n="KR4d0302_WYG_004-9b"/>
　彊治効彪炳亦既同風三代矣而帝也方且今年求<lb/>
　茂異明年舉將相既招獨行之賢復思跅弛之士若<lb/>
　一時不足於用者何哉唐之初造四方未一干戈未<lb/>
　收乃開館宫西延置英傑異時所與基三百載之業<lb/>
　成貞觀之盛若杜如晦若房𤣥齡若虞世南若禇亮<lb/>
　若姚思亷若于志寧之徒皆極一時選畢萃天臺亦<lb/>
　若不可一朝緩者葢高祖太宗知夫翊扶昌運垂憲<lb/>
　後昆非若是不可也下而偏隅閏統之立國亦必以<lb/>
<pb n="KR4d0302_WYG_004-10a"/>
　人不然元魏之據有中土胡爲而獨乆哉外國之窺<lb/>
　中國也亦以人而爲叛服不然何以彼人相戒願勿<lb/>
　以晉爲圖哉然則是道也外國猶知之其可以堂堂<lb/>
　中國而無可憚可畏之人乎矧今也新附未一外扞<lb/>
　未嚴將貪且陋而不足以鼓英豪兵怯且貧而不足<lb/>
　以應緩急人心未奮士習未淸羔羊之操㣲骨鯁之<lb/>
　風熄管仲有言一嵗之計在植穀十年之計在植木<lb/>
　百年之計在植人葢人才之盛非一朝一夕之功也<lb/>
<pb n="KR4d0302_WYG_004-10b"/>
　涵養數世封殖百年然後可以足一代之用夫茍長<lb/>
　育之功不加焉則前者浸没後者未成世變不齊人<lb/>
　才中乏識者葢深憂之故臣區區之愚謂已成者當<lb/>
　晉擢之未成者當長育之不唯可以供一世之求抑<lb/>
　亦可以遺子孫之用雖然竒才不世出中人滿天下<lb/>
　必得夫文武兼資望聞葢世者而用之則其在朝也<lb/>
　可以尊中國之威在外也可以壮長城之勢雖中外<lb/>
　有故倉卒變興而國勢自重於九鼎人心亦安於泰<lb/>
<pb n="KR4d0302_WYG_004-11a"/>
　山矣方晉南渡士大夫有見王導者曰吾今日見管<lb/>
　仲無復憂矣然則無有如導者安得而不憂邪導不<lb/>
　足言也堯舜之智不徧物也親賢之爲急唯聖心加<lb/>
　之意焉<lb/>
隆興初北方歸附日衆宰執建議請於唐鄧海泗諸州<lb/>
置立關隘凡關之外有以全城送欵者用周人封建之<lb/>
法以其地之廣陿而王侯之賜之鐡券許其世襲土地<lb/>
貢賦悉資用度刑賞生殺並照勑令施行更不奏審每<lb/>
<pb n="KR4d0302_WYG_004-11b"/>
嵗正旦朝郊祀即令陪位遇有警急更相應援義同一<lb/>
體以圖乆遠之利<lb/>
　恭惟藝祖受天明命奄有方夏幾二百年矣乃姦諛<lb/>
　誤國外裔亂華赤縣神州淪於甌脫今天人効順尺<lb/>
　刃不煩循山而東畧河以北請命下吏願更印綬此<lb/>
　千載一日之逢也然經理區畫招徠還定使復爲全<lb/>
　壤者非一手一足之力一朝一夕之功也葢㝢度寛<lb/>
　者可以集衆智貨利薄者足以得人心必能運動於<lb/>
<pb n="KR4d0302_WYG_004-12a"/>
　英豪乃可并包於閫外深觀諸將未見其人又况氣<lb/>
　偏東南地裂西北懐近安者遺後患圖乆逸者先暫<lb/>
　勞審勢度宜莫如分建助其不給永作屏藩二敵於<lb/>
　是而窺覘羣盜於焉而叛服設施一中孰不懾心三<lb/>
　邊有休息之期四海遂安平之望否則藩籬既撤内<lb/>
　動牽聯財匱力殫孰知底止嵗月緬邈蚌鷸相持幾<lb/>
　不再來者古今事變之常覆䕶癰疽者自昔中國之<lb/>
　患儻今日之事眎僅同於膚髪則他日之疾决不至<lb/>
<pb n="KR4d0302_WYG_004-12b"/>
　於腹心千載良謨定於俄頃大抵功貴能立尤貴能<lb/>
　收漢高英明亟定諸將之賞唐宗猶豫倒持藩鎮之<lb/>
　權傳曰日中必熭操刀必割唯陛下亟圖之<lb/>
紹興十五年三月高宗謂輔臣曰朕觀五十年前人才<lb/>
皆是仁宗涵養所致以此知人才正在作成也蘇軾亦<lb/>
言竊觀仁宗四十餘年之間左右前後之人其大者固<lb/>
已光明雋偉深厚雄傑不可窺較而其小者猶能淳朴<lb/>
愷悌靖恭持重號稱長者<lb/>
<pb n="KR4d0302_WYG_004-13a"/>
　至哉高宗之言乎真萬世帝王之龜鑑也天之於人<lb/>
　才無代不生也至於培之則成作之則起沮之則銷<lb/>
　落委之則斷絶此又係乎人君之責焉爾昔董仲舒<lb/>
　之告武帝亦曰陛下思往古以求賢此堯舜之用心<lb/>
　也然而未云獲者士不素厲也夫不素養士而欲求<lb/>
　賢譬猶不琢玉而求文采也然則人才之成亦豈一<lb/>
　朝一夕之力哉百年養之一日用之平居無慷慨之<lb/>
　士則臨事無激烈之人臣嘗汎觀士大夫之間矣人<lb/>
<pb n="KR4d0302_WYG_004-13b"/>
　心未奮士習未淸羔羊之操㣲骨鯁之風熄夫茍長<lb/>
　育之功不加焉則前者浸没後者未成世變不齊人<lb/>
　才中乏識者葢深憂之雖然竒才不世出中人滿天<lb/>
　下故臣區區之愚謂已成者當封䕶之未成者當養<lb/>
　育之不惟可以供一世之求抑亦可以爲萬世之計<lb/>
　昔者齊威王謂魏惠王曰吾臣有檀子者使守南城<lb/>
　則楚人不敢爲冦十二諸侯皆來朝吾吏有黔夫者<lb/>
　使守徐州則燕人祭北門趙人祭西門吾臣有種首<lb/>
<pb n="KR4d0302_WYG_004-14a"/>
　者使備盗賊則道不拾遺夫以蕞爾之齊而其國中<lb/>
　可恃之才其盛猶若是矧今日撫中興之機圖中興<lb/>
　之業可不以是爲急務哉惟聖心加意焉則宗社幸<lb/>
　甚<lb/>
唐大厯十二年秋大霖京兆尹黎幹奏秋霖損稼韓滉<lb/>
奏幹不實命御史按視還奏所損凡三萬餘頃渭南令<lb/>
劉澡稱縣境苖獨不損上曰霖雨溥博豈得渭南獨無<lb/>
更命御史朱敖視之損三千餘頃上嘆息乆之曰縣令<lb/>
<pb n="KR4d0302_WYG_004-14b"/>
字人之官不損猶應言損乃不仁如是乎貶澡南浦尉<lb/>
　竊聞積雨害稼雖三代盛時間所不免惟聖帝明王<lb/>
　不以爲天數而必以爲天戒故側身脩行上之所以<lb/>
　畏天者爲甚至蠲租已賦下之所以恤民者爲甚深<lb/>
　故水旱雖出於天者也而使之不能爲害者是又君<lb/>
　之所以為天也若乃庸昏之主非歸之於定數則諉<lb/>
　之於適然是故告之而不知警之而不懼而禍敗乃<lb/>
　至矣雖然代天者君也析地裂壤而與君共理者守<lb/>
<pb n="KR4d0302_WYG_004-15a"/>
　令也不幸一方有水旱之異往往掩覆率不以聞其<lb/>
　或言之不曰旱不爲虐則曰水不爲災此風相仍千<lb/>
　載一日唐大厯十二年秋霖爲害黎幹言之而韓滉<lb/>
　沮之御史核之而劉澡又欺之向非代宗英明則上<lb/>
　下䝉蔽何由明白善乎帝之言曰秋霖溥博豈得渭<lb/>
　南獨無又曰縣令字人之官不損猶當言損何不仁<lb/>
　若是乎至哉斯言萬世人君之軌範也惜乎代宗明<lb/>
　足以燭姦而罰不足以懲惡欺君害民有爲劉澡者<lb/>
<pb n="KR4d0302_WYG_004-15b"/>
　誅之以警其餘可也乃僅自令降而尉焉使爲臣子<lb/>
　者何憚而不爲欺哉恭惟陛下盛徳格天嵗書大有<lb/>
　然一氣嘿運升降靡常迺者五月之霖幾於太過邇<lb/>
　日之雨亦近於霖浙右諸州地勢卑下所傷已多他<lb/>
　郡積雨之餘螟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盛生戕賊禾黍而福建諸郡又復<lb/>
　有苦旱者臣愚竊慮郡縣壅不上聞欲望陛下仰思<lb/>
　天戒俯念民生亟下明緡申飭守令凡有損傷速以<lb/>
　實奏如隠而不奏與奏而不實命臺臣監司覺察重<lb/>
<pb n="KR4d0302_WYG_004-16a"/>
　寘于憲大則勒停小則鐫黜庶幾上答天變下慰人<lb/>
　心抑臣猶有愚忠敢畢其說往者梅霖未爲太過而<lb/>
　江淮城郭間有頽圮甚至都城西隅亦復坍落數丈<lb/>
　質之古史稽之前代水隂象也亦兵象也已事前聞<lb/>
　瞭然可鍳惟陛下内則益加聖心外則益脩政事使<lb/>
　菑害日去福禄日來宗社幸甚天下幸甚取進止<lb/>
孝宗皇帝聖政淳熈八年六月丙寅樞宻院進呈昨得<lb/>
㫖令宻問淮西總領葉宏郭剛軍中刻剝軍人虛實據<lb/>
<pb n="KR4d0302_WYG_004-16b"/>
葉宏回報郭剛别無刻剝止是舊有軍須庫俵布搭息<lb/>
一事上曰卿等可諭都承㫖傳㫖宣諭郭剛令日下住<lb/>
罷併本息蠲放仍令責問本人號曰老將猶有此等事<lb/>
卿等可更切責葉宏既職事是報發御前軍馬文字此<lb/>
等事如何不早以聞必待詢問然後方報此後應諸軍<lb/>
凡有刻剝等事須即以實奏聞<lb/>
　臣竊惟國務莫大於備邊邊備莫急於養兵軍中委<lb/>
　𤨏往往人所難知臣得之營壘者頗悉試陳一二焉<lb/>
<pb n="KR4d0302_WYG_004-17a"/>
　諸軍調發或回柵拆洗所支發遣錢總所支降未到<lb/>
　即借兊於軍中備急庫比總所錢至自合正還今乃<lb/>
　暗收總所之錢用作欠眼按旬克除又於支給之際<lb/>
　或二分或三分折支鐵錢交子軍人安得不困邪此<lb/>
　其一也諸軍每旬券錢元降指揮㑹子七分鐵交三<lb/>
　分今㑹子一貫市換鐡錢三貫四百乃止以鐵交三<lb/>
　貫一二百凖會子一貫與之減克於錙銖軍中又安<lb/>
　得不困邪此其二也諸軍赤㫄並已勘同然後出給<lb/>
<pb n="KR4d0302_WYG_004-17b"/>
　今糧審院率以小節不員追逮軍司合干人千里往<lb/>
　來絡繹于道得賂即釋動數百緡被追之人無非裒<lb/>
　率軍人又安得不困邪此其三也朝廷淸明賞功不<lb/>
　吝今乃每上功狀必行箕歛賞功未下已困饑寒此<lb/>
　其四也箭手臨陣施過箭鑿軍司已即申報消破元<lb/>
　數而三軍回營之日不分施用及委棄之人並勒買<lb/>
　納却以其納過之數作添置入帳支破官錢此其五<lb/>
　也諸軍擺鋪專傳羽書今乃令其擔擎籠伏甚於軍<lb/>
<pb n="KR4d0302_WYG_004-18a"/>
　期山溪水漲殞於非命或稍沾水濕則懼罪而逃此<lb/>
　其不恤者六也陣亡之卒其妻與女法當措置嫁遣<lb/>
　軍中乃今不恤使之流落失所軍人見之莫不寒心<lb/>
　此其不恤者七也一壺之醪可醉三軍片言所臨温<lb/>
　若挾纊平時不恤其困苦臨陣乃欲其授命古今無<lb/>
　是理伏願陛下疏其貪狀示以顯僇仍戒餉臣隨事<lb/>
　奏發使諸將股慄咸畏陛下之明三軍聽制咸知陛<lb/>
　下之恩則戰守攻取何患其不如意邪唯陛下財幸<lb/>
<pb n="KR4d0302_WYG_004-18b"/>
　取進止<lb/>
高宗建炎元年詔曰比來州縣受納秋苖務加槩量以<lb/>
規出剰可行禁止三年御筆朕累下寛恤之詔而迫於<lb/>
經費未能悉如所懐今聞東南和預買絹其弊尤甚可<lb/>
於江浙減四分之一以寛民力<lb/>
　臣竊惟兩稅之重莫甚今日而州縣洿吏又從而取<lb/>
　贏焉夏稅有絹秋稅有米以今凖古可謂重矣絹有<lb/>
　本色以物力取也又有和買以錢鹽易之也今皆無<lb/>
<pb n="KR4d0302_WYG_004-19a"/>
　焉白取耳然亦各有法則焉比年以來州縣受納每<lb/>
　疋之重至十三四兩其幅之濶至於二尺二三寸以<lb/>
　直計之不下六七千絹不及等則又從而拘没之夫<lb/>
　本色絹取之既重而和買絹官又白取况上供之絹<lb/>
　不過以之給官與兵耳何至過重與濶徒以困民若<lb/>
　是邪至若秋苖則州縣斛量尤爲非法升幾於斗斗<lb/>
　幾於斛斛則加倍大約二石方輸一石輸及其半則<lb/>
　廩庾已溢於是或折楮以便姦或易秫而爲釀秫之<lb/>
<pb n="KR4d0302_WYG_004-19b"/>
　直髙於秔也民何以堪恭惟九重惻怛之仁朝廷寛<lb/>
　恤之書無日不下郡國而民之憔悴於虐政者如此<lb/>
　且比年三邊戍兵未撤而内郡常賦朝廷未嘗銖兩<lb/>
　増焉今也内地之民反不若邊民之猶被優澤者良<lb/>
　以貪狠之守餓烏之令剝啄生民無有紀極所至田<lb/>
　野十室九空凡以爲此臣愚欲望陛下仰法高皇俯<lb/>
　念邦本特班明制嚴飭監司絹之重輕各仍本州之<lb/>
　舊無増無過其不中度者隨即給還使之别輸無輒<lb/>
<pb n="KR4d0302_WYG_004-20a"/>
　乾没仍勑户部無輕退庶幾州縣不得並縁爲姦爲<lb/>
　蠧秋米斛量止取常耗無創私斛以沃貪饕儻稍格<lb/>
　詔㫖按發以聞監司故縱則御史劾奏庶幾橫歛少<lb/>
　戢民力稍寛元氣充盈至和感格宗社幸甚生民幸<lb/>
　甚取進止<lb/>
　<lb/>
　<lb/>
　<lb/>
<pb n="KR4d0302_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻四<lb/>
</p>
<p>
</p>
  </div>
</body>
</text>
</TEI>
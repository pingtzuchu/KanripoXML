<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻九</head>
    <p>
<pb n="KR4d0302_WYG_009-1a"/>
欽定四庫全書<lb/>
　洺水集巻九　　　　　　　宋　程珌　撰<lb/>
　題䟦<lb/>
　　䟦故刑部侍郎贈端明殿學士諡忠愍程公誌銘<lb/>
　　　後<lb/>
人主以禮義待士大夫以忠孝厲風俗故天下有變而<lb/>
人心不摇士臨死生而大節不屈夫茍諛佞貪濁之夫<lb/>
尊顯得志而正直公方之士排抑不伸風俗一成百年<lb/>
<pb n="KR4d0302_WYG_009-1b"/>
不變求其如公者不可得也雖然崇其號者美名也録<lb/>
其孤者實徳也名與實稱然後可以示勸厲所捐者細<lb/>
而所關者大上之人其加之意焉<lb/>
　　䟦林府君誌銘<lb/>
三代衰士習變講説浸盛踐行日薄聖人有憂之故平<lb/>
居語其學徒不曰行有餘力則曰恥躬之不逮不曰有<lb/>
能一日用其力則曰躬行未之有得所以警䇿萬世者<lb/>
詳矣盡矣而後之學者窮年白首焦唇敝舌祖述虚無<lb/>
<pb n="KR4d0302_WYG_009-2a"/>
轉相傳授曰吾将以窮性命之理中下之士樂其説之<lb/>
易也遂相與躍然和之曾不思理義之學洙泗抽其機<lb/>
孟氏抉其秘學者讀而習之則德可神道可顯脩身齊<lb/>
家致主澤民沛然有餘用矣而又安用為是無用之空<lb/>
談哉予以兼官玉牒叔全為宗丞日相欵也暇日出其<lb/>
先府君行状志銘一編展而讀之則知公之學始於身<lb/>
行於家信於友朋而孚於鄉黨禮部侍郎袁公状其行<lb/>
攻媿先生樓公志其墓二公敬愛之辭如出一吭蓋二<lb/>
<pb n="KR4d0302_WYG_009-2b"/>
公偉人也夫豈輕於與人哉非公之道行於人乎二子<lb/>
一孫踵取儒科而季子叔全燁然朝行為國珍器非公<lb/>
之道通於天乎脩身謹行本於宫廷之間而成效大驗<lb/>
見於天人之際聖人所謂躬行君子未之有得者謙也<lb/>
髙山仰止景行行止安知後世無下馬仲舒之墓者邪<lb/>
　　䟦東坡荘引<lb/>
前志有之昔之聖人範金作鼎以燖以爚以事上帝以<lb/>
奉宗廟而其烹飪之大者則以之養聖賢隆古盛時野<lb/>
<pb n="KR4d0302_WYG_009-3a"/>
無賢遺賢無家食降及三王率繇是道漢唐而下薄矣<lb/>
且公以直道峻節被遇先朝神考知之宣仁太后知之<lb/>
未為不辰者讒口嗷嗷放逐無寜嵗乃﨑嶇齊安荒城<lb/>
敗堞之間折荆榛驅瓦礫然後得平地手鉏之嵗取麥<lb/>
麰以自給已而又於陽羨之鄉區區然為百斛之謀亦<lb/>
可悲已而當時大鼎肉食者尚仇之不置雖然公天人<lb/>
也一死生齊榮辱久矣飲水如漿食莧如羊有此百斛<lb/>
豈博萬鍾攷德問道者當如是而觀焉又嘗竊聞之<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>
<pb n="KR4d0302_WYG_009-3b"/>
嶁遺碑聚見博古之室平原手帖多歸忠誼之家叔全<lb/>
珍此其賢蓋可知己<lb/>
　　䟦趙承宣拱督府檄<lb/>
檄不易為也昔人定三秦曉巴蜀一諸鎮折強敵必擇<lb/>
當其筆者為之否則志慮不宣辭氣不揚觀聽之間弗<lb/>
孚弗竦将何以懐荒忽之異類當百萬之雄師哉侯晉<lb/>
人今居南鄭世儒學熟古今治亂氣直膽張語及疆場<lb/>
則髯奮如㦸長刀大劔犖犖牙頰間故其發為辭章峻<lb/>
<pb n="KR4d0302_WYG_009-4a"/>
厲雄竒援據精切可以沮金石而撼風雨聽之者安得<lb/>
不馳志伊吾之北哉嗚呼日晦而光洞霆蟄而聲薄人<lb/>
心久鬰一發不可制行當有取侯此檄三釁三熏而禡<lb/>
軍牙者<lb/>
　　䟦楊文公真墨<lb/>
富貴百年事功名千載人後世有作者不易斯言矣且<lb/>
公在祥符間與欽若輩比肩于朝今二百年而公之字<lb/>
畫猶為人所重彼欽若軰姓名今皆安在邪雖然顔魯<lb/>
<pb n="KR4d0302_WYG_009-4b"/>
公之字人謂其筆端挾忠誼之氣然則豈其字之重哉<lb/>
士當知其所以為重者矣矧公之孫為掖垣掖垣之孫<lb/>
為今刑部尚書郎刑部儒雅飾吏士林推許然則天之<lb/>
祚忠義烏有終窮邪<lb/>
　　䟦山谷兄弟山礬梅花圖<lb/>
瑒類德人梅稱勝士品雖不同清淑所寄我相昔人好<lb/>
竹而清好桂而神好菊而隠好萱而慈好之伊何染懿<lb/>
餐和不知瑒之為馨我之為馨邪梅之為潔我之為潔<lb/>
<pb n="KR4d0302_WYG_009-5a"/>
邪故曰𤣥牝之門為天地根<lb/>
　　䟦王魯公北使口宣詞藁<lb/>
右宣辭二十有七乃左丞相魯國文定王公在翰苑時<lb/>
手筆也大抵作文非難知變為難蓋千篇一律昔賢所<lb/>
病儻胸中有數萬巻則筆下肯尋舊籬落哉顧此二十<lb/>
七篇同一題耳而神竒變化各出機杼了不相㳂亦可<lb/>
以占公之所緼矣頃有為東溪楚詞者凡數十篇如印<lb/>
印泥吁安得使之一見斯文哉<lb/>
<pb n="KR4d0302_WYG_009-5b"/>
　　䟦孟東野集<lb/>
孟郊字東野其父廷玢選為崑山尉郊生於崑山郊有<lb/>
詩詠終南言家家梯空碧詠爛柯言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>虹之勝年五十<lb/>
始應舉則平生履蹟蓋徧西北東南矣僅一尉溧陽而<lb/>
鄭餘慶再辟從事興元行次閿鄉而卒纔六十四張籍<lb/>
請諡貞曜先生韓愈為墓銘無子二季鄷郢又在江南<lb/>
其窮獨固若是邪蒼頡制字鬼夜哭龍潜藏豈非東野<lb/>
平生穿天心出月脅固宰物者之所不恕邪士之徼幸<lb/>
<pb n="KR4d0302_WYG_009-6a"/>
逢辰取數已盈而猶嘆於不遇者亦可以自警矣少陵<lb/>
之材有怒霓抉石復有鸞輅紓徐有廊廟雍容復有佩<lb/>
劔磊磈郊有是乎一於寒且迫而已孟子謂居移氣養<lb/>
移體發為詞章見之氣皃曾子謂出辭氣斯逺鄙倍士<lb/>
其可不知所養哉<lb/>
　　䟦梁衡山德政碑<lb/>
公之為衡山人宜其教績聞甚休遡其設施於二年之<lb/>
間唯曰誠而已誠天道也而况理一邑乎初縣有宿租<lb/>
<pb n="KR4d0302_WYG_009-6b"/>
嘗弛征矣州使復征公曰吾寜去耳信不可失卒不征<lb/>
州亦卒悟夫民孚於不日而州孚於既久何邪民心公<lb/>
也州有貸心也然皆終於孚者人有此誠也公捐一身<lb/>
為百里蔽民惡乎不感感與否公不計吾知盡吾職耳<lb/>
聨篇累牘伐石紀政豈公志哉京秩必試邑試必三年<lb/>
法也法不足以興起人心故借賢而材者時於法之外<lb/>
而表異之故公獨二考召入王朝然則天下之為縣者<lb/>
孰不自厲求為梁公哉民邦本也令民司命也若昔治<lb/>
<pb n="KR4d0302_WYG_009-7a"/>
平率由州縣始他日家龔黄人卓魯自田里亡愁恨充<lb/>
而至於於變時雍吾将於衡山書始焉公為人質厚不<lb/>
襮器度隆然大可以有受其可觀者将不止於為縣而<lb/>
已<lb/>
　　䟦僧知雲草書南嶽草菴歌<lb/>
予嘗謂篆依於科斗𨽻依於篆楷依於𨽻行依於楷而<lb/>
草又依乎行也由唐以後神於險恠聖於徑省離其本<lb/>
真鑿空營結秋河明滅春霧霏微甚者至不能自辯此<lb/>
<pb n="KR4d0302_WYG_009-7b"/>
坡仙所以起惝惚之愁也南嶽此歌人能皆誦故今讀<lb/>
之乃能纍纍若貫珠然予頃嵗嘗評師草矣今又十年<lb/>
尚未離此業蓋吾法本空吾字本幻投其筆火其書宴<lb/>
坐焚香逰神太虚故紙敗墨勿留吾廬師當是時又豈<lb/>
神品之所能拘<lb/>
　　書歐陽修撰誥後<lb/>
頃讀骨鯁集頗恨見陳公柬書而不見歐陽公書今觀<lb/>
許公翰哀辭乃知二公之書大㫖畧同國家涵養士氣<lb/>
<pb n="KR4d0302_WYG_009-8a"/>
至是百七十年矣而當時乃僅得二公焉豈士氣固難<lb/>
於振而易於沮耶士大夫當有事之時同吭是非俛嘿<lb/>
就列蓋啗於美官而怵於銛斧陵遲至是皆權臣實為<lb/>
之夫作成於君上而脅制於權臣禄食者已無足望而<lb/>
鳯鳴一端乃間出於草萊豈非祖宗涵養之澤而人心<lb/>
不可泯沒之天耶嗟夫上恩寜失於寛臣言寜失於過<lb/>
至於勢可以達乎上下而謂之宰相者與其蔽忠言而<lb/>
悞國事孰若屈吾身而伸公議有如千古鳴犢之事彼<lb/>
<pb n="KR4d0302_WYG_009-8b"/>
固不以為意而追表既行孤忠益白則當日姦夫之臭<lb/>
不知何時而歇然則學於吾聖人而相其君者得失重<lb/>
輕亦可擇於斯矣然自二公而來今又百年曾未有以<lb/>
忠言言而䝉僇者士氣盍少振哉<lb/>
　　書李統制大父武義公死節事後<lb/>
唐人謂武人輕於死以取名惜乎其未見李公之所以<lb/>
處其死也觀其先事度宜規模深逺使當時受者如流<lb/>
則志成烈章寜止以一死報國哉雖然公亦藉一死以<lb/>
<pb n="KR4d0302_WYG_009-9a"/>
留吾心也凡後之有志者拊吾事而感吾心則其事猶<lb/>
可為也然而士之抱負志畧沈於下僚者毎患於難知<lb/>
比其感慨暴白則已患於無及公時則偏禆也握人物<lb/>
之柄者其早圖之無徒攬遺編而太息則公之心有托<lb/>
矣公有孫紹祖甚亷而仁與士卒同甘苦内外親之無<lb/>
歸者依食區處之常千指風誼潤澤固深長若此抑天<lb/>
之報斯人常亡窮邪<lb/>
　　書俞侍郎錦野亭詩後<lb/>
<pb n="KR4d0302_WYG_009-9b"/>
詩非徒作也有上下風刺之義焉亦非徒采也聞之者<lb/>
必戒焉夫茍如詞人之靡作之而無補熄先王之澤采<lb/>
之而不用則何取於作抑何取於采哉後唐明宗一日<lb/>
問宰相馮道曰今嵗豐登百姓贍足否道以為豐㐫皆<lb/>
病者唯農家為然且舉當時進士詩五月糶穀二月賣<lb/>
絲之句明宗悦其詩命左右録而諷詠之然不聞其有<lb/>
所賑恤也其眎今日因諫以述公之詩亟寛一邑之民<lb/>
力可同日論哉大抵東南一隅地未加闢而州縣汙吏<lb/>
<pb n="KR4d0302_WYG_009-10a"/>
征取日繁有能因公之詩量入制出去其太甚如經總<lb/>
月樁者此東南生靈曉夕之望而不止乎一邑也或者<lb/>
猶謂呉粤錢氏之奉版籍也稍減其賦而江南李氏之<lb/>
歸疆土也輙增其額故錢氏之裔昌而李氏之後絶不<lb/>
知此邑胡為而獨不減乃垂三百年而後公始及之邪<lb/>
然則邑之父兄子弟所以䝉被此詩之澤者可不家傳<lb/>
而人誦邪公之一話一言不忘斯民而命嗇其年不竟<lb/>
其施天也午夜青燈掩巻三嘆<lb/>
<pb n="KR4d0302_WYG_009-10b"/>
　　書故友趙君善淏詞塲投巻後<lb/>
搴風汎槎恍然前事今不復夢矣然一見屬鏤猶動濺<lb/>
血龍庭之想是固與生俱生者邪庚辰星節後五夕書<lb/>
之闔廬故國<lb/>
　　書李林甫傳後<lb/>
肅宗欲發李林甫之墓李泌諫曰若爾如明皇何肅宗<lb/>
泣曰思不及此泌之言一時承顔之孝也古人達孝其<lb/>
然哉<lb/>
<pb n="KR4d0302_WYG_009-11a"/>
　　書富春斷案集後<lb/>
古者兩造之詞使之納束矢然後聼之矢不入則是理<lb/>
不直也兩劑之訟使之納鈞金然後治之金不入則是<lb/>
事不堅也矢以表其理之直金以示其事之堅訴牒之<lb/>
入於官府者其難如此故訟簡而刑亦清今之州縣監<lb/>
司方受詞之日少以百數多以千數以二尺之紙設䝉<lb/>
穽之詞費不十金誣説已行所言皆虚了無寸罰訟牒<lb/>
安得而不滋善良安得而不困至若田里細民所負者<lb/>
<pb n="KR4d0302_WYG_009-11b"/>
直而所遭乃抑亦固有之則又在乎聽之者神而明之<lb/>
不當執一而廢百也<lb/>
　　書建安葉洪封事後<lb/>
此書甲寅乙卯間建安葉君洪所上三代而後龍逄也<lb/>
予時居山間絶不聞知比相逢於建溪之上又失於刮<lb/>
目平生一恨也洪字子大如有㡬㑹當言之史官<lb/>
　　書岳王家所藏髙宗御札録後<lb/>
按飛新傳在淮西日被御札十有五敵逼河南詔助劉<lb/>
<pb n="KR4d0302_WYG_009-12a"/>
錡兩月之間被御札又二十有三厥後秦檜録其家悉<lb/>
歸左帑孝宗即位飛之子霖抗章匄賜始復還之今此<lb/>
軸唯二十二札而已古者撫士以恩御将以威今觀此<lb/>
數札則髙宗之所以待飛者可謂恩隆意縟不啻父子<lb/>
飛當不知死所矣而飛亦激昻自任圖所以報髙宗者<lb/>
不為不力始末十五年不為不久而功業所就卒不能<lb/>
如志君子思當日之變覧諸将之事未嘗不起千古之<lb/>
恨雖然毋恠焉今又百年矣而邊人失利茍活一旦可<lb/>
<pb n="KR4d0302_WYG_009-12b"/>
謂極矣而烏珠之尸今猶未鞭豈非天哉又豈非人哉<lb/>
　　書和靖尹先生焞奏疏後<lb/>
靖康初公以种公師道薦不起已而趙彬以劉豫偽命<lb/>
招之於是犇走入蜀迨紹興初始赴行在用范公冲之<lb/>
薦也蓋公受學伊川伊川沒聚徒洛中者十餘年一時<lb/>
縉紳想望其風采非以虚名取也比至闕庭所陳一疏<lb/>
及與時相一書所以扶皇綱而立人道者萬世猶生亦<lb/>
非徒出也賢者或出或處一於為道而已豈曰徒名哉<lb/>
<pb n="KR4d0302_WYG_009-13a"/>
　　書本草圖經後<lb/>
圖經本草一部金陵秦丞相家書也予嘉泰甲子在建<lb/>
康時得於粥故書者所用之紙間有大觀間往還門状<lb/>
又有一幅乃司馬温公手簡温公薨於元祐改元至大<lb/>
觀已餘二十年矣黄鍾大吕不登清廟乃與瓦缶俱棄<lb/>
道旁為樵兒牧孺蹂躪是可嘆也按此書玉石部第一<lb/>
巻末有胡夀成叔者記其書得於海陵劉䕫䕫得於晁<lb/>
待制家劉謂兵革流落得之甚艱且再三丁寜加意寳<lb/>
<pb n="KR4d0302_WYG_009-13b"/>
䕶胡又云予深佩其言觀者亦當珍愛之此紹興四年<lb/>
五月三日語也又不知何時轉歸秦氏古書漸少可不<lb/>
珍之官不隨出永留萬松書房書籍不分分必散落世<lb/>
世付之知而好者庶不孤初藏之意也温公手簡予已<lb/>
付若愚本草圖經已付其垕<lb/>
　　書東陽吕進士友志攻媿齋記後<lb/>
子曰吾未見能見其過而内自訟者也當時服膺聖門<lb/>
之士亦多矣而能自訟其過者寡蓋知訟則知攻矣千<lb/>
<pb n="KR4d0302_WYG_009-14a"/>
百載之下乃有如公者卓然於霄堮間使生當晚周吾<lb/>
聖人必不起未見剛者之嘆矣然觀公生平果何所愧<lb/>
而嵗晚乃有問公㡬日出長安者曾不知公之謀歸蓋<lb/>
未嘗一日不巻巻也彼君子哉蘧伯玉猶曰欲寡其過<lb/>
而未能衛武公年九十五矣猶令於國中毋謂我老而<lb/>
不我教信乎人生有限智力有盡而義理無窮也彼皆<lb/>
大賢大智也而猶加省若是吾儕小人可不知日厲而<lb/>
夕惕哉故予讀君攻守之論謂非胷中知有千萬人吾<lb/>
<pb n="KR4d0302_WYG_009-14b"/>
往之勇者未易至是也於是為之嘉嘆書其後而歸之<lb/>
若夫詩説首編推原四言五言之所從始至言也然未<lb/>
知尚之以瓊英乎而與夫胡取禾三百囷兮亦何俟乎<lb/>
栢梁體邪昔人謂精學者如隙中觀日汎學者如空處<lb/>
觀月真可以為監矣<lb/>
　　書朱文公與沙隨先生書後<lb/>
沙隨承河南正𣲖其學主乎力行眎後世諸儒徒以口<lb/>
舌相授者萬萬不侔宜乎朱文公尊之以老而退然以<lb/>
<pb n="KR4d0302_WYG_009-15a"/>
晚學小生自處也伊川亦嘗推尊安定矣曰出於安定<lb/>
先生之門者千二百人皆卓然為當世有用之才是皆<lb/>
尊其學慕其人故公其論當時是之萬世信之也文公<lb/>
此書往年沙隨之壻董李興嘗以示某為書其末矣今<lb/>
沙隨之孫仲熊又携以來仲熊知承其家且復津涯乎<lb/>
澹貧不茍求沙隨之澤深長哉<lb/>
　　書犂春謝耕道所藏朱晦菴夜嘆長篇後<lb/>
秋夜不可晨秋日苦易暗我無汲汲志何以有此憾昔<lb/>
<pb n="KR4d0302_WYG_009-15b"/>
人固同此感也然揚子雲有言人羨久生将以學也生<lb/>
而不學何以生為嗟乎學乎夫豈角無用之空談乎善<lb/>
乎歐陽文公之論曰學問足以潤身政事乃能及物文<lb/>
公所至興利除害孳孳然以惠民澤物為事又豈以口<lb/>
耳三寸之學教學者哉煉形羽化真寓言世間那得有<lb/>
神仙要須力穡乃逢年畫犂十載甑空懸君不見黄鶴<lb/>
樓前金色鮮何如歸煑白石員<lb/>
　　書陳忠肅公尊堯書後<lb/>
<pb n="KR4d0302_WYG_009-16a"/>
金陵半山寺王荆公故宅也頃於其寺見其象漫靣不<lb/>
髭氣狠而盈故上不知有君父中不知有賢者下不知<lb/>
有生民傲兀㝠行畧無旁忌睹象誅心令人鬰然讀了<lb/>
翁尊堯一書千百世之下聞者為之興起<lb/>
　　書金華義役冊後<lb/>
世謂三代以後世變益下人心滋玩吏治難興噫有是<lb/>
哉凡所以若是焉者吏弗良耳吏之所以弗良者實意<lb/>
不充而或作或輟念慮弗一而乍公乍私如是而尤諸<lb/>
<pb n="KR4d0302_WYG_009-16b"/>
人諉諸世可乎哉今宗正少卿王公起金華之義役也<lb/>
殫心計於始終而無勤怠之間捐公帑於左右而無不<lb/>
均之患且復條畫精詳防閑備具宜乎七邑如一家千<lb/>
萬人如一心則亦千百年當如一日矣夫有田則有賦<lb/>
有力則有役民未甚病也自銅符墨綬之非其人也征<lb/>
斂之苛符移之迫或先辦以要譽或厚槖以自豐然後<lb/>
惽然罔聞縱吏漁獵於是役者病矣故富者避之貧者<lb/>
困之累月連年争辯不休而生理蕩矣不睹争役之害<lb/>
<pb n="KR4d0302_WYG_009-17a"/>
烏知義役之便哉役便矣惟令也奉法循理以役之而<lb/>
無敗其成儻朝廷又以金華市田之法徧下郡國使㝢<lb/>
内州縣皆則而行之則均四海和兆民乖争之風熄輯<lb/>
睦之俗成變時雍風泰和寜復有異道乎吾固為天下<lb/>
幸之詎止金華千里之幸哉<lb/>
　　書崔尚書尺牘後<lb/>
嘉定庚辰嵗僕在姑蘇得同年崔正子尚書書云出守<lb/>
朱離之際諸州劵直已靳不給募者散去此為惡况嗟<lb/>
<pb n="KR4d0302_WYG_009-17b"/>
乎去來一理爾美惡一况耳今日之來即他日之往今<lb/>
日之美即他日之惡無來即無往無美即無惡正子自<lb/>
蜀歸屢召不至豈其一去來齊美惡至是而為天逰邪<lb/>
其視出於機入於機死生醉夢終不之覺者又天壤矣<lb/>
　　書唐人絶句編後<lb/>
夀皇朝有進唐人絶句一編者竊謂可無進也頃在經<lb/>
筵嘗䝉宣諭比日作字頗多旦夕示卿等予即奏云雲<lb/>
章宸翰固是帝王能事但只以祖宗朝觀之太宗飛白<lb/>
<pb n="KR4d0302_WYG_009-18a"/>
實在諸僣國悉平之後髙皇草聖亦在中興已定之餘<lb/>
方今民貧兵困羽書旁午内修外攘正軫聖衷若夫筆<lb/>
神墨妙遲於他日功成治定之餘未晚也上云極是極<lb/>
是予又記在講筵時嘗進進士聶夷中二月賣絲五月<lb/>
糶穀之詩欲寛民生之艱也又嘗進樓公璹耕織圖詩<lb/>
欲以見桑稼之事也毎當講讀則又以寳訓故事録為<lb/>
小冊進之此外不敢有所進也<lb/>
　　書張子西銘解義後<lb/>
<pb n="KR4d0302_WYG_009-18b"/>
横渠西銘其門人吕大臨與叔解釋甚明其後楊時中<lb/>
立疑問亦切伊川終以楊之疑為非而以西銘為繼孟<lb/>
子之絶學要之汎愛者原道也親仁者入德也而西銘<lb/>
固曰民吾同胞也物吾與也輕重劑量一字天淵不知<lb/>
楊氏固何所疑邪惜乎年止五十八官僅登朝不一見<lb/>
之設施耳然其志在經界則恐在今亦未易行也<lb/>
　　書山谷帖後<lb/>
右軍無筆法公孫無劍法司馬子長無史法不知皆何<lb/>
<pb n="KR4d0302_WYG_009-19a"/>
從得之<lb/>
兩曜列宿皆出沒瀛海然天積氣地凝氣乃獨不旋轉<lb/>
邪寳慶丙戌五月望日平地湧水山多剥裂得非運動<lb/>
之時邪七夕後三日記<lb/>
長江大河泰山喬嶽皆浮寄水面而人生浮寄六七十<lb/>
年乃動欲與天地等久日月長春使漆園禦冦諸子見<lb/>
之則将如何分别小大年邪<lb/>
　　書四家禮範後<lb/>
<pb n="KR4d0302_WYG_009-19b"/>
樂由天作禮以地制古我先王未始加毫末於此也若<lb/>
夫朝覲㑹同之節冠昏喪𦵏之常品節之潤澤之使之<lb/>
各當其可各適其宜則聖人事也如其矯繞苛細雜以<lb/>
不經則世俗之所謂禮而非聖人之禮也此書乃淳熈<lb/>
庚戌予侍先舅太府丞宰大冶之時命筆吏徐説編之<lb/>
今俯仰頃耳已四十九年二外弟皆先逝筆吏徐説袁<lb/>
抃亦皆不存戊戌九月十九日早偶見此書青燈熒然<lb/>
為之感嘆<lb/>
<pb n="KR4d0302_WYG_009-20a"/>
　　書皇朝文鑑後<lb/>
文以鑑為言非茍云爾也上焉者取其可以明道次則<lb/>
取其可以致治又次則取其可以解經評史又次則取<lb/>
其辭髙義宻而可以追古作者以模楷後學至若教坊<lb/>
樂語之徘諧風雲露月之綺組悉當削去乃成全書蓋<lb/>
草創於前者精擇未遑而討論於後者所當加審胡不<lb/>
觀揚子雲好深湛之思韓昌黎手不停披百家之編必<lb/>
有餘暇乃可評攷不然浩浩千古之作豈易去取哉而<lb/>
<pb n="KR4d0302_WYG_009-20b"/>
吕太史得年僅四十學者所以為深惜之洙泗聖人也<lb/>
而曰加我數年五十以學易可以無大過矣聖賢雖殊<lb/>
而老壮之候一也<lb/>
　　書楊國瑞料院所刋遺教經<lb/>
此編勸善戒惡不啻萬言然大㫖不離乎仁義禮智信<lb/>
五字而已吾儒之道與天地並約之不盈一指充之可<lb/>
彌六合故曰乾以易知坤以簡能易簡而天下之理得<lb/>
矣<lb/>
<pb n="KR4d0302_WYG_009-21a"/>
　　書大吕申公試巻後<lb/>
文采有餘而器識不足駿發有餘而韜晦不足故曰有<lb/>
才者之言與有德者之言氣象蓋天淵也他日元命之<lb/>
夀夭功名事業之鉅細亦若天淵焉故予讀吕申公之<lb/>
試巻安得不為之嘆息於斯<lb/>
　<lb/>
　<lb/>
　<lb/>
<pb n="KR4d0302_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻九<lb/>
</p>
<p>
</p>
  </div>
</body>
</text>
</TEI>
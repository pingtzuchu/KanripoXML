<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻十四</head>
    <p>
<pb n="KR4d0302_WYG_014-1a"/>
欽定四庫全書<lb/>
　洺水集巻十四　　　　　宋　程珌　撰<lb/>
　尺牘<lb/>
　　雷祭酒<lb/>
大冬始事清霜戒寒伏惟醇儒碩德獨步朝端帝睠天<lb/>
休台候動止萬福公議之不明上下交病之也天下固<lb/>
有常然之理天必髙地必下日月必光明江河必渾浩<lb/>
而何有於異哉天子須人以為治而不能自知天下之<lb/>
<pb n="KR4d0302_WYG_014-1b"/>
才故付薦舉於大臣謂其可信而付之也下之抱負尺<lb/>
寸而不能自達於天子故有求於先進謂其當言之於<lb/>
上也是皆其常也而比年以來士習浸異不以常求之<lb/>
而帥借力於强宗熱援以制其上原其情則固可罪也<lb/>
而上之人曽不以為罪乃越常而予之而後脇刺之風<lb/>
浸盛所謂異者不以為異而乃以為常而後公議始大<lb/>
壞顧某所操者狹所欲者侈偲偲焉欲自持尺牘以干<lb/>
動人聽得無類於守書信古不諳事宜者寔以平日素<lb/>
<pb n="KR4d0302_WYG_014-2a"/>
愚不敢效世俗從傍借力凡前所已得者皆三四鉅公<lb/>
一見之間特達收采所謂長牋短記未始輒用至垂成<lb/>
未章頗費料理故今也亦以是而望執事又聞海内之<lb/>
論以為執事清而不隘和而不流日光玉潔而監裁精<lb/>
明山立河行而論議勇決夫豈蚍蜉蟻子所能撼摇者<lb/>
用是斷然不疑自以其情歸于門牆果䝉察其依歸之<lb/>
誠賜以品題之重上官嘆喜同列驚異所懼凡庸不知<lb/>
自進無以稱塞期遇之意不敢不勉也然今世之士無<lb/>
<pb n="KR4d0302_WYG_014-2b"/>
故而得賞拔者長筆利舌躍躍引謝如不終朝而其飾<lb/>
詞巧譬支離曼衍猶恐卒不當人意者此不惟待知已<lb/>
之薄而其自待抑不厚矣夫不厚於自待之士上之人<lb/>
亦安用之此某所以不敢矧執事方將雍容廊廟以進<lb/>
賢退不肖而某之有望於元化蓋自今以始然則區區<lb/>
感厲又豈止今日而已邪併惟賜照<lb/>
　　趙知縣<lb/>
即日日馭將南履長之慶唯君子宜之明府之治青陽<lb/>
<pb n="KR4d0302_WYG_014-3a"/>
也明斷於其廷寛惠於其野行之三年而子男之邦則<lb/>
焉旬日之間連拜兩函之重其光油然其氣温然其論<lb/>
議卓然甚矣執事之淵源深長也一言而使衆嚮之所<lb/>
謂敏而好學勇力而不屈仁義在身而色不伐有道而<lb/>
下人執事皆兼而有焉向來不曠山不直地亦既移此<lb/>
身返門牆矣乃不能衣穰而提贄難氣以問事君子之<lb/>
道自今思之其有愧於齊髙庭多矣然伏讀二書博之<lb/>
約之開之明之所謂效其行修其禮竊意髙廷之所以<lb/>
<pb n="KR4d0302_WYG_014-3b"/>
聞於夫子者不是過也然省諸中攷諸外求所以自附<lb/>
於寡過之地者實未有焉尚唯終教之毋徒曰友之云<lb/>
也銜鳯塗芝之寵早晚東來當續續為賀<lb/>
　　李大諫<lb/>
斗指兩辰西灝沆宕恭惟填臨甫爾威望隠然下慰人<lb/>
心上符天貺台候動止萬福某詹言門牆纔百餘里微<lb/>
官所縛不能躬問起居謹修尺記為初偃旌旄之慶某<lb/>
恭惟大君子愛君憂國之心至深而為天下生靈之計<lb/>
<pb n="KR4d0302_WYG_014-4a"/>
甚切故辭諫諍之官臨㗋咽之地所欣然焉宣徽南院<lb/>
猶帶階廷侍從之班姑蘇髙臺真成魯衛兄弟之國寵<lb/>
榮若是縉紳所希永言北固之區寔為南徐之地腹心<lb/>
淮甸門户全吳方當有事之時尤謹不虞之備然宿望<lb/>
甚重卧䕶有餘肯求赫赫可喜之名正藉平平安邊之<lb/>
䇿竊聆新政已慰輿人乳哺傷殘疏瀹疾苦脫之虎口<lb/>
納之母懷用力此時見効唯易民庸既訖上思亦深衮<lb/>
以公歸霖須說作竊計予瑗之事不逾周籥之期幸甚<lb/>
<pb n="KR4d0302_WYG_014-4b"/>
幸甚<lb/>
　　胡連翁<lb/>
商律浸深顥氣沆碭伏惟連翁茂才含華未耀靈修參<lb/>
扶台候動止萬福沙頭一别朓朒易久幅紙渠渠來自<lb/>
數百里不止三讀而已西門之燎時時一作何獨不恕<lb/>
於賢者邪抑此非君居造物固將有以處之耶果爾則<lb/>
可賀也不可弔諄詳之諭所願效誠但號為大都色色<lb/>
陋甚何異巨壑乃止勺水安能游泳巨鱗邪某席芘浮<lb/>
<pb n="KR4d0302_WYG_014-5a"/>
食不足言者慈庭帥旬日一得書但邊方多事未敢迎<lb/>
侍白雲之念日深耳新篇逺辱如渴得酪匆匆未能一<lb/>
語為謝有愧而已午未之間尚有殘暑幾為逺器自重<lb/>
　　與莊漕<lb/>
某區區邦人蝗旱之請施行如流州縣知有使者之權<lb/>
斯民知有蠲租之法和氣頌聲充然大川廣谷間今猶<lb/>
新也環顧宇内之事絲紛鼎沸未知所底夫一念之頃<lb/>
而不忘斯民此志士仁人之用心殆天以此責而付之<lb/>
<pb n="KR4d0302_WYG_014-5b"/>
也擢從庾事典領漕權亦足以占上方鄉用之意矣㳂<lb/>
江人相噬而山間之人則煮草根以食因念淳熙壬寅<lb/>
民未甚病也而講明荒政如不暇給今五倍壬寅而州<lb/>
縣寂然春初麥幸秀近苦雨淫率發黄疽雨穀于田悉<lb/>
為水漂今三布穀而未秧半嵗啖草根率無人色而䑕<lb/>
竊縱横不得寧居目前固可念今雨過度異時必旱種<lb/>
不可入後日抑可憂米石不啻萬錢而楮直則又落去<lb/>
春立為一定之數若堅執至今已有成績奈何私意糾<lb/>
<pb n="KR4d0302_WYG_014-6a"/>
紛甫効輒罷某頓嘗以目擊利便數事言之朝内有一<lb/>
事乞許民間取贖全用官㑹不惟便微細而已楮直必<lb/>
踴也幸先行於一道之間蓋出入之價既一富民初無<lb/>
所損也今米貴物重商賈不行農末俱病凡皆以此楮<lb/>
賈頗昂則百病皆起併幸孚炤<lb/>
　　潘通判<lb/>
近辰金柔氣低火老候濁伏惟分治輔藩休嘉萃止台<lb/>
候動止萬福某謀求當代人物於北斗以南惟垂世巉<lb/>
<pb n="KR4d0302_WYG_014-6b"/>
巉之髙是瞻是仰天借此來加惠鄉梓而茅屋白雲三<lb/>
驛城府引領清峻無術縮地毣毣寸心而已王者藏富<lb/>
於民猶外府也陸宣公有言國不足則取之人人不足<lb/>
則資之國一日舍是無以為上下相資之勢今富人藏<lb/>
粟無藝公上窘急未免以爵易之而細民凶年持倍稱<lb/>
之賈亦靳不與上下無所乎資而徜徉坐觀其中田野<lb/>
嗸嗸幾至剽刼竊聞力賛賑糶之事萬口洋溢然賂吏<lb/>
罔上終以計免所幸連日雨遺蝗掃迹垂穎如雲更一<lb/>
<pb n="KR4d0302_WYG_014-7a"/>
再雨則十分歳功矣幸菑射利者知無所待近皆發廩<lb/>
求售無事賑糶也志士仁人憂國恤民之念無時而已<lb/>
者故不嫌深言之伏幸台炤<lb/>
　　林知縣<lb/>
白露曖空素月流天伏惟廉平異效神降嘉生台候動<lb/>
止萬福某埃坌奪之音郵如斷遡遊瀫水之清而已離<lb/>
離珍字曶墮几前郁然存勞之温昔人為治先教後政<lb/>
截截有敘今亡矣乃於藍臯之濵忽見鄉飲之盛屛朱<lb/>
<pb n="KR4d0302_WYG_014-7b"/>
墨而列豆籩厭爭奪而興禮遜庶幾乎三代之遺矣邦<lb/>
人奚幸邪<lb/>
　　趙尚書<lb/>
蹙凌冰漲澤腹益壯恭惟隠然元老為國重填天所獨<lb/>
垕台候動止萬福執事材猷學力髙出一世故舉天下<lb/>
至重之任常萃於一身世之下士智不足以守一缾者<lb/>
固所不論而中人之才僅足以辦一官趙魏之老滕薛<lb/>
之大夫曽不得兼之天之降材什伯倍蓰固不同若此<lb/>
<pb n="KR4d0302_WYG_014-8a"/>
邪勛庸問望如挈日月於萬夫之上乃一語不合翩然<lb/>
去之天下之士識與不識皆曰此仁人之言也故某近<lb/>
者有詞壽上<hi>缺</hi>明府云新近論思一語是隂功多少留<lb/>
與雲仍蓋公言也夫豈私相為好哉某與弟瑔耕田養<lb/>
親何所不可乃從有司舉進士方相國典舉亦既以骫<lb/>
骳之文先多士矣乃論議不齊卒從下乗故未免嶇﨑<lb/>
躋攀以至於此親年益髙欲雛早翼諸公憐之已足五<lb/>
表然不敢茍焉以嬉讀書之餘亦頗有志於當世無從<lb/>
<pb n="KR4d0302_WYG_014-8b"/>
晉近面請所以然者遡風而已<lb/>
　　黄侍郎<lb/>
即日孟夏氣清恭惟表裏江淮盡歸統理帝咨良翰天<lb/>
壽斯文台候動止萬福某闊逺牆仞蓋十有七年於此<lb/>
矣比年光靈不競海内諸老先後彫零獨幸龍門突兀<lb/>
東南耳延登禁近論議益偉乃清風逸駕翩然去之今<lb/>
移而佩玉麟之印近矣衮衣歸周之望蓋天下學士大<lb/>
夫同一心也昔唐人有言陽公之在朝也四方聞風仰<lb/>
<pb n="KR4d0302_WYG_014-9a"/>
而尊之貪冒茍進邪薄之夫庶得少沮其志不遂其惡<lb/>
雖微師尹之位而人實具瞻焉與其宣風一方覃化一<lb/>
州其功之遠近又可量哉誦詠斯言未嘗不憮然有感<lb/>
也然而天下之事在下者類能言之而卒病於不得行<lb/>
亦既得位矣而亦每有未效之嘆且夫姦宄未塞戎蠻<lb/>
未懾官亂未治四時不和未調五穀不熟未適才而不<lb/>
為不忠也不能而託官竊位也夫日者無與於斯世也<lb/>
而猶有憂焉儲之於平居閒暇之時而用之於事功鼎<lb/>
<pb n="KR4d0302_WYG_014-9b"/>
來之㑹金陵幕府之盛人材之林必有足備采擇者其<lb/>
為明時倍萬崇䕶幸甚<lb/>
　　雷知院<lb/>
即朝雪霽江天日寒光薄恭惟伊臯魁桀日進鴻疇惟<lb/>
天右之鈞候動止萬福某伏拜鈞翰與臚列多種之賜<lb/>
焜耀光榮累百空言寧足為謝一元之運五日而一候<lb/>
至十日而一氣應無縮與盈寒暑以平至一於壅則一<lb/>
傷飛殞薄食變乃生焉睍雪未消妖虹時見此則扁盧<lb/>
<pb n="KR4d0302_WYG_014-10a"/>
所望而驚者相公智周萬微道參元化消息盈虛意端<lb/>
闔闢無從日侍函丈躬聽誨飭耳某庀役已三月催科<lb/>
不擾訟牒不留日飯二升朝昬几案惻怛所孚藹然田<lb/>
野敎誨期望之意不敢有負焉耳臨風瞻依之至<lb/>
　　余知縣<lb/>
陽法髙懸物成仰墨恭惟采袖慶闈培埴益逺申錫有<lb/>
靈台候宴啓萬福某未能拜狀乃為眷厚先焉而來使<lb/>
謂至桐江即還久之杳然即欲走介而俗緒旁午昬與<lb/>
<pb n="KR4d0302_WYG_014-10b"/>
曉平因仍如是者又兩月其為不敏為愧負蓋有不容<lb/>
言者然迢迢江水靡日不瞻有不與禮文具疏者非體<lb/>
而炤之則何以自逭州縣吏賤如奴若夫采薇于山緡<lb/>
魚于泉讀書彈琴以歌詠先王之遺風顧安用低頭受<lb/>
縛舉頭愧野人哉然則小佚家林乃造物者所以獨厚<lb/>
之意不可不察得時則駕萬里一息歲寒鐵幹春風桃<lb/>
李其少安之某厭於為吏久矣親老之望門户之責是<lb/>
以尚此裴回終非其志也所幾嗇垕沖和亟拜召命<lb/>
<pb n="KR4d0302_WYG_014-11a"/>
　　李尚書<lb/>
稍間詗承依仰朝夕入告嘉猷之奏允當士心適有一<lb/>
事或可助獻納之萬一州縣輸絹闊狹重輕悉有省則<lb/>
今歲左帑所退殊駭聽聞論議喧騰人情不安兩稅之<lb/>
重民生孔艱秋租未畢夏賦已迫今身親之乃見民困<lb/>
極矣又從而加虐焉民何以堪或於論思之際及之寛<lb/>
民力而壽國脈所係非細富陽所退只二十八疋聞他<lb/>
州極狼狽非衛足也早言之庶幾有益緩則無及矣<lb/>
<pb n="KR4d0302_WYG_014-11b"/>
　　浙東憲<lb/>
金伏在候而楳溽未清恭惟仗節督府雷動風行帝眷<lb/>
天休台候宴啓萬福某官稟灝灝正元之氣負磐磐蓋<lb/>
世之才投之繁劇而不亂處之㑹通而輒中求之今代<lb/>
宇内寡二盍不論思遂即都俞乎良以天用惟龍地用<lb/>
惟馬役御萬物之權變通百王之弊向也切時之論亦<lb/>
既施行矣胡為乎中輟也願堅其說以幸天下以卒殊<lb/>
功天下之望也某不佞朱墨餘暇伸欠仰天黙數平生<lb/>
<pb n="KR4d0302_WYG_014-12a"/>
輩行已倦霄漢顧獨殭卧長夕未見昕鼓最不可為者<lb/>
上欺彼蒼下欺一心誣告縱横無敢辨白區區燕雀不<lb/>
量其微反坐一二邑人小安所為巻巻控稟誠欲公一<lb/>
言以幸海内耳某寔朝夕東向焉<lb/>
　　唐秘書<lb/>
玉吕含商金飈蕩節恭惟懷紱名邦后皇嘉貺台候宴<lb/>
作萬福某於當代知名之士莫不歸心獨於執事未有<lb/>
一日趨伏下風之便蓋此生一欠也瑰翰曶臨片雲天<lb/>
<pb n="KR4d0302_WYG_014-12b"/>
落眷情醲郁藻繢光芒再拜佩之永言何極某竊謂人<lb/>
才有定用公論有常歸當則天心開否則人望鬱方執<lb/>
事前日之袖手也人鬱之今也人慰之然未也獻替殿<lb/>
中啓沃帝所則斯慰焉耳蓋天所以賦之才期之任者<lb/>
固若是焉而非人之私也旦旦以俟某天予迃戇莫效<lb/>
毫分誤渥頻仍亶由吹借心許神交寧俟識靣幸有以<lb/>
警䇿之三肅以請德星所聚之堂慶流千載有役于此<lb/>
敢不肅給<lb/>
<pb n="KR4d0302_WYG_014-13a"/>
　　回周帥<lb/>
即朝霜熟寒輕梅含春淺伏惟貫日之忠神明扶持台<lb/>
候動止萬福某粤自去夏為謝之后日念嗣敬而竣坌<lb/>
侵薄浸墮因循至若日懷叔度夜憶真長非詩人浪語<lb/>
也曶奉珍題慰荷不已每思歙山雲深豈堪著横絶闗<lb/>
河真將軍哉今一柁入三邑宜矣然西舉秦北舉燕麒<lb/>
麟凌烟突兀東南顧當安坐雲水鄉邪幸秣其馬以俟<lb/>
敭廷之命某之於執事所謂愛而莫助者然扞蔽江南<lb/>
<pb n="KR4d0302_WYG_014-13b"/>
之功則口之不置自昔建功植烈耀旂常而銘鐘鼎者<lb/>
往往皆出摧抑困頓之後所向輒如意者未必有所振<lb/>
立惟執事張而不泰翕而不衰勿羨春光之韶穉自期<lb/>
歲晚之崚嶒以副士林之望幸甚幸甚<lb/>
　　回宋總領<lb/>
比辰日躔女度歳將更端恭惟身兼數器為時所需為<lb/>
天所祚台候動定萬福某昔者天畀䕶隨輦路之塵宛<lb/>
若二十年前追逐禹浪時也違異未久箋墨易希瞻仰<lb/>
<pb n="KR4d0302_WYG_014-14a"/>
而已蓋嘗竊嘆今夫人之所謂才䑕竊狗盜耳寛和而<lb/>
有守惠慈而能斷獨不見元愷之所謂才乎大之可以<lb/>
賛萬微小之猶能當一面吾牓有光矣又聞之任總餉<lb/>
之寄者足食與兵要非難事惟能使將知忠使士知義<lb/>
人人宿飽而無怨挺然思報其上而不怠精神獨立萬<lb/>
夫之表此公所獨能也朝家以此屬公公亦以此自任<lb/>
吾黨幸甚某正自庸虛且復弗彊宜汰尚稽雲葉為覆<lb/>
耳誨簡温厚不稱是懼髙情未替尚惟終教之<lb/>
<pb n="KR4d0302_WYG_014-14b"/>
　　李提舉<lb/>
伏辱誨翰其為南康社倉之慮可謂深逺自非體國愛<lb/>
民至到懇切安能及是讀者嘆息况於南康之人身被<lb/>
其賜者乎某聞之里人謂徽管六縣其户口之多地里<lb/>
之廣兩倍南康乃止五千緡分撥不行措置不敷今史<lb/>
君甚賢或得更捐數千緡則此事可成矣執事之入覲<lb/>
也或少緩數月使江左九州皆如南康仍以南康已行<lb/>
規式下之九州則執事不朽之盛德當與大江同其長<lb/>
<pb n="KR4d0302_WYG_014-15a"/>
也因謝來施不覺縷縷然舍執事何望哉<lb/>
　　李大諫<lb/>
離德恢台氣步清溽恭惟雍容外祠道德天相台候宴<lb/>
作萬福某聞古之大人負龍蛇虎豹之姿者與時屈信<lb/>
與道變化故曰龍筦納言而帝命允四輔既備而王業<lb/>
昌使骨鯁大儒憂國若饑渇論議合衆心者朝夕左右<lb/>
則百僚仰法化流四海此多士朝夕之望也願戒舍人<lb/>
行且有詔<lb/>
<pb n="KR4d0302_WYG_014-15b"/>
　　趙廷評<lb/>
某文章道之末也而世之好者亦鮮甚矣君子之有意<lb/>
於斯也然後世之敝大抵在於舍實而采華舍易而取<lb/>
險舍樸而從醨無以養其源而欲浚其流不能深其膏<lb/>
而欲曄其光故枝葉益繁氣象日落求其為先漢不可<lb/>
得矣而况戰國以上乎某每切懼之而未能焉他日儻<lb/>
遂良晤相與出而商確之今方吏塵侵薄束縛繩墨胷<lb/>
次結約固亡竒也匆匆為謝莫既所懷憑墨遡風但有<lb/>
<pb n="KR4d0302_WYG_014-16a"/>
無窮之意<lb/>
　　回崔侍郎<hi>二</hi>
薰風初暑之候恭惟肅將明命往䕶全蜀上帝嘉娛台<lb/>
候宴啓萬福某抵此曶數月求所以上蓄其槃下育其<lb/>
荄者未之能焉故巻巻一書曉夕在念髙情絶俗惠然<lb/>
以翰墨先之烟霞鬱興詞誼髙明區區感浣不知所喻<lb/>
至言興在山林則非所望於侍郎者蜀之不靖者兩年<lb/>
于此矣某嘗嘿計目前之可以任此者捨侍郎未見其<lb/>
<pb n="KR4d0302_WYG_014-16b"/>
次焉人才豈不曰有數哉舜止五臣武王止十亂漢止<lb/>
三傑而已唐之初造一時依乗風雲者固為甚盛中世<lb/>
以來國少多艱有若韓昌黎郭中令李衛公之輩皆能<lb/>
赫然仗公忠而化姦驕詹威靈而服外國光明如日月<lb/>
動蕩如雷霆植唐於將仆洗唐於已昏數公功烈千載<lb/>
如生每一開巻令人飛動自古以來中原有變蜀必先<lb/>
亂中原既定蜀必後平又况今日之蜀非前日比安知<lb/>
後日之事又豈止今日而已邪萬一此時竄身無地徙<lb/>
<pb n="KR4d0302_WYG_014-17a"/>
巢入闗則蜀之去天也逺去敵也近可不先定其規模<lb/>
一言而後行乎少年不更事之人疎率無謀老成持重<lb/>
之人又復退縮今推擇而至侍郎非茍然者古之興事<lb/>
造業者其機在於興起人心鼓動士氣而已至若兵若<lb/>
將若財特節目耳然士亦患於亡聞也夫惟負天下之<lb/>
望者方其未用已足以繫天下之心而其一有施設也<lb/>
又足以服天下之心夫未用而望已用而服以若人而<lb/>
圖事何事不立哉此朝廷之所以有取於侍郎而天下<lb/>
<pb n="KR4d0302_WYG_014-17b"/>
之所以望於侍郎者也上寛九重之顧下慰海内之望<lb/>
侍郎必有以處此矣然比日以來士大夫規模日陋多<lb/>
事之秋所與共功名者天下之英傑也顧乃小智自是<lb/>
閉門拒之閡上下之情失事功之㑹皆是物也耶律德<lb/>
光云南人飲食動息北人無不知之若北方之人以堂<lb/>
堂十萬之師或在九天之上或入九地之下南人未必<lb/>
知之也今千百載而南人此病終不可瘳可嘆也已兼<lb/>
之辟置之屬蓋與之共腹心者始擇不審無幾斥去安<lb/>
<pb n="KR4d0302_WYG_014-18a"/>
能得士之死力哉蜀不為無人某不能盡識陳同年仲<lb/>
酉頗負膽氣亦有謀畧嘗率鳯州之人深入其地頃坐<lb/>
麤豪今更涉厯蓋亦老於風霜矣試召與語恐足以備<lb/>
采擇是以因書併及之范文正公嘗言幙府辟客須可<lb/>
為已師者蓋平時敬之為師則必用其言而平時以朋<lb/>
友待之者則言之用否未可必也雖然此亦其細者爾<lb/>
古人所謂内外臂指乃可成功侯誰在矣張仲孝友是<lb/>
事也又豈可不先圖之非為執事計也為蜀計也珍重<lb/>
<pb n="KR4d0302_WYG_014-18b"/>
道涂歸當坐鳯池而象麟閣矣<lb/>
　　其二<lb/>
歲律崢嶸寒氣屭贔恭惟某官威行玉壘勢重金墉髙<lb/>
垕參依台候宴啓萬福某伏自日者詗承之后嗣敬闊<lb/>
希然懷仰清風則不知雲山萬叠也惠然尺素如雲墮<lb/>
空欣浣無涯有言莫喻侍郎稟灝灝正元之氣負磐磐<lb/>
任重之才合四蜀之廣五六十州之衆天子所恃以為<lb/>
爪牙百姓所恃以為司命邉人所望以為叛服者與其<lb/>
<pb n="KR4d0302_WYG_014-19a"/>
逐逐紅塵無毫髪可以自見孰若為朝廷分寄一方風<lb/>
行八表可以垂無窮而詔罔極者耶甚盛甚盛餘冀壽<lb/>
重以光麟閣此委垂戒<lb/>
　　徐進士<lb/>
人至惠告且致歲除之饋意則垕矣然吾人相予以義<lb/>
又安用是鶃鶃者為哉自是切幸免之不然决不敢領<lb/>
也春風吹和萬象悦豫吾心之仁寔同此和和則為善<lb/>
為祥矣臨風不勝誦詠之至<lb/>
<pb n="KR4d0302_WYG_014-19b"/>
　　答僧<hi>三</hi>
奉墨妙欣承春和道體安穏深慰間別之私名畫丈室<lb/>
之寶乃輒以見遺幾於奪所好愧甚愧甚永晝焚香靜<lb/>
對勝韻發我天和多矣珍重此意尚得面謝<lb/>
　　其二<lb/>
奉手帖欣承秋凉養道沖豫日來風露漸髙小隠山前<lb/>
松竹益佳一炷柏子香靜思無始以來至于今日又至<lb/>
他生永刼無盡自家這箇豈可忘却這箇如不忘則是<lb/>
<pb n="KR4d0302_WYG_014-20a"/>
黄面老子囑付之意矣蒲萄為寄尚未出世何邪沉香<lb/>
兔筆松煤謾往亦復未離人間世耳餘加珍重<lb/>
　　其三<lb/>
辱手帖欣聞法履清休所諭謹悉我方欲脫戲衫公乃<lb/>
求此粥杓柄邪又不知甚處有閒田地也遠寄仙果足<lb/>
仞意垕然神仙好虛驕指凡草木以為神竒誑惑世人<lb/>
吾獨啖棗栗耳無所用此師解吾說否徽綾一段軟宻<lb/>
便體聊致此誠極寒珍護<lb/>
<pb n="KR4d0302_WYG_014-20b"/>
　　葉尚書<lb/>
竊聽都人崧髙之篇乃知繡紱繫麟之旦斯文天壽寧<lb/>
俟禱祠然某嘗聞之龍藏於淵而神靈玉藏於山而光<lb/>
發至德藏於身則精密而氣充天全而形壽用能天與<lb/>
地卑山與澤平某官正坡仙所謂絳闕雲臺總有名應<lb/>
須極貴又長生者久侍上雍晉參大政中外屬心玉堂<lb/>
催草矣區區菲薄陳之異牋少見子晉吹笙安期奉棗<lb/>
之意伏惟宣慈録其忱而畧其陋幸甚幸甚<lb/>
<pb n="KR4d0302_WYG_014-21a"/>
　　程大卿<lb/>
霜清日晏氣令適平恭惟某官少佚殊庭即頒温詔髙<lb/>
垕况臨台候宴起萬福某比者匆匆拜狀少伸燕候之<lb/>
誠即日人還亟捧答翰敬承告德所次神衛後先千里<lb/>
長岐已遂善達區區方切欣慰忽來專騎又墮誨函多<lb/>
品遺頒深仞眷篤下拜不勝感怍大卿中外<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>厯勤勞<lb/>
公家成績爛然在人耳目世之不稼不穡而取美官者<lb/>
衆矣如大卿則真是有欠未償也巳巳夏大卿為郎東<lb/>
<pb n="KR4d0302_WYG_014-21b"/>
歸某嘗有詩云慣倚苕溪上下檣幾番風定幾番狂昔<lb/>
年仙去𤣥真子今日歸來禁省郎波靜垂綸元不惡風<lb/>
來捲釣又何妨其下偶不能記今日亦復如是邊塵未<lb/>
靖朝方急才又豈容袖長臂於釣灣哉匆匆復命莫既<lb/>
謝忱伏墨遡風心與雲逺<lb/>
　　李侍郎<lb/>
辰在大梁嘉氣趣至恭惟某官肅司留鑰坐鎮長江人<lb/>
比天同台候宴啓萬福某伏念平時受知特垕一自抵<lb/>
<pb n="KR4d0302_WYG_014-22a"/>
此亟飭寸箋少敘依歸之誠豈宜少後者乃未及拜而<lb/>
賜翰已墮前矣是雖百喙何以自蓋其不敏仰惟知遇<lb/>
之素或能畧其跡而遡其心耳他人以空詞說而釣官<lb/>
資公獨以實政事而為國計上知可任大事也再付玉<lb/>
麟之印春來塞草綿綿淮清如鏡丹陽門外一騎紅飛<lb/>
再將趣公入陪帷幄矣僉實謂然非某敢私也某力薄<lb/>
事繁不稱是懼仞牆不逺寧無以誨之鍾阜巉巉何由<lb/>
侍近一紙詗承又復不能悉其所欲陳者所祈愛身以<lb/>
<pb n="KR4d0302_WYG_014-22b"/>
道永翊炎圖此巻巻曉夕之私也<lb/>
　　趙徽州<lb/>
比日草草拜狀諒已闗徹崇聽訙後尊仰方切巻巻兵<lb/>
來伏拜誨賜獲詳即日起居善狀其為感沃不任下情<lb/>
賦入寛以兩月仰見區處適宜拜人被德當如何邪其<lb/>
間可以興復者亦當貴以開築如其積而成山蕩而成<lb/>
淵委不可容人力者度亦有數大抵朝廷重於蠲賦而<lb/>
民户亦易墮於因循要須官司嚴責以脩復之期庶幾<lb/>
<pb n="KR4d0302_WYG_014-23a"/>
他日不至百姓失所望耳百姓無知但望官司蠲賦坐<lb/>
視不修他日賦不得蠲則又未免白輸此皆官司悞之<lb/>
也若夫時暫蠲閣則又在朝廷也更有一事因以拜稟<lb/>
新安之絹作俑於前兩政户部自言天下無此絹也况<lb/>
新安不産絹祖宗朝獨加優潤乞嚴戒屬縣無縱吏姦<lb/>
輒變舊制過為重闊中平之絹儘可解發則召父杜母<lb/>
之賜朝行而夕被矣因筆又成縷腆併幸矜體<lb/>
　　髙校書<lb/>
<pb n="KR4d0302_WYG_014-23b"/>
素商俶令丹陸尚然恭惟某官雍容壺嶠仙品自髙帝<lb/>
錫之休台候宴啓萬福某載惟天生卓異之才賦之以<lb/>
清淑之氣必使之倡一代之文以鳴國家之盛必不使<lb/>
之抱膝幽吟於寂蔑之濵而遂已也世之續離騷詩窮<lb/>
愁聨編累簡流傳於古今宇宙間亦何可勝筭然是皆<lb/>
賦予之薄氣候之偏至若全氣所鍾號為英賢夫豈徒<lb/>
生之而已哉斯文行且昌矣執事其毋遜未期雅拜徒<lb/>
想清風謙翰逺臨眷情愈垕恪恭泓穎敬寓悃悰敢祈<lb/>
<pb n="KR4d0302_WYG_014-24a"/>
内葆黄庭外列丹鼎奉尺一詔侍明光宮<lb/>
　　張知縣<lb/>
秋陽尚驕伏惟蒲璧安民人神函豫台候動止萬福某<lb/>
頃焉具謝之后冗不孠音然區區向往不輟也專騎惠<lb/>
翰如獲面承區區感沃并之義役之為民利也大矣非<lb/>
心乎愛民者其孰能成之况又加以義廩無窮之惠乎<lb/>
太宗皇帝嘗謂宰臣曰惠民之倉不可不置賤則増價<lb/>
糴之貴則減價糶之祖宗朝所以留意邦本者正在是<lb/>
<pb n="KR4d0302_WYG_014-24b"/>
也甚盛甚盛<lb/>
　　袁郎中<lb/>
伏拜誨翰凡數百言又蒙示教掲曉邦人文檄睠言父<lb/>
母所以體察赤子之飢若寒者洞洞屬屬唯恐一毫之<lb/>
不盡大川廣谷之間家傳人誦所以詔子若孫若雲仍<lb/>
者其將何窮夫上有仁心仁聞而民不被其澤吏格之<lb/>
也上有龔黄下無卓魯使民不見德而唯戮是聞則彼<lb/>
氓蚩蚩安知邦君之心固如此哉輸金折絹之說非敢<lb/>
<pb n="KR4d0302_WYG_014-25a"/>
為延遷計要是勢窮力迫窮則呼天疾痛則呼父母耳<lb/>
今既一念一語風動雷行朝發黄堂夕周千里而斯民<lb/>
已被再生之澤矣此外更何求哉他日言之五事中足<lb/>
矣百冗裁謝莫既萬分仰首麗譙神爽飛越<lb/>
　　回范教授<lb/>
風露頓髙伏惟雍容絳紗斯文天相台候<graphic n="KR0978" url="https://raw.githubusercontent.com/kanripo/KR-Gaiji/master/images/KR0978.png" mimeType="image/png"/>止萬福某<lb/>
久矣不復交訊然此心去來不輟也筆飛鸞立忽墮几<lb/>
前誦味以還欣浣亡限建業有雙闕崔嵬大江吞吐之<lb/>
<pb n="KR4d0302_WYG_014-25b"/>
勝故人才不輕出出則受間氣而為命世英豪往往有<lb/>
儕諸生而無别或列座而小異者何幸復得賢師儒封<lb/>
殖而長養之此邦之幸也芳編示教藻繢爛然遂得以<lb/>
窺制作之盛警發多矣今編之所未及者因來悉筆以<lb/>
示尤幸也記銘見屬此意良垕其敢不承邪荒涼數語<lb/>
勉以塞命荏苒數月竟不得一好辭終當為梓石羞耳<lb/>
匆匆復命莫究欲言餘惟益垕珍竒以副三館之招他<lb/>
委繼示<lb/>
<pb n="KR4d0302_WYG_014-26a"/>
　　答祁進士脩<lb/>
竊觀池陽之為郡九華之秀秋浦之緑皆東南清淑之<lb/>
所鍾也禪其秀者為竒偉涵其緑者為精深某嘉泰甲<lb/>
子奉檄校士是邦多得其雋然尺書往來至今不絶者<lb/>
唯青陽葉君焉今足下不忘舊好惠然肯顧且復以長<lb/>
書貺之若望某以有言者甚矣足下此意之垕而某之<lb/>
荒疎不足以當之也雖然竊聞之學者之於道莫先乎<lb/>
務實也以實而求道則必有所入以實而行道則必有<lb/>
<pb n="KR4d0302_WYG_014-26b"/>
所至鉏驕剪虛最為先務古人云德盛而詞謙道髙而<lb/>
色下信乎聲色之足以害道也道與德可尊也言與貌<lb/>
則不可盛也由漢以前人皆務實雖專門之學世以為<lb/>
病然要之人懷實心專於一經白首窮年各有所得晉<lb/>
唐以來氣習漸虚至于近代則又有專事口說無復一<lb/>
毫躬行體察之功者眎唐又逺矣此習不除凡讀書為<lb/>
文應人接物臨政涖事無非虛驕安得事事當其宜物<lb/>
物中其理邪足下氣淳而質茂蓋涵秋浦之精深者其<lb/>
<pb n="KR4d0302_WYG_014-27a"/>
進於道何疑焉唯勉之而已晉率之罪不知所逃也<lb/>
　　回李寔公<lb/>
久欲拜狀而出埃入坌因循至今又奉先貺敬承即朝<lb/>
暑雨圖史多暇台候萬福某念古道之不可復不止一<lb/>
事至若一書問之細所謂伏以右謹者不知自何時作<lb/>
此等語再拜百拜公與為欺故區區平時於所善者及<lb/>
可與語古者未嘗輒用文獻之傳如左右心期之髙如<lb/>
左右決不以為簡故願以是請焉自是賜敎亦幸畧之<lb/>
<pb n="KR4d0302_WYG_014-27b"/>
前書郭翻者晉人也認稻之事見之本傳先正百韻既<lb/>
得伏讀文孫雋語又辱開示甚矣其似祖也顧不足為<lb/>
名門子弟之範哉汪龍溪之孫有詩名某嘗為序其編<lb/>
且引少陵父子一門專美之事今於執事亦然也正科<lb/>
特科誰為區別吾曹應世要當以後世揚子雲自必耳<lb/>
顧此瑣瑣者其足為執事重輕邪易秋之論年豐之喜<lb/>
足以見盛心之所存矣今時士大夫多以空言而釣官<lb/>
資耳孰肯以實政為民計哉<lb/>
<pb n="KR4d0302_WYG_014-28a"/>
　　葉賢良寘<lb/>
歲晩極寒伏惟履中休勝前辱専翰布謝稽違蓋朝昏<lb/>
汩沒易至因循耳非忘之也不我督過又枉今敎獲詳<lb/>
近况之休豈勝慰沃足下之氣誠欲淺滄溟而低太華<lb/>
雖然亡益也適足以賈閙耳獨不見宇宙之間和風膏<lb/>
雨乃可以造化萬物乎至若登名文章之録亦非淺事<lb/>
體忌卑語忌俗前輩論之悉矣今謾録一二自周之衰<lb/>
道喪文弊莊周屈原之書始假徐無鬼漁父問答以為<lb/>
<pb n="KR4d0302_WYG_014-28b"/>
辭自後祖述益衆體格日陋司馬相如則曰烏有先生<lb/>
亡是公揚子雲則以為翰林主人子墨客卿班孟堅則<lb/>
以為西都賔東都主人張子平則以為憑虚公子安處<lb/>
先生左太沖則以為西蜀公子東吳王孫魏國先生改<lb/>
目易名猶然一律又若七發始於枚乗至曹子建則有<lb/>
七啓張景陽則有七命屋下架屋那復有髙標逸韻邪<lb/>
正使錦繡開機天章的皪而其大者體氣卑弱規模狹<lb/>
陋已不足觀矣而况其塵言土辭鄙俗之氣不除者邪<lb/>
<pb n="KR4d0302_WYG_014-29a"/>
近代坡仙直言吁嗟先生誰使汝坐堂上回視前代諸<lb/>
子殊覺厭厭無氣矣足下更以前輩此言思之別變機<lb/>
杼然後二賦可出至望至望來書所謂三及門不見之<lb/>
語殆欺足下耳安有是事邪才模志業有如足下不有<lb/>
立於今必有聞於後幸甚<lb/>
　　回金判院<lb/>
臘盡春回伏惟自公多暇台候萬福某自疇昔為謝之<lb/>
後畚土楸梧役役寒暑近者手開𤣥廬粗免悔事餘不<lb/>
<pb n="KR4d0302_WYG_014-29b"/>
足闗軫為吏患不明耳明患不廉耳廉患不恕耳既明<lb/>
且廉而又行之以恕則吏道盡矣奚患莫已知邪不有<lb/>
聞於今必有得於後唯自信力行而已為書遣餉具仞<lb/>
勤渠曷勝愧荷溪毛一二聊以侑書餘冀加珎以俟殊<lb/>
渥此委勿間<lb/>
　<lb/>
　<lb/>
　洺水集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洺水集巻八</head>
    <p>
<pb n="KR4d0302_WYG_008-1a"/>
欽定四庫全書<lb/>
　洺水集巻八　　　　　　　宋　程珌　撰<lb/>
　序<lb/>
　　胡魯川中庸大學序<lb/>
胡君説要之書取太極中庸大學而一之此聖人之心<lb/>
而未見之於言者也而胡君發之至論隂陽之中而及<lb/>
於春秋之分至要皆非口耳之學也子思子之言曰道<lb/>
之不明也我知之矣賢者過之不肖者不及也此為論<lb/>
<pb n="KR4d0302_WYG_008-1b"/>
道者言之也又曰道之不行也我知之矣智者過之愚<lb/>
者不及也此又為行道者言之也夫論道而過之則為<lb/>
荒不及則為陋非中也行道而過之則為矯不及則為<lb/>
汙亦非中也唯言之而順則道自明履之而安則道自<lb/>
行後世以來其在天下國家則謀議日多而事功不立<lb/>
其在學士大夫則講學日盛而踐履缺然識者固憂之<lb/>
胡君之為桐廬也民安其仁士服其教見之政事而反<lb/>
之躬行無一而非中非世之徒事空言者其徒徐君既<lb/>
<pb n="KR4d0302_WYG_008-2a"/>
取其書刋之且巻巻然以序為請至于再三不置焉即<lb/>
是以占其心之所存則於其行也必力是又當秉筆以<lb/>
俟<lb/>
　　四明髙氏春秋解後序<lb/>
王者以道治天下則春秋之道隠不以道治天下而惡<lb/>
其書之著則王臨川是也先儒謂聖人謹四時之春正<lb/>
天地之經也謹一王之書振君臣之綱也謹日月之書<lb/>
順方物之宜也謹人名之書辯君子小人之道也謹中<lb/>
<pb n="KR4d0302_WYG_008-2b"/>
國外戎之書正華戎之分也謹父子兄弟夫婦之書序<lb/>
人道之正也禮樂征伐之權朝覲㑹同之節凡大經大<lb/>
法粲然靡所不備用之則王舍之則亡雜之則霸方周<lb/>
之衰王道寖微聖人憂之此書所為作也若曰道雖不<lb/>
行於一時書則可垂于萬世有王者興猶可稽之以為<lb/>
驗操之以為决故曰王道之權衡也先儒嘗病丘明昧<lb/>
於經意汨亂綱常若天王於卿士而言貳與叛上公下<lb/>
臨侯國而言拜成王室討諸侯而言背盟君臣三綱之<lb/>
<pb n="KR4d0302_WYG_008-3a"/>
首也而悖謬若是則改而正之寜無望於後人乎公之<lb/>
學蓋欲㳂伊川之書以求聖人之心者如言平王在位<lb/>
日久恬於頺靡無復振起之畧諸侯專肆變法壊紀亂<lb/>
臣賊子接迹海内荆楚強暴憑陵中國平王不可望矣<lb/>
故托始於隠公及二百四十年之後則齊晉又衰政出<lb/>
大夫呉楚横行中國不復知有周矣故終於越入呉其<lb/>
志慮可謂深長而䂓模可謂正大惜乎排擯沮抑不使<lb/>
其身獲安於朝廷之上書雖不廢於當時而道則不行<lb/>
<pb n="KR4d0302_WYG_008-3b"/>
於天下蓋臨川欲滅其書是猶畏春秋之存也金陵之<lb/>
秦則眎書存亡皆以為不足計矣王黜聖經實基戎禍<lb/>
秦害忠良益稔戎驕流毒千古吾不知何時而已邪愚<lb/>
是以讀公之書悲公之心為之掩巻三嘆然猶幸其書<lb/>
之存也庶㡬有望於後之君子焉<lb/>
　　定逺寨戰守紀實序<lb/>
昔之善兵者謂戰易而守難名言也蓋戰者惟角一日<lb/>
之長守者必修旬月之備守之為難固也然上下一心<lb/>
<pb n="KR4d0302_WYG_008-4a"/>
兵力雄彊城池髙深儲峙充斥則旬月之備又何難邪<lb/>
今王侯之事則固有甚難者連率以為不可守則上下<lb/>
之心不一矣城甫築而未甓則藩籬不足恃矣敵衆號<lb/>
二十萬而萃於一邑之下則兵力不敵矣矧間嵗是邦<lb/>
嘗經躪蹂則人心益不自固矣至若六千之糧餉道不<lb/>
繼則又未暇論也然則言守於斯時顧不甚難耶而二<lb/>
敵以方張之勢再薄郛闉卒能使之喪氣禠魄扶傷曳<lb/>
憊而歸者何哉今觀其當日規模誠有足書者蓋将毎<lb/>
<pb n="KR4d0302_WYG_008-4b"/>
患其怯也今也分地而守則将先登城出闗而戰則将<lb/>
首躍騎慷慨白衆以死自誓一将敢先萬旅爭奮非勇<lb/>
乎将亦惡其刻也今也時其寒燠恤其疾苦恩既浹於<lb/>
營屯野外入保排議畢納愛復孚於田里非仁乎将尤<lb/>
病其𥚹也今也有謀則僉毎斷則獨分事授任各當其<lb/>
才非智乎合是三者而又以忠為主則何守不固何戰<lb/>
不克哉古之人有行之者方叔召虎而後不知其㡬人<lb/>
不幸而不濟則亦不失為張許輩然則當日之功豈偶<lb/>
<pb n="KR4d0302_WYG_008-5a"/>
然而集哉夫使為之将者耎怯而自沮則何以倡三軍<lb/>
掊刻而不仁則何以一衆志狹隘而自用則何以合羣<lb/>
才三者既乖則又何足以言忠哉且兵法云攻堅則瑕<lb/>
者堅乗瑕則堅者瑕二敵犯邊而首攻一邑非彼之深<lb/>
謀乎今也一城不下百城堅守瑕者猶堅敵謀始奪由<lb/>
是所至失利卒以狼狽則是以一城之金湯而為兩淮<lb/>
之砥柱所繫豈不甚大哉雖然未有能守而不能戰者<lb/>
也人謂敵無他長唯有進無退者能吞之使世之将兵<lb/>
<pb n="KR4d0302_WYG_008-5b"/>
者皆能以是而自厲焉則漢北無兵患矣顧其所以詳<lb/>
著于篇者非為當日耀為來者之法耳覽者當自得之<lb/>
　　李文昌表箋集序<lb/>
文以氣為主學充之辭縁之至梁昭明以體為的而後<lb/>
其論大備蓋真宰散淋漓清潏之氣人得之則能吐英<lb/>
竒陶物象而為文然則有體也不以體焉夫人可能也<lb/>
體以為的則駑車不得後騋龍不敢先矣怡軒先生生<lb/>
亡他嗜獨與書為神交根本六經貫穿百氏牛醫馬經<lb/>
<pb n="KR4d0302_WYG_008-6a"/>
亡所不窺發而為文則汪洋<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>漬聨綿縹緲若太虚霏<lb/>
霏而不結明河澹澹而流光乃若見之章奏則又明白<lb/>
整嚴純正懇惻與他文輒不類蓋章奏之體當然也公<lb/>
自言少日過庭聞其先正少師之言謂表疏輸誠君父<lb/>
務在平正無為艱深噫淵源所漸深長哉其季合淝帥<lb/>
大東雅好其文萃擷弗遺迺以公厯官歲月次其表疏<lb/>
繫以答詔鋟梓百篇以昭伯氏逢辰之盛以示後學告<lb/>
君之體然公之伯仲與季俱以文鳴諸儒號為文章家<lb/>
<pb n="KR4d0302_WYG_008-6b"/>
異時當偕傳不朽者俾淺學牽聨其間何邪避不獲命<lb/>
則引而列之右簡使學者有攷焉<lb/>
　　金陵校官録序<lb/>
學舊在冶城景祐中徙今所大凡山川清淑之氣惟水<lb/>
所鍾今清溪般薄其左而秦淮源不啻二百里茫洋瀁<lb/>
漭帶横其前與清溪相照映瀉而為回瀾放而為犇濤<lb/>
蹙而為竒文涵而為太虚而學峙其中故建立以來衿<lb/>
佩日盛毎三嵗一大比則舉鄉書選春官多繇弟子員<lb/>
<pb n="KR4d0302_WYG_008-7a"/>
而比年特盛惟其盛也故舍講説課試之外師生之相<lb/>
見也日常少某不學謬當講席日因檄文至宛陵有兩<lb/>
生候道旁眡其刺曰學生挹其人則不識徐叩之則言<lb/>
游泮且朞矣因念朝夕與居至于三年亦非偶然者顧<lb/>
渙然若是豈人情哉且甚愧不能朝夕見相觀而善重<lb/>
愧不能強識一至于此乃歸而為巨編屬學録韋君悉<lb/>
記其名氏然去來無常惟其所值當以代去之日為斷<lb/>
他時征涂官轍邂逅相遇咸得以有攷并序其所昉而<lb/>
<pb n="KR4d0302_WYG_008-7b"/>
列之右簡庻㡬來者知所昉焉雖然在邦在家必聞者不<lb/>
闗諸富貴利達而在吾名教中人能務自植立卓然有<lb/>
以表見一世則暗中摸索之語固為陋甚然果若是則<lb/>
亦何藉此編以備遺忘邪是説也不惟規諸友也抑以<lb/>
自警焉嗚呼倚席三載無所發明乃強聒於代去之日<lb/>
得無重愧乎在某固以為愧也抑諸友則無以為強聒<lb/>
也幸甚<lb/>
　　新安續志序<lb/>
<pb n="KR4d0302_WYG_008-8a"/>
方有志古也志而不續則中曠矣城築之修徙户口之<lb/>
登耗租賦之增損人物之盛衰吏治之得失世變亡窮<lb/>
則方志亦當與之為亡窮也今新安之不續周一甲子<lb/>
矣不識六十年之間凡所當紀載者将安所托乎後來<lb/>
者枊将安所考乎吏治以為不急儒者以為當務蓋吏<lb/>
治茍目前儒者之慮常逺也今史君四明劉公炳行當<lb/>
代去郡綱畢舉而尤於是巻巻焉乃得郡博士李君理<lb/>
掾荘君與鄉之秀士考訂而論譔之於是郡無餘事矣<lb/>
<pb n="KR4d0302_WYG_008-8b"/>
昔之仕外而入覲者山川户口條奏靡遺古諸侯述職<lb/>
之意也然則公之進對華林也近在朝夕其於是書必<lb/>
将有取焉<lb/>
　　呉安撫竹洲集序<lb/>
雲漢昭回日星光潔天之華也川嶽之融峙草木之纎<lb/>
穠地之華也天秩天叙之彞皇墳帝典之經人之華也<lb/>
然皆一本於自然耳元氣霏霏而不結明河澹澹以流<lb/>
光天何意於華哉山澤悉付於髙平萬象自為於容色<lb/>
<pb n="KR4d0302_WYG_008-9a"/>
地何意於華哉赤圖馬負於靈河緑字龜呈於温洛聖<lb/>
人亦何心於華哉大抵乾坤列而道闡聖賢出而道鳴<lb/>
噐巨者其聲龎量淺者其詞薄才雋而言卓德垕而言<lb/>
醇氣餒而言卑道長而言逺表裏符華實貫斷斷不誣<lb/>
其可揠而長之哉竹洲抱負不羣志氣激烈思欲提精<lb/>
兵十萬直入穹廬繫降王而獻闕下蓋一飯不忘也迨<lb/>
其見之詞章則峭直而紆餘嚴潔而平澹質而不俚華<lb/>
而非雕穆乎郁乎有正笏垂紳雍容廊廟之風平生湖<lb/>
<pb n="KR4d0302_WYG_008-9b"/>
海之氣抑何不類若是邪蓋公太學十年交當世士所<lb/>
以渉厯者為甚深而又與其兄俯受徒棣華旁午數州<lb/>
之士從之游者嵗常數百所以陶育大醇者為尤至晚<lb/>
而湘南又得南軒鍼砭而切磋之至是蓋無遺憾矣然<lb/>
則學者讀公之言必當觀公之所養則本末源流庶乎<lb/>
其有攷也雖然由唐而來數百年間風人才士大編長<lb/>
軸欲以自見於斯世者殆海藏山委而世或厭觀之今<lb/>
觀公之集大而國家之務細而州縣之政又微而民生<lb/>
<pb n="KR4d0302_WYG_008-10a"/>
日用之則亹亹巻巻不絶於口舉而措之天下謂之事<lb/>
業又豈止詞章而已然儲垕而施狹曾不得盡見於世<lb/>
天也公昔上殿論事磊落竒偉孝皇一見竒之畀以海<lb/>
陵之符而言者驚異卒躓其行嗚呼呉江賦鸚鵡落筆<lb/>
超羣英鷙鶚啄孤鳳千春傷我情自昔固然也而又何<lb/>
有伯休元瑜輩哉千載之下悲公何窮然詩巻長留天<lb/>
地間釣竿欲拂珊瑚樹而公固不窮也某生也晚視公<lb/>
蓋前輩而公之子坰将梓公之集欲某一言於篇末蓋<lb/>
<pb n="KR4d0302_WYG_008-10b"/>
累年於此矣而公之孫鉉又復申言之誼不得以晚學<lb/>
辭也乃敬書而歸之<lb/>
　　汪叔耕方壺集序<lb/>
太史公發憤作史記百三十篇而列傳首孤竹者之子<lb/>
乃復續之以力㧞山之項羽何哉比其叙屈原賈誼亦<lb/>
復抑揚詞㫖且自言發詩書之隠約葛稚川謂述往者<lb/>
以思來者又謂其為一代之偉才不其然乎叔耕藴霞<lb/>
牋玉滴之竒思出天表蓄而不試憂深思逺未易遽班<lb/>
<pb n="KR4d0302_WYG_008-11a"/>
之賀白也嶧山積石三十二里孤桐琴瑟而鄒魯地接<lb/>
古稱多儒休寜㫁崖鵝石之秀江南鮮比君始一竒乎<lb/>
僕頃為史官不能取君傳之逸民今一念之歉然未巳<lb/>
然猶有期於來者姑以此編寘之方壺脩菊寒泉振我<lb/>
清風子心往矣子夀何辭<lb/>
　　柴史君德政詩集序<lb/>
昔之善守邊者周之南仲漢之周亞夫晉之羊祜至唐<lb/>
則稱李勣本朝則稱李漢超輩然攷其所以為善者不<lb/>
<pb n="KR4d0302_WYG_008-11b"/>
過安百姓恤士卒與夫忘已用人而已矣夫所謂安百<lb/>
姓者均其徭役而無倖優偏困之人寛其賦斂而無苛<lb/>
取叠征之害量其軍事所須而無旁縁誅求之苦夫如<lb/>
是則百姓安矣百姓安則何守不固邪所謂恤士卒者<lb/>
察其艱乏矜其疾病明其賞罰懲朘削之蔽戒喜怒之<lb/>
私則士卒感矣士卒感則何戰不勝邪人之有技若已<lb/>
有之目眎茫茫心緯八荒合謀并智無敵四方此百萬<lb/>
人之将也古之所謂守邊之善者不越是三者而已矣<lb/>
<pb n="KR4d0302_WYG_008-12a"/>
予從弟日章為尉宿松猶子若疇為理羣舒各以書致<lb/>
巨編曰此安慶史君德政詩也且合其鄉之大夫趙君<lb/>
路分陳君通守而下凡十六人之詞來言曰願有以序<lb/>
之予適困多事未遑也閲半嵗又請焉予嘉史君之有<lb/>
善政又嘉其鄉之大夫之有公言也夜半秉燭取其編<lb/>
閲之靄然煙雲鏘然宫商其聲洋洋充滿淮壖大抵皆<lb/>
前之三説信乎其可詩也其餘增浚城池創造樓櫓招<lb/>
勇士利噐械嚴教閲脩學校靡一不舉且龍舒之人不<lb/>
<pb n="KR4d0302_WYG_008-12b"/>
特歌之頌之而已士象於學而祝之民廟於逵而祠之<lb/>
夫古之人植大勛於天下者無他焉惟曰得人心而已<lb/>
矣果若是則詎止保一城守四境而已哉雖以之長驅<lb/>
中原克復神京可也既以為邦人賀復為史君勉<lb/>
　　鄱陽董仲光詩集序<lb/>
詩與樂皆所以宣天地之和者也是故以美頌為貴次<lb/>
則風刺焉次則譏切焉又次則怨怒焉降是則風雲顯<lb/>
晦草木英瘁而已耳亡補也與為亡補也寜怨怒焉寜<lb/>
<pb n="KR4d0302_WYG_008-13a"/>
譏切焉然方之風刺則劣矣若夫治世之音既安且樂<lb/>
使天下之口皆鳴天地之和則非詩人所能也必有任<lb/>
其事者焉余與董仲光聲容未接乃不逺數百里而以<lb/>
序引為屬夫豈徒然哉吾觀仲光之詩皆有感也仲光<lb/>
之感其比興於州縣之間者乎然春雉未馴秋螟未散<lb/>
未易責之莵符墨綬者方聖主臨御輔以賢臣使紀綱<lb/>
清明百度惟正量入用財以天討罪然後妙簡守令奉<lb/>
宣寛大将見仲光之含霜嚼鐵幽憂懇切之詞悉化為<lb/>
<pb n="KR4d0302_WYG_008-13b"/>
咸韶矣惜乎無以仲光言之朝者吾是以悲仲光之心<lb/>
也雖然寜與仲光事哉陶鎔水石閑勛業銓擇風光靜<lb/>
事權醉鄉天廣大風光三千篇仲光胡自苦於彼而不<lb/>
樂此耶殆必有為也仲光鄱陽人名炥仲光字也<lb/>
　　呉基仲詩集序<lb/>
洙泗論學文之序在於入孝出悌愛衆親仁之後然則<lb/>
非本不立非文則無以行之耳文非所先也詩自既刪<lb/>
之餘世之嗚其和寫其怨陶冶一性而藻繪萬象森然<lb/>
<pb n="KR4d0302_WYG_008-14a"/>
於丹漆鈆黄間者胡可勝計卒如春哢秋蜩時過則歇<lb/>
無復遺響於人間者非詩不工也其大者不立也新安<lb/>
呉君垕字基仲篤學嗜文辭然天資孝友誠確温恭樂<lb/>
天知命恬於勢利退然中古人一日以詩一編示某君<lb/>
於某有連為丈人行也某誦之過作而曰君之棲幽寂<lb/>
而譽雷霆生今代而名後世不在乎區區章句間也而<lb/>
君固有大於詩者世之作詩如君者多矣徃徃無以傳<lb/>
其詩焉詩能獨行乎哉君其益務充達使之宏廣如山<lb/>
<pb n="KR4d0302_WYG_008-14b"/>
之髙如水之深如日月之升君之進於行未巳也然君<lb/>
之詩平淡質實亦皆踐履體察之所形見者讀者可以<lb/>
想見其人焉紹興間有聲大學號江左二呉者君之先<lb/>
大夫諱俯與其季父諱偁者也其先大夫文行冠冕士<lb/>
林源漸流衍君復大之古之所謂世家者逺矣哉<lb/>
　　曹少監詩序<lb/>
詩難言也自洙泗聖人既刪之後惟唐杜工部實擅其<lb/>
全垂今千年炳炳一日凡當時號為雋逸清新竒古平<lb/>
<pb n="KR4d0302_WYG_008-15a"/>
澹專美一家者至是皆聲銷芳歇矣蓋少陵少年獻賦<lb/>
固自不凡加以往來梓潼山谷凡十餘年渉患深行道<lb/>
熟則其所養可知矣人謂詩人窮而後工工何足言哉<lb/>
人而至於窮則於道益深耳如少監髙卧一生孰量淺<lb/>
深故發而為詩非徒章句之謂也學詩者當於斯觀焉<lb/>
然由漢魏而來先王之澤熄而詩亦亡於是六義之名<lb/>
始歸詩人矣人自名家家自世業故公之後姪孫某今<lb/>
之曾孫某皆能接公之緒有詩聲士林者其漸源逺矣<lb/>
<pb n="KR4d0302_WYG_008-15b"/>
　　新集玉堂詩序<lb/>
某一日坐直廬偶思曝背譚金鑾之句因念禁林多勝<lb/>
事與其異時對客談於茆簷負日之時曷若披遺訪佚<lb/>
而紀之於編帙之詳邪適院吏有録至比年名公數詩<lb/>
者曶有感焉是非玉堂缺典乎乃益加采彚駸駸盈軸<lb/>
遂第嵗月書而石之以永其傳且留餘石以俟後之作<lb/>
者如同僚陳正父則又父作於前子和於後尤為比年<lb/>
衣冠盛事也<lb/>
<pb n="KR4d0302_WYG_008-16a"/>
　　送王状元歸天台序<lb/>
天台王君寳慶丙戌進士第一人僉書威武節度判官<lb/>
公事其年十月十七日來訪謂期集已事今将束書而<lb/>
歸念無以寓其巻巻也於是為之言曰方嵗孟春天下<lb/>
之士雲集京師求試於春官者不啻萬人而君以宏才<lb/>
正學裒然為舉首今歸也天台之山川草木咸添秀色<lb/>
而里中父兄子弟連車接袂相與迎且賀於里門之外<lb/>
且家誡其子若弟曰讀書應舉不當若是邪嘻亦榮矣<lb/>
<pb n="KR4d0302_WYG_008-16b"/>
然嘗攷建隆迨今凡百一牓舉首百一人其為台輔者<lb/>
六人執政十二人自餘登法從者殆不勝算先正有言<lb/>
士之膺是選者知其身必達故自愛重而不肯為非天<lb/>
下公望亦以鼎貴期之故相與愛惜成就以待其用至<lb/>
哉斯言萬世不易之論也僕故取而書之以當贈言<lb/>
　　送章景韓序<lb/>
景韓與其子及其鄉之英将並試于儀曹邑大夫東海<lb/>
劉公設河南縣尹之燕侈其盛而送之酒三行某酌而<lb/>
<pb n="KR4d0302_WYG_008-17a"/>
祝曰景韓賢者也招英雋館之門身親之子弟從之鄉<lb/>
之願學者悉歸之今遂與其子與其鄉之英若董與盛<lb/>
皆嘗學于其門者聯貢于上京嘻景韓賢者也又酌而<lb/>
祝曰聖朝重科目大宗伯以進士姓名來上則揀日<lb/>
選辰皇帝夙興御集英殿新進士繇麗正門魚貫而<lb/>
晉肅班廷下親承天問其如董仲舒劉蕡正學以言無<lb/>
如公孫子曲學以欺世乎又酌而祝曰唐昌繇唐武德<lb/>
以來未有以進士起家者今景韓與二子與其鄉之二<lb/>
<pb n="KR4d0302_WYG_008-17b"/>
英耕破天荒之後則家傳詩書人拾科級一枝仙桂香<lb/>
滿唐昌則人顧不推所自來者乎則又酌而祝曰明年<lb/>
之夏景韓與其子與其鄉之英青衫快馬聯騎而歸某<lb/>
與劉公與其邦之父兄子弟相迎於縣郊之東否則是<lb/>
時某且代去亦當會景韓於脩門釃酒擊鮮為景韓喜<lb/>
以道今日之事去去鵬程闊酒行可以起<lb/>
　　送李童子序<lb/>
予比歲每見童子大抵神氣戃怳膚血不充往往後日<lb/>
<pb n="KR4d0302_WYG_008-18a"/>
成就缺如也今李神童則不然目瑩而神全體充而氣<lb/>
實固已具干雲蔽日之姿矣養而成之則父兄責也今<lb/>
既被命榮還矣其務深居簡出時其食飲起居使之葆<lb/>
育天和者數年然後教以六經大㫖輔以百家雄辭又<lb/>
涵<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>醲郁者數年然後作為文章以與秀雋角逐於禮<lb/>
闈吾知前無留敵而後之植立尤未易涯也老鳯挾雛<lb/>
以歸徴序於予予不為髙論也於是因謌以送之嘉禾<lb/>
戢戢蜂方乳請君移植白瑶圃沃以詩書詞翰雨培以<lb/>
<pb n="KR4d0302_WYG_008-18b"/>
隂功垕德土十風五雨謌堯天家家髙廪若雲連如云<lb/>
未長揠其巔願君毋若宋人然<lb/>
　　送呉進士序<lb/>
揚子雲有言通天地人曰儒通天地而不通人曰技故<lb/>
天文地理厯象術數風雲占候醫藥卜筮古之儒者未<lb/>
嘗不兼通之先漢去古未逺子雲之言蓋記古之儒者<lb/>
之事也司馬子長始裂為九使之各為家為流而後道<lb/>
術裂矣然論司馬季主與夫醫者越人之事猶有深意<lb/>
<pb n="KR4d0302_WYG_008-19a"/>
未始不並行而不相悖後世作史者不以郭景純傳之<lb/>
技術其源流固有所自也由唐以來開裂尤甚殆不可<lb/>
合矣而韓昌黎之説則以謂為君子者必於是而兼通<lb/>
之否則不足為君子焉然則孰非士之所事邪里中呉<lb/>
君炎一日來見儼然衣冠鏘然容止琅然論議則固儒<lb/>
生也又一日以長牋為貺展而視之則出入卦例布列<lb/>
形勢㸃龍發穴覘風察水則又有隂陽家老師宿學之<lb/>
所不及者其謂世之儒者不能兼而合之乎予欲招而<lb/>
<pb n="KR4d0302_WYG_008-19b"/>
館之使之解經紀史抽發文思為童幼師暇時休日則<lb/>
與之登髙渉流歩龍岡而窺鳯穴顧不一舉而兩獲哉<lb/>
叩之呉君則今嵗已有他諾無及矣姑志吾之所欲者<lb/>
以俟他日焉未晚也<lb/>
　　相者張仲思覔序<lb/>
孔明公瑾祖豫州謝幼度諸人固未嘗死但浮沉梁益<lb/>
荆呉耳如君眼明不患不識但患足未徧耳盍行乎儻<lb/>
得之悉與俱來<lb/>
<pb n="KR4d0302_WYG_008-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0302_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洺水集巻八<lb/>
</p>
<p>
</p>
  </div>
</body>
</text>
</TEI>
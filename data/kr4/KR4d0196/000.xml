<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>澹菴文集</head>
    <p>
<pb n="KR4d0196_WYG_000-1a"/>
欽定四庫全書　　　　　集部四<lb/>
　澹菴文集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案澹菴文集六巻宋胡銓撰銓字邦<lb/>
　　　　衡廬陵人建炎二年進士甲科紹興五年以<lb/>
　　　　薦除樞宻院編修官抗疏詆和議謫吉陽軍<lb/>
　　　　孝宗即位特召還擢用厯官權中書舍人兼<lb/>
　　　　國子祭酒權兵部侍郎以資政殿學士致仕<lb/>
<pb n="KR4d0196_WYG_000-1b"/>
　　　　卒諡忠簡事迹具宋史本傳銓師蕭楚明于<lb/>
　　　　春秋故集中嘉言讜論多本春秋義例于南<lb/>
　　　　渡大政多所補救史但稱其髙宗時請誅秦<lb/>
　　　　檜今考集中論撰賀金國啓一篇則于孝宗<lb/>
　　　　朝召還以後更嘗請誅湯思退又孝宗本紀<lb/>
　　　　隆興元年三月金以書來索四州未報八月<lb/>
　　　　又齎書兩省今考集中玉音問答一篇知答<lb/>
　　　　金人書孝宗已與銓定于五月三日遲至八<lb/>
<pb n="KR4d0196_WYG_000-2a"/>
　　　　月未遣必湯思退有以持之當時情勢可以<lb/>
　　　　考見史文疏漏賴此集尚存其崖略也本傳<lb/>
　　　　稱銓集凡百巻今所存者僅文五卷詩一巻<lb/>
　　　　葢得之散佚之餘然書錄解題載銓集七十<lb/>
　　　　八巻宋志載銓集七十巻則在當時已非百<lb/>
　　　　巻之舊矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸費　墀<lb/>
<pb n="KR4d0196_WYG_000-3a"/>
澹菴文集原序<lb/>
故澹菴先生資政殿學士忠簡胡公中興人物未能或<lb/>
之雙也紹興戊午髙宗皇帝以顯仁皇太后駕未返不<lb/>
得已將以大事小屈尊和戎先生上書力争至乞斬宰<lb/>
相在廷大驚金人聞之募其書千金三日得之君臣奪<lb/>
氣知中國有人奉皇太后以歸自是邉馬不南者二十<lb/>
年昔魯仲連不肯帝秦秦軍聞之為却五十里後人疑<lb/>
之以為説士之夸辭以今揆古古為夸矣以今觀今今<lb/>
<pb n="KR4d0196_WYG_000-3b"/>
亦夸乎信所見疑所聞古今一也吾宋之安疆不以百<lb/>
萬之師而以先生之一書後之人聞之者烏知其不若<lb/>
今之人聞仲連之事者乎亦以為夸未可知也若今之<lb/>
人親見先生之事則誰以為夸者今事之夸與否可信<lb/>
與否不較也使後之人無所疑於古之人者先生歟今<lb/>
不信古古奚病焉後不信今必當有時而無不信矣逢<lb/>
其事思其人嗚呼先生之功其逺矣哉先生之功其逺<lb/>
矣哉先生之文肖其為人其議論閎以逺其記序古以<lb/>
<pb n="KR4d0196_WYG_000-4a"/>
馴其代言典而實其書事約而悉其為詩盖自觝斥時<lb/>
宰謫置嶺海愁狖酸骨饑蛟血牙風呻雨喟濤譎波詭<lb/>
有非人間世之所堪耐者宜芥於心而反昌其詩視李<lb/>
杜夜郎䕫子之音益加恢竒云至於騷辭涵茫嶄崒鈢<lb/>
劌刻屈抉天之幽洩神之秘槁瘦而不瘁恫愀而不懟<lb/>
自宋玉而下不論也靈均以來一人而已夫是數者得<lb/>
其一猶足以行於今而傳於後而况萃其百乎何其盛<lb/>
也何其盛也先生既没後二十年其子澥與其族子渙<lb/>
<pb n="KR4d0196_WYG_000-4b"/>
族孫秘裒集先生之詩文七十巻目曰澹菴文集欲刻<lb/>
板以傳貧未能也之官中都舟過池陽太守蔡侯必勝<lb/>
相見因問家集慨然請其書刻之命郡文學周南董振<lb/>
之學録何巨源校讎之未就而蔡侯移守山陽雷侯孝<lb/>
友顔侯棫踵成之嗟乎先生功被於中國名震於邉隅<lb/>
文範於學者學者得其片言半簡猶寶之師之求見其<lb/>
書之全何可得也今三侯獨能刻而傳之以幸學者夫<lb/>
先生此集為之百年而始成使學者得之今乃一日而<lb/>
<pb n="KR4d0196_WYG_000-5a"/>
盡見三侯之用心可不謂賢矣哉而蔡侯首發其端可<lb/>
不謂尤賢矣哉萬里嘗學於先生者先生之言曰道六<lb/>
經而文未必六經者有之矣道不六經而文必六經者<lb/>
無之先生之文其所自出盖淵矣乎而萬里何足以知<lb/>
之先生廬陵人諱銓字邦衡澹菴其自號也若其世系<lb/>
厯官行事則丞相益國周公書於神道碑云慶元五年<lb/>
己未八月廿八日通議大夫寶文閣待制學士致仕門<lb/>
人楊萬里序<lb/>
</p>
<p>
</p>
  </div>
</body>
</text>
</TEI>
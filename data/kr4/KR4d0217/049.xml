<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻四十九</head>
    <p>
<pb n="KR4d0217_WYG_049-1a"/>
欽定四庫全書<lb/>
　太倉稊米集巻四十九　　宋　周紫芝　撰<lb/>
　　劄子三首<lb/>
　　　乞旌表蘇庠劄子<lb/>
臣嘗觀漢之光武以英敏之資撥亂反正不數年而天<lb/>
下大定即位之初未遑他事唯務側席幽人聘禮髙士<lb/>
自衆人觀之疑若急其所緩而後其所先殊不知舉逸<lb/>
民則天下歸心焉蓋深得乎聖人之意者也臣竊見鎮<lb/>
<pb n="KR4d0217_WYG_049-1b"/>
江府蘇堅之子庠人物文采一時之冠而抱泉石烟霞<lb/>
之念至於終身可謂賢矣往者朝廷束帛羔雁屢賁其<lb/>
門庠雖不變所守高卧不至而聖主之恩所以光寵豈<lb/>
不大哉今既以是終殞於地下儻不稍加甄異則無以<lb/>
見朝廷敦尚名節終始不倦之意臣愚伏望聖慈表其<lb/>
門閭賜以美號付之史舘使傳萬世非特後之鄙夫聞<lb/>
其風者莫不興起四方議者以謂庠能終始其節而不<lb/>
變朝廷能終始於禮而不倦亦不可謂無補於聖化之<lb/>
<pb n="KR4d0217_WYG_049-2a"/>
萬一也取進止<lb/>
　　　乞增太學員額劄子<lb/>
臣聞京師者首善之地庠序者教化之源雖堯舜三代<lb/>
之盛聖帝明王相繼而興未有不以為先務之急者元<lb/>
帝之紹隆晉室王導首勸以興崇太學當是之時庶事<lb/>
草創民未安堵猶且不忘乎此况陛下以明聖之主隆<lb/>
甚大之業兵寢刑措而民無勞怨禮制樂作而政極盈<lb/>
成曽不數年之間而坐致太平下視晉元固萬萬不侔<lb/>
<pb n="KR4d0217_WYG_049-2b"/>
日者建成均於國之南既立博士之員增養士之額矣<lb/>
又親屈帝尊以為士子之勸可謂無媿於堯舜三代之<lb/>
盛也臣竊見春秋之季當太學試補諸生之日四方士<lb/>
子輻輳雲合不逺數千里而來其慕道嚮風之意如此<lb/>
有司以拘於養士之數雖欲盡挽英豪置在賢關而不<lb/>
可得昔神宗皇帝初立太學下詔四方有謂仲尼旅人<lb/>
其徒尚有三千之語陛下富有四海亦可増闢黌舍稍<lb/>
益士籍庶幾士無失職之嘆而人有勸善之心是亦神<lb/>
<pb n="KR4d0217_WYG_049-3a"/>
考之志而天下之幸也取進止<lb/>
　　　乞禁戢殺子劄子<lb/>
臣恭惟皇帝陛下體上聖之資際中興之運累嵗以來<lb/>
年糓順成海内冨庶向之流冗悉皆占籍而户口丁壯<lb/>
日以增多亹亹乎其嚮於堯舜之治矣而臣聞之僻邑<lb/>
遐邦深山窮谷蚩蚩之民猶有狃于故習至於生子不<lb/>
育舉而去之者常居其半保伍見而不以聞有司聞而<lb/>
不加罪非所以體陛下好生之德也臣愚伏望聖慈申<lb/>
<pb n="KR4d0217_WYG_049-3b"/>
戒有司州責之守縣責之令民有生子輙書之籍俾部<lb/>
使者嵗終則較其多寡之數而為之殿最如是則民知<lb/>
所畏而不敢殺子吏知所畏而不敢慢令将見民數滋<lb/>
繁力耕者衆邦本固而社稷安陛下可埀拱無為而坐<lb/>
視夫民之阜矣豈不韙歟取進止<lb/>
　　雜説十二首<lb/>
　　　卜者馬生<lb/>
卜者馬生不知何許人少以卜自業日得百錢以醉即<lb/>
<pb n="KR4d0217_WYG_049-4a"/>
閉肆謝客不復言人禍福餘亦無他長也每吉月輙冠<lb/>
拜于孔子之廷風雨則拜諸大門之外非有大故不渝<lb/>
也如是者不知其幾何時而人無知者生亦不以告人<lb/>
今年元夕城市燈火如星斗郡太守擁千騎游于道夫<lb/>
子祠宫在城南隅廷草繁茂路且荆棘頽簷敗壁人跡<lb/>
罕至忽有燭燎輝明殿中三夕不滅人莫知其所從來<lb/>
物色久之乃知其為卜師嗟乎學士大夫由吾夫子之<lb/>
道以取富貴利達至于為郡守縣令亦榮矣而有終三<lb/>
<pb n="KR4d0217_WYG_049-4b"/>
年足跡不一至吾夫子之廷者聞馬生之風亦可以少<lb/>
媿矣<lb/>
　　　湖隂女子<lb/>
湖隂女子姓詹氏姿容甚美年十七嵗其父老而貧以<lb/>
六經教授小兒自業號詹先生先生妻早亡女子與其<lb/>
兄事之甚謹先生貧甚食不足女間售女工以給之嘗<lb/>
手抄古烈女傳暮夜必熟誦數四而寢雖甚寒暑不廢<lb/>
鄉人皆異之淮冦張遇聚黨寖多號一窠蜂既屠池陽<lb/>
<pb n="KR4d0217_WYG_049-5a"/>
朝廷遣師退之賊計甚窘乃夜遁順流復㓂湖陰邑人<lb/>
皆遁先生泣謂女子曰今吾老矣死固無恨奈若何女<lb/>
子曰父獨何憂吾計決矣今日豈得父子俱生耶頃之<lb/>
賊至按劔欲殺其父兄刃将下女特前謂賊曰吾父貧<lb/>
且老君意不在金帛但欲得我耳吾幸得執巾帚以奉<lb/>
君侯請釋父縳不然父子俱死無益也賊命遣之女子<lb/>
以手麾其父使急去無相念吾得為君侯妻死無恨矣<lb/>
賊挈女行數里過東市橋躍入水而死後數日其從兄<lb/>
<pb n="KR4d0217_WYG_049-5b"/>
夜夣女子相别曰吾已活吾父兄吾即死來與兄訣既<lb/>
旦殊忽忽不樂其妻怪問其故乃告以女子之言妻大<lb/>
驚曰吾夜夣小姑如平生亟來相别明日果有告以女<lb/>
子之死者嗚呼女子以柔靜之姿當白刃在前于倉卒<lb/>
危疑之際乃能從容説賊使之既全其父兄又能潔其<lb/>
身以死其節可謂全矣其鄉之士有謂余言者以為女<lb/>
子平日好讀古烈女傳胷中㣲有古今便能作此大丈<lb/>
夫事竊謂不然蓋其天資乃爾非學而能也前世賢士<lb/>
<pb n="KR4d0217_WYG_049-6a"/>
大夫口誦古人之言而委身從賊徼幸以偷生者不可<lb/>
勝數曽一女子之不若乃為録之以補國史之遺先生<lb/>
僑寓湖隂其名字鄉里余未暇考以俟知者足之<lb/>
　　　病中雜記<lb/>
政和間余客京師聞亳州民間有子十五餘嵗間數日輙<lb/>
出或暮夜不歸歸亦不言所之問之則笑曰今日當行<lb/>
雨一日歸甚暮状極疲困巳而即熟卧其母燭而視之<lb/>
則龍也後乃祖病背疽甚苦以藥傅之良久遂平或問<lb/>
<pb n="KR4d0217_WYG_049-6b"/>
之子家甚貧吾聞龍寳藏如山何不取以濟之曰昔我<lb/>
盗藥以療吾祖當受五百鐵杖王以吾行孝得免宫中<lb/>
法禁極嚴吾不敢也病中追記此事庶幾其或有遇焉<lb/>
司仲因亦言昔有人父患背瘡者若負火炭晝夜號呼<lb/>
其子泣于塗有道人昂然而來曰子何憂之深也其子<lb/>
告之故道人曰子當求不耕之地遇野人糞為蟲鳥所<lb/>
殘處即以手去矢其下土篩以傅之乃如其言而用之<lb/>
立愈曰子乃以氷著吾背耶吾五臟俱凉矣初余疾益<lb/>
<pb n="KR4d0217_WYG_049-7a"/>
甚惛憒彌日兒子槃曰吾當告司仲因治余大怒曰平<lb/>
日不聞其能此子何召曰意其必能巳而果然此雖不<lb/>
如二事顯著然而若有使之者亦異矣夫<lb/>
六七年前余嘗病此宗子彦符以方見授且云善惡諸<lb/>
瘡無藥可治者皆能治之仁宗皇帝在東宮時偶患痄<lb/>
腮命昭應宫道士賛能治之取赤小豆四十九粒呪之<lb/>
雜他藥為末傅之而愈時中貴任承亮在傍見之後十<lb/>
餘嵗承亮自患惡瘡瀕死尚書郎傳<hi>闕</hi>　以藥傅之立<lb/>
<pb n="KR4d0217_WYG_049-7b"/>
愈問其方乃赤小豆耳承亮始悟道士之呪乃神其術<lb/>
也他日有僧惠文患發背状如爛𤓰以傅之亦愈後承<lb/>
亮過豫章豫章人有患脇疽者幾達五臟毉者治之甚<lb/>
㨗承亮問曰公何為用小豆耶毉者大驚再拜謝曰吾<lb/>
用此活三十口願勿復言其妙如此余去嵗終始用之<lb/>
其效若神鄭象有乳婢腹疽用之亦效今年初亦用之<lb/>
久而益甚因記去嵗余病寒熱凡終嵗百法治之不差<lb/>
毉僧善應用四物湯加柴胡三飲而止善應謂余言昔<lb/>
<pb n="KR4d0217_WYG_049-8a"/>
有士人病瘧數嵗者因道過華它廟作書問之以謂使<lb/>
余病不可為當明以告我可活願授一方夜夣神人告<lb/>
之以此今年夏余復若此用之殊不效半夏輙巳乃知<lb/>
毉之用藥如将之用兵皆偶合耳不然則是良将無敗<lb/>
兵良毉無死漢矣世豈有是理哉南方毉者謂余言螳<lb/>
螂真丹能療驚風其法于立冬前取螳螂一枚雄者和<lb/>
白麵裹之用文武火煉成灰候冷以井水滌去灰滓灰<lb/>
滓既盡丹自見兒有疾則投之疾當立愈丹可收數年<lb/>
<pb n="KR4d0217_WYG_049-8b"/>
雖遇梅不壞蓋與金丹無異此又不知何理也<lb/>
　　　讀詩讞<lb/>
翰林蘇公以元豐二年八月十八日屬吏十一月二十<lb/>
七日獄成有㫖責授檢校水部員外郎充黄州團練副<lb/>
使公就逮百有餘日凡御史追捕訊鞠之辭率坐詩語<lb/>
譏謗故當時欵牘好事者往往爭相傳誦謂之詩讞予<lb/>
前後所見數本雖大概相類而首尾詳略多不同今日<lb/>
趙居士擕當途儲大夫家所藏以示予比昔所見加詳<lb/>
<pb n="KR4d0217_WYG_049-9a"/>
蓋善本也初東坡以湖州謝表獲罪於朝監察御史何<lb/>
正臣舒亶輩交章力詆皆以公愚弄朝廷妄自尊大宜<lb/>
大明誅罰以厲天下於是始有殺公之意焉神宗皇帝<lb/>
以英明果斷之資囬羣議于恟恟中賴以不死余頃年<lb/>
嘗見章丞相論事表云軾十九擢進士第二十三應直<lb/>
言極諫科擢為第一仁宗皇帝得軾以為一代之寳今<lb/>
反置在囹圄臣恐後世以謂陛下聼諛言而惡訐直也<lb/>
舊傳元豐間朝廷以羣言論公獨神廟惜其才不忍殺<lb/>
<pb n="KR4d0217_WYG_049-9b"/>
丞相王文公曰豈有聖世而殺才士者乎當時讞議以<lb/>
公一言而決嗚呼誰謂兩公乃有是言哉蓋義理人心<lb/>
所同初豈有異特論事有不合焉<lb/>
　　　讀真誥<lb/>
神仙不可驟得惟積行累功有陰德于人者乃可馴致<lb/>
故真誥言之有英雄之才誅暴禁亂拓平九州建號帝<lb/>
王者永無進仙之期坐殺伐積酷害生尤多故也其有<lb/>
若此者既死之後必受書於三官四輔或為五帝上相<lb/>
<pb n="KR4d0217_WYG_049-10a"/>
或為四明公賔友以助治百鬼綜理死生且言秦始皇<lb/>
今為北帝上相漢髙祖今為南明公賔友魏武帝今為<lb/>
北君太傅蜀先主為北河侯晉宣帝為四明公賔友而<lb/>
周文王亦為西明公周武王為鬼官北斗君皆為上世<lb/>
帝王不得為神仙者夫神仙記人功行不差毫釐而今<lb/>
乃善惡同區無有差别文王視民如傷仁霑朽骨不過<lb/>
為四明公秦始皇以暴虐吞噬海宇魏武帝以簒逆賊<lb/>
虐賢智猶得為北帝上相北君太傅此何理耶以彼其<lb/>
<pb n="KR4d0217_WYG_049-10b"/>
人當作長蛇封豕耳豈得復為五帝上相耶便總言之<lb/>
文王之人固已優入神仙之域而秦魏二主何為乎又<lb/>
别論五條以至忠至孝至貞至亷之人或一百四十年<lb/>
或二百八十年為一階從此漸得補仙官有上聖之德<lb/>
者反受三官書後二千四百年才得為中仙其言大率<lb/>
無倫可不攻而破嗚呼陶𢎞景何人哉乃敢妄立異論<lb/>
以欺世俗如此耶<lb/>
　　　讀兖公集<lb/>
<pb n="KR4d0217_WYG_049-11a"/>
歐陽少師以閨門疑似之事受謗于時朝廷置獄窮治<lb/>
無状久始辨白獨坐財物不明出知滁州及參政事䑓<lb/>
官蔣之竒復用錢明逸前章句再有彈奏公力請于朝<lb/>
乞差官根問虛實状極憤切朝奏累詰之竒但云得自<lb/>
彭思永思永又云事無實状是曖昧之言若此亦足以<lb/>
少伸矣公之章猶且十上而不已議者為之少貶焉夫<lb/>
以公之誠確端亮操行如雪霜雖神明自應畏之但白<lb/>
黒太明頗為邪佞所疾小人因中以無實不根之語蔣<lb/>
<pb n="KR4d0217_WYG_049-11b"/>
公身為臺諫既有所聞義不當黙耳故世謂蔣公當言<lb/>
歐公不當辨此最為至論昔人有誣以盗嫂者曰我乃<lb/>
無兄安得嫂正當作是語耳古語有之禦寒莫如重裘<lb/>
止謗莫若身脩謗豈唯不可止哉蓋亦不必辯也公所<lb/>
上章載兖公别集集二十巻出汝陰王姓之家<lb/>
　　　記中山武臣啟語<lb/>
蘇内相開幕府在中山有武臣状極樸陋以啓事來獻<lb/>
内相得之甚喜曰竒文也客退公問李姑谿何最為佳<lb/>
<pb n="KR4d0217_WYG_049-12a"/>
句曰獨開一府收徐庾于幕中並用五材走孫吳於堂<lb/>
下此佳句也公曰非君誰識之者姑谿因笑謂公曰視<lb/>
此郎眉宇間決無是語得無假諸人乎公曰使其果然<lb/>
固亦具眼矣即治具召之與語盡歡一府皆驚紹興已<lb/>
未三月二十有七日獨坐靜寄偶追憶姑谿語乃録之<lb/>
　　　言窮箴<lb/>
南方之豪屋有二喙一鳴其㓙一告其祉他日梟鳴而<lb/>
牛生其犢鵲噪而婦䘮其子主人曰嘻是禍福無憑則<lb/>
<pb n="KR4d0217_WYG_049-12b"/>
将安用乎此射以一矢而二鳥俱斃言無好莠均巳之<lb/>
累古人有言多言數窮不如守中彼呶呶以害其生者<lb/>
又烏知黙之為貴耶<lb/>
　　　答田劵示徐伯逺<lb/>
僕行年幾六十老稚逾百指初無尺寸之田常仰食于<lb/>
他人蓋世未有貧於此者同郡徐侯伯逺慨然見憐割<lb/>
膏腴之地五十畆分播種之糓三秤且約今年秋来為<lb/>
耕種計曰此可收以為田劵也<hi>伯逺来書其語如此</hi>初伯逺約以<lb/>
<pb n="KR4d0217_WYG_049-13a"/>
春耕而僕無牛市一牛須百千固嘗經營之矣迄無一<lb/>
人肯哀王孫者遂復中輟今田劵既來勢艱自已伯逺<lb/>
既作捨田檀越小子更當縁化一牛輙戱作一䟽云蒲<lb/>
團禪板此身已自在家僧稚子老妻從頭要説無生話<lb/>
但愁枵腹未有置錐誰謂故人肯分膏壌既有良田之<lb/>
半頃更須大武之一元伏願萬石豪家千蹄大族輟此<lb/>
谷量之衆不勞鼎食之餘儻金諾之肯埀知火耕之可<lb/>
老何須賣劒便可掛書春雨緑簔歌老翁之長日夕陽<lb/>
<pb n="KR4d0217_WYG_049-13b"/>
横笛卧牧叟之歸塗感君不世之恩助我歸田之計使<lb/>
僕果遂此心則吾伯逺之賜亦大矣姑録此以作别後<lb/>
一笑且以答田劵之勸也紹興丙辰浴佛後一日<lb/>
　　　讀明道實録於關子東<lb/>
太學正關子東見和苦筍詩携以相過且相戒非老人<lb/>
所當嗜因論張右史明道實録中載内侍張茂則常與<lb/>
王哲龍圖劉几秘監諸人皆食少强健無疾各年八十<lb/>
餘卒吁子東之愛吾可謂厚矣哉然而老人血氣既衰<lb/>
<pb n="KR4d0217_WYG_049-14a"/>
頼食飲以資飬要湏適中乃可文潜謂張茂則毎食不<lb/>
過麤飯一醆許王龍圖食包子至二三枚乃止此與辟<lb/>
穀相去一間耳安能為老者助亷将軍飯斗粟肉十斤<lb/>
卒老於趙本朝張齊賢終燕飲啖合一大桶亦以壽終<lb/>
頃時韓絳大夫啖饅頭不用食器唯取籠就食之至庖<lb/>
人云大夫今日喫幾籠矣時人號韓饅頭嘗為當塗太<lb/>
守是時年已七十餘鬚髪如雪霜而健啖不衰二者可<lb/>
謂過與不及也某年十三四嵗時當元祐八九年張右<lb/>
<pb n="KR4d0217_WYG_049-14b"/>
史守宣城巳苦風痺唯好食蟹毎食取黄與肉寔之杯<lb/>
中往往一食兩巨杯酒不饜親舊有以書勸之者荅云<lb/>
酒逢秋而方濃蟹得霜而正肥日與賓客共之闕一不<lb/>
可又作食蟹詩謂本草言蟹能愈風而俗云動風乃有<lb/>
書生自信書俗説徒縈耳之語文潜善啖如此而著此説<lb/>
何也某素貧平生辛苦僅营一食年來身益老口愈衆<lb/>
早食得一肉得一魚暮則飯蔬病在飢不在飽也今乃<lb/>
貽吾以右史之語適相契合僕復恐子東信是説而莭<lb/>
<pb n="KR4d0217_WYG_049-15a"/>
之太過非所以為衛生之計乃書此紙以告焉亦聊以<lb/>
為一嘆也紹興甲子夏午月十有八日宣城周某書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_049-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻四十九<lb/>
</p>
<p>
</p>
  </div>
</body>
</text>
</TEI>
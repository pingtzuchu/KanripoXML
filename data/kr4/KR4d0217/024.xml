<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二十四</head>
    <p>
<pb n="KR4d0217_WYG_024-1a"/>
欽定四庫全書<lb/>
　太倉稊米集巻二十四　　宋　周紫芝　撰<lb/>
　　詩五十八首<lb/>
　　　甲子春日二首<lb/>
燕來不擬著簾遮要聽雙飛語日斜芳草滿庭人不掃<lb/>
東風吹盡石楠花<lb/>
海棠枝上曉鶯啼梔子花邊蛺蝶飛貪看游蜂偷蘂去<lb/>
不知雙燕得泥歸<lb/>
<pb n="KR4d0217_WYG_024-1b"/>
　　　與王漕乞張右史集二首<lb/>
文采推前輩兒童識姓名日邊張右史江左謝宣城自<lb/>
恨空飄泊無由見老成著書如可得尚足慰生平<lb/>
　　　二<lb/>
張緒風流士文昌古淡詩發揚知有助埋没竟多時公<lb/>
已勤讎校神應作䕶持何當遺珠玉璀璨滿書幃<lb/>
　　　對雨<lb/>
風細寒猶甚愁多睡更濃閉門春色裏盡日雨聲中草<lb/>
<pb n="KR4d0217_WYG_024-2a"/>
各爭先出花皆稱意紅故人書信少不記此衰翁<lb/>
　　　晚行湖堤望南山諸峯<lb/>
曳履步逺壑挽衣枝短笻霽色過急雨餘霞漏微紅照<lb/>
眼一湖淨環湖幾山重不知何禪燈明滅蒼翠藂但聞<lb/>
煙霞間繞山鳴亂鐘暮年行樂意不與足力窮明晨倘<lb/>
可遲尚堪歴諸峯有幽固當探無客誰與同餘子不足<lb/>
偕形往影自從言旋且當爾興在何由終<lb/>
　　　謝曽同季示近作因以為贈<lb/>
<pb n="KR4d0217_WYG_024-2b"/>
老色秋蒲晚朱顔玉樹春年方賈生妙詩似庾郎新黄<lb/>
墓初傾葢青墩欲買隣知君真似舅笑我作陳人<hi>同季幼安之甥</hi>
　　　同季再見和二首復用韻以謝<lb/>
花似今年好情非舊日春光陰愁裏盡風物眼前新愛<lb/>
酒聊呼伴無醯懶乞隣姓名誰掛口肥瘠付秦人<lb/>
海内同為客西湖共送春定交前日意識面此時新一<lb/>
笑欣良㑹餘生得善隣風流美無度往往似前人<lb/>
　　　送秦德久守安豐<lb/>
<pb n="KR4d0217_WYG_024-3a"/>
師行朔野不記年兩淮千里無炊烟君王偃革似建武<lb/>
始遣循吏來安邊今日安豐非故壘夜聞漁歌隔淮水<lb/>
况當兩國不交兵髙塹深溝豈須爾朝不鳴刁夜滅烽<lb/>
吉語上聞天自喜但令南畝棲餘粮盡驅流冗歸故鄊<lb/>
㑹見今年八九月處處棗紅梨子黄四郊無兵門有㦸<lb/>
淮上山青淮水碧樽前一曲柳枝歌釀酒擊鮮公燕客<lb/>
　　　客有為予言笋不可食食之令人瘦者戲作二<lb/>
　　　　絶為解嘲<lb/>
<pb n="KR4d0217_WYG_024-3b"/>
庾郎三韭坐清貧眼看將軍肉十斤㑹遣胸中有千畝<lb/>
不妨人似沈休文<lb/>
園蔬本自不全貧今日真成笋作斤巳恨此生相見少<lb/>
更須儂作解嘲文<lb/>
　　　今日林中頗得佳笋用前韻<lb/>
閒尋黑靨猫頭筍自把長鑱雪色斤恨我家無渭川竹<lb/>
姓名不載馬遷文<lb/>
作葅須趁笋如銀莫待成竿費斧斤安用截筒纒五采<lb/>
<pb n="KR4d0217_WYG_024-4a"/>
為人催草弔湘文<lb/>
　　　劉主簿許餉苦筍未至<lb/>
苦竹岡頭竹似雲劉郎何事不揮斤杯盤倘使同吳俗<lb/>
荼薺誰能作楚文<lb/>
未敢煩君便指囷且看分筍不論斤此君自是盤中虎<lb/>
空想斑斑箸下文<hi>杭人重苦筍呼為嚇飯虎</hi>
　　　西湖春事五首<lb/>
兩髙南北擁烟鬟渾在溟濛細雨間寄語丹青王右相<lb/>
<pb n="KR4d0217_WYG_024-4b"/>
不須水墨畫春山<lb/>
老去無心作好春曉來風雨故欺人從教髪白桃花笑<lb/>
不管簾埀燕子嗔<lb/>
顛春柳絮風前落臥水桃花鑑裏開沙上鴛鴦忽驚起<lb/>
背人飛去不囘來<lb/>
寒食人家畫鼔撾踏歌聲裏月生華無人來祭皇妃墓<lb/>
空唱吳王陌上花<lb/>
半埀羅幕䕶紅粧閒繫青驄在緑楊樓上日長時度曲<lb/>
<pb n="KR4d0217_WYG_024-5a"/>
路邊風過忽吹香<lb/>
　　　晚出郡城<lb/>
天街打鼔出城門暝色侵衣欲破昏湖上晚峯横玉玦<lb/>
馬頭新月上金盆<lb/>
　　　次韻强常州見寄<lb/>
門前冠佩眼中稀家在西湖水繞扉每對鳯姿羞羽翼<lb/>
更因魚目得珠璣身閒聊伴蒼官語詩瘦空慙笨伯肥<lb/>
别後清言應亹亹不知談麈為誰揮<lb/>
<pb n="KR4d0217_WYG_024-5b"/>
　　　天申節湖上早歸<lb/>
昨夜雨如許今朝雲復開鳥聲呼日出湖水上隄來贊<lb/>
祝人天喜鏘鳴劍佩囘歸途似明鏡影落翠鬟堆<lb/>
　　　食新秔有感<lb/>
玉粒新秔五月黄中含風露晚秋香但令雲子流匙滑<lb/>
莫管吳儂眼下創<lb/>
　　　次韻曾同季悼其㓜子<lb/>
曾矦名家郎家有玉頰兒渥洼出名駒丹穴生長離春<lb/>
<pb n="KR4d0217_WYG_024-6a"/>
風入庭户獨秀蘭與芝未乾弄麞墨遽草騎龜詩我昔<lb/>
少年日屢作哭子癡須煩六如偈為洗長年悲<lb/>
　　　韋深道寄苕霅舟中六言五首<hi>韋許</hi>
畫舸一㠶烟浪薫風十里荷花更着千岩萬壑相隨泛<lb/>
宅浮家<lb/>
水繞臥沙鸂鶒浪翻擎雨芙蕖向晚柂樓獨倚共誰同<lb/>
看跳珠<lb/>
韋郎無意剪白次山亦漫為官要遣苕溪風雨飽君筆<lb/>
<pb n="KR4d0217_WYG_024-6b"/>
下波瀾<lb/>
滿眼紅粧迎笑昔年遊客經行忽得風前麗句似聞蓬<lb/>
底波聲<lb/>
我作三吳短夢小安近水茅茨解養能言鴨子閒看似<lb/>
酒鵞兒<lb/>
　　　西湖月夜<lb/>
月到中天火未流水邊風露已含秋問誰乞取西湖角<lb/>
紅藕花中著釣舟<lb/>
<pb n="KR4d0217_WYG_024-7a"/>
　　　菩提小軒驟雨晚晴<lb/>
杭潁雌雄本自殊淡粧濃抺是吳姝滿傾漲玉千鍾酒<lb/>
來看鎔銀百頃湖白鳥去邊山潑黛緑蒲疎處雨跳珠<lb/>
不知能事王摩詰貎得西山落照無<lb/>
　　　早發北山由麥嶺飯大通登烟霞洞閣<lb/>
瀕湖兩峯髙屹立曉相望蒼凉昇海日骯髒露千嶂羸<lb/>
驂絶坡陁岩谷飽追訪緬懷洪荒初藴蓄含萬象渾沌<lb/>
久已死倐忽真巧匠誰令鑿空手出此竒險狀中虚納<lb/>
<pb n="KR4d0217_WYG_024-7b"/>
游雲谷靜荅幽唱暗穴下無底濤聲想悲壯十八老聲<lb/>
聞附石出遺像誰其架脩椽置屋雲雨上青山不知數<lb/>
遶屋森百丈忽于兩峯間萬頃見烟浪澎湃海潮聲往<lb/>
往入藜杖天公知愛山令我拜嘉貺眇焉隔仙凡欲往<lb/>
漫惆悵便當學枯禪綺語蠲宿妄自足伴周旋長年此<lb/>
遐放<lb/>
　　　題孤山柏<lb/>
臺城依舊繞長河結綺臨春往事多但見張妃似西子<lb/>
<pb n="KR4d0217_WYG_024-8a"/>
不知擒虎是閻羅當年已老瓊瑶樹此去空留鐵石柯<lb/>
喬木自存非故國何須仍唱後庭歌<lb/>
　　　次韻周秀實寺丞七夕三首<lb/>
烏鵲橋成不恨遲隔秋相見豈無期姮娥空傍月中去<lb/>
嫁得星郎是幾時<lb/>
夜深閒把玉東西月下樓空畫幕埀人似天孫酒如玉<lb/>
夢中猶憶少年時<lb/>
無限欄堦月下兒遥瞻星斾却嫌遲催教織女梳雲髻<lb/>
<pb n="KR4d0217_WYG_024-8b"/>
想得無心理杼絲<lb/>
　　　數日秋暑不復可堪馬上作此<lb/>
江上豐隆醖秋熱老病摧頺可堪說人行落日生黄塵<lb/>
馬畏長塗汗流血君看此處安得詩空學吳牛喘殘月<lb/>
北風何日掛駞裘長嘯灞橋驢上雪<lb/>
　　　葉宣義家夀祉堂<lb/>
吉人為善天所彰效有遲速理則常葉矦天驥少未驤<lb/>
讀書過眼下十行易如翻水成文章學既日富名日昌<lb/>
<pb n="KR4d0217_WYG_024-9a"/>
謂取富貴如探囊當時餘子皆擅塲呼不成盧空繞牀<lb/>
直氣勇决何可當買田築室龍池陽夜光穿屋萬丈長<lb/>
人言家有明珠雙青衫歸侍讌几傍仿彿月中丹桂香<lb/>
要看玉樹爭芬芳擊鮮不羨游諸郎大裘執玉郊圓蒼<lb/>
厖恩厚澤均四方翁年九十鬢不霜錫以命服閭里光<lb/>
門前賀客俱奔忙手持牛酒填康莊遂摘天語名公堂<lb/>
不須靈夀扶徜徉髙文戞玉鳴琳瑯省郎言語如君房<lb/>
天公報德殊未央傳家奕葉夀且康王母晝着雲錦裳<lb/>
<pb n="KR4d0217_WYG_024-9b"/>
麻姑行酒傾瓊漿壺中日永醉玉觴赤松黄石相扶將<lb/>
　　　孫仲益尚書詩贈吳益先吳出巨軸索詩<lb/>
少年名字滿賢闗薦墨誰能借一言子産自應知季札<lb/>
退之先已得何蕃<hi>孫公時為學官</hi>江無九肋空多士樹有三珠<lb/>
且共門<hi>益先兄弟凡三人</hi>晩路相逢歎流落可憐不第獨劉蕡<lb/>
　　　木犀方花一首<lb/>
西湖八九月秋葉日夜凋兩山各崢嶸氣與秋爭髙天<lb/>
亦念幽絶芬芳托孤標要令列仙臞一洗桃李驕往往<lb/>
<pb n="KR4d0217_WYG_024-10a"/>
遣暗香時時入髙飇緑葉未改色㣲黄澹烟梢可愛不<lb/>
可名模冩徒自勞向來蠟梅花相去無絲毫但恨此花<lb/>
遲不借春雨膏尚可配精蘂傲霜分兩豪金錢不知數<lb/>
狼藉蒙譏嘲可憐貴人家漬蜜紛煎熬坐令林下姿半<lb/>
入金猊焦閨房漫脂澤此恨何由消<lb/>
　　　登北髙峯一首<lb/>
鼔楫去故里攜孥客東吳湖山森照耀魚鳥相嬉娛舉<lb/>
目見兩髙欲上徒嗟吁人言不可往無路登雲衢盡力<lb/>
<pb n="KR4d0217_WYG_024-10b"/>
賈餘勇遂復酧宿逋白鳥入蒼煙滅没在太虚曉日沸<lb/>
晹谷萬川納歸墟海門豁中開怒濤喧朝晡盡注百丈<lb/>
江拱揖朝伍胥銀湖大如許僅可方覆盂諸峯如培塿<lb/>
瑣細不足圖寸眸一俯仰八極無遺餘苐恨蒼凉日悠<lb/>
悠迫懸車臨風一悵惘言旋戒危塗<lb/>
　　　資國巨松伐為東觀材<lb/>
文字初離五阨餘緗囊縹帙秘新儲何人合在天東壁<lb/>
十八公堪作校書<lb/>
<pb n="KR4d0217_WYG_024-11a"/>
　　　徐五十六索勤有種德二軒詩各賦一<lb/>
　　　　首<hi>徐從龍字羙租</hi>
平生長笑韓潮州欲持讜議回冕旒讀書城南<lb/>
晩所賦無乃不為韓符謀人間達官可力取釣<lb/>
名但以詩為鈎汗牛充宇作底用富貴面熱渠<lb/>
當羞書生有書但自讀不必區區苦投俗偶然<lb/>
一擲便成盧雁塔朝題暮天祿吾言可咲君必<lb/>
䡖奔軍之䇿何足慿臨機應敵自子事此是宋<lb/>
<pb n="KR4d0217_WYG_024-11b"/>
襄仁義兵<lb/>
結廬湏種木樂飢湏種糓種木十年能㡬長種<lb/>
糓眼前無乃速人生安得俟河清誰能忍飢百<lb/>
年　待徳成君不見千古一臯陶此事世亦少<lb/>
頗能化俗成唐虞何乃㓕國先六蓼慎勿説夢<lb/>
與癡人著意勸渠渠不曉南隣門耀三㦸光比隣<lb/>
牛馬谷可量浮雲變㓕那得常安樂只有襄陽龎<lb/>
　　　　中秋携小兒歩湖隄<lb/>
<pb n="KR4d0217_WYG_024-12a"/>
病裏三年月相隨過兩州為儂分素魄攜汝作清游草<lb/>
樹悲今夕家鄉隔去秋有身真似夢無地不闗愁<lb/>
　　　二<lb/>
門接銀湖浪居仍在寳坊更煩山吐月來共水分光葉<lb/>
冷初翻夜蟲悲擬泣霜幽人看不足白露滿胡床<lb/>
　　　送方元相還郊居<lb/>
雲從南山來邂逅成一雨秋風忽吹散霢霂不到土出<lb/>
固初何心歸亦乃其所但恨山中人弔影無誰語笑口<lb/>
<pb n="KR4d0217_WYG_024-12b"/>
曾未開語離遽如許到家應重陽精蘂亦已吐長衫隨<lb/>
父老社甕酌田祖悠悠臥黄雲坎坎擊醉鼓人生行樂<lb/>
耳何必浪自苦恨我繫㣲官何由共鷄黍<lb/>
　　　古風二首<lb/>
夜夢乘輕舟掛席浮天池天池亦何有濤瀾靡津涯中<lb/>
有三神山樓觀何巍巍晶熒白玉闕彩錯黄金旗紫皇<lb/>
遣天風下吹仙人衣仙人不知名人言是安期我欲就<lb/>
與語弱水隔渺瀰鼔枻方少前風動輒去之仙人不得<lb/>
<pb n="KR4d0217_WYG_024-13a"/>
見遥睇忍言歸願言哀劬勞舉手援塵姿探囊得靈丹<lb/>
往往分刀圭使我生羽翼桑榆增暮輝<lb/>
矯首望寥廓雲日清四方梟獍各屏跡孔鸞亦髙翔鳯<lb/>
羽可為儀用以朝帝皇八音奏韶濩五色呈文章帝皇<lb/>
在殊庭斂珮方鏘鏘顧瞻丹鳯儔髙目振鷺行斥鷃獨<lb/>
何事乘時亦飛揚短羽無逺志控地搶榆枋卑飛固可<lb/>
笑摧折亦足傷願附<graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>
                    <graphic n="KR1962" url="https://raw.githubusercontent.com/kanripo/KR-Gaiji/master/images/KR1962.png" mimeType="image/png"/>翼託身雲漢傍<lb/>
　　　放龜<lb/>
<pb n="KR4d0217_WYG_024-13b"/>
老黥得龜規小利小兒奪龜以為戲兒癡但作一笑看<lb/>
槁死生存兩無意乃翁不忍龜縮頭何如去曳長江尾<lb/>
流水長者亦念汝清江繡衣何憂苦<lb/>
　　　不睡效張文潛<lb/>
寒沙宿鷺水無聲湖月留人睡不成便擬閉門尋好夢<lb/>
更聽鸜鵒轉三更<lb/>
　　　觀潮示元龍<lb/>
越山莽蒼天山髙海門屹立通江濤江頭久客歸未得<lb/>
<pb n="KR4d0217_WYG_024-14a"/>
來趁吳兒看晚潮潮頭初來一線白雪浪翻空忽千尺<lb/>
地中鳴角何處來水上六花人不識驚濤倒射須臾空<lb/>
千艘已落空濛中錦㠶半臂浪花裏越商巴賈爭長雄<lb/>
江湖險絶長如此風靜潮平亦何事人間萬法有乘除<lb/>
却遣風波在平地<lb/>
　　　客許惠木犀而花殊未開三絶<lb/>
秋雨不肯止木犀殊未開小齋寒索莫誰剪一枝來<lb/>
　　　二<lb/>
<pb n="KR4d0217_WYG_024-14b"/>
黄菊無多子孤芳正要渠誰能把秋色分付木芙蕖<lb/>
　　　三<lb/>
舊日江南路霜裘曉樹間無香供晏坐有夢到秋山<lb/>
　　　旅夜<lb/>
栖栖羇客眼長開䔩䔩清燈落曉灰北鴈有情書未到<lb/>
寒衾無夢雨頻來今年白髪看仍少去日青春挽不囘<lb/>
别後故山應好在小窻辜負翠雲堆<lb/>
　　　次韻飛卿<lb/>
<pb n="KR4d0217_WYG_024-15a"/>
隨計京華憶去年夢魂合眼到家山早無半菽能餬口<lb/>
晚得三鍾只汗顔老嬾不堪朱墨裡此心終在水雲間<lb/>
尺椽分我江邊路留與他年作往還<lb/>
　　　次韻李子至與陳相之定尋梅之約篇尾見及<lb/>
謝朓樽前憶語離别來懷抱只愁知鶺鴒原近識君晚<lb/>
鴻雁書遥寄客遲何事不嫌霜後鬢尚邀同醉雪殘枝<lb/>
今年新得梅花句華萼詩中第幾詩<lb/>
　　　次韻相之和李子至尋梅詩<lb/>
<pb n="KR4d0217_WYG_024-15b"/>
江南洛社各天涯何事髙人亦見思句法風流雲爛漫<lb/>
旅情飄泊燕差池樽前病骨難供醉花下枯藤可强枝<lb/>
莫喚孤山林處士揚州何遜自能詩<lb/>
　<lb/>
　<lb/>
　<lb/>
　<lb/>
　太倉稊米集巻二十四<lb/>
</p>
<p>
</p>
  </div>
</body>
</text>
</TEI>
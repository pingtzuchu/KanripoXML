<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十九</head>
    <p>
<pb n="KR4d0217_WYG_019-1a"/>
欽定四庫全書<lb/>
　太倉稊米集巻十九　　　宋　周紫芝　撰<lb/>
　　詩四十九首<lb/>
　　　題周掾西山亭<lb/>
江靜雲恬眼界空危亭髙枕麗譙東風來雨後憑闌處<lb/>
山在人間拄笏中春去平蕪隨處有鳥啼斜日滿林紅<lb/>
伯仁空洞渾無物容我清樽一笑同<lb/>
　　　次韻道卿聞新鶯<lb/>
<pb n="KR4d0217_WYG_019-1b"/>
草長江南春欲闌曉鶯聲在緑陰間定應春恨知公子<lb/>
故作清歌學小蠻催盡落花風自暖喚醒愁眼日長閒<lb/>
隔枝時見黄金羽始信庭柯㑹解顔<lb/>
　　　次韻道卿縣樓觀雨之集<lb/>
樓下江聲雜雨聲斷雲初掩斷霞明吹殘惡熱凉生面<lb/>
㵼作奔流緑繞城擾擾驚禽棲不定娟娟缺月坐來生<lb/>
遥知舉白酬豐嵗醉裏憑欄句又成<lb/>
　　　道卿論吳中夏果詞頗夸且借蘇内相春菜詩<lb/>
<pb n="KR4d0217_WYG_019-2a"/>
　　　　韻作詩僕亦同賦聊為江南解嘲<lb/>
江南五月菱垂葉葉底紫菱如紫蕨棃香濺齒蔗漿寒<lb/>
𤓰熟堆盤水精滑紅薑抺縷雜吳鹽纖手淹梅帶微辣<lb/>
芳林露下摘金桃入眼臙脂紅臉抺木𤓰甘酸天下無<lb/>
百果論功誰可甲朱櫻萬顆滴堦紅滿架蒲桃更肥茁<lb/>
橙香栗大芋如鴟此品秋來不勝說老翁空作解嘲詩<lb/>
但恐年衰左車脫<lb/>
　　　次韻羅仲共靈泉夏夜二首<lb/>
<pb n="KR4d0217_WYG_019-2b"/>
靈泉無暑竹連山絶似秋霜五月寒我欲訪君安得往<lb/>
江湖滿地一漁竿<lb/>
泉聲落枕喚詩成傑句中含萬壑聲起看四更山吐月<lb/>
又扶藜杕到天明<lb/>
　　　夜訪伯逺偶題長句<lb/>
夜攜桃竹上山枝來叩徐矦種菊籬憐我風霜猶短褐<lb/>
喜君人物是長離酣歌强對老來酒忍淚重聽亂後詩<lb/>
一笑相逢真我輩此情慎勿遣兒知<lb/>
<pb n="KR4d0217_WYG_019-3a"/>
　　　駝山秋晚二首<lb/>
詩翁老去無人數晚嵗移家在河滸敗絮蒙頭那復霜<lb/>
破屋穿天只愁雨大兒窻下抄竒書小兒燈前誦論語<lb/>
明日羞囊餘幾何客至無錢具鷄黍<lb/>
溪邊茅屋知誰家門前水落溪露沙枯藤繞屋掛秋實<lb/>
黑如㸃漆紅丹砂蜀葵花空已收子鷄冠樹髙猶有花<lb/>
客來倚杕主人出屋頭日暖聽蜂衙<lb/>
　　　聞張伯真割奉粟二十斛見遺而書未至戲題<lb/>
<pb n="KR4d0217_WYG_019-3b"/>
　　　　小篇<lb/>
老去空嗤守錢虜我亦無錢買田畝未容殘月喘吳牛<lb/>
空對杏花耕宿雨昨宵夜誦偶連明今日晨炊忽停午<lb/>
長腰聞有尺素書腹飽先懸待椎鼔浣花老人殊可憐<lb/>
忍飢更索飢膓語故人禄米肯長供司業酒錢時亦與<lb/>
平生無句可驚人未審何由坐斯苦幾時去作多田君<lb/>
滿田䆉稏多黄雲長年飽飯作穀伯且免勞人勤指囷<lb/>
　　　九月十六日生日示内<lb/>
<pb n="KR4d0217_WYG_019-4a"/>
從我憐君二十年備嘗險阻與艱難試看剪髮師陶母<lb/>
肯為親舂媿阿鸞香火結縁聊為老杯盤為夀小同歡<lb/>
鹿門願遂平生志更享全家百嵗安<lb/>
　　　次韻道卿見貽<lb/>
樓下秋空月似波與君髙目在庭柯新愁别後知無數<lb/>
白髮年來畏轉多嵗月催人駒過隙世縁相縛雉罹羅<lb/>
多才似子仍多學他日金鑾穩上坡<lb/>
　　　次韻道卿催梅<lb/>
<pb n="KR4d0217_WYG_019-4b"/>
江上連朝暗飛雪花信風遲寒凛冽東閣觀梅殊未妍<lb/>
揚州何遜心應折何郎思苦花欲開羯鼓不倩天公催<lb/>
詩翁自是催花手能挽春從天際來帳下玉人羞起晚<lb/>
弄粉含姿半驕蹇應憐冶葉與倡條有意凌寒入芳苑<lb/>
君詩好更誰與論㑹令寒谷生春温氷姿一笑忽滿眼<lb/>
誰道鶴林花有神<lb/>
　　　次韻道卿梅花長句<lb/>
月娥窺水晚纖纖風味能囘鐵石嚴滿地不禁飛處急<lb/>
<pb n="KR4d0217_WYG_019-5a"/>
一枝猶得醉時拈國香無意欺蘭蕙天質應羞擬絮鹽<lb/>
冷蘂依然在空谷何人重傍少陵簷<lb/>
　　　次韻邵文伯懷桐渚與陳子髙唱酬之樂<lb/>
謫仙騎鯨上天去萬古風流一丘土去天尺五城南杜<lb/>
晚上瞿塘望江渚兩翁憔悴人不與造物嗔渠作竒語<lb/>
陳矦筆勢誰可禦九鼎自可獨力舉夢中尺錦君盡取<lb/>
時向胷中作吞吐邵郎詩髙孰賓主一笑相看兩相許<lb/>
清歌那忍聽金縷渠坐詩窮君勿怒衰翁老氣不可鼓<lb/>
<pb n="KR4d0217_WYG_019-5b"/>
篆鼎瓦棺心好古此别相逢定何所他時剥啄叩君户<lb/>
藜杖經行尚堪拄<lb/>
　　　次韻靜翁雪中見過三首<lb/>
年年飛雪閉寒齋老怯風威不下堦客至未妨頻叩户<lb/>
人生何必要籠街莫嫌縱飲方投轄聞道中興已勒崖<lb/>
自笑下愚移不得從渠撫掌笑髙柴<lb/>
故國飄零萬事乖十年不見雪中堦要令幽子安圭竇<lb/>
少待兇酋脫藁街援筆何由賦梁苑閉門只合老蒼崖<lb/>
<pb n="KR4d0217_WYG_019-6a"/>
君來看我煨黄獨自採春山帶葉柴<lb/>
端門萬馬想初囘跪賀群臣拜玉階我約江鷗分雪浦<lb/>
誰將烏㡌踏天街從遊久欲真浮海送客懸知亦自崖<lb/>
猶有升平臨老眼尚堪方嶽看燔柴<lb/>
　　　二十八日雪霽讀晁無咎集呈别乘徐彦志且<lb/>
　　　　以奉懷<lb/>
蘇公論士昔未聞四客輩出俱同門龍媒忽下洗凢馬<lb/>
野鶴一舉空鷄群虞皇七友廊廟具元和十子非渠倫<lb/>
<pb n="KR4d0217_WYG_019-6b"/>
張公屈宋排衙官清詞麗句氷雪寒秦公筆下有過秦<lb/>
平生目短曹劉垣金華仙伯學杜甫句法自許窺公藩<lb/>
晁公磊落天下士帝遣長庚下人世舊聞一醉百梨花<lb/>
醉後狂歌滿天地詩成只在倚馬間髙談頗似懸河翻<lb/>
當時七發真少作秦漢以來無此文今日晴窻有佳色<lb/>
積雪為洗烟埃昏千山排巒削寒玉萬木擁户明朝暾<lb/>
試攜塵編醒病眼隠几一笑空爐芬是中有味知者少<lb/>
此意便欲從公論<lb/>
<pb n="KR4d0217_WYG_019-7a"/>
　　　題南金慎獨齋<lb/>
聖道不可窮探取隨已欲平生所受用政可一言足子<lb/>
思著中庸暗室戒慎獨危微恐懼心此念旋已熟學從<lb/>
西洛來標牓相品目袖手看屋梁表表如鶴鵠誰知胷<lb/>
中塵往往盈斗斛伋也而有知寧不貽彼忸吳侯蚤作<lb/>
吏未肯事邊幅得妙自聖處了不闗世俗頗知幽隱中<lb/>
日月所照燭不敢欺秋毫髙情潔氷玉願言從君遊着<lb/>
鞭蹈前躅<lb/>
<pb n="KR4d0217_WYG_019-7b"/>
　　　題彦恢家草堂<hi>李宏字彦恢慕石徂徠為人家有守道堂吕居仁宣城四友之</hi>
　　　　<hi>數</hi>
昭陵厚德如乾坤廊廟補衮多公言徂徠官在百寮底<lb/>
有時論事驚天閽皂囊欲上謗已滿霜臺不到名空尊<lb/>
李矦自是千載士人說贊皇今有孫長安御史一驄馬<lb/>
人物眼髙爭薦論南牀小忍便可得直氣肯受髙官吞<lb/>
青雲垂上却囘首得州如斗車朱轓兩公相望空落落<lb/>
當年風采今仍存古來名節與富貴輕重略等常平分<lb/>
<pb n="KR4d0217_WYG_019-8a"/>
天公相愛似有意黄鵠欲舉方騰鶱未開青瑣霄漢上<lb/>
故著草堂烟雨閒人生窮達固難料時來鶴亦能髙軒<lb/>
願公努力善自愛更進藥石禆華勛<lb/>
　　　次韻道卿殘臘步遊林藪草木漸有生意三首<lb/>
抱病嵗忽杪杜門誰復來感子陽春句為嘘寒谷荄君<lb/>
才那易得辭華陋鄒枚草木不足羡雲衢路當開春意<lb/>
私節物榮枯竟何哉封矦與裂土且當付輿臺<lb/>
老意慘不樂青春為誰來藝蘭在九畹誰能起殘荄桃<lb/>
<pb n="KR4d0217_WYG_019-8b"/>
李忽滿眼其寔亦枚枚耕田種芝草玲瓏殊未開榮華<lb/>
競春事于我何有哉當浮白玉闕下睨黄金臺<lb/>
人生有榮瘁否極泰必來君看九地春寸草無餘荄白<lb/>
首始一遇蒲輪迎老枚祁隱不可招詡徑行當開我欲<lb/>
尋盧敖盧敖安在哉但當急洗眼看子登雲臺<lb/>
　　　讀元微之詩有感<lb/>
從古才髙少識真此公句法老尤新世間言語渾無用<lb/>
天上吹嘘却要人但遣前旒知娬媚莫嫌後榻有嚬呻<lb/>
<pb n="KR4d0217_WYG_019-9a"/>
夢中富貴能多少空使清流作怒嗔<lb/>
　　　舟次句茨<hi>時寓白湖</hi>
移居來近玉湖中漁户新添白脚翁覔句深慙何水部<lb/>
浮家全似陸龜䝉山寒政恐無黄獨地濕應須要鞠藭<lb/>
晚日飄零天不管雙鳬乘鴈聽西東<lb/>
　　　雨寒連日大風病中作此詩<lb/>
門外湖光瀲灧中春寒那聽雨濛濛吹殘梅雪如山雪<lb/>
顛得江風似颶風雙燕擬來尋舊約小桃渾未試新紅<lb/>
<pb n="KR4d0217_WYG_019-9b"/>
黄紬獨擁眠方熟剥啄何須來惱翁<lb/>
　　　暝立<lb/>
山隔湖邊路人棲柳下扉船從几席過燕掠水波飛鳥<lb/>
亦昏纔定牛知晚自歸幽人常暝立日日到斜暉<lb/>
　　　次韻黄文若寄燈夕不出之作<lb/>
少小從舞雩鼓瑟常屢希結髪事墳典願言探𤣥㣲鐘<lb/>
鳴漏忽盡殘星獨暉暉征鞍老塗路白露霑裳衣齒髪<lb/>
倐已暮富貴終難祈佳辰念京洛流車看騑騑結客少<lb/>
<pb n="KR4d0217_WYG_019-10a"/>
年塲兒女如瓠肥紅燈白晝暖醉盌黄金揮囘頭二十<lb/>
載狗盗相因依時光了如夢菽粟不救飢飄零少行樂<lb/>
老大空歔欷今年四海靜扊扅張外扉芙渠焰明缸金<lb/>
波麗春幃穠李樽前歌遊子月下稀錚錚銀漏中撲撲<lb/>
春蛾飛此老最可憐已杜禦冦機但知草中和浩蕩歌<lb/>
皇威晶熒一短檠搔首悟昨非風流如黄香不作傳柑<lb/>
歸更攜袖中珠來尋北山薇詩盟倘可同願復無余遺<lb/>
　　　題趙安定像<lb/>
<pb n="KR4d0217_WYG_019-10b"/>
烏巾白角雲錦裘長脛骯髒髙結㗋王孫自是真龍種<lb/>
世上懸知無此儔醉裏哦詩詩欲就風月平欺兩肩瘦<lb/>
秋風為神玉為骨畫手何從寫竒秀仇池客多誰在亡<lb/>
髙準虬髯唯汝陽紫皇苦欲奏璈語此曲至今空斷腸<lb/>
腸斷公歌侍兒拍甕裏黄柑自春色老坡不見空凄然<lb/>
此詩此意無人傳<lb/>
　　　題包鼎大虎圖<lb/>
人間妙伎古亦有畫虎從來易成狗何人為作老於菟<lb/>
<pb n="KR4d0217_WYG_019-11a"/>
鼎死百年無此手想當運筆亦有神睥睨知誰看囘肘<lb/>
便恐陰崖風雨來何止草中狐兔走易生驚猿羞掛枝<lb/>
周昉稺犬空復肥畫中生意似可喜此虎一出無餘姿<lb/>
邇來喪亂書阨苦唯有君家此畫古妖狐一丘渠自安<lb/>
狡兔三窟無人取建章宫殿空咸陽猛士知誰守疆土<lb/>
藜藿不採虎在山安得有臣如此虎<lb/>
　　　忻師介軒<lb/>
念我昔年少剛介頗成癖多錢嗤守虜飽飯嘲穀伯有<lb/>
<pb n="KR4d0217_WYG_019-11b"/>
口能雌黄反眼輒青白阿奴恃火攻未必出下䇿一笑<lb/>
當尊拳僅得貸雞肋只今真老大鬚髯已如㦸折肱成<lb/>
良醫忤物知何益要令空洞中下視滄溟窄嶢嶢固難<lb/>
全容容聊自適知雌在守雄外曲當内直此理吾巳明<lb/>
師獨未之得願言戒覆車聊用銘子壁<lb/>
　　　三月五日晚霽大風<lb/>
雨後風扉擁青嶂家在斜陽晚潮上沙頭飛盡雪色鷗<lb/>
柳下初横短蓬舫皇天惡料風忽顛賈客倉黄囘五兩<lb/>
<pb n="KR4d0217_WYG_019-12a"/>
老人倚杕不肯歸看打南湖白頭浪<lb/>
　　　九江王興道早嵗休官作易安奚疑二室要余<lb/>
　　　　作詩<lb/>
心如止水不妨清身似無官不為名但把一椽供偃蹇<lb/>
從他百鬼瞰髙明路迷鷄犬家何在身與漁樵席屢爭<lb/>
眼看青雲有矰繳鷦鷯巢小未宜輕<lb/>
朽骨枯莖未必靈行藏何苦訪君平問津世路心先<lb/>
懶買地江干計巳成解向急流求勇退便知幽事合闗<lb/>
<pb n="KR4d0217_WYG_019-12b"/>
情裕陵將種今誰在但恐君王問姓名<lb/>
　　　倚杕<lb/>
雨脚收寒久東風倚杖頻浪翻雙鷺起船過小鵝嗔客<lb/>
飯長腰米林居折角巾澆山一掬淚囘首故鄉春<lb/>
　　　寒食日歸郡舟中作二首<lb/>
歸櫂浮江水寒衾擁醉眠亂花飛送客細浪穩隨船淚<lb/>
落澆山酒愁生禁火天一從胡騎入飄泊到今年<lb/>
世事聊相挽吾歸亦有期白湖為客久寒食到家遲接<lb/>
<pb n="KR4d0217_WYG_019-13a"/>
屋花仍在遮門柳自垂向來歌社裏應著老人嬉<lb/>
　　　春事<lb/>
春事無多日江村有數家等閒飛燕子容易落梨花草<lb/>
色過薄雨柳陰暝淡霞詩成不歸去暝立看棲鴉<lb/>
　　　湖居春晚雜賦八絶<lb/>
雪屋臨湖憶繫船栁汀吹絮又經年白鷗大似知人意<lb/>
分與滄波十里天<lb/>
雨後春湖拍拍流近門誰繫兩三舟水邊寒食飛雙燕<lb/>
<pb n="KR4d0217_WYG_019-13b"/>
栁外斜陽卧一牛<lb/>
數日東風𦂳閉門小桃知有一枝新花飛不復到老眼<lb/>
可是春寒欺得人<lb/>
倚牀相伴一枝藤强作春遊老不能花底嬋娟詩嫵媚<lb/>
枕中日月睡瞢騰<lb/>
黄蜂歸後燕成家楊栁初飛一兩花已是無春可拚得<lb/>
亂紅何苦惱霜華<lb/>
曉鏡烟凝水繞湖晚汀飛鷺又成圖早知魚鳥堪同樂<lb/>
<pb n="KR4d0217_WYG_019-14a"/>
愁得華顛政不須<lb/>
兩日東風着意顛南湖風浪不行船飛沙走石成何事<lb/>
吹得楊花也上天<lb/>
湖水波連野水邊欲晴鳩喚未晴天懶吹雲去風無力<lb/>
打得花殘雨可憐<lb/>
　　　雨中立杏花下<lb/>
淺紅疎蘂出墻頭事往人空鎖北樓鳥為春愁渾不語<lb/>
花知人意亦含羞東風脈脈情何限細雨濛濛淚不休<lb/>
<pb n="KR4d0217_WYG_019-14b"/>
却憶去年花下醉依稀記得小蠻謳<lb/>
　　　恭聞巳迎原廟聖容入行在所<lb/>
兵氣滿京洛橋山萬木悲園陵囘望逺衮繡自天埀日<lb/>
月瞻遺像衣冠拜赤墀櫻桃薦原廟重見漢官儀<lb/>
　<lb/>
　<lb/>
　<lb/>
　太倉稊米集巻十九<lb/>
</p>
<p>
</p>
  </div>
</body>
</text>
</TEI>
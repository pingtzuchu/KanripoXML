<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集卷二十二</head>
    <p>
<pb n="KR4d0217_WYG_022-1a"/>
欽定四庫全書<lb/>
　太倉稊米集卷二十二　　宋　周紫芝　撰<lb/>
　　詩四十一首<lb/>
　　　樓居雜句五首<lb/>
吳江横絶斷雲間白鳥歸飛去不還烟樹青連越王國<lb/>
暮潮聲過海門山<lb/>
湖光山影入樓明曉色催人夢自驚畫棟去天無一握<lb/>
青山銜月恰三更<lb/>
<pb n="KR4d0217_WYG_022-1b"/>
上方重閣亂山前噴雪跳珠日夜泉蹔借小樓聽雨睡<lb/>
更攜官焙與僧煎<lb/>
五月江南烟雨時吳儂初喜餉楊梅緑枝紅雨連山暗<lb/>
應似瀘戎摘茘枝<lb/>
人間第一東南郡天上飛來碧峭峰更乞老僧雙不借<lb/>
為君穿盡玉玲瓏<lb/>
　　　雨中湖上晚歸書所見三絶句<lb/>
菰蒲風裏棹歌遲屬玉雙飛欲暮時荷葉吹香送歸客<lb/>
<pb n="KR4d0217_WYG_022-2a"/>
片雲催雨濕燕姬<lb/>
誰家歌管載凉州何處跳珠入柂樓山雨忽隨雲渡嶺<lb/>
明眸還與水爭愁<lb/>
風荷憶伴醉顔紅湖水重來照雪翁此世相看最長久<lb/>
只應南北兩髙峰<lb/>
　　　孤山新作三賢祠<hi>白樂天蘇東坡林和靖</hi>
兩公才力盡驊騮俱得東南第一州易濕青衫江上淚<lb/>
難禁白髮海邊秋此生名字依然在晚嵗功名亦未酧<lb/>
<pb n="KR4d0217_WYG_022-2b"/>
處士若無當日節更將何物配風流<lb/>
　　　晚至靈峯<lb/>
緑樹千枝與萬枝靈峯寺裡看楊梅青山行盡且歸去<lb/>
紅子熟時應再來<lb/>
山前山後僧來浴兩兩三三松下行自是眼邊無俗物<lb/>
老夫不浴更身輕<lb/>
　　　五月六日湖上晚歸初見荷衣二絶<lb/>
藕湖烟水欲沉沙已着芙渠一兩花擬借短蓑隨雨去<lb/>
<pb n="KR4d0217_WYG_022-3a"/>
共誰同把釣魚車<lb/>
毶毶煙柳誰家樹拍拍西湖盡日風和靖宅邊山雨急<lb/>
蘇公隄下藕花紅<lb/>
　　　曉起趨郡湖上作<lb/>
湖色初分宿霧餘緑蒲深處聽跳魚一枝聊作烏棲樹<lb/>
五曉尚隨人趁虚老矣坐曹真戲事歸歟懷舊却情疎<lb/>
未開禁鑰聽傳漏殘夢猶堪付竹輿<lb/>
　　　五月二十二日再葺靜寄<lb/>
<pb n="KR4d0217_WYG_022-3b"/>
晚將華髮試青衫靜寄從來是舊銜俗子未須憐怨鶴<lb/>
老夫元不負耕巖晴山有約長相見惡木妨人要盡芟<lb/>
自笑飄零苦無定今年來此誦琅函<lb/>
　　　初凉<lb/>
白露初垂葉輕陰漸着衣幽蟲近床語黄葉到堦飛暮<lb/>
雨村常暗秋風客未歸短檠還有意凉滿讀書幃<lb/>
　　　武林逢邵文伯<lb/>
昔遊俱少年滿鏡青絲長别來二十載四海一戰場物<lb/>
<pb n="KR4d0217_WYG_022-4a"/>
色到朋舊十客八九亡今年好時莭匹馬不犯疆將軍<lb/>
鏁金甲萬玉朝明堂長安人海中衮衮逢此郎驚視乆<lb/>
乃識兩㡌俱垂霜撫事念晼晩含凄谷酸傷便當呼醽<lb/>
醁暖熱澆中腸我笑謂君言語離且勿忙人生如生鳬<lb/>
相值不可常况此秋物佳草木交青黄與君着㕠屐尚<lb/>
可相扶將願言遲明發歴井升南岡<lb/>
　　　次韻文伯與余逰孤山<lb/>
客塵費爬搔佳士要推挽誰與同薄逰君來慰愁眼並<lb/>
<pb n="KR4d0217_WYG_022-4b"/>
湖得名山水色淡平逺清泉手可掬汲綆不畏短何人<lb/>
談醉翁但取瀹茗䘼古幹不受寒霜露閲嵗晩向来後<lb/>
庭花想像空婉娈堂堂兩使君摹晝暗丹粉名莭冠今<lb/>
古風流未渠泯䖏士一癯儒萬像共偃蹇珠玉儼在前<lb/>
未肯作寒窘勝逰那可既客意殊未滿更當窮兩髙豈<lb/>
復悔重硏果腹尚可期嘗鼎安一臠<lb/>
　　　秋夜聞雨<lb/>
堂空自生秋凉簟已無暑齒蟲含微酸唧唧相對語天<lb/>
<pb n="KR4d0217_WYG_022-5a"/>
公知客意夜寂誰與處慎勿遣西風吹斷芭蕉雨<lb/>
　　　酌龍井泉書聰師房二首<lb/>
十里泉聲咽斷巖繡衣𤣥衮閉朱龕老翁不要千山雨<lb/>
只乞龍君一酌甘<lb/>
八十霜髭不出門老師猶是辯才孫髙人已復如雲散<lb/>
舊事那堪與客論<lb/>
　　　太學落成二首<lb/>
偃革逢華旦三雍識漢儀明倫先太學首善自京師聖<lb/>
<pb n="KR4d0217_WYG_022-5b"/>
主脩文日諸生望幸時宸奎在輪奐萬目仰宏規<lb/>
當宁敷文德賢闗喜氣多横經將正坐講藝忽投戈雲<lb/>
擁橋門路風揺辟水波小臣歌聖化無地獻菁莪<lb/>
　　　秋日臥病效唐人作語<lb/>
畫閣蘭膏欲盡初小窻留住玉蟾蜍欲知此地愁多少<lb/>
一夜秋聲入井梧<lb/>
此夜秋懷誰得知幽蟲相語替人悲自從啼破黄昏後<lb/>
直到寒窻無月時<lb/>
<pb n="KR4d0217_WYG_022-6a"/>
　　　西谿道人全一堂<lb/>
道人不愛葛藤禪參得維摩妙法門頗怪後三猶有說<lb/>
要從全一便歸根昭文琴在何須鼓惠子書多亦費言<lb/>
聞道山中少來客爐香清坐與誰論<lb/>
　　　次韻季長感事<lb/>
久將華髮寄林泉尺一呼來近日邊身退巳甘無事老<lb/>
眼明重見太平年鼎湖龍去心雖在長樂鍾鳴喜欲顛<lb/>
解道貞元朝士少劉郎定自有新篇<lb/>
<pb n="KR4d0217_WYG_022-6b"/>
　　　種罌粟<lb/>
墻根有地一弓許人言可種數十竹翁來只作三年留<lb/>
僅比浮屠桑下宿竹成須待五六年我巳歸鄉卜新築<lb/>
園夫笑謂主人言不如鋤苗種罌粟二月春風上翠莖<lb/>
三月輕紅照深緑嫣花落盡罌不空碎粒圓時粟初熟<lb/>
乳膏自入崖蜜甜滿貯醍醐飲僧粥與其種竹供後人<lb/>
孰若栽花資老腹人間作計真眼前萬事皆爾真可憐<lb/>
十年種木尚不肯百年種德知何縁倚鋤自顧頗羞澀<lb/>
<pb n="KR4d0217_WYG_022-7a"/>
病眼對花空惘然<lb/>
　　　周秀實陳庭藻攜酒見過徜徉湖山間甚欵明<lb/>
　　　　日秀實有詩乃次韻<lb/>
少年懷二妙一日如三秋豈料京洛間嵗暮方從游空<lb/>
疎坐晚繆清楚知前脩周郎古名士功以一戰收太邱<lb/>
亦賢者盛德令人羞周旋奉談笑領畧開羈囚有如我<lb/>
輩人夫豈公等儔窈窕尋逺壑共賦臨清流青山儻在<lb/>
眼白髮從滿頭西湖如西子好句豈易酧不敢妄作語<lb/>
<pb n="KR4d0217_WYG_022-7b"/>
恐有不下鷗㣲君妙篇章何以冩我憂人生每如此萬<lb/>
户不足矦斯盟儻未寒小艇尚可浮<lb/>
　　　送喬民瞻赴官閩中<lb/>
我昔游梁走千里囘望江南隔江水是時公作桐汭官<lb/>
不復東來問行李人言左史有重客玉面青衫氣豪偉<lb/>
酒催紅蠟詩欲成月墮秋江客方起我從京洛塵中來<lb/>
哦君新篇眼如洗濺血驚魂二十年長夢清樽奉簪履<lb/>
相逢吳㑹不相識昔年强健今如此如公自是臺閣人<lb/>
<pb n="KR4d0217_WYG_022-8a"/>
老困一官何乃爾只今尚作入幕賔無事不令公怒喜<lb/>
丈夫要當列鼎食何止忍飢分斗米且須拄頰望閩山<lb/>
飽看麥秋丹茘子<lb/>
　　　送闗康子將還青陽治舊田<lb/>
闗郎人物妙人間莫作雲長一様看不到青雲知有命<lb/>
頻遭白眼坐無官紉蘭秋浦應須爾索米長安政恐難<lb/>
我欲買田猶未可但令歸夢逐征鞍<lb/>
　　　書杭僧法惠事後見邊郎中觀音感應記<lb/>
<pb n="KR4d0217_WYG_022-8b"/>
眼中鐵彈不辭枯眢井重波事亦殊不用三三前說法<lb/>
要須六六後還珠<lb/>
　　　次韻葉兵部九日不出十日登北髙峯<lb/>
登臨一笑與誰同此事人間未易逢莫恨清樽負重九<lb/>
且看黄菊笑西風江連碧海潮初上山近丹霄路欲通<lb/>
向晚歸來得新句便知雲夢落胷中<lb/>
　　　頃嵗盗起徽嚴間兵既臨城部使者而下皆棄<lb/>
　　　　官以走别乘强㓜安攝郡事解衣髙臥而賊<lb/>
<pb n="KR4d0217_WYG_022-9a"/>
　　　　不至城遂以全僕嘗作送行詩以書其事後<lb/>
　　　　二十一年嵗癸亥㓜安始得州相遇于錢塘<lb/>
　　　　㓜安猶能誦鄙詩而余漫不復省矣手録見<lb/>
　　　　遺讀之惘然為題三絶其後<lb/>
當年玉食軫深憂兩月東南棄八州只有孤城强别駕<lb/>
醉中看雪倚江樓<lb/>
使君功大苦難酧埋没孤忠二十秋便擁一麾知未稱<lb/>
伯郎猶解得凉州<lb/>
<pb n="KR4d0217_WYG_022-9b"/>
江上孤城欲破時閉門髙臥復誰知我無文字銘金石<lb/>
安用煩君冩惡詩<lb/>
　　　張鼇詩<hi>并引</hi>
　　　　青城山道士張鼇者清獻趙公客也鼇從公<lb/>
　　　　游甚久嘗于夜半酒間得雙鱖于盆盎如左<lb/>
　　　　慈為曹公得鱸魚故事人頗異之後數日别<lb/>
　　　　公而去出懷中秘書一篇以授公曰讀此書<lb/>
　　　　則黄金可成願勿泄也公笑而不答命取火<lb/>
<pb n="KR4d0217_WYG_022-10a"/>
　　　　焚之鼇喜笑曰公自是可延壽一紀巳而果<lb/>
　　　　然錢塘强行父㓜安清獻出也嘗作詩紀其<lb/>
　　　　事出以示僕且使同賦以附巻尾<lb/>
曹瞞舉漢鼎一目窺九州凌轢欺孤兒大䝉口舌羞左<lb/>
慈有道者何為與之遊堂堂清獻公盛德豈操儔鼇乃<lb/>
元放徒為公亦少留了知髙世士至意俱難求先生兩<lb/>
琴鶴清節貫白頭雅宜鴻寳書取火遽自投公今騎箕<lb/>
尾笑談閱千秋椿年亦細事蟻夢輕封矦强矦公自出<lb/>
<pb n="KR4d0217_WYG_022-10b"/>
矯矯亦此流作詩紀異事誓將踵前脩媿乏大手筆為<lb/>
公著嘉猷<lb/>
　　　去年聞載揚在武林及余至而載揚病已久逮<lb/>
　　　　其歸則逝矣乃追用往時九日詩韻以悼其<lb/>
　　　　亡<lb/>
與君一别幾經秋忽作脩文地下游詩憶向來雲態度<lb/>
人今何在柳風流西湖烟月生前恨客路風霜晚嵗愁<lb/>
勝日交流半零落數行老泪倩誰收<lb/>
<pb n="KR4d0217_WYG_022-11a"/>
　　　次韻德莊惠南城紙衾且示妙句<lb/>
范公古遺直富貴不自娛平生一布衾嵗晚眠粗疎至<lb/>
今鑱新銘尚得司馬書此老抱剛節豈與公孫俱乃知<lb/>
枯槁士白单良復須<hi>南城謂紙衾為白单</hi>衰年忍風露蹭蹬來東<lb/>
吳感君借餘温此意知何如青氊寄幽夢蕙帳羞吾廬<lb/>
得此林下具爛錦不願餘况乃粲佳句薄袖翻明珠恨<lb/>
我無蒼珉為君載龜趺願與氷雪姿卧起同巻舒荆土<lb/>
作翠被此俑無乃愚問言擁六尺豈不賢一襦<lb/>
<pb n="KR4d0217_WYG_022-11b"/>
　　　十月二十日晨起見枇杷<lb/>
枝頭紅日退霜華矮樹低墻宻䕶遮黄菊巳殘秋後朶<lb/>
枇杷又放隔年花<lb/>
　　　夜宿淨慈明日當宿齋宫<lb/>
上方枝䇿記當年仿彿天宫五日間老去新添唯白髮<lb/>
重來好在只青山已憐雪意催寒急更遣泉聲喚夢還<lb/>
明日郊宫禋社稷此生猶得綴朝班<lb/>
　太倉稊米集巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十八</head>
    <p>
<pb n="KR4d0217_WYG_068-1a"/>
欽定四庫全書<lb/>
　太倉稊米集巻六十八　　宋　周紫芝　撰<lb/>
　　祝文十八首<lb/>
　　　祭飌師<lb/>
維神祀配上帝位列六神槱燎之祀以享以禋粵自中<lb/>
古以迄於今四時之運孰號令之萬物之生孰鼔舞之<lb/>
搴我雲旗曀則擴之駕我雲車暵則滋之飌師之神是<lb/>
實司之今兹孟春載舉祀事神之報之有隆勿替尚饗<lb/>
<pb n="KR4d0217_WYG_068-1b"/>
　　　祭雷師<lb/>
物方歸根草萎木黄雷雨作解萬寳其昌涸隂冱寒昆<lb/>
蟲蟄藏雷乃發聲蟄户其張常陽亢炎赤地茫茫震驚<lb/>
百里電激龍驤報神之功嵗事有常神之聽之食此豆<lb/>
觴尚享<lb/>
　　　釋奠告宣聖<lb/>
嵗以春秋之上丁釋菜用幣於先聖自成均以達於郡<lb/>
縣罔敢弗䖍其為禮舊矣時方用兵四郊多壘則有司<lb/>
<pb n="KR4d0217_WYG_068-2a"/>
一切臨時茍簡視棄禮物如委弁髦獨不知古者出師<lb/>
受成於學而魯修泮宫淮夷攸服豈非有文事者必有<lb/>
武備故我戰則克其夫子之道歟今兹蕞爾小邦當剪<lb/>
蕩顛覆之餘民殘物弊禮意衰落而不敢以微薄廢禮<lb/>
盖視豐凶而為之隆殺亦以遵吾夫子之遺訓也<lb/>
　　　釋奠告兖國公<lb/>
維公居處窮陋啜菽飲水以安貧約是特一介隠夫所<lb/>
能而夫子賢之如此何也以公有王佐之才可以致君<lb/>
<pb n="KR4d0217_WYG_068-2b"/>
可以澤民而不得行其道乃能安時而處順不露惡言不<lb/>
形愠色是其所以為賢也宜其配夫子以享百世之祀而<lb/>
無愧歟今茲仲春有事於先聖之宫禮也公其從與享之<lb/>
　　　釋奠告鄒國公<lb/>
惟公心不動於死生志不淫於富貴凜然直氣塞乎天地故<lb/>
身不利於當時而道可傳於後世至於懐利以事君好戰以<lb/>
殺人長君之惡而不諫罔民以利而不仁皆得罪於公之<lb/>
門者也非公之教舉世汩昬扶持厥世不泯以棼公之為<lb/>
<pb n="KR4d0217_WYG_068-3a"/>
力堯禹同倫今秩常祀牲幣式陳敢用昭薦以告於神<lb/>
　　　諸廟祈晴文四首<lb/>
此邦之民耕於大江之濱下田居多而地甚卑一有淫<lb/>
雨之患則江流彌漫至於蕩齧其隄防而莫之救故常<lb/>
以雨為病焉今茲秔稻滿野耘夫在田而苗之秀者亦<lb/>
將實矣乃積雨不止水潦橫流則其為民之憂未有甚<lb/>
於此時也維神痛斯民之無告而有以相之吏亦有不<lb/>
腆之羞以備春秋之享將以答靈貺維神其圖之<lb/>
<pb n="KR4d0217_WYG_068-3b"/>
民窮於兵革不得竭力以事田畝久矣今仲夏之初積雨彌<lb/>
日以害田穉則是民之重困無甚於斯也維民之命實神是<lb/>
司寜忍熟視而不救歟神其相之俾克有秋民亦將報焉<lb/>
維宣之民皆築隄捍水以耕其中號為膏腴其實洼下故<lb/>
水潦一興則隨以蕩神所知也今天作霪雨黄流瀰漫以<lb/>
為民憂民力何施維神是求而巳神其相之弭茲巨漫俾<lb/>
克有秋吏亦不敢忘神之賜也<lb/>
此邦之人困於荼毒久矣千里蕭然野無青草民之從事<lb/>
<pb n="KR4d0217_WYG_068-4a"/>
於南畝者有㡬幸而陰陽調和嵗事登衍充公給私猶或<lb/>
不足吏方以為憂今兹仲秋天作淫雨害於埀成則斯民<lb/>
之病殆有甚於兵戎之禍焉吏之弗徳神降之咎可也民<lb/>
之無辜神忍熟視而弗之救與維神隂功收伏曀霾擴開<lb/>
霽色使黍稷登場父子相慶則吏民戴徳其誰敢忘<lb/>
　　　諸廟謝晴<lb/>
勾芒司旦土膏既興陵陂之麥鬱乎青青積隂未解霖<lb/>
雨其零浸畦溢壠溝澮皆盈民以病告有禱於神曽未<lb/>
<pb n="KR4d0217_WYG_068-4b"/>
徹奠雲開晦明曈曈曉日曄然東昇匪神之休孰赫厥<lb/>
靈巫祝矯舉吏實何稱神降之福以答民誠<lb/>
　　　諸廟祈雨<lb/>
凡民無知所恃以生者唯忠信慈惠之長與夫聰明正<lb/>
直之神而已今兹守土之吏既已弗徳無以惠此一方<lb/>
天降之咎罰在雨暘而神猶藐焉曽不加恤則是斯民<lb/>
其終無告而已邪此邦之人罹其天災可謂酷矣夏六<lb/>
月積雨不止下田既已悉為汙沱種之入土不知其餘<lb/>
<pb n="KR4d0217_WYG_068-5a"/>
幾今秋七月而不雨則是苖之槁者又復病矣雖甚無<lb/>
知者視之猶將惻然况神之功徳在民廟食兹土其忍<lb/>
坐視而弗之救歟及今而雨尚猶可及過是神雖欲予<lb/>
之其何補於民哉維神其亟圖之<lb/>
　　　奉安天齊仁聖帝神像<lb/>
往嵗冦攘充斥湏江舊壘鞠為盗區兇焰所至萬室一<lb/>
空惟是祠宇巋然獨存雖長虵豐豕猶胥顧忌罔敢肆<lb/>
其毒焉則神威靈所暨逺矣嵗月滋乆風雨鳥䑕弊於<lb/>
<pb n="KR4d0217_WYG_068-5b"/>
路寢上漏下濕頽壞弗支非所以嚴廟貌而庀祀事是<lb/>
用補而新之以肅在庭矧兹下民奉事有年鳩工飭材<lb/>
誰敢弗力神歆其誠疇或吐之峩峩新宫是享是宜維<lb/>
神奠厥攸居往安斯寢以福吾民<lb/>
　　　祭江神文二首<lb/>
某以拙於生事食口滋衆乃渡江而淮就食綉川往來<lb/>
於江至於數四皆偃然髙臥無復風濤之恐今又將㩗<lb/>
持老稚以為終年之計而時方仲夏水潦並興暴風涷<lb/>
<pb n="KR4d0217_WYG_068-6a"/>
雨變在頃刻一有不至則覆溺隨之雖在善工操舟若<lb/>
神未免於患也是用致告于神伏願賜以安流俾獲終濟<lb/>
幸莫大焉神既相之於其始必能成之於其終此某之<lb/>
跡所以得至祠下也不然其敢瀆於神乎維神其鑒之<lb/>
尚享<lb/>
　　　又<lb/>
某以去年夏六月丙寅有禱於神願賜以安流俾獲終<lb/>
濟而渡江之日風恬雨霽水波不興怪妖伏藏江流如<lb/>
<pb n="KR4d0217_WYG_068-6b"/>
鏡神之厚賜非特及於妻孥雖篙師長年蓋亦䝉神之<lb/>
休自惟凉薄何以得此今兹秋髙邊境未靖將歸安故<lb/>
里以避風塵維神稍赫威靈以終始之借以頃刻之便<lb/>
使免風波之虞於神之力實在談笑於某之賜何啻邱<lb/>
山惟神其卒相之尚享<lb/>
　　　告巨木<lb/>
江鄉之俗嵗多淫祀家有巨木則牲以祀之其禮甚謹<lb/>
謂之木官其來尚矣愚民無知習以為常固其所也至<lb/>
<pb n="KR4d0217_WYG_068-7a"/>
於學士大夫之家猶或狃以為俗則陋矣况兹大木植<lb/>
吾敝廬百有餘年賴以不死而其害滋多不可不去盤<lb/>
根錯節横敷於地使土膏墳起以傾吾屋不可不去也<lb/>
大枝臃腫小枝巻曲既不足以中吾用而敗腐之葉填<lb/>
塞瓦渠使上漏下濕以汙吾席不可不去也春夏之交<lb/>
柯葉如雲鳴梟哺鶵以巢其顛庇遮惡鳥朝呶暮喧以<lb/>
聒吾耳不可不去也長虵蜿蜒來伺鳥鶵鳥噪虵盤惡<lb/>
類相攻以怖吾兒不可不去也顛風驟雨夜黒朝昏憑<lb/>
<pb n="KR4d0217_WYG_068-7b"/>
藉勢力掀舞頽檐使我常虞覆壓之患以憂吾心不可<lb/>
不去也夫木為吾害如此則其戕而去之可以無憾矣<lb/>
神雖欲託此以為妖祥不可得也今者刀鋸既具匠石<lb/>
在旁酒漿前陳巫祝在後神逝而往木仆而僵我不神<lb/>
咎神無我殃尚享<lb/>
　　　諸廟謝雨<lb/>
某去嵗禱雪祠下神甞賜之一尺之瑞今夏六月以旱<lb/>
告神又賜以三日之霖夫求則必得其欲不啻如慈父<lb/>
<pb n="KR4d0217_WYG_068-8a"/>
之愛其子也顧吏不肖何以得此豈非此邦之人奔走<lb/>
奉事不忘朝夕所以事神者甚謹故神之相斯民也亦<lb/>
未甞忘於一日之間乎然民既被神之貺吏亦將免於<lb/>
危亡其敢弗以告<lb/>
　　　諸廟謝晴<lb/>
雨五六日不止湖水且大至瀕湖之民水半其扉可謂<lb/>
危且急矣雖具舟檝發倉廩號呼牽挽援之中流而區<lb/>
區人力安能與陽侯爭一日之功哉非藉神威靈有請<lb/>
<pb n="KR4d0217_WYG_068-8b"/>
於帝何以收積雨於九天拓洪濤於萬里使鳬居鴈聚<lb/>
之民復得平土而居之吏雖罔功敢不下拜以納神貺<lb/>
　　　巻雪樓上榜告神<lb/>
王昔在呉忠勇葢世西呑巴蜀北舉曹魏玩視老瞞等<lb/>
兒子戯削平中原空落䀝睨廟食八朝以享厥祀暨我<lb/>
皇家四錫封位大江東傾王宫屹峙蛟龍蜿蜒<graphic n="KR2531" url="https://raw.githubusercontent.com/kanripo/KR-Gaiji/master/images/KR2531.png" mimeType="image/png"/>縮來<lb/>
㑹江神海靈冠劍奉祀宜有斯樓以助燕喜雪浪飜空<lb/>
長江萬里神告斯名我是用紀辭陋徳隆弗配厥美於<lb/>
<pb n="KR4d0217_WYG_068-9a"/>
以告神實震而悸<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_068-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十八<lb/>
</p>
<p>
</p>
  </div>
</body>
</text>
</TEI>
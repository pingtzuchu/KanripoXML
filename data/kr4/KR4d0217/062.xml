<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十二</head>
    <p>
<pb n="KR4d0217_WYG_062-1a"/>
欽定四庫全書<lb/>
　太倉稊米集巻六十二　　宋　周紫芝　撰<lb/>
　　上梁文五首<lb/>
　　　草廬<lb/>
平生隨分本無鐘鼎之心晩嵗安居粗有林泉之趣寖<lb/>
經羣盗流寓數年嗟老稚之飄零悼衡茆之煨燼浮家<lb/>
泛宅送日月於江湖賣劍買牛追雞豚於里社重營環<lb/>
堵漸復故巢靜寄老子與世寡緣謀生甚拙偶因同氣<lb/>
<pb n="KR4d0217_WYG_062-1b"/>
為憫餘年結茅屋之數椽著褐裘之一老下臨無地髙<lb/>
占層邱草樹冥濛烟雲變滅買田三頃常思水耨而火<lb/>
耕有宅一區且作山棲而谷汲薄種籬邊之菊更求江<lb/>
上之榿入則鼓琴以自娯出則抱甕而立灌稍資餬口<lb/>
便欲杜門聊從父老之游誓畢桑榆之暖爰諏剛日為<lb/>
舉修梁<lb/>
抛梁東家在陵陽最上峯夢到華胥春睡足起看紅日<lb/>
曉曈曨<lb/>
<pb n="KR4d0217_WYG_062-2a"/>
抛梁南笑倚閒窓寄薄酣謝朓樓空人似夢瞿硎山在<lb/>
翠如藍<lb/>
抛梁西漲玉雙明落雨溪飽食髙眠無一事離騷讀罷<lb/>
日還低<lb/>
抛梁北北望神丹少顔色書生空復涕横流欲正乾坤<lb/>
老無力<lb/>
抛梁上合璧連珠閱天象白頭重見太平年常與羣生<lb/>
拱南嚮<lb/>
<pb n="KR4d0217_WYG_062-2b"/>
抛梁下雞犬相聞幾茅舎今年米賤似開元多釀春酟<lb/>
醉同社<lb/>
伏願上梁之後樽有濁醪瓶多儲粟眼前稚子常聞絃<lb/>
誦之聲門外交朋頗篤金蘭之好飽維仁義醉在簡編<lb/>
雖未能反照以回光亦足以隱居而求志兵戈偃息復<lb/>
見漢官之威儀閭里歌呼同聽葛天之音樂<lb/>
　　　萬波亭<hi>亭在福聖寺</hi>
孤壘瀕江水環雉堞寳坊擇勝亭占鼇頭山翠潤以撲<lb/>
<pb n="KR4d0217_WYG_062-3a"/>
衣水光瑩而入坐號為貝闕不減瀛洲宜華屋之交輝<lb/>
截長空而永秀天邊雲黒喜白雨之跳珠湖上風來看<lb/>
驚濤之巻雪勢如立海聲若懸河雖萬波之隨一波逺<lb/>
連天漢向小水之入大水終返歸墟知本性之元虚顧<lb/>
人心之自動澄瀾一現萬象俱空鷗鷺不驚鬚眉可燭<lb/>
桃花水暖何煩紅袖之泣魚蓮葉舟輕不礙綠蓑之埀<lb/>
釣天水為之同色風月斬然一新偶作數椽遂成偉觀<lb/>
方袍禪客時來洗鉢赴堂白髮使君不免借場作劇共<lb/>
<pb n="KR4d0217_WYG_062-3b"/>
拄西山之笏仍攜北海之樽齋罷門闗誰管波生四面<lb/>
醉中船重從教雨濕紅裙道俗俱是隨縁彼此自有<lb/>
樂地爰因暇日為舉修梁<lb/>
抛梁東身在諸天寳梵宫遙想扶桑催曉色日輪飛上<lb/>
九枝紅<lb/>
抛梁南水倒山光碧在潭巻地薫風忽吹起白波翻動<lb/>
一池藍<lb/>
抛梁西栁外春風水拍隄斜日掛帆來送客綠波青草<lb/>
<pb n="KR4d0217_WYG_062-4a"/>
兩凄迷<lb/>
抛梁北無極之中有太極寄言河伯不須誇海若令君<lb/>
有慙色<lb/>
抛梁上坐看秋蟾繞青嶂我欲邀梁不肯來夜半孤光<lb/>
水中漾<lb/>
抛梁下風黒波翻天欲夜須臾人靜水無魚却閉孤蓬<lb/>
作茅舎<lb/>
右伏願上梁之後叢林有供衲子如雲道院長閒嘉賔<lb/>
<pb n="KR4d0217_WYG_062-4b"/>
滿坐共看銀河千尺之浪同是曹谿一滴之甘船子和<lb/>
尚載月便歸流水長者於魚得計隨波逐浪各求離於<lb/>
愛河反照回光當内觀於止水<lb/>
　　　九江新居<lb/>
蓬壺三島無路能通湓浦一江攜家可老望廬山之面<lb/>
目接富水之郊圻謾盖三重之茅聊作一區之宅陵<lb/>
陽老子泛然無定老矣何為似屋角之拙鳩無枝棲宿<lb/>
隨沙頭之乗雁任意去留念人生初無幾何况吾年今<lb/>
<pb n="KR4d0217_WYG_062-5a"/>
已如此煩君龜策占我兔裘得濓谿先生之故基訪香<lb/>
山居士之遺跡黥布之英雄何在梁公之忠義猶傳澆<lb/>
酒酹江哦詩弔古雖乘興有時而出亦倦游無事而歸<lb/>
玉軸臨窓鄴侯之書可校窪樽近席漫郎之客宜招已<lb/>
結雲菴猶懷舊國昔困焚巢之旅今作在家之僧未盡<lb/>
百年尚可遍遊於岩壑順流五日何妨歸拜於松楸不<lb/>
謂天心偶如人意當生生世世永無萍梗流轉之憂令<lb/>
子子孫孫常享國家平治之福乃因令日爰舉修梁<lb/>
<pb n="KR4d0217_WYG_062-5b"/>
抛梁東山氣初分曉色中我亦春來常早起看花迎日<lb/>
弄新紅<lb/>
抛梁南門外疎簾捲翠嵐莫遣兒童來報客老夫一枕<lb/>
睡方酣<lb/>
抛梁西落日銜山穩杖藜試問草堂尋去路夕陽斜處<lb/>
是濓谿<lb/>
抛梁北萬里長江紀南國使君肯借庾公樓飽看兩淮<lb/>
山一色<lb/>
<pb n="KR4d0217_WYG_062-6a"/>
抛梁上廬阜山頭聊北望醉來幾度落烏紗目送飛鴻<lb/>
閱千嶂<lb/>
抛梁下樂嵗中田有廬舍裹鹽聊伴趁虚人相逐官倉<lb/>
納禾稼<lb/>
右伏願上梁之後粟如水火奴亦詩書鄰甕酒香知君<lb/>
家之可去短檠燈暗喜吾句之又成孔方兄不至絶交<lb/>
管城子時求入室洛鳬飛鷺同為笠澤之游稚子老妻<lb/>
共作鹿門之隱<lb/>
<pb n="KR4d0217_WYG_062-6b"/>
　　　二妙堂<lb/>
西來千里本是隨緣南畔一峯偶然入意爰因絶頂旋<lb/>
結新亭收翠阜於几席之間挹銀濤於烟雲之外陵陽<lb/>
老子靜無他好老見真情自從童稚以來便有山林之<lb/>
趣臨江卜宅以遂安居背郭成堂更求勝地大禹道九<lb/>
江而東下匡君依五老以飛昇白練横江青巒削玉夢<lb/>
回枕上臥聽波聲醉後杯中時浮山影地兼二妙世有<lb/>
幾人豈力所能實天是與既占星而作室乃蠲日以架<lb/>
<pb n="KR4d0217_WYG_062-7a"/>
梁<lb/>
抛梁東東望麻姑香靄中遼海千年却歸去誰知去鶴<lb/>
是衰翁<lb/>
抛梁南南斗傍邊是翠嵐可怪暮鴉飛不到直穿雲漢<lb/>
上相參<lb/>
抛梁西不見清漣落日低却憶風流泉似玉使君幾度<lb/>
醉如泥<lb/>
抛梁北雨暗波飜暮江黒須臾風定月如錢月共江光<lb/>
<pb n="KR4d0217_WYG_062-7b"/>
去無極<lb/>
抛梁上目送飛鴻依藤杖望雲歸去宿空岩看雪飛來<lb/>
沒青嶂<lb/>
抛梁下草色青青春可藉趁花未落酒須攜莫待濃隂<lb/>
滿桑栢<lb/>
伏願上梁之後國永休兵家常有酒騎欵段馬渡水穿<lb/>
雲著接籬巾栽花種竹年年强健事事清幽但能粗了<lb/>
平生不可更求分外耄而學佛僅同臨老出家窮且哦<lb/>
<pb n="KR4d0217_WYG_062-8a"/>
詩豈忍因咽廢食<lb/>
　　　負暄亭<lb/>
身遊月窟夜色偏寒背負茅簷朝陽甚暖竹坡老子抱<lb/>
山一曲借日三竿踞坐蒲團欠伸自在醉凭棐几魂夢<lb/>
悠揚念湯婆子終是少情况麴先生有時不至須回暖<lb/>
律盡入寒鄉青春誰道難留冬日方知可愛解衣捫虱<lb/>
暖趁風來剔甲搔頭句從天落姑尋暘谷且寄慘椽<lb/>
抛梁東碧瓦霜花曉未融喚起先生來打坐笑看紅日<lb/>
<pb n="KR4d0217_WYG_062-8b"/>
上簾櫳<lb/>
抛梁南卯酒初醒只卜酣漏下不知天正午尚留紅日<lb/>
在茆庵<lb/>
抛梁西暮靄還催落日低招得斷霞明老眼讀書窓在<lb/>
夕陽溪<lb/>
抛梁北暮色蒼蒼留不得道人閉户暖丹田嚥日餐霞<lb/>
養殘雪<lb/>
抛梁上暖日烘烘薫蕙帳手彈流水送飛鴻目斷闗山<lb/>
<pb n="KR4d0217_WYG_062-9a"/>
更東望<lb/>
抛梁下分得山㘭一田舍狐裘温暖不知寒化日舒長<lb/>
元不夜<lb/>
伏願上梁之後泉日騰光妖氛掃跡山無凍雪和氣自<lb/>
生桃有冬花春風常在詠栁子厚青松之膏沐照崔侍<lb/>
讀苜蓿之闌干獸炭不然鶉衣自暖平生誰解炙乎晩<lb/>
嵗觕免焦頭林下身閒敢以附炎而取誚天邊地濶唯<lb/>
知望日之難忘<lb/>
<pb n="KR4d0217_WYG_062-9b"/>
　　青詞六首<lb/>
　　　為太守<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>火設醮<lb/>
民罹㓙死至於疾痛以呼天吏莫撫循唯在祈禳而集<lb/>
福敢傾微懇上格髙真伏念臣某祇服國恩偶當郡寄<lb/>
速兹大罰皆自巳愆始由一爝之遺馴致燎原之禍烟<lb/>
埃變滅千里為之皆空積累而成百年有所不足驚魂<lb/>
未集烈煏猶温登埤無及於救災奠玉尚期於請命式<lb/>
陳淨醮䖍按真科冀下憫於冥頑用潛消於災沴循五<lb/>
<pb n="KR4d0217_WYG_062-10a"/>
星之軌度伏見以時清四海之風塵憂虞永殄<lb/>
　　　為人母病祈禱設醮<lb/>
孝子之事親莫不欲壽皇天之鑒物所饗惟誠不資覆<lb/>
燾之恩孰報劬勞之徳伏念臣某頃緣偏侍兩困沉疴<lb/>
實罪戾之所貽輒䖍恭而有請願損微躬之數以祈壽<lb/>
母之年仰荷真慈俯從卑懇使螻蟻之誠得以自効在犬<lb/>
馬之齒亦何足云知鴻造之無私雖庶言而亦聽嵗華<lb/>
荏苒尚躬藥石之勞憂悸危惶敢避禱祠之凟儻終調<lb/>
<pb n="KR4d0217_WYG_062-10b"/>
䕶賜以清安庶永侍於萱堂誓投誠於瓊館私心甚切<lb/>
天聽必從<lb/>
　　　為人保安設醮<lb/>
奸雄跋扈方正常刑神聖照臨力垂隂相不假寸兵之<lb/>
利坐收堅壁之師凱奏既敷民居攸奠伏念臣某猥分<lb/>
微祿乆殿危邦當風聲鶴唳之餘處蟻聚蜂屯之地懷<lb/>
奸莫測虞禍益深匪託庇於神靈孰保安於黎庶不勞<lb/>
折箠安用交綏兇焰光沉攙搶夜落渠魁膽喪蛇豕成<lb/>
<pb n="KR4d0217_WYG_062-11a"/>
擒市不改肆而人安兵無遺鏃而戰勝豈獨人情捨逆<lb/>
而取順益知天道福善而禍淫用罄丹誠敢陳淨供强<lb/>
藩悍將願無葅醢之凶異域遐方庶遂農桑之業<lb/>
　　　興國祈雨設醮<lb/>
旱暵為災天無定數吁嗟求雨古有常儀勢甚兢危辭<lb/>
當廹切敢陳懇悃仰冒誅夷伏念臣某寅奉制言畀司<lb/>
郡寄惟兹小國僻在大江千里之田民尚耕於荆棘一<lb/>
年之賦吏已督於課租少值㓙荒必皆流冗顧人情之<lb/>
<pb n="KR4d0217_WYG_062-11b"/>
可憫在吏責以何辭况榖粟之將成僅資一雨則風雲<lb/>
之易感豈待崇朝人欲可從天心必格如臣冗散亦冀<lb/>
矜憐上帝降康力救藴隆之苦斯民安堵敢忘覆䕶之<lb/>
恩<lb/>
　　　禳火設醮<lb/>
曲突徙薪後於防患崑岡焚玉幾至為災荷上穹埀祐<lb/>
之恩脫萬室俱焚之禍載憑羽衆仰叩璇霄伏念臣某<lb/>
素稟下愚乆逃餘釁偶紆郡紱職本在於撫綏馴致庖<lb/>
<pb n="KR4d0217_WYG_062-12a"/>
烟遂稍成於驚悸顧居家之不理使斯民其謂何展轉<lb/>
回思周章失措唯有投誠而請罪庶能反戾以成休願<lb/>
恢廓洪私消攘宿譴畢方收焰豈但一家竊飽食之歡<lb/>
黔首安居庶幾千里無燎原之恐<lb/>
　　　九江新居設醮<lb/>
定方中而營室畚築有時鵲避嵗以成巢隂陽多忌比<lb/>
緣興於土木恐有犯於方隅退省愆尤用伸懇禱伏念<lb/>
臣某負乗而致冦基薄而厚墉悼艱蹇之百為幾飄零<lb/>
<pb n="KR4d0217_WYG_062-12b"/>
於半世老稚八九口未有寸田風雨三十年徒思片瓦<lb/>
念無家而寄老雖竊食以何為有宅一區偶如人意去<lb/>
鄉千里皆藉神休豈可復玷於冠裳但冀少安於蓬蓽<lb/>
敢睎洪造盡滌微疵子子孫孫願不失於常産夫夫婦<lb/>
婦更永享於遐年姑欲延雞肋之軀不敢效豚蹄之祝<lb/>
　　致語六首<lb/>
　　　天申聖節樂語<lb/>
四海望雲仰鬱䓤之佳氣萬邦執玉賀震夙之嚴辰普<lb/>
<pb n="KR4d0217_WYG_062-13a"/>
均湛露之恩大賜需雲之燕凡曰有生之類咸傾向日<lb/>
之心溢霈澤以旁流格歡聲而四起恭惟皇帝陛下乾<lb/>
剛行健離照繼明車書度文軌之同禮樂盡制作之意<lb/>
九莖芝秀齊房奏玉磬之歌十載桃生瑤海降寳幡之<lb/>
仗始即未央而置酒復從長樂以聞鐘皆聖孝之感通<lb/>
想宸心之懽洽殊庭奏樂獸遂舞於九韶靈嶽効祥山<lb/>
亦呼於萬嵗但某等叨居樂部上感聖恩遙望闕庭敢<lb/>
獻口號曰建章宫殿擁祥烟遙望需雲錫御筵上帝自<lb/>
<pb n="KR4d0217_WYG_062-13b"/>
應知舜孝萬方宜共祝堯年蒼龍闕轉曈曨日瑞獸香<lb/>
聞咫尺天湛露恩深何以報願將虎拜答周宣<lb/>
　　　周朝議燕新第<lb/>
二㦸排門昔榮崔氏一區有宅今笑揚雄煥丹雘之髙<lb/>
明揖江山之平逺雅有方池孤嶼何慙燠館凉臺自喜<lb/>
漫郎得浯水蒼茫之樂人言摩詰游輞川圖畫之中家<lb/>
有清樽門多賀客登三堂而共賦慶駟馬之容陳恭惟<lb/>
某官徳比珪璋文摛錦繡少年射策遍歴清華晩嵗懸<lb/>
<pb n="KR4d0217_WYG_062-14a"/>
車亟從閒適遂倒冠而落佩乃尋壑以經邱乆樂燕居<lb/>
重新甲第既連甍而接棟亦跨谷以凌霄宜仝珠履之<lb/>
嘉賔共醉羽觴之清夜春風庭下秀幾葉之芝蘭明月<lb/>
杯中介千齡之壽考但某等儉司末技胡部賤工上越<lb/>
尊顔敢陳口號曰風光渾占一溪中青谷新開甲第雄<lb/>
凉榭切雲先得月朱樓凌水欲横空連甍萬瓦琉璃碧<lb/>
照坐千鍾琥珀紅要看仍雲乗駟馬使君眉壽似喬松<lb/>
　　　上元燕賔客<lb/>
<pb n="KR4d0217_WYG_062-14b"/>
嶰竹初回既迎青帝仙燈焰煖爰燕黄堂眷惟賢牧之<lb/>
出游要慰斯民之願治乃陳觴豆爰奏笙簧繡户千家<lb/>
喜春風之吹酒銀釭萬㸃隔秋水以明波煩渠萼綠之<lb/>
纎娥扶起謫仙之醉玉歡聲四振叶氣横流樽酒滿而<lb/>
賔客多雅稱使君之行樂鐵劒利而倡優拙自然豐嵗<lb/>
之成歡不醉無歸與民同樂恭惟來從紫府暫擁朱輪<lb/>
為言樂事之難并復恐彩雲之易散且同燕笑豈無後<lb/>
乗之鄒枚苐恐召還難借禁中之頗牧行秉金蓮而賜<lb/>
<pb n="KR4d0217_WYG_062-15a"/>
燭好飛玉斚以流杯不孤樂國之良辰永作江南之盛<lb/>
事詞曰使君才氣本無雙暫擁州麾殿大邦千騎出城聞<lb/>
畫角萬燈銜壁看銀釭夜天星滿光浮漢秋水花紅錦<lb/>
照江莫向華堂辭一醉君正懷舊憶竒龎<lb/>
　　　燕太守汪内相<lb/>
聖主憂民暫分頗牧逺方願治思見龔黄乃親擇於侍<lb/>
臣俾分臨於近甸兒童舊識不妨騎竹以來迎父老何<lb/>
知便欲遮道而願借將出游於阡陌聊求助於江山已<lb/>
<pb n="KR4d0217_WYG_062-15b"/>
知雨意隨車行看花邊立馬恭惟名標紫府身侍金鑾<lb/>
亟成載筆之書乆步花磚之日自違清禁屢刺名城更<lb/>
為斯民輟五州紈袴之手要看來嵗玩一方牛犢之春<lb/>
固甞衣繡以還鄉即見追鋒而給傳願布寛和之政咸<lb/>
均雨露之恩詞曰誰持尺一下明光新易泉南舊印章禁<lb/>
殿何時出頗牧人間又喜見龔黄攀轅父老今猶在騎<lb/>
竹兒童喜欲狂只恐政成歸更速便紆華衮望清光<lb/>
　　　燕呉奉使<lb/>
<pb n="KR4d0217_WYG_062-16a"/>
畫紱臨軒初銜使㫖班輪入國將觀朝廷載馳咫尺之<lb/>
書歸望穆清之表宜百壺之開燕均六轡以休勞恭惟<lb/>
閥閱名流縉紳雅望贊謀二府名振一時問俗三川風<lb/>
行萬里既繡衣而持節遂縞帶以交歡今者判府内翰<lb/>
始乗漢傳之追鋒來擁東方之千騎誓安逺俗喜見王<lb/>
人叢玉歌喧幸驪駒之未唱碧腴香滿嘉仙醴之方濃<lb/>
願少緩於登車庶盡歡於投轄詞曰清詔名髙下紫宸異<lb/>
方初喜見王人二年輦轂辭家逺萬里岷峨入眼新使<lb/>
<pb n="KR4d0217_WYG_062-16b"/>
者登車爭攬轡君王問俗頗憂民翰林勸酒非無意知<lb/>
向明光作侍臣<lb/>
　　　二妙堂落成家集<lb/>
華胥開國時節太平居士搆堂山川明煥老人既欲投<lb/>
鞅稚子從而擊鮮㑹隣里以俱歡集笙簧而並奏恭惟<lb/>
居士解符江壘拜祿琳宫二妙堂成兼收勝景六如意<lb/>
悟了見自心孺人法喜夫妻永同香火諸郎淵明子弟<lb/>
可共籃輿楊夫人壽母均慈慶門積善庭列芝蘭之秀<lb/>
<pb n="KR4d0217_WYG_062-17a"/>
家羞蘋藻之儀乃共集於華筵遂同増於抃舞詞曰居士<lb/>
歸來已白頭數椽聊喜枕江流百年夢幻何時了二妙<lb/>
江山一日收鼓吹自從詩裏得光隂都在醉中休蟹螯<lb/>
霜後偏宜酒蘇幕歌成可共謳<hi>時自製蘇幕遮詞</hi>
　<lb/>
　<lb/>
　<lb/>
　<lb/>
<pb n="KR4d0217_WYG_062-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二十六</head>
    <p>
<pb n="KR4d0217_WYG_026-1a"/>
欽定四庫全書<lb/>
　太倉稊米集巻二十六　　宋　周紫芝　撰<lb/>
　　詩四十三首<lb/>
　　　胡夫人出塵菴詩<hi>并引</hi>
　　　　毘陵胡夫人儀真鍾離君之妻也君倅髙郵<lb/>
　　　　而卒後數年夫人夜夢道人氣貌豪偉長袖<lb/>
　　　　舞劍授以七棗使食之詰朝欣然若有得自<lb/>
　　　　是不食無漏身輕如雲夜亦不復寢矣道人<lb/>
<pb n="KR4d0217_WYG_026-1b"/>
　　　　與夫人約住菴兩歲當來度汝夫人舊不識<lb/>
　　　　字忽能書亦時作頌其餘與平日不少異惟<lb/>
　　　　朝暮奉香火以供上真甚謹間夢童子青衣<lb/>
　　　　玉盤啖以仙果狀似含桃赤如明霞意其為<lb/>
　　　　丹砂也又數月夢道人授以符篆自是亦能<lb/>
　　　　寫符人有病祟者求之無弗與食之亦輒效<lb/>
　　　　焉余有孫女四歲兩眼赤爛雨淚栖睫治之<lb/>
　　　　乆不差食夫人數符瞳子遂瞭然其清如水<lb/>
<pb n="KR4d0217_WYG_026-2a"/>
　　　　紹興丙寅結菴毘陵名以出塵余聞而喜之<lb/>
　　　　乃作數小詩以遺夫人云<lb/>
漫説丹砂乞轉精安期𤓰大幾時生㑹令方寸無荆棘<lb/>
火棗交梨亦易成<lb/>
看著桃花兩度春尚須香火奉髙真世間安得無塵鏡<lb/>
人似靈犀觧辟塵<lb/>
當日飛昇雲路賒夫人原屬舊仙家莫將林下能詩女<lb/>
輕比神仙萼緑華<lb/>
<pb n="KR4d0217_WYG_026-2b"/>
瑶池人摘幾番桃月下猶吹弄玉簫為病書符何日了<lb/>
雲軿看即下丹霄<lb/>
　　　次韻君叙湖上偶作<lb/>
政恐情須我軰鍾畵船同載舞衣紅可憐燕子無人管<lb/>
不忍桃花過眼空客睡喜聽門剥啄君詩來送玉丁東<lb/>
何時却覔孤山路共弔梅花樹下翁<lb/>
　　　次韻君叙雨中偶作<lb/>
春風作意惱春懐更落殘紅上紫苔無限好詩飛得去<lb/>
<pb n="KR4d0217_WYG_026-3a"/>
幾人今雨肯重來夢回故國空千里酒憶徴君共一杯<lb/>
看取西湖天下勝客愁應為此時開<lb/>
　　　冷泉亭放閘<lb/>
呼猿洞口水潺潺忽巻奔流下九天乞得少陵三峽句<lb/>
為君題作倒流泉<lb/>
萬里西興浦口潮浪花真似海門髙誰將一夜山中雨<lb/>
喚作滄江八月濤<lb/>
　　　西忩見榴花分韻得花字<lb/>
<pb n="KR4d0217_WYG_026-3b"/>
青春苦難挽白日良易斜花飛尚滿砌栁宻驚藏鴉寒<lb/>
忩忽當日山崦知誰家紅榴笑疎林始著三兩花繁隂<lb/>
䕶朱閣芳姿奪明霞頗憶少年日千金醉繁華當時石<lb/>
榴裙六幅圍絳紗美人隔秋水相望天一涯想像繫楚<lb/>
腰依稀似丹葩對花誰與論搔首空歎嗟<lb/>
　　　次韻同舍四月十日迎駕二首<lb/>
日來金闕麗蒼龍風入宫墻展鹿葱夾道焚香迎歩輦<lb/>
兩班鳴玉從羣公<lb/>
<pb n="KR4d0217_WYG_026-4a"/>
時平廊廟半夔龍趙將何人説李葱一見黄麾識全仗<lb/>
始知赤舄有三公<lb/>
　　　次韻艾主管四月十日迎駕<lb/>
十年不見羽書馳萬里風塵静九圍又薦櫻桃入原廟<lb/>
春來無事幾家肥<lb/>
　　　次韻庭藻天申節錫燕書事<lb/>
千秋舞馬初登床新歌樂府傳霓裳當時提封三萬里<lb/>
人間何處無農桑邇來重見太平日侍臣復上開元觴<lb/>
<pb n="KR4d0217_WYG_026-4b"/>
雲門一闋天樂奏瑞獸三尺南金黄師臣擁珮燕㫖酒<lb/>
虎臣杖節嚴秋霜成功乃自師尚父異姓不數汾陽王<lb/>
紫皇萬歲夀明主斗魁六宿來文昌三呼徃徃出靈嶽<lb/>
由漢以來無此祥諸公自是列宿數玉階合望重瞳光<lb/>
聖朝御極日杲杲風雨順序天蒼蒼虞階巳復罷干羽<lb/>
漢郡㑹看開樂浪小臣拜手亦稽首願祝地乆仍天長<lb/>
　　　次韻庭藻再賦天申節錫燕書事<lb/>
蓬萊殿角薰風凉法宫無事垂衣裳人間樂奏萬斯曲<lb/>
<pb n="KR4d0217_WYG_026-5a"/>
枝上日轉咸池桑天皇初開紫府燕御前催賜黄金觴<lb/>
誰乘風雲依日月臣有力牧君軒黄望雲仰見天不逺<lb/>
簪花莫厭鬢如霜五風十雨自中國語從重譯傳名王<lb/>
年年五月熟荔子又見北使朝連昌聖君當宁占寳厯<lb/>
太史執筆書殊祥雲間雙闕日五色下被四表同堯光<lb/>
風姿矯矯華省郎珩璜結佩鳴水蒼但將兩耳聽韶濩<lb/>
付與孺子歌滄浪傳杯遥想水殿冷畵鼔咽咽清晝長<lb/>
　　　諸公約遊諸山而雨分韻得蓮字<lb/>
<pb n="KR4d0217_WYG_026-5b"/>
華省繆通籍羣公接蟬聨坐曹苦無事笑語相周旋蛛<lb/>
塵生印窠雌黄入遺編賜沐不反舍環湖走層巔况乃<lb/>
三神祠仿彿在雲烟蓐食戒明發著鞭飛曉韉白石望<lb/>
磊磊跳珠忽濺濺咫尺不得徃使我意惘然誰當却豐<lb/>
隆曠蕩開青天同昇太華頂共摘玉井蓮斯盟可重尋<lb/>
慎勿輕棄捐<lb/>
　　　次韻王興周齋宿省舍<lb/>
念昔始觧事結交少年場一生徒苦辛兩鬢今成霜頗<lb/>
<pb n="KR4d0217_WYG_026-6a"/>
亦恨晚歲始得同舍郎邂逅笑語間仿彿芝蘭香朝吟<lb/>
共棐几暮歸霑餘觴忽奉太室祠共薦房俎羊曉陪奉<lb/>
常班瓊珮參翺翔只今坐齋宫夜雨誰對床王事間何<lb/>
濶咫尺遥相望聊持鷓鴣椀為澆冰雪腸五字忽鼎來<lb/>
古錦翻詩囊無力攻長城有眼驚夜光跂彼笑織女不<lb/>
復成報章何當畢祠事共上南山岡更約顔李蕭一笑<lb/>
同徜徉<lb/>
　　　次韻蘇君叙暑雨大有秋意<lb/>
<pb n="KR4d0217_WYG_026-6b"/>
五月癡雲爛不収麥風先借一天秋聊煩細雨催幽句<lb/>
更把新涼洗客愁人物似君真楚楚功名憐我亦悠悠<lb/>
謾將無限思歸意欲向回中著釣舟<lb/>
　　　次韻艾主管觀僕楚詞贅説見貽<lb/>
傳記區區考異同文章空愧楚人功窮年弄筆知何事<lb/>
芸葉香中作蠧蟲<lb/>
　　　次韻袁時良司理二絶<lb/>
白頭身落亂書藂粗遣殘年不記功乞得門官歌楚些<lb/>
<pb n="KR4d0217_WYG_026-7a"/>
始知君徳被昆蟲<lb/>
人説篇章晚更雄建安諸子未為功今朝春草傳新句<lb/>
昨夜燈花綴玉蟲<lb/>
　　　再酬艾主管袁司理二首<lb/>
鼯䑕終成五技窮老於文字苦無功謾將平日雕龍口<lb/>
細為離騷説豸蟲<lb/>
兩公才力可争雄翰墨頻収戰勝功笑我窮年辨烏舄<lb/>
却將人事校鷄蟲<lb/>
<pb n="KR4d0217_WYG_026-7b"/>
　　　孫耘老惠龍尾硯漆煙墨報以二詩<lb/>
自喜新交得管城政愁無地喚陶泓孫郎不惜分龍尾<lb/>
付與詩人了一生<lb/>
詩翁無復思如泉墨客能回漆作煙何意峥嶸四君子<lb/>
肯來相伴一燈前<lb/>
　　　今歲中秋無月閏八月十五日夜月色明甚二<lb/>
　　　　首<lb/>
月欲離滄海雲猶暗夕樓天教雙病眼重看後中秋玉<lb/>
<pb n="KR4d0217_WYG_026-8a"/>
色依然在霜華只自羞一杯遥酹汝容易莫西沈<lb/>
秋意關心切蟾光見面難欲成邀月飲頗恨與誰看天<lb/>
近瞻銀闕雲空見玉盤老夫渾不寐歡喜一憑欄<lb/>
　　　次韻庭藻秋懐三絶因以見招<lb/>
擬趁牛山九日杯煩公催取菊花開青天有月無人喚<lb/>
却喚樽前惡客來<lb/>
山横鳥外白雲邊酒滿秋風落㡌前老子要詩那得句<lb/>
湖天欲買不須錢<lb/>
<pb n="KR4d0217_WYG_026-8b"/>
不見元龍少日豪還將萬事等秋毫只今風味猶如許<lb/>
醉看霜前斫兩螯<lb/>
　　　奉酬陳彦育用庭藻韻示三詩<lb/>
欲遣新愁入酒杯好懐知復為誰開此生憐我星星乆<lb/>
何事令君得得來<lb/>
廣文貧甚坐無氊白璧朝來忽滿前但喜囊餘長吉句<lb/>
絶勝家有窟郎錢<lb/>
南徐隠士詩兄弟君更眉間有白毫一染函牛鼎中指<lb/>
<pb n="KR4d0217_WYG_026-9a"/>
暮年方悔嚼空螯<lb/>
　　　次韻庭藻觀潮<lb/>
八月既望秋風髙羣飛海水催江濤<hi>海水羣飛揚子雲語</hi>水來中<lb/>
州八萬里至吳乃折微傷豪<hi>語在盧肇海潮賦</hi>當日潮來如箭<lb/>
激萬弩迎潮射鳴鏑風吹海立猶至今雪巻千堆濺青<lb/>
壁人間有海詩有翁健如駕浪長江風詩成便可作圖<lb/>
畵歲好莫漫占凶豐坐中客怕噤不語憑髙下看馮夷<lb/>
舞殘音到石未肯回澎湃猶能作宫羽人生快意難預<lb/>
<pb n="KR4d0217_WYG_026-9b"/>
謀眼辜盛事心懐羞老病無人喚我出閉門枉度三中<lb/>
秋<lb/>
　　　次韻庭藻再賦觀潮<lb/>
海門白浪如山髙還從巨海驅洪濤何人戱出此偉觀<lb/>
撩公傑句争雄豪詩成飛電欲争激戰勝何甞費鋒鏑<lb/>
更復盡出武庫兵不念長卿家四壁當時年少今老翁<lb/>
愁將白髪吹秋風來趂千人萬人出尚記時節如元豐<lb/>
袖手人知公作語歌兒停歌復停舞越山迎浪看潮頭<lb/>
<pb n="KR4d0217_WYG_026-10a"/>
白玉傳觴急飛雨胸中如公多廟謀八珍未獻伊鼎羞<lb/>
笑人欲買江邊宅看潮飽度殘年秋<lb/>
　　　次韻彭叔容<lb/>
彭郎作詩調最髙語中起伏多波濤維其有之是以似<lb/>
千佛名經中一豪潮從海來與山激彭郎詩成疾飛鏑<lb/>
詞鋒何止却千軍脆敵何堪守堅壁去年載酒呼衰翁<lb/>
蕭蕭兩鬢吹江風手持氂尾白玉柄坐中風味王安豐<lb/>
今年不出無一語想像紅旌浪中舞卧聽東來響怒濤<lb/>
<pb n="KR4d0217_WYG_026-10b"/>
安得西飛有雙羽晚歲莵裘誰與謀有如此江真可羞<lb/>
㑹待潮來復潮落短蓑獨速吳江秋<lb/>
　　　次韻李宗丞秋懷二首<lb/>
河朔三株樹霜髙不受侵日邊初識面詩裡復論心愁<lb/>
莫令知處杯須畧放深弟兄俱絶唱一世少知音<lb/>
身作三吴去霜從兩鬢侵羇棲臨老日牢落少年心好<lb/>
句何曽得清秋幾度深越江憐久客時送海潮音<lb/>
　　　曉色<lb/>
<pb n="KR4d0217_WYG_026-11a"/>
曉色明龍闕金爐近御床黄簾猶巻月清蹕已鳴霜海<lb/>
宇無兵革公師在廟堂但聞宫樹鳥日日囀朝陽<lb/>
　　　紹興丙寅嵗當郊祀積雨彌月已而大雪前事<lb/>
　　　　之夕雪霽月出越翌日天宇開霽日色晏温<lb/>
　　　　天子乃躬祀於郊丘賦詩二十韻<lb/>
寳厯三千嵗龍飛二十春胡弓不窺月塞馬自無塵<lb/>
禮樂湮淪久君臣制作新誠心躬廟饗大祀肅郊禋<lb/>
宻雪埋羣嶂凝隂翳上旻九枝騰曉日萬騎出嚴宸<lb/>
<pb n="KR4d0217_WYG_026-11b"/>
輦路晴沙輭宫城宿霧勻崇壇方肇造蒼璧遂前<lb/>
陳秀色霜明俎華滋露濕裀馨香登秬黍繭栗薦黄<lb/>
犉月引笙簫度風傳賛祝頻依稀望璇極髣髴降天<lb/>
神皎皎星埀象沉沉夜嚮晨一人宣玉册百執奉朝<lb/>
紳欲識蒼穹意當知肸蠁臻歴年綿聖祚敷錫恵斯<lb/>
民回駕蒼龍闕旋軍羽衛屯拜恩元老重沛澤萬方<lb/>
均盛世無遺典中華有聖人書生亦何幸奔走綴祠<lb/>
臣<lb/>
<pb n="KR4d0217_WYG_026-12a"/>
　　　次韻艾主管約同居酬唱<lb/>
老年無句上詩壇晚向荆州始識韓馬歴險艱知足健<lb/>
樹從黄落見根蟠不妨論好同膠漆巳復書盟在肺肝<lb/>
許我三冬共燈火不須衝雨過蘇端<lb/>
　　　再次韻艾主管<lb/>
艾侯人物似芝蘭不數淮隂袴下韓筆底波瀾驚浩渺<lb/>
胸中書傳想縈蟠厲施固自無妍醜楚越何曽異膽肝<lb/>
一笑相從亦何事共看明月上雲端<lb/>
<pb n="KR4d0217_WYG_026-12b"/>
　　　次韻蔡平仲梅花用玉局海南韻<lb/>
老翁腸斷江南村誰將楚些招歸魂月明常憶看花處<lb/>
斷橋流水天黄昏一行作吏此事廢日渉漫記柴桑園<lb/>
天憐羇客老且病玉琢妙語清而温當時飽喫惠州飯<lb/>
十年來負蠻鄉暾花飛白雪颶欲起瘴濕黄茅人閉門<lb/>
為公復誦海南句寒牕掩巻凄無言傷心起酹玉局老<lb/>
夜半獨瀝鴟夷樽<lb/>
　　　次韻仲平雪中之作<lb/>
<pb n="KR4d0217_WYG_026-13a"/>
少年何嘗屈此膝自料一生能幾屐誰知臘月雪蔽空<lb/>
三日衡門斷人迹心知無事止坐詩天觧窮人無乃力<lb/>
故山欲放雪中梅空恨此中無鐵石中郎官熱亦怕寒<lb/>
著意説窮聊作劇北風吹酒天始愁玉雪滿空心自懌<lb/>
想君鹽絮方入詩憐我鬢鬚同一色山行安得趂驊騮<lb/>
快踏瓊田四蹄疾<lb/>
　<lb/>
　<lb/>
<pb n="KR4d0217_WYG_026-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十三</head>
    <p>
<pb n="KR4d0217_WYG_033-1a"/>
欽定四庫全書<lb/>
　太倉稊米集巻三十三　　宋　周紫芝　撰<lb/>
　　詩六十五首<lb/>
　　　病起借季共筒字韻呈相之季共<lb/>
樽前風味笑衰翁病起飛蓬一半空春與落花何處去<lb/>
醉如霜葉不成紅一生渾作邯鄲夢九載香吹嶰谷筒<lb/>
老去新愁尚無數却須分向酒杯中<lb/>
　　　再用筒字韻呈相之季共<lb/>
<pb n="KR4d0217_WYG_033-1b"/>
栁邊輕絮不禁風春事如梭過眼空巳有細枝催暗緑<lb/>
忍看疎雨打殘紅强將瘦馬欹烏㡌只合秋江把釣筒<lb/>
賴此同遊兩陶謝詩成渾在笑談中<lb/>
　　　再用筒字韻呈相之季共<lb/>
似僧寮外看春風晏坐尋詩不寫空春事可憐樽酒在<lb/>
旅情猶念舞衣紅去家乆似千年鶴時節看沉五綵筒<lb/>
節物苦催雙髩白故鄉常着夢魂中<lb/>
　　　恭進奉安中興聖統慶成詩二首<lb/>
<pb n="KR4d0217_WYG_033-2a"/>
歡聲何事入康衢䆳殿功成聖統初欲卜萬年新厯數<lb/>
重看四海舊車書雲韶奏樂來天外寳冊鳴鑾上帝居<lb/>
合與典謨埀奕世浯溪文在復何如<lb/>
禮行廊廟喜書成重此商周説中興九葉承家傳鳯厯<lb/>
六飛當位紀龍昇人將堯禹方勤儉天付蕭曹作股肱<lb/>
擬為中和歌樂職小臣蕪陋亦何能<lb/>
　　　送守寧道住顯忠菴<lb/>
報恩席止三千衆錢氏菴頭六尺床今日道人無舊夢<lb/>
<pb n="KR4d0217_WYG_033-2b"/>
閉門打睡不開堂<lb/>
　　　謝吳司户寄詩巻<lb/>
萬里來西極龍媒定不疑人應如此少老恨識君遲白<lb/>
璧元無價青雲未易知小低湖海氣安穏過天池<lb/>
故國雲山夢長安白首郎病眠三日雨門静九衢坊别<lb/>
後誰傾蓋書來喜失床愛渠詩似玉應用錦為囊<lb/>
　　　春晚偶題<lb/>
春與桃花作伴歸不須更著雨頻催簾埀盡日無人處<lb/>
<pb n="KR4d0217_WYG_033-3a"/>
栁送晴天落絮來愁裏酒杯誰共把眼前書葉懶重開<lb/>
那知造物憐幽獨忽遣啼鶯喚夢回<lb/>
　　　食生荔子五首<lb/>
五嶺人誇荔子珍老翁何事始嘗新憑君試擘輕紅看<lb/>
不帯開元一騎塵<lb/>
著枝猶有露華腴誰把紅紗罩玉膚龍眼也隨君並熟<lb/>
一生空作荔枝奴<lb/>
小隊將軍過五溪相看猶作夢中疑回頭欲問罨摩勒<lb/>
<pb n="KR4d0217_WYG_033-3b"/>
乞得微甘是幾時<lb/>
瘴嶺蠻村萬里賒可憐生不近京華荔枝猶想南中樹<lb/>
末利先看近世花<lb/>
東來坐見玉肌豐識靣中郎舊譜中絶勝詩翁紅萬顆<lb/>
暮年流落到瀘戎<lb/>
　　　季共見和詩次韻為謝<lb/>
當日梨園夀太真荔枝香曲賜名新麻姑蕚緑雙回袖<lb/>
舞徹遥知不動塵<lb/>
<pb n="KR4d0217_WYG_033-4a"/>
禁中分賜盡甘腴旋琢壺氷積雪膚聞道風流黄閣老<lb/>
長鬚遺送玉川奴<lb/>
人把江瑶比荔枝枇杷楟㮈更何疑桄榔葉外和烟樹<lb/>
想得青紅半熟時<lb/>
樽前風味要人誇瘴雨蠻烟度歲華乞得水晶三百顆<lb/>
縐紅時看眼生花<lb/>
霧縠囊懸小樹紅芳香應入笑談中世間絶韻須真賞<lb/>
人物當先數阿戎<lb/>
<pb n="KR4d0217_WYG_033-4b"/>
　　　季共聞余賦五詩猶未之見以三詩見索因次<lb/>
　　　　其韻<lb/>
閩嶺今年荔子遲生枝入眼可無詩誦君勝句須銜璧<lb/>
老將何由更出竒<lb/>
夢對清樽看玉山荔枝空嚼水中寒心知不與公同味<lb/>
始信人生一笑難<lb/>
楊梅盧橘自成雙敢與氷紈作雁行莫怪老翁頻著句<lb/>
書生説食是膏肓<lb/>
<pb n="KR4d0217_WYG_033-5a"/>
　　　米元暉待制歲以賜氷及荔子分遺季共而今<lb/>
　　　　年荔枝不至有詩次韻<lb/>
詩老盟成恐未寒今年荔子不同餐空排白玉千峯雪<lb/>
却憶紅砂九轉丹<lb/>
銷得鑾坡荔子香玉郎言語似君房金盤何日分新果<lb/>
五線先看補舜裳<lb/>
醉墨猶多御府珍訪求公後出華勛知君家有荔枝帖<lb/>
不减當年王右軍<lb/>
<pb n="KR4d0217_WYG_033-5b"/>
　　　謝陳仲襄主簿惠詩巻<lb/>
霜雪頻欺老芝蘭日鬬芳官猶似仇覽句擬學韋郎郊<lb/>
島無前軰曹劉可雁行他年尚相見此地必升堂<lb/>
　　　李太白畵像二首<lb/>
欲與天仙論等差短長何止但詞華誰人觧屈將軍手<lb/>
為脱烏皮六縫鞾<lb/>
少陵詩瘦平生苦太白才髙一醉間投得江心波底月<lb/>
却歸天上玉歸仙<lb/>
<pb n="KR4d0217_WYG_033-6a"/>
　　　季共置酒酒間出龍眠數馬以示坐客最後出<lb/>
　　　　起雲妙甚為賦長句<lb/>
君侯酌客黄金杯六龍下食慈明催醉開畵苑出天馬<lb/>
逺自大宛西極來起雲礧碨最後出真龍八尺髙崔嵬<lb/>
青天欲雨雨未作怒雲潑墨烏成堆長鳴自怪兩耳立<lb/>
路轉欲從雙鐙回王良造父眼未識驊騮驌驦天與才<lb/>
朝從燕代暮南粤萬里一息何遼哉公今此畵何處得<lb/>
外家中郎李公客人間英物有䕶持世上丹青少顔色<lb/>
<pb n="KR4d0217_WYG_033-6b"/>
雙花蜀錦青絲囊還公此畵公須藏天寒夜半黒風起<lb/>
邂逅恐逐飛雲翔<hi>季共蔡天啟得此馬於伯時</hi>
　　　韓幹畵郭家師子花此畵本江南故物自腕而<lb/>
　　　　下絹素爛脱李伯時得之馬忠肅家補足之<lb/>
　　　　蔡天啟貌本以傳其甥王季共<lb/>
神駒墮地無渥洼象龍不復來流沙開元畵手老韓幹<lb/>
為作郭家師子花當年故物不堪看踣鐡四蹄俱脱腕<lb/>
英姿逸態猶精神仿彿風鬃血流汗龍眠畵足不畵蛇<lb/>
<pb n="KR4d0217_WYG_033-7a"/>
意象異世同一家由來四大各假合得此三昧無等差<lb/>
中郎名髙自年少畵工如山不同調人間意氣驚薾雲<lb/>
筆下風流爾得妙王家人物小安豐作詩論畵公所同<lb/>
一洗萬古凡馬空九原誰喚杜陵翁<lb/>
　　　季共以師子花見借作詩歸之而報甚寵且言<lb/>
　　　　隆近為余作數馬竒甚乃作此詩以見願借<lb/>
　　　　之意<lb/>
畵史俗士非畵者支郎好馬能畵馬為君肯作數驊騮<lb/>
<pb n="KR4d0217_WYG_033-7b"/>
班郎應歌天馬下前人妙筆俱絶倫後人骨冷喚不聞<lb/>
試借雲衢千里足洗我眼中凡馬羣<hi>隆畵僧</hi>
　　　季共以隆師四馬見示後三日作長句以歸之<lb/>
少陵説馬誰擅塲老韓曺覇江都王只今傳法誰得妙<lb/>
支郎為爇龍眠香沙平草細春日長何人識此真乗黄<lb/>
歸君蓬齋君巻藏似君千里方騰驤<lb/>
　　　次韻相之木犀六首<lb/>
拂色青衫不是粧蘂珠宫裡淡鵞黄紫羅裳亦元無用<lb/>
<pb n="KR4d0217_WYG_033-8a"/>
薝蔔花應自有香<lb/>
髙樹層隂作翠雲月華霜暈醒餘薫人間韻少花俱俗<lb/>
天上香來世未聞<lb/>
西湖南北兩邊山牢落孤芳不奈閒好遣長鬚挽黄粟<lb/>
付他桃葉伴雲鬟<lb/>
故國幽姿想自妍只今誰與著詩憐竹籬茅舍花開處<lb/>
望斷江西眼欲穿<lb/>
留香欲住正須隂逺引山林却要侵絶韻有誰能畵得<lb/>
<pb n="KR4d0217_WYG_033-8b"/>
郎潛詩妙最知心<lb/>
玉折蘭摧事巳休倡條無數緑隂稠此花獨與蒼巖桂<lb/>
風雨平分萬壑秋<lb/>
　　　次韻吕晞樸九日見示<lb/>
敢乞蘭金作詔泥年今巳是古來稀一天細雨家何在<lb/>
十載黄花客未歸萬事可憐俱老境故人猶欲借餘暉<lb/>
但當洗眼秋風裡飽看雲鵬作意飛<lb/>
　　　次韻陳簿席上見和<lb/>
<pb n="KR4d0217_WYG_033-9a"/>
黄鵠摩霄未易知倦飛寒雀本來卑頗慚陶令歸田早<lb/>
政坐穰侯見事遲偶有酒供鸜鵒舞苦無人唱鷓鴣詞<lb/>
秋來湖上山方好食蛤重為汗漫期<lb/>
　　　河伯小史白事歌<lb/>
馮夷宫中地無土五更排衙朝擊鼔大官擁斾呵馬歸<lb/>
小史白事當前語自言賦命頗竒窮一生自足風波苦<lb/>
船須把纜始敢放霧可藏身亦時吐防危慮患豈不至<lb/>
徃徃不知遭網罟河神笑謂小史言禍福不計愚與姦<lb/>
<pb n="KR4d0217_WYG_033-9b"/>
恢恢天網自不失瑣瑣爾曺何足論小史速退巻舌走<lb/>
顧視儔列圗前奔<lb/>
　　　峡守秦徳修楚塞樓成索詩為作長句異時魯<lb/>
　　　　直遷涪江過之命此名且書牘今亡矣<lb/>
使君才氣號無雙千騎新來綰漢章此日樓臺新楚塞<lb/>
當年翰墨記黄香民安樂歲州何事江入清樽客滿床<lb/>
十二巫山應在眼定無遺事説襄王<lb/>
淮上聲名徹冕旒幾年邊鼔卧清秋五花未從甘泉駕<lb/>
<pb n="KR4d0217_WYG_033-10a"/>
百尺聊新楚塞樓暮雨巳隨烟珮去長江空抱峽山流<lb/>
客來欲吐忩閒句莫把城南比閬州<lb/>
　　　題蘇養直像三首<lb/>
先生初出後湖時日落山寒醉不知更上蹇驢何處去<lb/>
㶚橋風雪要渠詩<lb/>
名滿人間未足多胸中萬頃著烟波松江風月無人見<lb/>
誰與𤣥真畵釣蓑<lb/>
水上柴扉閉不開蒼山羔雁九天來玉京巳有神仙籍<lb/>
<pb n="KR4d0217_WYG_033-10b"/>
莫怪青山喚不回<lb/>
　　　十月九日霽色可喜<lb/>
屋角梅花欲弄晴耐寒庭草尚晶瑩䕶霜雲重知何事<lb/>
留得芭蕉作雨聲<lb/>
朱門深閉得香多曉日烘簾氣自和此地有忩無一席<lb/>
固應宜著病維摩<lb/>
江上南枝暖欲妍小春時節又經年誰知一㸃還鄉夢<lb/>
直到梅花樹子邊<lb/>
<pb n="KR4d0217_WYG_033-11a"/>
　　　次韻季共蓬齋新梅<lb/>
王郎巧催花妙語起槁枯譬如返魂香能使死者蘇詩<lb/>
成花亦開小草時巻舒頗如風前栁勝韻花中無蓬齋<lb/>
姑射仙不待折簡呼芳姿倚醉玉未用須人扶自君作<lb/>
周旋此徳良不孤移根始山中一笑煩王都坐令桃李<lb/>
花淺俗皆凡夫棐几滑以净雲忩窈而虛釅白奪寒雪<lb/>
軟紅空九衢我乆離山中問花今何如殷勤培弱榦何<lb/>
日課獠奴於花茍得計於我亦何愚此意倘復遂瘦地<lb/>
<pb n="KR4d0217_WYG_033-11b"/>
良可鋤誦君種花句撫巻長嗟吁<lb/>
　　　聞朱虛真請老二首<lb/>
平生恨未識朱游毎得清詩慰客愁泛宅清苕真得句<lb/>
掛冠神武更何求<lb/>
乆厭朱袍裹玉仙幅巾藜杖老山間從今魚鳥縁應熟<lb/>
只恐鴛鴦債未還<hi>朱作長短句有道人還了鴛鴦債未還之句</hi>
　　　次韻范元卿題友山堂<lb/>
人間南北無同異四海蒼生俱一世借令賣友取封侯<lb/>
<pb n="KR4d0217_WYG_033-12a"/>
一擲成盧亦兒戱東平風度人所難不將白眼看青山<lb/>
少年結客知無益老喚南山相與閒人情自是有新故<lb/>
相好乃能保朝暮故人落井巳下石紅袖彈筝未移柱<lb/>
玉巒排秀天清明亂峯入眼心先傾向來刎頸或蹀血<lb/>
此地一笑終忘形平生愛山心願見喜色津津應滿靣<lb/>
寧愁偃蹇不受招一鶚孤飛誰可見<lb/>
　　　無住菴主為余寫真報之以詩<lb/>
驊騮田絶足韓幹真畵者儻欲萬口傳當畵千里馬吾<lb/>
<pb n="KR4d0217_WYG_033-12b"/>
才如跛鱉子不觧騰跨初無籋雲姿何勞人摹寫支郎<lb/>
妙人物名聲遍日下事茍不當急操筆有用捨一逢菘<lb/>
韭翁終安陋樸野無鹽元自醜强欲相紛赭至技不可<lb/>
名厚意徒乆假我欲報之詩有作非大雅<lb/>
　　　孤山之顛舊有開氏四照閣次年部使者獻西<lb/>
　　　　湖圖神廟閲圖乆之問開氏四照閣安在部<lb/>
　　　　使者失對其知名如此昨䟦馬過下山見赭<lb/>
　　　　衣荷鍤數百人問之則軍中藏氷於此也<lb/>
<pb n="KR4d0217_WYG_033-13a"/>
出頭傑閣想峥嶸當日佳名逹裕陵豈料生存華屋處<lb/>
將軍於此窖寒氷<lb/>
　　　次韻相之見進口占雪中新句且許約季共携<lb/>
　　　　山谷書伯時畫過敝廬<lb/>
寒欺玉樹雪横斜遥想諸郎擬玉華<hi>玉華鹽名出金樓子</hi>更借蟾<lb/>
蜍千里月細看薝蔔一林花公名巳在曺劉上我輩裁<lb/>
堪屈宋衙聞道髙軒開二妙竹坡猶有雪煎茶<lb/>
　　　次韻季共和相之前作二首<lb/>
<pb n="KR4d0217_WYG_033-13b"/>
誰從玉闕蓬萊殿吹下仙人蕚緑華風急有時翻栁絮<lb/>
月寒無數著梅花時開病眼看三徑勝着青衫趂兩衙<lb/>
欲煮南屏山下雪問誰能㸃老謙茶<lb/>
雪意鬖鬖整復斜似人霜髩不勝華只今瘦骨欹風㡌<lb/>
空憶寒江釣浪花妙舞正看回激楚兩峯旋欲戰彭衙<lb/>
不將鹽絮輕相比似我南忩玉色茶<lb/>
　　　寄題張常州烏墩新作濯纓亭二首<lb/>
使君如氷壺不受古俗塵何為觧豸冠濯髪天地津開<lb/>
<pb n="KR4d0217_WYG_033-14a"/>
門納滄波自與雲水親知誰分清流照此千載人<lb/>
　　　二<lb/>
濯纓須滄浪彈冠必新沐昏昏不可受皓皓亦易辱借<lb/>
令困一塵未易涴氷玉勿從漁父談恐自成窘束<lb/>
　　　送孫求仁官黄岡<lb/>
黄岡古淮邦其大不如斗誰知隔岸山萬馬日奔赴有<lb/>
數着詩人此地實林藪頃來當盛年王公號賢守三年<lb/>
江上杯快飲竹樓酒東坡營雪堂始種坡前栁至今有<lb/>
<pb n="KR4d0217_WYG_033-14b"/>
遺跡過者為回首後來老門生<hi>張文潛嘗謫居於此</hi>詞翰玉堂手<lb/>
謫官茅三間門巷無鷄狗孫郎飽文藝貧病亦巳乆着<lb/>
履知有土捉衿乃見肘抱經官殘州一飽亦難偶論文<lb/>
有餘日為我訪白叟遺事倘可書尚足寄衰朽慎勿止<lb/>
寒温作書問安否<lb/>
　　　謝吳司户寄舂陵四首<lb/>
何年山嶄嵓化作龍起伏安得挽天河著龍吐飛瀑<lb/>
　　　二<lb/>
<pb n="KR4d0217_WYG_033-15a"/>
往穴城南忩分山得遥碧誰持列玉峯來照蝸牛席<lb/>
　　　三<lb/>
吳山非不佳故山終眼明南來一拳石似我小峥嶸<lb/>
　　　四<lb/>
孤峯真崛竒凝目見太古便悲江上山培塿不足數<lb/>
　<lb/>
　<lb/>
　<lb/>
<pb n="KR4d0217_WYG_033-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十三<lb/>
</p>
<p>
</p>
  </div>
</body>
</text>
</TEI>
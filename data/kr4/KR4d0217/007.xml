<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻七</head>
    <p>
<pb n="KR4d0217_WYG_007-1a"/>
欽定四庫全書<lb/>
　太倉稊米集巻七　　　　宋　周紫芝　撰<lb/>
　　詩四十一首<lb/>
　　　姑谿書報録近作因寄宣毫越簡<lb/>
五雲書札何時得古錦詩囊久未傾急遣能言管城子<lb/>
仍煩解事禇先生飽霜穴兔秋方健照雪溪藤搗更精<lb/>
南鴈去時人尚逺雙魚欲到眼先明<lb/>
　　　次韵王次卿喜劉元亢登第<lb/>
<pb n="KR4d0217_WYG_007-1b"/>
劉郎才思似春閒文在阿房季孟間盡把胷中着雲夢<lb/>
還從筆底看波瀾我無富貴詢唐舉人說科名汙次山<lb/>
馳馬行看歸舊物舞衣先喜慰親顔<lb/>
　　　奉酧韋深道見寄詩<lb/>
葢世功名豈不佳韋郎心事本烟霞秋風自老千章木<lb/>
春雨誰分一部蛙夜鶴政愁雲出岫鱸魚㑹遣客思家<lb/>
從君細意論幽恨準擬應須到落花<lb/>
　　　韋深道和詩且以書堅扁舟之約僕以禁烟歸<lb/>
<pb n="KR4d0217_WYG_007-2a"/>
　　　　掃邱墓未暇先寄此詩<lb/>
闕然不見十年餘借屋新來共一湖已向雙魚逢尺素<lb/>
更因五字得明珠子猷心欲隨烟棹摩詰居應似畫圖<lb/>
㑹待龎公歸上塚便求奴飯馬青芻<lb/>
　　　次韵邦伯達春寒<lb/>
嶺外梅花使已來江南正月未春囘頑雲放日歸蓬牖<lb/>
殘雪將寒入酒杯便有社風催燕到何須羯鼔打花開<lb/>
老于春事渾無意睡起羣書正作堆<lb/>
<pb n="KR4d0217_WYG_007-2b"/>
　　　髙公墓<hi>并引</hi>
起居舍人髙公惠連余之妻曾大父也少年登進士第<lb/>
以才名推重一時見知於章聖皇帝公博學多聞晚<lb/>
喜陰陽地理書頗窺其妙嘗為廬陵守廬陵士子千數<lb/>
而嵗罕登第者咸歸咎于郡學公為卜地而徙之其後<lb/>
劉公沆與歐陽文忠公皆第甲科卒踐二府曩時公之<lb/>
諸孫嘗謂余言公之父少卿公與公之墓皆其手遷意<lb/>
必能昌其後而今乃無禄仕者公豈私于吉之士獨不<lb/>
<pb n="KR4d0217_WYG_007-3a"/>
欲其子孫之盛大哉無是理也宣和辛丑予避冦難屏<lb/>
跡山間每飯餘輒曳杖逍遙于墓木之下遂作此詩<hi>㓂謂</hi>
<hi>方臘</hi>
髙公古遺直三年立螭頭載筆有公言髙論肅冕旒少<lb/>
年取巍科妙學窮九流晚窺青囊書穴地生公侯當時<lb/>
千載人繼出歐與劉如何百年後零落歸山邱墓門梗<lb/>
荒棘長松泣髙秋佳城定天與政自非人謀我來倚墓<lb/>
木伴客聊遨遊斗酒與隻雞誰為橋公羞<lb/>
<pb n="KR4d0217_WYG_007-3b"/>
　　　次韵章季常題石魚研屏<lb/>
蒼崖百丈懸江濱江潭下躍吞舟鱗戲將雙影倒掛崖<lb/>
石上妙絶始信陽侯神短屏誰為琢山骨與君一障西<lb/>
風塵世間百怪那可解清詩宛轉聊窮因問誰幻出水<lb/>
厎石掉尾鼔鬛波粼粼固應鳳咮與龍尾明窓淨几長<lb/>
相親君家機雲好兄弟玉山對峙髙嶙峋為貧聊試漆<lb/>
園吏手板拄頰心看雲要収江湖入几席釣竿拂水埀<lb/>
風綸誰當為我語石魚莫愛浪翻月白千頃江鎔銀但<lb/>
<pb n="KR4d0217_WYG_007-4a"/>
願玉堂常伴直對此風流千載人<lb/>
　　　次韵何丈即席<lb/>
春風無力柳嫣然花欲爭春作意妍坐上詩成雲態度<lb/>
樽前人鬬玉嬋娟鳳簫初暖參差竹檀板還催大小絃<lb/>
惡客正應妨作樂主人渾似孟公賢<lb/>
　　　次韵子容池亭晚思二首<lb/>
便到青雲尚黒頭有亭莫賦二宜休如君豈是池中物<lb/>
要趁官閑作浪遊<lb/>
<pb n="KR4d0217_WYG_007-4b"/>
漫叟江湖閒日月輞川圖畫小池亭謝郎春草有新句<lb/>
付與老人雙眼青<lb/>
　　　次韵次卿林下行歌十首<lb/>
風吹蘇小門前柳雨暗羅敷陌上桑遥想錦江春色暖<lb/>
被花惱得少陵狂<lb/>
聞道全家隱鹿門竹籬茅屋寄江村龎公事業無多子<lb/>
只有平安遺子孫<lb/>
事向閒中種種休春來林下興還幽上山雙屐與誰着<lb/>
<pb n="KR4d0217_WYG_007-5a"/>
掛杖百錢時獨遊<lb/>
郡郭東邊是草堂岩花時雜澗花香愁從把酒杯中少<lb/>
日向讀書窓下長<lb/>
愁多應怪獨醒人心事全憑麴米春醉後逢花堪一笑<lb/>
狂來曳杖却成真<lb/>
身世無營策最良年來幽事不多忙飰牛欲起方朝露<lb/>
種豆纔歸又夕陽<lb/>
賣酒繒魚只數家卜鄰元在水之涯扁舟定自桃源去<lb/>
<pb n="KR4d0217_WYG_007-5b"/>
斜日紅飛兩岸花<lb/>
人情危甚劍頭炊未可雲鵬笑一枝冠冕窟中元不到<lb/>
雲山堆裏復誰知<lb/>
得酒固應聊復飲有田何苦不親耡客來深巷聞雞犬<lb/>
便是淵明歸後居<lb/>
勃窣蹣跚不上堤却來林下小徘徊已知脩竹有千畝<lb/>
更為桃花求百栽<lb/>
　　　聞蛙<lb/>
<pb n="KR4d0217_WYG_007-6a"/>
草合平溝漲緑醅亂蛙聲在古城隈何時細雨春風夜<lb/>
還我西池鼔吹來<lb/>
　　　次韵趙鈐飲次卿家時牡丹盛開而僕不及見<lb/>
揚子草𤣥仍有居河間好事復多書獨來林下相尋處<lb/>
醉倒花間得句初人去不知紅爛熳春殘忍看緑扶疎<lb/>
明年許作樽前客準擬籃輿喚阿舒<lb/>
　　　林間燒笋戲作<lb/>
滿山稚子欲翻籬莫管春風上畨時來伴野僧參玉版<lb/>
<pb n="KR4d0217_WYG_007-6b"/>
不知今日已茶毗<lb/>
　　　夜讀艾子書其尾<lb/>
萬里投荒海一隅八年蜑子與同居可憐金殿鑾坡日<lb/>
渾在蠻烟瘴雨餘竒怪誰書方朔傳滑稽空著子長書<lb/>
不知平日經綸意晚作兒曹一笑娛<lb/>
　　　雨意甚濃方起而止<lb/>
欲成凍雨又吹殘香稻埀埀不救乾謾對醨雲訟風伯<lb/>
還將火傘付炎官未容漲緑浮烟艇且看晴雲轉玉盤<lb/>
<pb n="KR4d0217_WYG_007-7a"/>
誰與天工論赤地盡傾銀漢作波瀾<lb/>
　　　次韵趙明叔喜雨不寐<lb/>
雲忽油然雨沛然黄童白叟盡成顛喚晴鳩婦鳴屋角<lb/>
飽水秧孫明稻田御史平寃魂亦喜𢎞羊言利死誰憐<lb/>
草𤣥窗下子揚子凉入孤燈夜不眠<lb/>
　　　送强幼安<lb/>
慈固必能勇剛亦能近仁内荏色徒厲定知非仁人强<lb/>
公本仁者笑語生陽春散為三年澤不及千里民庬恩<lb/>
<pb n="KR4d0217_WYG_007-7b"/>
出豈弟雅量含清醇應容盗耴氊肯叱吏吐茵誰知乃<lb/>
中剛臨難氣益振前年攝虎符折衝如有神隣封墮賊<lb/>
手齒寒已亡唇孤城危纍卵夜臥寄積薪清詩見横槊<lb/>
髙㑹開重闉羣奔竄狐鼠萬刃抗一身豈但虎渡河遂<lb/>
使盗入秦至今忠義士不數逺與巡嗟我挾策子繆作<lb/>
升堂賓忠風激中腸别語聊重陳公議誰能掩偉績終<lb/>
難湮隂功及黎庶天語形絲綸富貴當自兹照眼功名<lb/>
新<hi>賊謂方臘</hi>
<pb n="KR4d0217_WYG_007-8a"/>
　　　東坡老人居儋耳嘗獨遊城北過谿觀閔客草<lb/>
　　　　舍偶得一蒻笠戴歸婦女小兒皆笑邑犬皆<lb/>
　　　　吠吠所怪也六月六日惡熱如墮甑中散髮<lb/>
　　　　南軒偶誦其語忽大風自北來驟雨彌刻<lb/>
持節休誇海上蘇前身便是牧羊奴應嫌朱紱當年夢<lb/>
故作黄冠一笑娛遺跡與公歸物外清風為我襲庭隅<lb/>
憑誰喚起王摩詰畫作東坡戴笠圖<lb/>
　　　婁黥菴納凉<lb/>
<pb n="KR4d0217_WYG_007-8b"/>
婁黥無骨可封王生事全憑藥一囊閉户翻經頭已白<lb/>
開門延客酒初嘗竹從春後知無數花自山來别有香<lb/>
未有數椽容我老聊分一榻借君凉<lb/>
　　　晚浴崇教寺<lb/>
閒居誰與遊幸此招提隣時乘下澤車訪我物外人往<lb/>
往聽魚鼔相隨作朝昬齋得飽佛飯暮浴霑僧巾情熟<lb/>
自不厭無求亦何嗔我生束世故欲解未有因願丏一<lb/>
滴甘為洗千刼塵無冠顧安整有衣聊自振道人小軒<lb/>
<pb n="KR4d0217_WYG_007-9a"/>
窗池凈花色新芭蕉過微雨蒼翠爭藂筠勁節秋益好<lb/>
柔葩委菅榛豈但娛老眼亦足觀是身欹眠寄靜榻小<lb/>
休只逡巡茶甘猶在口龕燈已前陳日暮行當歸擊柝<lb/>
催重闉<lb/>
　　　次韵元傑暑中書事<lb/>
劉郎家世盡名卿晚嵗憐君尚帶經道在莫嫌榆歴歴<lb/>
詩髙何媿草青青杜門不出人應笑與世相違我獨醒<lb/>
誰與林塘共清夜緑荷時照兩三螢<lb/>
<pb n="KR4d0217_WYG_007-9b"/>
　　　次韵李子澤中秋無月<lb/>
月在愁雲黯淡中緑樽誰與共秋風君家自有人如玉<lb/>
嫋嫋停停似楚宫<lb/>
　　　次韵春卿遊黄蘖道場<lb/>
長安多貴人被服縈寳帶名字埀鼎彛功勲壓崧岱一<lb/>
懷上蔡悲樂事鍾我輩知君汗漫遊食蛤據龜背若若<lb/>
笑痴兒洋洋飛大葢梯空瞰千山閱此烟雨態小閣亦<lb/>
何有長松䬃微籟聊將身世夢淨洗佛祖戒行樂要及<lb/>
<pb n="KR4d0217_WYG_007-10a"/>
時幸此無籍在只今况豐年禾黍已斾斾狂風不鳴條<lb/>
積雨不破塊賞心失幽期噬臍有餘悔曉猿倘未驚斯<lb/>
遊君勿怪便當買薄田徃抱躬耕耒<lb/>
　　　八月二十一日大熱夜半微凉<lb/>
八月大地千里赤蓐収權輕苦無力未許寒蟬飽風露<lb/>
聊為秋蚊增羽翼蒲葵呼扇腕欲揺絺綌捐衣汗猶滴<lb/>
誰遣秋風半夜來先向髙梧寄消息<lb/>
　　　和李似表丞㕔梅發用胡士曹韵<lb/>
<pb n="KR4d0217_WYG_007-10b"/>
江頭雪屋知誰家雪中冷艶空争華不知何郎閉東閣<lb/>
坐看江梅初着花谷厎春囘猶未透天寒䄂薄姿微瘦<lb/>
黄昏有月誰復知舉世無花出君右人生一月幾胡盧<lb/>
枝猶在手霜滿鬚湖邊孤坐不飲酒西湖處士空清臞<lb/>
知君不學崔斯立幅巾漫對枯松株鉄心雖冷白自勝<lb/>
金縷醉歌歡豈無明朝花在有新句詩成阿買還當書<lb/>
　　　次韵次卿約尋梅二絶<lb/>
擬摘寒梢一㸃春佩囊無句久生塵尋花㑹得王郎意<lb/>
<pb n="KR4d0217_WYG_007-11a"/>
應為江梅似玉人<lb/>
想得瑶林玉樹春髙標元自出風塵殷勤欲共梅花笑<lb/>
却恐梅花解笑人<lb/>
　　　寄題折將軍家忠勇堂折有邊功上賜大旗御<lb/>
　　　　書忠勇二字以表其功將軍因以名堂<lb/>
折侯古將家雄筭讋邊土將軍最晚出驍勇不媚嫵十<lb/>
年守雁門飛矢射猛虎平生程不識不作一錢數誓言<lb/>
大宛馬唾手端可取夜半奏捷書歡聲曉飛舞雲旗塗<lb/>
<pb n="KR4d0217_WYG_007-11b"/>
黄金彩錯映寰宇談笑開華堂忠勇掲天語功成倘堅<lb/>
壁鎮靜古所與何當使敵人開户玩處女置酒日髙㑹<lb/>
緩帶擊歌鼔要令無智名折衝在樽俎<lb/>
　　　東墻橘將熟催以長句<lb/>
木奴嫋嫋半埀墻故惱幽人苦未忙雨細不妨無賴緑<lb/>
簾疎時與可憐香誰將磊落黄金顆為賦甘酸白雪囊<lb/>
只有天公真解事便須先借滿林霜<lb/>
　　　夜宿東寺雪中寒甚<lb/>
<pb n="KR4d0217_WYG_007-12a"/>
古寺初投箠荒陴已授更雪飛穿幕片風作撼窗聲今<lb/>
日招提境當年敵騎營可憐王處仲江上築孤城<lb/>
　　　哭普兒<lb/>
胷中欠梨棗種此無明根造物初戲劇憂傷裂心肝奪<lb/>
我破殻雛長鳴猶未翰况乃渥洼種墮地已足觀此理<lb/>
竟莫曉老淚空闌干端如卜子夏淚盡雙眼眢母哭不<lb/>
忍聽聽之鼻辛酸人言有子爾欲遣吾心寛有生無短<lb/>
長視死同一歎曉人當如是自曉終為難究竟無奈何<lb/>
<pb n="KR4d0217_WYG_007-12b"/>
哀哉亦何言安得大靈龜騎雲欵天門<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十七</head>
    <p>
<pb n="KR4d0217_WYG_037-1a"/>
欽定四庫全書<lb/>
　太倉稊米集巻三十七　　宋　周紫芝　撰<lb/>
　　詩三十五首<lb/>
　　　送富川秋舉王君子<lb/>
雲衢欲上馬蹄輕莫問長安路幾程雙劍竟須騰巨澤<lb/>
夜光元自當連城偶因勸駕江邉日猶記臚傳玉陛聲<lb/>
<hi>某前舉攝行承㫖司公事傳主殿陛職在臚傳</hi>澹墨牓知何日出擬開春瓮為<lb/>
君傾<lb/>
<pb n="KR4d0217_WYG_037-1b"/>
　　　寄小兒栞書二詩因趣其歸<lb/>
黄梅雨熟汝辭家數得秋風到藕花書裏懸知有歸日<lb/>
醉中不復問年華<lb/>
廬峯今巳卜菟裘心共長江日月流莫待西風彫緑草<lb/>
速來隨我上歸舟<lb/>
　　　次韻强幼安中大以僕築室濂溪見寄<lb/>
歸去來兮復幾時臨流屢欲喚篙師種秔有地供飢腹<lb/>
佩犢無人作去思偶著衣冠真是夢倦尋邱壑巳嫌遲<lb/>
<pb n="KR4d0217_WYG_037-2a"/>
如今真在廬山裏二妙堂成更乞詩<hi>僕所居山頂作堂下見長江廬阜故</hi>
<hi>號二妙</hi>
　　　强幼安中大示樂聞過齋記以詩為謝<lb/>
白璧摩挲未有疵榜齋銘座尚防微欲從今日求聞過<lb/>
故說當年是昨非言行固知無裏襮吏民何處不恩威<lb/>
欲參函丈師全德此去應須便拂衣<lb/>
　　　題趙倅家獐猿圖<lb/>
易生畫手妙幻出猿與獐雙猿掛樹枝二獐囘目光烏<lb/>
<pb n="KR4d0217_WYG_037-2b"/>
衣白面兩臂長雌雄相逐争跳梁秋山果熟腹自飽雲<lb/>
蹬路絶人誰傷下臨長嘯頗自得那愁解舞緋衣郎二<lb/>
獐驚怪久眦睨深羨兩猿髙據烟林藏猿狙喜怒不足<lb/>
說獐鹿町畦寜無場枝髙地卑能有幾蚿蛇自可俱相<lb/>
忘富貴貧賤各有適也恐萬事誰能量<lb/>
　　　雪中同上醉山<lb/>
駕言陟前岡勝賞追良辰蒼黄慘暮色浩蕩飛瑶塵氷<lb/>
花似有意娛我坐上賓但恐白糢糊偶失青嶙峋造物<lb/>
<pb n="KR4d0217_WYG_037-3a"/>
有竒事變滅無逡巡斜陽忽到眼萬疊羅蒼岷戲從壺<lb/>
中天漏此色界痕况乃文字飲盡屬我輩人老守頗自<lb/>
愧繆許參冠巾念我千里行維舟在江濱雪既不可留<lb/>
跡亦恐遂陳置之勿復道且飲樽中醇<lb/>
　　　送章使君守竟陵<hi>章濤彦博</hi>
長江盡此是吾州君去長江更盡頭短棹只添行客恨<lb/>
清樽肯為故人留飽聽夢澤洲前雨却望蒼龍闕角樓<lb/>
試問尺書何日到㑹須紅蓼白蘋洲<lb/>
<pb n="KR4d0217_WYG_037-3b"/>
　　　金山貫道人跨水作亭余為名以枕流亭成而<lb/>
　　　　僕欲去作二詩因以留别<lb/>
聞說朱欄照眼新一溪清淺共誰分可憐橋下無情水<lb/>
不遣龜魚識使君<lb/>
與師同是一山雲吹落江西却再分聚散人生俱似夢<lb/>
虎溪重過不煩君<lb/>
　　　食橄㰖記客語<lb/>
朔風吹元雲欲雪愁江天煙颿駕海舶橄㰖來閩川客<lb/>
<pb n="KR4d0217_WYG_037-4a"/>
言似有理得失亦小偏紅鹽落青子嚼玉宜芳鮮色香<lb/>
苦未發遂雜春客煎清香雖覆椀翠潤殊嫣然香味元<lb/>
自若人生浪求全方言田家翁好惡能兩捐一食輒苦<lb/>
口棄擲古道邉囘甘入齒頰拾遺止流涎樸質固可笑<lb/>
任真亦良賢向來紛紛者妄論誠可憐<lb/>
　　　次韻桂嘉任郎中贈别二十四韻<lb/>
是身本蘧廬誤得兩朱轓朅來臥江樓白鷗㸔飛翻驚<lb/>
鴻巻西風吹落雲水間江山相表裏宇宙殊恢寛但苦<lb/>
<pb n="KR4d0217_WYG_037-4b"/>
千種愁不供萬疊山幸兹洪崖君仙馭超人寰一身聊<lb/>
復爾萬事不可干富貴倘無求藜藿亦自安不須金鼎<lb/>
爐養此玉棟顔紛紛一囘睇徃徃俱㝠頑有如盗跖手<lb/>
可鱠朝飯肝居之彼不疑念念我心寒公今梨棗成心<lb/>
地無險艱横湖僅一葦經月無寒暄昔為吏曺郎今帶<lb/>
儒生酸繆從周旋間獲奉澹泊歡公已聞大道我猶縳<lb/>
枯禪誰知數日惡忽有千里歎古道催行輈滿山霜葉<lb/>
丹仙凡自此隔無復相追攀餘生幾何時白日飛驚湍<lb/>
<pb n="KR4d0217_WYG_037-5a"/>
願公追松喬駕鶴驂翔鸞我亦上五老舉首雲間㸔<lb/>
　　　題巻雪樓<hi>甘寜廟樓</hi>
三國英雄氣似雲江南只數故將軍借令馬上身猶健<lb/>
應笑中原鼎尚分諡册屢沾新雨露斷碑空說舊功勲<lb/>
斜陽萬里明如雪獨倚欄干酒半醺<lb/>
　　　大冶山中有東方寺世傳東方曼倩嘗讀書於<lb/>
　　　　此寺後有聖泉凡邑人之乞子於此者隨願<lb/>
　　　　輒得僧慧滿住持十載無日不醉癸酉冬十<lb/>
<pb n="KR4d0217_WYG_037-5b"/>
　　　　二月之吉趺坐示寂九日而色不變人皆攜<lb/>
　　　　酒來酌師至暮必頳頰泚䫙状如醉人然其<lb/>
　　　　事甚怪金山貫道人將赴東方之請於其行<lb/>
　　　　也戲作三詩送之因紀其事使刻之山中以<lb/>
　　　　傳好事者<lb/>
先生自以滑稽雄何事偷身入漢宫跨鶴乗鸞本無定<lb/>
安知不到此山中<lb/>
平生著酒滿葫蘆醉上禪床不用扶更把酡顔驚世俗<lb/>
<pb n="KR4d0217_WYG_037-6a"/>
方知肉眼是凡夫<lb/>
誰謂靈泉易感通解令少婦却愁容道人應為衆生說<lb/>
此事如何著得儂<lb/>
　　　㳺香巖一小室甚温潔坐客皆言雅宜聽雪各<lb/>
　　　　賦一首<lb/>
鵲尾烟横不巻簾莫嫌好客坐無氊道人此室知何用<lb/>
留與衰翁聽雪眠<lb/>
　　　曉發永城<hi>時任滿得祠</hi>
<pb n="KR4d0217_WYG_037-6b"/>
跨鞍不作永城留馬上烟銷霽色浮便恐匡廬來入望<lb/>
此行今日是江洲<lb/>
　　　瑞昌道中梅<lb/>
我昔西來野梅發今歲梅花似前臘流年别我誰肯留<lb/>
衰鬢羞花不成折昔非今是未必然尺短寸長何足說<lb/>
到家浄洗客衣塵猶有匡廬半山雪<lb/>
　　　時宰生日樂章七首<hi>并序</hi>
　　　　某嘗觀漢武帝在位既乆心喜太平凡一草<lb/>
<pb n="KR4d0217_WYG_037-7a"/>
　　　　木一飛走之瑞間見迭出旋命詞臣作為樂<lb/>
　　　　章載在史牒人到於今猶稱誦之太初四年<lb/>
　　　　獲宛馬作天馬之歌元封二年芝生甘泉作<lb/>
　　　　齋房之歌元狩元年獲白麟既作朝隴首太<lb/>
　　　　始三年獲赤雁則又作載象瑜然是數物者<lb/>
　　　　特以鳥獸草木之珍羽毛品類之異遂見紀<lb/>
　　　　録不知其何補於治何益於人何功於宗廟<lb/>
　　　　社稷而稱述歌詠之如是其至耶為人臣而<lb/>
<pb n="KR4d0217_WYG_037-7b"/>
　　　　有大功德於天下人主倚以為安危四海視<lb/>
　　　　以為治亂隂陽調和四夷馴服教化修明天<lb/>
　　　　地昭格曠古以來耳目之所未嘗見聞者乃<lb/>
　　　　反不得紀之樂章被之金石曽千里之馬九<lb/>
　　　　莖之芝與夫一麟一雁之不若豈不毁譽失<lb/>
　　　　實冠屣顛倒大為可笑哉仰惟上穹埀祜聖<lb/>
　　　　相聿生八表䝉休羣蒼賛夀聖天子自我作<lb/>
　　　　古加以寵恩心錫之燕喜蓋無所不用其至焉<lb/>
<pb n="KR4d0217_WYG_037-8a"/>
　　　　天下賢士大夫能援毫者誰不作為歌詩踴<lb/>
　　　　躍自獻則頒明詔命詞臣寓勲德於樂章紀<lb/>
　　　　成功於大筆為有日矣某猥以一介辱在坯<lb/>
　　　　陶白首詞官十年之間内職編摩外專城壘<lb/>
　　　　栽培枯枿造化餘生蓋將援甲子於泥塗以<lb/>
　　　　補山林之歲月則某佩太師公相之恩華嶽<lb/>
　　　　不足方重滄海難以擬深周視此身念無以<lb/>
　　　　報唯歲以骫骳之詞而祈喬松之夀區區自<lb/>
<pb n="KR4d0217_WYG_037-8b"/>
　　　　謂其殆庶幾焉重惟大德日新陳言屢出不<lb/>
　　　　變故常始終一律重章複句人所厭觀輒敢<lb/>
　　　　易為樂章七疊雖不動望班孟堅司馬相如<lb/>
　　　　輩於萬一他日朝廷採詩之官以摭歌謡稗<lb/>
　　　　官以求里巷之言或將有取焉爾至若宣王<lb/>
　　　　中興之臣如仲山甫方叔召虎之徒功德光<lb/>
　　　　華見於烝民崧髙諸篇則必有其人矣詩曰<lb/>
　　　　吉甫作誦穆如清風固所願見而十九章之<lb/>
<pb n="KR4d0217_WYG_037-9a"/>
　　　　詩則義有闕未之與也<lb/>
　　　樂賢臣章第一<lb/>
亳后出莘野興一德懋三台明歲在午月嘉平闐鼓吹<lb/>
玉簫鳴醉厭厭椒醑馨閲萬古所未聞肖說像傳堯文<lb/>
<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>誥出德爵尊依日月慶風雲等箕翼奉羲軒願公夀<lb/>
兮錫公齡<lb/>
　　　忠貫日章第二<lb/>
六親和孝慈不出國道昌忠臣不立韙公節秋霜栗繄<lb/>
<pb n="KR4d0217_WYG_037-9b"/>
公忠貫白日河洛腥黄霧塞梟獍鳴羣姦集靡它而從<lb/>
中不沐忠臣飲氣義士戢主左與左公不屈茫茫沙漠<lb/>
萬里天渺渺歸船海中檝公之歸天為恱願夀公兮報<lb/>
公節<lb/>
　　　囘瀾章第三<lb/>
歲在昔時否屯河陽狩滄海渾將惰驕霸棘分盜連行<lb/>
兵蜂屯公決䇿摭霧雰豐豕封群羊奔佩槖鞬朝帝閽<lb/>
姦氣讋聖道尊三階明萬室歡帝籍功永不刋願夀公<lb/>
<pb n="KR4d0217_WYG_037-10a"/>
兮公永安<lb/>
　　　單于朝章第四<lb/>
單于朝流沙暨天降康神樂只坐法宫聖天子稽唐虞<lb/>
制六藝屬大儒明古義金支張玉帛制告太平備昭事<lb/>
天馬徠渥洼至朱鳥徠翔九陛願夀公兮報公治<lb/>
　　　歌泰和章第五<lb/>
馬牛歸文軌同洛邑宅神邱䝉神光流爟火通君車駕<lb/>
款郊宫君車囘霈澤豐神既娯景沖融俗阜康君樂雍<lb/>
<pb n="KR4d0217_WYG_037-10b"/>
願夀公兮報公功<lb/>
　　　泰一徠章第六<lb/>
排天門羅萬㦸升三陔祠泰一旗幡幡鼓吸吸降赤霄<lb/>
下瑤席泰一徠景貺集歲三登連八極五臣相宇宙一<lb/>
神降臨罔不吉神言歸恍兮惚願夀公兮報公德<lb/>
　　　榆中章第七<lb/>
榆關以北一騎不馳孰窺漢月燧息烽夷塞草春榮夷<lb/>
氓負犂九州萬井風恬俗怡血屬相保母父子妻既續<lb/>
<pb n="KR4d0217_WYG_037-11a"/>
厥嗣亦活黄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>幾億萬年維德所施礽雲來睇天之報<lb/>
之夀之福之刼塵可數此報何期<lb/>
　　　登元次山新祠<lb/>
人物推前輩風流自一時空憐瀼溪水還繞漫郎祠君<lb/>
巳新華屋吾猶續斷碑誰當知此意只有少陵詩<lb/>
　　　過劉道士巷壁間見梁祛父蘇季文詩因用其<lb/>
　　　　韻<lb/>
髙臥何由雨墊巾關門聊此寄閒身長生自是君家事<lb/>
<pb n="KR4d0217_WYG_037-11b"/>
白髮應憐我輩人多釀醉鄉千日酒豈知浮世十朱輪<lb/>
重來却踐山中約猶有桃花一半春<lb/>
　　　遷居二首<hi>時巳卜築九江</hi>
乆作懐鄉夢今年拚不歸奉親猶得粟見客巳忘衣慿<lb/>
几㸔䭵過開門任燕飛皇天憐老病留此著柴扉<lb/>
　　　二<lb/>
扶病翻書巻移家枕斷城雲空千嶂曉門静一江横葉<lb/>
宻催春事花飛惱客情暮霞將霽色招我作山行<lb/>
<pb n="KR4d0217_WYG_037-12a"/>
　　　傷春二首擬近體<lb/>
越羅初欲替茸裘二月輕寒比麥秋潘老凋疎空惜鬢<lb/>
庾郎憔悴不禁愁催歸燕子春何限落盡桃花雨未休<lb/>
誰遣少年隨夢去不教人似栁風流<lb/>
一幅輕紗老秃翁半簾疎雨著東風長條栁伴短條舞<lb/>
深色桃欺淺色紅愁思但知嫌酒薄客情終不似春濃<lb/>
盡將黒海無名障付與邯鄲一夢中<lb/>
　　　再賦傷春二首<lb/>
<pb n="KR4d0217_WYG_037-12b"/>
豈料餘生兩鬢皤廬峯猶得共婆娑昔年自作南柯夢<lb/>
此去心如古井波官冷故人書不到日長齋閣睡還多<lb/>
文園曽病猶堪酒傳語風光奈我何<lb/>
潯陽江上聽琵琶買得江天且寄家帶雨衝泥㸔燕子<lb/>
隨風著地數飛花人來裹飯何妨病客去張羅亦自嘉<lb/>
還了世間無限債却修香火足生涯<lb/>
　　　客自富川來言湖水巳到萬波<lb/>
昔年喚客飲湖邉猶記湖天五月寒白鷺翻空歸杳靄<lb/>
<pb n="KR4d0217_WYG_037-13a"/>
驚濤巻雪到杯盤鯤鵬水擊三千里雲夢胸吞八九寛<lb/>
想得拍堤春漲滿又吹飛雨濕闌干<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_037-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十七<lb/>
</p>
<p>
</p>
  </div>
</body>
</text>
</TEI>
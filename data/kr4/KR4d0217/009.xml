<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻九</head>
    <p>
<pb n="KR4d0217_WYG_009-1a"/>
欽定四庫全書<lb/>
　太倉稊米集巻九　　　　宋　周紫芝　撰<lb/>
　　詩四十五首<lb/>
　　　張載揚言揚州燕子無屋可居即船為巢命黄<lb/>
　　　　叔魚賦詩今年春余始見叔魚詩于宣城遂<lb/>
　　　　同賦<lb/>
塞北健兒歸去日揚州燕子却來時空尋畫舸藏風雨<lb/>
更為傍人話别離回首凄迷春水路傷心零落舊巢泥<lb/>
<pb n="KR4d0217_WYG_009-1b"/>
斜陽不見烏衣巷一讀君詩淚欲埀<lb/>
　　　送吕右丞罷鎮宛陵<hi>聖從</hi>
漢室承平久侯邦拱衛尊勲華埀日月展錯動乾坤開<lb/>
闢規模大紛更制作繁民勞箕斂日人痛鑿空痕鳴鏑<lb/>
侵榆塞穹廬指鳯閽羽書飛始急魚鼎沸初渾内禪皇<lb/>
圖逺春宫曉日暾羣妖悉葅醢黄髪半騰鶱公入登丞<lb/>
轄忠稱自諌垣論思知蹇蹇屬意本元元蠖濩資扶掖<lb/>
竒庬力引援敦盤盟易失虎兕敵仍存轉戰知何已風<lb/>
<pb n="KR4d0217_WYG_009-2a"/>
塵忽再昏倉皇趨帳殿奔北弃弓鞬傾日心應折瞻天<lb/>
眼欲眢徽音求太姒基命本姜嫄大物歸明辟蒼生荷<lb/>
國㤙推符迎代邸結綬擁堯軒㶚上真人出塗山萬國<lb/>
奔囘天功不世徙突事堪論已復安西土猶煩䕶北門<lb/>
要須調鼎手為洗泣隅寃萬杵堅城壘千兵列戍屯賊<lb/>
鋒憂㓂鈔原燎畏燒燔坐嘯初何事渠兇不足吞持平<lb/>
本寛大餘事到平反論說波瀾濶提攜禮數蕃時懸徐<lb/>
孺榻亦置穆生樽有客安圭篳忘機在鳥猿疾馳看騕<lb/>
<pb n="KR4d0217_WYG_009-2b"/>
褭妙琢愧璵璠始下横經帳還攀欲去轅月樓空窈窕<lb/>
風斾舞繽繙竹帛勲猷著絲綸詔冊温磻溪未容老琳<lb/>
館且辭煩閟計今猶在忠懷不易諼白麻終拜相左衽<lb/>
待稱藩巨蠧消奸宄良農植本根抗章陳上䇿補衮要<lb/>
嘉言鎮薄敦流俗疏壅䆒治源微生有榮耀洗眼在山<lb/>
樊<lb/>
　　　元素僻在草野羣盗縱横久不得問新作鼎來<lb/>
　　　　喜次其韻三首<lb/>
<pb n="KR4d0217_WYG_009-3a"/>
兵氣纒滄海斜陽入暮林魂傷春落絮淚濕晚啼禽只<lb/>
有衣成結渾無髪受簪殘生已飄泊老日更侵尋<lb/>
　　　二<lb/>
自失雲橋路空傷烟樹林天驕猶射月青犢未成禽尚<lb/>
怯矛頭米空横柱後簪春光無賴好花落共誰尋<lb/>
　　　三<lb/>
近聞君隱處茅屋帶平林但可占鳴犢誰能黜展禽書<lb/>
應藂浄几塵已暗横簪杖䇿終隨子雲山上百尋<lb/>
<pb n="KR4d0217_WYG_009-3b"/>
　　　同仲共兄弟訪趙行可行可置酒二首<lb/>
倚杖山頭寺維舟柳下堤莫催金騕褭且醉玉東西亂<lb/>
後兵猶滿風驚鳥未栖看君飛動意兩目在鯨鯢<lb/>
　　　二<lb/>
坐客三珠秀王孫玉樹髙酒寧闗爾軰山合對吾曹遊<lb/>
子家何定將軍戰未鏖相逢莫相失羣盜正如毛<lb/>
　　　讀陳公葆真宫詩有感而作<lb/>
念昔全盛日天子方祈年崆峒擬問道桂館延列仙葆<lb/>
<pb n="KR4d0217_WYG_009-4a"/>
真號上宫柳色參雲烟方池下見厎上映壺中天長安<lb/>
二三月遊女飛朱軿蹣跚步金堤依約遺翠鈿芙蕖倚<lb/>
紅粧弄影秋江邊我亦時結客曵杖相周旋不知客中<lb/>
人有此稀世賢臨老誦公詩撫巻徒惘然<lb/>
　　　初夏<lb/>
絮飛長陌又春餘緑滿菖蒲夏已初雙蝶不來花䔩䔩<lb/>
一鶯時到樹疎疎平生懶作折楊曲萬事可占長柳書<lb/>
只有故山真耐久伴人閑處作踟蹰<lb/>
<pb n="KR4d0217_WYG_009-4b"/>
　　　賊退後經舊居<lb/>
反側虞戈兵流離厭山谷師興解重圍亂定出荼毒提<lb/>
攜望郷闗老稚甘趼足故里成邱墟門巷亡詰曲大木<lb/>
亦已薪蔓草行可束東隣殺翁媪禍難云最酷白骨在<lb/>
草間零落不相屬西家各奔竄係擄及僮僕當時黄金<lb/>
囊掉頭不肯贖新交半亡沒變故誰記録舉家竟何歸<lb/>
寄食歎局促凶年大軍後旱氣日熇熇涸井不供炊垢<lb/>
膩那得浴不知病瘦軀何以度蒸溽自從闗陜亂威弧<lb/>
<pb n="KR4d0217_WYG_009-5a"/>
殊未韣十人九無家蕩析豈所欲微生何足論主食久<lb/>
不玉但願早休兵四海各安俗<lb/>
　　　憫雨歎<lb/>
南方久不雨旱氣日益酷起視夜何其星斗燦滿目朝<lb/>
雲藹空濛暮雨思霢霂雷師方鞭車風伯忽舞纛百神<lb/>
各顛倒誰為調玉燭兩宫方蒙塵百執被驅逐萬里沙<lb/>
漠行長征犯三伏懸知臣子心北望眢兩目願興膚寸<lb/>
雲朝隮暮滲漉天公倘悔禍何止望一熟皇輿既言歸<lb/>
<pb n="KR4d0217_WYG_009-5b"/>
壤地亦旋復誰當挽天河下洗憂憤辱<lb/>
　　　和人題徐獻可倅㕔池蓮二首<lb/>
風流别乘水中仙百丈新移玉井蓮試掉小舟花裡去<lb/>
便如苕霅雨中眠<lb/>
西風吹雨緑楊灣香滿紅粧一水間不把監州比螃蠏<lb/>
看花誰似兩公閒<lb/>
　　　毅果出示次卿詩編中有彭門見寄之作乃追<lb/>
　　　　和元韵<lb/>
<pb n="KR4d0217_WYG_009-6a"/>
徃憶烏衣郎北走彭門道六年隔音容萬事掛懷抱相<lb/>
思枉停雲尺紙開小草為言清夜夢莞爾同一笑黄樓<lb/>
𣺌天末路逺何由到我亦仰屋梁恍若落月照神交見<lb/>
顔色此理固良妙撫事思少年相期在嵩少是時海内<lb/>
安王師未征討尚有邱壑姿可寄沮溺傲一從胡鶵驕<lb/>
斯民困征調一死抗賊徒竒禍發詞藻造物苦見憎與<lb/>
俗坐殊好微軀此棲遲長夜悲靜悄蒼狗變浮雲世事<lb/>
那可料傷心埋白玉急景轉飛鳥幸此好事人遺編為<lb/>
<pb n="KR4d0217_WYG_009-6b"/>
傾倒老眼倐巳明權門益慵掃<lb/>
　　　毅師以次卿詩編見示以二詩還之<lb/>
雲錦當年事傷心不忍思江寒収骨後山晚斷魂時直<lb/>
節君何恨天心我獨疑老懷無處著更復把君詩<lb/>
　　　二<lb/>
人物忽掃地風流誰復知子猷心愛竹摩詰少能詩疇<lb/>
昔山林意殘年喪亂悲明珠在滄海好句莫多遺<lb/>
　　　蔡生縛氊根毛筆戲書小詩<lb/>
<pb n="KR4d0217_WYG_009-7a"/>
臥沙細肋䇿勲餘㸃鼠何勞强挽鬚毛穎典型空復在<lb/>
髯郎今巳號中書<lb/>
　　　九日度折嶺<lb/>
脩途苦悠悠行邁日靡靡間道避羣兇㢮擔倦行李重<lb/>
岡頗峻極一上三十里荆榛塞舊蹊設險防賊軌鑿空<lb/>
破狼石猿徑僅容趾俯身視懸崖駭汗如流水囘首問<lb/>
僕夫倉皇謀進止鄧公固忠臣王陽真孝子經營能幾<lb/>
何蹈歴乃至爾佳晨懷故鄉絶頂步屐齒醉㡌落清樽<lb/>
<pb n="KR4d0217_WYG_009-7b"/>
浮香嚼金蕊嵗事行晏陰四郊復多壘浩歌歸去來吾<lb/>
行且安竢<lb/>
　　　宿靈河寺<lb/>
風飡倚虚壑險步躋雲梯驚魂棲客枕夜宿投招提殷<lb/>
勤入簷月肯為幽人低滄海念横流萬方喧鼔<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>胡為<lb/>
困行役竄伏隨<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>麑南枝越鳥巢北風代馬嘶耿耿念<lb/>
徒旅依依懷故谿脂車待明發胡為尚栖栖人生如醵<lb/>
飲暫聚還復暌百年能幾何行樂戒噬臍<lb/>
<pb n="KR4d0217_WYG_009-8a"/>
　　　秋霖歎<lb/>
去年陰山雪平地三尺餘人言土中蝗入土不用驅今<lb/>
年嵗枯旱野食無豆蔬西來三尺蝗舊嵗雪不如秋田<lb/>
有遺秉未足飽一夫細雨生穀芽屯雲幾時舒群兇劇<lb/>
豺虎諸將勞驅除横尸作京觀流血如决渠髙穹厭殺<lb/>
氣荆棘滿郊墟尚復此恒雨未知當何如豈欲令斯民<lb/>
竟死不少紓天亦念赤子理豈有是歟㑹當開晴雲却<lb/>
返羲和車我廩雖巳殫我地尚可鋤庶用種宿麥更作<lb/>
<pb n="KR4d0217_WYG_009-8b"/>
來嵗儲<lb/>
　　　次韵趙鵬翔秋夜歎<lb/>
朝彈雍門琴暮歌梁父吟秋容日欲老客愁秋更深問<lb/>
言愁何許萬里懷歸心昔在洛陽日頗遭邊騎侵骨肉<lb/>
盡奔迸嵗月良侵尋譬如痛定人當痛難重任辭親就<lb/>
薄禄夜寢無完衾家亡河間書囊鮮鴻寳金誰能援一<lb/>
臂使子無陸沉老驥得平坂驚鳯翔長林佳名一朝白<lb/>
髙義千古欽<lb/>
<pb n="KR4d0217_WYG_009-9a"/>
　　　山谷先生弔秦少游詩云少游醉臥古藤下誰<lb/>
　　　　與愁眉唱一杯解道樽前斷腸句江南唯有<lb/>
　　　　賀方囘此以言語文字知少游者也余鄉人<lb/>
　　　　有官藤州者謂藤人為余言少游既病洗沭<lb/>
　　　　步上光華亭手持白玉杯命取江水立酌一<lb/>
　　　　杯而逝嗚呼此豈徒然者哉東坡題少游自<lb/>
　　　　作挽詞以為能一死生齊物我是真知少游<lb/>
　　　　者也<lb/>
<pb n="KR4d0217_WYG_009-9b"/>
古藤陰下偶婆娑南北隨縁意若何白玉杯寒亭上月<lb/>
縷金衣斷醉時歌還將萬里澄江水盡洗平生綺語魔<lb/>
能道秦郎解忘物嶺南唯有雪堂坡<lb/>
　　　嵗杪雨雪連日悶題六絶<lb/>
春前舊雪連新雪雨後春寒帶臘寒殘日送年能幾許<lb/>
一番風雨嵗將闌<lb/>
樹頭雪過梅猶在地上春囘柳未知舊嵗新年渾似夢<lb/>
凍雲寒雨不勝悲<lb/>
<pb n="KR4d0217_WYG_009-10a"/>
春囘九地初頒歴人傍千門復看儺盡是漢家無事日<lb/>
白頭扶杖意如何<lb/>
去年代馬渡淮流江北江南處處愁破敵只今猶遣將<lb/>
冨民何日定封侯<lb/>
鞭牛迎得春來了爆竹催將嵗欲徂莫把流年作悲喜<lb/>
人間萬事有乘除<lb/>
大雪今宵一尺餘王春明日嵗云初豐年已識天公意<lb/>
上瑞仍煩太史書<lb/>
<pb n="KR4d0217_WYG_009-10b"/>
　　　凌歊晚眺<lb/>
故鄉南望幾時囘落日登臨眼自開倚杖獨看飛鳥去<lb/>
開窻忽擁大江來傷心不見姑溪老抱病聊尋宋武臺<lb/>
嵗晚無人弔遺跡壁間詩在半灰埃<lb/>
　　　次韵伯尹登嚴子陵釣臺<lb/>
明光宫中梟夜鳴漢鼎何人窺重輕老髗未汙屬鏤血<lb/>
四海掩鼻愁羶腥當時避地豈得已巖棲水宿俱非情<lb/>
誰知舉世無真隱此意獨髙嚴子陵一鈎明月滿蓑雨<lb/>
<pb n="KR4d0217_WYG_009-11a"/>
桃花水漲春江平生涯頗似𤣥真子端欲釣魚非釣名<lb/>
故人巳作飛龍起猶着羊裘釣烟水異時侯霸豈其儔<lb/>
未可輕將衮衣比心知不為世人屈無故不作三公耳<lb/>
富貴浮雲只眼前執㦸長憐子揚子丈夫名節倘未立<lb/>
安用區區識竒字<lb/>
　　　環翠亭<lb/>
客意長隨倦鳥還翠屏空夢小孱顔更將臨老雙愁眼<lb/>
來看平生未見山西子為誰顰逺黛湘娥何事髻烟鬟<lb/>
<pb n="KR4d0217_WYG_009-11b"/>
千岩萬壑無人處便是輞川圖畫間<lb/>
　　　種德亭<lb/>
萬縁冝作夢時看只有情田種德難但把胷中着梨棗<lb/>
不愁庭下欠芝蘭倡條冶葉渾無賴錯節盤根頗耐寒<lb/>
莫笑襄陽龎老子全家長享鹿門安<lb/>
　　　蔡澄源録三家詩見借各題一詩以還之<lb/>
翰林才大今師伯目短曹劉數仭墻我亦當年曾問字<lb/>
雲泥無路可升堂<lb/>
<pb n="KR4d0217_WYG_009-12a"/>
早時得句唾成珠晚嵗分符雪似須聊復把公詩過日<lb/>
何心賦我食無餘<lb/>
少年湖海識元龍老去功名事已空筆陣舊知無與敵<lb/>
詩城今復有誰攻<lb/>
　　　睡起有感<lb/>
日長誰復欵幽扉睡到斜陽恰盡時缺月要圓雲未肯<lb/>
青春欲老絮先知天扵我輩元無分夢比人間更不疑<lb/>
門外故人千嶂逺燈前華髪萬絲埀<lb/>
<pb n="KR4d0217_WYG_009-12b"/>
　　　次韻伯逺春雪<lb/>
風寒欲下欺春雪天近先埀壓地雲堆得樓頭成玉色<lb/>
吹來酒面作波紋憑陵暖日竟何事調䕶新花誰解紛<lb/>
温詔始聞如挾纊九重應復念三軍<lb/>
　　　光武二十八年五溪蠻反馬文淵年六十三矣<lb/>
　　　　踴躍請行卒致困敗班定逺久在絶域上疏<lb/>
　　　　請歸詞甚切至其畧曰臣不敢望至酒泉郡<lb/>
　　　　但願生入玉門闗遂老中朝辛亥季春三日<lb/>
<pb n="KR4d0217_WYG_009-13a"/>
　　　　燈下讀此二傳感而賦詩<lb/>
平生長歎馬文淵功業遨遊二帝間洛社龍飛初有意<lb/>
嶠南鳶墮不知還雖迷槃瓠壺頭路肯愧祈連冡上山<lb/>
政坐不如班定逺乞身生入玉門闗<lb/>
　　　題趙周賔家夜獵圖<lb/>
翰林作醉石偶似蒼於菟龍眠見之笑為作匹馬彎彫<lb/>
弧云是將軍出夜獵上有仇池行草書雲沙蒼茫日欲<lb/>
下道逢伏虎南山隅心知是虎不是石雙弦急控皆盧<lb/>
<pb n="KR4d0217_WYG_009-13b"/>
兵明朝白羽飲頑石摩挲欲盡金僕姑君不見賜累千<lb/>
金新垣平連佩六印欒將軍致君大畧豈在爾封矦細<lb/>
事不到君先生言語妙天下瘴海七年皮肉皴邂逅英<lb/>
物數蘓李曹蜍如生亦如死龍眠有眼識天人異世同<lb/>
成一竒事君當什襲勿漫摹此人此畫人間無<lb/>
　　　五禽言<lb/>
余避賊山中婆娑岩壑間終日寂然不聞人聲惟春禽<lb/>
嘲哳不絶于耳乃用其語效昔人為五禽言亦山中一<lb/>
<pb n="KR4d0217_WYG_009-14a"/>
戲事也<lb/>
　　　　婆餅焦<lb/>
雲穰穰麥穗黄婆餅欲焦新麥香今年麥熟不敢嘗斗<lb/>
量車載傾囷倉化作三軍馬上粮<lb/>
　　　　泥滑滑<lb/>
山中流水聲聒聒春禽說雨春泥滑誰為春禽語莫報<lb/>
幽人明日雨幽人明日欲上山山頭雨足花斕斑<lb/>
　　　　提壺盧<lb/>
<pb n="KR4d0217_WYG_009-14b"/>
提壺盧樹頭勸酒聲相呼勸人沽酒無處沽太嵗何年<lb/>
當在酉敲門問漿還得酒田中黍穗處處黄瓮頭新緑<lb/>
家家有<lb/>
　　　　思歸樂<lb/>
山花冥冥山欲雨杜鵑聲酸客無語客欲去山邊賊營<lb/>
夜鳴鼔誰言杜鵑歸去樂歸來處處無城郭春日暖春<lb/>
雲薄飛來日落還未落春山相呼亦不惡<lb/>
　　　　布榖<lb/>
<pb n="KR4d0217_WYG_009-15a"/>
田中水涓涓布穀催種田賊今在邑農在山但願今年<lb/>
賊去早春田處處無荒草農夫呼婦出山來深種春秧<lb/>
荅飛鳥<lb/>
　　　水西壁間見吕居仁絶句次其韻<lb/>
秋霜落後題詩處醉墨淋漓苦未乾不見窮愁孟東野<lb/>
亂峯空鎖一溪寒<lb/>
　<lb/>
　<lb/>
<pb n="KR4d0217_WYG_009-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻九<lb/>
</p>
<p>
</p>
  </div>
</body>
</text>
</TEI>
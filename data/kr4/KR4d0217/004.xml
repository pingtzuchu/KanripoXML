<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻四</head>
    <p>
<pb n="KR4d0217_WYG_004-1a"/>
欽定四庫全書<lb/>
　太倉稊米集巻四　　　　宋　周紫芝　撰<lb/>
　　詩四十四首<lb/>
　　　次韻詹伯尹舒天用和答二首<lb/>
豫章有竒氣鏗然兩青萍埋光久未識神焰凌太清二<lb/>
子廊廟姿肯負丘壑情㑹當來冠裳未可終岩坰<lb/>
我生如眢井蕪穢久不鑿况此一日别輒作數日惡碧<lb/>
雲晚自合紅日麗林薄思君在何許行行繞飛閣<lb/>
<pb n="KR4d0217_WYG_004-1b"/>
　　　白桃<lb/>
緗桃落盡又春回雪白桃花最後開怪我此生新入眼<lb/>
問君何處舊移栽枝頭已暖猶餘雪江上從今不數梅<lb/>
只有玉人宜玉樹翠鬟應近小粧臺<lb/>
　　　次韻劉元素<lb/>
白頭煩惱不堪醒滿引休嫌酒趣行世事可驚嗟豆落<lb/>
人生安得俟河清舊交傾盖由來久年少論心苦不情<lb/>
誰與寄聲劉校尉肯來同此看春耕<lb/>
<pb n="KR4d0217_WYG_004-2a"/>
　　　次韻黄夢及見寄<lb/>
長卿未老久倦遊家無斗酒不得州平生拙甚屋背鳩<lb/>
羊頭可爛身不侯言輒觸諱恐轉喉怒逢醉尉常反眸<lb/>
廟堂戛擊方鳴球老人行歌聊飯牛我貧木奴欠千頭<lb/>
夜長晝短懐百憂巖栖谷汲誰與儔草木黄落空悲秋<lb/>
飢鷹小呼即下韝老頑不受良工鎪長年憔悴擬四愁<lb/>
浮生無根同舞漚更以外物為贅疣黃侯皎皎清且修<lb/>
憐我南冠如楚囚落筆衮衮不肯休人物眼前無此流<lb/>
<pb n="KR4d0217_WYG_004-2b"/>
合持五線裨冕旒姓名下覆黄金甌萬里一秣看驊騮<lb/>
去年操瑟不見收聞君欲買吴江舟明珠白璧惜暗投<lb/>
千金價重苦未酬感君尺鯉論綢繆逝將好我那肯魗<lb/>
微吟有句亦復搜敢撼大樹看蚍蜉元龍氣髙百尺樓<lb/>
此而未遇彼則不人雖曰畸天乃侔㑹當有馹旌林丘<lb/>
釣絲未可歸滄洲<lb/>
　　　和鄭文昌雨中看花之作<lb/>
鄭侯好客如鄭莊客常滿座酒滿觴春來洛城被花惱<lb/>
<pb n="KR4d0217_WYG_004-3a"/>
千金一醉姚家黄慇懃置酒急招喚更來古寺窺紅粧<lb/>
春風微寒春雨細秉燭看花花已睡春光駘蕩與妖妍<lb/>
夜色侵凌增娬媚卧枝不起終無言臉淚欲埀如有意<lb/>
樽中有酒客當歌我醉欲眠人未起君不見春來雨急<lb/>
風屢顛危芳墮地無餘妍掃花恐被落紅笑持杯欲倩<lb/>
何人傳愁多滿懐樂事少人自惜花天不憐烹羊炰羔<lb/>
且為樂酒酣耳熱亦不惡明朝有興却重來莫遣殘紅<lb/>
抱青萼<lb/>
<pb n="KR4d0217_WYG_004-3b"/>
　　　題王摩詰畫袁邵公卧雪圖<lb/>
東京數人物矯矯稱袁公經綸有能事早嵗初未逢<lb/>
何許結蓬茅草樹風淅瀝幽夢寄一椽暮雪深幾尺<lb/>
平田已無路况復知公門人言公苦寒謂死寜當存<lb/>
鳴騶入空谷暖律破寒沍豈伊逢異人天實起僵仆<lb/>
漢明號賢主杖擊無名郎寃囚我自理微緒渠當昌<lb/>
摩詰亦可人六幅冩竒事浩蕩懐逺圖徘徊有佳思<lb/>
炎天掛空壁一洗毛骨寒意豈在氷雪髙風薄雲端<lb/>
<pb n="KR4d0217_WYG_004-4a"/>
　　　浴罷書妙嚴壁<lb/>
雲散香槽客未回月團重瀹睡餘杯小牕斜日無人語<lb/>
只有松聲入夢來<lb/>
　　　杖藜<lb/>
杖藜欵幽步苑囿粲景物汪灣小池間草樹極幽鬱潑<lb/>
剌跳魚鳴聿役科斗出髙荷為誰芳清芬苦飄忽鷺下<lb/>
復飛去偃蹇不易屈空餘扁舟閒菱藻互蒙宻餘生本<lb/>
江湖幸不困簪紱豹席與椶轎願此寄清逸一水便有<lb/>
<pb n="KR4d0217_WYG_004-4b"/>
餘焉用跨溟渤<lb/>
　　　秋晚二絶<lb/>
凉月初欣薄露天井梧吹葉又淒然墻根可笑無名草<lb/>
依倚秋風翹碧鮮<lb/>
月向寒林欲上時露從秋後已沾衣微螢不自知時晚<lb/>
猶抱餘光照水飛<lb/>
　　　次韻徐南美題彥符拳石<lb/>
翩翩佳公子逸氣凌青雲戯寫蒼石姿遂逼仇池真平<lb/>
<pb n="KR4d0217_WYG_004-5a"/>
生三昧手舉世誰與倫清詩為披拂警語良亦神一朝<lb/>
入雙眼二妙俱可人<lb/>
　　　次韻南美再賦簡僕與王次卿賈善長<lb/>
交㳺得二子淡如秋空雲長頭喜問事坦腹意自真但<lb/>
飽北山蔬固應嗤阿倫句法未得妙畫品如入神豈兹<lb/>
一漫士可並千載人<lb/>
　　　讀髙帝紀<lb/>
始皇坑儒生秦室遂顛覆取冠溺其中何乃踵前躅亭<lb/>
<pb n="KR4d0217_WYG_004-5b"/>
長初秦民秦事鑒已熟事有異取舎安用自窘束方從<lb/>
豐沛豪起逐中原鹿君王自神武将士豈局促當時分<lb/>
漢茅素行甚汚辱屠沽與刀筆雜然非一族叔孫晚見<lb/>
推韓彭旋烹戮一弛復一張往往如轉軸髙皇躬獨斷<lb/>
此理深照燭英風渺何之遺事空簡牘<lb/>
　　　讀淮隂傳<lb/>
淮陰一世豪勲業滿天地晚莭不自全遺恨在百世君<lb/>
臣如父子焉得置猜忌功髙良易疑地大苦難制折箠<lb/>
<pb n="KR4d0217_WYG_004-6a"/>
下燕齊羣豪自風靡豈有須假王而可鎮齊偽禍生固<lb/>
有胎失在此舉爾沛公窘滎陽齊卒盡精銳頡頏楚漢<lb/>
間事若反掌易信豈不自王何乃遣漢使帝意自此疑<lb/>
齊楚終易位噲等何足羞鞅鞅遂失意晚路說陳豨咄<lb/>
嗟甚兒戯吕姥何能為公乃自失志<lb/>
　　　二月二十八日雪晴歩上西山亭示天用兄弟<lb/>
　　　　二首<lb/>
山崦猶殘雪人家欲禁烟客寜嫌鳥語晴亦借花妍愁<lb/>
<pb n="KR4d0217_WYG_004-6b"/>
色連千里春風又一年亭髙莫回首白髮滿江天<lb/>
晴色牽人出春風惱不歸鳥爭呼永日花各醉斜暉杖<lb/>
策從誰去持杯與願違兵戈愁外滿人物眼中稀<hi>時睦州亂</hi>
　　　和人摘茶陸鴻漸茶經云葉如梔子花如白薔<lb/>
　　　　薇皮日休茶塢詩云好是初夏時白花滿烟<lb/>
　　　　雨乃用茶經語也盖茶至着花則晚矣<lb/>
結廬聞似輞川家更趂東風摘露芽短夢喚回春正好<lb/>
枯膓搜盡句方嘉酪奴語陋真堪笑瑞草名髙豈復加<lb/>
<pb n="KR4d0217_WYG_004-7a"/>
明嵗莫教烟雨裏白薔薇秀小巖花<lb/>
　　　次韻姑谿興國寺晚眺<hi>姑谿李之儀字端叔東坡門人</hi>
禪房花木有殘紅此地還因曲徑通竹影看搖金瑣碎<lb/>
風鈴解語玉丁東人來白鳥横空處山在先生倚杖中<lb/>
絶唱未酬才已盡夜燈搔首鬢如蓬<lb/>
　　　錢申仲大夫索四亭詩各賦一首<lb/>
　　　　白雲亭<lb/>
登臨思昔人有意在山麓舉首瞻孤雲悵懐思宰木雲<lb/>
<pb n="KR4d0217_WYG_004-7b"/>
亦初何心意乃自感觸人生風木念此念何由足忽忽<lb/>
不可留悠悠空滿目願言結斯廬聊用慰幽獨<lb/>
　　　　芳美亭<lb/>
春風始用事天意有反覆坐令氷雪姿吹作錦繡谷粲<lb/>
粲𤣥都花依依照人目花氣欲薫人醉眼眩紅緑想當<lb/>
瓮頭春頗為客頻漉慎勿遣紅雨零亂飛滿屋<lb/>
　　　　遂初亭<lb/>
為貧作漫仕未必勝陸沈冠纓日羈縻鬢髮空侵尋昔<lb/>
<pb n="KR4d0217_WYG_004-8a"/>
為雲出岫今作鳥歸林暮年一丘壑往往諧初心窻明<lb/>
設浄几衣露張鳴琴緬懐靖節翁更賦歸來吟<lb/>
　　　　通惠亭<lb/>
昔人品淄澠惠山壓東南誰知十里隔通此一勺甘初<lb/>
不勞籜龍漫山走嵌巖方池汲清碧地脈通溶涵甆甌<lb/>
落飛雪石鼎鳴風杉懸知與佳客午夢回春酣<lb/>
　　　次卿與余終日坐竹間以何人有酒身無事誰<lb/>
　　　　家多竹門可欵為韻余得上七字<lb/>
<pb n="KR4d0217_WYG_004-8b"/>
養痾慕夷曠避俗䝉譏訶用兹結神交長年與婆娑脩<lb/>
篁不見天萬玉方森羅隠几張淨琴共鼓南風歌人生<lb/>
要行樂取樂不必多儻無一笑適奈此風月何<lb/>
典午方中否舉世無賢人髙爵豈不佳竒禍終相因七<lb/>
子各見幾引身良及辰至今白眼徒往往多怒嗔愚智<lb/>
不同調孤髙固難羣自信茍不疑俗說空紛紛<lb/>
人言不如意十事常八九君看得意人奪去亦難守子<lb/>
雲草𤣥文覆瓿人不取更喜淵明門春風五楊柳當年<lb/>
<pb n="KR4d0217_WYG_004-9a"/>
富貴士泯黙亦何有乃知百世下静者差得久<lb/>
昔年嗜酒人常恐不到口臥甕寜免賊窺竇真若狗幸<lb/>
兹身無事家復有名酒竹亦不待尋清隂到窻牖長嘯<lb/>
風滿襟相勸杯在手不知平生歡重復有茲否<lb/>
人命甚脆弱百歳良逡巡日月不可恃齒髮寜長新但<lb/>
恐㰦欠間二首仍六身塵冠急須彈荷佩便可紉願言<lb/>
同耦耕永繼沮溺塵㑹看此水頭有人行問津<lb/>
子猷愛竹者起臥與竹俱未知有何好不可一日無我<lb/>
<pb n="KR4d0217_WYG_004-9b"/>
亦澹少欲鴻毛視金珠眇觀霄壤間無一可與娱眷言<lb/>
此青士平生有葭莩可憐杜中舎羽林觀萬夫<lb/>
人生天宇間動作均有寄誰知林下人亦復有幽事短<lb/>
歩舒微芳長吟抽逸思有夢煩青奴無絃須緑綺寒日<lb/>
忽滿窻香銷人未起慎勿喚客來昬昬敗人意<lb/>
　　　次韻伯達大水見懐二絶<lb/>
雨漲平池緑似淮半扉春水眼慵開無錢得買扁舟去<lb/>
莫道舊來今不來<lb/>
<pb n="KR4d0217_WYG_004-10a"/>
相望千家信不通懸知春在雨聲中蹇驢欲去愁泥滑<lb/>
安得西飛六尺鴻<lb/>
　　　次韻趙思誠沈彥述春日和答<lb/>
三千客裏賢公子八詠詩中瘦沈郎他日功名埀竹帛<lb/>
只今歌笑共杯觴鳥能娱客時相勸雨亦憐花不打香<lb/>
喚取春來同一醉天教閒日為君長<lb/>
　　　次韻次卿宴坐燒香二絶<lb/>
燕堂窻靜一簾埀鵲尾薫濃客未知稍憶風流王子晉<lb/>
<pb n="KR4d0217_WYG_004-10b"/>
月明閒弄玉參差<lb/>
薄霧霏霏欲滿空爐烟不動寳薫濃莫将俗語譏時輩<lb/>
更學東京范蔚宗<lb/>
　　　三月二十二日逰昭山前一日訥禪師死<lb/>
今日天色佳晴光與山秀道人邀我出共訪山中舊馬<lb/>
首轉巖阿佛屋露螭獸殘花趣春事白水決崖溜山行<lb/>
亂人影香火各奔輳禪師秋月空遺像孤鶴瘦平生三<lb/>
昩句髙壓島與晝風吹水成紋妙語本天就莫言鳩摩<lb/>
<pb n="KR4d0217_WYG_004-11a"/>
羅臨死出神呪<lb/>
　　　與松林道人求竹栽<lb/>
人生殊臭味不異蕕與薫嵗晚期金蘭矯矯惟此君緬<lb/>
懐古招提脩竹如雲屯道人淡無與所居竹為羣餘陰<lb/>
滿牕戶肯惜為我分他年蝸牛廬浄几横清芬疎疎便<lb/>
可意靄靄亦足欣千畝不足侯萬夫寜是軍客問有何<lb/>
好仰屋不必言幽徑儻可開遲子日欵門<lb/>
　　　次韻李姑谿過王次卿留終日<lb/>
<pb n="KR4d0217_WYG_004-11b"/>
昔日風流李泰和暮年流落竟如何追隨天驥元分路<lb/>
蹭蹬金鑾不上坡人物眼髙誰睥睨江山興在且婆娑<lb/>
幅巾倒載歸時莭想得扁舟漾月波<lb/>
　　　次韻端叔題余所藏山谷茶詩尾<lb/>
翰林門生兩蒼璧似是天人人不識學得黄初五字詩<lb/>
不作人間萬錢食晚向江頭看藥欄花前一笑聊開顏<lb/>
自言千載司玉局尚記橋山分省宿今朝玉乳打團龍<lb/>
昨夜新詩刻紅燭我識風流李元禮人物流中有涇渭<lb/>
<pb n="KR4d0217_WYG_004-12a"/>
平生漫刺不浪持晚得龍門略相似詩成袖手初相羊<lb/>
便識從來錦作腸夢回却誦矞雲句彷彿官焙聞餘香<lb/>
從今下客牛馬走問字不妨時載酒<lb/>
　　　次韻端叔疊前韻見貽因以為别<lb/>
夜光分得千金璧從來有限未省識一從韶濩到兩耳<lb/>
三月遂令忘肉食髙樓同倚百尺欄江山滿眼方怡顏<lb/>
先生官冷不坐局古寺分牀雨中宿清談亹亹不斷頭<lb/>
幾度寒窻㧞殘燭晩嵗升堂來問禮誰遣黄流入清渭<lb/>
<pb n="KR4d0217_WYG_004-12b"/>
金華上天朝紫皇往事空勞公舉似明日山中歸牧羊<lb/>
九回日斷思公腸他年華屋儻遂約笑語尚聞蘭芷香<lb/>
青絲絡馬不須走一杯且飲姑谿酒<lb/>
　　　次韻沈彥述官舎書事二絶<lb/>
幕中從事最能詩恐是當年杜牧之渠為秋娘方覔句<lb/>
莫將公事惱癡兒<lb/>
晚得休文一解顏識君曽是畫圖間陽春白雪何由和<lb/>
句有雌霓誦亦難<lb/>
<pb n="KR4d0217_WYG_004-13a"/>
　　　擷野蔬示小兒<lb/>
荒村無雞豚何以供刀机山蔬雜百種此物含妙理幽<lb/>
居有勝事一笑隨稚子朝甑飯鳬茈暮鼎羮馬齒筍包<lb/>
出土肥蕨芽含露紫試採少陵苣更擷天隨杞舉杯香<lb/>
覆坐揺喉滑流匕悠然理塵策果腹萬事已君看金谷<lb/>
樓步障五十里韭虀及豆粥為具咄嗟耳回觀竒禍作<lb/>
一死政坐此寄聲肉食徒吾事勿輕鄙<lb/>
　　　題趙侯畫滄江逺岫圖<lb/>
<pb n="KR4d0217_WYG_004-13b"/>
公子風流絶代無名髙當與大年俱自從剪得吴江水<lb/>
不愛滕王蛺蝶圖<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻四<lb/>
</p>
<p>
</p>
  </div>
</body>
</text>
</TEI>
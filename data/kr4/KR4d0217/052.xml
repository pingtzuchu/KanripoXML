<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五十二</head>
    <p>
<pb n="KR4d0217_WYG_052-1a"/>
欽定四庫全書<lb/>
　太倉稊米集巻五十二　　宋　周紫芝　撰<lb/>
　　序十首<lb/>
　　　字序<hi>三首</hi>
張子名某字子嘗謂余曰名有嫌當易願有請焉余為<lb/>
易以大臨而字曰才卿且告之曰昔髙陽氏有才子八<lb/>
人齊聖廣淵明允篤誠天下之民謂之八愷髙辛氏有<lb/>
才子八人忠肅恭懿宣慈惠和天下之人謂之八元大<lb/>
<pb n="KR4d0217_WYG_052-1b"/>
臨盖其一也說者以謂大禹臯陶稷契之倫夫十六子<lb/>
皆以其才舉用于舜而世濟其美故得為之才焉大抵<lb/>
聖人與小人皆有才非才也則不足以立天下之事顧<lb/>
其所以用之者何如耳聖人以道用其才若成湯之智<lb/>
武王之勇所以應乎天而順乎人者也賢人以徳用其<lb/>
才若九官之相舜使功立于當時其後莫能名其用者<lb/>
也其他若盆成括之殺其軀酆舒之不得其死則焉取<lb/>
于是哉余旣以是名之又舉十六族之事以語之使知<lb/>
<pb n="KR4d0217_WYG_052-2a"/>
夫君子小人之才其所以異者如是不可不辨也<lb/>
萬氏之二子皆從余游見其友且恭也會其以名請因<lb/>
名伯氏曰如壎而字以伯孺名仲氏曰如箎而字以仲<lb/>
孺詩曰伯氏吹壎仲氏吹箎説者以為恩如兄弟其相<lb/>
應和若壎箎也夫居家而父子篤兄弟睦然後移而友<lb/>
於鄉則盡敬充而事其君則盡忠盖孝慈欽順是文章事<lb/>
業之根本若其整于威儀秀于文詞望之儼然君子也<lb/>
而不能充其有而行之則學者之所不貴也且士之為<lb/>
<pb n="KR4d0217_WYG_052-2b"/>
善于家者必賞于朝士茍明乎此則其取富貴利逹可<lb/>
埀手耳二子豈不能共勉之哉<lb/>
余讀易吉㓙悔吝生乎動而後知非聖人之得已然而<lb/>
靜者動之根也動者静之對也人道之有動静猶天道<lb/>
之有隂陽知動而不知静則終身役役而不知止是衆人<lb/>
也知靜而不知動則塊然守獨而不知變是草木也二<lb/>
者亦何取于人道哉昔人知其將出而游于世猶未免<lb/>
于動也惟立于至靜之途俟其叩而後應則雖動者也<lb/>
<pb n="KR4d0217_WYG_052-3a"/>
而不害其為靜矣今吾子方學而仕將趨于動者也僕<lb/>
故名子以顒而字以靜翁吾子其勿謂僕期子以必靜<lb/>
也期吾子知靜之為動耳吾子嘗試焚香靜室瞑目燕<lb/>
坐以來天下至靜之理其理得矣則吾子異時處富貴<lb/>
而不滛在貧賤而不辱迫憂患而不怵抗王公而不襲<lb/>
蹈水火而不困吾知其無入而不自得矣吾子其勉之<lb/>
哉<lb/>
　　　錢塘勝游録序<lb/>
<pb n="KR4d0217_WYG_052-3b"/>
崇寧間余以事適越道由錢塘留數日而後行時方阨<lb/>
于覊旅不得從諸公游然猶能一再至西湖以覽觀湖<lb/>
山之勝自是而西湖未嘗一日不在胷中後三十餘年<lb/>
再至則前日游觀之地登臨勝處十已失其八九雖湖<lb/>
山無恙不减昔時而金碧漫漶草木彫衰烟雲慘舒之<lb/>
狀魚鳥游泳之樂無復故態如王謝子弟窮愁病瘁流<lb/>
落草埜雖骨尚在而文采風流自然索寞殊復可憐余<lb/>
嘗自謂方錢塘全盛則不得從容舒歗其間更兵戈百<lb/>
<pb n="KR4d0217_WYG_052-4a"/>
戰之後始得朝夕於此是為可恨况復官冷食貧居無<lb/>
尊酒可以自樂出無勝事可以同游唯埜服曵杖時擕<lb/>
小輩間至山中爾然而湖山朝暮四時之景變態百出<lb/>
岩花澗草爭妍而競秀不可勝窮余嘗夜棹小舟容與<lb/>
湖間雖風荷飛翻水鳥出沒不間晦明皆可人意葢與漁<lb/>
翁舟子並席而中分非公卿貴人可得而與聞也至是<lb/>
乃始自悔以謂曩嘗恨其不得從遊於往昔無事之時<lb/>
而不知其清雄妙麗之姿無盡難窮之意未嘗與時增<lb/>
<pb n="KR4d0217_WYG_052-4b"/>
損随物盛衰何可以區區耳目一時之所聞見而自為<lb/>
之褒貶哉山中經行隨其所見欲作數語而勝絶之致<lb/>
難於摹寫不敢汙以塵言間有髙僧逸人可與語者猶<lb/>
能誦參寥清順輩詩語意清絶亦足自娛至于足力所<lb/>
窮眼界所至與夫往昔遺蹤故事之在山間者不可勝<lb/>
述因隨紀之久而成書號錢塘勝游録他日夢想湖山<lb/>
而不能至時取而讀之如與兒曹徜徉其間可以按圖<lb/>
而至豈不便哉乙丑正月十日序<lb/>
<pb n="KR4d0217_WYG_052-5a"/>
　　　朱氏藏書目序<lb/>
自古學士大夫之家未有不以家藏圖書為美葢髙貲<lb/>
者積貨以遺子孫酒肉費耳此蓄書之富所以獨為後<lb/>
世之美談也昔人有畫鳥者必蓄活鷹以規其形似後<lb/>
子孫廢畫而捕鷹養鷹必飼以䑕後之子孫廢鷹而捕<lb/>
䑕故蓄蒲博之具者其後必好博而蓄書者其子孫必<lb/>
讀書勢不得不然也文林郎朱君軒世居大梁其祖官<lb/>
東平因徙居焉金人南下東平陷沒君方以事在江南<lb/>
<pb n="KR4d0217_WYG_052-5b"/>
遂與其家不相聞今既十年矣一日與僕言為之出涕<lb/>
且曰吾家藏書萬巻皆在東平今所存唯書目因出以<lb/>
示僕皆其祖朝議君所藏自五經諸子百氏之書皆手<lb/>
校善本其餘異書小説皆所未嘗知名者秦漢以來至<lb/>
於有唐文人才士類書家集猶數千巻嗚呼可謂富矣<lb/>
哉君因俾余序其目而藏之余詰其所以序之之意君<lb/>
曰吾祖以善人稱於郷里子孫决不至于中絶吾有季<lb/>
弟離東平時年十五今二十有五六歲矣有幼子未能<lb/>
<pb n="KR4d0217_WYG_052-6a"/>
勝衣而眉目偉秀嶷嶷如成人使其不死今亦可年二<lb/>
十餘萬有一吾書不為煨燼猶可幸其復存他日可為<lb/>
吾家舊物子其為我記之余聞其言為之愴然而告之<lb/>
曰事有興衰物有成壊此理之常所不可逃者古之有<lb/>
天下國家者群玉之山圖書之府秘而藏之不可勝記<lb/>
往往至於盗賊兵火掃滅無餘隋牛𢎞之論書有五厄<lb/>
非虚語也國家遭罹兵禍三閣圖書猶不免厄况其餘<lb/>
哉今子家雖墮敵而身猶能抱遺書之總目念家世之<lb/>
<pb n="KR4d0217_WYG_052-6b"/>
勤勞以幸朝廷尅復境土再有中原尚能保其所藏以<lb/>
不失為中朝賢士大夫之家則其志固亦可嘉矣昔韓<lb/>
渥著香奩昭宗之亂散失不全而蘇暐得其第一篇渥<lb/>
猶自述以為可喜他時使君得其全書則其為喜何如<lb/>
哉子姑俟之毋躁<lb/>
　　　富川同僚記序<lb/>
某聞前軰士大夫敦尚同僚之好往往至於通家一聫<lb/>
官事契愛終身他時兩家子弟邂逅相見有如弟兄蘇<lb/>
<pb n="KR4d0217_WYG_052-7a"/>
太史守膠西趙明叔為别乗趙有母夫人公拜母於堂<lb/>
上至則必出兒女羅立傍侍指某子曰是可幹君蠱指<lb/>
某子曰是必貴已而又指某子曰他日必有文後有與<lb/>
余相遇于宛溪之上者名某字戒叔中年未有官能為<lb/>
小詩頗喜作公書大字尤復逼真葢公前所謂他日必<lb/>
有文者也趙君嘗以是告余因以知昔人之風流雅尚如<lb/>
此後之陋於知者殆不然位軋則心相疑才均則跡相<lb/>
忌甚至更相攘奪陰中而巧發朝銜盃酒暮走訟牒口<lb/>
<pb n="KR4d0217_WYG_052-7b"/>
語籍籍以至解官失職甘為囚人有小人而不忍為者<lb/>
嗚呼悲夫其視前人逺矣余官武林十年之間同寮凡<lb/>
閲百輩迄無一人失歡者蓋未嘗疑亦未嘗欺卒至於<lb/>
相好而莫予遺也朅來冨川共事者皆一時之賢他日<lb/>
翺翔雲衢為當朝貴人僕雖老不復見矣使天而遺我<lb/>
以子與孫乎則猶将得為昔人兩家之子弟也韓退之<lb/>
嘗謂知其客可以信其主者宣城也知其主可以信其<lb/>
客者湖南也固不敢自比宣城湖南之立而語君子其<lb/>
<pb n="KR4d0217_WYG_052-8a"/>
視李博崔羣輩固可無愧矣於是盡錄其姓名鄉里而<lb/>
藏之家他日使人觀是録而知富川賓客之賢則余與<lb/>
有榮耀焉紹興壬申三月丁亥序<lb/>
　　　别子劉子序<lb/>
士大夫從禄四方者將擬於吏曹必先詢諸人言某州<lb/>
之與某州禄孰厚廪孰豐食之珍者孰多酒之美者孰<lb/>
勝於二者必擇其尤而處焉幸而皆適其欲矣則又問<lb/>
曰訟孰為繁孰為簡亭館燕游之地絲竹聲樂之娛孰<lb/>
<pb n="KR4d0217_WYG_052-8b"/>
為最夫禄腆而居安味腴而食鑿民無健訟可以自暇<lb/>
飲有吹彈可以自娛是數者固人之所大欲存焉在所<lb/>
當問也獨不聞其言曰吾將居是邦也大夫之賢者有<lb/>
幾士之仁者有幾風流之可尚詞采之可觀者有幾吾<lb/>
將偕而與之游焉則其所問豈不賢於是數者哉嵗辛<lb/>
未夏五月某奉天子命俾守富水歸自吳至於江之南<lb/>
客皆為僕賀曰富水去大江不數十里環湖皆山明秀<lb/>
可喜而又米滑如跳珠魚白如切玉羊肥河朔酒甲江<lb/>
<pb n="KR4d0217_WYG_052-9a"/>
西子可以樂矣余雖自喜亦竊自憂郡無佳士雖摩挲<lb/>
飽腹日飲無何樂則樂矣然入将誰與吾言乎出将誰<lb/>
與吾嬉乎吾有疑将誰問以質乎吾有唱将誰和以應<lb/>
乎吾有過則又於誰就以正耶吾又何異於逃空虚之<lb/>
谷處鼪鼯之徑而望似人者之至耶已而至郡居無何<lb/>
而得子劉子焉子劉子靜重而寡過温恭而篤實為吏<lb/>
廉秋毫不犯為子孝可為人法其學無所不窺發而為<lb/>
文皆有可用與余游二年如一日逮其将歸贈我以言<lb/>
<pb n="KR4d0217_WYG_052-9b"/>
酌我以酒酒酣耳熱起而言曰吾老矣而又病且懶子<lb/>
劉子富於春秋才不在人下将有喜士者荐之朝登金<lb/>
馬門上龍尾道朝前君席暮賜白璧班文石以近天子<lb/>
之光為有日矣僕老於廬阜之間蓋将有意於子焉子<lb/>
劉子其勉之哉<lb/>
　　　羣書雜嚼序<lb/>
客京師者暇則相率懐數百錢而之市如阮宣子杖頭<lb/>
子錢遇物而食之唯其意謂之雜嚼人之嗜書如人之<lb/>
<pb n="KR4d0217_WYG_052-10a"/>
嗜食皆至死而後已余雖老矣於書猶未忘其所嗜也<lb/>
苐恐羣書浩博不能盡讀讀亦不能盡記况老大以來<lb/>
目昏而志耗往往朝誦而暮失之乃隨其所閲有可於<lb/>
意輙萃而録之如食於市者之唯其意也號曰羣書雜<lb/>
嚼至于過屠氏之門據函牛之鼎而為之大嚼焉則吾<lb/>
所嗜者小矣又况其間棄鱠多而嗜昌歜者不為不多<lb/>
亦安知其不以此取誚於人哉<lb/>
　　　滑稽小傳序<lb/>
<pb n="KR4d0217_WYG_052-10b"/>
烏有先生平生有三抝不交俗人而與人和不善飲酒<lb/>
而喜人醉對客寡言而樂聞滑稽一聞其言為之絶倒<lb/>
客去靜坐往往思之輙發一笑客有怪而問其故者先<lb/>
生告之曰孔子大聖人猶以言戱子游衛武公周之大<lb/>
臣尚作抑詩以戒厲王且以自警想其為人嚴肅端毅<lb/>
非滑稽諧謔之流而詩人美之曰善戱謔兮不為虐兮<lb/>
司馬遷作史記一書上下數千載而特為滑稽立傳東<lb/>
方曼倩目如懸珠齒如編貝胷中有書四十四萬言而<lb/>
<pb n="KR4d0217_WYG_052-11a"/>
以滑稽自雄豈非俳諧之中自有箴諷或能感動人情<lb/>
使之改過是以有取焉耳昔韓退之作毛頴等傳而舊<lb/>
史乃謂譏戲不近人情此文章之甚紕繆者在當時如<lb/>
張文昌軰號為深知愈者猶且不樂於斯文則舊史之<lb/>
陋固已不論可知矣余昔游士大夫間當酒杯流行歌<lb/>
正樂闋堂上客醉諧戲雜出之時雖街談巷語小説不<lb/>
載稗官不録者時有可觀輙採而書之號滑稽小傳久<lb/>
之得數十事以傳好事者雖有愧於馬遷之書方朔之<lb/>
<pb n="KR4d0217_WYG_052-11b"/>
辨悶則取而觀之亦足以自娛也年月日烏有先生序<lb/>
　　　竹坡四君子字序<lb/>
丈老者之稱也年長以倍則稱之禮也齒在丈人行則<lb/>
稱之禮也學士大夫之以丈行則以字行今三十年矣<lb/>
少者謂老者曰丈可也老者謂少者曰丈則非矣官相<lb/>
埓也行相夷也齒相齊也曰丈焉則豈其情哉非相偽<lb/>
則相諛而已矣余陋此風為多甚終不能以一人而違<lb/>
舉世之習也小者貽譴大者速禍何自苦為之哉今方<lb/>
<pb n="KR4d0217_WYG_052-12a"/>
解官藉事以奉祠禄深居簡出而賓亦無一人造余門<lb/>
者獨與是四君子者相視而笑莫逆於心遂相與為友<lb/>
焉四君子為誰曰毛頴曰陶泓曰陳𤣥凡三人而禇先<lb/>
生不在也昔者昌黎韓愈葢常與三人者游命之名而<lb/>
未之字也是時禇先生方與漢太史公司馬遷作史記<lb/>
書徴咸陽不與三人者同在愈所也是以姓名不得見<lb/>
於其書余既悲字之不行又得此四君子而與之游乃<lb/>
有其名而無其字於是字頴曰叔鋭字泓曰堅伯字𤣥<lb/>
<pb n="KR4d0217_WYG_052-12b"/>
曰客卿字禇先生曰記言入則與之晤而談出則與之<lb/>
偕而徃也醒則與之清坐終日醉則與之縱横交錯也<lb/>
而其樂有不可勝言者矣於是四君子相與逡巡而謝<lb/>
曰願奉先生之几席不敢辭也已而為之序以贈之<lb/>
　<lb/>
　<lb/>
　<lb/>
　太倉稊米集巻五十二<lb/>
</p>
<p>
</p>
  </div>
</body>
</text>
</TEI>
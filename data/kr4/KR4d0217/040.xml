<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻四十</head>
    <p>
<pb n="KR4d0217_WYG_040-1a"/>
欽定四庫全書<lb/>
　太倉稊米集巻四十　　　宋　周紫芝　撰<lb/>
　　挽詞三十四首<lb/>
　　　徽宗皇帝挽詞二首<lb/>
治格興王日功埀定鼎年重新周制度盡有漢山川寳<lb/>
墨星辰爛皇猷典誥傳小臣囘老眼埀泣望雲天<lb/>
　　　二<lb/>
主器歸儲嗣神堯意獨髙帝方遊赤水人巳抱烏號萬<lb/>
<pb n="KR4d0217_WYG_040-1b"/>
國瞻雙闕三山戴巨鼇思陵風雨夜松柏漫蕭騷<lb/>
　　　呉師魯挽詞<lb/>
少日詞華豹一斑暮年白髮老青山誰知筆下三都賦<lb/>
不及人間五兩綸麟閣未輸前日恨鹿門長享百年安<lb/>
他時隠逸書佳傳名在宗元季孟間<hi>唐隠士吳筠諡宗元先生</hi>
　　　王夫人挽詞<lb/>
藁砧髙義赫窮閻内子宜家恊鳯占茶乳未容収浄供<lb/>
蛛絲早已上香奩坐中有客思分髻林下無人解擬鹽<lb/>
<pb n="KR4d0217_WYG_040-2a"/>
他日諸郎盡臺閣㑹刋佳傳賁幽潜<lb/>
　　　徐夫人挽詞<lb/>
蚤歲孀居婦職修凛然霜檜與争秋木蘭女解聽金柝<lb/>
共伯妻能賦栢舟鸞誥一封身未享木奴千樹子先侯<lb/>
可憐黄壤埋瓊玉十里虞歌滿路愁<lb/>
　　　郝至之挽詞<lb/>
不見平生郝骩山滿襟青淚只澘然少時揷架空千軸<lb/>
老去㸔嚢止一錢挈榼暗思攜酒處跨驢誰畫作詩肩<lb/>
<pb n="KR4d0217_WYG_040-2b"/>
當時刻鵠終成鶩唾面應須使自亁<lb/>
　　　哭劉元素<lb/>
前度劉郎跡巳塵交親零落倍傷神桃花句好人何在<lb/>
忍㸔風搖燕麥春<lb/>
日飲無何自醉醒平生種種是真誠不須私作門人諡<lb/>
君亦從來苦畏名<lb/>
中郎巳老元無子靈運為僧只在家斗酒隻雞吾欲哭<lb/>
不知誰為作侯芭<lb/>
<pb n="KR4d0217_WYG_040-3a"/>
　　　劉元亢挽詞<lb/>
交遊半作白頭新不見劉郎誰與親東野命窮官止尉<lb/>
少陵才健筆如神皇天可是無公道舉世何由有若人<lb/>
醉裏廣文渠不識可憐官長錯相嗔<lb/>
　　　悼友篇<hi>王次卿</hi>
建炎三年冬朔騎方南驅王師一敗績列戍如驚烏賊<lb/>
將招叛亡操戈横道隅坐令江鄉地化作盜賊區平生<lb/>
金蘭友之子真吾徒避地出三物夷險兩不渝豈謂倉<lb/>
<pb n="KR4d0217_WYG_040-3b"/>
惶間遂有生死殊始時群盜來未識安所趨但聞戞金<lb/>
革門外争喧呼捫蘿得微徑宻雪方紛敷子時索我急<lb/>
出門衝賊塗遲子乆不至得報日巳晡夫婦俱見執擔<lb/>
簦入軍俘纍纍五兒女飲泣聲呱呱小雛從物故踉蹌<lb/>
走大雛長女留軍中繼釋二小姝藉草巳信宿脱死許<lb/>
可圖賊意欲解縳小試聊躊躇時方羽書至招諭陳嘉<lb/>
謨渠姦立授辭抗論苦未俞命子使草檄操筆徒嗟吁<lb/>
謂言不事賊髙目捫髯鬚丈夫賤茍活請就斧鉞誅袒<lb/>
<pb n="KR4d0217_WYG_040-4a"/>
裼䝉殊死肥白驚瓠壺其妻始就擒抱子俱沉濡牽挽<lb/>
負殘息凍凌<hi>去聲</hi>生羅襦時方燎濕薪四座圍諸孤可憐<lb/>
玉雪姿不受蛇豕汙須臾有健卒提刀血糢糊聲言殺<lb/>
藁砧憂憤攪鬱紆撫掌發浩嘆隕越不復甦夫義婦亦<lb/>
烈此事知乆無自古肉食者未必非姦諛生無骨骾資<lb/>
含死餘金珠石麟髙嵳峩豐碑樹龜趺生無征戰功祁<lb/>
連巧規摹誰知草棘中髙義屬䜿儒蔡琰既兩聘生子<lb/>
留單于晚歲遭阿暪愛惜存微軀蔚宗作佳傳浪與烈<lb/>
<pb n="KR4d0217_WYG_040-4b"/>
女俱世無採詩官盛事恐湮蕪子死不足惜㑹當逢董<lb/>
狐<lb/>
　　　詹伯尹挽詞二首<hi>詹友端字伯尹</hi>
詹郎胸次有竒兵幾為樓蘭欲請纓四海眼髙空燕雀<lb/>
百年身老困鯢鯨跕鳶不用傷遺恨蒼狗何嘗有定名<lb/>
勲業轉頭渾似夢却將五字作長城<lb/>
平生危論劇傾河應合飛騰上諫坡富貴腥羶真夢耳<lb/>
死生名節奈君何欲求佳傳無千斛但把青魂付九歌<lb/>
<pb n="KR4d0217_WYG_040-5a"/>
斗酒淋漓澆宿草西風老淚不勝多<lb/>
　　　呉夫人挽詞<lb/>
懿德閨房重髙名逺近稱流年忽成夢素節尚如氷法<lb/>
悟無生忍襌參最上乘應憐女博士空近讀書燈<lb/>
　　　二<lb/>
素幔秋風急烟峯曉日殘香沈金獸在鏡掩玉臺寒恩<lb/>
巳霑封誥人空委珮蘭他年作佳傳誰為考幽刋<lb/>
　　　李卿挽詞<hi>李侗字誘衷</hi>
<pb n="KR4d0217_WYG_040-5b"/>
東漢埋輪手開元御府卿名因射策早恩許故家榮竟<lb/>
失鵷行舊空乗馬鬛旌他時雙驥子萬里是歸程<lb/>
　　　桐川太守母夫人挽詞<lb/>
夫人無復擁魚軒旅櫬歸來倍黯然皂蓋朱轓今有子<lb/>
布裙椎髻舊推賢餘哀盡入虞殯曲盛事當隨列女篇<lb/>
忽掩幽墟可無恨誥封生享更髙年<lb/>
　　　哭呉與行二絶<hi>呉時字與行</hi>
李廣平生竟不侯功名㸔得鬢霜秋學無西洛時難偶<lb/>
<pb n="KR4d0217_WYG_040-6a"/>
人似南金價未酬<lb/>
投筆文塲日未西春蠶食飽速於飛充庭不是無前列<lb/>
從此元江九肋稀<lb/>
　　　聞侯元進死<lb/>
薄宦時難得餘生老易分人言侯叔起詩學鮑㕘軍未<lb/>
補胸中線空修地下文欲尋髙宻語應怕虎狼羣<lb/>
　　　二<lb/>
君在漳溪病相逢特地歡句新詩屢出談劇酒頻寒夢<lb/>
<pb n="KR4d0217_WYG_040-6b"/>
作三春别人成隔世㸔無由弔塵几只有涕闌干<lb/>
　　　悼舒永豐<hi>舒賔王字利用卒於信之永豐令</hi>
舒侯九秋鷹未奮老拳翼平生流輩中肯數程不識庾<lb/>
公開幕府少作九江客風簷掛虛樓夜月浮大白飲氣<lb/>
吞江流髙談傾坐席一朝風塵暗孤壘困劇賊艨艟浮<lb/>
江下雲霧蔽天赤坐中嘬䏑兒相視無人色手持白羽<lb/>
扇奮身追危壁坐解兩家難稍稍無勍敵身幾落虎口<lb/>
名不掛賞籍鳥去良弓藏論功止投石歲晚猶折腰得<lb/>
<pb n="KR4d0217_WYG_040-7a"/>
邑亦甚僻似聞山中人盡飽太邱德官謗殊未眀此責詎<lb/>
可塞乃復令斯人含恨入窀穸風亭分客袂僅作秋夏<lb/>
隔奪我玉面郎江湖坐愁寂撫棺欲三號何由反鄉國<lb/>
　　　元具茨不起道州之疾哭之以詩<hi>元勛字不伐</hi>
一别魯山三歲餘西來消息未全疎白頭忍雪舂陵涕<lb/>
<hi>闕</hi>醉纔乾廬阜書晚路得州真似斗平生彈鋏竟無魚<lb/>
漫郎猶有新書在千古風流不負渠<lb/>
　　　沈貴池挽詞<hi>沈肇字彦述</hi>
<pb n="KR4d0217_WYG_040-7b"/>
澤宫當日喜逢君雞鶩初驚鶴在羣果見亷平清似水<lb/>
不嫌名宦薄於雲一區未買江邉宅三尺誰澆隴上墳<lb/>
自古逹人俱冺滅固應知有沈休文<lb/>
　　　李使君挽詞三首<hi>李彦卿終於宣守</hi>
治劇知公老更優何嘗箕斂急征求誰言粟自關中漕<lb/>
但見錢從地上流已報南來三日政為寛北顧一時憂<lb/>
皇天自古無公道不遣劉郎到白頭<lb/>
溪頭萬杵響春雷談笑争㸔雉堞開鼛鼓不須催晝<lb/>
<pb n="KR4d0217_WYG_040-8a"/>
急麗譙疑復自天來一樽誰酹風前酒萬栁空埀雪後栽<lb/>
魯史書城三十六不殫民力獨公才<lb/>
使君投老益精明三換魚符寄一城漢相未曽除郡守<lb/>
蜀祠空復拜諸生他年宿草人誰弔當日清泉我作銘<lb/>
萬里巴江消息斷不堪斜日上寒旌<lb/>
　　　蔡氏夫人挽詞<hi>夫人蔡天啟之妺</hi>
中郎文采照當年婦德尤稱女弟賢長夜忽成三尺壠<lb/>
異恩來自九重天名留仙籍誰能見事載銘詩世謾傳<lb/>
<pb n="KR4d0217_WYG_040-8b"/>
想得伯鸞懐舊恨摩挲歸櫬一澘然<lb/>
　　　方桐川挽詞<hi>懋德守九相</hi>
善人淪沒意如何細說平生恨轉多此日飛騰只蘭省<lb/>
當時準擬上鑾坡十年猶記燕姬舞一曲今悲鬼伯歌<lb/>
欲問哭君多少淚未能注海亦傾河<lb/>
　　　周脩武挽詞<lb/>
懶隨車馬著冠裳便築華堂作醉鄉遮眼不知山幾疊<lb/>
供閒自有木千章平生隂德應無數他日髙門未可量<lb/>
<pb n="KR4d0217_WYG_040-9a"/>
我亦元無諛墓手斯文聊付起家郎<lb/>
　　　弔孫雲老雲老少年謝去場屋詩甚髙而豪於<lb/>
　　　　飲<lb/>
孫郎涉世似虛舟一醉從前萬事休千佛經中無姓字<lb/>
八仙歌裡見風流清詩便與重泉隔客淚空添晚歲愁<lb/>
隴上只今多宿草為君何地築糟邱<lb/>
　　　哭二羅<hi>靖仲共</hi>　<hi>竦叔共</hi>
平生交友懐三益晚歲悲酸弔二羅地下忽埋雙白璧<lb/>
<pb n="KR4d0217_WYG_040-9b"/>
人間真是一南柯篇章零落知誰管人物風流竟若何<lb/>
未有隻雞澆斗酒空令老淚作傾河<lb/>
　　　弔陳相之侍郎<lb/>
疇昔相逢十載餘巳驚白雪鬢疎疎<hi>臨安初見公年才四十餘鬚鬢俱白</hi>
長鳴本是空群馬入社猶為漏網魚醉到湖邉誰共酒<lb/>
别來江上苦無書風流文采今何在只有傾河淚滿裾<lb/>
<hi>相之詩甚工而名不在江西詩社中故有漏網之句</hi>
　　　九道江中弔趙温叔<lb/>
<pb n="KR4d0217_WYG_040-10a"/>
昔飲江南酒劉郎鬢未華無依憐晚歲死賊痛全家夢<lb/>
隔泉臺乆魂歸故國賖與誰山下路同折凍梅花<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_040-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻四十<lb/>
</p>
<p>
</p>
  </div>
</body>
</text>
</TEI>
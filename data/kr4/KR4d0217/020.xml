<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二十</head>
    <p>
<pb n="KR4d0217_WYG_020-1a"/>
欽定四庫全書<lb/>
　太倉稊米集巻二十　　　宋　周紫芝　撰<lb/>
　　詩六十首<lb/>
　　　雨後二首<lb/>
造物有佳思放晴娛薄遊湖光散鳬鴈野日下羊牛水<lb/>
欲滿舊壑草還青逺疇雲來猶倚杖雨過忽横舟<lb/>
晚日纖纖出痴雲陣陣囘風林無定翼晴漢有殘雷白<lb/>
水自天去青山隨眼來峰髙月未吐更擬着詩催<lb/>
<pb n="KR4d0217_WYG_020-1b"/>
　　　將歸白湖而雨<lb/>
世間那得此間身恐是前生賀季真白水窻閒頻入夢<lb/>
黄梅雨細却留人重聽欵乃烟中曲淨掃離騷几上塵<lb/>
但得南風送歸棹未應幽獨解傷神<lb/>
　　　中元日雨中録所見<lb/>
顛風急來萬木萎迅雷不聼人掩耳南山栖鳥失故巢<lb/>
北山翔龍巻湖水翔龍掉尾不肯收眼看滄波接雲起<lb/>
想當舟楫避驚濤無數魚蝦趁龍尾<lb/>
<pb n="KR4d0217_WYG_020-2a"/>
　　　讀張載揚所示近詩頗懷其人<lb/>
眼中人物欠曹劉老矣逢君接勝遊詩與漫郎推行輩<lb/>
<hi>元具茨也</hi>字從坡老得源流羸驂又踏千山去黄菊空催九<lb/>
日愁横槊想多秋後句詩成須着錦囊收<lb/>
　　　次韻仲照秋懷四絶<lb/>
日斜樓閣暮雲中黄菊紅蕖滿院風酒熟未酬花爛熳<lb/>
詩來時聽玉丁東<lb/>
老去篇章誰與酬秋來又喜與君遊遺音固自成三歎<lb/>
<pb n="KR4d0217_WYG_020-2b"/>
妙語不應慙四愁<lb/>
白髮新愁滿眼中騷人零落怨秋風年來詩思成何事<lb/>
聊伴寒螿泣露叢<lb/>
秋在幽人行樂中好山欲盡更須窮花姑水繞幾時到<lb/>
罨畫溪遥路欲通<lb/>
　　　秋雨連日<lb/>
老鬢風吹急愁雲帶雨飛白添平岸水紅掩傍幽扉力<lb/>
盡方謀食天寒未授衣此身慙社燕秋晩亦能歸<lb/>
<pb n="KR4d0217_WYG_020-3a"/>
　　　次韻羅仲共教授閒居三首<lb/>
為米要令陶令出無氊今坐廣文窮懸知嚼蠟世味薄<lb/>
未抵撲衣山色濃大蓋且從渠自擁小槽當與客頻中<lb/>
家談安得從三老華萼同編是古風<lb/>
了事痴兒不到詩間中鼓吹自應竒莫教句法驚人甚<lb/>
便恐功名入手遲性癖雅宜嵇叔懶官閒只有漫郎知<lb/>
庭梧想得西風急秋意㣲生楚些悲<lb/>
擬築揚雄宅一區碧鷄坊外且成居湖江君尚作浮宅<lb/>
<pb n="KR4d0217_WYG_020-3b"/>
風雨我當無敝廬平日夢遊嗟路逺新凉見面恰秋餘<lb/>
便須載酒相從去要識平生未見書<lb/>
　　　白湖聞鴈三首<lb/>
斗落參横天雨霜夢殘燈盡客思鄉丁寧莫作呌雲去<lb/>
老眼不禁秋夜長<lb/>
晚向瀕湖寄一椽只憑沙鴈與周旋北來南去莫惆悵<lb/>
我亦飄零那記年<lb/>
華人流落幾秋風南望中原信不通好寄書來蘇屬國<lb/>
<pb n="KR4d0217_WYG_020-4a"/>
君王方射上林中<lb/>
　　　九月風雨終日用懷載揚韻<lb/>
九日清尊强挽秋滿庭風雨復誰遊俗人言下無三語<lb/>
此老胷中有九流白髮不妨欺短㡌黄花應解笑痴愁<lb/>
客情老去何曾好雙鯉書來幾日收<lb/>
　　　九日不出<lb/>
白髮誰憐我黄花最憶渠酒盃今日把筋力去年殊身<lb/>
逺秋如夢謀疎老更愚客愁澆不下强欲醉茱萸<lb/>
<pb n="KR4d0217_WYG_020-4b"/>
　　　橋成<lb/>
尚憶防秋日疎渠轉曲城萬方知盗息此地看橋成拄<lb/>
杖知頻過遊魚莫漫驚明朝趁虚去畫柱曉霜明<lb/>
　　　雪夜<lb/>
病眼怕遥夜宿爐依小温酒醨嫌雪厚書細苦燈昏殘<lb/>
臘歸時夢他鄉盡處村可憐雙白鬢深閉一蓬門<lb/>
　　　讀蔡中郎傳<lb/>
人生無先知頗欲邀後福自言茍依違安得有顛覆伯<lb/>
<pb n="KR4d0217_WYG_020-5a"/>
喈英偉資髙義甚敦篤不為左囘天輒作流水曲立朝<lb/>
有公言誰能保家族朝奏皂囊封暮就洛陽獄晚節不<lb/>
自守一跌變前躅起依千里草九徙如轉軸卓死固已<lb/>
久安得復嚬蹙琴中知殺氣此理反未燭陋哉王司徒<lb/>
避謗私欲戮公忠信安在志操等流俗何能起頺綱此<lb/>
輩真碌碌<lb/>
　　　責鷄<lb/>
豢犬欲司夜畜鷄要鳴晨二物一失職遂辜畜養恩嗟<lb/>
<pb n="KR4d0217_WYG_020-5b"/>
我籠中鷄芥羽光照人峩冠事飲啄緘口隨晨昏我怒<lb/>
欲爾烹鷄笑復自陳君看多言者以忠獲怒嗔臺評與<lb/>
幕辨呶呶常殺身幸此北窻臥頗似羲皇民五起笑朝<lb/>
士三號驚夢魂使子卧紅日謝客扃柴門此意殊不惡<lb/>
誚我無諄諄<lb/>
　　　客舍二首<lb/>
日日湖邊路頻來我不嗔故山無百里客舍遂三春紅<lb/>
落含桃過青垂小杏新光陰花委地飄泊燕依人<lb/>
<pb n="KR4d0217_WYG_020-6a"/>
疇昔江湖意兒曹摠不知幅巾霑雨過拄杖看雲移鳯<lb/>
子飛應逺鶯兒語最遲閒從梅雪後直到麥秋時<lb/>
　　　送張顛東歸<lb/>
張顛佳處是清髙不但詩狂酒亦豪自說平生耽翰墨<lb/>
未嘗名諱落官曹書工恥作雲間牓畫好能添頰上毛<lb/>
早信人間苦荆棘不嫌門外長蓬蒿<lb/>
　　　薄暮一首<lb/>
物外無餘子愁邊有是翁夢囘驚日脚雨罷看雲峰天<lb/>
<pb n="KR4d0217_WYG_020-6b"/>
與長閒處湖供不斷風猶嫌太多事身落亂書叢<lb/>
睡熟不知雨夢殘無限凉鶯飛時到眼鷺起不成行𤓰<lb/>
熟分蒼玉蓮香擘翠房掃門還待月近水更移床<lb/>
　　　靜夜二首<lb/>
家與重湖近門當永夜開鷺隨波浩蕩人共月徘徊曉<lb/>
色催星落飛雲帶雨來長鬚汲水去小艇淂魚囘<lb/>
湖影入散髪晩沙横斷汀冠欹從自落門設未嘗扃鬼<lb/>
着林邊火螢翻水上星時聞有船過月黒夜㝠㝠<lb/>
<pb n="KR4d0217_WYG_020-7a"/>
　　　雨晴望青山太白墓在其下<lb/>
世間尤物如異人青山不入諸山群晚來濃翠欲成滴<lb/>
雨後數鬟髙切雲人言兹山下埋玉太白祠扉落岩谷<lb/>
至今樵牧無斧斤餘潤油然歸草木往嵗小生來酹公<lb/>
秋山未霜葉尚緑是時落日在屋梁彷彿如照公眉目<lb/>
今我不樂湖水濱青山到眼無朝昏更欲再拜望拱木<lb/>
公已乘鸞上天門帝鄉渺渺不知處誰能為我招清魂<lb/>
死生夜旦何足道不敢復作湘纍文<lb/>
<pb n="KR4d0217_WYG_020-7b"/>
　　　僕去嵗作湖居十二詩向開叔有詩次韻迺為<lb/>
　　　　謝<lb/>
三年湖雨一茅茨坐遣幽人識面遲遺恨忽從愁裏盡<lb/>
交情先向句中知重尋故里空勞夢亟買歸舟㑹有期<lb/>
何日劇談聽亹亹滿傾春酒細論詩<lb/>
　　　得木犀<lb/>
三年身在菰蒲裏手把岩花意惘然折得秋芳香滿袖<lb/>
夢魂常繞故山前<lb/>
<pb n="KR4d0217_WYG_020-8a"/>
　　　夜苦秋蚊達旦不寐<lb/>
昔年記淮邦茅廬蔚秋草兩耳無晨昏秋蚊困飛繞利<lb/>
吻極慘傷群飛固輕矯懸知孀女祠未可較多少至今<lb/>
夢中雷客枕疑已曉那知三家村復此終夕撓青烟鬱<lb/>
蒿艾横空益奔擾手倦勞撲縁眼病惡薰燎誰言天宇<lb/>
大微物吝除剿何必養嘉羞便可付丹鳥<lb/>
　　　歸自白湖舟中作<lb/>
客舍三寒暑扁舟入往還殘年不如意老色日凋顔暗<lb/>
<pb n="KR4d0217_WYG_020-8b"/>
谷鳴珊珮晴巒結翠鬟江禽渾識面似欲喚人閒<lb/>
　　　寄家龍谿寺小閣初成<hi>時寓横岡</hi>
三年波浸白湖門佛屋新分水北村窻可近書真窈窕<lb/>
室纔容榻頗深温妻孥共社同香火魚鼓催人作曉昏<lb/>
雪頷已疎憐我老雲蹤無定與誰論<lb/>
　　　次韻雷飛卿送其女兄南歸<lb/>
蘭皋飛佩一凄然别酒深傾玉滿船誰喚孤㠶落天際<lb/>
盡驅秋色到愁邊燎鬚心在人能說擬絮才髙墨未乾<lb/>
<pb n="KR4d0217_WYG_020-9a"/>
莫向南湖頻着眼斷鴻疎影在雲烟<lb/>
　　　次韻陳季陵閲猥藁見寄<lb/>
相思一日九迴腸多謝來書細作行鏡裏有霜憐我老<lb/>
鼎中無臠付君嘗衰顔本自羞連璧佳句仍驚得夜光<lb/>
五鳯樓髙無此手曹劉真是及肩墻<lb/>
　　　次韻文殊老人題寳頂寺<lb/>
門連弱水不可渡山似妙髙知幾尋得雨僧分香積飯<lb/>
行檀人施䮍蹄金重新佛屋龍天喜巳退魔軍嵗月深<lb/>
<pb n="KR4d0217_WYG_020-9b"/>
老去願隨君共隱誰能擁膝更長吟<lb/>
　　　楊次公侍講得古印于洪井其文云東海開國<lb/>
　　　　次翁之子德潤以贈徐伯逺伯逺有詩次韻<lb/>
王謝風流本自長天教洪井發珍藏定知東海新金斗<lb/>
可繼文安舊印章<hi>内相徐公伯逺祖封文安郡故有文安開國印也</hi>龜去豈無<lb/>
江上戀鵲來今得石中黄傳家巳作他年兆莫把功名<lb/>
付錦囊<lb/>
　　　次韻雷飛卿遊山時余以病不往<lb/>
<pb n="KR4d0217_WYG_020-10a"/>
一病能令百念闌霜蓬零亂照衰顔心知只可開三徑<lb/>
炙手何勞叩八闗老喜社中多臭味夢思方外有躋攀<lb/>
勸君莫放尋山屐嬴取浮生半日閒<lb/>
　　　渡陂南用斜川韻<lb/>
萬物自有得吾生感行休及茲天氣佳步尋水南遊青<lb/>
板得野航竟渡一葦流乘流本無心豈有不下鷗開口<lb/>
月有幾百年終一邱與世似異趨此行誰我儔村醪亦<lb/>
足醉對影自獻酬未知垂老日能遂此樂不事定㑹當<lb/>
<pb n="KR4d0217_WYG_020-10b"/>
諧不復懷預憂但願營自安孰是都無求<lb/>
　　　歸陂北用斜川韻<lb/>
薄遊不盡興歸卧當少休曲水雖陳迹斜川有新遊浩<lb/>
歌獨長往豈亦慙此流僑寓三家村飄如浮水鷗屢爭<lb/>
漁樵席共守狐䑕邱削跡屏冠服索居謝朋儔樽中有<lb/>
餘滴子獻復父酬殷勤問穉子汝復樂此不穉子掉頭<lb/>
笑老夫豁深憂但令常復爾過是吾何求<lb/>
　　　舟中次韻飛卿贈别長句<lb/>
<pb n="KR4d0217_WYG_020-11a"/>
早嵗從田歎不逢老隨乘鴈聽西東青山約在何時了<lb/>
白髮歡成一笑空昨夜清歌催别酒只今寒月上孤蓬<lb/>
相逢莫怪長相憶舉世交遊無此風<lb/>
　　　雪後望文脊諸峯哦韋蘇州門對寒流雪滿山<lb/>
　　　　之句得兩詩<hi>復居城中</hi>
雪壓寒林春未囘晚山猶帶玉崔嵬誰將舊日韋郎句<lb/>
貌取郭熈平逺來<lb/>
新來嫋嫋娉娉雪猶在重重疊疊山莫作故時峯嶺看<lb/>
<pb n="KR4d0217_WYG_020-11b"/>
玉京今不是人間<lb/>
　　　送方元相宰錢塘<lb/>
雲路飛騰合到君不應猶現宰官身未分東觀消長日<lb/>
聊為西湖作主人天近得聲知亦易民飢當念可須嗔<lb/>
簿書叢裏江山在了事何妨得句頻<lb/>
　　　向開叔借陳公詩巻以詩奉寄且易乙藁<lb/>
誰言靜寄是窮兒盡得陳公晚嵗詩一讀便醒雙淚眼<lb/>
頭風更擬倩誰醫<lb/>
<pb n="KR4d0217_WYG_020-12a"/>
平生不識陳驚坐傳得新詩喜失牀聞道明珠猶滿眼<lb/>
煩君為我一傾囊<lb/>
　　　舟過道場山下將往遊舟師告以雪塗不可行<lb/>
　　　　而止<lb/>
風蒲飽朝航霽色急新漲雲山繞平湖水墨澹屏障夷<lb/>
猶柂初囘突兀山入望何妨傾寸眸便足了千嶂想像<lb/>
鐘磬音隱約霄漢上我欲一往遊遐瞻茲可暢暮雪猶<lb/>
在塗遺事不得訪人生蠟屐縁一世能幾兩登山追勝<lb/>
<pb n="KR4d0217_WYG_020-12b"/>
遊脚力須少壯重來定何時吾䇿今可杖老願復爾違<lb/>
撫事一惆悵<lb/>
　　　老日<lb/>
老日那容惜晴光到眼休蠶知今日浴麥復幾時收黄<lb/>
犢分青草花鳬趁緑溝誰能更歸得已是一春留<lb/>
　　　西湖山下梅花塢行可里許至陳御史園亭<lb/>
倦客厭卑栖白日坐飄忽呼我同舍郎緩䇿扶勃窣縁<lb/>
山得人家附影蔽深樾湖水一鏡明梅花千樹發扶疎<lb/>
<pb n="KR4d0217_WYG_020-13a"/>
弄清影仿彿見羅襪凄迷香霧中身已在月窟窮探意<lb/>
未已取徑無詰屈誰家歌舞園花亂竹復密御史投紱<lb/>
餘課豎種梨栗吾曹不解事尚此學操瑟當從漢陰人<lb/>
抱甕日搰搰<lb/>
　　　寒食前五日作二絶<lb/>
杜鵑新聽曉來聲暖氣催花一夜成寒食只今無幾日<lb/>
故郷何處不闗情<lb/>
寒食風埃滿客巾西湖烟雨送愁頻日髙未起鳥呼夢<lb/>
<pb n="KR4d0217_WYG_020-13b"/>
春晚不歸花笑人<lb/>
　　　三月二十二日春雨終日<lb/>
此情誰與問天公幽事全歸白髮翁袖手尋詩紅燭裏<lb/>
巻簾聽雨緑陰中杯盤眼見櫻桃熟時節心驚柳絮空<lb/>
誰為羇栖到三月還家猶及舞雩風<lb/>
　　　奉酬德莊見和<hi>趙彦端字德荘有詩文行于世號介菴居士集</hi>
横飛衮衮見諸公着眼何由到此翁胡粤相忘千里外<lb/>
金蘭投分一言中詩縁漸熟情難洗老色來煎念已空<lb/>
<pb n="KR4d0217_WYG_020-14a"/>
銷盡客愁知底事愛君囘雪與流風<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_020-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十四</head>
    <p>
<pb n="KR4d0217_WYG_064-1a"/>
欽定四庫全書<lb/>
　太倉稊米集巻六十四　　宋　周紫芝　撰<lb/>
　　偈四首<lb/>
　　　松林道人施繡觀音<lb/>
蓬萊夫人以歡喜心而作佛事於是刺繡為觀音像極<lb/>
諸相好施松林師莊嚴竒麗非世所能如五色雲未甞<lb/>
彩繪自然成文爛然盈月如虚空日不加磨礲自然光<lb/>
明照耀十方如西蜀錦文與質成以文名錦是錦非文<lb/>
<pb n="KR4d0217_WYG_064-1b"/>
孰知因文而以名錦如出水蓮華榦俱生以華名蓮是<lb/>
蓮非華孰知因華而以名蓮則是菩薩以幻而成諸着<lb/>
相者亦以幻想孰知因想以名菩薩維觀世音以大慈<lb/>
悲隨現說法變化無窮滿恒河沙界不應此施留戀執<lb/>
著使彼見者願樂工巧雙谿道人作是語已松林老師<lb/>
釋然而喜還以此施回施道人於是稽首而作偈言<lb/>
菩薩變化如虚空云何得此虚空相我觀無礙大慈悲<lb/>
無刹不現如水月八萬四千母陁臂能援世間一切衆<lb/>
<pb n="KR4d0217_WYG_064-2a"/>
八萬四千清淨眼能照五濁諸有情是故神通不思議<lb/>
而欲妄以色相求譬如狂人逐四方四方無盡力無竭<lb/>
况以丹青繪繒綵更復刺繡為儀形絲毫縑素相假合<lb/>
妙技巧借金十奴若人捐棄釙與絲亦無五色可資藉<lb/>
瞑目黙相不可得畢竟無有是菩薩吾願世人捨色相<lb/>
當時未有釙絲時蓬萊觀妙本無心以粗即妙作是念<lb/>
松林無心受此施以施居士作禮言我當還亦以此<lb/>
施此施有盡法無窮普願世間諸佛子凡瞻此相悉歡<lb/>
<pb n="KR4d0217_WYG_064-2b"/>
喜若見菩薩非菩薩即知是我非是妄妄見除滅無復<lb/>
然吾與佛子等無二<lb/>
　　　夢禮僧伽大士<lb/>
嵗在丁酉冬至後一日某西游大梁取道泗濵翌日禮<lb/>
僧伽大士塔而行明年春東歸復過之以故廹於亟去<lb/>
不復作禮私心怏怏常若慊然其後百二十有六日夜<lb/>
夢拜塔下瞻望聖像而禱焉曰頃以故不能來今以何<lb/>
力而至大士笑而不言於是既寤歎曰菩薩以無心而<lb/>
<pb n="KR4d0217_WYG_064-3a"/>
應物居士以無心而作禮初無分於寤寐有緣而來無<lb/>
緣而去等為一夢有何差殊人能以一切無心付諸緣<lb/>
於幻化齋寤寐於俄頃則我菩薩與諸佛子皆得成佛<lb/>
是無難者於是乃始稽首懴悔而作偈言　我觀諸佛<lb/>
子皆以妄自冥不知有無想一切俱是妄認有以為實<lb/>
夫豈識無有如人具諸欲耳目與鼻舌百體俱動作動<lb/>
作皆有相耳欲以聽聲有耳言可聞絃匏與笙簫皆具<lb/>
諸宫羽雖然始一奏有耳悉皆聞衆生於是時知聲不<lb/>
<pb n="KR4d0217_WYG_064-3b"/>
知耳衆音始一闋寂靜無有聲傾耳而聽之無一可聞<lb/>
者衆生於是時知耳不知聲至於目視色亦復如耳根<lb/>
知色為有形乃以色為有寧知本無色何况於目睫乃<lb/>
至鼻聞臭口舌所啖食百體諸毛髮意有所為者行步<lb/>
與坐臥喘息及呼吸方其有為時無一不為有諸為悉<lb/>
皆空了無有一存心惟昨所為恍惚如夢事我昔禮菩<lb/>
薩是為真見者譬如聞衆聲認聲為有響比其不及禮<lb/>
菩薩那得見譬如衆聲滅初不聞餘音始緣以妄情乃<lb/>
<pb n="KR4d0217_WYG_064-4a"/>
復有見否亦如今所夢見否理不殊大士笑不言吾亦<lb/>
無所說有如舎利佛黙黙對天女稽首作偈言猶以言<lb/>
為痛云何兩無言而入不二門我與諸佛子究竟得成<lb/>
道<lb/>
　　　宗演師金書妙法蓮經<lb/>
昔涇水西有大道場賜號崇慶中有苾芻名曰宗演具<lb/>
善知識受具出家以清淨心降伏諸魔以精進書薩達<lb/>
磨奔茶利迦素咀纜文成一大部緘以縹囊貯以寳函<lb/>
<pb n="KR4d0217_WYG_064-4b"/>
具諸莊嚴供養受持爾時南方羣盗徧起諸比邱衆悉<lb/>
皆驚怖逃難雲散不知是經復在何處及諸盗已一切<lb/>
諸有悉皆壞滅獨是經典或在地上或在他方得是經<lb/>
者各持所得而以來獻如是者三經大火聚度無量厄<lb/>
究竟不壞諸所染汙及所漫闕毫髮無有於是比邱歡<lb/>
喜踴躍歎未曽有吾時避難在涇水西目見是事同一<lb/>
讚歎而說偈言　稽首無上尊為世大慈父為憫一切<lb/>
衆流浪諸苦海滋無碍辨才廣為衆生說譬如大火宅<lb/>
<pb n="KR4d0217_WYG_064-5a"/>
隨念得清凉又令諸窮子獲此大寳珠是真秘密藏故<lb/>
名妙法華非思量分别而以得解悟雖諸大菩薩有所<lb/>
不能知况於聲聞衆豈復聞妙義如來廣開示一一令<lb/>
悟入衆生悉皆曉而况於聲聞我佛出現世了此一大<lb/>
緣當如佛所說是最為第一今此大比邱舎所甚愛者<lb/>
百煉真黄金銷鑠為書寫具諸大寳貝更以為莊嚴偷<lb/>
兒甚魁儈如飛天藥叉諸所經過處悉為尸陁林大火<lb/>
所藏滅毫髮無遺餘龍天諸善神悉力來加䕶究竟不<lb/>
<pb n="KR4d0217_WYG_064-5b"/>
得壞我今同讚歎普告諸佛子凡所見聞者信心自堅<lb/>
固各各普授持<lb/>
　　　金剛般若波羅密經<lb/>
佛以甚深微妙法廣為一切衆生說有能悉發菩提心<lb/>
究竟得成無上道彼有受持讀誦者其福不可更稱量<lb/>
七寳滿爾河沙數以用布施得福徳而比福徳猶為多<lb/>
况吾大慈大願師常憫衆生墮惡道假此持經功徳海<lb/>
能免世間一切苦有大長者號宰官書寫讀誦不少懈<lb/>
<pb n="KR4d0217_WYG_064-6a"/>
旃檀香及薝蔔花供養恭敬常作禮忽遇黒風吹船舫<lb/>
將隨那刹諸鬼國倉惶取是受持經投諸江流沒巨浪<lb/>
須臾風定夜色霽達旦悉得大快樂平明篙師有婦妻<lb/>
忽言汲水得巨軸金書貝葉與巾繡無一毫毛有壞相<lb/>
有如金剛不壞身經大水聚性不滅拾塵數刼有時盡<lb/>
而是功徳終無窮衆生信心不堅固未甞聞此殊勝事<lb/>
用是稽首無上尊願我諸佛常加䕶<lb/>
　　復州司法參軍大梁楊奉覿甞手書曹谿六祖大<lb/>
<pb n="KR4d0217_WYG_064-6b"/>
　　師所說金剛般若波羅密經解義將來内心了見<lb/>
　　自性而其持經功徳亦復勝妙不可思議嵗在癸<lb/>
　　酉冬十有二月楊侯以事至錢塘舟至長盧忽遇<lb/>
　　大風幾不得濟亟取是經投之江中而風恬浪止<lb/>
　　因得免焉明日篙師之婦汲水得經經不霑濡字<lb/>
　　畫如故嗚呼異哉世所未聞也楊侯歸自錢塘語<lb/>
　　余以此余心固異之其後出經以示信然於是稽<lb/>
　　首歸依合掌恭敬而說偈言無亦將使聞者為之<lb/>
<pb n="KR4d0217_WYG_064-7a"/>
　　動心知如來說是經利益一切是真實語非誑語<lb/>
　　者而六祖大士傳佛正教契佛心宗重為宣說秘<lb/>
　　密章句驅除世人邪見妄解如雲霧月出光明自<lb/>
　　現又能降服一切使江河海嶽天龍夜又皆大歡<lb/>
　　喜况楊侯歸依佛法信受不疑心不退轉未甞蹔<lb/>
　　捨宜有是事以傳永乆越明年秋九月竹坡居士<lb/>
　　書於妙香寮<lb/>
　　史斷六首<lb/>
<pb n="KR4d0217_WYG_064-7b"/>
　　　唐文宗出宗女二人<lb/>
昔老顔叔子獨處於室隣之[婺-矛+牙]婦人亦獨處於室夜暴<lb/>
風雨至而室壞婦人趨而至叔子納之束屋而照之放<lb/>
乎旦魯有男子獨處於室隣之[婺-矛+牙]婦又獨處於室夜暴<lb/>
風雨至而室壞婦人趨而託之男子閉户不納婦人曰<lb/>
子何不學栁下惠男子曰栁下惠則可吾固不可古人<lb/>
處嫌疑之地如此猶未免於謗至於無兄而得盗嫂之<lb/>
名况以天子之尊匿女子於深宫之中蹈納履之嫌乖<lb/>
<pb n="KR4d0217_WYG_064-8a"/>
束屋之義下惠之風不著而袵席床第之疑易汙此魏<lb/>
謩所以未免於言也文宗納謩之諫而出之固善矣又<lb/>
從而為之言曰備灑掃於内非曰聲妓䘏宗女之幼不<lb/>
為漁獵此欺天下之言也御史中丞李孝本宗室子弟<lb/>
坐李訓事誅死二女沒入宫而魏謩以謂宗姓不育寵<lb/>
幸為累傷治本速穢嫌則文宗固不免於謗而曰備灑<lb/>
掃之職䘏宗女之幼非欺天下而何唐室帷箔之惡世<lb/>
世不修自是其家風如此太宗殺元吉而納其妃又欲<lb/>
<pb n="KR4d0217_WYG_064-8b"/>
立以為后賴魏徴之言而止𤣥宗連殺三子又納壽王<lb/>
之妃而寵嬖之書之簡策尤不可讀况可言乎以二帝<lb/>
之事言之文宗猶未可以深責也<lb/>
　　　褚遂良對飛雉<lb/>
唐太宗時有飛雉集宫中上以問褚遂良遂良對以秦<lb/>
文公之事太宗以謂人固不可無學昔鴻嘉中博士行<lb/>
大射禮有飛雉集於堂陛間已而又集於諸府間已而<lb/>
又集於未央宫承明殿當時左右大臣無能言者獨車<lb/>
<pb n="KR4d0217_WYG_064-9a"/>
騎將軍王音能言之其後成帝遣人問音得無人為之<lb/>
乎音對曰安得亡國之言天尚不能感悟陛下臣子何<lb/>
望以張禹相成帝無狀朱雲欲斷其首幾至殺身庭辱<lb/>
師傅帝怒若此况親斥其主乎方王鳯用事權傾天下<lb/>
王章以忠直刺鳯為鳯所殺當時災異數見羣下莫敢<lb/>
言而音能言之可謂漢比干矣野鳥入室安得為祥遂<lb/>
良不以髙宗肜日之事告太宗而反以為瑞亦焉用多<lb/>
學為哉遂良可謂王音之罪人矣<lb/>
<pb n="KR4d0217_WYG_064-9b"/>
　　　太宗得秘䜟<lb/>
太宗得秘䜟言唐中弱有女主代王以問李淳風曰其<lb/>
兆既成已在宫中又四十年而王王而夷唐子孫且盡<lb/>
帝欲求殺之淳風以謂天命不可去而止又明皇時有<lb/>
鄭相如者師事鄭䖍曰開元盡二十年當改元十五年<lb/>
天下亂賊臣僭位公當汙為官䖍念其言終不附賊唐<lb/>
之大變惟武后之簒祿山之反而二事皆已肇於數十<lb/>
年前使太宗明皇不聞是說則可其或聞之當思修徳<lb/>
<pb n="KR4d0217_WYG_064-10a"/>
弭變以治易亂茍為不然則惑於符䜟前定之言且得<lb/>
以為之辭一抵於亂而曰是有數焉非我罪也則我生<lb/>
不有命在天所以開人主自寛之路也由是知符䜟荒<lb/>
唐之說人主所不當信史亦當削而不書惟漢光武即<lb/>
位之二十年羣臣上言宜封禪泰山光武詔若郡縣遣<lb/>
使上壽盛稱虚美必髠令屯田可謂聰明謙厚之主矣<lb/>
至中元間因讀河圖㑹昌符遂有封禪意竟伸玉牒之<lb/>
儀於是醴泉赤草之奏紛然而羣臣遂有宜令太史撰<lb/>
<pb n="KR4d0217_WYG_064-10b"/>
集之請以光武之英睿沉勇舉無過事殆無毫髮不滿<lb/>
羣議而桓譚以不喜䜟流亡鄭興以遜辭僅免賈逵能<lb/>
附㑹文致最先貴顯范曄之論以謂世主以此論學悲<lb/>
哉乃知圖䜟之說其能眩惑主聽非特昏庸之君雖賢<lb/>
若世祖者其失猶且如此也可不戒哉<lb/>
　　　周昌相趙王如意<lb/>
髙皇帝以趙王如意屬周昌而使為之相其籌之甚熟<lb/>
其委之甚重非昌之鯁亮剛介髙帝當不以是付之非<lb/>
<pb n="KR4d0217_WYG_064-11a"/>
髙帝之誠意懇到則昌亦不能受其所託也蓋父子之<lb/>
愛君臣之義情動於中而義形於色其勢然也髙帝崩<lb/>
惠帝少呂氏戚姬之釁作必欲殺趙王而後已昌於是<lb/>
時不念髙帝付託之意而為之深慮乎然則為昌計當<lb/>
如之何必抗危言極正論免冠頓首伏地涴血力陳母<lb/>
子大義使之知天地之道禍福之理彼雖女子之不孫<lb/>
幸而一悟其非則自怨自解而危難遂平王既不死昌<lb/>
亦能全此上策也昌不能為此計焉得為無過哉始太<lb/>
<pb n="KR4d0217_WYG_064-11b"/>
后使人召昌使者三反而昌不往亦已壯矣及太后怒<lb/>
又使人召之則昌當為之辭曰髙皇帝以趙王屬臣今<lb/>
太后欲殺趙王而召臣臣為趙王相義不當往萬一臣<lb/>
既往而王畏禍且自盡則責在臣臣焉敢舍王而為自<lb/>
全之計乎昌不能為此辭使太后脇而往固已失策然<lb/>
尚有可及焉及見太后太后罵曰汝豈不知我之怨戚<lb/>
氏乎則昌當為之辭曰髙帝以趙王屬臣太后欲殺趙<lb/>
王而召臣臣舍王而來是臣不忠請先殺我以明臣節<lb/>
<pb n="KR4d0217_WYG_064-12a"/>
臣死後幸赦王使臣不羞髙帝於地下足矣如是則是<lb/>
臣能死節於其主而太后不失慈母之名也唯太后裁<lb/>
之昌又不能為此辭使太后卒召王而鴆之則昌之罪<lb/>
不可逃矣髙帝策安劉氏者以為全至於屬趙王於周<lb/>
昌固甞斷以已意以謂昌之可以保王於百年之後矣<lb/>
而卒失之何邪豈亦生死之數自有定分非人力之所<lb/>
能為歟抑亦呂氏之暴甚於乳虎羣臣畏之而不敢言<lb/>
歟以為非人力之所能為則昌未甞有一言而趙王死<lb/>
<pb n="KR4d0217_WYG_064-12b"/>
以謂畏太后而不敢言則為人臣者固不當畏死而自<lb/>
全也然則昌之罪為不可逃抑又明矣<lb/>
　　　韋見素助楊國忠<lb/>
唐明皇使楊國忠物色朝臣以為宰相韋見素以雅飭<lb/>
見知於國忠遂白於上由是得用安祿山素懷反側至<lb/>
是請以漢將三十二人願易蕃將反狀益明見素屢以<lb/>
為言議者猶以為非先知可謂失言矣夫祿山未反而<lb/>
見素知其必反朝臣不言而見素倡言之得不謂之先<lb/>
<pb n="KR4d0217_WYG_064-13a"/>
知乎見素知祿山之將叛不得不言言而不聽惟有一<lb/>
去耳而不去此其所以可罪也作史者乃從而貶之曰<lb/>
見素言祿山之反而不言其所以反是助國忠以敗王<lb/>
室也意若責見素以不言祿山之所以反者以國忠也<lb/>
而不以此告明皇使斥而去之易蕃將見素言之國忠<lb/>
國忠不應已而又言之明皇明皇不納察其心蓋非助<lb/>
國忠者祿山之所以反以明皇之昏惑國忠之姦邪而<lb/>
已然其寵任之固有如山岳決非一言可得而回欲怒<lb/>
<pb n="KR4d0217_WYG_064-13b"/>
螳螂之臂而搖之往即碎耳何補於唐哉為見素計獨<lb/>
有一去為策最髙而不為是可惜也况見素用不由於<lb/>
正而得宰相言不行於朝而享厚祿在賢者為可羞為<lb/>
見素計則當去作史者不責見素以此而責其非先知<lb/>
可謂失言者矣<lb/>
　　　魏主不殺髙允<lb/>
崔浩既撰魏史刋石衢路議者以為暴揚國惡魏主大<lb/>
怒召髙允問曰書皆浩所為乎允對以臣與浩共為之<lb/>
<pb n="KR4d0217_WYG_064-14a"/>
而臣多於浩帝顧謂太子曰直哉此人宜除其罪餘皆<lb/>
就戮夷五族者至百有餘人初遼東公翟黒子有寵於<lb/>
帝奉使并州受布千疋事發黒子謀於允曰主上問我<lb/>
當以實吿唯當諱之允曰公帷幄寵臣有罪首實庶幾<lb/>
見原不可重為欺罔也已而黒子入見帝不以實對帝<lb/>
怒殺之嗚呼允自為之謀及為人謀未甞敢為一毫欺<lb/>
雖鼎鑊在前不為少變卒能脫命虎狼之口寵冠一時<lb/>
名埀萬世可謂賢矣孔子曰言忠信行篤敬雖蠻貊之<lb/>
<pb n="KR4d0217_WYG_064-14b"/>
邦行矣言不忠信行不篤敬雖州里行乎哉若允者可<lb/>
謂無負於孔子之言也後世之士身在朝廷而行為欺<lb/>
罔豈特得罪於名教而已哉其有愧於允多矣<lb/>
　<lb/>
　<lb/>
　<lb/>
　<lb/>
　太倉稊米集巻六十四<lb/>
</p>
<p>
</p>
  </div>
</body>
</text>
</TEI>
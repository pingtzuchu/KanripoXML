<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集</head>
    <p>
<pb n="KR4d0217_WYG_000-1a"/>
欽定四庫全書　　　　　集部四<lb/>
　太倉稊米集　　　　　　别集類三<hi>宋</hi>
　　提要<lb/>
　　　　<hi>臣</hi>等謹案太倉稊米集七十巻宋周紫芝撰<lb/>
　　　　紫芝字少隠宣城人紹興中登第厯官樞宻<lb/>
　　　　院編修官出知興國軍自號竹坡居士是集<lb/>
　　　　樂府詩四十三巻文二十七巻前載唐文若<lb/>
　　　　陳天麟及紫芝自序集中悶題一首下註云<lb/>
<pb n="KR4d0217_WYG_000-1b"/>
　　　　壬戌嵗始得官時年六十一是紫芝通籍館<lb/>
　　　　閣業已暮年可以無所干乞而集中有時宰<lb/>
　　　　生日樂府四首又時宰生日樂府三首又時<lb/>
　　　　宰生日樂府七首又時宰生日詩三十絶句<lb/>
　　　　又時宰生日五言古詩六首皆為秦檜而作<lb/>
　　　　秦少保生日七言古詩二首秦觀文生日七<lb/>
　　　　言排律三十韻皆為秦熺而作大宋中興頌<lb/>
　　　　一篇亦歸美於檜稱為元臣良弼與張嵲紹<lb/>
<pb n="KR4d0217_WYG_000-2a"/>
　　　　興復古頌用意相類殊為老而無恥貽玷汗<lb/>
　　　　青集中嘗引蘇軾之言謂古今語未有無對<lb/>
　　　　者琴家謂琴聲能娱俗耳者為設客曲頃時<lb/>
　　　　有作送太守詩者曰此供官詩不足觀於是<lb/>
　　　　設客曲乃始有對因戯作俳體詩曰設客元<lb/>
　　　　無琴裏曲供官尚有選中詩云云是數篇者<lb/>
　　　　殆所謂供官詩歟然其詩在南宋之初特為<lb/>
　　　　傑出無豫章生硬之弊亦無江湖末派酸饀<lb/>
<pb n="KR4d0217_WYG_000-2b"/>
　　　　之習方回作是集跋述紫芝之言曰作詩先<lb/>
　　　　嚴格律然後及句法得此語於張文潛李端<lb/>
　　　　叔觀於是論及證以紫芝詩話所徴引知其<lb/>
　　　　學問淵源實出元祐故於張來柯山龍閣右<lb/>
　　　　史譙郡先生諸集汲汲搜羅如恐不及葉夢<lb/>
　　　　得石林詩話所謂冦國寳詩自蘇黄門庭中<lb/>
　　　　來故自不同者也畧其人品取其詞采可矣<lb/>
　　　　乾隆四十四年十一月恭校上<lb/>
<pb n="KR4d0217_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校官<hi>臣</hi>陸　費　墀<lb/>
<pb n="KR4d0217_WYG_000-4a"/>
太倉稊米集原序<lb/>
始余來東南聞士大夫誦宰掾周公少隱詩文毎擊節<lb/>
賞歎以謂清新偉麗自成一家非真有悟觧不能名一<lb/>
世獨恨不見其全逮守九江之明年嵗次甲申冬至後<lb/>
三日今吏部侍郎陳君季陵經從集庾樓上出公太倉<lb/>
稊米集七十巻命余為序是時敵再犯淮沿江郡多故<lb/>
欲讀未暇乾道改元乙酉春和議成邊城撤備民訟少<lb/>
得餘力觀書一日卧愛日堂取公古律詩記銘書序雜<lb/>
<pb n="KR4d0217_WYG_000-4b"/>
著數十百篇細讀而哦之竊駭古人闗鍵難名之竗公<lb/>
盡驅入筆端葢前軰文采專以格致為髙埀世不朽端<lb/>
不偶然噫此豈可與新學小生口舌辨哉然王震序曾<lb/>
南豐之文謝克家序陳後山之詩或謂巨題晩進不當<lb/>
為若余則于天下無所畏讀余序迺知當為不當為自<lb/>
有定論而公詩文雖不待序而必傳無疑也左朝議大<lb/>
夫充敷文閣待制知江州軍州提舉學事蒹管内勸農<lb/>
營田使眉山唐文若序<lb/>
<pb n="KR4d0217_WYG_000-5a"/>
宣人之為詩盖祖梅聖俞聖俞以詩鳴慶厯嘉祐間歐范<lb/>
尹蘇諸鉅公皆推尊之後百餘年又得竹坡先生繼其聲<lb/>
而周與梅在宣為著姓且親舊家也竹坡同時有王次卿<lb/>
僧彦邦道常三人皆能詩王死于兵不復傳彥邦學為詩<lb/>
而未至道常筆力頗過彥卿其後亦無聞惟竹坡之詩聲<lb/>
厭服江左天麟未第時從竹坡㳺公謂子曰作詩先嚴格<lb/>
律然後及句法予得此語於張文潛李端叔故以告子且<lb/>
言郭功父徒竊虚稱在詩家最無法度天麟欽佩此語退<lb/>
<pb n="KR4d0217_WYG_000-5b"/>
而學詩不敢越尺寸久而自定然後知公之善教人前年<lb/>
過九江公家在焉往拜遺像哭而弔其孤誦其餘文以語<lb/>
太守唐立夫舎人立夫急取公文集相與閲于庾樓上讀<lb/>
之聲震左右立夫最重許可至是擊節且為序之竹坡<lb/>
于書無所不讀發而為文章不讓古作者其詩清麗典<lb/>
雅雖梅聖俞當避路在山谷後山派中亦為小宗矣彼<lb/>
郭功父輩執鞭請事可也官晚而名不達自興國守罷<lb/>
居九江貧不能歸宣城而江山之勝盖為晩助云公名<lb/>
<pb n="KR4d0217_WYG_000-6a"/>
紫芝字少隱乾道丁亥上元左朝散郎充集英殿脩撰<lb/>
知襄陽軍府事提舉學事兼管内勸農營田使充京西<lb/>
南路安撫使馬歩軍都摠管兼提領措置屯田陳天麟序<lb/>
自序<lb/>
昔余為童子未冠入鄉校方學科舉文文成掌教者善<lb/>
之于是長者稍從而稱其能焉余曰是足以得名不足<lb/>
以名世也乃喜誦前人之文與其詩往往為之廢業而<lb/>
前日之稱其能者悉咍之不齒也一日先君戱為客言<lb/>
<pb n="KR4d0217_WYG_000-6b"/>
是子肩有詩骨在法當窮而又好詩窮固必矣自是好<lb/>
之不衰如人飲酒日甚一日然卒亦不能工也中年取<lb/>
少時所作而誦之悉皆棄去可嘔也老來取中年所作<lb/>
而誦之則又皆弃去可笑也今老矣而竟不能加安知<lb/>
他人誦之不嘔且笑耶小兒曹未嘗學文不識詩病誤<lb/>
以為好而掇拾其遺得若干巻録而藏之問名于余余<lb/>
告之曰文章一小技于道未為尊也使有補于世教猶<lb/>
□庶幾不然徒費紙札耳不足録昔者山谷先生書告<lb/>
<pb n="KR4d0217_WYG_000-7a"/>
其甥曰文章直是太倉一稊米耳黄公之文可與馬遷<lb/>
揚雄劉向之徒相為表裡若其詩則杜子羙蘇子瞻而<lb/>
下不數也而猶小之如此况不逮其萬有一者乎後數<lb/>
年而集亡當于東家醬瓿上而求之其必有得矣<lb/>
</p>
<p>
</p>
  </div>
</body>
</text>
</TEI>
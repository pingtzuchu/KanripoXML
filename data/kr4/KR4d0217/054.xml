<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五十四</head>
    <p>
<pb n="KR4d0217_WYG_054-1a"/>
欽定四庫全書<lb/>
　太倉稊米集巻五十四　　宋　周紫芝　撰<lb/>
　　啟二十三首<lb/>
　　　為人謝八行王宣教啟<lb/>
恭審君子修孝悌之行久著鄉評有司上賢能之書進<lb/>
膺命爵髙風激越榮問光華属寅畏于簡書遂阻趨于<lb/>
墻仞詞先麗藻禮佩至情恭惟文配班揚行肩曾閔温<lb/>
其如玉挺天資之粹和煖然似春見仁心之豈弟雅敦<lb/>
<pb n="KR4d0217_WYG_054-1b"/>
善道綽有殊能在鄉黨則稱仁交朋友而必信鼓鐘于<lb/>
宫而聞于外名以實揚為善于家而賞于朝官由德懋<lb/>
所以命鄉而論秀蓋将成俗以化民舉孝廉而漢専設<lb/>
科興德行而周使出治行登要仕以樹風聲竚聽詔綸<lb/>
即修慶牘<lb/>
　　　為人與王通判啟<lb/>
竊為郡之樂已過所期聞賢者之來不勝其喜庶少扶<lb/>
于陳腐以共濟于艱危為幸之深豈言能喻况兹小壘<lb/>
<pb n="KR4d0217_WYG_054-2a"/>
僻在一隅民不聊生兵無足食文移憂怖寖致華顛流<lb/>
冗孤㷀徒傷病眼顧事為之叢委豈衰暮之能堪維藉<lb/>
仁人少恢游刃恭惟身兼數器政在四科治所臨而有<lb/>
聲課毎上而輙最雅宜進用猶此回翔同官而為寮願<lb/>
託子孫之契因人而成事遂無鰥曠之虞方欲布于悃<lb/>
懐乃先貽于緘削承顔兹邇拜貺良勤尚冀惠時以綏<lb/>
厚福<lb/>
　　　為王元發與李寺丞啟<lb/>
<pb n="KR4d0217_WYG_054-2b"/>
伏審佩楓宸之寵命拜棘寺之新除顧折獄以惟良雖<lb/>
得情而不喜竊以人主以好生為德廷尉持天下之平<lb/>
必得明允之人共廣寛慈之令茍典獄付之刻吏則為<lb/>
害及于平民漢法本自闊踈唐獄寖成羅織手㣲高下<lb/>
人有死生所繫若兹焉得不重恭惟持心敦厚律已清<lb/>
修平日盡誠曾不欺於暗室暮年決獄豈不慎於祥刑宜<lb/>
任臯陶之明使聽召伯之訟庶掃秋荼之密禁以鞠茂<lb/>
草於圜扉某辱在葭莩與有榮耀感昔年之髙義何日<lb/>
<pb n="KR4d0217_WYG_054-3a"/>
而忘聞今日之詔綸云胡不喜<lb/>
　　　為人賀錢待制致仕啟<lb/>
恭審謝事中朝歸休故里當壽考康寧之日盡出處進<lb/>
退之宜于節甚髙豈人能及嘗謂男子生而有弧矢之<lb/>
志賢者進而懐軒冕之榮或冨貴而不逢其時復功名<lb/>
之未遂其意偶動蓴鱸之興歸欣松菊之存皆不遇世<lb/>
而為豈云得巳而去至若長孺既病而猶卧治伏波已<lb/>
老而自請行雖不害于為賢亦頗乖于知止去就之義<lb/>
<pb n="KR4d0217_WYG_054-3b"/>
古今罕全振此高風宜在盛德恭惟剛而有守智以能<lb/>
謀政貴必行頗有疾風偃草之勢事至輙辨曾無迎刃<lb/>
破竹之勞用能樂天命以奚疑至于當急流而勇退掛<lb/>
冠神武祖帳都門榮動一時聲喧萬口某荷知有素為<lb/>
忭尤深属恪守于㣲官曾未遑于馳賀願言眉壽用介<lb/>
鴻休<lb/>
　　　為人上李待制謝守城轉官啟<lb/>
三里孤城曾何禆于共守十行細札媿例辱于䝉休致<lb/>
<pb n="KR4d0217_WYG_054-4a"/>
無實以得名本因人而成事撫心流汗拜命驚魂竊以<lb/>
閑禮樂而敦書詩號稱儒将執干戈而衛社稷乃曰忠<lb/>
臣然而背水而戰者尚或可以求生堅壁而守者所以<lb/>
示其必死况内無士卒貔貅之勇外無山川襟帶之形<lb/>
非仗寸誠敢攖危壘顧兹輭熟何補事功恭惟力可回<lb/>
天忠能貫日昔年論事名已肅于霜臺今日效忠功果<lb/>
成于藩輔至于開門而詔亡命之卒徒手而入白刃之<lb/>
營用能結狙詐之心于以攘蟻附之衆以節則天所付<lb/>
<pb n="KR4d0217_WYG_054-4b"/>
也論功則我何力焉因濫賞之無名撫往事而增感重<lb/>
念某家聲牢落事業湮㣲遵先人捐館之言有亡弟守<lb/>
城之志初河東列郡悉皆陷沒唯晉陵下邑屢抗妖兇<lb/>
脱萬死于四五年之間棲孤軍于數千里之外及其勢<lb/>
窮而力盡不免身殞而族亡永念痛心為之雪涕頃䝉<lb/>
掞奏迄未敷聞一善無稱已第司勲之賞全家死難未<lb/>
書國史之功心且不遑事誠倒置顧回造物始終之賜<lb/>
以為私門生死之榮感德既深祈恩甚切仰惟矜愴必<lb/>
<pb n="KR4d0217_WYG_054-5a"/>
賜允從<lb/>
　　　為人賀淮南宣撫李尚書啟<lb/>
伏審奉詔日邊宣風淮浦丁寧訓誥天子至于臨軒感<lb/>
動嘆嗟父老為之倚杖威生節鉞喜動黔黎竊以治亂<lb/>
相因古今同致然賢哲不畏有禍而扶持唯在得人是<lb/>
以淮蔡叛命者六十餘年滅于裴度河朔失守者二十<lb/>
四郡復自子儀信其賢于長城何止當于萬衆繄此大<lb/>
江之北適當百戰之餘道有赭衣野無青草尚假陸梁<lb/>
<pb n="KR4d0217_WYG_054-5b"/>
之冦未加掃蕩之誅民多轉徙以居夷誰不謳歌而思<lb/>
漢宜明恩信用撫創痍輟侍徒於禁庭殄酋渠於絶域<lb/>
固甞大舉莫重此行恭惟德本直方氣含剛大使不義<lb/>
而得富如游塗炭之中見無禮於吾君何異鷹鸇之擊<lb/>
盖名莭俯仰而無媿復進退雍容而可觀宜擁使麾以<lb/>
符民望某身為故吏名齒薦書瞻行斾之在塗念属<lb/>
鞬之有日願調鼎餗以俟環除<lb/>
　　　為人賀吕相除都督啟<lb/>
<pb n="KR4d0217_WYG_054-6a"/>
伏審載頒命册誕誥多方極三公保傅之尊搃四海兵<lb/>
戎之寄注安危之兩意天子是毗偹文武之兼資萬邦<lb/>
為憲允維新命属在宗公綸綍既行神人具喜竊惟宰<lb/>
相之用舍寔繫宗社之興衰考諸前人頗有異論好持<lb/>
重者以不言為有體樂清淨者謂無事為可宗且端拜<lb/>
廊廟而享太平何暇出旗旄而從戎事殊不知伊尹相<lb/>
湯而伐桀乃作阿衡蕭何輔漢以滅秦遂為丞相仰惟<lb/>
都督是總六師東晉獨王導首專其權南宋在義恭<lb/>
<pb n="KR4d0217_WYG_054-6b"/>
嘗假其節豈特擅征伐生殺之柄且将責綏來招撫之<lb/>
方風勵百蠻部分諸将任固隆于分陜威已重于專征<lb/>
恭惟勲冠百工道隆三事豺狼巨猾悉就騈誅草木微<lb/>
生咸歸爕理入則屨赤舄而几几出則揚白斾之央央<lb/>
假八路經略之謀兼二府樞機之要雖勞閫寄仍領台<lb/>
司某猥于斯民同依大庇其為幸願倍積悃悰<lb/>
　　　為人謝朱秀才惠文編啟<lb/>
猥臨都騎辱貺華編粹然鸞鳳之姿足觀盛德鏗爾咸<lb/>
<pb n="KR4d0217_WYG_054-7a"/>
韶之奏富有文聲罄膏䕶以相霑乏瓊瑶而為報喜維<lb/>
快意慙實厚顔恭惟學窺游夏之淵源才並卿雲之黼<lb/>
黻流風囘雪未方雅詠之孤高趙舞燕歌莫擬華詞之<lb/>
清艷詩嘗恐其飛去文盡出于立成豈此空疎能窺製<lb/>
作當前白璧豈乏先容入市南金自有定價何止滿篋<lb/>
而粲珠琲要當什襲而遺子孫感服之私敷宣罔既<lb/>
　　　為人與劉侍郎賀冬啟<lb/>
陽既潜萌氣應黄鐘之律日方南至瑞符太史之占顧<lb/>
<pb n="KR4d0217_WYG_054-7b"/>
兹來復之辰宜享彚征之福恭惟氣含渾厚心藴忠嘉<lb/>
蚤决殊科陳慷慨濟時之䇿晩分方面敦豈弟愛民之<lb/>
風尚領真祠乆虛禁槖維甫臨于嘉序尚並集于鴻休<lb/>
展慶莫遑頌言徒切<lb/>
　　　為人賀正啟三首<lb/>
鳳歴頒時知履端之云始椒花獻頌欣嗣歳之聿興肇<lb/>
天事以維新宣神釐之並受恭惟武高頗牧文亞班揚<lb/>
論道經邦久挾致君之術承流宣化猶分共理之勞韙<lb/>
<pb n="KR4d0217_WYG_054-8a"/>
兹百世之功宜集疇離之社某屬修塗之云阻念馳賀<lb/>
以莫遑頌詠之懷敷宣罔既<lb/>
虞官正始爰頒欽授之時周政維新誕布始和之令伊<lb/>
三元之啟旦均萬彚以齊休恭惟豈弟宜民雅稱邵父<lb/>
而杜母經綸有自得見蕭規而曹隨時既極於泰來寵<lb/>
宜膺於晝接仰期難老用介鴻休某雖資唇齒之依共<lb/>
罄豆觴之祝其為頌願罔既敷宣<lb/>
日月㑹于諏訾爰頒夏正燔烈興于嗣歳載咏周詩物<lb/>
<pb n="KR4d0217_WYG_054-8b"/>
既趨新時方交泰恭惟榮分國社雅號吏師父老遮道<lb/>
而念留百姓攀轅而惜去膺二千石之爵禄誕受生靈<lb/>
享五百歲之春秋用符天壽聿臨獻嵗宜踐亨塗昔迎<lb/>
竹馬之兒童行列彤庭之鴛鷺某望風雖邈馳賀莫遑<lb/>
時巳正于三元慶遂臻于五福顧兹善頌徒切懦衷<lb/>
　　　為人謝同官惠生日詩啟<lb/>
心懷風木方永念于劬勞義重金蘭乃過形于頌詠惟<lb/>
知佩德不敢拜嘉華髮蒼顔迫衰年之既晚陽春白雪<lb/>
<pb n="KR4d0217_WYG_054-9a"/>
顧妙製之難酬不可彌忘永以為好<lb/>
　　　為人到任與鄰郡太守啟<lb/>
半生薄宦好客無氊晩歳專城得州如斗雖小國寡民<lb/>
之甚弱幸親隣仁善之可依未遂瞻風徒深慕義某才<lb/>
侔管晏政比龔黄有三代之遺風號兩京之循吏餘波<lb/>
所曁弱植自安地接郊圻孰謂馬牛不及情同兄弟固<lb/>
知唇齒相資惟冀深仁曲敦雅好修魯衛之政惟君所<lb/>
行效滕薛之爭則吾不敢<lb/>
<pb n="KR4d0217_WYG_054-9b"/>
　　　為人上沈給事啟<lb/>
望青瑣于層霄心傾疇昔拜朱轓于下國願足平生既<lb/>
隨僚吏以瞻風更與諸生而受教與聞聖道如見古人<lb/>
某少賤且貧壮羸多病叩門乞食日月轉於道塗揺尾<lb/>
丐憐志意奪于憂患射偶聞於中鵠心寔愧於承蜩務<lb/>
學豈足以美身得官僅能於糊口望聖人於百世不得<lb/>
其門冀先生之觧顔與之並席雖執鞭而不悔豈擁篲<lb/>
以辭勞恭惟學為人師才本王佐射漢庭之䇿位巳<lb/>
<pb n="KR4d0217_WYG_054-10a"/>
擢于平津抗匈奴之威節獨存于屬國入侍六持于從<lb/>
橐宣風五握于郡符将朝廷故寔之是咨知家世典刑<lb/>
之猶在補三篋而仰安世之强記問萬事而畏伯始之<lb/>
多聞是能博極群書何止身兼數器雅以聖學蔚為儒<lb/>
宗以小巫而見大巫固難比擬顧先進之於後進實藉<lb/>
提擕敢丐緒餘少警昏憒願同曾㸃衣春服以浴沂毋<lb/>
使孺悲出聖門而聞瑟<lb/>
　　　為人賀陳安撫到任啟<lb/>
<pb n="KR4d0217_WYG_054-10b"/>
伏審奉詔日邊分符淮右寅頒德意敦諭逺民父老為<lb/>
之歌呼草木知其名姓凡叨属郡悉庇宏休恭惟方畧<lb/>
雄深天資偉異頃以一同之旅抗夫全敵之鋒至使賊<lb/>
不交綏市無易肆㨗書上奏黄屋改容盟府第功朱輪<lb/>
出守鼓功名之飛驟激庸懦以沮羞朝廷固巳深知敵人<lb/>
不敢南向卧遼東之戍鼓孰不聞風俯并門之長城宜<lb/>
煩坐嘯即補衮職行逢璽書某俎豆之學不足知兵斗<lb/>
筲之才可使治賦偶當孤壘竊庇大邦限以居官阻于<lb/>
<pb n="KR4d0217_WYG_054-11a"/>
趨慶其為忭舞罔究敷宣<lb/>
　　　為人答吕縣丞啟<lb/>
平生不學繆操製錦之刀晩歳同僚遂見出嚢之穎窺<lb/>
玉海千尋之奥資洪河九里之餘已及𤓰時即瞻芝宇<lb/>
恭惟相門華胄聖世英豪智略高明事無遺照才猷沉<lb/>
敏功可立成尚階州縣以施勞未與風雲而借便行将<lb/>
奉十行之詔豈復終三年之淹某自笑蒼華不堪朱墨<lb/>
簿書堆案身久没於塵勞箠楚傷心政甚慚于豈弟動<lb/>
<pb n="KR4d0217_WYG_054-11b"/>
乖素志深媿前人豈期治劇之非才反得因人而成事<lb/>
幸為莫大喜實難名<lb/>
　　　為人到任謝鄰郡太守啟<lb/>
僥倖得州僅能如斗逡巡避地未免循墻逮兹入境之<lb/>
初復有善隣之幸恭惟才堪治劇仁足撫疲李将軍之<lb/>
才器無雙虜皆知畏黄穎川之治功第一課已上聞雖<lb/>
是小邦介乎大國庶縁資藉少竊便安願諧齊魯以同<lb/>
盟敢效滕薛之爭長况大君有命方建萬國而親諸侯<lb/>
<pb n="KR4d0217_WYG_054-12a"/>
則善人為邦當睦四鄰而藩王室㣲封蕞爾髙誼赫然<lb/>
愧馳謝以未遑徒望風而遐想<lb/>
　　　為人回交陸朝奉啟<lb/>
昔同里閈念相逢十載之前晚竊交承為他日通家之<lb/>
好禮遽先於麗藻情實媿於空踈恭惟文擅三長身兼<lb/>
數器䆳於經術指毛鄭為淺聞決彼詞科笑眺董之未<lb/>
直蓋皆世所傳如此於鄉邦之望最高宜擁一麾尚淹<lb/>
半刺用賢為晚授代實榮度綿力之甚驚安能十駕而<lb/>
<pb n="KR4d0217_WYG_054-12b"/>
千里思賢者之至切可謂一日而三秋儻未被於賜環<lb/>
願即瞻於行斾尚稽覿德更祝珍頥<lb/>
　　　為人賀王參政迎皇太后還宫啟<lb/>
伏審金根旋御歡洽當時石室藏書勲埀後世殆君臣<lb/>
之一德終母子之如初福自和戎治臻奠枕恭惟直亮身<lb/>
持而剛介有守清修表物而儉素難名方汲黯之在朝<lb/>
羣姦自戢逮楊綰之見用侈俗潜消宜繫聖心參持大<lb/>
政凡斯猷之入告皆與衆而同心故和親以息匈奴之<lb/>
<pb n="KR4d0217_WYG_054-13a"/>
兵逺師高帝而用幣以結契丹之好近法昭陵遂正位<lb/>
於兩宫乃均休于萬國恭導法駕共候寢門格大孝以敷<lb/>
聞自元勲之協賛事無前比力豈人為在方册有所未<lb/>
聞罄鼎彜未足盡記山川冒渉既勤扈從之勞廊廟登<lb/>
庸爰陟台衡之峻某欽聞盛典徒激㣲衷属坐守于舊<lb/>
藩恨阻馳于慶謁瞻風甚逺聽德惟勤<lb/>
　　　為人賀朱僕射鎮宛陵啟<lb/>
恭審法駕臨軒路朝頒册召尚父而起北海命畢公以<lb/>
<pb n="KR4d0217_WYG_054-13b"/>
保東郊方衣衮以出封将屨舄而入相繫民休戚為國<lb/>
重輕恭惟夙藴嘉猷進當天縡蕭曹名大依漢家日月<lb/>
之光房杜勲高乘唐世風雲之㑹乃心在于王室成績<lb/>
紀于太常曩維妖孽之肆㓙至使兵民而太恐曾不勞<lb/>
於叱咤卒已奠于危疑用能垂紳搢笏之間而有持危<lb/>
扶顛之效殄渠魁之元惡復安問于狐狸見無禮於吾<lb/>
君遂一空于燕雀姦雄䘮膽而色沮父老倚杖而涕流<lb/>
立國大勲為時元老人皆謂功成而名遂上方欲言聽<lb/>
<pb n="KR4d0217_WYG_054-14a"/>
而諫從擇藩輔而建上公暫分漢土圖舊人而召故老<lb/>
後握商衡成命敷聞羣心共喜某身雖賤𨽻名在羣寮<lb/>
行将摳衣以趨隅遂獲望塵而雅拜昔偕庶類但由鼓<lb/>
舞之中今若頑金親落鑪錘之内壹趨鈞幕永作門生<lb/>
敢期流落之餘有此遭逢之幸<lb/>
　　　為人賀安撫趙殿撰到任啟<lb/>
伏審對揚中檢分帥劇藩靖邊境之繹騷布王猷之允<lb/>
塞爰諏剛日載肅治辰竊以分寳玉以展親周大封於<lb/>
<pb n="KR4d0217_WYG_054-14b"/>
同姓王子弟以建國漢永鑒于孤秦用綿蕃衍之支以<lb/>
建藩維之本誕時哲后克憲徽模式勤敦叙之仁俾宏<lb/>
經濟之略稍由符竹入綴鵷鸞将使秉鈞而維四方何<lb/>
止修德而固宗子况郊圻之未靖資屏翰以尤先何當<lb/>
雅歌不妨坐嘯滅烽卧鼔知永䕶於北門緩帶輕裘遂<lb/>
一清于强宼眷維心膂倚以折衝恭惟靜以有謀清而容<lb/>
物空囊羞澀無劉寵之一錢食几蕭條有庾郎之三韭<lb/>
何曾設厨傳以娛客維是謹農桑以厚民宜兼秘府論<lb/>
<pb n="KR4d0217_WYG_054-15a"/>
撰之名更被賜書勉勵之寵蓋崇鉅鎮用突逺圖某竊<lb/>
食泮林本無吏役觀風森㦸辱從賓游欲隨燕雀以飛<lb/>
揚頗恨江湖之渺邈願言珍嗇進茂寵靈<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_054-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十二</head>
    <p>
<pb n="KR4d0217_WYG_012-1a"/>
欽定四庫全書<lb/>
　太倉稊米集巻十二　　　宋　周紫芝　撰<lb/>
　　詩三十九首<lb/>
　　　和趙鵬翔贈李生<hi>趙翼之字鵬翔宣城主簿李生善畫京師人</hi>
人間作畫如作詩妙由心得非人為五日一石十日水<lb/>
此事無乃亦可期向來鄗恕先妙手真復竒經年不肯<lb/>
下一筆胷中邱壑誰當知忽然有興不可遏冩作槎枒<lb/>
風雨枝囘頭却笑閻立本緩急與人為畫師李生聞是<lb/>
<pb n="KR4d0217_WYG_012-1b"/>
成逺後一生落魄唯飲酒貴人金多不可呼閒日為多<lb/>
畫日偶心知公子非俗人平生筆厎波瀾翻故作滄江<lb/>
與巨石要看萬里風濤相吐吞誰知此老不足數自笑<lb/>
一生常苦辛桃花水暖小艇窄十年辜負江邊春時危<lb/>
力小去未得畫圖入眼空傷神<lb/>
　　　次韻韋深道哭陳諫議<hi>韋許字深道</hi>
自是羣姦誤聖君初心豈願作忠臣平生勁氣埋黄壤<lb/>
當日嘉言在紫宸諌議裂麻方伏閤諸公鳴玉自埀紳<lb/>
<pb n="KR4d0217_WYG_012-2a"/>
向來六子俱誅滅此道于誰較屈伸<hi>諌議謂陳束</hi>
　　　叔達許分萱柳二栽作二絶<lb/>
華顛老去幾霜秋知處元應不奈愁但得稍分花到眼<lb/>
誰能更覔地埋憂<lb/>
鋤荒巳出墻根路剪緑仍分雪後栽便與數椽容我老<lb/>
當留一徑待君來<lb/>
　　　謝元不伐寄靈岩七詩用梅聖俞韻<lb/>
靈岩勝絶天下稀開鑿乃自太古出山名初豈有顯晦<lb/>
<pb n="KR4d0217_WYG_012-2b"/>
勝處要須詩黼黻自從梅老登列仙尤物誰憐久埋没<lb/>
具茨筆力扛九鼎坐遣清詩入山骨據龜食蛤誰與遊<lb/>
綘節雲車到仙窟雲間招手疑有無月下吹簫真仿彿<lb/>
飛雲杳藹風吹香翠潤空濛雨埀濕誰從洞口看金書<lb/>
想對神清時獨立我家靈岩山脚厎識面何由恍如失<lb/>
雖無幽夢到三山尚有明珠容什襲<lb/>
　　　送别徐南美<lb/>
謀臣如雲將如雨欲剪天驕奉明主御營飛詔肅虎貔<lb/>
<pb n="KR4d0217_WYG_012-3a"/>
妙畧縱横自神武誰騎駁馬蹄雙朱夢從璜溪親帝輿<lb/>
手提大鉞殺兩將日御少却公重扶此公堂堂出當國<lb/>
羣盗相看少顔色江上鯨鯢盡掃除草中狐兔無窠窟<lb/>
折衝自可銷戈兵寸地尺天歸聖明帳下偏禆何足數<lb/>
幕中賔客公獨稱願資碩畫戡禍亂坐遣四海歌昇平<lb/>
書生白首亦安用尚可平戎作短行<lb/>
　　　送侯元進罷涇溪丞<lb/>
單于飲馬窺長江巨鼎一沸俱倉黄我攜老稚不知處<lb/>
<pb n="KR4d0217_WYG_012-3b"/>
流離夜竄涇山陽山中小邑真蕞爾井邑無聲但流水<lb/>
亂石巉崢虎看人賈客稀疎市爭米憶昔相逢羣盗中<lb/>
過我天宫寳坊裏人言覔句崔立之恐是前身侯叔起<lb/>
當官論事嚼寒氷醉後詩成只彈指三年兵火夢中遊<lb/>
别去何堪日千里人生直氣忌太髙論少卑之亦聊爾<lb/>
功名唾手良偶然邂逅庸奴亦如此如公人物自有餘<lb/>
似我蒼華真老矣只今滿世尚干戈應念相思遣雙鯉<lb/>
　　　李使君示開化諸詩<hi>李處勵字勤仲自衢守移宣</hi>
<pb n="KR4d0217_WYG_012-4a"/>
使君一出承明序當年兩佩龜峯魚龜峯小兒騎竹馬<lb/>
笑挽朱轓歸故閭門外春風吹畫㦸小閣香濃綺疏碧<lb/>
蘓州五字老更竒東陽八詠人誰敵山堂聞說公自開<lb/>
烟雨遙供翠鬟色更向招提山窟中竹杖穿雲飽經歴<lb/>
夜上孤峯看明月曉趁鐘魚着僧屐詩成知復幾牛腰<lb/>
倒廩傾囷公不惜他人舉似與何人知我耽詩老成僻<lb/>
平日看囊止一錢驚見縱横着圭璧當遣兒童勿浪傳<lb/>
按劔從來少人識<lb/>
<pb n="KR4d0217_WYG_012-4b"/>
　　　贈元具茨二首<hi>時具茨作寧國宰名勛字不伐具茨其號也</hi>
平生結客少年塲人物如君見未嘗早嵗風流知漫叟<lb/>
一時師友是黄香相從便作雙鳬去欲見應須一葦航<lb/>
只恐涪翁門下士九重應合奉清光<hi>勛師山谷山谷常為作字序</hi>
名在金華季孟間流傳佳句落人寰異時文采今何在<lb/>
掃地風流喚欲還賸馥見分雖有意小巫自顧獨何顔<lb/>
源明不恨生衰俗尚喜人中識魯山<lb/>
　　　羅仲共兄弟文集為賊所殘<lb/>
<pb n="KR4d0217_WYG_012-5a"/>
照眼明珠兩陸離機雲兄弟似當時文章未許輕霑丏<lb/>
神物何為欠䕶持白璧懸知從間道青氊亦復付偷兒<lb/>
誰言舉世無蘇暐收得香奩第一詩<lb/>
　　　何元靜以詩索花次韻詩尾致剪花之約<lb/>
城南有客身倦遊飯無脫粟衣無裘短墻雨濕花木晚<lb/>
窮巷草深籬落秋心常自許玉人輩人言恐是原憲流<lb/>
千奴安得封君禄偶有一花聊可目綵椽作架恐未暇<lb/>
春到聽花飛上屋衡門無酒客不知寒谷少春花更遲<lb/>
<pb n="KR4d0217_WYG_012-5b"/>
慇勤未足供一笑慙愧煩君作好詩誰遣春風吹急雨枝頭<lb/>
會見花無数夜窗月白得暗香曉枕風微戰輕素已辦并州快<lb/>
剪刀為剪長條送春去君當釀酒買肥羔莫倚悤悤陳草具<lb/>
　　　後數日以詩償剪花之約<lb/>
春風吹雲不成雨暖日將春到花塢知君不羡鶴林神<lb/>
但將詩作催花鼔饕風虐雨一掃空國艶天香為君吐<lb/>
金刀盟在不敢寒急走送君花滿盤何郎要將湯餅試<lb/>
不放枝頭朝露乾樽雖有酒莫謾把客未可人誰共看<lb/>
<pb n="KR4d0217_WYG_012-6a"/>
想當風暖月更白流蘇帳掛香團欒應笑老翁門寂寂<lb/>
咫尺誰來草𤣥宅暗香和月與誰同芳條委地無人摘<lb/>
春與幽<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>似少情雨打風翻漫狼藉<lb/>
　　　送舒永豐<hi>舒賓王字利用少年登科為信州永豐令終焉宣州人</hi>
斯民如草木九聖含春温秋風一披拂零落難重陳嗣<lb/>
皇囘日御杲杲昇朝暾誰令天驕子欲肆長鯨吞王<lb/>
師一倡亂諸將皆星奔可憐爾羣蒼終不負漢恩固亦<lb/>
念顛仆所喜邦本存舒矦名家郎翔鸞未鶱騰稍分民<lb/>
<pb n="KR4d0217_WYG_012-6b"/>
社寄似欲親撥煩盍敷寛大詔力補瘡痍痕勿謂蕞爾<lb/>
邑安能著華軒妙割俱有用雞牛無足言君看密縣宰<lb/>
視民真子孫汗馬無寸勞大傅豈不尊扶衰其有意願<lb/>
復矜元元<lb/>
　　　次韻何君與晚晴<lb/>
花深雨過一鳩鳴喚起何郎對晚晴暮靄連山明白鷺<lb/>
夕陽囘處帶啼鶯浮生可笑能幾屐萬事政須論一枰<lb/>
想得追隨共飛葢玉觴零亂酒催行<lb/>
<pb n="KR4d0217_WYG_012-7a"/>
　　　次韻劉元素暮春書懷<lb/>
斷腸風雨落花時空遣劉郎賦柳枝涉世功名真螘穴<lb/>
送春歌吹只蛙池尚堪短䇿時乘興猶有寒桮可共持<lb/>
更願餘生似東野雲龍無地不相隨<lb/>
　　　次韻元素再用前作<lb/>
春晴無復少年時那作驚烏夜繞枝願與君遊雲夢澤<lb/>
不愁人奪鳯凰池北窻付我常髙臥手板看渠自倒持<lb/>
擬伴遺民釣烟水蕭規真欲效曹隨<lb/>
<pb n="KR4d0217_WYG_012-7b"/>
　　　元素將與余别再賦前篇因以留之<lb/>
江頭雲雁欲飛時倦翮依然在一枝少竚晚潮青版舫<lb/>
共聽朝雨緑荷池伯生醉熟慙空洞夢得詩髙有䕶持<lb/>
南浦分襟定何日懸知清夢與君隨<lb/>
　　　送元素<lb/>
重來樽酒定何時藜杖同誰把一枝雅量久知吞夢澤<lb/>
髙飛猶恨隔天池凌烟事業歸驃騎樂府歌行付總持<lb/>
自載筆床茶竈去喜君風味似天隨<lb/>
<pb n="KR4d0217_WYG_012-8a"/>
　　　次韻元不伐暮春再遊俞氏園期任道卿劉長<lb/>
　　　　孺不至<lb/>
素心失前期幽事縈老念小築猶未成殘年作逋欠五<lb/>
字俯見投光芒肯收斂遐想徒意消從遊知禮僭流離<lb/>
兵盗餘有籍猶未占尚想南岡花依依弄殘艶棲遲倘<lb/>
㑹意往返殊未厭如何兩公子盟寒久無騐我語良可<lb/>
刪公當為磨玷載酒苦未能兹焉負深歉<lb/>
　　　春晚絶句二首<lb/>
<pb n="KR4d0217_WYG_012-8b"/>
春來白水欲平田未拆鞦韆已禁烟傷雨落花空着地<lb/>
倚風輕絮解漫天<lb/>
鳥聲時向靜中聞盡日陰晴漫不分庭下落花如落絮<lb/>
眼前春思似春雲<lb/>
　　　訪張元明山齋<hi>張賁字元明池之青陽人為宣司理</hi>
張矦詩似嶺雲閒飛鳥何心只願還醉裏有官如物外<lb/>
眼前無客似山間來聽春枕連宵雨看畫秋屏着色山<lb/>
老去此身無處用固應容我作躋攀<lb/>
<pb n="KR4d0217_WYG_012-9a"/>
　　　次韻張元明書劉氏草堂<lb/>
草堂聞出碧雞西一色桃花去路迷有眼固應元自白<lb/>
無腰畧可為人低池塘看浴雙鳬雨簾幙時銜燕子泥<lb/>
想得君家舊蓑笠依然猶在太真谿<lb/>
　　　四月二十八日江元楷置酒坐客皆醉臥已而<lb/>
　　　　主人亦就睡戲作數語以紀其事<lb/>
西園春事䦨歌管罷絲竹青錢落髙榆幽鳥囀空谷江<lb/>
矦不能閒折簡到吾屬凈掃南窻塵共把一樽玉重觴<lb/>
<pb n="KR4d0217_WYG_012-9b"/>
各頹然睡味久乃熟齁齁兩鼻雷艶艶當筵燭因知歡<lb/>
有餘誰謂飲不足偉哉三玉人曾不愧坦腹應憐俗子<lb/>
陋禮法困窘束坐中飲濕生起舞自成曲主人亦忘客<lb/>
去留隨所欲可笑陶淵明欲睡客須逐<lb/>
　　　題張元眀四鬼捕嬾龍圖<lb/>
五月江南地無黍帝遣雷師下行雨百神受職羣龍奔<lb/>
一龍藏頭翳𤣥雲雷師奮虬叱四鬼拽取老龍朝帝<lb/>
閽張矦直氣不可屈雲間睥睨旁怒嗔歸來面壁聊一<lb/>
<pb n="KR4d0217_WYG_012-10a"/>
吐畫作新圖走兒女潛虬怕死不肯行夜乂飛天髪毛<lb/>
𥪡人間空笑虎頭痴筆底風雲遽如許今年雨足年亦<lb/>
豐蜥蜴蝘蜓俱論功龍方下避千里赤疾雷破柱頌天<lb/>
公天公有令那得爾寄語痴龍莫辭死<lb/>
　　　次韻趙伯武病中即事五首<lb/>
臥疴念經時勿藥有新喜便應走駸駸誰復稱起起嘯<lb/>
歌理壺觴婆娑在窻几想當呼濁醪與客談妙理<lb/>
　　　二<lb/>
<pb n="KR4d0217_WYG_012-10b"/>
趙矦佳公子妙伎數三絶對君如春水熇熇消内熱一<lb/>
為藥石誤良㑹能契闊便當亟相過共此良夜月<lb/>
　　　三<lb/>
愛酒知有癖耽書久成痴官曹足餘暇幽䇿約屢枝但<lb/>
恐蒹葭陋繆倚瓊玉姿况無彈丸手突過黄初詩<lb/>
　　　四<lb/>
病餘春巳歸飛花滿空堂萱草欲成窠戎葵粲微黄髙<lb/>
門有賀客新篘怯初嘗人生貴強健餘事亦𣺌茫<lb/>
<pb n="KR4d0217_WYG_012-11a"/>
　　　五<lb/>
平生沈東陽鶴骨儼如故朝來聞巾車載酒定何處暮<lb/>
歸坐東軒翰墨有佳趣當時烏絲欄為乞錦囊句<lb/>
　　　送費茂和二首<hi>費介字茂和嘗宰宣城</hi>
誰言令尹拙催科鞭朴當如豈弟何樓下久傳于蒍曲<lb/>
人間方唱紇那歌虎知低首須應殺雉巳成雛不可羅<lb/>
太史若書神爵傳慈祥未媿昔人多<lb/>
前賢零落謾知名後輩何由識老成誰遣斯民俱臥轍<lb/>
<pb n="KR4d0217_WYG_012-11b"/>
因知循吏本無聲眼前公事何時了月下清樽且復傾<lb/>
想得新栽池上柳送君歸棹亦多情<lb/>
　　　汪才任寺簿得劉遺民釣臺于涇水之上將作<lb/>
　　　　小亭而未暇有詩次其韻<hi>汪伯虎字才任旌德人</hi>
眼前時事只紛紛林下誰來弔逸民斷石至今留故物<lb/>
赤欄何日照江濵飄流嵗月人空逺料理風烟意轉新<lb/>
擬借一椽埀短釣此生真欲繼前塵<lb/>
　　　秋暑臥病示莊簿<hi>莊革字時然為宣城簿</hi>
<pb n="KR4d0217_WYG_012-12a"/>
老火倏巳盡金行殊未剛弱棗漸可剥七月猶驕陽赤<lb/>
日不可嚮白汗驚流漿誰將窮谷氷為我濡枯腸况兹<lb/>
老病軀息偃真在牀敲秋賴風玉微飈襲衣裳言念北<lb/>
征士萬里方拓疆秋雲靜邊日光耀劍㦸場君今飽韜<lb/>
畧論事時抗章諸公頗動色有䇿云甚良何當給鋒車<lb/>
結佩朝明光一皷收闗河再鼔擒戎王兵戈既靜洗不<lb/>
復憂邊防萬夫各解甲四海均清凉<lb/>
　　　雨後微凉再示莊簿<lb/>
<pb n="KR4d0217_WYG_012-12b"/>
蓐收始用事健行肅乾剛微飈生淅瀝一雨洗亢陽香<lb/>
羅阨團扇玉椀辭蔗漿况蒙慷慨詞猶激卑懦膓當食<lb/>
忽亡匕起立遂失床鷄鳴中夜興呼燈攬冠裳自從兩<lb/>
河割四海失故疆向來桑麻區半作荆棘場黔首未安<lb/>
堵皂囊思獻章聞有圯上書今代誰張良風雲須嘉㑹<lb/>
日月依末光當宁方側席誰能薦吾王鷙鳥尚埀翅老<lb/>
眼空望羊秋風一夕起撫事增悲凉<lb/>
　　　觀大閲<lb/>
<pb n="KR4d0217_WYG_012-13a"/>
落日鳴笳鼔西風巻斾旌熊羆千騎肅錦繡一川明猛<lb/>
士方投石將軍未請纓不須誇劍舞卻縠是書生<lb/>
　　　復愁二首<lb/>
秋風嫋嫋秋雲愁寒日耿耿還西流昬鴉接翅帶逺水<lb/>
暮雨滿山昬北樓微凉漸欲入枕簟白雲復恐霑梧楸<lb/>
横戈壯士半茅土雲壑布衣悲素秋<lb/>
江南郡邑半成灰江北諸藩信不來此日兵連殊未解<lb/>
向來邊釁復誰開三闗故地何時得二帝征鑾幾日囘<lb/>
<pb n="KR4d0217_WYG_012-13b"/>
白髪草萊無逺䇿時埀雙泪只興哀<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻十二<lb/>
</p>
<p>
</p>
  </div>
</body>
</text>
</TEI>
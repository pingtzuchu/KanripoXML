<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十五</head>
    <p>
<pb n="KR4d0217_WYG_035-1a"/>
欽定四庫全書<lb/>
　太倉稊米集巻三十五　　宋　周紫芝　撰<lb/>
　　詩四十六首<lb/>
　　　夜宿堯城寒甚明日山中有薄雪馬上賦二詩<lb/>
剪水飛花㸃翠巒未教全放玉孱顔分明六曲屏風樣<lb/>
和雪新描著色山<lb/>
雲意悠悠晚尚堅玉塵猶未破清寒不知誰把千巖雪<lb/>
付與詩翁馬上㸔<lb/>
<pb n="KR4d0217_WYG_035-1b"/>
　　　梅山宗老惠近詩明日自山中來訪余堯城驛<lb/>
　　　　二首<lb/>
梅山寄我近來詩便恐諸郎氣盡低雙井派中真法嗣<lb/>
莫將輕比順闍黎<lb/>
參得詩中句外禪頗知經歲杜禪關要須覿面親分付<lb/>
不免煩君一下山<lb/>
　　　過狄梁公墓<lb/>
髙后王諸吕漢鼎幾半傾絳侯入北軍有意誅鯢鯨兵<lb/>
<pb n="KR4d0217_WYG_035-2a"/>
纒未央殿血濺長安城禄輩僅誅滅四海殊雷驚唐家<lb/>
女主禍未可方西京艾猳剪宗枝賊計殊未成三思本<lb/>
么麽白面不足黥舉朝無直節但畏羅織刑梁公挾大<lb/>
計赤手無寸兵為言不祔姑禍止談笑平功比漢諸人<lb/>
優劣不用評事茍以理勝口舌亦可爭師曲舉必敗勢<lb/>
力未易憑老婦雖至愚理在見自明不然此危邦詎可<lb/>
一言興<lb/>
　　　琵琶亭二絶<lb/>
<pb n="KR4d0217_WYG_035-2b"/>
舊事無人作短行湓江空自繞湓城黄蘆苦竹依然在<lb/>
猶替琵琶作怨聲<lb/>
捍撥難傳不盡情琵聲裁盡繼琶聲風流掃地無人説<lb/>
只有空江舊月明<lb/>
　　　陪李使君登庾樓是日雲霧不見淮山<lb/>
跨江雲夢不勝寛樓在江聲洶湧間試㸔坐中尋得句<lb/>
說君眼力盡時山<lb/>
樓前江水㸔鎔銀江外淮山色未分安得長驅鱷魚手<lb/>
<pb n="KR4d0217_WYG_035-3a"/>
爲開南嶽嶺頭雲<lb/>
　　　九江趙倅新作環季亭<lb/>
小擕樽酒作清㳺尋得方壺最上頭山在斷霞明處碧<lb/>
江從白鳥去邉流苦無健句爭天巧賴有新亭慰客愁<lb/>
他日東南論勝地未應只数庾公樓<lb/>
　　　題東林香山像<lb/>
大唐受歴三百年文士輩出俱可傳情雖嫵媚中骨鯁<lb/>
當時只有香山賢香山年少謫湓浦卧聽琵琶心獨苦<lb/>
<pb n="KR4d0217_WYG_035-3b"/>
想得囘舟夜半時半濕青衫淚如雨别來江月幾畨圓<lb/>
黄蘆苦竹空淒然風流掃地那復有但見東風吹白髯<lb/>
可憐畫手無前輩欲倩虎頭呼不起瓊枝玉樹了無蹤<lb/>
鐵撥鵾絃何用爾明朝一舸下潯陽月明依舊空江水<lb/>
　　　借書<hi>到興國</hi>
牢落偏州少士夫一䲭求借是書無道山堂外長廊下<lb/>
黄巻如雲記石渠<lb/>
　　　課吏抄書戱作<lb/>
<pb n="KR4d0217_WYG_035-4a"/>
雪花飛上白髭鬚繭紙猶抄細字書莫笑老翁兒戲子<lb/>
政縁長日要銷除<lb/>
　　　湖亭懐舊三絶<lb/>
鈴索無聲訟牒空妙香寮外水冥濛長安故舊如相問<lb/>
今在江西道院中<lb/>
校書天禄想諸郎應在蓬山語晝長記得去年秋七月<lb/>
日斜香轉曝書廊<lb/>
白頭武部最風流便是汝南陳太邱折角烏巾人似畫<lb/>
<pb n="KR4d0217_WYG_035-4b"/>
與誰同伴兩山㳺<lb/>
　　　沈季卿出元具茨王相山詩巻相示兩翁雖存<lb/>
　　　　没異途而均為不偶讀之良増慨歎為題軸<lb/>
　　　　尾<lb/>
沈郎帯减不勝衣瘦甚由來政坐詩試數交游盡前輩<lb/>
便知文采照當時子猷何處尋脩竹漫叟今誰弔舊祠<lb/>
人似浮雲忽吹散老夫雖健鬂成絲<lb/>
　　　寄題陳醫安樂堂昔山谷聞四休居士之言曰<lb/>
<pb n="KR4d0217_WYG_035-5a"/>
　　　　此安樂法也陳君蓋取是語以名其堂<lb/>
六塵欲要淨三摩辛苦修行奈老何只得四休安樂法<lb/>
一身受用已為多<lb/>
自笑區區老倦游廬山今是我莵裘暮年欲覔安心法<lb/>
他日敲門問四休<lb/>
　　　送陳鄂州<lb/>
舊識君家小仲容步兵今復此相同誰教楚楚青雲器<lb/>
來照鬖鬖白雪翁廬阜故山休入望武昌官栁正搖風<lb/>
<pb n="KR4d0217_WYG_035-5b"/>
只應黄霸歸朝日巳在天邉尺一中<lb/>
　　　牕明<lb/>
牕明有斜日几靜無一塵向後有餘恨亂鴉來聒人<lb/>
　　　病起步至湖亭<lb/>
雨從今日十分晴病後春應一倍増著地巳無殘歲雪<lb/>
掛簷猶有上元燈<lb/>
薄羅初欲換單衣社肉裁分燕又歸喚得春來却催去<lb/>
滿庭紅雨杏花飛<lb/>
<pb n="KR4d0217_WYG_035-6a"/>
病餘猶著杖藜扶臨水依然一老夫不用苦燒紅蠟燭<lb/>
桃花解笑白髭鬚<lb/>
　　　弔梅<lb/>
飛盡江南泣雨枝韻髙猶共雨相宜洗粧只有唇紅在<lb/>
也勝桃花好面皮<lb/>
傷心不見玉扶疎丹杏縹桃亦甚都只恐此君零落後<lb/>
餘芳要自不如渠<lb/>
　　　春日連雨湖水大至二首<lb/>
<pb n="KR4d0217_WYG_035-6b"/>
楚地春三月他鄉客二毛愁懐須著酒寒力尚欺袍細<lb/>
雨淹花濕顛風拍浪髙昨朝紅藥柱今日整漁舠<lb/>
　　　二<lb/>
白雨鳴珠琲春江灌玉壺漫郎囘小艇摩詰畫新圖山<lb/>
近醒愁眼州閒養病軀如何樽酒地更與㸔南湖<lb/>
　　　秦少保生日詩三首<lb/>
歲當作噩律始催杓檇龍角星紀囘祥雲下覆窮九垓<lb/>
帝車御極雲旗排夜色清潤明三台昴精叱馭天上來<lb/>
<pb n="KR4d0217_WYG_035-7a"/>
上帝欲遣清風埃漢家雙闕髙崔嵬日趨龍尾朝蓬萊<lb/>
父師有鼎調鹽梅公賛廟畫衆允諧龍顔一笑天歡咍<lb/>
虎皮䝉甲巻不開白玉彫爼尊有靁五風十雨無煙霾<lb/>
爟火夜上通天臺禮成一代誰可偕功髙欲報帝所懐<lb/>
大用永配德與才夀廟祝之言可該拍肩俱願齊洪崖<lb/>
跨鼇昔上環州山恍如夢見非人間黄金作屋碧玉椽<lb/>
靈芝仙草香流泉琅函玉軸架挿天神龍守鑰秘不傳<lb/>
天書錯落御墨鮮泥金描鳯寳帶纒中有紫府遐齡仙<lb/>
<pb n="KR4d0217_WYG_035-7b"/>
主張東壁宗衆賢天風獵獵吹廣寒霞漿酌客春晝暄<lb/>
蘂珠琴心乆精妍靈根堅固玉鍊顔三官四輔誰可遷<lb/>
㸔公衮繡當帝前拾塵筭刼不計年<lb/>
右文天子朝明光漢陛曉列千官行罷朝不歸按霓裳<lb/>
黄門羣襲御殿香翠蓋趣駕黄微張日髙宫樹遮囘廊<lb/>
侍臣進册儼在旁香羅覆帕牙籖長前規堯舜後三王<lb/>
六維龜鑑策最良聖心自約昔未堂日有所就月有將<lb/>
公書萬巻胸中藏海涵地負誰可當官粗住下百報忙<lb/>
<pb n="KR4d0217_WYG_035-8a"/>
獨畱真儒傳紫皇茶甌拜賜近御床天顔咫尺瞻龍章<lb/>
金葉舊事不足方人如禇馬才亦常說定惟服寜可忘<lb/>
設施行當見廟堂可使風俗還軒黄有時問道崆峒鄉<lb/>
廣成之師夀百昌千有三百歲未央<lb/>
　　　二月二十三日遵奉聖詔出郊勸農謹賦詩一<lb/>
　　　　首示諸同寮<lb/>
星言出郊坰緩轡遵微塗陂池湛新緑阡陌開上腴春<lb/>
色嚮晼晚農事日巳趨有司奉漢詔訓辭宣帝謨父老<lb/>
<pb n="KR4d0217_WYG_035-8b"/>
數十輩龍鍾白髯鬚扶杖前致詞謂當極勤劬曩也事<lb/>
格鬬今當反田廬農桑遂温飽里胥絶征誅兹焉不少<lb/>
力是自貽瘠臞椒漿酌大斗起坐時歡呼有如一日蜡<lb/>
相期恱須臾殷勤頗自愧小信殊未孚儻非獲三登何<lb/>
以謝汝徒同寮數君子妙畧懐永圖願言規遲暮共此<lb/>
豐歲娛<lb/>
　　　次韻漷宰題妙香寮<lb/>
香嚴參鼻觀可受郢人斤誰能論許事且炷松爐薫借<lb/>
<pb n="KR4d0217_WYG_035-9a"/>
此沈水力侑我棐几文小閣亦窈窕青烟散敷紛與人<lb/>
共婆娑此意良殷勤恨無博山賦可冩蜀錦紋老人住<lb/>
江東來作江西雲江湖渺歸思先弟無餘芬焚香此幽<lb/>
事此外何所欣如人嗜昌歜豈復思羶葷令君出新語<lb/>
種學窺多聞但恐燕寢句頗慚韋使君更當宿殘火薄<lb/>
霧㸔氤氳<lb/>
　　　劉德秀縣丞凢五和前篇僕亦五次其韻<lb/>
劉侯一諾重勝獲金百斤秀句忽復出華名愧微薫但<lb/>
<pb n="KR4d0217_WYG_035-9b"/>
憐溝中斷枉錯黄金文君欲强推轂誰當為解紛顧我<lb/>
絶世好百念獨此勤鵲尾得古製鷓鴣玩斑紋時從孤<lb/>
巒頂㸔上秋空雲遂作小方寮調䕶留清芬忘言聊復<lb/>
爾念意亦可欣了知法界中清静無五葷倘非此地勝<lb/>
是妙數得聞誰知几席間中有造化恩遂此草木性一<lb/>
氣䝉氤氲<lb/>
楚澤是魚稻不論斗與斤老守睡足處飽飫聞餘薫時<lb/>
歌郢人曲細和湘纍文天風一披拂花砌飛繽紛樂此<lb/>
<pb n="KR4d0217_WYG_035-10a"/>
盡日静頗無終歲勤劉侯過我數坐乆衣成紋時驚燕<lb/>
梁句有似春空雲千年論徃事一炷同清芬有客乃如<lb/>
此我意豈不欣人生如草木鼻味殊薌葷海天得彼趣<lb/>
妙香吾所聞庶希清浄化上答明聖恩從今世外樂可<lb/>
比洪崖氲<lb/>
蔚宗草香傳水沈貴盈斤標置何必髙有德當自薫士<lb/>
成稍藴藉徃徃嗔斯文人生顧安用浪為此紛紛我静<lb/>
偶獲趣君意良復勤摩娑辨欵識共玩古曺紋青烟既<lb/>
<pb n="KR4d0217_WYG_035-10b"/>
司寒小孤方揷雲詩應神所授句與爐争芬懸知我輩<lb/>
事俗子未必欣不容芝蘭室雜以蒿艾葷政恐千年後<lb/>
餘鼻尚有聞惟愛青雲士亟拜黄屋恩未知誰氏子肯<lb/>
對香氤氲<lb/>
念昔居上國春薺賣作斤那得千金嚢可買百濯薫一<lb/>
為道院主坐空朱墨文清笳咽悲壯濃篆横披紛幽意<lb/>
可略喜老倦復小勤詩如水得風自然偶成紋香亦旋<lb/>
變滅頗類無心雲丞哉兩松篇時出水麝芬鏤氷納蔬<lb/>
<pb n="KR4d0217_WYG_035-11a"/>
腸争洗三韭葷敏手不可敵勝妙昔未聞豈不勝兒女<lb/>
呢呢相怨恩人生如此少爐烟且氤氲<lb/>
隠之刺五年歸嚢香一斤恕投湖亭水内子無飯薫欲<lb/>
草廉吏傳恨無班馬文此風一凋落披扉如絲紛前身<lb/>
是香嚴宿習今尚勤爐烟凝室炷印篆緘雕紋嗜香猶<lb/>
有癖於世巳如雲况今花木妍香風度微芬節物豈不<lb/>
佳老洗難强傾太常齋日多十飯九不葷唯有鼻孔香<lb/>
時於静中聞未知劉季和何如荀令君且當置是事一<lb/>
<pb n="KR4d0217_WYG_035-11b"/>
笑同氤氲<lb/>
　　　蘇内相在黄岡嘗從桃花寺僧覔茶栽移種雪<lb/>
　　　　堂下余始至此㑹歲且暮明年春得新芽試<lb/>
　　　　之色香味俱絶不減湖越二疊宜其見賞於<lb/>
　　　　此老人也人言雪堂今巳鞠為館驛茶蓋可<lb/>
　　　　知矣<lb/>
梅雪既掃地桃花露微紅風從北苑來吹入茶塢中真<lb/>
香不可說玉色誰與同不知耐幾湯成此三味功顧渚<lb/>
<pb n="KR4d0217_WYG_035-12a"/>
與日注名髙各雌雄四海一大地所至皆春風物固有<lb/>
不幸乃爾殊窮通此品不見稱白雲空䝉茸移栽雪堂<lb/>
下賴有黄岡翁來禽青李帖絶世無此工遂使桃花名<lb/>
遍滿江西東此老乆下世真賞殊未逢只今調粥手乳<lb/>
花為誰濃堂今在館驛樹亦知何蹤樹固不足惜館驛<lb/>
行當空<lb/>
　　　筠陽竹根枕<lb/>
髙安老竹三尺圍斷為釡甑中可炊蘄州開笛不足數<lb/>
<pb n="KR4d0217_WYG_035-12b"/>
嶰谷截筒空自竒何如猫頭未成竹化為霜根白如玉<lb/>
峥嶸勁節不得施歴碌黒斑空滿目白頭老吏飽官倉<lb/>
雲夢南州睡初足筠陽别乘一幅書寄我中刳兩枵腹<lb/>
飄飄逸韻青衣郎夢中相見筠山陽一笑摩挲撫君背<lb/>
定教從此毋相忘我欲問舍無何鄉為我徃使華胥王<lb/>
人生草草兩鬢霜要知日月壺中長<lb/>
　　　四月五日早晴二首<lb/>
老病猶朝朔華顛尚著冠馬頭収雨去湖面拍堤寒鳥<lb/>
<pb n="KR4d0217_WYG_035-13a"/>
作鄉關語花如夢寐㸔晚來還倚杖㸔日下欄干<lb/>
　　　二<lb/>
憶作西來夢猶堪細數程隨雲千里到㸔月五畨生上<lb/>
箔蠶宜暖瀕湖麥要晴天應憐病守有意在秋成<lb/>
　　　四月八日燕客湖亭風雨忽來頗有波瀾意欣<lb/>
　　　　然恱之<lb/>
水平真欲見秋毫碧海無人掣巨鼇多謝西風巻烟雨<lb/>
肯來湖面作波濤<lb/>
<pb n="KR4d0217_WYG_035-13b"/>
孤山十載飲湖光更入江西鷗鷺行官舍一生常近水<lb/>
前身應是水仙王<lb/>
白雨跳珠水上鳴雪花吹浪酒邉行不嗔燕子飛將去<lb/>
最愛鸕鷀睡不驚<lb/>
　　　千葉石榴盛開為賦一詩<lb/>
江東五月榴花紅江西三月滿花叢東花窘束少態度<lb/>
西花重疊紅䝉茸誰翦燕支山下草乞與殷紅照林杪<lb/>
移栽我欲過江東銜子鴻鵠今成空紅巾羊蹙為誰苦<lb/>
<pb n="KR4d0217_WYG_035-14a"/>
芳心何止千重重試遺紅粧歌一曲此花此曲何由逢<lb/>
春光都無十日事不成夜雨還朝風紅芳莫遣忽飛去<lb/>
斷腸烟雨空溟濛<lb/>
　　　十六日對雨是日聞得濓溪地<lb/>
大麥結穗牛尾長小麥滿地秋雲黄清漣堂前今日雨<lb/>
中有廬山湯餅香故人喚我廬山住欲買茅椽近廬阜<lb/>
得田於我復何求只就天公覔甘㴻天隨農父與隂晴<lb/>
雲共東風作朝暮山南山北水長流下田髙壠禾無數<lb/>
<pb n="KR4d0217_WYG_035-14b"/>
秋堪醸酒醉不醒飯可充飢飽摩肚先生不管醉尉呵<lb/>
柱杖尋遊遶山去<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十五<lb/>
</p>
<p>
</p>
  </div>
</body>
</text>
</TEI>
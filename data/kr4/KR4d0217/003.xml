<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三</head>
    <p>
<pb n="KR4d0217_WYG_003-1a"/>
欽定四庫全書<lb/>
　太倉稊米集巻三　　　　宋　周紫芝　撰<lb/>
　　詩四十首<lb/>
　　　壬午秋日觀橋刈穫五首<hi>時年二十一</hi>
清晨起盥櫛巻箔坐南軒紅日忽滿樹飛鳥相喧翻農<lb/>
夫告銍艾導我之前村露晞芒屨滑地僻秋蕪繁行行<lb/>
不逾里委蛇到其門父老喜客至為黍烹雞豚勸我當<lb/>
力穡醉中多好言低頭謝父老我志久已存歸來三歎<lb/>
<pb n="KR4d0217_WYG_003-1b"/>
息黙誦歸田園<lb/>
交親不相知笑我營小築人生如風燈一滅不容續勝<lb/>
負棋一枰信手安用覆與君共此世百嵗但信宿進退<lb/>
均有求要各隨所欲君軌趨朝市我履在林麓胡為浪<lb/>
相笑吾計念已熟客來不與辨聊用銘我屋<lb/>
代馬嘶北風遊子思故鄉冨貴人所羡危機亦難防幕<lb/>
上巢豈安劍頭炊易傷乃知三畝耕此策為最良寒士<lb/>
但藜藿肉食餘膏粱脱粟衆所食萬錢誰得甞終然均<lb/>
<pb n="KR4d0217_WYG_003-2a"/>
一飽果腹俱徜徉飯蔬豈不樂厚味生禍殃以此較得<lb/>
失豈復無短長<lb/>
人言秋日短無事日更長籬落既補治稼穡已滌場薄<lb/>
暮有微興悠然步東岡東岡棗與梨纍纍半青黄幽菊<lb/>
雖未吐已含風露香風物良可喜客來有杯觴但使常<lb/>
如此貧賤亦何傷<lb/>
祠宫昔所築古屋棲真靈誰知員嶠徙亦歎曲池平我<lb/>
即廢址北結茅寄幽情髙秋肅萬籟仿彿聞簫笙夜夢<lb/>
<pb n="KR4d0217_WYG_003-2b"/>
着瓊冠結佩朝玉京談笑悟至理俯仰了八紘安能事<lb/>
香火餐霞學長生明朝日復出抱耒還躬耕<lb/>
　　　題龍眠畫四馬圖<lb/>
裕陵神謨與天通崑崙以西俱鑿空渥洼初來九夷服<lb/>
盡得大宛三象龍于闐鳳腦世未識但見蹴踏長秋風<lb/>
鬼章錦膊驚絶代更看吐蕃獅子驄奚奴骯髒雙眼碧<lb/>
錦韀錯落青絲籠最後一匹號雄健見自往來天㐲中<lb/>
羽林騎士鐵撾肅鳴珂蹀躞纓埀紅諸畨入貢御閑溢<lb/>
<pb n="KR4d0217_WYG_003-3a"/>
君王晝坐蓬萊宫為臨玉陛閱神駿詔冩真形誰最工<lb/>
龍眠妙伎非俗畫不數當年老曹霸三驄豈是拳毛騧<lb/>
俶儻權竒頗閒暇籋雲之姿迣萬里太一來貺天馬下<lb/>
内人傳看十二蹄一笑微生咫尺威自從鼎湖弓劍墜<lb/>
龍媒上天久不歸只今空對畫圖泣忍聽鳥呼金粟堆<lb/>
　　　遊麻姑觀<hi>宣城有麻姑山山中有觀</hi>
清秋禾黍罷南畝幽事少凌晨有佳興振䇿事輕矯微<lb/>
踪躡飛猱雄眺髙木杪上有仙子祠棟宇頗傾撓騰虚<lb/>
<pb n="KR4d0217_WYG_003-3b"/>
想雲軿遺像空鳥爪黄冠三四輩生意良草草更欲問<lb/>
丹爐雲山遂窮討道人笑不言此意未遽曉但云須趣<lb/>
轅山靜虎出早勝踐良獨難仙事亦杳渺了知世俗人<lb/>
塵凡隔蓬島<lb/>
　　　小壺貯江蠟二梅幽絶俱可喜作三絶<lb/>
遮眼梅花不要多着人無復奈香何月明羞看銅壺影<lb/>
矮樹斜枝憶短坡<lb/>
吳娘解滴酥成蘂天女能融蠟作花付與詩人說妍醜<lb/>
<pb n="KR4d0217_WYG_003-4a"/>
風流二士夲同家<lb/>
天上姮娥白玉肌蘂珠宫女鬰金衣相逄月下渾無語<lb/>
笑指蓬壺作伴歸<lb/>
　　　病中戲作本草詩<lb/>
長空青雲晝風巻雨餘凉生開病眼垣衣洗雨緑生光<lb/>
芍藥翻堦紅照晚幽人却掃驚半夏獨杜衡門心頗逺<lb/>
提壺勸酒意甚勞花間伏翼終日號大棗如𤓰安可得<lb/>
竹葉豈宜空蟹螯何當如淮注石斛天南星移碎紅燭<lb/>
<pb n="KR4d0217_WYG_003-4b"/>
錦纒更命劉寄奴囘雪香柔體如玉人生富貴不早休<lb/>
烏頭成白空自愁浩歌自駕木蘭去范蠡實能知逺遊<lb/>
君不見赤車使者將君命五加皮幣不少留一朝逐客<lb/>
便當去王不留行空淚流又不見浪蕩子長負羇槖石<lb/>
下長卿無住着賈論空髙逺志孤屈草初成竒禍作何<lb/>
如獨活考澗槃不遇自然同此樂嗟余知此解馬衘蝸<lb/>
廬僻在陵陽角誰能更朝紫真壇丹砂豈解駐衰顔五<lb/>
色神符亦安用菖蒲謾說能引年玉泉泠泠潄虚壑獨<lb/>
<pb n="KR4d0217_WYG_003-5a"/>
尋鶴虱負朝暄故人逺引羇旅夕寒水石畔思清言何<lb/>
時從容乃如此烟蓑去作牽牛子平生甘遂丘壑貧常<lb/>
有憂懷思洗耳<lb/>
　　　道由於潛將遊西菩問之路人則云過之已逺<lb/>
人生如落花隨寓皆可喜但恐兜羅緜牽連入荆杞我<lb/>
馬今未羈猶堪作幽事道逄西菩山欲問參寥子舉鞭<lb/>
信蹇驢褰裳渡流水隱約望三山展轉纔十里吳兒指<lb/>
似儂但隔一山耳塗窮殊可笑興盡亦復止吾曹坐天<lb/>
<pb n="KR4d0217_WYG_003-5b"/>
阨萬事無不爾小者今復然大者斯已矣<lb/>
　　　越臺夜雨<lb/>
夜暗秦淮雨燈昏越女祠寒窓歸夢短秋枕客情知鳬<lb/>
雁初何定雞蟲事亦卑明朝江上去重理釣魚絲<lb/>
　　　晚遊戒珠寺寺王逸少舊宅寺僧秉燭觀王右<lb/>
　　　　軍畫像出訪鵝墨二池歸已三更<lb/>
悠悠倦徂征忽忽厭羇旅出門復風埃况乃迫繁暑兹<lb/>
遊愜初心突兀見精宇髙人昔所廬樹木亦竒古微風<lb/>
<pb n="KR4d0217_WYG_003-6a"/>
入冠裳林影散廊廡僧窓靜無塵燈火照眉宇閱此坦<lb/>
腹姿鬚髪稀可數樂死固不虚顔色如處女平池渺清<lb/>
深淅瀝過新雨誰言臨池工至技本天與鵝羣久已空<lb/>
團扇復何許興盡且當歸夜半月方吐<lb/>
　　　歸雲洞<lb/>
南華老明師遺像頗清古昔為掛空月今作歸雲土雲<lb/>
來初無心雲去定何處空餘暗竇泉翠盎含白乳華堂<lb/>
誰復枝缺甃久未補林深自成風山潤疑欲雨窮幽眼<lb/>
<pb n="KR4d0217_WYG_003-6b"/>
未饜曳杖足已苦入山無與迎出山信誰阻有客自去<lb/>
來山僧無一語<lb/>
　　　次韵次卿見寄<lb/>
此生懷抱向誰開唯有華顛苦見催萬事只今渾是夢<lb/>
寸心堪笑已成灰路長安得詩飛去交淺唯愁雨不來<lb/>
此意喜君無冷暖尺書頻寄塞鴻囘<lb/>
　　　食𤓰二首<lb/>
鄼矦昔微時刀筆一小吏起依日月光勛業髙百世道<lb/>
<pb n="KR4d0217_WYG_003-7a"/>
大原不容功髙亦為累所以韓彭徒纍纍就庖胾蕭何<lb/>
于是時身任天下寄坐安劉帝心賴有東陵計東陵固<lb/>
明哲避地有深意此物原不凡世俗豈知味此味當自<lb/>
知未可語兒輩<lb/>
元和數才子例指到元白香山詆中奄進寸輒退尺元<lb/>
侯躐要塗崔子實卵翼兩公賢與愚何啻白與黑二武<lb/>
有直氣詆評恣呵斥蒼蠅從何来汙我盤中食想像懐<lb/>
昔人撫几三歎息<lb/>
<pb n="KR4d0217_WYG_003-7b"/>
　　　遊衡廊山山中有梁武帝杯渡禪師像<lb/>
瀛渤從來是一漚何妨飛錫到中州解將瓶鉢橫雲海<lb/>
懶向秦淮障逆流<lb/>
　　　次韻韋深道見寄<lb/>
不見蘇州五字詩韋郎有句解人頤長纔白柄林間事<lb/>
折角烏巾世外姿失馬未應無後福亡羊政恐坐多岐<lb/>
人生一笑真難事白髮逢君苦恨遲<lb/>
　　　宿琴髙岩二首<lb/>
<pb n="KR4d0217_WYG_003-8a"/>
琴髙古仙人控鯉飛上天丹鑪訪遺跡邂逅餘山巔石<lb/>
壁削寒玉萬仭凌雲烟隠雨有石屋埀釣臨平川舊聞<lb/>
釣處石可坐八九筵邑宰頗呼客醉歌日留連里胥厭<lb/>
追索挽石沈深淵髙秋見涯涘巨石呈方圓斯民不可<lb/>
擾此理甚坦然豈非仙聖居未易汙葷羶餘生欣晚遇<lb/>
想像追真仙净緑不敢唾薄暮聊周旋<lb/>
長川抱空岩春水三月深有魚嵗一來𤨏細如寸釙網<lb/>
魚聚乾腊白艇爭分陰與人作苞苴囊紗走權門人言<lb/>
<pb n="KR4d0217_WYG_003-8b"/>
投鱠殘成魚只侵尋豈有仙家庖烹鮮赤刀砧又言弃<lb/>
藥滓入水成纖鱗仙事亦渺茫詎可窮本因不知誰作<lb/>
古遺禍今猶存殺魚嵗億萬可易千黄金僅令貴公子<lb/>
醉嚼聊一欣世俗自乃爾仙人亦何心<lb/>
　　　宿隱靜作<lb/>
短策羸驂山路長松陰十里午風涼飛來一水自碧落<lb/>
屹立五峯藂寳坊青鳥也隨人聽法老禪聊為客燒香<lb/>
泉聲繞枕渾如雨月色滿岩疑是霜<lb/>
<pb n="KR4d0217_WYG_003-9a"/>
　　　次韻石端若惠長句<lb/>
仲容無雙天下士草木自應殊臭味嵇康似鶴在雞羣<lb/>
子陽如蛙真井底小巫神氣驚大巫一見斂顔羞欲死<lb/>
眼無皂白敢妍媸口有雌黄誰[言*翕]訾借令巻舌終自羞<lb/>
吾顙嶢然寧不泚伯仁大腹號空洞步兵醉語無臧否<lb/>
君方二子不啻過視我當如發蒙耳浪將五字比長城<lb/>
要為庖丁作餘地人言政佀韓潮州欲借新聲與侯喜<lb/>
蒼顔槁項日摧頹囘雪流風更雄偉乃知愚知本相懸<lb/>
<pb n="KR4d0217_WYG_003-9b"/>
何啻人間三十里我詩頗似西臺書時雖可喜終可鄙<lb/>
人言嫫毋不自憐捧心成顰亦成恥少年有意慕黄初<lb/>
豈料永嘉聞正始詩壇新拜少陵侯頗笑棘門兒子戲<lb/>
勸君此語勿浪傳俗物還來敗人意<lb/>
　　　次韻端若再惠長句<lb/>
功名本是兒時事過是懸知終少味向來欲度驊騮前<lb/>
無命能居百僚厎未容晚輩識風流頓遣前賢隔生死<lb/>
黨獄十年猶未開讒口囂囂苦相訾且將皮裡著陽秋<lb/>
<pb n="KR4d0217_WYG_003-10a"/>
敢復眼前分濁泚顔之厚矣終自羞論少卑之人亦否<lb/>
路逢俗士呼與言公獨未知其趣耳無人為弔楚客魂<lb/>
誰肯更作將軍地此心此語只自知聞君足音驚且喜<lb/>
詞傾三峽頗壯觀氣吞雲夢真竒偉時從霧豹得一斑<lb/>
行看飛黄日千里如君人物尚淹留此事寧非肉食鄙<lb/>
枘方雖自與鑿乖瓶竭那知是罍恥一生恨未識荆州<lb/>
萬事政須咨伯始忘形已自到爾汝論事何妨襍嘲戲<lb/>
人生一笑不易得莫遣征航有歸意<lb/>
<pb n="KR4d0217_WYG_003-10b"/>
　　　次韵伯尹贈竒童二絶句<lb/>
它人有子但豚犬是家此郎真芝蘭异時筆厎問珠玉<lb/>
已在只今眉宇間<lb/>
昔聞徐卿有二子今喜衞家稱一兒只有九方真具眼<lb/>
固應知是渥洼姿<lb/>
　　　次韵伯尹晚遊松林寺<lb/>
詹矦學古淡胷次無炎冷髙情屏嗜好邃宇極深靜清<lb/>
心樂幽禪世外得佳境靜悟已聞法踴躍更深省應復<lb/>
<pb n="KR4d0217_WYG_003-11a"/>
嗤衛侯耄期猶自警能事兩禪師句法頗清穎無誰可<lb/>
悟言舉世我獨醒故來追若人兩耳靜鼃黽我生塵埃<lb/>
中況迫桑榆景安得薝蔔林婆娑共清影君今富春秋<lb/>
器業窺魏丙兹遊慎無厭流光不俄頃恐未免簪纓問<lb/>
道勤造請<lb/>
　　　次韻韋深道獨樂堂十絶<lb/>
廊廟登元勲四海歌畫一羣公各交章君乃卜少室<lb/>
人生㡬蠟屐千古一草堂得失了自判較然不須量<lb/>
<pb n="KR4d0217_WYG_003-11b"/>
棐几坐永日巖花動微風未知堂中人此樂誰與同<lb/>
達人信死生過眼閱暖冷了知夢境中此味獨差永<lb/>
曩喜韋蘇州有句盡平淡只今把君詩去眼不可暫<lb/>
鬻錢走京師我笑員半千王階求自試北牖輸髙眠<lb/>
聞君開華堂圖書富千古應笑碧衣郎試吏坐藍縷<lb/>
愛酒惜杯乾懶衣愁客至世無錦江翁誰識幽人意<lb/>
草木各有態臭味久已分願言蘭芷藂東風佩微薫<lb/>
跂首望蘅皋逺目聊增明相逢定何夕劇談到參橫<lb/>
<pb n="KR4d0217_WYG_003-12a"/>
　　　病後二首<lb/>
山有生前約花留病後開得閒如我少扶歩與誰來閉<lb/>
戶深防客哦詩穏送杯夕陽如有意催月與徘徊<lb/>
病起身還健憑髙喜欲顛亂山推不去一水忽當前逺<lb/>
碧飛雙鷺平湍落釣船自今如不死餘日盡詩年<lb/>
　<lb/>
　<lb/>
　<lb/>
<pb n="KR4d0217_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三<lb/>
</p>
<p>
</p>
  </div>
</body>
</text>
</TEI>
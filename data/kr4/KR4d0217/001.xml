<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻一</head>
    <p>
<pb n="KR4d0217_WYG_001-1a"/>
欽定四庫全書<lb/>
　太倉稊米集巻一　　　　宋　周紫芝　撰<lb/>
　　樂府三十首<lb/>
　　　吹臺曲<lb/>
天門玉鑰雙龍開霓旌羽葢天上來管絃嘈雜入霄漢<lb/>
美人侍燕黄金臺羽觴行酒歡未足燕姬成行列紅玉<lb/>
梁王半醉起更衣夜按玉簫親度曲曲終舉袂俱爭妍<lb/>
拜舞樽前稱萬年三山玉女朝羣仙當時弄玉飛上天<lb/>
<pb n="KR4d0217_WYG_001-1b"/>
至今䑓下草如烟<lb/>
　　　越臺曲<lb/>
玉顔如花越王女自小嬌癡不歌舞嫁作江南國主妃<lb/>
日日思歸淚如雨江南江北梅子黄潮頭夜漲秦淮江<lb/>
江邊雨多地卑濕旋築髙臺匀曉粧千艘命載越中土<lb/>
喜見越人仍越語人生脚踏鄉土難無復歸心越中去<lb/>
髙臺何易傾曲池亦復平越姬一去向千載不見此臺<lb/>
空有名<lb/>
<pb n="KR4d0217_WYG_001-2a"/>
　　　巫山曲<lb/>
楚宫夜半旌旗動曉逐君王獵雲夢君王醉挽金僕姑<lb/>
笑射雙鵰落飛鞚霜風獵獵吹白羽狨鞍下時日未午<lb/>
天上臺髙翠被寒雨濕烟霏夣神女行雲飛去不可留<lb/>
却望陽臺無處所魂凝睇逺烟淒迷猿啼巫峽東復西<lb/>
江邊獵火一萬炬貂裘醉擁君王歸章華千門復萬户<lb/>
侍女焚香迎輦步君心誰能念舊恩忍淚悲啼不成語<lb/>
願夀君王一萬年常向陽臺夢雲雨<lb/>
<pb n="KR4d0217_WYG_001-2b"/>
　　　白苧歌<lb/>
大埀手小埀手江南白符世希有吳姬十指玉纖纖白<lb/>
苧新裁舞衣小秋江四面繞吳宫吳宫霜橘樹樹紅吳<lb/>
王夜燕不知曉但見紅日昇曈曨美人低鬟復囘袖持<lb/>
酒獻君君一笑人生得意不行樂白日如梭夜催晝吳<lb/>
山依舊吳江清離宫故苑難為情不知誰遣南山鹿還<lb/>
向姑蘇臺下行<lb/>
　　　五雜俎<lb/>
<pb n="KR4d0217_WYG_001-3a"/>
五雜俎壠頭水往復來玉關騎不得已從士子<lb/>
五雜俎雲際翮往復來長安陌不得已千里客<lb/>
五雜俎夜茫茫往復來鴈南翔不得已思故鄉<lb/>
　　　茘枝香<lb/>
千秋節當八月五御樓巻簾看馬舞黄衫玉帶分兩行<lb/>
繡衣宫人擊雷鼓梨園法曲凄且清相傳猶是隋家聲<lb/>
宜春北院蛾眉小初按新聲未有名侍女焚香跪瑤席<lb/>
更看真妃作生日恰值南方驛使來旋採風枝露猶濕<lb/>
<pb n="KR4d0217_WYG_001-3b"/>
當時盛事人爭傳茘枝香曲是新翻宫中行樂事亦秘<lb/>
此曲不許人間聞馬嵬夢斷香塵息滿山茘子無人摘<lb/>
却歸西内冷如氷一聽遺音淚空滴<lb/>
　　　武谿湥<lb/>
五谿妖蠻盤瓠種穴狐跳梁恃餘勇漢庭老驥聞朔風<lb/>
兩耳如錐四蹄踴南方毒霧堕跕鳶五谿谿深軍不前<lb/>
健兒六月半病死欲渡五谿無渡船將軍誓死心獨苦<lb/>
本為官家誅黠虜誰知君側有讒徒剛道將軍似賈<lb/>
<pb n="KR4d0217_WYG_001-4a"/>
胡人生冨貴一衰歇㑹令薏苡成明珠祁連髙結衞青<lb/>
冡文淵藁葬無人送至今行客武溪傍誰為將軍一悲<lb/>
慟<lb/>
　　　公無渡河<lb/>
清江漫漫日夜流江邊無風人自愁馮夷擊鼓河伯怒<lb/>
蛟龍掉尾魚吞舟人生一死亦難處何不相從聽媪語<lb/>
公無渡河公自苦人心險過山嵯峨豺狼當路君奈何<lb/>
勸君収淚且勿歌世間平地多風波<lb/>
<pb n="KR4d0217_WYG_001-4b"/>
　　　飲馬長城窟行<lb/>
長安城邊邊地永萬里沙場地無井秦人掘土土作城<lb/>
城下窟深秋水冷漢家將軍號都䕶西征上隴寒日暮<lb/>
野駝跑水無處尋飲馬長城窟邊去長城窟古來戰死<lb/>
多白骨征人半作馬下塵猶向隂山鬬馳突去時寥天霜雁<lb/>
鳴歸見玉闗春草生將軍功髙封列城鬬死伍符無姓名<lb/>
　　　金童歌<hi>并引</hi>
　　　　漢武帝作金童仙人以承露盤魏明帝青龍間詔以<lb/>
<pb n="KR4d0217_WYG_001-5a"/>
　　　車西取及臨載仙人乃澘然淚下唐詩人李長吉作<lb/>
　　　歌以哀之杜牧之為賀作集序獨於是詩有取焉予<lb/>
　　　因讀長吉詩愛其竒古然味牧之所謂其於騷人感<lb/>
　　　刺怨懟之意無得而有焉乃為續賦以系樂府之末<lb/>
武皇開疆三萬里滇池初穿栢梁起更鑄仙人承露盤<lb/>
萬歳千秋奉天子當時謾説邜金刀誰知更有當塗髙<lb/>
銅雀臺髙阿瞞死八方才人閙如蟻玉井綺欄心未厭<lb/>
猶取金仙着前殿金仙辭漢憶漢主登車殷勤埀玉筯<lb/>
<pb n="KR4d0217_WYG_001-5b"/>
獨捧金盤出故宫囘頭忍看咸陽樹魏宫羣臣眼親見<lb/>
朝着魏冠暮歸晉可憐長安肉食兒不如頑銅猶有知<lb/>
　　　日出東南隅行<lb/>
春風淡蕩春雪淺陌上柔桑青宛宛青天易雨亦易晴<lb/>
吳蠶催眠欲成繭羅敷採桑南陌頭翠鬟<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鬌光欲流<lb/>
羅襦吹香白玉佩青絲絡籠黄金鈎君王年少如秋水<lb/>
欲學鴛鴦對飛起贈君身上雙明璫結君同生亦同死<lb/>
羅敷歛衽前致詞詞多慷慨中含悲念言夫婿良家子<lb/>
<pb n="KR4d0217_WYG_001-6a"/>
委身結髪為夫妻人生匹配各有偶願逐狗走隨雞飛<lb/>
江水可竭山可移妾心皎皎君當知<lb/>
　　　烏夜啼<lb/>
黄門急詔下趣封南郡王鸞輅儼且深班劍列成行建<lb/>
以左纛斾樹以羽葆幢骨肉厚恩義門户生輝光分封<lb/>
得大國四境彌土疆那知以嫌猜將身觸嗔怒徵我還<lb/>
上都令我不得住奪我封矦印被我五兩組低頭屏氣<lb/>
息對客不敢語紅窓昏夜燈白淚墮秋雨鬱鬱兩大樹<lb/>
<pb n="KR4d0217_WYG_001-6b"/>
依依近墻宇鴉鴉枝上啼腷腷振兩羽沉沉夜未央紞<lb/>
紞方三鼔侍兒聞之喜攬衣中夜起起敲齋閤門秉燭<lb/>
具肴㫖再拜前致詞靈烏未可鄙吾聞烏夜啼霈澤覃<lb/>
萬里杲杲方平旦使者已在門官家有詔書為君敦厚<lb/>
恩舊憤知己釋徙封意增勤客有鮑書記當代稱能文<lb/>
命作啼烏曲樂府傳清芬人生欲冨貴生身恨不早富<lb/>
貴豈不好危機亦難蹈古來兄弟間生死在一朝煑豆<lb/>
然豆豆葉焦靈烏莫厭聲嘵嘵<lb/>
<pb n="KR4d0217_WYG_001-7a"/>
　　　上之囘<lb/>
漢宫三十六複道髙崔嵬皇情極遊豫警蹕北之囘蒼<lb/>
螭挾龍輈風伯清路埃羽衞森戞擊玉輿久徘徊青娥<lb/>
絶望幸故宫秋葉催舉頭望霄漢白露零玉階<lb/>
　　　得寳子<lb/>
蓬萊宫中春草緑君王無事歡不足宜春北院小蛾眉<lb/>
日日霓裳按新曲侍女傾心復盡計歌舞君前不如意<lb/>
今年新得太真妃從此龍顔不勝喜望春楼下紇那歌<lb/>
<pb n="KR4d0217_WYG_001-7b"/>
枉說揚州古銅器梨園樂府兩部齊盡歌樂府新歌詞<lb/>
君門誰道九重逺嵗久歡聲聞逺夷漁陽萬騎倉黄入<lb/>
帳中妃子吞聲泣當時掌上不忍看玉骨埋時烟雨濕<lb/>
屬車塵逺空郵亭郵亭牧豎嗟娉婷凌波襪在香未絶<lb/>
萬人爭看俱傷情一朝持入咸陽市空得千金賈客驚<lb/>
　　　昭君行<lb/>
漢宫侍女知幾千爭妍取寵俱可憐誰知恩愛託畫手<lb/>
黄金買得昭陽眠昭君自恃玉顔好未信光隂鏡中老<lb/>
<pb n="KR4d0217_WYG_001-8a"/>
不知萬里嫁單于憔悴蛾眉葬秋草憶得昭君初嫁時<lb/>
含羞忍淚無人知朔天漫漫沙漠逺空抱琵琶說别離<lb/>
捐金得寵固可恥委身絶域不如死世間妍醜何曾分<lb/>
自古賢愚亦如此<lb/>
　　　烏飛曲<lb/>
江雲欲雪江風吹王敦城頭烏夜啼雲深月暗風轉急<lb/>
驚烏繞樹無安枝狂風忽來飛不定夜半無巢何所依<lb/>
情知天公有風雨何不結巢髙樹棲君不見秦氏庭中<lb/>
<pb n="KR4d0217_WYG_001-8b"/>
雙桂美庭烏生雛八九子烏生豈不念髙飛託君庭隂<lb/>
飛不起那知君家輕薄兒彈丸脫手兩翅埀無巢悔不<lb/>
巢巍巍有巢悔不常髙飛人生禍福難豫期<lb/>
　　　秋蘭詞<lb/>
萟蘭當九畹蘭生香滿路紉君身上衣光明奪縑素孤<lb/>
芳一衰歇凋零濕秋露佩服得君子亦足慰遲暮採摘<lb/>
良不辭新枝忽成故向來桃李場紅顔照當户紛紛自<lb/>
芳菲榮枯復誰顧<lb/>
<pb n="KR4d0217_WYG_001-9a"/>
　　　金錯刀<lb/>
美人臨曉鏡睡足含春嬌手持白玉尺睥睨金錯刀欲将<lb/>
雙綵鳳對飛宫錦袍誰知逰冶郎經年事遊遨但知山上<lb/>
山不說大刀頭君看良家子盡屬六郡豪一朝著衷甲萬<lb/>
里隨炊刁家人剪春衫欲寄道里遙緘封望絶塞蓬首時<lb/>
自搔蕩子㑹當歸行人日儦儦别去隔生死不保夕與朝<lb/>
寄言樓中婦清淚且當收猶勝作征衣逺寄邊城秋<lb/>
　　　湖陰行<hi>并引</hi>
<pb n="KR4d0217_WYG_001-9b"/>
　　　　余遊于湖過王敦故城誦温庭筠所作湖隂<lb/>
　　　　曲雖辭彩光耀夐絶古今而誅奸戮逆固已<lb/>
　　　　無憾然敦之包藏禍心盖亦久矣東晉君臣<lb/>
　　　　不戒履霜以翦豪釐曾不若石崇厠婢知其<lb/>
　　　　他日必善作賊乃為湖隂後曲以廣其意<lb/>
石頭城南五馬渡一馬成龍上天去晉家天子再御朝<lb/>
洛陽敵騎空無數當時枉道馬與王髙官飽食豐豺狼<lb/>
車前已賜蘭斑物江上空餘劍㦸場日光射天驚賊壘<lb/>
<pb n="KR4d0217_WYG_001-10a"/>
封豖長蛇夢中起倉皇只欲玩遺鞭誰信龍媒已千里<lb/>
黄鬚有智人豈知不料將軍未死時着新脫故真是賊<lb/>
白犬下齧天應遲誰道晉朝公與相不及金谷園中兒<lb/>
　　　隋渠行<lb/>
黄榆落盡河水氷隋渠兩岸無人行雪花漫天大如掌<lb/>
北風吹馬南人驚縣官藏氷避炎熱健兒鑿氷手流血<lb/>
安得身隨花石官當路誰人敢呵喝黄流千里凍徹底<lb/>
舳艫相仍凍銜尾天公便合囘陽和桃花水暖流春波<lb/>
<pb n="KR4d0217_WYG_001-10b"/>
望春樓上天顔喜齊聲爭唱紇那歌<lb/>
　　　長干曲<lb/>
黄昏明月上朱樓簾旌射月香霧浮畫欄垂手樓中女<lb/>
對月低眉不舉頭人似長干橋下水一去悠悠幾千里<lb/>
謾道嫁雞逐雞飛長千夫壻那得知<lb/>
　　　五男父<lb/>
白頭垂垂五男父一生辛勤立門户五男炊白割紅鮮<lb/>
阿翁採薪供五男悲風慘慘寒日暮翁入採山遭猛虎<lb/>
<pb n="KR4d0217_WYG_001-11a"/>
猛虎磨牙卧道邊五男持㦸誰敢前<lb/>
　　　魔軍行<lb/>
五嶺南來山最多驅軍日涉千坡陁山中食菜不食肉<lb/>
十室九家俱事魔縣官給錢捕魔鬼八萬魔軍同日起<lb/>
將軍新破强敵囘馬前班劍如流水生斬妖精拔羽幢<lb/>
傳首天庭藁街死當時平田作戰場至今遺骼無人藏<lb/>
舊居雖在人不見破屋蕭蕭圍短墻<lb/>
　　　野婦行<lb/>
<pb n="KR4d0217_WYG_001-11b"/>
新安野婦雙髸垂紅膏塗靨深畫眉青襜兩幅不掩骭<lb/>
赤脚一雙深染泥餉耕如賔有翁媪頭戴銀冠相媚好<lb/>
銀冠猶是嫁時粧馬上不知人絶倒長年相見無别離<lb/>
竟死不識愁眉啼紅顔暗逐春光老暮櫛常隨落日低<lb/>
秋娘一尺春風髻下蔡陽城盡風靡傾城可愛亦可憐<lb/>
野婦誰知有西子<lb/>
　　　輸粟行<lb/>
天寒村落家家忙飯牛穫稻催滌場燎薪炊黍呼婦子<lb/>
<pb n="KR4d0217_WYG_001-12a"/>
夜半舂粟輸官倉大兒擔囊小負槖掃廪傾囷不須惡<lb/>
縣胥里正不到門了得官租舉家樂去年有米不願餘今<lb/>
年米白要如珠路傍老人拍手笑盡道官兵嫌米麤良<lb/>
農飬兵與敵競敵騎不來自亡命田家終嵗負耕縻十<lb/>
農飬得一兵肥一兵唱亂千兵隨千家一炬無孑遺莫<lb/>
飬兵飬兵殺人人不知<lb/>
　　　寒食曲<lb/>
三月江南好春色買酒家家作寒食男呼女喚俱出遊<lb/>
<pb n="KR4d0217_WYG_001-12b"/>
扶路醉歸歡樂極街頭盡日無人行多在山村少在城<lb/>
踏歌賽願一時了上冢歸來聞笑聲豈料如今一百五<lb/>
畫㦸滿城椎戰鼔子孫半作泉下人薄酒不澆山上土<lb/>
死者已往生者存隨分歡娛各兒女烹魚裹菜當盤飱<lb/>
花作紅粧鳥歌舞君不見江南江北多戰場去年白骨<lb/>
無人藏<lb/>
　　　木芙蓉歌<lb/>
吳江十月霜華淺秋空無雲霜日暖芭蕉樹暗簾幕垂<lb/>
<pb n="KR4d0217_WYG_001-13a"/>
木芙蓉開紅婉婉銀床露重梧葉飛金錢掃地秋蘭萎<lb/>
無人自對秋風笑黄菊葵花不同調慢緑妖紅解醉人<lb/>
徐娘未老秋娘少少年時節歡樂多紅蓮影落秋江波<lb/>
若耶女兒白如玉夜半採蓮聞棹歌驚風吹浪鴛鴦起<lb/>
囘頭日月飛梭裡對花不飲今蹉跎淚濕秋風當奈何<lb/>
　　　雍門行<lb/>
憶昔長安晝閉門敵兵四面如雲屯嗣皇明聖日月出<lb/>
盡剗宿蠧清妖氛黄門急詔忽夜下驛騎四出爭馳奔<lb/>
<pb n="KR4d0217_WYG_001-13b"/>
明朝都人看傳首賀客縱横各持酒利劍空膏六貴人<lb/>
冨貴囘頭信何有一身成粉骨成塵當時近前丞相嗔<lb/>
髙臺曲池已荆棘援琴誰作雍門吟<hi>六貴人謂蔡攸等</hi>
　<lb/>
　<lb/>
　<lb/>
　<lb/>
　太倉稊米集巻一<lb/>
</p>
<p>
</p>
  </div>
</body>
</text>
</TEI>
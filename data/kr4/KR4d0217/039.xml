<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十九</head>
    <p>
<pb n="KR4d0217_WYG_039-1a"/>
欽定四庫全書<lb/>
　太倉稊米集巻三十九　　宋　周紫芝　撰<lb/>
　　詩三十六首<lb/>
　　　食芡有感二首<lb/>
雞頭子熟客新嘗流落空嗟各異鄉紅線緑荷香裏夢<lb/>
十年燈火記錢塘<lb/>
翻香引睡一胡床剥芡尋詩度日長若得長閒了無事<lb/>
人生如此亦何妨<lb/>
<pb n="KR4d0217_WYG_039-1b"/>
　　　書祁居之家小閣<lb/>
李渤築長堤三千五百尺為我絶平湖遂識柴桑宅髙<lb/>
人淡無營小室自生白倚壁横兩床並坐可四客時聞<lb/>
蒼蠅館不厭蝸牛馘誰知湖尾山抱負縈水石繁陰庇<lb/>
芳姿収拾在几席天地本髙明胸次有寛窄固應世外<lb/>
境頗與俗眼隔我欲為君留雨意良霂霢對眠分小窓<lb/>
夜語要劇㑹須臾攜被来更待風雨夕<lb/>
　　　次韻都倅題趙菘老竹澗聽雨亭<lb/>
<pb n="KR4d0217_WYG_039-2a"/>
西來倦客厭飄零一見宗枝眼為青世事絶知塵外少<lb/>
雨聲更在竹間聽鏗如曲奏江邉瑟清伴風鳴塔上鈴<lb/>
想得荆州都别駕詩成幽夢曉初醒<lb/>
　　　曉雨用都倅韻<lb/>
亂敲簷瓦曉初零聲入孤燈影半青枕上有詩因雨得<lb/>
窓間無客對床聽翠光洗出山千疊金色添成菊萬鈴<lb/>
収取新涼歸酒盞莫將雙眼為愁醒<hi>金鈴菊又名萬鈴</hi>
　　　夜雨再用都倅韻<lb/>
<pb n="KR4d0217_WYG_039-2b"/>
半世常愁夜雨零斷腸無復鬢絲青又將船艦舟中夢<lb/>
移入梧桐葉上聽涼吹漸欣歸枕簟好詩那更似鸞鈴<lb/>
欲知多少江湖興病眼無眠徹曉醒<lb/>
　　　夜聞驟雨枕上二首<lb/>
星斗闌干雲翳銷黄昏猶未有微飈誰將枕上三更雨<lb/>
捲作錢塘八月潮<lb/>
山南未作小裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>坐想奔流萬壑雷三峽橋邉風雨樣<lb/>
先將此䜟入詩來<lb/>
<pb n="KR4d0217_WYG_039-3a"/>
　　　季夏極暑正晝草木俱萎獨吾坡上數君子玉<lb/>
　　　　立蒼然傲睨自得豈杜少陵所謂脩竹不受<lb/>
　　　　暑者乎<lb/>
烈日當正晝長天無一雲草木失顔色葳㽔困燒焚陽<lb/>
春始用事庶類争芳芬小草最無名羅生費鋤耘凡花<lb/>
頗矜持隨風弄餘薰一朝值炎酷爾輩徒紛紛蒼蒼不<lb/>
改操惟我坡上君脩莖粲碧玉茂植歌屯雲有如獨醒<lb/>
人不受麴蘖醺如彼至人者自與世俗分入火且不熱<lb/>
<pb n="KR4d0217_WYG_039-3b"/>
况乃逢朝昕小人柔弱姿難與君子群<lb/>
　　　送呉甥歸秣陵<lb/>
人生良苦不自知三折肱乃成良醫老夫年少不知此<lb/>
請為甥也今言之平時頗喜詩有味晚乃竟坐寒無衣<lb/>
人言詩成本無用小技止可持自怡一聞斯言寢不寐<lb/>
盡欲棄去無孑遺人皆見之唾不顧汝乃掇拾歸何為<lb/>
前年行都子訪我值我偶得南州麾汝之老母我伯姊<lb/>
何為棄養行相隨極知饑寒子良苦况乃窀穸歸無期<lb/>
<pb n="KR4d0217_WYG_039-4a"/>
翁今兒孫漸滿屋子六八女肩相差歸嚢羞澁止有此<lb/>
世事乃爾真成癡渭陽老將如病驥肉瘦到骨那能肥<lb/>
枯萁成豆不足較甥也幸有驊騮姿丈夫豈合長貧賤<lb/>
慎勿瑣細含酸悲天寒霜勁路如掌矯首一望秋風嘶<lb/>
　　　小兒琹歸自宛陵喜甚成詩三十韻<lb/>
吾家自曾髙善積豈一日爾祖工辭章論議抱經術我<lb/>
亦學弓冶少小弄文筆汝兄今有兒束髮行授室義方<lb/>
稍加訓書種恐未失汝亦千里駒似有趻踔質頃為國<lb/>
<pb n="KR4d0217_WYG_039-4b"/>
子弟兩戰一敗黜猶復勝端舒不識六與七胡為乆别<lb/>
離嘉月六換律去時春氣温飛燕如㸃漆只今秋風髙<lb/>
露草鳴蟋蟀老眼望千里懐抱難盡述有時坐如癡經<lb/>
月髮不櫛酒酸或忘飲客至亦懶出汝書江南來歸計<lb/>
似可必翁也望汝懐疑有后皇橘奴婢喜欲顛精粲治<lb/>
黍秫辛勤釀斗酒待汝解憂慄訪舊說鄉閭呼兒共梨<lb/>
栗念汝童稚時頃刻不去膝况今待汝來時序恐凛凓<lb/>
竹輿聽咿啞雲嶺走崒嵂吾無千金産遺汝使汝逸惟<lb/>
<pb n="KR4d0217_WYG_039-5a"/>
有骩骳文待汝成巻帙二事倘可了餘亦遑暇恤是時<lb/>
新堂成小室頗温宻夜席照寒燈紅爐共呫嗶皇天既<lb/>
休老謝事即移疾汝當著歸鞭快馬追健驛<lb/>
　　　次韻郭元夀泊舟琵琶亭下夜聞吹簫<lb/>
舟在琵琶舊日亭玉簫更弄月微明湓江故事新歌曲<lb/>
便是香山此夜情<lb/>
　　　次韻元夀見贈<lb/>
畫簷横著小闌干㸔盡西來最好山帶雨楚江依約處<lb/>
<pb n="KR4d0217_WYG_039-5b"/>
隔烟淮樹有無間巳煩造物分幽趣合就餘年了燕閒<lb/>
借使眼前無此妙可能不似鳥知還<lb/>
　　　送元夀歸華亭<lb/>
念昔得左魚相逢各萍梗我方事米鹽君亦厭簿領豈<lb/>
曰吾無徒其實但弔影殷勤共杯酌邂逅得俄頃坐中<lb/>
老於菟神色甚凶獷一軀垂豕腹兩眼張牛猛酒行殊<lb/>
未闌幽事頗遭梗人生聚散多快意復難逞只今幾何<lb/>
時我居已深屏君亦乗歸舟乆别勞問省長言出新詩<lb/>
<pb n="KR4d0217_WYG_039-6a"/>
小酌共晝永平生發硎刃妙割無肯綮豈容金九傍臥<lb/>
著函牛鼎廟堂重汲引盡取無短綆㑹當從隗始豈復<lb/>
雜噲等願君飛尺書早發慰晚景功名要激昂人事勿<lb/>
暖冷為我謝黄郎無路勤造請熟醉倘有味髙卧不須<lb/>
醒仍煩織筠笯丹砂寄圓頂<hi>華亭出鶴</hi>
　　　都倅夀詩<lb/>
讀盡人間未見書幾曽囘眼到園蔬文章筆下飛雲錦<lb/>
今古胸中著石渠萬事要詢胡伯始九重應問馬相如<lb/>
<pb n="KR4d0217_WYG_039-6b"/>
明年我欲為公夀想得追鋒巳賜車<lb/>
文石班中侍從聨如公真合在甘泉何由魏闕催歸詔<lb/>
未到荆州去路邉分外寡求應是福静中有夀不須仙<lb/>
滿斟玉色長生酒爛醉廬峯五老前<lb/>
　　　晚眺<lb/>
望極應千里人家自一村客㠶何處落隣碓隔煙聞山<lb/>
自秋來瘦江從雨後渾平生幽獨意為客却銷魂<lb/>
　　　九江木犀甚富而香亦竒絶江東所無也<lb/>
<pb n="KR4d0217_WYG_039-7a"/>
自從春去憶疎梅直到秋來數木犀不隔幽香微雨細<lb/>
偏宜小樹夕陽低無詩可說難言態有酒應須著意攜<lb/>
家在東江苦無此莫嫌為客在江西<lb/>
　　　再賦木犀<lb/>
新詩幾欲賦幽姿才淺真慚禿角犀未可便教金粟盡<lb/>
直須㸔到玉蟾低風吹香去天誰管花趁人來我自攜<lb/>
不對此郎時一醉空令墓上掲征西<lb/>
　　　再賦木犀<lb/>
<pb n="KR4d0217_WYG_039-7b"/>
尋香剪得耐寒枝不羨腰圍寳帶犀塘桂自應同臭味<lb/>
巖花未可較髙低秋風易老空成恨佳客無人莫漫攜<lb/>
挽取芳條供燕坐絶勝騎馬號安西<lb/>
　　　謝祁居之惠桃竹杖<lb/>
老翁年少白如玉初學裹頭雙鬢緑一心走覔梨與栗<lb/>
兩脚登山健如鹿中年脚力驚早衰騰踔安得如兒時<lb/>
挾弓持滿走避賊尚與箭鋒争疾遲如今老矣那忍說<lb/>
七十上身頭似雪年來脚力何所似鈍如罷牛跛如鼈<lb/>
<pb n="KR4d0217_WYG_039-8a"/>
先生强欲相扶持贈我江心桃竹枝竹夫人癡不解語<lb/>
木上座肯行相隨况乃柴焰如削鐡四十九層排玉節<lb/>
天公與我山作堂木落霜空秋九月與君共㸔南山雲<lb/>
安可一日無此君<lb/>
　　　十月十七日大風約客登虎渡亭觀浪人言今<lb/>
　　　　日下水風不可徃也戲作此篇<lb/>
長江水自光搖空陽侯欲與風争雄濤頭不受水犀弩<lb/>
鯨波欲巻馮夷宫徑須便入虎溪口净洗平吞雲夢胸<lb/>
<pb n="KR4d0217_WYG_039-8b"/>
人言上水得風浪下水得風終少功平生萬事盡難偶<lb/>
政要東風渠不東江邉一嘆良細事而亦齟齬煩天公<lb/>
兒時望事到白首事不如意十八九不如快飲風流泉<lb/>
夜㸔青山䘖北斗<lb/>
　　　送楊師醇赴竟陵法官<lb/>
平昔交遊未易論世間誰復似君真五花判事元無意<lb/>
三尺從官政為貧酒賤頗宜呼客飲詩成莫忘寄書頻<lb/>
使君若向新堂老今是開山第一人<hi>時二妙巳成故有是句</hi>
<pb n="KR4d0217_WYG_039-9a"/>
　　　次韻楊師古留别<lb/>
寄食客鄉逺誰人肯見過江山來徃數蘭玉弟兄多可<lb/>
恨澆愁酒能摧轉棹波幾時書到眼此别意如何<lb/>
　　　晚思<lb/>
灘沙露尾江水乾江洪束峽江流湍千山落木風轉急<lb/>
萬里飛鴻天更寒暮雲政擁蒼玉玦落日忽下丹砂盤<lb/>
他鄉乆客去未得悠然東望心悲酸<lb/>
　　　二妙堂望九十九峯雪<lb/>
<pb n="KR4d0217_WYG_039-9b"/>
北風巻地天漫漫長空下舞十翔鸞天公吹絮作飛雪<lb/>
大匠琢玉成群山群山南來西北折走如連環斷如玦<lb/>
接天朝同一色雲映水夜伴中宵月誰知三千大千界<lb/>
有此九十九峯雪人間未見固難名天上有之那可說<lb/>
老夫才盡晚益繆筆力應無此雄傑徐熈著色豈可畫<lb/>
大年小景不足恱誰當貌此一段竒留與髙堂洗炎熱<lb/>
　　　雪後步至江亭<lb/>
老人攜家無窟穴晚得一邱藏曲折今朝日出天色佳<lb/>
<pb n="KR4d0217_WYG_039-10a"/>
拄杖來㸔山頂雪青山疊疊幾十峯桃竹班班三百節<lb/>
山晴顔色㸔轉好老健脚力殊未竭出門暮色尚餘霞<lb/>
步到江亭巳生月歸來附火却關門茶熟詩成意良<hi>兊</hi>
客有勸我勿作詩奈此江山兩竒絶捫鬚仰面㸔屋梁<lb/>
心自知之口無說天將此段付詩人世間那有閒風月<lb/>
　　　時宰生日詩五首<hi>并序</hi>
　　　　某伏遇太師相公慶誕之日忝出鈞播之下<lb/>
　　　　倍増欣恱之情屬官守所拘越在江表不遑<lb/>
<pb n="KR4d0217_WYG_039-10b"/>
　　　　俯伏槐庭仰伸燕賀下情徒切依戀謹薰沐<lb/>
　　　　撰成古風五首敢罄愚衷用祈遐夀竊惟太<lb/>
　　　　師公相妙筭無前度越百代豐功蓋世焜燿<lb/>
　　　　兩儀閲歲曽不踰於十稔而禮樂修明庶事<lb/>
　　　　畢舉殊祥上瑞汗簡迭書樂歲豐年諸道並<lb/>
　　　　奏至於鈎陳太微星緯咸若北岳醫閭鬼神<lb/>
　　　　受職治效所臻曠古以來所未嘗見徃者愚<lb/>
　　　　不自揆固嘗屢草蕪詞上塵鈞席既而思之<lb/>
<pb n="KR4d0217_WYG_039-11a"/>
　　　　太虚難於繪畫芻狗不可再陳姑且置之不<lb/>
　　　　復敢道獨以謂大賢君子間世乃生民之休<lb/>
　　　　戚實係於斯非若鳯皇芝草徒為美瑞而巳<lb/>
　　　　故一章以記誕彌之慶爰自上世以逮中古<lb/>
　　　　相業相輝具載信史固亦多矣大率不過好<lb/>
　　　　生惡殺以不戰為勝以銷兵為上太師公相<lb/>
　　　　深得聖人好生之意以就神武不殺之功故<lb/>
　　　　二章以明相術之要位莫隆於三公功莫盛<lb/>
<pb n="KR4d0217_WYG_039-11b"/>
　　　　於姬旦圯上之書授之子房謂當為帝王師<lb/>
　　　　而其功業甚卑未能去殺不足彷彿今日之<lb/>
　　　　盛然則非體伊尹格天之德安能踵周公既<lb/>
　　　　醉之風故三章以述盛德之效功髙者位必<lb/>
　　　　大德盛者慶必長今少保大觀文道德文章<lb/>
　　　　為世儒宗韋平之傳鄭武之詩不足少進流<lb/>
　　　　芳千載何有窮極皆盛德至仁天為之報故<lb/>
　　　　四章以卜累世之休仲尼執魯國之政歸齊<lb/>
<pb n="KR4d0217_WYG_039-12a"/>
　　　　人之疆當時之人號為聖相休兵而來生民<lb/>
　　　　奠枕方之聖相無少愧焉然魯國之地不足<lb/>
　　　　以比大統之宋歸疆之效未能成極治之隆<lb/>
　　　　功髙位大無以復加惟有持盈守成可以上<lb/>
　　　　迪吾君下濟斯民以永無窮之休是為天下<lb/>
　　　　之公願故五章援聖相以明大功凡此五者<lb/>
　　　　雖不能事載其目物彰其美而不世之勲難<lb/>
　　　　名之妙實在其中矣伏惟太師公相益廣好<lb/>
<pb n="KR4d0217_WYG_039-12b"/>
　　　　生之德用昭不忍之心使薫然慈仁足以轉<lb/>
　　　　一氣於洪鈞開八荒之夀域則天心克享夀<lb/>
　　　　亦無窮某猥以庸才乆陶大化敢忘僣冐上<lb/>
　　　　凟威嚴伏惟鈞慈俯埀采覽不勝榮幸之至<lb/>
皇天産萬彚瑣碎不足名青黄百草中幻作芝九莖惡<lb/>
鳥不敢語紫鳯丹霄鳴尤物倘或出四海稱隆平太史<lb/>
上圖牒后夔奏韺䪫豈知人中瑞千載乃一生神髙下<lb/>
蒼籙昴宿扶漢氓天亦甚愛惜殷勤遺黎㷀聖主答天<lb/>
<pb n="KR4d0217_WYG_039-13a"/>
意一酌尊老成願公於斯年擁佩朝玉京<lb/>
　　　二<lb/>
歴世由羲軒百相標簡牘操術難具論大抵一言足所<lb/>
尚必仁恩所禁在殺戮臯陶期無刑四海自肅穆敷德<lb/>
益所賛坐使有苖服西都郅支功蕭相不肯録有唐未<lb/>
開邉宋璟乃當軸向來多謬悠紛紛空食肉一言俞玉<lb/>
音萬竈休野宿不戰乃為功休兵豈無福<lb/>
　　　三<lb/>
<pb n="KR4d0217_WYG_039-13b"/>
維國有六職論道先三公巍峩獨姬旦焜燿傳無窮子<lb/>
房號賢傑妙筭無遺蹤謂可為帝師授書圯上翁周公<lb/>
迓太平道與時適隆張侯䇿雖竒未解銷兵戎太師囘<lb/>
狂瀾僅在談笑中德業與智謀誰能與公同疇人亦何<lb/>
知但說前無功誰知公一德自與天潜通<lb/>
　　　四<lb/>
種木當培根疏流必深源嘗聞活萬夫報在子與孫只<lb/>
今父子懿同拱羲皇尊文方班馬富業與臯夔倫奕奕<lb/>
<pb n="KR4d0217_WYG_039-14a"/>
兩貂蟬煌煌一朱門聖道家所傳蘭樹俱有聞韋氏守<lb/>
一經事業不足論金張誇富貴盛德無遺芬父師固難<lb/>
量有功在元元為公祝遐夀千載同風雲<lb/>
　　　五<lb/>
魯人用真儒齊田歸鄆讙當時號聖相晏語甚眧煥徃<lb/>
者遭承平燕安嗟乆玩三綱既巳解四海兵幾半天戈<lb/>
不忍揮燕騎忽雲散功髙陋古今事易止朝旦方知今<lb/>
相聖難復與魯辨世罕班馬流無言可稱賛願公守成<lb/>
<pb n="KR4d0217_WYG_039-14b"/>
勲寳歴慶千萬蕪詞不足録至意良可獻<lb/>
　　　客有以僕託病謝客者甲戌除夜作<lb/>
夢中七十四番春謝客明年懶見人巳是天公憐我老<lb/>
苦無官長怕誰嗔臘隨殘漏聲俱盡鬢共疎梅色鬬新<lb/>
招取雲山來一笑竹坡猶有此閒身<lb/>
　　　祁居之作亭山間名之以宜謂四時之皆宜也<lb/>
　　　　其後寓安有亭未名居之使牓以似宜寓安<lb/>
　　　　雖從之而其詩乃有未必輸公之語氣似未<lb/>
<pb n="KR4d0217_WYG_039-15a"/>
　　　　平也寓安欲余賦詩因為解紛且以見二公<lb/>
　　　　相忘之意<lb/>
先生有亭宜四時乃使寓安名似宜寓安口諾心未肯<lb/>
更欲老翁聊決疑老翁百事盡稱好一生和羅常作椎<lb/>
况是宜亭頗静秀聞說似宜尤復竒兩山相望俱不惡<lb/>
二老較勝知何為㑹當扶病躡雙屐攜酒君家為君醉<lb/>
不知春事巳過眼但見此亭俱可意且對青山食蛤蜊<lb/>
一笑誰能知許事<lb/>
<pb n="KR4d0217_WYG_039-15b"/>
　　　晚霽效韋蘇州<lb/>
重霧翳曉日相持決陰晴須臾忽戰勝日杲中天明積<lb/>
雪壓竹腰欲舉如垂旌氷凌既融液意氣還峥嶸花木<lb/>
手新植未可分死生庶幾僵仆根可與微陽争况乃田<lb/>
畆間春事亦漸營新緑染麰麥餘甘歸竹萌飽食遂可<lb/>
料聊助春山行一晴亦細可繫我憂喜情我詩不浪作<lb/>
有詩君勿輕<lb/>
　　　寄題章漢直中虚堂<lb/>
<pb n="KR4d0217_WYG_039-16a"/>
谷以虚而應樂以虚而出婦姑時勃蹊作室坐自窒天<lb/>
地猶槖籥用固不能屈學而不見道方寸等暗室誰知<lb/>
道集虛通一萬事畢推此以遊世於道乃其一異哉子<lb/>
章子妙悟造理窟何止學美身虛静了不汩願君師心<lb/>
齋守此能勿失室以虛生白水以止鑑物此意似太漫<lb/>
未免遭罵詘我亦取斯言聊用自湔拂<lb/>
　<lb/>
　<lb/>
<pb n="KR4d0217_WYG_039-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十九<lb/>
</p>
<p>
</p>
  </div>
</body>
</text>
</TEI>
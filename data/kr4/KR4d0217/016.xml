<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十六</head>
    <p>
<pb n="KR4d0217_WYG_016-1a"/>
欽定四庫全書<lb/>
　太倉稊米集巻十六　　　宋　周紫芝　撰<lb/>
　　詩四十首<lb/>
　　　官軍屢捷淮寇漸平五首<lb/>
遥傳班馬動歸心鐃歌馬上静喧豗從此自應如振槁<lb/>
將軍勲業似淮隂<lb/>
擁道行人撥不開檻車行看縛戎魁羽書便恐椎門入<lb/>
知是淮隂露布來<lb/>
<pb n="KR4d0217_WYG_016-1b"/>
風聲鶴唳是王師大似秦苻欲破時黄屋乍聞天一笑<lb/>
此歡應有近人知<lb/>
棗熟梨黄河朔秋頗聞箕斂不勝愁迎師已欲攜簞食<lb/>
臠䏑何勞費萬牛<lb/>
新得降畨壤地開玉觴爭奉萬年杯明年御棗紅千顆<lb/>
又見青徐入貢來<lb/>
　　　立春日聞捷<lb/>
未獻椒花頌先頒鳳厯春亞釵雙燕小埀鬂綵幡勻兵<lb/>
<pb n="KR4d0217_WYG_016-2a"/>
已知塵逺歡應與嵗新遥聞漢天子喜色動中宸<lb/>
　　　題李彦恢家龍眠七馬圖<lb/>
古來畫馬知幾人當時只數曹將軍龍媒貎得照夜白<lb/>
七十萬匹空雲屯但令韓幹作弟子未許韋偃窺藩垣<lb/>
風流掃地五百載始得龍眠空馬羣龍眠自是天下士<lb/>
胷中元有真騏驎寜王玉面久不見風騣霧鬛驚猶存<lb/>
四蹄翻風不受縶意在萬里絶馳奔安能局促鹽車下<lb/>
更與蹇驢分短轅先生既老誰入室後來只數城南孫<lb/>
<pb n="KR4d0217_WYG_016-2b"/>
孫郎繼死骨又朽人間此馬如浮雲勸君掩巻勿浪出<lb/>
世無九方誰與論<lb/>
　　　題彦恢家仇池四石刻<lb/>
伏波南來自交趾可笑汗牛推薏苡人言包裹足珠犀<lb/>
誰識閒身謝簪履如何當年元相國胷中飽飲貪泉水<lb/>
胡椒八百亦安用坐此殺生真可鄙龍眠主簿亦兒嬉<lb/>
銀鈎蠆尾搜遺竒三年獨有一錢在歸來清節人皆知<lb/>
囊空安得紫絲帳車重只餘黄絹碑自言所至輒寓目<lb/>
<pb n="KR4d0217_WYG_016-3a"/>
窮搜屋壁翻階墀不嫌尤物觸時禁恍然入手心驚疑<lb/>
君不見嶧山篆刻焚野火磨崖萬仭髙崔嵬何如四石<lb/>
横棐几左提右挈行相隨<lb/>
　　　正月十五日同圓明老師渡谿西雨作不可囘<lb/>
　　　　三絶<lb/>
伴師同拄一枝藤野岸凌兢踏斷氷老去莫辜元夜眼<lb/>
試憑江閣看漁燈<lb/>
舊時好客孔文舉無事長隨支道林燈夜羞歸對妻子<lb/>
<pb n="KR4d0217_WYG_016-3b"/>
傳柑知我已無心<lb/>
一别風塵客恨長鳯城燈燭記㣲茫人生相見知何定<lb/>
夜雨重來此對床<lb/>
　　　次韻和荅圓明老師二首<lb/>
平生作劇謾逢塲枘鑿由來苦未當笑我彈冠方適越<lb/>
看誰紉佩獨沉湘捧心政恐元非病怒臂前知不自量<lb/>
它日小松山下路合分風月與徜徉<lb/>
囘首雲庵日又低孤䭵欲渡晚風吹桃花水暖拍隄去<lb/>
<pb n="KR4d0217_WYG_016-4a"/>
蓮葉舟輕隨棹移老罷轉知身是夢愁來只有鬢成絲<lb/>
人間無地安雙足萬事從頭媿老師<lb/>
　　　次韻元素賦余新居<lb/>
一樽能此共窺臨草色凄迷步履深黄㡌青鞋聊偃蹇<lb/>
白衣蒼狗自浮沉瓮頭酒熟須同把窻下詩成亦共吟<lb/>
待得吾廬真可愛更須繞屋樹成陰<lb/>
　　　元素再邀同賦<lb/>
載酒何人肯見臨情於老伴莫嫌深誦君詞賦疑仙去<lb/>
<pb n="KR4d0217_WYG_016-4b"/>
笑我功名付陸沉且可閉門留客飲不知擁膝是誰吟<lb/>
幅巾趁取春猶在來聽黄鸝喚午陰<lb/>
　　　元素再邀同賦<lb/>
家住三峯頗下臨畏人小築不辭深南齊謝老棲空在<lb/>
東海麻姑信已沉恨子不當青瑣闥伴人猶作白頭吟<lb/>
我窮無物能娛客只有蒼梧滿地陰<lb/>
　　　望故廬一首<hi>并引</hi>
余有先人敝廬邈在城南建炎之亂焚蕩靡餘後徙卜<lb/>
<pb n="KR4d0217_WYG_016-5a"/>
陵峯之巔下視舊址隱然在目前乙卯季春二十有六<lb/>
日晚雨新霽夕陽滿山逺目所遇可數毛髪稚子指故<lb/>
處以示余望之悵然念昔遊之如夢悼海宇之未寧乃<lb/>
繼前篇聊以見意<lb/>
龜城去江邈在一隅我家龜舫亦足軒渠草耕木茹瓮牖蓬<lb/>
樞有客二人寔邀望舒長鬚之奴玉川之廬何必仙去方丈<lb/>
蓬壺何必校書起居何如無禍為福徐行當車我乎誰交誰<lb/>
乎我徒春蛙嘈雜夏木扶疎大盗遽起山摧海枯我焚其巢<lb/>
<pb n="KR4d0217_WYG_016-5b"/>
將焉適歟善刀而藏為之踟蹰望我故處宛其在塗我友<lb/>
云亡云誰與娛願洗甲兵肉四海臞奠我新宅以飽三餘<lb/>
　　　次韻趙戒叔燈下見榴花明日重午<lb/>
醉㡌風前著榴花燭下看嫣妍為誰好流落未妨歡故<lb/>
國應千里歸塗夢百盤明朝是重午努力願加餐<lb/>
　　　次韻戒叔增明閣晚眺<lb/>
朱閣瞰流水曲欄横晚天薄雲初過雨髙柳却鳴蟬杖<lb/>
履且終日風塵今幾年莫將懐逺句重說舊林泉<lb/>
<pb n="KR4d0217_WYG_016-6a"/>
　　　劉公祠<hi>劉晏燕人以救宣圍戰没</hi>
昔嵗金人始南渡官軍夜遁如脫兔孤城何啻累卵危<lb/>
勁敵不殊羣蟻附夜提王師來解圍燕中老將如猛虎<lb/>
平明横槊屬兩鞬疋馬馳從敵營去崢嶸但謂氣可吞<lb/>
倉卒不知身已仆平生三箭得天山白骨看成一丘土<lb/>
馬前班劍不動塵猶勝車中三日婦<lb/>
　　　送江子<lb/>
六朝固陵夷佳士亦間出風流數後來諸江有人物總<lb/>
<pb n="KR4d0217_WYG_016-6b"/>
持偉文采文通頗超越清忠若休映對賊能抵突定知<lb/>
蘇屬國不為延明屈斯人黄巻中願見未可必誰知有<lb/>
來雲遂入諸子室相從忽三年不見無十日人生㑹相<lb/>
别此别殊慘慄相望𣺌江湖時危盗如櫛願言加餐飯<lb/>
栖遲且蓬蓽時來亦騰騫安用苦密勿尺素倘可通公<lb/>
當念伊鬰<lb/>
　　　次韻聖謨見寄二首<lb/>
十年悲兩京萬騎開幕府誰知鹿門翁逺引脫罪罟吾<lb/>
<pb n="KR4d0217_WYG_016-7a"/>
衰固安用文字考前古尚煩金蘭交弔此飢寒苦龎公<lb/>
不可見賤子何足取<lb/>
青衫幾痴兒歛版上公府固應横海鯨不可汙池罟髙<lb/>
才乏近用初不異今古功名亦偶然慘戚良自苦冨貴<lb/>
如公等唾手自可取<lb/>
　　　次韻木南稀見贈<lb/>
上章分得鑑湖春賀老前身恐是君常病薫蕕難共器<lb/>
豈容雞鶩可同羣已無若若纍纍意頗坐竒竒怪怪文<lb/>
<pb n="KR4d0217_WYG_016-7b"/>
稍許白頭親杖履少年功業付終軍<lb/>
　　　蠧魚<lb/>
山堂夜雨如決渠黄梅半熟書生魚樹頭朝日忽復出<lb/>
聊向空階翻故書老人耕鑿無膏腴緗囊細字時相娛<lb/>
自欣引睡得黄嬭便恐無意呼青奴讀書本不求甚解<lb/>
姓名足記知有餘此蟲何乃徒飽腹死葬書葉真痴愚<lb/>
不如化作石帆山下蠒織成吳綾光滿眼乞與袁娘作舞衣<lb/>
常把花枝侍君輦<lb/>
<pb n="KR4d0217_WYG_016-8a"/>
　　　西齋聞禽<hi>時往池陽</hi>
西齋草樹頗蒙密竹暗城頭不通日風晴髙柳恰飛綿<lb/>
花盡黄蜂未成蜜北窻也復可憐人亂離十載空傷神<lb/>
病對青山疑是夢眼驚新緑已無春羈懷有句喑不吐<lb/>
終日無言聞鳥語寒窻窈窕不嫌風晩色溟濛却宜雨<lb/>
穿條隔葉止復啼白粉畫眉金作羽應為山翁久慣聽<lb/>
聽久不知心轉苦廟堂何日議銷兵攜手尚堪歸樂土<lb/>
還我花姑溪上椽卧聽春禽囀桃塢<lb/>
<pb n="KR4d0217_WYG_016-8b"/>
　　　五月二十九日對雨懷舊<lb/>
危坐東窻日自長幽人不出雨何妨未論飽飯三秋樂<lb/>
且說髙眠一枕凉晴後却疑猶㸃滴夜深應是更淋浪<lb/>
此聲有味知誰解安得君來與對床<lb/>
　　　余既作前詩已而復晴客有誦余舊詩者其畧<lb/>
　　　　云開門更待西南月無客來分上下牀聞之<lb/>
　　　　恍然如夢中語漫不省記為何詩也乃和前<lb/>
　　　　篇以足之<lb/>
<pb n="KR4d0217_WYG_016-9a"/>
貧共閒身味轉長雨随農事不相妨莫嫌旅枕喧朝夢<lb/>
要與書檠作夜涼黄犢催耕思莽蒼短蓑埀釣念滄浪<lb/>
開門更待西南月無客來分上下床<lb/>
　　　後二日望東南大雨久之白龍翔於雲間掉尾而<lb/>
　　　　上老農云白龍見則旱祥也<lb/>
白晝鈎簾望處長初於眼界了無妨坐看雲嶺埋烟雨<lb/>
聊借西軒作晚凉巻水翔龍方矯矯轉山飛瀑更浪浪<lb/>
豐凶許事誰能問獨對殘書月滿床<lb/>
<pb n="KR4d0217_WYG_016-9b"/>
　　　旅夕<lb/>
秋雲翳長空㣲雨餞殘暑新凉入郊墟中田熟禾黍秋<lb/>
蟲自知時入我床下語西風幾何時秋意遽如許曉色<lb/>
催鳴鷄孤砧急寒杵遊子未得歸留滯在江浦生理思<lb/>
田園飢寒念兒女持此兩鬢霜世路復焉取起視夜何<lb/>
其江月方欲吐便當隨孤鴻雲霄肅雙羽<lb/>
　　　次韻章季常見予所賦彦恢家七馬四石二詩<lb/>
灞陵老將身未矦連城價重誰當酬龍眠三嵗亦何有<lb/>
<pb n="KR4d0217_WYG_016-10a"/>
滿載緗囊歸汗牛蒼珉照眼裂躉尾尺素抹電飛驊騮<lb/>
春風吹晴作妍暖棊窻剥啄驚紋楸慇懃喚客出竒玩<lb/>
一笑終日君家留此郎胷中有竒䇿未能竟借前箸籌<lb/>
波瀾収歛入詩律報章還得明珠投九重真龍想天驥<lb/>
入木八法餘銀鈎只今尤物不到手空花老日生雙眸<lb/>
章侯嘆息恨未見但聽寒雀空嘲啁平生欵乃不成曲<lb/>
無聲可和綿駒謳<lb/>
　　　次韻季常疊前作見寄<lb/>
<pb n="KR4d0217_WYG_016-10b"/>
人生冨貴如五矦禄豐位大功不酬朱輪華屋令人羞<lb/>
一蓑不如歸飯牛自駕欵叚馬少遊勝驟玉腕尚書騮<lb/>
少年蹭蹬在邱壑晚嵗風雨悲梧楸江邊短艇苦喚我<lb/>
此心勇往誰能留幽期正怨齒髪悞事定不須龜筴籌<lb/>
言雖太漫君莫笑與語俗人真暗投香秔炊熟碧鱸美<lb/>
横江已辦秋風鈎胷中它日幾雲夢四海不勞圍寸眸<lb/>
肯聽兒女昵昵語秋蟲悲笑徒啾啁陽春白雪一落耳<lb/>
竹枝凄怨慙蠻謳<lb/>
<pb n="KR4d0217_WYG_016-11a"/>
　　　次韻馮逺猷觀水<lb/>
帶雨山雲晚尚繁黄流先已漲江干海邊鷗鳥恐不下<lb/>
濠上遊魚誰肯觀錦里十家俱半壁龍門八節定無灘<lb/>
早知四載歸神禹疏鑿誰能泄浩漫<lb/>
　　　次韻子雍同達書記遊安林<lb/>
江湖流落一烏巾同障西風滿扇塵試為支郎吐幽句<lb/>
了知長吉是前身欲寛江上三年夢更碾禪房一掬春<lb/>
不為相逢苦相挽行吟應在楚江濵<lb/>
<pb n="KR4d0217_WYG_016-11b"/>
　　　逺猷家髙麗松扇<lb/>
三韓使者身堂堂手持漢節歸明光寳刀不受戎王燕<lb/>
便面空含風露香雙鸞織花大如月凛凜猶餘嵗寒節<lb/>
莫將七寳畫團欒乞與誰家小桃葉<lb/>
　　　西齋金鳯花開百餘日相繼不絶難其能久而<lb/>
　　　　惜羣芳之不留也<lb/>
昨日晴天花滿樹今日風前已飛絮閒花可是天與紅<lb/>
着意東風吹不去偶然乘此花樹空遂擥春暉學飛翥<lb/>
<pb n="KR4d0217_WYG_016-12a"/>
人間此鳥乆不出擬欲髙翔入鵷鷺凌傲風光不自羞<lb/>
狼藉空庭復誰覷自應斂衽避芳塵一笑非闗迫遲暮<lb/>
可憐開謝百日中浪遣花神費調䕶嶺梅何事挽不留<lb/>
零落風枝怨寒沍<lb/>
　　　贈别木南稀<lb/>
月下吹簫王子晉醉中騎馬賀知章無家只賣文為活<lb/>
有酒聊憑醉作鄉夜雨對床驚客枕秋風無淚把離觴<lb/>
閬州此去如天上說着城南只斷膓<lb/>
<pb n="KR4d0217_WYG_016-12b"/>
　　　徐使君新作採菊亭<lb/>
使君占吏師老手便治劇論功飲無何課最上殊勣人<lb/>
言神爵中有此二千石擁麾幾何時千里靜森㦸遂移<lb/>
佳菊苗步着東籬屐南山忽當眼淨几分晚碧黄花行<lb/>
欲開吹㡌盡佳客豐年公事少閒日頗自適便恐趣公<lb/>
歸翺翔步丹極曉枕夢催班朦朧想山色<lb/>
　　　陪徐使君登秋浦樓<lb/>
白髪衰顔已倦遊倚樓端為使君留天連逺嶠雲埋樹<lb/>
<pb n="KR4d0217_WYG_016-13a"/>
波撼孤城水繞樓有客自傷愁外眼何人解冩雨中秋<lb/>
世間無此登臨勝休把城南說閬州<lb/>
　　　二十三日雨霽再陪徐使君登秋浦樓<lb/>
細雨愁雲特地晴重來水秀復山明江風吹面滄波動<lb/>
嵐氣侵衣翠潤生南浦落㠶催畫角麗譙殘照滿雙旌<lb/>
未知九日齊山㑹樽酒何人與共傾<lb/>
　<lb/>
　<lb/>
<pb n="KR4d0217_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集卷十六<lb/>
</p>
<p>
</p>
  </div>
</body>
</text>
</TEI>
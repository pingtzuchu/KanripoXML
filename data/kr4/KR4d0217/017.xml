<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十七</head>
    <p>
<pb n="KR4d0217_WYG_017-1a"/>
欽定四庫全書<lb/>
　太倉稊米集巻十七　　　宋　周紫芝　撰<lb/>
　　詩五十首<lb/>
　　　睡起題西齋壁<lb/>
熟睡閒欹一幅紗夢殘庭樹落疎花屋頭正喜鳩喚婦<lb/>
墻下忽聞蜂打衙<lb/>
　　　題劉生畫王子猷嚴子陵二圖<lb/>
人生不相知相視粤與秦臭味倘復同萬里心相親何<lb/>
<pb n="KR4d0217_WYG_017-1b"/>
必兒女曹爾汝相怨恩浩歌反歸航詎識此意申<lb/>
　　　二<lb/>
四皓挽復來子陵呼不起天下復歸心兩京同一軌義<lb/>
重勢乃輕理自固應爾賣菜苦求益可笑真俗子<lb/>
　　　登杜牧之翠微亭故基<lb/>
秋草無情上舞臺清江猶抱故山囘紫㣲郎為誰攜酒<lb/>
斜日西風菊自開<lb/>
　　　中秋大晴採菊亭對月<lb/>
<pb n="KR4d0217_WYG_017-2a"/>
風與秋容一様清雲隨風盡十分晴江從採菊亭前過<lb/>
月到雙梧頂上明塞草又黄人亦老霜鬚渾白酒還傾<lb/>
不應造物知愁極故着玉蟾娛老情<lb/>
　　　　秋蝗歎<lb/>
驅車入秋原懞懞盡禾黍田父刈且歌笑言雜兒女路<lb/>
傍騎馬翁下與田父語問言田家勞云何樂如許父老<lb/>
仰天歎懇欵話心膂今年遭嵗凶夏旱連秋暑誰知勤<lb/>
餉婦社甕蒭緑醑君看西來蝗落地輒盖土入境不入<lb/>
<pb n="KR4d0217_WYG_017-2b"/>
田食草不食秬老農亦何幸此樂詎天與為言相君賢為<lb/>
惠寔在汝羣兇滿江淮殺氣自消阻㣲蟲初何知仁者亦復<lb/>
與知公意在民有榖寧忍咀勸爾但自歡蝗來不須禦<lb/>
　　　　謁昭明祠<lb/>
歴年有攸歸脩短良亦異天乎不祚梁斯人乃即世於皇<lb/>
元良資盛徳真豈弟髙文貫百家妙學窮六藝悠悠悲<lb/>
徂年凛凜尚生氣偉哉千載人享此百世祀金朱煥靈宮奔走<lb/>
恭祀事遐瞻儼森寒神雨倐復至傴僂奠椒漿悲風<lb/>
<pb n="KR4d0217_WYG_017-3a"/>
肅蘭佩想像折芳馨茲焉獨長喟<lb/>
　　　次韻元傑聽谿亭見寄<lb/>
貧病相牽各異鄉心隨南鴈與翺翔感君三絶出妙手<lb/>
慰我九囘縈别腸山色為人分淺黛泉聲何事碎鳴璫<lb/>
千岩萬壑山陰路誰與臨流共一觴<lb/>
　　　清樾晚雨效韓渥三絶<lb/>
池上風荷香撲衣紅粧鏡裏雨如絲試呼小艇尋烟去<lb/>
便是苕溪五月時<lb/>
<pb n="KR4d0217_WYG_017-3b"/>
白鷺一雙飛暮靄亂鴉無數立官樓角聲吹盡欄猶倚<lb/>
雨落黄昏人白頭<lb/>
黄昏簾幙人誰巻暮雨闌干客自憑獨自不知多少恨<lb/>
一池荷葉碎秋聲<lb/>
　　　齊山有岩穴宛轉山間秀色可喜號小九華<lb/>
衰容迫遲暮驅車厭行役路逢玉孱顔庻用慰愁寂誰<lb/>
知九鳯羣夐與秋水隔落日自凄迷轉盼失虗碧幸茲<lb/>
登臨間㑹遇晚乃獲玲瓏八九峰模冩在尋尺欎雲開<lb/>
<pb n="KR4d0217_WYG_017-4a"/>
層巔飛瀑掛蒼壁凜然削寒玉秀色粲可摘緬懷融結<lb/>
初岌嶪自開闢懸知孤客恨為了愛山癖聊將小岩巒<lb/>
入我尋山屐何時解塵鞿卜築在泉石遂當挹諸峯羅<lb/>
列歸几席<lb/>
　　　齊山依小岩作觀音閣<lb/>
亂山空洞自成龕十里秋風響檜杉我亦來脩香火供<lb/>
便疑身在普陁岩<lb/>
　　　池口觀樓船<lb/>
<pb n="KR4d0217_WYG_017-4b"/>
湘水妖氛靜樓船盡日横風濤心自恐舟楫眼初驚伏<lb/>
莽膏金鉞將軍駕木城太平無此物指日望銷兵<lb/>
　　　飲酒三首<lb/>
髙皇掃強秦縱横成妙畧三傑豈不雄曾不出籠絡曹<lb/>
參晚為相痛飲事杯酌當知清淨化寓意在酬酢魏武<lb/>
獨何為屢下禁酒約兵戈纒九州猜忌恣暴虐堂堂孔<lb/>
北海醉語雜諧謔斯人猶殺之四海何由廓古來成敗<lb/>
事紛紛真一噱<lb/>
<pb n="KR4d0217_WYG_017-5a"/>
昔我在田畝薄言事耘薅種秔亦種秫可食兼可醪清<lb/>
香滿寒甕夜滴喧春槽洗我玉花甆酌此鵝黄膏閱嵗<lb/>
更閹茂下田但藜蒿里胥厭追索縣籍書逋逃邇來兵<lb/>
火急斗粟千錢髙不飲動逾月憔悴成楚騷丈夫命運<lb/>
薄困阨例所遭究竟無如何隨縁且陶陶<lb/>
濁醪有何好所貴資清歡如何畢阮輩頭没杯案間我<lb/>
飲但涓滴而作飲酒篇兒曹見之笑謂我狂且顛政應<lb/>
坐自失說夢痴人前一酌憂已亡再酌當陶然此意但<lb/>
<pb n="KR4d0217_WYG_017-5b"/>
自得此理詎可言萬古一淵明何由與之論<lb/>
　　　秋晚念歸<lb/>
風寒黄葉未全落露重流螢巳不飛惆悵西風秋欲老<lb/>
旅巢無定客思歸<lb/>
　　　親征詔下朝野歡呼六首<lb/>
茫茫禹迹混殊方誰遣中華作戰場今日澶淵尋舊役<lb/>
㑹看兵氣掃欃槍<lb/>
天戈未指敵先摧掩耳誰能及迅雷便遣風師清輦路<lb/>
<pb n="KR4d0217_WYG_017-6a"/>
奉迎北狩兩宫囘<lb/>
誰信妖兇膽自驚君王親駕六騑行江邊紅日三更出<lb/>
怪得欃槍夜不明<lb/>
漢業當於馬上成謾勞諸將久經營廟堂早扈南陽駕<lb/>
已為蒼生洗甲兵<lb/>
雉扇遥聞擁翠鑾逺方耕鑿尚偷安誰知黄鉞臨戎地<lb/>
江上秋風玉帳寒<lb/>
請看介子請長纓白髪書生百不能誰掃浯溪題嵗月<lb/>
<pb n="KR4d0217_WYG_017-6b"/>
漫郎端欲頌中興<lb/>
　　　青陽道中望九華諸峯作<lb/>
平生愛山意瞑目想竒崛東南號多山萬嶺空峍屼不<lb/>
知罏䍋工鑄此一尤物峯巒與天近紫翠爭日出何年<lb/>
飛三山此事亦恍惚要欲移嵌岩下作仙聖窟我願從<lb/>
之遊飛昇蛻塵骨山行尚悠悠客意殊忽忽弱水不可<lb/>
渡瘦馬聊自兀落日囘寸眸飛鳥但滅没<lb/>
　　　次韻吕仁父教授題余秋浦詩卷<hi>時歸自池陽</hi>
<pb n="KR4d0217_WYG_017-7a"/>
病客還隨倦鳥翰霜風猶帶客衣寒誰持馬上歸來句<lb/>
換得天孫雲錦端<lb/>
汗漫誰從食蛤遊嵗窮真似賈胡留恨無摩詰丹青手<lb/>
貌得瀟湘兩岸秋<lb/>
試從秋浦望長江猶有遺蹤在𣺌茫滿地黄花秋日晚<lb/>
傷心不見紫㣲郎<lb/>
　　　燒芋<lb/>
幽人日晏方索米朱門醉頭扶未起人㣲何敢望一囷<lb/>
<pb n="KR4d0217_WYG_017-7b"/>
鮒死知誰濡斗水糞火撥灰聊效顰玉糝誇羮未須爾<lb/>
紫團包玉不洗泥火候初匀香透紙從來真味貴天全<lb/>
大羮不致名太始饞涎為止翁欲顛飢膓不鳴兒更喜<lb/>
口腹為災莫漫誇五畆應須急料理但托長鑱仍短鑱<lb/>
誰能畏首復畏尾未知春雨荷鋤歸空羡吾家燒芋美<lb/>
　　　十二月二十九日雪中煮茗<lb/>
旋掃飛花煮玉塵一杯聊餉作詩人未知折脚鐺中雪<lb/>
何似浮蛆瓮裏春<lb/>
<pb n="KR4d0217_WYG_017-8a"/>
　　　雪後小霽擷菊苗薦茗<lb/>
短窻烘日見深明墻角泥乾路欲成槐葉索淘春漸近<lb/>
菊苗薦茗雪初晴寒藂且對天隨子大白誰浮阮步兵<lb/>
願借芳香明老眼要翻書葉送餘生<lb/>
　　　小兒漬蜜雪見餉用前韻<lb/>
黄蜜香和糝徑塵紫蘭兒餉白頭人誰知茅屋三冬雪<lb/>
中有蜂房一掬春<lb/>
　　　雪後北墻<lb/>
<pb n="KR4d0217_WYG_017-8b"/>
攜兒一作北墻行泥雪初乾杖履輕病後茶槍渾不要<lb/>
眼前蔬甲喜全生鳥聲漸軟春應近梅萼催香日自晴<lb/>
忽憶讀殘書未了却須歸趁小窻明<lb/>
　　　冬至前七日極暖<lb/>
風日炎洲似暄妍趣嵗華三冬開蟄户十月見梅花翠<lb/>
管書雲近黄羊賽臘賖却愁遲暮雪隨意作横斜<lb/>
　　　冬至晚晴可喜<lb/>
雲物纔書雪未稀樓臺忽復帶斜暉日從銀色界中出<lb/>
<pb n="KR4d0217_WYG_017-9a"/>
鳥向瑶池影外飛可忍便教烟欲瞑㑹須更待月同歸<lb/>
羣山即是三山頂八極聊將寸目圍<lb/>
　　　送黄子才還姑蘇用陶淵明王撫軍座送客詩<lb/>
　　　　韻<lb/>
嵗事忽已晏行邁良亦腓誰知出岫雲意作無心歸嗟<lb/>
我寡徒旅隻影夐無依况乃逺離别與子千里違中原<lb/>
念亂久意緒轉愁悲迢迢兩溪水淡淡浮斜暉豈無雙<lb/>
頳尾尺素不可遲慎勿不相念棄置忽如遺<lb/>
<pb n="KR4d0217_WYG_017-9b"/>
　　　奉寄黄端冕用送子才韻端冕其猶子也<lb/>
至言如秋霜既肅百草腓諂諛忘中正千古良同歸倘<lb/>
無骾槩士舉世將疇依衮職或可補鼎鑊安得違所以<lb/>
長沙傅慟哭為時悲讜語數十上子今有餘暉我欲從<lb/>
之遊周道苦倭遲倭遲不足惜子言願無遺<lb/>
　　　陳公園梅極盛頃嘗與客遊觀花下兵盗十年<lb/>
　　　　今復過之追念存殁愴然有感三絶<lb/>
忽憶梅花空斷膓十年依約夢中香如今濯錦江邊路<lb/>
<pb n="KR4d0217_WYG_017-10a"/>
不見栽花黄四娘<lb/>
玉雪驚看亂後枝梅花雖在鬢成絲當時一醉還如夢<lb/>
今日嫣然復為誰<lb/>
溪上長眠雙玉瓶只今誰在復誰傾花知何事遽如許<lb/>
人亦看花太瘦生<lb/>
　　　紙閣初成<lb/>
小閣春温借隙光風簾不掛最宜香窻前睡鴨吹雲縷<lb/>
聊與幽人度日長<lb/>
<pb n="KR4d0217_WYG_017-10b"/>
　　　除夜雜興三首<lb/>
華髪日就槁萎萎如秋草秋草剪復生髪禿不再好雅<lb/>
意憐兒童軟語媚翁媪鑷白挽流光持盃錫難老我老<lb/>
不足惜汝生念不早兵戈常在眼流離猶滿道且當篘<lb/>
殘缸瓶空莫辭倒醒視夜何其東行日杲杲<lb/>
憶昔元㑹日漢家全盛時奉隨觀國賔得見漢官儀中<lb/>
郎授國璽屬國欽朝儀萬邦瞻咫尺龍姿喜元知皇天<lb/>
厭久治夜見蚩尤旗㣲生脫九死飲此除夜巵河陽狩<lb/>
<pb n="KR4d0217_WYG_017-11a"/>
未還螻蟻何足悲<lb/>
昔年避羣盗夜竄蒼山阿偷生嵗忽杪妻孥共婆娑村<lb/>
醪薄如水我顔安得酡夜半黒風起撾門驚荷戈今夕<lb/>
復何夕奈此歡樂何人生不自保聚散如羣儺更當增<lb/>
蘭膏照此盃中波<lb/>
　　　立春日雨中三絶<lb/>
滿天雲物正埀埀何處青春欲到時花信未從風裏得<lb/>
豐年先自雨中知<lb/>
<pb n="KR4d0217_WYG_017-11b"/>
先自逢春老倍傷兩簷疎雨更淋浪眼前無復新幡勝<lb/>
只有寒葅照庾郎<lb/>
春光先已到誰家風裏釵頭小燕斜只有幽人了無事<lb/>
卧看疎雨濕梅花<lb/>
　　　張載楊示元道州詩巻羅仲共有詩在巻尾次<lb/>
　　　　其韻<lb/>
吾道嗟牢落斯文得主盟馬從西極到鳯入九霄鳴翰<lb/>
墨推前輩篇章集大成向來侯叔喜何得有新聲<lb/>
<pb n="KR4d0217_WYG_017-12a"/>
　　　正月二十七日種木𤓰五株<lb/>
三峰真奥區陸海冨佳實此物冠九州未數梨與栗園<lb/>
丁力扶持璀璨成妙質鏤花淹宿露紅暈生晩日玉顔<lb/>
醉自頳豐肌滑仍宻風味照盤飱名字愈痺疾衞矦報<lb/>
瓊瑶盛德豈埋没野人獻根株春雨助芽蘖何當埀露<lb/>
顆照眼行突兀疇敢與茘子飛電爭置驛况復具苞苴<lb/>
緘封鑚巨室一酌呼吾人甘酸漬崖蜜人生鮮知味相<lb/>
餉不可失<lb/>
<pb n="KR4d0217_WYG_017-12b"/>
　　　正月二十九日種柳三十五株<lb/>
故國兵火餘壤地日窘蹙千里無雞豚遺禍及草木火<lb/>
攻阨焚巢雲棲急新卜尺地無寸荄山腰見茅屋小徑<lb/>
卧修蛇縈迂繞山麓埀楊剪孫枝封殖勤養育正須清<lb/>
陰成門巷森結曲㣲風惱春絮細雨滋淺緑悲凉聽殘<lb/>
蟬徙倚捫飽腹種德須百年種木十年足十年吾巳老<lb/>
光景日夜速吾事倘復濟亦足快所欲何必羡張緒<lb/>
風流標簡牘<lb/>
<pb n="KR4d0217_WYG_017-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_017-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻十七<lb/>
</p>
<p>
</p>
  </div>
</body>
</text>
</TEI>
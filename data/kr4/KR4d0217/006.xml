<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六</head>
    <p>
<pb n="KR4d0217_WYG_006-1a"/>
欽定四庫全書<lb/>
　太倉稊米集巻六　　　　宋　周紫芝　撰<lb/>
　　詩四十三首<lb/>
　　　忻師開小軒秋霜之側范龍閣名以絶塵要予<lb/>
　　　　作詩<lb/>
虎谿大士軒雖小龍閣老翁詩更新積翠但令常到眼<lb/>
軟紅元不解隨人抗容俗裏自得計望拜馬頭渠豈嗔<lb/>
只好與君供一笑世間何事可闗身<lb/>
<pb n="KR4d0217_WYG_006-1b"/>
　　　次韵劉元亢讀白樂天與劉夢得書<lb/>
香山天下士直道可事君口語作竒禍後來成積薪巨<lb/>
棟雖已捐白璧原自珍百年付春夢千載期斯人可憐<lb/>
肉食子議者空反唇文華一照耀今古無搢紳才高固<lb/>
不世盛德終少隣鹿鹿數餘子瑣瑣非公倫豐盈與名<lb/>
譽詎可鍾一身暮年林壑意觴咏全天真君子與小人<lb/>
兩者自此分寄言顔巷徒勿語傷哉貧<lb/>
　　　五月二十四日避暑東寺折簡邀子容不至<lb/>
<pb n="KR4d0217_WYG_006-2a"/>
凉飈呼不來惡熱苦難避城南有佳人相望隔秋水願<lb/>
言倚瓊瑤相攜謝簪履花木通禪房茶𤓰供幽事君方<lb/>
從簿書相仍日填委咫尺如參商况乃在千里日暮殊<lb/>
未來清風為誰起<lb/>
　　　次韻元亢見貽<lb/>
人生如浮雲夢境無真樂功名繞床盧聚散合錢醵可<lb/>
憐燈火讀聖處恨未博我非金閨彦敢靜玉闗柝衰年<lb/>
未免俗萬事隨獵較安得共芳洲相期採蘭若眷言平<lb/>
<pb n="KR4d0217_WYG_006-2b"/>
生歡寧負嵗寒約唾手可書紳君意良不薄<lb/>
　　　次韻元亢雨中見寄<lb/>
窮巷結蛙廬僅有一席廣風雨不出門山林負清賞悵<lb/>
懷念幽人道阻不得往瀰漫隔江漢契濶異霄壤清風<lb/>
吹句來念我作技癢安得從君遊此意良惘惘<lb/>
　　　酌明寂泉<lb/>
脩途繚重岡病足倦遊歴山根得蒙泉石盎貯深碧亭<lb/>
虚繞朱欄緑淨明水色老禪黄蘗米棄置久復憶振策<lb/>
<pb n="KR4d0217_WYG_006-3a"/>
望青雲清泉裂崖壁至今一掬甘長飲山中客金鼎候<lb/>
松風蒼龍破圓璧醉腹澆彭亨真味付冺黙何當謀挈<lb/>
瓶徙倚終日夕清甘不可𠻳猿鳥與同喫洗我兩月塵<lb/>
爛煮南山石<lb/>
　　　題王定父淑問堂<lb/>
平生心笑伯州犂羅織雖工不當威莫採黄金鑄刑鼎<lb/>
要令青草入圜扉于張必大君須記六蓼先亡事恐非<lb/>
聞説堂成已無訟臥看庭樹轉斜暉<lb/>
<pb n="KR4d0217_WYG_006-3b"/>
　　　次韻元素登城暮歸二首<lb/>
天遣劉郎又白頭少年文學似求由朱門華轂聊安命<lb/>
藜杖芒鞋可散憂大隱未成聊小隱濁流誰得寘清流<lb/>
賦成凖擬吾先讀王粲秋來正倚樓<lb/>
晚來飛鞚上城頭欲躡華鑣苦末由醉裏有鄉須着屐<lb/>
人間無地可埋憂功名于我真聊爾人物似君無此流<lb/>
想對青天囘白鳥半鈎斜月掛江樓<lb/>
　　　中秋月下作<lb/>
<pb n="KR4d0217_WYG_006-4a"/>
去年城南作中秋江雲遮月爛不收幽人獨對秋風立<lb/>
姮娥似隔重雲羞更長忽聽曉鼔急夢去只有殘燈留<lb/>
今嵗不知身在此門枕長江風自起樽中有酒坐有客<lb/>
江面如天月如水秋風滿樹凉葉飛新歡欲盡還成悲<lb/>
身其餘幾事不偶老之將至吾今衰人生閱世自有數<lb/>
萬事反覆難預知何當舉酒一再拜與月更作明年期<lb/>
　　　宿蔣山<lb/>
薄遊踐初心寓宿便晚靜山空秋有聲人寂夜更永華<lb/>
<pb n="KR4d0217_WYG_006-4b"/>
鯨催曉色有客動深省焚香禮大士杖策上危嶺黄金<lb/>
明窣堵妙音生佛境眼窮天無盡地轉江萬頃緬懷梁<lb/>
武帝問法昔造請識師鳥巢中道契言自領㑹令天龍<lb/>
宫金碧粲絶頂我來脩法供汲水具乳茗願同桑下留<lb/>
覧勝畢餘景還從天際歸悠然理烟艇<lb/>
　　　九日登鳳凰臺<lb/>
落木驚髙秋旅食念行役含羞古祠花青蘂未堪摘雲<lb/>
山不着脚佳節似可惜一嘯百尺臺往趁凌風翮羣山<lb/>
<pb n="KR4d0217_WYG_006-5a"/>
如玉玞千古圍故國孤城打寒潮往事誰記憶玉樹那<lb/>
得花金蓮去無跡興亡更六朝濺血幾飛鏑重瞳飛上<lb/>
天毰毸避矰弋何年覧德輝古榜猶可識父老無由詢<lb/>
殘碑少遺刻空餘弔古涕自對斜陽滴<lb/>
　　　次韻元中芭蕉軒<lb/>
道人悟無生開軒有深意是身如芭蕉妙語良黙契婆<lb/>
娑坐芳藂聊復此遊戲秋風鳴環佩曉露濕蒼翠閉牕<lb/>
得隂多凉簟驚雨細索句清夢餘時能助幽思我亦箇<lb/>
<pb n="KR4d0217_WYG_006-5b"/>
中人平生㑹佳致此樂倘見分杖策時一至<lb/>
　　　符川逢次卿遂約同舟<lb/>
被褐念遊客落㠶逢故人晚嵗風露寒一笑樽俎春餘<lb/>
子豈不佳數面聊成親平生不漫與知君意良真少日<lb/>
共林壑劇談唾冠巾皎然兩玉壺不受一㸃塵各以口<lb/>
腹累老大成參辰政坐造物兒有意相怒嗔荏苒時不<lb/>
再俛仰迹遂陳秋風吹前谿搖蕩生碧鱗不如載扁舟<lb/>
相視聊飲醇醉聽篷底語共卧南谿垠<lb/>
<pb n="KR4d0217_WYG_006-6a"/>
　　　次韻國師對月見懷<lb/>
老子闗門不著書奄奄真復似曹蜍月來林下苦相憶<lb/>
詩落眼前歡有餘滿挹清光歸酒面小分秋色到吾廬<lb/>
胷中拍塞愁千斛特地煩君一掃除<lb/>
　　　寄徐季長<lb/>
念昔桃始華别君漳水頭相别幾何時天事司蓐収闕<lb/>
月六度圓相見間何濶百年飛電中能得幾囘别别君<lb/>
幾何時憶君如飢渇飢渇良有時思君無時節野人苦<lb/>
<pb n="KR4d0217_WYG_006-6b"/>
幽獨相值誰與親流落在蒼莽坎軻一傷神相望參與<lb/>
商相隔雲與泥草木忝臭味笑談極相思相思一何久<lb/>
行行重囘首囘首征雁行中有來書否<lb/>
　　　送王天民歸雙泉<lb/>
舊聞雙泉居縹渺在寥廓仙人上叢霄遺甃結飛閣廣<lb/>
庭三百步一木可四角刀圭分蒼虬鱗鬛自皴錯至今<lb/>
風雨枝疑有孤栖鶴王郎吹玉簫飛鳬下雙屩時乗三<lb/>
峯雲來繞月城脚人生多乖離未踐繡水約知心念獨<lb/>
<pb n="KR4d0217_WYG_006-7a"/>
君時來慰牢落我欲從之遊何當解羇縛<lb/>
　　　圩氓歎<lb/>
圩氓築敗圩飽腹無粟菽强扶南畝犂辛苦望一熟挿<lb/>
秧在中田秋來半黄緑白雨忽翻盆積潦囓圩腹波頭<lb/>
巻春雷洶湧裂坤軸倉皇未出門白水已半屋攀椽栖<lb/>
木杪寢飯雜鵞鶩客行艤孤舟繫䌫怯水宿叩門乞燈<lb/>
火父老迎我哭我亦一酸鼻軟語聊撫祝老稚且相収<lb/>
愼勿輒棄逐行看散陳紅官倉有餘粟救爾無逺謀每<lb/>
<pb n="KR4d0217_WYG_006-7b"/>
飯慙食肉<lb/>
　　　八月二十日種竹八本<lb/>
東岡新種八龍孫北嶺清陰肯見分留取一林聽夜雨<lb/>
莫教千畝僣封君<lb/>
　　　次韻次卿中秋月下書所見<lb/>
三載彭門夢新年故國秋月當千里共酒要十分酧翠<lb/>
幕知誰巻雙鬟不奈羞寒螿莫相惱啼作晚窓愁<lb/>
　　　題大着肚<hi>并引</hi>
<pb n="KR4d0217_WYG_006-8a"/>
　　　　金陵朱世英官長沙或有畫箕踞而坐者號<lb/>
　　　　大着肚舊有賛頌皆鄙語朱為題小詩其上<lb/>
　　　　以易之其尾云但将貯酒三千鍾莫話容卿<lb/>
　　　　數百輩余愛其語有味更作此詩以廣其意<lb/>
平生頗笑王㑹稽坦腹驚動郗家兒暮年羞澁為懷祖<lb/>
計較毫末如兒癡嶔崎更誚周郎鄙自說空洞終何為<lb/>
達人大觀無不可無鹽未必非西施了知倚杖清言者<lb/>
外示夷曠中難窺不如此老身如寄萬事<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稜真得計<lb/>
<pb n="KR4d0217_WYG_006-8b"/>
掉臂行歌眼看天擁膝長吟腹埀地羞遣家奴捧玉環<lb/>
肯為門生作經笥白肥如瓠君莫輕終年貯酒真酒<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>
結喉道士倘復見敢託石鼎譏彭亨<lb/>
　　　次韻元傑病中書懷<lb/>
本來無病是維摩人說烟霞久臥疴獨閉衡門春尚在<lb/>
却攜藜杖句還多已將名字傳三語懶作悲凄和九歌<lb/>
止酒淵明今復飲便須俗客到無何<lb/>
　　　次韻幾聖見貽二首<lb/>
<pb n="KR4d0217_WYG_006-9a"/>
梅花雪後有殘枝留與幽人照夕暉已借水光浮淨几<lb/>
更將山翠染春衣囘中漫叟移舟去月下淵明種豆歸<lb/>
知我短坡無客到肯攜長麈為翁揮<lb/>
坎止流行念已輕常闗雖設是吾扄事如痛定何堪說<lb/>
出為飢驅豈有情滿座自傾鸜鵒舞半岩擬作鳳皇聲<lb/>
醉中深意知誰解付與前身阮步兵<lb/>
　　　李似表雪中置酒席上次韵<lb/>
東風吹玉塵十指寒欲墮西齋借微温妙語驚咳唾詩<lb/>
<pb n="KR4d0217_WYG_006-9b"/>
成酒行間一掃飛電過坐令止酒陶酒戒為君破但愁<lb/>
飛絮零似我霜髩鬌他年玉堂人伴直誰對臥恨無屈<lb/>
宋才共續離騷些<lb/>
　　　次韵元素對雪十韵<lb/>
雲凍風仍急天低雪未収山寒飛鳥絶江晚一蓑幽曉<lb/>
樹梅初放風簾絮自投孤鶱迷逺鶴痴立看飢鷗櫪馬<lb/>
歸鞍速韝鷹獵羽遒連城理睥睨千騎冷貔貅何處囘<lb/>
蘭棹誰人擁釣裘閉門憐我病得句付君搜上瑞書三<lb/>
<pb n="KR4d0217_WYG_006-10a"/>
白登年在九秋何當明月夜同作廣寒遊<lb/>
　　　甘菊數本舊植之地沮洳湫隘頗有悴色十一<lb/>
　　　　月二十三日移植墻下明日小雨數刻欣然<lb/>
　　　　便有生意<lb/>
小草偷微生崛强沮洳間託根倘失所憔悴無好顔嗟<lb/>
哉一大地寧無尺寸閒造物惜不與無乃亦太慳櫟社<lb/>
豈不惡盤錯未易栞下可百牛蔽上可星斗干此物有<lb/>
逺韵何人憫清孱我移東籬栽往近九畹蘭天心固有<lb/>
<pb n="KR4d0217_WYG_006-10b"/>
在生理似可還小雨喜霡霂低枝濕斕斑春苗已足採<lb/>
落英行可餐為我制頺齡使我昇飛仙物微自有知報<lb/>
君以長年<lb/>
　　　蠟梅六言三首<lb/>
剪蠟枝横隴月釀花蜜滿蜂房誰遣凌寒枝上中含百<lb/>
和花香<lb/>
雲珮風侵玉冷仙裳霧巻羅黄家在蘂珠宫裏衣薫鵲<lb/>
尾爐香<lb/>
<pb n="KR4d0217_WYG_006-11a"/>
桃花占上林簿蘭芷擅離騷經欲吊花中遺逸聊尋世<lb/>
外林坰<hi>此花香韵俱絶而二書俱不載故有花中遺逸之句</hi>
　　　再賦三首<lb/>
孤根雅宜幽處空明宛似僧房我作蒲團燕坐時參鼻<lb/>
觀清香<lb/>
淺俗微嫌菊陋麤粗不愛葵黄花裏誰方髙韵人中可<lb/>
比黄香<lb/>
移種定從天上世間那有此香白髪人應羞看鵝兒酒<lb/>
<pb n="KR4d0217_WYG_006-11b"/>
可爭嘗<lb/>
　　　送詹伯尹之大梁<lb/>
寒風轉平林密雪吹重裘遊子當北征朝曦趣行輈人<lb/>
生㑹有别一訣寧復愁念君最少孤束髮勤清脩夀母<lb/>
豈不力白髮今滿頭功名唾手事嵗月逝欲流長安小<lb/>
車兒哆口笑土牛君才豈不髙逸氣横九州弊帚已千<lb/>
金白璧價未酧願言慎行李去去君勿留<lb/>
　　　次韵何師與梅花二絶示劉凝逺<lb/>
<pb n="KR4d0217_WYG_006-12a"/>
月姊宫前玉樹春杏花菖葉不同村多情誰道天無意<lb/>
先與梅花雨露恩<lb/>
何人急遣蓬萊使喚得春囘江上村誰信廣平心已冷<lb/>
老於花似太無恩<lb/>
　　　文殊老人寄和張載共賦堂詩要余同作<lb/>
世無陳太丘民隱念誰訴兒飢不肯乳咿嚶復誰慕殖<lb/>
禄膏妻孥居官付羇旅何心書下考絶意躡髙步張侯<lb/>
名家郎作吏得竒趣提攜念疲勞憂勤急朝暮散作千<lb/>
<pb n="KR4d0217_WYG_006-12b"/>
家春一洗五里霧簪纓被餘輝草木飽朝露官閒理朱<lb/>
絲雲靜落飛屨當期卓子康揚鑣各分路飛書恐到來<lb/>
築屋寧久住詩成梯幾間酧酢語交互酒杯方流行喜<lb/>
甚捷官渡歌詩載懽謠鞭箠息嗔怒翰墨良從容流冗<lb/>
自奔赴聲今詫父老名亦借童孺觴豆落明珠萬壑疾<lb/>
東注賓從俱鄒枚含毫各驚顧戰須老將鏖兵思勍敵<lb/>
遇主人方燕喜飲至非草具人生俟河清俯仰有新故<lb/>
寄言三不欺令尹勿輕忤民今知己疲着艾豈勝炷鋒<lb/>
<pb n="KR4d0217_WYG_006-13a"/>
傳固應須軺車少當駐魯山久寂寞冠虎寧有數苦恨<lb/>
郭林宗未遇黄叔度名嘗仰韓老雅意良黙喻何當奉周<lb/>
旋看君琢幽句愧無脫手彈可逐馬中兔只今釣斜川<lb/>
臨流與誰賦<lb/>
　　　讀涪翁黔南詩作<lb/>
阿香名字本無雙流落真成竄夜郎蚤嵗浪言腸是錦<lb/>
只今空復鬂成霜名傳故國猶驚座詩入浯川尚滿囊<lb/>
天為少陵增秀句故教遷客上瞿塘<lb/>
<pb n="KR4d0217_WYG_006-13b"/>
　　　次韵元亢和邦師喜其歸自錢塘<lb/>
道人青眼為君開前度劉郎今又來白雨飽催湖上句<lb/>
紅粧誰把醉時杯籬邊採菊山千疊渡口呼船谿九囘<lb/>
便恐横翔到蓬閣試尋林下小徘徊<lb/>
　　　送吕霞卿吕當世棄官而出家今為道士<lb/>
得錢夢穢官夢屍等為臭腐焉用為世人愛官如愛命<lb/>
君獨棄官如棄泥道人胸中少荆棘一色但種棗與梨<lb/>
華名自毁不足耴<hi>語在真誥</hi>髙位疾顛無乃危魚須忽復入<lb/>
<pb n="KR4d0217_WYG_006-14a"/>
君手三命循墻急須走朝持玉磬誦琅函夜着黄冠朝<lb/>
北斗天上雲車久未來壺中日月空長久吳山楚澤兩<lb/>
西東與子一笑殊怱怱㑹當握手五百載摩挲金狄還<lb/>
相逢<lb/>
　　　趙丞家野堂<lb/>
近喜崔斯立新成背郭堂傍厓深置屋喚客小飛觴稍<lb/>
遣花經眼頻移竹過墻官清公事少夢熟鳥聲長藤倚<lb/>
樛枝瘦芸翻亂葉香騎曹休問馬聱叟漫為郎丘壑胷<lb/>
<pb n="KR4d0217_WYG_006-14b"/>
中事乾坤醉處鄊人間一遊戲出處兩俱忘<lb/>
　　　元夕睡起<lb/>
元夕不復飲夜寒誰與娛人隨千騎出自對一燈孤有<lb/>
夢須黄妳無情問紫姑鼇山在天上囘望隔中區<lb/>
　　　次韻元素野步<lb/>
金隄不復上蹣跚矍鑠何勞强據鞍從我泥中甘蠖屈<lb/>
看他髙處作鵬摶錦江春色能供醉濠上遊魚亦可觀<lb/>
聞有平沙邀晚步定隨明月下林端<lb/>
<pb n="KR4d0217_WYG_006-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_006-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六<lb/>
</p>
<p>
</p>
  </div>
</body>
</text>
</TEI>
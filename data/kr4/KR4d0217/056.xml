<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五十六</head>
    <p>
<pb n="KR4d0217_WYG_056-1a"/>
欽定四庫全書<lb/>
　太倉稊米集巻五十六　　宋　周紫芝　撰<lb/>
　　啟十六首<lb/>
　　　謝王效正<lb/>
分臨偏郡何補事功寵貺華文遂光衰朽自笑陳人之<lb/>
陋遽䝉長者之稽稱實出于過情意甚慚于掠美敢遵<lb/>
仁誨勉効初心聊修骩骳之詞少答勤渠之賜<lb/>
　　　答彭運幹<lb/>
<pb n="KR4d0217_WYG_056-1b"/>
望千里之門牆邈如世外拜五雲之書札恍若夢間偶<lb/>
霑試守之恩猶假過情之寵雖寮友之義甚篤顧小人<lb/>
之愧為多恭惟海内名家大流偉器少年得譽衆人<lb/>
號寧馨兒壯歲効官舉郡稱霹靂手恨兹淹泊未快騰<lb/>
驤視才器之不煩知富貴之未晩某介而寡與老且可<lb/>
憎遂專三日之城巳過一生之望形容盡變豈是昔人<lb/>
笑語相歡漫思前日厭塵埃之汩没想詞翰之風流跂<lb/>
望華軒來臨弊境雖無歌舞愧為郡最樂之言尚有湖<lb/>
<pb n="KR4d0217_WYG_056-2a"/>
山作故人相見之地抑又何哉<lb/>
　　　回韓朝奉<lb/>
吳牛望月顧筋力以何堪越鳥歸巢唯鄉關之在念况<lb/>
恢台之善政方霑丐於吾邦未遑展桑梓之儀豈敢拜<lb/>
翰墨之賜事誠倒置心不自安恭惟才絶九流書窮七<lb/>
略藏庖丁之刃雖未究於設施出毛遂之錐固已知其<lb/>
超卓哦句兩松之下飛聲雙闕之間誦退之遣鱷之文<lb/>
精誠莫及聞安國議戎之䇿忠厚可觀當文黼黻之青<lb/>
<pb n="KR4d0217_WYG_056-2b"/>
黄尚屈簿書之朱墨借玉階方寸之地行望蓬山下金<lb/>
泥尺一之封即分郵傳某老之將至時不再來悼齒髮<lb/>
之巳衰顧筋骸之難强青鞋黄帽徒濫厠于冠裳白髮<lb/>
蒼顔豈足塵於表著望故山而何在問征夫而未能覿<lb/>
德尚遥望風增切<lb/>
　　　答劉縣丞<lb/>
擕家去國懷綬得州老手蒼華笑江山之牢落高文絢<lb/>
爛寵車騎之雍容非所宜䝉豈不重愧恭惟天資沉厚<lb/>
<pb n="KR4d0217_WYG_056-3a"/>
妙學精深清德尤畏于人知亷操久為于民表朅從河<lb/>
朔轉寓江鄉聞遺愛之尚存近在屬邑恨相從之已晩<lb/>
猶際英標某吏道非長聲稱甚寂鈍拙頗慚于敏手循<lb/>
㳂難革于陋風尚貽慷慨之詞文此枯癯之質與聞聲<lb/>
欬已足慰于生平况遣兒曹獲稍親于函丈其為欣抃<lb/>
罔既敷宣<lb/>
　　　賀秦太師脩景靈宫加封<lb/>
原廟繕新克廣奉先之孝嚴宸命誕聿彰輔世之勲渙<lb/>
<pb n="KR4d0217_WYG_056-3b"/>
汗既敷羣方交抃恭惟望隆三事位正六府挾風后<lb/>
力牧之才輔唐堯虞舜之化持危任重再造功髙决<lb/>
漢家之謀猷大者才過二三策永周家之厯數逺且<lb/>
至于千萬年宗廟既以益嚴祖考莫不來格遂昭輪<lb/>
奐用㓗齊明儼列聖之䆳容埀後昆之景福祀清廟而<lb/>
執籩豆爰修顯相之儀游渭北而出衣冠因講薦羞之<lb/>
制蓋天子以尊祖為孝而大臣以制禮為先韙兹社稷<lb/>
之功盡出廟堂之議宜大頒于綸綍用永賁于宗公逮<lb/>
<pb n="KR4d0217_WYG_056-4a"/>
魯國之宮尚陋奚斯之作開漢皇之次徒聞稷嗣之言<lb/>
允屬昌辰乃蕆熈事肇稱新邑之祀當在聖臣上憲<lb/>
太徵之宮亦稽故典某猥膺郡紱恪守邦圻奏告示䖍<lb/>
但馳神於<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>錯落成交慶恨阻賛於陶鈞<lb/>
　　　賀秦太師郊祀加封<lb/>
神丘肆祀格景貺於蒼穹宣室受釐被鴻休於上宰爰講<lb/>
明禋之報誕彰顯相之勲命冊攸頒多方胥慶竊以非<lb/>
聖人不議禮唯孝子能饗親顧兹展錯之儀屬在休明之<lb/>
<pb n="KR4d0217_WYG_056-4b"/>
旦周公得卜既脩元祀之文后稷配天用示尊先之義<lb/>
祖考為之来格福祿以致攸同藏熈事以告成霈湛恩<lb/>
而敷錫恭惟賛襄元后師保萬民自振古以來考百王<lb/>
之事惟兹一德悉盖前聞用能不挽天河盡洗甲兵之<lb/>
變未移桑䕃大興禮樂之文乃築圓壇以就陽位望拜<lb/>
竹宮而流光正集既通爟火而神馭宴娛宜錫羡封大<lb/>
光元輔某猥分郡紱阻拜鈞庭聆鬻鬻之清音甞仰瞻<lb/>
於霄漢望岩岩之維石徒激想於肺肝過此以還未知<lb/>
<pb n="KR4d0217_WYG_056-5a"/>
所措<lb/>
　　　賀秦觀文郊祀加封<lb/>
服大裘而祀上帝推后稷以配天命作冊以告周公慶<lb/>
伯禽之拜後禮行以郊而百神受職賚封於廟而四海<lb/>
歸心凡有識知舉同抃蹈恭惟運逄千載道合一人以<lb/>
不世出之才遇大有為之主倐際風雲之㑹起於日月<lb/>
之光射䇿漢庭天子為之親擢讐書東觀太乙至於下<lb/>
觀薦被光靈進參法駕討論墳典掌宗伯之禮文潤色<lb/>
<pb n="KR4d0217_WYG_056-5b"/>
絲綸草北門之制詔久雍容於經幄旋秉握於樞衡雖<lb/>
勤謙德之光益示宸𠂻之眷保傅亞上公之重德爵兼<lb/>
達尊之隆况祗肅於蒼穹遂聿彰於景貺紫壇奉引既<lb/>
顯相於眀禋黄屋均釐宜祗承於休命某猥分江壘阻<lb/>
造鈞軒跂望車塵曽未遑於慶拜載瞻巖石竊有冀於<lb/>
鈞陶<lb/>
　　　回南康徐中大<lb/>
介乎大國未脩交際之容蕞尔小邦唯資唇齒之助辱<lb/>
<pb n="KR4d0217_WYG_056-6a"/>
貽書之俯逮徒汚背以增羞恭惟人望崇髙天資静重<lb/>
一時麟鳯久為朝路之儀千里金湯猶藉藩方之寄恢<lb/>
餘波而霑丐粲尺牘之情文振起頽風光華暮境某儒<lb/>
酸未改吏術無聞雖假一麾徒有簡書之畏遙瞻五馬<lb/>
方従水石之㳺顧覿徳之未遙唯嚮風而尤切<lb/>
　　　謝生日詩<lb/>
桑榆就景巳歎流光錦繡飛牋遽貽盛禮方劬勞之在<lb/>
念辱頌祝以祈年佩徳雖隆撫躬何禮平生朴拙常遭<lb/>
<pb n="KR4d0217_WYG_056-6b"/>
非意之嗔此日光華敢竊過情之寵徒增永愴莫喻感<lb/>
悰<lb/>
　　　回莫解元<lb/>
乗銳而來將觀筆陣易地以戰遂擅文塲念老将嘗辱<lb/>
於敗軍而鏖戰與聞於奏凱華緘聿至慶忭增深恭惟<lb/>
天授偉才家傳妙學胷中書傳富有五車筆下波瀾倒<lb/>
流三峽爰被外臺之薦亟登天府之書解數千牛刃已㳺<lb/>
於餘地飛九萬里背將負於青天某仰徳方勤聞風竊<lb/>
<pb n="KR4d0217_WYG_056-7a"/>
喜江邊並席雖未奉於笑言玉陛臚傳行再馳於竿牘<lb/>
　　　回光州曾郎中<lb/>
江國養疴夢懐鄉井髙軒假道遂見故人念竹坡當日<lb/>
之㳺慨霜鬢六年之别方闗山之在眼驚翰墨之来臨<lb/>
恭惟文采傳家風流絶俗詩騰淮楚舊歌沔鄂之章名<lb/>
在冕旒髙壓藉湜之軰宜就班於文石猶擁斾於邊方<lb/>
豈非歛三州豈弟之餘聊以慰一方撫摩之望想當飾<lb/>
吏必有異聞某一落江干兩更嵗事身隨乗鴈時照影<lb/>
<pb n="KR4d0217_WYG_056-7b"/>
於滄波心戀雲山巳卜居於廬阜不期楚尾復對荆州<lb/>
一札詔書行拜賜環之寵五日京兆尚堪陪燭之歡<lb/>
　　　與盧漕<lb/>
命郡太守而共理本以為民遣部使者而觀風雅宜従<lb/>
俗聞擁光華之節來頒寛大之書馳傳所臨黎民胥<lb/>
慶恭惟躬豈弟慈祥之徳擅風流藴藉之稱究其平易<lb/>
以近民盖由儒雅而飾吏石渠流水雖久去於圖書西<lb/>
掖髙梧宜入陪於鵷鷺方示九重之寵眷尚勤千里之<lb/>
<pb n="KR4d0217_WYG_056-8a"/>
轉輸某猥屬列城與聞使㫖將歸故里迫京兆五日之<lb/>
期粗免常刑皆蘇章二天之庇行遂周旋之奉獲聞謦<lb/>
欬之音但遐想於車塵冀既瞻於馬首履兹寒沍願慎<lb/>
保綏<lb/>
　　　賀秦太師<lb/>
日從青道當蒼精出應之初計上甘泉乃萬國朝元之<lb/>
旦羣公薦璧天子受圖凡在溥臨共躋亨運恭惟名髙<lb/>
有相位冠三公利厚澤于生民合忠言于眀主講成周<lb/>
<pb n="KR4d0217_WYG_056-8b"/>
之五禮著在典章諧虞氏之八音格於鳥獸定大䇿於<lb/>
廟堂之上斡化權於掌握之中道與時而偕行夀因仁<lb/>
而益永三元謹始百順是宜某假守江壖遽辭台鼎遂<lb/>
阻稱於夀爵徒引望於鈞庭<lb/>
　　　進書賀秦太師<lb/>
詒孫謀以燕翼子既纂成書渙大號以揚眀庭爰頒寵<lb/>
綍布在文武之方冊叅諸堯舜之典謨夷夏交孚神人<lb/>
共喜恭惟周邦元老商後聖臣羽翼六經襲孔子刪詩<lb/>
<pb n="KR4d0217_WYG_056-9a"/>
定書之志陶成萬化當周公制禮作樂之朝偃兵革於邊<lb/>
方混車書於區夏寳隣脩好上帝降康適國家閒暇之<lb/>
時乃文物脩明之旦聖謨具在宜増唐帝之煥章武<lb/>
烈既昭當矢周宣之文德載之巨牘寔頼宗工聿追河<lb/>
洛之圖書偹述帝王之儀憲奎躔騰曜粲若雲漢之昭<lb/>
回金匱寳儲永作邦君之軌範繄此聖人之作允為論<lb/>
次之功宜極褒嘉以旌殊烈凡在陶鈞之内敢忘抃蹈<lb/>
之情某久沐恩波尚塵廪粟琅函蘂笈頼鍾山秘典之<lb/>
<pb n="KR4d0217_WYG_056-9b"/>
藏羽盖霓旌想漢殿皇儀之盛莫遑展慶徒切望風<lb/>
　　　賀秦太師待制作首元<lb/>
武偃文脩功歸社稷隂施陽報慶在子孫决巍科者世<lb/>
宜有其人居元輔者兹因為之漸事光千載榮動一時<lb/>
常觀自昔富貴之家未有不閑典麗之習况肯心游於<lb/>
藝苑疇能身致於雲衢操管濡毫俯同寒士埀紳正笏<lb/>
驟即禁塗既魁四方俊傑之人遂拜六閣深嚴之選華<lb/>
胄增相門之重異恩加主眷之隆盛德所鍾榮光自逺<lb/>
<pb n="KR4d0217_WYG_056-10a"/>
冕旒三接方體貌於大臣衮繡一詩將流傳於奕葉㳟惟<lb/>
坐而論道忠以事君創從書契以來未見勲庸之比雖<lb/>
有傾河之辨博莫可形容譬若太虚之清明誰能繪畫<lb/>
要其用意唯在好生積二十年不殺之仁享三千歲無<lb/>
窮之夀餘波所溢後裔宜䝉發策决科如探囊而取舊<lb/>
物傳圭襲組必繼踵而位台衡功盖古今報同符契非<lb/>
私情之敢侫信輿議之咸歸某夐隔修途阻趍大府徒<lb/>
與江湖之士共作美談難陪冠劒之流躬陳賀禮<lb/>
<pb n="KR4d0217_WYG_056-10b"/>
　　　賀秦樞密<lb/>
布綸綍以宣猷亟頒周誥總樞機而正位遂本漢兵凡<lb/>
庇宏庥舉同欣抃竊甞逺稽舊牒歴數前朝以宰輔而<lb/>
傳家固宜有此至父子而並用實所罕聞維師臣建不<lb/>
㧞之功故聖世舉非常之典門開二府位次三公雖隔坐<lb/>
以賜屏始拜一家之慶至處中而當軸行流八葉之芳<lb/>
廟社增榮衣冠歆艶恭惟恢宏聖道師表士林以鼓吹<lb/>
六經之文領條奏七畧之任文臻高妙極詞臣典誥之華<lb/>
<pb n="KR4d0217_WYG_056-11a"/>
識洞䆳深為聖主緝熈之助方其雍容帷幄之際已有<lb/>
賛襄廊廟之資豈獨結於主知盖實因於人望果由秘<lb/>
殿進長樞庭職善國人比周司徒為何足美世傳經術<lb/>
在漢丞相則不同朝方以昔賢兹為盛事觀懇辭之甚<lb/>
力審隆眷之難回所以保國歴年之期豈但慶公私門<lb/>
之福某濡恩甚久為喜實深聊陳賛説之詞以寄報酬<lb/>
之意<lb/>
　<lb/>
<pb n="KR4d0217_WYG_056-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻五十六<lb/>
</p>
<p>
</p>
  </div>
</body>
</text>
</TEI>
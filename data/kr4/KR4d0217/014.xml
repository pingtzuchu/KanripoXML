<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集卷十四</head>
    <p>
<pb n="KR4d0217_WYG_014-1a"/>
欽定四庫全書<lb/>
　太倉稊米集卷十四　　　宋　周紫芝　撰<lb/>
　　詩四十九首<lb/>
　　　乞蠟梅<lb/>
老翁真是可憐人却覔花醫病眼昏乞取疎枝更疎蘂<lb/>
莫論桃葉又桃根<lb/>
臘盡氷消未見時春風應入近南枝懸知老樹開花早<lb/>
苦恨幽人得句遲<lb/>
<pb n="KR4d0217_WYG_014-1b"/>
　　　秀淮亭晚眺<hi>時往無為</hi>
未得三吳去東來且過淮要須煩曉浪聊為洗風霾飄<lb/>
泊從人笑窮愁費力排平生臨水意老去若為懷<lb/>
　　　次韻趙師是題烏江連雲觀二絶<lb/>
項王才器固無雙秦鼎雖輕可獨扛豐沛故人如不用<lb/>
濟師猶得問長江<lb/>
連雲臺上倚闌干着眼何妨盡日閒公子胷中有雲夢<lb/>
更須為助借江山<lb/>
<pb n="KR4d0217_WYG_014-2a"/>
　　　送潘擇之尉南巢<hi>潘若虎字擇之恩牓入仕</hi>
潘郎胷中有文藝白髪青衫初試吏少年欲射漢庭䇿<lb/>
晚乃去作南巢尉寒㕔結屋八九椽導騎挽弓三數輩<lb/>
但願君如梅子真人物風流亦何媿<lb/>
　　　題善應師毋我菴<hi>醫僧日成</hi>
今君無我亦無人誰識毗邪妙悟身宴坐只應山是伴<lb/>
夜禪唯與月相親支郎好馬元成癖懶瓚垂洟却是真<lb/>
更待衆生摠無病萬金良藥不妨神<lb/>
<pb n="KR4d0217_WYG_014-2b"/>
　　　元夕訪忍毋我已睡復起<lb/>
殘缸零落數枝紅春在空濛薄霧中月似氷輪人似玉<lb/>
車如流水馬如龍山僧睡起三更後遊客閒來一笑同<lb/>
明暗短檠君莫厭此燈無盡法無窮<lb/>
　　　次韻忍毋我春日三絶句<lb/>
瑗入平林囀鳥鶵日烘花氣滿庭隅道人元不闗春事<lb/>
肯把新晴餉客無<lb/>
雨餘繞屋一渠水日落滿簾何處山我亦時來開病眼<lb/>
<pb n="KR4d0217_WYG_014-3a"/>
怕將春色照愁顔<lb/>
春意全灰病後心粥魚齋鼔聽禪林鳥啼南嶺夢初斷<lb/>
花發故園人懶尋<lb/>
　　　燈下讀韓致光外集<lb/>
吳宫花草弄纖柔西子粧成特地羞笑我老情難娬媚<lb/>
愛渠好句儘風流香奩詩在人何處斷腕名髙事已休<lb/>
更欲與誰論此恨遺編讀罷一燈留<lb/>
　　　春寒<lb/>
<pb n="KR4d0217_WYG_014-3b"/>
寒意苦未解春陰連晝霾文書堆午枕風雨閉寒齋花<lb/>
落空驚眼愁多欲滿懷客情須一醉安得酒如淮<lb/>
　　　試湖陰徐道乆筆<lb/>
山中三窟遭蕩焚十年遺種無礽雲管城已老既謝事<lb/>
柔毛遂出收㣲勲騷人手握奴𨽻管人間自此無蕕薫<lb/>
徐生晚出頗自喜妙伎天與人皆聞羝羊退舍栗尾避<lb/>
族非東郭不肯論往嵗江南說諸葛至今有口皆能言<lb/>
眼前厚利聊取足身後典刑寧復存騂牲自是犁牛出<lb/>
<pb n="KR4d0217_WYG_014-4a"/>
忠臣豈但孝子門古來取士貴閥閲未必元成俱有孫<lb/>
　　　送孫秀才兼寄達道人<lb/>
當年御史凛霜風見說金狨玉面驄汗簡有名知不朽<lb/>
皂囊無稾豈非忠夢思故國兵猶滿身落它鄉路更窮<lb/>
只有老禪真具眼識君應在典型中<lb/>
　　　鰔鮓<lb/>
放筯朝盤空食指昨夜動軟玉開香包桃花㸃春瓮平<lb/>
生江瑤柱異名寔同用何當登禹書永作淮海貢<lb/>
<pb n="KR4d0217_WYG_014-4b"/>
　　　淮軍及境而退喜甚成詩<lb/>
近喜横戈隊南來偃斾旌瀕江猶樹柵帶甲謾持兵夜<lb/>
柝初寒枕春田已趣耕使君今尚父應便是長城<lb/>
　　　題米元章祠堂<lb/>
繡谿遺跡巳茫茫父老時能說漫郎蒼碣尚餘唐翰墨<lb/>
古祠猶是晉衣裳旌旗還向江湖老簷廡空悲草木長<lb/>
我亦敢持寒具手為公來炷影前香<lb/>
　　　次韻魏定甫早春題咏<lb/>
<pb n="KR4d0217_WYG_014-5a"/>
臘雪初晴梅欲花有人聞說鬢如鴉清詩勾引江南夢<lb/>
應向今宵還到家<lb/>
三十六畨風未囘㣲紅難倩剪刀裁魏矦句裏有春色<lb/>
不打凉州花自開<lb/>
雨後桃花可意紅一川楊柳醉春風舞衣歌扇重撩理<lb/>
百尺朱樓烟樹中<lb/>
白頭憔悴未歸身羞作須江入社人自是愁多無好句<lb/>
不闗詩瘦與傷春<lb/>
<pb n="KR4d0217_WYG_014-5b"/>
柴扉春亦借融和客少髙軒誰肯過醉裏我應慙畢阮<lb/>
詩中君合是陰何<lb/>
　　　正月十八日謁客意甚不樂已而過正師猶未<lb/>
　　　　起書小詩窗間而已<lb/>
玉壺花暖日烘窗奪我寒衾曉夢長慙愧髙人方擁鼻<lb/>
小爐沉水宿殘香<lb/>
　　　張老借東軒晝睡<lb/>
誰言知處是閒愁一入華胥萬事休借得東軒還宿願<lb/>
<pb n="KR4d0217_WYG_014-6a"/>
何須雲夢澤南州<lb/>
　　　畦蔬一首<hi>并引</hi>
余旅寓既久而食益不足乃畦舍西之地植野蔬而食<lb/>
之聊以當肉課藝有成情見乎詩<lb/>
猗嗟老人如水中槎攜壺挈榼泛宅浮家飄然北來寓<lb/>
此一蝸食無畎畝衣無桑麻藜莧滿腹雜以蜆蝦以鼔<lb/>
我腹妻孥笑譁旅人之食豈曰不腆不足則求我顔亦<lb/>
靦乃即舍隅蒿萊是剪藝此春蔬侵畦覆畹雨葉風枝<lb/>
<pb n="KR4d0217_WYG_014-6b"/>
忽其滿眼擷之掇之以芼以烹聊以當肉亦足彭亨揺<lb/>
喉澤吻茹葅啜羮如天酥<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>飯在家僧彼哉膏粱孰為<lb/>
重輕安得長江載揚我舲買地五畝抱甕躬耕駕言聿<lb/>
歸以畢餘生<lb/>
　　　解人敦武郎冨君為余言解池廣二百里其利<lb/>
　　　　不貲又有六小池官雖置戍以為厲禁而民<lb/>
　　　　寔擅其利或悉以屬縣官則鹽不復成其事<lb/>
　　　　頗怪作小詩以紀之<lb/>
<pb n="KR4d0217_WYG_014-7a"/>
天意懸知損有餘小池分水計非疎誰知當日蕭丞相<lb/>
亦解區區說海魚<lb/>
　　　春日小詩三首<lb/>
亂離囘首又春風江上人家一半空燕子多情依舊舞<lb/>
桃花無語可憐紅<lb/>
烏鳶啣紙欲成窠寒食羇愁不奈多夢到鹿門親上冡<lb/>
花前老淚欲懸河<lb/>
兵戈無地可窺臨風物依然惱客心未有鶯時春欲盡<lb/>
<pb n="KR4d0217_WYG_014-7b"/>
已無花處緑成陰<lb/>
　　　抄宛邱先生集見和許貴州詩因以悼之<lb/>
臺閣諸公盡要途一麾新拜嶺南除當時為我歌新句<lb/>
别後何人哭訃書夢斷世間青瑣闥醉傾天上碧琳腴<lb/>
平生交舊壖張輩餘子紛紛可作奴<lb/>
　　　米元章為須江太守聞有怪石在河壖莫知其<lb/>
　　　　所自來人以為異而不敢取公命移置州沼<lb/>
　　　　為燕遊之玩石至而驚遽命設席拜於庭下<lb/>
<pb n="KR4d0217_WYG_014-8a"/>
　　　　曰吾欲見石兄二十年矣聞者以為言坐是<lb/>
　　　　罷去余遊濡須而石猶在詢之邦人信然乃<lb/>
　　　　作此詩<lb/>
漫郎與世苦不偶俶儻如公世安有平生學書筆似錐<lb/>
晚嵗得州大如斗淮西道院長江邊天公付與公髙眠<lb/>
使君閉閣作竒字門前白浪春風顛人言異石天所出<lb/>
三十六峯如洞天亟呼我兄更再拜俗眼相看頗驚怪<lb/>
喚錢作兄真可憐喚石作兄無乃賢望塵羅拜良可笑<lb/>
<pb n="KR4d0217_WYG_014-8b"/>
米公拜石不同調愚智相懸乃如此何啻人間三十里<lb/>
是非從古無公論彼此相笑何時巳巉岩對客初不言<lb/>
堯桀紛紛渠自爾<lb/>
　　　芍藥今嵗着三花<lb/>
春歸那肯為儂留尚有三花慰客愁十里紅樓卷珠箔<lb/>
不知誰在古揚州<lb/>
　　　羣山臺暮雨<lb/>
傑觀凌寒江朱欄俯平野羣峯江上來屹立羅萬馬山<lb/>
<pb n="KR4d0217_WYG_014-9a"/>
容多態度顯晦入模寫朝雲結烟鬟翠色逺相射夜月<lb/>
横脩眉娟娟亦閒雅天生此尤物政復為閒者馮夷翻<lb/>
怒濤汹汹激風榭神女亦將雲時從楚臺下造物出竒<lb/>
傑娛客助揮洒時方苦積潦百里無十舍我雖非官曹<lb/>
對酒那忍把人生急行樂有味如啖蔗悲喜有乘除歸<lb/>
愁耿長夜<lb/>
　　　須江暮春雜題三首<lb/>
三月陰晴江上天江花落盡水平川紅蠶老去桑埀椹<lb/>
<pb n="KR4d0217_WYG_014-9b"/>
黄鳥飛來柳撲綿千里心常懸夢裏十分春摠在愁邊<lb/>
時時更謝蘇司業乞與杖頭沽酒錢<lb/>
須江舊事與誰論萬古悠悠入夕曛楚子名今推伍伯<lb/>
阿瞞功獨葢三分空埋冶父山邉骨已散濡須塢口軍<lb/>
欲為英雄弔遺跡筆頭無古戰塲文<lb/>
淮上風埃滿客衣二年樓閣送斜暉心如落絮隨風去<lb/>
春與殘花作伴歸塞外夕烽悲鼔角江邊飛雨濕旌旗<lb/>
只今便覔東皋路巳失南山種豆期<lb/>
<pb n="KR4d0217_WYG_014-10a"/>
　　　寓舍雜題三首<lb/>
久作乘風去重尋聽雨眠更無輕絮落又見小荷圓芍<lb/>
藥何人種茂葵一笑妍亂離歸未得且復此經年<lb/>
老去書中得心因病後衰栖栖身是夢種種鬂成絲鳥<lb/>
自知時節人猶說亂離倚樓天萬里無地置吾錐<lb/>
客路猶飄泊江山未定居賣刀安得犢彈鋏竟無魚一<lb/>
飽非難事平生不願餘但能休旅枕便可稅征車<lb/>
　　　客舍有井極深而寒今嵗大暑日汲以供盥濯<lb/>
<pb n="KR4d0217_WYG_014-10b"/>
　　　　喜甚賦此<lb/>
重廊陰陰與天隔下有井泉餘百尺乍埀修綆已復寒<lb/>
深注花甆不勝白山城夏旱百井眢盥濯從誰問涓滴<lb/>
暮年來此看老黥日倚銀床卷深碧炎官火傘空自張<lb/>
玉川清風已生腋翰林醉熟呼不醒宫中誰賦花娉婷<lb/>
中人傳詔玉起立井花吹面詩還成詩成白雪真同調<lb/>
咫尺囘姿妃子笑此郎自是醉謫仙肯作官家詩待詔<lb/>
北窻老子貪晝眠蓬頭突鬢良可憐但將飽睡答長健<lb/>
<pb n="KR4d0217_WYG_014-11a"/>
安得新詩追昔年我生無譽亦無毁老去功名薄如紙<lb/>
日向山堂洗睡容空費君家一壺水<lb/>
　　　六月十二日過笑菴道人頗出近詩<lb/>
無人與作繡川遊共看荷花一雨秋乞得道人三昧句<lb/>
破除千斛庾郎愁<lb/>
來尋午枕林間夢分得羲皇牕底風且與笑庵同一笑<lb/>
不知家在大江東<lb/>
　　　笑菴兩和前韻復作二絶<lb/>
<pb n="KR4d0217_WYG_014-11b"/>
莫把須江作浪遊笑菴如水氣如秋但知有道能忘我<lb/>
便恐無天可寄愁<lb/>
新詩時出笑談中清似松江夜雨風邂逅碧雲來入句<lb/>
老夫真欲媿遼東<lb/>
　　　徐使君送氷<lb/>
江南地暖不藏雪六月無氷破煩熱俱在炎官火傘中<lb/>
暍死行人不堪說今年渡江當入淮淮人蔭子恰復開<lb/>
<hi>淮人謂藏氷處為蔭子</hi>眼明一見玉壺面仿彿肺腑無塵埃使君<lb/>
<pb n="KR4d0217_WYG_014-12a"/>
忽遣鈴下走金盆分似來鈴齋方圭圓璧不可數玉峯<lb/>
中立髙崔嵬蔗漿退舍不入口井花避席當停盃我生<lb/>
坐甑安得此借以清風亦聊爾明年公復侍甘泉御府<lb/>
分光照窻几却憶敲氷餉野人囘望江城在千里<lb/>
　　　寓秀師房<lb/>
寂寂疎窻秋更催班班菊蘂為誰開山曾有約終相負<lb/>
鳥解嘲人怪復來閱世了知心是夢倒床須放鼻如雷<lb/>
又從白足西庵老共試齋餘雙井杯<lb/>
<pb n="KR4d0217_WYG_014-12b"/>
　　　雨過凉甚<lb/>
龍脚蜿蜒苦未收亂雲攜雨過西州倚欄斜日到烟樹<lb/>
囘首數星横夕樓樂嵗豈闗羇客事好風聊為老人留<lb/>
今宵枕簟凉如水又向華胥作爛遊<lb/>
　　　望黄山<lb/>
宿雲忽解駁曉色明朝暾髙秋寓逺目萬象秋毫分羣<lb/>
峯雜遝來突騎從横奔驊騮獨驤首迥出凢馬羣嵩髙<lb/>
實維嶽羅列如兒孫玉京與金闕亭亭在雲巒羣仙驂<lb/>
<pb n="KR4d0217_WYG_014-13a"/>
蒼虬冠珮朝至尊往者風露夕妙奏聞清圓名理以絃<lb/>
歌異事父老傳丹成已仙去流脈在山根至今茲山下<lb/>
幽泉湛餘温安得從浴沂聊以濯我冠一沐去塵土再<lb/>
沐生羽翰朝遊參安期暮躅追羡門振足八荒外垂手<lb/>
青雲端<lb/>
　<lb/>
　<lb/>
　<lb/>
<pb n="KR4d0217_WYG_014-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻八</head>
    <p>
<pb n="KR4d0217_WYG_008-1a"/>
欽定四庫全書<lb/>
　太倉稊米集巻八　　　　宋　周紫芝　撰<lb/>
　　詩五十九首<lb/>
　　　次韵答子容三首<lb/>
載酒念疇昔幽情日相過十年登鬼録奄冉今已多舊<lb/>
盟難重尋俗子終殊科只今驚大巫為我驅妖魔但恐<lb/>
費推挽勞君戒蹉跎願隨翩翩子徙倚南山阿<lb/>
　　　二<lb/>
<pb n="KR4d0217_WYG_008-1b"/>
老懶不出門冺黙抱窮獨賴此千載人洗我雙病目公<lb/>
思如懸河傾㵼歸四凟我如眢井泉鑿地日不足幸分<lb/>
一滴甘濡此將槁木行當奉周旋歸囊粲珠玉<lb/>
　　　三<lb/>
故交天一涯塗路困脩阻新交同一邦對面日晤語知<lb/>
君相知心政在亹亹處朝屐窮幽深夜床同曉雨似聞<lb/>
跫然音振翮便輕舉俗物多敗人公其勿輕許<lb/>
　　　次韵蘇如圭乞貓<lb/>
<pb n="KR4d0217_WYG_008-2a"/>
蘇侯家四壁每飯歌權輿庾郎鮭菜盤三韭羅春蔬飢<lb/>
鼠竄旁舍不復勞驅除何為走老黥貫魚乞狸奴頗知<lb/>
紅錦囊萬巻家多書我時醉着㡌過子城南居手擎烏<lb/>
絲欄棐几自巻舒寒具久不設躉尾亦足娛猶恐遭咬<lb/>
囓備豫須不虞狸奴當努力鼠輩勤誅鋤無為幸一飽<lb/>
髙臥依寒壚<lb/>
　　　食蛤蜊一首<lb/>
舊聞若士昇中天俗眼未識烏鳶肩㨿龜食蛤結汗漫<lb/>
<pb n="KR4d0217_WYG_008-2b"/>
盧敖尚肯遊人間髙談謾罵沈昭畧坐視元長嗤稚弱<lb/>
更言且共食蛤蜊忿氣難平兩譏謔下臨無地髙無天<lb/>
更作兒女爭<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>妍平生我亦笑二子豈知真味含芳鮮<lb/>
何如結屋清江曲風雨闗門酒初熟自烹折鼎吹濕薪<lb/>
笑倚胡床摩醉腹但願年年對蛤蜊一杯薦我梨花玉<lb/>
　　　演師跳珠泉<lb/>
阿𡡉事窮奢供億在寰宇雲錦張風㠶明珠濺飛雨須<lb/>
臾就變滅慶弔只仰俯何如西山泉迸石互吞吐尋源<lb/>
<pb n="KR4d0217_WYG_008-3a"/>
上層巓流脉下深塢散作跳空珠纍纍不堪數雖無千<lb/>
金賞玉漱羅堂廡道人得摩尼夜光還合浦不知方外<lb/>
士得失兩安取此意誰復知寒流自千古<lb/>
　　　瓊師蒼筤軒<lb/>
絶境渺天末招提入雲端汪灣一溪水似與山屈盤僧<lb/>
房各上下處處聞驚湍道人更幽獨開窗對檀欒細雨<lb/>
洗輕碧微風生暮寒雲梢自裊裊玉佩時珊珊繄我絶<lb/>
韵友久結無情歡相逢如故人棄置良獨難婆娑㺯清<lb/>
<pb n="KR4d0217_WYG_008-3b"/>
影夕陽殊未殘何當分清隂與子同考槃<lb/>
　　　蠟梅一首<lb/>
彼美青樓倡顔色豈不好春風桃李花過雨堪一掃粲<lb/>
粲星冠女雲宫在三島霧帔巻黄羅披風出雲表焚香<lb/>
禮夜壇香霧生杳渺恨無脂粉顔千金聘嫋嫋劉郎竟<lb/>
不來含嚬㺯清曉誰憐傲霜枝照眼自明瞭永懷蕊宫<lb/>
姿微黄淡飛標清蟾耿寒枝與月自相惱真賞久未逢<lb/>
殘英惜空老<lb/>
<pb n="KR4d0217_WYG_008-4a"/>
　　　次韵雷飛卿雪中掉小舟見過<lb/>
别時江上草離離相見寒枝欲放梅目送征鴻天外去<lb/>
夢驚烟棹雪中來青雲誰料未十里白髮政須同一杯<lb/>
老日相逄能有幾春花欲動莫先囘<lb/>
　　　次韵似表謝胡士曹分梅花<lb/>
李侯自以詩名家詩成與月爭霜華誰將尤物調韵語<lb/>
拄笏騎曹分好花花寒力淺香微透惱亂詩翁作詩瘦<lb/>
對花欲作楚狂顛草賦誰居廣平右但愁急管吹邊隅<lb/>
<pb n="KR4d0217_WYG_008-4b"/>
便應買酒煩長鬚參横想見緑衣舞月中笑語花微臞<lb/>
天香艷艷與誰好君家兄弟元三株明日新詩入花蕚<lb/>
人間此事應久無<hi>唐李乂兄弟同集號華蕚</hi>可憐多病閉門叟對月<lb/>
痴坐空中書<lb/>
　　　雪中過慶老方丈<lb/>
雲滿江天雪意酣擁爐聊復聽巴談老人不出真藏六<lb/>
來客何勞說後三已借團蒲揺短夢更澆春餅薦餘甘<lb/>
此生試向閒中看何止人間七不堪<lb/>
<pb n="KR4d0217_WYG_008-5a"/>
　　　次韵答春卿尋梅<lb/>
霜梅槁立清江濆誰當為挽歸來魂青鞋醉踏江沙路<lb/>
玉㽔簪㡌驚王孫臨風想見花有語此郎詞賦如文園<lb/>
花開無情落亦易聞香當欵知誰門怕看落地白雪滿<lb/>
便恐綴枝青子繁温風明月不易得繞樹莫放花黄昏<lb/>
知君共醉有佳客此意歸來誰與論煩君與問花無恙<lb/>
尚堪一笑同清樽<lb/>
　　　飲沈都曹家梅花下<hi>時東南已擾</hi>
<pb n="KR4d0217_WYG_008-5b"/>
去年夜走山百盤山中飛雪朝漫漫不知春向夢中盡<lb/>
更有梅花醉後看今年冬温寒力軟春入梅梢已堪剪<lb/>
挿花重飲故人樽猶得一枝供細橪豈知藂棘避戈鋋<lb/>
還對粉香驚婉孌花前楚客狂欲顛月下吳牛空自喘<lb/>
明年尚恐賊連營零落肯教花滿眼只今猶可醉餘香<lb/>
杯行到君莫嫌滿<lb/>
　　　次韵舒天用元夕觀燈喜甚成詩二首<lb/>
河陜欃搶漸欲平不應戎馬尚連營聲傳萬井燈花麗<lb/>
<pb n="KR4d0217_WYG_008-6a"/>
月到中天夜氣清爛醉且須遊閬苑論功終合擬長城<lb/>
歸來䄂手無人識喚作風流阮步兵<lb/>
樂事悠悠不繫情生涯狗茍復蠅營嫌渠燈燭紅紗亂<lb/>
為我歌詞白雪清豈料脫身歸故國可憐行樂記王城<lb/>
開元盛事元如許何日中原不用兵<lb/>
　　　次韵元司理元夜三絶<lb/>
火龍衘燭御城遊喜入昇平四百州惆悵長安今夜月<lb/>
為誰重上漢宫樓<lb/>
<pb n="KR4d0217_WYG_008-6b"/>
憶得葆真池上春水晶簾底看燈人當年京洛隨車客<lb/>
今夜江湖臥病身<lb/>
花落殘缸睡味酣九霄誰正夢傳柑百千燈滿虚空界<lb/>
半夜囘光獨閉菴<lb/>
　　　次韵同舒天用和元侯三絶<lb/>
舒郎人物是清流不解蒲萄得一州郡守無燈亦行樂<lb/>
也隨賔客上江樓<lb/>
亂離燈火不成春月下歸時有幾人我老尚堪陪一笑<lb/>
<pb n="KR4d0217_WYG_008-7a"/>
世間無似此閒身<lb/>
遊騎歸來尚半酣一杯誰與瓮頭柑小窓夢斷龕燈在<lb/>
影落疎梅月上菴<lb/>
　　　菖蒲山子歌<lb/>
南人生長在山間家家有窗窗有山吳峰楚嶠不知數<lb/>
但見雲埋雨洗堆烟鬟誰知長安綺紈子一拳何處鑱<lb/>
雲根陽侯疏鑿出岩穴上有斕斑皴蘚紋下有千嵗不<lb/>
死瑤草蒼鬚繁痴兒持此矜王孫朝攜磈礧登朱門暮<lb/>
<pb n="KR4d0217_WYG_008-7b"/>
擁紅旌辭帝閽開元承平二十年四邊無警不控弦綉<lb/>
衣半是花鳥使達官避路誰敢言大艑岢峩春浪碧處<lb/>
處爭看太湖石天心不肯乾太湖八州萬口空嗟吁纍<lb/>
石作山齊華嶽千峯萬巒撑碧落樛龍夭矯攬雲雨<lb/>
仿彿去天無一握錦㠶東下飛龍舟咸陽苑籞空蕭<lb/>
索杜陵野老哀江頭菖蒲之山兮誰爾留<lb/>
　　　次韵羅仲共山村題咏十首<lb/>
晏坐銷長日禪心薫妙香已成三折臂安用九迴腸<lb/>
<pb n="KR4d0217_WYG_008-8a"/>
　　　二<lb/>
花片風前落江流雨後渾少陵新得句應似浣花村<lb/>
　　　三<lb/>
喪亂何時定江村愁殺人日長空有睡花在不成春<lb/>
　　　四<lb/>
老去家無定名髙席未前如君尚窮約誰與問蒼天<lb/>
　　　五<lb/>
避地成真隱依山結草廬此身無籍在隨寓即成居<lb/>
<pb n="KR4d0217_WYG_008-8b"/>
　　　六<lb/>
北闕書難上南方賊未誅諸公在廊廟誰與問唐虞<lb/>
　　　七<lb/>
欲問濯潭路懸知隔數村曉來茅屋夢相對飽朝暄<lb/>
　　　八<lb/>
有醉銷千日無詩學四愁幾因君得句技癢不能休<lb/>
　　　凢<lb/>
塞北兵戈滿竹西歌吹空何堪故鄉夢真在白頭中<lb/>
<pb n="KR4d0217_WYG_008-9a"/>
　　　十<lb/>
兩國兵難解三春花自飛愁因春鳥喚心逐暮鴻歸<lb/>
　　　次韵草堂主人雨中十首<lb/>
反鎻衡門誰復開草堂殊不見兵埃雄風斜巻雲頭去<lb/>
雌霓横遮雨脚囘<lb/>
有家憐我無鄉地好事知君不世情借得小窗安淨榻<lb/>
臥聽風雨入荷聲<lb/>
虎頭山下元無路龍骨溪邊尚有窗風裡荷花吹不倒<lb/>
<pb n="KR4d0217_WYG_008-9b"/>
雨中鸂鶒自成雙<lb/>
少年結客不思家酒涴春衫白苧麻今日江村烟雨裏<lb/>
兵戈滿地鬂雙華<lb/>
滿谿烟雨濕芙蕖緑葉紅花錦不殊聞說宛西橋畔宅<lb/>
小園無地不荒蕪<lb/>
醉裡青春挽不留眼前戈甲幾時休溪邊雨細花吹盡<lb/>
隴上風寒麥又秋<lb/>
亂來嵗月摠如流頭白江村不奈愁老罷此身何處着<lb/>
<pb n="KR4d0217_WYG_008-10a"/>
尚堪同倚雨中樓<lb/>
含桃熟後鶯還語柳絮飛時燕亦忙風物但隨時節好<lb/>
不知人意自凄凉<lb/>
浴鳬飛鷺下横塘花過鶯歸草自長恰似碧雞坊口望<lb/>
浣花谿上一茅堂<lb/>
避地偷生只閉門不堪搔首對醨尊行歌野哭江頭路<lb/>
雨葉風花摠斷魂<lb/>
　　　避兵遣懷六首<lb/>
<pb n="KR4d0217_WYG_008-10b"/>
鳥噪烏江渡鯨吞白下州地分元帥重聲入敵營愁近<lb/>
磔巡江尉將俘北闕頭兵行速如矢甲縫露氊裘<lb/>
　　　二<lb/>
江濶烽烟冷城危戰騎驍敵從諸道入將擁潰兵驕萬<lb/>
國晝多壘三軍夜擊刁干戈空滿眼誰議築壇髙<lb/>
　　　三<lb/>
避地蒼黄夜悲凉郡郭西捫蘿危絶磴杖䇿困深泥掩<lb/>
面憐痴女囘頭愧老妻驚魂猶未定邊馬莫頻嘶<lb/>
<pb n="KR4d0217_WYG_008-11a"/>
　　　四<lb/>
野宿寧堪度風飡寔自憐妻孥渾在眼戈甲暗凋年夜<lb/>
月翻驚鵲炎天看跕鳶射敵無一矢南渡幾樓船<lb/>
　　　五<lb/>
心折來時路身行亂後村土兵呵白晝野婦哭黄昏賊<lb/>
去烟留屋人歸日在門舂陵四萬户今日幾家存<lb/>
　　　六<lb/>
閶闔乾坤大封疆四百州蒙塵二聖哲伐叛六春秋地<lb/>
<pb n="KR4d0217_WYG_008-11b"/>
入强鄰濶官封悍將優奉天哀詔下感泣萬方愁<lb/>
　　　次韵常元明西坑見寄二首<lb/>
西坑只在亂山間尋得仇池十九泉有句能催千嶂雨<lb/>
無人共釣一川烟<lb/>
南來敵騎欲凌川北嶺人家自燒原聞道西坑堪避地<lb/>
擬尋雞犬問桃源<lb/>
　　　寒食雜興三首<lb/>
寒食只數日天氣殊未佳輕雲澹微茫細雨吹横斜青<lb/>
<pb n="KR4d0217_WYG_008-12a"/>
春似無情不到愁人家霽色忽浩蕩平原繡芳華走馬<lb/>
惡少年挾矢射㦸牙白羽呌餓䲭舉網連五豝㑹當斬<lb/>
長鯨封侯鳴皷笳時危何不有寒士空泥沙凛凛羞俠<lb/>
氣悠悠但咨嗟<lb/>
憶昔在京華醉踏長安市長安白面郎快馬如流水羅<lb/>
𥜗照暮春鬬草攜佳麗就中五侯家雲幄耀金翠九陌<lb/>
過香軿都人拾遺珥歌喧樂佳節日暮多沉醉榮華一<lb/>
消歇禍亂蒼黄起北狩隨兩宫血屬六萬指征車去悠<lb/>
<pb n="KR4d0217_WYG_008-12b"/>
悠河水日瀰瀰浩歌哀江頭老淚不可止<lb/>
北邙何巍巍髙冢如魚鱗慨彼墓中士中朝稱貴人萬<lb/>
金樹豐碑千金琢麒麟自從敵騎入亂離隔中原生者<lb/>
各奔竄死者啣長寃子孫無奠享白楊悲餒魂峩峩纓<lb/>
冠子往往無丘墳舉酒西北向野哭望白雲我今上先<lb/>
隴覆杯松下根時危不自保念之殊酸辛<lb/>
　　　寒食夜月下作<lb/>
一百五夜對明月二十七種無蔬柈莫嫌萬㸃飛花恨<lb/>
<pb n="KR4d0217_WYG_008-13a"/>
且結三人對影歡流落忽成身老大亂離誰不涕闌干<lb/>
顛狂自笑那能寐立盡春風午夜寒<lb/>
　　　送詹伯尹丞涇邑<lb/>
西溪寒食柳花飛正是琴髙欲到時薄禄僅酧三釡志<lb/>
新篇莫負兩松詩催科未辦何妨拙作吏能清不用知<lb/>
髙論平生期活國一方疲瘵看君醫<lb/>
　　　題馮尉緑浄堂<lb/>
不種平池玉井蓮巻簾堂下水如煙溶溶自漲晴江緑<lb/>
<pb n="KR4d0217_WYG_008-13b"/>
脉脉還通暗谷泉誰道馮唐今白首始知梅福是真仙<lb/>
客來莫吐青銅面要看蟾宫上下天<lb/>
　　　野飯<lb/>
野飯聊娛老登盤春物佳芼羮横荻笋煑餅荐槐芽魚<lb/>
尾初埀劍臺苗未着花誰言庾郎瘦蔬腹漸禁茶<lb/>
　　　明皇羯皷圖<lb/>
禁籞鶯聲外天袍擁御黄曲名翻茘子春苑繞沉香白<lb/>
雨花奴手風鬃舞馬床向來歌吹地何處是漁陽<lb/>
<pb n="KR4d0217_WYG_008-14a"/>
　　　送智上人<lb/>
道人飲山流顔色頗秀整經營一菴足偃蹇萬事屏忽<lb/>
隨銅峯雲飛下銅峯頂欲了一大縁此意極勇猛白晝<lb/>
多豺狼横塗半坑穽為言普陁林誰能保腰領要憑降<lb/>
魔力化作清淨境師亦初無言薄俗時自警盡洗歴刼<lb/>
寃願力周涬溟瘦藤行可支慎勿厭馳騁<lb/>
　<lb/>
　<lb/>
<pb n="KR4d0217_WYG_008-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十八</head>
    <p>
<pb n="KR4d0217_WYG_018-1a"/>
欽定四庫全書<lb/>
　太倉稊米集巻十八　　　宋　周紫芝　撰<lb/>
　　詩四十八首<lb/>
　　　憫紅椒樹子作<lb/>
東籬委榛菅狼藉紛瑣碎披藂得紅椒磊落本誰藝蓬<lb/>
窠頗自矜枝葉相掩翳日月空復明雨露不霑施結根<lb/>
一失所埋没苦憔悴移栽俯西軒吾乃借一臂要令逺<lb/>
條且密葉敷晩翠秋霜染丹砂紅寔相㸃綴馨香發潛<lb/>
<pb n="KR4d0217_WYG_018-1b"/>
德錯節振淹滯人生良可惜㑹遇亦難值生理倘復存<lb/>
餘恨當棄置<lb/>
　　　憫白菊兩枝作<lb/>
鮮鮮凌霜菊艶艶粲雲綺團欒雙毬枝婆娑照窻几頗<lb/>
訝銀臺俗深憎澤蘭紫瑣碎懸萬鈴金錢坐堪擬彼美<lb/>
誰家姝軒然兩仙子一登君子堂衙官列桃李殷勤極<lb/>
調䕶出斛埋地底結草障飛霜分渠泄流水那知病根<lb/>
株咬齧遭蠧蟻人生意外憂多智亦謾爾朝來踏雪泥<lb/>
<pb n="KR4d0217_WYG_018-2a"/>
呼奴亟移徙東株真已萎西株有生理萎者不自持生<lb/>
者能有幾君看金谷園花木亘百里忽然竒禍作過眼<lb/>
盡荆杞悠悠可奈何歸步一笑喜<lb/>
　　　山居聞蛙<lb/>
憶昔東南居結屋古城背野色帶危墻花陰弄寒砌月<lb/>
彩淡㣲雲春風入衣袂萬籟悄無聲獨立與誰對殷勤<lb/>
古壕蛙為我作鼔吹號昏初兩三閙雨忽鼎沸懸知世<lb/>
俗憎自可幽人意兵興如電速十年滿天地弊廬飛刼<lb/>
<pb n="KR4d0217_WYG_018-2b"/>
灰生涯轉零替爾來三間茅風雨僅可蔽青春不改色<lb/>
人事有興廢一聞羣蛙鳴懐舊如夢寐撫事為嘆嗟傷<lb/>
心極流涕<lb/>
　　　二月四日大火吾廬獨免<lb/>
顛風盡日惡頑雲吹不開行人對面不相識千嶺萬嶺<lb/>
沉風霾不知誰縱一炬火坐遣萬屋成飛灰我聞人火<lb/>
曰火天火曰災茫然不復知從來但見通衢半瓦礫男<lb/>
呻女泣聲酸哀避兵十年常作客幾見連甍變荆棘此<lb/>
<pb n="KR4d0217_WYG_018-3a"/>
生憂火復憂兵一事不成頭雪白學禪靈運本忘家好<lb/>
賦子雲終有宅向來窮巷冷如氷今作權門手堪炙驚<lb/>
魂可招烟欲消茅茨猶在書脫厄心知造物可憐生留<lb/>
與雲窻看山色<lb/>
　　　二月五日再火吾廬復免<lb/>
昨日北風如箭疾城南一燎三百室城西片瓦不復存<lb/>
今日風髙火仍急池魚已作沸鼎焦槁木那容飛鳥集<lb/>
糗糧不峙恐民流樓櫓俱空憂盗入傳聞此火頗異常<lb/>
<pb n="KR4d0217_WYG_018-3b"/>
宋衞陳鄭實同日城中有屋無二三道路横尸十六七<lb/>
三州飛報急上聞詔書亟下隆寛恩既令折劵已逋責<lb/>
復振倉廩蘓窮民東南無事官失職火政不脩户無耤<lb/>
坐令惡少恣焚燒更以深憂貽玉食小人何幸獨晏然<lb/>
飽食懷慙面仍赤<lb/>
　　　羣不逞乘時縱火以病良民有捕於官者輒送<lb/>
　　　　遣之或厚與之金使之出境二月二十八日<lb/>
　　　　敝廬為惡少見焚雖復僅免而官不為直不<lb/>
<pb n="KR4d0217_WYG_018-4a"/>
　　　　能言安三月六日徙居寓舍<lb/>
平生有窟如屋鼠亂後飄零無定所身隨海燕作去來<lb/>
心似賔鴻識寒暑異時無地着妻孥晚得三間蔽風雨<lb/>
邇來憂賊夜不眠惡少屢來窺屋山不知今夕定何夕<lb/>
忽置束緼茅茨閒念非曲突可得免何由外户常不闗<lb/>
公庭得賊盡縱遣上訴官曹多怒顔青山元與我有約<lb/>
俗駕苦遭神勒還山光無情鳥不語主人當去心依然<lb/>
人生泛泛水中鳬身如逆旅家蘧廬東西南北皆可爾<lb/>
<pb n="KR4d0217_WYG_018-4b"/>
夢幻泡影真須臾只今兵猶滿天地黔黎誰復能安居<lb/>
鳴泉繞屋花滿眼有窻况足翻吾書暮年卜築倘未可<lb/>
且借一椽聊自娛<lb/>
　　　酴醿盛開伯潁許攜酒<lb/>
洗雨梳風玉作肌温泉初試太真妃莫驚霧帳人方睡<lb/>
怕作風軒雪又飛未有酒樽酬玉艷枉教春色到柴扉<lb/>
詩成不為花遊說要看山翁倒載歸<lb/>
　　　上已日雨中小集<lb/>
<pb n="KR4d0217_WYG_018-5a"/>
老去傷春頭緒多花前不醉奈渠何重來倦客還脩禊<lb/>
已去蕃兵却渡河薄酒為人澆磈礧惡風將雨作么魔<lb/>
世閒何事非陳迹莫謾相逢説永和<lb/>
　　　書淳師房六言三絶<lb/>
茗椀要看三昧齋盂來飯伊蒲坐對禪房花木夢成午<lb/>
枕江湖<lb/>
長卿自是倦客支郎殊復可人懶識閒中味好老於方<lb/>
外情親<lb/>
<pb n="KR4d0217_WYG_018-5b"/>
罌粟湯翻白雪梅花句嚼春氷助我看山老眼借君倚<lb/>
壁枯藤<lb/>
　　　次韻任道卿見寄<lb/>
連璧終慙玉一雙何曾有句似澄江九霄鴻鵠終掀舉<lb/>
三峽波濤看擊撞長袖婆娑終解舞短歌哀怨不成腔<lb/>
詩壇老將元無敵合為奔軍作受降<lb/>
　　　次韻道卿登樓有作<lb/>
謝眺樓頭烟樹低雨餘簾幕捲雌霓山從雲外分千疊<lb/>
<pb n="KR4d0217_WYG_018-6a"/>
水自天來落兩溪南圃飛紅香滿砌畫橋春漲緑平隄<lb/>
登臨日日傷愁眼欄下夕陽還復西<lb/>
　　　次韻魯菴道人<lb/>
一事無成雪滿顛漫憑老眼寄韋編誰將愛酒周光禄<lb/>
錯比能詩孟浩然心與功名無宿約天分泉石了殘年<lb/>
相過更待秋風老來釣琴公斫鱠鯿<lb/>
　　　夜雨達旦枕上作<lb/>
夜雨不復止寒聲曉仍酣懸知變平陸天水相溶涵今<lb/>
<pb n="KR4d0217_WYG_018-6b"/>
年春雨多既失麥與蠶五種殊未入此雨寧可堪日者<lb/>
諸大將幕府開潭潭連營跨淮楚仰食江以南郡縣脫<lb/>
兵火百城無二三何以供厞屨坐貽有司慙是事姑且<lb/>
置我窮誰共談有茅兩三椽往往如漏籃中夜屢起臥<lb/>
吾寢安得甘晝止方稍稍暮作還毿毿了無山鞠窮何<lb/>
由禦烟嵐有躬不暇閱憂心顧如惔何當煩雨師驅車<lb/>
反龍驂一飽庶可期寒餓少已諳小人無逺慮口腹空<lb/>
饞貪<lb/>
<pb n="KR4d0217_WYG_018-7a"/>
　　　重午日晚眺<lb/>
野艾傷心碧藂流滿意紅兵戈人事别風物嵗時同山<lb/>
倚斜陽外江横醉眼中楚寃終未洗誰為餉絲筒<lb/>
　　　六月八日始開北窻得數峯于林樾間命力斬<lb/>
　　　　惡木而山態始盡出<lb/>
老去捨輕舠小室坐懸磬六月不出門端居閱晨暝安<lb/>
知咫尺中有此大殊勝今晨穿北垣萬象忽輝映太虛<lb/>
本無窮眼力恐自竟遥岑蔽清樾了不赴將迎翠幕空<lb/>
<pb n="KR4d0217_WYG_018-7b"/>
繁柯烟鬟入幽凭雙峯始幡然起應髙士聘長瘦有餘<lb/>
光名與天地亘馬鬛亦已頺蓬顆没㣲徑茲山與周旋<lb/>
安得往脩敬斗酒時自澆先生醉初醒落月掛長松悲風<lb/>
繞危磴裵囘想音容彷彿聽嘲咏<lb/>
　　　七月十六日晚雨已而月出<lb/>
將雨日已晏既晴天亦曛風從莽蒼來雲向西南奔忽<lb/>
于蒼玉玦擁此黄金盆我居在山頂升沉閲氷輪三年<lb/>
東岡頭入我圭竇門平生金蘭友老去無一存願言結<lb/>
<pb n="KR4d0217_WYG_018-8a"/>
神交相與論素心素心不可說月亦終無言<lb/>
　　　暑夕<lb/>
卷箔日巳落移床月未來蛙號還作吹蚊聚竟成雷我<lb/>
自羲皇臥誰分河朔杯更憑風露夕小為洗塵埃<lb/>
　　　夜枕<lb/>
夜枕欹殘夢寒燈照白頭樓空千嶂曉簟冷一窻秋時<lb/>
事兵方急天星火已流欲尋三徑老何日兩京收<lb/>
　　　中秋月下懷西山亭示周都曹<lb/>
<pb n="KR4d0217_WYG_018-8b"/>
頑雲撥盡玉團欒飛出青天白玉盤月似不闗常夜白<lb/>
風應先作九秋寒興來有意攜雙屐夢去還思把釣竿<lb/>
遥想風流三語掾不知誰共倚欄干<lb/>
　　　次韻道卿咏雪約遵歐陽文忠公令不得用鶴<lb/>
　　　　玉潔白等字<lb/>
魯史書平尺王春喜可占弄寒初照砌逐吹旋縈簾水<lb/>
逺還迷望山髙遂失尖欺梅時滿樹妬舞或陵䄡鵲凍<lb/>
痴如夢兒嬌喜欲拈人應横短櫂誰且臥窮閻壯士知<lb/>
<pb n="KR4d0217_WYG_018-9a"/>
何畏衰翁亦懶覘打窻時蔌蔌拂帽更纖纖獸炭寒仍<lb/>
在駝裘晚自添鷓鴣茶椀釅鸚鵡酒杯甜嵗事新愁破<lb/>
詩章舊令嚴遥思庾樓夜萬里一寒蟾<lb/>
　　　用晦訪别為作長句<lb/>
東風吹雪滿征鞍奪我瀕湖一笑歡老病不堪頻送客<lb/>
亂離容易莫求官故人知有山公在遊子應憐范叔寒<lb/>
留得餘年可相見不須囘眼淚闌干<lb/>
　　　十二月二十六日北墻捫虱<lb/>
<pb n="KR4d0217_WYG_018-9b"/>
今晨頗無事步遊古墻根眷茲萬家邑稍苦三户村于<lb/>
時積雪散復值朝陽温解衣聊自得班荆與誰言欵欠<lb/>
良已久吾虱庶可捫平生謝澡刷懶惰從朝昏坐令邊<lb/>
縫間朝生暮仍孫囘臭比跖香位卑道仍尊與世倘無<lb/>
求中有至樂存勿語兒女曹此意難具論<lb/>
　　　次韻道卿觀諸葛生製筆有感而作<lb/>
任矦富三冬志在食五鼎平生名教地不對紛華境細<lb/>
書抄蠅頭何當避炎冷毛錐捐脫兔髙與堆阜等遂呼<lb/>
<pb n="KR4d0217_WYG_018-10a"/>
東郭㕙一一拔項領妙製窺良工危坐銷日永錙銖辨<lb/>
柔勁束縳較欹整那因將軍恬始拜管城頴乃知鬻伎<lb/>
窮不異束麻檾苞苴入朱門蠧蚛不窺省吾曹坐書痴<lb/>
微言姑自警他年草𤣥窻長物俱可屏潛夫倘或著封<lb/>
禪慎勿請相過有餘日㑹待風雲靜<lb/>
　　　次韻静翁雪晴有作<lb/>
曉天晴日麗朱樓殘雪晶瑩客舍幽寒柳江梅渾欲動<lb/>
官軍㓂騎幾時休頗無佳客堪同醉當為衰翁作少留<lb/>
<pb n="KR4d0217_WYG_018-10b"/>
便典春衣買春酒同將一酌散千憂<lb/>
　　　次韻道卿效離合體見贈<lb/>
穠李有佳色不如蘭芷香鳴禽矜爪觜肯入鸞鳯行若<lb/>
士自有偶俗子自有腸騐志貴同術異趨徒參商望羊<lb/>
久自歎相思不相忘偉哉德祖賢長年與徜徉逢君青<lb/>
雲衢弱羽難翺翔槁項與黄馘珠玉儼在旁唧唧秋蟲<lb/>
吟敢賡韶濩章夜光入我室什襲徒珍藏<lb/>
　　　早歸<lb/>
<pb n="KR4d0217_WYG_018-11a"/>
野日破朝霧宿陰囘暖風人家村崦外春夢竹輿中天<lb/>
碧鷺斜起水深桃臥紅山陰幾岩壑應接自無窮<lb/>
　　　題徐伯逺渚堂<lb/>
徐矦當登瀛結屋在幽渚于焉窮心迹無乃異出處西<lb/>
風肅髙秋黄鵠時一舉自謂可過之邱壑出肺腑俗眼<lb/>
殊未髙此意吾竊取長卿少倦遊征衫涴塵土羞陪漉<lb/>
酒翁共作斜川語魚鳥雜冠巾蒲蓮暗樽俎江湖滿天<lb/>
地置身豈無所黄帽與青鞋造化久見許平生釣餌興<lb/>
<pb n="KR4d0217_WYG_018-11b"/>
臨老尚齟齬茲懷固冺黙感激聊自吐安得載笭箵孤<lb/>
蓬聽秋雨<lb/>
　　　次韻道卿嘗新梅<lb/>
梅梢着子葉青青紅萼猶存味已清竹外一枝和雨摘<lb/>
釵頭雙蔕為誰情雪霜自是元同操楟柰何由與並名<lb/>
商鼎欲調應有待不隨鹽䜴下蓴羮<lb/>
　　　送元楷官莪橋<lb/>
相見還須復語離更看花雨濕征衣樂丞有酒聊自隱<lb/>
<pb n="KR4d0217_WYG_018-12a"/>
季子無田安得歸長釣不妨埀白雨亂㠶時看落斜暉<lb/>
何時去作津亭客更待秋風一葉飛<lb/>
　　　次韻道卿喜賊平<hi>時東南初定</hi>
無人試請一長纓賢似防邊萬里城共說廟堂初奏凱<lb/>
似聞淮海已無兵黄頭父老農桑晚白面將軍劍佩榮<lb/>
息馬投戈知有日黒山青犢已先平<lb/>
　　　小兒生日<lb/>
錦里先生聊醉飲玉川居士以詩鳴人言驥子能扶步<lb/>
<pb n="KR4d0217_WYG_018-12b"/>
天遣添丁欲助耕窮苦助吾縁底事飢寒憐汝若為情<lb/>
相看只有身長健共瀝餘樽作小頳<lb/>
　　　林老借可正平詩編以詩還之<lb/>
蘇家人物自有種法䕶且放僧彌賢誰知癩可東溪句<lb/>
參得涪翁雙井禪落葉飛雲空自好流風囘雪不成妍<lb/>
更須㸃檢新編看恐有隔林機杼篇<lb/>
　　　送羅仲共罷酒官歸山中<lb/>
虎額一山同避賊草堂三月更通家音容久隔頭俱雪<lb/>
<pb n="KR4d0217_WYG_018-13a"/>
雲霧相看眼各花晚厭微官猶麯糵早知豪氣已聱牙<lb/>
北扉青瑣真如夢且復西谿踏釣沙<lb/>
　　　次韻常元明見寄三首<lb/>
月明驚鵲未安巢生事如僧止一包但得有門容看竹<lb/>
不知何地可分茅愁來漫載盈鴟酒老去難穿中鵠髇<lb/>
獨有詩縁難洗盡强隨春鳥作啁嘲<lb/>
已分功名噲等髙平生誰問六花包千頭願種封矦橘<lb/>
三脊仍慙縮酒茅亂後詩囊成長物夢中驚胆落飛髇<lb/>
<pb n="KR4d0217_WYG_018-13b"/>
我非執㦸明光客知有何人肯見嘲<lb/>
我如病橘綴寒梢璀璨何由入貢包交舊半應歸宿草<lb/>
亂離真已壓前茅毛錐早信難當敵銅弩何由學射髇<lb/>
願借瀾翻千偈手為余一洗向來嘲<lb/>
　　　次韻道卿瑞香<lb/>
春意催花不自禁紫團猶復畏輕陰蘭蓀有意窺芳馥<lb/>
桃李含羞漫淺深鬭鴨並欄風冉冉紅油垂幕月沉沉<lb/>
任郎便是花東道不學香山夢後尋<lb/>
<pb n="KR4d0217_WYG_018-14a"/>
　　　次韻道卿竹間桃花盛開<lb/>
玉立疎疎不滿欄小桃宜向竹閒看看花何必三千嵗<lb/>
帶雨寧須十萬竿却怪靚粧情脈脈不嫌青玉瘦欒欒<lb/>
何郎粉面堪憐許擬學風枝耐嵗寒<lb/>
　　　送徐彦思三首<lb/>
好事何人說醉翁賢良名在著書中只今文采猶如此<lb/>
當日淵源豈易窮遺恨可堪驚别雨新詩不復咏流風<lb/>
慙公千里相求意楓落吳江恐未工<lb/>
<pb n="KR4d0217_WYG_018-14b"/>
凛凛忠言公自持偽書初赦兩淮時膝當不為奸雄屈<lb/>
心亦唯應草木知獨任安危百年事寧辜父老一生思<lb/>
抗章終有論功日便到鑾坡巳恨遲<lb/>
枘方乖鑿固應殊草木相求世久無可怪風流如孺子<lb/>
不嫌人物似曹蜍兩溪風月空勞夢千里歌謡尚載塗<lb/>
他日鵷行一囘首冷鳬乘雁只江湖<lb/>
　　　二月二十六日伯逺邀遊小園明日有詩次韻<lb/>
園荒不見二疎歸風引長藤欲上籬燕子作巢春寂寂<lb/>
<pb n="KR4d0217_WYG_018-15a"/>
竹枝揺月影離離誰為五柳當年傳又誦三堂此日詩<lb/>
我欲一邱藏曲折此心唯有子相知<lb/>
　　　二月二十八日靜寄軒作<lb/>
看得階前碧草濃小桃猶作亞枝紅五更夢斷鷄鳴雨<lb/>
三月寒生燕子風歸意擬尋黄篾舫春愁最惱白頭翁<lb/>
鶴長鳬短知多少盡付軒渠一笑中<lb/>
　　　駝山寒食二首<lb/>
時節近禁火東風猶小寒絮飛爭渡水鞦稳欲平竿酒<lb/>
<pb n="KR4d0217_WYG_018-15b"/>
忍愁前把春仍亂後看吾歸須少日花在莫吹殘<lb/>
過眼夕陽雨滿襟寒食風鳴禽說春事暖樹落嫣紅杯<lb/>
莫頻停手花令解笑儂人生不相見可忍更怱怱<lb/>
　　　張元明為道卿畫竹間梅<lb/>
我作東窻竹外開斷魂香自雪邊來細尋水墨圖中意<lb/>
似對檀欒塢裏梅筆下懸知有氷玉胷中元自少風埃<lb/>
可憐能事王摩詰解令春從一笑囘<lb/>
　太倉稊米集巻十八<lb/>
</p>
<p>
</p>
  </div>
</body>
</text>
</TEI>
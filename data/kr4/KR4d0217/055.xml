<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五十五</head>
    <p>
<pb n="KR4d0217_WYG_055-1a"/>
欽定四庫全書<lb/>
　太倉稊米集巻五十五　　宋　周紫芝　撰<lb/>
　　啟二十五首<lb/>
　　　為人謝韓侍郎舉自代啟<lb/>
總憲文昌承聞真拜飛章中禁遽及㣲蹤位卑既躐于<lb/>
等夷才薄頗乖于名實私恩下逮公議弗俞竊以自代<lb/>
之舉知本于前朝之故寔示上臣事君之義當明庭渙<lb/>
號之初究是宏規厥有深意然惟善能舉其類務在得<lb/>
<pb n="KR4d0217_WYG_055-1b"/>
賢而擬人必於其倫豈容倖進如某者學不至博才無<lb/>
所長偶以庶僚猥參朝列一行作吏念久去于故鄉何<lb/>
自為郎徒退隣于老境靜惟持禄深慮辜恩況越輩流<lb/>
驟加推挽䑕肝蟲臂方自聴于死生鳳翼龍鱗敢輙期<lb/>
于攀附羽儀冠冕黼黻條章久持三尺之平反深體一<lb/>
人之寛大謀謨獻納唯推轂于人才輔弼賛襄将入持<lb/>
于兵柄欲吹噓之增重故汲引以相先用敦廉遜之風<lb/>
益負叨渝之愧義高山嶽銘在肺肝誓堅報塞之心少<lb/>
<pb n="KR4d0217_WYG_055-2a"/>
答稱揚之賜<lb/>
　　　為秦安豐上宰相啟<lb/>
假守邊隅無樽爼折衝之効宣風裔俗皆廟堂懐逺之<lb/>
謀既竊禄以逾年徒感恩于末路未知報稱祗益驚危<lb/>
伏念某才術空疎吏能淺短揣五技必窮之分本百里<lb/>
治賦之資付以偏州頗逾涯量責其善最蔑有稱聞懐<lb/>
負乗斯奪之憂有小器易盈之懼至若幽薊滅烽而民<lb/>
皆安寢四郊無壘而國乃休兵實逺人徠文德之修亦<lb/>
<pb n="KR4d0217_WYG_055-2b"/>
上天降和戎之福遂令䝉陋少借便安享清淮梨棗之<lb/>
秋獲豐歲農桑之利妻孥飽煖鼓角清閒此上相致治<lb/>
之功在守臣何力之有輯寧庶土藻繪王猷掃中原百<lb/>
戰之塵同歸至治考自昔扶顛之相誰可齊驅治國是<lb/>
之難回忽頌聲之交作顧維淮浦先被商霖投戈而務<lb/>
息肩當光武罷兵之日堅壁而不生事乏魏尚臨邊之<lb/>
能願寛鞭策之威少効桑榆之力庶謀禆補上報生成<lb/>
暑候寖隆鼎司燕肅冀綏戩榖均惠黎元<lb/>
<pb n="KR4d0217_WYG_055-3a"/>
　　　謝王侍郎薦舉啟<lb/>
職在版曹猥司賤事名塵斧扆遽辱華章雖異數之難<lb/>
逢恐師言之未盡蔑無㣲效徒有厚顔伏念某蓬蓽地<lb/>
寒崦嵫齒暮滋蘭在畹豈無意以自修種豆為萁蓋有<lb/>
求而不偶作晩歲入官之計屬古人投紱之餘未聞蘧<lb/>
瑗之知非猶作司空之耐辱安天與諱窮之分心寔可<lb/>
憐無家傳教佞之言人誰見喜宜遭躪藉何所怨尤驟<lb/>
驚意外之風波益念人間之邱壑致身不早敢辭下笑<lb/>
<pb n="KR4d0217_WYG_055-3b"/>
於陳人見事甚遲嘗恐難逃于敏手方且在聾丞可去<lb/>
之數何以䝉盛荘有味之言寵以褒詞彈隋珠於無用<lb/>
錄其菲質嗜昌歜以謂何苐激微衷難量厚德兹葢伏<lb/>
遇天資偉異雅量恢洪摛筆下之詞章時髙製作鑒胸<lb/>
中之人物自有妍媸亟進掌于邦圖乃從游于禁闥凡<lb/>
此猷謀獻納之意見于雍容言笑之間至若薦論尤光<lb/>
寒素俾兹孱吏亦偹歲員但憂埀盡之年未有報恩之<lb/>
所某敢不懐仕非為貧之念佩老當益壮之言據馬援<lb/>
<pb n="KR4d0217_WYG_055-4a"/>
之鞍固已慚于衰暮補仲山之衮猶幸覩于光華<lb/>
　　　賀秦太師賀幸賜第啟<lb/>
渙宸綸而錫命瞻厦屋之帡幪偹法駕以來臨接天顔<lb/>
于咫尺思與忠臣而燕樂蓋知天道之光眀寵自雲霄<lb/>
風傳棨㦸竊以扶顛持危者宰相之職崇德報功者人<lb/>
主之心論勞逸雖異于成勲至燕安乃終于同樂晝烽<lb/>
夜燧既安遐邇之心燠館凉臺當處尊髙之府遂瞻營<lb/>
室而揆景乃法台階而建居惟其舉明主三代之隆是<lb/>
<pb n="KR4d0217_WYG_055-4b"/>
以得上公九命之制崇堂數仞安風雨之如山賀客一<lb/>
時喜簪纓之滿路遂肅鳴鸞之噦噦來臨大府之潭潭<lb/>
親屈六飛俯勤三接方雲天燕樂禮行于君臣父子之<lb/>
間而黎庶歡呼事繫于宗廟社稷之重恭惟格天道大<lb/>
調鼎功髙扶邦家累卵之危繼明聖止戈之念銷兵不用<lb/>
致武偃而文修致治無為遂禮行而樂作帝安斯寢民<lb/>
奠厥居顧軫念於劬勞宜大新於輪奐賜鄼侯之第未比<lb/>
功名幸亞夫之營豈為榮曜某鈞陶小器螻蟻㣲情願<lb/>
<pb n="KR4d0217_WYG_055-5a"/>
維壮大之居永介期頥之壽隆恩厚禮曾未數于五侯<lb/>
盛德隆功将遂傳于八葉<lb/>
　　　謝禮兵部架閣官啟<lb/>
分曹領事久罹管庫之勞拜命易官但謹簿書之分便<lb/>
從已請恩豈人為竊以書契肇于伏羲之初字畫變於<lb/>
蒼頡之後事為寖廣文字滋多吏疲刀筆之勞書極權<lb/>
衡之重文移載路案牘如山況六曹分𨽻于四司而庶<lb/>
務統臨于諸道考本朝之故事蓋各掌于有司見今日<lb/>
<pb n="KR4d0217_WYG_055-5b"/>
之官儀喜再逢于盛世不圖除吏首辱䟽恩伏遇位及<lb/>
三公功加百代屈人以不戰俾同堯舜之兵致治于無<lb/>
為仰格成康之俗未嘗遺鏃而定禍亂曾不旋踵而告<lb/>
太平既綏靜于邊方大恢張于治具祀無文而不秩綏<lb/>
神祇祖考之休官有廢而必修見典章文物之偹詢咨<lb/>
耆艾蒐訪闕遺乃足百官之員以成一代之制初不與<lb/>
人而求偹至容擇地以圖安遂遣非才首承兹乏某敢<lb/>
不恪守修持力扶疲軟飢鷹在臂猶有待于一時老馬<lb/>
<pb n="KR4d0217_WYG_055-6a"/>
識塗詎可堪于千里當安螻蟻易足之分少酬造化曲<lb/>
成之私<lb/>
　　　謝敕局删定官啟<lb/>
一官從禄久蠧太倉三尺讐書復塵妙選再置清閒之<lb/>
地益銜陶冶之恩佩德難忘論報無所伏念某性資昏<lb/>
鈍門地衰寒顧隻影以自憐念平生之寡欲蚤時操管<lb/>
嘗趻踔於功名晚歲泣塗撫凋零于鬢髮宜長故里歸<lb/>
讀舊書然而次山猶漫于為官政以陶令尚須於乞食<lb/>
<pb n="KR4d0217_WYG_055-6b"/>
人憐䑕技無取寸長自料蠅營僅能一飽豈意無名之<lb/>
寵忽加埀盡之年不俟終更復叨器使援此沉淪之迹<lb/>
成于頃刻之間聞命周章撫心驚懼伏遇格天道大輔<lb/>
世功高征車朝返于四埀驪御暮回于萬里開元之息<lb/>
邊事宋廣平之計為多貞觀之致太平封德彛之心必<lb/>
愧人皆樂成康措刑之治孰知本唐虞不戰之兵方大<lb/>
聖人之有為宜衆君子之畢集豈容疵賤尚此饕榮某<lb/>
敢不上體深仁力圖報効知漢髙帝約法之意止在三<lb/>
<pb n="KR4d0217_WYG_055-7a"/>
章而蕭丞相定律之功埀于萬世願少勤于刀筆庶永<lb/>
託于鑪錘<lb/>
　　　謝敕局政官啟<lb/>
入奏成書誤當賞格俯頒明命例易官資曾無刀筆之<lb/>
勞亦拜絲綸之寵名雖不稱恩實有歸竊以法雖麤而<lb/>
烏可不陳令一出而弗惟其反必明損益因革之義以<lb/>
修律令格式之文繄昔聖君皆由是道周王埀革豈無<lb/>
燕翼之詒謀商后承家必鑒先王之成憲況廟廊治定<lb/>
<pb n="KR4d0217_WYG_055-7b"/>
之日適禮樂制作之秋既稽考于舊章猶緝熈于大典<lb/>
載加參訂益謹布宣宜得修餙潤色之才以著寛大和<lb/>
平之治退循幾極無取分毫習唐室之憲章苐慚賈傅<lb/>
通漢家之世務豈若倪寛何此濫恩亦霑寒士伏遇致<lb/>
君堯舜濟世成康兵既偃于修文治乃期于止辟謂明<lb/>
主𢎞九重之化雖獨運于聖神而有司遵三尺之文所<lb/>
宜頒于詔令偹條章之上䟽頒賞典於維均固知無實而<lb/>
得名亦幸因人而成事叨䝉大施猥録㣲才俾稍㧞于<lb/>
<pb n="KR4d0217_WYG_055-8a"/>
選曹将漸塵于朝列某敢不捫心自幸竭力扶衰拳曲<lb/>
小枝既誤䝉于斤斧虺隤老馬寧敢後于駑駘庶遂晩<lb/>
塗仰酬大造<lb/>
　　　謝樞密院編修官啟<lb/>
史局揖官已乆慚於尸素樞庭就列曽不俟于終更雖<lb/>
大造之曲成顧小才之安用但虞非分疇敢為榮伏念<lb/>
某蓬蓽餘生桑榆暮景頃由羇旅猥玷冠裳初無科第<lb/>
而入官不循州縣而改秩既嵗乏羣吏之最徒月費水<lb/>
<pb n="KR4d0217_WYG_055-8b"/>
衡之錢拂几讀書得文字優閒之樂掩門晝卧無官曹<lb/>
拜伏之勞如是者蓋七年于兹論功焉則寸長何取方<lb/>
虞簡黜遽辱甄庸未躬耒耨于田廬猶使編摩於政府<lb/>
豈繄寡薄亦預記憐仰慚滲漉之恩下被朽枯之質伏<lb/>
遇道侔伊吕功蓋管蕭韙兹不世之才大創無前之勣<lb/>
長蛇豐豕寧勞叱咤之餘玉戚朱干遂底文明之治謂<lb/>
聖世典章既已偹具則太平事業何以復加唯需小大<lb/>
之協心相與維持而共守不期暮齒值此昌時某敢不<lb/>
<pb n="KR4d0217_WYG_055-9a"/>
進竭愚駑退安寒陋庶効勤于絲髮冀少雪于叨踰雖<lb/>
恩若邱山義有難酬之重而情均金石中含不變之堅<lb/>
　　　謝權實録院檢討官啟<lb/>
制命由中攝官非次自揣見聞之陋莫裨蒐講之勤讐<lb/>
正舊章既誦金科之目鋪張大烈復窺汗簡之文五換<lb/>
律於嵗華兩備員於宰府退量忝冒徒切驚危兹盖伏遇<lb/>
上為聖朝廣開賢路乃大明于黜陟爰登用于賢能一<lb/>
德同心共底嵓廊之治竒言異行不逃斧鉞之誅豈曰<lb/>
<pb n="KR4d0217_WYG_055-9b"/>
妄庸之人可以僥倖而得而乃憫其窮悴被以光華淬<lb/>
磨一割之刀固難施于游刃黼黻百年之本猶不棄於<lb/>
朽株假以他官使有常禄況偹史館文字之職為儒生<lb/>
幸㑹之榮博極羣書無胸中七略之富鋪張偉績愧史<lb/>
氏三長之稱聞命為憂獲愆是懼某敢不乗千載方興<lb/>
之運樂平生難遇之時夙夜維勤死生一致雖暫承人<lb/>
乏實有愧于前賢而内畏師言冀少申于晚節<lb/>
　　　賀强奉直知常州啟<lb/>
<pb n="KR4d0217_WYG_055-10a"/>
恭審奉制明庭擁麾大府官唯平進固嘗嘆十年之淹<lb/>
政必上聞當不過三月之久㑹聖書之一出喜公議之<lb/>
猶存人患無稱才難終蔽恭惟衆推宿望世號名家積<lb/>
盛德以至深藴高才而不露平時許可目短曹劉壮歲<lb/>
功名心卑管晏果臨戎而不懼知有勇之為仁念昔冦<lb/>
攘俯臨治境兵方持滿公獨解衣援孤壘之将沉脱羣<lb/>
生於埀盡人期結草誰復抗章雖盛烈之不讐顧忠風<lb/>
之未冺稍優倚重用激疲庸名當流於千百載之間事葢<lb/>
<pb n="KR4d0217_WYG_055-10b"/>
白于二十年之後享人生五馬之貴固已恨遲饜筋下<lb/>
萬錢之餘猶為未晩某昔同氓庶獲免鯨鯢幸盛事之<lb/>
親逢悵餘生之已老勉從寸祿方為酒毋而助㩁酤退<lb/>
省私心願隨厦燕而陪賀客<lb/>
　　　賀秦太師改封益國公啟<lb/>
通爟火以親祠爰重配天之義載太常而紀績首疏胙<lb/>
土之恩既申錫于隆名乃對揚于休命衣冠歆艶宗社<lb/>
滋榮恭唯盛德體仁陰功及物休兵解甲知黷武之無<lb/>
<pb n="KR4d0217_WYG_055-11a"/>
威繼好息民故交隣而有道邊烽盡㓕使幣相望俾狂<lb/>
瀾既倒而復回本善師陳而能勝雖盡忠竭節在臯夔<lb/>
稷契而不過至扶顛持危豈房杜姚宋之可及禮樂因<lb/>
斯而大偹君臣俱欲于無為乃即南郊以秩元祀神倉積<lb/>
而粢盛必潔景鐘奏而律吕遂諧蒼璧蕆儀八陛合圓<lb/>
丘之制清臺占象五星呈同色之祥大禮既成淵衷載<lb/>
喜謂告太平乃文祖之德而祀明堂則周公其人掲一<lb/>
德之名本取精忠之意錫益都之號又歸輔弼之功皆<lb/>
<pb n="KR4d0217_WYG_055-11b"/>
出聖神之自知考諸書傳而未有某論才雖陋感德則<lb/>
深草木至微亦繫造化生成之數蟲魚遂性豈無游咏<lb/>
鼓舞之情乎<lb/>
　　　回鄭教授啟<lb/>
昔年姑孰稔聞隣境之聲投老江干忽有同寮之幸况<lb/>
曲貽于妙制尤深激于懦衷恭惟學貫羣書身兼數<lb/>
器漢庭射策已巍中于賢科泮水采芹想常資於善<lb/>
教觀文詞之秀發知師友之淵源戴侍中之談經行聞<lb/>
<pb n="KR4d0217_WYG_055-12a"/>
重席鄭廣文之好客寜恨無氊某竊專城年將謝事唯<lb/>
恐鈍遲而獲罪庻依强敏以扶衰千里聞風固難忘<lb/>
于傾倒一樽相屬幸將托于遊從即遂瞻承預増欣躍<lb/>
　　　囬永興令啟<lb/>
歸老故鄉未能投紱剖符中禁遽竊為邦賴遊刃之有<lb/>
餘庶因人而成事見賢良邇為幸實多伏惟儉以能勤<lb/>
寛而有制令行三月共歌仁政之成歲熟千家坐致齊<lb/>
民之富將見三春之馴雉何妨一笑以鳴琴藹著休聲<lb/>
<pb n="KR4d0217_WYG_055-12b"/>
合登善最某衰難堪事拙且自安驅馳行役之間想像<lb/>
風猷之勝即瞻標矩預切懽忻<lb/>
　　　到任謝田太尉啟<lb/>
持版偏州始從羣事宣威幕府偶托巨庥未諧維石之<lb/>
瞻徒抱揺旌之念跂崇墉而尚逺馳謝牘以猶稽恭惟<lb/>
韜略名家公忠許國任已肩于三事勲久塞于兩儀早<lb/>
輸社稷之中自致風雲之㑹漢文景之諸將李將軍之<lb/>
技無雙唐肅代之名臣郭尚父之功第一行膺異數用<lb/>
<pb n="KR4d0217_WYG_055-13a"/>
答元勲某來自日邊已臨江表方布宣于詔㫖況交肅<lb/>
於軍容望灞上之營屯瞻風密邇拜禁中之召節聞命<lb/>
匪遥<lb/>
　　　到任謝秦太史啟<lb/>
竊食行都久塵下執分疆列郡復玷明恩念寵賁以無<lb/>
名揣中虛而增惕已偕父老共慶隆平伏念少小授書<lb/>
蒼華為吏進瞻表著未親州縣之民亟佩印章莫任承<lb/>
宣之責用雖榮于躐次心實懼于罔功唯有奉聖朝寛<lb/>
<pb n="KR4d0217_WYG_055-13b"/>
大之書可以希昔人平易之政盡循三尺固當欽慎<lb/>
以無違恪守一心猶恐疲駑而敗事夫何差擇偶及竒<lb/>
窮兹蓋伏遇位極三公任專一相印銷六國陋子房輔<lb/>
漢之功干舞兩階啟大舜格苗之義囘曩歲好爭之俗<lb/>
悉為平時無事之民致兹假守于桑榆亦使例安于符<lb/>
竹某誓堅末節上報殊私歲且豐穰敢自書于下考士<lb/>
雖寡少願敦勸於諸生尚可助太平粉餙之華庶幾効<lb/>
俗吏涓塵之報<lb/>
<pb n="KR4d0217_WYG_055-14a"/>
　　　謝秦觀文啟<lb/>
觀上國之光屢更堯歴竊太倉之粟遂綰漢章爰奉詔<lb/>
音已親郡事恩非有自幸豈得斯竊惟當今號稱極治<lb/>
國是既定人敢異心民風大同下無殊俗躐羣賢而並<lb/>
進底庶政以為隆氣叶于朝薫作太平之氣象和于野<lb/>
肇為豐歲之祥况永興邈在大江之南於列郡最為無<lb/>
事之地山川襟帶魚稻阜蕃訟簡民恬本廟堂調一之<lb/>
効力疎政拙享庶邦燕息之娛致是疲癃坐安歳月伏<lb/>
<pb n="KR4d0217_WYG_055-14b"/>
遇望高巖石位列台纒斧扆臨朝㑹風雲于千載衮衣<lb/>
調鼎知中外之一辭雖雍容侍讀之間有密勿進思之<lb/>
助人情所繫主意謂何将踵前修即膺後拜某久瞻釣<lb/>
席猥庇餘庥朽櫟不才託社垣而增重華顛為用畀羣<lb/>
壘以非宜力圖報塞之方誓有糜捐之日<lb/>
　　　與江州守李郎中啟<lb/>
守附庸之國敢忘事大之心依唇齒之邦竊有善隣之<lb/>
願况兹假道獲遂瞻風跂森㦸以非遥喜登門之有日<lb/>
<pb n="KR4d0217_WYG_055-15a"/>
尚羇行役如奉笑言恭惟才智兼高聲名四出雍容華<lb/>
省號表著之羽儀綏阜逺民作東南之藩屏逮入境而<lb/>
問俗知為政之有方豈弟慈祥醖為豐歲敦龎純固藹<lb/>
著餘風既善最之攸聞顧召節之甚邇某猥分郡寄行見<lb/>
吏師仰君子學道之成久欽仁術慕善人為邦之効願<lb/>
授至言期進覿于威儀可盡陳于悃素<lb/>
　　　謝總領汪大卿啓<lb/>
四方隨牒久去高門千里拜恩獲依天府未作終焉之<lb/>
<pb n="KR4d0217_WYG_055-15b"/>
計偶臨蕞爾之邦弱植有依私心倍喜伏念某年齡寢<lb/>
暮筋力俱衰求遂兔裘之營蓋将安往誰作綈袍之念<lb/>
殊復可憐豈謂廟堂尚分符竹况斡旋軍賦方持諸道<lb/>
之權而霑丐恩波尚倚門生之舊庶容疲軟假悉須㬰<lb/>
恭惟位在九卿望傾百職自出持於使節忽屢易於嵗華<lb/>
足食足兵自得理財之術載櫜載戢助成偃武之功明<lb/>
效益隆公議甚久當乗鋒傳亟上鑾坡某懐紱去家脂<lb/>
車就道已差朔旦躬布治條効小邦厞屨之供疇敢忘<lb/>
<pb n="KR4d0217_WYG_055-16a"/>
於公上待明主嵓廊之峻恐遂失于依歸<lb/>
　　　回張侍制啟<lb/>
拜寵明庭升華内閣猥參朝議敢先慶牘之馳辱貺牋<lb/>
藤獲玩摛章之麗禮逾其分愧切于中恭惟氣直以剛<lb/>
文多而富才猷宏逺而甚偉識度高明而不凡頃去中<lb/>
華寖更年歳來從絶域驚仗節之猶歸獻存異書笑象<lb/>
龍之何用忠信既行于蠻貊聲名旋達于至神果聫禁<lb/>
闥之榮猶奉真祠之請眷懐優重節義光明某久慕風<lb/>
<pb n="KR4d0217_WYG_055-16b"/>
規素懐傾屬兹曲䝉於寵記徒倍切于瞻風秋暑向闌<lb/>
徳履增粹念江山之攸阻欲拜舞以何由<lb/>
　　　謝喜雪詩啟<lb/>
上帝埀休偶同雲之應禱騷人流詠繼白雪以成歌不<lb/>
敢貪天之功自顧何力之有過䝉褒拂殊佩寵光隴上<lb/>
麥生幸已占於豐歲樽中酒滿将遂切于餘閒<lb/>
　　　謝沈祕校啟<lb/>
舊社未歸念餘生之老矣故人相見追往事以凄然更<lb/>
<pb n="KR4d0217_WYG_055-17a"/>
沐新詩少光衰緒人間聚散真乘鴈之去來句裏風流<lb/>
慰飛蓬之飄泊過情埀譽佩德興懐未遑持刺以踵門<lb/>
聊復引詞而叙意<lb/>
　　　謝王秘校啟<lb/>
竊禄何功固深慚於善政逃名甚久猶及見於斯文諒<lb/>
非儕俗之言頗有凌雲之氣一枝笑折知難弟之先登<lb/>
萬選何疑料巍科之必中黄鵠即看于高舉老馬無意<lb/>
于長鳴徒辱下臨夫復何補未遑投謁尤極感懐<lb/>
<pb n="KR4d0217_WYG_055-17b"/>
　　　謝吳秘校<lb/>
少年習氣固知嗜好之殊晩歲高文頓復神明之觀逃<lb/>
空虛而甚久聞韶濩以殊驚顧此蒼顔華髮之餘敢佩<lb/>
明珠白璧之賜永言為好何日可忘<lb/>
　　　謝何秀才惠書<lb/>
都騎見臨高文為贄窺華詞于製作知妙學之淵源嚴<lb/>
什襲之常書疇敢忘于雅好脩片言之報札姑自志於<lb/>
中心<lb/>
<pb n="KR4d0217_WYG_055-18a"/>
　　　謝沈解元<lb/>
驅車入境已盡覽于湖山歛袵登堂又辱貽于珠玉顧<lb/>
英詞之秀發増朽質之光華佩厚意以難忘揣過情而<lb/>
甚恐誓收㣲効少禆疲瘵之餘庶接髙談獲奉從游之<lb/>
末<lb/>
　<lb/>
　<lb/>
　<lb/>
<pb n="KR4d0217_WYG_055-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二十五</head>
    <p>
<pb n="KR4d0217_WYG_025-1a"/>
欽定四庫全書<lb/>
　太倉稊米集巻二十五　　宋　周紫芝　撰<lb/>
　　詩四十七首<lb/>
　　　劉文卿燒木犀沉為作長句<lb/>
海南萬里水沉樹江南九月木犀花不知誰作造化手<lb/>
幻出此等無品差劉郎嗜好與衆異煑蜜成香出新意<lb/>
短忩䕶日度春深石鼎生雲得煙細夢回依約在秋山<lb/>
馬上清香撲霜霽平生可笑范蔚宗甲煎淺俗語未公<lb/>
<pb n="KR4d0217_WYG_025-1b"/>
此香似有郢人質能受匠石斤成風不須百和費假合<lb/>
成一種性無異同能知二物本同氣鼻觀巳有香嚴通<lb/>
聊將戲事作薄相辦此一笑供兒童<lb/>
　　　曉雪<lb/>
湖色催清曉風前一雪輕不妨梅自笑要與水争明萬<lb/>
木雲遮盡千巖玉琢成可憐青竹葉寒甚與誰傾<lb/>
　　　時宰生日樂府四首<hi>并序</hi>
　　　　歲十有二月二十有五日太師魏國公之夀<lb/>
<pb n="KR4d0217_WYG_025-2a"/>
　　　　日也凡縉紳大夫之在有位者莫不相與作<lb/>
　　　　為歌詩以紀盛徳而歸成功篇什之富爛然<lb/>
　　　　如雲至於汗牛充宇不可紀極所以祈贊夀<lb/>
　　　　齡無所不至猗歟盛哉昔未有也某緜陋不<lb/>
　　　　才加以門薄而地寒人微而器窳如瓦釡嚢<lb/>
　　　　瓢宜在草野雖欲挽而致之與鼎俎籩豆之<lb/>
　　　　器雜然前陳於郊社燕享之間有所不可而<lb/>
　　　　鈞播之下萬化斡旋根荄飛走並用無遺前<lb/>
<pb n="KR4d0217_WYG_025-2b"/>
　　　　者㧞自筦庫置之省闥俾司吏牘以主其藏<lb/>
　　　　雖未得與鼎俎籩豆之器雜然前陳固巳不<lb/>
　　　　在草野間矣感激之私無以自發方且含茹<lb/>
　　　　吻頰之間而不得吐㑹都人士夫奔走為夀<lb/>
　　　　得不呈露鄙素為下俚之辭尾賀客而前以<lb/>
　　　　謁鈞庭之下乎乃作樂府四章再拜而獻倘<lb/>
　　　　欲被之金石流之管弦與一代之樂諧和韶<lb/>
　　　　濩則有所不敢至若附魏晉以還曺劉諸人<lb/>
<pb n="KR4d0217_WYG_025-3a"/>
　　　　殘音餘韻流傳後來則又非其人也譬如茂<lb/>
　　　　林時鳥感動至和而振翮一鳴蓋有不知其<lb/>
　　　　所以然而然者仰惟真人出御大寳由中興<lb/>
　　　　以來毎遇是日必即大第賜湛恩之燕賜鈞<lb/>
　　　　天之樂所以寵異師臣以示旌功報徳之意<lb/>
　　　　考諸舊牒所未前聞廼作御燕曲朝庭修兩<lb/>
　　　　國之好結百年之盟休兵息戰使各保其骨<lb/>
　　　　肉父子之親公之隂徳歲所全活不可以鉅<lb/>
<pb n="KR4d0217_WYG_025-3b"/>
　　　　萬計天下休休乎日向於安平泰定之域繄<lb/>
　　　　公徳是頼廼作班師行時方偃武文教誕敷<lb/>
　　　　民和年豐國足財阜禮之墜者復振樂之廢<lb/>
　　　　者更新百度彰明萬邦悦附實我周公迓衡<lb/>
　　　　之政廼作昇平謡四方無虞五兵不試國肅<lb/>
　　　　以清民庶以寧當是時也家被更生之賜人<lb/>
　　　　懐欲報之心皇天無私仁者必夀此天之所<lb/>
　　　　以歸徳於公也廼作祈年歌竊惟公之洪猷<lb/>
<pb n="KR4d0217_WYG_025-4a"/>
　　　　茂烈度越曠世雖盈編溢册不能具載而質<lb/>
　　　　之四詩亦可槩見後之賢者聞而悦之將欲<lb/>
　　　　鼓之舞之長言而永歌之庶幾或有取於斯<lb/>
　　　　焉謹序<lb/>
　　　御燕曲<lb/>
新陽入谷春欲回瑶池春早桃花開黄金三尺瑞獸暖<lb/>
雲横霧繞珠簾埀碧腴分香自紫府百壺流泉酒如許<lb/>
御厨排燕羅八珍更飭梨園賜歌舞黄門宣詔天上來<lb/>
<pb n="KR4d0217_WYG_025-4b"/>
歡喜時聞傳帝語紅鑾畵幕宻䕶遮參差吹竹凌丹霞<lb/>
雙成持觴萼緑勸五雲遥望羣仙家仙家日月真長乆<lb/>
地乆天長聖恩厚願公歲歲復年年長帯宫花飲宫酒<lb/>
　　　班師行<lb/>
漢兵出塞將軍行棘門灞上空屯營羽書夜半急如火<lb/>
淮田千里無春耕廟堂有議如建武十歲邊頭不鳴鼔<lb/>
君王無事兩國歡長樂宫中瞻聖母鷹飢虎飽不足圖<lb/>
三軍漸欲銷兵符紅旗盡巻夜烽冷銅花繡甲金糢糊<lb/>
<pb n="KR4d0217_WYG_025-5a"/>
横議當年蝟毛起公持一言天自喜盡収諸將入神京<lb/>
十六衛閒清似水榆關一騎不動塵隂功何止活萬人<lb/>
封侯鑄印不足説朱顔一笑三千春<lb/>
　　　昇平謡<lb/>
負石填海海可乾鑄鐵削山山可栞俟河之清豈易得<lb/>
眼見太平真復難春風輦路宫槐緑花繞漢宫三十六<lb/>
喜入天顔人盡知奉常新奏昇平曲前年被衮郊圓天<lb/>
今年執玉朝塗山漢官威儀乆不見三代禮樂俱追還<lb/>
<pb n="KR4d0217_WYG_025-5b"/>
太師功大非人力早向壺天賜新宅消得官家駐六飛<lb/>
畫鼔咽咽燕瑶席紫宸朝散千官行四方警奏虛封章<lb/>
衮司無事鈴索静牙牌報漏春晝長但聞羣賢歲歌舞<lb/>
夀曲聲中玉觴舉青衫小吏亦復歡自採民謡裨樂府<lb/>
　　　祈年歌<lb/>
十雨五風年歲熟萬落千村俱種粟人從南畝把金犁<lb/>
誰在廟堂調玉燭昔年避地今安居前日荷戈今佩犢<lb/>
開元宰相不開邊當時米賤斗數錢自從罷武銷劔㦸<lb/>
<pb n="KR4d0217_WYG_025-6a"/>
外户不閉俱安眼人䝉更生家受賜父老歡喜兒童顛<lb/>
君不見天上宸章燦星斗翔鸞驚飛翠蛟走為言一徳<lb/>
似阿衡上格皇天贊元后皇天報徳亦可知仁者必夀<lb/>
天無私但願天心錫難老貂冠畵衮常光輝四國無兵<lb/>
誰不喜共説昇平自今始黄帝垂衣坐法宫千歲常師<lb/>
廣成子<lb/>
　　　冬至前九日湖水盡氷後二日晚晴小舟循湖<lb/>
　　　　心而歸氷已稍開書是日所見<lb/>
<pb n="KR4d0217_WYG_025-6b"/>
積雨凝宿隂寒冰結湖背鷗鷺不敢前龜魚各?晦敲<lb/>
冰得湖心鼔棹作澎湃萬玉朝明堂丁冬響環珮誰來<lb/>
貝闕中小現銀色界夕陽似知人微温散珠琲為我開<lb/>
糢糊遥山影空翠境勝不可名語惡聊自悔安得王右<lb/>
丞萬象歸綵繪遥憐西子寒眉目增㸃綴<lb/>
　　　將登南髙示同舍<lb/>
萬壑千巖要盡窮漫將筋力試衰翁請君速辦尋山屐<lb/>
同上南髙第一峯<lb/>
<pb n="KR4d0217_WYG_025-7a"/>
三年身在翠鬟堆慣見湖山眼厭開要上雲峯最髙處<lb/>
試看潮過海門來<lb/>
　　　過趙徳莊官居有懐其人<lb/>
送君南浦草青青記得江邊一醉醒騎馬却來尋舊處<lb/>
依然蒼竹近寒㕔<lb/>
讀君古錦囊中句可是紅蓮幕下才試問風流李長吉<lb/>
如何不寄近詩來<lb/>
　　　次韻關子東聞太常新樂<lb/>
<pb n="KR4d0217_WYG_025-7b"/>
今歲塗山禹㑹成俟河真得見河清官麤無路朝元去<lb/>
卧聽鈞天奏樂聲<lb/>
　　　湖上雜賦三首<lb/>
青腰載雨入菰蒲旋斫漁竿學釣魚小向湖心作容與<lb/>
天教來此伴舂鋤<lb/>
山邊騎馬醉王孫湖裡撐船晚過門寄語金丸莫輕彈<lb/>
我無花鴨觧人言<lb/>
三年原不下胡床飲盡山光與水光莫把渠儂作官看<lb/>
<pb n="KR4d0217_WYG_025-8a"/>
此身便是賀知章<lb/>
　　　次韻何子楚題吳傳朋石渠大字<lb/>
中郎徃昔游鴻都眼見帚堊心成書乃知𨽻法亦天授<lb/>
後世豈復斯人徒周王百度新復古道家山是圖書府<lb/>
吳侯妙翰絶古今髙榜横空近風雨大字三尺古所難<lb/>
細書不要烏絲欄四蹄自抉水邊石兩翮忽舉空中鸞<lb/>
知君自是文中虎便恐聲名傳帝所借令頭白下凌雲<lb/>
寄語韋郎耐辛苦<lb/>
<pb n="KR4d0217_WYG_025-8b"/>
　　　次韻庭藻雨中不出湖上<lb/>
幅巾飽看西湖春徐行當車不動塵有時乗興未遽反<lb/>
武林無此尋春人湖山如螺湖水白幾見青天月生魄<lb/>
年年馬上看吳娃舞袖雙裁越羅窄長安貴人百不憂<lb/>
胡為亦復多窮愁出門載酒不可徃倚杖看雨如窮秋<lb/>
萬事不由人作計我欲除愁唯一醉此生巳老復何求<lb/>
五字但知公臭味春風吹雨山澤晴青山有約翁有情<lb/>
故人官髙少閒暇可喚白鷗同此盟<lb/>
<pb n="KR4d0217_WYG_025-9a"/>
　　　梅花為風雨所殘三絶<lb/>
五更風雨各無端留取殘枝與客看何遜借花心欲折<lb/>
玉奴愁雨曉應寒<lb/>
山西鐵面故將軍新種梅花十里春此地數枝留不得<lb/>
東風可是惡欺人<lb/>
先生舊日經行處聞有寒枝笑曉林便倩東風吹雨去<lb/>
急携藜杖與僧尋<lb/>
　　　梅盡一首<lb/>
<pb n="KR4d0217_WYG_025-9b"/>
昔家大江南沮洳不堪處五月梅子黄江雲日成雨頻<lb/>
年客東吳蝸椽坐羇旅墮鳶忽當前海氣復如許食無<lb/>
山鞠窮為病入腰膂游鯈與争席共此一洲渚人生能<lb/>
幾何生理亦良苦今朝有竒事兒童報佳語送梅喜追<lb/>
餞入伏寧傴僂便當掛西忩悠然望南浦借風翻緑荷<lb/>
分香度清暑<lb/>
　　　陳相之許惠近作乆而未至雪中偶書二首<lb/>
春意方回臘梅花又滿枝自憐為客乆頗恨得君遲渉<lb/>
<pb n="KR4d0217_WYG_025-10a"/>
世身猶爾攻愁酒若為人生俱昨夢消遣可無詩<lb/>
短策何由去長鬚喚不來詩今如此少門欲為誰開净<lb/>
几塵飛盡寒忩雪自堆無人伴牢落燈火送殘杯<lb/>
　　　奉答相之再示兩詩<lb/>
白髪劉郎在無心唱竹枝倦游閒未得見事老尤遲與<lb/>
世知何用求田便可為元龍人物勝况有建安詩<lb/>
老媿才都盡人愁雨不來酒樽無客把詩巻為君開山<lb/>
色螺分翠江濤雪擁堆新篇慰愁眼喜色動寒杯<lb/>
<pb n="KR4d0217_WYG_025-10b"/>
　　　次韻關子東湖上雜書四絶<lb/>
道人結屋在林邱俗子何由得少留一閉衡門三十載<lb/>
為公今過虎溪頭<hi>清照菴</hi>
上方重閣到雲天一落天星今幾年不見老坡寒碧句<lb/>
滿林風玉自蒼然<hi>夀星寺</hi>
舊聞春草滿池塘何事新題荇蘂黄寄語藕花從此去<lb/>
不須滿意著紅粧<hi>水荇</hi>
兩邊山木子規啼不管還鄉客夢稀應為老翁推不去<lb/>
<pb n="KR4d0217_WYG_025-11a"/>
故將好語勸人歸<hi>子規</hi>
　　　再寄李司農二首<lb/>
不作徽州夢空吟楚水邊倉皇相别日歡喜得書年客<lb/>
有誰投轄詩應我執鞭長安望歸日消息幾時傳<lb/>
衰薄功名晚羇棲歲月深篇章唯楚些兒女盡吳音見<lb/>
面知何日從公話此心時光肯相待白髪巳如林<lb/>
　　　頃與徐美祖汪養源同遊杯渡道塲余來錢塘<lb/>
　　　　而二君再遊以詩見寄<lb/>
<pb n="KR4d0217_WYG_025-11b"/>
當年三士各清狂下馬同尋古道塲人在諸峯朝著屐<lb/>
天教我軰夜分床勝遊巳是成陳迹晚路何堪更異鄉<lb/>
聞道重來苦相憶為君日轉九廻腸<lb/>
　　　苦筍<lb/>
庾郎鮭菜不滿腹三歲杯盤入吳俗江頭四月烏賊來<lb/>
經日楊梅雨中熟是時苦竹方生兒錦綳時露駢頭玉<lb/>
杭人嚇飯正要虎日以千金換盈束人莫不食鮮知味<lb/>
妙理聽君論反覆舌頭誰識苦中甜今乃苦口後為福<lb/>
<pb n="KR4d0217_WYG_025-12a"/>
蔗中佳境甘似飴厚味可人終腊毒江南山多豈無此<lb/>
苦甚何止秋荼酷天公時為餉饞人雨洗風吹滿山谷<lb/>
從今不敢料吳儂但煑蝦蟆當粱肉<lb/>
　　　和張元明食生荔子<lb/>
五月麦秋閩嶺寒嶺頭風雨荔子丹舊從圗畵見眉目<lb/>
何曾生食知甘酸天生尤物亦甚慳路逺致之良復難<lb/>
宫中妃子一破顔猶須驛騎來長安絳紗囊小欣乍識<lb/>
晚上蘇臺醉瑶席人如玉筍擘輕紅詩似春雲驚坐客<lb/>
<pb n="KR4d0217_WYG_025-12b"/>
書生饞相絶可憐誦詩口角空流涎何時遂作七閩客<lb/>
日啖玉肌三百丸猶勝窮愁杜陵老暮年奔走巴山道<lb/>
萬里瀘戎摘荔枝一生辛苦無人知<lb/>
　　　將别湖居二首<lb/>
昔年嘗判武林丞来伴西湖寺下僧又作移家新活計<lb/>
却携行脚舊枯藤<lb/>
西子湖邊一短窓幾年和雨看湖光青山換得微官去<lb/>
魚鳥應須笑漫郎<lb/>
<pb n="KR4d0217_WYG_025-13a"/>
　　　與同舎郎觀潮分韻得還字一字江字三首一<lb/>
　　　　字江字為坐客作<hi>時自西湖徙城居</hi>
人生如微塵同一霄壤間可笑蠛蠓眼但窺甕中天錢<lb/>
塘俯滄海八月壯濤瀾始疑疋練横旋作萬馬翻海門<lb/>
屹中開方壺忽當前不知何巨鰲為我戴三山銀光射<lb/>
傑閣玉筍埀朱欄須臾擊飛雪噴薄上簾顏相見各驚<lb/>
顧日暮殊未還那知在空濛但怪毛髪寒平生雲夢胸<lb/>
始信宇宙寛安得凌雲手大筆如脩椽盡挽巻天浪參<lb/>
<pb n="KR4d0217_WYG_025-13b"/>
差入豪端<lb/>
烈風驚洪濤浩蕩吹海立迅雷忽飜空掩耳嗟不及漢<lb/>
兵百萬騎已奪秦關入擊石驚倒流勢若三峽急滄波<lb/>
忽喧豗衆目俱駭慄人言海潮來昔為子胥屈誰當語<lb/>
馮夷四海今已一王春㑹塗山白玉執萬笏江河及喬<lb/>
嶽祠祀已咸秩海神㑹當知萬嵗拱帝室<lb/>
神州古都㑹有美東南邦壯哉八月濤巻地奔長江驚<lb/>
濤裂巨石洪鐘殷朝撞萬瓦響飛雹千艘碎舽艭灧澦<lb/>
<pb n="KR4d0217_WYG_025-14a"/>
不足數况乃峽與瀧翩翩坐中客才器俱無雙九牛可<lb/>
逆拽五鼎乃獨扛詩成咄嗟頃惡語徒喧哤<lb/>
　　　次韻徐美祖梅花<lb/>
我得孤山已恨遲水邊無復昔年枝花隨此老俱成夢<lb/>
詩似徐郎今有誰隴使醉将春作信廣平應解玉為肌<lb/>
五更笑語香中意只有羅浮曉月知<lb/>
　　　人日雨一首<lb/>
王春雪三尺人日雨一犁五種雖未入二麥頗亦宜人<lb/>
<pb n="KR4d0217_WYG_025-14b"/>
情豈不悦天意似可期官居著窮巷睡味無人知起焚<lb/>
石鼎烟爛讀離騷詞看雲生屋角聴雨鳴空墀緑水添<lb/>
清瑤孤芳悦華姿萬物有佳趣吾生日已衰貪癡速竒<lb/>
禍安分傷寒飢乗除理巳定智巧那得移不如酌我酒<lb/>
此事姑置之<lb/>
　　　次韻艾主管二首<lb/>
三徑頻招客羇懐可自寛湖分一水近窻納數峯寒好<lb/>
句貧猶得衰顏醉亦丹官閒樂如許何地更求安<lb/>
<pb n="KR4d0217_WYG_025-15a"/>
病畏空縁淺愁知醉境寛五窮空抱藝六巧豈勝寒鶴<lb/>
骨全憑杖霜毛不受丹春雲莫成雪僵臥有袁安<lb/>
　　　二月十四日過初師房<lb/>
故國三年夢青春二月餘閒尋窻窈窕來伴客踟蹰花<lb/>
倩風調䕶愁應酒破除老夫乗興罷歸了讀殘書<lb/>
　　　次韻李彥恢簡錢侍郎因叙將别之意<lb/>
兩淮持莭記當年奏計歸來雪滿顛應念故人今老矣<lb/>
載瞻行斾只依然欲知鴻雁劬勞日便是鵷鸞咫尺天<lb/>
<pb n="KR4d0217_WYG_025-15b"/>
况有金蘭在坡禁一生交分豈輕捐<lb/>
　　　次韻彦恢再示前作<lb/>
此生難數綘人年髙位由來免疾顛自笑晚途聊復爾<lb/>
相逢雲路豈其然歸心只欲開三徑薄宦何由託二天<lb/>
他日據鞍如可强故人雖老未輕捐<lb/>
　　　次韻趙簽判用李漕韻見示<lb/>
九陌塵中度嵗年不堪烏帽著華顛名雖已愧周公瑾<lb/>
詩或時參孟浩然豈料晚途蓮幕客肯來同醉玉壺天<lb/>
<pb n="KR4d0217_WYG_025-16a"/>
人間富貴須公等佩楪從今可盡捐<lb/>
　　　彥恢被㫖使京西将歸待次用前韻送别因呈<lb/>
　　　　郷里親舊<lb/>
知公直節自當年終不留衣與大顛胷次已能呑夢澤<lb/>
功名寧復愧燕然登車莫厭塵吹㡌移棹應思水拍天<lb/>
歸去交遊如問我為言百事老俱捐<lb/>
　<lb/>
　<lb/>
<pb n="KR4d0217_WYG_025-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻二十五<lb/>
</p>
<p>
</p>
  </div>
</body>
</text>
</TEI>
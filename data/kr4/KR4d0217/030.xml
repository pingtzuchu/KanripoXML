<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十</head>
    <p>
<pb n="KR4d0217_WYG_030-1a"/>
欽定四庫全書<lb/>
　太倉稊米集巻三十　　　宋　周紫芝　撰<lb/>
　　詩五十四首<lb/>
　　　虛飄飄<hi>并序</hi>
　　　　元祐間山谷作虛飄飄蓋樂府之餘當時諸<lb/>
　　　　公皆有和篇戊辰臘月二十有八日夜讀淮<lb/>
　　　　海集見之亦用其韻羞狗尾之續貂於顔有<lb/>
　　　　靦悟白駒之過隙與世亦踈庶幾見者不我<lb/>
<pb n="KR4d0217_WYG_030-1b"/>
　　　　誚焉<lb/>
虛飄飄虛飄飄姮娥臨月榭神女渡仙橋風撼花浮水<lb/>
霜吹葉落條飛雲轉眼下三峽宻雪滿空來九霄虛飄<lb/>
飄虛飄飄比人生命猶堅牢<lb/>
虛飄飄虛飄飄水邊看海市雲際現天橋弱栁綿吹徑<lb/>
嫣花錦綴條卧雲雌霓<hi>入聲</hi>飲滄海過眼夕陽低碧霄虛<lb/>
飄飄虛飄飄比人生世猶堅牢<lb/>
　　　戊辰除夜四絶<lb/>
<pb n="KR4d0217_WYG_030-2a"/>
千里家山一望間白頭夫婦且樽前詩中游戱無三昧<lb/>
客裡光隂又一年<lb/>
七年長夢採江蘺此夜樽前倒接籬莫問年來何歲<hi>原闕</hi>
新春皓薄曉鐘聲殘燭晶熒守歳檠年向白駒光裏<lb/>
度詩隨藍尾酒中成<lb/>
　　　立春前五日史館對雪二絶<lb/>
九天飛下玉花繁喜入長安十二門獨醉且須温臘酒<lb/>
迎新又欲帯青幡<lb/>
<pb n="KR4d0217_WYG_030-2b"/>
昔年蹤跡寄江頭雪屋梅村自一邱醉裡却疑身是夢<lb/>
爛銀樓閣看瀛洲<lb/>
　　　韓信<lb/>
韓信功髙世共知區區安用假王為固應渫血長安日<lb/>
巳在榮陽躡足時<lb/>
　　　范增<lb/>
西楚興王亦有人半扶炎祚作謀臣老生不觧歸明主<lb/>
事去方知是失身<lb/>
<pb n="KR4d0217_WYG_030-3a"/>
　　　次韻子紹立春二首<lb/>
自息中山鬬長安幾見春司天得南正迎日法髙辛送<lb/>
老年華速催耕雨意新又聞寛大詔飛舞下天津<hi>東漢故事</hi>
<hi>立春日下寛大書</hi>
客乆悲殘歲春生尚薄寒簪花人似夢巻白意先䦨黄<lb/>
犢還驚眼青葅巳入盤新年有行樂老去逐君難<lb/>
　　　聞西湖梅盡桃花巳有開者<lb/>
不到西湖忽換年今朝欲掛杖頭錢催成栁色多如許<lb/>
<pb n="KR4d0217_WYG_030-3b"/>
落盡梅花最可憐<lb/>
日日湖邊踏淺沙西湖乆住巳成家劉郎去後空腸斷<lb/>
憶著𤣥都觀裡花<lb/>
　　　送葉泉州二首<lb/>
近日泉南守新除武部郎漢廷多長者循吏得惟良海<lb/>
國蠻珍聚兵厨臘酒香不妨聊卧治未要薄淮陽<lb/>
　　　二<lb/>
天上星郎貴人間五馬榮倒樽知客滿閉閣自詩成閩<lb/>
<pb n="KR4d0217_WYG_030-4a"/>
嶺千山隔吳船一水輕九重宣宻詔何日問歸程<lb/>
　　　送馮均州二首<lb/>
聞説京西道均房虎更多定須歎來暮政欲飲無何過<lb/>
客虛厨傳飢氓費撫摩君看歸諫議為郡拙催科<lb/>
　　　二<lb/>
從事持三尺將軍控萬弦廟堂應記憶江漢乆流傳又<lb/>
復分新壘歸來更幾年他時休怪我今日自華顛<lb/>
　　　寓宿省直有懐方元伯<lb/>
<pb n="KR4d0217_WYG_030-4b"/>
古屋頽墻乆寂寥寒㕔依舊長芭蕉主人應在花深處<lb/>
獨對東風醉小橋<lb/>
　　　次韻子紹題竹坡二首<hi>寓舍有短坡植竹其上子紹榜曰竹坡因自題</hi>
　　　　<hi>曰竹坡老人</hi>
孫郎忽唾寒忩玉來過當年玉川屋更作縱横一尺書<lb/>
為榜南坡兩三竹結廬歸卧今尚無白頭寄食猶中都<lb/>
移栽自種短墻底他時此計知何如<lb/>
　　　次韻季共月夜見懐竹坡用子紹韻<lb/>
<pb n="KR4d0217_WYG_030-5a"/>
五十九年蘧伯玉家無擔石居無屋喜君馬上風前詩<lb/>
似我南坡月中竹寒忩有意過我無雍容車騎子甚都<lb/>
更當為作子虛賦王郎文彩今相如<lb/>
　　　次韻季共再賦<lb/>
烏衣諸郎美如玉笑我秋風巻茅屋才髙渠是判花人<lb/>
頭白吾羞汗青竹此君那可一日無桃花不復怨𤣥都<lb/>
得公明月千斛珠我羞魚目真不如<lb/>
　　　次韻季共再賦<lb/>
<pb n="KR4d0217_WYG_030-5b"/>
無方可試藍田玉空想雲菴卧玉屋賴有人間百尺樓<lb/>
下臨此地千尋竹衰翁乆巳一故無聊睇逸驥方過都<lb/>
公是風流小摩詰我為無用長僑如<lb/>
　　　次韻季共再賦<lb/>
鉛刀不可切堅玉敝筐豈能持大屋强驅跛鱉當前鋒<lb/>
看公詩成如破竹君房言語舉世無射策未許䝉帝都<lb/>
巴人下里不足數雲韶九奏方純如<lb/>
　　　次韻季共再賦<lb/>
<pb n="KR4d0217_WYG_030-6a"/>
藴石知公似荆玉誰作璵璠薦王屋白髯應笑虎頭癡<lb/>
青衫謾把魚須竹老此安能為有無曺㑹豈可當大都<lb/>
彈丸脱手盤走珠句然如此今誰如<lb/>
　　　次韻季共再賦<lb/>
平世欲獻初無玉何嘗生存夢華屋苦遭田父亦與飲<lb/>
不問主人時看竹十事如意八九無暮年猶喜見子都<lb/>
那能從公得三絶但可一身觀六如<lb/>
　　　次韻季共再賦<lb/>
<pb n="KR4d0217_WYG_030-6b"/>
鱸魚憶鱠松江玉船作浮家當漁屋寒忩夢著雨中蓑<lb/>
長釣復埀波上竹平生僅識之與無敢攻詩城跨二都<lb/>
歸舟欲上知可呼念捨公去何所如<lb/>
　　　次韻季共再賦<lb/>
公哦新詩戞鳴玉欲辦陟釐須滿屋誰遣藍田邱壑人<lb/>
来吹緱嶺參差竹心知遊路豈復無頗如六鷁飛宋都<lb/>
小巫羞澁見大巫神氣比公真蔑如<lb/>
　　　讀婆娑集書其後<lb/>
<pb n="KR4d0217_WYG_030-7a"/>
早縁文字得聲名佳句流傳益可珍讀到青蒲當日疏<lb/>
其他猶可是難能<lb/>
　　　寄幼安使君<lb/>
平生清徳畏人知豈弟真宜作吏師日飲無何方得計<lb/>
民歌來暮却成思何妨道守催科拙自是穰侯見事遲<lb/>
天與一忩供燕坐烏墩山好助公詩<lb/>
　　　食回魚頗念河魨戱作二詩<lb/>
皤腹鱗鱗品自珍紅鮰浪欲與争新世間那有西施乳<lb/>
<pb n="KR4d0217_WYG_030-7b"/>
寧有河魨觧藥人<lb/>
蘆笋初生水繞村河魨旋煮薦清樽十年不踏江南岸<lb/>
楊栁飛花欲斷魂<lb/>
　　　巳巳寒食<lb/>
七度逢寒食連年客異鄉鬢絲嗟老大冡木念青蒼亂<lb/>
眼花無數傷心栁著行病餘春又過不擬近林觴<lb/>
　　　次韻庭藻韓園燕集<lb/>
故老歸來有喬木更結飛樓繞湖緑城南去天無尺五<lb/>
<pb n="KR4d0217_WYG_030-8a"/>
中有人間幾巖谷驊騮曉踏金谷園花邊立馬絲竹喧<lb/>
金屈巵行碧落酒繡羅襦醉雙紋鴛吳姫遺鈿客墮幘<lb/>
白眼舉觴天宇窄春㴱别館花如烟藉草傳杯地為席<lb/>
君居當東我復西莫嫌酒涴身上衣遥知第五橋邊路<lb/>
桐葉題詩人未歸明朝雨驟風苦惡殘榼雖存不堪酌<lb/>
更須拭眼到風篁急呼海棠償舊約<lb/>
　　　再和庭藻韓園之作<lb/>
雨後斜陽亂森木湖上山青河水緑將軍一色種桃花<lb/>
<pb n="KR4d0217_WYG_030-8b"/>
錦帳紅絲裹山谷人生莫愛歸田園結廬人境無人喧<lb/>
何如功成銷金甲雨中看浴銀塘鴛長安黄塵沒烏幘<lb/>
歸來横改一窩窄何如載酒作醉眠田父時來與争席<lb/>
春風欲起春日西花下跨鞍花滿衣恨無龍眠老畵手<lb/>
寫作諸郎聨騎歸竹坡有酒亦不惡客無可人時自酌<lb/>
君憐羇客倘見呼來歲西歸有新約<lb/>
　　　題陳公悦足軒<lb/>
飢人未食長流涎芋魁作飯腹果然八珍九鼎紛滿前<lb/>
<pb n="KR4d0217_WYG_030-9a"/>
鼎中一臠不下咽吐而去之惟欲眠貪夫嗜利絶可憐<lb/>
牙箸落手喜若顛家有窟郎無數錢跨州連陌空多田<lb/>
千頭萬尾不當縁髙䑓未傾金碧鮮客食不下日十千<lb/>
棄禍忽起踵復旋利激奴軰非關天太邱諸子圖畵傳<lb/>
元方季方兩聨翩元也作詩如湧泉髙歌大笑傾四筵<lb/>
只今為郎近日邊季也勇退髙騰騫結廬庇雨無餘椽<lb/>
栽花移竹今幾年種榖只取田一㕓鷄肥酒熟客可延<lb/>
人生安分作當捐眼前取足須隨縁倩營莵裘將老焉<lb/>
<pb n="KR4d0217_WYG_030-9b"/>
伯氏欲掛神武冠歸作兩翁相對間政看寳帯黄金懸<lb/>
未可便情詩盟寒<lb/>
　　　王元道剪牡丹見餉二絶<lb/>
知君流落在天涯八節灘頭憶舊家想對東風開病眼<lb/>
幾行和淚洛西花<lb/>
巳是飛花落絮天東風猶入竹坡寒緑樽恨我無醇酎<lb/>
紅艷煩君送牡丹<lb/>
　　　次韻林梅卿西湖載酒時僕以病不赴<lb/>
<pb n="KR4d0217_WYG_030-10a"/>
西湖豈復似人間付與瀛洲學士閒百榼滿傾桑落酒<lb/>
兩髙聊作道塲山一年春事方三月萬里風煙静八蠻白<lb/>
髪可憐欹病枕蘭船空憶棹歌還<lb/>
　　　馬山觀道傍賣芍藥口占<lb/>
沙河簾幙近蒼<hi>闕</hi>芍藥絲頭十里風誰道昇平本無象<lb/>
江都花是舊時紅<lb/>
　　　次韻陳彦育諸天閣晚眺<lb/>
飛閣青雲上何因一笑同春歸憐客去酒聖與誰中相<lb/>
<pb n="KR4d0217_WYG_030-10b"/>
國名猶在唐朝事巳空更將詩説夢强欲付衰翁<lb/>
　　　次韻子紹送春七絶<lb/>
混沌七竅鑿可恨倐與忽人生寒暑間萬古長出没<lb/>
　　　二<lb/>
孫郎惜春句平澹古未聞譬如春江波因春自成紋<lb/>
　　　三<lb/>
來禽着青子紅葉䕶殘春但使風味勝不愧桃李門<lb/>
　　　四<lb/>
<pb n="KR4d0217_WYG_030-11a"/>
微生感年衰誰能惜春盡政恐厭黄梅吳楊出蒸菌<lb/>
　　　五<lb/>
西湖天下勝咫尺安得徃青春不可追老力亦難强<lb/>
　　　六<lb/>
招提在南山共著蠟屐登世無謝康樂此事誰復能<lb/>
　　　七<lb/>
青春不識回豈但春去閒何以永我日妙香横博山<lb/>
　　　送喬郢州<lb/>
<pb n="KR4d0217_WYG_030-11b"/>
使君雙斾擁朱轓竹馬先迎近郭春且聽郢人歌白雪<lb/>
莫因騷客念東門新詩為我應須寄徃事知誰與細論<lb/>
喚取莫愁烟艇子有時來伴石頭樽<lb/>
　　　次韻章季常飲冰長句<lb/>
九衢烏㡌吹塵沙心知痼疾無烟霞病眼不禁書葉遮<lb/>
歲月逝巳空吁嗟故鄉日逺老日加無地可種青門𤓰<lb/>
緑蒲朱籠來邇遐揮金截玉争矜誇御府詔賜珍復嘉金<lb/>
盤璀璨無疵瑕章郎文采如景差便恐餘子俱公邪故<lb/>
<pb n="KR4d0217_WYG_030-12a"/>
遣麗句開天葩語勝未必甲豐華深山窮谷寒無涯一<lb/>
讀盡噤池中蛙老人晝卧横烏紗舉杯隨分浮水花飲<lb/>
甘欲借歸齒牙千金難買官焙茶百金未盡先藏义<hi>用賈</hi>
<hi>耘老語</hi>
　　　染衣亭<hi>馮敏叔家</hi>
聞説郊居勝新穿五畝池暗通山窈窕深住碧漣漪驚<lb/>
起紅鸂鶒吹翻緑荔枝雨添衣色秀波渡襪塵遲照眼<lb/>
誰重唾臨流自可詩水清魚莫種秋近荻須移剰欲添<lb/>
<pb n="KR4d0217_WYG_030-12b"/>
風月何妨更渺瀰却憐韓吏部埋甕作癡兒<lb/>
　　　玉井橋<hi>馮敏叔家</hi>
水滿雙鴛沼花開玉井蓮亭浮幽渚外人渡小橋邊白<lb/>
羽參差在跳珠次第圓風髙與芬馥露重借嫣妍青板<lb/>
釣魚老朱欄聽雨眠時從客容與寧借鷺聨拳何日回<lb/>
征棹歸來賦短篇共邀池上月同看水中天<lb/>
　　　次韻伯逺端午日拜碧香之賜<lb/>
紫府<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>腴照玉壺來霑隠吏北山隅遥知拜賜瞻金闕<lb/>
<pb n="KR4d0217_WYG_030-13a"/>
應笑流涎濕領鬚醉靣看君紅作纈衰顔憐我緑凋蒲<lb/>
明年何止分瓊液細葛香羅世亦無<lb/>
　　　次韻仲平去惡木葺新軒一首<lb/>
自我來東吳竊食偷燕閒頽檐賦官居漏雨穿屋山有<lb/>
如<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰蟲盤屈沮洳間入門兒女愁出門車馬喧年來<lb/>
得新巢易地稍立言短墻蓬藋蒿頗亦費剪芟視公有<lb/>
華屋未敢窺其藩惡木屏除翳雲山借空觀郎曺二三<lb/>
公相過綴遊觀清吟屢刻燭夜語常更端但恐陳太邱<lb/>
<pb n="KR4d0217_WYG_030-13b"/>
開忩納晴川定復譏中郎寸碧瞻孱顔兩家合争雄人<lb/>
物俱翩翩不如醉明眸墮馬傾低鬟付此百年事試作<lb/>
一笑看我如雲水僧故鄉未言還安得從杖屨婆娑共<lb/>
躋攀<lb/>
　　　晚集江園㑹者五人黄叔魚林平父黄文若刁<lb/>
　　　　黄叔與僕也以暝色帯飛鳥為韻余得色字<lb/>
少小謀一邱老大猶未得幽園固佳處入眼自歎息賴<lb/>
此千載人相逢共京國追凉坐花隂持杯飲湖色斜陽<lb/>
<pb n="KR4d0217_WYG_030-14a"/>
入疎林晚色忽復逼忽忽行語離兩别遂南北日落未<lb/>
可歸山髙更須陟佳㑹豈易逢蓴鱠不須憶<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_030-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十<lb/>
</p>
<p>
</p>
  </div>
</body>
</text>
</TEI>
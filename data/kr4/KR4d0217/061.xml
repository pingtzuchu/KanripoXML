<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉梯米集巻六十一</head>
    <p>
<pb n="KR4d0217_WYG_061-1a"/>
欽定四庫全書<lb/>
　太倉梯米集巻六十一　　宋　周紫芝　撰<lb/>
　　記九首<lb/>
　　　盎蛇<lb/>
户部麴院在西湖之上院有瓮盎覆於庭夏五月將有<lb/>
事則奉而用之事已輒覆如初嵗率以為常也紹興甲<lb/>
子中夏之庚寅吏白當啓其覆有蛇十數居其下其脩<lb/>
如綆其大如椽須臾皆逸而去蓋留而不去者猶十有<lb/>
<pb n="KR4d0217_WYG_061-1b"/>
三舉杖而擊之則大張其喙牙舌盡出光焰奪目如真<lb/>
黄金衆畏不敢前曰此神物當聽其自去不可殺余命<lb/>
復擊之則卵覆其下方母其子而不忍去也有欲殺其<lb/>
母而碎其卵者以為不仁余吿之曰事有輕重愛有差<lb/>
等不可不察也夫蛇在瓮盎也不為人害今既攘其窟<lb/>
穴又有刳其腹使雌雄失偶母子俱斃可謂不仁矣然<lb/>
而院役夫日數百人大抵中夜以興投暮乃止往來必<lb/>
於是廷使有不幸而踐其軀者得不遭其咬囓乎囓其<lb/>
<pb n="KR4d0217_WYG_061-2a"/>
父而子不得食囓其夫而婦不得食不得食有死之道<lb/>
焉則是囓其一而亡其二也况夫婦而又有子者乎今<lb/>
惜一虺之死而不愛其父子夫婦之亡則是輕其所當<lb/>
愛而重其所當殺先其所當殺而後其所當愛也可謂<lb/>
不知務矣雖然君子親而仁民仁而愛物與其賤物以<lb/>
愛人孰若兩全而兼愛吾聞昔人有驅龍蛇而放之菹<lb/>
驅虎豹犀象而逺之者未聞其殺之也請以巨籠納諸<lb/>
藪澤而告之曰君子之庭非爾攸居願卜爾穴於澤之<lb/>
<pb n="KR4d0217_WYG_061-2b"/>
瀦我不爾殺爾何其吁茫茫大澤聽其屈舒毋逸而游<lb/>
以蹈吾誅<lb/>
　　　尚書六部架閣<lb/>
朝廷設官以主吏曹之牘舊矣後廢而不置者凡二十<lb/>
年常以司門之官兼掌其事往往書無几閣户無緘縢<lb/>
甚者委而投諸地其積如山嵗乆輒蠧腐缺落漫漶而<lb/>
不可考官索故牘則六曹吏自入取莫能誰何出納之<lb/>
籍姑為文具其弊有不可勝言者朝廷知之㑹上章者<lb/>
<pb n="KR4d0217_WYG_061-3a"/>
以為言於是詔復舊官如故吏部之有兩銓所以升黜<lb/>
百吏司徒輿地圖以稽户口之登耗均賦入之多寡其<lb/>
牘號為最繁故都以一官主之餘不能如二部之多則<lb/>
以一官而無二曹所以因時制宜而為之損益者當如<lb/>
是也初架閣有屋數十楹皆依山阜下即湫隘而為之<lb/>
所乆及弊壞弗枝又其文字之積至於充溢棟宇而六<lb/>
曹之法案閱二嵗則命聚而藏之常以二者不能受其<lb/>
藏皆患之吏部主管文字右迪功郎彭炤始與其寮户<lb/>
<pb n="KR4d0217_WYG_061-3b"/>
部右從政郎艾若納禮兵部右迪功郎周某工刑部右<lb/>
迪功郎蘇鑒條其事以有請於尚書六曹之長欲治其<lb/>
壞而増新之且為架閣廨事以處其吏使不得雜齒於<lb/>
部曹之㕔為便六曹始具其請而上之朝紹興十有五<lb/>
年秋九月有㫖命兩浙轉運使司為之越明年秋八月<lb/>
始告成初架閣移文止用公牒而御附以召使者怒其<lb/>
禮輕乃大沮其事有請皆不報故其成甚緩而略且不<lb/>
如其乞也朝廷自罷兵息戰以來凡祖宗大典禮有廢<lb/>
<pb n="KR4d0217_WYG_061-4a"/>
而未修者一切蒐講靡有闕遺至於百官有司莫不具<lb/>
舉下至架閣之職亦修其廢官而復其舊制駸駸乎其<lb/>
嚮太平矣况創復首被推擇非特目見耳聞自親其事<lb/>
固已幸矣其可不書以告後人乎九月二十一日周某<lb/>
謹記<lb/>
　　　木居士寮<lb/>
余官居得小閣前有明窓可以設几席而後有窓可以<lb/>
施榻其下以備晝寢焉雖寛明淨燥不陋以卑宜為老<lb/>
<pb n="KR4d0217_WYG_061-4b"/>
人之居然其相與周旋惟毛頴陳元輩二三子而巳求<lb/>
寸草一木可以游目而寄意殆不可得甞試起而視之<lb/>
於㕔事之後得小庭庭有木犀髙六七尺枝榦敷榮隂<lb/>
影蒙密殊復可人問之則當余施榻之窓而隔以壁藩<lb/>
不見其身余喜而自語曰此吾詩上物而獨未知之耶<lb/>
使剪其半藩而出之徙前席其下而處焉且書小詩壁<lb/>
間有可怪森嚴木居士肯來相伴竹坡翁之語因以是<lb/>
語名其室曰木居士寮而吿之曰僕與君素昧平生而<lb/>
<pb n="KR4d0217_WYG_061-5a"/>
相遇偶於此今吾子幸辱與小人遊而僕竊有愧焉夫<lb/>
草木零落嵗寒後凋君子之操也和順積中英華外發<lb/>
盛徳之施也岩居谷隱人莫知之箕潁之流也而僕何<lb/>
有焉居士聞之笑而言曰姑置是事請自其同者而言<lb/>
之子家江南我為吳産起於山中轉徙從市則其出處<lb/>
大畧固已相似矣而王侯之第歌舞之場婢子挽折脂<lb/>
澤汙漫不幸而與桃李同科則將如之何今華堂邃宇<lb/>
寂無人聲相視而笑以此終日是僕之與君非特出處<lb/>
<pb n="KR4d0217_WYG_061-5b"/>
之同其遭時而得意蓋又均也於是與居士定交而命<lb/>
管城子以為之記焉<lb/>
　　　實錄院種木<lb/>
某紹興丁卯秋七月為詳定一司勑令所刪定官後兩<lb/>
月㑹實錄院修撰罷去院且無官朝廷不以某不肖俾<lb/>
攝檢討官事越明日拜命於庭見其堂宇宏麗靜邃有<lb/>
嚴竊聳然異之及洞視内外雖髙明虚曠地無游塵而<lb/>
未有一草一木可以覽觀於几席之上者甞有意於此<lb/>
<pb n="KR4d0217_WYG_061-6a"/>
而未遑暇焉明年秋七月始於是白於諸司曰實錄院<lb/>
建於紹興十有三年於兹矣院與圖書之府興於同嵗<lb/>
今道山蓬閣花竹隂翳著有行列足以備四時之觀繄<lb/>
此獨無奈何於是始買木於山中而植之乃環十木於<lb/>
大廷之下曰冬青蓋列於兩榮之前者各以四植於其<lb/>
中者二面而視之猶有四焉而其數則十也植二木於<lb/>
堂之前曰木犀皆列於兩階之傍以當宰相燕休之閣<lb/>
也又植五木於堂之後其三曰梅其二曰桃而錯之以<lb/>
<pb n="KR4d0217_WYG_061-6b"/>
需其相代而榮也總木之數凡十有七雖其髙不踰尋<lb/>
丈儻資以雨露之濡藉以封植之力勿剪其柯而待以<lb/>
嵗年殆見其蔚然而幾以興也曄然而華以芬也某甞<lb/>
聞之古人曰一年之計種之以榖十年之計種之以木<lb/>
百年之計種之以徳嗟乎是木之興其在於十年乎今<lb/>
大丞相太師益國公以清淨去殺之心符聖主好生之<lb/>
徳罷兵以來曽未數嵗而天下歸仁焉則公之種徳蓋<lb/>
已深矣黎民懷之亦已至矣夫以區區十有七木之微<lb/>
<pb n="KR4d0217_WYG_061-7a"/>
固不足為公道而某所以敢為之記者將以使人即公<lb/>
視事燕息之所見其蒼然於廷者從而得公種徳之意<lb/>
焉則此言雖小庶乎其可以喻大矣紹興十有八年閏<lb/>
八月二十有五日記<lb/>
　　　妙香寮<lb/>
興國為郡治事有㕔而便㕔出其後相去稍逺又堂有<lb/>
祟時出變怪守之至者避弗敢居乃即便㕔而居焉僕<lb/>
始至亦居之徐求燕息之地於其傍不可復得而便㕔<lb/>
<pb n="KR4d0217_WYG_061-7b"/>
之左入井堂有外廡五六楹闢為辭室儼如巨室成而<lb/>
盤旋其間意甚樂之江西之俗健而喜訟號為珥筆之<lb/>
民獨富水東連江池西控荆楚郡小而民甚醇往往囹<lb/>
圄晝閉桁楊不施者嵗卒以為常守老且病介而寡予<lb/>
無賔客外事唯閉閣癡坐時聞妙香聊以永日常誦杜<lb/>
少陵清心聞妙香之語因號其齋曰妙香寮也夫瑞獸<lb/>
三尺寳薫百和鬱為凝雲散為游絲此洞房曲室歌舞<lb/>
之場沈酣於富貴者之所得至於寒窓石鼎栢實松膏<lb/>
<pb n="KR4d0217_WYG_061-8a"/>
與之裵裒於几席之間則僕之意固有不止於香者矣<lb/>
昔韋應物之守蘇唯凝香齋閣哦詩自娯蘇今平江而<lb/>
郡當孔道為士大夫之林藪太守朝從獄訟暮燕賔僚<lb/>
雖有意於是未必常得吾邦甚陋而公㕔如道院可以<lb/>
閒矣乃無韋郎凝香之句為有負於燕閒雖然鳯凰蛩<lb/>
蚓瓦釡黄鍾均為有聲何足深較哉余以辛未十二月<lb/>
之吉始從郡事越七日而圬治之功成又五日而記亦<lb/>
有成焉乃刻諸石<lb/>
<pb n="KR4d0217_WYG_061-8b"/>
　　　興國軍重修刻漏<lb/>
凡郡必有城城必有譙門門必設鼓角漏三物所以壯<lb/>
軍容令昏曉使興居有節不失其時其為制舊矣余始<lb/>
至郡毎月影下罘罳聞鼔紞紞然鳴於闉闍之間明日<lb/>
天且白雞三號則鼓又鳴率以此而候夜旦然夜漏不<lb/>
設常使守埤者占天星以候百刻風雨晦冥則笳皷失<lb/>
節往往夜半奏角黎明而受初更者猶弗易也余慨然<lb/>
念之乃賦財於邑鳩工於野丐法於旁郡而一新之越<lb/>
<pb n="KR4d0217_WYG_061-9a"/>
兩月而漏成始余命有司使治是漏客有聞而竊笑者<lb/>
謂吾邦雖無事而嵗入不足備供億凡邦之祭祀賔客<lb/>
兵食廩稍與夫不時之需一有闕焉事急上聞則使咄<lb/>
嗟罷去顧暇䘏於斯乎余曰是非君所知也古者朝必<lb/>
辨色而後入禮也設庭燎而朝羣臣非禮也今郡國吉<lb/>
月必拜朔於廟又望而拜於廷是亦朝也一失其時則<lb/>
為弗欽於君季氏逮闇而祭繼之以燭禮經譏之他日<lb/>
子路以質明而始行事宴朝而退孔子以為知禮今律<lb/>
<pb n="KR4d0217_WYG_061-9b"/>
釋奠於文宣王月用仲春時以丑刻以七月用仲秋時<lb/>
以丑刻以一至於社稷飌靁雨師則異於是反是則為<lb/>
失其時亦曰弗欽於神夫朝人臣之節也祀國之大事<lb/>
也斯而失焉國非國矣雖有粟我得而食諸然則余之<lb/>
為是漏豈可謂無意於其間哉噫時有遷徙事隨廢興<lb/>
前人為之安知後人不從而隳之也昔杜牧之甞謂百<lb/>
刻短長取於口不取於數天下多是獨宣池荆三郡皆<lb/>
大和間嗣曹王臯用處士王易簡之法為之宣於余為<lb/>
<pb n="KR4d0217_WYG_061-10a"/>
鄉邦見其法尚存而牧之之文也今無易簡之法又無<lb/>
牧之之文而欲保其不墮於後人理豈有是哉謂百刻<lb/>
不取於口而取於數斯亦可傳矣安得復有如二人者<lb/>
乎紹興壬申四月十五日周某記<lb/>
　　　巻雪樓<lb/>
漢氏失國三雄鼎峙未知鹿死誰手獨區區呉蜀偏據<lb/>
一方當魏武中原十億之師卒能﨑嶇百戰以開立國<lb/>
之基蓋當時之忠臣義士為有力焉今昭毅武惠遺愛<lb/>
<pb n="KR4d0217_WYG_061-10b"/>
靈顯王有大功於呉廟食於此埀數百年四方之人往<lb/>
來長江奔走祠下者嵗以億計而王之威靈震耀烜赫<lb/>
無異舊時罔敢弗欽惟神亮節上貫白日下讋九泉故<lb/>
其英風義概凜然如生有不可掩者歟初曹公以步騎<lb/>
四十萬次濡須呉以兵七萬應之使王領百兵夜入操營<lb/>
軍大擾呉主喜曰足以驚駭老子否聊以觀卿膽耳其<lb/>
後周瑜既破曹公操退保江陵使曹仁守之相望大江<lb/>
兵刃未接王屯夷陵方解曹仁之圍乃渡兵北岸克期大<lb/>
<pb n="KR4d0217_WYG_061-11a"/>
戰仁遂退軍濡須仁之退王之謀為多王之大功昭若<lb/>
日月者考其終始之節大率皆以忠勇聞不復論載王<lb/>
之神祠舊在富池地勝而雄紹興中始鳩衆力以結飛<lb/>
樓後五年而樓成某適假守是邦守祠者來乞名余謂<lb/>
樓直江壖驚風怒濤洶湧百變飛流濺沫雷擁雲蒸不<lb/>
可名狀當用劉賔客語名以巻雪議者以巻雪語浮不<lb/>
足以標神功乃又名以奠桂取楚詞所謂奠桂酒兮椒<lb/>
漿之語也議者又謂楚俗好鬼凡淫詞邀福不在祀典<lb/>
<pb n="KR4d0217_WYG_061-11b"/>
者咸與民享不足以顯神節乃又名以秋霜王以剛毅<lb/>
勇敢之氣克敵死難奮不顧身如秋霜烈日當以是名<lb/>
之三者卒無定議乃遣吏持決於神既往某私自念言<lb/>
神之於呉出大計鏖大敵固亦屢矣未甞聞其有驕色<lb/>
今豈於人所尊事者自居殆用巻雪乎吏歸果然於是<lb/>
議始定嗚呼異時學士大夫富商巨賈與夫介胄之士<lb/>
下巴蜀而遡荆湘者風颿相望搥牛釃酒相與酬於樓<lb/>
下必有聲歌以侑王之飲乃擬作楚詞使人巫歌以祀<lb/>
<pb n="KR4d0217_WYG_061-12a"/>
焉其詞曰維大江兮南紀亘萬古兮長流望丹楹兮如<lb/>
霞宅神宫兮顔羞凜英魂兮猶在遺賸福兮九州儼王<lb/>
冠兮鏘珮聳重屋兮雲霄酒欣欣兮既㫖鼓坎坎兮吹<lb/>
簫神燕娯兮醉起望白雪兮江濤顧神馭之杳冥兮安<lb/>
知其不樂於斯樓繄廟食之無窮兮吾不知百世之與<lb/>
千秋<lb/>
　　　元次山祠<lb/>
紹興辛未冬予將有江西之役故人舉酒酌我且曰子<lb/>
<pb n="KR4d0217_WYG_061-12b"/>
過九江謁陶淵明元次山之祠為吾謝焉我老矣不復<lb/>
拜公於堂下余至彭澤訪淵明之遺跡則敗屋數椽炊<lb/>
烟相屬散居如星父老皆曰此舊治也祠在新邑道逺<lb/>
不得去遂捨而西至瑞昌問次山之祠安在人皆莫知<lb/>
次山之為誰亟呼老吏問之曰往有土偶席㡌短衫薄<lb/>
髯而微者得非是乎兵亂邑費不供鞠為酒壚今數年<lb/>
矣問公像安在曰附諸某神余往訪之則地坐神側飛<lb/>
埃雪積壚壞無烟熟視乆之有流落羈栖之狀乃取杯<lb/>
<pb n="KR4d0217_WYG_061-13a"/>
酒酹公而行已而遂抵永興欲為公作堂繪以祠焉議<lb/>
者以公當唐肅宗時避地瑞昌故人相與奉而祀之今<lb/>
遷於此無謂㑹龍眠之孫李侯西美宰是邑余語而屬<lb/>
以是事未數月政成民咸安之乃一新公祠既落成舉<lb/>
廟中像以歸識者賢之次山方少年時頗以氣自許慷<lb/>
慨論天下事言治道必極古帝王使行其言未必專尚<lb/>
虚名如房次律輩惜乎肅宗用之不盡其才代宗立丐<lb/>
居樊上聱齖漫浪依隱玩世浮沉酒中以詩自名晩路<lb/>
<pb n="KR4d0217_WYG_061-13b"/>
得州有古循吏之風所全活不可勝數奈何卒不能究<lb/>
其所設施使為中興賢宰相雖一時才名充塞天地而<lb/>
文章辭采足以照耀今昔猶不得一椽自庇其身巵酒臠<lb/>
肉不丐餒魂豈造物者與之以此則不得於彼也李侯<lb/>
能知余之意不旋踵堂成使後人知古有漫郎亦賢矣<lb/>
哉<lb/>
　　　山堂花木<lb/>
自山麓而登堂脩塗詰屈蜿蜒如臥蛇繚以竹藩髙不<lb/>
<pb n="KR4d0217_WYG_061-14a"/>
三尺植冬秋為夾徑相望於兩藩間木之髙低巨細大<lb/>
略不甚相逺至扵疎宻逺近之致則用秦漢古文中所<lb/>
載王褒種樹法也近堂十餘株移於大寒中冰雪摧壓<lb/>
蓋幾死而僅存餘雖種於春冬之交而根本一搖枝葉<lb/>
隨變或森嚴猶如壯士或跛倚已若病夫或數葉翩翩<lb/>
尚懸槁木或新芽萌動已綠柔條余日倚杖盼柯以冀<lb/>
其繁他日清隂庇道風雨滿山庶幾不負予封殖之力<lb/>
也<lb/>
<pb n="KR4d0217_WYG_061-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十一<lb/>
</p>
<p>
</p>
  </div>
</body>
</text>
</TEI>
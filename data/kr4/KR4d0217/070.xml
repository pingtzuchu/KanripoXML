<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻七十</head>
    <p>
<pb n="KR4d0217_WYG_070-1a"/>
欽定四庫全書<lb/>
　太倉稊米集巻七十　　　宋　周紫芝　撰<lb/>
　　墓誌六首<lb/>
　　　錢隨州墓誌銘<hi>代人作</hi>
故呉越武肅王之五世孫錢公名燮字弼世為杭州錢<lb/>
塘人贈天下兵馬司大元帥呉越王倧是為公之曽大<lb/>
父翰林學士知制誥贈太尉易是為公之大父起居舍<lb/>
人直集賢院知諫院同判司農寺贈太尉彦逺是為公<lb/>
<pb n="KR4d0217_WYG_070-1b"/>
之皇考公生九嵗而孤薿薿自立羣兒數呼與嬉不往<lb/>
夜聞諸父讀書常立其旁竊聽巳而輒成誦呉國太夫<lb/>
人濟陽丁氏故相晉公之孫女賢而有文聞諸父之言<lb/>
心異之稍自授以書後從伯氏翰林公學日益刻苦性<lb/>
喜文弄筆即成易若翻水見者不以為兒曹語也既壯<lb/>
不肯自售其術皇祐二年用伯父修懿公恩授將仕郎<lb/>
守將作監主簿㑹明堂及治平登極恩兩遷大理評事<lb/>
初監杭州龍山酒稅時方二十餘嵗智畧沉敏老於吏<lb/>
<pb n="KR4d0217_WYG_070-2a"/>
事部使者聞其能數以冗劇兼之至朱墨滿案而公處<lb/>
之甚暇錢塘官吏以百數無能出公右者雖一時健吏<lb/>
皆自以為不及翰林學士沈公文通於人物少所推下<lb/>
一見待以國士謂其兄翰林公曰君弟少年豪氣固未<lb/>
除他日要是偉器自是諸公皆爭薦之惟恐後乆之遇<lb/>
熈寧登極恩遷光祿寺丞用舉者監咸平倉草場三司<lb/>
使薛向奏辟監在京布庫用開府尹孫采奏辟同管勾<lb/>
檢庫復辟開封户曹參軍復用權知開封府陳繹奏充<lb/>
<pb n="KR4d0217_WYG_070-2b"/>
軍巡院考績三遷至國子博士以論獄不合降監吉州<lb/>
萬安倉到官丁呉國憂服除㑹朝廷改官制換授承議<lb/>
郎監沂州鹽酒稅復知鄭州滎陽縣轉朝散郎通判鼎<lb/>
州旋改通判臨江軍遷朝奉大夫知隨州未之官寓家<lb/>
揚州感疾於陳留縣之僧舍而終公天資寛厚臨政不<lb/>
務苛刻每論獄決囚必詳審數四得情則終日慘然為<lb/>
之不樂故其所至未甞不以長者稱任右軍巡日故相<lb/>
陳公之子世儒其妻李氏謀殺其姑而事頗曖昧繫獄<lb/>
<pb n="KR4d0217_WYG_070-3a"/>
者甚衆府尹知公之能乃下其事公推鞫得實獄成且<lb/>
上言者謂公於世儒失在故出凡兩移迄論初上以斷<lb/>
所使江夏英不實坐責人或寃之公曰吾不欲以酷取<lb/>
名也滎陽當孔道地瘠民貧多訟宰邑者率以罪去公<lb/>
至撫以恩信秋毫不擾乆而民輒相戒有犯宰君教者<lb/>
衆必殛之不逾年民富訟息草生狴犴滎陽父老相與<lb/>
畫公像而祠之鼎州近臨蠻獠凡三易郡守皆武人公<lb/>
不以貴胄髙之事之益謹相得甚歡郡倚以安焉公當<lb/>
<pb n="KR4d0217_WYG_070-3b"/>
官清謹處事不茍雖號能吏至於出處大節則雍容可<lb/>
觀大抵不急於進每調官京師率以三月為期過是乃<lb/>
去僦舍委巷足跡不至吏省往往人不及知而公巳行<lb/>
矣公娶陳氏故相堯佐之孫兵部郎中道古之女先公<lb/>
十五年而亡於是合祔焉生二子將仕郎汝士隆徳府<lb/>
黎城縣尉邠老儒林郎懷州武陟縣丞女六人長嫁進<lb/>
士馬與次早亡次歸瀛州防禦推官監開封府陳留縣<lb/>
酒稅朱從悌次歸假將仕郎姚衍次歸進士鄒希燮未<lb/>
<pb n="KR4d0217_WYG_070-4a"/>
嫁者二人公享年五十有四實以紹聖五年五月八日<lb/>
捐館陳留既以其年六月七日𦵏於開封府汴陽鄉之<lb/>
原矣至政和之壬辰秋八月公之猶子魯望始狀公之<lb/>
行求余為之銘初公倅鼎余時為桃源令是時州縣之<lb/>
政皆倚公以辦郡中號為無事公日率其僚相與燕飲<lb/>
已而賦詩殆無虚日余與公游從之乆且為姻家知公<lb/>
為最詳非余誰其銘之銘曰武肅之枝其葉有奕組襲<lb/>
圭傳世有令徳矯矯翔鸞以奮以翼謂當大施以播竒<lb/>
<pb n="KR4d0217_WYG_070-4b"/>
績用不盡才口語籍籍隠以自晦勤以自飭寧屈不伸<lb/>
肯枉吾尺凜然髙風懦夫可激窮豈在人達豈計力繄<lb/>
此令名不繫通塞言無撓詞面有剛色誰其似之古之<lb/>
遺直不有君子其何能國如何昊天榮不配植不究公<lb/>
年俾屯其澤用作銘詩以相窀穸<lb/>
　　　成忠郎馮君墓誌銘<hi>為貴州太守計體之作</hi>
成忠郎馮君長卿名元輔南唐時其七世祖自建康來<lb/>
涇遂為涇人家故饒財世世皆以髙貲長雄里中曰某<lb/>
<pb n="KR4d0217_WYG_070-5a"/>
者君之曽大父也君父字擇之自號涇山逸老涇山有<lb/>
智善謀凡邑人有訟者或不決於官而決於君事有疑<lb/>
衆方含糊不斷君一言乃定人稱其長者涇山既生長<lb/>
卿期以似已果然方六七嵗時便讀書他兒未上口君<lb/>
已如流長又留意於隂陽地理卜筮醫方之術皆摩研<lb/>
其書甚精至有所㑹意其妙不傳也一與人接問其姓<lb/>
名爵里後數十年遇之卒然猶能省憶其强記多聞出<lb/>
於天資要非他人所及諫議大夫鍾公君實君同里人<lb/>
<pb n="KR4d0217_WYG_070-5b"/>
也少年自太學諸生上書干裕陵由布衣登侍從氣蓋<lb/>
一時甞語人曰使長卿為舉子功名可唾手取也後公<lb/>
貴既在朝猶時時以言風之似若有意於推轂者而君<lb/>
不屑予也人或以是勸之君笑曰仕本為貧吾豈急於<lb/>
此者歛板折腰固所不暇當丐餘年於水石間耳言者<lb/>
遂止君自涇山捐館舍日益勤儉乆之植産數倍於祖<lb/>
父時絫貲至鉅萬已而告其子曰古人有言觀雷觀火<lb/>
為盈為滅天收其聲地藏其熱吾畜貲甚厚不祥及生<lb/>
<pb n="KR4d0217_WYG_070-6a"/>
獨不可為吾法乎乃大輸粟塞下願助邊費朝廷嘉其<lb/>
意拜為郎授三班奉職官制行改承信郎淵聖皇帝受<lb/>
内禪以覃恩轉保義郎主上踐祚又以覃恩轉成忠郎<lb/>
宣和間盗起桐廬所向郡邑皆下既破黟歙宣甚危部<lb/>
使者知君素信將奏辟為巡尉倚以捍賊檄屢下君不<lb/>
就曰事有緩急當同其憂何必誘我以官賊犯旌徳去<lb/>
君家相望數里火晝夜不絶飛煙蔽日有羣不逞鳩惡<lb/>
少數百著五彩衣以朱巾帕首將從賊君生擒其渠魁<lb/>
<pb n="KR4d0217_WYG_070-6b"/>
面縛送部使者斬之冦聞不入境涇賴以全賊平賞亦<lb/>
不及未甞以語人先是江淮間民亦合黨夜聚為妖謂<lb/>
之四果其所事神曰張公君曰是所謂張角者旁近多<lb/>
往從之君援古以告時以禍福悟而止者不可勝計其<lb/>
後桐廬賊自號聖公民皆神之其所附皆異時事張公<lb/>
神者歎曰吾固知其不為賊也君好義尚氣節不妄然<lb/>
諾而性不忤物士大夫造門求君為卜地者不擇逺近<lb/>
皆往人有病而無以治者雖氓𨽻必手加砭劑無難色<lb/>
<pb n="KR4d0217_WYG_070-7a"/>
享年七十有三建炎三年三月二十有三日終君再娶<lb/>
陳氏皆先君而亡繼室張氏子三人長曰某從政郎婺<lb/>
州浦江縣尉次曰某鄉貢進士次曰師文上書補將仕<lb/>
郎未調女四人皆嫁士人君初得墓地於彭公山乃穴<lb/>
地為壙繚以周牆向背皆出君意戒其子我死則𦵏於<lb/>
斯焉乃以其年六月二十五日𦵏於彭公山之原而墓<lb/>
之木拱矣建炎初某自京師游宣客有言君之善者惜<lb/>
其死不獲識其面後某將為貴州守㑹其子師丈遣人<lb/>
<pb n="KR4d0217_WYG_070-7b"/>
以狀來乞銘某曰諾狀如所聞是宜其銘銘曰士有不<lb/>
才不計其位才有不進不疚其異猗與馮侯可以仕矣<lb/>
而弗仕者意不在是人挽以出吾笑而止彼言如雲吾<lb/>
心如水維時披攘羣夫射利纍纍若若不及駔儈絶壑<lb/>
昂霄軒軒滿世辟書鼎來吾曰曷似豈不頳然有靦諸<lb/>
子視彼貪人何千萬里彭公之下其水瀰瀰名與澤偕<lb/>
亦何其已婆娑故邱君子樂只<lb/>
　　　左朝散郎章公墓誌銘<lb/>
<pb n="KR4d0217_WYG_070-8a"/>
朝散郎章公諱某字彦明宣州寧國人公天資靜重剛<lb/>
介有守束髮已如成人及長補太學生以文行稱諸生<lb/>
之老於文者皆憚之其後就舉開封有司第其文常在<lb/>
第一文出無不滿其意者明年春登進士第先是開封<lb/>
首薦者率六嵗一登科謂之雌雄牓其來甚乆公始以<lb/>
雌牓得之識者咸謂公以文取勝耳寧有數哉授宿州<lb/>
士曹事當路者知公才爭薦之朝三嵗而章遂溢改京<lb/>
秩用辟書知宿州虹縣事宣和三年召至京師辟廱直<lb/>
<pb n="KR4d0217_WYG_070-8b"/>
學公才甚髙學且博自其少時名已在士大夫間至是<lb/>
皆以朞月期公為貴人公恬於進取不善諂笑非其人<lb/>
不欵其門以故他客往往皆驟貴而公之官猶未徙也<lb/>
舍法罷差永靖軍司錄後改青社未行丁父憂授滁州<lb/>
司錄嵗餘焉罷於朝主管杭州洞霄宫建炎三年冬丁<lb/>
母憂服再除而公益無意於進矣鄉人勉其行差通判<lb/>
潭州踰年以疾終壽六十有一以紹興二年七月初四<lb/>
日𦵏於寧國柯氏之原公之學問行已大率皆務事實<lb/>
<pb n="KR4d0217_WYG_070-9a"/>
恥為空言於書無所不窺尤精於禮學喜古文尤慕西<lb/>
漢左氏二書常撰韓文音義引物連類多所是正有補<lb/>
於世人有短長未甞掛口平居視之吃然若不能言者<lb/>
至於事有大疑衆方含糊公一言輒判若白黒之在前<lb/>
也潭州素號督府時湖外盗賊旁午郡益多事公條處<lb/>
甚裕民賴以安郡將席公知公之賢至以師友稱之性<lb/>
不喜表襮常畏人之知已其所歴往往皆有隂徳在人<lb/>
而人不知是以其事不傳公事親甚孝居喪盡禮及至<lb/>
<pb n="KR4d0217_WYG_070-9b"/>
𦵏雖草木瓦石纎悉皆以身親之觀者以為難初其弟<lb/>
御史公為蘄春簿㑹賊大至郡不守御史迎母夫人竄山<lb/>
谷中公自鄉里來訪其家至龍舒聞蘄春失守方大憂<lb/>
怖莫知所從有異僧指而示其處曰訪於某地當得之<lb/>
已而果然母子相見遂復如初逮建炎三年母夫人捐<lb/>
館舍方敵騎大入江以南皆擾人情一切茍簡而公之<lb/>
後𦵏益盡禮與前𦵏不少異於是人益難之喜作詩不<lb/>
務譏刺清淡古雅有韋應物孟浩然之風而議者以公<lb/>
<pb n="KR4d0217_WYG_070-10a"/>
之安分寡欲不慕聲利蓋自其先世所傳公之曽大父<lb/>
曰某大父曰某凡二世皆髙蹈巖穴不願就祿至公之<lb/>
父曰某始舉進士一不中第即謝去杜門終身學治氣<lb/>
養心之術甞手編千金外臺數百巻傳於時曰吾窮不<lb/>
能濟世以此書活人亦足矣公娶呉氏累封安人先公<lb/>
卒生三子二女好仁好義好禮好仁以致仕恩補將仕<lb/>
郎為安豐軍司法三子皆善士有家法公於兄弟尤極<lb/>
友愛能以其學傳其家其弟某繼以登科今為監察御<lb/>
<pb n="KR4d0217_WYG_070-10b"/>
史狀公行事使為之銘僕於公為同郡而年又長甞以<lb/>
詩受知於公不可以非所託而辭銘曰榮利卒卒衆所<lb/>
趣萬軌軋軋同一塗公行甚力志甚殊羞秣吾馬膏吾<lb/>
車有祿弗腆身實臞崢嶸不如公腹書爵未配徳聲則<lb/>
餘世間萬法皆乗除乆不可取誰敢都安公故邱其勿<lb/>
吁<lb/>
　　　朝議大夫章公墓銘<lb/>
紹興十有九年夏四月庚午尚書刑部貟外郎章公過<lb/>
<pb n="KR4d0217_WYG_070-11a"/>
余家與之坐而言意甚忽忽若有不恱者已而泣謂余<lb/>
曰先夫人以宣和辛丑不幸捐館是嵗九月𦵏於鳯林<lb/>
鄉姜氏之山壽六十有二後九年而先大夫以疾終於<lb/>
寢嵗庚戌十有二月𦵏於茆市惠因院之東享年六十<lb/>
有七噫嘻悲夫古者孝子之𦵏其親必有文以誌其墓<lb/>
粵自嵗辛丑迄於今已已蓋二十有九年矣而先考妣<lb/>
之碑猶未刻諸幽唯人子之戾是懼其將何辭以免焉<lb/>
子盍為我誌之後數日乃以狀屬於余公諱元任字莘<lb/>
<pb n="KR4d0217_WYG_070-11b"/>
民其先占籍武寧五季之亂有徙於建安之浦城者事<lb/>
閩王髙州刺史檢校大傳用其夫人練氏之言釋將校<lb/>
王建封之死後將江南李氏兵屠建安以夫人言一城<lb/>
盡活語在章氏家傳中有自武寧而徙宣之符裏者公<lb/>
之七世祖也曽祖某祖某皆隠於家父某贈太中大夫<lb/>
母孟氏贈太碩人皆以公貴也公登紹聖元年進士<lb/>
第調蘄州黄梅縣主簿秩滿丁太中公憂服闋授江寧<lb/>
府户曹參軍改通仕郎移饒州鄱陽縣丞用舉者改宣<lb/>
<pb n="KR4d0217_WYG_070-12a"/>
徳郎知洪州新建縣事未赴丁母憂服除知和州歴陽<lb/>
縣事政和八年夏六月江淮大水至於冬十月民無所<lb/>
得食越明年嵗已亥天且大旱民益飢流冗相繼殍而<lb/>
死者枕藉於塗公丐糴於官勸大姓盡出其所藏粟視<lb/>
官直以糶躬以粥糜食其老弱茇草舍於邑之四隅以<lb/>
就民便居焉而悉賴以活有司奏兩淮飢民二十五萬<lb/>
而歴陽所活居其多朝廷遣御史周武仲察訪淮南以<lb/>
公治狀聞差充淮南西路察訪司主管文字轉承議郎<lb/>
<pb n="KR4d0217_WYG_070-12b"/>
充江寧府司刑曹事轉朝奉郎淵聖即位以覃恩轉朝<lb/>
散郎今上即位以覃恩轉朝奉大夫是時公年已六十<lb/>
謂其家曰余從祿三十有七年事無不盡其心者今老<lb/>
矣復何為哉乃乞奉祠以歸從之主管江州太平觀建<lb/>
炎三年以疾告時西北始用兵士大夫之沒於兵者甚<lb/>
衆人人不自安以得請之嵗十月二日感疾與家人相<lb/>
訣而逝又克𦵏以禮焉可以無恨矣公性端亮倜儻而<lb/>
臨事不茍事無巨細靡不經意故所至皆以能稱居家<lb/>
<pb n="KR4d0217_WYG_070-13a"/>
孝友出於天性愛養其弟恩義甚篤太中公貲産甚厚<lb/>
悉推以予之圭撮不留公才雖過人而官止州縣未甞<lb/>
有不足之嘆政少閒輒飲酒賦詩以自娯裒其平生所<lb/>
作二十巻藏於家夫人楊氏世家宣城累封宜人少歸<lb/>
章氏以柔順莊肅能循法度聞於一鄉甞曰吾職在蘋<lb/>
藻何得與外事唯日誦金剛經未甞一日捨去度其平<lb/>
生所誦殆不可以萬億計嗚呼其可謂賢也已生一子<lb/>
曰某今為尚書刑部貟外郎女二人長適江寧李晞次<lb/>
<pb n="KR4d0217_WYG_070-13b"/>
適鄱陽熊彦悰孫六人曰綺以公致仕恩補將仕郎曰<lb/>
綱曰純曰綰曰紘皆習世業而未冠餘一人生逾月而<lb/>
未名銘曰章氏之先世居武寧五季雲擾實徙浦城孰<lb/>
起其家大振厥聲太傅之徳夫人之英偉哉建封荷戈<lb/>
與兵駢頸受戮疇不震驚老婦一言活萬黎㷀天報之<lb/>
徳世享其名埀三百年賢徳並生誰派斯流聿來符裏<lb/>
公昌其名繼取名第大發廩倉亦甦萬死七閩兩淮異<lb/>
世同軌施何恢恢澤必瀰瀰宜髙公門以受厥祉天屯<lb/>
<pb n="KR4d0217_WYG_070-14a"/>
其膏報嗇其侈唯變不常不變唯理勿逮其躬逮厥孫<lb/>
子<lb/>
　　　桐汭太守方君墓誌銘<lb/>
左朝請郎方君諱懋徳字元相宣州南陵官田人宣之<lb/>
屬邑六南陵最大且多士以科第進立朝有名節者一<lb/>
時數公君視諸公為前輩方六七嵗知所慕恱既壯益<lb/>
自苦喜屬文使試於有司數以文藝先諸生於是聲聞<lb/>
一郡咸髙其能政和五年貢於禮部宣和三年賜上舍<lb/>
<pb n="KR4d0217_WYG_070-14b"/>
出身任廸功郎調鄂州刑曹掾兼工曹未行遭父喪已<lb/>
而又遭母喪服除再調湖州武康尉武康之乞人丐於<lb/>
沈氏遺之不滿其意堅臥不去後數日而死沈氏之仇<lb/>
告其殺人獄乃疑吏甚恐尉至即得其實一邑皆驚上<lb/>
官聞尉能交口爭薦任滿用吏部闗陞法遷左從政郎<lb/>
改授常州晉陵丞晉陵多大族率以勢力頥指州縣州<lb/>
縣吏皆唯阿受制不敢爭有官至正郎者號為多田嵗<lb/>
大熟一粟不輸後里胥以訟至邑庭事連其家乃嗾其<lb/>
<pb n="KR4d0217_WYG_070-15a"/>
冒占黥徒使為證君械諸黥移文詰之遂大慙服時諸<lb/>
大將持重兵以撫方部幕府吏多不逞有錢氏子兄弟<lb/>
持錢數百萬以糴軍儲為名甚至强歛農民不恤有無<lb/>
又使其家僮縱掠於市旁午道路人不自安君捕其尤<lb/>
悍者而鞭之援至閉闗不納衆皆縮慄服公之强錢氏<lb/>
子亦自是稍稍引去任滿改左宣教郎知臨安府錢塘<lb/>
縣逾年知府事俞公俟薦職事修舉轉左奉議郎錢塘<lb/>
仁和皆臨安附邑朝廷嵗遣御史按閱箠杖有不如律<lb/>
<pb n="KR4d0217_WYG_070-15b"/>
者罪之㑹兩邑以杖製不度聞有㫖邑吏率降官一等<lb/>
君力請於府以謂雖杖以燥濕而有輕重令實不職丞<lb/>
簿尉其何罪之有焉願以身當是責朝從其請獨與仁<lb/>
和令王鞏坐之而蔡純誠趙彦端陳從易范無<hi>闕</hi>謝沇<lb/>
劉贄皆賴君以免其後臨安以繕修皇城使出磚五十<lb/>
萬君持不可府尹大怒君立於庭三日不去請益力尹<lb/>
知其不可而罷仁和亦賴君以免嗚呼其可謂仁人之<lb/>
言也夫未幾用皇太后還宫赦復左奉議郎差監尚書<lb/>
<pb n="KR4d0217_WYG_070-16a"/>
六部門用知錢塘縣修埀拱殿及射殿賞轉朝奉郎以<lb/>
減年實歴轉左朝散郎㑹有言者罷去嵗餘主管台州<lb/>
崇道觀磨勘轉左朝請郎祠宫滿差守桐汭未赴以紹<lb/>
興十九年十月九日捐棄諸孤壽六十有五君家三世<lb/>
皆居官田有諱瑫者是為君之曽大父瑫生元緒是為<lb/>
大父元緒生炳是為父炳以君故一再封宣教郎母范<lb/>
氏贈至安人君性樂易辭色粹温與之接怡恱可親客<lb/>
至必飲以酒酒杯流行輒緩歌數解間出語調坐客翩<lb/>
<pb n="KR4d0217_WYG_070-16b"/>
然起舞而君喜益見顔間人意君為可易及涖事中剛<lb/>
有守不可回奪尤敢與有力者抗無所畏忌人以此喜<lb/>
之亦以此怒之君娶王氏贈安人子四人長曰廷瑞次<lb/>
曰廷頴二人幼未名女四人長適丈經次適凌清臣次<lb/>
適王寵皆士人一幼未嫁王氏甚賢有婦徳初君未第<lb/>
時家稍貧君舉於大學九寒暑衣裘之奉皆安人手紡<lb/>
績以給之無倦色先君十有二年而卒葬於涇縣仁義<lb/>
鄉雙泉之原以紹興二十有一年十月十有九日乙酉<lb/>
<pb n="KR4d0217_WYG_070-17a"/>
合葬於安人之墓君中嵗從祿為吏甚健而心在邱壑<lb/>
晩嵗得東谿一曲築屋其上賦詩往來其間自號雲谿<lb/>
野老議者以君進弗克究其所施退又弗克享是頗為<lb/>
君恨銘曰威而寒鋤暴姦直而端抗上官君樂易衆恱<lb/>
安外健武中粹温仁有勇理必然激懦夫詔百年<lb/>
　　　百拙翁墓誌銘<lb/>
余友鄭君知柔字仁父百拙翁其自號也後余一年而<lb/>
生常呼余為兄余始生之年嵗在壬戌而仁父自言生於<lb/>
<pb n="KR4d0217_WYG_070-17b"/>
癸亥仁父家素貧遷徙無定居其後徙家委巷即數椽<lb/>
為㕔設星祠壁間標其上曰某生行年嵗在庚申余見<lb/>
之驚曰君乃先我而生我當以君為兄而君顧兄我何<lb/>
為見紿仁父笑曰僕不肖幸辱與君游平生自謂才出<lb/>
君下詎敢以一日之齒而先於子乎儻以告焉君必拒<lb/>
我故乆不言爾余再拜謝曰固知公長者然亦何至以<lb/>
我為賢後十年仁父下世其子惟肖書來告我余先君<lb/>
窀穸亦既有日願為之銘僕曰士為知已者死况於銘<lb/>
<pb n="KR4d0217_WYG_070-18a"/>
乎其何以辭乃敘而銘之君世為宣城人曽大父曰某<lb/>
大父曰某父曰某僕為兒時猶及識君之父杜門不妄<lb/>
交游往來里巷間步趨可數門舍欹傾掖以巨木雖風<lb/>
雨可虞未甞以此屈於人應進士舉終不第議者以報<lb/>
在其子君不變父守益折節自若尤工於貧通毛氏詩<lb/>
善屬文亦終不第鄉人惜之如惜其父也君為人專尚<lb/>
信義少時與余詣大府期以黎明俱至方五鼔紞如余<lb/>
入賔廡聞有人聲曰此必吾仁父也視之果然問其謁<lb/>
<pb n="KR4d0217_WYG_070-18b"/>
則在介紹久矣後有期盖未嘗不爾與人交久益可親<lb/>
人有過必正色責以大義使自媿赴人之難奮不顧身<lb/>
人有善稱之吃吃不離口往往終身不忘君有兄使酒<lb/>
無賴方居貧時賙之甚力少不當其意輒毁辱之甚者<lb/>
至唾罵之君笑而不較有田數十畝舉以與之卒嵗有<lb/>
飢色君盡割巳田與之人謂君曰無田将不飽奈何曰<lb/>
不爾何以見吾先人於地下兄亡兒女子纍然為撫育<lb/>
之嫁娶以時不先已子紹興二十年春三月九日既夕<lb/>
<pb n="KR4d0217_WYG_070-19a"/>
命家人秉燭易衣與妻孥語如平時付以家事大率皆<lb/>
仁人之言有負君千緡者詐稱子錢非貸也而昬之君<lb/>
命焚其劵弗取已乃危坐而逝鄉人欲用浮屠法士大<lb/>
夫為之賦詩作文以紀其異而其家卒用新儀以殯焉<lb/>
禮也君捐館而惟肖嗣孝謹可稱能世其業女二人其<lb/>
一先君而亡次事同郡士潘大有孫二人曰慎修曰性<lb/>
修皆君所自名某年某月某日葬于某鄉之原銘曰厚<lb/>
於為仁而身無寸名勇於為義而禄無斗粟豈非予之<lb/>
<pb n="KR4d0217_WYG_070-19b"/>
齒者去其角傅之翼者兩其足此愚者弗知而智者必<lb/>
燭聞君之風可勵薄俗百歳之後有君子者過君之墓<lb/>
而式焉則造物之於君亦云篤矣<lb/>
　<lb/>
　<lb/>
　<lb/>
　<lb/>
　太倉稊米集巻七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻十一</head>
    <p>
<pb n="KR4d0217_WYG_011-1a"/>
欽定四庫全書<lb/>
　太倉稊米集巻十一　　　宋　周紫芝　撰<lb/>
　　詩四十首<lb/>
　　　秋旱既久巳而大雨<lb/>
霜旱憂千里靈湫臥蟄龍叢祠亦何力女覡遂論功凍<lb/>
雨雲霓過秋田冦盗空飢腸蒙一飽歡甚雪髯翁<lb/>
　　　夜雨不寐<lb/>
嵗已隨流水身猶轉斷蓬秋風雙髸短夜雨一燈紅衰<lb/>
<pb n="KR4d0217_WYG_011-1b"/>
病無多力窮愁莫漫攻殘年消厎物溪外兩三峯<lb/>
　　　次韻羅叔共紀事見寄<hi>羅竦字叔共</hi>
中原困干戈此事昔固聞何嘗大江南代馬動成群踴<lb/>
躍萬騎入蒼黄兩龍奔五年三避敵十室九見焚相公<lb/>
既降敵<hi>杜充也</hi>盗賊俱官軍遂令江以南填山滿屯營老<lb/>
稚五六輩相呼走荒村君昔東道主竄身亦荆榛兩家<lb/>
三十口既死驚復存共求草中生有似麞與麕平時巳<lb/>
蹭蹬老恨有此身湛湛兩玉壺烱烱無一塵猶喜埀盡<lb/>
<pb n="KR4d0217_WYG_011-2a"/>
中得此千載人珠璣皎在前自然洗妖氛恨君濟時䇿<lb/>
百未有一伸半通猶綰盭兩肘空懸鶉無人作㳺揚恐<lb/>
得按劍嗔濃雲巻膚寸未許膏斯民念昔仲夏夜赤氣<lb/>
騰天曛雨足下埀地誅斬當奸臣敵將果夜遁王師䇿<lb/>
殊勲班荆記是夕同我二三君君歌獨慷慨淚下霑衣<lb/>
巾願言補周衮八表均堯仁昆蟲及草木同播一大鈞<lb/>
良㑹有如此吾生豈非辰吟君洗兵馬大雅何深醇安<lb/>
得清廟瑟朱絃奏春温<lb/>
<pb n="KR4d0217_WYG_011-2b"/>
　　　七月十八日夜獨坐靜寄月出麻姑背開户徜<lb/>
　　　　徉夜久不寐<lb/>
秋日忽復翳暮色横陂陁黯黯窻户暗森森修竹多我<lb/>
懶不㸃燈枯藤與婆娑青山忽吐月隔竹翻金波須㬰<lb/>
滿幽林欵乃被岩阿開門望天漢星宿方森羅秋風入<lb/>
梧楸白露霑芰荷夜寒有驚鵲飛鳴繞南柯蒼生願安<lb/>
枕壯士方横戈誰能請纓劍故地收闗河我意忽不愜<lb/>
隣鷄復當歌詩成月巳落奈此老狂何<lb/>
<pb n="KR4d0217_WYG_011-3a"/>
　　　次韻魏宗明攜酒小集<lb/>
山翁爛醉習家池碎剪黄花㸃玉巵亹亹聽君真有味<lb/>
皇皇憐我欲何之難陪痛飲心先醉强作朱顔老昜衰<lb/>
明日囊中有新句尚堪醉墨冩淋漓<lb/>
　　　次韻吕居仁<lb/>
詩成邂逅得窮愁眼見郎潛又白頭人物向來山吏部<lb/>
篇章今日謝宣州<lb/>
狗監連衡苦未平秋成戈甲尚乘城夢魂幾欲隨公去<lb/>
<pb n="KR4d0217_WYG_011-3b"/>
為問髙安路幾程<lb/>
樓上看山酒一巵人間此樂豈兒知秋風吹落霜前雁<lb/>
寄得西來别後詩<lb/>
白髪書生誰復論蕭然深閉一蓬門自知赤壁功名晚<lb/>
羞與周郎作耳孫<lb/>
　　　題裴晉公畫像二絶<lb/>
朝論當年洶洶時此翁竒事少人知夢中縛得吳元濟<lb/>
猶說緋衣是小兒<lb/>
<pb n="KR4d0217_WYG_011-4a"/>
瘦着輕裘似不勝書生事業復誰能莫嗔小鴨可禽兔<lb/>
真有禪師解放鷹<lb/>
　　　玉友初成戲作二首<lb/>
小瓮鵝黄撥不開晚風吹螘轉荷桮燈前細酌情何限<lb/>
病後朱顔老却囘我亦平生笑餘耳人今何處有陳雷<lb/>
方從歡伯作幽事莫喚酪奴相繼來<lb/>
舊交誰復可相忘晚向林中得此郎政恐大兒妨笑語<lb/>
頻呼小友共囘翔坐來烏有聊為客醉後無何即是鄉<lb/>
<pb n="KR4d0217_WYG_011-4b"/>
多謝故人分玉粒夜燈和雨搗新香<lb/>
　　　撿故書得舊冩真戲書<lb/>
楊柳春風濯濯枝深慙張緒少年時期期尚有胷中意<lb/>
種種真成髸上悲暮四朝三心巳了年頭月尾老俱遺<lb/>
此中空洞今何有曲盡周郎更不知<lb/>
　　　八月三日早起<lb/>
金樞壞殘月暘谷賓朝曦九日浴滄海一日騰上枝上<lb/>
枝邈何許但隱山半規須臾掛銅鉦飛上天一涯光景<lb/>
<pb n="KR4d0217_WYG_011-5a"/>
被草木曄曄含幽姿微暾入圓吭飛鳴各嚶咿物意自<lb/>
欣悅人情傷嵗時巻我東窻簾羣山抺脩眉炙背翻故<lb/>
書搜腸出新詩俟河幾時清種豆落為萁人生行樂耳<lb/>
冨貴終何為丈夫風雲㑹事業肩臯䕫時哉不我與浩<lb/>
歌君勿疑紉蘭可為佩製荷可為衣駕以白玉虬驂以<lb/>
蒼精螭翩翩八荒外渺渺天風吹世俗付一笑造化真<lb/>
小兒<lb/>
　　　雨作留水西溪漲不可復歸<lb/>
<pb n="KR4d0217_WYG_011-5b"/>
東谿打槳過西溪南嶺雲飛北嶺時鳥語屢呼人載酒<lb/>
山行不厭雨催詩靜中秋色人間少客裏泉聲夜半知<lb/>
老去隨縁皆可耳愁霖未用苦相欺<lb/>
　　　病中王邦憲見過以詩為謝因以當别<lb/>
别後衡門久不開壯心消盡已成灰白頭羇客病中老<lb/>
青眼故人天外來相見有時那昜得語離終在莫頻催<lb/>
山城歸路應殘臘早寄春風嶺上梅<lb/>
　　　病起負暄菊籬一首<lb/>
<pb n="KR4d0217_WYG_011-6a"/>
臥疴初肅霜小間倐𤣥冬老境知幾何半落呻吟中醫<lb/>
師固楚産砭灼矜神功巫師雜荒怪呼吸生雷風江鄉<lb/>
鬰毒霧禦濕無鞠藭况復窘行役六月傷藴隆寒熱遂<lb/>
百戰藥石徒屢攻槁項與黄馘苶然非昔容逮兹脫九<lb/>
死更生本蒼穹今晨頗欣悅步我菊籬東無誰與共語<lb/>
梵誦庶可終憂樂有乘除涉世殊窮通幸兹未暝間有<lb/>
樂聊復從<lb/>
　　　送詹伯尹赴三衢酒官<lb/>
<pb n="KR4d0217_WYG_011-6b"/>
東觀誰臨未見書起居君不解何如懶從𤓰隴耕春雨<lb/>
聊聽糟床滴夜渠滿世棘荆渾未定白頭書尺莫全疎<lb/>
官曹有禄仍無事看着斑衣從版輿<lb/>
　　　辛亥冬無雪天氣妍暖如禁烟時書所感三絶<lb/>
　　　　句<lb/>
夕陽微傍小窻明便遣飛蟲作意鳴天共梅花元有約<lb/>
誰教草色上荒城<lb/>
當年白雨打凉州春色還催禁籞遊記得端門迎輦路<lb/>
<pb n="KR4d0217_WYG_011-7a"/>
輕氷一夜緑楊溝<lb/>
去年和雪臥榛叢雪裏旌旗分外紅江上只今無盗賊<lb/>
樓頭昨夜已春風<lb/>
　　　仁宗皇帝飛白歌<lb/>
八神警蹕羣靈趨風師雨伯當前驅漢家四葉聖主出共<lb/>
扶日御升天衢當時農桑三萬里地上錢流已如水左<lb/>
有稷契右皋夔四嶽九官真濟濟太師當國天下安貂<lb/>
蟬繡衮身如山范公特節下金鑾名落百蠻毛髪寒鄭<lb/>
<pb n="KR4d0217_WYG_011-7b"/>
公有口伐可汗可使一言無契丹太平天子坐埀拱蟬<lb/>
蜵蠖濩朝千官侍臣愕立蓬萊殿看草宸奎䴡雲漢中<lb/>
人傳賜宣口勅雨露恩光極昭煥公家什襲宫錦囊五<lb/>
彩屬天驚夜光試從父老說嘉祐百年厚德知難忘自<lb/>
從喪亂雙眼暗猶喜人間得時見小臣拜舞喜欲顛安<lb/>
得身隨千官朝九天眼見萬騎無控弦四海復似昭陵<lb/>
年<lb/>
　　　雪中睡起書北窻二首<lb/>
<pb n="KR4d0217_WYG_011-8a"/>
斷雲疎雨暗樓臺春在寒空不肯囘梅亦羞人花未笑<lb/>
柳知何事眼慵開久拚雙髸縁詩老忍放痴愁入酒來<lb/>
猶有暮年文字業睡餘重秩亂書堆<lb/>
窗下梅花凍玉壺夢囘閒聽雪跳珠樽中酒盡何由得<lb/>
枕上詩成可自娛身世固應渾是夢功名知巳不成盧<lb/>
明朝醉倒春風路試問黄公覔舊壚<lb/>
　　　次韻元素自東皋寄新詩賊退猶未久<lb/>
北風代馬自長鳴月到南枝鳥共驚留我小溪囘短棹<lb/>
<pb n="KR4d0217_WYG_011-8b"/>
看渠紅斾作長城人思龎老皆知隱賊說康成亦畏名<lb/>
亂後欲從君一笑滿林荆棘未堪行<lb/>
先生老去以詩鳴亂定詩來眼倍驚但把明珠照兼乗<lb/>
未須白璧換連城人言陶令嘗耽酒我識𤣥真不釣名<lb/>
晚日追隨嘆才盡始知天馬足能行<lb/>
　　　奉聖山中邂逅忻師相與話十年舊事為之惘<lb/>
　　　　然二十一日同遊陳侍講附子園偶作此篇<lb/>
不見跳珠巳十年舊遊重說固依然此生如我豈非夢<lb/>
<pb n="KR4d0217_WYG_011-9a"/>
到處逢師真是縁倦客來看栽藥圃先生昔侍講經筵<lb/>
人間作計無多子也合歸耕種穀田<lb/>
　　　過石壁<lb/>
兩峯夾天髙一水繞山麓鳥道盤山腰下臨千仭谷仰<lb/>
視寸草青千章羅巨木轉峽㵼哀湍驚雷裂坤軸日月<lb/>
所隱庇光景不到目道險當捨車重趼摩兩足不知誰<lb/>
鑿空穿穴入山腹平生蜀道難耳目聞見熟兹山亦尤<lb/>
物初未掛史牘了知天宇間萬險自重複窮人重錙銖<lb/>
<pb n="KR4d0217_WYG_011-9b"/>
凌冐取危辱嵗晏霜雪多歸途戒當速<lb/>
　　　出石壁<lb/>
倚空山嶄巖平地石齟齬脩途繞危磴千里無寸土山<lb/>
髙不見日霧重自成雨入壁天始明出壁日過午青蒼<lb/>
斷崖谷開豁見天宇稻田碁局方梯山種禾黍道傍兩<lb/>
三家稍稍聞笑語始知在人寰邂逅得徒旅倦㒒飢欲<lb/>
啼遊子歡自許攜孥老一㕓白髪無處所何當把春犁<lb/>
望月耕隴畝閉門了殘年危磴不復取<lb/>
<pb n="KR4d0217_WYG_011-10a"/>
　　　徽州道中觀山<lb/>
老去心安一味閒江南江北飽看山不知今日徽州路<lb/>
始落千岩萬壑間<lb/>
暖日岩花上翠藤半岩松桂聳亭亭南來到處無山似<lb/>
喚作東川小錦屏<lb/>
　　　上饒道中望月岩<lb/>
瘦馬度莽蒼悠悠忽長年群山不知數衮衮來眼前忽<lb/>
逢天上月下掛蒼崖巔炯如碧玉玦中空竇雲天岩柯<lb/>
<pb n="KR4d0217_WYG_011-10b"/>
亦薄相為作蟾桂圓陰晴無顯晦千古長嬋娟坐令馬<lb/>
上夢憶我江南川江空月自吐萬頃含風烟静聞欵乃<lb/>
聲入我獨宿船誤從塵網中見似喜欲顛何當追昔遊<lb/>
擺脫區中縁買地結茅屋攀雲躡飛仙朝吸白露光暮<lb/>
飲山根泉清歡倘可結浩歌與周旋<lb/>
　　　於潛道中戲作<lb/>
徐娘雖老風流在學得啼眉時世粧只有於潛舊家女<lb/>
但攜篷沓嫁新郎<lb/>
<pb n="KR4d0217_WYG_011-11a"/>
　　　收伯尹三衢書<lb/>
近有南州使雙持赤鯉魚花時孤客淚亂後故人書一<lb/>
别真如許三年少定居時危消息好老去莫情疎<lb/>
　　　正月十日雪<lb/>
維時孟春月嵗事司勾芒微陽力猶弱未足扶百昌風<lb/>
伯偶偃斾電師亦潛光堅氷頓欲解蟄户不肯藏群陰<lb/>
勢未屈寒飈忽飛翔積陰既得泄雪意亦異常痴雲迷<lb/>
澒洞烟水俱蒼茫行人有墮指裹足畏前岡疎梅強解<lb/>
<pb n="KR4d0217_WYG_011-11b"/>
事一笑矜芳香誰憐百草死萬木寒仍僵東君始用事<lb/>
抗此凛冽剛那知假微暾乃復為此祥幽人解春衣酒<lb/>
券僅可償倚此數日暖蒼黄索衣裳萬事多反覆天心<lb/>
難重量賴我有殘榼聊足資清狂此意誰復論醉眼空<lb/>
望羊<lb/>
　　　銅爵研<lb/>
藳街夜腹空燃脂可憐漢祚終陵夷老瞞自在作家主<lb/>
欺它寡婦并孤兒洛陽宫殿皆頺圯更作髙臺半天起<lb/>
<pb n="KR4d0217_WYG_011-12a"/>
臺上吹香十里聞臺下洗粧漳水渾當時歌管一消歇<lb/>
囘望西陵空斷魂百年嵗月空中鳥花不長妍人易老<lb/>
臺傾人去不復存碧瓦澄泥為誰好那知流落向寒窻<lb/>
乞與詩人賦花草<lb/>
　　　次韻伯尹見寄二首<lb/>
種種星星苦見侵已無心作四愁吟三秋令我頻成夢<lb/>
一月勞君幾嗣音臭味每嗟無草木因縁已定只山林<lb/>
此心耿耿從誰語遺恨依然淚滿襟<lb/>
<pb n="KR4d0217_WYG_011-12b"/>
從古何人解識真夜光欲到了無因只今懷璧還歸趙<lb/>
它日揮毫有過秦餘子不應霑厚禄此郎寧合坐長貧<lb/>
白衣蒼狗俱成夢富貴功名不在人<lb/>
　　　次韻常元明寄侯元進<hi>道常字元明宣之詩僧</hi>
丞哉風味似崔矦松下行吟萬事休亂後只應堪一笑<lb/>
官閒如此復何求看花欲下春衫淚射月先憂塞草秋<lb/>
賴有道人三昧句為君一洗向來愁<lb/>
　太倉稊米集巻十一<lb/>
</p>
<p>
</p>
  </div>
</body>
</text>
</TEI>
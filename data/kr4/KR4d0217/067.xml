<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十七</head>
    <p>
<pb n="KR4d0217_WYG_067-1a"/>
欽定四庫全書<lb/>
　太倉稊米集巻六十七　　宋　周紫芝　撰<lb/>
　　書後二十四首<lb/>
　　　書寒山詩後<lb/>
昔里人有豢二豕者呼屠者於門將以售之其一既就<lb/>
執其一輒逸去使人物色之不得後五日得之溝中以<lb/>
木葉覆其身氣息喘喘然若有所畏者建炎三四年間<lb/>
避盗山中賊持戈在後僅得以免夜宿山穴挽木葉以<lb/>
<pb n="KR4d0217_WYG_067-1b"/>
自蔽旦為積雪所埋幾不得出顧無異溝中之豕乃知<lb/>
衆生受命其畏死未甞不同此學佛者所以深戒乎殺<lb/>
也因書是詩於壁使兒曹誦之知至人之言皆真實語<lb/>
不可不信云<lb/>
　　　書唐史遺事後<lb/>
自古帝王其始非無聰明勤儉之資卒至昏惑不悟馴<lb/>
致敗亡而不可救者固非一端然其大畧不過數事而<lb/>
已不牽於女子之愛則奪於宦䜿便嬖之人不溺於浮<lb/>
<pb n="KR4d0217_WYG_067-2a"/>
屠之言則惑於神仙不死之說此必然之勢也杜陽編<lb/>
載唐宣宗方即位之初衣必澣濯食無兼味時人至以<lb/>
比漢文焉後宫有疾命醫疾愈帝袖金十兩隂賜之醫<lb/>
者將拜遽命止之曰勿復使人知言出於外又令諫官<lb/>
上疏其儉靜畏言如此故太和之政庶幾貞觀之風而<lb/>
專務罷斥佛氏以革太宗之弊可謂善矣羅浮先生軒<lb/>
轅集者一方士耳乃召置内廷而尊事之問以長生之<lb/>
術其視太宗所為特好惡有所異耳觀軒轅談道有趣<lb/>
<pb n="KR4d0217_WYG_067-2b"/>
若可取者至益之以變怪則又似王喬左慈之徒果何<lb/>
補於治哉夫以中才易惑之君所好既已偏溺又從而<lb/>
惑以怪譎可喜事宜其迷而不之悟也<lb/>
　　　書呂舎人帖後<lb/>
建炎間西洛呂公以尚書右丞作鎮宛陵門下客數輩<lb/>
皆一時名流又訪鄉里之士得四人而僕預焉今亡其<lb/>
二人矣公飲食教誨之無倦色間數日一見未甞不以<lb/>
人物為念問之諄諄不離口自是而公且閒矣某亦陸<lb/>
<pb n="KR4d0217_WYG_067-3a"/>
沈於世無所可用其後二十餘年公之子舍人遺余書<lb/>
且云先君子平生無所嗜好獨於當世賢士大夫見之<lb/>
唯恐不及雖在嶺表倉皇避冦亦未甞不以宣城諸賢<lb/>
為言也吁亦異矣哉以公之盛徳至善雖䝉陋如鄙人<lb/>
猶不忍棄况於士君子之賢者乎使公一日立朝其進<lb/>
退天下士當必有可觀者矣<lb/>
　　　書曽處州雅詞後<lb/>
宣和間四海清平朝廷無事上皇一日置金椀於便殿<lb/>
<pb n="KR4d0217_WYG_067-3b"/>
命羣臣皆射中者得之矢數十發不能中固陵一矢輒<lb/>
貫其足羣臣歡呼咸謂天縱之聖又多能已而又命賦<lb/>
詞詞先成者賜之曹組先進乃得椀當時盛傳此曲今<lb/>
二十年復見於是集感嘆乆之其詞云秋勁風髙暗知<lb/>
手力添弓面靶分筠幹月到天心滿白羽流星飛上黄<lb/>
金椀胡沙鴈雲邊驚散壓盡天山箭<lb/>
　　　二<lb/>
諸晁自無咎以文名世往往相繼間出次膺諸人小詞<lb/>
<pb n="KR4d0217_WYG_067-4a"/>
俱可喜大率是無咎一種風流如王謝子弟雖人物小<lb/>
大長短時有不同要皆是芝蘭玉樹耳<lb/>
　　　書後湖帖後<lb/>
余平生慕蘇後湖之為人恨不一拜牀下晩與陳彦育<lb/>
游見其道後湖酒間風味筆底波瀾尤使人想見風采<lb/>
彦育與之周旋莫逆得此數牛腰非但惟徳其物其字<lb/>
畫咄咄遂逼老坡自當寳也<lb/>
　　　書石鼎聮句後<lb/>
<pb n="KR4d0217_WYG_067-4b"/>
余觀韓退之敘軒轅彌明事似若有取焉至謂天且明<lb/>
道士起出門童子覔之無有也疑若飄然有仙去之狀<lb/>
余謂必不然夫所謂仙人者為其能物我兩忘去其爭<lb/>
氣與其怒心鋤其驕色而望之似木雞使異雞無敢應<lb/>
者然後仙可致焉彌明初邂逅叔起於劉師服家至則<lb/>
慢罵悻悻之氣悉寓句間凡聮句至老人者十而譏罵<lb/>
居其六龍頭縮菌蠢豕腹脹彭亨此一罵也繆當鼎鼐<lb/>
間妄使水火爭此二罵也秋𤓰未落蔕凍芋强抽萌此<lb/>
<pb n="KR4d0217_WYG_067-5a"/>
三罵也方當洪爐燃亦見小器盈此四罵也形模婦女<lb/>
笑度量兒童輕此五罵也時於蚯蚓竅微作蒼蠅鳴此<lb/>
六罵也不知彌明果有怒於二子而然耶其亦仙人游<lb/>
戲於言語文字間耶二子色沮氣䘮不能勝以一言甘<lb/>
心執筆低首哀鳴以求幸免大似可笑退之力詆異端<lb/>
而不主吾道雖不敢笑亦可疑為癡人說夢<lb/>
　　　書二唐風憲記事後<lb/>
古人不避權貴以諌爭取禍蓋亦多矣未有父子一家<lb/>
<pb n="KR4d0217_WYG_067-5b"/>
相望兩朝赫然如唐氏之門者也賈太傅之孫有捐之<lb/>
魏鄭公之孫有謩僅能一言當時固巳號為能立門户<lb/>
况質肅之論燈毬錦林夫之詆王氏新法皆以論列大<lb/>
臣觸人主之怒豈不難哉<lb/>
　　　書自作小詞後<lb/>
李公擇暮年學草書東坡見之言李十八草書似鸚鵡<lb/>
能言不過數句耳後數年趙徳麟復見之問吾書何如<lb/>
徳麟笑曰可作秦吉了矣僕頃嵗甞作中秋詞後三十<lb/>
<pb n="KR4d0217_WYG_067-6a"/>
年夜飲花下作木芙蕖詞二詞之作日月幾一世而語<lb/>
之工拙相去幾何豈非前一詞似鸚鵡後一詞可作秦<lb/>
吉了耶河朔郭元壽以此詞復求僕書其後偶記坡語<lb/>
聊作一笑<lb/>
　　　書滄海遺珠後<lb/>
滄海遺珠者余手所錄近世諸家之作也其他絶妙好<lb/>
詞不可槩舉如張右史逸詩二絶得於口傳其一云寂<lb/>
寞江城數㸃燈恰如漁火照寒矰去年曽侍端門燕白<lb/>
<pb n="KR4d0217_WYG_067-6b"/>
玉欄干第一層又詩云臨分只待酒初酣畫舸亭亭繫<lb/>
碧潭不管波濤與風雨載將離恨過江南二詩絶妙如<lb/>
此而集中不載若此類者豈非所謂滄海之遺珠者乎<lb/>
集今二十巻他日繼有得焉蓋不止於此也<lb/>
　　　書洪駒父香譜後<lb/>
歴陽沈諫議家昔號藏書最多者今世所傳香譜蓋諫<lb/>
議公所自集也以謂盡得諸家所載香事矣以今洪駒<lb/>
父所集觀之十分未得其一二也余在富川作妙香寮永興<lb/>
<pb n="KR4d0217_WYG_067-7a"/>
郭元壽賦長篇其後貴池丞劉君穎與余凡五賡其韻<lb/>
往返十篇所用香事頗多猶有一二事駒父譜中不錄<lb/>
者乃知世間書豈一耳目所能盡知自昔作類書者不<lb/>
知其幾家何甞有窮頃年在武林見丹陽陳彦育作類<lb/>
書自言今三十年矣如茘枝一門猶有一百二十餘事<lb/>
嗚呼博聞洽識之士固足以取重一時然迷入黒海蕩<lb/>
而不反者亦可為書淫傳癖之戒云<lb/>
　　　書韓承㫖别集後<lb/>
<pb n="KR4d0217_WYG_067-7b"/>
讀玉山樵人詩脂澤之氣焄然滿懷使人想見風采至<lb/>
香奩則又殆有甚焉者也然渥當唐末宗社顛隮之際<lb/>
竄身於戈㦸森羅之中雖扈從重圍猶復有作當是之時<lb/>
獨能崢嶸於姦雄羣小之間自立議論不至詭隨唐史<lb/>
臣稱之以謂有一韓渥尚不能容况於賢者乎則知渥<lb/>
非荏苒於閨房袵席之上者特游戲於此耳頃時王荆<lb/>
公敘四家詩不取太白為其十詩九說婦人與酒然則<lb/>
渥之不見取於公又可知矣<lb/>
<pb n="KR4d0217_WYG_067-8a"/>
　　　書初寮集後<lb/>
徽宗皇帝在位嵗乆文士詩人一時輩出不減元和長<lb/>
慶間人物如參政翟公待制韓公翰林汪公初寮先生<lb/>
王公皆以文辭自顯號為傑出不可跂及者餘未易殫<lb/>
數也初寮蓋文健而深詩麗而雅至於制誥渾厚足以<lb/>
風動四方則李公漢老以謂公當承平之世多褒揚粉<lb/>
澤之詞如傷居爾體痛在朕躬不得施於戰士弗為子孫<lb/>
之謀更存輔車之勢不得加於叛國嗚呼其盡之矣自<lb/>
<pb n="KR4d0217_WYG_067-8b"/>
往至今幾三十年諸公之墓木何止拱把讀之使人想<lb/>
見當時文采風流之勝劉夢得云休唱内前供奉曲正<lb/>
元朝士已無多是亦足以為初寮之嘆也<lb/>
　　　書陵陽集後<lb/>
國家承平日乆朝廷無事人主以翰墨文字為樂當時<lb/>
文士操筆和墨摹寫太平紛然如韓子蒼題何太宰御<lb/>
賜畫喜雀詩有想得雪殘鳷鵲觀一雙飛上萬年枝之<lb/>
句不動斤斧有太平無事之象以此知粉飾治具者固<lb/>
<pb n="KR4d0217_WYG_067-9a"/>
不可以無其人也王摩詰說開元時事如池北池南草<lb/>
綠殿前殿後花紅亦是好句但如畫師著色畫屏風妙<lb/>
則妙矣奈未能免俗何大抵子蒼之詩極似張文潛淡<lb/>
泊而有思致竒麗而不雕刻未可以一言盡也<lb/>
　　　書婆娑集後<lb/>
自古文詞之士班班相望不可勝數然其傾心翰墨沒<lb/>
溺於詞采章句之間能令人柔媚軟熟不自扶持槩以<lb/>
風節鮮有稱者亦其勢然也右正言崔公文詞髙秀句<lb/>
<pb n="KR4d0217_WYG_067-9b"/>
法清雄二者皆足以名世而危言讜論殊得諌臣體至<lb/>
於詆訾時宰譏評權要畧不少讋讀其奏疏使人聳然<lb/>
異之如著冠秉笏而見汲黯朱雲輩不待聞言使人加<lb/>
敬殆非前世留意於文翰者之所能仿彿也宋廣平之<lb/>
為人疑有鐵心石腸及作梅花賦則清豔便發有江南<lb/>
徐庾體讀婆娑之詩者其異於梅花之賦亦幾希矣<lb/>
　　　書浮休生畫墁集後<lb/>
政和七八年間余在京師是時聞鬻書者忽印張芸叟<lb/>
<pb n="KR4d0217_WYG_067-10a"/>
集售者至於填塞衢巷事喧復禁如初蓋其遺風餘韻<lb/>
在人耳目不可掩蓋如此也前此當靖康間天下閧然<lb/>
皆歌東坡南遷詞所謂回首夕陽紅盡處應是長安者<lb/>
是也今臨川彫浮休全集有此詞乃元豐間芸叟謫郴<lb/>
州時舟過岳陽樓望君山所作也今日讀公南遷錄見<lb/>
之前二事皆恍然在數十年之外矣紹興辛未余來江<lb/>
西至九江太守李中行置酒庾樓樓上獨有芸叟一詩其<lb/>
後云萬里秋風吹鬢髮百年人事倚欄干知他落日能<lb/>
<pb n="KR4d0217_WYG_067-10b"/>
多少偏照淮南幾處山然後知東坡集中所載二詩為<lb/>
不止於此也<lb/>
　　　書郭令公家傳後<lb/>
郭令公家傳十巻載公平生行事甚詳余後得師友談<lb/>
記言子儀鎮河中日河甚為患甞禱河伯曰水患止當<lb/>
以女奉妻巳而河復故道其女一日無疾而卒子儀以<lb/>
其骨塑之於廟至今祀之此一事唐新舊史皆不載家<lb/>
傳亦不載議者以謂吾聞大禹有治水之功而巳未聞<lb/>
<pb n="KR4d0217_WYG_067-11a"/>
以女餌河神也余曰人固不可以一概論天下事子儀<lb/>
割女子之愛以援千里之溺上忠其主下愛其民此亦<lb/>
人所難者人能捨其所易以觀其所難則子儀之事不<lb/>
可沒矣<lb/>
　　　書梅聖俞碧雲駮後<lb/>
直講梅公聖俞以詩名家技絶古今聲滿天地文忠公<lb/>
在政府書問中猶稱聖俞二十五兄其為言豈不足以<lb/>
取信於當時碧雲駮者其所著小說也而文正范公先<lb/>
<pb n="KR4d0217_WYG_067-11b"/>
正潞公首所深詆讀者多不滿其意焉雖罵譏笑謔自<lb/>
是詩家者流然吾身不在朝廷職不當諫諍而訐其所<lb/>
短攻其所長專務以過掩公不免有惡居下流而訕上<lb/>
之失梅公於鄉里為丈人行固不當小有貶剝恐好事<lb/>
者託公之重以顯其書固不可知謂公為此書則決非<lb/>
也<lb/>
　　　書夢溪丈人忘懷錄後<lb/>
沈翰林休居夢溪之上自號夢溪丈人作忘懷錄所記<lb/>
<pb n="KR4d0217_WYG_067-12a"/>
皆林下幽事筆談之所不載者其中乃有梅月調䕶赬<lb/>
帶一法議者譏其未能忘懷向使微風徐來飄飄然吹<lb/>
淵明之衣於斜川東臯之上則將安用彼帶為哉由是<lb/>
觀之淵明之去為真歸也與<lb/>
　　　書譙郡先生文集後<lb/>
余頃得柯山集十巻於大梁羅仲共家巳而又得張龍<lb/>
閣集三十巻於内相汪彦章家已而又得張右史集七<lb/>
十巻於浙西漕臺先生之製作於是備矣今又得譙郡<lb/>
<pb n="KR4d0217_WYG_067-12b"/>
先生集一百巻於四川轉運副使南陽井公之子晦之<lb/>
然後知先生之詩文為最多當猶有網羅之所未盡者<lb/>
余將盡取數集削其重複一其有無以歸於所謂一百<lb/>
巻者以為先生之全書焉晦之泣為余言百巻之言皆<lb/>
先君無恙時貽書交舊而得之手自校讎為之是正凡<lb/>
一千八百三首歴數年而後成君能裒其所未得者以<lb/>
補其遺是亦先君子之志而某也與有榮耀焉因謂晦<lb/>
之他日有續得者不可以贅君家之集當為别集十巻<lb/>
<pb n="KR4d0217_WYG_067-13a"/>
以載其逸遺而巳<lb/>
　　　書史記索隱後<lb/>
前人所為纘述後人從而貶剝之將以正前人之失也<lb/>
獨不知又從而貶之者出其後至於更相矛盾互為得<lb/>
失殆無時而巳焉史記一書成於司馬氏父子之手本<lb/>
出一家而其首尾舛錯嵗月顛倒不免時有繆誤此後<lb/>
人所以得而議之也晉有徐廣宋有裴駰南齊有鄒誕<lb/>
生大唐有劉伯莊各有音義見於注解不可謂無得然<lb/>
<pb n="KR4d0217_WYG_067-13b"/>
亦未免於失也今司馬貞又作索隱三十巻且自為之<lb/>
序以謂遷史比於班書微為古質故漢晉名賢未之見<lb/>
重豈其然乎班書所記獨一代之事猶二十年而後成<lb/>
史記上下數千載而其論述如出一時遷史簡嚴而叙事<lb/>
詳班史辭費而褒貶少遷之為文如行雲流水出於自<lb/>
然班固鏤金刻玉力盡愈竒要其大率皆依倣遷而為<lb/>
之者也謂其以古質不為人所推重何其繆哉貞所議<lb/>
論不可勝究姑以首篇較其乖誤餘固可知貞謂史有<lb/>
<pb n="KR4d0217_WYG_067-14a"/>
十二紀以象嵗星十二年而一周天也史有十表以法<lb/>
天之剛柔十日以記時也史有八書以法時有八節以<lb/>
成嵗也世家三十以法三十日而成月也列傳七十法<lb/>
人臣七十而致仕也百有三十篇以象閏餘而成嵗也<lb/>
遷作史記上自五帝下逮漢武世代之數豈出人為然<lb/>
則春秋十有二公自隱至哀豈亦法天之數而為之乎<lb/>
歴年二百四十有二孔子將何所取法哉所謂八節三<lb/>
十日與夫閏餘成嵗之說皆不可合也七十而致仕何<lb/>
<pb n="KR4d0217_WYG_067-14b"/>
闗列傳如滑稽龜䇿日者之類何預致仕是數者使兒<lb/>
童見之皆知其非固不待攻而明其失矣余所以言之<lb/>
非固欲為是紛紛也蓋傷貞之繆用心以貽笑後人而<lb/>
已矣<lb/>
　　　書封演古今年號錄後<lb/>
堯舜三代雖帝王殊號前後異時要皆以徳而興故其<lb/>
受命甚永其歴數甚長當是時唯以人君即位之年為<lb/>
元年而已未聞其以號紀年也漢之文景雖有中元後<lb/>
<pb n="KR4d0217_WYG_067-15a"/>
元之稱然猶未有號也武帝喜功好武矜勇尚夸其心<lb/>
侈大欲以跨越古今其為號雖不同大率皆取瑞應如<lb/>
元鼎元狩之類是已後世因之於是神爵五鳯甘露黄<lb/>
龍河瑞河平之稱寖亦昌矣不然則取其乆安永固傳<lb/>
祚無窮之意如永建永壽永康永寧之稱猶十二三也<lb/>
人主之享國傳世豈不欲其乆逺而自古及今考之書<lb/>
傳唯有徳者為可乆茍為無徳雖强如秦富如隋皆不<lb/>
過一再傳而亡况區區紀年之號安能為有國乆長之<lb/>
<pb n="KR4d0217_WYG_067-15b"/>
計哉使人君而知此雖以元而紀年可也彼僭竊位號<lb/>
不傳正統一時亂臣賊子猶以改號為失國之䜟如齊<lb/>
髙之天保後周之宣正説者以其兆于天數而不知<lb/>
脩短之實繫於其人也吁可悲哉<lb/>
　　　書岑參詩集後<lb/>
杜少陵用胸中萬巻之書作妙絶古今之句甞自言詩<lb/>
有神助而語不驚人雖死不休宜其傲睨凌蔑髙目一<lb/>
世以謂前無古人後無作者至於詩人文士間有可稱<lb/>
<pb n="KR4d0217_WYG_067-16a"/>
者未甞不力加推許至於再三或見於言語文字諄諄<lb/>
不已如髙詹事元道州與岑參輩皆其人也蓋物以類<lb/>
而相從人由意而相合臭味之同乃詩人之草木出於<lb/>
自然有不約而契者况其於一時人物汲汲然唯恐失<lb/>
之如近世歐文忠蘇内相之收拾文士要使盡出門下<lb/>
而後已參詩清麗有思殊復可喜觀少陵所謂岑參兄<lb/>
弟皆好竒攜我逺來游渼陂之句則亦可以得其為人<lb/>
之大畧矣<lb/>
<pb n="KR4d0217_WYG_067-16b"/>
　　　書髙道傳後<lb/>
神仙之說出於荒忽有無之間怪譎而不足信誕謾而<lb/>
無所稽考以謂有耶其實未甞有以謂無耶則其事可<lb/>
傳其書具在君子亦有時取而言之余讀髙道傳觀其<lb/>
所載神仙百餘輩自初入道至於登仙嵓居而穴處草<lb/>
衣而木食近者不過一世逺者不過數十年一日異香<lb/>
滿室鶴御旋空雲幡絳節自天而下頃之則冉冉然已<lb/>
入於杳冥之間矣何其易且怪也有操是說以折之者<lb/>
<pb n="KR4d0217_WYG_067-17a"/>
其徒必曰是人素有仙骨且道行已成時至乃即行耳<lb/>
何難之有哉余獨不知上帝何為專意訪求黄冠羽衣<lb/>
使為輔翼仙官河岳主宰而陶洪景著論如西伯之聖<lb/>
漢文之賢僅得與之同列而已乃不得與此流顯陟霄<lb/>
漢以警動世俗何邪余甞反覆考究而不得其說又其<lb/>
事怪妄不經大率多類世間幻術蠻法如吐火割舌飛<lb/>
劍遁形絶食服氣之類是也是以學者於神仙之說每<lb/>
有疑焉揚子雲韓退之之徒所以力詆而痛排之固有<lb/>
<pb n="KR4d0217_WYG_067-17b"/>
謂也蓋二子以羽翼聖道自任不得不爾要之後人立<lb/>
論似不必專務依倣韓揚使神仙之說存於若有若無<lb/>
之間確然以吾道自任而已則是非判然而天下之理<lb/>
得矣<lb/>
　<lb/>
　<lb/>
　<lb/>
　太倉稊米集巻六十七<lb/>
</p>
<p>
</p>
  </div>
</body>
</text>
</TEI>
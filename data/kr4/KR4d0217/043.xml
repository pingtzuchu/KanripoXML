<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻四十三</head>
    <p>
<pb n="KR4d0217_WYG_043-1a"/>
欽定四庫全書<lb/>
　太倉稊米集巻四十三　　　宋　周紫芝　撰<lb/>
　　頌一首<lb/>
　　　大宋中興頌<hi>并序</hi>
　　　　竊惟毛詩一經三百六篇其間詠盛德而賛成<lb/>
　　　　功者殆居其半聖經所載寜有愧辭將上以<lb/>
　　　　昭格於神靈下以埀芳於奕世俾誦其言者<lb/>
　　　　信其事為萬世之龜鑑豈曰小補之哉粤維<lb/>
<pb n="KR4d0217_WYG_043-1b"/>
　　　　炎宋國步中艱篤生聖神克紹逺烈尊用元<lb/>
　　　　臣以扶昌運寝兵以來海内清平文章華煥<lb/>
　　　　攷之詩書皆所未有夫舜有大功不過二十<lb/>
　　　　而止神禹丕績唯聞九叙之歌今皇帝殄攘<lb/>
　　　　浮議剪剔姦雄和附乖離敉寜區夏至於迎<lb/>
　　　　母后於遐方禮天神於圎陛拜原廟之衣冠<lb/>
　　　　納春朝之圖籍以至靈臺歌辟廱之樂載芟<lb/>
　　　　草藉田之頌凡一禮一樂有所未備必蒐訂<lb/>
<pb n="KR4d0217_WYG_043-2a"/>
　　　　遺文以補罅漏自其纎悉馴致大功方之舜<lb/>
　　　　禹未或逺過顧惟寒生均與斯民䝉被聖澤<lb/>
　　　　敢作頌詩以申歌詠雖記問空疎文辭淺纇<lb/>
　　　　不能逺追王褒樂職之詩近配宗元淮西之<lb/>
　　　　雅猶足曳履行歌為太平之幸民亦庶幾採<lb/>
　　　　詩之官尚或有取頌曰<lb/>
緬維聖宋昔在中葉四方多虞萬里喋血大臣持謀興<lb/>
師肆伐將臣持兵日獻戎捷皇帝曰吁黷武無烈糜我<lb/>
<pb n="KR4d0217_WYG_043-2b"/>
赤子膏我斧鉞孰與休師一㦸不折因壘而降舞干而<lb/>
悅閉我玉關歸師解甲犂我春田銷兵鑄鐡使命交通<lb/>
相望不絶愛惜兩朝前師聖說昭陵之仁嘉祐之業念<lb/>
昔興師堂陛卼臲發言盈庭更訿元薎佩劍彼此孰予<lb/>
孰決廟謀一定群議沮折袖手何言瞠目巻舌草木蒼<lb/>
蒼始有芽蘖盡育恢胎咸歸坱圠灞上棘門環衛拱列<lb/>
罔敢擅師始制君節萬夫屬鞬拜舞君闕乃命叔孫諏<lb/>
日綿蕝蒐講闕遺悉究悉設皇帝孝思上與天合冀獲<lb/>
<pb n="KR4d0217_WYG_043-3a"/>
一真如響必答翠輿南旋紅鸞秉翣長樂鐘聞皇情允<lb/>
愜我歌思齊輿情激越皇帝之祀咸秩罔缺合祭於郊<lb/>
爰胾繭栗蒼璧前陳大裘始挈我歌思文以告豐潔大<lb/>
慶御朝王春正月禹㑹塗山萬玉交戛漢朝諸侯圖籍<lb/>
是閲兵戈澒洞士氣銷讋俎豆不陳軍旅是急大起廱<lb/>
泮儒士鼓篋韋帶縞衣駢冠累屧論秀蒸髦尾尾岌岌<lb/>
農流於兵病不生活茫茫千塍蒿藜是沒皇帝慨然親<lb/>
耕隴畷耕根之車飛檐䡾䡾宣和之軌明道之轍聖心<lb/>
<pb n="KR4d0217_WYG_043-3b"/>
懇到三推未輟父老曰嘻歸告我邑俾爾秔稌屯雲積<lb/>
雪凡此大功具載史牒用告神明以報䕫契帝坐法宫<lb/>
禮備樂闋獸舞鳯鳴八音不奪皇威所覃雷動風發南<lb/>
面垂衣大壯帝室曰臯曰雉鼛鼔弗及蒼龍之闕上摩<lb/>
星日萬目顧瞻葱葱鬱鬱澎澎海潮吳㑹來集天子萬<lb/>
年風翔喜溢孰磨蒼崖孰秉史筆天子曰都是任良弼<lb/>
聖有至言維德之一是用作歌以告萬國<lb/>
　　賛二十二首<lb/>
<pb n="KR4d0217_WYG_043-4a"/>
　　　李伯時畫東坡乘槎圖賛<lb/>
博望侯乗槎而遊吾夫子乗桴而浮仲尼固阨窮於四<lb/>
海而張騫又功名之流也韙哉東坡髙目九州視死生<lb/>
猶大夢均溟渤於一漚故能以巨海為家以枯木為舟<lb/>
風濤如山而神色甚休蓋入火不熱入水不濡其古至<lb/>
人之儔歟<lb/>
　　　移學圖賛<lb/>
有移學社於三家村者童子蓋六七人或負几而捧研<lb/>
<pb n="KR4d0217_WYG_043-4b"/>
或攜杖而埽門執弟子禮甚力而勤彼先生者坐不安<lb/>
席愠見於色方且踟蹰四顧以視其後焉恐遺吾兔園<lb/>
之册也<lb/>
　　　東坡先生過海畫像賛<lb/>
儋耳炎荒海嶠孤絶蠻蜑徃來蛙蛇咀嚙瘴霧薫毒肌<lb/>
理皸裂誰堪一朝歲星七閲萬里南歸黧面如鐡蓬首<lb/>
斷髭叢霜㸃雪髙文偉度冠世之傑雖駕傾河疇能賛<lb/>
說天不憗遺梁木其折罔惠斯民俾究施設矧後學者<lb/>
<pb n="KR4d0217_WYG_043-5a"/>
於誰卒業小生何知學止頰舌下拜公堂亦復嗚咽<lb/>
　　　採菊圖賛<lb/>
人生百年倐焉如寄彼滔滔者與波同逝偉哉斯人髙<lb/>
目睥睨棲遲衡門偃蹇一世天實生之以律貪鄙棄官<lb/>
如泥視貲如穢佳菊盈園聊寓吾意擷我斕斑得此蒼<lb/>
翠誰畀二物以侑一醉於人雖拙於吾得計孰能名之<lb/>
是真樂地<lb/>
　　　郭汾陽畫像賛<lb/>
<pb n="KR4d0217_WYG_043-5b"/>
天寳之盜發乎幽陵赫赫嗣王矯矯龍興大閱六軍以<lb/>
殄鯢鯨陳陶之役首靡天旌喪師四萬天子震驚帝所<lb/>
深倚朔方之兵始公提師北下井陘狐驚豕躍遂衂思<lb/>
明踵不及旋關陜以平轉戰逐北坐收兩京掃除妖氛<lb/>
日月精瑩斯民舞歌溢於懽聲孰謂今日見漢儀型帝<lb/>
曰尚父臣而不名王室之造實始自卿僕固醜虜縱掠<lb/>
汾并涇陽之圍百蠻馮凌持滿待公軔發弩擎短衣匹<lb/>
馬公來㷀㷀倒戈解甲示以至誠問天可汗謂與俱生<lb/>
<pb n="KR4d0217_WYG_043-6a"/>
囘紇顧謂懐恩不情曰果吾父羅拜而迎承嗣傲很握<lb/>
兵不庭屈此兩膝伊誰之令朝恩僉人毁短縱横竟謂<lb/>
長者讒言不興繄此偉績匪學而能精忠厚德感於神<lb/>
靈一時之賢萬世之英誰謂匪公而有此形視栢直輩<lb/>
乳口吚嚶顧兹竒龎孰任弗勝蒼蒼群黎天未欲寜篤<lb/>
生我公以奠疲氓拜公遺像潸焉涕零<lb/>
　　　三閭大夫畫像賛<lb/>
儼靈均降攝提笑突梯恥喔咿紉蘭佩製荷衣帶長鋏<lb/>
<pb n="KR4d0217_WYG_043-6b"/>
光陸離冠切雲髙崔嵬駕青虬驂白螭令海若舞馮夷<lb/>
視若人豈淈泥尹釋䇿寜復知<lb/>
　　　不吟翁賛<lb/>
昔者先生抱負伊鬱拂然不平一寓於詩以冩其情有<lb/>
如草木風擊而鳴雨寂風恬倏然無聲乃知先生游戲<lb/>
於三昧熟醉而不求名彼香山之號醉吟又何足以為<lb/>
先生之稱乎<lb/>
　　　北牕自賛二<lb/>
<pb n="KR4d0217_WYG_043-7a"/>
行行言言白眼視之面目可憎期期艾艾俚耳聽之語<lb/>
言無味怒罵笑譏非世所違誰其尸之自我為之<lb/>
　　　又<lb/>
將寵以軒裳自顧無封侯之骨將置之邱壑庶幾有青<lb/>
雲之志兩者予亦不可得而知蓋將聽造物者浸假而<lb/>
化予之臂也<lb/>
　　　莊周畫像賛<lb/>
生也異鵲感其顙死也烏鳶食其形此所以齊萬物而<lb/>
<pb n="KR4d0217_WYG_043-7b"/>
一死生者彼孤風爽韻超然乎萬物之表者既巳化為<lb/>
髑髏之王而髙談雄辨齊驅乎六藝之林者獨存乎糟<lb/>
粕之經奈何世俗之士竊虛談以藉口飾冶容而效顰<lb/>
曽不知若人者蓋有人之形而無人之情者也<lb/>
　　　司馬温公畫像賛<lb/>
瘠然其似枯何先生之癯而四海之腴也愀然其似愁<lb/>
何先生之憂而四海之休也至於疾惡如讎惡佞似賊<lb/>
則其風凛然蓋古之遺直也詩不云乎人之云亡邦國<lb/>
<pb n="KR4d0217_WYG_043-8a"/>
殄瘁拜此典刑潸焉出涕<lb/>
　　　吕真人畫像賛<lb/>
不作熊經鳥申不種交梨火棗一超直入如來便是方<lb/>
壺圓嶠何當乞與刀圭分我長生不老<lb/>
　　　王季共畫像賛<lb/>
秀而傑是謂其人而孰培其根婉而深是謂其文而孰<lb/>
養其源彼其浩浩乎胸中者蓋可想而不可言雖然外<lb/>
曲者與人為徒是真法門若人者固當三折肱於斯矣<lb/>
<pb n="KR4d0217_WYG_043-8b"/>
豈無他人而唯子之告焉<lb/>
　　　止老畫杯渡賛<lb/>
止公道人以墨為戲作杯渡之一葉絶鯨波之萬里蓋<lb/>
以鉢為船以笠為帆攬冠纓為捍索植柱杖為桅竿勢<lb/>
若飛動而起滅於雲濤之顛陋哉俗子異此偉觀獨不<lb/>
知此四大海者乃吾㘭堂之上覆杯之間而巳也<lb/>
　　　後湖居士畫像賛<lb/>
秦漢以來結廬毁轍一二數之不可勝說摛章繪句孰<lb/>
<pb n="KR4d0217_WYG_043-9a"/>
若先生之文抱道懐德孰若先生之節彼若人者隠南<lb/>
山之霧而採西山之蕨比之前人為兩超絶<lb/>
　　　常禪師真賛<lb/>
有感而應去亦隨縁有觸而鳴自然成文風神秀骨畫<lb/>
史可傳所不可傳竹坡難言<lb/>
　　　静寄老翁自賛<lb/>
是老翁者方其少也玉三獻而不售及其老也雲一出<lb/>
而未還枯木之株飛蓬之顛韋韋脂脂不亦可憐何淵<lb/>
<pb n="KR4d0217_WYG_043-9b"/>
明之不去坐季子之無田<lb/>
　　　李伯時畫像賛<lb/>
偉度超絶髙文古雅極博物之辨則張茂先之學作無<lb/>
聲之詩則王摩詰之畫不敢擬公老韓曺霸此其在公<lb/>
猶為土苴晚瞻遺像我心則寫恨不識公拜於庵下<lb/>
　　　東林紹老真賛<lb/>
虎谿道場化為刼灰後五百歳金碧増輝不下胡床辦<lb/>
此大事埀慈道力是特游戲稽首導師普為人天蓋<lb/>
<pb n="KR4d0217_WYG_043-10a"/>
亦如是而了大縁<lb/>
　　　竹坡自賛<lb/>
叔夜之懶次山之漫持此涉世毁譽相半馬耳東風何<lb/>
勞喜惋笑領尊拳不揩唾面是謂竹坡掣猱老漢<lb/>
　　　葛道人真賛<lb/>
王屋山中美酒漢家殿裡蒸糊驚起一場大夢變成滿<lb/>
面霜鬚方朔恢諧談笑莊周廣顙頭顱便好列仙圖上<lb/>
添君此個形模<lb/>
<pb n="KR4d0217_WYG_043-10b"/>
　　　和靖先生尹公真賛<lb/>
先生誦聖人之言行聖人之道退不以矯進不以蹂用<lb/>
能隨隠顯以何心歴嶮夷而一操彼佞人之譾譾者又<lb/>
奚足以窺先生之所造也<lb/>
　<lb/>
　<lb/>
　<lb/>
　太倉稊米集巻四十三<lb/>
</p>
<p>
</p>
  </div>
</body>
</text>
</TEI>
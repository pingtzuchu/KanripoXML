<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五十</head>
    <p>
<pb n="KR4d0217_WYG_050-1a"/>
欽定四庫全書<lb/>
　太倉稊米集巻五十　　　宋　周紫芝　撰<lb/>
　　雜説十三首<lb/>
　　　為張子房招四皓書<lb/>
漢留侯張良謹再拜奉書商山四老人足下僕以布衣<lb/>
亡𨽻身無汗馬血刃之功徒以口舌奸説位列侯封萬<lb/>
户今秦滅楚亡天下大定而僕寵厚禄豐無以塞責卻<lb/>
糓不食行已閲歲于天下大計深慮不復敢効其愚議<lb/>
<pb n="KR4d0217_WYG_050-1b"/>
者讓僕曩與主上俱奮草野﨑嶇百戰之中足下言入<lb/>
則聽諫行如流身不親矢石語不下堂幃而所攻必取<lb/>
所嚮必歸是足下之功獨髙於衆人也至于脱覉旅艱<lb/>
難之苦享天下尊髙之位保全節于當年埀美名於後<lb/>
世則所以報足下者亦云厚矣乃四海既寧之後亡者<lb/>
叛者服之而禍起于宫牆變生于肘腋乃欲坐視不救<lb/>
使反掌之間治亂顛倒得不為天下笑乎僕今敢布懇<lb/>
悃之情以自列于數君子誠以情有所激勢有所廹而<lb/>
<pb n="KR4d0217_WYG_050-2a"/>
事有不得已也幸足下留意於僕使得借重于一言也<lb/>
夫以足下抗志希夷隠身遐曠天下莫不仰其髙雖巢<lb/>
由不足以並名夷齊不足以擬節是以年愈多而名益<lb/>
芳身不試而業盛茂公固無求於世僕亦何所進説于<lb/>
左右乎然良聞道不足以立已者不可謂義愛不足以<lb/>
周物者不可為仁權不足以適進退之宜者不可謂智<lb/>
以足下之全德豈亦有意于為義而無意于仁且智乎<lb/>
方秦氏暴强魚肉四海百姓<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>寃飲泣無告始皇帝恐<lb/>
<pb n="KR4d0217_WYG_050-2b"/>
天下隂有議已于是姍笑詩書坑戮儒士鉗錮忠臣逺<lb/>
辱黎老以消沮豪傑當是之時智者巻舌而不言賢者<lb/>
裹足而不入足下方辭粟以茹芝為樂其計得矣今皇<lb/>
帝勇冠百王功施天地躬湯武仁義之兵而海内平踵<lb/>
堯舜好賢之轍而天下服大度豁逹禁網濶踈期與天<lb/>
下更始號為千載一時足下不能駕安車植鳩杖幡然<lb/>
而起以觀盛時竊為足下不取也況治亂之源在朝廷<lb/>
宗社之本繫太子太子安則羣心恱太子危則羣心憂<lb/>
<pb n="KR4d0217_WYG_050-3a"/>
何則廢立之際安危繫焉其勢然也今皇嗣既立仁孝<lb/>
聞于天下日者主上迫于宫中之議將謀易置舉世皇<lb/>
懼危不自安皆曰商山有四老人陛下之所願見而不<lb/>
得屢聘而不至其取信於時甚重老人一出上必大驚<lb/>
且謂太子以未施之仁未言之信而能屈其所願見而<lb/>
不得友其所屢聘而不至决非偶然者因從容為上言<lb/>
之則太子之事濟矣聞其遣一介之使奉咫尺之書執<lb/>
禮甚恭書辭極謹宜老人之一來上以安宗社之靈下以<lb/>
<pb n="KR4d0217_WYG_050-3b"/>
慰元元之望使陛下有貴老之稱而無拒諫之惡足下<lb/>
之名亦炳然不可復没矣君其鄙長沮桀溺輩偶耕遯<lb/>
世之跡慕伯夷太公二老歸周之義出而一言使天下<lb/>
安於磐石國勢重於九鼎然後振衣而歸反乎林壑以<lb/>
醉廣成之遐齡而追王喬之逸轍不亦善乎良也將操<lb/>
几杖而從之以望拜乎床下足下其毋忽焉幸甚不宣<lb/>
良頓首<lb/>
　　　䑕視說<lb/>
<pb n="KR4d0217_WYG_050-4a"/>
余齋宿吏舎負日簷間有䑕晝游裵<graphic n="KR0966" url="https://raw.githubusercontent.com/kanripo/KR-Gaiji/master/images/KR0966.png" mimeType="image/png"/>牆下顧影掉尾<lb/>
旁若無人度其與人相去不逮六七尺熟視乆之傲而<lb/>
不去余固疑其病而癡徐而少進又不去已而又少進<lb/>
則駭而逝矣度其相去僅在四五尺間矣言䑕目不能<lb/>
視三寸亦已甚矣其實不過三四尺耳三寸云者所以<lb/>
甚言其短也夫䑕黠猾而多貪猫懦弱好殺之二物能<lb/>
相制而不能相賢若其輕㨗而善走則猫與䑕同相似<lb/>
也然而䑕窘則投穴窮則縁屋二者皆猫不能制而䑕<lb/>
<pb n="KR4d0217_WYG_050-4b"/>
之遇猫鮮有脫者豈非以其視不能逺雖欲避而不可<lb/>
得乎小人之嗜利其貪如䑕其巧于周身則如䑕之有<lb/>
穴也其敏于避禍則如䑕之善走也至其遇敵遭變一<lb/>
敗塗地則忽焉而亡不保腰領當是之時猫亦得而扼<lb/>
其頸况于虎乎嗟夫使䑕不短于視則猫雖好殺而不<lb/>
能擒使小人而不短于智則賢雖惡之獨奈何哉故怙<lb/>
富貴者若可卜千載而不知鼎鑊刀鋸在前曽不遠三<lb/>
尺小人而不知者觀䑕視之說可也茍知之其誰得而<lb/>
<pb n="KR4d0217_WYG_050-5a"/>
制之哉<lb/>
　　　劉高尚傳<lb/>
高尚處士者汾州安定人也姓劉氏家世爲農處士生<lb/>
九歲食而不肉後稍不言問以事則書而對其爲語初<lb/>
若不易知已而輙驗家人甚異之爲築别室以居乆之<lb/>
聲聞京師徽宗皇帝三使人徃聘之辭疾不奉詔宣和<lb/>
間朝廷賜號高尚處士而建觀以聚其徒且因以其號<lb/>
爲名焉靖康之擾𨽻人白其守使迎先生守爲具安車<lb/>
<pb n="KR4d0217_WYG_050-5b"/>
以邀之不至一日棄濱而來濱人大恐二日濱州兵叛<lb/>
屠其城肆掠千里先生在棣棣人喜其來太守爲掃郵<lb/>
傳以舍之供帳甚具先生見之笑而去乃即城隅治舍<lb/>
水傍濱人持金帛携室家以就其廬者往往笑之旣而<lb/>
敵大至城且䧟人之死于兵者以萬數而火不及其居<lb/>
就之者果頼以免敵人見先生皆下馬羅拜不敢入其<lb/>
里嗚呼其亦異矣余曩在京師時聞其事甚著後二十<lb/>
餘年官錢塘始識左從事郎王復字興周東平人嘗與<lb/>
<pb n="KR4d0217_WYG_050-6a"/>
先生之弟游得其事甚詳爲余言之如此其後濡須人<lb/>
王之道彦猷知余得先生之事于興周乃謂余曰子固<lb/>
知先生之事而未聞先生之言也先生之言曰世之人<lb/>
以嗜欲殺身以貨財殺子孫以政事殺人以學術文章<lb/>
殺天下後世余謂彦猷此佛菩薩老耼莊周之徒所以<lb/>
救溺起死還真之論豈區區爲世俗言語文章者所能<lb/>
至哉夫畏塗者十殺一人則父子兄弟相戒也必盛卒<lb/>
徒而後敢出焉至于袵席之上飲食之間其禍有甚于<lb/>
<pb n="KR4d0217_WYG_050-6b"/>
畏塗者而不知戒則是終不知嗜欲之能殺身矣黷貨<lb/>
之士食厚禄而取民財雖危亡之禍僅免其身而千金<lb/>
之産不足以供不肖子一醉之費人禍天殃不在其身<lb/>
而在其後則貨財豈不足以殺其子孫哉秦自商鞅之<lb/>
事孝公始用刑名而李斯之事始皇趙髙之事二世皆<lb/>
以是道百年之間天下之人不死于刑則死于兵葢不<lb/>
知其幾千百萬桑𢎞羊開利說以中主欲不過欲自售<lb/>
一身而已禍流後世至唐宇文融皇甫鏄之徒皆用其<lb/>
<pb n="KR4d0217_WYG_050-7a"/>
說以取尊位而天下自是數䝉誅求之禍其殺人固無<lb/>
異于以挺與刃行政之弊一至于是豈不痛哉昔人有<lb/>
欲註周易與本草者或勸其註本草曰註本草誤不過<lb/>
殺一人註周易而誤則其禍道也大矣不然孟子之闢<lb/>
楊墨子雲之詆讖韓退之之斥佛老其憂天下後世之<lb/>
意何其深且切哉後世㫁章折句背正失理之學興其<lb/>
徒從而和之更相標榜迭相師授以盗名聲而取富貴<lb/>
寖不可救此是徴之徃事而然非騐之後世也某聞先<lb/>
<pb n="KR4d0217_WYG_050-7b"/>
生之言嘗私竊以為嗜欲之殺身財貨之殺孫子與夫<lb/>
政事之殺人三者人猶得而知之若夫學問文章之殺<lb/>
天下後世則周公孔子之言也先生農家子未嘗讀書<lb/>
事師而有是言豈人中之知道者乎此與夫熊經鳥申<lb/>
吐故納新區區積歲月之功而欲著名于仙籍者固有<lb/>
間矣<lb/>
　　　辛未雜書<lb/>
南徐張伯真嘗謂余曰子知卜者之有魏紳乎僕曰余<lb/>
<pb n="KR4d0217_WYG_050-8a"/>
不知也曰紳有異書知人生死禍福盍往問之余使人<lb/>
邀之紳辭以暮請以詰朝荷書而往書至盡發其篋得<lb/>
三百餘帙羅而置之坐隅徐曰子當以平生之大事問<lb/>
我余黙禱以二事占之紳執蓍而筮卦遇䝉命童子取<lb/>
某帙掲而視之則有男子之柩焉衰者撫棺而泣盖歲<lb/>
在戊戌之秋余以是歲有先子之喪也僕又黙而禱紳<lb/>
復執蓍而筮卦遇損命童子取某帙掲而視之則有女<lb/>
子之柩焉衰者杖而泣蓋歲在庚子之春余以是歲有<lb/>
<pb n="KR4d0217_WYG_050-8b"/>
母氏之喪也僕于是驚而言曰往者其騐若神來者獨<lb/>
不可得而知之乎紳曰當爲子筮已而告我曰某日有<lb/>
某事某月得某物閲一二歲而無一騐者吁亦可怪矣<lb/>
哉客問僕何為而然僕曰昔桞子厚説天台道士<lb/>
王遠知能知人死生禍福號爲深于易者甞作易總十<lb/>
五卷一日曝書于廷雷電大至火光入戸烟霧中有老<lb/>
人問遠知子所註書何在上帝命六丁下取言未絶口<lb/>
見青衣六人已執書而立且曰上方禁文自有飛天保<lb/>
<pb n="KR4d0217_WYG_050-9a"/>
衛玉笈金科秘藏之都子何人輙混藏緗帙余以是知<lb/>
天事之不可泄如此然則紳之書可傳于世而不爲六<lb/>
丁取則其不神爲可知矣世之昧昧者方且焚香叅心<lb/>
再拜稽首而問禍福于紳亦可笑矣<lb/>
　　　雜書<lb/>
余爲兒童時家有珍珠鷄羽毛皆淺紅間以白㸃圓細<lb/>
如珠故號真珠鷄出隴蜀荆楚間春月天色暄妍睥睨<lb/>
旁無有人輙振翮出錦繡垂領下紅緑間錯成文狀如<lb/>
<pb n="KR4d0217_WYG_050-9b"/>
方幅或綰結如緩帶聞人足音旋復收去甞隂伺之盖<lb/>
非出于吻喙間似自其喜氣凝結而成即而視之不知<lb/>
其處嗟乎鷄之有文惟恐人知人之有文惟恐人之不<lb/>
知孰謂人而反有媿于鷄乎<lb/>
烏有白衣而脩尾者其潔如玉人謂之白練帶以其尾<lb/>
而得名也江南人謂之紙錢鳥見者必唾避號爲不祥<lb/>
以故不爲人所珍玩余甞謂鳥白其身人或惡之人白<lb/>
其德㡬何而不遭誣衊之事耶昔人有言皓皓者易汙<lb/>
<pb n="KR4d0217_WYG_050-10a"/>
嶢嶢者難全信哉斯言乎<lb/>
　　　辨讀來生書<lb/>
有一老人年埀八十誦書不止或問之曰先生年幾何<lb/>
自苦如此曰余讀來生書也余戲之曰君昨日所誦書<lb/>
今日盡能乎曰不能也余曰書猶不能記而况來生乎<lb/>
老人不恱已而語人曰人之所以死而甞存者必其神<lb/>
靈不昧如百鍊精銅愈乆益明若生爲腐儒則死作闇<lb/>
鬼雖唇腐齒豁何補來世于是儒者聞余言皆以爲然<lb/>
<pb n="KR4d0217_WYG_050-10b"/>
佛者聞余言亦皆以爲然盖余之所論者理也<lb/>
　　　書座右屏<lb/>
姑息似仁訐直似義大佞或以爲禮大奸或以爲智小<lb/>
人視之一毫髮比君子視之天之與地審處于兩者之<lb/>
間著其誠而去其僞外以是而觀人内以是而察已内<lb/>
以是而察已勉强而行之是謂盛德之君子乎<lb/>
　　　客語<lb/>
荆州多别駕見過因論佛果禪師在成都時一病愈劇<lb/>
<pb n="KR4d0217_WYG_050-11a"/>
炷黄艾至千餘壯呼羽流作醮七晝夜而死多公云曾<lb/>
子啓手足昜簀而終孔北海受制曹公以語言殺身管<lb/>
寜居北海上三十年終曹公之世不至中原此皆吾輩<lb/>
中有定力者使如佛果輩聞世間有此竒特事未必不<lb/>
内自愧耳盲眼士大夫知有佛之徒而不知吾輩中自<lb/>
有人斯大可笑者吾愛其語可書因爲録之<lb/>
　　　雜書三<lb/>
甲戌七月九日校醮羣先生文渡淮至新息曉聞驢鳴<lb/>
<pb n="KR4d0217_WYG_050-11b"/>
起聽喜謫官之乆復見中原也周子曰此與退之之見<lb/>
蝎東坡之聞鐸初何以異因思頃歲久留京師一日舟<lb/>
至汴口望清淮渺渺群山崢嶸恍然如堕夢境不知身<lb/>
之在許也紹興之初當壬子癸丑間偶以事至濡須逾<lb/>
年渡江而南至中流聞隔岸雞犬之聲使人幾欲屑涕<lb/>
然後知二公之所感爲不虚也嗟乎物變無窮悲喜相<lb/>
半茍隨所感而爲休慼則吾之一心有不可勝應者矣<lb/>
唯知夢境之中一切皆幻則物來如市吾心如水此紛<lb/>
<pb n="KR4d0217_WYG_050-12a"/>
紛者安能入吾舍哉余年踰七十寸心灰㓕蓋無幾矣<lb/>
雖未能物吾兩忘然于此其殆庶幾焉<lb/>
蔡君謨石橋記規摹魯公中興頌東坡醉翁亭記規摹<lb/>
魯公離堆記凡有眼睛者知其如此大抵君謨文字及<lb/>
行書小楷蠶頭燕尾外方内圓無一㸃一畫不似處而<lb/>
東坡出没變化風流韻度自成一家優劣似是分矣余<lb/>
不解書而論書譬如不解飲人說酒雖說得近似而飲<lb/>
流未必以爲是然口之于味有同嗜焉豈可欺哉甲戌<lb/>
<pb n="KR4d0217_WYG_050-12b"/>
秋七月客有謂蘇氏書無法者乃爲書此以解嘲也<lb/>
麝爲天下至香之物久而欲壊則香必歇急取溺器覆<lb/>
之香復如初盖麝生臍腹間溺之所自出也二氣以類<lb/>
相感乃復香耳神竒化爲臭腐臭腐復化爲神竒顧何<lb/>
常之有哉然則閨中竊香之士海上逐臭之夫二者未<lb/>
知其孰賢當有識者能解此余不然也<lb/>
　　　騶虞解<lb/>
騶虞一篇其辭詩與序義相合坦然明白而諸儒各出<lb/>
<pb n="KR4d0217_WYG_050-13a"/>
已意更相附會使其詞旨不明至不可曉甚可怪也詩<lb/>
曰彼茁者葭彼茁者蓬葭蓬野生非人所種藝其長亦<lb/>
且茁壯則以見草木之靡不生殖也又曰一發五豝一<lb/>
發五豵豝豵野處非人所豢飬猶且射一發而所獲五<lb/>
則以見鳥獸之靡不衆多也如此則序所謂庻類繁殖<lb/>
之義見矣每章必曰于嗟乎騶虞者騶虞獸名其爲物<lb/>
不食生物不踐生草有仁德焉古者四時之田以習武<lb/>
事後世則馳騁田獵以暴于天物其爲不仁孰大于是<lb/>
<pb n="KR4d0217_WYG_050-13b"/>
今也蒐田以時蓋將以教民戰而志不在于得禽獸則<lb/>
豈愛物之無心哉故每章必曰于嗟乎騶虞也舉此則<lb/>
序之所謂仁如騶虞則王道成之義見矣一發五豝鄭<lb/>
氏謂虞人翼五獸以待君躬而君不盡取唯取其一所<lb/>
以見其仁其說不然夫國君之田不掩群則逐獸而射<lb/>
之耳苟命虞人驅五獸以待君射使君仁則取其一不仁<lb/>
則將盡取之其為害亦多矣烏得為之仁乎騶虞之為<lb/>
獸其說舊矣至漢賈誼則謂騶為文王之囿名虞乃司<lb/>
<pb n="KR4d0217_WYG_050-14a"/>
獸之官也不知誼何以得此歐陽氏又從而取之分嘗力<lb/>
詆先儒穿鑿附㑹之辭于此反有所取不知其何理也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_050-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十六</head>
    <p>
<pb n="KR4d0217_WYG_066-1a"/>
欽定四庫全書<lb/>
　太倉稊米集巻六十六　　宋　周紫芝　撰<lb/>
　　書後二十八首<lb/>
　　　書陸祠部帖後<lb/>
祠部郎陸公嵓老少以經術文采見知舒王與其伯氏<lb/>
左相齊名世號二陸晩方得州豈弟慈祥不事表襮每<lb/>
接使客酒不過數行而止客去輒齋素以裁其過今觀<lb/>
其言有既無厨傳以沽往來之譽又乏家貲以結上下<lb/>
<pb n="KR4d0217_WYG_066-1b"/>
之交可謂無負漢宣之詔矣公甞與客言莊周論蠻氏<lb/>
觸氏爭蝸牛之國何其况之微也至於逐北數萬人流<lb/>
血三千里則可謂所爭者小而所傷大也嗚呼其可謂<lb/>
仁人之言已宣和甲辰中元前五日見此數帖因記前<lb/>
語使人想見醇徳乃書其後<lb/>
　　　書枯冷道人李處士序後<lb/>
唐文皇辰日哭張公謹疑若能脫畧隂陽拘忌之說者<lb/>
至命呂才使刪其書則又似頗留意於此矣才之論葬<lb/>
<pb n="KR4d0217_WYG_066-2a"/>
法以謂葬家取乾艮二時乃近夜半文與禮乖又古葬<lb/>
並在國都之北無上利下利大墓小墓之說才豈不知<lb/>
其術蓋有所自來其亦慮人主求小道失大體而立此<lb/>
論乎世俗之人急於富貴利達為墓師所欺乆矣又其<lb/>
所傳之書鄙陋荒怪期在符㑹俗人意㫖皆不待攻而<lb/>
可破今龍谿李君獨能畧去近時諸家地理書時時自<lb/>
出新意頗有竒中可謂不傳之妙也已君猶懼其法不<lb/>
與俗人合故枯冷道人藉九方臯之說以告俾余跋其<lb/>
<pb n="KR4d0217_WYG_066-2b"/>
後余言如鴻毛無萬鈞之力可回世人好惡因謂李君<lb/>
曰君子病不精其技耳人之知與不知亦何足深較余<lb/>
甞論羊叔子其風流清尚有絶世之稱死之日能使州<lb/>
人罷市將士慟哭此豈宜無子而相墓者謂若鑿山當<lb/>
無後已而果然使子之術如叔子之客雖名後世可也<lb/>
况一時乎靖康丁未中春中休日<lb/>
　　　書元寧川帖後<lb/>
元具茨參江西裨遂得句法真山谷法嗣也具茨親見<lb/>
<pb n="KR4d0217_WYG_066-3a"/>
山谷其得處便似不同張載揚學東坡書咄咄逼真乃<lb/>
為具茨書此詩云公同僚相得甚懽可謂一臺二妙矣<lb/>
世間俗子寫無法楷書作無韻惡語又甞負此以疵病<lb/>
他人見之令人氣塞故留此巻時時開闔一洗凡馬之<lb/>
塵耳紹興二年元宵後四日書<lb/>
　　　書了翁贈别頌後<lb/>
了翁以正色立朝憤世疾邪不避權貴風采人物當不<lb/>
在汲長孺下宜其髙目雲漢以傲睨一世折節下士喜<lb/>
<pb n="KR4d0217_WYG_066-3b"/>
與佳士周旋此公何止髙人數頭地耶居士韋深道隱<lb/>
居湖隂一時賢士大夫皆樂與之游而公於居士所以<lb/>
相求之意尤厚余以是益喜居士之賢而知翁之為樂<lb/>
易君子也紹興二年清明後四日書<lb/>
　　　書姑谿老人詩巻後<lb/>
頃余北走建康暮投青山市詰朝謁太白祠公時在路<lb/>
西聞余來使人折簡見邀遂止余宿青燈白醪雪髯紅<lb/>
頰議論衮衮可聽喜津津見於顔間余維恨拜公於床<lb/>
<pb n="KR4d0217_WYG_066-4a"/>
下為已晩也然私竊自喜公年雖髙而氣力强健繼此<lb/>
猶可以數見逾月而歸則公已逝矣此數詩乃當時酒<lb/>
間為余書者紹興三年秋七月中休日閱羣書見之把<lb/>
巻興懷為之雪涕<lb/>
　　　書李夫人枯木墨竹後<lb/>
徐伯逺出其家所藏李夫人枯木墨竹霜枝勁節凜凜<lb/>
在人目中自非作白山茶賦手安能出此竒崛態度相<lb/>
其婆娑筆硯間定不減當年女博士耳紹興已卯中春<lb/>
<pb n="KR4d0217_WYG_066-4b"/>
二十有五日書<lb/>
　　　書安定郡王長短句後<lb/>
安定郡王具文殊無礙辨才傳東坡居士正法眼藏時<lb/>
時游戲於長短句中妙麗清壯無一字不可人意今觀<lb/>
此數解真樂府中絶唱也試使韻人勝士酒酣耳熱倚<lb/>
席而歌之當復令人想見其風采後五詩余舊聞於故<lb/>
人者併書巻尾紹興五年嘉平十有三日靜寄老人書<lb/>
　　　書璉上人詩巻後<lb/>
<pb n="KR4d0217_WYG_066-5a"/>
頃年讀汪内相集至還璉上人詩巻云筆端游戲詎須<lb/>
頻短巻才開即可人月映澄江梅映雪比君猶自不清<lb/>
新未甞不想見其人也近常道人攜璉公數詩來嫵媚<lb/>
清熟殊不犯俗子格律乃知江月雪梅之喻端非虚語<lb/>
惜其相望千里不與之徜徉耳紹興十年正月十日書<lb/>
　　　書自作長短句後<lb/>
余少年時間作長短句殊不能工常戲自評之以謂視<lb/>
古今諸家樂府蓋貌兄弟而年父子也猶不能無意於<lb/>
<pb n="KR4d0217_WYG_066-5b"/>
著鞭今須髮種種則無復事矣同舎郎葉南美屢丐於<lb/>
余偶追錄此數解因以遺之南美老於文辭以功名自<lb/>
喜乃復須此韓退之所謂如人之嗜昌歜未易詰其所<lb/>
以然者哉紹興十一年清明後五日書<lb/>
　　　書趙介叔雷莊詩後<lb/>
維揚人趙介叔頃與余相别於宛陵今十年矣是時東<lb/>
南羣盗蜂起殊有重别之意余作長短句贈别云玉溪<lb/>
秋月浸寒波忍持酒重聽離歌不堪對綠隂飛閣月下<lb/>
<pb n="KR4d0217_WYG_066-6a"/>
羞娥夜深驚鵲轉南柯慘别意無奈愁何他年事不須<lb/>
重問轉更愁多使傳杯者歌之坐客為之悽然後介叔<lb/>
留九華其家自泉南乗舟而下道遇亂兵舉族皆歿前<lb/>
調遂為語䜟紹興十四年四月十五日客有錄介叔雷<lb/>
莊小詩以示余者語極悲楚讀之使人酸鼻而其詩又<lb/>
工皆可錄也<lb/>
　　　書觀音感應錄後<lb/>
清照老人以户部郎邊公所集觀音感應一百事相示<lb/>
<pb n="KR4d0217_WYG_066-6b"/>
讀之令人感歎不巳而議者乃復怪其靈異如此衆多<lb/>
獨不知菩薩願力深重為衆生除一切苦何有窮極况<lb/>
在震旦一國一方之所示現若此而遍一大地盡恒河<lb/>
沙界所有衆生菩薩視之同赤子一有苦惱悉加調䕶<lb/>
則其慈哀所及豈耳目見聞之所可及雖有須彌山筆<lb/>
大海聚墨安能稱述今邊公表百事以傳世蓋欲使人<lb/>
信心堅固得所依歸其用心可謂善矣紹興十五年四<lb/>
月十有四日書<lb/>
<pb n="KR4d0217_WYG_066-7a"/>
　　　書奉親養老書後<lb/>
昔人有以麤糲飯客以精饌奉親者一見便為名士稱<lb/>
賞士大夫酣酗杯酒中雖酒肉如山猶恐未能娯客至<lb/>
於羊棗之奉往往未甞經意大似倒置余與艾慎機出<lb/>
同王事入則分産而居見其奉親之孝甚謹意其近世<lb/>
無與比者宜此書之未甞去眼也紹興十六年正月七<lb/>
日書<lb/>
　　　書蘇養直與陳彦育帖後<lb/>
<pb n="KR4d0217_WYG_066-7b"/>
自古髙人逸士隱於嵓谷者蓋亦多而文采風流未必<lb/>
俱勝後湖視富貴如浮雲而言語文章妙絶一世漢魏<lb/>
而下所未有也此巻中數詩皆佳藁而樂府語韻尤髙<lb/>
使東坡先生見之當不但喜清江一曲耳<lb/>
　　　書梅師贊家梅聖俞書後<lb/>
僕少年時甞閱家所藏前輩書尺得聖俞先生數帖及<lb/>
姑蘇園亭記愛其楷法甚謹已而失之自是不復見先<lb/>
生之書今三十年矣此篇乃聖俞遺其弟宣義公師贊<lb/>
<pb n="KR4d0217_WYG_066-8a"/>
者公之孫和仲出以示僕覽之如復見吾家所藏也觀<lb/>
先生之詩樂其字畫它人猶在所愛况公家物䕶之其<lb/>
可不力乎紹興辛未臘月十日同郡周某書<lb/>
　　　書具茨集後<lb/>
余與元道州一别十五年自此翁下世平日篇章無一<lb/>
字到眼念之令人落寞殊無好懐今年朅來富州吏部<lb/>
郎桂嘉任出其詩文四編殆數百首噫嘻盛哉何其多<lb/>
也道州年十八嵗已升山谷之堂父子俱出其門亦是<lb/>
<pb n="KR4d0217_WYG_066-8b"/>
一時偉人文詞超妙髙出世表而所遇乃爾詩之為祟<lb/>
如是其酷耶紹興壬申二月庚午妙香寮書<lb/>
　　　書月巖集後<lb/>
月巖集太華逸民之所作而太華逸民則李廌方叔之<lb/>
自號也李端叔序其文謂東坡甞言吾評斯文如大川<lb/>
東注晝夜不息不至於海不止也今誦其詩讀其文然<lb/>
後知此老之言為有㫖焉而自非豪邁英傑之氣過人<lb/>
十倍則其發為文詞何以若是其痛快耶紹興壬申春<lb/>
<pb n="KR4d0217_WYG_066-9a"/>
滑臺劉徳秀借本於妙香寮乃書以還之<lb/>
　　　書老圃集後<lb/>
大洪昔時詩用意精深頗加雕繪之功蓋酷似其舅此<lb/>
其所載意其多晩年之作與昔所見殊不類近時士大<lb/>
夫論徐師川詩甚不公以謂稍稍放倒而不知師川暮<lb/>
年得句多出自然也毛嬙麗姬粉白黛綠歛袵顧視未<lb/>
免時自矜持徐娘雖老却以洗粧而真香生色有不可<lb/>
描畫之意蓋詩至於此然後為工耳紹興壬申春滑臺<lb/>
<pb n="KR4d0217_WYG_066-9b"/>
劉徳秀借本於妙香寮乃書以還之<lb/>
　　　書郭元壽家叔黨書後<lb/>
頃嵗故人章刑部決獄五羊道過鬱孤臺得東坡兩詩<lb/>
大字石刻歸以遺余妙不可言今郭元壽迺以叔黨所<lb/>
書鬱孤詩相示字畫詞采幾不可辨覽之使人恍然如<lb/>
逸少復生子敬猶在世也後人當謂前有二王後有兩<lb/>
蘇為不疑矣紹興壬申三月甲子宛陵周某書<lb/>
　　　書山谷帖後<lb/>
<pb n="KR4d0217_WYG_066-10a"/>
僕平生閱山谷書甚多所謂摩挲石刻鬢成絲者猶未<lb/>
甞見其起草此一紙塗竄至數十字大似顔平原坐位<lb/>
帖字差少耳後人觀之當不減今人之視魯公也紹興<lb/>
壬申三月甲子宛陵周某書<lb/>
　　　書晁無咎帖後<lb/>
讀晁無咎之文與詩浩浩然猶河漢之無極也想其胸<lb/>
中何止有八九雲夢而已今觀此數帖如散聖出塵不<lb/>
縛禪律自然近道豈可付俗人論工拙哉紹興壬申四<lb/>
<pb n="KR4d0217_WYG_066-10b"/>
月之吉妙香寮老人書<lb/>
　　　書范文正公書竇諌議事跡後<lb/>
范陽人竇禹錫近世號稱長者觀其嫁孤女八十二舉<lb/>
貧不能葬者二十七喪此非强勉而能者則它不難也<lb/>
至於身享長年五子皆至逹官天所以報之驗若符契<lb/>
矣夫有隂徳者必有陽報而世鮮為之甚者引張湯杜<lb/>
周以謂慘毒者猶皆累世貴顯而安世延年輩又有賢<lb/>
徳以傳後世獨不知天之報施固有常理不可一槩論<lb/>
<pb n="KR4d0217_WYG_066-11a"/>
也<lb/>
　　　書沈麟士傳後<lb/>
沈麟士為隣人認其所著履麟士曰是卿履耶跣而與<lb/>
之隣人得履以前者還麟士曰非卿履耶笑而受之陳<lb/>
凝之為村田所誣亦甞認其所著履笑曰僕著已弊矣<lb/>
當於家中覔新者償君後還所失履不責受或謂凝之<lb/>
過於麟士甚逺周子曰麟士何心之有哉凝之則近於<lb/>
矯矣<lb/>
<pb n="KR4d0217_WYG_066-11b"/>
　　　書陶淵明歸田園書後<lb/>
陶淵明閒居則負耒而躬耕年飢則叩門而乞食蓋不<lb/>
可不謂貧矣至於棄官而歸則易若脫履非其胸中自<lb/>
有邱壑安能擺落世故如此頃時杜祁公在政府客有<lb/>
新第者以所業獻公請學為政公無一言唯問生事厚<lb/>
薄人有問公者公曰人有田園則進退輕乃可行吾志<lb/>
祁公可謂知言矣近時士大夫多喜學淵明詩皆故為<lb/>
靜退逺引之詞以文其歆羡躁進之失譬猶效西子之<lb/>
<pb n="KR4d0217_WYG_066-12a"/>
顰而㤀其語意髙逺不能窺此老之藩籬也<lb/>
　　　書張待舉詩集後<lb/>
余甞聞鄉先生言鄉里有張大人者耆酒好罵尤豪於<lb/>
詩少年博極羣書其為人標置甚髙以故卒困於小官<lb/>
當時貴人皆知其才畏而不用滕公元發其友也甞為<lb/>
錢塘守張侯客焉滕公置酒髙㑹賔客滿座飲方酣即<lb/>
岸幘箕踞大呼滕大爾復能記共飲長安酒家昏直而<lb/>
去耶坐客為之失色公笑曰寧論許事但當痛飲醇酎<lb/>
<pb n="KR4d0217_WYG_066-12b"/>
耳明日不告而去公贐之以金張侯持金叩枻而歌已<lb/>
而投諸江曰滕公凂我哉使者反命公曰狂奴故態老<lb/>
不衰耶暮年隱居宛谿之上築曲肱亭林間日醉其中<lb/>
不與俗人交亭今猶有故基存焉黄太史所謂仲蔚蓬<lb/>
蒿宅宣城詩句中隣雞呼不起擁被聽松風蓋題曲肱<lb/>
亭詩也張侯之詩温麗而不燥靚深而有體非近世作<lb/>
者所能仿彿而其多至數十篇雖多而益竒惜其埋沒<lb/>
之乆未有傳於世者余因併記其人之大畧云張公名<lb/>
<pb n="KR4d0217_WYG_066-13a"/>
賁待舉字也官至忠州司户而死<lb/>
　　　書韓退之羅池廟碑後<lb/>
唐史載栁子厚既沒栁人懷之記言降於州之堂有嫚<lb/>
者輒殺之愈因碑而實之退之所謂信道篤而自知明<lb/>
者不應紀此茫昧荒怪之事以欺後世也使誠有之必<lb/>
妖鬼有所憑藉而然愈猶當為子厚力辨其非而因碑<lb/>
以實之其意殆不可曉昔韓擒虎之死人有見兵騎迎<lb/>
公於門以為閻羅王者此亦史氏好竒之過栁以文詞<lb/>
<pb n="KR4d0217_WYG_066-13b"/>
顯韓以勲烈稱皆一時之賢不幸而䝉此惡聲南史固<lb/>
不足取信而退之且猶如此於他人何望焉余毎誦其<lb/>
文未甞不為退之惜也<lb/>
　　　書送客詩後<lb/>
東坡甞言古今語未有無對者信矣哉琴家謂琴聲能<lb/>
娯俗耳者為設客曲頃時有作送太守詩者僕甞問之<lb/>
其人曰此供官詩不足觀於是設客曲乃始有對四月<lb/>
十日夜燈下閱猥藁偶有感於前語戲作俳體詩云設<lb/>
<pb n="KR4d0217_WYG_066-14a"/>
客元無琴裏曲供官尚有篋中詩時日舉似坐客皆為<lb/>
絶倒<lb/>
　　　書徐師川詩後<lb/>
金陵呉思道為余言頃甞以近詩示徐公徐公謂僕是<lb/>
豈欲擬杜少陵句法邪思道曰少陵安可擬但不取法<lb/>
耳公因言余平生正坐子美見誤思道問其故公曰今<lb/>
人飯客飲食中最美者無如饅頭夾子連日食之如嚼<lb/>
木札耳丙辰夏至前兩日朱子明司理以此本見還時<lb/>
<pb n="KR4d0217_WYG_066-14b"/>
方晝臥東窓枕上讀數十篇乃悟前語然不可持語俗<lb/>
人所謂癡人面前不得說夢也他日有與余問參此語<lb/>
者當自了了<lb/>
　　　書何正平詩巻後<lb/>
讀參寥子七字絶句如小兒笑蔗讀正平五字詩如大<lb/>
兒食藕二物皆可人口要常使知味者自評之耳曩時<lb/>
人問可郎詩何如僕甞應之曰可公詩其苦腴相半頗<lb/>
似韋應物至其骨清而氣秀則又仿彿孟浩然輩唐以<lb/>
<pb n="KR4d0217_WYG_066-15a"/>
來詩僧所未有也若建安七子南朝兩謝等語則徐公<lb/>
之論當自有深意非他人所能解也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_066-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十六<lb/>
</p>
<p>
</p>
  </div>
</body>
</text>
</TEI>
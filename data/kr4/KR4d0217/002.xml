<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二</head>
    <p>
<pb n="KR4d0217_WYG_002-1a"/>
欽定四庫全書<lb/>
　太倉稊米集巻二　　　　宋　周紫芝　撰<lb/>
　　樂府二十首<lb/>
　　　艨艟行<lb/>
漢作樓船三百尺江南父老何曽識船頭擊鼓轉紅旗<lb/>
船尾踏車人不知君王英畧似漢武要挽江心射蛟弩<lb/>
天戈指日殄匈奴先遣偏舟下江浦三年血滿秋江紅<lb/>
洞庭揺落悲秋風漫山柵水作城寨逆氣不腥河伯宫<lb/>
<pb n="KR4d0217_WYG_002-1b"/>
驚濤捲地噴飛雪艨艟一出千艘空將軍自駕木城去<lb/>
莫歎龍驤作阿童<lb/>
　　　五谿道中見羣牛蔽野問之容州來感其道里<lb/>
　　　　之逺乃作短歌以補樂府之闕<lb/>
淮田一廢不復秋五夫扶犁當一牛畨兵大入郡不守<lb/>
青窠未熟官來收狐狸晝嘯荆棘裡此事最貽廊廟憂<lb/>
羽檄徵牛牛蔽野問言萬里來容州容州價賤苦易得<lb/>
四蹄纔堪一劍易來時草青今草黄道路既逺多死傷<lb/>
<pb n="KR4d0217_WYG_002-2a"/>
沙場草淺食不飽夕陽時見烏銜創江北江南幾阡陌<lb/>
幾牛能滿千家倉願言田父各努力㑹見西風禾黍長<lb/>
將軍官大馬亦壯肯使敵騎窺漢疆<lb/>
　　　黥奴行<hi>范瓊</hi>
山西驍將真黥奴兩斛笑彎金僕姑偶然浮雲變蒼狗<lb/>
身騎髙馬稱金吾敵兵倉黄忽南渡地黒天昏兩龍去<lb/>
賊臣僭偽誰適從將軍一呵百官懼仗劍前驅趣翠華<lb/>
路人辟易空囘顧至今願返河陽狩荆棘艱難窘天步<lb/>
<pb n="KR4d0217_WYG_002-2b"/>
未懸北闕新頭顱猶帶安西舊都䕶前年縱兵肥水頭<lb/>
横屍千里行人愁帳前騎士勇如虎帳下嬌娥雙臉羞<lb/>
藁街流血天忽怒小兒跳梁健兒舞寄語盧龍與范陽<lb/>
中書相公今尚父愼勿更如奴跋扈<lb/>
　　　秣陵行<hi>宇文粹中</hi>
秣陵城門夜不開城頭椎鼔鳴春雷緋衣擎火燎民屋<lb/>
萬井一炬飛紅埃道傍横屍人不識血流但見秦淮赤<lb/>
府中官吏一百人盡取姓名書罪籍元戎被執不得歸<lb/>
<pb n="KR4d0217_WYG_002-3a"/>
賊坐黄堂縱呵斥明朝傳檄下九州九州牧伯不敢収<lb/>
可笑官軍櫜羽箭環視走卒攖城樓將軍樓船下巫峽<lb/>
膽落雙旌俱巻甲日梟五十三頭顱一戰何曽短兵接<lb/>
今年新起故將軍灞陵醉尉勿浪嗔文致太平武定亂<lb/>
非渠誰復清風塵<hi>此詩末章歸美李綱</hi>
　　　射鹿行<lb/>
白羽紅旌繞山麓爭向山南射奔鹿獵夫舉網常苦辛<lb/>
誰寢其皮食其肉腹中着子初成斑梅花碎㸃真珠圓<lb/>
<pb n="KR4d0217_WYG_002-3b"/>
䨇桃壓髻玉簪短去作誰家頭上冠貴家金多逐時好<lb/>
尚蹙蛾眉嫌不早一皮可直三萬錢競作苞苴當珍寳<lb/>
大者有茸胎有紋舉無遺族如何寃玉纓瓊弁者誰子<lb/>
始作此俑知非賢<lb/>
　　　督耨詞<lb/>
十里一候五里置渡海梯山來萬里賜入長安卿相家<lb/>
夜暖金猊香徹髓瓊香入骨作曉酲斗帳燒烟隔秋水<lb/>
青娥添火窓欲明紅錦薫衣人未起梅花不用波律來<lb/>
<pb n="KR4d0217_WYG_002-4a"/>
零藿何勞香傳記蘭閨半掩春晝長參差吹竹羅紅粧<lb/>
令君一去三日香更遣小兒縫紫囊夜來賓客滿髙堂<lb/>
誰家有女嫁韓郎<lb/>
　　　漢宫詞<lb/>
漢宫五月多南風宫槐覆砌花陰濃彤庭破曉瑞霧薄<lb/>
寳檻茙葵迎日紅池面雞頭青蹙衂菖蒲有花池水緑<lb/>
殿閣風清白日長五絲結綵獻君王漢皇年來新受籙<lb/>
自篆天書辟邪毒六宫此日多歡娛就中何人恩寵殊<lb/>
<pb n="KR4d0217_WYG_002-4b"/>
黄金釵横絳囊小爭帶君王親冩符<lb/>
　　　競渡曲<lb/>
江風獵獵吹紅旗舟人結束誇水嬉短衣青帽錦半臂<lb/>
横波鼔鬛飛鯨鯢江潮漫漫江水濶浪花擊碎千堆雪<lb/>
畫橈擘水挽不囘白羽離絃箭初脫巋來醉作踏浪歌<lb/>
應笑吳兒拜浪婆朱樓相映緑陰裡兩岸人家歡樂多<lb/>
飯筒角黍纒五綵楚俗至今猶未改日暮空歌何在斯<lb/>
不見三閭憔悴時<lb/>
<pb n="KR4d0217_WYG_002-5a"/>
　　　牛女行<lb/>
天孫曉織雲錦章跂彼終日成七襄含情倚杼長脉脉<lb/>
靈河南北遥相望天風吹衣香冉冉烏鵲梁成月華淺<lb/>
青童侍女驂翔鸞玉闕瓊樓降華幰明朝脩渚曠清容<lb/>
歸期苦短歡期逺昔離今聚自有期天帝令嚴何敢違<lb/>
猶勝姮娥竊仙藥一入廣寒無嫁時<lb/>
　　　雙鵠飛行<lb/>
憶昔江鄉遭亂離兩翁避地雙鵠飛一鵠南翔一鵠北<lb/>
<pb n="KR4d0217_WYG_002-5b"/>
北鵠墮地南鵠栖天長地逺去不返巢傾卵覆令人悲<lb/>
去年賊兵初聚黨今嵗王師方解圍舂陵萬户纔有幾<lb/>
駱谷一家空獨歸歸尋故里不知處白骨支撑滿塗路<lb/>
城西有屋無人居城東有地無屋廬仿彿相從舊遊處<lb/>
淚栖雙睫還欷歔<lb/>
　　　鷰銜栢行<lb/>
雙鷰何時來瀚海寄巢脩椽巢不改春深巢稳初養雛<lb/>
雙雛引頸仰哺呼雄將雌出雙雛孤雛危墮地聲<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
<pb n="KR4d0217_WYG_002-6a"/>
雌隨雄歸見雛泣主人將雛納其室雙雛脫死翅欲開<lb/>
𤣥衣素臆去復來明年主人開夀燕畫鼔停撾歌舞遍<lb/>
雙雛傍席爭囘旋共銜青栢置樽前口不能言對以臆<lb/>
再拜夀君如栢年<lb/>
　　　石婦行二首<hi>俗呼望夫石在當塗</hi>
貞婦生江南少小稱丰穠委身事良人相與歡笑同良<lb/>
人去不返兩鬂常鬔鬆謂言有膏沐未識誰為容日日<lb/>
上山望水逺山複重藁砧竟不來望望終無窮一朝化<lb/>
<pb n="KR4d0217_WYG_002-6b"/>
作石僵立由天公天公表堅貞令與山始終仙衣綉蘚<lb/>
暈寳髻搖花叢滔滔日月逝此石存髙峯清名閲千古<lb/>
勁節摩蒼穹恨無採詩官作詩頌遺蹤用之邦國間庶<lb/>
以消淫風<lb/>
生男有閨房莫娶青樓倡生女事姑嫜莫嫁遊冶郎倡<lb/>
家從人無定準遊子一去忘故鄉山頭義婦無人識踴<lb/>
身上山生死隔人將此婦作石看不信此心元是石相<lb/>
從豈復無它人髧彼兩髦真我特江流可盡山可平不<lb/>
<pb n="KR4d0217_WYG_002-7a"/>
盡悠悠千古情早知郎去無消息悔不將身事尾生<lb/>
　　　擬客從逺方來<lb/>
客從逺方來遺我故人書故人久别離一别萬里餘相<lb/>
望不相見各在天一隅感君慇懃意字字如明珠上陳<lb/>
昔懽樂次問今何如昔别俱少年老大今蒼鬚良時不<lb/>
我與嵗月空躊躇餘生如夢寐尺素徒巻舒為我謝故<lb/>
人逺致雙鯉魚恨無木𤓰篇報君以瓊琚<lb/>
　　　擬青青河畔草<lb/>
<pb n="KR4d0217_WYG_002-7b"/>
四序相推遷日月倐已逝春風入猗蘭光艶照羅綺一<lb/>
朝霜雪至容華苦憔悴佳人惜朱顔結褵奉君子安知<lb/>
逺征途中道成弃置昔持鴛鴦錦裁成合歡被今織迴<lb/>
文機中有相思字相思日夜切尺書無雁寄誰能知妾<lb/>
心脉脉含逺意<lb/>
　　　擬燕趙多佳人<lb/>
沙丘有餘風趙女多跕纚<hi>音洗</hi>燕丹養勇士後宫出女子<lb/>
至今餘倡優吹彈滿都市佳人北方來傾城盡風靡妙<lb/>
<pb n="KR4d0217_WYG_002-8a"/>
舞縈纖腰清歌發皓齒一歌四座歡再歌賓客起囘眸<lb/>
與目成哀絃忍重理願為雙飛燕與君共棲止人生不<lb/>
行樂嵗月如流水<lb/>
　　　擬梁父吟<hi>并引</hi>
　　　　諸葛孔明耕南陽時雅好擁膝為梁父吟而三<lb/>
　　　　國志不載其詞唯秦佚文有之觀其詞㫖非亮<lb/>
　　　　所作特亮好歌此詩爾其後晉陸機宋沈約皆<lb/>
　　　　有之其詞與亮所歌不同余過淮隂經韓将軍<lb/>
<pb n="KR4d0217_WYG_002-8b"/>
　　　　墓追記田彊事乃擬古詞而為是詩<lb/>
駕言方北征遵彼淮陰路悠悠墟落間中有淮隂墓將<lb/>
軍藴竒畧功名照今古談笑下燕齊北面師降虜一朝<lb/>
遭讒誣銜寃復誰訴誰能為此謀宫中漢家婦<lb/>
　　　擬司馬相如琴歌代文君荅二首<hi>并引</hi>
　　　　卓文君欲奔司馬相如相如以琴心挑之今<lb/>
　　　　樂府有琴歌二首而無文君詞為代文君作<lb/>
　　　　荅歌以補其闕云<lb/>
<pb n="KR4d0217_WYG_002-9a"/>
鳳兮鳳兮胡不歸胡為四海求其雌其室良邇知者誰<lb/>
邂逅相遇君獨知彼美人兮偉容儀願與君兮相追隨<lb/>
歸丹山兮棲髙枝<lb/>
鳳兮鳳兮鳴噰噰雄將飛兮雌將從天寒慘慘多悲<lb/>
風雙翮欲舉心所同山石可鑿金可鎔妾心皎皎如日<lb/>
中<lb/>
　　　莫愁歌<lb/>
蓮花深紅蓮葉緑平沙月上鴛鴦宿青腰三板蘭作<lb/>
<pb n="KR4d0217_WYG_002-9b"/>
橈月下莫愁歌一曲移船入花花轉深花深調苦難為<lb/>
音江邊夜半誰為語只有嬋娟知此心露華漸白月漸<lb/>
午刺舟自覔來時路明朝繫纜柳邊門却在夜來潮落<lb/>
處<lb/>
　　　擬桃葉團扇歌三首<hi>并引</hi>
　　　　王徽之愛姬作團扇歌三首詞固佳絶而意<lb/>
　　　　若有未盡者為再作三詩以足其意<lb/>
倚杼織氷紈殷勤作團扇為君惜朱顏相期日相見<lb/>
<pb n="KR4d0217_WYG_002-10a"/>
裁紈作團扇纖纖如白玉歳寒不改姿持用可郎目<lb/>
團扇復團扇團扇亦已好但恐秋風至棄捐在中道<lb/>
　　　秋閨詞<lb/>
西風動簾幙蟋蟀鳴髙堂蔓草濕零露秋閨知夜長佳<lb/>
人掩朱户背燭解羅裳願言鴛鴦夢雙飛入方塘清影<lb/>
横疎櫺奈此明月光依依照長夜炯炯明愁腸不恨郎<lb/>
不歸恨月入我床披衣復起坐嚬翠挑殘缸開緘取素<lb/>
書解結羅帶傍一讀再三歎再讀淚數行終夜不成寢<lb/>
<pb n="KR4d0217_WYG_002-10b"/>
曙色忽滿窓雖云有膏沐誰能理晨粧<lb/>
　　　倡樓詞<lb/>
桃李艷春風榮華照京洛九陌飛香塵朱樓響弦索美<lb/>
人倚脩欄青娥巻珠箔白面誰家郎巴商載金槖大艑<lb/>
何岢峩繫舟樓下泊哀彈雜清歌日日樓中樂謂言如<lb/>
江流偕老有盟約一朝買嬋娟蟬鬂輕梳掠情從新人<lb/>
歡恩與舊人薄去年與青棠今年贈芍藥人生有榮謝<lb/>
曾不待衰落倡女不嫁人深心失期約<lb/>
<pb n="KR4d0217_WYG_002-11a"/>
　　　霽月謠<hi>和羅仲共效李長吉</hi>
江鼉吹浪江水急雷師鞭鼓旌旗濕黒風駕雨霹靂鳴<lb/>
怒龍拏空半天立須㬰陰雲空四埀廣寒殿冷風披披<lb/>
玉觴燕罷王母歸紅鸞簇扇香霧飛<lb/>
　　　挿秧歌<hi>和羅仲共效王建作</hi>
田中水滿風淒淒青秧没隴村路迷家家趂水秧稻畦<lb/>
共唱俚歌聲調齊樹頭幽鳥聲剥啄半雨半晴雲漠漠<lb/>
五白草斑誰敢閒農夫餉田翁自作去年兩經羣盗來<lb/>
<pb n="KR4d0217_WYG_002-11b"/>
婦兒埀泣翁更哀蠶藂燒盡不成繭陵陂宿麥無根荄<lb/>
今年挿秧憂夏旱旱得雨時兵復亂官軍捕賊何時平<lb/>
處處村村聞鼔聲<lb/>
　　　古離别二首<lb/>
絃斷何由續鏡分難再圓感君綢繆意贈我雙紋鴛百<lb/>
年㑹有盡此意終難捐<lb/>
行行重行行此别深可惜臨分意難傳欲語淚復滴我<lb/>
欲從君遊恨乏雙飛翮<lb/>
<pb n="KR4d0217_WYG_002-12a"/>
　　　長短歌<lb/>
礲石磨磚作新壘角樓亭亭四邊起誰家一曲長短歌<lb/>
長安貴人葬蒿里東方作矣事若何口珠腰帶黄金多<lb/>
墓門重閉子孫泣樹上紙錢空滿柯君不見胡騎南來<lb/>
相州路倉皇尚覔韓王墓解鞍下馬拜墓前更遣羌兵<lb/>
作調護憑誰試問爾何為定恐當年識吾父<lb/>
　<lb/>
　<lb/>
<pb n="KR4d0217_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻二<lb/>
</p>
<p>
</p>
  </div>
</body>
</text>
</TEI>
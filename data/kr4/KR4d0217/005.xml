<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻五</head>
    <p>
<pb n="KR4d0217_WYG_005-1a"/>
欽定四庫全書<lb/>
　太倉稊米集巻五　　　　宋　周紫芝　撰<lb/>
　　詩四十五首<lb/>
　　　次韻吳思道贈姑谿道人<lb/>
殘生擬覔山中伴萬事厭從兒輩談笑我㩦家常作客<lb/>
羡君買地已成菴早將遼海千年夢換得曺谿一滴甘<lb/>
聞與道人新結社懶雲今不是常參<lb/>
　　　次韻次卿擕酒見過<lb/>
<pb n="KR4d0217_WYG_005-1b"/>
睡過花時無好懐柴門誰閉復誰開擬從月夜放舟去<lb/>
更趂東風擕酒來鬚髮且休論早白悲歡正可付殘杯<lb/>
君無舊雨仍今雨相見應湏日百回<lb/>
　　　送虞伯瞻以宣城尉為上元方田官<lb/>
曩時人物詢石渠風流文采知諸虞老成不見典刑在<lb/>
定識載行家有書此郎胷中有涇渭不比當年㶚陵尉<lb/>
可憐汗血名家駒未有長途試千里空鞭赤免鞬臂弓<lb/>
射殺窮山赤丸子只今廊廟方賡歌羣材並用肩相摩<lb/>
<pb n="KR4d0217_WYG_005-2a"/>
将分壤地辨壚㯺要追禹跡窮岷嶓懸知使者欲推轂<lb/>
豈止朱墨精研磨簡書可畏君莫厭㑹見天邊給飛傳<lb/>
時來富貴亦偶然且盡十分金瀲灧<lb/>
　　　收次卿近書二首<lb/>
故國春空老三吴信不通客猶如社燕書或寄賔鴻鬢<lb/>
髮風埃裏林廬夢寐中西歸如有意一笑復誰同<lb/>
白水彭門道秋風古戰場人應思故國樓更在斜陽消<lb/>
息憑魚素遊從問草堂蘭芽知己茁何日見諸郎<lb/>
<pb n="KR4d0217_WYG_005-2b"/>
　　　懷舊一首<hi>并引</hi>
　　　　三月晦日飯餘方開淵明詩編誦停雲未竟<lb/>
　　　　而彭門故人忽遺逺書喜不能勝因效其作<lb/>
　　　　以寄意焉<lb/>
三月既晦維暮之春居我窮巷門無雜賓誰與晤語千<lb/>
載一人歌此好言以侑清樽酌我春醪載笑載欣言念<lb/>
我友在彼彭門江濆之别于今三年夐夐隻影祗復自<lb/>
憐素書聿至式慰我心蔚我嘉木有鶯在林尚求其友<lb/>
<pb n="KR4d0217_WYG_005-3a"/>
載好其音人而不如有懐其愔何當言歸昔盟是尋眷<lb/>
此二老實為蘭金<lb/>
　　　晚霽<lb/>
翠葉看成幄濃春喚不回愁今連落絮雨欲到黄梅掃<lb/>
地花狼藉開門燕往來晴峯數㸃出暝色一禽催<lb/>
　　　過張參軍故居曲肱亭舊基在焉山谷老人名<lb/>
　　　　亭且有詩所謂鄰雞呼不起擁被聴松風者<lb/>
　　　　是也<lb/>
<pb n="KR4d0217_WYG_005-3b"/>
脫手新詩咳唾成曹劉鮑謝未為能少時不厭家如磬<lb/>
嵗晚聊因酒作丞天與吾人終淡泊才如此老不飛騰<lb/>
盖棺何物無遺恨太史知公解曲肱<lb/>
　　　雨餘便有秋意夜聞絡緯聲甚急<lb/>
朝來三尺雨一灑遍原隰秋風掃快霽凉氣便相襲幽<lb/>
人倚寒窻睡眼已生澀淅瀝聞井梧風枝擺餘濕推枕<lb/>
夜未央牽幌月還入凄然裘褐念感此絡緯泣嗟我豈<lb/>
不知索衣寒無及家機臥空軸麻縷無可緝殷勤語秋<lb/>
<pb n="KR4d0217_WYG_005-4a"/>
蟲相煎何太急誰能太早計不死㑹當給吾言甚酸寒<lb/>
不足勞掇拾書之示二豪以當一笑集<lb/>
　　　入秋初種芭蕉<lb/>
着葉芭蕉三四根怕秋全似可憐人老來安得無餘事<lb/>
細聴維摩說是身<lb/>
　　　中秋無月夜半大雨忽憶去年江樓之㑹<lb/>
去年秋半西江口夜上江樓飲江酒欲問青天借玉盤<lb/>
等得浮雲變蒼狗天風慘澹含清秋夜色蒼茫江水流<lb/>
<pb n="KR4d0217_WYG_005-4b"/>
移床傍簷看月出月未肯出令人愁圓蘆吹裂客罷語<lb/>
恐在丹霄復何許一聲初自耳邊來三更却向樓前去<lb/>
人生無定可堪論東西南北似浮雲故人吹散天一角<lb/>
驚鴻零落秋江羣今年不聴鳴江櫓月黒風悲窻繞樹<lb/>
一杯無酒可澆愁夜閉蓬門聴風雨<lb/>
　　　九日至蘇家園<lb/>
良辰不浪出坐久無誰言閒攜老鈴去旋覔登髙樽悠<lb/>
然理孤策徐行當華軒步穿鼪鼯徑來過雞犬村炊烟<lb/>
<pb n="KR4d0217_WYG_005-5a"/>
起茅廬衍沃多平原翳翳桑柘宻靄靄禾黍繁黄童與<lb/>
白叟相攜負朝暄我求方寸地擬設常關門誰知南岡<lb/>
底近有蘇家園心知淳朴處可避喧囂煩歸來得好語<lb/>
髙意誰當論他年劉子驥定覔桃花源<lb/>
　　　過雙廟<lb/>
廵逺功名絶古今後先俱死只侵尋兩家子弟猶相訾<lb/>
百世何由識此心<lb/>
　　　行邁一首<lb/>
<pb n="KR4d0217_WYG_005-5b"/>
秋山凄無風木葉寒自萎羇客不得歸行邁日靡靡瘦<lb/>
馬嘶暮塗忍飢渡寒水落日晚更明棲鳥驚復起人生<lb/>
各有求誰能異生死行行重行行辛苦那得爾亂石摧<lb/>
前輖旋車亦當止飢寒苦見驅臨風一長喟<lb/>
　　　暮宿一首<lb/>
朝行繞山麓暮宿投孤村父老頗見招落日猶在門庖<lb/>
烟不滿竈汲水復抱薪為我炊黄粱一飽裁逡巡百金<lb/>
得香醪湛湛盈清樽我雖不解飲亦足濡我脣濯足捫<lb/>
<pb n="KR4d0217_WYG_005-6a"/>
飽腹燎衣暖餘薫願言息劬勞少浣塵埃昬慇懃戒鳴<lb/>
雞未用呼晨暾<lb/>
　　　汴隄冬日二首<lb/>
榆柳風微不動塵平沙如粉襯車輪今年汴上三冬暖<lb/>
已帶長安二月春<lb/>
當年漫漫雪如塵古汴重氷欲折輪暖日如今著行客<lb/>
長安三度見青春<lb/>
　　　将出京<lb/>
<pb n="KR4d0217_WYG_005-6b"/>
老恨愁千斛飢須粟一囊遂成遲去魯還作薄遊梁客<lb/>
思風塵惡鄉音道路長何時秣歸馬看我理晨裝<lb/>
　　　雪後再至菊坡<lb/>
長安二月春風裏馬似遊龍車似水青鞋久慣踏江沙<lb/>
黄帽豈堪隨馬尾梁王舊築黄金臺臺荒草滿誰復來<lb/>
雲中羽葢去不反坡底菊苗寒欲開老僧相對話鄉井<lb/>
童子瀹苗分乳杯為言諸老有遺跡細尋石刻摩蒼苔<lb/>
春風無情固相似倦客逢春還少味籬邊踏雪憶故年<lb/>
<pb n="KR4d0217_WYG_005-7a"/>
渡口呼船夢千里人生萬事要隨縁到處一身俱偶然<lb/>
林間春動有佳興更㩦官焙來同煎<lb/>
　　　寒食滁陽阻雨<lb/>
去年束書薄遊梁今年下馬古滁陽滁陽寒食少人出<lb/>
滿城山雨驚淋浪閉門客舎頗無事五白大呼同舎郎<lb/>
樽前誰唱醉翁曲鳥歌花舞催紅粧竟須薄酒澆永日<lb/>
肯放羇愁煎客腸功名老矣白髮出嵗月㡬何歸路長<lb/>
江頭藉草作寒食細雨梨花思故鄉何當秣馬候明發<lb/>
<pb n="KR4d0217_WYG_005-7b"/>
便可一葦横長江千村萬落鳥呼客山南嶺北花吹香<lb/>
仍須戒婦速作黍㑹見鹿門歸老龎<lb/>
　　　遊醉翁亭<lb/>
醉翁詩裏識滁山蚤嵗神遊只夢間雲外淺寒欺短帽<lb/>
馬頭深秀得烟鬟時㩦妓女人猶說倒著接䍦誰與還<lb/>
文物風流今掃地亂泉空繞玉孱顔<lb/>
　　　謝公墪<lb/>
風流謝文静世俗未可屈但怪東山雲肯為老桓出誰<lb/>
<pb n="KR4d0217_WYG_005-8a"/>
知姦雄心本自畏豪逸君看新亭㑹此意未易詰坦之<lb/>
獨何者手版遂倒執煩公揮蝟湏談笑安晉室暮年淝<lb/>
水師苻秦甚窘急幅巾碁局間百萬一戰襲功名亦餘<lb/>
事聊為兒輩立平時誚虚曠聞此自羞澀萬古終悠悠<lb/>
客意頗蕭瑟忍看西州門更作羊曇泣<lb/>
　　　卞公祠<lb/>
卞公古剛者直莭不可挫巖巖六龍子矯矯中興佐可<lb/>
憐謝幼輿梭飛齒還墮志懐不事事見靣輒欲唾非關<lb/>
<pb n="KR4d0217_WYG_005-8b"/>
執鄙吝要欲激疲愞茂𢎞豈駑駘廟社因遷播維公抗<lb/>
劇賊嬰此不測禍平生忠義氣臨絶不自奈憤心握兩<lb/>
拳爪甲穿掌過英風渺何之末路悲坎軻髙堂風入帷<lb/>
壞壁塵生坐清魂不可招聊為歌楚些<lb/>
　　　遊定林<lb/>
青山繞招提危磴迎屐齒泉聲去悠悠秀色來亹亹定<lb/>
林得幽處勝踐發新喜當年手種樹來禽雜青李横斜<lb/>
照壁詩平淡如止水尚想扶風帳横經多士子奈此後<lb/>
<pb n="KR4d0217_WYG_005-9a"/>
學徒發冢用詩禮朝回丹青像暮撤配食簋空餘古祠<lb/>
荒老木寒籐委遺像猶便便念往悲復起舉似與山僧<lb/>
山僧豈知此日暮歸去來林深足荆杞<lb/>
　　　采石道中示伯尹<lb/>
飛盡楊花京洛春又将一舸到江濱聊憑淺碧浮烟水<lb/>
為洗軟紅隨馬塵紫蟹黄雞秋漸近東阡北陌酒將醇<lb/>
只今我與君同夢他日君容我卜鄰<lb/>
　　　伯瞻作酒官植竹局中見索鄙句<lb/>
<pb n="KR4d0217_WYG_005-9b"/>
虞郎種粟秋不收一生坎軻多窮愁有才無命百寮㡳<lb/>
人笑獼猴騎土牛蚤時脫身隠吴市晚嵗作吏分糟丘<lb/>
貴人官髙印如斗君獨雞栖馬如狗騎曹只可呼馬曹<lb/>
漫仕何人知漫叟平生好竹心未闌小分雲嶺青檀欒<lb/>
横窻尚恐翠露薄得雨便作秋聲寒向來麴糵一掃盡<lb/>
風月已足供蹣跚吾門如市心若水箕坐不知身是官<lb/>
念我平生絶韻友相從久結無情歡君當下榻我亦往<lb/>
風雨對眠聴夢殘<lb/>
<pb n="KR4d0217_WYG_005-10a"/>
　　　次韻次卿寄李姑谿時欲問舎宛陵<lb/>
我亦平生願執鞭拜公眉宇記當年泰和人物真圖畫<lb/>
李白風流是列仙雪裏已無回棹意文中新有卜居篇<lb/>
幅巾還作溪堂夢何日相從句水邊<lb/>
　　　河魨三絶<lb/>
水没春江不見沙河魨吹絮荻生芽平生所欠但一死<lb/>
可更杯中論鏌邪<lb/>
釣蓑常恨此盟寒兩嵗珍庖屢入盤細雨春江從此逝<lb/>
<pb n="KR4d0217_WYG_005-10b"/>
不應猶棄季鷹官<lb/>
一飽欣然下箸餘庾郎鮭菜復何須當時獻納堪憐許<lb/>
只解區區說䱥魚<lb/>
　　　戱蛙<lb/>
夢回閒看繞燈蛾窻外蛙聲兩更多莫遣盤中種鮭菜<lb/>
要留水底作笙歌<lb/>
　　　為蛙答<lb/>
偶作長吟君莫嗔一泓聊占小池春斗升雖未分公廩<lb/>
<pb n="KR4d0217_WYG_005-11a"/>
青紫猶堪作賣人<hi>語在建康實錄及南史中</hi>
　　　次韻李子澤過次卿谿堂二首<lb/>
溪雨㢘纖作晚晴斜川風物喚淵明歸來定自有新句<lb/>
醉著烏巾一幅輕<lb/>
時人但數李北海惡客逺過元次山笑我不能同一醉<lb/>
也來谿上看烟鬟<lb/>
　　　次韻次卿穿池得古研<lb/>
功名到手莫嫌遲妙琢先分紫玉池他日北門當視草<lb/>
<pb n="KR4d0217_WYG_005-11b"/>
只今南澗且題詩人間未忍終埋没神力應先作䕶持<lb/>
好替青氊成舊物知君家有寜馨兒<lb/>
　　　次韻次卿鳴琴終日二絶<lb/>
大音固自元無曲緑綺何勞更著絃此調最髙人不㑹<lb/>
未知今復為誰傳<lb/>
平生有味在朱絃想得清風入指寒小閣香消簾不捲<lb/>
知君不為俗人彈<lb/>
　　　代人贈别二首<lb/>
<pb n="KR4d0217_WYG_005-12a"/>
縷金歌裏越姬羞紅蠟光中翠黛愁貪向樽前話離别<lb/>
不知郎酒十分流<lb/>
越奴年紀似羅敷年紀無多情有餘别後此情能記否<lb/>
好憑北鴈寄南書<lb/>
　　　端午日小雨已而復晴<lb/>
斷雲飛雨過平川吹作團欒碧玉天酒緑强能開病眼<lb/>
絛長那解繫流年閒收艾葉晴窻外忍對榴花白髮邊<lb/>
細葛香羅天上有烏紗白簟北窻眠<lb/>
<pb n="KR4d0217_WYG_005-12b"/>
　　　五月七日南堂見楊花<lb/>
柳深何處可藏鴉窻繞長廊緑暗紗造物惜春知有意<lb/>
薫風時一度楊花<lb/>
　　　五月八夜月色明甚望麻姑昭亭二山<lb/>
天髙月白夜漫漫倚杖來看月下山老眼直窮烟靄外<lb/>
諸峯渾在有無間翰林耽酒今何處仙女乗鸞去不還<lb/>
天恐兩山看未足故飛明鏡照孱顔<hi>昭亭盖舊名敬亭相看兩不厭只有</hi>
<hi>敬亭山李白詩也</hi>
<pb n="KR4d0217_WYG_005-13a"/>
　　　讀林和靖集書其尾<lb/>
泉石膏肓挽不回笑看嵩少仕塗開暮年封禪無遺藁<lb/>
平日江湖只釣臺月自黄昏人已老鶴無消息客誰來<lb/>
吴兒不解髙人意秋菊何當薦一杯<lb/>
　　　六月四日大水<lb/>
夜雨聲喧萬壑雷奔流明日自天來深疑瓠子河初决<lb/>
復訝浮山堰始摧水涸成梁真漫爾山行乗橇信悠㢤<lb/>
望中何物關詩眼銀海光中碧玉堆<lb/>
<pb n="KR4d0217_WYG_005-13b"/>
　　　潘澤之恵合谿蘆菔種<lb/>
庾郎鮭菜只春蔬新向金城得上酥㑹見銀絲堆細縷<lb/>
酒香橙熟鱠江鱸<lb/>
　<lb/>
　<lb/>
　<lb/>
　<lb/>
　太倉稊米集巻五<lb/>
</p>
<p>
</p>
  </div>
</body>
</text>
</TEI>
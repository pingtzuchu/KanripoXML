<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十二</head>
    <p>
<pb n="KR4d0217_WYG_032-1a"/>
欽定四庫全書<lb/>
　太倉稊米集巻三十二　　宋　周紫芝　撰<lb/>
　　詩三十七首<lb/>
　　　郊祀紀事十首<hi>并引</hi>
　　　　歲巳巳之中冬十有四日日南至天子親祀<lb/>
　　　　於南郊禖以執事宰屬被㫖為外符寳奉璽<lb/>
　　　　玉以先駕十有一日皇帝命出寳函於御府<lb/>
　　　　乃拜受於殿門之外十有二日晨饗原廟夜<lb/>
<pb n="KR4d0217_WYG_032-1b"/>
　　　　祠太室悉奉玉以從十有三日駕幸青城幔<lb/>
　　　　寳幄於端成殿之西廡而宿焉明日乃<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>事<lb/>
　　　　於圓丘是夕命朝欲雨而止夜月如晝微風<lb/>
　　　　不揺事皆可書退而紀次得十詩云<lb/>
内門朝日上金鋪寶玉龍函出殿餘紅燭兩行分御道<lb/>
輦官三百奉腰輿<hi>奉寳用輦官三百餘人謂之腰輿皆龍燭爇香而前盡故事也</hi>
　　　二<lb/>
内郎進表未平明八玉排行御路平今夜皇輿宿齋殿<lb/>
<pb n="KR4d0217_WYG_032-2a"/>
九重和氣滿宫城<hi>内侍二人號曰符寳郎是日進表得㫖乃奉寳以出</hi>
　　　三<lb/>
曉趨宗廟拜衣冠雲葉低垂䕶翠鑾日采回光天意好<lb/>
龍顔生喜近臣歡<hi>駕次太廟天意欲雨倐復開霽上大悦</hi>
　　　四<lb/>
班聲催急盡冠裳尚聽嚴更轉警塲何事君王虛小次<lb/>
佩環垂玉立寒霜<hi>上酌獻既降當入小次而不入露立甚乆羣臣駭異</hi>
　　　五<lb/>
<pb n="KR4d0217_WYG_032-2b"/>
日照青城瑞色新風微金殿自無塵麝煤光照烏絲軸<lb/>
親寫宸章賜大臣<hi>上以原廟之明日作喜晴詩賜師臣稱襄贊弼亮之功</hi>
　　　六<lb/>
水晶簾透月翻光宫漏頻傳夜未央帟幄微臣亦何幸<lb/>
侍祠來宿殿西廊<lb/>
　　　七<lb/>
紫壇煙煖不飛霜壇下千官列雁行雪色珠冠光射月<lb/>
侍祠臣裏識君王<lb/>
<pb n="KR4d0217_WYG_032-3a"/>
　　　八<lb/>
清蹕聲中下輦來景鐘初動八音諧登歌巳奏迎神曲<lb/>
天歩雍容上午階<lb/>
　　　九<lb/>
龍麝香從十里傳繞墻紅燭自生烟纎雲不度人聲寂<lb/>
風馬雲車下九天<lb/>
　　　十<lb/>
樓上紅鸞扇影寒樓前宣赦萬人看清臺奏瑞初呈了<lb/>
<pb n="KR4d0217_WYG_032-3b"/>
五色祥雲簇彩竿<lb/>
　　　恭和御製郊祀喜晴詩<lb/>
聖學淵源貫九邱雍容元祀得遲留明庭未欵宸心肅<lb/>
雲馭先回曉月浮三禮秩宗歸大聖一言悟主付千秋<lb/>
巳通爟火親祠事更有何人敢告猷<lb/>
　　　恭進郊祀慶成詩五首<lb/>
嶰竹初回律圓丘始告䖍禮應先吉土誠巳格髙天上<lb/>
聖鏘環珮羣公執豆籩誰為郊祀曲傳寫入朱弦<lb/>
<pb n="KR4d0217_WYG_032-4a"/>
　　　二<lb/>
黄屋登原廟青圭祀泰壇盡循周制度還列漢衣冠扇<lb/>
影金根静旂翻豹尾寒近瞻天有喜宗社慶重安<lb/>
　　　三<lb/>
百執稱元祀君王服大裘祥光將盛布雨意倏前收月<lb/>
白明彫俎霜寒肅綴旒欲知天意格肸蠁荷神休<lb/>
　　　四<lb/>
聖主翔龍日重熈饗帝時笙鏞陳備樂繭栗薦純犧奠<lb/>
<pb n="KR4d0217_WYG_032-4b"/>
徹初燔燎神歸欲受釐禮成人共慶廊廟有宗師<lb/>
　　　五<lb/>
聖夀三千歲精禋二祀餘天心親道徳四海混車書奎<lb/>
畫宸章麗台躔上宰居小臣長拜舞猶得奉皇輿<lb/>
　　　臘月尾雪意甚濃欻復開霽<lb/>
曉來豐隆車屢却羲和轍雪意滿江天雲山繞宫闕氷<lb/>
花剪欲墜亂絮飛復歇娉娉臘前梅天寒亦髙㓗羞隨<lb/>
小桃枝獻歲取俗悦應留玉樹姿相伴寒江雪含情若<lb/>
<pb n="KR4d0217_WYG_032-5a"/>
有待此意何由説安得孤山圗畵此兩竒絶<lb/>
　　　後數日始得薄雪<lb/>
殘臘不附火冬温渠堪説身疑在炎方隆冬有餘熱天<lb/>
公費許力醖此一薄雪草青先得春麦短未濡蘖因風<lb/>
始空濛着地忽滴歇人生亦復爾過眼倏變滅誰能將<lb/>
空花認有作嗔悦急須營一杯爛醉梅上月<lb/>
　　　次韻季共大雪早遊竹閣書所見<lb/>
憶昔司酒毋瀕湖賦官屋頗如賀知章上疏得湖曲詩<lb/>
<pb n="KR4d0217_WYG_032-5b"/>
雖竟坐窮天亦稍從欲三年看飛雪萬嶺琢寒玉有時<lb/>
横輕舠不敢唾净緑但當忍涕洟豈不念安燠是時走<lb/>
緋衣荷擔晚相逐堅冰鑿涸隂推日在北陸收藏備賜<lb/>
頒功用等神速歸來閲空庭玉立僵凍木青燈照詩肩<lb/>
屢作龜頸縮髙軒客誰過寒瓮酒空熟只今古城隅回<lb/>
望蒼山麓﨑嶇失巖岫紅腐困饘粥王郎飛曉驂此意<lb/>
知有屬文懐斷弦悲當倩鸞膠續話客想回舟敲門亦<lb/>
看竹恨無摩詰手風姿寫幽獨憶君腸九回得意日三<lb/>
<pb n="KR4d0217_WYG_032-6a"/>
復平日交遊盡如子一夔足他時追汗漫便可擺拘束<lb/>
人生何自苦成敗碁一局<lb/>
　　　次韻季共再賦<lb/>
寒深方閉門雪重忽滿屋誰能起僵卧賴此陽春曲曲<lb/>
髙雖和寡喜甚得所欲心知夜光珠大勝煖花玉歌君<lb/>
窈窕詞侑我荔枝緑頗疑蝸牛廬忽作駝裘燠窮兒偶<lb/>
作富貧固不待逐我老况才盡文字羞二陸上水船苦<lb/>
遲脱手彈驚速寒如蝟張毛癡類烏棲木兒時弄筆手<lb/>
<pb n="KR4d0217_WYG_032-6b"/>
老欲袖間縮打忩聽悉窣坐睡便清熟瞑想西湖雪巳<lb/>
没孤山麓那知公是時洗鉢飯僧粥㶚橋風雪驢並酌<lb/>
不相屬政如冠上貂難使狗尾續病骨尚畏寒少待吹<lb/>
嶰竹春山走倭遲呼客慰窮獨新游亦不惡舊觀疑可<lb/>
復歡知當有餘飲豈歎不足述作付陶謝囊囊歸自束<lb/>
相從笑癡兒日暮方生局<lb/>
　　　次韻季共再賦<lb/>
住作山中居懶甚不出屋誰知五斗腰須用作鈎曲索<lb/>
<pb n="KR4d0217_WYG_032-7a"/>
米無如何問舍豈不欲空懐西谿魚紅鱗膾寒玉不知<lb/>
坐中山修眉為誰緑敝裘裹粗繒隨分了寒燠儻忍作<lb/>
海夫雖臭亦可逐如其不能然未可歎沉陸此事誰當<lb/>
論唾面恐自速如君秀芝蘭非世閒草木交蓋乆巳傾<lb/>
談舌未易縮不知人謂何此念吾巳熟年來有新遊妙<lb/>
語敵嶽麓縣知南屏謙頗為調茗粥何人餘羊羔金帳<lb/>
意有屬淺斟醉糢糊低唱聲斷續誰同白傅春樓下雪<lb/>
中竹更題竹上詩傷神想幽獨但恐世間求此樂未容<lb/>
<pb n="KR4d0217_WYG_032-7b"/>
復况乃籋雲姿自是千里足行看鏘八鸞何止芻一束<lb/>
應憐老病翁短髪悲曲局<lb/>
　　　雪中歸坡二絶<lb/>
天寒歸路雪霏初家近錢塘十里湖烏㡌舉鞭誰畵我<lb/>
固應全似㶚橋驢<lb/>
小忩梅冷一花明卧榻塵空六尺横多謝去年湖上雪<lb/>
隨風時到竹坡鳴<lb/>
　　　時宰生日詩六首<hi>并序</hi>
<pb n="KR4d0217_WYG_032-8a"/>
　　　　太師益國公之夀日天子出御府之珍燕於<lb/>
　　　　其家伐鳴鼉之鼔調雲門之瑟飲以玉醴薦<lb/>
　　　　於天庖以錫公無窮之夀盖有年於兹凡百<lb/>
　　　　執事之在位者與夫州牧侯伯之在逺方者<lb/>
　　　　内自中朝南連閩粤西扺巴蜀莫不長言永<lb/>
　　　　歌願祈公夀以相聖天子之祝皆覃精研思<lb/>
　　　　以吐為霧縠鞶繡之詞固亦麗矣彼不能者<lb/>
　　　　將何以復容其喙乎嘗試以天人相與之意<lb/>
<pb n="KR4d0217_WYG_032-8b"/>
　　　　而言之則是若有得於心而應於言者焉徃<lb/>
　　　　者上詔將作以建公第㕔閣層檐上摩丹霄<lb/>
　　　　宸奎妙畫爛如雲漢乃取商伊之一徳掲精<lb/>
　　　　善之美名聖意所在誰不曉然而求天心之<lb/>
　　　　所以克享於公者猶未易名也歲在丙寅天<lb/>
　　　　子親祠於南郊前事之夕天且大雪翼日豐<lb/>
　　　　隆回馭雪止月出星宿清潤天色晏温人皆<lb/>
　　　　異之上心大悦今歲在已巳天子復祀於南郊<lb/>
<pb n="KR4d0217_WYG_032-9a"/>
　　　　陳五輅建龍旂司服獻大裘典瑞秉蒼玉𤣥<lb/>
　　　　酒在樽大羮實鼎將<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>事於圓丘十有二日<lb/>
　　　　庚寅朝原廟天且欲雨隂雲四垂曾不旋踵<lb/>
　　　　倏大開霽十有三日辛夘上次青城日出扶<lb/>
　　　　桑麗於玉闕有司夜舉祠事天髙月白纎翳<lb/>
　　　　不陳爟火既通微風不動明日肆大霈於端<lb/>
　　　　門天顔悦豫太史奏瑞黄雲繞日都城稱頌<lb/>
　　　　歡喜一辭咸曰猗歟休哉此吾君相所以昭<lb/>
<pb n="KR4d0217_WYG_032-9b"/>
　　　　格於上穹之效也夫以丙寅之祥固甚顯異<lb/>
　　　　庸庸蚩尤容或未曉後三歲而天顯其靈尤<lb/>
　　　　甚昭著應如影響事若符契天雖不言若與<lb/>
　　　　之端拜而議矣此豈人力之所能為哉然則<lb/>
　　　　向者吾皇之比徳於商臣有若蓍龜之前知<lb/>
　　　　百辟羣工目擊意喻萬邦黎庶罔不是孚則<lb/>
　　　　公之信於君可謂深矣抑公之格於天可謂<lb/>
　　　　至矣於是摹寫徳容形之縑素歌詠大美刻<lb/>
<pb n="KR4d0217_WYG_032-10a"/>
　　　　之金石而天語粹温宸翰赫奕海宇流傳一<lb/>
　　　　日萬口皆書契以來所未前聞也追惟前日<lb/>
　　　　扶携老稚流離山谷心口相語初不自意得<lb/>
　　　　見太平之日今乃身遊廟堂和氣之中日覩<lb/>
　　　　禮樂文明之治怡然相與周旋揖遜於俎豆<lb/>
　　　　笙鏞之間亦巳幸矣則其伏拜於公堂之下<lb/>
　　　　以獻區區之祝為不可後也擬古風六首質<lb/>
　　　　而不華俚而不經前不足以攀古人之轍後<lb/>
<pb n="KR4d0217_WYG_032-10b"/>
　　　　不足以躡疇人之蹤固不敢吟踔而前至於<lb/>
　　　　述聖意之所歸明天心之是格其事迹昭著<lb/>
　　　　若諄諄然有言以命之則敢謂庶幾焉謹序<lb/>
后皇開玉堂仙官儼成列奕奕峨長纓珊珊鳴珮玦中<lb/>
有一真仙容華燦氷雪維時值中原格鬬彌歲月帝命<lb/>
下撫摩聊用究施設王綱墜莫舉獨以一手挈至言等<lb/>
藥石黔黎盡生活帝曰伊誰能何以報殊烈爵之白玉<lb/>
漿奏以雲門闋徘徊上璇穹千秋拱雲闕<lb/>
<pb n="KR4d0217_WYG_032-11a"/>
　　　二<lb/>
軒皇出御世垂拱坐法宫時聞康衢間處處歌兒童霓<lb/>
旌旋羽蓋問道來崆峒天師廣成子道實與帝同一言<lb/>
忽相契四海俱同風天師初何言涿鹿未為功蓋以清<lb/>
浄福下浹寰區中君臣俱好生自然格蒼穹天道本好<lb/>
還報以歸其躬一千二百歲此夀何由窮<lb/>
　　　三<lb/>
南山一何髙山髙亦何有上有摩霄松蒼虬立盤糾下<lb/>
<pb n="KR4d0217_WYG_032-11b"/>
有千歲芝食之令人夀挽之為天樞循環轉維斗紫宸<lb/>
傍七星坐閲幾晚晝帝以殿厥居山龍埀衮繡后皇植<lb/>
巨木載物見坤厚用以摶洪鈞功乃周宇宙才大用固<lb/>
難徳盛功亦懋社櫟其何顔繁柯日滋茂<lb/>
　　　四<lb/>
鳯管吹新陽夙駕欵寒谷鑾車次原廟隂雲立紛覆皇<lb/>
天倏開霽羲馭亦返軸明庭朝百靈雲韶奏新曲天神<lb/>
下璇穹精意儼森肅霜華㓗彫俎夜寂響鳴玉燎烟升<lb/>
<pb n="KR4d0217_WYG_032-12a"/>
紫壇龍旂䕶黄屋齊明坐宣室肸蠁來萬福大沛均四<lb/>
方穆穆熈庶俗熟知廊廟功一徳天所燭<lb/>
　　　五<lb/>
晏嬰昔事齊頗作君臣樂魏絳欲安晉賜樂乃備作區<lb/>
區二小國功利亦云薄舜徳本好生臯夔坐酬酢朱干<lb/>
舞堂陛綵鳳翔寥廓大哉廊廟功禮文燦交錯登歌奏<lb/>
郊社率土被和樂仁聲淪肌膚有識自忻躍四海悉歸<lb/>
仁大信初不約不拍洪崕肩夀亦等山嶽<lb/>
<pb n="KR4d0217_WYG_032-12b"/>
　　　六<lb/>
太極肇兩儀君臣亦爰分風后力牧來於今幾何人中<lb/>
古稱伊周當代知無倫公功出其上未易今昔論功固<lb/>
未易論報亦難具陳傑閣標盛徳備燕昭庸勲丹青繪<lb/>
縑素奎畫形絲綸凌烟古亦有兹實所未聞何勞不羅<lb/>
拜金猊祝爐芬永相天自許耆夀尊師臣<lb/>
　　　次韻子紹臘雪書事<lb/>
君莫愛廣寒殿冷月姊歸夜乗白鳯空中飛何如長安<lb/>
<pb n="KR4d0217_WYG_032-13a"/>
城中千門萬户雪玉皇后闕人間稀明年王春月書正<lb/>
瑞麦埀黄臘前<hi>闕</hi>衮衣丞相穆天縡白髪野人歌聖政吾<lb/>
生老矣直宜休此心欲話誰當酬短犂青㡌耕雪壟破<lb/>
曉何時歸飯牛誦君新詩如七發酒酣起舞耳亦熱滿<lb/>
夜方伴月嬋娟開户不知風凛冽<lb/>
　　　元日三首<lb/>
八風占歲暖先催喜色還從太簇回庭下衣冠天咫尺<lb/>
雪中宫殿玉崔嵬<lb/>
<pb n="KR4d0217_WYG_032-13b"/>
去年殘雪在樓䑓日上黄簾禁殿開白髪小臣揩病眼<lb/>
誤隨雲氣到蓬萊<lb/>
三尺金猊暖御爐黄麾枝下奏番書喜看萬里朝元使<lb/>
又上今年第一魚<lb/>
　　　春意二首<lb/>
客思知多少衰年倍感傷寒猶噤鳥語雨不聽花香去<lb/>
路如天逺春愁著斗量擬抛彭澤印掛席上歸航<lb/>
　　　二<lb/>
<pb n="KR4d0217_WYG_032-14a"/>
雨細無多子雲間又夕陽鳥呼髙枕夢花醉老人腸倩<lb/>
酒推愁去憑詩伴日長王孫歸未得草色自東墻<lb/>
　　　寒食病起二絶<lb/>
桃花落後燕雙飛三度清明換客衣猶有江南故鄉夢<lb/>
起尋楊栁挿朱扉<lb/>
異鄉多病復誰憐怕見清明二月天雪白吳兒觧歌舞<lb/>
羡他携手上湖船<lb/>
　<lb/>
<pb n="KR4d0217_WYG_032-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十二<lb/>
</p>
<p>
</p>
  </div>
</body>
</text>
</TEI>
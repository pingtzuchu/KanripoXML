<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十一</head>
    <p>
<pb n="KR4d0217_WYG_031-1a"/>
欽定四庫全書<lb/>
　太倉稊米集巻三十一　　宋　周紫芝　撰<lb/>
　　詩三十九首<lb/>
　　　次韻徐伯逺題錢少愚畵孤山月梅圗<lb/>
錢郎名與大年齊貌得孤山一段竒月色昏昏人寂寂<lb/>
梅花淡淡水漪漪戱將三昧傳神手<hi>東坡有趙昌花傳神之語</hi>催動<lb/>
千林破臘枝不用摩挲窺妙墨暗香疎影在新詩<lb/>
　　　次韻仲平示曾庭堅侍御<lb/>
<pb n="KR4d0217_WYG_031-1b"/>
曽侯為生亷易足天與一居山繞屋看山有味聊與娛<lb/>
嚼蠟無情本非欲子建波瀾今尚存斷弦那用鸞膠續<lb/>
㑹當踏月夜相過曵我江心舊桃竹<lb/>
　　　次韻季共古意三首<lb/>
艷女塗修眉貞女重婦徳紛紛桃李花豈復無顔色争<lb/>
妍固可憐落知不足惜我欲採江蘺悵望秋水隔<lb/>
　　　二<lb/>
人生結綢繆捐情誓蒼旻恩愛那得長故交不如新蹭<lb/>
<pb n="KR4d0217_WYG_031-2a"/>
蹬廹歲晚坎壈悲斯人舉世亦何有知心繄夫君<lb/>
　　　三<lb/>
客從逺方來獨立江水湄江水何悠悠白髪空離離病<lb/>
足修長途弱羽思歸飛歌君傷秋曲淚濕遊子衣<lb/>
　　　袁時良霧隠齋<lb/>
袁侯家多文頗似班叔皮厥後有仍雲文采如當時流<lb/>
風今尚存所恨世未知一官事桁楊相處似未宜西齋<lb/>
附寒㕔花竹揺風枝惟因有餘日隠几哦新詩願君掃<lb/>
<pb n="KR4d0217_WYG_031-2b"/>
秋茶决獄稱吏師何必大門閭可使髙軒馳㑹當專北<lb/>
門誥命司文詞斯文可華國當代稱羽儀他時豹一斑<lb/>
寧須管中窺時來固有待道在亦可斯只今坐寒忩相<lb/>
從歎兀誰聊呼管城軰文字相娛嬉<lb/>
　　　王興周以蘇養直詩見借今日偶携至直舍且<lb/>
　　　　誦且巳自喜亦自笑也為題三詩因效其體<lb/>
江湖久入平生夢猿鶴空懐老去羞輸與蘇郎門日月<lb/>
小舟長繫白蘋洲<lb/>
<pb n="KR4d0217_WYG_031-3a"/>
身如倦鳥欲歸去盟與白鷗真復寒更把後湖風月句<lb/>
着官仍對吏書看<lb/>
有樹移雲盡欲平牙籖巻盡俗塵清誰知吏案文書裏<lb/>
時有滄江風雨聲<lb/>
　　　次韻子紹秋熱憫雨之作得詩而巳雨足故詩<lb/>
　　　　意小異<lb/>
我欲蓐收回老火乞雨天公殊未可忍飢但復念壁立<lb/>
回首誰能看甑墮天將夜雨送秋來可近書檠吾巳惰<lb/>
<pb n="KR4d0217_WYG_031-3b"/>
耕犂澤澤水涓涓歸買一㕓猶不果老翁何日在田間<lb/>
君上青雲應記我<lb/>
　　　次韻庭藻兄弟唱酬之作<lb/>
黄耳書來得近詩楚騷寧復為秋悲㑹令好句能傳信<lb/>
更有何方可樂飢巖壑樹髙元是桂階庭人秀盡成芝<lb/>
脊令風雅誰能繼神物應須與䕶持<lb/>
　　　夜聞潮二首<lb/>
江隔西興老翠鬟轉頭即是海門山八盤嶺下移家住<lb/>
<pb n="KR4d0217_WYG_031-4a"/>
安聽潮聲到夢間<lb/>
春雷隠約地中鳴慣聽由來夢不驚莫怪詩翁歸未去<lb/>
故鄉無此海潮聲<lb/>
　　　次韻仲平太博中秋齋中對月二絶<lb/>
秋蟾此夜一盤明影落齋壇分外清想對風光無處説<lb/>
夜深聊復以詩鳴<lb/>
軟紅堆裡十朱輪此地何嘗有一塵月亦憐君最孤絶<lb/>
故來相伴作詩人<lb/>
<pb n="KR4d0217_WYG_031-4b"/>
　　　次韻仲平十七夜太社行禮月色如晝<lb/>
從來方社要齋明玉豆精華酒㓗清風裡笙簫雲外至<lb/>
耳邊環珮月中鳴<lb/>
龍輈來下未為輪九奏迎神不動塵想得椒漿初奠後<lb/>
夜歸猶有月隨人<lb/>
　　　九日不出鄰墻木芙蕖盛開<lb/>
九日無行樂何人慰獨居擬翻金瀲灧聊醉木芙蕖秋<lb/>
與愁相似花應意不疎衰顔誰復管薄艷更憐渠<lb/>
<pb n="KR4d0217_WYG_031-5a"/>
　　　九日竹坡晝睡二首<lb/>
紫萸香度酒杯空分付重陽一枕中老至上山無脚力<lb/>
試憑幽夢到南峯<hi>前此小兒軰欲上南髙不果期以九日又不果</hi>
近籬青蘂欲成金料理衰翁伴醉吟醽醁偶從天上得<lb/>
白頭還對竹坡斟<lb/>
　　　十日雨中對花<lb/>
客有誰持酒花猶觧過墻西風吹畵幕細雨濕紅妝此<lb/>
地當愁眼回頭隔異鄉幾時欹醉㡌一朶薦重陽<lb/>
<pb n="KR4d0217_WYG_031-5b"/>
　　　九月望日月色如晝<lb/>
静坐無人鵲轉柯冷蟾分影照金波月如白玉盤初掛<lb/>
天似青銅鏡始磨正好中秋無此色不知今夕定如何<lb/>
錦袍太白憑誰問應趁春風上大羅<lb/>
　　　九月二十四日試吏省舍雨中獨坐終日是日<lb/>
　　　　誦阮嗣宗秋懐十七首因效其體<lb/>
素秋倏欲杪鶉火亦巳中霏㣲值零雨黯淡悲西風出<lb/>
庭落葉下古木寒條空何年琢翠巘洞穴窺玲瓏歳乆<lb/>
<pb n="KR4d0217_WYG_031-6a"/>
人跡絶亂石擁前峯稚松絶可憐崛强榛菅藂但恐歲<lb/>
欲晏霜雪日夜濃物理有變滅人生苦龍鍾異哉清切<lb/>
地兹焉得從容聊為商聲謳獨和寒忩蟲<lb/>
　　　次韻仲平祠宫書事二首<lb/>
月黒祠宫夜天寒誰與偕遂聞宣室召先遣太常齋勝<lb/>
事詩能説牢愁酒可排明朝看方朔割肉更詼諧<lb/>
　　　二<lb/>
秋晚催年急愁多與病偕客塵游净几落木下寒齋吏<lb/>
<pb n="KR4d0217_WYG_031-6b"/>
部詩如許衰翁老易排無心羞闒茸有句似俳諧<lb/>
　　　次韻仲平種金橘<lb/>
黄落江南盡蒲栁金橘可曾眼中有頻年慣見小阿奴<lb/>
萬里來從洞庭口吳中夏果争團欒楊梅五月紅欲然<lb/>
后皇佳樹最晚出蒼柯宻葉垂青圓萬物因人作輕重<lb/>
玉食供王當有用瑣才誰緑荔枝奴<hi>龍眼號荔枝奴語在本草</hi>結綬<lb/>
彈冠必王貢驛使飛來無此實吾皇盛徳如帝乙正林<lb/>
桃李知幾何草木簿中無品秩山中移栽初種時妙手<lb/>
<pb n="KR4d0217_WYG_031-7a"/>
封植公所施他時餉我三百顆更乞書尾蘇州詞<lb/>
　　　次韻子紹九日杜門<lb/>
晚吹悲落葉微雲淡秋陽幽花趂佳節緑酒生寒光秋<lb/>
物誰可人木奴半青黄想當持兩螯與客薦一觴未須<lb/>
落烏紗着屐登上方池邊木芙蓉亦足醉流芳醉輒遣<lb/>
坐客醒復翻書囊心逺門常開足適屨可忘念我安得<lb/>
此用卧秋日長衰年廹蹇崕病力難取勷昔與羣少年<lb/>
登山名跳梁醉中看茱萸尚憶故態狂歲月挽不留老<lb/>
<pb n="KR4d0217_WYG_031-7b"/>
大徒自傷但念拜東野相從日尋常<lb/>
　　　紹興十九年秋九月丙戌皇帝以太師益國公<lb/>
　　　　像御製贊文稱載勲徳命祕書省珍藏小臣<lb/>
　　　　備員史館獲預榮觀再拜稽首賦詩二十韻<lb/>
　　　　上進<lb/>
真人乗六龍垂拱御八極日月一照臨乾坤盡開闢向<lb/>
來草昧初廟議資玉食當時無逺謀從事日鋒鏑維師<lb/>
有尚父端拜奏竒策投戈休五兵執玉朝萬國展寀禮<lb/>
<pb n="KR4d0217_WYG_031-8a"/>
丈<hi>闕</hi>勒功歸帝籍異報旌殊猷聖意益烜赫御府傳丹<lb/>
青金匱秘東壁天語粹堯謨宸奎明寳墨想當緘錦囊<lb/>
喜色動咫尺伊誰䝉此恩從古所未識在昔聞商宗良<lb/>
弼夢天錫惟肖得形似審象勞刻畫凌烟與雲䑓輔佐<lb/>
亦努力辛勤入圖畵文字紀功徳何為得斯名徃徃盡<lb/>
兵革安能不戰勝有此曠世跡誰持雲漢章雕鎸付金<lb/>
石千秋事明主萬世垂典册<lb/>
　　　次韻子紹同黄超然諸公山中之作<lb/>
<pb n="KR4d0217_WYG_031-8b"/>
人生邱壑意徃徃老未决煌煌金朱人何嘗樹風烈轉<lb/>
戰作蠻觸肝膽殊楚越晚為林下遊如熱就炎暍不知<lb/>
誰爾嗔自欲作此孽諸郎名坐曺十日忽巳浹竹輿走<lb/>
駸駸山溜隨活活青山不相違相見兩欣悦共賦臨清<lb/>
流班荆坐林樾誰持歩兵酒相救文園渇風嘯蘇門登<lb/>
衣飄御風列問酒掛百金登髙扶九節况乃落星巖似<lb/>
與世人别尚想儋州翁清詩散飛屑遺跡倘可尋斯遊<lb/>
未宜輟偉哉二三子風姿各磊落應憐老病足無用飽<lb/>
<pb n="KR4d0217_WYG_031-9a"/>
芻秣那得嘶北風長歌唾壺缺眼看磊落士抗論自超<lb/>
㧞各鳴白玉珂共上黄金闕笑我不出門與世無乃拙<lb/>
長鬚夜光持清澹兩竒絶咀味乆益寒牙類貯冰雪誰<lb/>
當笑我起着鞭追徃轍同乗一葉舟共載西湖月<lb/>
　　　送王彦猷歸淮西<lb/>
不食濡湏塢口魚只今巳是十年餘我猶疋馬隨人後<lb/>
君亦華巔與世疎此日又分直館禄幾時來讀道山書<lb/>
梅花莫付長安使行卜昭亭嶺下居<lb/>
<pb n="KR4d0217_WYG_031-9b"/>
　　　子紹許分雙井茶未至<lb/>
睡眼昏昏睡不開可憐辜負小忩梅須煩雙井一杯雪<lb/>
喚取竹坡春夢回<lb/>
　　　子紹分以雙井以前韻為謝<lb/>
雙井甌翻雲脚乳孫郎詩似臘前梅更求琢玉敲冰句<lb/>
要伴茶甘一併回<lb/>
　　　次韻仲平齋宿慧照<lb/>
中郎自是廟廊才平生憂國心如齋太常章句十二萬<lb/>
<pb n="KR4d0217_WYG_031-10a"/>
説論不與心相乖周王五禮乆不作后夔八音今復諧<lb/>
君不見周南留滯漢太史夜瞻爟火空興懐朱弦且可<lb/>
奉祠事畵舸未用思清淮行當入對青瑣闥可但走馬<lb/>
章䑓街持竿我欲釣烟水歲晚黄㡌仍青鞵諸公方蕆<lb/>
太平事翁也漫作優人俳<lb/>
　　　次韻仲平陳郎中孤山見梅用黄法曺舊韻<lb/>
緑髪朱顔日枯槁心向梅花兩傾倒誰知更有少陵翁<lb/>
江上情多被花惱三年家住孤山下玉樹瀕湖得春早<lb/>
<pb n="KR4d0217_WYG_031-10b"/>
山髙有月韻最勝水近無風香亦好凌霜我欲念花寒<lb/>
對酒花應憐客老孤芳一别今幾時更恐山林迹如掃<lb/>
<hi>闕</hi>　　　夢成空遺恨此生常草草醉挽芳條欲問誰<lb/>
滿挹清樽酹碧昊<lb/>
　　　次韻陳郎中再賦孤山梅<lb/>
南枝先回北枝槁玉山誰向花前倒庾郎巳老怕愁多<lb/>
何郎憐花為誰惱今年冬温得雪遲西湖地勝着花早<lb/>
舊時處士作詩處籬落横枝為誰好清霜着樹月滿枝<lb/>
<pb n="KR4d0217_WYG_031-11a"/>
白雪堆花門不掃麗句誰能鐡石腸頼有廣平文獨老<lb/>
借令一笑有餘妍賦此新詩不須草歸尋手種桃李花<lb/>
痛翦繁枝投有昊<lb/>
　　　移植官梅巳着數花得四絶句<lb/>
昭文館外無花看吳樹津頭買樹栽花本無情天有意<lb/>
忍寒教為老人開<lb/>
六尺墻邊滿樹霜分明不是世間香黎郎可笑無風味<lb/>
要把渠儂聘海棠<lb/>
<pb n="KR4d0217_WYG_031-11b"/>
舊日溪邊醉㡌斜玉㽔如雪照烏紗如今欲折疎疎蘂<lb/>
無奈霜蓬不受花<lb/>
慣作梅花樹底眠老來何事作彈冠詩翁句裏無官様<lb/>
只合孤山月下看<lb/>
　　　郊祀前二日雪<lb/>
嶰竹吹新陽端門飛晚雪憶隨侍祠官走賀屐齒折簾<lb/>
垂白玉樓風度蒼龍闕齋殿宿皇輿修廊嚮鳴玦寒風<lb/>
吹忽散萬象森可閲星言催夙駕天仗含璧月聖心有<lb/>
<pb n="KR4d0217_WYG_031-12a"/>
忱誠天意有施設誰為白雪歌入奏黄金闕<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_031-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻三十一<lb/>
</p>
<p>
</p>
  </div>
</body>
</text>
</TEI>
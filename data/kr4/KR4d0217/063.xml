<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十三</head>
    <p>
<pb n="KR4d0217_WYG_063-1a"/>
欽定四庫全書<lb/>
　太倉稊米集巻六十三　　宋　周紫芝　撰<lb/>
　　疏文三十四首<lb/>
　　　天申節功徳<lb/>
皇天薦祉流虹埀有赫之光上聖膺圖申觀肇誕彌之<lb/>
慶爰修竺典用贊堯年伏願如日方中與天行健益茂<lb/>
徇齊之徳永隆震夙之宸歡動六宫問寢日朝於長樂<lb/>
祚延百世多男載祝於封人<lb/>
<pb n="KR4d0217_WYG_063-1b"/>
　　　天申節開啓三首<lb/>
彌月肇祥慶歴年之有永後天申頌祈聖壽之無疆用<lb/>
憑西竺之文仰獻南山之祝伏願徳隆舜禹俗阜成康<lb/>
交隣永納於梯航偃武常櫜於弓矢周人作雅重歌載<lb/>
夙之詩唐室奉觴嵗獻萬斯之曲<lb/>
　　　二<lb/>
徳維善政載元后以歸仁命有歴年格皇天而助順顧<lb/>
佛慈之無量資睿算以何窮皇帝陛下伏願四海同風<lb/>
<pb n="KR4d0217_WYG_063-2a"/>
一人有慶如山如阜宏開乆大之基乃聖乃神永底休<lb/>
明之運來梯航於萬里罄葵藿於一心孝治格於神明<lb/>
協長樂事親之志天壽及於平格同周家報上之詩<lb/>
　　　三<lb/>
塗山朝禹㑹羣后以成趨封國祝堯格多方而來賀當<lb/>
盛徳在火之月符炎運方昌之辰是生聖人出膺大寳<lb/>
敢修妙果仰贊遐齡伏願道合乾坤明並日月執干羽<lb/>
兩階之舞歸梯航萬里之心維聖主篤於好生則下民<lb/>
<pb n="KR4d0217_WYG_063-2b"/>
莫不歸美雲韶九奏難逢千載之期神嶽三呼來獻萬<lb/>
年之壽<lb/>
　　　天申聖節滿散疏二首<lb/>
運符千載方繞電以垂休歡動四方感望雲而請祝既<lb/>
䖍修於竺典宜永錫於帝齡伏願乗佛妙因格天明命<lb/>
握乾符而御極位正六飛嗣大歴以承家慶流百世永<lb/>
錫和戎之福用酬歸美之心召虎作詩拜周宣之萬壽<lb/>
封人請祝願堯帝之多男<lb/>
<pb n="KR4d0217_WYG_063-3a"/>
　　　二<lb/>
巖廊垂拱共欣千載之逢海宇昇平宜奏萬斯之曲乃<lb/>
遵彞典躬啓梵筵資最上之妙因介無疆之聖壽伏願<lb/>
配天行健如日方中作之君而作之師民懷其徳得其<lb/>
位而得其祿天降之休慶寳祚之彌長知靈基之益固<lb/>
聞九韶而獸舞徒引睇於舜庭祝萬壽以山呼且稱觴<lb/>
於漢殿<lb/>
　　　奉安昊天玉皇上帝聖像<lb/>
<pb n="KR4d0217_WYG_063-3b"/>
右伏以天運斡旋之造雖黙契於至神人懷寅畏之心<lb/>
必仰瞻於邃宇載嚴像設以肅羣情乆緣蛇豕慿陵稍<lb/>
汙山龍絺繡一新輪奐上格蒼旻是用蠲卜剛辰導仰<lb/>
法駕願憑隂相度隂陽百六之災永錫康年贊君王億<lb/>
萬之壽<lb/>
　　　昭亭祠祈安道場<lb/>
右伏以賊鋒未殄敢肆冦攘佛願無邊必埀調御况兵<lb/>
將聞於入境而人已懼於履冰士民縮手以何為老稚<lb/>
<pb n="KR4d0217_WYG_063-4a"/>
相持而對泣唯憑聖解坐翦妖兇恭惟某神福庇黔黎<lb/>
位隆衮舄具廣大慈悲之願得一佛乗以聰明正直之<lb/>
資為百神長用解倒懸之急不煩伸臂之勞願鑒危誠<lb/>
坐埀隂相<lb/>
　　　威簡公祠祈安道場<lb/>
右伏以狐䑕跳梁賊方肆掠干戈旁午民未奠居在兵<lb/>
勢有所不當非神力則將誰仰式資聖解躬建法筵恭<lb/>
惟某神信及豚魚忠貫日月頃者抗鋒劇賊宣力晉朝<lb/>
<pb n="KR4d0217_WYG_063-4b"/>
勇且奮於一時名蓋流於千載憫兹窮悴宜赫威靈仗<lb/>
精忠事主之心摧暴虐薫天之焰長蛇封豕既殄滅於<lb/>
隂威白叟黄童盡歌謠於盛徳<lb/>
　　　薦陣亡道場<lb/>
右伏以忠以殺身本人臣之至願善於救物亦諸佛之<lb/>
等慈爰建道場用遵國典伏願陣亡諸將士一切行伍<lb/>
等衆仰憑法力普濟冥魂共霑雨露之恩盡洗刀兵之<lb/>
苦生為報恩子死作䕶法王咸證妙因不落諸趣一時<lb/>
<pb n="KR4d0217_WYG_063-5a"/>
驍勇既不憚於捐軀千古英靈想難忘於結草<lb/>
　　　禳火道場<lb/>
右伏以墮五欲門業根深重救三毒火法海清凉欲穣回<lb/>
祿之災惟藉等慈之力䖍修梵典仰叩真乗伏願潛弭<lb/>
天災俯從衆欲聊憑一雨徧霑億萬河沙普現祥光盡<lb/>
弭百千大聚<lb/>
　　　又<lb/>
右伏以三界為大火宅悉是危塗諸佛以一慈航度諸<lb/>
<pb n="KR4d0217_WYG_063-5b"/>
法海仰祈妙果普濟羣生伏願兇毒消禳福根深固離<lb/>
一切怖畏苦悟無量清淨緣攝回祿之妖祲救燎原之<lb/>
荼毒破衆生之熱惱顯願力之慈悲<lb/>
　　　獄瘟道場<lb/>
右伏以性無不善實自麗於憲章訟必有傷復寖攖於<lb/>
沴疫念鞭笞之慘楚悼疾病之沉冥惟我無上尊能破<lb/>
大地獄仰憑願力為拯危塗六氣既調易呻吟為歡喜<lb/>
五刑不用化囹圄為空虚普濟羣生同成善果<lb/>
<pb n="KR4d0217_WYG_063-6a"/>
　　　大行懿節皇后還宫開啓<lb/>
右伏以椒房厭代悲動六宫翠羽旋車聲呼萬里仰賴<lb/>
佛慈之力用資仙馭之游恭惟大行懿節皇后心本慈<lb/>
仁徳惟恭儉既克修於隆禮宜上格於髙穹伏願乗此<lb/>
妙因往生極樂塗山興夏既已格於昌期溈汭嬪虞將<lb/>
永埀於懿範<lb/>
　　　大行懿節皇后還宫道場罷散<lb/>
右伏以四星在望慨永隔於長秋六服正儀倏言還於<lb/>
<pb n="KR4d0217_WYG_063-6b"/>
中夏仰憑大覺用證無生恭惟大行懿節皇后位峻掖<lb/>
庭母臨坤極進賢逮下既比徳於周詩懷昔感今宜加<lb/>
文於宋䇿願憑妙力上迪宜塗歸安陵寢之榮用雪梯<lb/>
航之念<lb/>
　　　天寧寺化齋<lb/>
右伏以種田博飯住山活計無多持鉢造門應供隨緣<lb/>
皆可求非獲己得亦偶然念一嵗之不登致二時之闕<lb/>
食伊蒲未辦白足難留必有仁人廣開大施當令無量<lb/>
<pb n="KR4d0217_WYG_063-7a"/>
海衆利益同霑乃知諸福田中供養最勝念埀慈諾慰<lb/>
此翹誠<lb/>
　　　天寧寺化齋僧堂<lb/>
右伏以出衆離俗了一世解脫緣學道從師聚十方和<lb/>
合衆願新宏宇以結良因無有聖凡普同安穏旃檀林<lb/>
裏共集雲袍兜率天中俱登法㑹施雖甚薄福且無窮<lb/>
當發大悲心共成如是事<lb/>
　　　崇教寺化塔<lb/>
<pb n="KR4d0217_WYG_063-7b"/>
右伏以童子聚沙成塔千聖齊超貧女為佛行檀一錢<lb/>
猶可雖僧伽之妙相現崇教之法門念此窣堵坡羅諸<lb/>
大火聚金碧因而漫漶風雨寖以摧頹敢仗慈因成兹<lb/>
勝事將一新於輪奐且妙莊嚴願永樂於見聞皆大歡<lb/>
喜<lb/>
　　　奉聖寺化浴堂<lb/>
右伏以建諸佛道場聚十方海衆經行晏坐雖然事事<lb/>
隨緣絶俗離塵要使人人自便念昔振衣之地或歸煨<lb/>
<pb n="KR4d0217_WYG_063-8a"/>
燼之餘當仗衆心同成是事香槽氣暖期共庇於慈雲<lb/>
幽谷泉清遂重霑於法雨庶蠲宿垢皆證淨因凡在見<lb/>
聞舉同歡喜<lb/>
　　　白蓮庵接待院縁化<lb/>
右伏以無量海衆學道為先諸福田中供僧最勝維我<lb/>
十方大士遍參諸處藂林當令所至如歸使可安心辨<lb/>
道浮屠三宿去住隨緣香積一齋少多皆可須求大富<lb/>
長者共飯無心道人伏願見聞同増歡喜<lb/>
<pb n="KR4d0217_WYG_063-8b"/>
　　　天慶觀謝晴<lb/>
右伏以夏而或雨小民猶曰怨咨禮有所祈上帝為之<lb/>
降格比因羽衆有禱珍祠曽不崇朝遂開霽日雖稼穡<lb/>
凶豐之有數亦天地變化之無窮有渰其淒川澤不聞<lb/>
於見怪奉盛以吿黍稷將遂於升香慶民瘼之攸除見<lb/>
神功之不宰誓答生成之賜敢忘夙夜之勤<lb/>
　　　又<lb/>
右伏以月離于畢遂妨田祖之功星有好風乃却雨師<lb/>
<pb n="KR4d0217_WYG_063-9a"/>
之御微誠懇瀝妙應潛通不移頃刻之間有此豐凶之<lb/>
異顯天心之愛物睠民願以必從既紓積潦之憂將錫<lb/>
來牟之瑞維上天之載固罔究於神靈而此邦之人疇<lb/>
敢忘於覆幬<lb/>
　　　天寧寺謝晴<lb/>
右伏以徧十方無盡界不離法門凡一切諸有晴皆是<lb/>
佛子顧等慈之其大亦何願而不從頃以常隂害於宿<lb/>
麥銜哀而請應念即除既禳三日之霖將慶雙岐之秀<lb/>
<pb n="KR4d0217_WYG_063-9b"/>
我庾維億真大有年含哺而嬉是極樂國<lb/>
　　　漏澤園元日道場<lb/>
右伏以發政施仁昔稱善政養生送死民有常心唯上<lb/>
古有虆梩以掩親故後王埋胔骼而著令聖心憫惻佛<lb/>
願慈悲伏願漏澤一切孤魂咸承慶脫之功不墮沉冥<lb/>
之域家無析骨人免暴骸生且樂於平時死各反其真<lb/>
宅厚恩難報同霑沛澤之餘法力無邊共證無生之果<lb/>
　　　祈雨設醮<lb/>
<pb n="KR4d0217_WYG_063-10a"/>
右伏以旱魃為灾民無生意商羊出舞雨不崇朝顧沾<lb/>
丐之尚微見懇祈之未至是用再延於羽衆必期上格<lb/>
於璇穹願矜螻蟻之誠震作雲雷之澤百昌皆生於土<lb/>
俱蒙一雨之恩三日以往為霖遂有千倉之慶<lb/>
　　　三龍神祈雨場<lb/>
右伏以珠宫貝闕夙瞻廟貌之嚴絳節雲旗敢冀幽靈<lb/>
之格挈瓶甫至霈澤隨興信山川之出雲見膏澤之及<lb/>
物當乗佛念益顯神慈用蘇既偃之禾蔚為豐嵗遂及<lb/>
<pb n="KR4d0217_WYG_063-10b"/>
旋歸之駕永奠靈湫<lb/>
　　　天慶觀謝雨<lb/>
右伏以暵其乾矣方懷轉徙之憂雨以潤之遂廓恢宏<lb/>
之施吏慙無地嵗且有秋不忘歸命之情疇敢貪天之<lb/>
力雲雷變化雖愛物以無私草介纎微顧省躬而何有<lb/>
願罄終始之賜力埀覆䕶之恩<lb/>
　　　西湖龍角山還聖水<lb/>
右伏以重淵千尺遙睇潛宫膏雨一犁遂霑沙界霈霶<lb/>
<pb n="KR4d0217_WYG_063-11a"/>
沱之巨澤蘇顦顇之窮民田且有秋吏將逃責龍章至<lb/>
止肅環佩以如聞飇馭旋歸想旗旌之猶濕物無疵癘<lb/>
人有依歸但知樂嵗之可娯益愧慈恩之未報<lb/>
　　　池口神祠還聖水<lb/>
右伏以功蓋三分仰威名之乆著惠周千里流遺愛於<lb/>
無窮吏惟凉徳之羞民慰有秋之望散長江一掬之水<lb/>
為晴天千嶂之雲膏雨所霑旱苖俱秀巴檣楚柂遂無<lb/>
供億之憂桂酒椒漿大有豐穰之報<lb/>
<pb n="KR4d0217_WYG_063-11b"/>
　　　景徳寺祈晴<lb/>
右伏以麥欲登場稍紆艱食雨淫破塊遽毁成功將軫<lb/>
念於斯民當投誠於吾佛願開慧日力掃羣隂山不出<lb/>
雲天無宿靄水皆反壑隴有來麰救兹枵腹之甿是仰<lb/>
能仁之願<lb/>
　　　天慶觀謝晴<lb/>
右伏以天積重隂雨無晝夜人憂瀰潦地有潢汙荷上<lb/>
帝之聿臨憫斯民之無告擴開霾曀布露清明川回反<lb/>
<pb n="KR4d0217_WYG_063-12a"/>
壑之瀾民免為魚之患雨自上而下平陸已見於成江<lb/>
水由地而行夢澤行聞於作乂顧神功之不測俾吏責<lb/>
以何逃唯仗微誠仰酬真宰<lb/>
　　　請鐵佛住持<lb/>
右伏以三家村裏何妨晏坐經行選佛場中未免拈搥<lb/>
舉佛只為衆生認賊為子所以大夫埀手入纒某人乆<lb/>
滅意根頓超實際如鵞王識乳真諦自明若香象渡河<lb/>
法源洞徹自然諸聖推出不闗閙彪鑽頭肯辭萬水千<lb/>
<pb n="KR4d0217_WYG_063-12b"/>
山俯為十方四衆况鐵佛古刹本老懷道場要令本分<lb/>
衲師略典重新舊令發大歡喜是最吉祥<lb/>
　　　請吉祥住持<lb/>
右伏以衆生以妄為真經無量刼如來對病用藥作大<lb/>
醫王須仗當人同成是事某人叢林標的古佛仍雲面<lb/>
壁九年方求實際見花一笑已契妙緣何須不露鋒芒<lb/>
正要同霑利益雖世號寳坊名刹當為正法眼師而佛<lb/>
言曠野深山無非聖道場地勿辭岑寂宜稱宣揚甜𤓰<lb/>
<pb n="KR4d0217_WYG_063-13a"/>
不用密蒸好酒元無深巷逢場作劇本是偶然應物觀<lb/>
形初無作相何勞擬議便請承當<lb/>
　　　貢布右語<lb/>
真人御極膺商后之歴年上帝降康錫周王之壽考宜<lb/>
修篚貢之物以充庭實之儀前件布將軸微工衣裘下<lb/>
品潔須澣濯慙非火浣之良藝本衡從是亦地生之數<lb/>
敢遵彞武上冒聖聰<lb/>
　<lb/>
<pb n="KR4d0217_WYG_063-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十三<lb/>
</p>
<p>
</p>
  </div>
</body>
</text>
</TEI>
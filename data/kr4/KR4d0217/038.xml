<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻三十八</head>
    <p>
<pb n="KR4d0217_WYG_038-1a"/>
欽定四庫全書<lb/>
　太倉稊米集巻三十八　　宋　周紫芝　撰<lb/>
　　詩三十八首<lb/>
　　　寄章復州<lb/>
春來未得復州書流落他鄉我獨居今日離羣天際雁<lb/>
昔年同隊水中魚遙知賣劒方成俗想得追鋒便賜車<lb/>
擬約琵琶亭下月伴君一醉復何如<lb/>
　　　南窓植竹數百竿後數日蔚然俱青客問種竹<lb/>
<pb n="KR4d0217_WYG_038-1b"/>
　　　　法作四言以告之<lb/>
平生寡友形影相弔與君結交相視一笑四方萬里動<lb/>
静險夷我惟子求子必我随聿來湓江屋廬既正相子攸<lb/>
居我室乃定得子之宫於窓之南風莖雨葉蔚其鬖鬖人<lb/>
言死貓可引活竹貓死地虛根行竹緑又言無法移必<lb/>
行迷仍標其根以識東西區區百設何乃多事事在眉<lb/>
睫初無妙理穴地成坎碎土加篩沃以斗水和之成泥<lb/>
置竹其中實之以土土燥潤乆可月不雨逮其雨來竹<lb/>
<pb n="KR4d0217_WYG_038-2a"/>
既巳成熱不受暑寒不變青嗟哉此君以節自負如遇<lb/>
君子理宜調䕶君欲何法無法可傳併以告子俾知竹<lb/>
賢<lb/>
　　　九江初識水仙<lb/>
七十詩翁鬢巳華平生未識水仙花如今始信黄香錯<lb/>
剛道山礬是一家<lb/>
天香不染麝煤烟家近龍宫寳藏邉世上鉛華無一㸃<lb/>
分明真是水中仙<lb/>
<pb n="KR4d0217_WYG_038-2b"/>
　　　新作布裘二絶<lb/>
青裘短袂瘦軀長拄杖横擔古錦嚢變盡形容人不識<lb/>
家僮應怪賀知章<lb/>
少日無心佩紫嚢一生裘葛是衣裳但知野服尋山便<lb/>
不學唐裝又晉裝<hi>近時士大夫衣冠制度徃徃有效二代者謂之唐裝晉裝</hi>
　　　吳傳朋郎中自出新意作㳺絲書妙絶一時士<lb/>
　　　　大夫皆賦詩為作數語書軸尾<lb/>
公孫舞渾脱長史妙心畫老兵塗箒堊中郎出飛帛得<lb/>
<pb n="KR4d0217_WYG_038-3a"/>
法自所見豈用規疇昔隨人作書奴終與古人隔游絲<lb/>
最無事何止但百尺<hi>游絲二字前人語中無及此者惟歐陽公有游絲最無事百尺拖清</hi>
<hi>光之句</hi>飛來若有態吹去忽無跡使君㸔青天意外得新<lb/>
格映空疑有無著紙互絡繹神機殆天授至技非人積<lb/>
遂令一絲輕可掛千金石聊將畫沙錐幻出䖝網壁我<lb/>
雖不解書好書乃成癖公如儻有意能事不敢迫<lb/>
　　　傳朋為作游絲小軸報以長句<lb/>
竟陵老守尚書郎平生墨妙窺鍾王㑹令夜鬼助奇崛<lb/>
<pb n="KR4d0217_WYG_038-3b"/>
更與游絲争短長游絲忽從天際落洗眼熟視無毫芒<lb/>
癡兒著意吹不起春風無力難飛揚草雖號聖亦可到此<lb/>
品入神誰復强使君憐我頗知好五十六珠投夜光溪<lb/>
藤搗紙滑勝玉古錦縫嚢牢祕藏要遣張顛與醉素不<lb/>
敢與公分雁行<lb/>
　　　讀司馬長卿傳<lb/>
揚雄新著草元書却笑相如賦子虛借使曲終方奏雅<lb/>
比君符命復何如<lb/>
<pb n="KR4d0217_WYG_038-4a"/>
　　　病起節物可驚效栁子厚<lb/>
病起忽數日杖䇿周吾廬桃花手新栽小紅今欲舒萱<lb/>
草未出土苗葉將扶疎物變乃如此光景難踟蹰退自<lb/>
觀我生今形復何如夢前黒埀髫夢後霜入鬚安得萬<lb/>
丈繩縳此窓間駒先生可笑人為生本田䱷晚汙琳館<lb/>
粟俾代南山鋤皇恩浩如海臣報終難虛老力雖不足<lb/>
閒日幸有餘願炷金鼎鑪日誦琅函書跪祝望天門聖<lb/>
夀如居諸<lb/>
<pb n="KR4d0217_WYG_038-4b"/>
　　　紙帳二首<lb/>
雪帳垂空萬事休醉來髙枕竹猫頭不知金谷園中障<lb/>
輸與儂家幾百籌<lb/>
荆王翠羽衾中夢太尉銷金帳裏歌若以道人銀色界<lb/>
雖無歡笑亦無魔<lb/>
　　　秦觀文生日詩三十韻<lb/>
寳祚開蒼籙炎精表赤符乾坤歸聖統廊廟得真儒事<lb/>
借帷籌定顛從漏刻扶兵銷九節度儀肅五單于意與<lb/>
<pb n="KR4d0217_WYG_038-5a"/>
神明㑹功知傳記無公師隆化道嗣相恊神謨世業垂<lb/>
餘慶天心究永圖貂冠親日月玉座接都俞自可均調<lb/>
鼎猶謙謝秉樞槐庭何日見繡衮幾時紆大府連甍棟<lb/>
翔鸞踵步趨侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>將入賀象寄盡交孚光耀三台宿喧<lb/>
騰百雉都傳呼鳯尾諾導從火城驅隔坐恩由占同朝<lb/>
禮固殊位雖仍亞保望乆在中區藝籍明經殿文星照<lb/>
石渠諸生咨典故列辟奉規摹徃歲方平難斯民遍澤<lb/>
枯大臣俱宿德四海盡夷塗効巳知無敵天應信不誣<lb/>
<pb n="KR4d0217_WYG_038-5b"/>
他年各安堵此日記垂弧雲篆祈千載霞漿賜百壺中<lb/>
人傳詔旨東閣擁金朱舊物歸龍榜歡聲徹海隅一門<lb/>
天為喜萬里物皆蘇寒士勤推轂和春入朽株恩嘗䝉<lb/>
草木才不補唐虞只有祈年頌持為報德珠苐慚床下<lb/>
拜雲嶠隔江湖<lb/>
　　　題陳大卿三徑堂<lb/>
一身和影共婆娑㸔盡人間兩鬢皤要好只銷長閉戸<lb/>
便開三徑巳為多<lb/>
<pb n="KR4d0217_WYG_038-6a"/>
　　　曉晴<lb/>
曈曨曉色上簾旌吹盡江頭滴雨聲百歲一生常苦惱<lb/>
三春幾日好晴明從他落絮隨人去但趂青山放脚行<lb/>
尚有詩腸新鼓吹滿攜樽酒聽黄鶯<lb/>
　　　楊得臣見和曉晴長句用韻奉酬<lb/>
西風獵獵轉紅旌吹盡春霖㸃滴聲曉送楚雲歸隴去<lb/>
夜㸔淮燒隔江明舞狂恨我無長袖句好從君得短行<lb/>
擬為新晴歌一曲誰將此調付鶯鶯<lb/>
<pb n="KR4d0217_WYG_038-6b"/>
　　　再酬得臣<lb/>
詩翁老去得雙旌慣聽清漣夜雨聲<hi>清漣堂名</hi>水到潯陽心<lb/>
獨喜雲開廬阜眼先明落花已是春三月飛蓋猶堪酒<lb/>
數行寄語草元窓下客忍令辜負曉啼鶯<lb/>
　　　再酬得臣<lb/>
歸心何事等搖旌叔起能詩近有聲豈料從遊如夢寐<lb/>
不知風雨過清明拍浮我自堪娯老矍鑠誰應更請行<lb/>
此去定交君見許為歌伐木賦鳴鶯<lb/>
<pb n="KR4d0217_WYG_038-7a"/>
　　　再酬得臣<lb/>
上最初無善可旌歸來和雨聽江聲自憐老眼昏花甚<lb/>
乞得晴窓夕照明蓮葉繫舟驚水滿魚須拄頬㸔雲行<lb/>
君能著屐時相過猶有殘春一雨鶯<lb/>
　　　再酬得臣<lb/>
何處籠街引斾旌老翁髙臥聽雞聲㸔花强起尋韋曲<lb/>
謁帝空思入大明有興時彈流水調無情懶賦麗人行<lb/>
青春别我誰為伴只有能歌緑樹鶯<lb/>
<pb n="KR4d0217_WYG_038-7b"/>
　　　再酬得臣<lb/>
隨縁南北似風旌飽聽波濤處處聲今日園花風裏盡<lb/>
到時江月雪中明雖無格磔鈎輈語尚有媻姗勃窣行<lb/>
<hi>九江春晚尚有遊人</hi>誰餞東君沸歌管琵琶絃上囀春鶯<lb/>
　　　奉酬晁强伯見和曉晴長句<lb/>
元祐文華掲綵旌金沙别乗有家聲天教雲彩歸何處<lb/>
詩共晴光欲鬬明巳閣山前山後雨尚堪水北水南行<lb/>
不應文石班中客肯伴韋郎賦曉鶯<hi>韋蘇州樂府有聽鶯曲</hi>
<pb n="KR4d0217_WYG_038-8a"/>
　　　奉酬晁元采三和前韻<lb/>
見賢殊未駐干旌叩戸先聞剥啄聲春去鳥啼千樹暗<lb/>
雨餘花落一窓明新詩巳得前人法病足惟追逸驥行<lb/>
何日長安君得意著鞭門聽上林鶯<lb/>
　　　曺度堅待制罷帥成都歸江南以川中唐人六<lb/>
　　　　十家詩見遺作長句為謝<lb/>
三月瞿塘峻江水萬里歸來蜀都帥盡収五十四州書<lb/>
畫舸連檣當歌吹有唐文士幾千人文不逮漢詩則異<lb/>
<pb n="KR4d0217_WYG_038-8b"/>
開元天寶光熖長長慶元和殿唐季化入寳奩脂澤中<lb/>
亦有風滿有能事六十餘家三百年天遣遺風未全墜<lb/>
青衫昔日同舍郎老傍人間百無意將焚筆硯技輒癢<lb/>
未說風騷心復醉公堂許我能篇章遺以斯文慰憔悴<lb/>
徒令後學羞捧心誰與前賢共聨轡為公隠几抱殘編<lb/>
聊伴青奴問朝霽<lb/>
　　　雨中讀韓致光詩偶池上鹿葱盛開因效其體<lb/>
曲欄干外水平階池上朱扉繞翠苔燕子飛來人不到<lb/>
<pb n="KR4d0217_WYG_038-9a"/>
鹿葱花在雨中開<lb/>
　　　題小扇<lb/>
小扇題詩墨色新碧紗囊剪藕絲勻月團常在纎纎手<lb/>
不用流蘇拂暗塵<lb/>
　　　池蓮初著數花<lb/>
數枝臨水見纎娥新採紅藍染襪羅傳語薫風莫吹去<lb/>
且容留眼㸔㣲波<lb/>
　　　富水軍治有巨澤徃歲荷花滿湖郡守歲取荷<lb/>
<pb n="KR4d0217_WYG_038-9b"/>
　　　　葉可貿百千一日曝之湖濱大風吹巻飛數<lb/>
　　　　十里頃刻俱盡又採葉者頗以為苦瀝膏油<lb/>
　　　　以毒之逮僕至閱兩歲無一花今年結茅於<lb/>
　　　　此穴小池植數十根而花巳可觀因感前事<lb/>
　　　　遂書之<lb/>
湖邉老守湖是家湖光十里䝉寒沙我來不見花如錦<lb/>
但聞荷葉飛天涯小池今無十許步晚雨亦開三數花<lb/>
人生樂事無多少可意應湏隨分了<lb/>
<pb n="KR4d0217_WYG_038-10a"/>
　　　題吕伸友寓安堂<lb/>
事非昨夢本來空正在黄粱一熟中到處隨縁是安樂<lb/>
人生何地有窮通飛衣不對東風舞霜葉空憐醉面紅<lb/>
只恐他年終未免傳家重說小申公<lb/>
　　　剪松毛小栅以詩落成<lb/>
東堂坐甑遭炊蒸西簷烈日方騰騰炎官張傘火漸熾<lb/>
烏豕渡河雲不興五官大夫有遺種十八公自分雲仍<lb/>
羲和揮戈不可却郢匠剪毛歸作棚南風䬃瑟出餘韻<lb/>
<pb n="KR4d0217_WYG_038-10b"/>
怒龍奮迅蒼髯昇香來鼻觀過一雨便恐氷麝終難勝<lb/>
天公割此一席地付與老翁來曲肱何時快著短齒屐<lb/>
信手自把南山藤臥聽松風滿山雨去作水邉巖下僧<lb/>
　　　五月二十四日晚雨忽晴浴罷獨臥池亭雲峯<lb/>
　　　　竒峭既夕方散<lb/>
長虹截天雨初斷孤日翻光上銀漢忽從海底出三山<lb/>
就中蓬萊正竒觀黄金塗闕射日光白玉飛欄入天半<lb/>
青童舞女各媻姗手執雲幢影淩亂想得神清洞府君<lb/>
<pb n="KR4d0217_WYG_038-11a"/>
應榜春皇侍香案群飛白鶴徒爾為化作蒼狗何勞㸔<lb/>
神仙出沒不久長碧落天宫豈容玩荆王曉夢只須臾<lb/>
神女乗鸞逐雲散人間幻化無不爾空復欷歔一長嘆<lb/>
老人假寐忽舉頭但見明星光有爛<lb/>
　　　五月憫雨頗聞饑民弄兵於嚴衢兩州間三十<lb/>
　　　　韻<lb/>
長天望油雲槁黍待甘霔一雨有豐凶死生分旦暮頗<lb/>
聞兩州民巖谷多嘯聚有司幸眼前白對急追捕斯民<lb/>
<pb n="KR4d0217_WYG_038-11b"/>
如嬰兒慈母仰調䕶豈容使之饑而反貽以怒救饑當<lb/>
未然為食須早具不雨三月餘開口乆待哺岳牧事遨<lb/>
游傲聣曽莫顧遂令出偏師徃徃勤逺慮人亦甚畏死<lb/>
階亂豈無故漢有大司農為國最知務誰知部使者出<lb/>
納反堅固輸金買朝糧僅得鳥一嗉尚爾吝弗予民隠<lb/>
獨何愬幾何不為盜悔過苦無路富兒家多金封財亦<lb/>
良裕積金謀子錢切骨被疽蠧閉糶不肯售叩門如蟻<lb/>
附貧氣生一時萬死有不懼政坐守宰癡申令苦不素<lb/>
<pb n="KR4d0217_WYG_038-12a"/>
有時出萬斛官為復常賦大或旌義閭小或賜朝酺民<lb/>
情非木石豈不遵勸諭歲事小不登彛倫坐成斁無良<lb/>
二千石萬事成繆誤况乃六月師金甲困暴露天道有<lb/>
報施人情均好惡㑹當明誅賞典刑正王度庶幾令逺<lb/>
氓因此出沈痼<lb/>
　　　祁居之見過僕出未歸明日作二詩為謝<lb/>
家近平湖草樹青幾年於此寄髙情有時亦為衰翁出<lb/>
誰道龎公不入城<lb/>
<pb n="KR4d0217_WYG_038-12b"/>
不見前賢畏後生一聞君語為心傾何時却約髙軒過<lb/>
重聽門人說老成<hi>祁寛字居之和靖門人</hi>
　　　雨後極涼簡竹坡四君子<lb/>
江城夏六月大旱草木黄稽首文殊師駕言天池陽為<lb/>
乞一斗水普救千里傷微雲生寶髻法雨遍大荒霈為<lb/>
一尺霖化作三日涼老人不耐暑内熱煎中腸吹以碧<lb/>
落風灌以丹露漿我有方丈室彩牓名妙香呼我四君<lb/>
子聊與之徜徉朝憑共烏几夜宿同方床永結無情歡<lb/>
<pb n="KR4d0217_WYG_038-13a"/>
此樂殊未央榮瘁不改觀死生知有常豈不賢俗子與<lb/>
世隨低昂翻手覆手間此道寜乆長願我四玉友永言<lb/>
不相忘<lb/>
　　　七夕<hi>并序</hi>
　　　　七月七日與客語七夕事因記葛稚川神仙<lb/>
　　　　傳載王方平㑹麻姑真仙於蔡經家事甚怪<lb/>
　　　　以謂自古詩人辭客必因風露凄清之夕而<lb/>
　　　　叙牛女相見之期凡援筆而賦七夕者皆托<lb/>
<pb n="KR4d0217_WYG_038-13b"/>
　　　　兒女之情以肆淫媟之言凟衊天星無補真<lb/>
　　　　教使人間異事冺黙無聞良可痛惜因律稚<lb/>
　　　　川之文而為之歌以廣其傳云<lb/>
七夕相逢說牛女晉魏以來傳樂府金冠玉帔照靈河<lb/>
不見此身聞此語何如當日兩神仙空中一别五千年<lb/>
五龍駕車各異色萬里乗雲來九天麻姑女子十八九<lb/>
青絲作髻爪為手擗麟薦酒進行厨撒米成沙只一時<lb/>
為言東海將揚塵蓬萊水淺<hi>闕</hi>　　蔡經得道心尚凡<lb/>
<pb n="KR4d0217_WYG_038-14a"/>
背痒自速方平鞭上界真仙足官府牛女之說真茫然<lb/>
綵樓對月誰家倩更就天孫乞針線何不苦學麻姑仙<lb/>
養取紅顔如玉爛<lb/>
　　　僕所居蓋濓溪先生之故基也有井清甘而寒<lb/>
　　　　為之銘今未暇也<lb/>
山下清泉古甃寒百年誰為發幽潜可憐昔日供茶鼎<lb/>
曽與先生當谷簾<lb/>
　　　夢行西湖梅花下<lb/>
<pb n="KR4d0217_WYG_038-14b"/>
乆把西湖作故鄉至今清夢到湖傍分明昨夜經行處<lb/>
一色梅花十里香<lb/>
春雲収盡忽斜陽夢裡梅花帶雨香却上小舟誰是伴<lb/>
囘頭只有櫂船郎<lb/>
　<lb/>
　<lb/>
　<lb/>
　太倉稊米集巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻六十</head>
    <p>
<pb n="KR4d0217_WYG_060-1a"/>
欽定四庫全書<lb/>
　太倉稊米集巻六十　　　宋　周紫芝　撰<lb/>
　　記六首<lb/>
　　　雙梅閣<lb/>
草木之妖麗變怪所以娯人之耳目者必其顔色芬芳<lb/>
之美而梅之為物則以閒淡自得之姿凌厲絶人之韻<lb/>
婆娑於幽嵓斷壑之間信開落於風雨而不計人之觀<lb/>
否此其徳有似於髙人逸士隱處山谷而不求知於人<lb/>
<pb n="KR4d0217_WYG_060-1b"/>
者方春陽之用事雖凡草惡木猥陋下質皆伐麗以爭<lb/>
妍務能而獻笑而梅獨當隆冬沍寒風饕雪虐之後發<lb/>
於枯林秀於槁枝挺然於嵗寒之松讓畔而爭席此其<lb/>
操有似於髙人逸士身在巖穴而名滿天下者余之論<lb/>
梅有得於此而無所發其狂言㑹荆山隱君家於荆山<lb/>
之陽除土為小圃以為池亭花竹之觀而又結飛楹於<lb/>
圃西以為之閣閣雖小而甚髙下視圃中可數毛髮隱<lb/>
君問名於僕與之徜徉圃間得雙梅對植草間適得其<lb/>
<pb n="KR4d0217_WYG_060-2a"/>
中若有為之者僕笑曰此造物所以為君之名其閣也<lb/>
今當培其根而封植之毋使榛菅之梗其根而螻蟻之<lb/>
宅其腹也毋使牧人之踐以牛羊而園夫之尋其斧柯<lb/>
也則此兩玉人者當復為君粲然一笑而姑射之山殆<lb/>
為君圃中物矣向吾所謂隱處山谷而不求知於人與<lb/>
夫身在巖谷而名滿天下者昔也聞其風而恱之今則<lb/>
為之周旋於旦暮之間矣豈不快哉它日倚虛簷之曠<lb/>
快俯木末而髙眺雪霽月出擷孤芳而薦酒覽清芬而<lb/>
<pb n="KR4d0217_WYG_060-2b"/>
危坐則君之有得於梅者當自知之余雖已老尚庶幾<lb/>
能登君之閣以賦和靖之詩而草廣平之賦然後知余<lb/>
言之非夸也<lb/>
　　　風玉亭<lb/>
唐人以詩名家者甚多獨以李長吉李義山杜牧之為<lb/>
詭譎怪竒之作牧之之詩其實清麗閒放宛轉而有餘<lb/>
韻非若義山之僻長吉之怪隱晦而不可曉也其作晩<lb/>
晴賦有竹林裹號十萬丈夫甲刃摐摐密陣而環侍之<lb/>
<pb n="KR4d0217_WYG_060-3a"/>
句至使後人號為麄才杜牧詩家者流未甞不為之扼<lb/>
腕而深恨之及賦斫竹詩則云霜根漸隨斧風玉尚敲<lb/>
秋其風味娬媚乃爾殆非古今詩人所能追而及也夫<lb/>
物固有可以娯人之耳目者必其聲色臭味之美瑰竒<lb/>
偉異之觀而竹之為物特草木中一種類耳初豈有感<lb/>
於人心者哉然而見其面則輒喜與之居而無厭故其<lb/>
受知於髙人逸士為甚深而形於詩人之嘯詠者亦甚<lb/>
衆惟其孤風絶韻非世間言句所能酬對此牧之之詞<lb/>
<pb n="KR4d0217_WYG_060-3b"/>
所以獨髙於今昔也僕之嗜竹固不後於古人有竹之<lb/>
門未甞不欵而造亦未甞問於主人其間禪房隱廬幽<lb/>
扉曲池往往時有佳處獨取名之陋而固世俗常談遂<lb/>
使風雨之姿氷雪之操不能凌厲物表而敗人之意殆<lb/>
亦不少矣文殊山妙相寺去邑甚逺古木茂林宏堂傑<lb/>
閣崢嶸於奔峯絶壑之間似非人境丈室之側繚以脩<lb/>
篁舊築小亭其間而未名余甞訪常禪師於山中與之<lb/>
論唐人詩為一笑禪師欣然取牧之風玉之句以名其<lb/>
<pb n="KR4d0217_WYG_060-4a"/>
亭更欲僕記所以名亭之意余時方欲卜居山間與之<lb/>
相從於林下為杖屨往來之游喜為師作此文自王子<lb/>
猷之死而樊川之詩不作蓋已乆矣豈舉世無能知此<lb/>
君者固當有之而余未之見也至於知杜子之詩為竒<lb/>
作而領㑹吾言如吾妙相老人者能復有幾哉此又可<lb/>
為知者道而難與俗人言也<lb/>
　　　振民堂記<lb/>
淮西列郡十城濡須最為簡蓋其地稍僻而其民頗易<lb/>
<pb n="KR4d0217_WYG_060-4b"/>
治也異時郡太守雖號强明亦平旦漏下十刻許乃出<lb/>
見吏民民之訟於廷者不滿數十輩事皆可以立決已<lb/>
而即閉閣髙臥暮夜乃與賔僚滿引笑歌故號淮西道<lb/>
院建炎之亂鞠為盗區賊常有始為降附者引軍居郡<lb/>
數月復叛去悉驅其民以行老稚幾無噍類今郡冦漸<lb/>
就剪戮諸道往往嵗奏大熟朝廷頗復有意經理淮甸<lb/>
稍擇仁愛吏以撫之無為方虚郡治下宰相議所以予<lb/>
之者未有其人參知政事席公以今太守徐公薦於朝<lb/>
<pb n="KR4d0217_WYG_060-5a"/>
公宣和間甞通判絳州先是河東路招集雲中諸處散<lb/>
卒數萬人分屯諸郡號歸朝義軍乆之悉皆相應反叛<lb/>
將陷城邑金将粘罕既不隆徳而劉嗣初又破平陽絳<lb/>
州義軍將叛以應二州公知之夜發兵盡擒其渠兇而<lb/>
械之餘黨悉平州遂以保當路者雖甞列奏而賞猶不<lb/>
及是時今參政席公為河東帥具知其事因從容為上<lb/>
言之即日拜公為郡守初賊軍既屠城郡無官守者踰<lb/>
年餘民悉皆散處湖野屑菱芡而食之與魚黿雜處水<lb/>
<pb n="KR4d0217_WYG_060-5b"/>
上後稍歸治故廬而占籍者猶不滿數百城中蒿艾如<lb/>
林行數十里不聞雞犬公始至即下令盡裒餘民而歸<lb/>
之結以恩信破械囊箠獄經月閉不開郡人愛之猶慈<lb/>
父也前郡守作州治事皆草創凡拜詔命治獄訟接賔<lb/>
客悉於公所不能便是乃作堂其左屬羣吏議所以勤<lb/>
恤民隱之意堂成而牓以振民且曰是在易之蠱曰君<lb/>
子以振民育徳今明天子在上將援斯民塗炭而躋之<lb/>
仁壽之域以區區蕞爾下邑逺在淮楚而又豈弟之徳<lb/>
<pb n="KR4d0217_WYG_060-6a"/>
寛大之政不足以慰安斯民寧不少愧於斯堂乎然而<lb/>
使叶氣喜生薫為太平固所以未敢至田里之間寂然<lb/>
無歎息愁恨之聲尚庶幾其見之公所以名堂之意如<lb/>
此而見於政事者頗畧相似自是而民日益多政日益<lb/>
治使是邦復為前日淮西道院公方與客嘯咏於堂而<lb/>
人自得於湖山千里之外豈不快哉紹興三年八月四<lb/>
日宣城周某記<lb/>
　　　從所好堂<lb/>
<pb n="KR4d0217_WYG_060-6b"/>
東坡守膠西淮揚趙公實佐府事二公相得甚歡蘇公<lb/>
來必登堂見其母夫人已而呼其諸孫羅而觀之今其<lb/>
孫戒叔時方年十三四許東坡於諸兒中獨撫其肩曰<lb/>
它兒當作碧鸛鵲此郎當作文戒叔之先大父因教之<lb/>
甚力今戒叔談笑磊落頗自標置又長詩詞且善作坡<lb/>
書雜之其書中未能辨以其家藏墨妙為多故能精如<lb/>
此戒叔未有官年方三十許時已不肯作繩墨之文隨<lb/>
舉子入場屋甞謂人曰死生有定數富貴有常分茍不<lb/>
<pb n="KR4d0217_WYG_060-7a"/>
可求當從吾所好耳因以是名其堂戒叔與余游甚欵<lb/>
所居同里未甞三日不一見顔色相見必把酒笑歌雜<lb/>
以諧嬉甚而不能禁則戒叔輒令席曰請以詩法行酒可<lb/>
乎乃賦以題已而皆寂然則又撫掌大笑而罷一日謂<lb/>
僕吾堂成名其為吾記之僕謂戒叔曰食羊棗者固有<lb/>
味嗜昌<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>者其謂何人之所好初亦何常之有哉今戒<lb/>
叔以其所有將推而行之以利於世乎將巻而懷之以<lb/>
遊於虚乎將藏之其身而待時以動乎將突梯脂韋以<lb/>
<pb n="KR4d0217_WYG_060-7b"/>
從俗乎將滑稽詼諧以玩世乎將乗堅策肥而為陶猗<lb/>
之富乎將啜菽飲水而為顔原之貧乎是必有一於此<lb/>
矣戒叔笑曰我非魚固不知魚之樂然而世俗之好大<lb/>
畧不過名髙利厚耳蔡伯喈風流雅尚為人物之冠冕<lb/>
其髙風直節亦足以激頽波而起疲軟董太師用事十<lb/>
日之間九徙其官而不恥王濬沖神觀清邁自是風塵<lb/>
表物踐位鼎司而積實聚錢不知紀極至使天下目為<lb/>
膏肓之疾悠悠者固不足道二子何人哉而猶屈首於<lb/>
<pb n="KR4d0217_WYG_060-8a"/>
奸人甘心於貨殖乃知富貴之能移人如此夫人生而<lb/>
有欲其情未有不著於物者雖其嗜好有不同大抵皆<lb/>
牽於好惡之私故未免於有累以嵇叔夜之懶而好鍛<lb/>
支道林之淡泊而好馳馬王子猷之曠達而好竹王摩<lb/>
詰之髙才而好畫是在數子宜若非其所好而終身樂<lb/>
之不衰達者固以是病之然而與其狥世俗之好而不<lb/>
知止孰若寓意於物以從吾之好是其相去蓋亦逺矣<lb/>
戒叔之持論若髙而又與余善可知其言之不茍余故<lb/>
<pb n="KR4d0217_WYG_060-8b"/>
喜述君言因併記其相與之狀且知蘇内相之言見於<lb/>
齠齓而驗於數十年之後為皆可書也<lb/>
　　　時山觀音神像<lb/>
建炎三年冬十有一月金人渡江建康失守兵馬大都<lb/>
督杜充既降敵諸將皆以兵叛統制軍李進引兵冦溧<lb/>
水焚其城邑畧盡徙兵時山燒蕩民居既熄有白氣貫<lb/>
日起於瓦礫中如是者累日賊甚異之謂其下當有黄<lb/>
金裨將王徳開徳人也發而視之得繡觀音像絹索皆<lb/>
<pb n="KR4d0217_WYG_060-9a"/>
已煨燼而獨像存刺繡之文去火所及無毫髮而火不<lb/>
犯徳懷以歸後無知之者時參知政事李公以侍御史<lb/>
出守宣城郡凡叛將逼近境悉移書招之示以不疑進<lb/>
既至公遇之甚厚因以其兵使屯龍谿寺僧居穆與徳<lb/>
游且虞其變日臠炙釃酒以啖之毎造其廬輒盡歡而<lb/>
去其後進果復叛軍將行徳乃謂居穆曰師遇吾乆無<lb/>
以報當以金淨瓶繡觀音像遺師願善調䕶之龍谿士<lb/>
雷虞龍字虞卿一日偶謂居穆曰余願丏一觀音像事<lb/>
<pb n="KR4d0217_WYG_060-9b"/>
之乆未之得奈何居穆笑曰異哉像其有歸矣乎既語<lb/>
之故即出是像欣然授之實明年夏五月六日也君得<lb/>
是像黙置淨几明日其妻李謂曰吾夜夢白衣老婦隨<lb/>
君入吾家此何祥也君愈以為異藏之益秘嗚呼建炎<lb/>
之亂賊焰所至玉石俱焚菩薩以方盡之像成於絲縷<lb/>
之微獨能示現變異於千百大火藂使㓙人勇夫猶加<lb/>
欽畏因知世間不可思議神道佛不妄說而一切衆生<lb/>
聞此殊勝皆大歡喜况得斯像寳藏於家如雷氏者乎<lb/>
<pb n="KR4d0217_WYG_060-10a"/>
議者猶謂菩薩以八萬四千清淨眼照一切衆以八萬<lb/>
四千毋陁羅臂救一切苦用能大無畏力以滅無量刼<lb/>
火如以一爝置大海中雖身蹈水火無壞滅相特其游<lb/>
戯三昧爾疑若無足怪者余獨以謂不然自佛滅度後<lb/>
像法住世則像法與佛等無復差别菩薩以大事因緣<lb/>
應物現形如水中月其出顯斯像使人因緣以求心因<lb/>
心以悟道是名菩薩大慈力為世利益不可思議後十<lb/>
年余游龍溪而君始出其像既作禮已乃作是言紹興<lb/>
<pb n="KR4d0217_WYG_060-10b"/>
九年十月六日宣城周某書<lb/>
　　　釣鱸臺<lb/>
余徙居湖隂之野去邑四十里所居瀕湖大抵屋與水<lb/>
相為低昂水落則居在上而水處其下漲則水在上而<lb/>
居處其下平則屋與水適相當焉嵗率以為常不移也<lb/>
紹興十年夏六月連雨不止湖水大至渺瀰如天其去<lb/>
隄防不沒者不及尺飛濤濺沫畫在几席澎湃之聲夜<lb/>
撼室廬逾月然後稍平然屋猶在其下也起而嚬呻則<lb/>
<pb n="KR4d0217_WYG_060-11a"/>
風蒲雪葦之所動搖鵁鶄屬玉之所出沒與夫大艑巨<lb/>
艫越商巴賈之所往來皆寓目而得之雖游居寢飯未<lb/>
甞不在其間余亦欣然樂之將築臺而漁焉乃植四木<lb/>
於水中架三木而衡之緝巨竹以為之簀布沃土以為<lb/>
之地織纊為席而屋之可以庇風雨壘土為壇而杇之<lb/>
可坐而釣焉而吾事濟矣臺成稚子來問名乃命以釣<lb/>
鱸取唐人張志和之語所謂只釣鱸魚名者也夫士生<lb/>
於世茍不得志於朝廷之上則必得志於江湖之間故<lb/>
<pb n="KR4d0217_WYG_060-11b"/>
爭利者於市魚於水者不知江湖而焉往乎前古有道<lb/>
之士隱於漁者世世相望豈皆有意以釣名者哉呂尚<lb/>
父嚴子陵皆隱於漁然尚父卒相武王而後世不以為<lb/>
貪子陵不屈光武而後世不以為介彼各伸其志也自<lb/>
是好名之士志不在漁而在名名得而實隨以喪此所<lb/>
以有激於𤣥真之論也若僕之於此則游其塗而不入<lb/>
其籓蓋所謂適焉而不留者行則折而坎者止也今居<lb/>
瀕湖漁既可得而臺不易成甞試持絲緡而俯清流則<lb/>
<pb n="KR4d0217_WYG_060-12a"/>
季鷹之鱸𤣥真之鱖孟浩然槎頭之鯿杜子美柬津之<lb/>
魴凡昔人之所想像而僅得之者往往而有焉然則斯<lb/>
臺之作初豈有意於是哉亦聊復爾爾若是者猶無意<lb/>
於魚而况於名元真之語雖不作焉可也<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_060-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻六十<lb/>
</p>
<p>
</p>
  </div>
</body>
</text>
</TEI>
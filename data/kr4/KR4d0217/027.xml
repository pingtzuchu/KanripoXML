<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻二十七</head>
    <p>
<pb n="KR4d0217_WYG_027-1a"/>
欽定四庫全書<lb/>
　太倉稊米集巻二十七　　宋　周紫芝　撰<lb/>
　　詩四十六首<lb/>
　　　時宰相生日樂府三首<hi>并序</hi>
　　　　某嘗歴考自昔大臣身輔帝王名埀書傳而<lb/>
　　　　得光明盛烈足以夸耀後世者不可殫紀如<lb/>
　　　　商阿衡周尚父之徒雖號為傑然不可跂及<lb/>
　　　　然皆未免於兵於是後世喜言兵者皆曰是<lb/>
<pb n="KR4d0217_WYG_027-1b"/>
　　　　數人者以此而定亂以此而成功徃徃亦以<lb/>
　　　　是説而説其君蓋將以邀利於一時而其黷<lb/>
　　　　武之弊有不可勝言者矣夫善師者不陳班<lb/>
　　　　固所以言堯舜之兵也不戰而屈人揚雄所<lb/>
　　　　以言堯舜之兵也由唐虞以來不知其幾千<lb/>
　　　　百年世間有好戰以危國者未聞其以不戰而<lb/>
　　　　定亂也今太師大丞相魏國公以堯舜無為<lb/>
　　　　之道而事君以堯舜好生之徳而用武用能<lb/>
<pb n="KR4d0217_WYG_027-2a"/>
　　　　不戰以成功自修盟以來至於今日不交一<lb/>
　　　　㦸不遺一鏃而天下大定其不世之功無窮<lb/>
　　　　之利使有班馬之文蘇張之辨安能一書再<lb/>
　　　　書而足况若某之拙於文辭宜不能措一字於<lb/>
　　　　其間而向之巳陳者又不復以黷聰明之聽<lb/>
　　　　日者郊祀之夕瑞雪収霽大禮告成太史占<lb/>
　　　　星殊祥並出某猥以賤吏駿奔祠事禮成而<lb/>
　　　　歸道聞父老之言歡呼載路嘗欲述以為獻<lb/>
<pb n="KR4d0217_WYG_027-2b"/>
　　　　無因而前㑹太師之夀日乃敢採為歌詩作<lb/>
　　　　樂府三章相與行道之人夀而祝之以示區<lb/>
　　　　區報徳述生之意詞雖鄙俚意實鄭重蓋嘗<lb/>
　　　　以謂方今揄揚盛徳稱頌大美者日至於前<lb/>
　　　　不啻若弦匏金石之並奏未嘗一日而不入<lb/>
　　　　於耳也然則安知厭聞雅頌之音者聽蕢桴土<lb/>
　　　　鼔之樂負薪扣角之歌而無取焉此某之折<lb/>
　　　　揚皇荂所以得至於鈞庭之下也謹序<lb/>
<pb n="KR4d0217_WYG_027-3a"/>
帝居七星中紫宸黄金掣銷天開門中人傳詔不動塵御<lb/>
府拜賜天爐芬鬱金蘇合百和匀雙虬鏤合盤雕紋雲錦<lb/>
織帕勞天孫金狻猊擁春空雲流霞一酌千日醺壽公遐<lb/>
齡天語温朱絃白雪聲調新洞庭之樂人皆聞官家異禮<lb/>
尊帝臣八師七友無此勲聖賢一出五百嵗開闢以來能<lb/>
幾人東方曼倩何足數三食仙桃識王母何當移植上林<lb/>
中嵗嵗年年見花吐溪上人家自一川武陵邂逅非神仙<lb/>
但令父老不識戰人間何處無桃源自從罷武得生活埀<lb/>
<pb n="KR4d0217_WYG_027-3b"/>
髫小女皆能言肯為八方開夀域廟堂政要公調元<lb/>
甘泉羽書久不至六樂初成禮初備萬兩黄金鑄景鍾八<lb/>
級層壇築圓陛侍臣曉入明光宫彤庭暖日升曈曨弦匏<lb/>
鼎俎耀前列大聖制作埀無窮太常為旂玉為輅路穏沙<lb/>
平試天步日邊風雨曉前收夜半笙簫月中度君臣有道<lb/>
道格天五星同色三台圓千官拜舞皇輿旋青城路逺聞<lb/>
鳴鞭黄麾羽葆識全仗繡衣靁鼓鳴鈞天羽林騎士如流<lb/>
水未央宫闕明山川千門萬戶不知數盡捲簾幕瞻龍顏<lb/>
<pb n="KR4d0217_WYG_027-4a"/>
道傍父老百嵗許醉倚春風自相語昔年舊事一日新廊<lb/>
廟功成不因武羣生欲報知何縁再拜願夀公千年<lb/>
海上神仙不知數無人觧説三山路舟中彷彿見霞裾<lb/>
弱水波深不堪度青天那得白日昇仁能愛物功乃成<lb/>
秦漢之君俱好武枉從方士求長生從來定亂必以戰<lb/>
公以不戰為中興兩朝歲活數百萬報公福禄知難名<lb/>
只今潭潭開二府富貴如山澤如雨經殿時聞御幄香<lb/>
日對清光接天語歸來下馬復過庭一德樓邊栁隂舞<lb/>
<pb n="KR4d0217_WYG_027-4b"/>
天上頻移瑇瑁筵瓊漿賜酒如流泉盛事傳觀作圗畵<lb/>
蕋珠何處求羣仙皇天報徳何時足政恐天心似人欲<lb/>
㑹從四世數五公何止長年是公福<lb/>
　　　次韻蘇元藻對雪長句<lb/>
晚來風定雪初平到手杯行不暫停夜色逺欺江月白<lb/>
天花寧羡野梅馨遥瞻玉闕心先喜一見瑶林眼自青<lb/>
回首西湖在何許借君詩作逺山屏<lb/>
　　　次韻艾主管歲除有感<lb/>
<pb n="KR4d0217_WYG_027-5a"/>
藍尾先迎替臘春流光依約似行雲功名如夢日月晚<lb/>
兒女滿前恩意勤此夜自傾桑落酒誰家政舞石榴裙<lb/>
窮諳歲歲年年事老坐竒竒怪怪文<lb/>
　　　雨中梅花猶有存者<lb/>
江雨無情不管人殘梅有韻故相親閉門無事仍無客<lb/>
花作羞娥酒當春<lb/>
　　　正月二十八日雪晴睡起<lb/>
沉水空濛睡欲醒寒窓窈窕日初晴誰將昨夜堆簷雪<lb/>
<pb n="KR4d0217_WYG_027-5b"/>
為作空階滴雨聲<lb/>
梅樹花邊日脚紅鳥偷微暖囀東風寒忩喚起無人見<lb/>
獨倚欄杆看雪融<lb/>
　　　次韻余宅仲答陳先生<lb/>
何曾留得守囊錢長坐羇愁只斷編我巳自成窮活計<lb/>
君猶為看小行年莫驚乆客推難去况有吟詩盡可傳<lb/>
更看同升門下士中興自昔要真賢<lb/>
　　　送錢端修侍郎二首<lb/>
<pb n="KR4d0217_WYG_027-6a"/>
人間編削要研摩富貴聲名不奈多似我豈容窺玉海<lb/>
如公真合上鑾坡依光日月心應在回首湖山意若何<lb/>
白鷺洲前留不得却歸京洛擁鳴珂<lb/>
晚竊官囊五斗陳笑談猶喜奉冠巾望塵羅拜何曾觧<lb/>
拄笏看山了不嗔自古知心能有幾如公厚徳更何人<lb/>
錦㠶畫舸江邊路愁看飛花落絮春<lb/>
　　　次韻陳先生<lb/>
羞對湖山照病容浮家全似陸龜䝉掃除故里三年夢<lb/>
<pb n="KR4d0217_WYG_027-6b"/>
邂逅幽人一笑同酒㑹驅愁常恐薄詩能窮我不須工<lb/>
兩家好客今安有為作緇衣補國風<lb/>
　　　三月二日同游西湖諸公有詩次韻<lb/>
水繞青山寺人携白玉觴晴春方爛漫醉眼自微茫舟<lb/>
穏欺風軟杯深送日長誰家載歌管紅袖立斜陽<lb/>
　　　上巳日雨中熟睡二首<lb/>
吳波越嶠翠争流過盡殘春懶出遊花下看誰飛白馬<lb/>
雨中憐我擁黄紬<lb/>
<pb n="KR4d0217_WYG_027-7a"/>
細數蘭亭歲月長當年舊事乆凄凉但欣越女山前雨<lb/>
暗入羅敷陌上桑<hi>江南以上已雨宜桑</hi>
　　　次韻孫子紹山礬<lb/>
造化出尤物餘芳若為容遥知補陀山天香落巖風題<lb/>
評付大手妙質煩天公捧心陋嫫母彼美唯孟庸但恐<lb/>
兩無情一笑花遂空賴此絶世姿墮君幽句中相識苦<lb/>
恨晚著語今復仝願偕九畹蘭結根永相從可憐金錢<lb/>
花亦薦白玉鍾勿遣倡條滋亂我風露藂<lb/>
<pb n="KR4d0217_WYG_027-7b"/>
　　　趙觀察作齋名煙艇孫耘老作唐律相邀同賦<lb/>
　　　　乃次其韻<lb/>
知君心本在滄洲故掲寒齋作釣舟巳遣江湖頻入夢<lb/>
便呼鷗鳥與同遊浮驂未可追前事畵舫猶堪擬勝流<lb/>
笠澤有家歸未得斷腸蘆葉荻花秋<lb/>
　　　次韻方元相見寄<lb/>
數椽元著亂山藂强入天街踏軟紅老去只思青眼舊<lb/>
詩來猶數白頭翁身游吳越千山外春落邯鄲一枕中<lb/>
<pb n="KR4d0217_WYG_027-8a"/>
賴有可人俱在眼舉杯惟欠與君同<lb/>
　　　睡餘飛絮滿庭有感而作是詩<lb/>
春水緑波南浦路兩岸誰栽楊栁樹含桃熟盡未聞鶯<lb/>
荷葉生時巳飛絮絮將春去不可回人伴雲閒更須住<lb/>
我亦隨君似落花欲趂春風到何處<lb/>
　　　酴醿小壺色香俱絶燈下戱題二首<lb/>
芳條秀色净如霜折得殘枝近筆床月冷燈青花欲睡<lb/>
可憐虛度此時香<lb/>
<pb n="KR4d0217_WYG_027-8b"/>
春事何時屬老人好花知復為誰分何當碧玉壺中雪<lb/>
飛作香羅髻上雲<lb/>
　　　次韻庭藻酴醿<lb/>
憶昔在江國屢醉酴醿春平生看花眼老暗京洛塵王<lb/>
城一見之玉顔猶可珍但恐花見憐憔悴非昔人是事<lb/>
姑且置飲我樽中醇幽姿不可名清芬難具陳誰登玉<lb/>
宸殿與梅差等倫山礬豈其弟月姊當與親頗笑凡質<lb/>
陋始喜國色新此論那可廢此寃聊可伸<hi>魯直水仙詩云何時持上</hi>
<pb n="KR4d0217_WYG_027-9a"/>
<hi>玉宸殿乞與江梅定等差</hi>
　　　效王建體二首<lb/>
金獸分香賜老臣全家望闕拜君恩教坊催樂排春燕<lb/>
中使傳宣勸御樽<lb/>
日轉彤庭栁影移微凉殿閣麦秋時侍臣朝罷歸來晚<lb/>
又見金盤賜荔枝<lb/>
　　　送馮逺猷使君<lb/>
雨露朝來下九天左魚還得舊青氊莫辭去國逾千里<lb/>
<pb n="KR4d0217_WYG_027-9b"/>
猶勝為郎動十年客至何妨常有酒民殘政自不須鞭<lb/>
欲安逺俗惟無事聖主休兵本息邊<lb/>
江上當年憶語離相逢雖健鬢如絲心知渉世著幾屐<lb/>
眼見承流換兩麾臺閣異時須獻納廟堂今日要招携<lb/>
九江太守多仁政此去知公得吏師<lb/>
　　　涷雨行<lb/>
五月江天未徂暑日日江雲釀江雨眼驚雪浪打秋濤<lb/>
巻地風來雨如許窮人賦屋纔一椽茅茨零落仰見天<lb/>
<pb n="KR4d0217_WYG_027-10a"/>
風棲不定夜未曉旅食過午庖無烟家無鞠窮病在<lb/>
腹兩股重膇成蹣跚麥雖黄落雨未止雲欲漫亂風<lb/>
還顛詩成有淚収不得人生如此亦可憐君不見章<lb/>
臺走馬張京兆彈壓功成在談笑不將鉤距作神明<lb/>
自此長安無惡少邇來持莭鎮七州令行幕府如清<lb/>
秋尚書地已八座貴况復功方三輔優應笑南來雙<lb/>
病鳥千里依人作昏曉鄧林有木暗如山誰與安巢<lb/>
著林杪<lb/>
<pb n="KR4d0217_WYG_027-10b"/>
　　　閬州太守以桃竹卭杖二物遺余宅仲而宅仲<lb/>
　　　　出以示僕喜而作詩<lb/>
萬里何嘗入巴蜀少陵詩中識桃竹更言九節奉真仙<lb/>
無乃卭山有遺族平生二物㡬到眼誰與周旋慰幽獨<lb/>
忽然渡海飛蒼龍夭矯當前峙雙玉江心石竹誇堅剛<lb/>
摩挲紫焰生寒光孤笻莭髙不可及外雖似曲中直方<lb/>
閬州得此不敢藏亟遣二士相扶將余侯新佩太府章<lb/>
六尺骯髒身健强未須御府賜靈夀行勒金狨朝未央<lb/>
<pb n="KR4d0217_WYG_027-11a"/>
老人勃窣不足數惟有泉石成膏肓東吴自是山水<lb/>
窟心雖欲往身未償㑹須呼客共蠟屐借君拄杖聊<lb/>
徜徉<lb/>
　　　送袁司理歸天台<lb/>
長安少年郎意傾裘馬中水鳬偶相值蘭臭豈復同誰<lb/>
令千金璧照此白髪翁得之非人力捨去真天窮<lb/>
五月畏塗暑千里苦炎熇天台大士廬妙境在寥廊解<lb/>
鞍修淨供茗椀應自瀹安得從君遊享此方外樂<lb/>
<pb n="KR4d0217_WYG_027-11b"/>
妙哉揭陽君文起八代衰平生誦公文手自不停披只<lb/>
今老眼暗刮膜無金篦天台有巨刻君其為致之<lb/>
　　　次韻文若與余相遇武林之作<lb/>
南來衝雨著征衣山下黄梅正熟時老大相逢真是夢<lb/>
寒温以外只談詩樂丞游宦聊因酒陶令絃歌政坐飢<lb/>
人物似君那易得一蓑歸釣未應遲<lb/>
　　　送曽宏父守南徐<lb/>
異時連佩漢魚符兩奏殊庭報政書黄屋要聞當日句<lb/>
<pb n="KR4d0217_WYG_027-12a"/>
朱幡又擁使君車風流舉世推前軰文采須公侍禁廬<lb/>
想得西樓未回首巳催尺一到南徐<lb/>
　　　雨中對竹清甚效江西作六言一首<lb/>
雨色挼藍潑黛風莖戞玉鳴珂不復作可人語奈此數<lb/>
君子何<lb/>
　　　次韻伯逺食楊梅十五韻<lb/>
徐侯嗜吳梅健啖殊未䦨喜氣入新詩脱手如彈丸遥<lb/>
想蒼玉枝尚帯白露漙日食三百顆語客疑誕謾何妨<lb/>
<pb n="KR4d0217_WYG_027-12b"/>
携束書常作東南官掇彼南山粲奉君一酌歡南山有<lb/>
佳樹采采何時殫恨我無報章上可追建安誰知丹砂<lb/>
粒亦滿黄金盤回甘似蔗境嚼齒餘詩酸安得移此種<lb/>
飛舟下驚湍紅園奪朝霞翠宻回翔鸞大勝萬里來日<lb/>
曬中枯乾歸期渺何許且復同甘餐調冰漬崖蜜却暑<lb/>
資微寒<lb/>
　　　與叔容上天真臺題石壁用坐中語也<lb/>
我生猶得問天真净洗頻年馬上塵此地何妨來著我<lb/>
<pb n="KR4d0217_WYG_027-13a"/>
老僧原自不嗔人<lb/>
　　　天真寺白拒霜<lb/>
天上登雲寺人間白拒霜山僧方宴坐魔女不施粧玉<lb/>
色寧非韻氷姿不受香須當和月看夜宿賛公房<lb/>
　　　次韻仲平十八日觀潮<lb/>
吳兒輕生命如線赤脚翻身踏江練南人慣看心不驚<lb/>
北客平生眼希見海上潮來雪不如中郎詩成錦初爛<lb/>
句法豈但窺澄江壯士何從挽天漢飛流濺沫不足論<lb/>
<pb n="KR4d0217_WYG_027-13b"/>
萬壑千巖此為冠觧言越嶠翠摩空歲與浪花爭隠見<lb/>
我亦蒼顔閲九州始問江神得竒玩六年東望西興雲<lb/>
歲月崩奔一飛箭擬將匹練作江圖歸與故人誇偉觀<lb/>
倘從江海識波濤分逐秋篷共流轉試令海若語馮夷<lb/>
慙色自應須滿面誰當更草海潮篇詞采風流付王翰<lb/>
　　　次韻相之木犀<hi>三首</hi>
木犀韻勝無人畫合在詩翁阿堵中巳寫幽姿入新句<lb/>
莫將遺恨怨秋風<lb/>
<pb n="KR4d0217_WYG_027-14a"/>
異時茅屋東邊樹黄粟吹香趂水流旋買殘枝供燕几<lb/>
為誰辜負故山秋<lb/>
蘭芳九畹是同流薜荔江蘺格未優不為巖花作佳傳<lb/>
靈均空説楚江秋<lb/>
　　　雨後頓有秋意得小詩四絶<lb/>
九衢殘暑厭風埃兩日隂雲遂不開造物固應知客意<lb/>
急催新雨送秋來<lb/>
只今風露欲凋荷前月牽牛巳渡河絡緯獨知秋色晚<lb/>
<pb n="KR4d0217_WYG_027-14b"/>
芭蕉添得雨聲多<lb/>
近曉殘更挽不留窺簷起看月西流空庭草樹俱無語<lb/>
只有寒螿觧説愁<lb/>
秋深時節在家鄉憶得黄花未著霜故國不堪回首望<lb/>
緑樽辜負五重陽<lb/>
　　　次韻子紹雨中游北山禮白衣大士<lb/>
官冷長如賜沐閒門雖漫設晝常關勞君馬上風前句<lb/>
畫我湖邊雨外山落木半巖秋色裡曲欄千尺暮雲間<lb/>
<pb n="KR4d0217_WYG_027-15a"/>
白衣大士應憐我忍對髙人不厚顔<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_027-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>太倉稊米集巻四十八</head>
    <p>
<pb n="KR4d0217_WYG_048-1a"/>
欽定四庫全書<lb/>
　太倉稊米集巻四十八　　宋　周紫芝　撰<lb/>
　　策問十四首<lb/>
　　　第一<lb/>
問古之言治道者推三代自三代而下所可稱者莫盛<lb/>
於漢漢之興也創業則有髙帝守成則有文景奮然有<lb/>
以大興漢治者則莫若武宣至于元成雖無大功於漢<lb/>
亦無大惡於天下此六七君者皆不害其為賢明之君<lb/>
<pb n="KR4d0217_WYG_048-1b"/>
也然而髙祖以征伐定四方文帝以仁愛康庶俗宣帝<lb/>
以賞罰勵羣下是三主者其所尊用未嘗先于儒術在<lb/>
髙帝時則有若蕭何在文帝時則有若周勃在宣帝時<lb/>
則有若霍光是三人者其為相未嘗資以學術也夫以<lb/>
未嘗用儒之主而輔以未嘗學問之臣宜天下之治委<lb/>
靡而不振也而言漢治者莫大于髙帝莫盛于孝文莫<lb/>
明于孝宣者此何理邪武帝大興風化專意經術元帝<lb/>
知勸孝宣以用儒而成帝壮好經書是三主者可謂知<lb/>
<pb n="KR4d0217_WYG_048-2a"/>
以儒士為貴者也考其當時輔相之人在武帝時則有<lb/>
若公孫𢎞在元帝時則有若匡衡張禹之徒是三人者<lb/>
可謂一時之儒宗也夫以尊尚經術之主而用當世之<lb/>
大儒冝天下之治光明盛大而不可掩也而言漢治<lb/>
衰於孝武弊於元成此又何理也且人主之治亂輔相<lb/>
之賢否最為國體之重不可不講諸君子於此究之深矣<lb/>
試論其所以然者願與聞之<lb/>
　　　第二<lb/>
<pb n="KR4d0217_WYG_048-2b"/>
問有國則有兵有兵則有書兵之有書所以載其戰陳<lb/>
之法攻守之計山川地形嚮背之宜陰陽吉㓙逆順之<lb/>
理故智者用之可以料敵勇者用之可以決勝良将用之<lb/>
可以取萬全理之必然者也初糓城黄石出異書一編<lb/>
以授留侯曰讀是則為帝王師巳而用之果能輔髙帝<lb/>
并强秦滅大楚魏武帝自作新書以授諸将當時征討<lb/>
者莫不以新書從事而用其書輙勝不用則必致敗嗚<lb/>
呼兵書之不可不用乃如是乎趙王使趙括伐秦兵敗<lb/>
<pb n="KR4d0217_WYG_048-3a"/>
身死四十萬卒一日盡坑藺相如曰括徒能讀其父書<lb/>
不知合變也霍去病之討匈奴也武帝欲教以孫吳兵<lb/>
法去病曰顧方畧如何爾不至專學古兵法由是觀之<lb/>
耑用兵法者果可以取勝乎謂兵法不可不用耶則宋㐮<lb/>
泓水之師衆敗而身䘮房琯陳濤之戰一日而軍盡覆<lb/>
乃用之而敗何也謂兵法不可專用耶則李廣将軍簡<lb/>
易而軍㡬没於匈奴苻堅不善用師而兵大衂於淝水<lb/>
而不用乃敗何也然則果可用乎果不可用乎韓信背<lb/>
<pb n="KR4d0217_WYG_048-3b"/>
水設陣而信曰是在兵法荀吳設車為行而李靖曰法<lb/>
在其中二子之用法如此乃在乎用與不用之間此又<lb/>
何也幸諸君詳言之<lb/>
　　　第三<lb/>
問唐之賢相前稱房杜後稱姚宋議者以謂崇不勸天<lb/>
子求邊功而璟不賞邊臣其為相大畧如此夫以天子<lb/>
而求邊功是秦始皇漢武帝之事固不當以此啟人主<lb/>
之欲至於将帥有功於邊乃抑而不賞則将何以為激勸<lb/>
<pb n="KR4d0217_WYG_048-4a"/>
之術乎大抵二相之論皆祖述漢儒而為之説者也何<lb/>
以知其然哉昔陳湯矯制以伐郅支而匡衡以為乘危<lb/>
徼幸生事於蠻夷為國招難漸不可開馮奉世矯制以伐<lb/>
莎車而蕭望之以為要功萬里之外為國生事漸不可<lb/>
長由是知崇璟之言固有自矣彼獨不知衡雖以大儒<lb/>
居相位其實依違阿意以保爵禄當是時石顯用事與<lb/>
湯有隙衡非能為此論乃内畏石顯而陰陷之也宣帝<lb/>
時匈奴呼韓邪單于來朝義當臣之而望之使其位在<lb/>
<pb n="KR4d0217_WYG_048-4b"/>
諸侯王上失中國夷狄尊卑之義虧損漢德而又抑奉<lb/>
世之功未得為無過崇璟不深求其故而專師其言蓋<lb/>
巳失矣考二虜殺辱漢使以抗衡中國二子咸能矯發<lb/>
諸國之兵不仰斗粟不須寸刃而傳首闕廷不可謂無<lb/>
功於漢而衡與望之力加排沮使将士失望忠臣解體<lb/>
何足為後世法春秋之義大夫出疆有可以安國家利<lb/>
社稷者專之可也而終軍之論則又以謂不然則其為<lb/>
説果何從乎幸偹論之<lb/>
<pb n="KR4d0217_WYG_048-5a"/>
　　　第四<lb/>
問天下之才不生於山林藪澤之中則出於公卿貴戚<lb/>
之胄至於屠酤販鬻之賤降虜氓𨽻之人其間豈無賢<lb/>
才立大功名于天下者孰謂帝王之裔宗室之賢而無<lb/>
可委以大任者乎漢之興也劉章誅祿産以定國劉向<lb/>
詆王鳳以諫君此皆傑然以有功社稷者至于楚元之<lb/>
好學東平之為善辟疆以議論著名於漢室劉輔以真<lb/>
言發跡于衰世若此類者甚衆皆不得大用於當時何<lb/>
<pb n="KR4d0217_WYG_048-5b"/>
也惟唐則不然髙祖太宗之初如河間之功江夏之略<lb/>
其功名事業至與李靖相為低昂議者以謂景元子孫<lb/>
當草昧之初皆宣力四方顯顯為英豪當時固未有所<lb/>
大用者至明皇初相適之林甫自是登相位者至九人<lb/>
焉林甫奸邪幾䘮唐室李程和柔在位錄錄無所建明<lb/>
固不足道其餘皆以才稱職號為賢相庶幾乎周之卿<lb/>
士周召毛原皆同姓國也由漢至是數百年間豈無一<lb/>
宗室可以為相者哉然則漢之不用其説不過以謂不<lb/>
<pb n="KR4d0217_WYG_048-6a"/>
欲寵宗族以妨賢路而已至於田蚡竇嬰王鳳梁冀之<lb/>
徒皆以庸人而處相位又豈無嫌於親戚貴賤之間哉<lb/>
如道宗孝恭之徒其征伐之功忠孝之烈炳然可觀委<lb/>
以大寄誰曰不可彼九人者汗馬無英衛之勞輔翼鮮<lb/>
伊霍之望而用之不疑其故何耶主上推仁愛以厚同<lb/>
姓確乎堯舜之用心矣諸君試摭漢唐之得失而論之<lb/>
庶以仰禆聖慮之萬一<lb/>
　　　第五<lb/>
<pb n="KR4d0217_WYG_048-6b"/>
問天下之利不歸於民則歸於國不歸於國則歸於民<lb/>
二者未嘗不相為盛衰自古人君其始非不欲上不匱<lb/>
於國用下不蠧於民財而求必有其術勢不得已則必<lb/>
引用掊克之臣肆為聚歛之政雖僅足以紓一時之費<lb/>
而民貧盗起根本一揺其甚必至大亂而後巳唐有天<lb/>
下埀三百年太宗之政固無媿於古矣明皇縱侈無度<lb/>
國計艱短始用宇文融楊國忠輩利説一開其流莫禁<lb/>
至德宗時既相楊炎立兩税法而陳京趙賛用事民不<lb/>
<pb n="KR4d0217_WYG_048-7a"/>
勝寃家若被盗憲宗之初切齒京賛指為賊臣未幾而<lb/>
皇甫鏄以句剥為宰相唐祚自是始衰焉至於劉晏第<lb/>
五琦王珪亦一時財利之臣也觀其斡旋之方經理之術<lb/>
使用足於上而君無掊尅之名利出於下而民無愁嘆<lb/>
之苦當時之財亦不過取之於民耳非天降而地出也<lb/>
唐自兩税之餘如鹽鐵茗酒括田借商羡餘獻助之類<lb/>
歴世所取不過於此顧所以用之有不同耳主上仁聖<lb/>
愛惜元元若保赤子而内焉故地之賦未復外焉討叛<lb/>
<pb n="KR4d0217_WYG_048-7b"/>
之兵未息今大舉以平強敵則有司豈無調發之勞斯<lb/>
民豈無供億之費今欲使緡錢有羡溢之饒户口絶流<lb/>
冗之患必有晏琦之策可施於今者二子之傳具在可<lb/>
考而知區區已陳之迹有口者類能言之幸參酌古今<lb/>
之宜䆒民情之利病而為之策毋以紙上語為説也<lb/>
　　　第六<lb/>
問昔趙奢之與田單論兵也單謂奢曰帝王之兵不過<lb/>
三萬而天下服從将軍必資十萬二十萬何也奢曰古<lb/>
<pb n="KR4d0217_WYG_048-8a"/>
者四海萬國城雖大不過三百丈人雖多不過三千家<lb/>
則以三萬距之足矣今取古方國分而為七兵能具數<lb/>
十萬食能支數嵗千丈之城萬家之邑相望也奈何以<lb/>
三萬衆攻之然則後世之用兵不可專於古之制也明<lb/>
矣秦始皇之伐荆也問其將曰吾欲取荆度用幾何人<lb/>
而足李信曰不過二十萬王翦曰非六十萬不可始皇<lb/>
壮信而以翦為怯信之出也荆人入兩壁殺七都尉敗<lb/>
秦軍而去其後卒用翦䇿果虜荆王馮奉世之伐隴西<lb/>
<pb n="KR4d0217_WYG_048-8b"/>
羌也反虜三萬法當倍用六萬人乃與萬三千人大為<lb/>
虜所破後如其請而羌人敗走二将軍之料敵如此何<lb/>
也樊噲欲以二十萬衆横行匈奴英布以謂可斬故李<lb/>
陵提歩卒不滿五千當單于數萬之衆至於矢盡道窮<lb/>
以取陷敗蘇建亦以數千當單于數萬之衆至於盡亡<lb/>
其軍幾不免死則兵固有以少而取敗者矣謂以少擊<lb/>
衆非兵之利則㓜安以八千之衆而敗秦師百萬於淮<lb/>
淝李藥師以歩卒五千而俘頡利十萬之衆以歸此又<lb/>
<pb n="KR4d0217_WYG_048-9a"/>
何也今朝廷方欲大舉以平强敵其於用兵之大略在<lb/>
所當論試按古而言以應有司之問<lb/>
　　　第七<lb/>
問求賢所以建官設官所以治事然而官之所設有定員<lb/>
吏之多寡無常數員多而吏不足則未免冗官之弊今<lb/>
朝廷之患正在官吏猥多而吏員有限是以闕一官則<lb/>
爭之者至數十人注一闕則待之者至六七歲從仕者<lb/>
居閒之日多而任事之日少仰禄者資費之用繁而奉<lb/>
<pb n="KR4d0217_WYG_048-9b"/>
廪之入薄借令二十而入官逮七十而致仕四十年之<lb/>
間不過四五更代而老矣其流安得無奔競之風選曹<lb/>
安得無賣官之吏貪墨之風日益滋長滯淹之才無以<lb/>
自㧞其弊有不可勝言者焉議者欲救其弊不過曰清<lb/>
入仕之流以革其繁冗可也增州縣之吏以廣其任使<lb/>
可也而二者之患抑又甚焉何以言之昔劉祥道言唐<lb/>
之取士多濫入流者嵗千四百又襍色入流未嘗沙汰<lb/>
㑹杜正倫亦以為言而執政者憚改作且以勲戚仕無<lb/>
<pb n="KR4d0217_WYG_048-10a"/>
它門議遂格焉今欲稍加裁抑則必怨讟交興首議者<lb/>
将誰肯任其咎乎此其不可决矣建中初天下兵興民<lb/>
多貧困賦無所出杜佑建言其畧以謂救弊莫若省用<lb/>
省用莫若省官自漢至唐未有不因征戰而省吏員者所<lb/>
以救弊也今欲稍加増賦則利亦多而民重困此其不可<lb/>
又決矣二者皆以為不可則是救之終無術也而可乎<lb/>
諸君於此必有其説請試陳之<lb/>
　　　第八<lb/>
<pb n="KR4d0217_WYG_048-10b"/>
問古語有之畫地為獄議不入刻木為吏期不對路温<lb/>
舒以謂此皆疾吏之風悲痛之辭也温舒雖託秦吏尚<lb/>
存以諷宣帝之深文而吏亦真可畏哉韓安國梁之賢<lb/>
士也而辱於田申周勃漢之大臣也而侵於獄吏况其<lb/>
餘乎由是觀之謂吏之不足畏者非也穆宗時柳公綽<lb/>
為山南東道節度使過鄧縣有二吏一犯賍一亂法咸<lb/>
謂公綽必誅犯賍者公綽曰賍吏犯法法在奸吏亂法<lb/>
法亡竟誅亂法者蓋法者治亂之所係而吏亂之則民<lb/>
<pb n="KR4d0217_WYG_048-11a"/>
将無所措其手足此亂之所由起也誅之可不力哉今<lb/>
律之禁吏法非不嚴而其奸滋甚何也夫舍刀筆之吏<lb/>
以趨功名之㑹有如漢之蕭何曹參唐之孫伏伽張元<lb/>
素之徒此希世有之不可多得姑欲少革前日之風使<lb/>
此曹惟三尺之是畏将何術而可乎願偹陳之焉<lb/>
　　　第九<lb/>
問有創業之主有守成之主有中興之主創業守成之<lb/>
主其成功之難易昔人論固已詳矣至於中興之主雖<lb/>
<pb n="KR4d0217_WYG_048-11b"/>
撥亂反正持顛扶危號為一致而所遭之時不同則所<lb/>
成之功亦異不容於無辨也三代逺矣由漢而來在西<lb/>
京則有孝宣在東京則有光武在晉則有元帝在唐則<lb/>
有憲宗皆一時英敏有為主也然而漢之孝宣唐之憲<lb/>
宗則振墜緒於将亂之際其為力也易漢之光武晉之<lb/>
元帝則紹大統於既絶之後其為力也難非特難易之<lb/>
辨如此摭其跡而論之則又有不同者矣孝宣之勵精<lb/>
憲宗之剛果皆能操握主權歸於獨㫁其於治道固略<lb/>
<pb n="KR4d0217_WYG_048-12a"/>
相似也神爵五鳳之間未甞遣一將出一兵能使單于<lb/>
内附稽首闕廷而元和之盛連年動衆僅能拓中國之<lb/>
故疆折悍將而臣之其功效之優劣固不待較而明也<lb/>
光武以漢宗發跡于南陽元帝以諸王龍翔於江左皆<lb/>
能使旒綴絶而復續大厦仆而復支可謂二代之賢主<lb/>
也光武殄攘群盗戡定禍亂曾不數年遂光漢業而元<lb/>
帝外不能剪劉漢之逆虜内不能平王敦之䟦扈使西<lb/>
晋之業如是而止則其功效之優劣又不待較而明也四<lb/>
<pb n="KR4d0217_WYG_048-12b"/>
者之效其異如此何哉豈時有不同而然歟勢有所廹<lb/>
而至於是歟抑亦所操之術有或異歟所以輔治者有<lb/>
善不善歟是必有其説矣主上聖文神武度越前代逺<lb/>
甚而區區之問猶及於此者盖考古騐今以鍳既往之<lb/>
失正今日朝廷汲汲於求言之意也其可忽諸<lb/>
　　　第十<lb/>
問近世論禦戎者其説紛紛大抵不過三䇿分遣將帥<lb/>
諸道並入破其國都擒其名王將以為吾中國萬世之<lb/>
<pb n="KR4d0217_WYG_048-13a"/>
利此上䇿也屯兵重鎮守其要害来則禦之去則勿擊<lb/>
此中䇿也重幣厚禮悦以甘言使命相銜歲無虛日姑<lb/>
以幸其不至此下䇿也曩者歲在丙午金人南下逮今有<lb/>
十餘年中間屢盟而輙渝倏往而復来朝廷知其不可<lb/>
結以成信乃下親征之詔决意征討期在殄滅嚮所謂<lb/>
下䇿者固巳置而不論巳於二者之計當審處其一而<lb/>
行之而議者猶有説焉以上䇿為是者皆曰提兵四出<lb/>
傅敵城下斬其名王傳首藁街然後河陽北狩之憤可<lb/>
<pb n="KR4d0217_WYG_048-13b"/>
雪龜陰未復之田可歸矣議者乃曰不然王者之師貴<lb/>
萬全善用兵者知彼已今兼百萬之師入不測之地豈<lb/>
無千里餽糧士有饑色之憂乎此殆書生好髙之論耳<lb/>
不可用也以中䇿為是者皆曰逺戍以宿兵屯田而積<lb/>
糓務慎擇良将堅壁而守之是不勞師旅而坐獲禦戎<lb/>
之利也議者則又曰兵久而不戰武黷而不偃中原何<lb/>
日而可定故都何日而可居豈不勞師費財困弊中國<lb/>
乎此殆鄙夫之常談不可用也世之所貴於儒者豈徒<lb/>
<pb n="KR4d0217_WYG_048-14a"/>
取其誦數而已謂其能通達國家之大體也願陳二者<lb/>
之䇿将孰從而可且以求至中之論至於不折一㦸不<lb/>
亡一鏃而收百戰之功于萬里之外又豈無胷中之竒<lb/>
乎毋謂伐國不問仁人而不以告<lb/>
　　　第十一<lb/>
問先世以農事為生民之本後世以農事為不急之務<lb/>
先世重農而敦本則國富兵强而太平之治為可圖後<lb/>
世不以農為務則民窮盜起其弊至于大亂而不可救<lb/>
<pb n="KR4d0217_WYG_048-14b"/>
農之所繫故不重哉為人君者非不以勸農為先務而<lb/>
徒有其名而無實曾不知古者勸農之術其責之甚專<lb/>
其督之甚重其告戒之甚熟其勉勵之甚至何以知其<lb/>
如此舜命九官而稷居其一未聞其兼以他職也則其<lb/>
責之可謂專矣成王親率元后世子以次于郊未聞其<lb/>
不屈于至尊也則其督之可謂重矣漢文由代邸而即<lb/>
帝位二十三年之間勸農之詔無嵗不下甚者嵗至于<lb/>
再焉辭意誠到人為動心則其告戒之可謂熟矣三老<lb/>
<pb n="KR4d0217_WYG_048-15a"/>
賢能之求也孝悌德行之舉也而與力田同科則其勉<lb/>
勵之可謂至矣然則後之勸農者有一于是乎主上隆<lb/>
寛博愛屬意元元深知其弊蓋將有意于古焉而任是責<lb/>
者莫先于守宰奈何今世之吏狃于宿習安于茍簡不<lb/>
復從事于兹久矣故勸農之號雖已入御而行春之車<lb/>
未嘗出境髙談者指為俗吏之事好大者鄙為猥細之<lb/>
務膏粱之子菽麥未分一日出為民吏至于問穢襫為<lb/>
何物以穮蓘為戲事者彼又何足以上承明詔下為農<lb/>
<pb n="KR4d0217_WYG_048-15b"/>
師哉今欲州縣之吏皆䆒古事以不負朝廷委任之意<lb/>
如之何而可耶<lb/>
　　　第十二<lb/>
問國之所以興者必有其道及其亡也則亦必有以取<lb/>
之矣然而禍固有出於人之所可憂亦有起於人之所<lb/>
不憂者往往寖以至於大禍雖有智者不能救其危為<lb/>
人君者烏可不察哉西漢始興鍳亡秦孤立之弊於是<lb/>
大封同姓疆域之廣至于周匝三埀天子自有纔十五<lb/>
<pb n="KR4d0217_WYG_048-16a"/>
郡尾大之勢賈誼言之為之痛哭此其甚可憂者也而<lb/>
西漢之亡不在于封建乃在于外戚東京自顯肅之後<lb/>
政在房闈孝和之政歸于竇氏孝安之政歸于鄧氏孝<lb/>
質之政歸于梁氏當是之時主幼而臣强國危如累卵<lb/>
此其甚可憂者矣而東漢之亡不在外戚而在于權臣<lb/>
西晉之時宗族舉兵内相誅滅八王之亂自古未有此<lb/>
亦可謂甚可憂者矣及其亡也不在于諸王乃在于夷<lb/>
狄自晉氏滅于劉漢之後夷狄之勢日以盛强秦堅燕<lb/>
<pb n="KR4d0217_WYG_048-16b"/>
埀更立為帝區區江左一隅左枝右梧日不暇給此亦<lb/>
可謂甚可憂者矣及其亡也不在于夷狄亦在于權臣<lb/>
唐之宦官建立八帝天子之尊至號門生此乃天下必<lb/>
亡之勢也及其亡也不在于奄寺乃在于藩鎮五者之<lb/>
勢如此殆未易詰其所以然也将人君養天下之禍以<lb/>
至于敗亡而遂不可救歟抑亦衰㣲有漸雖有强明之<lb/>
君而其大勢已去遂不可救歟抑亦君臣上下偷安歳<lb/>
月以至于斯歟抑亦救敗整危無其術而然歟願聞其<lb/>
<pb n="KR4d0217_WYG_048-17a"/>
起五者之禍者為誰為之臣而不能援其傾危之世者<lb/>
又誰耶諸公皆博古之士議之熟矣幸條其所以然者<lb/>
而言之<lb/>
　　　第十三<lb/>
問盗賊為良民之蠧雖甚治世所不能免自古帝王不<lb/>
恃吾能禦盗恃吾能禁盗而巳禦盗者治之既興之後<lb/>
治之既興之後盗去而人已不勝其弊禁盗者銷于未<lb/>
然之前卒至于無盗之可禦則是豈足為治世之患哉<lb/>
<pb n="KR4d0217_WYG_048-17b"/>
漢之始興治尚清淨禁網最為踈闊天下亦以無事乃<lb/>
武帝之治專任慘酷而吏民益輕犯法盗賊滋起至使<lb/>
天子命九卿衣繡衣持虎節發兵以興繫甚至于作沈<lb/>
命之法所在聚徒黨阻山川往往而羣無可奈何由是<lb/>
知禦盗者昔人之所不取而禁盗之為先也國家遭外<lb/>
侮侵陵之患承兵革搶攘之餘四方羣盗乗間竊發破<lb/>
壊郡邑侵掠土疆動以萬計王師一出饋餉有千里之<lb/>
勞将士疲戰鬭之力而兇焰旁午不可勝誅将招以厚<lb/>
<pb n="KR4d0217_WYG_048-18a"/>
賞誘以髙爵則又適足以生天下為盗之心今欲不煩<lb/>
干戈不勞廟筭嘯聚之盜雲散鳥駭復齒良民必有其術<lb/>
矣幸援古而詳言之以救今日之弊毋諱<lb/>
　　　第十四<lb/>
問西漢以來取士之法雖或不同大抵皆以言詞取人<lb/>
不若周公専意行實也至隋唐但用詞賦而聲律之學<lb/>
自是益嚴且賦之作以擅名一時然其拘于聲病對偶<lb/>
猶未甚也沈約始作四聲譜嘗曰在昔詞人累千載而<lb/>
<pb n="KR4d0217_WYG_048-18b"/>
不悟余獨得于胷襟窮其妙㫖自謂入神之作宋武嘗<lb/>
問周捨何謂四聲而捨對以天子聖哲則四聲亦畧見<lb/>
于此也當時又有平頭上尾蜂腰鶴膝之語世號永明<lb/>
體大抵欲宫羽相諧低昂適節若前有浮聲則後須切<lb/>
響故一簡之内音韻盡殊兩句之中輕重悉異其學雖<lb/>
不純于古然亦自有妙處方今世革經義浮虚之弊稍<lb/>
復詩賦以取士則學者於聲律尤當用心敢問四聲譜<lb/>
可得聞其詳乎願并與其言而論之<lb/>
<pb n="KR4d0217_WYG_048-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0217_WYG_048-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　太倉稊米集巻四十八<lb/>
</p>
<p>
</p>
  </div>
</body>
</text>
</TEI>
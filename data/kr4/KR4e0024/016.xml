<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0024_SBCK_016-1a"/>
蘇平仲文集卷之十六<lb/>
　　　　　　　　　　　　　　　　章貢黎諒校正重刋<lb/>
　别集<lb/>
　　　空同子瞽說二十八首<lb/>
秦穆公使三帥襲鄭及滑鄭商人弦髙遇之以乘韋牛十二犒<lb/>
師且遽告于鄭孟明謂鄭有俻淢滑而還皇武子言于鄭穆公<lb/>
曰輕財之謂賢制勝之謂能其弦高之謂矣夫高將市于周遇<lb/>
秦師于滑知其包蔵禍心求逞扵我不愛其乘韋與牛十二用<lb/>
之犒師以息鄭國可謂䡖財既犒師矣遂奪其心三帥知我有<lb/>
備氣沮計窮暴骨是惧歛兵而退可謂制勝不然秦師奄至誰<lb/>
其禦之我之弗知何以能俻孟明西乞白乙攻我于外杞子逄<lb/>
孫楊孫應之於内存亡之数未可知也今甲兵不試邊鄙不聳<lb/>
<pb n="KR4e0024_SBCK_016-1b"/>
勍㪣逺却社稷用寧髙力之以功莫大焉舉賢用能賞功所以<lb/>
爲國也君請圖之以勸來者穆公曰無遺於善而民知所遺何<lb/>
以弗爲遂召弦髙賜焉髙稽首曰臣草莽之臣未嘗獲齒君之<lb/>
輿隷惟是貿遷有無以利民用臣之聀也方秦師之東也不虞<lb/>
相遇于滑不及以聞于執事輒致君之命有犒于其師出臣之<lb/>
位矯君之命死有餘罪君惠免之而不以戮爲幸巳甚何賜之<lb/>
敢覬覦先君桓武莊文勲在王室天鍳其忠祚我子孫恤其菑<lb/>
而捍其患秦師之不克逞志于我則由此故也臣何力之有而<lb/>
君歸功於臣而賜焉使人謂君以臣之故而賞僣也無乃不可<lb/>
乎貪天之功以爲已功猶竊人之物以爲巳物也罪又甚焉其<lb/>
敢幸秦師之退而自爲功乎若曰不腆韋牛臣之自輸於是乎<lb/>
㱕焉臣雖賈豎又敢取之以犯不義乎臣聞爲人子不敢私其<lb/>
<pb n="KR4e0024_SBCK_016-2a"/>
則義也故雖子之財父實有之子之道臣之道也如是自臣身<lb/>
至于妻孥私家孰非君之有哉寓於臣而巳非君實寓則臣焉<lb/>
取之牛韋在臣猶在君也輸以共用固其所也若私君之有曰<lb/>
我之有而求歸焉夫豈義乎獲賜而亡義又焉用之且㣲社稷<lb/>
之靈先君主君之福秦師有進而無退傳于城下其誰獲免於<lb/>
執干戈以事捍禦乎臣將覆亡之不暇而况能有牛與韋乎今<lb/>
徼福于君不惟全其首領亦完其室家矣其爲賜也不亦大乎<lb/>
豈獨臣受賜雖國人皆受賜而臣重有賜焉人將謂臣無厭而<lb/>
懼且以爲僇矣君無庸賜之是免臣于僇而納之于義也請辭<lb/>
之穆公曰成子之名而敎民以義何故不爲遂許高君子於是<lb/>
謂鄭穆公君矣皇武子臣矣弦高民矣聞善而能從明也見賢<lb/>
而能推忠也有功而不德謙也明以撫衆君之道也忠以事上<lb/>
<pb n="KR4e0024_SBCK_016-2b"/>
臣之職也謙以自居民之行也君明臣忠民謙求國無治不可<lb/>
得也此鄭之所以免於秦之師也<lb/>
魯宣公稅<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>孟献子諌曰魯諸侯之望也諸侯之望魯也曰秉<lb/>
周禮也今稅<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>是棄周禮也以秉禮聞而弃之諸侯其爲我何<lb/>
先君隱公以我許田易鄭之祊君子猶且非之曰有王制在王<lb/>
更若以疆埸爲問将何以辭其大討矧取民有制而可逞君之<lb/>
欲子昔者先王經土地而井牧其田野<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>百爲夫夫九爲井井<lb/>
九爲邑邑四爲丘丘四爲甸甸四爲縣縣四爲郡以任地事而<lb/>
今貢賦凡稅歛之制於是乎定焉大國食者半中參之一小四<lb/>
之一而其取民也皆什一焉什一制之謂也制所以律貪而禁<lb/>
暴也夫先王封建諸侯使治民而食其力以利民也豈厲民哉<lb/>
故爲之制食於人者雖貪冐弗使過焉食入者雖鄙嗇弗使不<lb/>
<pb n="KR4e0024_SBCK_016-3a"/>
友焉是故制猶水之防焉防猶不可决而况先王之制乎上所<lb/>
以取乎下下所以奉乎上也不過什一爲日乆矣而君過取焉<lb/>
譬則决水之防也夫君人者上承天王下撫庶民而踰制歛財<lb/>
其無乃非義乎踰制蔑君歛財毒民蔑君君怒毒民民怨若怨<lb/>
怒並興禍亂將至抑國家之不能安靖而君焉逞欲越自嚕<lb/>
公撫封于少皡之墟十九世矣土田是賦以給公室有自来矣<lb/>
載其儉德百事攸共臣未聞其不足也而今不足焉庸非竒慝<lb/>
奢滛之日新乎四者所謂蠧也府庫空虚則職此也不然夫豈<lb/>
不見稅歛之時入則足用在三事而巳一曰窒欲二曰節用三<lb/>
曰由禮三者之中禮爲之躰必由乎禮而后動焉非禮不欲非<lb/>
禮不用如是則什一無弗足也若動不由乎禮非禮亦用非禮<lb/>
亦欲則雖什二又何足之有詩曰無念尓祖聿脩厥德無亦鍳<lb/>
<pb n="KR4e0024_SBCK_016-3b"/>
于先公而惟三事之是務焉用税<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>詒怒速怨示貪臣恐所獲<lb/>
不如所䘮也君其圖之弗從遂稅<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>君子曰魯之不競也宜哉<lb/>
浚民以從欲長　國家者患無民不患無財紂有鉅槗之粟鹿<lb/>
䑓之財而曰獨夫無民之謂也若之何浚之古之人君知國本<lb/>
之在民是以用其賢能爲其司牧授其田宅教其樹畜開其衣<lb/>
食同其好悪恤其疾苦𥙷其匱乏遂其庶富致其勸懲興其孝<lb/>
悌忠信本既固矣而後邦寜三代異制厥道一也今縱不能損<lb/>
上益下而又瘠民以肥巳自伐其本矣而魯之不亡所謂一世<lb/>
無道國之未艾也<lb/>
成王問君奭以守成之道對曰恪遵成憲崇信耇老無取昔命<lb/>
令而紛更無陋舊䂓模而改作王曰其要何居對曰在詩有之<lb/>
如臨深淵如履薄冰在書有之予臨兆民若朽索之馭六馬王<lb/>
<pb n="KR4e0024_SBCK_016-4a"/>
曰不巳懼乎對曰十圍之木植之非二三百年不大及乎伐之<lb/>
也不累日而仆矣九成之䑓築之非踰時閱歲不成及乎毀之<lb/>
也不累日而夷矣成之難而仆之易也如此成之難而毁之易<lb/>
也如此安得而不懼也周之天下后稷建之公劉䔍之太王拓<lb/>
之王季勤之文王武王成之此十圍之木也比九成之臺也如<lb/>
之何其無懼也夏之民嘗去桀而歸湯矣商之民嘗去紂而歸<lb/>
周矣王不聞乎撫我則后虐我則讐如之何其無懼也<lb/>
魏文侯問李克曰國何貴李克對曰貴士文侯曰何貴於士李<lb/>
克曰兆民之庻君不能自撫也三軍之衆君不能自馭也百職<lb/>
之富君不能自脩也萬事之煩君不能自理也而士者君之所<lb/>
與撫兆民馭三軍脩百職理萬事者也得士則兆民得其生三<lb/>
軍得其所百職得其冝萬事得其序而君得以安冨尊榮詩曰<lb/>
<pb n="KR4e0024_SBCK_016-4b"/>
濟濟多士文王以寜得士也狐偃曰仁親以爲宝貴士也士之<lb/>
貴也尚矣楚有子玉晋文側席吴殺子胥句踐進兵燕用樂毅<lb/>
齊不能支魯亡季孫邾亦相侵士之用舎國勢之強弱係焉何<lb/>
得而無貴乎三仁既去殷國遂墟二老来歸周業攸成伊尹就<lb/>
桀夏社未亡百里奚至秦虞公以㓕士之去就社稷之存亡係<lb/>
焉何得而無貴乎文侯曰焉得士而與之共國哉李克曰知之<lb/>
則用之用之則任之任之則信之信之則不以小人間之則士<lb/>
之在天下者皆将竭蹶而至矣知之而不用之用之而不任之<lb/>
任之而不信之信之而不免以小人間之則士之在國中者皆<lb/>
将治任而去矣文侯曰善於是師卜子夏田子方客叚干木相<lb/>
魏成任翟璜西門豹以吳起樂羊爲将用屈侯鮒爲子擊傅而<lb/>
魏之爲國也天下莫強焉君子曰無競維人信矣哉不然三晉<lb/>
<pb n="KR4e0024_SBCK_016-5a"/>
地醜德齊魏何以無敵於天下也<lb/>
楚王入于雲澤若虎兕若雖玃若鹿豕若鴻鴈若鵁鸕若<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬<lb/>
若鷫鵠見王無不恂然决起翔者奮飛走者遐竄高者入雲宵<lb/>
下者伏灌莾有錦鷄焉方吐其綬而王適至収綬而後作王見<lb/>
其綬五彩競明恱焉左右関弓再欲射之王再止之命虞人曰<lb/>
其生致之虞人得之巳乃縱獵者凢鳥獸之属或殪于鷹犬或<lb/>
隕于鋒刄或傷于網羅而鷄獨免焉明日王謂宋玉曰之鷄也<lb/>
得全其生以綬見樊于籠亦以綬然則士将奚䖏来王對曰此<lb/>
鷄有綬藉使深蔵矯乎其飛冥冥大王何見焉彼虞人且烏乎<lb/>
取哉故其無逃於樊籠之間非綬實爲之吐則使之也嗟乎士<lb/>
無以材自眩哉<lb/>
空同子曰陸贄之召爲翰林學士在建中之𥘉盧祀之相在二<lb/>
<pb n="KR4e0024_SBCK_016-5b"/>
年至四年以李懷光論奏而貶𣏌新安司馬𣏌之爲人懐光猶<lb/>
知惡之贄與之同朝三年矣未嘗顯斥之苐囙奏議㣲示論刺<lb/>
而巳及其既貶乃聲言其奸邪致亂贄之擢中書侍郎同乎章<lb/>
事在正元八年裴延齡之判度攴在七月贄於時極言用延齡<lb/>
之非德宗不聴十年十一月猶上書歴數其罪悪而贄竟<lb/>
太子賔客使贄悪𣏌論杞如惡延齡論延齡則杞之貶當不在<lb/>
四年其惡亦當不至巳稔又何自致朱泚之亂而有奉天之幸<lb/>
哉方杞在位也贄則不顯斥其奸邪及杞去位也贄乃追咎其<lb/>
致亂而贄之於延齡也則始終言之不少置謂位不同也則學<lb/>
士號内相猶之爲相也謂時不同邪則杞爲相日贄諌非不行<lb/>
言非不聴也此何爲哉然觀贄語所親曰吾上不負天子下不<lb/>
負所學他何所恤可謂不以得失爲患者也而於此不能使人<lb/>
<pb n="KR4e0024_SBCK_016-6a"/>
無間然余是以累歎而深惜焉<lb/>
辟閭氏蒲盧氏過義渠氏義渠民舉觴觴焉辟閭氏心若不快<lb/>
中酒屢興歎義渠氏曰吾聞惟酒合歡今子中飲而歎無乃有<lb/>
隱憂乎辟閭氏曰吾聞危莫危於上下交征利時之人無有賢<lb/>
愚貴賤老弱惟利之是好以故私憂之耳蒲盧氏曰若好利則<lb/>
有之矣若謂老弱貴賤賢愚無不好則豈其然乎辟閭氏曰子<lb/>
以我爲不信吾與子行試之乃懐金錢數十與蒲盧氏義渠氏<lb/>
俱出北閧外遺其二道上而伏隱䖏窺焉少頃一樵夫負薪過<lb/>
見金錢俯拾以去辟閭氏走從隱䖏出復遺二金錢而伏有頃<lb/>
一童子驅羊過見金錢俯拾以去辟閭氏出遺金錢如𥘉尋一<lb/>
媪行過不拾而去辟閭氏怪之追問媪曰何之媪曰家貧將入<lb/>
城從人乞貸耳曰媪且欲乞貸于人道上有遺金錢何不拾也<lb/>
<pb n="KR4e0024_SBCK_016-6b"/>
媪曰耄矣恨不之見耳見之安得不拾而巳乎遽問安在辟閭<lb/>
氏指以告之媪方俯拾一人騎而與從奴數人耒見曰此我所<lb/>
遺也媪何得取命其從奴取之去辟閭氏曰媪非老者乎童子<lb/>
非弱者乎撨夫非愚且賤者乎騎者非賢且貴者乎而見金錢<lb/>
無弗取吾之言其弗信矣乎蒲盧氏曰然則柰何曰惟義可以<lb/>
治之義明則㢘耻興㢘耻興則取予不苟矣雖然義其具也非<lb/>
其要也曰何謂要曰上之人以身率之儉德是恭屏去滛侈取<lb/>
之以道無富之貪則其要也故曰苟子之不欲雖賞之不竊在<lb/>
上者徒訓以義而不教之以身其曷由知所法也不奪不厭矣<lb/>
空同子過北邙山見叢塚焉喟然而嘆曰人乎人乎其王侯将<lb/>
相乎其巨家富子乎其百工技藝乎其俠客釋氏乎其駔儈乎<lb/>
其甿隷乎其操瓢者乎其人奴之類乎其鹵簿皷吹前挽後擁<lb/>
<pb n="KR4e0024_SBCK_016-7a"/>
而歸之斯乎其束縛而遺之斯乎其殣而埋之斯乎其始将錮<lb/>
三泉而天文地理之畢具乎将便房繳道門闕罘罳之極其壯<lb/>
䴡乎将祕噐臣妾之備置乎将穿不及泉而丘壟之無䖏乎將<lb/>
不封而不樹乎其中将珠檽玉匣黄腸題湊乎将桐木爲棺葛<lb/>
藟爲緘乎将厚衣以薪乎将倮而反其真乎嗚呼噫嘻盖皆不<lb/>
可知矣况乎其主名邑里可得而稽乎但見華表摧折穹碑剥<lb/>
落土花䗲斒牛羊礪角可悲也夫牧竪縱横汛掃不至漆灯已<lb/>
㓕隂燐昭㫼可悲也夫蒿莱沒垣麒麟欹側翁仲無言白日自<lb/>
没可悲也夫衰章離離露冷風凄冈象出没狐狸嘯啼可悲也<lb/>
夫言未卒傍有樵者曰唉又何足悲哉人齡踰百如電之流如<lb/>
駒之馳方其生存或窮或逹或盛或衰而貴者賤者尊者卑者<lb/>
富者貧者智者愚者雖歡欣得失用舎夭壽叅差不齊及大期<lb/>
<pb n="KR4e0024_SBCK_016-7b"/>
之奄及倐長逝而莫追計如嗓孔辯如秦儀雄如項藉巧如工<lb/>
倕腰懸章綬手執璧圭布視錦綉塊視珠璣雖欲不同爲蝼蟻<lb/>
之歸得乎唉歲月荏苒寒暑推移則其骨毛齒爪亦将澌盡而<lb/>
塵飛頽然獨存者苐敗塚之纍纍而巳而四五世後不復能守<lb/>
則丘壠塋域又将尔耕而我犁蒼然如故者特空山之巍巍而<lb/>
巳而此理勢之必然從振古其如兹夫子何乃不能忘情爲之<lb/>
佇立而歔欷也雖然萬物之間衆人之中維賢維哲立德立功<lb/>
坤翕乹張蟠地極穹有生有死雖衆攸同其英䰟靈氣則不隨<lb/>
草木而腐壊其令聞廣譽則長並天地以無窮苟能如是則善<lb/>
矣尚何彼之悲爲唉宇宙有不朽而不務之方蠅營徂詐舞女<lb/>
用機競浮榮於旦暮較強弱於錙銖俯有拾仰有取争勢利計<lb/>
崇庫将其肉未寒而名巳汦何舉世之没没蚩蚩也空同子曰<lb/>
<pb n="KR4e0024_SBCK_016-8a"/>
善哉去其健羡脱其放覊放乎山林弦琴誦詩進德修業惟恐<lb/>
後時<lb/>
海賈謂漁者曰我之賈于江海也大舟如山後不見前檣高入<lb/>
雲航廣弥天竒貨異宝填委其間其臘流求川蜀荆蛮乗風駕<lb/>
浪朝徃夕還獲利至速以博用力至逸以安尔何不操我之舟<lb/>
以利天下以濟不通乃駕舴艋而浮㳺溪澗之中低桅短蓬坎<lb/>
窪其容輕如浮梗迅若飛鴻倐依淺瀬忽縁長谼漿蕩乎浦溆<lb/>
之裔䌫繫乎蒲葦之叢舉罾得蝦投干取鰅以給衣食以活妻<lb/>
孥抑何陋歟抑何愚歟漁者曰貨宝者盗賊之餌也江海者風<lb/>
波之區也分薄而利厚未有不困者也力小而圖大未有不危<lb/>
者也與其冐風波之險孰若即安於浦溆之有餘與其懐盗賊<lb/>
之憂孰若取足於魚蝦之無虞大舟之利吾豈不知顧力有所<lb/>
<pb n="KR4e0024_SBCK_016-8b"/>
不足而分有所拘耳使吾舎漁又何覬覦乎乃歌曰我舟一葉<lb/>
弓可安居兮我魚数寸兮可充虚兮候之豐兮憂之大兮我何<lb/>
以渉江海爲尓母我愚兮我寜尓隨空同子聞之曰漁者其賢<lb/>
乎夫能量力者必守巳能知分者必安命安命則不貪守巳則<lb/>
不競不貪近乎仁不競近乎義義且仁漁者果賢乎使人皆尓<lb/>
也又何至冐利而黷貨希寵而徇勢輕性命而履危機昧廉耻<lb/>
而䖏汚穢皇皇而不知老役役以至于斃也哉<lb/>
空同子行於河濱見漁者視其納則繒也觀其所得之魚宛轉<lb/>
噞喁鱗鬛莫辨則其大者才如指而巳顧謂門弟子曰先王發<lb/>
政網罟之目必四寸而魚之鬻于市者必滿尺何其仁也當是<lb/>
之時魚鼈之類咸遂其生又何幸也今繒以爲網而魚之如指<lb/>
大者登鼎爼焉某哉乎魚之不幸也甚哉乎漁者之不仁也漁<lb/>
<pb n="KR4e0024_SBCK_016-9a"/>
者曰嘻是何足怪古者取民率什一後世則大半矣古者役民<lb/>
歲三日後世則終歲矣古者山澤無禁関譏不征後世則以山<lb/>
澤関市之征爲經費矣然則不幸豈直魚哉不仁豈直漁者哉<lb/>
空同子乃歌曰列彼下泉浸彼苞浪慨我窹歎念𬒳周亰歌巳<lb/>
而歸歸而顰蹙者累日<lb/>
於陵生問曰黄帝堯舜垂衣裳而天下治信乎曰信曰自黄帝<lb/>
堯舜以來居其位未有不服其服者而天下之隆平何以弗若<lb/>
唐虞曰大哉問矣衣裳之制始於黄皇而備於堯舜其繪於上<lb/>
衣有日月星辰山龍華虫焉其綉于下裳有宗彜藻火粉米黼<lb/>
黻焉所以象德也夫豈爲身之章以起人之羙觀乎是故明目<lb/>
逹聰無逺不燭日月星辰之照臨也恭巳無爲萬國咸寕山之<lb/>
鎮也聖神文武之難名睿哲温恭之不測龍之變也命九官以<lb/>
<pb n="KR4e0024_SBCK_016-9b"/>
熈庶績而禮樂刑政粲然華虫之文也宗廟享之子孫保之宗<lb/>
彛之孝也惟精惟一藻之潔也光𬒳四表格于上下火之明也<lb/>
十二牧之疇咨六府三事之允治烝民之粒食米之飬也誅四<lb/>
㓙而不疑舉十六相而不惑黼之㫁也定天下五服十二州立<lb/>
牧而建長内華而外夷黻之辨也然則聖王之爲衣裳也所以<lb/>
彖德也非聖德之有似乎十二章由十二章而聖德爲之昭焉<lb/>
故也服其服而有其德此乃天下之所以隆平也服之在身德<lb/>
之不足而垂栱焉殆與𬒳偶人以文綉而坐之巖廊之上無異<lb/>
矣欲天下隆平豈可得乎居尭舜之位服堯舜之服備堯舜之<lb/>
德而治不唐虞之若吾未之信也於陵子曰服以象德德欲称<lb/>
服夫子之言至矣非獨天子爲然公侯卿大夫皆當然也不然<lb/>
㡬何其不爲彼已之子也哉<lb/>
<pb n="KR4e0024_SBCK_016-10a"/>
空同子曰三代之後取天下不必皆由仁義其才智高出於天<lb/>
下則取之矣至於維持天下係乎風俗維持風俗係乎政教則<lb/>
無古今一也故政教之得失風俗之羙悪乃天下安危存亡之<lb/>
所係而國勢之强弱弗與焉何以知其然耶西漢十有二君而<lb/>
其六君者賢君也成哀雖失德然<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>不及民其國勢可謂強固<lb/>
難動而王莾以斗筲穿窬之材不下㘹而取之所以然者由高<lb/>
帝自謂得之馬上安事詩書其政教不脩其風俗不羙也東漢<lb/>
自安順以下日入于衰亂而桓靈之虐與三季之主無大相逺<lb/>
冝其勢之易動而董卓吕布袁紹袁術皆有絶人之姿曹操功<lb/>
盖當世而才百倍於莾此數人者莫不竭其智力而終莫能得<lb/>
焉所以然者由世祖敦尚學術與厲名節以表正之明帝開設<lb/>
學校尊禮而傳以作新之政教脩於上風俗羙於下也然則政<lb/>
<pb n="KR4e0024_SBCK_016-10b"/>
教風俗之於天下豈細故哉時君世主之務冝莫此之急矣或<lb/>
者乃以爲取天下既無難則保天下宜亦易易然而於凡大閑<lb/>
漠乎其不留意也可乎哉可乎哉<lb/>
空同子過鍾離氏鍾離氏方以油和松脂爲膏塗竹枝九盤孟<lb/>
几席簾幙窓户間無不樹之空同子曰何爲曰吾以除蠅也油<lb/>
香而松脂粘蠅逐香群集焉無得脫者曰蠅螫子手足乎曰否<lb/>
曰蠅嘬子血肉乎曰否曰然則子何疾之甚而務除之至于此<lb/>
極也曰彼雖不善螫人嘬人而善眩人衣之白也涅之而黒生<lb/>
焉冠之黒也點之而白形焉吾疾其黒白而白黒也以故誓不<lb/>
盡除之不止也曰子知蠅蠅之善眩而不知人蠅之善眩尤甚<lb/>
也曰何謂人蠅曰属耳于垣隂伺言語非人蠅而何巧言如簧<lb/>
離間骨肉非人蠅而何以侫爲賢以詐爲忠非人蠅而何以正<lb/>
<pb n="KR4e0024_SBCK_016-11a"/>
直爲回邪以剛方爲專恣非人蠅而何子奈何不務除之也曰<lb/>
蠅吾知所以除之矣人蠅遇焉将何以除之哉曰公以存心德<lb/>
以爲聽好悪之不作情僞之灼知是非之莫惑凢人貌而蠅行<lb/>
者不信之而怒之不恕之而誅之則彼雖欲白吾黒而白無得<lb/>
而加焉矣雖欲黒吾白而黒無得而惜焉矣巧言之詩曰君子<lb/>
如怒亂庶遄沮君子如祉亂庻遄巳巷伯之詩曰取彼譛人投<lb/>
卑豺虎豺虎不食投卑有北有北不受投卑有昊<lb/>
空同子掩書而起曳杖而歌曰黜吾知任吾真佚吾形抱吾神<lb/>
两耳之存六用之泯人乎天乎天乎人乎吃者闕翁聞之蹙然<lb/>
謂空同子曰夫子殆非故夫子矣何今之歌者異乎昔之歌者<lb/>
也空同子曰今者造物𥙷我一竅吾逐與含聡氏爲友乗無形<lb/>
之龍以適無象之野而逰乎無聞之郷䖏乎無聲之境息乎無<lb/>
<pb n="KR4e0024_SBCK_016-11b"/>
情之庭吹萬変作而吾窅兮無知疾雷破山而吾寂焉無覺况<lb/>
乎毁譽吁俞咲歌呻吟足感吾之心乎夫我一竅之完也而我<lb/>
適吾適也若此庸詎知吾之七竅而造物不皆吾𥙷乎我其爲<lb/>
玄同乎子将求我於空同之上乎吃者厥翁曰予逰心於墨墨<lb/>
也乆矣願執鞭而從夫子之後也<lb/>
尉遟楚好爲文謁空同子曰敢問文有躰乎曰何躰之有昜有<lb/>
似詩者詩有似書者書有似禮者何躰之有有法乎曰𥘉何法<lb/>
典謨訓詰國風雅頌𥘉何法難乎易乎曰吾將言其難也則古<lb/>
詩三百篇多出於小夫婦人吾将言其易也則成一家言者一<lb/>
代不數人冝繁宜蕳曰不在繁不在簡状情寫物在辭逹辞逹<lb/>
則二三言而非不足辭未逹則千百言而非有餘冝何如曰如<lb/>
江河何也曰有本也如鍵之於管如樞之於户如将之於三軍<lb/>
<pb n="KR4e0024_SBCK_016-12a"/>
如腰領之於衣裳何也曰有統攝也如置陳如構居苐如建國<lb/>
都何也曰謹布置也如草木焉根而榦榦而枝枝而葉而葩何<lb/>
也曰條理精暢而皆有附麗也如手足之十二脉焉各有起有<lb/>
出有循有注有㑹何也曰支分派别而榮衛流通也如天地焉<lb/>
包涵六合而不見端倪何也曰氣象沉欎也如漲海焉波濤湧<lb/>
而魚龍張何也曰浩汗詭怪也如日月焉朝夕見而令人喜何<lb/>
也曰光景常新也如烟霧舒而雲霞布何也曰動蕩而變化也<lb/>
如風霆流而雨雹集何也曰神聚而冥㑹也如重林如䆳谷何<lb/>
也曰深逺也如秋空如寒氷何也曰㓗净也如太羔如玄酒何<lb/>
也曰雋永也如瀬之旋如馬之奔何也曰回複馳騁也如羊腸<lb/>
如鳥道何也曰縈迂曲折也如孫吴之兵何也曰竒正相生也<lb/>
如常山之蛇何也曰首尾相應也如父師之臨子弟如孝子仁<lb/>
<pb n="KR4e0024_SBCK_016-12b"/>
人之處親側如元夫碩士端冕而立乎宗廟朝廷何也曰端嚴<lb/>
也温雅也正大也如楚莊王之怒如𣏌良妻之泣如昆陽城之<lb/>
戰如公孫大娘之舞劎何也曰激切也雄壮也頓挫也如菽粟<lb/>
如布帛如精金如羙玉如出水芙蓉何也曰有補於世也不假<lb/>
磨礲雕琢也将烏乎以及此也曰易詩書二禮春秋所載丘明<lb/>
高赤所傳孟荀莊老之徒所著朝焉夕焉諷焉味焉習焉斯得<lb/>
之矣雖然非力之可爲也聖賢道德之光積于中而發乎外故<lb/>
其言不文而文譬猶天地之化雨露之潤物之魂魄以生蓋萼<lb/>
毛羽極人力所不能爲孰非自然哉故學於聖人之道則聖人<lb/>
之言莫之致而致之矣學於聖人之言非惟不得其道并其所<lb/>
謂言亦且不能至矣尉遅楚出以告公乗丘曰楚之於文也其<lb/>
猶在山徑之間歟微空同子導吾出也吾不知大道之恢恢於<lb/>
<pb n="KR4e0024_SBCK_016-13a"/>
是盡心焉将於文<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>焉無難能者矣<lb/>
東郭氏之猫群聚于庭首以相枕足以相拊尾以相戯舌以相<lb/>
咶甚相狎也投之腐䑕皆鋌而起得者馳而去不得者或逐其<lb/>
後或據其前或號其右或玃其左相與闘且噬矣空同子曰利<lb/>
之善移心術也如此夫物交於前欲炎於中恐巳不得而人得<lb/>
之也雖腐䑕之微甚狎之猫闘而噬弗顧矣而况有大於鼠者<lb/>
乎今之人平居相與握手附耳以致歡忻洽愛自謂骨肉良不<lb/>
過是及乎勢位一接幸於得而忘其所以爲義醜抵而深排陰<lb/>
擠而陽奪不得之不已心術之移於利也如是則與東郭氏之<lb/>
猫何異哉<lb/>
空同子曰賢者謀道而不謀食故賢者難進而易退也其君知<lb/>
之至然後起禮之恭然後留信之篤然後用故君得之而君以<lb/>
<pb n="KR4e0024_SBCK_016-13b"/>
正國得之而國以安天下得之而天下以平或遇之不以其道<lb/>
則納履去不終日矣盖君子出非苟進也道合則出也䖏非苟<lb/>
退也道不合則䖏也吾知謀道而巳吾庸知富與貴哉至貴不<lb/>
待爵至富不待禄待禄而富待爵而貴外也非内也道德以爲<lb/>
貴仁義以爲富斯内也非外也古之賢者明乎内外之分是以<lb/>
難進而易退也世之所謂賢者知之不至幡然而起禮之不恭<lb/>
怡然而留信之不篤樂然而用而遇之不以其道不去也夫豈<lb/>
非以外者爲足重歟吾見其患得患失之不暇而暇圖謀　國<lb/>
家利安百姓哉倐焉而辭職忽焉而拜官暮而䖏朝而出屡進<lb/>
而屡退其於道何如也<lb/>
空同子曰君子不以卑賤而耻教人亦不以尊貴而耻教於人<lb/>
故君子能成巳而成人也人由教而成德猶器以範模而成器<lb/>
<pb n="KR4e0024_SBCK_016-14a"/>
也吾之德誠足以成乎人也則吾之位雖卑且賤固教人者也<lb/>
吾之徳誠待乎人而後成也則吾之位雖尊且貴固教於人者<lb/>
也是故教人者存心於成人也夫庸計其位之尊貴於吾乎教<lb/>
於人者存心於成已也夫庸計其位之早賤於吾乎唐堯也虞<lb/>
舜也夏禹也啇湯也文王也武王也齊桓也魏文也可謂尊貴<lb/>
矣而教於君疇務成昭西王國成子伯時子思虢叔管仲卜商<lb/>
曽無難色君疇也務成昭也西王國也成子伯也時子思也虢<lb/>
叔也管仲也卜啇也可謂卑賤矣而教唐堯虞舜夏禹啇湯周<lb/>
文武齊桓魏文曽無赧容豈非存心於成巳成人也哉之八君<lb/>
者不耻教於人故不賢者以賢而賢者以聖之八士者不耻教<lb/>
人故能聖其賢而賢其不賢是故敎人者其重巳守道必若古<lb/>
之爲教者然後能成人教於人者其心下禮恭必若古之受教<lb/>
<pb n="KR4e0024_SBCK_016-14b"/>
者然後能成已今也在下位而爲教則慊然不安而人且以爲<lb/>
倨在上位而受教則閹然不屑而人且以爲辱不中者終於不<lb/>
中不材者終於不材不賢者不至於賢賢者不至於聖不知卑<lb/>
賤者耻教人之過耶不知尊貴者耻教於人之過也<lb/>
空同子曰土苴易得之物也在天地之間庸詎知其限乎然使<lb/>
一人聚之而十人取之烏有不盡者哉以無限之物聚之者寡<lb/>
而取之者衆然且盡焉况乎粟米布帛出於人力而有限乎今<lb/>
所在耕者織者恒不滿数百家而食者衣者恒数萬家物力安<lb/>
得而不屈乎人之力多者莫如烏獲數百人之中力如烏獲者<lb/>
不能二三人若使二三有力人而代數百人者服奔走轉移之<lb/>
勞未有不憊者也多田之家譬則多力之人也大抵一邑之間<lb/>
一郷之内數百户之中田多者𥘉不過三四户今也服役于官<lb/>
<pb n="KR4e0024_SBCK_016-15a"/>
惟多田之家而巳其餘或賈于市或商于途或執百工技藝雖<lb/>
積蓄有餘以其無田也役未嘗及焉則與使二三有力人服数<lb/>
百人奔走轉移之勞無異矣欲巨室無困其可得乎何如則物<lb/>
力不屈曰貴農何如則臣室不困曰均役不然南<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>之民且相<lb/>
率逐末田多之家且胥爲寠人國将柰之何哉<lb/>
空同子曰休徴咎徴天之所以禍福　國家者也五福六極天<lb/>
之所以<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福人民者也而莫不有以致之　國家之政人民之行<lb/>
非有以致福也而福至盖有隱德也　國家之政人民之行非<lb/>
有以致<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也而<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>至盖有隱惡也人不念福本於隱德而見其<lb/>
得福也則以爲無妄之福焉人不念禍基於隱惡而見其得<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>
也則以爲無妄之<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>焉是徒知有形之惡而不知無形之惡也<lb/>
徒知有名之善而不知無名之善也無名之善隱德是也無形<lb/>
<pb n="KR4e0024_SBCK_016-15b"/>
之禍隱惡是也皆萌乎念慮两常存乎心者也而政之臧否行<lb/>
之誠僞莫不由之一心之㣲貫徹三極自萬乗至於匹夫無貴<lb/>
賤一也善惡之萌迹雖未著念則甚烈巳知之人莫知也人莫<lb/>
之知天夫嘗不知也天知之是以天得而禍福之也故天之福<lb/>
隱德禍福惡猶聖人之誅心也善觀人者惟觀其所得所得福<lb/>
也則其以善存心必矣所得禍也則其以惡存心必矣善格天<lb/>
者惟慎其所存心存乎善則福應之必矣心存乎惡則禍應之<lb/>
必矣天非穹然蒼然之謂也理而巳矣理無不在故天無不體<lb/>
逆乎理逆乎天也順乎理順乎天也逆順者善惡之機也善悪<lb/>
者禍福之門也而禍福未有無妄者也故隱德之報不自其身<lb/>
則自其祖父隱惡之報不在其身則在其子孫而况萬乗爲天<lb/>
之子居天之位用天之道執天之行其感應又當何如故漢高<lb/>
<pb n="KR4e0024_SBCK_016-16a"/>
祖心乎寛仁唐太宗心乎仁義而吕后武后不能移其祚秦始<lb/>
皇心乎殘暴漢武帝心乎兵刑而扶蘇㩀罹其殃所謂出乎尓<lb/>
者返乎尓者豈獨雨暘燠寒風見於歲月日時之間而已善惡<lb/>
之機不可以弗之慎也是以唐虞三代之聖人莫不兢兢業業<lb/>
孜孜慄慄翼翼亹亹不能一息寜也皆所以順乎天也是故君<lb/>
于不必求福也不必禳<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也夫亦順天而巳矣詩曰昊天曰明<lb/>
及尓出徃昊天曰旦及尓逰衍而順天則在慎獨也行乎人之<lb/>
所不見猶人之所見發乎巳之所獨知猶人之所知敬義以自<lb/>
持誠一而母貳身之所履無弗順心之所存無非善斯君子之<lb/>
所以免<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>也斯君子之所以受福也<lb/>
空同子曰古之所謂貴者不待爵命而貴也道德有諸已而巳<lb/>
矣古之所謂富者不待貨財而富也道德有諸巳而巳矣貴不<lb/>
<pb n="KR4e0024_SBCK_016-16b"/>
待爵命故雖䖏畎<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>爲齊民而貴莫加焉富不待貨財故雖衣<lb/>
不完食不足而富莫加焉䖏畎<graphic n="KR1194" url="https://raw.githubusercontent.com/kanripo/KR-Gaiji/master/images/KR1194.png" mimeType="image/png"/>爲齊民而貴無以加此之謂<lb/>
天貴衣不完食不足而富無以加此之謂天富天貴天富富貴<lb/>
之在内者也其得之自我其失之自我人不得而與之亦不得<lb/>
而奪之故貴富以天者通不榮而窮不醜有不驕而無不戚今<lb/>
之所謂貴者非道德之謂也爵命而巳矣今之所謂富者非道<lb/>
德之謂也貨財而巳矣爵命以爲貴故朝居位而暮去位則暮<lb/>
得而賤之矣貨財以爲富故朝有餘而暮不足則暮得而貧之<lb/>
矣暮去位而暮以爲賤此之謂人貴暮不足而暮以爲貧此之<lb/>
謂人富人貴人富富貴之在外者也其得之非我其失之非我<lb/>
人可得而與之亦可得而奪之故冨貴以人者通則榮而窮則<lb/>
醜有則驕而無則戚君子也者天之貴富人之貴富兼焉者有<lb/>
<pb n="KR4e0024_SBCK_016-17a"/>
之矣小人也者天之貴富人之富貴兼焉者未之有也是故君<lb/>
子有人貴而無天貴無寕有天貴而無人貴有人富而無天富<lb/>
無寕有天富而無人富有天之富貴無害爲聖賢孔顔之徒是<lb/>
巳有人之富貴無救於彺愚桀紂之徒是巳於戯吾身有至貴<lb/>
富者存而世之人乃舎而求之外悲夫<lb/>
空同子曰有求於人而不加親無求於人而不加踈此其人君<lb/>
子也有求於人而惟恐不親無求於人而惟恐不踈此其人小<lb/>
人也其人誠君子也其友也必不加親於人得時之際而加䟽<lb/>
於人失時之後亦不加踈於巳得志之日而加親於巳失志之<lb/>
時其人誠小人也其友也必加親於人得時之際而加疏於人<lb/>
失時之後亦必加踈於已得志之日而加親於已失志之時是<lb/>
故君子之友謂之真小人之友謂之僞僞友者常多有也真友<lb/>
<pb n="KR4e0024_SBCK_016-17b"/>
者常鮮有也鮮真友是以友而有始終者十不能一二也多爲<lb/>
友是以友而無始終者十常有八九也盖君子友以道義而道<lb/>
義無隆無替者也與道義俱無隆替則君子之心也小人友以<lb/>
勢利而勢利有隆有替者也與勢利俱其隆替則小人之心也<lb/>
此小人之存心所以無恒而君子存心所以有恒也以有恒之<lb/>
心而與人友雖禍福死生而不能親踈之也况小者乎以無恒<lb/>
之心而與人友雖簟食豆羔而能親踈之也况大者乎是故君<lb/>
子不苟友人亦不苟友於人友人必察其所以友也友於人必<lb/>
慎其所以友也慎友在始察友在㣲察友不於㣲則不能得其<lb/>
心之所存也慎友不於始則不能得其身之所宗也夫自古及<lb/>
今終而相忮相軋相毀相競相傾相仇相殘者皆始而相求相<lb/>
推相下相比相濟相依相許者相求相推相下相比相濟相依<lb/>
<pb n="KR4e0024_SBCK_016-18a"/>
相許於其始而相忮相軋相毀相競相傾相仇相殘扵其終僞<lb/>
友者則爲之也真友者固不爲之也故君子察之慎之友焉而<lb/>
出于真者則内友焉而鄰於僞者則絶絶僞友所以率天下薄<lb/>
勢利也内真友所以率天下敦道義也敦道義薄勢利民德其<lb/>
有不厚乎支道其有不終乎<lb/>
士蔿以晉献公患桓荘之族偪謀去群公子乃與群公子謀使<lb/>
譛富子其一公于謂群公子曰不可詐慝鬼蜮何可信也宗族<lb/>
骨肉何可䟽也信鬼蜮不智䟽骨肉不仁仁智不足<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>患将至<lb/>
杖杜之風角弓之推乃所知也不假瀆告敢以細事開于<graphic n="KR0965" url="https://raw.githubusercontent.com/kanripo/KR-Gaiji/master/images/KR0965.png" mimeType="image/png"/>右<lb/>
曲沃之奥有神叢叢大木也蔦與女蘿附焉神患蔦蘿之滋蔓<lb/>
也欲去之乃謂蔦蘿古人有言曰大木之下無羙草傷於隂之<lb/>
多也今木之幹且数圍而亦之蔓不滿寸則其枝葉實尓蔽也<lb/>
<pb n="KR4e0024_SBCK_016-18b"/>
蔦與女蘿亦自見其蔓不如木之碩也疾之見夣于里人曰<lb/>
祥非神之爲惟木之怪里人遂伐木木之既伐蔦蘿莫傳是以<lb/>
亦瘁富子者大木也吾儕者蔦蘿也豈可去哉富子苟去我亦<lb/>
何所利焉群公子不聽遂譛富子而去之士蔿又與之謀使殺<lb/>
㳺氏之二子其一公子又曰不可人之爲寝其中列楹其四阿<lb/>
復列楹以相夹輔也撼其一楹棟必撓去其一楹寢必墮如是<lb/>
寝之所恃固在楹之衆矣我之有族猶人之有寝也而吾與游<lb/>
氏楹之謂也昔者之譛冨子一楹去矣去其一也且懼壓焉况<lb/>
可再乎而又欲殺二子将吾族之不支豈惟二子而不改圖可<lb/>
乎群公子不聽遂殺二子既士蔿使盡殺㳺氏之族其一公子<lb/>
又曰不可耳目手足之於身一躰也目視耳聽患生故能知手<lb/>
捍足防難至故能備此身之所由全也若四者亡焉語所謂絶<lb/>
<pb n="KR4e0024_SBCK_016-19a"/>
物也何能爲哉身之全者鮮矣今譬之一体㳺氏之族在吾族<lb/>
吾族之手足耳目也富子之去而吾手亡矣二子之殺而吾足<lb/>
亡矣今又欲合其族而盡殺之是并吾耳目亡矣㳺族亡吾族<lb/>
必從之盍釋之以圖存乎不然悔無及矣群公子不听遂盡殺<lb/>
㳺氏之族士蒍乃城聚而䖏群公子献公果圍聚盡殺群公子<lb/>
君子曰強宗翰也同姓城也其可自壊之乎故曰大宗維翰又<lb/>
曰宗子維城又曰無俾城壊無獨斯畏群公子縱不是思一人<lb/>
托物而致意三焉言切而利害昭矣亦易悟也哉而終不听以<lb/>
及于難群公子所謂取譬不遠昊天不惑回遹其德俾民大棘<lb/>
者矣此計所以爲事之本聽所以爲存亡之機而貴乎哲也詩<lb/>
曰其爲哲人告之話言維德之行<lb/>
齊王問陳軫曰大臣竊權重以作威福何自知之軫曰此非小<lb/>
<pb n="KR4e0024_SBCK_016-19b"/>
臣之所知也雖然臣乃者過淄水淄水土有两叢祠水東之祠<lb/>
人持酒脯饗之者終日不絶水西之祠終日未甞見一人饗之<lb/>
以酒脯者問其故其一神能爲禍福其一神不能爲福亦不能<lb/>
爲禍今夫大臣者神叢也大臣之門神祠也持酒脯者趍勢利<lb/>
者也王欲知權重之所在亦惟觀酒脯之所在而巳矣王曰善<lb/>
明日朝群臣問曰淄水上有两祠有諸對曰有之其一徼福者<lb/>
如市其一無一人徼偪者有諸對曰有之此何以故對曰由其<lb/>
能降災降祥與不能降災降祥故也今公門可羅雀而諸大夫<lb/>
門車轂常擊其無乃似之乎群臣咸伏而莫敢對君子曰陳軫<lb/>
之取譬也善矣而齊王之詰群臣也則過矣夫亦自強而巳耳<lb/>
湯武之朝不聞主柄下移伊周之佐不聞執國之命巳不自強<lb/>
而惟患政不自巳出授人以太阿而欲無其割得乎<lb/>
<pb n="KR4e0024_SBCK_016-20a"/>
空同子曰天下之物本方圎烏用規矩哉皆平直烏用凖繩哉<lb/>
木也有直有不直不有繩焉其不直者則何以直乎欲直其不<lb/>
直是以繩生焉地也有平有不平不有凖焉其不平者則何以<lb/>
平乎欲平其不平是以凖生焉輿不自方以矩而成方盖不自<lb/>
貟以規而成貟故繩之設因木之不直也凖之設因地之不平<lb/>
也䂓矩之設因輿盖之不方貟也䂓矩凖繩設則天下無物弗<lb/>
方貟平直矣是故聖人之治天下盖莫不因而爲之制也因民<lb/>
之不皆信也於是乎爲之權衡度量因民之不皆善也於是爲<lb/>
之禮樂政教囙民之不皆從也於是乎爲之賞罰囙民之不皆<lb/>
治也於是乎爲之兵刑使天下無人而不信有權衡度量哉無<lb/>
人而不善有禮樂政敎哉無人而不從有賞罰哉無人而不治<lb/>
有兵刑哉之教者設焉而後天下無不信不善不從不治之民<lb/>
<pb n="KR4e0024_SBCK_016-20b"/>
然則權衡度量之立禮樂政教之脩賞罰之用兵刑之施可一日<lb/>
少乎雖然不出於結䋲之前結繩之後斯出焉吾固知聖人甚<lb/>
不得巳也雖不得巳亦豈外人心而有爲哉是故賞囙其好善<lb/>
之心而勸之云耳罰囙其惡惡之心而懲之云耳禮樂政教之<lb/>
類冈不皆然亦猶馬之性行也而乗之乘之而覊靮作馬牛之<lb/>
性耕也而服之服之而疈衡作焉而曲斈者乃謂聖人之治天<lb/>
下削物之性侵物之德是烏足與論聖人<lb/>
或曰言之立也於世何與焉而論其不朽乃與立德立功者䓁<lb/>
不既過焉乎哉空同子曰孔孟以空言配禹吾先祖嘗論之矣<lb/>
不敢勦取以瀆告姑言史氏之設其爲言也何敢望孔孟之萬<lb/>
一然要其極也使德備於身㓛加于時者而不有史氏焉述其<lb/>
終始發其精㣲見于論著書于蕳冊傳之當世垂之後来亦焉<lb/>
<pb n="KR4e0024_SBCK_016-21a"/>
能不朽而永存哉是故唐虞三代逺矣其聖君賢相之盛德大<lb/>
業仁人君子之㣲言茂行與夫治天下之大經大法昭乎如日<lb/>
月之麗天更千萬世而弥顯者則亦頼詩書史記之存也不然<lb/>
流風遺韵之猶存宏規逺矩之無徴雖欲憲章祖𫐠之夫安得<lb/>
而憲章祖𫐠之此孔子𣣔言夏殷之禮而有文献不足之歎也<lb/>
而况春秋戦國秦漢以來其功德不及唐虞三代逺甚其遺愛<lb/>
何足以起人之思慕而遂不至於無聞者詎非以史哉由其史<lb/>
之存也故宇宙之分合　國家之理亂政事之得失習俗之羙<lb/>
惡道術之邪正人材之賢否學士大夫得以討論而時君世佐<lb/>
得以鍳戒焉然則文史之職其爲重而非輕也明矣其爲要而<lb/>
非冗也審矣漢武帝乃以戯弄倡優畜之謂之不知務可也矧<lb/>
道明德立之士不獲見之行事而托空言以立教者奚可少之<lb/>
<pb n="KR4e0024_SBCK_016-21b"/>
哉奚可少之哉<lb/>
公乗生問於空同子曰何以處憂患也曰聽其所爲曰何謂聽<lb/>
其所爲曰不動吾心曰心何以能不動曰物我皆䘮吾甞自安<lb/>
東浮海至于崑山三遇颶風再遇淺一遇冦吾自分必死巳視<lb/>
吾身如無焉颶也淺也冦也亦視之如無焉故吾起居食飲言<lb/>
咲與平時無異焉舟中之人皆凌兢戦慄如露立氷雪間齒上<lb/>
下作聲無復人色吾曰四靣皆水矣無所性矣葬于魚腹血于<lb/>
兵刄命矣死無時矣不必懼矣懼亦死不懼亦死孰若不懼哉<lb/>
孰若安坐飽食哉衆乃少安比登岸吾問同舟之人方冦賦礁<lb/>
淺颶風時公等皆懼我不懼公等皆不食飲我食飲今日公等<lb/>
登岸吾亦登岸則吾向云云豈不信矣乎相視一咲吾以是信<lb/>
虞憂患惟聽其所爲而巳矣聽其所爲則不知憂患之爲憂患<lb/>
<pb n="KR4e0024_SBCK_016-22a"/>
而自然安焉豈惟憂患哉䖏富貴亦然是以得失不患也世之<lb/>
人皆有所顧故皆有所慕有所畏畏慕交于中此其臨財則義<lb/>
不明臨陳則戦不力而不思夫窮逹得䘮死生禍福莫非命也<lb/>
又何必臨事皇皇然計其羙惡而<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>避哉祇足以亂方寸焉耳<lb/>
公乗生曰余聞䖏憂患而得行巳之道其殆所謂可以終身行<lb/>
之者乎請書諸紳<lb/>
申屠生問空同子曰學何務曰治心曰心何以治曰飬之曰有<lb/>
道乎曰有曰道何如曰少思寡𣣔主敬少思則静寡𣣔則明主<lb/>
敬則一静其本也明其躰也一其要也今夫水其一人撓之而<lb/>
其一人不之撓若苟一撓一不撓則針遺芥堕而可指取也必<lb/>
扵其不撓者焉苟自不撓者可指取則是以静爲本矣今夫鏡<lb/>
其一塵翳之而其一塵不之翳若苟一翳一不翳則妍醜並照<lb/>
<pb n="KR4e0024_SBCK_016-22b"/>
而無遁形也必於其不翳者焉苟自其不翳者無遁形則是以<lb/>
明爲體矣今夫路其東多岐而其西無岐則牧竪過之而亡其<lb/>
羊也必於其岐多者焉苟自其岐多者亡羊則是以一爲要矣<lb/>
一故静静故明静明一學之務畢矣是故少思未遽静也少思<lb/>
則欲不動而無思可至焉寡欲未遽明也寡欲則情不勝而無<lb/>
欲可至焉主敬未遽一也主敬則有主而無貳可至焉無思則<lb/>
静矣無欲則明矣無貳則一矣而學之務畢矣故曰其道在少<lb/>
思寡欲主敬此非余言也先民之訓也力行則存乎人<lb/>
　右瞽說若干篇空同子之所作也空同子習於六藝之學<lb/>
　天子選爲太學官居太學六年諸生從之授經皆曰空同子<lb/>
　誠吾師也東西行者至　亰師欲求當世文章必于其門<lb/>
　亰師之學士大夫亦多推之皆曰空同子吾畏友也而空同<lb/>
<pb n="KR4e0024_SBCK_016-23a"/>
　子退然若不反人視之呫畢一儒者耳<lb/>
　天子知之親擢翰林國史院編脩得告而歸金華奉其父<lb/>
　母處於兄弟之間愉愉然間讀書爲文矻矻如也余於是時<lb/>
　其瞽說讀之託物以造端比事以寓意縁情以見義明於<lb/>
　國家之軆逹於人情之變如鈎探物連牽不絶其出不窮原<lb/>
　其敝之所始要其勢之所必至戚戚然思以社之拯之以上承<lb/>
　天子聖化而措之乎太平之治余乃歎白羙哉乎空同子也<lb/>
　人之所不及知者余知之矣單襄公曰忠文之實也知文之<lb/>
　輿也仁文之愛也義文之制也瞽說者本乎仁發乎義有進<lb/>
　戒之忠有慮逺之智非若世之欝悒悲憤不平而鳴者比也<lb/>
　盖其先世之遺風於是而存焉若昔長公少公之事宋知無<lb/>
　不言言必中天下之過空同子似之矣蘇氏之秀豈淮在廷<lb/>
<pb n="KR4e0024_SBCK_016-23b"/>
哉惜不令黄魯直見之而余深爲之擊節云洪武八年五月<lb/>
　十日金華胡翰書<lb/>
蘇平仲文集卷之十六<lb/>
<pb n="KR4e0024_SBCK_016-24a"/>
</p>
<p>
</p>
  </div>
</body>
</text>
</TEI>
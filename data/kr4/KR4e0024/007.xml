<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0024_SBCK_007-1a"/>
蘇平仲文集卷之七<lb/>
　記　章貢黎諒校正重刋<lb/>
　　　國子學同官記<lb/>
乙巳秋　詔即應天府學爲國子學設師弟子貟其博士助教<lb/>
正録非有德望邃於經術者不得登用維時博士則<lb/>
上親櫂金華許君存仁爲之丙午春以章貢劉君宗弼爲慱士<lb/>
臨安李君宗表河南張君用周濟寜潘君文秀爲助教高昌完<lb/>
君彦明爲學正廣信鄭君一中金陵社君叔循爲學錄臨江張<lb/>
君以誠爲典膳其夏用周除淮安衛叅謀其秋彦明除建平知<lb/>
縣以誠除管讀埸管勾其冬一中除上海縣丞繼用周則廣平<lb/>
郭君可乆繼彦明則南昌李君克正繼以誠則章貢吕君仲善<lb/>
繼一中則東陽張君孟兼而余以七月忝授學録丁未秋學陞<lb/>
<pb n="KR4e0024_SBCK_007-1b"/>
正四品始設祭酒司業典簿貟即拜存仁祭酒宗弼司業錢塘<lb/>
陳君彦博由元翰林編脩署典簿浚儀陳君子方由元進士署<lb/>
博士棣州髙君仲暉由　太子伴讀署助教而余亦忝進<lb/>
學正𥙷余處則吳興張君伯淵也其後有仁謫韶州宗弼拜浙<lb/>
江按察僉事子方拜江西桉察僉事彦博遷太常博士宗表以<lb/>
事罷去叔循遷太常賛禮仲暉陞磨勘司令伯淵陞磨勘司丞<lb/>
仲善陞太常典簿盂兼陞祠部主事余轉翰林國史院編脩官<lb/>
辭疾不上今在宫者祭酒則梁先生以　太子賔客兼博士<lb/>
則汴梁李君叔允典簿則濟南周君敬中助教則上蔡朱君原<lb/>
禮合文秀可乆克正爲七人而叔允原禮入　東宫兼伴讀<lb/>
云自余爲國子官属於斯之二十一人者皆獲托官聮而與之<lb/>
遊亦一時之幸哉然甫六年而升沉出處去就離合不齊巳若<lb/>
<pb n="KR4e0024_SBCK_007-2a"/>
是况於他日乎此余之所以慨然也因爲之記歸田後時覧觀<lb/>
其姓氏庶用自慰焉来者夷考其平生以議擬其得失亦未必<lb/>
不有取於斯也梁先生名貞字叔亨㑹稽人劉君名丞直周君<lb/>
名循理潘君名時英郭君名永高君名暉朱君名明復完君名<lb/>
完哲鄭君名貫杜君名環其名如其字者許君吕君汴梁李君<lb/>
及東陽臨江兩張君名宗義則浚儀陳君名世昌則錢塘陳君<lb/>
名濟則河南張君名溥則吳興張君曄者臨安李君名也宗頥<lb/>
者南昌李君名也余名伯衡字平仲眉山人<lb/>
　　　王氏祭田記<lb/>
浦江之深溪有義門王氏王氏之長曰士覺厥旣率子姪作祠<lb/>
堂以祀其先於是割上田五十畝隷焉歲入租以石計者若干<lb/>
别儲之以供粢盛以具酪醴其田之畝歩字號在某鄉某甲具<lb/>
<pb n="KR4e0024_SBCK_007-2b"/>
刻諸石乃来徴文爲記古之有國家者莫不有廟廟必有祭祭<lb/>
必有田其禮可得而言矣　天子爲籍千畆諸侯百畆卿<lb/>
以下必有圭田圭田五十畝盖禮莫大於祭祭莫大於敬是以<lb/>
古人之有事于廟也常食不食常居不居常服不服常噐不用<lb/>
懼其褺也而必變焉必遷焉必更焉必異焉敬之至也矧夫醴<lb/>
也酪也粢盛也所以饗先祖者也苟不别儲以資用而臨時取<lb/>
諸常廪不既<graphic n="KR4202" url="https://raw.githubusercontent.com/kanripo/KR-Gaiji/master/images/KR4202.png" mimeType="image/png"/>乎又焉得爲敬乎此先王制禮　天子諸<lb/>
侯之祭罍爵籩豆簠簋之實必於御廪焉取之卿以下可類推<lb/>
也巳而記禮者又曰有田則祭無田則薦當是時也井天下之<lb/>
田授天下之民凡民無不受田之家焉有士而無田者乎所謂<lb/>
無田者非無田之謂也無祭田之謂也無田則不祭田之所係<lb/>
豈輕也哉而固可無也哉後世廟無其制祭無其禮而况於田<lb/>
<pb n="KR4e0024_SBCK_007-3a"/>
乎貴爲公卿大夫猶然而况於士乎今士覺以韋布之士顧能<lb/>
推其烝烝之孝即家建祠祀其逺始髙曾之祖而凡同居群從之<lb/>
考妣無不及豈非用心之厚者哉且王氏系出鳯林異時其先<lb/>
有登進士至逹官謚忠恵者於淳熈宰相魯公爲近宗則士覺<lb/>
固公侯之子孫也於是自附於古之有田禄有以田五十畆供<lb/>
祠事不亦善於禮矣夫余未嘗不嘉其孝誠之䔍而喜其猶行<lb/>
古之道也於戯不賢能之乎抑聞君子之舉事惟可繼也故可<lb/>
尚惟不窮也故可貴士覺此舉本之以孝節之以禮斯不亦可<lb/>
繼乎田之所入歲取不竭斯不亦不窮乎然則其報本也詎曰<lb/>
一時之計而巳来裔因其根於心者用其出於田者而以蕆事<lb/>
雖至於百世可也楚茨曰我倉我盈我庾維億以享以祀以妥<lb/>
以侑以介景福士覺有焉其卒章曰孔恵孔時雖其盡之子子<lb/>
<pb n="KR4e0024_SBCK_007-3b"/>
孫孫勿替引之余於王氏之嗣人盖日望之<lb/>
　　　陳氏祠堂記<lb/>
平陽陳君謙邑之故家也其先五季時自長溪来居南監元大<lb/>
德間南監淪于潮陳氏亦不能獨存惟諱容府君僅以身免遂<lb/>
徙居金灘娶包氏生諱醒府君娶<graphic n="KR2636" url="https://raw.githubusercontent.com/kanripo/KR-Gaiji/master/images/KR2636.png" mimeType="image/png"/>氏生諱德府君娶蘧氏則<lb/>
謙之考妣也謙以洪武十年某月某日作祠堂正寢之東以<lb/>
奉先世之靈始於諱容府君而不及高祖以上者因厄於水位<lb/>
諱無從徵也祠之制同室而異龕一遵家禮月朔必謁有故必<lb/>
告時節必祭牲殺噐皿亦一遵家禮旣即以蕆事又欲来者知<lb/>
所以報本始之意介余友梅　雲来請記余聞凡有生者莫不<lb/>
有所自出知其所自出則知其所以報本矣報本莫大於追逺<lb/>
追逺莫重於祭是以古者飲焉而祭先酒食焉而祭先飯一飲<lb/>
<pb n="KR4e0024_SBCK_007-4a"/>
一食猶不敢忘其所始則夫吾身之所自出者其可忘乎由吾<lb/>
身推之吾親之所自出未遠也吾祖之所自出雖逺而可追也<lb/>
其本一而巳矣孝子慈孫宜無所不用其情然而聖人慮其過<lb/>
與不及也於是有禮焉有制焉尊而貴者其禮隆隆則有廟卑<lb/>
而賤者其禮殺殺則等而降之去廟而即寢以薦寢乃燕處之<lb/>
所以之而脩祭祀苟非庻人後世無禄之士爲之則於禮未稱<lb/>
禮者稱情而爲之者也苟欲其稱則雖古之所無可以義起之<lb/>
此祠堂之建爲不僭不䙝而於士爲稱焉嗟夫自宋儒之議行<lb/>
至于今非一日矣郡邑之間搢紳之家能念其濬發之所自從<lb/>
事乎此以致崇極於其先者幾何人哉今謙於蕩析之餘室廬<lb/>
完羙貨財滋殖不以爲吾力之所致身與妻子之所當豢飬長<lb/>
顧却慮以爲吾先祖父之所積累者厚故其福澤之所漸𬒳者<lb/>
<pb n="KR4e0024_SBCK_007-4b"/>
逺也於是報享稱情爲之而致其崇極如此可謂知本矣然則<lb/>
祠堂之作雖禮之常而亦不可不書也庸著所聞俾刻于麗牲<lb/>
之石庶其子孫思纉承於無窮<lb/>
　　　陳氏脩睦堂記<lb/>
夫族之貴乎親睦也尚矣是故周之盛世大司徒教萬民以六行<lb/>
而睦居其一能睦其族者則賔興之而不然者則斜之以刑焉<lb/>
於時世族之家雖祖遷於上宗易於下而其族之人𥘉不以服<lb/>
窮親盡而弗之親也故詩有之曰君之宗之飮之食之又曰諸<lb/>
父兄弟備言燕私則其親且睦爲何如哉其所以能爾亦惟君<lb/>
天下者有以開導維持之也自葛藟之詩作斯民巳不獲由乎<lb/>
先王治教之盛而况千數百載之下乎其間有不待大司徒之<lb/>
教而能崇其親親之仁於服窮親盡之餘豈非歐陽子所謂賢<lb/>
<pb n="KR4e0024_SBCK_007-5a"/>
於三代之民者歟此余於陳氏之求記其脩睦堂所爲喜聞而<lb/>
樂道之也陳氏家于麗水來儀郷肈自汴宋其先隴相望東阡<lb/>
西陌間而百年之喬木欎乎蒼蒼尚論鄉之舊族未能或之先<lb/>
也至子明且十世矣盖陳氏望于來儀而子明又陳氏之望也<lb/>
子明嘗語其從子孔淵曰吾祖吾父之於吾族人尊者老者寒<lb/>
暑奉布帛以爲壽嫁者娶者䘮葬者薦貨財以贈遺貧不能棺<lb/>
歛者収之恩則䔍矣情未孚也惟吾祖父亦欲以時與之相宴<lb/>
以致歡欣洽愛之情柰何遭時多故奔走以事力役日不遑暇<lb/>
志不克申而遽卒矣今吾與若際四海一家之日蒙<lb/>
聖天子休飬生息之恩獲優㳺於田里則成先志不在今日乎<lb/>
乃作脩睦堂於正寢之前嘉時令節則爲酒醴刲羊豕布几席<lb/>
羅豆籩舉宗咸延致而讌於斯班白在坐子姪序列載獻載酬<lb/>
<pb n="KR4e0024_SBCK_007-5b"/>
盡歡極醉醉則𫐠祖宗儲慶委址之所自而以孝弟忠厚交致<lb/>
其勉有合之以食之遺風焉於是族之老颺言曰人之宗族至<lb/>
于不相往來者比比也而吾子明乃能以時節具酒食與吾族<lb/>
人共醉飽於一堂禮勤而情洽無親踈一也非陳氏之盛事哉<lb/>
来者能繼續於無窮斯不失爲禮義之俗矣然則可無以告之<lb/>
乎子明曰是吾志也相率来請惟㜈之浦江鄭氏一門群從數<lb/>
千餘指有同祖者焉有同曽祖者焉有同高祖者焉又有同始<lb/>
祖者焉而其親且睦也雖同父者有不逮焉余見之未嘗不嘆<lb/>
其羙而今又見陳氏焉鄭氏聚族而居號稱義門其雍睦也君<lb/>
子以爲難陳氏非若鄭氏之聚族也而有文以相接有恩以相<lb/>
愛乃爾豈下愈難哉謂其賢於三代之民非耶於戯灑酒有藇<lb/>
既有肥羜以速諸父朋友猶然矧同族乎講信脩睦隣國猶然<lb/>
<pb n="KR4e0024_SBCK_007-6a"/>
矧同族乎有能念夫族属雖支分派别其𥘉則出於一人而視<lb/>
踈猶親每事類夫此又何致於塗人之歸哉聞子明之風而興<lb/>
起余不能無望焉堂之崇卑落成之歲月不書而書其事非獨<lb/>
以張子明能爲人之所難亦以爲富而好禮者之勸云<lb/>
　　　一心堂記<lb/>
浦江多大族而傳世之乆者有黄氏黄氏先基之在花橋者見<lb/>
于開元十道志其族散處邑中而邑中之族水閣惟盛水閣之<lb/>
族則逄原兄弟㝡良逢原之諸父出分乆矣至逄原任其家乃<lb/>
謀于諸父復㑹居而合食焉室廬之異户者通于一田園之異<lb/>
籍者歸于一財賄之異蔵者聚于一什噐之異用者司于一奴<lb/>
僕之異主聴于一而以一心名其堂㑹余歸自南亰遣其子宿<lb/>
来謁記惟我仲姑實爲逢原之祖母則余於黄氏固姻家也誼<lb/>
<pb n="KR4e0024_SBCK_007-6b"/>
不得辭乃記曰三軍猶一人曰進而俱進曰退而俱退余嘗見<lb/>
之矣一家猶一人曰耕而俱耕曰織而俱織余未嘗数数見焉<lb/>
進而無不進也退而無不退也此之謂人無異志夫然故出戰<lb/>
入守相教相助無不至焉不惟可與共生而亦可以共死耕而<lb/>
不皆耕也織而不皆織也此之謂人各有心夫然故借鋤取箒<lb/>
勃蹊䦧墻有不免焉且不可與共逸樂而况可與共患難夫三<lb/>
軍衆也踈也一家寡也戚也心之一也雖衆且踈者無弗親也<lb/>
而死生可共焉心之不一也雖寡且戚者無弗離也而逸樂不<lb/>
可共焉此同居非難而一心爲難也有家者知率家人敦行孝<lb/>
弟而不知以心感人心使人以其心爲心猶知爲之三十六輻<lb/>
而不知攝之以一轂也未見其能親者也嗟乎一心不一心豈<lb/>
惟親踈係焉門祚之盛衰恒必由之周之興也以三千臣一心<lb/>
<pb n="KR4e0024_SBCK_007-7a"/>
啇之亡也以億萬臣億萬心家國一道也鳥有門祚之盛衰不<lb/>
懸于心之一不一乎而不一心可乎雖然主將之於三軍也三<lb/>
令而五申之而不一者有賞焉有罰焉賞之罰之而不一者有<lb/>
刑戮焉此其所以無不一也一家之中父子爾夫婦爾兄弟爾<lb/>
長㓜爾夫父子也夫婦也兄弟也長㓜也所謂骨肉也骨肉主<lb/>
恩者也責善也猶恐其賊恩而不可也繩之以政令賞罰刑戮<lb/>
如之何其可也然則将何以一其不一而致其一也傳不云乎<lb/>
天下之逹道五所以行之者一也一者誠而巳矣上兊下坤其<lb/>
卦曰萃上巽下坎其卦曰渙而其彖皆曰王假有廟廟莫大乎<lb/>
祭祭莫大乎誠故精氣之既散者可得而格也是故聖人以聚<lb/>
天下之衆以極天下之渙夫聖人之聚衆而極渙也夫猶有在<lb/>
乎誠而况一家乎而况骨肉乎故家人之象曰風自火出君子<lb/>
<pb n="KR4e0024_SBCK_007-7b"/>
以言有物而行有恒則非誠而何逢原必此之燭矣不然其名<lb/>
堂也不直曰同心顧曰一心何哉人同此心心同此理居斯堂者<lb/>
果能致謹於言行積誠意以相感動則一家猶一人豈特三軍<lb/>
比乎将見恩以相愛文以相接雍睦之風弥乆彌盛郷無間言<lb/>
朝有旌復黄氏且與鄭氏並立于一邑之鄙十餘里之間而浦<lb/>
江爲禮義之俗矣不其盛哉不其休哉於戯可不勉哉可不勉哉<lb/>
　　　同愛堂記<lb/>
凡人之生必有與也朝夕與居者國則君臣焉郷則長㓜焉學<lb/>
則師友焉而家則父子兄弟夫婦焉自有生以来未之能易也<lb/>
而家爲最親一家之衆所謂骨肉戚䟽之殺雖則不齊非愛不<lb/>
親其致一也愛根乎仁仁根乎心夫仁心人皆有之故夫爱人皆可<lb/>
以能焉非有矯於外也大道之行天下皆同胞也而無不愛况<lb/>
<pb n="KR4e0024_SBCK_007-8a"/>
於最親者乎推固有之心篤親親之仁逹之父子兄弟夫婦之<lb/>
間相接也以粲然之文相撫也以歡然之恩此之謂同愛夫惟<lb/>
同愛然後不蔽於有我之私不蔽於有我之私室廬而異户田<lb/>
園而異籍貨賄而異蔵什噐而異用服御食飲而異施安逸勞<lb/>
苦而異清未之有也此非家之當務乎而能者鮮矣余逰平陽<lb/>
前家隂主簿林敬伯爲余誦其郷人章氏之羙其言曰章氏浦<lb/>
城人自宋崇寧間康州刺史及十一世孫伯歸以文林郎主平<lb/>
陽溥因家于縣之白沙詩禮繼承衣冠奕葉世載厥羙蔚爲望<lb/>
宗有字子誠者主簿君之十世孫今徒居縣西白石屏山之下<lb/>
讀書有文樂道尚誼鄉邑推之年垂六十不𣣔以家政自嬰取<lb/>
其資業分給諸子其子曰坦曰昻曰賔曰叅四人者相率白父<lb/>
母曰以骨肉而爲秦越不同居不共爨有無不相通休戚不相<lb/>
<pb n="KR4e0024_SBCK_007-8b"/>
関是不有兄弟也不有兄弟是不有父母也何忍父毋曰若等<lb/>
能如是豈非吾願欲哉於是四人者退而各致勉焉今五載矣<lb/>
孝友之風藹如也鎮撫譚君聞而嘉之名其堂曰同愛爲之記<lb/>
俾知所朂唯下執事是望噫世降俗偷民不見德一鄉而不爲<lb/>
秦越者無幾焉一聚而不爲秦越者無幾焉甚則一室猶秦越<lb/>
也余所見率家人之衆䔍爲孝友之行積十餘世而不失親親<lb/>
之仁者不過㜈之浦江鄭氏未嘗不歎其能爲人之所難也今<lb/>
章氏之是舉孝友■開迹之始也孰使之余固知其骨肉之間<lb/>
有油然而不能巳者庸非好徳之良心乎亦可謂難能矣雖然<lb/>
國以法而理家以禮而立隆於恩者尤當講於禮鄭氏不過以<lb/>
禮維持云爾又若古之九江陳氏金溪陸氏何莫不然坦兄弟<lb/>
則而行之本之以愛動之以誠而持之以志則若子若孫若從<lb/>
<pb n="KR4e0024_SBCK_007-9a"/>
子孫亦猶今日之行也豈患不逮夫人哉異日平陽有曰章氏<lb/>
孝友之門余與敬伯猶及見之敬伯幸致斯言因以爲同愛堂記<lb/>
　　　友恭堂記<lb/>
治莫備於成周其馭民也均其食則有井田焉聮其居則有比<lb/>
閭族黨焉紏其行則有卿大夫州長焉統其属則有宗法焉而<lb/>
勸其善懲其悪又有旌别之典焉民生其時禮讓興行風俗純<lb/>
羙父子兄弟相與慈孝友弟于其家而親親之仁洽于九族急<lb/>
相賙也喜相慶也死葬相恤也患難相捄也逹之天下無間也<lb/>
亦其俲當然盖無足以異也後世爲治者惟徵歛獄訟期㑹是<lb/>
務而馭民之道蔑如無井田以均其食也無比閭族黨以聮其<lb/>
居也無卿大夫州長以紏其行也無宗法以統其屬也至於勸<lb/>
懲之際亦乖其方而不足以使人戒勉也民之不得由乎先王<lb/>
<pb n="KR4e0024_SBCK_007-9b"/>
治教之盛亦巳甚矣然其間䔍於恩義厚於倫理如唐張公藝<lb/>
宋李自倫王丕之流史不絶書是乃出於天性者可不謂之難<lb/>
能矣乎而今周君思中自吉至又爲余𫐠郷人之羙求記其所<lb/>
謂友恭之堂曰蕭氏丗家于吉聚族而同釜㸑以居且五世矣<lb/>
濟厥羙者今三人焉伯曰與賢仲曰與權曰與恭雖遭值變故<lb/>
家日以削而孝友之風彌乆益著雍容一堂之上周旋榘矱之<lb/>
中怡怡如也諸子材皆克肖善守家法朝夕與諸孫力田服賈<lb/>
恭子弟之職而與賢教之以禮即冠昏䘮祭行之內外數百指<lb/>
莫不唯唯致謹曰諸父之教也邦之大夫士嘉之因名其堂曰<lb/>
友恭云徴諸思中之言則蕭氏與婺之浦江鄭氏其世之乆近<lb/>
不齊其以布衣男子行脩於己教行於家能爲古人之所難如<lb/>
出一軌是皆不待文王而興生乎千載之下不失爲三代之民<lb/>
<pb n="KR4e0024_SBCK_007-10a"/>
者也歐陽子嘗言後世所謂賢者其可貴於三代之士逺矣豈<lb/>
弗信矣乎余於蕭氏雖不獲望其閭登其堂見其長者而與其<lb/>
小者逰如鄭氏也獨念夫三代之英大道之行自孔子不得見<lb/>
之矧今去孔子又千五六百年矣㜈在江之東吉在江之西乃<lb/>
有若鄭氏蕭氏者並以孝義著稱豈不由比屋而立乎顧予何<lb/>
人獲覩其事而聞其風安得不爲之喜於是西望歌曰德輶如<lb/>
毛民鮮克舉之我儀啚之維仲山甫克舉之以爲與賢伯仲之<lb/>
頌又歌曰靡不有初鮮克有終子子孫孫勿替引之以爲與賢<lb/>
来裔之䂓又歌曰人之秉彛好是懿德戚戚兄弟莫逺具迩且<lb/>
以示風厲於夫人歌巳遂書以爲記<lb/>
　　　夀豈堂記<lb/>
去年冬金華趙叔友至亰師中書右丞相汪公自奉使浙東時<lb/>
<pb n="KR4e0024_SBCK_007-10b"/>
即識叔友軍中聞叔友至數延之見叔友因言頻歲以来小人<lb/>
獲安於田里樂生以興事而以餘力買地于郡之南十里舉先<lb/>
世二十喪序葬焉復卜居于墓道之北二里聚群從兄弟同室<lb/>
廬以處焉合釡㸑以食焉此皆　聖君賢相之賜也丞相聞而<lb/>
嘉之爲篆二大字表其堂曰夀豈俾持歸掲之叔友遂以記見<lb/>
属時予在史局諾而未暇也今余謁告歸省叔友復以爲請乃<lb/>
爲之言曰人之於兄弟望之以夀考者同欲也㤙之以豈樂者<lb/>
常道也常道存乎人者也同欲係乎天者也在人者盡焉而後<lb/>
在天者從之也歡欣洽愛苟有所不足則乖戾矣則不相能矣<lb/>
則胥殘胥虐矣所願欲其可兾乎長者友而㓜者恱焉㓜者恭<lb/>
而長者恱焉則常道之盡也友恭之至薫於太和天且助之福<lb/>
慶鍾焉未有不克享多壽者也使夫人兄弟皆然三代之民無<lb/>
<pb n="KR4e0024_SBCK_007-11a"/>
以過矣斯固爲　國者所厚望於天下者也望天下以三代之風<lb/>
必率天下以三代之道賢其賢善其善三代之道然也賢之所<lb/>
以訓不賢也善之所以勸不善也善爲國者不下堂而能皷<lb/>
舞四海操是術也爲兄弟若叔友者冝丞相之所褒嘉也而丞<lb/>
相之表叔友之堂也豈徒一家一鄉之觀羙哉書曰表厥宅里<lb/>
樹之風聲此之謂也金華之人見之將曰吾之兄弟猶趙氏之<lb/>
兄弟也彼能是而丞相至爲表其堂吾何爲不勉哉浙江之人<lb/>
聞之将曰吾之兄弟猶趙氏之兄弟也彼能是而丞相至爲表<lb/>
其堂吾何爲不勉哉天下之人傳道之亦将曰兄弟之天吾衆<lb/>
人與趙氏一也而夀豈之名堂丞相獨加諸彼丞相非私趙氏而外吾<lb/>
衆人也以能友恭與不能故也吾何可以不勉哉延頸舉踵是<lb/>
慕是俲則大道之行也將見之矣叔友尚懐永圗以慰丞相之望哉<lb/>
<pb n="KR4e0024_SBCK_007-11b"/>
　　　慤敬堂記<lb/>
平陽范洵子羙塟其先父母於青華山之原作祠堂于墓之側<lb/>
以爲嵗時汛掃饋奠之所　國子助教劉子憲名之曰慤敬而<lb/>
吳編脩從善爲記之他日子羙質於余曰記禮者不曰致愛則<lb/>
存致慤則著乎不又曰著存不忘于心夫安得不敬乎是慤與<lb/>
敬其豈無辨乎而吳編脩顧以謂慤即敬也信如其云則記禮<lb/>
者語何複乎而劉助教命名之意果何居乎小子不能無惑焉<lb/>
願先生以一言開之余愛子羙之䔍於親雖𣣔黙烏得而黙夫<lb/>
禮有本而又有實本者何慤焉爾矣實者何敬焉爾矣威儀不<lb/>
足之謂慤主一無適之謂敬敬同乎誠存於内者也慤近乎質<lb/>
見於外者也禮以慤爲本而以敬爲實是故君子之祭文有餘<lb/>
不若慤有餘也物有餘不若敬有餘也而况墟墓之間祠堂之<lb/>
<pb n="KR4e0024_SBCK_007-12a"/>
中乎墓焉而親之躰魄藏焉祠焉而親之神魂依焉是故墟墓<lb/>
之間至哀也祠堂之中至敬也至哀無文至敬無飾此君子之<lb/>
祭不貴乎繁文而貴乎慤也不貴乎備物而貴乎敬也慤故本<lb/>
立敬故實盡立其本而盡其實故死可使生也亡可使存也君<lb/>
子非有術能生之也能存之也慤敬之至親之精爽潜孚而黙<lb/>
感發見而昭明故既死而如見其生也既亡而嘗若其存也祭<lb/>
之大端舍是無所用吾力矣淵哉劉先生名堂之意乎是亦合<lb/>
内外之一道也不亦善於禮矣夫昔孔子嘗而奉薦也慤子貢<lb/>
猶疑焉矧今去周末又二千年世愈降而文愈勝則夫人昧慤<lb/>
之義而直以敬當之盖無足恠者子羙又奚惑焉祭於斯堂也<lb/>
尚務其本與實哉而之二者豈待祭而後務之又豈獨祭之所<lb/>
當務哉子羙曰唯唯謮書以爲記<lb/>
<pb n="KR4e0024_SBCK_007-12b"/>
　　　春暉堂記<lb/>
傭人者日予人百錢人可得而報之也傭於人者日受人百錢<lb/>
可得而報乎人也是故取百錢之直終一日之力而舉其當爲<lb/>
之事是謂能報使傭於人者取人萬錢則終月不能報之矣取<lb/>
人十萬錢則終歲不能報之矣取人百萬錢則終身不能報之<lb/>
矣其故何哉傭之者其施常有餘而傭者其力常不足也親譬<lb/>
則傭人者也子譬則傭於人者也夫傭人者之於傭於人者其<lb/>
施多以萬計又多以十萬計多多以百萬計傭於人者之於傭<lb/>
人者猶不能報之也况親之於子其施不啻以萬計亦不啻以<lb/>
十萬計亦不啻以百萬計子之於親獨能報之乎是故肥甘輕<lb/>
暖以奉口躰可謂飬乎親而謂報乎親則不可先意承顔以適<lb/>
志意可謂順乎親而報乎親則不可立身行道揚名後世使國<lb/>
<pb n="KR4e0024_SBCK_007-13a"/>
人稱願曰有子可謂顯乎親而謂報乎親則不可飬之也順之<lb/>
也顯之也舉不足稱其施也是以小雅云欲報之德昊天罔極<lb/>
而唐人孟郊亦云難将寸草心報得三春暉盖子不能報親鞠<lb/>
育之德猶人不能報天生成之恩也然仁人之於天雖無能報<lb/>
焉盡爲人之道而求無負乎天則未嘗不勉之孝子之於親雖<lb/>
無能報焉盡爲子之道而求無負乎親則未嘗不勉之人道盡<lb/>
而於天無負焉乃所以報天也子道盡而於親無負焉乃所以<lb/>
報親也又奚必若傭於人者得百錢則効百錢之力而後曰報<lb/>
哉南康彭君尚賢弱冠而先公捐舘尚頼母夫人熊氏守節教<lb/>
子底于成立今年夫人六十有八歲矣而尚賢擢以賢良爲丞平<lb/>
陽尚賢喜禄足以逮親而不敢謂能爲親報也於是摘孟郊詩<lb/>
語名其奉親之堂曰春暉而求余記余嘉尚賢得古仁人孝子<lb/>
<pb n="KR4e0024_SBCK_007-13b"/>
之用心故樂爲推明其說以爲記庻夫人之事親者知所從事云<lb/>
　　　寳貞堂記<lb/>
南金大貝明珠拱璧以至犀象翠羽丹砂空青衆人寳之賢於<lb/>
衆人者弗之寳也其爲人也賢於衆則其所寳者必異於衆是<lb/>
故重耳寳仁親子罕寳不貪楚國寳善魏文侯寳賢而懐寳則<lb/>
匹夫也觀其所寳而其人之賢不賢可見矣此余於伯安求記<lb/>
其奉母之堂而知其母之爲賢母也伯安故吳長者之孫長者<lb/>
有三子苐二子仲周是爲伯安之父元平陽州同知致仕天廷<lb/>
之孫呉江州儒學教授子羙女則其母也年十九歸仲周事舅<lb/>
姑極愛敬稱其能孝逺近無間言䘮舅未幾而仲周即世維時<lb/>
姑年七十餘矣伯安十一歲其弟嘉才三歲老有所飬㓜底于<lb/>
長大成立皆母守節自誓仰事俯育之盡其道也此其所以爲<lb/>
<pb n="KR4e0024_SBCK_007-14a"/>
賢母與伯安作堂以奉母而名之曰寳貞昭母之志也扵戯衆<lb/>
人以爲寳者其豈非天下之寳哉然有之於人不足以爲益無<lb/>
之於人不足以爲損乃若賢者之所寳全之則足以爲人失之<lb/>
則不足以爲人是寳於衆人者曽何足謂之至寳寳於賢人者<lb/>
重於天下之寳矣如之何而可不寳也亦惟寳天下之寳而不<lb/>
寳其不可不寳者是以爲衆人不寳天下之寳而寳其不可不<lb/>
寳者是以爲賢人婦女之所不可不寳者孰有重於貞節乎自<lb/>
古賢淑若共姜之流慎守而深惜惟恐其或失之失是以人之<lb/>
貴之也有甚於金玉珠貝焉向使其不此之寳而奪其志則人<lb/>
之視之将不若金玉珠貝之可寳矣是故寳此而不爲賢淑者<lb/>
未之有也不寳此而爲賢淑者亦未之有也伯安之母賢於人<lb/>
之母亦惟其所寳者異於人之母云爾寳其貞莭無愧彛倫克<lb/>
<pb n="KR4e0024_SBCK_007-14b"/>
配古人而子不失爲令子宗祧也土田也室廬也貨賄也無不<lb/>
保有也於戲何其賢於人之母也豈不以聖人之後固自度越<lb/>
㝷常與風俗之不振也甚矣安得若吳氏之母哉余能不爲之<lb/>
一言雖然貞之爲言正也從一而終此之謂婦之正男正位乎<lb/>
外女正位乎内此之謂家之正然則堂之名豈徒以彰母之志<lb/>
節閑家之道亦不外乎此矣<lb/>
　　　師莱堂記<lb/>
范君元璉平陽之隱君子也有二子焉伯曰晒字士東仲曰昱<lb/>
字士寅年皆踰冠矣朝夕處元璉之側依依猶孺子間相率來<lb/>
請曰竊聞古之人有老萊子者楚人也年七十而親猶在飬恐<lb/>
恐然懼無以悅其心乃脩其童子之服而習爲童子之戯娛嬉<lb/>
乎二親之左右庻幾有以觧吾親垂老之頥而慰滿平生愛日<lb/>
<pb n="KR4e0024_SBCK_007-15a"/>
之情傳者𫐠之當時稱焉至于今猶一日也小子與老莱子固<lb/>
不侔而吾二親高年無恙則與其親無以異也凡事吾親若大<lb/>
舜若曾子且猶當勉以老莱子之所以事親者事吾親敢有不<lb/>
勉乎以故名吾奉親之堂曰師莱願䑗一言以爲記余喜元璉<lb/>
之有子而愛二子者知自力於孝也乃語之曰世之言孝者必<lb/>
以老莱子爲稱首然其孝行他無所見唯楚國先賢傳述之曰<lb/>
着五色斑斕之衣爾曰取水上堂詐跌仆卧地爲小児啼爾曰<lb/>
弄雛於親側爾夫著五色衣則孝爲小児啼則孝弄雖則孝孝<lb/>
又何難焉三尺之童可以與能舉天下之人皆老莱子也孝又<lb/>
何難焉子思論事親在乎脩身而孟子亦以誠身爲說親之本<lb/>
古之爲人子者未有不能脩身而能事親者也亦未有身不誠<lb/>
而親說焉者也不虧軆不辱親所以脩身也善之克明行之以<lb/>
<pb n="KR4e0024_SBCK_007-15b"/>
道體不虧而親不辱則身誠矣身誠則親說矣夫孝孰有大於<lb/>
此者乎曽謂老莱子而不務此乎傳者顧獨區區於斯三者抑<lb/>
未矣余意夫傳者非以老莱子孝若是而巳也特以見其於凡<lb/>
可以致親之歡欣者無不用其情旣立乎其大者末之若童子<lb/>
之服亦脩之童子之戯亦爲之且情之不能自巳而人莫之加<lb/>
損焉此所以爲難能也謂之孝奉二親夫豈偶然哉今生伯仲<lb/>
以盛年事髙年之親而知師之可謂能自得師矣抑不知生惟<lb/>
於斯三者是師乎亦将師其無所不用其情乎如使師其無所<lb/>
不用其情則信乎善師老莱子矣親其有不說乎孰不以稱老<lb/>
莱子者稱生也二子者尚勉之勉之乎余於元璉友也是以云<lb/>
　　　曕雲軒記<lb/>
武君士弘嗣職之冬　朝廷用兵雲南其尊人我毅公起自休<lb/>
<pb n="KR4e0024_SBCK_007-16a"/>
致與諸大將偕徃君方守疆圍于平陽雖欲侍行不可得也念<lb/>
定省之矌曰夜不寧于懐望飛雲而俳徊仰瞻不能自巳於是<lb/>
名其燕䖏之室曰瞻雲而求記於余夫雲之徃来聚散於天地<lb/>
之間也變化不測舒卷無常充塞乎上下周遍乎四方有目者<lb/>
咸覩覩而思其親昔於秋梁公見之今於君見之人固有異世<lb/>
而同情若此者乎狄公從仕而思其毋獨䖏家庭君守職而思<lb/>
其父行役于邉徼人固有異世而同情若此者乎武毅公嘗上<lb/>
休致之請矣及雲南之　命下即日上道𥘉不以老爲辭其爲<lb/>
忠也何以加諸君雖不獲脩爲子之職於萬里之外不敢以將<lb/>
父之情言於　九重之上而孺慕之心一飯不忘其爲孝也何<lb/>
以加諸忠孝固臣子所當盡者也世之克盡焉者幾何人而見<lb/>
於武氏一門父子之間此余因斯軒而知之也西南諸畨逺而<lb/>
<pb n="KR4e0024_SBCK_007-16b"/>
險者惟雲南自古以来桀驁負固以爲中國莫之能制豈果不<lb/>
足以制之乎亦中國未有以服其心也今大軍入其境其臣庻<lb/>
簞壷望風迎徯惟恐不先不頓刄折鏃而方萬里靡然聲教之<lb/>
中此非人力盖天威也班師振旅不在朝則在夕武毅公献捷<lb/>
于京師歸休于私第遂佚老之願於桑榆之景夫何逺人有君<lb/>
出則時閱習奮武備以脩扞城之職入則奉晨昏候顔色以輸<lb/>
愛曰之誠於斯時也雲在是而親亦在是固不必瞻夫雲矣宜<lb/>
何如慰幸哉忠與孝也不惟見於一門而於君一身見之矣君<lb/>
自洪武乙卯以勲子入侍　東宫侍衛　乗輿辛酉夏始𬒳<lb/>
旨還平陽襲職其冬括㓂溢岀平陽西鄙君領軍由梅溪入絡<lb/>
溪以破吳嵓寨轉而南攻麻洋焦坑直擣福寜之岑嶺皆以孤<lb/>
軍深入所向克捷遂㑹大軍於萬松林凡㧞寨二十斬獲無筭<lb/>
<pb n="KR4e0024_SBCK_007-17a"/>
有楮幣之賜　國家可謂有臣矣武毅公可謂有于矣庸備𫐠<lb/>
之以為記<lb/>
　　　春暉亭記<lb/>
人之於我推食觧衣免我於飢寒者也患難而扶持脱我於死<lb/>
地者也其施則有間矣而我之德之則有間矣然免我於飢寒<lb/>
者德之則知報之脱我於死地者德之而不知報之非不知報<lb/>
也欲報之而不知所以報也是故可得而報者其恩小不可得<lb/>
而報者其恩大於此見恩愈大則報愈不易矣親之於我其恩<lb/>
豈直脫我於死地者比哉寜尚得而報之乎雖𣣔報之將何以<lb/>
爲之報乎縱報之亦豈足以稱其施哉昔孟東野有見於此發<lb/>
於聲嗟氣嘆之間曰難將寸草心報得三春暉猶小雅詩人所<lb/>
謂𣣔報之德昊天罔極於戯恩之同乎天而無事於報是惟親<lb/>
<pb n="KR4e0024_SBCK_007-17b"/>
之於子德之同乎天而不知所報是惟子之於親人於天也固<lb/>
無得而報焉可不盡爲人之道求無負於天之所以恩我之意<lb/>
乎子於親也固無得而報焉可不盡爲子之道求無負於親之<lb/>
所以恩我之意乎盡爲人之道所以事天也盡爲子之道所以<lb/>
事親也故曰孝子不過乎物仁人不過乎物夫孝子之道莫大於<lb/>
此又何以報爲哉苟此之不務雖窮極富貴以飬其親烏在其<lb/>
爲報也平陽謝氏兄弟二人伯曰希元仲曰復元其父捐舘之<lb/>
日皆藐諸孤也母夫人徐氏守節自誓力於紡績事其舅姑葬<lb/>
其夫教字其子未幾復元伯仲皆卓卓能樹立其後希元爲宣<lb/>
慰使司從事以没復元曰豈以兄之亡而戚吾母哉凢可以順<lb/>
適夫人者日致勉焉其後荐經兵燹家用焚蕩復元曰豈以家<lb/>
之燬而戚吾母哉凢可以順適夫人者益致勉焉夫人以復元<lb/>
<pb n="KR4e0024_SBCK_007-18a"/>
之能順適其意也雖憂患備更而無不豫者今年八十餘矣鶴<lb/>
髪而童顔聦明而康徤愉愉如也盖復元自兵後耶奉夫人隱<lb/>
居西山之下先墓之側緫戎者以復元賢且能以其名聞于<lb/>
朝擢平陽奕元帥府照磨復元不得巳視事然未嘗不以親者<lb/>
爲辭而夫人亦曰貧賤常事也苟一時富貴其如後憂何不乆<lb/>
迄辭而歸退然以飬親教子爲務夫人喜曰汝㓜孤而能自勵<lb/>
若是汝父有子矣我異日見汝父地下可藉口矣其爲夀蔵迹<lb/>
父之墓使我見之於願足矣復元奉命惟謹且舉兄之䘮祔焉<lb/>
每風日清羙夫人輒携婦孫登臨而眺望欣欣然有喜色復元<lb/>
乃搆亭以爲逰息之所名之曰春暉而求文爲記余囙書此使<lb/>
掲諸褶間即是言推之則於其名亭之意庻幾得之欲報其親<lb/>
不知所以報而僥倖富貴以娯親者其亦知所勉矣<lb/>
<pb n="KR4e0024_SBCK_007-18b"/>
　　　懷逺亭記<lb/>
昔者聖人之於魯也欲舎之而去情且不能忘使去之寢乆而<lb/>
能忘其情乎是以在陳而有歸歟歸歟之歎焉柰何後世之士<lb/>
去故土而處他邦乆而安安而樂樂而遂忘之而不復懐也夫<lb/>
故士之忘豈人之情哉某有以移之矣凡　之足以移人而使<lb/>
人忘其土思者莫甚於富貴然則得志功名之㑹馳騁冨貴之<lb/>
途其去故土雖乆且逺而其情未嘗忘焉者豈非忠厚之至哉<lb/>
而惟敦仁篤行之君子爲然余謁告歸由翰林獲交譚君濟翁<lb/>
間從搢紳先生登其懐逺亭聞其言曰吾家長沙之湘潭壬辰<lb/>
之亂思試所學共濟艱難於是委身戒行歴湖之南北江之東<lb/>
西以至扵兩浙入　皇朝從諸大將四方征討　朝廷錄其寸<lb/>
功授管軍鎮撫俾戍金華金華距吾郷五千餘里吾去家二十<lb/>
<pb n="KR4e0024_SBCK_007-19a"/>
餘年墳墓之存亡宗族之休戚皆無自聞知能無志於歸省哉<lb/>
畏此簡書莫之直遂爱作斯亭退食之暇端居疑想　恍若足<lb/>
踐吾里身扺吾家山川市井巷陌之接吾目風謠俗說俚談之<lb/>
接吾耳庻幾用以自慰云於戯故土之思富貴之樂有所不能<lb/>
移雖涖家雙溪之上長山之下而心未嘗不徃来衡岳洞庭之<lb/>
間抑何忠厚之至也若君有敦仁篤行君子哉雖然故土之不<lb/>
忘而忘其本乎君讀書明於大義然則處斯亭也豈但興懷先<lb/>
基與族人而巳乎其必仰懐乃祖端明公學行之正文章之懿<lb/>
事業之盛名節之著而思繼厥羙矣斯所以爲懐逺也歟不然<lb/>
金華去湘潭道路非不逺也君去家歲月非不逺也然三十年<lb/>
爲二世君之越郷五千里不過二十年夫何逺之有由端明公<lb/>
至君七世矣七世爲年計二百有餘去之二伯餘年而懐之愈<lb/>
<pb n="KR4e0024_SBCK_007-19b"/>
乆而愈不忘斯所以爲懷逺也歟<lb/>
　　　啇山舊隱記<lb/>
漢高帝以爵禄駕馭豪傑天下孰不奔奏四皓獨抗高尚之志<lb/>
雖嘗一至漢庭高帝終不得而臣之此其人何可及哉自韓彭<lb/>
諸公視之窮逹則有間矣然彼不免於誅夷而四皓固盡其道<lb/>
而死果孰得失也先民有言晞顔之人是亦顔之徒也然則晞<lb/>
四皓之人可不謂四皓之徒與余於楊君子瑜是以有取焉子<lb/>
瑜温之平陽人倜儻而尚誼讀書而能詩方関陜平定之日選<lb/>
士之曉暢文法吏事者爲其各郡縣吏由是子瑜有商州之役<lb/>
而商山四皓之墓在焉子瑜過其墓下低佪顧瞻喟然嘆曰嗟<lb/>
乎四皓脫去功名富貴之累自足山墟林莾之間今吾乃苟升<lb/>
斗之禄而離郷井棄骨肉於四五千里外獨不爲四皓之所鄙<lb/>
<pb n="KR4e0024_SBCK_007-20a"/>
咲乎且吾平陽多佳山水其勝㮣不在商山下吾能無志於歸<lb/>
哉投牒乞歸守長以子瑜明敏練歴倚之集事不聽子瑜則曰<lb/>
吾欲歸不得而吏于此非所謂吏隱者耶囙自號啇山吏隱既<lb/>
而凢親老者例許歸飬子瑜即日治装南歸葺屋鳯山之下奉<lb/>
母以居其言曰吾嘗吏隱啇山矣非啇山舊隱者而何於是扁<lb/>
其居曰啇山舊隱居半歲而毋以夀終子瑜日夜哀慕以至成<lb/>
疾又二年年五十九竟卒其子鼎元璧㤗元發喜親之歸而傷<lb/>
其遽沒也行其庭仰其扁思其親悲不自勝以爲吾兄弟弗獲<lb/>
於斯致飬矣豈不能於斯追飬乎雖然將何藉以解吾親之頥<lb/>
於冥冥中也相率来求文爲記余觀　國家興王之𥘉庻事繁<lb/>
夥非刀筆簿書則無以紀載施行而吏由此見重固不遑以他<lb/>
途取士公卿大夫胥此焉出同時與子瑜被選者覬幸速化夤<lb/>
<pb n="KR4e0024_SBCK_007-20b"/>
縁柄用固亦多矣不量力而任逾於噐不旋踵而觸罪罟以隕<lb/>
其軀者其豈少哉子瑜之材豈不足以翔<graphic n="KR1405" url="https://raw.githubusercontent.com/kanripo/KR-Gaiji/master/images/KR1405.png" mimeType="image/png"/>而無慕乎外出未<lb/>
幾而輒辭歸得以天年終于牖下則子瑜之於四皓雖非其倫<lb/>
吾能勿以爲四皓之徒與子瑜有知當亦謂余爲知巳也元璧<lb/>
兄弟於其親既没之後克謹其承乆且不忘而拳拳焉以記爲<lb/>
請可謂不死其親矣何其孝之至哉余故不辭而爲之記且授<lb/>
以鳯山之章俾時節歌以侑祭其辭日幽幽兮鳯山克配兮啇<lb/>
顔谷窈窕兮澗潺湲禽鳥兮間關樹木兮檀欒有菊兮有蘭可<lb/>
佩兮可飡亦有桂枝兮可以板援神来歸兮雲承轅鶴先路兮<lb/>
繽其蹁躚㪺清兮擊鮮以灌以薦兮敢有不䖍願終歲兮於焉<lb/>
盤桓福我夀我兮曽與玄<lb/>
　　　厚德庵記<lb/>
<pb n="KR4e0024_SBCK_007-21a"/>
平陽縣北之五里有山曰鳴山考其地脉則由焦下山折而南<lb/>
行奠爲金山又奠爲歩廊山而兹出則支于金山蜿壇䃲薄旣<lb/>
翕復張首尾起㐲勢若狻猊坐㩀要㑹九凰東山暘奥峙其前<lb/>
雅山沙岡黄奐仙壇石刺上湾諸峰拱揖其左右前則帶以長河<lb/>
風氣之所㑹清淑之所鍾也武略將軍馬侯鎮平陽之九年購<lb/>
以營宅兆葬其外姑周夫人遂剙菴山之麓興役於洪武壬戍<lb/>
八月癸巳而以其冬十二月巳亥落成前爲<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事㕔事後爲中<lb/>
庭中庭後爲祠堂中庭東西各爲軒東曰朝陽西曰致爽東西<lb/>
軒之外各爲歩廊以爲庖爲湢爲圊爲守塚者之舎爲間凡十<lb/>
有七余客逰平陽馬侯以告曰外姑生於我乎飬故死於我乎<lb/>
葬吾妻嘗請於吾曰先父母殁無後妾哀不自勝禮婦人内夫<lb/>
家而外父母家又不得祀先父母歲時奉嘗将缺焉此重妾之<lb/>
<pb n="KR4e0024_SBCK_007-21b"/>
哀思者幸先母葬鳴山即是建菴爲祠庻先父母精爽有所托<lb/>
妾之哀思可少紓似亦可爲長乆計哉若夫成妾之志則在卿<lb/>
矣吾念其孝又善其處是也得禮外意遂爲剏斯菴且買田若<lb/>
干畝爲永業以具犠牲醴齊粢盛食居守者亦旣作神主妥奉<lb/>
如式矣敢請命名而賜一言爲記俾吾子孫無替吾妻之志云<lb/>
余乃名之曰<graphic n="KR0779" url="https://raw.githubusercontent.com/kanripo/KR-Gaiji/master/images/KR0779.png" mimeType="image/png"/>德菴而復于侯曰父族母族妻族之於我也服<lb/>
之䧏殺縁情之戚䟽有不容不然者矣然富用吾之情則一焉<lb/>
爾也大凢妻之族猶不可不用情豈有無主後而可不加之意<lb/>
乎今侯以義起禮斯菴攸建固用心之厚而亦何莫非所當爲<lb/>
哉雖然世降俗偷人子於其父母終而忽焉逺而忘焉且猶不<lb/>
免妻之父母不言可知矣侯於其所䟽者致隆極如此德之厚<lb/>
也又何加焉聞者孰不感慕而興起况於子若孫乎<lb/>
<pb n="KR4e0024_SBCK_007-22a"/>
　　　厚本亭記<lb/>
子之本乎親也猶草之本乎荄木之本乎根也草木植物也猶<lb/>
能庇其本人子於其親苟不厚報焉可謂知務乎生而事之死<lb/>
而送之則所以報本也飬之謂事生葬之謂送死飬不可不厚<lb/>
也葬可以不厚乎至於葬則無所爲孝矣生而飬之或失於薄<lb/>
猶可得而用吾力也死而葬之或失於薄将復何所用吾力哉<lb/>
是故易於䘮葬皆取諸大過與其失之薄無寜過于厚也過厚<lb/>
云者豈曰若後世之厚葬云乎亦曰周于身者必誠必信不使<lb/>
有悔云爾周于棺者必誠必信不使有悔云爾何莫非我之所<lb/>
當爲故曰非直爲觀羙也然後盡於人心若徐君宗起葬其親<lb/>
可謂盡心也巳矣豈不以知本哉𥘉君之先府君過縣之梅源<lb/>
見其土厚泉深岩壑欎紆風氣綿宻而知爲吉壌曰異日當歸<lb/>
<pb n="KR4e0024_SBCK_007-22b"/>
蔵於斯甲午春山冦犯縣君奉府君避地仙桂里而夏四月丙<lb/>
申府君卒其冬十月癸亥卜壼嶺葬焉葬之日大風雨而事情<lb/>
不獲申越四年十月辛未母夫人陳氏繼卒而祔以卒之後十<lb/>
四日君又寢疾不獲與窆居嘗慊然語兄若弟曰先父母雖葬<lb/>
然不得地於梅源以葬猶不葬也朝夕相與圗之洪武乙卯購<lb/>
得善地梅源之鐵塲原遂以是歲十月庚戍自壷嶺迁而葬焉<lb/>
並墓<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>亭四楹歲時節拜掃饋奠其間而以厚本名之至是属<lb/>
伯衡爲之記伯衡惟君以其親所葬地非親之志慊然而不寧<lb/>
必改葬而後巳則君之厚於親何以加諸是亭之名盖有由矣<lb/>
然而又欲托文字以昭後人盖不獨以厚吾之所出自盡諸巳<lb/>
而巳亦將使来者知吾親固吾之所出而吾子吾孫曽又豈不<lb/>
出自吾親世有戚䟽服有隆殺其本之一也本之所在視之冝<lb/>
<pb n="KR4e0024_SBCK_007-23a"/>
若之何則上丘壟而撫松楸寜能巳其孝敬之情乎死矣而事<lb/>
之如生亡矣而事之如存烏可不同於我也於乎徐氏之子孫<lb/>
登斯亭而讀余文尚慎思賢父兄厚望之意而無自處其薄哉<lb/>
君平陽人典教鄉郡凡十年召至　闕下将官之而君辭疾堅<lb/>
甚今得　旨歸老于家以學行望于士林云<lb/>
　　　時思堂記<lb/>
温之平陽東南三十五里地曰郭宕爲其鄉之望者曰郭氏郭<lb/>
氏系出唐中書令汾陽王王之七世孫太𥘉府君廣明間避地<lb/>
来平陽即錢浦以居其子景敄復自錢浦遷居郭宕至景高十<lb/>
六世矣爰以至正壬寅十月望日即正寢東室敞爲祠堂妥其<lb/>
先世之靈始太𥘉府君肈家于平陽由府君昭本始也非僭也<lb/>
次高祖次曽祖次祖次禰又其次所生父尊自出也非<graphic n="KR4202" url="https://raw.githubusercontent.com/kanripo/KR-Gaiji/master/images/KR4202.png" mimeType="image/png"/>也䂓<lb/>
<pb n="KR4e0024_SBCK_007-23b"/>
制中度噐物完具歲時蕆事饋奠惟謹扁曰時思而来請記古<lb/>
者大夫士之家祭于廟庶人無廟祭于寢三代而下廟制既廢<lb/>
而祠堂則始自漢室不過即墓所爲之變禮也宋儒去墓而建<lb/>
于家則變而恊諸義矣崇禮之士欲致崇極於其先可不爲之<lb/>
然祠堂奉先之所也而所以奉先則有其道道者何思而巳矣<lb/>
在禮有之思其居處思其咲語思其志意思其所嗜夫惟能致<lb/>
其思也是以祭之日入室僾然必有見乎其位周旋岀户必有<lb/>
聞乎其容聲出户而聽愾然必有聞乎其歎息之聲然則子孫<lb/>
精誠之孚不孚祖禰明靈之格不格其不係於思與不思哉則<lb/>
思之所係不既重乎有祠以奉先矣而不能致其思焉則雖陳<lb/>
其罍爵簠簋籩豆潔其酒醴脯醢粢盛以薦以享夫何肹饗之<lb/>
有觀景高之名堂可謂知所以奉先者矣非逹於禮則何以與<lb/>
<pb n="KR4e0024_SBCK_007-24a"/>
於斯於戯祠堂之設祭禮以時孝子仁人用以厚其先者也人<lb/>
何憚而不爲之乎人不能爲而景高爲之不患祀事之不舉而<lb/>
惟患思之不至掲名楣間用以自朂又欲求文以告来者何其<lb/>
篤於孝也詩曰永言孝思孝思維則人且則之况孫曽乎勿替<lb/>
引之善継善𫐠何患其不至哉余弗辞而爲之記非惟以彰景<lb/>
高之賢孝富而好禮者尚知所興起景高名珽魁岸而有才婦<lb/>
翁鄭朝羙官于閩嘗引以自佐用平宼功擢福州古田縣尉陞<lb/>
瑞安州同知云<lb/>
　　　慈夀堂記<lb/>
李氏慈夀堂曷爲而作奉母也作堂以奉母而名之曰慈夀者<lb/>
何慈所以昭母之厚恩也壽所以表子之至願也感之也深故<lb/>
望之也至則何以感乎母之於子也顧腹乳哺提挈扶持推燥<lb/>
<pb n="KR4e0024_SBCK_007-24b"/>
就温躬寔任之方其未有知未能言也飢也渇也寒也燠也苛<lb/>
癢也疾痛也惟恐失之懇懇焉憫憫焉求而得之是心也無間<lb/>
於子之㓜小長大也其爲慈也莫甚焉是故慈以撫子父猶母<lb/>
也母猶父也聖賢獨以予母而曰慈母慈母以天下之䔍於慈<lb/>
未有若母也者故夫子不餒不凍母慈之也無甾無害母慈之<lb/>
也求必得𣣔必從母慈之也烏得而不感之歟然則望焉何居<lb/>
母之壽加一月子有母慈亦加一月母之壽加一時子有母慈<lb/>
亦加一時母之壽加一歲子有母慈亦加一歲母之壽加一紀<lb/>
子有母慈亦加一紀則望其至于耄至于期頥而旦旦焉慈乎<lb/>
我也宜何如而祝之願之也烏乎能自巳耶雖然所以祝願其<lb/>
親者非獨望其我慈而巳也烏在非獨望其慈焉而巳也百年<lb/>
之謂上壽八十之謂中壽六十之謂下壽借使母年登于百至<lb/>
<pb n="KR4e0024_SBCK_007-25a"/>
於我能飬之日巳過其年之半百矣况脩短之不齊而其未来<lb/>
者不可逆知也思慈恩之罔極莫之能報也而又不可以弗之<lb/>
報也惟願其享有多壽庻獲申烏鳥之情焉致愛敬之誠焉是<lb/>
則不獨望其慈我之謂也慈也者爲母之常道也壽也者爲子<lb/>
之常情也而以之名堂何也示慶幸也喜且懼也何慶幸乎愛<lb/>
其親而欲其壽者人子之至願也使親得其壽以副子之願欲<lb/>
者天也知得諸天者爲不易幸而得之雖欲不慶幸烏得而不<lb/>
慶幸又焉用喜且懼哉親之壽懸于天子之心恒不敢必得今<lb/>
也天幸壽吾親出子期望之外可喜也巳然大期之日至雖欲<lb/>
致湏臾之飬而不可得則年之高也亦可懼也夫惟知懼然後<lb/>
知不足知不足然後知愛日知愛日然後知脩子軄此四者李<lb/>
氏所以名堂者也李氏孰謂鎬其名叔荆其字撫之崇仁人叔<lb/>
<pb n="KR4e0024_SBCK_007-25b"/>
荆継母陳夫人今年八十有四矣而叔荆以文學蒙眷注官<lb/>
翰林教國子欲迎飬不可也𣣔歸飬不獲也顧其妻能率其子<lb/>
承事其母甘㫖之奉朝夕無違凡足以娱恱之者無不用其情<lb/>
而其母亦樂有婦有孫也優㳺燕安無不歡適常常寄言叔荆<lb/>
曰我老矣而聰明康徤若無苦念我也惟若蒙　國㤙寵備位<lb/>
舘閣如克盡瘁以報以稱雖不在吾側而吾焉有不樂者哉叔<lb/>
荆奉命惟謹不敢乞歸左右就飬仰之婦子堂於是乎作而求<lb/>
伯衡記之伯衡與叔荆同巳巳歲生人叔荆有母而禄逮飬伯<lb/>
衡則欲孝而無誰爲孝矣故於叔荆之事企焉慕焉歆焉羡焉<lb/>
追恨焉愧慨焉嗟夫處斯堂者誰不有親也志叔荆之志感而<lb/>
願望焉幸而喜懼焉愛日而及時脩其軄焉則又何至若伯衡<lb/>
之追恨而愧慨也哉是爲記<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0024_SBCK_008-1a"/>
蘇平仲文集卷之八<lb/>
　記　章貢黎諒校正重刋<lb/>
　　　川上書堂記<lb/>
金君自明家平陽之南郭其居第在濠之滣不踰閾而川流可<lb/>
挹也自眀隱居教授間以臨以觀而心有契焉因以川上名其<lb/>
書堂而求余記之嗟夫昔者聖人之在川上所爲歎夫水者不<lb/>
在水也在乎道也而余於道猶望洋焉則自明之所以名堂者<lb/>
余安能言之雖然道固未易窺也而川上之流水則有足徵者<lb/>
矣一日有旦有中有昃有夜而水之流也自旦至夜未嘗息焉<lb/>
一月有朔有弦有望有晦而水之流也自朔至晦未嘗息焉一<lb/>
歲有春有夏有秋有冬而水之流也自春至冬未甞息焉非特<lb/>
歲月日然也流乎千萬年之先而不見其始焉流乎千萬年之<lb/>
<pb n="KR4e0024_SBCK_008-1b"/>
後而不見其終焉豈獨水哉於是觀諸日月西者没而東者生<lb/>
於是觀諸隂陽上者剥而下者復於是觀諸草木榮者悴而區<lb/>
者申於是觀諸鳥獸孳者革而毨者<graphic n="KR2653" url="https://raw.githubusercontent.com/kanripo/KR-Gaiji/master/images/KR2653.png" mimeType="image/png"/>亦猶水之前者逝而後<lb/>
者續也嗟乎何以然乎曰出於氣乎氣不自神也曰出於機乎<lb/>
機不自運也則何以然乎詎不聞乎維天之命於穆不巳此天<lb/>
之所以爲天也天命不巳故命于天而形於兩間者亦不巳微<lb/>
之爲草木鳥獸且猶然而况於人乎人之於天也其氣同也其<lb/>
理同也天地之初有理斯有氣有氣斯有形氣宰乎形理宰乎<lb/>
氣是故天地以氣爲槖籥焉以理爲樞紐焉而人之所以爲槖<lb/>
籥爲樞紐者亦惟氣惟理焉爾氣之在人也榮衛之周流呼吸<lb/>
之出入無不同乎天也而况於理乎理者何性而巳矣性之在<lb/>
人也無往不體無時不然者何誠而巳矣故曰誠者天之道也<lb/>
<pb n="KR4e0024_SBCK_008-2a"/>
夫惟聖人克誠安得人人而聖哉古之君子不睹亦戒不聞亦<lb/>
慎發乎巳之所自知行乎人之所不見亦謹焉者所以立其誠<lb/>
而全在我之天也獨之不謹則有時而息矣有時而息則誠之<lb/>
不至矣誠之不至則無以與天一矣而人也曽水之不如矣嗴<lb/>
夫有志於道者可不謹乎哉由君子之學進于聖賢之道余未<lb/>
之能焉抑不敢不勉也竊喜自明之有志輒相與言之倘有取<lb/>
於是則請以爲川上書堂記<lb/>
　　　平材山書舎記<lb/>
延平徐子潜嘗作書舎于順昌縣之平村山實以家蔵經史子<lb/>
氏之書釋来則却坐而讀之以求聖賢之學比由進士爲主簿<lb/>
婺之義烏請追爲記余以謂自孔子沒歴秦漢魏晉以至于宋<lb/>
千五百年間學士大夫脩儒術者至多讀聖人之書者亦衆求<lb/>
<pb n="KR4e0024_SBCK_008-2b"/>
其學之醇而無庇者實少能明六經於一時則有之矣而終莫<lb/>
能使之煥然於天下千萬世猶一日也復六經於無失使堯舜<lb/>
禹湯文武周公孔子孟軻所以載道立敎之言卓若日月之明<lb/>
而心術以之開濟人極以之扶持世道以之斡旋而到于今頼<lb/>
焉者實自夫周程張邵五夫子之繼作也嗟乎之五夫子者曷<lb/>
嘗親見聖人亦不過脩其術讀其書而巳其所以能爾者豈不<lb/>
由其爲巳之爲務哉人之生也皆有血氣之性有血氣之性故<lb/>
皆有利欲之心有利欲之心故皆有㓛名之志而後世之學有<lb/>
訓詁有科舉有文章有典故有地理有兵刑名法有星數醫卜<lb/>
而又有老荘浮屠儒者之學惟聖人之道而巳矣吾聖人之道<lb/>
一而百家異端不可勝數以一吾道而處其間與衆楚人中之<lb/>
一齊人何異乎而况吾之道其功利甚大而其効則非若百家<lb/>
<pb n="KR4e0024_SBCK_008-3a"/>
異端然可取必於目前也苟徒知尚儒者之學而不能致真脩<lb/>
實踐之功何以収深造自得之妙於真積力乆之餘吾見其義<lb/>
理之微不能勝利欲之習雖誦說聖人之言難乎免於隂用百家<lb/>
異端之術以干譽以射利以欺世以希寵榮以徼近効以塞其<lb/>
功名之志矣此道之所以不明也然則君子之於學其可不爲<lb/>
巳乎道南之學肇於龜山楊先生而豫章羅先生延平李先生<lb/>
迭出而纉承以授考亭朱先生尚論関洛之統緒有所托乹淳<lb/>
之師友有所据李先生之功盖莫大焉今十数大儒之書家傳<lb/>
人誦之矣能因其言求其心以明聖人之道者幾何人哉夫亦<lb/>
爲巳之功有未至焉耳延平固李先生之闗里順昌延平属縣<lb/>
子潜生其間濡染其流風不猶身親受教於先生之門與聞言<lb/>
論風指以淑艾之私乎矧子潜氣龎而質厚志確而習羙盖可<lb/>
<pb n="KR4e0024_SBCK_008-3b"/>
與有爲者誠念夫世之忘本趍末而足以干譽欺世者非先生<lb/>
之學也必尊其所聞必行其所知一洗古今出入口耳之陋則<lb/>
其爲學也斯宻矣而其於道也將一蹙而至矣而余何足以知之<lb/>
　　　劉氏新作水竹居記<lb/>
廬陵劉氏家有堂曰水竹居自宋季稱之矣盖水竹先生之所<lb/>
居扁之者丞相信國文公也先生諱棠擢咸淳巳巳進士第授<lb/>
某官時權臣檀政國事日非乃不上而歸隱于郡西青塘之上<lb/>
信國與先生友善其持江西憲節也就見先生青塘愛其居水<lb/>
竹之勝徘徊乆之大書扁其楹然後去門人因以爲先生别字<lb/>
好事者復繪爲圖其子孫皆充世守之至正壬辰堂燬于㓂扁<lb/>
與圖亦不能獨存有字彦中者先生之曽孫也謂堂之有無乃<lb/>
門祚升降之機棟宇不興則無以起後人之孝思遂以洪武四年<lb/>
<pb n="KR4e0024_SBCK_008-4a"/>
即故址重構焉於是其友周君思中爲請於余曰幸爲記其興<lb/>
復之自繹張前人之羙以垂訓於將來余惟信國忠義自靖雖<lb/>
死生之大弗顧也天地間何物足以動其心乎而謂愛夫區區<lb/>
水興竹乎得不以先生姱節雅量使人即之而愛慕者未易以<lb/>
形容夫淇澳之竹羙衞武公者托焉萬塤之陂羙黄叔度者托<lb/>
焉今雖莫知所以形容先生也托諸水竹尚亦比德之義也夫<lb/>
不然惟水惟竹無地無之苟非有托乎爾則又何愛乎爾余之<lb/>
生後先生百餘年余之居去先生千餘里何足以知先生即信<lb/>
國之愛慕先生與先生之能動信國則其人品宜何如哉君子<lb/>
之澤不可斬也堂如之何其可不復也冝乎彦中汲汲焉興作<lb/>
之爲務也以余觀於彦中其除瓦礫而事<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>築也豈曰以爲一<lb/>
家之羙觀云乎亦曰我祖之覆燾我後人者固有出于斯堂之<lb/>
<pb n="KR4e0024_SBCK_008-4b"/>
外然堂乃我祖居處之舊精神甞徃來乎其間今舊觀云復凡<lb/>
我後之人升其階行其庭入其奥尚相與思其乎生以想見其<lb/>
人仰夫榱桶不啻若覿夫儀形競於學問興於德蓺使詩禮纉<lb/>
承衣冠引翼則氣習之永存風猷之不泯書所謂無遏抑前人<lb/>
休光者其殆庻幾乎於戯彦中如此可謂能世其家矣豈徒一<lb/>
時興復之㓛有足稱道哉遂不辭而爲之記<lb/>
　　　世羙堂記<lb/>
南昌李氏有世羙之堂在郡城之脩仁坊其先曰端明殿學士<lb/>
兵部尚書贈開府儀同三司豫章郡清惠公之所作也公諱大<lb/>
性事寕宗嘉定四年辛未夏以寳謨閣直學士出守于吳寕宗<lb/>
親書世羙二字以寵其行公於是即郷郡作堂以侈上賜焉盖<lb/>
李氏唐宗室世家四㑹居南昌者自淸恵公之曽祖始曽祖諱積<lb/>
<pb n="KR4e0024_SBCK_008-5a"/>
中起家進士官至殿中待御史翰林學士以元祐黨人謫居南<lb/>
昌因家焉殿中生衞尉丞良弼衞尉生户部郎中知徐州安國<lb/>
户部子七人清恵公其長子也次大異寳謨閣學士封豫章郡<lb/>
侯次大理知真州次大東江淮制置使建康留守兵部侍郎封<lb/>
豫章郡公次大亰知撫州次大成主管建昌仙都觀次大鎮朝<lb/>
奉郎一時父子兄弟持節剖符爲公爲侯先後相望亦盛矣哉<lb/>
視元凱之世濟其羙殆無愧焉有臣如此爲之君者何如其喜<lb/>
形于宸翰以寵異之烏能巳也而堂之作所以對揚天休光昭<lb/>
世德矧可以巳乎今國子正宗頥清恵公七世孫也伯衡辱與<lb/>
爲僚因得觀其家乘考其顛末宗頥謂堂未有記請追記之伯<lb/>
衡之生去公逺矣烏足以知公而記公之堂哉然竊聞之故家<lb/>
右族雖不復傳珪<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>組而氣習之僅存風聲之未泯猶不失爲<lb/>
<pb n="KR4e0024_SBCK_008-5b"/>
能世其家固巳難矣况於衣冠之蟬聮奕葉如李氏有匪直保<lb/>
其氣習續其風聲而巳豈不尤難乎哉此其所恃以芘覆必有<lb/>
出於堂之外矣夫堂猶非所侍又烏在記之有無也雖然當其<lb/>
時㓛名富貴與公等者爲不少矣計其第宅之鉅麗傑特百倍<lb/>
於公之堂者其豈少邪今欲求其彷彿但是荒墟廢址荆棘生<lb/>
之而瓦礫無復存焉者矣自嘉定辛未至今洪武庚戍一百六<lb/>
十九年變故之荐更而公之堂翼然其後人世居之居之者又<lb/>
有文學位望若宗順者焉於是可以觀德矣則堂不可無記也<lb/>
噫莫爲於前雖羙而不彰莫爲於後雖盛而不傳李氏世子孫<lb/>
其無忘爾祖之芘覆哉<lb/>
　　　安遇堂記<lb/>
錢塘姚志道作安遇堂于其居第之中介徐進善先生求余文<lb/>
<pb n="KR4e0024_SBCK_008-6a"/>
爲記進善亟稱志道之材之羙年且踰強仕矣而名不登於仕<lb/>
版迹不離乎州里然而未嘗戚戚以悲汲汲以求居嘗自誦曰<lb/>
使吾隱約以終邪吾何知焉使吾有時而逹邪吾何知焉吾知<lb/>
惟吾所遇安之而巳矣雖然用之則行舎之則藏仲尼獨與顔<lb/>
淵而羣弟子不與也然則惟遇之安固君子之當務而豈昜能<lb/>
哉吾何敢自以爲庻幾抑將盡吾心焉爾此志道之志也故榜<lb/>
其堂曰安遇云乃若俾一言以相之則繄子焉是望余嘗慨夫<lb/>
天下之士居則願華厦衣則願文繡食則願膏梁於是賤干貴<lb/>
貧慕冨以逞其欲而富貴者又徃徃患失而臨事計議其羙悪<lb/>
而就避之素其位而行者果如是乎哉於時乃有若志道者以<lb/>
志道今日之處貧與賤苟不戚戚於心不汲汲于外則他日之<lb/>
所處雖位之卿相禄之萬鍾豈不頽乎至順哉其度越人也逺<lb/>
<pb n="KR4e0024_SBCK_008-6b"/>
矣則余雖不識志道於進善之請烏得巳於言乎昔者聞之當<lb/>
爲而爲之者此之謂義莫之致而致之者此之謂命命存乎天義<lb/>
在乎我故凡有生之所遇休咎也通塞也貴富也貧賤也莫非<lb/>
命也我何所容心哉何所措其智力哉惟君子處之曰休咎而<lb/>
休咎曰通塞而通塞曰貴富而貴冨曰貧賤而貧賤而不寘欣<lb/>
戚於其間則義所當爲也雖極天下之変不失吾素守也夫是<lb/>
之謂安遇古之聖賢若大舜若伊尹若傳說若周公非安於遇<lb/>
何以傫然漁于河濵耕于莘野築於傅岩而不以爲辱也巍巍<lb/>
然君天下相天子居之若固有而不以爲榮也卒然遇風雷而<lb/>
不知其爲變也紛然致流言而不知其爲禍也仲尼顔淵則不<lb/>
遇以終巳畏于匡絶粮于陳居于陋巷而其樂自如也其與有<lb/>
天下而不與焉者夫豈異乎哉故曰雖大行不加焉雖窮居不<lb/>
<pb n="KR4e0024_SBCK_008-7a"/>
損焉安之至也彼何以若此安遇也哉道無徃而不在無時而<lb/>
不然聖賢之行無適而非道也故夫聖賢遇無不安者非安於<lb/>
遇也安於道也道一而巳時自異耳鳥乎往而不安哉非固知<lb/>
義命者其孰能之是故義命猶權度也天下之物亦衆矣以一<lb/>
人之心當天下之物而輕重長短之情無或失之者有權度以<lb/>
處之也君子而不知義命卒然與事變相遇而不失其素者幾<lb/>
希又何以能無之焉而不安也此乃余所學者嘉志道之有志<lb/>
故因進善之請而以告志道信其能安遇矣乎<lb/>
　　　節義堂記<lb/>
處州衛知事魏君以節義名其堂使來請曰自吾有堂堂有斯<lb/>
名亦巳乆矣然未有發其義爲吾記之者敢属筆焉余聞魏君<lb/>
家梁溪梁溪於毗陵爲勝地九龍之山天下第二泉在焉魏君<lb/>
<pb n="KR4e0024_SBCK_008-7b"/>
作堂其間不以觀遊爲羙而以節義自脩亦可以見其志矣乃<lb/>
記之曰節義之立不立豈惟君子鄙夫所由判國家治亂安危<lb/>
亦恒由之何以知其然也士之出于三代之際者飬之有學校<lb/>
淑之有教化莫不篤於道周於德有過人之節取予辭受出䖏<lb/>
必以其義得失利害禍福不動其心殺之可也辱之可也飢之<lb/>
可也寒之可也爵之以五等之國富之以萬鍾之禄臨之以三<lb/>
軍之威使易其所守而胥爲不善不可也夫如是故可以共逸<lb/>
樂而亦可與同患難三代之所以長治乆安其豈不由此也歟<lb/>
厥後惟東漢諸君子無愧焉自元興以降䆠寺專政挟天子威<lb/>
權以薫灼海内紀綱於是大壊矣而當時君子其在位者則伉<lb/>
志羣小之間不少屈意以迎合附麗至於羅織釣黨之獄起而<lb/>
其節操愈堅其在野者則聞風慕義慷慨奮激棄家族骨肉相<lb/>
<pb n="KR4e0024_SBCK_008-8a"/>
勉趍死而不悔夫如是故終漢之世不軌之徒懐簒奪者後<lb/>
先相望皆忌憚而不敢直遂而漢之社禝危而不遂亡者寔賴<lb/>
之也然則節義之所係豈細也哉近世學校不脩教化不行士<lb/>
鮮不爲習俗所移放其邪心役於外物區區貴富何足爲重輕<lb/>
而求之者墮名節捐禮義不顧性命而惟恐不得僥倖得之姁<lb/>
姁以爲容詹詹以爲悦汲汲保身固位以爲務平居莫肻直道<lb/>
以事上緩急遂至鬻國而叛君若是者雖曰累千百何益於人<lb/>
國家哉　聖天子知節義與國家相與有無創業之𥘉庻<lb/>
事未遑而獨於前朝伏節蹈義之臣或優以體貌或寵以褒贈<lb/>
或列諸秩祀或録其子孫以示風厲丕變爾來垂两紀矣雖<lb/>
朝廷清明四方無虞士大夫幸而享富貴之樂不踐患難之途<lb/>
無由以竒節高義自見而豈可不力也哉忘其勢而取舎不悖<lb/>
<pb n="KR4e0024_SBCK_008-8b"/>
忘人之勢而特立不懼招之不来而麾之不去斯何莫非節義<lb/>
也豈必見危授命殺身成仁而後爲節爲誼哉故觀魏君之名<lb/>
堂非所謂有志者乎雖然人之所恃以斡旋萬變者氣而巳有<lb/>
以飬之則細入芒忽而不爲歉大塞天地而不爲盈不以困抑<lb/>
摧挫而亡不以安富尊榮而存盖有以爲氣之主也故隨其所<lb/>
遇而皆安投其鄉而如意衆人之於是氣也無物爲之主而反<lb/>
聴命焉如喪將之兵如朝霧之氣如暴雷迅雨之涌水其始也<lb/>
非不可畏而可恱假之斯湏之時則巳潰散消涸而不見其迹<lb/>
矣未有處大事臨大節而不顛倒失措者由其爲氣所使而莫<lb/>
爲之主故也均之是氣也有所飬者爲正氣無所飬者爲虚氣<lb/>
惟氣之正者浩然剛大不變於物持虗氣以處夫紛紜之變其<lb/>
不變於物乎有志於名節者苟不明道集義以養其中而惟用<lb/>
<pb n="KR4e0024_SBCK_008-9a"/>
虗氣求有所樹立非余之所知也願與魏君勉焉<lb/>
　　　存古堂記<lb/>
故集賢吳公家有存古之堂公薨後十有八年其諸孫恵卿請<lb/>
伯衡追記之伯衡素服公之碩德懿望甞獲拜其履舄喜恵卿<lb/>
之克世其家而又幸附名於其堂乃不復以晚陋辭而爲之記<lb/>
曰三皇五帝之世之謂上古夏后殷周之世之謂中古秦漢魏<lb/>
晉隋唐五代宋之謂近古近古去今未逺也而中古則逺矣中<lb/>
古去今未甚逺也而上古則巳逺矣軒轅氏之鼎陶唐氏之鬲<lb/>
有虞氏之敦兊之戈埀之弓和之矢此上古物也而猶有存者<lb/>
况於中古乎夏后之璜殷人之爵武丁之卣伯乙之罍楚姬之<lb/>
寳盤仲姞義母之匜崇之磬離之釜此中古物也而猶有存者<lb/>
况於近古乎嗟夫今之世去上古中古如彼其逺也而徃往尚<lb/>
<pb n="KR4e0024_SBCK_008-9b"/>
存其物者由人之貴之故寳之寳之故存之也抑非有勢與力<lb/>
而又有鉅貲雖欲存之亦烏乎能存夫必勢必力而又必鉅貲<lb/>
而後能存存之雖多而何益之有然世之溺焉而惟恐其不存<lb/>
者恒多天下有物生天地之先爲人物之祖其古也無以尚之<lb/>
其於人也不可一息缺其存之也不恃勢不假力不待貲然而<lb/>
世之存焉而惟恐其失之者未嘗多也何哉吾之所謂物者道<lb/>
焉耳矣此天所與我者孟子所謂存於人心而皇王之所由者<lb/>
也古之聖人賢人不存此而聖而賢者末之有也古之愚人不<lb/>
肖人存此而愚而不肖者亦未之有也仐之人莫不希古之聖賢<lb/>
顧獨用其心與力於古物間惑亦甚矣夫存其恃勢假力待貲<lb/>
者而不存其不恃勢不假力不待貲者不過一好事之豪耳將<lb/>
以稱於天下曰賢者則不可也夫所貴乎賢者以其能存皇王<lb/>
<pb n="KR4e0024_SBCK_008-10a"/>
之道也存皇王之道則今之人是亦古之人而巳矣是則道者<lb/>
豈非至古而至可貴可寳者歟何可以不存之也人惟知離釡<lb/>
崇磬楚盤殷爵夏璜和矢垂弓兊戈虞敦之爲古也則存之而<lb/>
不知莫古於皇王之道也故莫之存也苟知皇王之道有古於<lb/>
虞敦兊戈垂弓和矢夏璜殷爵楚盤崇磬離釜則知世間古物<lb/>
非古而好事者之所存者不足存矣惟好事者之所存者不足<lb/>
存然後皇王之道存於天下是故道之能存也則其家古物雖<lb/>
無一焉不失爲古之士道之不能存也則其家古物雖累千百<lb/>
焉不免爲今之人此君子之所存在此而不在彼也惟集賢公<lb/>
起儒生際盛時由上都學正八遷而爲集賢大學士自將仕郎<lb/>
六轉而爲榮禄大夫始終一莭爲時名臣其平生事業固非伯<lb/>
衡所能知乃若以片言悟時宰使之灼知大義威親爲當務而<lb/>
<pb n="KR4e0024_SBCK_008-10b"/>
力佐人主竄權奸存君臣之義安危疑之勢可不謂之賢乎微<lb/>
道之素存則亦何能爾哉公旣以之發身又將以貽厥後是以<lb/>
有此堂也豈世俗惟古物以爲存以誇示於衆者可得而比乎<lb/>
凡公之子姓誠克守以爲訓而存其所存則生乎今之世何患<lb/>
古人之弗若而居斯堂也尚亦無愧哉<lb/>
　　　師古齋記<lb/>
耕稼末有不師神農后稷者也古之善耕稼者神農后稷而巳<lb/>
矣不師之不足爲良農貨殖未有不師白圭猗蝢陶朱者也古<lb/>
之善貨殖者白圭猗蝢陶朱而巳矣不師之不足爲良賈爲弓<lb/>
莫不師揮爲鍾莫不師倕爲車莫不師公孫氏爲宫室莫不師<lb/>
公輸子揮也倕也公孫氏也公輸子也古人之善爲弓爲鍾爲<lb/>
車爲宫室者也師之而后足爲良工於戯農賈百工然矣孰謂<lb/>
<pb n="KR4e0024_SBCK_008-11a"/>
士之於字書也擇古之善者而師焉而不及古之人乎周有史<lb/>
籕秦有程邈李斯漠魏有蔡邕張芝皇象鍾繇之屬晉有索靖<lb/>
衛瓘卞壷張華謝萬王逸少父子之倫唐有禇遂良薜稷歐陽<lb/>
詞虞世南柳誠懸顔真卿韓擇木李陽冰之軰宋有蔡㐮黄庭<lb/>
堅米黻張有吳傳朋之徒皆書之善者也吾之於籕於篆於隷<lb/>
於分於真於行草也師之数十人焉則吾之善篆隷分真行草<lb/>
是亦之數十人而巳矣豈獨書哉堯舜禹湯文武周公仲尼孟<lb/>
軻古之善爲人者也爲今之士而欲善爲人夫安得而不以之<lb/>
爲師乎是故文王去周公古矣而周公儀刑之堯舜文武去仲<lb/>
尼古矣而仲尼祖𫐠憲章之仲尼去孟軻古矣而孟軻學之古<lb/>
之聖人賢人猶師乎古之聖人賢人而况今之士乎啇書有云<lb/>
事不師古匪說攸聞今之爲士者誠能奮然自勉曰天之所以<lb/>
<pb n="KR4e0024_SBCK_008-11b"/>
與我者豊於古而嗇於今也則古人非吾之所可及也今人猶<lb/>
古人耳未嘗有豐嗇也古人爲聖人賢人而今吾爲衆人豈不<lb/>
可耻乎夙興夜寐言焉而師其言行焉而師其行猶之工之師<lb/>
揮師倕師公孫氏師公輸子賈之師白圭猗頓陶朱農之師神<lb/>
農后稷則生乎今之世有不肩乎古之聖賢者鮮矣於戯非有<lb/>
志之士孰能與於此哉同郡宋君仲珩甞治一室以居六經群<lb/>
聖人之書而仲珩尤工字書凡周秦漢魏以來下逮唐宋諸賢<lb/>
之法書銘刻莫不皆藏焉事親有餘力則誦而習之於是扁其<lb/>
室曰師古而求余記之夫仲珩之嚴君太史先生以高文夙德<lb/>
爲當世宗師仲珩家庭之間父子自爲師友可謂得所依歸矣<lb/>
而仲珩不自足也必曰我師古之人我師古之人不亦有志之<lb/>
士乎其克充是志也而力行古之道則追配古作者豈直字書<lb/>
<pb n="KR4e0024_SBCK_008-12a"/>
而巳哉雖然宋襄之不皷不成行不禽二毛房綰之車戦王安<lb/>
石之用周禮皆自以爲師古也而或亡或敗或至於厲民是故<lb/>
士當師古而不可泥古仲珩尚慎<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>哉斯言也敢請質諸大史<lb/>
先生苟以爲可則因以爲記<lb/>
　　　景古齋記<lb/>
平陽有好古之士曰吳元範氏凡一言一行皆師古之人而性<lb/>
嗜篆隷真行諸書非古不爲也於是名其居曰景古而徵記於<lb/>
余余辱交元範欲其景慕夫逺者大者乃告之曰世人知景慕<lb/>
乎古矣而可不景慕其所貴者乎夫神農氏之耒耜黄帝之衣<lb/>
裳陶虞三代之圭壁鼎卣孔子之劔履顔子之簞瓢此天下至<lb/>
古之物也而巳不復存籍令存焉雖景慕而無𥙷㑹稽之罘之遺<lb/>
碣㤗山鄒嶧之断碑凡秦漢以上遺物故噐烏迹蟲書仙宫鬼<lb/>
<pb n="KR4e0024_SBCK_008-12b"/>
塚詭異幽怪難識可駭之字此亦天下之古物也今間存者雖<lb/>
可以恱目適意然景慕之於人無足輕重鬻熊太公老聃楊朱<lb/>
墨翟莊周列禦冦荀卿管晏申韓之属所著之書太史公之史<lb/>
記不韋淮南之訓覧以至魏晋以降幽人胤士憤世嫉俗作爲<lb/>
辯論多者数十百卷少者爲言亦数萬此亦天下之古物也今<lb/>
其存於世者固足以考既徃之得失稽道術之離合而所以輔<lb/>
世植教迪民彜而成治功者不在爾也吾又何景慕焉吾之所<lb/>
貴而景慕不暇者㐲犠文王周公孔子之易堯舜禹湯文武之<lb/>
書商周魯十二國之詩春秋禮經大法宏謨朱泗之所陳濂洛<lb/>
関閩諸子之所申逺徴近取著之於心服之以身施之家則長<lb/>
㓜序而親踈穆措之國則敎化行而風俗淳是則天下之至古<lb/>
而可貴可景慕者孰有加於此乎然猶未也吾心之中有物混<lb/>
<pb n="KR4e0024_SBCK_008-13a"/>
融離之爲五常掲之爲三綱明如日月而無所不照大如天地<lb/>
廣厚而周通推之乎其前而無始推之乎其後而無終是爲古<lb/>
今之㑹事物之宗在昔聖人賢人未有不貴此者也吾景慕聖<lb/>
賢而行之以道而持之以不息而全之以不失則聖賢吾可幾<lb/>
而及之矣豈非善景古者哉何必上探太始而希跡鴻濛也耶<lb/>
　　　堅白齋記<lb/>
平陽王伯原業詩書而樂恬静工文翰而慎交遊㓗庵孔子升<lb/>
先生之内姪世家王奥邑著姓也甞即居第之西闢齋以爲蔵<lb/>
脩之所負鳯岡揖龜嶼逺則層巒聮絡乎左右近則喬木參錯<lb/>
乎後先問名於先生先生名之曰堅白齋未及爲作記而先生<lb/>
逝矣至是介先生仲子怡伯謁余而請焉嗟夫先生豈不欲伯<lb/>
原以公孫龍之幻爲戒而以仲尼之言自勉乎其望之也至矣<lb/>
<pb n="KR4e0024_SBCK_008-13b"/>
盖天下之物方其未磨涅也堅白有餘者恒多及其既磨涅也<lb/>
堅白不足者恒多今夫瓴也甓也石也非不確乎其堅磨之則<lb/>
磷矣不以磨而磷者惟玉乎是故物無定堅定堅玉焉爾矣今<lb/>
夫雪也羽也絲也非不皦乎其白涅之則緇矣不以涅而緇者<lb/>
惟玉乎是故物無定白定白玉焉爾矣莫堅於玊而亦莫白於<lb/>
玉故天下無物可以言堅惟玉可以言堅無物可以言白惟玉<lb/>
可以言白玉也者足於堅白者也鎚石以擊之不毀也淤泥以<lb/>
漬之不染也雖百磨百涅又豈憂磷與緇哉富貴貧賤禍福死<lb/>
生所謂事也無常而使人喪其大節有甚於磨聲色臭味輕煖<lb/>
狗馬所謂物也善惑而使人失其本心有甚於涅然而君子惟<lb/>
患志之不定而事之無常不患也惟恵德之不純而物之善惑<lb/>
不患也古之君子當大任而不懼䝉大難而不怵変故交乎前<lb/>
<pb n="KR4e0024_SBCK_008-14a"/>
而不亂窮逹更乎身而不易誘之以不貲之利而不詭隨刼之<lb/>
以鈇鉞之威而不囬屈無他焉志定而巳矣目視采色而不眩<lb/>
耳聴聲音而不瑩口食肥甘而不爽身處佚楽而不溺馳騁田<lb/>
獵而不荒從車百乗而不驕無他焉德純而巳矣嗟夫志之定<lb/>
也德之純也猶玉之堅也白也應乎事而事不能累交於物而<lb/>
物不能引不猶玉之不磷不緇乎然則學者不持其志不經其<lb/>
德可乎何以經德曰寡欲何以持志曰飬氣氣飬則志定矣<lb/>
欲寡則德純矣德純而志定則玉不足爲吾堅亦不足爲吾白<lb/>
矣吾也接物而本心不失臨事而大節不喪焉徃而不若古之<lb/>
君子哉先生名齋之意詎不以此伯原其亦知所勉夫書而歸<lb/>
之所以記也<lb/>
　　　巽齋記<lb/>
<pb n="KR4e0024_SBCK_008-14b"/>
巽齋者前平陽州學教授孔君子亮藏脩之室也其扁　江<lb/>
浙行省左丞番昜周公伯温之所書也子亮居兄弟中第五於<lb/>
巽之次有合焉其室在東南隅於巽之位有合焉此齋之所以<lb/>
名巽也而徴余言其義以爲記夫巽之義聖人作易既言之矣<lb/>
其又奚言顧子亮名齋之意雖本乎先天之位次而巽之所以<lb/>
爲巽則猶有當推言者焉甞聞齋也者謂夫間居以飬其心若<lb/>
於此而齋戒也孔子不云乎聖人以此洗心而退藏於宻然則於<lb/>
斯間居而以易飬心豈非孔氏之家法乎大凡卦有象有辭有変<lb/>
有占而隨風則巽之象也利有攸徃利見大人則巽之彖辭也君<lb/>
子以申命行事則巽大象之傳也而觀象玩辭則居者之事也子<lb/>
亮辭興教之職退而家食藏脩㳺息于斯其於有攸徃見大人者察之必<lb/>
至審而於申命行事者究之必至悉動則觀其変玩其占而巳言乎其変則<lb/>
<pb n="KR4e0024_SBCK_008-15a"/>
巽自遯來遯而爲巽西乃得位得位而近君其動之占所以悔<lb/>
亡而有功者四以一隂處四陽之間而順於五皆以正而相得<lb/>
異之善者也子亮神明之胄學術之懮年高而德劭望尊而譽<lb/>
隆豈果於遯世而不動者哉一旦　國家旁求耇老脩漢家聘<lb/>
申公故事束帛加璧賁于丘園安車蒲輪御以上道進居近列<lb/>
衣𬒳　清光則所謂得位而近君順而以正相得者不在易而<lb/>
在子亮矣而况莫吾用而未始不動莫吾舎而未始不隱而吾<lb/>
固自有未始與之俱動俱隱者存焉夫如是則子亮之於巽也<lb/>
斯宻矣豈徒次與位之有合而巳乎易之取義非一端是故巽<lb/>
爲有攸徃見大人申命行事而又或爲伏或爲隱竊懼昧者疑<lb/>
子亮之退處斯齋有類乎以潜伏隱藏爲巽者是以爲之記<lb/>
　　　松石齋記<lb/>
<pb n="KR4e0024_SBCK_008-15b"/>
人之常情於天下之物接於目而不以爲異者日見之而一日<lb/>
不見焉猶不能忘情也况接於目而以爲異者日見之而一日<lb/>
不見焉獨能忘情乎哉此陳君子仁松石齋之所以作也君合<lb/>
肥人隱居黄陂湖鳯臺山之間仰而見夫蒼然挺者直者　者<lb/>
若總干若蛟龍騰若幡幢列則松也俯而見夫嶄然銳者隨者<lb/>
突者若置棊若虎豹蹲若圭壁植則石也心甚異之事親之暇<lb/>
讀書之間視若大賔狎若宻友未嘗一日不接焉去年春　朝<lb/>
廷聞其名召至　闕下說書東宫擢知平陽縣事君奉命而來<lb/>
宣德意布教條給賦稅平獄訟孜孜若不及退處便坐仰焉而<lb/>
松俯焉而石莫之見也懐思焉悵望焉以名其軒而求余記焉<lb/>
於戯君之異夫松石而情之不能忘若是其必有以取之也豈<lb/>
留意於物哉昔者聖人於松不曰後彫乎於石不曰不磷乎後<lb/>
<pb n="KR4e0024_SBCK_008-16a"/>
彫之謂貞不磷之謂堅凡物之貞堅固無若之二物者而其用<lb/>
尤莫大焉故夫松以之製噐以之作室故夫石以之攻玊以之<lb/>
補天使君不有取乎爾則何以異之而情不能忘若是耶異之<lb/>
故知之知之故取之取之故不忘之不忘之故比德之不暇也<lb/>
然則挺貞堅之節周當世之用將不在松石而在君矣此固縉<lb/>
紳士之所望亦君之所自任者故以之爲記<lb/>
　　　静學齋記<lb/>
非學無以廣材非静無以成學嘗聞之諸葛孔明巳獨不知以<lb/>
静而爲學乎抑静之時而後學乎如使必静之時而後學也則<lb/>
通國之人終日能處深山窮谷者無幾也終日能杜門却掃者<lb/>
無幾也終日能不與事物酬酢者無幾也而人之生日用之間<lb/>
不能不有爲亦人道之當然也朝有爲則朝不得静處日中有<lb/>
<pb n="KR4e0024_SBCK_008-16b"/>
爲則日中不得静處暮有爲則暮不得静處朝而不静則朝不<lb/>
暇學矣日中不静則日中不暇學矣暮不静則暮不暇學矣豈<lb/>
惟自朝至莫無静處之時自旬日而閱月而踰時而終歲寜復<lb/>
有静處之時然則將何時而暇學而學無乃遂癈乎尚何成學<lb/>
之望乎以此知學湏静云者亦曰静以爲爲學之地而其要則<lb/>
不過心不妄動云爾無若奕者然方奕而一心以爲有鴻鵠将<lb/>
至思援弓繳而射之則心不妄動矣心不妄動雖不處深山窮<lb/>
谷不杜門却掃而與事物酬酢不害乎其静也心妄動雖處深<lb/>
山窮谷雖杜門却掃而不與事物酬酢不免乎其不静也静則<lb/>
焉徃不可與共學而學焉有不成者不静則焉徃可與共學而<lb/>
學焉有成者是謂静在内不在外以心不以境彭君仲輝平陽<lb/>
之雅士也隠居田里絶意名利言動以禮自律朝夕篤志詩書<lb/>
<pb n="KR4e0024_SBCK_008-17a"/>
間則從搢紳先生考德問業甞取孔明語扁其書室曰静學齋<lb/>
因張子玉氏求余以爲記故與之言於戯夫人處乎闤闠能<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>
心於學且猶成也而况仲輝閑居山林無事物之奪而專心以<lb/>
學所成就豈不過人逺甚他日聞平陽有傑出乎其類者必仲輝也<lb/>
　　　幽齋記<lb/>
深山邃谷草木叢茂樵蘇断絶地之幽莫加焉緑隂清晝萬籟<lb/>
俱寂纎塵不驚景之幽莫加焉宴坐終日目耳無營心念疑黙<lb/>
趣之幽莫加焉地惟幽故勝景惟幽故静趣惟幽故適以幽適<lb/>
之趣遇幽静之景處幽勝之地其爲樂盖有不可名言者矣而<lb/>
非心觧神釋者何足以知之楊君孝忠蜀人也家在嘉定之龍<lb/>
㳺其山則有三峨龍門登瀛焉其川則有漬江王津太渡焉孝<lb/>
忠未出仕時日徜徉乎其間木石與居鹿豕同群喜其地與景<lb/>
<pb n="KR4e0024_SBCK_008-17b"/>
並幽有㑹於其趣而得以樂其樂也因扁其居曰幽齋兹涖官<lb/>
平陽與余觧后以余亦蜀人也有郷曲之雅求文爲記昔者君<lb/>
之樂乎幽也余固不得而窺焉觀夫今之在平陽也有錢穀有<lb/>
徴發有期㑹有營繕有聽断有送迎可謂煩且劇矣地也景也<lb/>
俱非復昔之幽矣而君自朝至夕從容暇𥙿𥘉未嘗不樂也間<lb/>
過其寓閴乎寥乎門無請謁人迹幾断雖在城郭之中公署之<lb/>
内而隱然若山林之幽冝乎孝忠之樂易地皆然也道二出與<lb/>
處而巳矣處則山林出則朝市雖曰殊途而吾之所以爲吾者<lb/>
豈有間於其間哉故曰雖大行不加焉雖窮居不損焉君子所<lb/>
性不以窮逹而加損而况於趣乎然而未易能也而孝忠能不<lb/>
擇地而幽幽而適其賢乎矣古之成功名而享冨貴者必終始<lb/>
一節惟其所遇而安者也然則君他日所成就孰得而涯涘哉<lb/>
<pb n="KR4e0024_SBCK_008-18a"/>
　　　洗心亭記<lb/>
東陽蔡伯圭氏通判撫州之二年作亭於公堂之西池上退食<lb/>
之暇則於斯危坐而息煩內省而滌慮因名之曰洗心而以書<lb/>
來告願有以記之於乎伯圭夫豈有取於坎然一勺之水乎殆<lb/>
其志存乎聖賢之學因惜易所謂洗心以退藏于宻者以發之<lb/>
也余雖淺陋能不樂告以所聞乎夫天下之事不爲少矣而古<lb/>
之所謂聖賢者萬事至而無不接接之而無不得其情天下之<lb/>
變亦無窮矣而古之所謂聖賢者萬變觸而無不應應之而無<lb/>
不得其當今世之士左一人呼焉右一人問焉其唯諾不亂者<lb/>
鮮矣前一人挽之後一人推之其舉措不失者鮮矣而聖賢者<lb/>
以一心之㣲應接天下之事變常恢然有餘𥙿此豈偶然哉主<lb/>
静而巳矣惟其静也夫然後足以制動静足以制動者静亦静<lb/>
<pb n="KR4e0024_SBCK_008-18b"/>
而動亦静也是以無爲而無不爲無不爲而未甞有爲此之謂<lb/>
寂然不動感而遂通天下之故也故聖人之心湛乎其猶澄江<lb/>
魚龍居焉鰕蛤生焉鳬鷗浴焉蟯蚘投焉牛馬飲焉神妖怪物<lb/>
藏焉荒查醜石容焉千漚萬泡起滅焉摇焉溷焉莫能汨焉而<lb/>
映徹萬象纎毫見也妍媸鉅細無遁形也遺針墮芥可指取也<lb/>
夫其静何以能爾也則亦仁而巳矣故曰仁者静淵哉仁乎其<lb/>
洗心之要乎果能仁其有不静乎焉有静而不退藏于宻乎聖<lb/>
賢之學無先於此矣然則其洗心也豈真有以澡雪之而其退<lb/>
藏也亦豈兀然伏其身頺然無所用其心哉彼楊雄者顧以爲<lb/>
世之賢人之所以自飬其心者如人之弱子㓜弟不當出而寞<lb/>
之紛華轇轕之地嗟乎亦巳不思矣吾恐其習之無素卒然與<lb/>
事變相遇義利不辯取舎不明幾何其無錯<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>而顛冥也而是<lb/>
<pb n="KR4e0024_SBCK_008-19a"/>
心難乎免於梏亡矣獨不見未嘗更事之子弟一旦出而任其<lb/>
家豪奴悍婢皆與之伉盗賊又乘間而入據其室朝夕擾擾且<lb/>
不暇尚何暇雍容應接賔客哉故夫飬心猶將兵也善将兵者<lb/>
素蓄方略治三軍之衆麾八面之敵而其身嘗逸善飬心者去<lb/>
情却欲群於萬有之中立於萬物之表而其心嘗静又烏事夫<lb/>
兀然頺然如木偶人者而後曰静哉雖然余之言何足徴也伯<lb/>
圭黄文定公王文憲公金文安公許文懿公里中子而四賢實<lb/>
以朱文公之學相授受伯圭夙既有聞今出而仕又適在陸文<lb/>
安公郷郡文安雖不可作然而尊其所聞行其所知詎不有其<lb/>
人耶伯圭嘗試就而詢焉不有得於此必有得於彼矣其殆有<lb/>
以啓予者乎而余言烏足徵哉<lb/>
　　　梅𥘉亭記<lb/>
<pb n="KR4e0024_SBCK_008-19b"/>
翰林學士江夏魏公有别業在蒲圻嘉花羙卉種種並植而公<lb/>
於梅獨有取焉遂本邵子所謂梅𥘉以名其亭公之言曰吾甞<lb/>
求之晝夜矣日徃則月來月徃則日來而晝夜莫不有𥘉也徴<lb/>
諸四時矣寒徃則暑來暑徃則寒來四時莫不有𥘉也又嘗質<lb/>
諸天地矣浮而在上者爲天凝而在下者爲地天地莫不有𥘉也<lb/>
合之爲宇宙宇宙各有𥘉也散之爲萬物萬物各有𥘉也然而<lb/>
未易窺也而吾於梅見焉時乎冬也雪霜疑沍萬木祐槁两間<lb/>
之生意幾乎息矣而梅也粲然而有華盎然而獨春傲極隂於<lb/>
方隆回㣲陽於最先造物之發育於是乎權輿矣故吾之取夫<lb/>
梅也豈曰翫物云乎吾之名吾亭爲梅𥘉也豈曰其秀爲其實<lb/>
之𥘉乎盖以其芳於一陽來復之𥘉爲衆芳敷榮之始猶正爲<lb/>
歲之𥘉也猶朔爲月之𥘉也猶辰爲日之初也伯衡聞而歎曰<lb/>
<pb n="KR4e0024_SBCK_008-20a"/>
嗟乎草木之榮非自榮也固有榮之者焉草木之悴非自悴也<lb/>
固有倅之者焉而其榮悴乃氣運之先見者也故曰天命不僣<lb/>
賁若草木是以君子徃徃觀之以識夫屈申消長之理進退存<lb/>
亡之機然非有道者其孰能與於斯今夫梅之榮於冬人之所<lb/>
同見也至於險陽剛之復則公之所獨也公真有道者哉旦國<lb/>
之將興必有卓識之士明炳機先祭人心之趍向神皷舞之術<lb/>
而相與維持作興之沛王化於大行以共享平成亨嘉之治考<lb/>
諸載籍可見矣　聖神啓運萬象維新又天地開闢之一初也<lb/>
而公以夙德雅望爲　天子之所優禮出則持憲度入則<lb/>
居侍從神化宜民臻斯世於雍熈不維公是望而望之誰哉伯<lb/>
衡不侫請以是記公之亭<lb/>
　　　南軒記<lb/>
<pb n="KR4e0024_SBCK_008-20b"/>
池生莘仲得南軒先生張宣公所遺端石方硯硯背刻銘文凡<lb/>
三十二字及南軒二字銘公所自著字亦公親筆云莘仲視之<lb/>
不啻如弘璧大玉也治特室以居之以爲南軒公之自號斯室<lb/>
居公之硯其硯所居表以其號禮亦宜之故名之曰南軒且請<lb/>
於余曰願有記惟公生宰相家而奮以古聖賢自期嚴義利之<lb/>
辨而卓然有見於大本迄能任夫道統之重其叅賛督府巳傾<lb/>
一時及魏公䘮甫葬抗論和議之非遂受知孝廟郎省講筵更<lb/>
任迭處五握州符三持使節其剛大之氣謇諤之風宏遠之略<lb/>
豈弟之政脩攘之術出處之際皆非當時君子之所及雖年未<lb/>
五十天遽奪之而有公輔之望可謂名世者矣後公而生者慕<lb/>
公之爲人願一見之有不可得之慨聞其風聲且猶歛衽况得<lb/>
見其遺物若硯焉者號名呉在氣澤斯存豈不猶親見之乎不<lb/>
<pb n="KR4e0024_SBCK_008-21a"/>
知寳之愛之尊之貴之此尚德之心也而豈文房之寶之謂歟<lb/>
一硯之㣲長不滿尺厚不盈寸而莘仲居之以特室表之以其<lb/>
號鳥可謂過也哉盖公之所以不朽者不係硯之存亡而公之<lb/>
賢則硯之輕重係焉夫其人賢矣其一物之遺後人寶愛尊貴<lb/>
之至于此也然則人固可以不賢哉於戯公精㣲之藴見於其<lb/>
書而施及於今者豈直硯之比乎則夫以寶硯者寳其書夙夜<lb/>
勉焉是講是習是蹈以晞夫公之賢烏乎可巳耶如是則莘仲<lb/>
誠哉尚德者矣而凡登其軒觀公之硯者其不特有所慕其亦<lb/>
思所勉也夫<lb/>
　　　清源書隱記<lb/>
奉新之大源宋翰林直學士余公之故居在焉子孫皆克守其<lb/>
先業曰可立者公之六世孫也清源書隱則其藏脩之所也可<lb/>
<pb n="KR4e0024_SBCK_008-21b"/>
立司征平陽謁余而請記余雖未甞至其地可立言之甚詳大<lb/>
源去奉新縣治西南二十里其南白鶴峰峙焉其東障以雙鳯<lb/>
犀牛諸山而下馬村應城祠接焉其西直以登仙嶺而張天師<lb/>
壇李八百洞在焉清溪環繞而襟帶乎其間余氏之居大源自<lb/>
豫章太守始六傳而至學士居第則其所創数百年之喬木欎<lb/>
乎隂森而甍桶隠見於蒼翠之表過而見焉者不問知爲舊族<lb/>
也前有旌表亭有仙人劉道真石刻其略云時有青雲<hi>士孫</hi>孫不<lb/>
絶書至今存焉由是觀之山川之環合風氣之綿宻可想見矣<lb/>
竊意居其中者豈獨余氏而巳與太守居並時者今亦有存焉<lb/>
者乎與學士居並時者今亦有存焉者乎藉令有之其子孫亦<lb/>
有以儒世其業若余氏者乎余氏歴宋元以至于今上下四百<lb/>
年矣而世澤沛乎其未艾也何彼之泯沒無聞者衆而余氏之<lb/>
<pb n="KR4e0024_SBCK_008-22a"/>
世彌乆而益振豈扶輿清淑之氣獨鍾于一家是不亦可深長<lb/>
思乎盖衣冠之引翼由忠厚之積累忠厚之積累由禮法之承<lb/>
傳禮法之承傳由詩書之講習太守積書以遺後人而學士能<lb/>
講習之故其門户益大學士積書以遺後人而可立能講習之<lb/>
故其門户不墜夫書非積之難而讀之難非讀之難而含其英<lb/>
咀其華得諸心爲實德行諸躬爲實行兹惟難哉今可立之書<lb/>
室以書隠命名余意其書必挿架而充棟也凡子若弟誠克真<lb/>
知而允蹈心得而躬行則胥爲善士之歸大源之有余氏余氏<lb/>
之在大源豈不相爲悠乆也哉余輒本其世澤淵源之懿而道<lb/>
其不可不以前人自力者爲記若夫山水林壑之羙詼竒勝絶<lb/>
之觀當有妙於文辭者爲可立賦之<lb/>
　　　南華謫居圖記<lb/>
<pb n="KR4e0024_SBCK_008-22b"/>
洪武元年夏國子祭酒許先生謫韶州即唐宰相張文獻公祠<lb/>
以居祠在州城之北而城南有山曰南華直乎祠之前其岡峦<lb/>
起伏草木行列朝霏夕靄不出户域可以盡得之先生著書間<lb/>
暇時時臨眺而樂焉曰使吾爲此州人奚其不可也於是號南<lb/>
華逸人且属龍虎山道士方壷子繪之縑素云初　上行<lb/>
幸金華訪求文懿公之後得先生召之見未至而　乘輿還京<lb/>
師驛召先生赴亰師一見與語大説爲立亰學命爲教授鑄印<lb/>
使佩之仍命入傳　皇太子及諸王已而改亰學爲國子學拜<lb/>
博士未幾學陞正四品拜祭酒出入　两宫且埀十年自稽古<lb/>
禮文之事至于人材之進退時政之㢮張無不預議先生感奮<lb/>
圗報是是非非無所顧忌所爲學校脩癈舉墜更䂓設法以教<lb/>
飬者数十事無不施行其見知於　上者至矣然亦不勝<lb/>
<pb n="KR4e0024_SBCK_008-23a"/>
夫人之媚嫉也㑹先生甞以學官什噐用之私室言路因以移<lb/>
用官物坐之章入　上覧之而咲而媒孽先生者不巳於<lb/>
是韶州之命行矣夫以文學侍從之賢一旦以㣲言而遂謫領<lb/>
海間去親戚而伍夷獠人将不勝其戚戚先生不惟不戚戚且<lb/>
安而樂焉觀其自號有終焉之志此其學問之過人爲何如盖<lb/>
君子求在我者而巳矣使其中有所愧何徃而能安使其中無<lb/>
所愧何徃而不安是以吾祖文忠公之安置恵州自言譬如元<lb/>
是恵州秀才累舉不第北歸之望巳絶方自肆於山水之間惟<lb/>
日不足何曽以謫爲意也今先生之志豈不猶之吾祖哉不然<lb/>
蛮邦窮裔連山復壁蛇蟲之所潜瘴癘之所聚此覊人遷客之<lb/>
所以悲思無聊而不勝者又何足樂也余故著先生出處之故<lb/>
覧斯圗者得以考焉<lb/>
<pb n="KR4e0024_SBCK_008-23b"/>
</p>
<p>
</p>
  </div>
</body>
</text>
</TEI>
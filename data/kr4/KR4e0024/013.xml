<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0024_SBCK_013-1a"/>
蘇平仲文集卷之十三<lb/>
　誌表𫐠　章貢黎諒校正重刊<lb/>
　　　敢元温州路同知平陽州事孔公墓誌銘<lb/>
至正未方國珍據台慶温用名士以收人心凡士居其地者不<lb/>
爲所用則爲所禍而其於公也不得而用之亦不得而禍之四<lb/>
方之士聞而莫不高其風　國初胡仲淵以　王府參軍鎮括<lb/>
將進公于　朝而先之以書幣公返其書幣謂使者曰使孔暘<lb/>
一出足於天下重雖強顔從叅軍後亦不辭不然何益况吾父<lb/>
年埀九十不可頃刻去左右叅軍奈何欲使之胥爲不忠孝人<lb/>
耶仲淵愧其言而止洪武元年按察僉事趙壽将使指求賢浙<lb/>
東将公於温以應　詔公終辭不起士益以是髙之公神明之<lb/>
胄起家爲名進士仕州縣爲良吏師學爲儒宗當世尊而仰之<lb/>
<pb n="KR4e0024_SBCK_013-1b"/>
不在彼而在此也公自㓜篤志於學警悟強記絶人而諸經史<lb/>
百氏之書罔不該貫取元統乙亥郷薦温之士以春秋貢者自<lb/>
公始方上春官而科舉廢南歸以衍聖公思晦舉署永嘉書院<lb/>
山長未上而科詔復下至正元年再薦于郷登二年進士第擢<lb/>
衢州路録事階将仕郎九年轉從仕郎處州路慶元縣尹代歸<lb/>
以二親年高絶口不言仕進十九年中書叅政音顔不花公内<lb/>
臺治書李公國鳳經畧江南得便宜除拜承制授公温州路同<lb/>
知平陽州事使得便飬公奉檄欣然而起其爲録事於衢也下<lb/>
車適大旱以郡守命禱徐偃王祠下未復命而雨如注莫不驚<lb/>
異民汪明之兄弟争家財吏展轉逑賂數歲不决公問汪曰兄<lb/>
弟親孰與吏汪對曰兄弟同産吏途人爾公曰弊同産以資途<lb/>
人汝何不思之甚耶其兄弟立感悟叩頭曰不敢復煩官府矣<lb/>
<pb n="KR4e0024_SBCK_013-2a"/>
亷訪僉事寳寳公行部莅衢委以難决之獄凡所平及無不服<lb/>
其明尢遂以最䎹朝廷遣使分道宣撫過衢得公治狀甚禮遇<lb/>
之其爲令於慶元也會分憲余公闕以括賦役不均舉行敷實<lb/>
各縣皆擇人徃董之惟慶元就以屬公乃令民以田畆多寡自<lb/>
占即不實罪及隣保立法周而用泫嚴民自占無敢不以實賦<lb/>
以田制役以賦定富者幸兑貧下重困之患遂除余公自爲書<lb/>
遣史勞以公堂酒學宫在縣西大溪之北公始視事進謁阻水<lb/>
不得前聞舊有詠歸橋直神力院左廢且数十年即經營興復<lb/>
之六月而成其脩七百尺其廣三十尺覆以屋爲間四十有九来<lb/>
徃者便之壬辰嵗侵縣西鄙小民六十餘人稱貸於冨民弗從<lb/>
強委剤而發其廪以去冨民忿之訴公以爲強刼公惻然曰彼<lb/>
艱食冀活性命乃爾情亦可矜矣今以其活性命者戕其性命<lb/>
<pb n="KR4e0024_SBCK_013-2b"/>
吾不忍爲也若何獨忍乎富民愧謝而退閩冠犯縣境公能以<lb/>
義兵擊退之民頼以安急於仕者率縛平民繳賞興公曰軍功<lb/>
與民命孰重輒觧其縛而縱之平陽郷邑也時行樞宻院判官<lb/>
周嗣徳行州事公不矯以爲異不比以爲同事無大小一裁以<lb/>
法雖族婣不少假借之君子稱其識大體爲平陽三歲丁母恭<lb/>
人憂解官明年州人以版圖上于職方公與陳子上者慨然有<lb/>
浮海之志顧父判府公在堂子上入閩公覊孤無儔却掃一室<lb/>
名曰㓗庵情有所觸俛仰書空而巳後三年而判府公捐舘公<lb/>
年六十三而執䘮哀毁又十六年公以疾不起洪武壬戌七月<lb/>
二十七日也得年七十有九臨終謂諸子曰吾今而後有以下<lb/>
見魯大父于地矣盖公之曽大父曰景行宋太學內舎生度宗<lb/>
幸學循故事官先聖子孫賜同進士出身授慶元府學教授<lb/>
<pb n="KR4e0024_SBCK_013-3a"/>
陞從政郎主管禮兵部架閣文字宋亡不復仕是以云架閣之<lb/>
子曰士璘元永嘉縣學教諭後以子貴贈從仕郎曲阜縣尹曲<lb/>
享之子旵入用翰林鄭公陶孫薦歴永新州學正龍溪書院山<lb/>
長江州路儒學教授湖口縣主簿慶元會稽兩縣尹以承務郎<lb/>
松江府判官致仕公其嫡也諱暘字子升生於大德甲辰正月<lb/>
十九日母㳟人許氏湖廣儒學提舉澹齋先生善勝之女妻二<lb/>
氏封恭人以大德丙午三月十一日生以洪武巳卯十二月三<lb/>
日卒葬縣西之肇奥子男五人謜說詳訓王出也誌側室陳出<lb/>
也詳訓早亡女三人皆巳行而卒孫男四人宏寏邃瑩女七人<lb/>
長適林與方次適頃愉餘未行平生所爲詩文總十二卷曰絜<lb/>
庵集藏于家謜䓁卜以十六年癸亥十一月十日合葬于肇與<lb/>
屬其門人蒙隂縣主簿林與直爲狀来請銘伯衡晚陋不足以<lb/>
<pb n="KR4e0024_SBCK_013-3b"/>
知公竊窺公當運去物改之後不降其志而得明哲保身之道<lb/>
善於用晦而不失出處去就之義可謂無愧古之仁人矣論次<lb/>
而顯銘之百世之下寜不尚有觀感而興起者乎銘曰<lb/>
恂恂孔公宣聖之孫道深皇王學貫天人宏中肆外而鳴以文<lb/>
廼旅俊造廼充國賓廼綰章綬有社有民敏於爲政一本於仁<lb/>
世運俄否歸伏海濱<lb/>
大明受命萬國維新求賢有　詔使者在門引疾堅卧耳若不<lb/>
聞所執者莭匪㓗其身優游令終允矣全臣肇奥之原巋焉丘<lb/>
墳勒銘于石千載弗諼<lb/>
　　　故元朝請大夫僉太醫院事包公墓誌銘<lb/>
洪武元年八月我師取北平士大夫在班行而位望隆赫者例<lb/>
遣赴南京中道又例貶鳯陽時公以列卿在遣中欣欣詣貶所<lb/>
<pb n="KR4e0024_SBCK_013-4a"/>
曰吾國亡而吾不能與之俱亡有餘罪矣是行固當既而有㫖<lb/>
将授以官公蹵然曰終不克此執灌将而旅膚敏異日何以見<lb/>
舊君於地下發憤而卒二年三月卄八日也享年七十有五其<lb/>
子守忠奉柩東歸遂以五年十一月二十一日祔于上黨郡夫<lb/>
人之墓後十年守忠奉秦府紀善黄伯生所爲状泣請曰先君<lb/>
之死志不白於當世小子懼焉倘矜而卑之銘則先君雖死不<lb/>
死矣伯衡年十五六侍遊廣東即服膺公之名兹又辱交守忠<lb/>
誼不得以不文爲辭按公諱容德字子成姓包氏處州麗水人<lb/>
曽大父諱某大父諱開父諱俓本宋孝子陳茂元八世孫来後<lb/>
包氏公貴顯大父累贈朝列大夫同僉太常禮儀院事騎都尉<lb/>
追封上黨郡伯妣郭氏上黨郡君父累贈亞中大夫集賢直學<lb/>
士輕車都尉追封上黨郡侯妣金氏上黨郡夫人公少力學倜<lb/>
<pb n="KR4e0024_SBCK_013-4b"/>
戃志不群甫踰冠渉淮泝汳周游陳宋齊魯之墟以至燕京氣<lb/>
岸魁偉議論辯愽一時公卿争願見之隱然名動京師會文宗<lb/>
晏駕周王當入纉大統親王徃迎擇儒士有才畧者爲輔行乃<lb/>
以屬公謁見周王于和林語稱㫖靣授翰林直學士行至上都<lb/>
之魚兒泊而周王遇害命遂寝公還京師後用御史大夫鐵穆<lb/>
爾普化薦擢海北廣東道肅政廉訪司照磨蒹承發管勾架閣<lb/>
時使副以下皆坐事空一司以去公行使事有豪民十姓結勢<lb/>
要以重賂權顧出守宰上作威福以毒齊民號十虎前後使者<lb/>
爲所賂置不問公發其奸悉捕寘獄十人者百方行賂規貸不<lb/>
可得竟徙海外民大恱服而郡縣吏皆知守法一道肅然御史<lb/>
署其考曰廉介無私仁明有㫁徴入爲秘書監典簿奉旨宣諭<lb/>
江浙行省得乘傳齎贈封敕命歸爲親壽仍下璽書復其家郷<lb/>
<pb n="KR4e0024_SBCK_013-5a"/>
邦榮之還朝轉著作郎集賢府君訃聞南歸持服竁孝子墓左<lb/>
葬其父語所親曰嚮吾出仕苟禄以飬親也親今巳矣何以仕<lb/>
爲哉當築舎墓下隱居終吾身顧妻子留于燕服闋復北上将<lb/>
挈之俱南適中原兵起不果還自是所在雲優國事日非公居<lb/>
常鬱鬰不樂挽之仕不起愛育識黎立爲皇太子剏左右親軍<lb/>
都指揮司廷議以任事者率世襲少年非佐以老成識大体者<lb/>
不可廼以承直郎都威衞知事强起公不得巳拜命衞號繁劇<lb/>
公處之𥙿如而庭無留事未幾廣平王咬咬出爲遼陽行省丞<lb/>
相素材公奏爲其省左右司都事以自佐廣平王行未至遼陽<lb/>
而前中書省左丞相賀公太平代之賀丞相知公猶深以本省<lb/>
理問官奏留進階奉訓大夫本省甞承詔峙粟数千萬斛涯頭<lb/>
驛給軍餉設官居守一夕土冦焚抄殆盡事聞繫守者坐以自盗<lb/>
<pb n="KR4e0024_SBCK_013-5b"/>
株連數百人公馳至都堂白丞相曰今名都重鎭宿兵動以萬<lb/>
計冦掠府庫且不能禦而朝廷亦若罔聞知涯頭粟山積而居<lb/>
守官吏不滿數十人尚安能禦冦乎今繩之以法正所謂不能<lb/>
三年而緦小功是察也丞相愧其言立命出繫者數百人頼以<lb/>
全活因留爲太醫院判官由判官陞同僉又以朝請大夫僉本<lb/>
院事公在京所主皆朝廷重臣冀寜王帖木而逹識有古賢相<lb/>
之風所交皆天下士雅敬重公其當國有大事輒咨訪焉公亦<lb/>
爲之盡多所建明然未甞有所請九轉官三在遐方而六居散<lb/>
地人益多其有守爲人剛直不阿雖用事者或有過靣折之弗<lb/>
顧後其人慚悔至蹐門謝改之其爲一時嚴憚盖如此敦本好<lb/>
義出於夫性葬父日葺孝子墓割田以奉其祀至正末京畿蝗<lb/>
旱斗粟昜白金二兩公月廩入輒分贍故舊家無餘粟人尤以<lb/>
<pb n="KR4e0024_SBCK_013-6a"/>
爲難善茟札𥘉師智水蔡襄後自成一家爲詩清婉而典則於<lb/>
書無不該貫下至毉卜䝉古書亦洞其㣲䑓閣名公咸慕而與<lb/>
之交褐文安公傒斯歐陽文公玄張潞公翥最親厚娶張氏封<lb/>
上黨郡夫人子男三人長守文太常禮儀院掾史先卒次守禮<lb/>
次郎守忠女三人山隂知縣張宣刑部尚書世列門祝金生其<lb/>
婿也孫男四人　孫女二人尚㓜於戱公當南士擯斥<lb/>
之日奮取爵位如持左契非有大過人者則何以能爾在廣東<lb/>
以幙僚而克振揚風紀在遼陽以省屬而入與宰相抗論是非<lb/>
使所居官皆要路其樹立當何如及乎運去鼎移則守志不降<lb/>
竟死於憂憤而不失爲全臣雖平生所藴不獲盡展復何憾哉<lb/>
序而係之以銘百世之下𣣔知其人尚有考於斯乎銘曰<lb/>
君子所貴大節爲先氣苟不充節何以完烈烈包公惟氣浩然<lb/>
<pb n="KR4e0024_SBCK_013-6b"/>
是以夷險直道而前公持憲度擿伏摧奸公佐省垣正色危言<lb/>
宰相知公公不板援瞻仰孝肅又何忝焉髙岸爲谷滄海爲田<lb/>
南冠而縶喟焉慨歎内省或疚生也何安德義無虧含咲九泉<lb/>
有死而巳發憤廢餐是謂成仁先民所難紛紛鄙夫志與時遷<lb/>
得寵遺義曽不靦顔不有公者孰障狂瀾太史勒銘于彼新阡<lb/>
尚其烈思千萬斯年<lb/>
　　　逸叟處士徐君墓誌銘<lb/>
温州府儒學教授徐宗起得謝歸自京師謂伯衡曰竊聞古之<lb/>
人不必皆能有以自見而卒有傳於後者以世有發明之者耳<lb/>
惟我先處士隱約以終材無所試而志不獲就無以表見於當<lb/>
時矣子其爲我發明之伯衡辭不斐之辭不足以寄重則自爲<lb/>
状固以請按狀處士孝友仁慈剛毅直諒父年老疾病謁毉者<lb/>
<pb n="KR4e0024_SBCK_013-7a"/>
療之弗愈乃徒跣走新羅山哀禱于山之神求以身代父病㝷<lb/>
愈咸以爲孝誠所格後七年父廼卒治䘮執禮哀毀幾𣣔無主<lb/>
事嫡母范氏生母朱氏備極爱敬待庻弟有㤙意其婦喪爲再<lb/>
聘其屋弊陋爲新作之有無相通白首無間言有異姓之親之<lb/>
孤貧無以爲資致之家而衣食之長大爲娶然後聼其去如此<lb/>
者二人焉家本匱也錢以予困乏者㨹以資不能䘮者汲汲若<lb/>
不及尤刻意教諸子飾禮弊使師事郷先生鄭如圭史伯璿時<lb/>
時誨之曰業詩書之謂儒治法律之謂吏二者皆足以發身人<lb/>
顧多樂從吏者不以吏之取效㨗於儒之致用乎然儒術寛厚<lb/>
而吏治刻深宅心既異則獲報亦殊天道不逺可不慎歟此吾<lb/>
𣣔若等爲儒而無爲吏也族婣子弟亦以此訓之識者推爲名<lb/>
言甞語所親曰局促海濱𣣔聞見廣得乎吳楚齊魯幽冀之墟<lb/>
<pb n="KR4e0024_SBCK_013-7b"/>
多竒偉傑特之觀委身徃遊斯快吾意耳一日躡履出門竟去遂<lb/>
抵燕都郷人周提舉應奎素材處士言於中書左丞許公有壬<lb/>
許公見處士容貌魁岸論議慷慨儒書吏律無不該洽甚器重<lb/>
焉即命授以官而主銓吏求賂處士曰吾唯不𣣔以賂得官以<lb/>
故在此使屑行賂則吾翶翶仕途乆矣或勸冝俯就曰得不得<lb/>
命也因咄咄嗟唶曰輦轂之下而政以賄成中書𣣔用人而扼<lb/>
於銓曹藉令得官志可行乎哉遂南歸故邦日與親戚舊故縦<lb/>
飲劇談一不問斯世爲何世去家五里地曰柏洋墾山爲田䟽<lb/>
泉爲池結廬種樹有隱居終焉之志因自號逸叟於戯措行而<lb/>
於彛倫無愧出言而於風教有関固可尚矣無寧不爲官職而<lb/>
不爲吏變所守不愈可尚乎若處士眞善自樹立者矣而况宗<lb/>
起邃於經説<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>履純固爲教授十年克以師道自任朝廷聞其<lb/>
<pb n="KR4e0024_SBCK_013-8a"/>
賢徴入將官之禁近引疾固辭今雖里居譽名日起極爲學者<lb/>
所嚮觀其子如此則其義方之教積善之慶又可覩巳而言行<lb/>
畧不暴白亦君子之所不忍見哉伯衡烏得而沒諸處士諱必<lb/>
友字仁卿姓徐氏其先閩人曰寅者實相王審知晉天福間其<lb/>
于孫避亂来平陽故爲平陽人曾祖諱杲祖諱入父諱繼老生<lb/>
于至元壬辰十一月二十三日至正甲午年六十三避㓂方全<lb/>
鄉之仙桂里以疾卒于夏之四月四日冬十月癸亥葬其郷之<lb/>
壺嶺娶陳氏有賢行後四年卒卒後十四日祔<lb/>
國朝洪武乙卯諸子又卜地鳯林郷梅源之鐵埸遷而葬焉寔<lb/>
十月庚戌也子男三人長曰應時其次曰興袒即宗起曰顯祖<lb/>
皆側室黄氏出女二人一適郭孚一適蔡晟孫男五人欽望升<lb/>
佾㻆女五人曽孫男二人敏敞銘曰<lb/>
<pb n="KR4e0024_SBCK_013-8b"/>
於戯孰有爲善而無報者乎奈何世之人闖闖於目前之効也<lb/>
觀逸叟處士無營於世含章弗耀唯以詩書迪厥子而積善以<lb/>
覆燾之即世之後而其子遂膺妙東典郡教卓然以學行爲時<lb/>
師表不尚有天道哉我銘其蔵發其幽潜百爾君子其可不知<lb/>
俲乎<lb/>
　　　宋君墓誌銘<lb/>
至正癸未先人從事廣憲子成爲德慶路䝉古字學正先人以<lb/>
子成多材藝朝夕過從當有資益言於官長使食其禄而留居<lb/>
廣州憲帥二府甚敬禮之是時子成交余父子間莫逆也居三<lb/>
年先人移閩閫子成亦調福縁寨巡檢廼别自是遂不復見因<lb/>
之以世變亦不聞問後三十九年爲洪武癸亥余来平陽會其<lb/>
子簡廼始知子成爲巡檢後四年年四十五竟卒矣嗚呼<lb/>
<pb n="KR4e0024_SBCK_013-9a"/>
以子成之賢縱不貴富猶當壽考而止於此不惟可惜亦可悲<lb/>
而簡涕洟曰吾友不幸早世材不克䆒於用而澤不克加于時<lb/>
幸而得銘信後世将無憾於地下矣子知吾父者敢請余聞其<lb/>
言惻然雖文不足其敢辭子成姓宋氏諱允恒子成其字也别<lb/>
號昆　山人上世由閩長溪之赤岸來居平陽始自五代時夙<lb/>
稱望族世載厚德曽大父士榮大父宗壽俱隱德不仕好施予<lb/>
以其私財引昆山之泉恵利一邑漁陽鮮于公樞爲作德泉銘<lb/>
見州志父熈春元衢州路開化縣儒學教諭母唐氏子成姿禀<lb/>
緼藉聦敏過人末冠博學強記天文地理毉卜術數無不該洽<lb/>
㳺心藝事錢唐白公無咎之教授平陽州學也見子成嶢然秀<lb/>
出諸生中選以爲婿而宋遺左湛淵先生則其父也得子成所<lb/>
作文辭嘖嘖曰佳婿哉子成婿白氏十五年而妻没時子成年<lb/>
<pb n="KR4e0024_SBCK_013-9b"/>
甫三十有四人多勸其再娶子成不肯曰凡娶爲嗣續爾吾有<lb/>
三子矣又何以再娶爲夫不以前子爲子雖閔損王祥之後母<lb/>
猶爾况世之婦人乎無寜鰥居爲吾三子地終其身不再娶開<lb/>
化君𣣔中分家財與子成伯仲對曰家冨出分此秦弊俗也奈<lb/>
何効之更盡出其妻之首飾貲<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>充公堂之用其爲學正廵檢<lb/>
計口用俸而歸其餘賑宗族之匱乏者雖在嶺南得異味輒附<lb/>
海舶奉其父兄福縁隷新州新興縣所統大率獠人子成視事<lb/>
伊始吏縁舊比請出廵撩洞啖以有金珠寳貝之獲子成曰不<lb/>
思宣布德意以恵安遐荒而務漁獵之豈朝廷立廵檢意哉獠<lb/>
人聞之喜帖帖按堵秩滿新興闕縣令丞州屬子成權本之以<lb/>
公濟之以勤䟽理滯獄晝夜竭慮不期月獄爲空大姓麥氏叔<lb/>
姪爭財子成諭之如蘇瓊諭乙普明兄弟者麥叔姪立感悟去<lb/>
<pb n="KR4e0024_SBCK_013-10a"/>
既而各持楮幣来謝子成曰吾無事此也其亟持去豪吏温君<lb/>
玉強占民地顧誣民而欲傳致其罪子成燭其情奪地歸民而<lb/>
坐君玉權縣一年抑強扶善類如此繼子成廵檢福緣者生事<lb/>
啓釁民用不靖外連獠人屯聚山林帥閫檄縣合各處弓兵捕<lb/>
之子成披檄以爲民憤抑竊發吏則使然豈其情哉今捕以兮<lb/>
兵吾恐民之重困冦之愈滋非弓兵歲月可平也於是单騎直<lb/>
祗其地屯聚者望見子成争自山下羅拜馬首泣曰唯公舎我<lb/>
等去以故至此子成好語之曰吏爾虐吾又罪爾胡忍爾釋兵<lb/>
歸農實爾罪否則薙<graphic n="KR1524" url="https://raw.githubusercontent.com/kanripo/KR-Gaiji/master/images/KR1524.png" mimeType="image/png"/>無遺餘廼巳衆釋兵盡一日歸復業尤<lb/>
以是見知於部使者𣣔以𥙷職官書吏徴至廣州未用而以前<lb/>
在新興中瘴毒疾暴作卒于崇報佛舎惟以母䘮未舉為恨<lb/>
懇懇焉屬簡圖之至正戊子十二月九日也無不痛惜之簡以<lb/>
<pb n="KR4e0024_SBCK_013-10b"/>
巳丑春扶護航海歸平陽即卜地新羅山之陽葬其大母庚子<lb/>
冬十月望始葬子成萬全郷北山瑞岩之原夫人白氏有賢行<lb/>
生于大德壬寅二月六日卒于至順丁丑七月十九日男三人<lb/>
長即簡篤學尚誼士林推之次範出後外家仕<lb/>
皇朝同知黄州府事次篔早亡女一人適同邑鍾思中肇慶府<lb/>
四㑹縣稅課局大使孫男三人曰丕顯曰丕承曰丕基丕承範<lb/>
之子仍歸宗云銘曰<lb/>
材也旣竒學也又熈厥位雖卑而克有爲未實而萎誰寔使之<lb/>
殃慶逆施自古如斯嗟子成兮又奚悲<lb/>
　　　許君墓誌銘<lb/>
處士生長有元之盛時飬素許峰之間而名動中朝䑓閣鉅賢<lb/>
若侍書虞公伯生中丞王公継學承制李公溉之侍講揭公曼<lb/>
<pb n="KR4e0024_SBCK_013-11a"/>
碩待制栁公道傳叅政蘇公伯脩御史于公思容無不愛慕其<lb/>
人一池一亭皆爲品題虞公之記其雲巢樓也何其推許之至<lb/>
哉以爲處士岸然自髙不與世接凡琴書之樂歌詠之適鳶飛<lb/>
魚躍之機在斯矣豈專於逰觀而巳天下不以其言爲過而信<lb/>
其志之高潔則處士之人品固不問可知其子份請曰先人葬<lb/>
二十八年矣刻辭顧猶缺焉敢奉前中書兵部貟外郎黄震之<lb/>
狀謁之先生嗚呼有虞王掲栁之文辭在焉所以爲處士不朽<lb/>
之托者不既有餘矣乎復何藉不斐之言哉雖然死者人所昜<lb/>
忽逺者人所昜忘份於其親不敢忽忘如此厚之至也其何可<lb/>
辭按狀處士諱此翁字兹父姓許氏晉旌陽令遜之後也遜與<lb/>
弟護軍長史邁采藥浙東至平陽華盖峰結廬煉丹人遂以<lb/>
其姓姓華盖曰許峰南唐天祐𥘉十世孫朝奉大夫檢校吏部<lb/>
<pb n="KR4e0024_SBCK_013-11b"/>
尚書文郁自建州来訪遺迹許峰因家焉三傳爲袁州刺史國<lb/>
輔子六人曰明曰暉曰曉曰昉曰時曰昕皆貴顯其後世世仕<lb/>
宋多由科目出身蔚爲望宗處士上距昕十四世矣宋奉議郎<lb/>
淮東路安撫司叅議官岳官曽孫咸淳辛未進士著作郎實録<lb/>
院檢討兼賛善堂說書一龍之孫元温州路道判垕之子也母<lb/>
鍾氏少府浩之女孫䖏士在娠母夣旌陽降于庭授以玉環曰<lb/>
佩之當生異子覺而産處士大德辛丑九月六日也秀朗異常<lb/>
児晬而孤稍長能自刻志於學比冠卓卓有所樹立視聲利澹<lb/>
如也㩀林壑要㑹爲碧山堂而翼以樓虞公爲作記者也貯書<lb/>
數千卷樓中與兄師古探索講說求聖賢之㫖歸語人曰生斯<lb/>
世也於道有聞焉志願足矣何以仕爲哉因自號書隐思得超<lb/>
邁不群之士從之逰於是更爲凉亭燠舘碧山堂之側以待四<lb/>
<pb n="KR4e0024_SBCK_013-12a"/>
方之賢士談咲傾倒惟恐其去由是聞其風而慕之慕而願見<lb/>
之見其清致而喜聞其貫穿古今䆒極理趣而服譽之者喙相<lb/>
鼓也以故平陽逖在海濵而處士名動京師𥘉吏部甞建寺曰<lb/>
廣化以祠其先歳乆㨂宇将壓處士惻然曰先祠所在而傾摧<lb/>
乃爾焉用子孫爲發已槖新之兄師古爲疊山書院山長信之<lb/>
戈陽㑹江東𬒳兵處士日夜憂思至廢眠食比兄歸喜極継以<lb/>
泣曰不自意復得集䖏也其篤于孝友如此郷鄰死䘮不能具<lb/>
衣衾棺槥者即周之多至百餘家洋望道出其里嶺峻而途險<lb/>
處士築室要害處蓄菲履火炬以資行旅而食浮屠尸之徃來<lb/>
者以爲德其好施予又如此至正甲午家燬于冦僑仁榮里丙<lb/>
申三月九日以疾卒享年五十有四越五日歛色容如生後旬<lb/>
日人見之山中寄語家人曰我今從先長史逰比人間世差樂<lb/>
<pb n="KR4e0024_SBCK_013-12b"/>
若等無用哀戚也聞者驚以爲尸觧娶潘氏先十年卒以丁酉<lb/>
十一月八日合葬鳯凰池從先塋之兆子男一份也敦武校尉<lb/>
台州仙居縣丞女一漳州海滄廵檢鄭公訓其婿孫男六昶旭<lb/>
昻炅昱曅女一於戯與處士同郡而並時以生者雖饒倖利逹而<lb/>
君子不𣣔道之身死肉未寒聲名泯泯矣䖏士放意肆志不人<lb/>
知不爲世用而其氏名與前諸賢高文大冊並傳果孰得失哉<lb/>
而况既死其神明又能竦動人是豈惟有不亡者存真可謂不<lb/>
隨死而亡者矣播以銘曰<lb/>
旌陽長史自何齡采藥華盖存黄庭華盖更以厥姓名至今井<lb/>
竈留巖扄巗下<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>比髙閈閎伊誰云居乃雲仍衣冠奕葉如引<lb/>
繩起家率由科苐興持槖把節典列城何以知之譜足徵有卓<lb/>
䖏士獨遺榮得蠱髙尚履幽貞如彼石奮以躬行奉先克孝友<lb/>
<pb n="KR4e0024_SBCK_013-13a"/>
于兄哀此鄰里鰥與憚濟其不給以我嬴樂氏有生逢太平況<lb/>
復山水羙且清選竒擇勝開池亭圖史琴奕左右呈時彦並逰<lb/>
鏘瑀珩聲名流聞逹上亰玉堂諸老亦心傾揮毫摛藻争品䛅<lb/>
㝢縣倐忽煙塵驚厭世翩然遂上征少㣲一夕無光晶盖棺𣣔<lb/>
匝堯階蓂有客林間覿儀刑握手欵語如平生生有異夣死而<lb/>
靈丈夫似此真豪英澌盡寜與草木并食氣之母鞭風霆千年<lb/>
一歸視孫曽我言非誕勒此銘<lb/>
　　　魯山處士王君墓誌銘<lb/>
魯山處士生於元之延祐甲寅七月二十二日卒之歲至正癸<lb/>
卯正月十五日也既卒之又明年十一月二十七日葬將軍括<lb/>
山之原姓王氏諱文琰字子仁號魯山人因称之曰魯山䖏士<lb/>
盖温之平陽人也上世自閩来迁十四傳而至䖏士曽祖公甲<lb/>
<pb n="KR4e0024_SBCK_013-13b"/>
宋咸淳郷貢進士祖脩以文行稱于元當路薦諸朝辭疾不行<lb/>
父紹祖倜儻好誼渉獵經史於地理醫卜之學尤精母項氏仕<lb/>
米歛州靈山主簿宋英之孫女也䖏士雖生富家自㓜攘去膏<lb/>
粱折節讀書爲學在郷校能盡記諸生所疑問其師王静一曰以<lb/>
子之資禀而充之問學他日成就詎易量哉吾不是爲子師也<lb/>
時鄱陽昜復孫爲州學教授其父乃遣從授春秋寒暑不輟遂<lb/>
通一經清苦之揲寒畯有所不及極爲士林推許既而出逰西<lb/>
浙将遂如齊魯燕趙幽冀求天下之竒聞壮觀以自廣㑹中有<lb/>
用兵而其郷亦有警曰吾乆客他邦父母寜不倚閭而望且緩<lb/>
急孰扶持吾父母乎乃歸朝夕親側色所欲即趍爲之愉愉如<lb/>
也親有疾躬自練藥垢面蓬首夜不就枕及親没哀毀頓絶者<lb/>
數矣杖而後能興始周君嗣德以元帥行州守事後孔君暘爲<lb/>
<pb n="KR4e0024_SBCK_013-14a"/>
同知二君皆處士郷里而處士又孔君内弟二君方用事䖏士<lb/>
非公事未嘗有所私謁雖孔君亦髙其行季弟峙以忤周元帥<lb/>
繫獄将殺之衆哀其無辜請釋之不許請使輸軍儲自贖則許<lb/>
峙罄其帑以輸數猶不登處士徃代之輸乃得貰人義之則曰<lb/>
朋交且猶通財况兄弟乎居郷閭聞人患難必厚周之章謙以<lb/>
歳侵持田求售至熟又求歸田處士一不與較謝清者從䖏士<lb/>
貸錢五百緡入閩行賈而又称貸於巨室乆之垂槖而歸舉其<lb/>
田宅以庚巨室巨室猶展轉取<graphic n="KR1178" url="https://raw.githubusercontent.com/kanripo/KR-Gaiji/master/images/KR1178.png" mimeType="image/png"/>不已處士曰仁者不爲也呼<lb/>
致清以劵予之清至感泣曰吾自度無以償處士計無所出将<lb/>
自經今日處士生我矣其輕財尚誼類如此處士爲學貴躬行<lb/>
不屑屑於文詞間有所作識者以爲有古風構樓龜嶼㫄取群<lb/>
經與濓洛遺書日夜鑚研有所得則者書以自見使遂其志豈<lb/>
<pb n="KR4e0024_SBCK_013-14b"/>
不偉哉惜乎年五十而遽卒也娶潘氏繼陳氏子男二人曰觀<lb/>
生曰士宗孫男五人敞斆叙敕<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>女一未行嗚呼世之士不知<lb/>
學者不論知學矣徒馳聘空言夷考其行則背馳者可勝歎哉<lb/>
若處士庻其善學者或惜其獨善不措諸用然振衰善俗所激<lb/>
厲多矣比於得志一時而無益斯世者其得失何如也故余於<lb/>
處士之事喜爲之誌使後来知其人焉銘曰<lb/>
富吾不溺勢吾不趍學之勉勉居之舒舒躬行孝友仁於郷閭<lb/>
𥘉豈要譽令聞藹如斯其爲君子之儒<lb/>
　　　韓君墓誌銘<lb/>
韓氏上世河南人𥘉迁光之國始再迁閩之長溪五代之際名<lb/>
碩者又自長溪迁温之平陽其占籍于平陽也始家金舟里今<lb/>
家松山則由来慶元進士漪與其從子淳祐進士縯翁至君六<lb/>
<pb n="KR4e0024_SBCK_013-15a"/>
世矣君諱汝楫字濟川曰蕃曽大父也曰浩大父也曰珪父也<lb/>
三世皆不仕而以行誼聞大父號玉溪䖏士尤負材望元至元<lb/>
二十七年括大盗詹老鷂與温盗林雄等合勢張甚江浙行省<lb/>
叅政高公興統軍討之聞處士名延致軍中與之坐間計對曰<lb/>
盗雖衆大率詿誤者與烏合者爾明公能開自新之路以離其<lb/>
黨則賊不足乎矣從之下令曰吾誅止賊首去兵即良民無不<lb/>
爾宥於中能擒送首悪者賞與凡人等由是賊黨争去逆効順<lb/>
全活數萬人兵不勞而首惡就誅高公賞之官辭老不拜父年<lb/>
四十七卒時君甫七歲大父甚愛之出入必命從而後容止應<lb/>
對若巨人見者咸曰是家當有興者吾知在此子矣大父沒鞠<lb/>
於大母國母楊二母所以教告之者不遺餘力而君亦自知刻<lb/>
勵稍長即奮㧞不群事二母極於孝處兄弟篤於愛二母相継<lb/>
<pb n="KR4e0024_SBCK_013-15b"/>
卒治䘮營葬情文備至人謂其能子君魁梧而髯意氣豁如也<lb/>
明於當世之務親戚有事就之謀悉中機會勇於爲義見利則<lb/>
退辟若将凂之好賑人之乏絶拯人於患難病者予藥死者予<lb/>
槥宗族弗克婚嫁者予錢帛家之有無一不問松山閩浙所途<lb/>
賢大夫士過其門無不願見之挹其風無不<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>然敬之環其郷<lb/>
有争輒求直於君君曰我非有司則皆曰非無有司可以取信<lb/>
者惟公謝遣不去曲直之以片言其見短於君者抑首趍岀自<lb/>
以爲受責有司不耻而耻爲韓公短也窶人子無聊頼徃徃自<lb/>
戕要取財物衆畏之莫敢邇君正色責之曰若軀長六尺不自<lb/>
力於衣食而輕生以餬口尚誰復置若人數中也其人感悟卒<lb/>
以改行郷鄰有以阻飢而與旁縣民私鬻塩者類輩数十百人<lb/>
君呼致好語之曰而欲得食以全性命以活妻子何不我告而<lb/>
<pb n="KR4e0024_SBCK_013-16a"/>
計頋出此也此豈其道哉即發廪勸分以賑之未幾旁縣民<lb/>
抵罪而郷隣獨免禍咸感泣伏地謝且歸所貸君卒不肯取娶<lb/>
陳氏生子懋五年而卒君懲申生薛包後母事遂不復再娶躬<lb/>
撫視懋長大遣師事郷先生既授之室營别舘于貟沙以家事<lb/>
属懋而出居之惟時節薦享乃来歸曰我蚤失父不獲致飬又<lb/>
安敢享子婦之飬也俄閩冦犯其郷避之夏校里竟以疾卒于<lb/>
所寓至正乙未正月乙酉也春秋五十有四懋以是嵗九月戊<lb/>
子反柩葬神山月嶼之原而舉陳氏祔焉子男一人懋也以賢良<lb/>
㩴將仕郎平陽府温州判官轉承事郎知大同府大同縣事女<lb/>
一人適鄭彬孫男四人燾熹杰黙慰歸自大同以同門友徐宗起<lb/>
之状求銘於伯衡惟韓氏之積累其来乆矣詩所謂載篤其慶<lb/>
則於君焉見之而君噐識尤不在前人下今出而爲世用其所<lb/>
<pb n="KR4e0024_SBCK_013-16b"/>
以恵利風動乎人者當不止於一郷惟外聲利而甘隱約故其所<lb/>
可稱道者僅如此然有懋以爲子際今　聖時岀寄百里而諸<lb/>
孫楚楚称其家児将必能自奮以亢其宗種之矣焉有不穫者<lb/>
奚必自其身哉銘曰　猗韓氏世有人敦行誼孚郷鄰君承之<lb/>
善日新恵惸獨馴兇嚚行吾志不求聞天之道屈必伸君有子<lb/>
又有孫將自今大其門發潜德刻貞珉<lb/>
　　　故元翰林侍講學士陳公墓表<lb/>
在昔元至正巳丑盗發海上又明年汝穎継變不五六年淮東<lb/>
西江左右湖南北冈不煽亂如海中漚前者未㓕而後者復起<lb/>
土崩之患危在朝夕其君臣當夙夜惕厲憂勤殚竭心膂撥亂<lb/>
而反之正若捄焚拯溺之不暇乃誕相與盤樂滛荒視宴安之<lb/>
日猶有甚者畧不以攘除事㝠思慮盖懐奸怙寵專權稔悪蠱<lb/>
<pb n="KR4e0024_SBCK_013-17a"/>
惑帝至于此則秃魯帖木免也公于時官文斈憤激于衷憂形<lb/>
于色率御史善材抗䟽弹擊不少頋忌萬一帝心感悟焉使常<lb/>
因公之言立誅奸臣以謝天下反昔所爲圖弭菑變猶可以登<lb/>
中興之功捄須臾之運奈何奸臣甫竄而遽用顧譴公非宜言<lb/>
而欲殺之由是衆正觧體盗賊横行兵交闕下擁衆觀望者相<lb/>
隨属寓縣割裂生民塗炭　大明問罪之師至通州帝遂弃宗<lb/>
朝遁而社稷墟矣是雖運祚之有所終暦數之有所歸抑豈不<lb/>
以䟽法家拂士忽忠言至計也哉嗟夫亡國之主未有不以奸<lb/>
邪爲賢而以忠讜爲狂者也亦未有枋用非人以言爲諱而國<lb/>
能存者也故公伯祖宋相宜中景定𥘉以次丁大全而編管建<lb/>
昌軍公以劾秃魯帖木児而幾見殺丞相之言不用後二十餘年<lb/>
而宋社以屋公之言不用後十餘年而元社以屋書曰與亂同<lb/>
<pb n="KR4e0024_SBCK_013-17b"/>
事罔不亡信矣夫丞相也公也生與阨會何其絶相佀也豈非<lb/>
不幸與然身躓而名隨之𥘉非不幸也而况元亡公分致死以<lb/>
殉國雖掣之肘而其心則與乃祖行軍司馬死汾水關同諒也<lb/>
一門之内百歳之間風烈相終始所謂世篤忠貞者哉嗚呼公<lb/>
姓陳氏諱逹字元逹温之永嘉人家婺之蘭溪自司馬始高祖<lb/>
彦宋累贈少傅元贈中奉大夫祕書卿護軍追封永嘉郡侯謚<lb/>
安惠曽祖永春宋累贈少師元贈集賢學士資德大夫上護軍<lb/>
追封永嘉郡侯謚恭禧祖自中即司馬元贈銀青光禄大夫大<lb/>
司徒上柱國追封温國公謚康順考諱萍元銀青光禄大夫大<lb/>
司徒宣政院使兼延慶院使領吐蕃宣慰使高祖妣王氏曽祖<lb/>
妣楊氏並封永嘉郡夫人祖妣楊氏封温國太夫人妣江氏封<lb/>
温國夫人而公沈氏出也三歲而孤伯母陳留郡夫人江氏鞠育<lb/>
<pb n="KR4e0024_SBCK_013-18a"/>
之長大年十五徵入宿衞二十學書於平章康里公巙巙待制<lb/>
杜公本學詩於張貞居天雨馬教授伯誠三十書名與康里公<lb/>
上下欽安殿成在廷善筆札者咸書牓上進獨用公所進者至<lb/>
正壬辰擢端本堂司經㝷轉正字又遷文學立朝慕汲黯之爲<lb/>
人事無大小言必剴切皇太子禮貌之不徒以其善書也劾秃<lb/>
魯帖木児寔丁酉冬頼太子苦諫得不殺遂辭所居官明年遵<lb/>
海南歸永嘉即墓下以居從進士陳髙授尚書周易語及時事<lb/>
輒流涕於邑既而帝見亂甚始思公顧其兄大都㽞守愛穆哥<lb/>
問公安在對曰病臥故里即日以徴事郎同僉太常禮儀院事<lb/>
召不拜又召拜集賢直學士亞中夫夫兼太子賛善最後召以<lb/>
翰林侍講學士資德大夫知制誥同脩國史同知經筵事後兩<lb/>
召皆有御衣上尊之賜而公終已不赴其言曰吾甞見病者不<lb/>
<pb n="KR4e0024_SBCK_013-18b"/>
早使醫師治之及在膏盲始召醫從事雖扁鵲亦走而巳今囯<lb/>
事如此豈臣子之所忍見然賢如先丞相處輔弼之地猶不能<lb/>
存宋於垂亡况吾之材軄以論思獨能存元於垂亡乎<lb/>
王師克温公自沉淵軍士出之引佩刀自裁軍士奪之乃㫁髪<lb/>
示無用猶安置濠州後遇　赦任便居住乃還蘭溪病風痺且<lb/>
三年矣聞有薦之于朝者遂却薬不御而卒公生以元之至<lb/>
治壬戌七月一日卒以洪武乙夘十月六日葬蘭溪縣甘棠郷<lb/>
門村原以壬戌十月二十日娶江氏封永嘉郡夫人子男五曰<lb/>
智曰聰曰常曰定曰醜女三一適永嘉鮑行一適黄岩鮑丑一<lb/>
許嫁蘭溪楊球孫男二震彰今翰林吴君沉甞銘公墓矣而聰<lb/>
謂伯衡不可無一言白公之志伯衡惟君子所貴大節爲先公<lb/>
所樹立豈不偉哉乃若既貴且富而孜孜問學施德於人而不<lb/>
<pb n="KR4e0024_SBCK_013-19a"/>
自以爲恩人或負之而亦不以爲恨他人未易能也在公何難<lb/>
焉出入兩宫待遇之隆賜子之渥他人不可致也何足爲公榮<lb/>
雖其字畫一代不數人亦公餘事耳以故不備𫐠而獨書其関<lb/>
於國者表諸神道其辭不殺盖以公言不用於當時爲可借公<lb/>
行無愧於先祖爲可貴庶有囯者以懲而事君者以勸云係以<lb/>
辭曰　火之𥘉爇未至烈烈升斗之水沃可以㓕及其燎原烟<lb/>
熖漲天雖竭江河烏能捄旃國步方艱不用公言國步孔棘乃<lb/>
召公還有䇿莫施還也何禆不榮以禄乃分之冝囯破城亡擔<lb/>
欲捐軀不獲直遂天歟人歟死雖不果義則無愧世其家者庶<lb/>
其在是<lb/>
　　　謝氏西山阡表<lb/>
謝氏之居平陽由泰来上遡始祖勝十二世矣塟西山者四世<lb/>
<pb n="KR4e0024_SBCK_013-19b"/>
同域而異竁今居昭穆之首曰孝祖君曰王氏是爲泰来高祖<lb/>
父母居昭之次曰仁壽君居穆之次曰朱氏其曽祖父母也次<lb/>
於昭之右曰懐孟府君冝翁次於昭之左曰徐氏其祖父母也<lb/>
祔徐氏之左其父天祐君也朱氏以上四䘮同以元泰定乙丑<lb/>
十一月甲子塟後八年至順辛未四月庚申則天佑君塟之歳月<lb/>
後三年癸酉二月壬寅則徐氏葬之歲月懐孟君葬之歲爲至<lb/>
正壬辰月爲庚戌日爲丙申𥘉勝當五代之際避亂自閩長溪<lb/>
来平陽因占籍焉四傳而曰濟曰溥曰澄曰浩兄弟競爽支而<lb/>
爲四溥生定定生淳熈進士吉州教授岳岳生㳂海制置司幹<lb/>
辦公事曾於孝祖爲考於仁壽爲祖於懐孟府君爲曽祖懐孟<lb/>
府君字惟義宜翁其諱也生以宋之寳祐丁巳二月十五日自<lb/>
幼負志長以儒称待𥙷囯學生元兵取江南以歸附功授懷孟<lb/>
<pb n="KR4e0024_SBCK_013-20a"/>
萬户府知事到官未幾自免歸飬年餘五十在二親側依依猶<lb/>
孺子食飲必適二親常愉愉皆年九十終郷人以能孝推之爲<lb/>
人倜儻好施仁於宗族以信義服郷閭或有争輒詣府君府君<lb/>
曰此是彼非略不偏黨得一言咸唯唯而退子二人長天佑次<lb/>
天澤天祥天佑賢而克家府君買地西山自池塘原迁大父母<lb/>
之柩舉父母之䘮合塟更爲壽蔵其旁以至男有室女有家無<lb/>
不如志皆天佑任其責家業落而復振寔有頼焉府君喜曰我<lb/>
有子矣我其優㳺以卒餘年乎而天佑至順辛未三月十二日<lb/>
竟卒年僅四十府君捬膺慟曰天乎胡奪之亟也哀動行路人<lb/>
時子泰𥘉十二歲泰来九歳府君字之教之憫憫焉歳時節祭<lb/>
享滌濯薦拜與夫族<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>故舊鄰里慶吊必與俱以濡染其耳目<lb/>
既就外傳而泰𥘉怠荒府君進而訓之曰爾雖㓜謝氏嫡哉門<lb/>
<pb n="KR4e0024_SBCK_013-20b"/>
祚之與替係焉爾之材不材不以學不學歟今爾不學則何以<lb/>
材先緒幾何不自爾世墜耶言未巳涕泗俱下至挾與同寢䖏<lb/>
雞𥘉鳴輒速之覺申訓以前訓㤗𥘉乃大悟垂泣語弟若妹曰<lb/>
我等尚得爲人乎不幸早失父頼有大父在今不用其訓傷其<lb/>
心至使其寢不安豈有人而若是乎更相率力學後㤗𥘉掾浙<lb/>
東宣慰使司江浙行樞宻院㤗来起直學積官爲温州路緫管<lb/>
府知事階将仕郎入　皇朝者授平陽奕元帥府照磨府君不<lb/>
及見之也府君卒以至正癸巳八月十有一日後四十一年爲<lb/>
今洪武十六年泰𥘉死亦且二十四年泰来寔始買石以状来<lb/>
請曰惟我謝氏有墓于西山皆出先祖經營先父之没也寡妻<lb/>
幼子㷀煢孤立不至覆厥宗以克底今日無非先祖覆燾之力<lb/>
積累之效也不有以表著之則是先祖有善而泰来不知非唯<lb/>
<pb n="KR4e0024_SBCK_013-21a"/>
無以昭示子孫抑不孝之罪将何以自逭幸賜一言而刻焉余<lb/>
嘉府君之爲有合於古者邦墓族葬之義又多泰来之孝故摭<lb/>
狀之大節以爲謝氏西山阡表<lb/>
　　　呉府君墓表<lb/>
平陽之士曰呉璟景玉状其先祖問樵府君卒塟歳月子女孫<lb/>
息之數命其子禮奉以請於伯衡曰吾蚤歳而亡吾先人非惟<lb/>
先祖之行吾不及聞其詳而葬亦且緩焉若又無一言之託以<lb/>
傳不朽爲人之孫者將何以自立於世今謀所以表夫墓惟先<lb/>
生矜而卑之伯衡辱交禮父子間文雖不足其何敢辭按状府<lb/>
君諱應時字朝俊問樵其號也姓吳氏生于宋淳祐戊申十月<lb/>
七日爲人簡重寡言咲而嗜讀書經史百氏之說靡不淹貫兼<lb/>
通道釋之典待宗族䔍於仁䖏郷閭䔍於信誼元之延祐丁巳<lb/>
<pb n="KR4e0024_SBCK_013-21b"/>
九月二十一日以疾卒于家享年七十維吳氏其先閩之長溪<lb/>
人後唐時逺祖又新擢進士苐来令平陽遂家焉五傳爲仁矩<lb/>
凶年甞設粥活飢民數萬吳越忠懿王聞而嘉之授陪戎副尉<lb/>
同産弟仁壽各二子曰元亮曰元震曰顥曰徹析居以所居自<lb/>
别元亮居潭頭爲潭頭房元震居庄房爲吳庄房顥居吳樓爲<lb/>
吴樓房徹居仙口爲仙口房四房子孫咸盛在宋世起家科苐<lb/>
仕者相望而元亮四世孫曰迪功郎傳娶徐氏子朝請大夫祕<lb/>
書省校書郎子才娶馮氏封永嘉郡君子奉議郎某路提刑司<lb/>
幹辦公事忠齊娶陳氏封慶息郡孺人無子府君實郡馬王公<lb/>
某之子生母趙氏奉議命爲子俞侍郎之孫介之以府君爲賢<lb/>
延居甥舘又徙家嶺門爲嶺門吴氏之祖俞夫人生于宋景定<lb/>
甲子十二月十日卒于元至正戊子三月三十日至正庚寅十<lb/>
<pb n="KR4e0024_SBCK_013-22a"/>
一月二日始合塟于嶺門山之原子五人長潜孝友而慈祥果<lb/>
毅而直諒氣岸魁梧論議磊落豁然偉人也年四十一亡次曽永<lb/>
嘉塲鹽司令次浩次源爲浮屠次湸出継曽氏女二人一適鄭<lb/>
良濟一適陳彦明潜二子璟其長也平陽州前税務提領珎爲<lb/>
浩後曽四子城積官承務郎江浙行中書省照磨其椽行宣政<lb/>
也偕同僉迭里迷失招諭陳友諒覊留番易特莭不屈名動公<lb/>
卿珣天富南監埸鹽司令入<lb/>
皇朝由黄梅縣丞轉承事郎糓城知縣瑜早亡琪天富南監鹽<lb/>
司管勾一女婿俞端至正丁酉甲科進士同知龍慶州事璟之子<lb/>
曰禮曰愷珎之子曰復珹之子曰季曰寅奉珣祀曰孝琪之子<lb/>
曰南曰還禮善文辭工筆札永嘉縣儒學教論五丈夫子詵誧<lb/>
諶端謀嗟夫富與貴易致也後嗣克肖世濟厥羙不易致也呉<lb/>
<pb n="KR4e0024_SBCK_013-22b"/>
氏自縣令至干今十有九傳将五百年矣而賢子哲孫從先相<lb/>
續豈非難哉府君復岀而振之雖不世其禄位而孫曽茂衍使<lb/>
家聲不墜則所以前承而後引者固自有餘𥙿矣雖然枝之繁<lb/>
本之盛也流之長源之深也若夫愈乆愈茂愈傳愈遠則又在<lb/>
乎培之浚之也掲諸墓前吴氏之後嗣其可不知所自而思所<lb/>
勉是爲表<lb/>
　　　故元承德郎江浙等處行樞宻院判官周公墓表<lb/>
公姓周氏諱誠德字守仁元太中大夫同知浙東道宣慰使司<lb/>
事副都元帥致仕贈同僉太常禮儀院事封汝南郡康恵侯應<lb/>
奎之苐七子中奉大夫江浙等處行中書省參知政事嗣德之<lb/>
異母弟也生母王氏以公貴封汝南郡君方至正末嗣德分鎮<lb/>
平陽總制瑞安幙府之中非無材智與之共事又有僚佐布列<lb/>
<pb n="KR4e0024_SBCK_013-23a"/>
左右求其臨機决謀之際以其可否爲違從行師制敵之問以<lb/>
其前却爲安危求之他人固不能矣是以數十年間軍旅之事<lb/>
公獨身任焉公之爲人也明敏而果毅沈雄而莊重大敵臨之<lb/>
而不懾小冦甞之而亦慎失利而氣不變得勝而色不喜其紀<lb/>
律嚴其號令明其賞罰必其威恵洽其於士卒戰陳則先之次<lb/>
舎則後之其苦則同之綽乎有古名将之風冦之所在窮誅力<lb/>
討而險阻艱難未甞憚也故二州四境之外以至閩括之區無<lb/>
不至焉㮣計其大小戦無慮數百刻徑口小龍南山掇四隅三<lb/>
魁馬嶼蕩三港四溪夷百丈莒岡諸砦縛金安三吴邦大磔李<lb/>
師金翁瑞降張仲卿吴叔寜殱金龍十禽程景安斬葛兆俘吴<lb/>
悌五諸首而分北其徒黨復松山崇政洋望方山三尖五廵撿<lb/>
司内奠二州而外帖閩定括遂披棘荆拾瓦礫樹城塹濠招集<lb/>
<pb n="KR4e0024_SBCK_013-23b"/>
流散存恤困窮逺近之民皆安於田里而無殺掠轉徙之苦又<lb/>
歲漕粮儲上供亰師皆公之力也以㓛授温州路録事尋轉忠<lb/>
顯校尉同知平陽州事兼行軍鎮撫又擢昭信校尉温州路緫<lb/>
管府判官依舊兼行軍鎮撫嗣德拜同僉江浙行樞宻院事而<lb/>
公拜承直郎浙東道宣慰司副使僉都元帥及嗣德叅政命下<lb/>
而公遂以承德郎爲行樞宻判官公尤爲方明善所憚方之據<lb/>
温也屡以舟師来侵公敗之香山又敗之徐洋癸卯春合慶温<lb/>
之兵悉發以擣平陽瑞安自以爲談咲取之而又再敗其秋乃<lb/>
賂遺公麾下林淳林子中使狙伺於內林淳以九月十八日執<lb/>
嗣德以送方越十二日林子中亦執公送之明善讓公不下巳公<lb/>
大罵曰賊奴賊奴爾諸父行刼海上朝廷貸爾死又卑爾節鉞<lb/>
恩莫大焉爾䓁不思報効而分㩀郡縣真大憝也我柰何下爾<lb/>
<pb n="KR4e0024_SBCK_013-24a"/>
且張士誠在吴爾不知爲國家勦除之顧日夜加兵於我我受<lb/>
天子命守二州之地奈何而下爾也明善忌諱趣左右刳公皮<lb/>
公曰雖<graphic n="KR1085" url="https://raw.githubusercontent.com/kanripo/KR-Gaiji/master/images/KR1085.png" mimeType="image/png"/>粉我猶愈從爾苟活况刳皮乎竟以十月一日遇害<lb/>
得年四十有二至死罵不絶既死䇄立自如雖明善亦嘖嘖曰<lb/>
豪傑豪傑夫人同邑陳氏諱貞一封汝南郡君父衢州路龍游<lb/>
縣學敎諭太和母蔡氏嗣德𬒳執以去夫人曰事急矣今日死<lb/>
生猶在我稍緩不惟𣣔生不獲雖欲死不獲矣我命婦可辱身<lb/>
以羞夫主乎以嗣德𬒳執又明日自經死得年四十有五公收<lb/>
之未及葬而見執矣無子一女曰禮嗣德歸自南亰以其㓜子<lb/>
泰爲之後而延邵奎爲贅婿㤗夭死禮夫婦<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>任飬祖母祖母<lb/>
年八十洪武乙夘十一月四日終遂以已未十二月十日葬睦<lb/>
原之東谿而具公衣冠與夫人骨殖祔焉以爲邑人雖祠公證<lb/>
<pb n="KR4e0024_SBCK_013-24b"/>
真寺而墓上宜有刻来謁文伯衡竊惟公奮郷閭以民兵靖一<lb/>
分及臨患難則殺身殉義其功烈亦既足以暴白於天下夫人<lb/>
從容就死以全其莭其貞何以加諸而禮以一女子能盡生事死<lb/>
葬之禮其孝又何如哉爲臣若公爲婦若夫人爲子若禮此皆<lb/>
無愧於人紀而有𥙷於風教者也雖欲不書得乎故摭狀爲表<lb/>
使刻以掲于墓以彰周氏之盛以爲斯世之勸<lb/>
　　　譚府君行𫐠<lb/>
公諱安榮字榮甫姓譚氏其先豫章人後徙居潭之湘潭縣遂<lb/>
爲縣人譚本齊之附庸其分土在今濟南歴城間春秋魯荘公<lb/>
十年齊桓公㓕譚譚子奔莒子孫以國爲氏其後散處四方代<lb/>
有聞者見於歴代史湘潭之譚氏則顯自宋禮部公諱世績事<lb/>
祐陵官至礼部侍郎贈端明殿學士宋史有傳是爲公之高祖<lb/>
<pb n="KR4e0024_SBCK_013-25a"/>
曽祖諱某祖諱某湘潭縣丞考諱義先隱居不仕尚浮屠法放<lb/>
情山水之間自號湘溪居士妣黄氏公生而頴悟母夫人授以<lb/>
孝經隨口成誦既長嗜學博通經史百氏之說至於釋道之與<lb/>
無不覧觀與從兄安期安邦同居合㸑友悌䔍至二兄亡無子<lb/>
命次子應璋爲安期後内外數百指齊以禮法而身率之閨門<lb/>
雍肅未甞有遺言勤於治生家業日𥙿輕財而好施歳飢傾廩<lb/>
以賑餒者爲粥以食不能自食者遇貧乏者予之錢不能䘮者<lb/>
給之槥距居之東十五里有渡曰牛欄下攝市在焉其川湍悍<lb/>
渉者以病率好義之家伐石以爲梁直渡之西自竹簀橋以至<lb/>
関子衝驛道出焉其塗沮洳行者以爲病甃之以甓寺曰護法<lb/>
觀曰梅仙棟宇摧圯像設故弊繕脩荘嚴使之煥然一新又割<lb/>
田三十畆入觀音寺以飯其衆觀音之僧曰紹冨護法之僧曰<lb/>
<pb n="KR4e0024_SBCK_013-25b"/>
道恵曰紹祖得遂薙髮皆公爲之檀越爲人素慎重門有吏卒<lb/>
避去不與言稴歳無頼子相與謀强納劵而發其廩公聞之𣣔<lb/>
目乞之諸子以不足爲恵適長効尤者爲言乃止甞有質田而<lb/>
自剄兾歸其田者公亦哀其情而𣣔以田歸之由是人推爲長<lb/>
者時海字承平士大夫以仕相高或挽公出仕公曰吾焉用仕<lb/>
爲幸有先人之弊庐可以避燥温薄田可以供祭祀具饘粥教<lb/>
子讀書優㳺卒歲良亦足矣焉用仕爲哉晚年得末疾伏枕日<lb/>
乆卒之前一日忽曰自吾感疾明日且朞矣殆不起乎而是夕<lb/>
居護法寺傍梅辛者夣寺之菩薩天王迎公入寺幡幢鍾磬<lb/>
鐃鈸灯烛香花𣑽唄甚盛詰旦果卒辛詣門将曰以夣則巳属<lb/>
纊矣聞者以爲異實元之重紀至元庚辰正月卄八日也公生<lb/>
于宋咸淳丁卯十月四日享年七十有四後六年已酉十有一<lb/>
<pb n="KR4e0024_SBCK_013-26a"/>
月庚申葬於縣之石塘山之原從先兆也夫人賀氏諱妙興同<lb/>
縣人父諱某母劉氏婦德母儀著称婣黨躬儉約善書筭持<lb/>
經茹素以此終身公之起家夫人實佽助之其生以咸淳丁卯<lb/>
七月十九日其卒以至正庚寅二月十日得年八十有四而以<lb/>
卒之冬十二月某日祔于縣丞墓左子二人應辰應璋女二人<lb/>
適王必大賀世發孫男六人明孫福孫玄孫壽孫貴孫榮孫貴<lb/>
孫即今金華管軍鎮撫濟也曽孫男二人<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>棐曽孫女二人伯<lb/>
衡歸自翰林辱濟枉顧而語之曰濟年十有四而先祖即世踰<lb/>
年而先父繼沒後十二年湖湘大擾疾疫並興而吾母吾叔父<lb/>
吾二兄以及羣從俱亡不肖若濟僅存喘息又越在戎行違去<lb/>
墳墓轉徙數千里之外二十有一年矣尚頼先祖遺社竊叨禄<lb/>
秩以不墜宗祀然先祖之嘉言懿行日就泯沒大<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>異日無以<lb/>
<pb n="KR4e0024_SBCK_013-26b"/>
見先祖於地下敢以狀爲請伯衡謹序次其實可以昭示後人<lb/>
者如右<lb/>
　　　北麓處士李公墓誌<lb/>
臨川有厚徳之士曰北麓處士李公生故宋咸淳丙寅七月二<lb/>
日卒於故元至正辛卯正月五日而以壬子　月　日祔于<lb/>
大壟坑之原則<lb/>
皇明洪武五年也後十有四年其子鎬𬒳選爲考試官而伯衡<lb/>
亦自金華山中召至同事禮闈鎬乃奉其友翰林修撰金珉所<lb/>
𫐠狀求爲銘伯衡文雖不足誼則不敢辭退而按狀爲記之曰<lb/>
公臨川崇仁人姓李氏諱士華字廷實北麓其别號也宋太學<lb/>
上舎生資善堂直講昻高祖也宋郷貢進士緘曽祖也适祖也<lb/>
元德父也盧氏母也賦才瓖瑋音吐如鐘好學強記數百言過<lb/>
<pb n="KR4e0024_SBCK_013-27a"/>
目輒弗忘雖蚤失怙恃二兄繼亡獨支門户弗克終學然經史<lb/>
大義無不通長於詞翰談論辯博此公之學也德祐失國江南<lb/>
新附衆皆遑遑然公獨幅巾深衣翶翔邑里間意氣自如出其<lb/>
餘智治生坐使貲雄於郷此公之能也事繼母吳氏下氣婉容<lb/>
得其驩心以不及終飬語及二親輒泣下𬒳靣昕夕必展謁祠<lb/>
堂歲時莭享祀必腆必㓗𥘉度哀慕如𥘉喪終其身此公之孝<lb/>
也宗族貧者子本予之孤者鞠之死無以棺歛者收之有所貸<lb/>
不能庚而再貸者度其終不能償出劵焚之或以田園来償曰<lb/>
逋可緩先業不可墮也弗取歲侵平賈出粟粟價由是弗騰湧<lb/>
人頼以濟不能食者作麋道上食之活者甚衆伻有盗廩粟者<lb/>
見之矜其窶更益以他粟遣之里有力役挺身任之不以煩細<lb/>
民此公之仁也訓諸子以經術躬督視之不至夜分不得息諸<lb/>
<pb n="KR4e0024_SBCK_013-27b"/>
子蚤暮不敢去冠帶不敢私宴飲不敢俲流俗侈靡此公之教<lb/>
也朝廷下鬻爵之令巨室争取以自榮公恬不介意或持空名<lb/>
告身求售公咲曰我且不欲以文學干進取渉銅臭之譏而謂<lb/>
吾欲乎此公之義也擇爽塏地作賔舘環樹松竹蕉蘭賢大夫<lb/>
士過門倒屣以迎論文折理之隙樂飲終日惟恐其去之亟此<lb/>
公之好士也里人争闘方斷斷然譁折以片言曰此是彼非即<lb/>
免冠頓首釋去此公信誼之孚於人也晚好神仙一日樓居有<lb/>
神降焉相與倡和許公壽如盧真盧真年八十五隱句曲山遇<lb/>
浮丘公上升去後公果享年八十六此公至誠之格於神也凡<lb/>
三娶郝氏無所出而曽氏陳氏繼也子四人伯彬仲鎬而鏞蕃<lb/>
其叔季也鎬字叔荆䔍學能文應　詔至京師擢國字學王轉<lb/>
翰林編修領中都國子監事方嚮用此公之澤也女三人丁師<lb/>
<pb n="KR4e0024_SBCK_013-28a"/>
周廖晉戴尚德其婿也雍雅維其孫男也其曽孫則男二而女<lb/>
一也銘曰<lb/>
李在臨川派岀隴西代綿譜軼系序莫稽繄公之生門祚中㣲<lb/>
國歩又棘亦孔之巇而周於智而優於材雖云零丁有猷有爲<lb/>
迄亢厥宗家用以肥不䮦不吝既恵且慈維族維鄰孰寒孰飢<lb/>
孰空孰之載餽載遺衆方爲冨利歲之饑饑輒閉糴以要厚貲<lb/>
獨取我陳稱物平施粟弗翔貴澤及恇羸閑家以則左矩右䂓<lb/>
於世無求絃琴誦詩於赫令譽遐企迩推享有多壽踰期望頥<lb/>
人豈不貴握符秉麾多行不義瑜不掩疪曽不如公皂帽白衣<lb/>
無愧無怍式全其歸况也有子際遇<lb/>
聖時其鳴以文一代宗師何善不報天豈遠而發其幽潜勒此<lb/>
刻辭<lb/>
<pb n="KR4e0024_SBCK_013-28b"/>
　　　李維壙銘<lb/>
臨川李鎬叔荆甫爲學正國子監之六年其弟三子維殁年才<lb/>
十有三後七年叔荆以翰林編脩領中都國子監事入考㑹試<lb/>
與伯衡同事禮闈歎曰吾兒維之殁乆矣余未嘗一日而不念<lb/>
之君幸而賜之銘以慰維之不幸以紓乎余之哀也伯衡曰銘<lb/>
王逄原者臨川也銘邢敦夫者䂊章也逄原敦夫豐於材而嗇<lb/>
於年惟得言立如二公者以爲托故其命雖短而其名則延叔<lb/>
荆哀其子圖其不朽而屬伯衡銘焉顧伯衡豈其人乎哉後二<lb/>
年伯衡考試陜西還次中都復會叔<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>而叔荆以王紹所爲狀<lb/>
申請益力嗟夫天下之寳天下之所共寶也子弟有若維之聦<lb/>
俊頴㧞夫豈多見乎材成而實就出爲邦家之光吾黨誰不属<lb/>
望哉而不幸夭閼伯衡固傷悼之不能巳又安得以源薄而拒<lb/>
<pb n="KR4e0024_SBCK_013-29a"/>
叔荆之請乎維小字實定生以丙午三月十六日風骨峻整肌<lb/>
膚若玉雪目光曄曄射人見者以爲竒噐數歲坐之膝上口授<lb/>
古詩歌数過輒不忘其母㳺氏携至南京八歲耳拜跪唯諾應<lb/>
對周還進退嶷如成人間從長者岀逰見古蹟勝㮣必請問所<lb/>
自而謹識之已而就傅國子監受小學四書六經正文日千餘<lb/>
言即能了其習作字不待提教而得筆法朝夕諸生從博士助<lb/>
教問難維輕趍而拱聽焉於其㫖歸豁然也博士助教若趙叔<lb/>
錢宰劉紹先諸公甚愛之試以詩課隨口響應若不經意而出<lb/>
人意表莫不嘖嘖歎賞以爲叔荆有子同舎生壯者冠者咸與<lb/>
伉禮𥘉不敢以童稚視之貴㳺子姓邀與共飯輒固辭或問其<lb/>
故對曰不願人之膏粱之味也暇日寫山水樹木人物禽羽之<lb/>
類種種有思致嘗刻木爲戯具状宛如琵琶扣之琅然有聲其<lb/>
<pb n="KR4e0024_SBCK_013-29b"/>
智巧多此類平居事父母及其兄欵曲而恭敬撫二妹尤䔍於<lb/>
愛居國學四年是爲洪武戊午其春欲與其兄歸其郷省其祖<lb/>
母叔荆以道逺弗許維涕泗終日冬十月四日得疾痊而復發<lb/>
易數醫愈劇維見叔荆夜坐其旁愳以危憂之強自支曰児無<lb/>
苦願大人就寢席母児憂也疾且革其母哭之慟復張目曰夭<lb/>
壽命也児死焉足惜願母氏割愛竟以十一月十日卒與叔荆<lb/>
逰及識維者皆来弔祭哭盡哀是月二十七日返其柩崇仁里<lb/>
以　月　日祔葬大壟坑先祖北麓䖏士兆次銘曰<lb/>
維也誠李氏子弟之秀使造物者卑之材而又假之以壽其所<lb/>
成就豈不光前而𥙿後柰何蘭方茁而萎車未駕而仆人且痛<lb/>
借之而况於其父母嗚呼<lb/>
</p>
<p>
</p>
  </div>
</body>
</text>
</TEI>
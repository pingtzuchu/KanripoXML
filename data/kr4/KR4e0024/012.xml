<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0024_SBCK_012-1a"/>
蘇平仲文集卷之十二<lb/>
　碑誌碣　章貢黎諒校正重刋<lb/>
　　　故元贈亞中大夫集賢直學士包公墓誌銘<lb/>
故贈亞中大夫集賢直學士輕車都尉追封上黨郡侯包公諱<lb/>
涇字東伯括之麗水人考諱開宋府學教授元贈朝列大夫同<lb/>
僉太常禮儀院事騎都尉追封上黨郡伯妣郭氏贈上黨郡君<lb/>
生於宋咸淳辛酉四月五日仕元大德皇慶間㝷自引歸後以<lb/>
子容德官祕書封承事郎集賢院都事卒于至正戊子四月二<lb/>
十六日壽八十有八明年十二月十九日祔于治平孝子陳茂<lb/>
元墓左公本孝子之七世孫國學上舎生諱儲者其生父也母<lb/>
翁氏於太常府君爲中表兄弟公生八歳䘮其父母時太常府<lb/>
居方都授于家往師事之見公噐識異常兒自顧無子遂命爲<lb/>
<pb n="KR4e0024_SBCK_012-1b"/>
後以故公殁祔孝子墓仍以田六畆給孝子歲時薦享治命也<lb/>
葬後十九年容德陞三品加贈今官階勲爵公雖早孤克自振<lb/>
勵儒書吏事冈不精練又氣岸魁梧音吐鴻暢逹官貴人交相<lb/>
引重由郡列曹椽歴績溪龍泉兩縣典史調慶元路行用鈔庫<lb/>
副使年且五十矣一日喟然曰仕将以行道也不然則爲飬云<lb/>
耳今吾俛首下僚道之不行矣而吾二親又早見棄苟升斗之<lb/>
粟奚爲哉遂謝事竟歸尚羊山水間惟日以教子爲務諸子皆<lb/>
有材局而埜與容德慨然有志於當世岀逰亰師受知時宰薦<lb/>
之於朝膺受宮使日近清光恩寵之渥一時鮮儷詔蠲其家租<lb/>
稅力役之征無有所與盖異数也公𬒳壐書顧謂家人曰朝廷<lb/>
遇我以優典爲其能賢而巳我獨不能彰上之賜乎於是推其<lb/>
有餘眼親故郷鄰距其居三里有山溪焉架石爲梁曰保安橋<lb/>
<pb n="KR4e0024_SBCK_012-2a"/>
嚙于瀑水渉者以爲病公爲復之里有觀音院相傳孝子所重<lb/>
建歲乆摧圯繕而新之割田四十畆入治平寺以贍其徒而崇<lb/>
道觀亦卑之田半於治平其於爲義甚於嗜欲盖以此終其身<lb/>
前配金氏累贈上黨郡夫人継薛氏子四人垚隱居行誼有公<lb/>
之風森慶元路儒學教諭埜卒官御藥院大使容德累官朝請<lb/>
大夫僉太醫院事金出也女二人適項順陳驥薛出也孫男二<lb/>
人嗣祖夔州府建始縣知縣階承事守文太常禮儀院掾史孫<lb/>
女六人婿曰山隂知縣張宣曰善慶曰兵部尚書世列門曰萊<lb/>
州府同知祝彦方之子金生曰某曰某曽孫男若干人曽孫女<lb/>
若干人公以覊孤三尺之童見噐於太常府君而爲之子不待<lb/>
程督早夜力於學問以材表見荐有禄位雖高尚其志早就閑<lb/>
放措諸事業不自其身然義方之訓行於家庭諸子彬彬称其<lb/>
<pb n="KR4e0024_SBCK_012-2b"/>
家児二仲競爽出爲世用致位通顯貤恩昭𬒳䟽爵侯伯不惟<lb/>
公食其報而太常府君亦蒙寵光其於命後之志復何負哉而<lb/>
况孫曽衆多克守先業又有若嗣祖者際今之聖時出宰百里<lb/>
善於撫綏至於夷獠亦愛敬焉則公之劬躬燾後可見矣嗣祖<lb/>
懼夫潜德日逺日泯以伯衡甞簉属史氏求銘其墓叙而顯詩<lb/>
之豈獨以表公於不朽且俾来裔知陳氏之爲包氏而包氏之<lb/>
㣧絶而復續皆自公始詩曰<lb/>
猗集賢公髫齓而孤来後于陳以姪從姑夙興夜寐不戒而飾<lb/>
愽通詩書明習法律爰𬒳推擇厯試大邦邦伯袖手仰其賛㐮<lb/>
乃典縣幙乃司莞庫低囬歲月莫展其素喟然興歎拂䄂而歸<lb/>
蓄其所藴嗣人之遺詵詵嗣人克承公志發迹韋布通籍朝著<lb/>
帝謂子令由父之賢天書下賁賦役是蠲既蠲賦役褒封申錫<lb/>
<pb n="KR4e0024_SBCK_012-3a"/>
爵則邦君三品其秩亦既有子而又有孫仕于熈朝以政事聞<lb/>
人亦有言河潤九里維公之澤沛乎未巳太史勒銘以焯墓門<lb/>
尚其来裔思厥本源<lb/>
　　　金華衞指揮副使王公墓碑<lb/>
明威将軍金華衞指揮副使王公既沒之六年其夫人遣其故<lb/>
吏袁仁致言于伯衡曰惟吾夫以忠事上以恭承兄以材勇自<lb/>
見奮身行伍列職環衞雖天不假年而勞烈則多矣<lb/>
聖天子是用憫恤遺孤錫之土田㤙眷之隆班於勲舊使無文<lb/>
守鑱之神道奚以焯勤訓嗣先生太史也敢属茟焉伯衡辭不<lb/>
足以知公則又遣仁携其六歲孤僧家奴奉事状再拜固以請<lb/>
乃爲序曰公諱瑛字君寶世爲廬州梁縣人元至正中盗起汝<lb/>
頴公與兄故右副元帥玉俱以良家子從軍右副用捕虜功𥙷<lb/>
<pb n="KR4e0024_SBCK_012-3b"/>
義兵千户公常從之不去　上起兵於濠右副灼知暦数有在<lb/>
與公率所部來歸上嘉其誠俱留衞帳下右副由千夫長陞<lb/>
萬夫長由萬夫長陞元帥其夷<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>家山蹂黄墩蕩湖口剗彭祖<lb/>
寨取滁和兩州奪采石舉太平破溧陽溧水克宣城臺城覆南<lb/>
徐擣毗陵擊常熟擒張士德戍嚴陵下金華㧞諸暨戦臨浦掀<lb/>
蕭山鎮三衢掇廣信俘李明道雖曰善陳善戦以濟厥勲亦惟<lb/>
有若公者恒在左右以資羽翼相爲掎角也公白晳長身揮戈<lb/>
躍馬先士卒以赴敵矢石交下意氣弥振堅城勍将身至力取<lb/>
一軍皆下之右副自廣信徴入　朝公提其師徒平章鄧公復臨<lb/>
川援南昌有錦袍之賜右副還金華謝再興犯義烏東陽公力<lb/>
戦却之授千夫長則甲辰六月也七月右副卒　廷議以公乆<lb/>
在兵間聲望素著立命統其衆加領兵官明年二月張士誠盡<lb/>
<pb n="KR4e0024_SBCK_012-4a"/>
銳侵我新城從平章李公出戦獨當一靣引伉徤善擊士舞槊<lb/>
衝其中堅生擒僞官陳德等三十四人斬首七十八級遂奪其<lb/>
氣大衆乗之賊大敗横屍蔽野委棄資仗舉之数日不盡受上<lb/>
賞因與元帥何世明攻沿山捷于紫溪遂從叅軍胡公進汶浦<lb/>
城陣于古秋橋于西陽嶺于景江橋于南峯寺自閠十月五日<lb/>
至二十二日大小之戦數十奪名馬十五破砦二斬首二千餘<lb/>
級虜将校五十餘人䧏卒八百餘人凡賚銀碗十有四枚米百<lb/>
有八十石頒之麾下又明年從李公取桐廬富陽餘杭遂入錢<lb/>
唐寵以襲衣又明年録其前後功勞陞指揮副使仍鎮金華實<lb/>
指揮使徐公爲之請云洪武改元之春李公移兵建寕延平㧞<lb/>
公以從就命撫安汀州還從左丞胡公捕冦海中之蘭秀山殱<lb/>
之分兵略将樂朝天明溪白雲虎頭黄龍青龍等砦悉降其衆<lb/>
<pb n="KR4e0024_SBCK_012-4b"/>
二年加明威将軍從李公北征行至通州病内熱乎章鄂國常<lb/>
公俾舁歸金華<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>醫藥六月七日竟殁于毗陵得年三十有五<lb/>
上聞而悼之命賜衣廪存恤其家是年十一月卄四日祔于右<lb/>
副墓左縣曰當塗郷曰姑孰原曰李家界夫人夏氏側室魏氏<lb/>
子一人僧家奴也公没後四月乃生女一人尚㓜自古帝王之<lb/>
與命世之材應期而出以弼成大業匪直股肱重臣凡厥登陣<lb/>
䧟陣搴旗斬將之士皆其流匹也百世之下尚論造周興漢知<lb/>
有十亂三傑而巳其䇿勲行陣之間不在封侯之列或名存而<lb/>
事㓛無徴或身没而姓氏俱泯夫豈少哉然則王公之勤勞<lb/>
國家雖蕳在　上心如之何可無𫐠也夫人之請可謂賢而有<lb/>
謝矣庸弗讓而銘之銘曰　桓桓右副如鷹之揚紏紏明威叅<lb/>
翔叅翔天實生之以賛我　皇我皇膺運起義濠梁纓冦自獻<lb/>
<pb n="KR4e0024_SBCK_012-5a"/>
咸懐忠良𬒳堅執銳齊驅戎行左顧右盻淮壖江郷孰爲險阻<lb/>
孰爲悍強孰敢負固孰敢醒狂伯騎其項中斧其吭夷凶珍醜<lb/>
斥廣土壃膚㓛未奏右副奄亡明威曰嗟我死後兄兄志我死<lb/>
乃分所當拊厥士伍敢有不臧敵王所愾敢有不蘉既鋤漠蘖<lb/>
于彼南昌亦翦越淛于此東陽献馘連連錫予穰穰閩嶠齒齒<lb/>
鯨波湯湯蹂以突騎抗以餘艎山貙海蜃載廓載攘推結鴂舌<lb/>
来庭来王南服既清皇威用張乃卷斾旌旋指翔方奄甸漠<lb/>
北昭我天明匪公自矢亦僉所望天何二堅潜穴膏盲薬投罔<lb/>
効中道淪䘮施豐報嗇命短名長况也閥閱燁其有光宸衷<lb/>
蕳在何日而忘樹碑表阡國有興常震其休聲勒此銘章<lb/>
　　　温州衞中左所千户馬公墓碑<lb/>
洪武十六年二月二十有四日平陽守禦武毅将軍温州衞中<lb/>
<pb n="KR4e0024_SBCK_012-5b"/>
左所千户馬公卒于位享年五十有二嗣子良從治命擇地平<lb/>
陽縣萬全郷鳴山之原而葬卜以三月十有七日前期奉状請<lb/>
銘於前史官蘇伯衡公於律應銘而良又以禮請烏得而辭按<lb/>
公諱俊字世傑姓馬氏高郵人祖重四府君妣顔氏考元一府<lb/>
君妣蔣氏公㓜有大志身長不滿六尺而音吐如鴻鐘膂力絶<lb/>
人善騎射歲壬辰張士誠起高郵噐公用爲萬户使隷今平章<lb/>
潘公既而從渡江入姑蘇及士誠以姑蘇納欵凡其下人授官<lb/>
有差公擢浙東道宣慰使司都元帥鎮杭時元祚将終公無所<lb/>
施其材略甞歎曰蠅不附驥不能致千里人不得所依獨能發<lb/>
名成業乎丙午冬曹國李公奉　詔取杭公遂率所部数于人<lb/>
出附曹國公嘉其誠立命從攻崇德㧞之進取嘉興回守富陽<lb/>
吴元年正月奏授管軍千户十月從永嘉侯朱公平温州台州賞<lb/>
<pb n="KR4e0024_SBCK_012-6a"/>
以鞍馬㝷分兵扼黄岩海口遂遵海夾擊福州既㑹大軍撫㝎<lb/>
福州乗勝克延平汀州洪武元年正月從都督林公𥙷海㓂昌<lb/>
國之蘭秀山七月復從曹國公擊破閩溪青龍等砦二年正月<lb/>
進階武略将軍戍金華二月曹國公以征虜副將軍北伐公統<lb/>
於指揮徐公以從畧定錦州敗江文情國公軍下恵州進擊大<lb/>
寜全寜遼河又下遂從攻上都八月援大同克馬邑與孔興脫<lb/>
列伯二國公軍遇合戦大捷逐之至黒河還次北平三年二月<lb/>
復從攻雲州敗敵於察罕腦児之地以五月克上都應昌慶刑<lb/>
大月取高州瑞州八月師囘北平往援保昌而班師<lb/>
詔下以十月遷戍金華四年二月賜攵綺絹各八仍下<lb/>
制書世世承襲戍金華五年爲洪武七年以平陽岸大海俾移<lb/>
戍焉至平陽與所長事繆侯羙改築其城十年七月換武毅将<lb/>
<pb n="KR4e0024_SBCK_012-6b"/>
軍十四年十月䖏州盗吴逹三等蔓延平陽西鄙公率所部出<lb/>
林来浦越龍潭襲破黄湾遂抵吴岩山呉岩山最號險絶中懸<lb/>
崖有穴若堂四面壁立萬仞賊衆據爲窟穴公至其下親蒙失<lb/>
石選勇捷者蟻附上奮擊竟夷之屯銀瓶寨以當其衝突分軍<lb/>
徶東溪剗彭坑鏺萬松林所向披靡征南将軍延安侯統大軍<lb/>
乃至雖分任諸将以公習地利當命為導凡破二十砦斬首于<lb/>
餘級賊平咸以㓛爲最事聞有楮幣之賜踰年而疾革端坐而<lb/>
逝一軍莫不洒泣𥘉外舅陳元吉知公非常人延爲贅婿其没<lb/>
也公䘮葬以禮餋外姑三十餘年生事死葬一如其母外家無<lb/>
後剏菴外姑墓側并祠外舅有甞興公同仕而失勢者每有以<lb/>
周之而妻其子以愛女性磊落喜延接賔友尊爼之間情文藹<lb/>
然配陳氏側室楊氏子男四人良玄庸陳氏出譲楊氏出玄早<lb/>
<pb n="KR4e0024_SBCK_012-7a"/>
亡女四人長未行而卒次適周忠餘尚糿伯衡惟公爵列五品<lb/>
位冠一軍而爵位世及將與　國家相與悠乆其得於<lb/>
上者侈矣非勞烈之茂何以臻此公甞南踰閩嶠北渉沙漠轉<lb/>
戦萬里之外决勝兩軍之間豈無竒計逺畧而平生未甞以語<lb/>
人迄無得而称焉是則可惜也欽惟　聖上録人之㓛雖逺不<lb/>
忘㧞之千百户之列而擢置環衞者累累有之昭𬒳殊渥峻陟<lb/>
崇階人之於公盖有望焉而天遽奪之不尤大可盡傷乎然其<lb/>
所樹立固自有餘𥙿播以銘詩使千載之下知我朝千夫長有<lb/>
若而人一代賢材何其衆多也哉銘曰<lb/>
於皇　上帝祚我　大明群材梃生如雲之蒸小大将臣罔匪<lb/>
人傑奔走輸忠光輔鴻業桓桓馬公鷙勇沈維奮挺大叱孰當<lb/>
其鋒如在僞呉韜其材畧日夜引領以俟所托文武李公問罪<lb/>
<pb n="KR4e0024_SBCK_012-7b"/>
錢唐公率所部迎于道傍李公曰嗟汝實余嘉余汝指蹤汝余<lb/>
瓜牙公益感奮死以自誓既㧞崇德遂取檇李帖温定台朽拉<lb/>
祐摧廓其氛祲吳越攸靖旋師而南夾攻七閩𬈑波浩浩不見<lb/>
其津視若平地揚舲飛度廼㑹歩騎于城之下七閩載安凱奏<lb/>
而還殱彼小醜蘭秀之山李公受　語戡定朔漠公属<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>鞬或<lb/>
犄或角堂堂六軍百萬其群奮不顧身莫與公倫黒河以西隂<lb/>
山以北何戦不捷何攻不克武功告成萬國咸寧推恩世及亦<lb/>
孔之榮　皇鍳于古聿脩武備剖符列戍星羅棊置維公所戍<lb/>
于彼金華里閭晏晏有桑有麻平陽岸海國之重鎮孰克保障<lb/>
更以公任公入其疆増城浚湟寛是南顧如水有防辛酉十月<lb/>
盗起于括蠢蠢愚民煽亂竊發乃援桴鼓乃礪戈矛乃率部曲<lb/>
往斧其喉何異泰山壓彼雛鷇列寒既鏟窟穴斯覆上将至止<lb/>
<pb n="KR4e0024_SBCK_012-8a"/>
士馬不勞鐃鼓短簫獻捷于朝　天子曰都内出楮幣馹<lb/>
騎星馳旌厥勞勩　皇仁如天垂念有功凡百勲舊次第登崇<lb/>
曰公曰侯孰不公望嗇不使年奄焉淪䘮長城之墮殄瘁之悲<lb/>
爾軍爾民一是涕洟鳴山峩峩畢兹窀穸勲名不磨不在斯刻<lb/>
　　　故元吳江州儒學敎授孔公墓誌銘<lb/>
昔有元致崇極於先聖凡厥子孫例得以布衣𥙷州縣學官以<lb/>
故平陽孔氏於時有祿位成功名者相隨属矧公材德之優學<lb/>
問之䆳文章之工出乎羣從而出身又特用曲阜子孫例𥙷州<lb/>
郡教授孰不以逺大期之及起教授吴江年四十六矣又二年<lb/>
竟卒于官於乎豈非命也夫公卒於至治癸亥十月二十四日<lb/>
而以重紀至元丙子十月某日葬于新隴逮至正乙未十一月<lb/>
卄一日乃改葬管奥之源後二十有九年爲洪武十六年伯衡<lb/>
<pb n="KR4e0024_SBCK_012-8b"/>
客逰平陽其子克烈以其季克勛甞同朝奉事状乞銘誼不得<lb/>
辭乃爲之記公諱文栩字周卿孔子五十四代孫後唐同光二年<lb/>
諱檜者自闕里避亂来居平陽歴十世而至宣義郎漕舉進士<lb/>
伯奮無子以從兄贈承事郎缶之第三子胄舉進士承信郎淮<lb/>
北提刑幹辦官貴明爲子生釋褐進士迪功郎淮北路帥幹淇<lb/>
孫公之父也母夫人周氏公生而宋亡未成童刻意爲學廸功<lb/>
府君噐之使受經於郷先生林公霽山學詩於安固張公湛江<lb/>
時兵燹後家無遺書諸經史露抄雪纂口誦心惟至忘寝食比<lb/>
冠名巳起矣杭爲宋故都向之宿儒遺老猶有存者乃以至大<lb/>
間辭親出㳺若紫陽方公回淮隂龔公開南陽仇公逺句章戴<lb/>
公表元永康胡公長孺公遍㳺其門而見聞益充造詣益深諸<lb/>
公亦喜爲之延譽名聞於一時省憲二府若大明高公昉東平<lb/>
<pb n="KR4e0024_SBCK_012-9a"/>
王公侯争引㧞之未及授官丁迪公府君憂未除丁太夫人憂<lb/>
服除署義烏縣學教諭以師道自任士論翕然歸之縣逹魯花<lb/>
赤木屑飛爲下誣構公言之分憲得釋其爲上官敬信如此秩<lb/>
滿黄公溍贈以言属望甚至改池州路學正貴池縣學與豪氏<lb/>
争魚陂郡乆不能決司憲乃檄公與揚主薄者按視豪民以公<lb/>
學官易之而倚重簿公詰之曰據文界淺水爾烏得梁中流立<lb/>
奪侵地歸諸學郡守以公先聖人後親信之而貳車與守不相<lb/>
能以公黨於守至詆以言公曰立於争地不去尚得爲知機乎<lb/>
拂䄂竟歸治園亭蒔花木日求四方賢士與郷人之老者觴詠<lb/>
爼豆之間隤然與世相忘郭公貫在吏部趙公孟頫在兵部雅<lb/>
知公相與推挽會襲封衍聖公思晦以薦櫝上置前資特授以<lb/>
吴江之軄階将仕郎則至治辛酉也視事伊始霖潦害稼贍學<lb/>
<pb n="KR4e0024_SBCK_012-9b"/>
田租無從徴者凡三頃而閭丘知州必𣣔取盈公争不聽則請於<lb/>
㑹府竟如公言免徴由是知州衘公日夜躡㝷其過誤公樂育<lb/>
之政脩出納之際慎且两歳訖無所得江浙省臣聞公材名羅<lb/>
致爲椽方治衰以暴疾卒公所至必興學校以教化爲先諸生<lb/>
具有成績平生篤恩義好施與宗族百餘口尊其老者以禮懐<lb/>
其少者以恵直言正色舉宗推重之女兄歸潘氏女弟歸薛氏<lb/>
遣使候問相繼於途外祖周氏無後歳時祭掃其墳墓終身周<lb/>
窮振匱觧衣推食於親故郷鄰懇懇如也性尤衿嚴士行或不<lb/>
檢絶弗與徃来人咸敬惮焉家廟在城西事多綿蕝聖像所御<lb/>
扆不稱制忽謀於伯兄建康録事貞卿改作高座工甫畢而大<lb/>
風雨挾海潮奄至平地深水六七尺而聖像以座高無虞衆眼<lb/>
其先見娶陳氏先八年卒合葬新隴継汪氏後二十七年卒别<lb/>
<pb n="KR4e0024_SBCK_012-10a"/>
葬南湖子五人克熈長林縣學教諭陳出也克烈克缹克勛建<lb/>
徳路學教授仕<lb/>
皇朝歴侍禮郎清河知縣隴州知州汪出也克然興化路學正<lb/>
媵陳出也孫男四人希誠希竦希在希至女八人伯衡悲公有<lb/>
其材有其時而無其命文愛克烈之能孝乃爲銘曰<lb/>
士之窮亨係其所遇乘時捷出或致富貴攵宣孫子在元之世<lb/>
視凡庻士恩隆数異繄公之生式逄盛際矧宏其中而彪其外<lb/>
才李於人譽望攸萃謂宜奮飛翶翔朝著四十八齡遽殺其趐<lb/>
僅霑一命卒不大施雖不大施文獻克継是謂能賢公乎奚愧<lb/>
昭明于上其蔵在是銘闡其幽用詔来裔<lb/>
　　　故梅軒䖏士林君碣銘<lb/>
林氏系出蒲田闕下𥘉遷長溪再遷平陽居平陽者非一族人<lb/>
<pb n="KR4e0024_SBCK_012-10b"/>
因其所居地望爲别而居嶺門者是爲嶺門林氏嶺門之族始<lb/>
於宋某路帥府叅議遵至其子光禄大夫知諌院季倫而益顯<lb/>
以科目䆠學相継迭起洽于宋季六世而得故元梅軒䖏士處<lb/>
士諱元彬字文卿生以大德戊戌正月三日卒以至正壬寅八<lb/>
月十五日葬以今洪武乙卯年二月十七日兆在親仁郷茅竹里之<lb/>
原後八年嗣子世光属前江陵路儒學正孔克烈爲状請眉山<lb/>
蘇伯衡銘而勒諸墓上之石伯衡嘗簉属史氏紀德銘功其職<lb/>
業而考辭諏事又知處士爲厚徳長者此而不銘将誰銘乃叙<lb/>
而銘之處士讀書務明体要不爲章句<graphic n="KR0819" url="https://raw.githubusercontent.com/kanripo/KR-Gaiji/master/images/KR0819.png" mimeType="image/png"/>繞擇然後言賢然後<lb/>
交忖度然後許諾即許諾巳百金不易也治家以法冠婚䘮祭<lb/>
一本朱子家禮未嘗若流俗人惑浮屠之法脩滛昏之祀性至<lb/>
孝其母以其父之沒也哭之過而䘮明䖏士百方醫療榻于母卧<lb/>
<pb n="KR4e0024_SBCK_012-11a"/>
榻傍以便奉承旦則抱坐堂上暮抱入臥内以爲常頃刻不離<lb/>
左右自食飲以至便液躬扶持之凡二十餘年母乃卒䖏士治<lb/>
葬執禮甚哀戚與從弟平陽州醫學録元啓友愛尤篤無子命<lb/>
庻子悌爲之後歳癸巳盗起犯縣郭處士率家人浮海踰靑山<lb/>
之麥城辟焉中流大風雨與波濤闘勢𣣔壊舟同舟之人無不<lb/>
蒼黄號泣獨䖏士凝坐自若神色不少變徐諭衆曰詎不聞諸<lb/>
死生有命使命盡今日縱懼能生乎孰若安之爲愈頃焉風恬<lb/>
雨霽舟獲登陸人人手加額曰此公至誠所格也明年辟地新<lb/>
渡㑹癘氣作病者相仍里中不敢徃来䖏士每晨躬持善薬撫<lb/>
視之零丁者舁至家治之多頼以全絶粮之家分粟賑之又明<lb/>
年歲凶賑之如初更設粥食飢者所活百数十人而不自以爲<lb/>
德也冦平歸即故址築室以居自是家事置不問日逍遥長林<lb/>
<pb n="KR4e0024_SBCK_012-11b"/>
曲水間或援琴作秋鴻一闋翛翛然有塵外之趣見者疑爲神<lb/>
仙云臨終寢疾諳子進薬却而不飲仰而咲曰薬能巳疾亦能<lb/>
續命耶訃聞閭居巷處之人咸曰善人亡巳吾将何頼相視泣<lb/>
下配藍田程氏邑右姓婦儀母道閑之有素而善綜理家務後<lb/>
四年年六十二亦卒實丙午十二月十六日也其葬與䖏士同<lb/>
兆同日子男二人世光悌也女二人婿曰鄭天霖曰陳沂孫男<lb/>
二人長與直國子生釋褐授迪功郎青州府蒙隂縣主簿次與<lb/>
方曽孫男二人公積公稹女三人尚㓜䖏士高祖諱勛朝奉莭<lb/>
通判漳州府事曽祖諱仲覺正議大夫主管瓊州安撫司公事<lb/>
祖諱儼夫朝散大夫知道州事學者尊之曰怡堂先生父諱渌<lb/>
翁元建寜路儒學教授母鄭氏登仕郎大誼之女而梅軒䖏士<lb/>
自號也䖏士以賦性耿介不能與時推移有藴而不試隱約以<lb/>
<pb n="KR4e0024_SBCK_012-12a"/>
終身然平生所尌立自足爲搢紳歆慕彼富貴炳赫而柱巳屯<lb/>
膏者雖庸人將羞道其名失得果何如也與直起諸生有民社<lb/>
春秋甚富材學甚優而事業如方至之川人益知處士善處之<lb/>
積於是乎在矣銘曰<lb/>
䖏於家庭行何懿也臨乎危難見何異也材而不仕尚吾志也<lb/>
施而不德行吾義也利乎其後固侈於籝金之遺也纉乎其先<lb/>
又何必析圭之貴也俯仰無愧優㳺卒歳於戯不圖見斯人於<lb/>
斯世也<lb/>
　　　元故廣德路平凖行用庫副使郭君墓誌銘<lb/>
至正四年十二月丁丑廣德路平凖行用庫副使郭君貴權卒<lb/>
于家葬以十三年十二月巳卯後三十年爲洪武十六年其子孚<lb/>
拜且請曰先人葬巳乆而墓隧之石猶未有刻諸孤惟孚後死孚<lb/>
<pb n="KR4e0024_SBCK_012-12b"/>
今年六十恐一旦不可諱無以下見先人謹奉　之状以請倘<lb/>
矜而賜之銘則先人不死而孚即死無憾矣伯衡感其言亟荅<lb/>
拜而不敢辭按郭氏世爲平陽人最號鉅族與立君之名貴權<lb/>
其字也曽祖諱自中宋迪功郎祖諱宗昭不仕考諱元春宋太<lb/>
學齋諭母陳氏而君周出也生於宋咸淳巳未三月四日㓜聦<lb/>
敏　有過人之志十歲母没又五年父遘疾醫者不能<lb/>
治語君曰汝不幸早失母今我又度不起汝将誰恃以立冝自力<lb/>
以底于成君涕泣露禱于天引刀刲肉於腹左脇右鬻粥以食<lb/>
父父疾立愈而𥘉不之知也既而婢以言聞者嘖嘖稱其能孝<lb/>
踰年父乃卒君雖失怙恃㷀然獨立而能自奮發力學里人㳺<lb/>
氏噐之延爲贅婿由郡學生貟吏于楽清于永嘉于瑞安于温<lb/>
台運糧千户所歴太平台州慶元三郡　曹椽既書滿署集慶<lb/>
<pb n="KR4e0024_SBCK_012-13a"/>
路句容縣典史改信州路平凖行用庫副使及調廣德而年将<lb/>
六十矣喟然嘆曰我爲吏三十載未甞䖏人後以督漕二京師<lb/>
蒙賞資甚渥所事二千石率皆中朝名卿不以吏過我典句容<lb/>
幙只尺䑓察見謂㢘能然謖謖刀筆薄書間頴出不能以寸非<lb/>
命也邪夫仕将仕以行志列職莞庫志莫之行矣何以廬爲哉投<lb/>
牒竟歸𥘉愛樂清佳山水卜居焉後以先世墳墓在平陽留長<lb/>
子守樂清田廬而携㓜子返平陽杜門端居厚自飬以尊其生<lb/>
鬚髮班白而童顔不蓑賔友相過不酣醉不聴其去賢大夫来<lb/>
涖平陽慕其典刑多禮于其廬間以政事咨决君諏經㩀律開<lb/>
陳指導動中肯綮而慎重滋至從容一語未甞及其私諸公愈<lb/>
敬重之優㳺事外囂然以樂隤然以委乎至順盖二十年餘年<lb/>
七十四而終臨終之際𥘉無所疾苦氣息奄奄夷然而逝娶㳺<lb/>
<pb n="KR4e0024_SBCK_012-13b"/>
氏先二十三年卒男曰凱經筵檢討女曰寜適郷貢進士周尚<lb/>
德継葉氏後二十二年卒男即孚也學行卓然前朝舉校官不<lb/>
就　皇明舉秀才以老不行孫男四人寅錫勉南女三人<lb/>
婿曰樞宻院經歴鄭晅曰真定史公逹曰　鄭彦東墓<lb/>
在西郷章家原㳺氏葬樂清茗嶼郷東漈山葉氏祔君墓左三<lb/>
十歩昔有元以吏治撫諸夏冨貴之資公卿之選胥此焉出以<lb/>
故豪傑之士折而從之然得之不得有命孔子固嘗言之而不<lb/>
蹈韓子所謂僥倖於萬一老死而後止者幾何人也君以有猷<lb/>
有爲持文墨論議州郡間觀其在運糧所佐千户欒侯克敬剏<lb/>
署募船立法監<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>使後之人可以継䖏在台州見噐於守趙公<lb/>
鳯儀任以事不避繁劇而数平反疑獄在句淬禆賛其令李允<lb/>
中以寛恕平易爲施而政刑辟不施而邑以治秩滿百姓詣䑓司告<lb/>
<pb n="KR4e0024_SBCK_012-14a"/>
㽞可以知其非碌碌之䟽而况積累任勞循序而進亦可以貴逹<lb/>
然年未及謝奉身而去其賢於汨没而忘返者豈不相什百哉<lb/>
然則君之藴雖不克䆒於用而其志則可尚也已銘曰<lb/>
維材與時貴冨之資有得不得寔命之爲紛紛鄙夫曽不是思<lb/>
嘆老嗟卑百彖一辭君材孔碩靡適不宜而又有時大路載馳<lb/>
低佪簿書踰三十期匪我不武有物司之謝不待年卷而懐之<lb/>
高尚其志山砠水涯樂夫天命吁嗟庻幾欲知其人視此銘詩<lb/>
　　　黃景昭墓誌銘<lb/>
君諱文明字景昭姓黄氏其十七世祖珌與宋太史文節公之<lb/>
七世祖玘從兄弟也同自金華徙于分寜玘之後留居分寜而<lb/>
珌之子恵復自分寜徙剡恵之子褒又自剡徙諸暨褒生勝勝<lb/>
生恵尉卿振振三子長比部貟外郎宋卿次正議大夫舜卿次<lb/>
<pb n="KR4e0024_SBCK_012-14b"/>
承事郎晋郷宋卿生宣義郎充充生傳傳生宣敎郎康時康時<lb/>
生良材良材生鎰無子以朝奉郎知鹽官縣事誾之玄孫新爲<lb/>
子誾乹道巳丑乙科進士則朝請郎知浦江縣事贈開府儀同<lb/>
三司汝楫之子正議大夫鉞之孫承事之曽孫也新生瑞是爲<lb/>
君之考妣吳氏君生于元之至大庚戌十月二十日卒于<lb/>
國朝之巳亥五月六日以辛丑十月三日葬于孝義里銅坑之<lb/>
原後十有九年其子鏞奉事狀請追銘其墓余先是從鏞閲其<lb/>
家乘知其自剡迁諸暨之世次思其先世榮貴文墨之赫奕觀<lb/>
其子孫長厚而衆多雖曰德厚者流光亦由引而申之代有其<lb/>
人故甞爲叙其事居之懿行有光前烈銘以示来裔又安得而<lb/>
辭君之事親也以隻身綜家務内而生産作業外而應酬門户<lb/>
服勞而不惮隨事諮稟而行一不以貽親憂其親喜曰吾有子<lb/>
<pb n="KR4e0024_SBCK_012-15a"/>
矣家政一切寞不問而娱意杯杓親友過門輒㽞與飲飲輒窮<lb/>
日夜君左右侍奉往往不觧帶天寒氷凍夜半取魚地中羞之<lb/>
以饋所以順適之者無所不用其情耳見矣其待宗族也因仁<lb/>
壽荘田正其疆畔登其歲入之數籍長㓜而時給之又爲之䂓<lb/>
約俾後人有所遵守從父兄弟以乏單諸至𬒳榜掠禍且及其<lb/>
妻子君慨然曰鄉鄰有急猶當相周况兄弟乎悉出金帛往代<lb/>
之輸方國珎楊完者兩軍趣越郡人雖不安居其郷固按堵無<lb/>
他虞而君遽率其族載其帑避之他所無何官軍狎至環郷率<lb/>
焚蕩狼藉惟君舉宗以先去免禍其撫郷鄰也毎歲發廩貸之<lb/>
散以春夏之交歛以秋冬之交不問豐凶不計多寡皆不取息<lb/>
有不能償者来歲貸之如故里小家以貧故産子多不舉君遇<lb/>
其産時例餽以米人若干名娩母米由是里中産子得不至不<lb/>
<pb n="KR4e0024_SBCK_012-15b"/>
舉長吏延義士大脩其學宫闔郡惟君一人赴之長吏好謂君<lb/>
曰此役吾熟計費殊浩穰若挺身任之後得無悔乎君對曰世<lb/>
人傾貲崇飾佛老之居且猶不悔况先聖人之居乎縱傾貲以<lb/>
崇飾小人又何悔焉於是具竹木炭石瓴甓芻粮之類召梓人<lb/>
陶人攻金攻石設色之工棟梁榱桶之朽腐者易之階陛壇壝<lb/>
之毀缺者完之屏幛帷幄之故弊者更之像設五色之澷漶者<lb/>
新之甫五月而南靣之像侑食之容殿堂門廡齋舎之属煥然<lb/>
一新凡用錢若干萬緡事見宗家侍講文獻公所爲記此尤人<lb/>
所難能者然此特衆人耳目之所及者他若行乎不見不聞者<lb/>
固無得而稱焉娶東陽曹氏婦德母儀冠于九族子七人長鏞<lb/>
也次錬　鎧鑾鉦鏜君沒時冠者纔三人餘或未成童或甫髫<lb/>
齓或在襁褓今皆克成立有孫男十二人孫女九人曽孫男二<lb/>
<pb n="KR4e0024_SBCK_012-16a"/>
人同居不别籍內外雍穆略不見有間則其行脩於巳而化行<lb/>
于家又可見矣於戱黄氏之在諸暨自宋以来登科領薦以世<lb/>
賞入官以篤行者稱者彬彬焉衣冠蝉聮項背相望非積累深<lb/>
厚何以臻此善乎史官宋濂氏之言曰衞尉仁及于郷仁壽夫<lb/>
人澤加于宗族而其三子十一孫皆躋膴仕方臘之亂開府磬<lb/>
家財以贖俘者而其子登進士者五人特奏者一人自是與有<lb/>
禄食者終朱之世於戯今君之有德于族于郷可謂侈矣其子<lb/>
孫有不食其報乎當知後之視君亦猶今之視衞尉開府無疑<lb/>
也銘曰<lb/>
文獻之家寔難爲繼有顯黄氏興自五季組綬簮纓幾四百禩<lb/>
維君嗣之克比克類不世其禄世其德誼人之有急若疾在巳<lb/>
振之以財如棄糠粃有廟有學君所獨治用錢鉅萬曽不爲意<lb/>
<pb n="KR4e0024_SBCK_012-16b"/>
紛紛鄙夫孳孳於利斬其先澤壽不盖愧君不多壽君多令譽<lb/>
前承後引綽有餘𥙿<lb/>
　　　敏齋處士林君碣銘<lb/>
君諱均翁字彦祥姓林氏號敏齋其先自莆田遷長溪赤岸自<lb/>
赤岸遷平陽四溪宋𥘉迪功郎熈又自四溪遷塗川六傳至主<lb/>
管誥院膺君之高祖膺生朝奉大夫知雷州珪君之曽祖珪生<lb/>
朝奉郎知烏江縣嶸君之祖而諱某者其父也母吴氏迪功郎<lb/>
知江隂縣亮之女太常愽士藴古之孫君生元貞巳未五月巳<lb/>
丑爲人質直忠信非其人未甞妄交家饒於財以錢貨人取息<lb/>
甞從輕至正巳夘鄰不戒于火烟𦦨至君家君與其兄析翁出<lb/>
凢所質人金帛服用而巳帑不顧曰彼可燬此不可使燬也里<lb/>
人乘時或取粟其倉或取貨其樓君戒家人勿禁曰與其歸於<lb/>
<pb n="KR4e0024_SBCK_012-17a"/>
煨燼無寜爲人所有也陳明者取貨不巳樓燬壓於梁木火焚<lb/>
其足矣君㧞諸火中人益以爲長者歲庚寅入郡城得鹽引一<lb/>
十有六道元豊橋上宻慎至日暮覔者終不至明日鷄鳴復往<lb/>
傎見一人徬徨来往詢之曰我處州王文興也失塩引覔之不<lb/>
得君出諸懐中枚數而歸之文興伏地謝曰㣲公寜尚可復得<lb/>
耶甲午春兵火之餘癘氣流行死者相枕藉頼君予㨹而收者<lb/>
五十餘人又二年寇復作環塗川之民𬒳其毒猶甚類皆乏食<lb/>
不能存頼君發粟而飽者七十餘家甞有佃人夫㜏肩田租来<lb/>
入視其粟太半傷於火問之對曰旬日前家失火盖蔵一空僅<lb/>
餘此爾君聞之惻然遂捐其租加振恤焉萬全石塘架石爲橋<lb/>
其脩九十尺其廣得其脩二十之一而嬴五寸丁酉之秋大風<lb/>
雨水暴湧壊焉君重建之不以煩里人又除四脚橋東驛道一<lb/>
<pb n="KR4e0024_SBCK_012-17b"/>
百丈有竒車者無濟盈行者無側足相與誦羙之平生輕財好<lb/>
施往往如此非學而能盖出於天性也晚年更築室東郊之外<lb/>
均橋之北率妻子居之居均橋二十五年年七十有一以至正<lb/>
乙巳十月壬寅卒遂以閠十月甲寅葬章湾之原配應氏生於<lb/>
元大德丙午閏正月戊戌卒於洪武丙辰九月乙巳而葬於<lb/>
年月　日子男一煥女一婿曰孔謜孫男三人時旵旭女一<lb/>
人適陳諲煥念其先人不有禄位隱居行誼而施及郷閭澤在<lb/>
子孫冝得銘以昭之失今弗圖後将無聞乃奉邑士劉東所爲<lb/>
状来請余觀三王之世井地以居民而又敎以任恤之政與刑<lb/>
是以比閭族黨遂州之間其出入守望疾病患難之際莫不以<lb/>
義相扶持如状所云君於郷黨隣里可不謂能扶持之以義乎<lb/>
是雖生于千載之下猶三代之民也賢矣哉乃爲銘曰<lb/>
<pb n="KR4e0024_SBCK_012-18a"/>
人之於財顧惜雖刀君視百金譬彼弁髦里閭吟呻彼若不聞<lb/>
君聞其聲若疾在身死資之槥飢哺之粟拾道之遺已槖不宿<lb/>
道路之穢川梁不脩有司之責君職其憂捄災恤患肫肫其仁<lb/>
居今之世奚愧古人孰無鄉黨孰無緩急我銘其蔵用勸凢百<lb/>
　　　張母林夫人墓誌銘<lb/>
昔劉向傳列女一言一行之善無不録念女德之盛衰係家道<lb/>
之隆替昭德羙樹世坊也以今所聞張母林夫人克事其父母<lb/>
奉其舅姑輔佐其夫成<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>其子又克守其志保其家於艱棘䘮<lb/>
亂之際誠賢乎矣不有以發明之非惟其事将遂泯没抑何以<lb/>
振起於斯人哉其子正奉表舅金滌之状来請銘余以此不得<lb/>
辭也其叙曰夫人諱静真姓林氏世爲平陽人宋奉議大夫太<lb/>
常寺簿鏜孫其曽祖考也祖考某考某妣徐氏夫人生於元大<lb/>
<pb n="KR4e0024_SBCK_012-18b"/>
德丁未十月十日聦慧淑静女工之事不學而能家貧而孝特<lb/>
爲父母所愛擇婿得同里張仲逹遂歸張氏治内事勤而儉䖏<lb/>
上下恭而和逮事其舅舅州三老喜通賔客仲逹嚮意於厨傳<lb/>
讌饗以悅親浩歌鼓舞盡醉極歡以爲常夫人治辦雖勞無厭<lb/>
倦之色其舅喜曰婦善事我賔客退而知仲逹能盡子職夫人<lb/>
實相之同辭稱之曰賢夫人歸仲逹年十七後十七年仲逹得<lb/>
癖疾荏苒一年夫人百方延毉治之至禱于神刲股食之終不<lb/>
愈仲逹濵死語夫人曰我死後爾何恃以立其早擇所從無用<lb/>
以我属意也夫人泣曰妾知君君顧不知妾耶縱君不有妾而<lb/>
使之他適妾忍不有君父與子而委而他適乎仲逹沒後二年<lb/>
舅病枸挛夫人扶持之尤謹得羙味必㽞以饋諸孤欲得食輒<lb/>
曰汝等食之日長汝祖食之日短也舅沒率其子行䘮無遺禮<lb/>
<pb n="KR4e0024_SBCK_012-19a"/>
巨室慕夫人之能因其所親請婚夫人怒罵曰我豈閭左無識<lb/>
者比而若出此言也我何獨不幸䘮其天而使人欲奪吾志也<lb/>
號泣不巳絶所親不與往来日以教子爲務爲之擇師又爲招<lb/>
致善人君子與之䖏曰若父在義方有所受吾猶致其力而不<lb/>
敢懈矧今若父不在乎雖遭時多故家毀于㓂而所以程督之<lb/>
者如𥘉子曰思誠曰昭曰正後皆克成立好學而有文思誠洪<lb/>
武元年舉賢良擢将仕郎趙州判官有白金文綺之賜夫人與<lb/>
焉郷里榮之昭優㳺田里而楽赴人之急切夫人得危疾百薬<lb/>
冈効正十三歲刲股肉襍淖糜以食之乃愈後其兄卒于官正<lb/>
走趙州負其骨以歸縉紳士僉曰非是母烏得有是子洪武十<lb/>
五年春夫人疾病毉者以爲不可療正猶刲股和藥竟卒于三<lb/>
月二十六日春秋七十有六即以其年十一月甲申祔于夫之<lb/>
<pb n="KR4e0024_SBCK_012-19b"/>
兆郷曰萬全原曰昆山子三人即思誠昭正也女二人婿曰陳<lb/>
昺邵昇孫男六人參垕堅真建操孫女三人尚㓜其銘曰<lb/>
人孰無子孰若張氏厥子三人俱克有聞伯佐方州官紀其能<lb/>
仲勇於誼季以孝稱惟子克肖猶母善敎懿哉張母爲女爲婦<lb/>
靡不盡道賢莫與夷相古貞淑何愧乎而摭實原羙刻辭幽室<lb/>
播其清芬爲世作則<lb/>
　　　翰林應奉唐君墓誌銘<lb/>
翰林應奉唐君䖏敬年四十有四以病卒于濠之瞿相山其孤<lb/>
之淳奉骨歸越祔于山隂縣承務郷赤土山先塋之次而爲状<lb/>
授使者将圖其不朽於伯衡昔歐陽子深慨夫文之復古者難<lb/>
得其人又謂學者文章見用于世鮮矣况得施於朝廷而又遭<lb/>
人主致治之時乎君之文可謂無愧於古矣亦既遭逢盛際而<lb/>
<pb n="KR4e0024_SBCK_012-20a"/>
用之朝廷矣然未䆒其用以一眚之故至廢爲耕民而困頓以<lb/>
死其文章迄不得施諸典冊遂使一代之詔令不能追還三代<lb/>
之盛是雖曰有命抑豈獨君之不幸歟故於其死也凡知之者<lb/>
無不爲之悲而至今論者猶爲樂育賢材者惜焉伯衡知君特<lb/>
深安可使君賫志地下而無一言以白之君諱肅処敬其字也<lb/>
自號丹崖居士世爲杭之新城人君之父始迁居越故今爲越<lb/>
之山隂人曽祖文源祖榮貴父應麟母汪氏君生有異質敏而<lb/>
克勤㓜從郷先生王莱山授毛氏詩比長兼通諸經旁及子史<lb/>
隂陽毉卜書數之學無不研䆒資爲古文蕳㓗而雅奥律詩歩<lb/>
驟盛唐楽府古詩上薄漢魏塲屋之文特其餘事尤工篆楷深<lb/>
得筆意至正壬寅君充賦江浙中其選以道梗不得上春官省<lb/>
臣便宜授杭州路黄崗書院山長轉嘉興路儒學正<lb/>
<pb n="KR4e0024_SBCK_012-20b"/>
皇朝取浙西例起赴南亰君以父憂東還洪武三年春用近臣<lb/>
薦召至亰師纂脩禮楽書其夏擢應奉翰林文字承事郎其秋<lb/>
科舉法行預考南亰貢士有織文之賜其冬扈從<lb/>
東宫拜　英陵有襲衣之賜明年夏以疾失朝叅例免官歸郷<lb/>
後例謫佃于濠則癸丑之秋而君以是秋至瞿相山卒於甲寅<lb/>
十二月六日而歸祔以乙卯七月二十四日娶汪氏子男一之<lb/>
淳也強學能文克世其家女一人早卒孫女二人尚㓜所爲文<lb/>
十卷蔵于家庶其不朽者在是伯衡無以加之矣銘曰<lb/>
世所湏而或乏駑駘以之駕馭材適用而不急騏驥不免棄置<lb/>
故君之文足以華國而其身竟死於甿隷非人之能不能亦世<lb/>
之貴不貴也悲夫<lb/>
　　故元中奉大夫江浙等處行中書省叅知政事周公墓誌銘<lb/>
<pb n="KR4e0024_SBCK_012-21a"/>
至正乙未閩括之冦蔓延平陽且兩歲矣民之黠者跳踉以相<lb/>
附和弱者不能自立於是四境之内胥而爲盗者十六七淛東<lb/>
道宣慰使㤙寜普来鎮温求可属任者僉薦公可宣慰問所以<lb/>
可者僉曰公以門功𥙷海口塲塩司令龍江書院邇其治所乆<lb/>
廢無能葺公𥘉至謁先聖立勸竈户新之柱悉易以石不半歲<lb/>
告成亭民頃德兄弟積爲民患以賂結權勢前後塲官少忤之<lb/>
輒遭反噬公竟發其奸罪論如法海口之俗歲正月千百爲曺<lb/>
聚東郊擲石謂之禳祈傷支體不恤有司痛繩以法莫能禁其<lb/>
来乆矣公懸榜約束之無一人犯者其俗遂革甫二年得羡塩<lb/>
四千引以此知其可也宣慰曰即周司令耶我習聞其人便冝<lb/>
命公攝行平陽州事而浙省左丞鐵里帖木児至自台先是公<lb/>
以副元帥吳世顯政乖其方任用非人変在旦暮毒且及民詣<lb/>
<pb n="KR4e0024_SBCK_012-21b"/>
左丞言状請䂊爲計不旋踵而陳安國弑世顯其所任治兵于<lb/>
平陽瑞安者亦戕于賊悉如公言左丞由是器公倚公討賊安<lb/>
民給以粮五百石勉令就職人皆以兵以食不足沮公無行公<lb/>
曰父母之邦也受命立行隨以所給粮賑飢民曰事無急此不<lb/>
然皆盗也時平陽惟江南郷阻江爲塹鄉民自相團結賊不敢<lb/>
入境公以五月至江南屯自沙禮致大家使輸軍儲設法募丁<lb/>
壮爲兵而訓練焉民既用命軍實具而兵日衆或請出師公不<lb/>
許人謂公怯公曰以新集之兵擊數年之㓂茍不持重萬一失<lb/>
利損威重莫甚焉後将何以成功在兵書致人不致於人冦至<lb/>
擊之未晩八月劇冦李師金翁瑞突入黄浦江公勒兵渡江迎<lb/>
敵賊大潰斬其馘百餘而生擒數十人兵士請乗利深入公不<lb/>
應俄大閧公堅坐不動徐自定取其首謀者斬以殉而申明紀<lb/>
<pb n="KR4e0024_SBCK_012-22a"/>
律遂移屯逕川㓂来薄我三合而三捷復遣輕兵衝其後賊駭<lb/>
亂獲其酋金安三吳邦大邦大素徤闘衆之所恃至是獲之賊<lb/>
奪氣追北數十里殺獲甚衆獻俘于左丞仍以計誘致李師金<lb/>
翁瑞及他酋數十皆<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>之而散其火伍歸農獨西溪㓂恃括㓂<lb/>
不下且請决載紏括㓂數萬直擣逕川公曰賊輕我矣今日必<lb/>
殄之部署其衆而下令曰勿擅動聞皼聲則進望其白旗下多<lb/>
精銳命士引弓齊發仆其執旗者鼓而進賊不能支自相蹂躪<lb/>
聲言勿殺我當投降許之張中卿者即趋而前俯代公撫而遣<lb/>
之還諭衆曰周知州知爾從賊出於迫脅不爾誅降無不宥不<lb/>
者擊尓盡乃巳仲卿又盛稱公誠信人人喜曰有生意矣争棄<lb/>
仗来降上功行省陞淛東道副元帥捴制平陽瑞安丙申正月<lb/>
别寇葛兆出掠走之獲酋金龍十明年又出襲我覆之獲酋吴<lb/>
<pb n="KR4e0024_SBCK_012-22b"/>
天雷等遂命弟誠德分兵擊下瑞安諸砦而歸其民黄宗雲等<lb/>
之辟居平陽者進兵會括分院兵夹攻冦之抄乎陽者𬒳其窟<lb/>
穴惟吳悌五遁之福寜王賢五所括分院以誠德功聞于康里<lb/>
丞相授忠顯校尉同知平陽州事兼行軍鎮撫㝷引兵趍象原<lb/>
以逼王賢五方置營而吴悌五領衆奄至誠德奮當其衝突吳<lb/>
悌五中矢其下負以走因其亂薙之僵尸數里未幾購得呉悌<lb/>
五併三恢酋鄭子敬送于閩省誅之經略使在閩遣從事官工<lb/>
部貟外郎曽堅分御賜酒勞之承制擢公行樞宻院判官自是<lb/>
平陽之人安於耕鑿以供租税矣公曰外攘之功粗立其益嚴<lb/>
内治之脩乎壁於州南五里而鎮焉革蠧弊平訟獄布寛政行<lb/>
義役與民休息浚河渠若干里深丈有二尺廣倍之築海隄若<lb/>
干丈廣二丈崇半之又興土木之功官署孔子廟學東嶽行宫<lb/>
<pb n="KR4e0024_SBCK_012-23a"/>
城隍祠廣福宫悉復其舊内而布教條外而脩軄貢使者感出<lb/>
其途迎来送往禮無或遺雖廪無餘粟庚子夏聞京師旱遣弟<lb/>
紹德漕運粮二萬五千石上供天子嘉之賜龍衣一襲及上尊<lb/>
酒真授行樞宻院判官階奉議大夫而官誠德以昭信校尉温州<lb/>
路捴管府判官紹徳敦武校尉同知平陽州事麾下士錫命有<lb/>
差當是時方國珎姪明善以樞判制温公不爲之下而明善忮<lb/>
公屡軋以舟師公屢却之然自念彼不有朝廷况有鄰州乎且<lb/>
彼㩀三郡而吾以區區一州與之抗終非萬全之計進父老語<lb/>
以故欲委地去聽民自爲去<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>父老曰方虎狼也公於我等數<lb/>
年安全之一旦以遺虎狼忍乎公若終恵我等幸與之修睦公<lb/>
用父老言遣弟明德往謁拘晋不遣辛丑夏遣都事張君錫漕<lb/>
貢如𥘉天子益嘉之進朝列大夫同僉行樞宻院事䧏分院印<lb/>
<pb n="KR4e0024_SBCK_012-23b"/>
明善舟人在直沽者欲奪印不克壬寅春遂以三千餘舟列營<lb/>
平陽瑞安公四靣受敵激諸軍以忠義人皆感奮屡挫其鋒又<lb/>
遣沒人断其矴䌫乃觧去追獲舟二百㑹集賢院都事興童持<lb/>
詔耒勞公乃遣都事蕭天瑞從詔使入貢謝恩且進地圖表言<lb/>
國珎侵軼乞注代天子覧表爲下詔讓國珎仍有龍衣御酒之<lb/>
賜超拜中奉大夫江浙等處行中書省叅知政事刻分省印使<lb/>
佩之以承德郎行樞宻判官官誠德國珎𬒳詔大怒調台慶温<lb/>
之兵来攻相持閱六月隂㗖公帳下林淳以厚利使爲應三郡<lb/>
兵攻其外淳應於内九月平陽䧟執公及誠德紹德以去誠德<lb/>
慢罵明善遂遇害刳其皮焉亞死罵不絶口紹德則縋以石而<lb/>
沈諸海送公國珎國珎甚禮公好語公曰省䑓貴臣皆聽吾命<lb/>
公獨敢我抗豪傑士哉自今與公釋憾其仍爲叅政我所公曰<lb/>
<pb n="KR4e0024_SBCK_012-24a"/>
我與爾有不共國之仇而與爾共事乎然國珎終不敢害公越<lb/>
三年王師取台慶公與國珎例遣赴南京後公以誠意伯劉基<lb/>
言得放還田里洪武辛亥大臣行邉者復遣赴南京其秋八月<lb/>
壬寅卒于南京享年六十有六後十月婿顧克敏歸其柩平陽<lb/>
以甲寅十二月甲辰葬於睦嶺之原公諱嗣德字宗道姓周氏<lb/>
平陽人宋江隂軍節度推官元贈中順大夫淮東道宣慰副使<lb/>
上騎都尉追封永嘉郡伯汝臨之曽孫元累贈太中大夫河南<lb/>
路緫管輕車都尉追封永嘉郡侯雷轟之孫元太中大夫同知<lb/>
浙東道宣慰使司副都元帥致仕贈同僉太常禮儀院事輕車<lb/>
都尉追封汝南郡侯謚康恵應奎之子也曽祖妣張氏追封永<lb/>
嘉郡君祖妣翁氏妣㳺氏並封永嘉郡夫人妻顧氏封永嘉郡<lb/>
夫人次陳氏其婿永嘉陳聡奉事状求伯衡銘其墓昔我先君<lb/>
<pb n="KR4e0024_SBCK_012-24b"/>
以江浙省左右司都事佐戎于括公無月不通問泊衡不敢以<lb/>
不知公爲辭乃爲叙而銘之銘曰<lb/>
元運将終並海之邦自租自稅大憝氏方海邦之民亦孔之痗<lb/>
頭箕㑹歛擢筋盬髓眷兹平陽于方只尺虐𦦨炎炎何以不及<lb/>
文武周公厥猶克壮天矜于民俾作保障公未至止豈無州牧<lb/>
鄰㓂横行曽莫敢逐凡厥士女東竄西匿寝食不遑矧暇耕織<lb/>
公既至止奮其戎兵招䧏討逆内謐外寕凡厥士女有室有家<lb/>
爾藝黍稷我種桑麻相時倉廪枵然空虚謂公蹶蹶公則舒舒<lb/>
征從其薄刑用其輕追還舊觀百廢具興先聖之居明神之廬<lb/>
出治之所棟宇渠渠憂彼水旱爲民之病以畚以鍤河渠攸濬<lb/>
虞彼潮汐爲民之患廼疆廼理作之畔岸維民休戚係公存亡<lb/>
公構閔凶孰不痛傷昆山蒼蒼不崩不墜公功巍巍克類克對<lb/>
<pb n="KR4e0024_SBCK_012-25a"/>
我采民謡勒碑墓道無曰不顯終古有耀<lb/>
　　　故元承德郎浙東道宣慰使司都元帥府都事鄭公墓誌銘<lb/>
故元承徳郎浙東道元帥府都事鄭公既沒之十有四年伯衡<lb/>
過其里其母弟前翰林撿閱朝端枉顧伯衡于逆旅俾銘公墓<lb/>
伯衡辭有行色而其婿郭珽且奉事伏以来追惟先君昔仕閩<lb/>
閫浙省與公従兄朝元皆同時又内交公伯仲間契家之好施<lb/>
及後人誼不得終辭乃爲叙而銘之叙曰公諱禮字朝羙姓鄭<lb/>
氏世家温之平陽邑衣冠鉅族甞推爲首曽祖嗣僧宋宗訓郎<lb/>
知澧州安郷縣袓善老宋太學上舎生考大　元贈承務郎楽<lb/>
清縣尹妣陳氏贈冝人公羙丰姿而負材學早𬒳推擇爲海道<lb/>
都漕運萬户府奏差遂署處州路䴡水縣尉在官六月丁樂淸<lb/>
府君憂哀毀累然不勝䘮服闋起爲松陽縣尉改進義副尉泉<lb/>
<pb n="KR4e0024_SBCK_012-25b"/>
州路安溪縣主簿調懐安縣主簿就陞本縣尹進從仕郎又轉<lb/>
承事郎閩清縣尹迁徴事郎漳州路捴管府經歴遂擢承德郎<lb/>
浙東道宣慰使司元帥府都事時方國珎㩀慶元公義不與共<lb/>
事不上月魯不花平章開省廣東便冝辟公爲其省檢校官而<lb/>
南行臺又奏公監察御史公知大事巳去俱不赴漕運司奏差<lb/>
例入元帥府爲奏差始出官公督運至京師爲中書許左丞有<lb/>
壬焦叅政孝先識㧞不限資格授以麗水之職其在䴡水也盗<lb/>
弭而民安松陽政如䴡水而威恵尤洽在安溪以潔㢘幹濟時<lb/>
爲郡守長偰王立孫才卿所禮重俾挕郡録事又挕晉江縣尹<lb/>
安溪之民詣于府乞還公晋江之民則乞晋㓂起安溪焚掠縣<lb/>
郛獨戒無犯公居署公募義勇擊定之又諭下南溪之冦其調<lb/>
懐安也未上㑹冦圍福城帥閫以公前在安溪能却賊委守北嶺<lb/>
<pb n="KR4e0024_SBCK_012-26a"/>
屢以偏師挫賊鋒福城圍觧與有功焉懐安當孔道只尺憲帥<lb/>
二府動輒速諐素號難治公優爲之績用尤著在閩清亦以最<lb/>
聞又漕運軍儲二萬余石輸之南行臺以故福建㢘訪使郭興<lb/>
祖南臺侍御史拜住哥福州路同知鄭<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>交章薦之惜夫公<lb/>
之志業未盡展而運去鼎移奉身而退以全其歸公之自䖏則<lb/>
可無憾矣生于元大德巳亥二月二十一日卒於今洪武庚戌<lb/>
正月十二日壽七十有二塟以卒之春三月十三日墓在豐山<lb/>
之原两娶前張氏繼陳氏以贈以封並宜人子男一人剛泰以<lb/>
賢良舉今将仕郎真定府税課司大使女一婿即郭珽者瑞安<lb/>
州同知孫男二未名銘曰<lb/>
顯顯鄭宗盛莫與亰蝉聮組綬大閈髙閎暨公兄弟益宏厥声<lb/>
公材既碩學又夙成仕途奮飛越自妙齡無試不宜綽有能稱<lb/>
<pb n="KR4e0024_SBCK_012-26b"/>
亦既仕矣胡不大行昔窪者谷今嶄其陵胃進苟禄豈公之情<lb/>
功名莭義孰重孰輕計其所獲孰虧孰<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>生順死寜亦孔之榮<lb/>
欲知其人視我斯銘<lb/>
　　　王府君墓誌銘<lb/>
王氏爲㜈著姓宋理宗世監察御史致仕太常少卿贈忠恵公<lb/>
䖏一之弟處棠自義烏之鳯林遷浦江之深溪六傳至府君深<lb/>
溪地西宜諸暨方諸暨未入版籍時竊僣者㩀之日㝷干戈以<lb/>
相侵奪於其時大家掖老携㓜東西竄徙以脱一旦之命而宗<lb/>
祐骨肉不睱顧者皆是也王氏曽不怖焉顧乃率一家之衆䔍<lb/>
爲孝友之行而禮儀之興遂抗衡麟溪鄭氏是雖善人君子天<lb/>
寔相之抑亦府君兄弟有必爲之志躬行之實不以變故而易其<lb/>
慮挫其銳也兄弟之中府君最少而先逝其墓有宿草者今六<lb/>
<pb n="KR4e0024_SBCK_012-27a"/>
年矣邦人知王氏能爲古人之所難而不知府君與有力焉爲<lb/>
善者何所頼乎其子懃奉陳禮狀來請銘此余不可不諸也府<lb/>
君諱士偉字誠之曽大父曰鑄大父曰元而曰澄號善淵䖏士<lb/>
與其弟汶同財共食者其父也府君善承父志以孝謹稱居父<lb/>
䘮祥且禫矣哀戚如𥘉喪日夜號泣目爲之病雖病目母寝疾<lb/>
猶自力至母所躬奉湯薬母止之曰汝二兄能孝汝婦子又善事<lb/>
我汝眊矣無用爾對曰子亊父母服勤至死軄也烏得以疾而<lb/>
癈厥軄哉終不敢退休私室寝處母之榻前朝夕扶侍者十年<lb/>
及母沒每哭輒頓絶仆地遂䘮其明奉其兄復之祥之愛敬怡<lb/>
怡如也事無鉅細不敢專擅其妻之貲<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>亦不敢自有悉歸諸<lb/>
公帑曰先君臨終之言在耳吾忍私蓄乎𥘉府君之婦翁爱其<lb/>
女擇所從得府君遂以歸之而其家素冨厚而子㓜甚一旦病<lb/>
<pb n="KR4e0024_SBCK_012-27b"/>
䔍悉以属府君府君綜理其䘮塟一遵禮制維持其户門而撫<lb/>
其孤不啻若同氣比孤長大授以貲業其孤卑府君以其半府<lb/>
君訖謝一毫不取聞者無弗高之府君家居不急於營貲産日與<lb/>
二兄講論閑家之道而率之以身羣子姓咸冠服聽受進退周<lb/>
還歛容正手跬歩不敢肆性好施與歳侵輒白兄曰夫財積之<lb/>
非難積而能散爲難今年饑在他人尤當賙䘏况鄰里宗族乎<lb/>
乃發廪賑之凡疾病而不足於薬糜死䘮而不克棺歛者往徃<lb/>
資以財帛平生不識僞言僞行許人以諾雖百金不易比閭三<lb/>
尺童子来見必以禮接與之言可復也視紛華勢利漠然不以<lb/>
属意雖田夫里媪皆知其爲長者甞惑危疾懃竭誠敬謁醫籲<lb/>
神而愈乆之病滯下逾年在床蓐血糞淋漓懃日以手掬去君子<lb/>
不多懃之能子而謂府君善敎云易簀之夕誡懃等曰我死後<lb/>
<pb n="KR4e0024_SBCK_012-28a"/>
尓聴命伯父盡力生業無損祖訓以貽我羞言未畢而逝洪武<lb/>
乙卯十一月十四日也享年六十有二遂以丁巳十一月十一日<lb/>
塟里湖山之原妻周氏諱淑和同邑人宋迪功郎端之曽孫女<lb/>
父鼎母黄氏有柔嘉之德而克相成以道生於元之延祐丁巳<lb/>
十一月十四日得年六十有五以辛酉二月二十二日卒是年<lb/>
九月八日合塟府君之墓子二人長即懃次㤙女一人適張侃<lb/>
孫男七人涇浙淇溜㵸泳濤曽孫男三人楷檀禱尚論人物功<lb/>
業易見學術易知而潜德隱于身而不試者則雖極其形容不<lb/>
足以盡之有迹者可窺而無迹者難知故也自府君言之行成<lb/>
於内而敖行于家固無愧三代之民矣然㢘於進取隱約而終<lb/>
其藴於内者豈易窺哉状稱府君言行忠信噐量嵬博有濟用<lb/>
之材而志不領仕有珪璋之望而氣不自滿有守而近仁非禮<lb/>
<pb n="KR4e0024_SBCK_012-28b"/>
與府君居同里且有連焉能知之若此歟是用備𫐠而繫以銘<lb/>
寜不有尚考其行而則慕其人者乎銘曰<lb/>
王宗奕奕莫與京歴宋迄元甲乙稱合族聚居自　皇明<lb/>
䖏士善開君善承承之伊何日躬行孝于父母友于兄入循榘<lb/>
榘出凖繩有孤三尺方惸惸君持其危扶其傾田連阡陌金滿<lb/>
籝中分卑君君弗膺視之有若鴻毛輕孰飢孰寒欲無生我周<lb/>
我恤出至情隣里猶尓矧宗盟休哉化行于家庭長㓜五世千<lb/>
指驘息則同宇食同鉶合敬同愛不俟懲和氣盎若春陽升是<lb/>
亦爲政聖所榮其生也順没也寧夫復奚憾不百齡墓隧宿<lb/>
草芊眠青發潜闡幽掲此銘世人骨肉不相能䎹風可赧亦可<lb/>
興<lb/>
　　　竹坡處士俞元瑞墓誌銘<lb/>
<pb n="KR4e0024_SBCK_012-29a"/>
洪武甲子春予逰永嘉還麗水俞堅使人持狀来求製父竹坡<lb/>
䖏士墓銘前五年予友李叅議之季景中客䖏士所予過之景<lb/>
中爲予言處士之羙且目其兄弟雖别籍異居而通有無同休<lb/>
戚巵酒臠肉不集不食怡怡然畧不見其有間州里之間稱䖏<lb/>
士爲有德之人童孺無異辭而學士大夫過門無不見禮者爲<lb/>
之歎曰嗟夫處士不嗜仕進自放山林而力行乎孝友慈讓重<lb/>
然諾好施與賑人之乏絶不計家之有無交於人不以其得時<lb/>
失時䟽戚緩急扣門未甞計利害禍福爲避就非所謂有所不<lb/>
爲而可以有爲者乎越二年又過之舘于其新堂觴豆在列子<lb/>
姓奔走将事處士時感上氣疾且一年猶衣冠出相與揖讓酬<lb/>
酢殊欵冾又未嘗不歎其精爽有餘也去之永嘉一月而處士<lb/>
竟卒則壬戌之歳十二月二十有八日距其生甲戌之歳得年<lb/>
<pb n="KR4e0024_SBCK_012-29b"/>
四十九堅等以明年癸亥之歲十一月三日葬于里馬博源之<lb/>
山至是以銘爲請余雅敬重䖏士而堅又好學有文何敢愛於<lb/>
言乎按状䖏士姓俞氏䴡水之俞源人其先有諱德者甞爲松<lb/>
陽教官教官生義義生至剛至剛生涞世業詩書而以積善称<lb/>
寔生麟字元瑞是爲䖏士也妣顔氏處士内剛外柔而持以恭<lb/>
謹飬親燠寒食飲之冝常足以得其歡心父殁擇北山以塟謁<lb/>
銘于翰林宋公濂刻諸墓上之石庶其有聞於来丗户門之務<lb/>
自任其勞而以逸遺兄若弟無始終一也至正甲午松陽靑田<lb/>
縉雲盗附和起四出剽掠壓其境矣郷民不知所爲處士曰此<lb/>
烏合之衆利子女玉帛爾何能爲之有團結以伉之可保萬全<lb/>
也衆唯唯少壯者扶携老㓜者四奏至䖏士部署而甲以要約<lb/>
羅絡内外聲震傍近盗却而郷民以安當是時㣲䖏士環俞源<lb/>
<pb n="KR4e0024_SBCK_012-30a"/>
数十里不惟侵暴不免且将胥而爲亂其禍有不可勝者歳戊<lb/>
戌㜈守将舉城欵附　國朝而括不下俞源介乎其間两軍狎<lb/>
至不能居處士乃率家衆之城府居焉㑹越國胡公兵入城舉<lb/>
家駭散獨母後處士負母而逃得免於難兵燹後家業蕩然遺<lb/>
曰数畝而巳歲饑鬻田市粟賑其里人至熟里人償之䖏士不<lb/>
受甞東過齊魯西略秦鳯南逰閩越北抵幽薊所至問其名士<lb/>
而禮於其廬遇同州之人不能自歸者輒資之使歸有賈于杭<lb/>
而蒙誣于官者頼處士貸之錢不庾死其人三年然後歸懐所<lb/>
貸来償息倍蓰焉處士曰亟反而息非我所望也里之真如寺<lb/>
殿堂門廡以至象設煥然聿新費出于䖏士者十三其於教子<lb/>
尤刻意歳求良師儒不逺数百里迎致家塾躬承事之使爲子<lb/>
師以故諸子皆克肖而堅遂以文學有名縉紳間其爲人大㮣<lb/>
<pb n="KR4e0024_SBCK_012-30b"/>
如此於戯在上而貴顯者未必皆賢在下而隱約者未必皆不<lb/>
賢是故君子之於人也不觀其用於世惟觀其無愧於世䖏士<lb/>
檢身慎行而羙名令譽表於郷閭逹于士林亦旣生順而死寜<lb/>
矣而可使無傳乎配潘氏温厚儉勤處士家索而復𥙿其佽助<lb/>
之力居多子四長堅也次珎次竒次希女一人未行孫男二曰<lb/>
景夔景權銘曰<lb/>
我觀所在大家相望孰無小民聚廬其鄉慨彼小民於厥大家<lb/>
面譽背詈靡間迩遐君在桑梓何脩何施方其生存小大環歸<lb/>
及乎淪逝㑹哭如市乆而益悲是孰之使人亦有言君古仁人<lb/>
退焉林丘澤流郷鄰既周我急亦拯我厄克任克恤自孝友岀<lb/>
奄其亡矣哀哉人斯載寒載飢疇拊疇綏采彼輿言刻此貞石<lb/>
尚俾樵牧善視松栢<lb/>
<pb n="KR4e0024_SBCK_012-31a"/>
</p>
<p>
</p>
  </div>
</body>
</text>
</TEI>
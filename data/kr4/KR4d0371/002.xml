<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻二</head>
    <p>
<pb n="KR4d0371_WYG_002-1a"/>
欽定四庫全書<lb/>
　魯齋集巻二　　　　　　　　宋　王栢　撰<lb/>
　　五言律詩<lb/>
　　　代夀忠王<lb/>
　　　　髙宗皇帝生於丁亥與藝祖皇帝聖誕之嵗同<lb/>
　　　　孝宗皇帝生於南渡之初元丁未光宗皇帝生<lb/>
　　　　於丁卯是時益國公周必大和東宫之詩有云<lb/>
　　　　一丁昌火運三合聚皇家以為仙源衍慶之符<lb/>
<pb n="KR4d0371_WYG_002-1b"/>
　　　　既而寜宗皇帝生於戊子今皇帝陛下生於甲<lb/>
　　　　子而大王殿下又生於庚子甲戊庚命書謂之<lb/>
　　　　天上三竒敢叙其事見於詠歌敬祝無疆之慶<lb/>
天眷中興業丁年拱慶基皇圗開一子寳厯出三竒象<lb/>
奏前星瑞光依太極儀一巵眉夀祝敬和益公詩<lb/>
　　　立齋游山不能偕次遁澤韻二首<lb/>
色動山行約令人憶舊遊地形雖險易坤道自剛柔路<lb/>
遶岩頭石烟横洞口舟十年塵土夢此志㡬時酬<lb/>
<pb n="KR4d0371_WYG_002-2a"/>
山人真漫浪随處得清遊雪瀑方争勢風雷不肯柔詩<lb/>
光浮玉板酒灔㵼瓊舟一枕斜陽裏清歡各自酬<lb/>
　　　題屏岩詩巻<lb/>
有偉屏岩稿温淳擷衆芳波瀾雖未濶骨骼巳先張盡<lb/>
掃江湖氣且無蔬筍香若参詩本旨却恐費商量<lb/>
　　　台山周詠道别五年因詩寄借韻以謝二首<lb/>
邂逅松齋日曽知學共程心期千古逺世味一毛輕孰<lb/>
謂暌離久猶垂故舊情何時風月夜得共挿文盟<lb/>
<pb n="KR4d0371_WYG_002-2b"/>
中處乾坤大同時總弟兄行蔵雖有間道誼豈無情欲<lb/>
向忙中定先須静處精光隂如電走慎勿騖虛名<lb/>
　　　題徐觀之字説<lb/>
堂堂一鑑懸萬古光瀲灔彼自有盈虛我要無虧欠隂<lb/>
祲不能蝕塵埃不能掩只於事上觀足為操舎驗<lb/>
　　　舟中和葉聖予三首<lb/>
雲欲囬風勢先埋逼曉山催程推路險破冷覺杯慳帆<lb/>
腹欣初飽篙師相對閒卧聞嚴子瀨只在片時間<lb/>
<pb n="KR4d0371_WYG_002-3a"/>
桐江波漸滑霽色午方開香火嚴蘭若烟霞老釣䑓崕<lb/>
髙微徑險水轉萬山回欲訪先生裔相従買一杯<lb/>
江濶風帆急潮回沙露痕寒林無剩葉茅舎各成村雁<lb/>
落烟波𣺌鴉歸野色昏未知孤客棹今夜泊誰門<lb/>
　　　野興<lb/>
文字飢難煮為農䇿最良興来鋤曉月倦後卧斜陽秋<lb/>
稼連千頃春花醉㡬塲任他名利客車馬閙康荘<lb/>
　　　題效竒<lb/>
<pb n="KR4d0371_WYG_002-3b"/>
未識效竒處得於詩巻間屋邊環翠竹窓外即青山月<lb/>
向女牆過煙凝老樹閒不縁心匠巧何以發天慳<lb/>
　　　題適荘茅亭<lb/>
屋角園雖小幽深隔世塵杖藜時自適杯酒樂天真松<lb/>
磴規模古茅簷日月新閒花三十種相對四時春<lb/>
　　　和趙師日韻二首<lb/>
佳士温其玉相親意豁如窓前千个竹燈下一編書交<lb/>
道無窮逹人情自宻疎清風明月夜或可訪吾廬<lb/>
<pb n="KR4d0371_WYG_002-4a"/>
我生無燕頷四壁笑相如門巷堪羅雀燈<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>且讀書老<lb/>
来心事懶貧後故人疎尚有多情月時時到子廬<lb/>
　　　水仙<lb/>
翦葉葱偷巧氷㽔獨耐寒梅兄雖有伴礬弟不同看山<lb/>
谷詩猶在逋仙影不單玉纎捧金<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>誰遣慰儒酸<lb/>
　　　瑞香<lb/>
呈外来香國瓊敷四出葩嬌姿不受暑睡思却便茶心<lb/>
裏蔵金粟枝頭簇紫芽長安厭歌舞還肯到儂家<lb/>
<pb n="KR4d0371_WYG_002-4b"/>
　　　蘭<lb/>
早受樵人貢春蘭訪舊盟謝庭誇瑞物楚澤擷芳名蒼<lb/>
玉裁圭影紫檀含露英奚奴培䕶巧苔蘚緑菁菁<lb/>
　　　梅影<lb/>
梅花巳清絶明月忽横窓孤影知難並羣花巳竪降淡<lb/>
痕開畫帳皓色掩書缸寂寞素娥冷須臾擁去幢<lb/>
　　　自述<lb/>
身坐衆香國蒲團詩思新一貧雖累我此興未輸人陋<lb/>
<pb n="KR4d0371_WYG_002-5a"/>
巷誰為侣寒窓不染塵五言盟四友筆下頓生春<lb/>
　　　過故家有感<lb/>
衣冠零落久今日事堪傷厨起青煙薄門闗白日長殘<lb/>
梅欹古道枯栁卧頽墻山色依然好興衰未可量<lb/>
　　　過白鶴寺<lb/>
小泊古蘭若雙櫧發舊柯山光浮夜氣栁色媚春波僧<lb/>
類胡孫瘦農師盜伯多野人時問我新守政如何<lb/>
　　　晚興<lb/>
<pb n="KR4d0371_WYG_002-5b"/>
散髮風簷下沈沈日蹔曛鷹拳擒野雀蛛網獵飛蚊羣<lb/>
鳥能為計吾生亦謾勤塵縁難著眼晚興寄青雲<lb/>
　　　新愁<lb/>
愁逐西風動伶俜祗自憐家貧囙累重學陋欠師傳白<lb/>
髮還生矣青氈尚杳然髙山流水調何日奏朱絃<lb/>
　　　題蟄菴<lb/>
一蟄了千悮心安境自寛軒昻就収斂自在覔艱難龍<lb/>
怕烏䑓勘人疑蕙帳寒欲知舒卷意編簡静中看<lb/>
<pb n="KR4d0371_WYG_002-6a"/>
　　　題寧庵<lb/>
寂寂鐘魚冷松楸蔽杳㝠雲侵晴路濕衣染晚嵐青天<lb/>
未生人物山應銷地靈何祠香一瓣遺恨滿空庭<lb/>
　　　宿倍儡店感舊<lb/>
諸老皆仙去遺蹤嵗月深主人今易姓客子亦傷心来<lb/>
燕傳新語群蛙試閙音欲將興廢事歴歴問雲岑<lb/>
　　　宿仙山浸碧軒二首<lb/>
冒黒投精刹呼燈讀舊詩平分禪榻穏共聼雨聲馳魚<lb/>
<pb n="KR4d0371_WYG_002-6b"/>
鼓催行色溪山挽故知人生萍聚散後㑹復何時<lb/>
浸碧去崖谷琅然語夙縁水雲蔵定力霜雪䕶華顛漸<lb/>
喜虛形槁祗求實行全曽随癡鈍子當已得心傳<lb/>
　　　遣興<lb/>
初向坡頭下風霜入鬢毛味長濡竹簡熖短沃蘭膏家<lb/>
與人俱瘦年随氣轉髙朱顔無藥駐<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>下勿徒勞<lb/>
　　　催雨<lb/>
人世如居甑驕陽不可鉏未聞芻作狗安得夢維魚賦<lb/>
<pb n="KR4d0371_WYG_002-7a"/>
斂生民槁干戈國計虛安危闗一飽雨意莫躊躇<lb/>
　　　喜雨<lb/>
滃欝雙雲合霶𩃱一雨通新凉驅積暑喜氣薄髙穹點<lb/>
㸃含生意聲聲起死功田家雖少歉尚可及年豐<lb/>
　　　和汪元思喜雨韻<lb/>
龍蟄金瓶小神驅雨陣斜建瓴飛素練走澗舞生蛇風<lb/>
使開雲磨雷香隠砲車農人有驕色一飽不須賖<lb/>
　　　題抱膝庵<lb/>
<pb n="KR4d0371_WYG_002-7b"/>
一室方方丈名標抱膝新有書宜勘古無學可留賔静<lb/>
坐神明固清談滋味真傳家名刻在長對草廬人<lb/>
　　　冬至和適莊即事韻<lb/>
跛躄廢人事来投大士家清談半忩月澹坐一杯茶燕<lb/>
豆来霜果鴝瓶浸蠟花葭浮纔一日芳思巳無涯<lb/>
　　七言古詩<lb/>
　　　汪功父聘石友<lb/>
一片寒姿蒼玉質久作歙江秋水骨磨瑕礲垢飽風霜<lb/>
<pb n="KR4d0371_WYG_002-8a"/>
䄂手南遊来楚國我曽研破青烟痕露華半勺拖𤣥雲<lb/>
文理細宻温而淳伯樂一頋空馬羣癯癯好古子汪子<lb/>
雅有半面如舊情巧取豪奪俱不敢聘以厚禮强委禽<lb/>
吉日良辰新勸駕絳帳交懽相慰藉斟酌洙泗闖紫陽<lb/>
大義發越添聲價紫陽是渠<graphic n="KR2959" url="https://raw.githubusercontent.com/kanripo/KR-Gaiji/master/images/KR2959.png" mimeType="image/png"/>梓賢久矣驂随輯墜編<lb/>
㑹心不惜時磨研至理神授珠瑩圎我今贈君明堂一<lb/>
柱金書墨霜毫冠帶来蟾窟禇先生者白而腴即日相<lb/>
邀来覧徳絃歌聲裏春光半净几明窗風日暖四友参<lb/>
<pb n="KR4d0371_WYG_002-8b"/>
前無間㫁俛首循循而勉勉萬里一鞭途甚坦太極門<lb/>
開初未逺<lb/>
　　　和叔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>橘花韻二首<lb/>
清和景氣巳非春午隂濃處延詩人一杯佳茗沃嘉話<lb/>
粲然主禮羞蘩蘋洞庭手植清香發金粟銀須照膚雪<lb/>
薫風十里漾芳思萬斛明珠剖胎月素華綠葉騷頌中<lb/>
光生南國徳横空朗吟受命不遷屈對花不飲無慚紅<lb/>
厥包錫貢三千春為花著句曾無人顆顆珠璣香萬斛<lb/>
<pb n="KR4d0371_WYG_002-9a"/>
薫蒸天地勾風蘋充實先生詩興發韻嚴不數陽春雪<lb/>
龍蛇一紙開天荒琅然吟破夜光月炯炯后皇嘉樹中<lb/>
精白任道言非空秉心髙潔寄清賞世人只解歌春紅<lb/>
　　　贈葉綠澗<lb/>
有客有客訥而腴手携數冊堯夫書八八従而之八八<lb/>
四千九十六無餘小游軌革何足算大游九戹相乗除<lb/>
太𤣥洞極亦無法更有司馬推潜虛茫茫古今四海濶<lb/>
動静禍福無能踰玉苻金鑰竊元命自合抱道山林居<lb/>
<pb n="KR4d0371_WYG_002-9b"/>
堯夫堯夫初不死精神炯炯先天圗元㑹運世未為宻<lb/>
一畫未畫元非疎自従泄漏加倍語便覺造化無工夫<lb/>
吾儒更欲窮造化造化尤解窮吾儒且將餘法供劇戱<lb/>
君識此意亷無需世人逐逐不知止誦詩還肯安心無<lb/>
　　　和立齋畨君吟<lb/>
日月星辰天之精山川草木地之文本乎天者既圎象<lb/>
下者何不皆方形此疑千古不能决讀盡六經無異説<lb/>
依稀子夏㣲有言譬諸草木區以别草木之間操孰堅<lb/>
<pb n="KR4d0371_WYG_002-10a"/>
僉曰此君耐嵗寒虛心直節表真勁窮冬大雪青琅玕<lb/>
平生正坐一圎累末堪全徳君子比内圎猶是智之餘<lb/>
外圎無乃徳之耻我聞楚東有雲仍生来氣骨青稜稜<lb/>
觚哉觚哉出乎類長大益覺亷隅分自従大學悟絜矩<lb/>
四面正直各得所獨秉重坤六二爻斯可以為民父母<lb/>
厥初受命莫不然世衰俗弊失其傳商周之際斯為盛<lb/>
孤竹二子何曽圎<lb/>
　　　再詠畨昜方節士<lb/>
<pb n="KR4d0371_WYG_002-10b"/>
博物君子識鑑精包羅錯綜能成丈夫何呉興戴慶豫<lb/>
慨然譜竹擬諸形非草非木言甚决品類繁夥難盡說<lb/>
九江五嶺多逸遺維此方君更無别隠彩韜名志行堅<lb/>
萬里臨卭族最寒文饒携来甘露寺聲價壓倒萬琅玕<lb/>
眼節鬚牙如積累四面對出莫與比不有芝田紀錄詳<lb/>
後世莫知深可耻我聞此説亦相仍未嘗親得見觚稜<lb/>
江東使者返行部招来節士畨中分个个折旋皆中矩<lb/>
什什来歸敬岩所有斐良朋保嵗寒凛然如對齊充父<lb/>
<pb n="KR4d0371_WYG_002-11a"/>
后山居士知其然心事曽將詩句傳老来不復人間事<lb/>
寄語山翁莫削圎<lb/>
　　　和立齋蠟梅韻<lb/>
蠟花檀暈香如梅攛號入譜名京垓立齋形容消息大<lb/>
濃芳不受霜雪埋疎影横枝雖未足淡淡中色攙先開<lb/>
薫然不待詩料理詩人無奈清香催詩清香韻兩竒絶<lb/>
詩香相感従何来只縁人與花相似心香洒洒俱無埃<lb/>
坡公衣鉢何敢睨簡齋香酒非吾裁有時静聼群兒讀<lb/>
<pb n="KR4d0371_WYG_002-11b"/>
繞樹日走數百回仰賴生意已如此俯視百草方枯荄<lb/>
　　　和立齋喜雪韻<lb/>
生意原原如襞積隂閤陽開有䋲尺風霜氷雪豈少思<lb/>
到此自宜天地塞凛然帝則亘古今此外不知還不識<lb/>
連年冬令太陽遲君子憂時長皺眉萬物驕矜不自持<lb/>
落盡<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>前年後梅深山芽茁無空枝更疑麥隴青離離<lb/>
一夜風號陽氣伏𤣥㝠奮威正當局翦氷裁花兩日飛<lb/>
更撒珠璣三萬斛攬柄收權應恨晚明朝已迫東方木<lb/>
<pb n="KR4d0371_WYG_002-12a"/>
却恐春風未肯和顛倒天時難善俗<lb/>
　　　寄敬巖<lb/>
泳飛堂前橘柚香田田荷葉浮波光主人攬轡度閩嶠<lb/>
馳驅端為蒼生忙天生人才不虛出必使事與才相當<lb/>
爾才綽綽有餘力豈容䄂手窺其旁平生正坐嚴冷相<lb/>
不解嫵媚相頡頏前時固亦與國論莫肯默默安周行<lb/>
老子九百何自苦艱難險阻須甘甞玉溪飢民昔嘯聚<lb/>
至煩禁旅来張皇繡衣彈壓甫三日猩鬼屏蹟消叢篁<lb/>
<pb n="KR4d0371_WYG_002-12b"/>
露布一語不自伐猶有忌者羞回韁今年玉節蓮峰下<lb/>
約束海若無驚艎頗聞属郡微有警往往鹽子多陸梁<lb/>
此軰未易以柔服必至腥血膏鋒鋩由来受病非一症<lb/>
莫將已效誇良方規模貴濶謀貴宻當以虛心来衆長<lb/>
局面布置要合節自有勇士争激昻堂堂元老熟戎事<lb/>
幸甚赤舄歸故鄉豈無惕然桑梓念囊底餘智應恢張<lb/>
同心相濟一堂上誰兵誰將誰于糧不然牋天啟壇鉞<lb/>
老熊當道驅群狼甲兵錢榖亦分内事機㨗出真難量<lb/>
<pb n="KR4d0371_WYG_002-13a"/>
豈予所至輙多事老天驅入功名塲橘柚黄時聼好語<lb/>
綠綈四軰催歸装<lb/>
　　　題魁星<lb/>
天樞之宿為貪狼引領三台朝帝旁典司多士擅文塲<lb/>
名在第一聲播揚因此氷炭癡児腸彷佛肖象祈流光<lb/>
　　　題定武蘭亭副本<lb/>
玉華末命昭陵土蘭亭神蹟埋千古率更搨本入堅珉<lb/>
鹽帝歸装投定武薛家翻刻愚貴遊舊石宣和龕御府<lb/>
<pb n="KR4d0371_WYG_002-13b"/>
邊塵横空飛渡河中原荆棘穴豺虎維揚蒼茫駕南轅<lb/>
百年文物不堪補紛紛好事競新模傾欹醜俗亡遺矩<lb/>
如今薛本亦罕見仿佛典型猶媚嫵清歡盛㑹何足傳<lb/>
右軍他帖以千數託言此筆不可冄慨然陳迹興懐語<lb/>
今昔相視無已時手掩塵編對秋雨<lb/>
　　　和易嵒兄芙蓉吟<lb/>
天専肫肫分四氣曜靈西征駕新霽人間萬寳告成時<lb/>
白帝疇功有良貴后皇嘉恵放一頭蜺旌鸞轂恣晨游<lb/>
<pb n="KR4d0371_WYG_002-14a"/>
蜀錦步帳數千里爛然一抹眼波流玉容沐露月梳曉<lb/>
翠䄂蹁躚舞㣲笑雲舒霞捲競芳穠照水迎風為誰好<lb/>
水中木末眩騷人拒霜宜霜名字新平生不識春宵暖<lb/>
甘随青女嫁花神易岩胸中五千卷景物驅歸句中錬<lb/>
賞花不是少年心見花依舊少年面石丁作主事難憑<lb/>
子髙那是夢仙瀛何如醉鄉自廣大幙天席地山為屏<lb/>
詩魂醒處風光轉梅花巳築受降城<lb/>
　　　用易岩韻夀易岩<lb/>
<pb n="KR4d0371_WYG_002-14b"/>
天地之氣秋惟清清之極者為聖人惟皇降衷本均平<lb/>
賢愚羙悪氣質成有偉易岩萬人英聖涯涵泳心即經<lb/>
人心道心惟一精怡然融洽萬理明矩度逈出風塵表<lb/>
視履元吉祥素考義利兩闗路分曉富貴功名何足道<lb/>
一枝緑玉暢幽聲殷勤拜捧夀吾兄明朝西現長庚星<lb/>
芒寒色正占千齡老而有子希世珍一念種出無邊春<lb/>
他年頭角昻俊聲安車迎養雙朱輪<lb/>
　　　用適莊賜韻回祝<lb/>
<pb n="KR4d0371_WYG_002-15a"/>
大椿蟠根雙幹矗秀色各分元氣足共占百五二十年<lb/>
八千春秋従此卜西方無量不可思南華寓言不須讀<lb/>
造化發育自無已天根月窟互相逐霜挟獰風夜推戸<lb/>
日碾晴空曉烘屋氷輪載魄將冄弦寳律浮葭欲飛玉<lb/>
天公作意表弧瑞學子分題剡牋軸揆予受教自髧髦<lb/>
嵗月十分今已六我翁早出名利塵我翁天縦清閒福<lb/>
眼明猶足察秋毫脚健不肯支笻竹友善堂前髙掲扁<lb/>
懿徳道心新萬目人言腕力健於虎更須萬兔供毫秃<lb/>
<pb n="KR4d0371_WYG_002-15b"/>
不買駝峰換清供不買蛾眉歌夀曲嵗寒兄弟嵗寒心<lb/>
敬和長篇侑醽醁<lb/>
　　　和遁澤武夷石乳吟<lb/>
遁翁聲價為時重㡬年勤學方繇統麗澤門人已寂寥<lb/>
衣冠奕奕皆遺種當日詩編誰尚存遜齋今幸傳聞孫<lb/>
平生工作風刺體近来琢句如春温靈芽来自幔亭里<lb/>
貯以紗囊紅與紫一掬槍旗分雅供七碗盧仝為驚起<lb/>
贔屓古鼎親烹嘗清風習習生詩腸雲根不受塵土汚<lb/>
<pb n="KR4d0371_WYG_002-16a"/>
舌夲豈帶䑓閣薌學海茫茫了無際一覺囬頭有餘地<lb/>
世味醲鮮多螫毒無味之中要精嚌燕閒消息己全通<lb/>
滿閣遺書須細窮澹而不厭真雋永不在松風蠏眼中<lb/>
　　　薫風歌代夀節齋<lb/>
玉麟堂上歌薫風周公分陕方居東蜺旌龍節更號令<lb/>
長江萬里消狼烽櫜鞬帕首多名將夙興拜舞占乾象<lb/>
紫氣浮浮軫翼間宗星炯炯銀潢上甫申飛下鼎湖山<lb/>
汝陽天人未足言八紘納納入經濟一柱岩岩久具瞻<lb/>
<pb n="KR4d0371_WYG_002-16b"/>
岧嶤陪京新命尹虎踞龍蟠壮根夲闗中鎮撫必蕭何<lb/>
北門筦鑰須寇凖運量恢恢妙轉旋一念體國心通天<lb/>
璽書錫勞下閶闔珥貂十軰来傳宣天子令聞洽四國<lb/>
令儀令色山甫徳江漢湯湯告厥成衮衣歸兮式百辟<lb/>
薫風薫風自南来解民愠兮阜民財不賡殿閣微凉句<lb/>
拜手喜起明良哉菁菁葑菲公猶采世沐㤙波深似海<lb/>
春風一鶚又横空敝帚蕭騷價千倍翹材油幕羅群英<lb/>
夀觴瀲灔難同斟客星灘頭頻矯首夜夜遙瞻南極明<lb/>
<pb n="KR4d0371_WYG_002-17a"/>
　　　和遁澤恵豆粟韻<lb/>
民曰同胞豈異根萬殊皆自一本分燒萁舂粟不忍聼<lb/>
詩翁感慨何憂勤我有兒拳蓮實中共房<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>笑秋風<lb/>
平鋪春色殷勤種終鮮他年又怨公<lb/>
秋深萬物盡歸根五榖従来不解分以長而食了無事<lb/>
南山有種何曾勤遁澤真情在句中薄俗三歎曹劉風<lb/>
識得異形同一氣應無管蔡怨周公<lb/>
　　　題平心堂<lb/>
<pb n="KR4d0371_WYG_002-17b"/>
洛龜圎文錫神禹箕子陳範畀周武九疇自天倫既叙<lb/>
嚮用一以夀為主人生富貴何足數最要康寕安厥處<lb/>
爾其好徳全付予惟皇之極必福汝君侯有徳存此心<lb/>
居官居家堂兩銘强弱人已無留情湛然方寸如砥平<lb/>
藹藹庭鯉雙趨庭指此良方垂後昆信受奉行不敢輕<lb/>
宜爾子孫皆千齡<lb/>
　　　和叔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>春寒韻<lb/>
知和而和當有節節貴得中忌超越造化神機豈易窺<lb/>
<pb n="KR4d0371_WYG_002-18a"/>
天上不知誰理燮東皇面目似非真我聞四時皆有春<lb/>
春来天地已交泰肅肅群隂豈可伸金谷笙歌未嘗吟<lb/>
莫張威勢嚇詩人<lb/>
　　　題東邨所藏宫錦圗<lb/>
后徳相成帝業昌不耽歌舞誇新粧六宫婦式頒蠶事<lb/>
職雅心専清晝長忽見雙娥理絲把寛急對牽身勢强<lb/>
轉輪飛轉一縷細文茵獨坐迎㣲凉髙捲翠簾三四侣<lb/>
織就五采成龍章獻功不<hi>闕</hi>出宫閫手授縫人成帝衮<lb/>
<pb n="KR4d0371_WYG_002-18b"/>
端拱明堂萬國朝文物聲明光四境何人遇此一段竒<lb/>
追記丹青描不盡器用鋪張規制精黙寓經綸合繩準<lb/>
世間畫手無此圗疑是當年閻立本<lb/>
　　　賦雙松堂<lb/>
和平堂前列四皓雙松為主雙檜賔深山大澤不肯住<lb/>
鞭霆駕雨来重闉蒼髯梳風音瑟瑟霜皮凝雪氷鱗鱗<lb/>
静有精神觀世變悄無顔色阿緌紳朱幡皂葢㡬来去<lb/>
丹楹藻梲方更新魏武子孫敦夙好十八公子忻相親<lb/>
<pb n="KR4d0371_WYG_002-19a"/>
世間靈物妙難測一氣常存天地仁巍巍堂下萬休戚<lb/>
左右冷眼時笑嚬或然一念私欲勝垂垂二老能相嗔<lb/>
起居出入知所敬願言共保千千春<lb/>
　　　侍伯兄宿履菴即事呈本老<lb/>
朔風蕭騷霜正濃追随雁影来城東樓閣寳門八字唘<lb/>
一超徑入青蓮宫老師槌拂活潑潑臨機一喝開盲聾<lb/>
舌根拖地無死句何曽一字粘虛空管帶忘懐聞妙義<lb/>
豁然暗與吾道通諸方善人忽聚散黄昏方打齋時鐘<lb/>
<pb n="KR4d0371_WYG_002-19b"/>
明極堂前吞箇棗畫灰鑪畔捉條龍須㬰八萬四千偈<lb/>
盡在蒲圑黙坐中<lb/>
　　　拍手行<lb/>
五雲縹緲護天闗轝金輦寳来如山上有封題三道印<lb/>
多是中朝清要官一膏一縷盡民命荆箠新痕蝕舊瘢<lb/>
東麾西節步霄漢公私赤立生意慳年榖豐時無盡藏<lb/>
那禁水旱相摧殘黄馘槁項卧溝壑獾奴狼子生狂貪<lb/>
輟耕太息鴻鵠志乗牛讀史需時艱忽如妖禽嘯清曉<lb/>
<pb n="KR4d0371_WYG_002-20a"/>
泥丸初不勞驚弹何人把玩張聲勢直令聚蚋奔醯酸<lb/>
竹兵烏合本兒戯伍籍久蠧心先寒吁嗟身世狭於掌<lb/>
北望神京雙淚潸國家有紀誰敢犯濟彼徳恵防民姦<lb/>
何曽假借汚暴手病入心膂何時安堂堂正氣不久熄<lb/>
自古東南多造端誰出華山拍手笑䄂中三尺山河寛<lb/>
　　七言律詩<lb/>
　　　和碩夫兄五松韻<lb/>
重開甲子舊年華莫問行程差不差幸有數杯澆舌本<lb/>
<pb n="KR4d0371_WYG_002-20b"/>
不須一筆鏤心花嵗無臈雪非人福時到春風不我賖<lb/>
兩手托天原有氣簞瓢陋巷也為家<lb/>
　　　蜀葵韻<lb/>
亭亭弱幹裊新凉露浥精神導太陽紫粟綠房醫士寳<lb/>
黄裳紫袂道家粧宗華衣錦趨炎晝蜀本鎔金耐素傷<lb/>
千古無人歌實徳騷人只解逐餘香<lb/>
　　　和秋澗恵蘭韻<lb/>
竹蘭臭味古来同同處無非造化工墨竹方生秋澗上<lb/>
<pb n="KR4d0371_WYG_002-21a"/>
紫蘭已到魯齋中築䑓移玉尊清恵運筆揮金尚古風<lb/>
却似髙人来伴我幽芬日日透簾櫳<lb/>
　　　和得全喜雪韻<lb/>
天道流行自有經一冬常燠大無倫臨期飛雪粗成冷<lb/>
只隔明朝便是春窓外曉山髙積玉夢回夜月更鋪銀<lb/>
𤣥㝠恰似輪䑓悔改過雖新巳悮人<lb/>
瞻彼西山紫翠間百年遺族備艱難一區濟濟雖孤立<lb/>
萬物原原得舊觀舉世莫知黄髮貴何人肯伴白雲寒<lb/>
<pb n="KR4d0371_WYG_002-21b"/>
相將共折長亭栁况是殘梅已著酸<lb/>
　　　贈呉晠<lb/>
襟佩青青白面郎未成佔畢已飛揚深嫌實學規模拙<lb/>
只把時文日夜忙志氣峥嶸謀富貴身心荒落敗綱常<lb/>
他年窮逹皆無據却笑儒冠誤可傷<lb/>
　　　和遁澤喜雨韻二首<lb/>
久欲飛山試笋車避炎情緒未能嘉讀書有道調心馬<lb/>
製藥無方遣睡蛇天地秋来催祭鳥池塘雨過閙私蛙<lb/>
<pb n="KR4d0371_WYG_002-22a"/>
病夫推枕幡然起骨健神清眼不華<lb/>
葉下亭臯半月秋風飛雷厲起雲頭一奩返照收林樾<lb/>
萬𣲖飛泉響澮溝放鄭賢侯初下令乞靈拙士未能瘳<lb/>
吾儕且説維魚夢那問驅車相國愁<lb/>
　　　和易嵒蘭菊韻<lb/>
小春天氣未和平冷暖於人孰重輕幽菊瘦蘭皆有味<lb/>
凄風楚雨自無情披来破衲便身穏冩到新詩徹骨清<lb/>
箇裏不知誰得失薫蕕境界要分明<lb/>
<pb n="KR4d0371_WYG_002-22b"/>
　　　和易嵒雪<lb/>
豐年嘉瑞有根原碎剪銀河到底懸古有諸侯延辨孟<lb/>
今無令尹訪飢袁狺狺犬吠思騷楚茂茂貞松記漆園<lb/>
險韻忽拈真寡和茶烟起處屈髙軒<lb/>
　　　八詠新樓<lb/>
翬飛髙挿女星光可是溪山属沈郎眼力拓開千里逺<lb/>
樓身擡起一尋强争觀王謝新題壮不數齊梁舊事荒<lb/>
誰識倚䦨真樂處清風明月朗篇章<lb/>
<pb n="KR4d0371_WYG_002-23a"/>
　　　題康湖偉觀<lb/>
蒼翠雄盤一古村新樓面面納乾坤隂晴朝暮天容變<lb/>
開闔榮枯春意存萬壑精神融寳鑑千峰氣勢拱端門<lb/>
松楸冉冉白雲下一醆寒泉罔極恩<lb/>
　　　和易嵒首夏韻<lb/>
垂老東君戀舊寒惜春情緒正孤單哂他功業傳千古<lb/>
還我詩書博一安芍藥階前風味淺酴醿架上典型殘<lb/>
勒回春色憑詩句生意津津上筆端<lb/>
<pb n="KR4d0371_WYG_002-23b"/>
　　　次前人韻<lb/>
彈冠事業耳邉新我夢何因到紫宸自古為仁知不富<lb/>
如今學道豈憂貧與其鞭扑朘民髄孰若簞瓢樂此身<lb/>
志士不忘在溝壑不應後世便無人<lb/>
　　　寄立齋<lb/>
團欒未久又分襟踽踽嬛嬛老不禁陋巷更無佳客語<lb/>
殘編幸得古人心熈熈農父含生意濟濟官寮喜徳音<lb/>
欲共功名須好漢㣲陽何以勝重隂<lb/>
<pb n="KR4d0371_WYG_002-24a"/>
　　　春歸<lb/>
春来春去果何心静坐焚香細細評太極流行千古事<lb/>
一元發育四時情黄堆稼穡誰勲業綠到桑麻已老成<lb/>
舒慘榮枯人自異此中生意夲分明<lb/>
　　　舉業有感<lb/>
後世求才術太疎三年三日判榮枯消磨嵗月莫知老<lb/>
奔走英雄不覺愚與死為隣猶未巳雖生<hi>闕</hi>　　如無<lb/>
聖門反在揶揄内何敢忠言請改圗<lb/>
<pb n="KR4d0371_WYG_002-24b"/>
　　　和遁澤初夏韻二首<lb/>
萬古南薫與舜同何時吹入五絃中百年喬木支秋嘯<lb/>
一旦新萌長露叢世事漸如宣子日詩情猶有大王風<lb/>
来牟綠枲新勲業更有何人詠大東<lb/>
深深陋巷更深藏韈線曽無一寸長學問不宜随茍且<lb/>
傳聞何敢喜張皇一池科斗書千古滿徑風騷竹萬章<lb/>
此意寂寥誰與共羙人只在水之陽<lb/>
　　　重題八詠<lb/>
<pb n="KR4d0371_WYG_002-25a"/>
樓壓重城萬井低星従天闕下分輝傷心風月詩應瘦<lb/>
滿眼桑麻春又肥山到東南皆屹立水流西北竟同歸<lb/>
倚䦨莫問齊梁事㫁石凄凉卧落暉<lb/>
　　　和易嵒喜雨韻<lb/>
轉移劇暑若艱難誰謂炎凉反掌間狐䑕就擒元憤欝<lb/>
旄倪相慶便清閒雨聲恰似政聲好天意翻嗤詩意慳<lb/>
一飽所闗誠大矣吾儕安得不開顔<lb/>
歊煩一轉亦何難只在邦君念慮間社䑕城狐方就縶<lb/>
<pb n="KR4d0371_WYG_002-25b"/>
土龍芻狗便投閒平時真見天人宻順處不疑霖雨慳<lb/>
夢裏忽聞風力猛定知千里破愁顔<lb/>
　　　送馬秋山寄友人<lb/>
赤城千古一東湖誰肯重開太極圗要得斯文傳氣脉<lb/>
定須吾黨立規模聖賢不盡七分易天地長存三字符<lb/>
念念服行方是學莫將枝葉費工夫<lb/>
　　　用前韻荅車玉峯<lb/>
人物如君屹鼎湖髙山仰止我儀圗講篇損益開新式<lb/>
<pb n="KR4d0371_WYG_002-26a"/>
略紀刪修有定模目㫁交情殊恨濶心涵古道若相符<lb/>
去年不客東湖上㡬失人間大丈夫<lb/>
　　　題涵古<lb/>
梅花之外竹扶疎矮屋明窓著此癯生意多従閒處見<lb/>
天機却向語中枯通身總是先天易開眼無非太極圗<lb/>
㸃㸃若知河洛意庖羲豈有古今殊<lb/>
平生意廣奈才疎學未成時家已癯蚤慕滄洲窮廣大<lb/>
晚依麗澤沃焦枯先儒凛凛今如在聖道洋洋孰與圗<lb/>
<pb n="KR4d0371_WYG_002-26b"/>
兩字髙題時仰止千江一月㡬曽殊<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻二<lb/>
</p>
<p>
</p>
  </div>
</body>
</text>
</TEI>
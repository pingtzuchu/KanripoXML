<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻十九</head>
    <p>
<pb n="KR4d0371_WYG_019-1a"/>
欽定四庫全書<lb/>
　魯齋集巻十九　　　　　　宋　王柏　撰<lb/>
　　祭文<lb/>
　　　祭趙星渚文<lb/>
維咸淳八年嵗次壬申九月丙辰朔二十日乙亥金華<lb/>
王某謹以<hi>闕</hi>　敬祭於近故待制侍郎星渚先生趙公<lb/>
之靈曰嗚呼惟公蚤聞至道浚迪淵源堅辭官牒髙蹈<lb/>
丘園河洛所啓考亭所論探討六籍如誦已言閑其已<lb/>
<pb n="KR4d0371_WYG_019-1b"/>
發控制放奔驗彼未發培植本根貌恭而安色厲以温<lb/>
恢崇日著聞望日尊帝曰嘉哉汝其通籍時酣利禄華<lb/>
膴是役孰嗜義理古訓是式易退難進翔而後集翼翼<lb/>
道山巖巖沛國水専<hi>闕</hi>亦<hi>闕</hi>熊軾一念如春一清涼<lb/>
骨紫槖逼人幡然<hi>闕</hi>　　　蒼<hi>闕/</hi>　渚<hi>闕</hi>　地靈人顯<lb/>
迹隠身<hi>闕</hi>後學矩彠斯世䪫諸<hi>闕/</hi>　　　春四<hi>闕</hi>
　不百年而遽棄傾舉朝失色天子震驚<hi>闕</hi>
　　　　　　節恵為誠為明嗚呼哀哉某束髪讀書<lb/>
<pb n="KR4d0371_WYG_019-2a"/>
恨不立志慕徳雖深登龍莫遂公鎮天台作成士類乃<lb/>
撤臯比束帛惠賁冒然而前来所未至一見傾倒若符<lb/>
若契學既同方合固以義窮深極微展也一致嵗云莫<lb/>
矣蹈雪告歸叮嚀宿約春以為期疾病事變一諾差池<lb/>
有懐斯愧公心不移書疏絡繹使者交馳乃請於朝督<lb/>
命下貽暨陟崇領公已交麾棠隂未改有黯其思已己<lb/>
之秋拜書寓里聞公卧疾英嗣報啓曽未踰時誨言累<lb/>
紙慰此孤陋不寐而喜什襲珍藏如古罍洗十有大字<lb/>
<pb n="KR4d0371_WYG_019-2b"/>
嚴正瑰偉千載北山夜號萬鬼言志之傳神幾之似無<lb/>
極之妙太和之始家語之書少母之祀未終所疑未訂<lb/>
厥指水陸遙遥尚期操几誰謂絶筆遽同麟史斯文未<lb/>
喪世道方敉萬目睽睽為蒼生起泰山曷頽梁木曷圮<lb/>
識與不識莫不痛痞有訃莫聞有含莫吐匍匐一慟如<lb/>
刖斯趾内省而疚媿此生死南豐瓣香歸心久矣有炬<lb/>
傾筐有茗盈篚東望長號老淚滂只湛然清明鑒此哀<lb/>
誄尚饗<lb/>
<pb n="KR4d0371_WYG_019-3a"/>
　　　祭常簿姪孫文<lb/>
維年月日王某祭于姪孫常簿之靈曰嗚呼荘敏擢第<lb/>
百五十年曠焉四世餘芳始傳家庭孤棘學校艱闗官<lb/>
轍屢駕驅馳淮[田*耎]春融卞幙風壮談塵躋名閨籍蜚聲<lb/>
縣譜列院開祥曲臺接武駸駸華要公論共許世道莫<lb/>
料再斥而歸幡然内省痛削町畦有感斯嘿有扁斯規<lb/>
志氣未倦疾病乗之原始反終急急作計衣衾棺槨整<lb/>
整咸備修身以俟夀夭不貳疑定泰宇怛然而逝鄉閭<lb/>
<pb n="KR4d0371_WYG_019-3b"/>
驚駭宗黨痛傷回首冠子禮賓舉觴曽幾何時會哭此<lb/>
堂日月流邁音容永藏幽幽横舟寂寂西廡一死一生<lb/>
交情可覩有酒盈樽有殽在俎我酧爾靈有淚如雨<lb/>
　　　祭潘蔚平<lb/>
嗚呼某與仲氏憶昔送公長亭話别黯然秋容誰謂此<lb/>
行雙溪路絶一時分袂死生永訣嗚呼哀哉如公人物<lb/>
屈指無多乗時致用允為克副何志涉南海之鯨波再<lb/>
掉徐聞幸已北向征車復左更入煙瘴是孰使之然哉<lb/>
<pb n="KR4d0371_WYG_019-4a"/>
抑定數之不可挽之耶尤使人於此而極其恨也嗚呼<lb/>
士窘才調公獨迅敏風醻電酢神色暇整士窘筆札公<lb/>
得天葩氷清玉潤紙上龍蛇公之執謙和氣融融拱規<lb/>
蹈矩折旋蟻封一言相投坦然心曲抵掌劇談脫畧邉<lb/>
幅内無聲色之奉外無玩好之供諳仕途之局面熟世<lb/>
道之機鋒當其勇往霆轟電裂意所不可萬仞壁立及<lb/>
其事定月霽雲收一絲不掛一痕不留南轅北轍﨑嶇<lb/>
萬里神臯一息飄然逺逝驚宦海之風濤豈甘心於避<lb/>
<pb n="KR4d0371_WYG_019-4b"/>
世公初入南通籍金閨公再入南雙舄鳬飛鼓滄溟而<lb/>
三駕去鄉闗而益逺乃攝左符乃次五筦及帝恩之重<lb/>
霈何宦情之頓嬾乃正元日拜公題箋詞情藹藹歸興<lb/>
浩然掛冠之志堅不可破髙公絶識致書贊和計厮赤<lb/>
之半道俄訃音之已傳方驚疑而未信駭遺槖之遽南<lb/>
公果仙而不返矣掩涕泣之連連某等無似世莫我知<lb/>
公何所取獨契衿期綢繆繾綣久而未衰悵從游之甚<lb/>
晩恨不識公之早嵗每誦尋梅之六絶遐想風流之髙<lb/>
<pb n="KR4d0371_WYG_019-5a"/>
致勒黎母之堅珉有邦人之雙識是亦足以不朽雖盖<lb/>
棺而無愧斾旌悠悠津堠茫茫風轝露翣来返故鄉神<lb/>
其寧矣山深水長誼當匍匐伏哭道傍病不能往寫此<lb/>
悲傷<lb/>
　　　祭徐彦成<lb/>
嗚呼自八行表公廬之望逮移巒分石筍之春蔚蔚故<lb/>
家之喬木森森玉樹之階庭雖芬敷而異圃實一氣之<lb/>
流行往嵗奪其冢嫡今年喪其元孫豈曰蘭自榮而蕙<lb/>
<pb n="KR4d0371_WYG_019-5b"/>
自槁我則同此痛而同此心也矧予與子自昔相親憶<lb/>
子之幼也玉雪可念方子之壮也老氣夙成功緒沈著<lb/>
志慮堅凝䬃䬃霜穎琅琅夜燈或談古而忘寐或兀坐<lb/>
而不言尺度翦翦風鑒稜稜疾惡掀髯而張目見賢色<lb/>
暢而神温扶義以竭其力責善以傾其情豈特一家之<lb/>
佳子弟實為吾䣊之良友朋也可謂得五行之貞淑意<lb/>
其開萬里之修程一夢不返前所罕聞割雙親之心膂<lb/>
飛病婦之驚魂風濤壮兮維楫失大厦落兮梁棟傾悵<lb/>
<pb n="KR4d0371_WYG_019-6a"/>
遺恨之襞積空搔首於㝠㝠日月滔邁即幽戒辰有梅<lb/>
花兮被壠玉露冷兮氷清何必豐碑於隧道此即千載<lb/>
之餘馨思昔聴月窻之曉角拄山行之老藤不復共此<lb/>
風致矣徒涕淚之交零有肉在俎有酒在尊以酹爾翣<lb/>
以祖爾靈尚饗<lb/>
　　　祭松下胡子升<lb/>
嗚呼俗弊道衰大雅不作學不為已工乎剽掠投時射<lb/>
利不知愧怍一與已異立號嘲謔百鳥喧啾忽見一鶚<lb/>
<pb n="KR4d0371_WYG_019-6b"/>
衆寐方昏君乃獨覺刻意尚古若與世角早恱象慈晩<lb/>
會濂洛必論必孟中庸大學豈無他書束之髙閣嵗不<lb/>
我與難窮者博乃踐乃實乃守乃約一掩楚咻直居荘<lb/>
嶽尊賢慕義白首益勤聞過内訟聞善服膺自曰大欠<lb/>
書為座銘周旋俯仰格言盈庭匪事佔畢亦反諸身惡<lb/>
衣惡食嗤彼世榮捫蝨談道倒屣迎賓清苦之味慷慨<lb/>
之評不求聞達婆娑一陵一鄉善士一家典刑夙興夜<lb/>
寐欲常惺惺易簀之際炯焉主人胡不世用汛掃貪氛<lb/>
<pb n="KR4d0371_WYG_019-7a"/>
胡不百年恢𢎞正音間闊幾何遽隔死生於乎某等狷<lb/>
陋與世落落君獨知心言真意確恨不朝夕更攻互琢<lb/>
二十年間能幾醻酢交友雲散反不如昨又弱一个惕<lb/>
焉共愕我来松下風度儼然有書在架嗟其可傳山瓢<lb/>
一酹野䔩加籩清淚如㵼君其鑒旃<lb/>
　　　祭定海縣丞楊元定<lb/>
嗚呼元定奮太元之寂寞稟清秋之沆瀣夙就有道捷<lb/>
出行輩如佩珩璜如祼匜敦凝然而不仁者逺確然而<lb/>
<pb n="KR4d0371_WYG_019-7b"/>
有識者愛表羣居之月評動諸老之風裁乃聘斯塾乃<lb/>
館斯妃澹無與於得失之塗終自勉於命義之戒逡巡<lb/>
而出從容而退方垂裕於後来忽堅卧而遐逝貿貿井<lb/>
里寂寂斯世嗚呼悲哉某蚤聨姻婭晩契言誨迹若落<lb/>
落心實洩洩指伊洛之軌轍導盤溪之衿佩鳶飛魚躍<lb/>
兮遐不作人秋月寒水兮吾猶昩昧恨未窮幽而痛講<lb/>
交琢互磨於一致君其已矣吾亦何冀惟知自修而補<lb/>
過庶不負津堠之大惠君子有知鑒此芳酹<lb/>
<pb n="KR4d0371_WYG_019-8a"/>
　　　祭鼓院叔父<lb/>
嗚呼叔父天姿璞玉渾金叔父學問陶鎔性情南軒先<lb/>
生侍講交承叔父及見服膺典刑晦庵先生講道於閩<lb/>
叔父綵侍北面受經由是得易之元得禮之誠餐和履<lb/>
粹仁熟理明當其處也則宦情澹泊志在乎浴沂而鼓<lb/>
瑟及其出也則不負所學有心乎致君而澤民其律已<lb/>
以潔兮撓之而不濁其接物以恕兮盎然而如春議論<lb/>
則正大而髙逺政事則豈弟而㢘平何善人之不淑兮<lb/>
<pb n="KR4d0371_WYG_019-8b"/>
禍福之莫測嗟彼蒼之茫茫兮號呼而弗譍追念疇昔<lb/>
嵗在甲寅先皇御極羣才彚征於時叔父仕版疏榮越<lb/>
三十年僅綴廷紳造膝三事咸動帝宸眷注方隆意自<lb/>
此升叔父乃曰福過災生露章力請求老山林爰握符<lb/>
竹退安里門堂空晝永兮玉川之風腋更䦨燕坐兮一<lb/>
縷之煙沈嘆雁聨之寥落弔隻影之㷀㷀意謂叔父獨<lb/>
殿於諸老天必萃餘慶以錫修齡何葆衞之素謹而疾<lb/>
疹之相承何梗芥於胸臆而憂念之獨深何鼎烹之弗<lb/>
<pb n="KR4d0371_WYG_019-9a"/>
御而藥石之莫憑語蹇步弱數日康寧方展初陽之慶<lb/>
倐驚長夜之魂竊意仲秋先皇上賓天以叔父先朝舊<lb/>
臣生不能大用於斯世死将收名於仙京鶴馭冉冉玉<lb/>
樓告成修竹遶屋兮霜風悲吟寒梅掩色兮夜月傷神<lb/>
勁畫淋浪兮墨猶新一室蕭然兮榻生塵風度凝逺兮<lb/>
尚可求於夢寐諄諄誨語兮不可得而復聞嗚呼痛哉<lb/>
石筍一氣棣華五人衮衮通籍奕奕家聲諸孤積釁降<lb/>
禍弗矜惟餘叔父亦繼湮淪澆風獵獵兮舟喪楫世路<lb/>
<pb n="KR4d0371_WYG_019-9b"/>
﨑嶇兮車析輪酹卮酒以慟哭兮雖可寓猶子之哀悃<lb/>
非相與以勉旃兮何以慰叔父之英靈伊㝠懐之遼邈<lb/>
鑒此意以来歆<lb/>
　　　祭吳充之<lb/>
哀哀充之粹如珪璧幽擢蘭葩伶俜鶴骨含英潄潤博<lb/>
觀厚積意其鼓南溟之九萬而乃夜移舟於四十君之<lb/>
先世百年積徳君之諸父聨華桂籍鸞停鳳峙萬竿寒<lb/>
碧交一世之豪俊煥郊扃於改色何其盛耶鯉庭聞見<lb/>
<pb n="KR4d0371_WYG_019-10a"/>
螢桉専精渇硯枯筆手抄不停酌今汲古一綆千尋角<lb/>
銀袍於百戰追青氊之舊氛何其勤耶既不使之傳簪<lb/>
襲組又不付之振殘表微經營雞饌琴書屢移慨翟門<lb/>
之寥落炯心事之孤竒責重力渺羇愁夜噫精澤内耗<lb/>
形神外離又何其困耶某托親非一日過從幾十年氣<lb/>
味偶合交情遂堅月牕雪屋切磋素編春花蒔圃杖履<lb/>
盤旋聨洞天之野步扣西湖之畫舷握手道舊洞示肺<lb/>
肝謂家聲幾圮而未振幸王季奮跡於賢闗一旦淪謝<lb/>
<pb n="KR4d0371_WYG_019-10b"/>
吾何賴焉由手足之愛也雖易簀而同卧致二豎之靈<lb/>
也乗氣弱之縈纒方養痾於寓館忽冒雨以言還枉緘<lb/>
題之欵宻報近恙之差痊七月之初尺素來恵字益精<lb/>
妍誰謂數日倏以訃傳義當匍匐而徃弔夫何事勢之<lb/>
拘牽幽明之間有愧莫湔嗚呼堂有老母兮夜哭孔悲<lb/>
下有稚子兮咿嚶繐帷庭前之寒梅瘦竹兮如故人之<lb/>
風度充之不可得而見矣無復訊之以來期銜詞薦恨<lb/>
涕淚漣洏<lb/>
<pb n="KR4d0371_WYG_019-11a"/>
　　　祭汪約叟<lb/>
嗚呼伐木始廢谷風繼興飜覆雨雲老杜太息一貴一<lb/>
賤翟公署門惟先君子不茍交情金蘭落落倒指數人<lb/>
於公伯仲契好尤深豈酒食之詡詡豈勢利之營營破<lb/>
鐍削町敷肝露誠道義同趣憂喜一心燕話終日呼僮<lb/>
命燈清夜促膝曉雞屢鳴悵獨善之先往痛親庭之繼<lb/>
傾藐爾諸孤賴公尚存折節行輩言和氣温勸勉期望<lb/>
如親父兄二十年矣景物飄零不替疇昔不問死生感<lb/>
<pb n="KR4d0371_WYG_019-11b"/>
義槩之猶古豈今人之可倫侍公歌笑曽幾何日忽報<lb/>
公訃驚悼失聲而今而後何所依承此故感先契而哭<lb/>
公也麗澤夢奠日月浸長邦人祀事春秋不忘而公薦<lb/>
祼於上龎眉皓首陟降乎夫子之堂起敬於上者相與<lb/>
指之曰是嘗親承乎道徳之光重和染粹兮濟濟乎前<lb/>
修之軌度揚葩振眇兮恂恂乎後學之津梁瑞芝靈草<lb/>
霜雪摧謝猶有古松兮偃蹇乎孤岡玉繩璇象清曉隠<lb/>
滅猶有長庚兮煌燿乎西方嗟老成之彫落而典刑之<lb/>
<pb n="KR4d0371_WYG_019-12a"/>
遽亡此故為鄉黨而哭公也方玉卮稱比内之夀而璪<lb/>
旒推錫類之仁駘背黄耇詔以名聞安車駟馬将見其<lb/>
加璧之召前哽後咽兮庶幾乎親饋之勤此盖熙朝之<lb/>
盛典豈徒梓里之光榮邦君謂公徳齒俱尊一紙之奏<lb/>
方離於畫㦸如綸之命將下於楓宸何掉頭之不顧乃<lb/>
髙蹈於㝠㝠錦誥奕奕兮竟不得屈公之膝青衫閃閃兮<lb/>
竟不得加公之身此又為朝廷而哭公也嗚呼人孰不<lb/>
有生所不足者期頤之年人孰不有死所可畏者疾病<lb/>
<pb n="KR4d0371_WYG_019-12b"/>
之纒公夀開乎九袠炯視聽之益妍蚤灌鍊於元鼎而<lb/>
陶鎔乎性天雪鬢燦爛鶴骨蹣跚與物無競神怡體安<lb/>
精覃孔孟之奥時吟約叟之篇近染微恙藥既告痊溢<lb/>
喜氣於簡牘慶杯酒以檀欒人影方散肴核未捐變忽<lb/>
生於肘腋舟遽移於夜川一劑不及進一語不及宣嗚<lb/>
呼痛哉素編記日兮墨猶未乾遺恨滿樓兮溪山黯然<lb/>
女牆寂寂兮愁夜月錡釜漠漠兮沈曉煙故公之生也<lb/>
人莫不敬及公之死也人莫不憐嗟先世之交游至是<lb/>
<pb n="KR4d0371_WYG_019-13a"/>
而絶迹矣徒泣涕以漣漣敬陳薄奠侑以菲言<lb/>
　　　祭南坡老人<lb/>
天挺濂翁太極溟濛知其有道惟程太中見其二子執<lb/>
經北面手授圖書異乎聞見春融天理弄月吟風徳崇<lb/>
業廣百世所宗道否嘉泰黨禁奔駭考亭夢奠同志盟<lb/>
解維時勉齋獨得其傳弦歌百里孰相後先侃侃崇道<lb/>
義同契合氷雪交礪伯仲受業嵗月於邁兩翁俱仙淵<lb/>
淵盤溪吾道繫焉勉齋遺書悲哉散逸公獨尋訪劬劬<lb/>
<pb n="KR4d0371_WYG_019-13b"/>
手筆什襲来歸以開我人流傳四海私淑功深髙蹈山<lb/>
林塤箎迭知天相耆徳風猷逺播少公不疾悠然考終<lb/>
長公驚悼亦既搆凶一門兩喪曽不旬浹閭里奔弔接<lb/>
武帶絰昔我侍坐肅肅雍雍皓首聨席誨我從容今我<lb/>
来思欒欒素韠有薄斯奠有啜其泣<lb/>
　　　同祭北山何先生<lb/>
鄒魯云逺天啓濂洛理一分殊以覺後覺龜山之南宗<lb/>
㫖是將羅李授受集于紫陽研幾極深大肆厥功縷析<lb/>
<pb n="KR4d0371_WYG_019-14a"/>
毫分惠我無窮有的其傳鰲峰翼翼孰探其源遂通其<lb/>
釋墜緒茫茫孰嗣而芳公獨凝然精思不忘莘莘學子<lb/>
孰定其力公獨屹然堅守不失衣錦尚絅世莫我知發<lb/>
揮師言以㑹於歸有毓斯和誠意惻怛有實斯踐光輝<lb/>
四達先皇末命嗣聖訪落進之太史以輔帝學詔書屢<lb/>
下公志莫移各盡其義匪激匪隨髙風凜然厲世範俗<lb/>
鼎吕吾道云何不淑嗚呼先生夀考奚憾嗟我後人茫<lb/>
無畔岸立志不勇樞趨日稀儀型遽隔悔不可追春回<lb/>
<pb n="KR4d0371_WYG_019-14b"/>
萬象月冷夷清忍奠斯酒忍讀斯文<lb/>
　　　祭時遁澤墓文<lb/>
憶昔兮杖屨幾度兮同遊倚晩霞之危檻泛夜月之輕<lb/>
舟杯中兮傾倒言外兮綢繆乃隔千古乃顓斯丘青山<lb/>
詩料兮供不盡句流水世情兮涵不盡愁曠落寂而無<lb/>
友兮誰為玩此芳草嗟來者之不我接兮往者之不我<lb/>
留𣺌八荒兮君逍遥於何所奠桂酒而歌大招兮君其<lb/>
來下<lb/>
<pb n="KR4d0371_WYG_019-15a"/>
　　　祭王堂賓文<lb/>
壬戌之役首覿老成酡顔鶴髪玉裕金貞侃侃士檢藹<lb/>
藹鄉評於時實翁風教盡心肇啓蔡祚妙攬台英皎皎<lb/>
鑑裁歴歴分旌孰正孰糾孰諭孰賓衿佩有雅履屐亦<lb/>
精迺俾疏逺是講是承不我遐棄意氣盡傾公篤宗誼<lb/>
庚甲相鄰老及人老慰藉甚勤我歸故里停雲屢吟每<lb/>
至冬晩手書叙情敬愛無斁終始一誠去嵗之臘亦拜<lb/>
問音筆勢少異蜿蜓伶俜乃謂病瘍候證不輕已分必<lb/>
<pb n="KR4d0371_WYG_019-15b"/>
死賴天之靈攝養如故人曰再生我省斯語且喜且驚<lb/>
雖曰充實徳齒已尊血氣幾何而朘其根曽未兩月倐<lb/>
爾訃聞有客對坐不覺失聲書猶在几已隔古今東望<lb/>
慘愴僅疏唁忱衰病跛曳匍匐未能日月逾邁交情就<lb/>
湮遥陳薄奠有淚沾衿<lb/>
　　　立齋大祥祭文<lb/>
天道流行過化来續死生晝夜同此機軸立齋之喪轉<lb/>
矚再祥音容益逺悲悼彌長賢愚貴賤莫不有死名節<lb/>
<pb n="KR4d0371_WYG_019-16a"/>
苟喪為世大恥子徳在人子書在笥子學有傳次第鋟<lb/>
梓子孫未艾足慰子心永安宗祏百世嘗烝詩書燈火<lb/>
追念疇昔傷哉一奠老我孤立<lb/>
　　　北山行狀告成祭文<lb/>
我昔問學莫知其宗有過孰告有偏孰攻淵源師友孤<lb/>
陋莫通有慨其慕天侈其逢得公盛名於船山翁獲瞻<lb/>
典則乙未之冬立敬居志首開其䝉自是尺牘載磨載<lb/>
礱不憚往復一告以忠逺探濓洛近述鼇峯理氣之會<lb/>
<pb n="KR4d0371_WYG_019-16b"/>
造化之工仁義大本聖賢大功體必有用和必有中無<lb/>
疑弗辨無微弗窮毫分縷析萬理春融匪矯而異匪阿<lb/>
而同曰味厥㫖體於爾躬必平而實必拓而充媮墮弗<lb/>
勇霜鬢已蓬卒未聞道以此負公幸公耆夀身康氣沖<lb/>
不聞公病遽以考終有邦殄瘁吾黨閔凶茫茫墜緒卒<lb/>
業無從嵗月流邁行即幽宫公之仲子莫泄哀恫抱公<lb/>
言行囑筆衰慵强顔叙次慨想音容如持寸莛来撞巨<lb/>
鐘惟徳之盛惟禮之恭蕪詞弗稱有愧蟠胸奉以薦陳<lb/>
<pb n="KR4d0371_WYG_019-17a"/>
鑒此微衷<lb/>
　　　祭趙草巢文<lb/>
昔拱蒲璧有君烏傷撫摩彫瘵振起俊良昭掲仁問示<lb/>
之嚮方激厲小學誦聲琳琅訪我陋巷宛然舊識如恵<lb/>
之和如衰之日如飲醇酎如春著物不流不矯始終如<lb/>
一我亦造公清風滿庭左圖右書前籩後尊事平而理<lb/>
意疏而真聞善則服不矜已能自時厥後敬愛無斁忽<lb/>
賦歸来白駒無縶塵滿空囊面無慚色繼者數更竟成<lb/>
<pb n="KR4d0371_WYG_019-17b"/>
廢邑我至聖則公仕於京訪公桑梓識公外孫我倦而<lb/>
退臯比鼎新月旦精審無如老成屈公步武典教鄉國<lb/>
衿佩莖莖鐸音奕奕去公雖逺音問猶密去冬書来自<lb/>
言多疾意偶然爾或老之常龍津告我云公已亡驚嘆<lb/>
失聲氷炭我腸設位一慟子姪在行朋友道喪天倫廢<lb/>
缺勢利是競往往一轍人物如公陸沈莫挈豈無故人<lb/>
死有餘責公則有守出處恬然退不易介進不隠賢歸<lb/>
尋三徑野草荒煙一觴一咏所樂者天我實無似殿公<lb/>
<pb n="KR4d0371_WYG_019-18a"/>
庚甲亦豈能久千古契闊有味匪茗有歆匪香有淚斯<lb/>
痛辭短心長<lb/>
　　　祭蘇愚翁文<lb/>
嗚呼昔别道左轉矚六年遺愛郡邑棠隂未遷雲横太<lb/>
括音問間傳繾綣道義益久益堅思公典刑神肅氣寛<lb/>
敬公晚節髙蹈莫攀厲世範俗追古尚賢今秋英嗣道<lb/>
出舊㕓恵然過我聞公燕安辱公手筆字益精研喜公<lb/>
耆艾心廣體胖何音不祥謂公已仙不疾不藥遺墨粲<lb/>
<pb n="KR4d0371_WYG_019-18b"/>
然從容考終學力驗焉執訃駭<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>乃䀌乃酸義當匍匐<lb/>
伏哭柩前有阻斯地無間斯天東望一慟公其鑒旃<lb/>
　<lb/>
　<lb/>
　<lb/>
　<lb/>
　<lb/>
　魯齋集巻十九<lb/>
</p>
<p>
</p>
  </div>
</body>
</text>
</TEI>
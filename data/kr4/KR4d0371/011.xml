<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻十一</head>
    <p>
<pb n="KR4d0371_WYG_011-1a"/>
欽定四庫全書<lb/>
　魯齋集巻十一　　　　　　宋　王柏　撰<lb/>
　　題跋<lb/>
　　　跋道統録<lb/>
立天道者陰陽也立地道者剛柔也四時行焉百物生<lb/>
焉此非天地之道統乎聖人以仁義設教為天地立心<lb/>
為生民立道所以繼絶學而開太平此則聖人之道統<lb/>
也道統之名不見于古而起于近世故朱子之序中庸<lb/>
<pb n="KR4d0371_WYG_011-1b"/>
拳拳乎道統之不傳所以憂患天下後世也深矣昔陳<lb/>
君平甫請于張宣公本六經語孟遺意將十四聖人槩<lb/>
為作傳而國朝濂溪河南横渠諸先生附焉洙泗門人<lb/>
至兩漢而下及程門諸賢凡有見于道有功于聖門者<lb/>
各隨所得表出著成一書宣公遜謝不克堪曰若裒類<lb/>
聖賢之言行聚而觀之斯可矣雖有是言而未有是書<lb/>
也後幾百年天台玉峰車君始成是書理其緒而分之<lb/>
比其類而合之曰大原者統之體也曰明訓者統之用<lb/>
<pb n="KR4d0371_WYG_011-2a"/>
也曰分紀者統之序也有經焉有傳焉有史焉可謂善<lb/>
繼朱張二先生之志而述其事者也嗚嘻偉哉書乎所<lb/>
以閑先聖之道而大一統也矣使近理而亂真者不敢<lb/>
與於斯云<lb/>
　　　跋時遜齋遺言<lb/>
予生晩不及拜遜齋時公少年識公之名字於考亭麗<lb/>
澤二集中後聞公之言行於公之子若孫起敬之日已<lb/>
乆今始得拜觀公啓手足之遺戒嗚呼是豈勉强者能<lb/>
<pb n="KR4d0371_WYG_011-2b"/>
之乎死生固大事也亦常事也不以死生怵其中垂絶<lb/>
而精爽不亂者非平日有所養者不能觀其屏絶釋老<lb/>
治喪一依司馬書儀可謂得其正而斃者于此可以驗<lb/>
其學矣勉二弟加意養老悲哉孝愛之至情實著罔極<lb/>
之恨於言表使人泫然出涕又公之䟦若未滿而實深<lb/>
與也挈齋以其季之賢為公不亡而未知其子若孫克<lb/>
世其家而孫曽頭角已嶄然流慶益未艾也若公者真<lb/>
可謂不亡者矣<lb/>
<pb n="KR4d0371_WYG_011-3a"/>
　　　跋朱子與時遜齋帖<lb/>
昔紫陽之門四方之士雲集不旋踵而倍其師説者亦<lb/>
有之未有一再世之後而能守之而不變者也科舉之<lb/>
壞人心猶未若今日之甚而朱子當時已諄諄言之豈<lb/>
非遜齋後知自悟必有以叮嚀告戒其後人所以東阿<lb/>
遁澤俱廢舉業於少年葢此帖有以啓其秉彛好徳之<lb/>
良心也今之士者方攘竊紫陽之緒言以求進取之利<lb/>
者紛紛皆是觀是帖而顙有泚者猶庶幾乎仁心之未<lb/>
<pb n="KR4d0371_WYG_011-3b"/>
亡也<lb/>
　　　跋麗澤遺文録後<lb/>
遜齋昔嘗羨里之藏書母夫人欣然出簪珥為致書費<lb/>
曰吾家非窮空特欲汝曹異時見此不忘吾此意東萊<lb/>
先生常誌此語於墓今觀麗澤手書遺文宻札細字粲<lb/>
然於緣督書局者幾百年矣豈非先生嘉其母子之志以<lb/>
成人之美者乎子子孫孫猶不可忘此意也拜手敬觀<lb/>
書其後以歸之<lb/>
<pb n="KR4d0371_WYG_011-4a"/>
　　　跋季兄大學編<lb/>
大學之編明白整潔悉落窠臼非用工深者未易到予<lb/>
交季君之日淺觀其辭氣宜未稱此編者何其善於韜<lb/>
晦也為之驚異且自愧知人之難性翁問曾見小學否<lb/>
實言外之教云<lb/>
　　　跋汪約叟髙安紀程後<lb/>
慶元縉紳之禍予不忍言也今又拜觀約叟汪公紀行<lb/>
之巻而重有感焉葢大愚忠公之謫也獨二汪公著始<lb/>
<pb n="KR4d0371_WYG_011-4b"/>
終之義長公裂裳裹足以道其行少公舉舍擕孤以䕶<lb/>
其喪嗚呼是豈不足以増天倫之重哉天倫有五惟君<lb/>
臣朋友以義合友朋者又君臣父子夫婦長㓜之所取<lb/>
正者也於平居相與講論者易臨變故不顧己私者難<lb/>
至於斥權姦而敢言扶禍患而勇往則平居相與講論<lb/>
其可知矣嗚呼大愚公之忠既已昭白於後而二汪公<lb/>
之義尚未大顯于時豈非後學所當發揚者乎二汪公<lb/>
皆先君子所敬愛之友也予自童丱䝉教誨為甚至敬<lb/>
<pb n="KR4d0371_WYG_011-5a"/>
觀此巻遺墨尚新俯仰已五十年而公之墓木拱矣悚<lb/>
然為之感慨輙記嵗月於後<lb/>
　　　跋張魏公憂居帖<lb/>
予每觀魏國張忠獻公之行狀見其一再奏疏於謫居<lb/>
二十年之後寢苫枕塊之時忠孝之誠真足以立天地<lb/>
之心壯綱常之本未嘗不為之泣下髙宗皇帝初不以<lb/>
為忤而逆檜之餘孽未殄群吠喧豗而公復貶矣又未<lb/>
嘗不為憤恨今觀公憂居三帖正此時之筆也讀其幸<lb/>
<pb n="KR4d0371_WYG_011-5b"/>
教使不悖孝道之情又足以想其篤厚淳至之素心此<lb/>
又忠孝之本也未知此帖所與者何人而能問公之安<lb/>
否於憂危可畏之時信賢矣哉考其嵗月則紹興乙亥<lb/>
之夏至今寳祐甲寅正及百年吁綿竹之塋域何在今<lb/>
方兵連禍結其存亡未可知而公之後復㝠漠而不振<lb/>
讀公之帖者必有感于今昔者矣嗚呼悲夫<lb/>
　　　寳晉小楷跋<lb/>
寳祐丙辰元夕後五日邵君出示米南宫小字詩稿一<lb/>
<pb n="KR4d0371_WYG_011-6a"/>
册再三囑予為之序予不善書何足以知此寳晉之字<lb/>
幾滿天下而小楷不多見濃墨大書以逞其逸邁竒倔<lb/>
之勢是其長也人亦以是愛之至於蠅頭細字而閒暇<lb/>
平安篇什雖多而始終如一何此老之不憚煩也非故<lb/>
態時露一斑幾不能辨靜軒先生所指其精神風格亦<lb/>
正在故態中若夫收藏跌宕之氣運功於毫芒如觀魚<lb/>
紫硯間而甲胄森然如走馬蟻封内而動中規矩此寳<lb/>
晉之異事而予之所獨愛也邵君又言其所自來得於<lb/>
<pb n="KR4d0371_WYG_011-6b"/>
米氏之子孫此固其家藏之物無疑子孫不能保而他<lb/>
人是保此不足深怪政不必子孫保而得它人常保之<lb/>
乃所以為可貴也邵君力學自好其所保者何止此哉<lb/>
予將次苐而請觀焉<lb/>
　　　題九老圖後<lb/>
唐有洛陽九老圖傳於世乆矣我朝洛之諸公繼者凡<lb/>
三其二圖形于普明僧舍葢樂天之故第也元豐中又<lb/>
集于韓富公之第凡十有一人圖形於妙覺僧舍時人<lb/>
<pb n="KR4d0371_WYG_011-7a"/>
謂之洛陽耆英圖此則普明之本亦九人對奕者文潞<lb/>
公司馬溫公觀者富鄭公舞者趙公正南諱丙回視持<lb/>
書人則王公君貺諱拱辰也餘則忘其姓名矣此乃花<lb/>
溪胡氏表所摹當時已悞書棋局為戱笑今四十餘年<lb/>
憂患薰心笑不上於眉端欲如往時不可得而此書亦<lb/>
復流落廢棄於道左見之惻然收而表蹏之書其本末<lb/>
于後時展玩以自警後之觀者亦有感於予言者乎<lb/>
　　　常卿王忠恵公家問跋<lb/>
<pb n="KR4d0371_WYG_011-7b"/>
人主固不可有輕天下士大夫之心也士大夫至為人<lb/>
主所輕盍亦返躬而自責乎吾宗忠惠公自言路劾柄<lb/>
臣而去國屢詔不起死之日猶有柄臣奉公之書乆之<lb/>
而俱不啓緘又數年柄臣者敗天子思公之言褒以遺<lb/>
直遺愛表以徽諡錫之土田以恤其孤獨䝉天子愛重<lb/>
乆而不替如此今觀公之家問藹然篤厚之真此其所<lb/>
以為忠君愛民之本若公者非特一宗之瑞一鄉之瑞<lb/>
實天下國家之瑞天之未欲平治天下而不夀公嵗月<lb/>
<pb n="KR4d0371_WYG_011-8a"/>
逾邁使公尚在始逾六十非止宗黨之思有識者莫不<lb/>
思之至於天子亦思之後千百年有思公而不得見者<lb/>
得見此帖猶足以慰其髙山仰止之敬希夷其謹寳之<lb/>
　　　跋朱子帖第八巻<lb/>
寳祐丁巳夏六月得此巻十有一帖于昌父弟得之於<lb/>
鍼奩忩牖之間使人遺恨感嘆者累日往往前此所得<lb/>
之帖皆以前後去其素紙而此巻迫切更甚亟加裝蹏<lb/>
尋考嵗月其具位稱雲臺者淳熙乙巳之春稱南京鴻<lb/>
<pb n="KR4d0371_WYG_011-8b"/>
慶則丁未不乆也江西臬事之稱則丁未戊申之間皆<lb/>
大父在福建漕臺之時最後漳州一帖則庚戌六月越<lb/>
月而大父已捐館矣此為絶筆之書也追惟疇昔肝鬲<lb/>
酸楚計前後之帖捜訪十有五年猶未盡復一日不謹<lb/>
散逸難收可不愳哉巻中所稱黄壻則勉齋先生也一<lb/>
時筆札之間四句該盡徳噐可見察之之精道其人於<lb/>
大父不敢不實且言有以教誨之又何其敬愛之兩至<lb/>
也其餘通情無間繾綣周宻無書無之子孫苟不知寳<lb/>
<pb n="KR4d0371_WYG_011-9a"/>
䕶心德已亡前鑒不逺也<lb/>
　　　跋唐致政詩巻<lb/>
予自兒童時已知有鄉之尊老曰致政唐公亦間嘗得<lb/>
侍杖舄聽話言兩臉如丹雙瞳如漆步履如飛和氣郁<lb/>
然予固未嘗不起敬而莫知所以請教也後得見公自<lb/>
夀之詞曰君欲問余年八十有七百嵗十分尚留一世<lb/>
間滋味甞盡酸醎苦澁時今倒食蔗無甜汁予亦不知<lb/>
為何等語也公即世始聞公壯嵗嘗失明舁置赤松蕭<lb/>
<pb n="KR4d0371_WYG_011-9b"/>
然黙坐於山水間忽遇異人兩目豁然自是始歸取科<lb/>
第得禄以養母仕宦所至有聲未衰輙掛冠享上夀骨<lb/>
健神清挺然故家之喬木而嶷然宗廟之大蔡予因是<lb/>
有感而嘆曰禍福不常得失難料顧所以自脩者如何<lb/>
耳方公蕭然黙坐時自分病廢百念俱息天君湛然何<lb/>
有于世味則其所以瞽而明養而禄仕而聲夀而健者<lb/>
豈有它哉即此時便是養生之要訣其脩身俟命之要<lb/>
旨亦在此也人之所以酣富貴溺聲色傷生喪節靡靡<lb/>
<pb n="KR4d0371_WYG_011-10a"/>
成風者正墮蔗境之甜耳有能咀嚼公之詞澹然太古<lb/>
之餘味可以見羲皇而失安期矣陳氏子元紹一日出<lb/>
示此巻墨色清勁如新跋者已備公之懿行予不復述<lb/>
止原公所以得夀之理而已後生能保愛家藏而尊尚<lb/>
之志亦淳雅推此志而不倦進德其可量哉<lb/>
　　　跋桐岡書舍記<lb/>
景定壬戌之冬予始於上蔡書堂納交於玉峰車君而<lb/>
未獲識桐岡於君也一日桐岡之子以玉峰記文示予<lb/>
<pb n="KR4d0371_WYG_011-10b"/>
三復興嘆噫君之所與是誠君子也四非之言叮嚀忠<lb/>
厚實書舍之坐右銘與子曰魯無君子者斯焉取斯<lb/>
　　　跋董氏族譜遺跡<lb/>
理一分殊之旨每於宗譜見得尤分明人之宗族盛大<lb/>
繁衍千支萬派其實一氣之流行知其分之殊固不能<lb/>
無親疎之別知其理之一則不可忘敦睦之義今獲觀<lb/>
董氏譜諜井分棋布精確簡明必知所以篤其恩義於<lb/>
宗族矣至於寳先世之遺墨愛䕶如拱璧又必知其所<lb/>
<pb n="KR4d0371_WYG_011-11a"/>
以寳先世之遺體尤謹于愛䕶者也董氏安得不興乎<lb/>
盛哉<lb/>
　　　題賈菊徑龍眠馬圖<lb/>
龍眠之馬皆少年之筆也初龍眠好畫馬圖馬所在至<lb/>
忘食縱觀神遊於群馬變態之中有一僧語之曰觀君<lb/>
胸中無非馬者得無與之俱化乎龍眠大愳始絶筆故<lb/>
曰龍眠之馬皆少年之筆也人寳龍眠之馬正犯其所<lb/>
甚愳者矣昔有名僧獨愛養鷹與馬人問之曰獨愛其<lb/>
<pb n="KR4d0371_WYG_011-11b"/>
風神峻聳耳雖所愛異於人是亦著物也菊徑世事佛<lb/>
敢以二事告之<lb/>
　　　跋趙逺庵帖<lb/>
右逺庵先生趙公手帖四紙得於撝堂劉先生遺書中<lb/>
某寳藏于笥近三十年及捜訪撝堂往復遺稿則已散<lb/>
逸而不可得獨於挽詩見傳心識顔冉折衷辨師商之<lb/>
句而已又毎以未獲見逺庵文集為恨今觀安得三益<lb/>
之㑹於朋友之義可謂甚篤及池録刪節之語於師門<lb/>
<pb n="KR4d0371_WYG_011-12a"/>
之慮可謂甚深誦理一分殊之跋得龜山以來一𣲖宗<lb/>
旨為甚的未嘗不注心景仰也景定癸亥先生之嗣子<lb/>
工部來鎮東陽惠政藹然某䝉禮遇為尤厚用敢裱蹏<lb/>
四帖歸于家廟之藏拜手書嵗月於後云<lb/>
　　　跋勑額代明招作<lb/>
臣聞人臣之事君功在社稷徳在生民死之日國有彛<lb/>
典哀䘏之有賻有弔有祭有諡有輟朝之禮有䕶葬之<lb/>
官有紼披鐸翣之行列有明器範器之名數有崇甃豐<lb/>
<pb n="KR4d0371_WYG_011-12b"/>
碑之式有石獸翁仲之衞又即其梵宇晨昏香火以奉<lb/>
其神靈之遊息皆所以旌表其功徳也而寺獨以功徳<lb/>
名所以示世世子孫無窮之思恩亦厚矣本朝大臣功<lb/>
徳之盛未有出於呂氏之右者自許國文靖公申國正<lb/>
獻公父子相繼輔相兩朝下至右丞東萊公扶中興之<lb/>
運雄勲碩望書之青史書之太常固已焜耀今古加以<lb/>
滎陽公得洛學之親授文清公載北學而之南貽我太<lb/>
史成公寺丞忠公學問淵源羽翼道統兄弟相繼為百<lb/>
<pb n="KR4d0371_WYG_011-13a"/>
世師子子孫孫慶源有衍而未艾猗歟休哉惟呂氏之<lb/>
先葬于太原天禧中文靖公遷祖父代公魏公於鄭州<lb/>
之管城寳元中建寺墳側賜名薦福禪院公薨詔改賜<lb/>
懷忠薦福子孫從祔建炎初右丞葬夫人於新鄭賜寺<lb/>
額曰元凈明招因右丞隨駕南渡薨于桂林暫殯於寓<lb/>
地紹興十六年駕部初葬于婺之武義明招山惠安院<lb/>
又得地於墓之東二十三年奉右丞之柩窆焉自是子<lb/>
孫悉祔于左右三十一年遵先志請於朝於惠安之上<lb/>
<pb n="KR4d0371_WYG_011-13b"/>
冠以元凈二字其後文靖公葬於信之徳源亦以永安<lb/>
院請于朝改曰懐中永安之院皆所以遙望上世之兆<lb/>
域以識終天之恨然子孫之精神即祖考之精神烝嘗<lb/>
祼饋一氣通流固無南北之間也山僧昔嘗備洒埽于<lb/>
懷中永安已勒勑額登之樂石今又承乏于元凈惠安<lb/>
詢之父老寺舊有勑牒之碑慶元戊午燬於火敢不重<lb/>
刋以侈聖朝報功之賜以興故國喬木之思云<lb/>
　　　跋蘇滄浪二詩真蹟<lb/>
<pb n="KR4d0371_WYG_011-14a"/>
老米評公之字以五陵年少方之亦太貶矣觀其神韻<lb/>
意度終非南渡後人所及三復二詩尚想幅巾小舟灑<lb/>
然滄浪之上其人逺矣墨猶新也悲夫<lb/>
　　　題碧霞山人王公文集後<lb/>
文以氣為主古有是言也文以理為主近世儒者常言<lb/>
之李漢曰文者貫道之器以一句蔽三百年唐文之宗<lb/>
而體用倒置不知也必如周子曰文者所以載道也而<lb/>
後精確不可易夫道者形而上者也氣者形而下者也<lb/>
<pb n="KR4d0371_WYG_011-14b"/>
形而上者不可見必有形而下者為之體焉故氣亦道<lb/>
也如是之文始有正氣氣雖正也體各不同體雖多端<lb/>
而不害其為正氣足矣葢氣不正不足以傳逺學者要<lb/>
當以知道為先養氣為助道苟明矣而氣不充不過失<lb/>
之弱耳道茍不明氣雖壯亦邪氣而已虛氣而已否則<lb/>
客氣而已不可謂載道之文也吁若蟠浦先生王公之<lb/>
文亦可謂得其正氣者乎予學也晩未及識公而予之<lb/>
族姪偘少嘗師之為予言公之學頗詳公嘗客諸侯於<lb/>
<pb n="KR4d0371_WYG_011-15a"/>
邊郡數經搶攘之變而能相與備禦計畫周宻拊定反<lb/>
側勇往直前真當世有用之才卒不與時偶歸而講道<lb/>
枌社莫不嚮慕固已起敬日乆一日得公碧霞之集窮<lb/>
日夜而讀之其詩清麗閒雅其文典覈有法度於醞藉<lb/>
中得其精實之味尤恨其不得識公而相與從事於斯<lb/>
也又恨其詮次未約猶以少年之作雜於其中貴多不<lb/>
貴精後世文集之通患若攷其後先因得其進學之序<lb/>
亦在乎人善觀之而已某不窺荒淺有感公之文而著<lb/>
<pb n="KR4d0371_WYG_011-15b"/>
其正氣之説於後云<lb/>
　　　跋唐侍御家問<lb/>
侍御唐公清徳勁操吾鄉之典刑自㓜知所敬仰今始<lb/>
獲拜觀公之家書於敦厚謙和之中有剛毅不撓之意<lb/>
言行相顧表裏如一藹然見於家庭父子間之真情誠<lb/>
之不可揜如此夫當孝皇嗣服之初厲精求治從諫如<lb/>
流公於是時以敢言受上知被親擢諫行言聽宜也公<lb/>
已逆憂其甚難何哉今百年矣其難易視昔又果何如<lb/>
<pb n="KR4d0371_WYG_011-16a"/>
也有能如公忘私徇國先辦一去亦何難之足云嗚乎<lb/>
九京莫作感今懷古使人掩巻太息實之能繼世科又<lb/>
能刻苦自勵是豈特顯揚其先烈而已其有關於世道<lb/>
者甚大也不知僭而題於後<lb/>
　　　題呂申公試巻<lb/>
自科舉之法立而鄉舉里選之制壞此無足怪葢取士<lb/>
之法壊於淫亂之婦人歴數百年聖賢之君不能復此<lb/>
為可恨然猶有可諉曰國朝兼采時望也至糊名之請<lb/>
<pb n="KR4d0371_WYG_011-16b"/>
行而士之進退一决於三日之虛文雖綱常淪壊之人<lb/>
販繒屠狗之軰不必擇也既登髙科則清官要職執巻<lb/>
取償朝廷雖欲不與不可得也取士之法至是不復可<lb/>
言然名公鉅卿未有不出此塗者葢同行而異情耳非<lb/>
法之果善也乃法之大幸也以一二人才之偶得遂謂<lb/>
千萬人之皆然不亦太疎乎凡誣經詭聖希求苟合莫<lb/>
不中選而抱道守義拙于華藻者莫不屏黜是豈法之<lb/>
果幸哉乃士之大不幸也嗚呼因觀呂申公試巻中稱<lb/>
<pb n="KR4d0371_WYG_011-17a"/>
名是法猶未壞也科舉之法不復古天下無可治之理<lb/>
三嘆而書於后<lb/>
　　　古貴人押字跋<lb/>
我思古人嘉言善行不能盡識也每見其一㸃一畫未<lb/>
嘗不玩味其意趣注心髙仰之寳祐癸丑得此碑於鬻<lb/>
書人異哉人之癖好也何彚萃者不憚其勞何刻石者<lb/>
不吝其費是果何益於世哉予則因可以觀人物亦可<lb/>
以觀世變葢古人之押字實書名而花之後世乃不然<lb/>
<pb n="KR4d0371_WYG_011-17b"/>
與其名而不相似直著其心之精微寓于數畫之中字<lb/>
者與人同未足以深知其人押則我之所獨人焉廋哉<lb/>
予觀司馬文正之押署名而小花既不失其制押之原<lb/>
而精神風致自然見於誠意之表特此法未易盡識之<lb/>
耳以大略言之凡氣禀之重厚輕浮心事之坦夷巇險<lb/>
趨向之邪正力量之强弱皆可見也既押字以得其人<lb/>
又於人以驗其世故自唐末終五季諸人固無足取觀<lb/>
其押字莫不狂詭飄揚傾欹放蕩宜乎亂亡之相尋及<lb/>
<pb n="KR4d0371_WYG_011-18a"/>
我國家盛時諸賢之押何其簡易而平正也君子之於<lb/>
物不以其末而棄之亦必求其本也嗚呼是雖筆墨間<lb/>
至淺事也其可忽諸<lb/>
　　　跋武昌解氏善居圖<lb/>
天地間所可大恨者氣運之不齊也天理固未嘗須臾<lb/>
亡天理之亡此氣昏之也自陽明一染於陰濁氤氳轇<lb/>
轕而陽明不得以自全矣於陰濁之中而陽明湛然不<lb/>
雜者實不易遇故清淳精一之㑹鍾而為大聖大賢或<lb/>
<pb n="KR4d0371_WYG_011-18b"/>
千百年而一得是天地之間氣也以大舜之聖而頑嚚<lb/>
象均不能同徳於一家而管蔡之愚不率徳於周魯封<lb/>
域之間於聖賢之外求其世世一德相傳之乆固無是<lb/>
事也無是事則不敢輕責天下之人故先王之教厚人<lb/>
倫美風俗者所以不可一日廢也武昌解氏去聖賢固<lb/>
逺矣而能獨得夫淳厚之氣所鍾者衆所傳者逺隱然<lb/>
仁義之遺風豈人力所致哉是亦間氣也歟若謂其不<lb/>
識字故能全其天此有激之云以愧世間識字者可也<lb/>
<pb n="KR4d0371_WYG_011-19a"/>
不然先王之教詩書之澤豈敗人倫壊風俗之物哉何<lb/>
必讀書然後為學此夫子之所大惡也草巢趙君之圖<lb/>
此也知先王之教不可一日廢所以示化民成俗之方<lb/>
借解氏事以興起感發人之良心善性其旨深矣若欲<lb/>
以此表章解氏政非其所願也使其知表章之為榮則<lb/>
解氏淳厚之氣漓矣因有感而書于后<lb/>
　　　跋趙宰先天圖<lb/>
嘗讀康節之詩曰皇王帝伯經褒貶雪月風花未品題<lb/>
<pb n="KR4d0371_WYG_011-19b"/>
葢直欲以是為勲業為事權比方聖經為古人之缺典<lb/>
先生之詩未易觀也朱子曰康節之學其骨髓在皇極<lb/>
經世其花草便是詩草巢之為編已於花草上見造化<lb/>
更能敲出經世骨髓使天下之民皆擊壌而歌之豈不<lb/>
幸歟<lb/>
　　　跋張氏家傳<lb/>
蘭江張氏家傳一巻予友伯誠甫之所撰述紀其所自<lb/>
出既詳且尊文有法矣謹家諜而不忘其先塋此孝之<lb/>
<pb n="KR4d0371_WYG_011-20a"/>
大者也敬觀其本末葢自深澤至于瑞壠積累豐厚而<lb/>
其所以致富者以躬耕為本一再傳則又以儒學顯而<lb/>
其所以為學者以信古好義為本張氏之晠也宜哉無<lb/>
其本而望其族之昌大固無是理伯誠之季今又以世<lb/>
業薦于鄉書種之茂未易量也祭義曰古之君子論撰<lb/>
其先祖之美而著之後世者也其先祖無美而稱之是<lb/>
誣也有善而不知不明也知而弗傳不仁也此三者君<lb/>
子之所耻也伯誠其得之矣<lb/>
<pb n="KR4d0371_WYG_011-20b"/>
　　　跋文公梅詞真蹟<lb/>
昔南軒先生與先大父石筍翁在長沙賞梅分韻有曰<lb/>
平生嘉絶處心事付寒梅今又獲拜觀文公先生懐南<lb/>
軒之句曰和羮心事履霜時節由是知二先生之心事<lb/>
與梅花一也然此八字雖甚平熟極有深意葢和羮之<lb/>
用正自履霜中來自昔賢人君子有大力量立大功業<lb/>
者必有孤潔挺特之操百鍊於竒窮困阨之中而不變<lb/>
者也異時先生又曰絶艶誰憐真心自保所以指示學<lb/>
<pb n="KR4d0371_WYG_011-21a"/>
者尤親切梅花與二先生之心果何心哉不過保一真<lb/>
字而已天台吕居中學朱子者也保愛此詞如䕶拱璧<lb/>
惟獨為其推所以知愛之道昔朱子嘗書寇忠愍陽關<lb/>
詞而題于后欲使百世之下有以知先生與萊公之意<lb/>
繼之以於戲悲夫予于此詞亦云<lb/>
　　　跋沙隨易雜記贈賈師父<lb/>
文公朱先生著易本義謂易本卜筮書而當時學者皆<lb/>
疑焉惟沙隨程先生好以卜筮説易有雜編一册葢親<lb/>
<pb n="KR4d0371_WYG_011-21b"/>
筆也其門人得之以呈文公公以所疑書於後俾歸以<lb/>
此説質之沙隨先生不審以為如何也可以見先生待<lb/>
前軰之禮其恭如此沙隨亦稱劉公曰元城先生稱喻<lb/>
公曰玉泉先生稱汪公曰玉山先生稱文公則曰南恭<lb/>
父為序於後易道之淵源經傳之因革殆無餘蘊念是<lb/>
書考核之精辨析之詳疏其羨文缺字之相承訂其分<lb/>
章絶句之或異精神粹宻盡在音訓不敢以既退而累<lb/>
後人越明年遂用紫陽書堂本足成之敬識其嵗月云<lb/>
<pb n="KR4d0371_WYG_011-22a"/>
　　　䟦昌黎文粹<lb/>
右韓文三十有四篇得於考亭門人謂朱子所選以惠<lb/>
後學觀其體致氣韻議論規橅可謂出乎其類㧞乎其<lb/>
萃者也程夫子謂韓子之學華朱子謂其做閒雜文字<lb/>
多故曰華然亦有些本領大節目處不錯有七八分見<lb/>
識氣象正大又曰韓文不用料段直便説起去至終篇<lb/>
却自純粹成體無破綻又曰韓文雖千變萬化却無心<lb/>
變只是不曽踐履玩味不見到精微細宻此學者不可<lb/>
<pb n="KR4d0371_WYG_011-22b"/>
不知若以之資筆端發越義理可也摹倣其所為則非<lb/>
朱子教人之意云<lb/>
　　　跋勉齋北溪文粹<lb/>
右勉齋黄先生文粹三十篇北溪陳先生文粹三十一<lb/>
篇經説十五篇金華後學王柏之所編集而又附以雜<lb/>
著四十餘章北山何先生亦嘗增定焉在昔乾淳之士<lb/>
登考亭之門而親傳面授者不知其幾人矣窮鄉孤陋<lb/>
未能徧求髙第弟子遺書而盡觀之但見端的固守其<lb/>
<pb n="KR4d0371_WYG_011-23a"/>
師説而接引後進敷暢演繹而不失其本意者惟二先<lb/>
生之為可敬勉齋先生辭嚴任重充拓光明而通釋尤<lb/>
為淵奥北溪先生辭暢義宻剖晰精微而字義實為階梯<lb/>
皆所以為後學之津梁以達于紫陽之室者也此編非<lb/>
敢妄有銓擇亦以其嘗玩味誦讀者開其子姪云<lb/>
　　　跋歐曾文粹<lb/>
右歐陽文忠公南豐曾舍人文粹合上下兩集六巻凡<lb/>
四十有二篇得於考亭門人謂朱子之所選觀其擇之<lb/>
<pb n="KR4d0371_WYG_011-23b"/>
之精信非他人目力所能到抑又嘗聞朱子取文字之<lb/>
法文勝而義理乖僻者不取賛邪害正者文辭雖工不<lb/>
取釋老文字須如歐陽公登真觀記曽南豐仙都觀記<lb/>
萊園記之屬乃可入此可以知其取捨之意矣又曰歐<lb/>
陽公文字敷腴溫潤曾南豐文字又更峻潔又曰南豐<lb/>
文字説通透如人㑹相論底一齊指摘説盡了歐公不<lb/>
盡説含蓄無盡意又好曽所以不及歐是紆徐曲折處<lb/>
又曰文字好處只是平易説道理初不曽使差異底字<lb/>
<pb n="KR4d0371_WYG_011-24a"/>
換尋常字自蘇東坡文出便傷于巧議論有不正處只<lb/>
就小處起議論此皆朱子論文之法學者不可不知因<lb/>
併識之云<lb/>
　　　跋朱子大愚帖<lb/>
先君子仙郡府君與獨善汪公契好至厚某為兒時未<lb/>
嘗數日不侍容色也嘉定辛未獨善先逝先君子亦相<lb/>
繼棄諸孤不數年伯夀流落其子開之追尋其廼祖遺<lb/>
書劬劬懇懇志甚可悲紫陽之帖大愚之詩尤所寳愛<lb/>
<pb n="KR4d0371_WYG_011-24b"/>
某故樂與之從遊為其摸刻于堅珉撝堂劉公船山楊<lb/>
公克齋陳公皆感其事慨然題䟦于後不幸元思蚤亡<lb/>
此一段流風餘韻漠然不接于耳目今年伯夀死元思<lb/>
始克同葬原帖與石刻亦次第而出某復與舁二刻龕<lb/>
于麗澤書院使獨善之髙風義槩與麗澤相為終始非<lb/>
特有以慰元思泉下之靈亦所以勉薄俗而助風化也<lb/>
嗚呼大愚先生忠公於是竟終于貶所今六十年矣世<lb/>
變轇轕師友彫喪學絶教乖風頹俗弊不堪回首獨善<lb/>
<pb n="KR4d0371_WYG_011-25a"/>
之子若孫今已跡滅祀曠天難諶命靡常惠迪從逆之<lb/>
訓不靈善人懼而世道來復之期益未可知也慨念疇<lb/>
昔烏得不為之泫然再與裝蹏此巻於腐壊塵蠧之餘<lb/>
使前賢之遺響尚洋洋乎入耳觀之者忠義之心庶幾<lb/>
油然而生扶世教于下者何能已哉北山何子恭父箕<lb/>
谷倪孟徳父立齋剛仲姪皆元思之所敬豈可無一詞<lb/>
相與起其墜於後乎<lb/>
　　　跋周吳蔣三君帖<lb/>
<pb n="KR4d0371_WYG_011-25b"/>
山谷時猶曰師帥之職不知行道以先覺覺民學校之<lb/>
教不知明道以啟迪後進故學者不知重道而尊師士<lb/>
亦不復論學而取友三復斯言為之永慨予讀書陋巷<lb/>
不求聞知有志於學者彼此固相知名有願交之心其<lb/>
交契已在於未見之先矣五山王抑之克齋陳公之門<lb/>
人也特訪予于雙溪之上為予言果齋周君希顔之賢<lb/>
淳祐乙巳𨗳予訪于天府石林軒風度粹和義理該洽<lb/>
相與傾倒如舊識然泛西湖之烟棹步楊園之泉石談<lb/>
<pb n="KR4d0371_WYG_011-26a"/>
論終日甚樂歸來間以書尺相勞問意尤渥也松林呉<lb/>
君字淵仲龍川陳公之甥由武博出貳廣徳由貳而守<lb/>
歸鄉求士甚篤於予尤拳拳焉相敬愛未幾復謀居龍<lb/>
窟遂成疎濶矣浦川蔣君叔行自端平乙未識之夷清<lb/>
堂上後館玩易書塾契好始宻相知為甚深補太學幾<lb/>
十年僅一奏平等科名竟不遂二君皆北山之親表呉<lb/>
君樂易溫雅蚤脱塲屋晩求有道以訪師友之淵源為<lb/>
政尚德厚俗决不以健刻求知當世者蔣君寛和機警<lb/>
<pb n="KR4d0371_WYG_011-26b"/>
蚤知學問之原委未能免科舉之累然其早察物情巧<lb/>
中事㑹每一見之未嘗不與之劇談而撫掌也此三君<lb/>
子者皆非今日世運可行其志困窮而長往也宜哉慨<lb/>
斯人之寂寂而斯帖之僅存交道日險問學取友之事<lb/>
益落落矣如之何而不於此長太息也<lb/>
　　　跋乆軒定齋帖<lb/>
予幽約不勇不能尋師取友於四方求乾淳諸老私淑<lb/>
之遺訓以變化其氣質與世參差交道枯落淳祐乙巳<lb/>
<pb n="KR4d0371_WYG_011-27a"/>
之秋因事入京始識久軒蔡公葢西山之孫九峰之子<lb/>
是時給禮玉堂初除正字與友人王抑之敬巖立齋二<lb/>
姪契誼頗宻予起敬其家世甚乆遂往訪焉公即以故<lb/>
人相待削去㟁谷意氣篤厚有前軰風越再年出持江<lb/>
東憲節後移節本道予以部民未敢納謁而攬轡已在<lb/>
門矣既而兼綰郡紱再至尤欵宻於松齋道院之間及<lb/>
登政府相與如一日公凡兩去國後一出尤偉皆以事<lb/>
關學校力爭不得而去善類恃之如泰山天下想望其<lb/>
<pb n="KR4d0371_WYG_011-27b"/>
風采以元祐相業期之閒居三年而薨矣嗚呼悲哉定<lb/>
齋鄭君子文之自太學博士出為東陽郡長史朋友間<lb/>
悞道予姓名忽一日求見甚勤郤之不可自是情誼少<lb/>
欵其人博洽通練議論軒豁實有用之才也僅一持武<lb/>
岡之麾丁内艱哭愛子困頓家居近亦聞其捐館二公<lb/>
皆閩人今不可得而復見矣吁淵明有云知音茍不存<lb/>
已矣何所悲摩挲遺帖凡十有一紙聨為一巻攬涕而<lb/>
書于後<lb/>
<pb n="KR4d0371_WYG_011-28a"/>
　　　書伯兄心箴後<lb/>
右心箴一卷適莊先生晩年之筆也鋒藏力健氣定神<lb/>
和非天君泰然焉能至此嘗以鄉之前軰曾書不欲鋟<lb/>
梓子孫宜寳藏勿墜<lb/>
　　　跋黙成詩卷<lb/>
黙成此詩筆豪氣逸歸宿有味非特一時題咏而已此<lb/>
所以為可敬也不幸幾毁于簾箔間若有神䕶再還舊<lb/>
觀仲志之子若川知所寳愛不輕於授予亦不敢輕於<lb/>
<pb n="KR4d0371_WYG_011-28b"/>
得遂與李花詩重加裝禙以夀其傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻十一<lb/>
</p>
<p>
</p>
  </div>
</body>
</text>
</TEI>
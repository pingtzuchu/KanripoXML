<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集卷十二</head>
    <p>
<pb n="KR4d0371_WYG_012-1a"/>
欽定四庫全書<lb/>
　魯齋集卷十二　　　　　　宋　王柏　撰<lb/>
　　題跋<lb/>
　　　書仰觀圖後<lb/>
昔在帝堯命羲和厯象日月星辰以昏見之星定四時<lb/>
之中其義審矣聖人創法之初亦立凡例欲後人推而<lb/>
通之葢舉其中氣則孟季可以類見此南面之占法也<lb/>
於是帝舜又北面而占之以昏見斗杓之所指以齊七<lb/>
<pb n="KR4d0371_WYG_012-1b"/>
政只一句而四時十有二月月有三旬其占俱備其法<lb/>
益精此所以天象之圖南北各異不可合而為一也後<lb/>
人又分二十八宿定為四方按以四時往往穿鑿而不<lb/>
得其説葢地之體方故可以東南西北而定天之體圓<lb/>
動靜無端運行無始何以截然命之曰此為東方之星<lb/>
此為西方之星乎月令占以昏旦比堯時可謂又審姑<lb/>
以仲春言之日月㑹于奎此降婁之次也昏弧中旦建<lb/>
星中弧則輿鬼是為鶉首之次建在斗上是為星紀之<lb/>
<pb n="KR4d0371_WYG_012-2a"/>
次以何為東方星乎古人未有以夜半占者茍能當于<lb/>
子初考定則春九十日之星次苐而見是為東方之星<lb/>
也他時亦然間嘗推之古今厯法莫難于度數之一黄<lb/>
道之分二事定則推步不差矣予嘗有厯議嵗差議象<lb/>
氣議凡三篇當綴于此圖之後丁巳夏蘭江金吉父與<lb/>
希夷姪孫夜觀天文辨星象求其圖之善未有如此本<lb/>
之精者因手摹之併題其説于後云<lb/>
　　　跋東邨得朱子帖<lb/>
<pb n="KR4d0371_WYG_012-2b"/>
考亭設教多士景從登門而問者類録其語脩書而問<lb/>
者則條其目然記録易差手筆無失也吾鄉如月林潘<lb/>
公之子端叔恭叔半山潘公之子文叔皆在弟子列尺<lb/>
牘條答見于文集者文叔公獨少止書三荅而已此巻<lb/>
所有者皆在焉最後一書則此巻無也僕每讀到悠悠<lb/>
度日永不到真實地頭光陰可惜既以自嘆又不能不<lb/>
以世道人物為憂也未嘗不聳然流汗子孫不能保愛<lb/>
流落於人間固多矣茍能於言下省悟亦不異於及門<lb/>
<pb n="KR4d0371_WYG_012-3a"/>
也觀者其毋忽<lb/>
　　　跋朱子與訥齋帖<lb/>
訥齋趙公登朱子之門為最先其後逺庵昆仲相繼而<lb/>
進開之以道義締之以婚姻往來尺牘其多可知見于<lb/>
文集者訥齋止二通而已此帖亦不與焉今以辭語考<lb/>
之實慶元丙辰先生乞改正從臣恩數之後沈繼祖未<lb/>
上疏之前也當是時國論大變善類奔波海内震駭審<lb/>
觀此帖不勝感慨其餘則家庭間真情實意契誼藹然<lb/>
<pb n="KR4d0371_WYG_012-3b"/>
寳藏宜謹後七十有七年當咸淳壬申之冬訥齋從孫<lb/>
某來赴保寧幙出以示其後學王某敬拜手書嵗月姓<lb/>
名于后<lb/>
　　　跋徐毅齋帖<lb/>
咸淳壬申之冬予畏友通齋葉仲成父出示毅齋先生<lb/>
徐文清公遺其先正監丞都運之帖一巨軸後學王某<lb/>
肅容敬觀藹乎仁義之言也確乎朋友之義也枌榆之<lb/>
人物尚盛也縉紳之公論尚明也其於出處輕重之間<lb/>
<pb n="KR4d0371_WYG_012-4a"/>
講之尤密視民輕則為己重為民重則視己輕簡而裕<lb/>
辨而正事闗父師情深誄些豈止為家庭之天球𢎞璧<lb/>
而已所以嗣先徳存大範鎮家乗也發舒融暢實有俟<lb/>
于後人<lb/>
　　　跋曹昌谷敘荆門遺事<lb/>
開禧初姦臣柄國啟釁開邊一時附和者枵然無逺略<lb/>
無一事不欺誕也何止荆門城築之事而已不有諸賢峙柱<lb/>
激湍以去就爭國勢其危哉昌谷曹公亦有感於漢陽<lb/>
<pb n="KR4d0371_WYG_012-4b"/>
之辨故書之為甚力此實有闗乎邊備之大計豈一家<lb/>
之私寳乎後四十有七年監丞都運葉公之英嗣由庚<lb/>
示其友人王某謹拜手識于巻後實之葢公之字云<lb/>
　　　跋字韻<lb/>
鐘鼎甗釡槃彛尊爵之欵識罕傳于後世而籀篆寂寥<lb/>
六義荒墜斯變小篆邈變隸書二人雖同時而斯猶有<lb/>
所宗也邈則無復絲毫籀法矣隸轉而楷楷轉而行行<lb/>
轉而草行已不莊草尤放蕩世變所趨淳厚斵喪可勝<lb/>
<pb n="KR4d0371_WYG_012-5a"/>
言哉楷書首以元常稱惟江左諸賢頗得之至隋唐其<lb/>
法漸壞歐虞禇薛顔柳諸公皆不能逮也今之學者不<lb/>
能推其原以復乎古乃欲炫其詭以揚其波葢部分偏<lb/>
旁俱壊於能書者之手取妍好異惑亦甚矣後有作者<lb/>
必將以六義正之偶見屏岩上人集字韻而有感遂識<lb/>
于後<lb/>
　　　跋先訓<lb/>
右嘉泰癸亥先君班改在京時賜某之字此葢小學之<lb/>
<pb n="KR4d0371_WYG_012-5b"/>
教先致敬於言動之間告戒諄諄祝望甚切未及聞詩<lb/>
禮之訓則先君已棄不肖孤距今六十有一年矣艱棘<lb/>
顛危上辱先訓幸延殘喘大有身分未了之事何以見<lb/>
先君于九原嗚呼無恤之簡雖存鄭公之業莫贖悲乎<lb/>
痛哉咸淳癸酉十月朔再加裝整泣血拜手謹識<lb/>
　　　書先君遺獨善汪公帖後<lb/>
先君少有大志中年慨然以單騎遊荆楚入武當幙雖<lb/>
國家和好方堅無以經營謀略亦徧歴邊徼弔春秋戰<lb/>
<pb n="KR4d0371_WYG_012-6a"/>
國之遺跡訪靖康建炎之逸事如地理之近逺形勢之<lb/>
險隘敵情之隱微邊防之踈宻如指諸掌見於簡册形<lb/>
于書問者多矣某㓜罹荼毒不能捜訪僅得此一帖大<lb/>
略可見今正恨㐮樊失守人物渺然葢于安平無事時<lb/>
士大夫念慮不及此一旦事變之來莫不束手無策作<lb/>
此帖時實慶元己未距今七十有五年矣感今昔之盛<lb/>
衰為之永嘅深慮散逸畧加整固附于先訓之後云<lb/>
　　　䟦汪公祭文<lb/>
<pb n="KR4d0371_WYG_012-6b"/>
公諱大章字時晦與其兄時法公為先君莫逆之交公<lb/>
獨後死克享上夀哭先君之辭甚淳而實非他人所能<lb/>
及于是藏之惟謹公之遺墨尚新俯仰已六十餘年感<lb/>
念疇昔為之泫然先君交逰至公于是盡矣悲夫<lb/>
　　　跋櫟庵潘公帖<lb/>
公諱友文字文叔半山翁旬之長子也半山與大父為<lb/>
丱角之交公以契家子相過從書問甚多今存者五帖<lb/>
而已公嘗登考亭之門亦有答問近為好事者所有矣<lb/>
<pb n="KR4d0371_WYG_012-7a"/>
悲乎傷哉<lb/>
　　　跋信州使君李公帖<lb/>
公諱知微字中甫莊簡之長孫也嘗為吾郡録曹登麗<lb/>
澤與呂門諸友甚相好也賢譽藹然後以愛女歸于我<lb/>
季父少尹而孫女又為易岩兄婦書帖往來甚宻今僅<lb/>
存此三帖於散逸之餘于此亦可以想像其氣樂易也<lb/>
　　　跋果齋時公帖<lb/>
公諱<hi>闕</hi>　字子源自其先登麗澤之門而公又師事朱<lb/>
<pb n="KR4d0371_WYG_012-7b"/>
子有語録昔我先姑生于臨江校官之舍後奉公之琴<lb/>
瑟公亦分教臨江遂作氷玉堂簡帖往來固不可勝數<lb/>
今止存四帖<lb/>
　　　跋史君梁公帖<lb/>
公諱安世括蒼人公之大父家頗富教子讀書甚鋭一<lb/>
日有劍客過門忽令諸子棄所業而學焉莫不怪駭乆<lb/>
之睦寇大作諸郡殘破獨梁氏率鄉人共保守出與之<lb/>
戰屢捷卒全一鄉賊既平復命諸子讀書公遂登第仕<lb/>
<pb n="KR4d0371_WYG_012-8a"/>
至郎官南澗韓公銘其大父之墓云先君勾稽青田登<lb/>
公之門亦以先契故以行第稱先君系之以賢契友則<lb/>
其齒徳俱尊矣餘此五帖亦見其相與之真情近因朋<lb/>
舊訪問其家世似亦不振云<lb/>
　　　跋陳中書帖<lb/>
公諱希㸃昔為學官時先君得其書慶叔父銓闈之魁<lb/>
中言時兄之數見問大愚之官況當亦呂門之朋友其<lb/>
帖餘七耳<lb/>
<pb n="KR4d0371_WYG_012-8b"/>
　　　跋鄭大卿帖<lb/>
公諱如岡與先君始<hi>闕</hi>　也故有傾葢如故臭味之同<lb/>
之語亦及大愚之姓字必嘗師<hi>闕</hi>　矣後嘗知鄉郡予<lb/>
少年不敢見之葢不知契好之始終也帖<hi>闕</hi>　其二<lb/>
　　　跋銅官三公帖<lb/>
昔先君之宰銅陵<hi>闕</hi>　開禧用兵之時防江之備甚宻<lb/>
流徙之民無綏政亦勞矣柏<hi>闕</hi>得以目擊其大略一時<lb/>
書尺盈几今不復見止存三公之帖<hi>闕</hi>代張公于湖之<lb/>
<pb n="KR4d0371_WYG_012-9a"/>
季也書詞爛漫習乃兄之遺風而無法度其書慰先妣<lb/>
先叔之喪而已太守韓公諱茂卿倉使王公諱柟亦相<lb/>
與探問邊境之消息形于言詞殊無長官待屬吏之傲<lb/>
亦賢矣<lb/>
　　　跋李侍卿五公帖<lb/>
李公嘗受大父特達之知此交訊於初登朝之時後知<lb/>
鄉郡篤敘甚厚僅存此數帖於敝笥滕朱二公契好皆<lb/>
深索諸叢襍各餘其一孔山三帖乃臨江叔父之所受<lb/>
<pb n="KR4d0371_WYG_012-9b"/>
先君不應無有也一詩一詞銅官餞別之貺云<lb/>
　　　先友尺牘總跋<lb/>
先君端方嚴介擇交寡與然乆要急義無愧古人某為<lb/>
兒童時常侍獨善汪公呈秀汪公無虛日自先君即世<lb/>
故交亦相繼淪謝猶得拜櫟庵潘公博士戴公白石錢<lb/>
公餘皆不及拜其履舄矣當時書尺後皆類成大軸如<lb/>
二汪公夏公戴公皆已歸其子孫矣諸父書問亦然凡<lb/>
今所存姑表契好之大略此皆不肖孤不能保守遂致<lb/>
<pb n="KR4d0371_WYG_012-10a"/>
寂寥冺滅不得傳于子孫則其繼志述事之責可知嘅<lb/>
其永歎嗟何及矣<lb/>
　　　跋麗澤諸友帖<lb/>
昔東萊先生呂成公講道于金華四方學子雲合而影<lb/>
從雖儒宗文師磊落相望亦莫不折官位抑軰行願就<lb/>
弟子列況止齋水心年實下之固心悦而誠服非貌敬<lb/>
而面從得時止齋與大愚之帖謂哭郎中先生其言不<lb/>
可誣也白石不及登成公之門而師止齋止齋既為成<lb/>
<pb n="KR4d0371_WYG_012-10b"/>
公門人則白石行軰又降一等其後作文但欲尊其師<lb/>
而與成公並稱幾于無忌憚由是橘坡王公力辨之所<lb/>
以正人倫之分厲風俗之偷也古人于行軰最嚴於師<lb/>
弟子為尤重葢人生三事師與君父一讀昌黎之師説<lb/>
則知所師者道也而不計年之前後此與長幼之序並<lb/>
行而不相悖者乎近世無求道之實心而好人之諛己<lb/>
也先生之稱交口相説心實不然不以為非亦不以為<lb/>
恥於是先生二字輕於一羽矣可勝歎哉水心之帖致<lb/>
<pb n="KR4d0371_WYG_012-11a"/>
問同門諸友於叔度獨稱曰丈以其年徳之最尊餘皆<lb/>
兄之如曰徳章公謹仲益憲甫溫仲日强敬仲伯廣叔<lb/>
昌仲謀凡十人情義繾綣且恨不得長相從也師門之<lb/>
敬亦篤矣<lb/>
後九帖獨善汪公之尺牘也諸公皆有聞望於時汪公師<lb/>
門篤實君子也觀其交際可以知諸公之情觀其稱與可以<lb/>
知獨善之徳惟呂公泰然自悔學問剥落殊少振起及黨<lb/>
禁方嚴獨上書斥侂胄之姦至杖流嶺外不憂不懼及侂<lb/>
<pb n="KR4d0371_WYG_012-11b"/>
胄誅朝廷官之則已客死矣白石為誌其墓而聞者竦<lb/>
然麗澤私淑之功其可既耶因有是帖而後及是人云<lb/>
　　　跋曾樂道帖<lb/>
公諱槃雅望甚偉善筆札大愚夫人同氣也獨善左右<lb/>
大愚在貶所往來問勞甚勤大愚終于筠相靜軒奔喪<lb/>
護其師則獨善之季呈秀公也故有一門節義之感是<lb/>
時獨善同行歸則橘坡往後則呈秀公終其事曾公以<lb/>
手足之情不容不拳拳也<lb/>
<pb n="KR4d0371_WYG_012-12a"/>
　　　跋陳鄭答問目<lb/>
亡友汪君元思諱開之條問二公之目有二公親筆答<lb/>
于其後元思蚤亡遺書存者百無一二其父死始得此<lb/>
二巻於塵網中予平生視元思也深有愧焉元思未離<lb/>
小學即罹家難蹤跡茫昧不可尋意其必至流落矣丁<lb/>
亥之冬忽得其詩二首驚喜過望然後知其寓止予往<lb/>
訪之於循理廣教寺之門側大布之衣襲之以紙栖栖<lb/>
一室文集數種在几議論確然有守一洗世俗輕浮纒<lb/>
<pb n="KR4d0371_WYG_012-12b"/>
繞之習自是招其入城府尋再世之契予賴其切磋之<lb/>
益甚多同志翕然願與之交君又能叙先世師友之舊<lb/>
徧求當時名公而參請焉如船山楊公克齋陳公毅齋<lb/>
徐公直齋錢公皆嘗叩問或登其門或拜其書劬劬不<lb/>
倦後遂得壻於撝堂劉公之門晩又遇三山鄭公存齋<lb/>
諱師孟字齊卿専叩通釋之疑甚詳既而鄭公終於郡<lb/>
齋乆之元思亦不起疾朋友歛之而欲遂葬焉其父堅<lb/>
不從越十餘年其父死朋友然後得與同窆其父子叩<lb/>
<pb n="KR4d0371_WYG_012-13a"/>
其諸公遺書俱無有也朋友悼之甚哀予獨思之久而<lb/>
不釋予遂追述其懿行狀而求銘於北山何子恭父以<lb/>
附不朽於北山何先生之集云<lb/>
　　　適莊友于帖䟦<lb/>
某自幼被先兄撫摩教詔之恩非言可盡嵗晩同居友<lb/>
愛尤篤平生罕離侍下書帖甚少有時更唱適意而已<lb/>
暇日為某書聖賢格言大字無非教也又小楷書太極<lb/>
圖説通書西銘易傳序春秋傳序又書韓信登壇問答<lb/>
<pb n="KR4d0371_WYG_012-13b"/>
草廬三顧問答王朴上世宗策共為一集以為學問功<lb/>
業之勉某崦嵫甚廹深恨無以稱且約以生既同一門<lb/>
死將同一壑又書懐原二字表之自古友于之愛生死<lb/>
不忍相舍者鮮矣詩詞一軸姑取一闋書于前以先兄<lb/>
期望之意回授後之子孫云<lb/>
　　　跋東峴帖<lb/>
予少無雅問而婚於東峴之樓風聲氣習亦恝恝乎其<lb/>
難入也室人之從妹壻胡君恭叔諱景聲嘗薦於鄉貧<lb/>
<pb n="KR4d0371_WYG_012-14a"/>
依于甥館處之終始無間言只此非予之所能及也亦<lb/>
嘗致書餽後入城見顧風度淳確議論醲郁臭味既同<lb/>
交情日固其終也了然而逝求其遺帖凡三十有七藏<lb/>
之惟謹予之妻祖克享上夀中有一帖致感謝之意甚<lb/>
篤此亦君之餘風也嗚呼賢矣<lb/>
　　　跋南山倪三愧帖<lb/>
予因見北山而識叔行因叔行而識孟陽因孟陽而識<lb/>
其二兄孟容最長主家嚴毅每聽予之言與二季評于<lb/>
<pb n="KR4d0371_WYG_012-14b"/>
既退之後對坐肅然少唯諾時然後言堅確典刑一鄉<lb/>
行其言而未嘗有失孟徳純實寡言始亦未相孚也乆<lb/>
而後相契縱談劇論無隱情亦無世俗矯飾之為孟陽<lb/>
清介廉直仕塗有聲惟長公得天者厚既夀而康寧且<lb/>
多男子二子收大名迭登朝列赫奕方殷孟徳僅至中<lb/>
夀孟陽最不得年予每謂叔行孟徳孟陽三君皆非今<lb/>
日世運可亨者宜其困窮而長往也慨斯人之寂寞而<lb/>
斯帖之僅存交道日險論學取友之事益落落矣如之<lb/>
<pb n="KR4d0371_WYG_012-15a"/>
何而不于此長太息也孟徳風雅質疑一巻附於後其<lb/>
子明原以墓銘請予不敢辭為誌之于石云<lb/>
　　　跋何無適帖<lb/>
君諱欽字無適北山先生之嗣子也天才不羣有晉宋<lb/>
之遺風焉予得其帖甚少止二十有五遺硯帖其絶筆<lb/>
也予不敢受姑勉其意少留數月將面還之未幾君死<lb/>
矣方恨無所歸適元鼎令予作書與趙星渚求題墓大<lb/>
字遂以此硯將誠又得君銅爐一蟾蜍水滴歸其女矣<lb/>
<pb n="KR4d0371_WYG_012-15b"/>
止有遺墨數巻而已<lb/>
　　　跋徐彦成考史<lb/>
予為學之初志不立不得明師良友導其進脩之方不<lb/>
過求於詩史竊其華藻葢鄙陋之譏直淺之為丈夫也<lb/>
是時表姪徐彦成名順頗熟于史而好談兵每與之劇<lb/>
論其人嚴冷矜持非特為予之益友亦予之畏友也方<lb/>
從師於王徳固之塾見朝野雜記假以示予予喜甚質<lb/>
錢傭工以抄寫未幾又示以文公語類予驚喜如獲異<lb/>
<pb n="KR4d0371_WYG_012-16a"/>
寳方悼部帙之多難於盡録吾姪請助予抄之抄且過<lb/>
半予於是始知聖學之正塗入門之次序此意未易悉<lb/>
也他日就正于撝堂船山北山三先生之門葢已粗識<lb/>
伊洛淵源之大略矣未幾彦成暴卒予悲痛不能堪每<lb/>
見其遺蹟未嘗不為之酸楚噫昔予妄集陽秋小編品<lb/>
論中興人物吾姪為之考訂精確周宻即此一巻自足<lb/>
以見其學識之逈異也予自覺此編之僭率雖已焚棄<lb/>
而此條論尚存故篋為之感嘆書于後<lb/>
<pb n="KR4d0371_WYG_012-16b"/>
　　　跋劉楊二先生帖<lb/>
撝堂提孟子將以二字大有餘味昔猶未悟今始知之<lb/>
二先生雖皆登考亭之門而未相識也撝堂為予作魯<lb/>
齋銘船山見之既稱贊宏毅之説而病孟軻秋殺之一<lb/>
語謂撝堂之婿汪君元思曰不若改作孟兼秋殺撝堂<lb/>
亦嘆服其言而未及親改朋友切磋一字不放過義當<lb/>
如是其餘帖亦皆鞭辟予者甚至且循循善誘不激不<lb/>
隨尤拳拳以看語録為囑意極忱篤每觀衆帖如日侍<lb/>
<pb n="KR4d0371_WYG_012-17a"/>
杖屨於滄浪之上嵗月遒駛今四十年矣予亦垂垂暮<lb/>
景學且不進有負深期不勝愧嘆皆前巻所遺今共為<lb/>
一軸以識吾過<lb/>
　　　跋寛居帖<lb/>
君諱子舉字師尹少年以英邁之氣挾麗藻之詞談笑<lb/>
功名之塲中更排根始就收歛闖北山之籓籬探伊洛<lb/>
之旨趣移以北山書為介紹下顧予於陋巷之中自是<lb/>
交逰十餘年敬愛無斁丙寅莫春忽得君之遺領往哭<lb/>
<pb n="KR4d0371_WYG_012-17b"/>
之明年暮春得君之壙記哭君夫婦之喪於摩訶様授<lb/>
之以挽辭予之情備見于此矣歸而訪其遺帖凡二十<lb/>
餘紙間以一二見於雅藏録云<lb/>
　　　跋介巖潘公帖<lb/>
公諱墀字經之仕至秘書監以修撰華其歸公之喪以<lb/>
病不及往弔公之葬不知其時又不及挽其車而哭幽<lb/>
㝠之間負此良友因整比其遺帖繫之以辭曰繄戚畹<lb/>
之柄國兮倡偽風以賊夫天徳賴星靈之下燭兮亟移<lb/>
<pb n="KR4d0371_WYG_012-18a"/>
柱而調瑟正氣傷而未易甦兮學問之原難一予方杜<lb/>
門陋巷兮神營營乎紙上之遺則雖丹溪之弦誦洋洋<lb/>
兮恨求道之不力幸朋友之意氣感孚兮一見如平生<lb/>
之舊識譬諸草木同臭味兮有不求而自得柔兆敦牂<lb/>
之嵗兮維夏之日別誠求于淨明之蘭若兮同門畢集<lb/>
有美一人兮氣肅而貌晳凝乎其觚兮不偏而窒澹乎<lb/>
其靚兮絶去雕飾是曰介岩兮聽其言而充實曜靈遥<lb/>
遙兮健而不息再㑹于嚴子之故鄉兮樂得朋而欵密<lb/>
<pb n="KR4d0371_WYG_012-18b"/>
君翺翔乎中祕兮壯資善之羽翼亦胙之以茅土兮兩<lb/>
駕熊軾暨息影于蒼山之麓兮景翳翳以將入柴車闖<lb/>
門兮庭宇閴寂勉勉言笑兮若有味乎枕席嵗律甫換<lb/>
兮感訃聞之孔䀌我將匍匐而往兮兩足如縶慿瓣香<lb/>
以致唁兮東望涕泣吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>哉前乎聖哲之不我待兮後<lb/>
乎賢者之不我接薰者未必夀兮蕕者未必折幸同志<lb/>
而同里兮又不得漸摩于朝夕何㑹君之不數兮復棄<lb/>
予之甚亟思君無以為懐兮孰論心而自釋攬遺帖之<lb/>
<pb n="KR4d0371_WYG_012-19a"/>
炳炳兮儼若見乎其玉立倐莫色横空而來兮聽雨聲<lb/>
之淅淅<lb/>
　　　跋蜀帖<lb/>
嘉定初鶴山魏公首請周程之諡其發天理正人心所<lb/>
關係葢甚不淺其後鶴林吳公亦嘗曰河洛輟響斯道<lb/>
荆榛朱先發孤咏于朝陽洞析微義以告後學必羣居<lb/>
相與講明而求為至當之歸二公皆西州之士而學得<lb/>
其正如此予每愛其文而不得識其人也後乃得識平<lb/>
<pb n="KR4d0371_WYG_012-19b"/>
舟雲山亦西蜀之珍而學皆有原委昔平舟守吾鄉矣<lb/>
每一門必揭二句曰十二時不忘恭敬三萬息皆要和<lb/>
平自脩工夫可知也首屈千乗訪予於陋巷既而以厚<lb/>
禮聘予於麗澤後以寓公議論不合而止臨行予請其<lb/>
一講而去公巽謝且恃天時人事之相符後招予於上<lb/>
蔡拳拳留其歸趣其來始終如一今亡矣雲山之父南<lb/>
疇公嘗師晏先生亞夫諱淵有文集雲山後卒業饒雙<lb/>
峰諱魯之門其宰臨海也惠政藹然即以同門見稱意<lb/>
<pb n="KR4d0371_WYG_012-20a"/>
甚勤篤既而有位于朝出守於台朝廷委以救荒之政<lb/>
盡瘁而終上以其廉貧賑恤之典甚厚暇日聨二公之<lb/>
帖以慰髙山之仰嗚乎參井之墟既以淪陷蜀士之落<lb/>
南者尤恨未盡識也<lb/>
　　右平舟二子西賔趙曲溪嘗遣至書堂其姪源為<lb/>
　　臨海尉嘗見訪其族見山名文仲尤相予厚遣子<lb/>
　　就學齋職張達善䇓亦蜀人<lb/>
　　　跋趙星渚帖<lb/>
<pb n="KR4d0371_WYG_012-20b"/>
韓昌黎曰白頭如新傾葢如舊顧意氣之何如曷時日<lb/>
之足究予嘗為之言曰此無他特一知與不知耳昔呉<lb/>
公子至鄭見子産如舊識即有縞帶紵衣之交贈何也<lb/>
葢季札知鄭有子産子産知吳有季札乆矣是以深相<lb/>
孚于未見之前意交歡于既見之後堂下一言亦先知<lb/>
鄭之有蔑也坐間少異亦先知溫之有嘉也昌黎又曰<lb/>
士之脩身立節而竟不遇知己前古以來不可勝數或<lb/>
接膝而不相知或異世而相慕以其遭逢之難故士為<lb/>
<pb n="KR4d0371_WYG_012-21a"/>
知己者死吁此正昌黎之病根也士之脩身立節為士<lb/>
者之所當然知不知在人何足以嘆遭逢之難哉聖人<lb/>
曰人不知而不慍不亦君子乎又曰不見是而無悶斯<lb/>
豈非學者之大戒予踽踽陋巷朋友彫落言之而莫予<lb/>
聽也倡之而莫予和也不敢與世混混相濁若可慍也<lb/>
然有尚友古人之一路豈不在我壬戌之秋忽有軍將<lb/>
打門傳示天台使君之書恍不知其所自觀其姓名乃<lb/>
果昔聞于朋友而欲見而不可得者葢招予主麗澤書<lb/>
<pb n="KR4d0371_WYG_012-21b"/>
院之講席予欣然從之吾道之將行將廢予不敢知也<lb/>
以未見之人有相親之機亦人情之所共樂然其相與<lb/>
之厚相敬之誠亦事理之必然何者以知之非一旦傾<lb/>
葢之比故應然耳茍無因以㑹面亦不害其為知也觀<lb/>
其遺帖可以見其真情矣壬申之春忽聞其訃予涕泣<lb/>
東望拜發其誄詞歸而捜諸遺篋得其帖為一巻時展<lb/>
玩焉未見其為死生之間也<lb/>
　　　跋趙傃軒帖<lb/>
<pb n="KR4d0371_WYG_012-22a"/>
公諱希悦文公之甥孫昔倅于婺不欲見之及為守乃<lb/>
䝉下顧為上蔡書院趣予之行一再招飯言論典刑無<lb/>
一俗語氣象終與人異後以庾節去後専介於書堂相<lb/>
勞問甚篤迫嵗而歸竟不及一造黄岩以謝之公之喪<lb/>
僅能以書弔而已其子與科以行狀見諉予以編遺事<lb/>
疎甚不敢承命<lb/>
　　　跋韓初堂帖<lb/>
君諱境字仲容相臺之秀寓居于越嘗以架閣言事貶<lb/>
<pb n="KR4d0371_WYG_012-22b"/>
於婺稱適莊先嫂為姑而篤親誼焉議論磊落可聽詩<lb/>
書筆札皆工予以詩凖翼與之即能頓知其本末形于<lb/>
謝帖其胸次已加人一等宜其眇視一世終于再貶亦<lb/>
可傷也<lb/>
　　　跋林宗山帖<lb/>
君諱拾東嘉人與初堂同貶於婺因初堂而識之二人<lb/>
趣向大不同一未忘富貴之餘習一不忘儒素之清風荷<lb/>
其相與之意頗真後趨朝聞麗澤之擾擾戒以勿為已<lb/>
<pb n="KR4d0371_WYG_012-23a"/>
甚不失於君子之厚尤相愛也自其入言路則不復通<lb/>
姓名矣後敬岩君玉皆其彈也自以為恩焉<lb/>
　　　跋蘇愚翁帖<lb/>
君亦居東嘉嘗參保寧幕既而攝金華令相與之意亦<lb/>
真後不堪征賦之令廹飄然賦歸歟而去上官留之不<lb/>
從親舊辟之不出時得其書以慕庵記好生録序見囑<lb/>
道謝之詞甚謙其死也予酹之其子樸乃以墓上之碑<lb/>
嘱予勉强綴輯未知其果入石否<lb/>
<pb n="KR4d0371_WYG_012-23b"/>
　　　跋趙草巢帖<lb/>
君諱必叔天台人初來為義烏令首來訪予從者不識<lb/>
而差池余知訪焉一見略去㟁谷如故人自是情分甚<lb/>
宻與余同庚而月長余之辭聖則也以臯比遜之徘徊<lb/>
乆而後至不數年而謝世矣余専介酹之觀書詞氣象<lb/>
坦夷和易非世俗能勉强而企及也<lb/>
　　　王石潭帖䟦<lb/>
君諱賁天台人介特有守隱居于頑惡之鄉習俗化焉<lb/>
<pb n="KR4d0371_WYG_012-24a"/>
不敢為非王實翁之創上蔡書堂也欲求領袖無策以<lb/>
勉其出乃置一社倉於其鄉令鄉人自求一賢士主之<lb/>
一鄉之人咸造其家致請君遂欣然出見實翁受條約<lb/>
實翁言其情懇其將書幣請平舟為山主星渚為堂長<lb/>
二公皆領略既復命即歸于故棲不再出矣後星渚竟<lb/>
代實翁為郡乃聘予而至乆之始具古服執弟子禮來<lb/>
謁予敬其氣貌儼如三代之人物也自是情相浹洽吐<lb/>
露心腹無隱及予將告退也欲得君綱領一堂乃具書<lb/>
<pb n="KR4d0371_WYG_012-24b"/>
幣對使者拜發乃勉强至堂三兩月而已及其死無以<lb/>
歛門人爭經理其喪至於葬道有兩岐一大而逺一狹<lb/>
而近門人請于其婦婦曰先夫平日不曾由徑不可違<lb/>
其志聞者嘆息曰有是婦哉君之徳益彰矣因拾其遺<lb/>
帖并及之以為有志者法<lb/>
　　　林省吾帖䟦<lb/>
君諱正心學雖無師承亦以科舉為業乃能博覽群書<lb/>
非取辦于黄册故粗得其大略著書授徒從者亦衆連<lb/>
<pb n="KR4d0371_WYG_012-25a"/>
三舉於鄉及入太學乃屢垂翅而歸自實翁之經理書<lb/>
堂也君始終與其事聘之為堂正及予之至君不來矣<lb/>
及予至者三君始來謁望之儼然玉立如泥塑人已可<lb/>
敬矣退而省其私始終如一非一朝一夕所能至尤可<lb/>
敬也與之語則坦然明白出示心腹略無隱情豈今世<lb/>
俗所望而有也直宜于古人中求之乃不得年而死車<lb/>
君玉峰以書來囑予誌其墓予不敢辭終不足以發其<lb/>
潛徳也<lb/>
<pb n="KR4d0371_WYG_012-25b"/>
　　　跋胡怡堂帖<lb/>
君諱夢魁淳安人來為東陽簿入郡幕忽來訪予其人<lb/>
耿介諒直其言醇謹質確大有古人之風其聲如鐘然<lb/>
兄弟相隨怡怡如也故以名其堂於予敬待如親故更<lb/>
無㟁谷相期待者無浮詞無非吐出真心仕塗坎壈處<lb/>
之泰然三代之所以直道而行也於君見之或問其堂<lb/>
之在何所曰隨身云<lb/>
　　　大安迷道詩跋<lb/>
<pb n="KR4d0371_WYG_012-26a"/>
端平乙未九月六日往拜船山先生楊公于蘭江之大<lb/>
安中涂不審所向屢迷屢復因成小詩自警而辱諸友<lb/>
和焉易嵓兄立齋姪亦有作也乆不見此巻矣己巳夏<lb/>
姪孫璞忽以見還恍然如前日事倒指巳三十有五年<lb/>
和者今悉亡矣感嵗月之滔邁悼朋友之零落傷學問<lb/>
之無成而隻影之伶俜也嗚呼悲夫後之見者其亦有<lb/>
鑒於斯云<lb/>
　　　鄭文振帖跋<lb/>
<pb n="KR4d0371_WYG_012-26b"/>
鄭公文振諱南升建人受業考亭有語録時考亭弟子<lb/>
多登先大父之門大父為閩曹時先君為青田簿故不<lb/>
識公及先君以大父行狀求銘于朱子亦納于公而回<lb/>
帖如右且言閩中之政不止一鹽事恐有未盡者其知<lb/>
大父也詳矣二帖偶存亦可寳也<lb/>
　　　跋如山東坡魚枕冠頌<lb/>
坡公八<graphic n="KR1624" url="https://raw.githubusercontent.com/kanripo/KR-Gaiji/master/images/KR1624.png" mimeType="image/png"/>玲瓏天機飛躍矢口成章視佛語何有哉一<lb/>
超直入三昧現前借渠拍板門槌逢塲作戱耳後世以<lb/>
<pb n="KR4d0371_WYG_012-27a"/>
公為好佛是不得其情者自古知道之士未嘗不闢佛<lb/>
其徒怒且怨公慢佛亦甚矣其徒反歡喜讚嘆尤為可<lb/>
笑若此魚枕冠頌雜入大藏中佛亦不能辨也與六馬圖<lb/>
贊同此一機方坡公之授晁公授藥寮也雖當中原極<lb/>
盛時此紙方罹大禁藥寮于喪亂流離而不忍捨其深<lb/>
愛可知咸淳癸卯人日如山出以示僕距元祐癸卯巳<lb/>
一百八十年矣豈真有龍天䕶持乎因書於後云<lb/>
　　　跋東邨繹山碑<lb/>
<pb n="KR4d0371_WYG_012-27b"/>
東邨趙公出示繹山碑屬予綴名其後此固予之幸也<lb/>
而未得其説徐而思之好古者先當以其人之可尊次<lb/>
當以其事之可傳又其次始以其字之可法耳三者咸<lb/>
無焉雖古不足貴也此碑徒以其篆之古也然登繹山<lb/>
者不見其石著史記者又無其詞踪跡茫昧不可致詰<lb/>
自唐已有棗木本徐騎省模唐刻于後今不可見矣徐<lb/>
文寳刻于長安者亦不易宋公本今刻于墨妙堂者正<lb/>
與此本同自騎省以下又三橅矣所謂雙鉤者亦隱然<lb/>
<pb n="KR4d0371_WYG_012-28a"/>
可見趙東邨謂此雖摹傳之餘然亦自可貴此言為不<lb/>
誣云<lb/>
　　　跋葉氏家世墓銘後<lb/>
興滅繼絶聖人之盛心治天下之大政也慎終追逺故<lb/>
民徳亦歸於厚甚矣世俗之媮也無所為而繼絶者千<lb/>
百而不一二數吾見其人焉不可以無紀婺之蘭溪知<lb/>
吳縣葉公諱誕師東萊先生呂成公先生為銘其父之<lb/>
墓先生之季忠公為銘其母之墓二親足以不朽矣呉<lb/>
<pb n="KR4d0371_WYG_012-28b"/>
縣不得年而未有銘其墓者猶有冢子諱紹彭誌嵗月<lb/>
於幽宫冢子又不得年生于乾道壬辰卒于慶元戊午<lb/>
葬於邑之金氐塢言行堙蕪而不可考後四十有餘年<lb/>
其弟諱大同始命其㓜子元煥嗣之且無寸土之可紹<lb/>
曰能明義利之分則吾兄真有後矣偉哉公之識乎世<lb/>
有繼祀之訟者可不愧死益見呉縣家庭之訓乆而不<lb/>
泯如此元煥追念所後無傳俾僕粗述其顛末僕生也<lb/>
晩亦不及接侍音容何敢僭列于二先生之後然奚以<lb/>
<pb n="KR4d0371_WYG_012-29a"/>
它求公娶王氏僕之諸姑也堅誓柏舟歸死於婦家親<lb/>
黨樂為之銘觀諸此則知其夫之刑于寡妻者有其道<lb/>
敢以是拜手書于後云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0371_WYG_012-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻四</head>
    <p>
<pb n="KR4d0371_WYG_004-1a"/>
欽定四庫全書<lb/>
　魯齋集巻四　　　　　　　宋　王柏　撰<lb/>
　　辭<lb/>
　　　詛楚文辭<hi>并序</hi>
先秦之碑凡三有祀亞駝之文有祀大沈九湫之文有<lb/>
祀巫咸之文大抵皆詛楚也歐陽公以世家推之楚自<lb/>
成王十八世而至頃襄秦自穆公十八世而至恵文恵<lb/>
文末年嘗與楚數相侵伐疑此時所作予按秦指楚忘<lb/>
<pb n="KR4d0371_WYG_004-1b"/>
十八世之詛盟率諸侯之師臨加我其為頃襄無疑秦<lb/>
自恵文始稱王不應自稱嗣王恵文之末當周慎靚王<lb/>
之三年楚固嘗率趙魏韓燕伐秦五國皆敗走乃楚懐<lb/>
王之初耳恵文不與楚頃襄相值也自是懐王數被秦<lb/>
兵紿以獻地而使與齊絶紿以㑹盟而刼執其君然後<lb/>
頃襄始立乃與秦昭襄同世粲然可稽豈稽古錄考之<lb/>
亦有時而疎乎古者出師必聲敵國之罪求祐於神如<lb/>
武王底商之罪於皇天后土所過名山大川是也詛楚<lb/>
<pb n="KR4d0371_WYG_004-2a"/>
之祀其遺風與頃襄之時國尤不競今年失八城明年<lb/>
失十一城飲恨祈和逆婦於咸陽何敢率諸侯犯此氣<lb/>
燄方張之秦哉予嘗讀蘇氏之論曰昭王欺楚王而囚<lb/>
之要之割地諸侯熟視無敢以一言問秦者田文免相<lb/>
於秦㡬不得脫歸而怨之借楚為名兵至函谷秦人震<lb/>
恐割地講解自山東難秦未有若此之壮者此赧王十<lb/>
七年也司馬公通鑑失載後人㡬不得而知詛楚者必<lb/>
此時乎秦之不道諸侯詛之盖有不勝其罪者楚不詛<lb/>
<pb n="KR4d0371_WYG_004-2b"/>
秦而秦反詛之凡數其罪考其世家亦無其實豈有聪<lb/>
明正直之神而甘受紿於爾之浮詞而甘受䛕於爾之<lb/>
牲幣乎決無是理也明矣其碑出於鳯翔開元寺土下<lb/>
後置於太守之便㕔盖秦穆𦵏於雍槖泉祈年觀今聞<lb/>
墓在開元寺東南數十步則寺豈祈年觀故基耶<hi>見坡公手</hi>
<hi>筆</hi>後之學古者謂三詛文惟祀巫咸者筆法最精王厚<lb/>
之亦謂筆蹟髙妙世人無復異論此杜工部所謂書貴<lb/>
瘦硬方通神者此為得之大觀間舁入御府人始不得<lb/>
<pb n="KR4d0371_WYG_004-3a"/>
而模拓渡江後間有臨模本失其真多矣寳祐甲寅之<lb/>
春金華王柏得於鬻書人見而歎曰此事固無足取也<lb/>
亦先秦之古文也中原之舊物也通國棄之而流落於<lb/>
陋巷之書生豈不異哉為之序而繫以辭曰<lb/>
於皇上帝鑑此下民一善一惡有炳其分興亡之感請<lb/>
觀於秦穆辭蹇叔悔誓孔明於赫元聖存之於經秦之<lb/>
於秦豈曰强兵昭襄詛楚虐民慢神言誣不怍勒篆堅<lb/>
珉自播其惡至今猶存鬻熊拓地城池雄深三閭既放<lb/>
<pb n="KR4d0371_WYG_004-3b"/>
舉國昏昏詐槐而繫强横以婚稷兮稷兮胡甚不仁犧<lb/>
牲圭幣猶兾神聼神之聼之怒終弗平强弩之末六國<lb/>
自焚曽不百年吕已代嬴歐公誤考而曰恵文彼石弗<lb/>
泐彼篆弗堙日月磨盪風殘雨淋揮呵守護奔走山靈<lb/>
事豈足法文豈足程一時之要萬世之箴繆誓既錄書<lb/>
生誦吟稷詛遺醜假託籒鳴彰善癉惡是曰天心彬彬<lb/>
爾籒大篆勃興未經斯鑿骨氣淳淳三代遺跡不一二<lb/>
聞大觀之後内府祕珍陋巷之士曷識鏤金臨摸至再<lb/>
<pb n="KR4d0371_WYG_004-4a"/>
大觀其真有来墨本求售且輕摩挲慨歎剥嚙嶙峋折<lb/>
旋圎勁隠然渾成玉鉤鐵鎻虬翔鳯騰忘其不道政以<lb/>
字稱第入神品庸長碑滕<lb/>
　　　時在字辭<lb/>
　　　　景定辛酉仲春己亥遁澤時充之父冠其従<lb/>
　　　　子在於學古堂俾親友王某祝而字之其辭<lb/>
　　　　曰<lb/>
古之學者學以為已維爾之先有志斯偉巨扁猶在絃<lb/>
<pb n="KR4d0371_WYG_004-4b"/>
歌息音嵗月滔邁爾繼爾承爾宗爾命冠以追古以祝<lb/>
以醮秩秩賔主我觀大學三在在前徳所以明由致知<lb/>
焉致知之要又在格物盈天地間物必有則格物之理<lb/>
致吾之知萬理同原皆可類推表裏精粗推至乎極真<lb/>
積力久豁然自得存之以誠謹之於思惟是古學絶今<lb/>
勿為或古或今是不立志予也不佞字以一致禮儀既<lb/>
備敬哉敬哉於時保之以永方来<lb/>
　　　汪功父字辭<lb/>
<pb n="KR4d0371_WYG_004-5a"/>
　　　　表姪汪氏子名蒙蚤孤以友愛克自植立亦<lb/>
　　　　有志於學欲従余游一日請所以侑其名者<lb/>
　　　　且求其義余以為字者固朋友之事囙為之<lb/>
　　　　辭以祝之曰<lb/>
相爾父命名之曰蒙以蒙厲汝俾求其通通之之道學<lb/>
問是充母自暴棄而曰顓侗必浚而窒必逹而聰或狥<lb/>
爾欲蟊賊内訌匪學滋陋終身昏矇惟道有源惟學有<lb/>
宗載觀羲畫名卦是同艮止乎外坎陷於中如泉未逹<lb/>
<pb n="KR4d0371_WYG_004-5b"/>
莫適西東夫子賛易式唘爾衷乃曰育徳以厚爾躬又<lb/>
曰果行以警爾慵匪育必陷曷大其容不果則止曷追<lb/>
遐蹤夙夜此訓業廣功崇是曰養正是曰聖功用力必<lb/>
勇立志必洪孜孜善問如木斯攻懇懇求友如石斯礱<lb/>
必澄以静必研以窮日積月累八忩玲瓏母間而㫁百<lb/>
倍其功功甫字汝以要其終汝父已命匪予之従<lb/>
　　　呉子善字辭<lb/>
　　　　寳祐癸丑季冬吉日松隂先生呉仲淵父冠<lb/>
<pb n="KR4d0371_WYG_004-6a"/>
　　　　其子思齊而謀其字於友人金華王某再拜<lb/>
　　　　而祝之其辭曰<lb/>
古重冠禮筮人旅占筮賔戒賔必惟其賢我賔不敏為<lb/>
子之辱字之以辭尚能昭告后皇嘉恵降中於民善善<lb/>
惡悪是曰良心氣質匪拘物欲匪蔽毋自暴棄必先立<lb/>
志我懐古人徳盛道尊赫然而奮我曷未能舜何人哉<lb/>
有為若是希聖希賢惟學可至服堯之服誦堯之言能<lb/>
行其行是亦堯焉爾醴爾醮爾冠爾服鍳爾嘉名祝爾<lb/>
<pb n="KR4d0371_WYG_004-6b"/>
成徳惟予祝子有言爾宜好善心切故能思齊我其字<lb/>
之曰子善父汝受而保承天之祐<lb/>
　　　竹宇辭四章<lb/>
平生此君兮交歡挺勁節兮琅玕當窮冬兮萬木搖落<lb/>
貞獨立兮翠寒<lb/>
承嘉恵兮君子之庭昭爾扁兮追舊日之風聲抗塵容<lb/>
兮不屈中自守兮虛明<lb/>
周子言兮甚宻聖可學兮其要有一止無欲兮二字故静<lb/>
<pb n="KR4d0371_WYG_004-7a"/>
虛兮動直<lb/>
動直兮静虛本立兮不孤有容兮乃大忤人兮任渠<lb/>
　　序<lb/>
　　　續國語序<lb/>
昆侖旁薄之廣大前瞻後際之無窮宇宙之間人之所<lb/>
以靈於萬物者以至理獨㑹於此心可以知来而藏往<lb/>
可以原始而反終也天開文明河圖斯出聖心黙契畫<lb/>
卦造書而後三墳五典八索九丘傳於世後一千八百<lb/>
<pb n="KR4d0371_WYG_004-7b"/>
六十有餘年吾夫子秉道統之傳任述作之責咸黜舊<lb/>
聞㫁自唐虞而已夫子豈不欲備上古之淳風考制作<lb/>
之本始探幽賾而昭陽徳也頋其荒誕鄙野厖雜殽亂<lb/>
或訛其㫖或失其傳非可以立人極闡世教為萬世帝<lb/>
王之法程於是囙民心之感以正其情刪詩者所以導<lb/>
其和也因治世之事以逹其道定書者所以立其教也<lb/>
囙民用之疑以極其變繫易者開物之書也囙亂世之<lb/>
事以悼其失作春秋者立法之書也天地忽否吾道荆<lb/>
<pb n="KR4d0371_WYG_004-8a"/>
榛詩書厄於秦楚烈熖之中漢之儒者不能追亾補遺<lb/>
以足百篇之義乃過用其心於百篇之表矜功衒博詭<lb/>
聖誣經如畫鬼神誑惑群愚而莫能識其形似也大抵<lb/>
翻空者易竒覈實者難工異哉太史公之為書也唐虞<lb/>
之上増加三帝曰黄帝曰顓頊曰帝嚳論其世次紀其<lb/>
風績驚駭學者以吾夫子之未及知也吁學至於吾夫<lb/>
子而止夫子之所不書太史公何従而知之缺其所不<lb/>
知不害其為學夫子也至我本朝蘇黄門始曰太史公<lb/>
<pb n="KR4d0371_WYG_004-8b"/>
淺近而不學疎畧而輕信朱子屢稱此言最中其病及<lb/>
觀黄門之古史又上及於三皇以伏羲神農黄帝充之<lb/>
若與大傳同以少昊顓頊帝嚳唐虞謂之五帝終與大<lb/>
傳異其輕信何躬自蹈之乎堯舜吾知其為帝也禹湯<lb/>
文武吾知其為王也臯䕫稷契伊傅周召吾知其為賢<lb/>
也吾何従而知之以吾夫子之書而知之也夫子聖人<lb/>
也前聖之所傳至吾夫子而止後學之取信亦至吾夫<lb/>
子而止於吾夫子而止於吾夫子不得取吾信烏乎取<lb/>
<pb n="KR4d0371_WYG_004-9a"/>
吾信唐虞之上三皇五帝之有無離合吾不得而信也<lb/>
出於吾夫子之言吾之所信也其或出於諸子百家之<lb/>
書非吾之所敢信也雖百篇之義固不得而追補然其<lb/>
大經大法巍乎燦然如日月五星之麗乎天未見其不<lb/>
足也千載之下猶未聞有法而行之者以追帝王之餘<lb/>
風尚何求於茫茫不可致詰之外哉春秋之書吾夫子<lb/>
之親筆也其人可信也其時可近也傳之者失夫子之<lb/>
意多矣曽不是之求乃舎近而求之逺棄實而求之虛<lb/>
<pb n="KR4d0371_WYG_004-9b"/>
何耶天地之内一日之間事如沙塵何可勝紀大者無<lb/>
出於三綱五常而至㣲者亦皆有理三代既逺自漢而<lb/>
下其見於史者十有七不過存一二於百千萬億之中<lb/>
而學者猶罕能盡觀而徧考也我朝治平間先正司馬<lb/>
公奉㫖編成資治通鑑合一千三百六十二年之事為<lb/>
二百九十四巻君臣出治之本天人相與之際規諌之<lb/>
従違刑政之得失善可為法惡可為戒採摭刋削井然<lb/>
有條最為三代之下甚盛之書也文公朱先生以之編<lb/>
<pb n="KR4d0371_WYG_004-10a"/>
通鑑綱目五十有九巻大書為綱分注為目綱倣春秋<lb/>
目倣左傳踵編年之成文還䇿書之舊制門人李方子<lb/>
為後語精覈明暢發揮本㫖羽翼麟經殆無餘藴僕嘗<lb/>
聞朱子曰左氏於春秋依經以作傳復為國語二十一<lb/>
篇國别事殊或越數十年而遂其事盖亦近書體以相<lb/>
錯綜云爾以建安袁公樞為本末其部居門目始終離<lb/>
合之間又皆曲有㣲意其錯綜温公之書亦國語之流<lb/>
矣於是考國語之為書始於周穆王終於周定王凡四<lb/>
<pb n="KR4d0371_WYG_004-10b"/>
百八十有餘年止八國之書合一百八十有二章唐之<lb/>
栁宗元乃以國語文勝而言厖好怪而反倫學者溺其<lb/>
文必信其實是聖人之道翳也遂作非國語六七十篇<lb/>
以望乎世者愈狹而求相於吕化光豈不愚哉司馬公<lb/>
曰國語所載皆國家大節興亡之本宗元豈足以望古<lb/>
君子藩籬妄著一書以非之宋秦公嘗叙之曰自魏晉<lb/>
以後書録所題皆曰春秋外傳國語是則左傳為内國<lb/>
語為外二書相副以大成業凡事詳於内者略於外備<lb/>
<pb n="KR4d0371_WYG_004-11a"/>
於外者簡於内先儒亦以為然以是知左傳國語不可<lb/>
偏廢袁公本末之書歴年㡬兩倍於國語而不過二百<lb/>
三十八章或者疑其太簡且病於無所發明然時益近<lb/>
而事益多此勢之所必至事益多而詞益少此可以見<lb/>
其筆力之精也不觀其博則不知其精不知其精則不<lb/>
切於用為士者以萬物皆備之身而不以古今自任不<lb/>
以經綸自期者亦自遏其躬而已僕囙考通鑑之初語<lb/>
即外傳之終語也以是知司馬公之意未嘗不拳拳於<lb/>
<pb n="KR4d0371_WYG_004-11b"/>
外傳於是分門約語附諸儒之論辨編為續國語凡若<lb/>
干巻合若干章以備一家之支流餘裔竊嘗疑之左傳<lb/>
國語文氣不同未必出於古人之手左傳之文浮國語<lb/>
之文質浮者近於誣質者近於冗左傳多詳事情國語<lb/>
多陳制度然重見者亦少雖間有之而詳略且異者故<lb/>
相避然此可疑者一也見於春秋者猶有一百二十四<lb/>
國今國語止列其八他皆不足取乎况陳宋衞秦皆大<lb/>
國也亦無一語之可紀何耶此可疑者二也齊之内政<lb/>
<pb n="KR4d0371_WYG_004-12a"/>
不見於經而出於管子先儒皆以為非管仲書疑戰國<lb/>
之士偽為之豈有七百餘年之齊别無他語獨刪節此<lb/>
書乎此可疑者三也漢興之初亦以周之舊典禮經廢<lb/>
墜湮滅諸儒幸得其傳皆欣然存之而不疑司馬公已<lb/>
定為列國之舊史矣非左氏之文也嘗聞諸國各有史<lb/>
而不相知秦併六國始盡得之往往私相傳錄皆非全<lb/>
書左氏文之而為傳國語疑未經穿鑿者秦其本國也<lb/>
宋衛非秦所滅所以獨無與自入通鑑以来周止亾國<lb/>
<pb n="KR4d0371_WYG_004-12b"/>
之語耳非可續也魏趙韓分晉而晉語亾田和簒齊而<lb/>
齊語亾越已滅呉楚𣸪滅越滅魯韓滅鄭齊滅宋故國<lb/>
所存惟楚而已吁中原禮義之國帝王聲教文物之地<lb/>
俱已丘墟雖秦楚亦未㡬而亾矣此天地之大變古今<lb/>
之竒禍也烏在其為可續哉雖然僕之所續者書也非<lb/>
續其國也誠以國言之魯固亡矣而有不亡者存以吾<lb/>
夫子之聖亘萬世而不可磨滅門人子孫班班於後世<lb/>
逺夷暴君亦莫不欵謁致敬至今猶然雖周公伯禽之<lb/>
<pb n="KR4d0371_WYG_004-13a"/>
封國實成湯㣲子之苗裔也遂以續魯語為首上以黜<lb/>
夫子之所不取下以續夫子之所傳續魯語者亦所以<lb/>
續宋語也又以補袁公本末之所未備云<lb/>
　　　重改庚午循環厯序<lb/>
維天之命於穆不已四時代謝循環不窮而元亨利貞<lb/>
之徳未嘗須㬰間也人得天地生物之心以為心得天<lb/>
地生物之氣以為體子子孫孫曽𤣥雲仍千宗萬𣲖與<lb/>
天地相為終始此所謂民吾同胞者共此一原之氣故<lb/>
<pb n="KR4d0371_WYG_004-13b"/>
也雖其顯晦㫁續之不齊而此氣初無間隔譬之水焉<lb/>
自一勺之微集而為溪澗川谷滙而為沱潛淮漢其間<lb/>
㫁流絶港固不能無然渾渾浩浩不害其為長江大河<lb/>
也譬之木焉自一苗之生發而為幹支條葉養而為楩<lb/>
楠豫章其間枯萎槁落亦不能無然欝欝茂茂而不害<lb/>
其為聳壑昻霄也古人立大宗小宗之法所以合其同<lb/>
而嚴其别固已見之圗譜原其受姓之初考其遷徙之<lb/>
序烏乎吾不得而知之矣大宗之法有二義截然以始<lb/>
<pb n="KR4d0371_WYG_004-14a"/>
来在夲國者為始祖亦一義吾宗始祖三府君唐末自<lb/>
義烏之鳳林来居城下生死之年月無傳其子六府君<lb/>
實生於朱梁之庚午感天地生生之徳流行不息惟吾<lb/>
宗生生之氣流慶無窮遂以庚午起厯凡我一原生息<lb/>
之慶悉書其日月於逐嵗之下周而復始若循環然雖<lb/>
百千萬年可同此一厯也續而成之尚有望於爾後人<lb/>
　　　送倪君澤序<lb/>
士有求名而勉為自修者此世俗為人之學也士有好<lb/>
<pb n="KR4d0371_WYG_004-14b"/>
修而指曰求名者此世俗忌人之論也求名得名而實<lb/>
有未至不特人敗之天亦有以敗之非天故欲敗之也<lb/>
此理之所必敗也有其實而名自至豈人不得而掩之<lb/>
天亦不得而掩之非天不欲掩之也此理之所必不能<lb/>
掩也自其變者言之有其實而名不稱者有之未有無<lb/>
其實而能久盜其名者也夫以求名為心名茍得矣則<lb/>
所以自修者必懈誠以自修為心名雖得而自修者益<lb/>
篤何者愳其實之不稱是名也為人為已於是可以判<lb/>
<pb n="KR4d0371_WYG_004-15a"/>
矣若倪君君澤所謂有其實而名自至者也予知君澤<lb/>
為最宻其為人也外木訥而内精敏所積者深所存者<lb/>
逺真自修之士也未嘗求人之知雖終嵗同<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>共案而<lb/>
莫測其學之淺深也一旦對䇿大廷結知聖主置之鼎<lb/>
甲人方驚歎駭愕恨知之晚今將趨南康幕戒行有日<lb/>
予固知其必篤於實而不有是名也審矣然仕宦之實<lb/>
無他政事而已歐陽公一代文宗而對人多談政事或<lb/>
有疑而問者乃曰文章止能潤身政事可以及物斯言<lb/>
<pb n="KR4d0371_WYG_004-15b"/>
真可以鍼砭後世文士之膏肓夫流連詞藻不能政事<lb/>
者其病小玩愒嵗月而不屑於政事者其病大乃欲以<lb/>
不事事謂之養望者益誤矣昔君澤不憚千里之逺役<lb/>
甘遲四年之久次杜門山林不入城府與人謙恭不異<lb/>
平日此則所謂養望也今發軔宦轍已脱冗職之汚賤<lb/>
南康無貳車太守之下即幕僚也千里之休戚所係也<lb/>
百姓之枉直取正也有貢賦之征焉有軍旅之事焉有<lb/>
官吏之宿弊焉有田里之隠憂焉又有書院前賢之遺<lb/>
<pb n="KR4d0371_WYG_004-16a"/>
範焉人未及太守而先議幕府矣四面之責方至非可<lb/>
以清談閒雅之為可尚也非可以體貎㳫施之為可習<lb/>
也茍以䑓閣自命富貴自期厭塵勞而急小物吾見其<lb/>
名䘮而望隳矣何有於養哉昔魏國韓忠獻嘗以大名<lb/>
為開封推官暑月汗流浃背理事不倦府尹曰此人要<lb/>
路在前而治民如此真宰相器也此豈非後學之所當<lb/>
法與君舊字希程今改字君澤夫致君澤民固儒者之<lb/>
事業亦朋友以是期君也自上而下言之能致君則澤<lb/>
<pb n="KR4d0371_WYG_004-16b"/>
民在其中矣自下而上言之能澤民乃致君也後世無<lb/>
莘野之聘無版築之求致君未有不自澤民始茍以此<lb/>
自詭不親細務而曰此養望也即異時持禄固位之根<lb/>
基可不愳乎君不憚其戅索予言以相其行輒發是語<lb/>
庶朋友切切偲偲之義云<lb/>
　　　宜晚堂序<lb/>
題扁之說亦有體乎齋居則有儆戒之義堂宇則有頌<lb/>
願之情亭榭樓觀以寓興致其標示景物者次也義烏<lb/>
<pb n="KR4d0371_WYG_004-17a"/>
何公頎字碩甫取老杜翠屏宜晚對之句以宜晚題其<lb/>
堂而竊有疑焉夫山色青青萬古不老四時朝暮無不<lb/>
宜者何獨可對於晚耶豈非旦晝之間物交物而忘其<lb/>
山色乎至於弛塵勞於萬變納真静於一時適有樂於<lb/>
吾心焉耳非山宜我是我宜山也今何公老矣其家人<lb/>
親友之所頌願亦人之至情也雖借是語而意實見於<lb/>
言外未必果有取於山也詠之者不為法縳可也坡老<lb/>
云作詩必此詩定非知詩人諸君子雅頌鏗鏘金舂玉<lb/>
<pb n="KR4d0371_WYG_004-17b"/>
應得此意者多矣予何為者而可典引於前乎予與公<lb/>
之子囦予相别餘四十年一日䄂此集訪予於陋巷各<lb/>
以蒼顔鶴髮㡬不能辨道舊感慨且徴予序固辭不獲<lb/>
囙為之書云<lb/>
　　　墨林類考序<lb/>
歐陽公集古之勤十有八年得千巻并包夷夏數千萬<lb/>
里歴周秦漢魏數千百年聖賢功業亂臣賊子事迹往<lb/>
往史傳之外證明偽繆其於所得之多雖勞而有益也<lb/>
<pb n="KR4d0371_WYG_004-18a"/>
其後東武趙明誠著金石録三十篇上自三代下訖五<lb/>
季鐘鼎甗鬲盤彛尊爵之欵識豐碑大碣顯人晦士之<lb/>
遺蹟見於金石者皆去取褒貶之凡為巻二千南渡後<lb/>
昭武李丙亦集錄千巻越二十年天下之聞碑名蹟舉<lb/>
萃其家百世之消息盈虛粲然具於緗帙之上其他如<lb/>
復齋碑錄東觀餘論及夾漈金石之類紀述不一謂之<lb/>
博古可也論之學則進徳修業之士有所未暇東莱先<lb/>
生曰心思之不可囿而滯也其論精警予固非有此癖<lb/>
<pb n="KR4d0371_WYG_004-18b"/>
好也亦非有力可以訪求也類秦漢之名碑慕其古也<lb/>
列晉唐之精刻善其字也分為六門便於討論也名曰<lb/>
墨林類考縂二十巻亦未備也間嘗遐想在昔往古隠<lb/>
君逸士嘉言善行沉淪荒墜者何可勝道奸回之徒盜<lb/>
名惑世假託依倚者宜亦不少安得强敏有識之士於<lb/>
進修之餘追游藝之意裒金石之所載具其辭章考其<lb/>
真偽評其得失削其繆妄續歴代之典法補史傳之缺<lb/>
遺庶有益於後世無玩物䘮志之嫌可以盡掩前人之<lb/>
<pb n="KR4d0371_WYG_004-19a"/>
編庶㡬乎恢拓翰墨之囿疏暢心思之滯集金石之大<lb/>
成而玉振之矣吁焉知来者之不如今也頋予所編不<lb/>
足以議此囙其序以見此云爾<lb/>
　　　考蘭序<lb/>
序曰考古士之常業也考聖賢之成法而后識事理之<lb/>
當然雖天文地理律厯制度凡所當考者不一至於治<lb/>
亂成敗是非得失之迹尤不可不考者也若夫書之為<lb/>
藝有六義有八體有脱簡缺文之疑有豕亥魯魚之辨<lb/>
<pb n="KR4d0371_WYG_004-19b"/>
考者考其字之訛謬也非考其字之妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>也考其字之<lb/>
妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>後世之末學也梁武評書按一時之遺蹟蔽數語<lb/>
以形容此烏足以盡其精㣲哉袁昻又評之唐人又評<lb/>
之本朝諸公亦従而評之大抵皆祖述其意而異其辭<lb/>
爾梁之庾肩吾又品第其髙下唐李嗣真亦效之此固<lb/>
未易工也亦不過論其大體而已未有提出一碑一碣<lb/>
縦論其善惡者尤未有一碑變數十百碑如蘭亭叙者<lb/>
也予囙觀蘭亭考而有感焉推其源流辨其同異列其<lb/>
<pb n="KR4d0371_WYG_004-20a"/>
所自出萃前賢之論賛亦可謂博雅好古之士矣問其<lb/>
考精者之所以為精不善者之所以為不善則未嘗有<lb/>
决詞也夫以一紙之字臨摹響搨數十百本而刻之雖<lb/>
不能不失真猶可曰互有得失葢所傳者之未逺也然<lb/>
一石之字搥搨之間且有紙墨工拙之異濃淡肥瘠之<lb/>
不同豈有一碑轉相傳禪子子孫孫變而為數十百種<lb/>
而有不失其真者乎一傳而質已壊再傳而氣已漓三<lb/>
四傳之後尚髣髴其流風餘韻者鮮矣盍亦求其初乎<lb/>
<pb n="KR4d0371_WYG_004-20b"/>
孟子曰觀水有術必觀其瀾此觀其所㑹也又曰水無<lb/>
有不下性無有不善此觀其初也不揣其本而求其末<lb/>
不探其源而涉其流今為士者事事皆然何獨於蘭亭<lb/>
可歎也哉本朝黄山谷最善評書其論此碑也則曰禇<lb/>
庭誨所臨極肥張景元所得缺石極瘦惟定武夲則肥<lb/>
不剰肉瘦不露骨三石皆有佳處又謂定州石入棠梨<lb/>
板者字雖肥骨肉相稱觀其筆意右軍清真風流氣韻<lb/>
映冠一世可想見也今時論書憎肥而喜瘦黨同而妬<lb/>
<pb n="KR4d0371_WYG_004-21a"/>
異曽未夢見右軍脚汗氣斯言慷慨激烈似亦審矣東<lb/>
坡則曰放曠自得郭河南則曰神氣飛動殊覺天成或<lb/>
曰遒媚勁健或曰温潤典刑或曰謝脱拘束皆未為精<lb/>
宻也米南宫之賛雖竒崛鏗鏘殊覺滉漾其曰永和字<lb/>
全其雅韻九觴字備著其真標浪字無異於書名由字<lb/>
益彰其楷則亦庶㡬乎得其實也或謂定武本仰字如<lb/>
針眼殊字如蠏爪列字如丁形而為曽公樂道譏之曰<lb/>
恐為九方臯所哂然而驪黄牝牡之不記則有之决不<lb/>
<pb n="KR4d0371_WYG_004-21b"/>
以犬豕豺狼麋鹿而謂之馬也茍能於永和九觴浪由<lb/>
仰殊列九字之中開九方臯之目亦未為過近世如尤<lb/>
錫山王復齋皆喜評碑帖陸象山謂二公於蘭亭一主<lb/>
肥一主瘦二公猶爾其孰能决之惟髙宗皇帝賛曰禊<lb/>
亭遺墨行書之宗真百世不易之訓予嘗謂山谷之評<lb/>
以薛肥張瘦惟定武本不瘦不肥其論雖審而觀者未<lb/>
悟其意後之翻刻者止求於不瘦不肥之間則字畫停<lb/>
勻反成史筆尚何足以語蘭亭乎其意盖曰定武本有<lb/>
<pb n="KR4d0371_WYG_004-22a"/>
肥有瘦肥者不剰肉瘦者不露骨此右軍之字所以為<lb/>
行書之宗也夫賞鑑識别之嚴各随人品而上下昧者<lb/>
貴耳賤目矜已忮善未易以口舌辨也間有雅尚君子<lb/>
絜長度短博覧研校不過至定武重開本而止盖初本<lb/>
罕落東南未易見故也葉公好龍見真龍而反疑之紛<lb/>
紛皆然予見此序亦多矣雖不能盡知何處所刋每見<lb/>
善本亦未嘗不為之躍然及見中原故家舊本於是心<lb/>
降慮消氣融神暢又愳其見之未博也疑必有過於此<lb/>
<pb n="KR4d0371_WYG_004-22b"/>
者廣采近時精鑑之士所共推為善本者十餘家㸃㸃<lb/>
畫畫錙銖而考之未見其可以伯仲稱也其肥者必失<lb/>
之氣濁瘦者必失之骨寒神癡而質俚者有之意縦而<lb/>
筆狂者有之或同兒戯不知其醜而疥於石者繁瑣可<lb/>
羞也若後世再有王右軍則後之蘭亭或勝若後世未<lb/>
有王右軍則蘭亭當求初本無疑不見初本政自不必<lb/>
觀蘭亭也昔有所謂古蘭杵蘭禇蘭今予作考蘭四巻<lb/>
逐字疏於其下云<lb/>
<pb n="KR4d0371_WYG_004-23a"/>
　　　黙成賜硯序<lb/>
昔大父㓜師黙成也期待之至乃以廷對之硯賜焉大<lb/>
父不負所期卒以此硯復對䇿於行朝其後宦轍南北<lb/>
必挟以自随先君平生無長物所嘗用者亦止此先君<lb/>
卒保藏惟謹盖其制古質堅後人不知必有厭棄遂屬<lb/>
内兄伯逺小篆銘文鎸於其下今雖廢曠遺芳不嗣者<lb/>
百有餘年矣誠得此硯長存或有感而自奮者烏知其<lb/>
不永為衣鉢之的傳况兩世手澤在焉可不知所保乎<lb/>
<pb n="KR4d0371_WYG_004-23b"/>
　　　重改石笋清風錄序<lb/>
夫天道流行發育萬物鼓天下之物而神變化之功者<lb/>
莫疾乎風起於空洞蒼茫之中而激越於山川徘徊於<lb/>
草木虛徐游泳於精神興致之表冷然而不可挹倐然<lb/>
而不可留其感人也深其動物也力有自然之妙莫知<lb/>
其所以然者其唯風乎聖人觀物察理擬諸形容喻君<lb/>
子之善而名之曰徳風感詠歌之意而名之曰國風曰<lb/>
風氣之開以見造化之推移曰風聲之樹以示治道之<lb/>
<pb n="KR4d0371_WYG_004-24a"/>
興起有曰風教風俗風範風致皆取其感人動物有自<lb/>
然之妙故也烝民之詩曰吉甫作頌穆如清風傳者以<lb/>
為清㣲之風養萬物者也葢其薫蒸披拂也天地為之<lb/>
光華如人之嘉言善行流播傳誦後世為之奮起故聞<lb/>
伯夷之風者頑夫亷懦夫有立志聞栁下恵之風者薄<lb/>
夫敦鄙夫寛百世之下聞者尚可以變化其氣質而况<lb/>
夫先世之流風遺韻子孫所當觀感服習繼繼承承要<lb/>
不失其氣象而忍遺響之不嗣乎予生最晚不克肖似<lb/>
<pb n="KR4d0371_WYG_004-24b"/>
十有五年而孤諸父亦相繼淪謝而於先大父之清規<lb/>
素範不得而詳也猶及咨訪故老探討遺書至於孫曽<lb/>
則已瞢然不得而聞之矣夙夜祇懼追求亡逸餘二十<lb/>
年存者無㡬其幸而得者為之裒彚考訂表識序題亦<lb/>
既成編繫之曰石筍清風錄石筍者先大父丘隴之名<lb/>
清風之所自出也予今已年㡬六十矣舊學荒蕪不足<lb/>
以顯揚先徳家事彫落不足以増衍遺緒痛文獻之顛<lb/>
連尤凛凛乎殘毁散逸之至再則清風為之掃地若我<lb/>
<pb n="KR4d0371_WYG_004-25a"/>
羣従子孫書種不絶清風徐回凡今日之所以辛勤整<lb/>
比反復丁寕或可以為後日作成之助况是錄也非有<lb/>
聲色珍寳之可悦非有鍾鼎爵禄之可慕玩之者有能<lb/>
思賢人君子交道之所以綢繆味㫁簡塵編辭氣之所<lb/>
以忠厚必知紹述先志軌度前修兢兢業業勉勉循循<lb/>
盡其力於學問之所當為絶其意於性分不當得之外<lb/>
其間或有名世者斯無忝於爾所生矣是雖出於秉彛<lb/>
好徳之良心豈無賴於父兄濡染薫陶之力至於觸其<lb/>
<pb n="KR4d0371_WYG_004-25b"/>
機動其志躍如其喜肅然而敬是孰使之然哉是皆有<lb/>
自然之感而莫知其然者此錄之所以謂之清風也歐<lb/>
陽公曰七賢圗吾家之舊物且使子孫不忘先世之清<lb/>
風嗚乎若此編者豈七賢圗之所可並稱哉汝其保之<lb/>
無負予拳拳深有望於爾後人<lb/>
　　　研㡬圖序<lb/>
河圗出而人文開八卦畫而易道顯九疇錫而洪範著<lb/>
書固不先於圗也成王之傳位也河圗在東序大訓在<lb/>
<pb n="KR4d0371_WYG_004-26a"/>
西序参錯於天球𢎞璧之間聖主之所寳可知矣古人<lb/>
左圗右書未嘗偏廢後世書籍浸䌓而圗學㡬絶間有<lb/>
因玩好摹寫景物以悦目而有闗於理者固鮮圖學之<lb/>
中興非神聖不能作非明智不能傳洪範歴千有餘年<lb/>
非箕子孰能陳之先天圗湮沒者二千餘年至卲子而<lb/>
始出濓溪周子再開萬世道學之淵源者太極圖也而<lb/>
通書次之盖有一圖之義極千萬言而不能盡者圗之<lb/>
妙實不在書之後也近世夹漈鄭公遂作圖譜畧固不<lb/>
<pb n="KR4d0371_WYG_004-26b"/>
足以盡天下之圗而圗之名義亦可概見其論縦横開<lb/>
閤援引宏博既富矣哉而於理非其所尚此為可恨焉<lb/>
耳予曩自麗澤歸温習舊書有未解者囙手畫成圖沈<lb/>
潛玩索萬理悠然而輻輳益知圖之為可貴而静中之<lb/>
有真樂也叙其所以貽之子姓非敢為他人道吁卲子<lb/>
垂沒始以先天圗授之伯温未嘗不哂其過計也先天<lb/>
圗卒大明於後世者豈伯温所能與於斯乎烏在其為<lb/>
能授也哉<lb/>
<pb n="KR4d0371_WYG_004-27a"/>
　　　發遣三昧序<lb/>
文章有正氣所以載道而記事也古人為學本以躬行<lb/>
講論義理融㑹貫通文章従胸中流出自然典實光明<lb/>
是之謂正氣後世専務辭章雕刻纂組元氣漓矣間有<lb/>
㣲見義理囙得以映帶㸃綴於言語之中是之謂倒學<lb/>
至於書疏尺牘亦日用之不可缺者尤宜爾雅筆勢欲<lb/>
圎而暢筆力欲簡而嚴非學問不足以至之學得其本<lb/>
此為易事學既淺陋不得不假借而<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>取之也以是為<lb/>
<pb n="KR4d0371_WYG_004-27b"/>
學抑末矣昔姑溪李端叔善属文工於尺牘東坡謂其<lb/>
得發遣三昧者釋氏之妙語也若與之實少之也然所<lb/>
以得此三昧者亦出於博洽之餘惜所用者小耳囙見<lb/>
小姪編類尺牘以資筆端之芳潤嘗語之曰此非所以<lb/>
為學也不得已亦當求於古作者可也偶有姑溪三昧<lb/>
集出以示之亦非可取足於是編也又為之博採於韓<lb/>
歐蘇黄而下諸公分為十巻稍廣其見聞所取者有淺<lb/>
有深淺者誘其入深者冀其進豈不知導其茍而成其<lb/>
<pb n="KR4d0371_WYG_004-28a"/>
陋者非教也猶有望其能倒學以識文章之正氣云<lb/>
　　　送立齋入京序<lb/>
立齋東轍南轅息肩未久今已艤錢唐之櫂矣念昔者<lb/>
同保嵗寒之盟杳未有期不能不使人浩歎雖然出處<lb/>
各有義茍能挽世道扶綱□□者見於行窮者見於言<lb/>
非屑屑於往来者則屈伸行藏同一機也今久軒一蹴<lb/>
而踐台席可以行其學矣立齋以義交而不相忘可以<lb/>
言其所見矣今天下事變其端不一非可一言而盡予<lb/>
<pb n="KR4d0371_WYG_004-28b"/>
居山林讀書以求盡其分耳茍言天下事豈無出位之<lb/>
嫌乎昔顔子居陋巷樂簞瓢非有仕祿意也門人問為<lb/>
政者前後相望而顔子獨發為邦之問夫子未嘗以思<lb/>
出其位責之而直告以四代禮樂何也盖學者學聖人<lb/>
之道豈曰獨善其身而已亦均有天下國家之責焉非<lb/>
彼為則此為也寧舎之而藏不可用之而無以行也夫<lb/>
當周之末諸侯日夜之所求者富國强兵之外無他事<lb/>
也異時齊景公問政於孔子而答之以君君臣臣父父<lb/>
<pb n="KR4d0371_WYG_004-29a"/>
子子此可謂迂濶而非急務者而景公猶能粗識其㫖<lb/>
曰信如以今天下父子之倫廢缺者固不止一端而莫<lb/>
大於氏族之無别絶人宗祀亂人婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>駸駸乎夷狄禽<lb/>
獸之歸此唐季亂亾之證也以今天下君臣之倫廢缺<lb/>
者亦不止一端而莫大於始仕之無義徳行掃地浮薄<lb/>
滔天誣經詭聖茍於一得無所不為其害有甚於焚書<lb/>
坑儒之禍茍幸久軒聼予之言先圗其大者推其類次<lb/>
第而講行之亦可為世道慶而子今日之往亦不為徒<lb/>
<pb n="KR4d0371_WYG_004-29b"/>
行也視予之白首窮經無得於道無用於時其行蔵未<lb/>
易以優劣也子其勉之<lb/>
　　　宇宙紀畧序<lb/>
伏羲之世上上古也天機動而河圗出人文闢而八卦<lb/>
成天何言哉感伏羲之心假伏羲之手開千萬世文明<lb/>
之治伏羲亦何言哉得於心應於手而自有不可勝言<lb/>
之妙不知其㡬千百年也至文王繫彖周公繫爻吾夫<lb/>
子又従而翼之詞則費矣圗將隠矣夫子憂其圖之遂<lb/>
<pb n="KR4d0371_WYG_004-30a"/>
亡也以四句十有八字紀之於大傳又不知其㡬千百<lb/>
年也至我本朝康節邵先生始得而傳之及朱子夲義<lb/>
之書作而先天後天之圗於是粲然而大明矣予往嵗<lb/>
於康誠求家見一先天圗規制甚簡古云得於徐毅齋<lb/>
心甚愛之每疑其中分一半若倒轉然於造化不合耿<lb/>
耿久之壬戌之冬上蔡書院納交於玉峰車君首出此<lb/>
圖示予即向者之所見其可疑者已正之矣終日對之<lb/>
如在伏羲之世甚矣車君之能古其今也上天下地古<lb/>
<pb n="KR4d0371_WYG_004-30b"/>
往今来之紀孰有大於此者乎既而又出示以巨編曰<lb/>
宇宙紀略凡㡬巻若干圖圖之後有證有考有釋有論<lb/>
至於乾端坤倪民彛物則禮樂制度之詳經傳義理之<lb/>
奥莫不備載皆經世之具□□哉書乎人見圖與詞之<lb/>
費也而不知所以然者實隠乎其中中庸曰君子之道<lb/>
費而隠又曰君子語大天下莫能載語小天下莫能破<lb/>
是書有焉車君名某字某黄岩人有三世家傳之淵源<lb/>
有四方朋友之博雅與予一見如平生歡命為之序予<lb/>
<pb n="KR4d0371_WYG_004-31a"/>
不敢辭於是乎序<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0371_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻三</head>
    <p>
<pb n="KR4d0371_WYG_003-1a"/>
欽定四庫全書<lb/>
　魯齋集巻三　　　　　　　宋　王柏　撰<lb/>
　　七言律詩<lb/>
　　　和遁澤雨中韻<lb/>
梅霖博得遁翁憐磊磊詩郵忽到前噴霧掃清雲外馬<lb/>
瀑泉呼起耳中蟬妨他種事並芒事知是豐年或歉年<lb/>
陋巷一瓢應易足更無思慮且安眠<lb/>
一雨踰旬勢未休微寒猶欲衣輕裘水精顆顆留蛛網<lb/>
<pb n="KR4d0371_WYG_003-1b"/>
土脉層層起蟻樓正免客車頻倒屐莫將詩句苦埋頭<lb/>
書生事業浩如海鞭辟尤思友誼稠<lb/>
　　　和易嵒韻<lb/>
一身之外總虛名未必虛名果有情詡詡交游何足恃<lb/>
區區世味本来輕三春已過猶無雨四海將枯只是晴<lb/>
利害所闗天様大一毫得失豈難平<lb/>
　　　寄東湖諸友<lb/>
東湖又是一年期雅好綢繆豈不思耳聵臂疼衰甚矣<lb/>
<pb n="KR4d0371_WYG_003-2a"/>
山髙水濶欲何之工夫只在潛心處端的何須對面時<lb/>
堠子分明書八到康莊穏步復奚疑<lb/>
　　　和通齋宻窩韻二首<lb/>
宻宻窩中養妙倪恐囙題扁被人知了無聲臭誰能測<lb/>
縦有神明豈足窺此外不憂還不懼於中何慮更何思<lb/>
浩然一氣充天地誰道吾儕老未衰<lb/>
宻密窩中克已私人心纔動最惟危誠身有道須明善<lb/>
暗室之中莫自欺凛凛知風知顯處兢兢不睹不聞時<lb/>
<pb n="KR4d0371_WYG_003-2b"/>
聖師欲到無言地子貢當年也未知<lb/>
　　　和易嵒梅下韻<lb/>
梅送清香到酒邊東君伎倆巳先傳稜稜梢外殊無冷<lb/>
㸃㸃花中各有天霜潔氷清時未正和風日暖老相便<lb/>
一杯適意毋空度添一年時减一年<lb/>
　　　送趙書記二首<lb/>
相逢雖晚意無加滿腹經綸肯浪誇雅興屢陪郊外樂<lb/>
清談不向酒邊譁忍於栁驛攀金縷記取梅坡嚼玉花<lb/>
<pb n="KR4d0371_WYG_003-3a"/>
木落山空平野濶浩然别思滿天涯<lb/>
只將精思作生涯評古論今吐粲花玉潔氷清官自大<lb/>
雲飛川泳吏無譁偉人落落難重見餘子紛紛未足誇<lb/>
老我不能歌頌語杯中須减飯須加<lb/>
　　　題秋䑓詩巻<lb/>
騷雅馳聲感㡬霜駕言拙懶檀詞塲登䑓甚矣秋容澹<lb/>
得句依然風骨香巻盡辭窮餘古韻筆精墨妙發潛光<lb/>
此中境界真堪樂枕上休貪南面王<lb/>
<pb n="KR4d0371_WYG_003-3b"/>
　　　用希古韻送天台金吉父<lb/>
行李西来又欲東無情雲雨鎖長空窓前細嚼書中味<lb/>
膝上虛傳瑟外風老去苦無佳客語新来忽有賞心同<lb/>
錢塘江上雲霄路相對無因話月篷<lb/>
　　　次前韻寄鄭悦齋<lb/>
單騎衝寒發路東只縁歸計太疎空三年事外多閒日<lb/>
一别花間㡬信風出處莫期當世合功名要與古人同<lb/>
憑君試問真消息應已西興喚短篷<lb/>
<pb n="KR4d0371_WYG_003-4a"/>
　　　和楊石溪璚花詩韻<lb/>
檢㸃春光綠打圍未應造化委蕪䕷雖無紅紫呈新面<lb/>
尚有瓊瑤戀舊枝后土歸根辭帝寵畨易名圃少人知<lb/>
長篇寡和憑花報豈料囙花又得詩<lb/>
　　　孟冬朔旦修翁誕辰韋軒府判寺簿同宴與三<lb/>
　　　姪孫叅陪於僎介之間以紀其事<lb/>
招徕二老冠耆英寳鼎氤氲俎豆珍南極玉繩浮列宿<lb/>
西屏綵袖祝千春親親同醉杯中渌老老深推膝下仁<lb/>
<pb n="KR4d0371_WYG_003-4b"/>
看取来年宣勸處松椿桃李轉鴻鈞<lb/>
　　　新隄行借山長韻呈韋軒<lb/>
㡬年麗澤道方亨别駕重来路竟成由是之焉知所止<lb/>
安而行處坦然平疾徐先後將觀禮作屏經營豈為名<lb/>
萬里脩程今放步胸中堠子自分明<lb/>
　　　仲夏游赤松有感<lb/>
堆堆書冊畧抽頭决意兹行不暇籌雨觀風䑓凌絶景<lb/>
雲巒雪瀑壮清游二皇羣石應難覔南澗雙羊已莫求<lb/>
<pb n="KR4d0371_WYG_003-5a"/>
訪我舊題無復有姓名方愧倚人留<lb/>
　　　和曹西溆明月樓韻<lb/>
宣和棟宇鎮東城平野蒼然一眺明叠嶂有情宜晚對<lb/>
兩溪無奈向西傾招邀風月標嚴句麾斥雲烟醒魯楹<lb/>
誰倚䦨干来檢㸃渡頭終日有舟横<lb/>
政聲藹藹拱和平士恱民安訟自清末俗規模多簡陋<lb/>
偉人事業必恢宏一新庭宇蠲餘力三肅溪山訂舊盟<lb/>
休道人生行樂耳詩壇融盡古今情<lb/>
<pb n="KR4d0371_WYG_003-5b"/>
　　　再次前韻<lb/>
一簇樓䑓表郡城月於此處最光明山搖玉彩東南上<lb/>
水暎金波西北傾老木修容賔畫棟女墻嚴陳䕶丹楹<lb/>
西風屈指何時到来慶黄雲萬畝横<lb/>
月指山間頗不平何須江上有風清用之不竭詞雖侈<lb/>
却道平分意末宏嚴子五言終耐久隠侯千載巳寒盟<lb/>
肯於明月相料理定有清風不世情<lb/>
　　　和喜雨韻<lb/>
<pb n="KR4d0371_WYG_003-6a"/>
體天生物以為心喜讀箕疇好雨星我已不疑豐見斗<lb/>
君今何慮井羸瓶只縁報國推心赤自是憂民感帝青<lb/>
若旱作霖人望久雄風那數快哉亭<lb/>
　　　和無適四時賦雪梅<lb/>
蕙歇蘭消菊已乾横枝疎影到癯仙向来買種恨無地<lb/>
我軰鍾情亦有年最是爱他風骨峻如何只喜玉姿妍<lb/>
小園應怪無佳句未放幽香到酒邊<lb/>
九人清賞尚堪誇記得歸時月未斜詩巻寂寥今嵗客<lb/>
<pb n="KR4d0371_WYG_003-6b"/>
虬枝依舊去年花仙宗屢欲編為譜句法深慚不著家<lb/>
多藉孤芳相㸃綴採歸筆下便光華<lb/>
滕六驅車夜叩闗起来四面失烟鬟暎書冷艶便窮巷<lb/>
琢句髙情動北山侍立政思伊水上風流不到㶚橋間<lb/>
須臾月上梅花冷人與梅花相對閒<lb/>
寄言青女莫来賔聞道長安凍殺人應瑞豐年占尚早<lb/>
憂時君子慮方新幸聞北境無他警更喜東皇己問津<lb/>
有客方携詩到手天才端的是祥麟<lb/>
<pb n="KR4d0371_WYG_003-7a"/>
　　　送耐翁住天柱延㤙<lb/>
換却鉗鎚過赤城先聲知巳沸騰騰當機棒喝須端的<lb/>
䕶法神通莫盡憑脚底湧泉同瑩澈脊梁天柱共崚嶒<lb/>
果符鼓棹滄溟句海角元来欠一燈<lb/>
　　　南省有感<lb/>
魁文不過欲趨新従此相疎有㡬人箇裏未知全是命<lb/>
平時無用苦勞神後先難必三年事得失同歸萬古塵<lb/>
堪笑近来狂士計求榮就辱太迷津<lb/>
<pb n="KR4d0371_WYG_003-7b"/>
　　　送碩夫兄之武昌<lb/>
年年征䄂拂孤篷飽歴風霜似有功行李又謀千里外<lb/>
别情多在數聨中騷騷荻岸飄新白索索楓江落冷紅<lb/>
若遇雁音頻寄字寒牕時欲對清風<lb/>
　　　舟中和陳子東<lb/>
㡬年不蹋玉京埃今日因何走一回恠石怒吞寒瀨急<lb/>
短篷衝破暮烟開賴他清笑千餘度否則浩歌三四盃<lb/>
寄語逋仙詩侣至攙先開著數枝梅<lb/>
<pb n="KR4d0371_WYG_003-8a"/>
低垂紙帳絶纎埃冷透孤衾夢易回宿霧未收沙瀨墨<lb/>
大江纔近水程開細捜景物歸詩句盡逐覉愁入酒盃<lb/>
最是推篷頻問訊崖旁未見一枝梅<lb/>
　　　和曹盤齋積雨韻<lb/>
無端淫雨挟愁来極目丹烏安在哉雲意未闌癡不去<lb/>
天容何事苦難開依紅宿蝶霑新粉㸃綠行蝸篆老苔<lb/>
驚喜盤齋横槊句此心蹔作復然灰<lb/>
　　　題伯兄新樓<lb/>
<pb n="KR4d0371_WYG_003-8b"/>
步轉層樓四望寛了無一面欠雲山龍分玉脊隆隆起<lb/>
溪露銀波隠隠寒詩思細摩僧塔峭壮心不下女墻閒<lb/>
仲宣百尺登髙卧未必當時得恁安<lb/>
　　　夜坐呈外舅<lb/>
傷春心事正無聊短髮蕭蕭任意搔旋買茶芽清睡思<lb/>
不須酒力助詩豪生涯狹處餘多味世路險時才忌髙<lb/>
我為獨醒愁不奈羡君萬事赴陶陶<lb/>
畧無家具可經營有子頑㝠祕錮深嵗月自催忙裏客<lb/>
<pb n="KR4d0371_WYG_003-9a"/>
功名不著静中心詩非得意貧難遣酒已忘情恨莫禁<lb/>
坐對氷翁無可語孤燈殘火伴清吟<lb/>
　　　贈曾敬仲歸三衢<lb/>
切切蛩吟雨後繁急催客子整歸轅臨行慷慨有忠告<lb/>
前此賡酬總戯言先世聲名期逺紹故家風範要長存<lb/>
花朋月友終無益膏火青編𦂳閉門<lb/>
　　　題果齋集後<lb/>
童髽及侍果齋賢白璧深埋二十年師道倦為蓮幕客<lb/>
<pb n="KR4d0371_WYG_003-9b"/>
詩魂蜚伴雪堂仙同游諸老無人在所幸斯文有子傳<lb/>
讀到徐卿珠玉句撫膺三歎愧遺編<lb/>
　　　題西樓有感<lb/>
往事傷心不可論髙情還許小通門旋鋤荒草追風景<lb/>
因種殘花剗雪痕敗壁古苔權作主破窓夜雨暗消魂<lb/>
青山不管興亡事依舊樓頭挹暮樽<lb/>
　　　送金華趙宰二首<lb/>
絃歌聲裏一瓢安士友催詩送長官律己十分無可議<lb/>
<pb n="KR4d0371_WYG_003-10a"/>
愛民一念未嘗寒更知耐事如公少留取清名作様看<lb/>
百姓越疆歸令問㤙流職外此尤難<lb/>
六龍潛處起宗英来作金華有脚春人被撫摩稱是佛<lb/>
事歸聼㫁果如神忍看鳬舄雙飛去趂得葭灰一㸃新<lb/>
近世柏䑓冠豸者多求作邑有聲人<lb/>
　　　和徳夫弟韻<lb/>
偶随沮溺問年豐負笈肩琴恨不同春草池塘君有夢<lb/>
秋風燈火我何工年時猶望文加進老大方憂道未洪<lb/>
<pb n="KR4d0371_WYG_003-10b"/>
妙手自堪修五鳯繩樞茅舎愧吾窮<lb/>
　　　題承菴二首<lb/>
十年足不到承菴無事興思重愴然風急雁行斜漠漠<lb/>
夜深蟾影弄娟娟爐亭暖徹今宵火魚板驚殘向曉眠<lb/>
欲識本来真面目杖藜未免再流連<lb/>
神封王爵號優游衆水奔歸祠下流沃若郊原真可隠<lb/>
悠然心景自相投綿綿野徑蟠山腹瑟瑟枯溪㵼石頭<lb/>
直到法華髙處望天珍未許有心求<lb/>
<pb n="KR4d0371_WYG_003-11a"/>
　　　有感<lb/>
嵗月飄零事轉乖未能憑酒放眉開蕭蕭棠棣悲離黍<lb/>
寂寂芝蘭閟野莱生計半随豪氣壊放心猶傍聖經廻<lb/>
秋来旱勢滔滔逺誰念蒼生正可哀<lb/>
　　　適荘兄游山<lb/>
誰閣重隂一日晴清游應是惬髙情遙知雨後山光好<lb/>
但想雲邊屐齒清素壁雖曽題舊字沈痾不許挿新盟<lb/>
囙知闗吏留魚鑰䕶遣奚奴候晚程<lb/>
<pb n="KR4d0371_WYG_003-11b"/>
　　　元夕後即事<lb/>
夜来風色作輕寒燈火殘時人意䦨歸路月華猶皎皎<lb/>
今朝雪影亂漫漫比他栁絮真無賴損盡梅花不忍看<lb/>
獨坐不知時節變一襟和氣有餘歡<lb/>
　　　題潘氏髙逺䑓<lb/>
數曲梯階稍欠寛略移武步到仙寰詩懐納盡雙溪景<lb/>
眼力推開千里山方檻小欹烟雨外飛篷斜挿斗牛間<lb/>
憑虛似駕臨臯鶴棲鶻危巢不足攀<lb/>
<pb n="KR4d0371_WYG_003-12a"/>
　　　送蒙齋姪宰餘姚<lb/>
鳬舄攙先伯仲間迎陽帶雨渡天闗向来邑為貧風壊<lb/>
此去民思善政安三百里同開魯國二千石即繼壺山<lb/>
蒲封正次東溟側要拓胸襟箇様寛<lb/>
　　　和胡子升大欠韻<lb/>
能踐其形亦甚難天髙地下我中間讀書未造精㣲閫<lb/>
處世應迷利欲闗勉勉工夫何假字區區繪事豈真顔<lb/>
須知天賦元無欠還爾當時勿恃還<lb/>
<pb n="KR4d0371_WYG_003-12b"/>
　　　新秋自警<lb/>
直諒之言久不聞秋来囙作讀書吟時時涵泳味無味<lb/>
句句研窮深又深老去巳辜朋友望閒中粗得聖賢心<lb/>
無窮嵗月垂垂盡夕秀朝華豈暇尋<lb/>
　　長短歌<lb/>
　　　黄華歌<lb/>
太極動兮兩儀分四序綱領秋與春機緘宻運乎三百<lb/>
六十五度之外浩浩萬物資生成清明純淑不易遇間<lb/>
<pb n="KR4d0371_WYG_003-13a"/>
禀英氣俱異人堂堂忠定公獨得東方仁維持帝出震<lb/>
嵩岱鍾精神定䇿慶元初皇宋二百四十年社稷歸經<lb/>
綸肆我東陽侯獨得金天晶兊正秋兮萬寳説宗星夜<lb/>
挟長庚精扶珪綴組真相種来與十有四葉天子蘇寰<lb/>
瀛春生秋殺造化功始備前輝後映行見旂常新炯炯<lb/>
御屏上髙掲刺史名仁風藹四郡溪山草木俱被循良<lb/>
聲須女曉浮南極瑞山光水氣騰祥雲百姓欣欣有喜<lb/>
色一步拜手祈松椿日君煥赫停寳馭月妃婐<graphic n="KR1773" url="https://raw.githubusercontent.com/kanripo/KR-Gaiji/master/images/KR1773.png" mimeType="image/png"/>留文<lb/>
<pb n="KR4d0371_WYG_003-13b"/>
茵金風玉露澄象緯洞洞下鑑民之情一祝吾侯早歸<lb/>
絳闕佐明主坐使天下風俗還真淳冄祝吾侯多男子<lb/>
森森蘭玉盈階庭三祝吾侯春秋八千嵗瓊漿玉斚長<lb/>
對黄華斟<lb/>
　　　竹石屏歌謝遁澤<lb/>
好古博雅時遁澤往嵗贈我墨圗柏今年揆予初度臨<lb/>
又復持贈竹石屏柏以祝我老竹以堅我心長歌短歌<lb/>
先後發書室夜夜生光熒君才固磊落愛我何獨深此<lb/>
<pb n="KR4d0371_WYG_003-14a"/>
石不知出何地来自紫陽夫子門紫陽緣督兩授受謂<lb/>
宜永作傳家珍所寳又有大於此餘光委照非其人以我<lb/>
所願紫陽學以我生作石笋孫石笋固宜有石竹笋竹<lb/>
生成同一根當時竹上嵗寒句先逹難賞流傳今去年<lb/>
忽得紫陽嵗寒字如約屏石来同盟朝夕歛身對二妙<lb/>
儼然拱侍滄洲之竹林萬物敬慕度義全幽真不有畏<lb/>
友相勉勵安得凖繩磨琢箴句中雅意巳佩服石中有<lb/>
竹誰能評歐梅蘇范六君子絶識雄辨萬口稱珠犀砂<lb/>
<pb n="KR4d0371_WYG_003-14b"/>
玉亦似矣髣髴未得此理真頋我生既晚欲説口巳瘖<lb/>
造化發育固難測嘗聞古有剛柔分柔土既發萬物之<lb/>
生氣剛土故涵萬物之隂精人之所見自有限孰識萬<lb/>
象俱妙凝此非物之影真是竹之形遺梢墜葉積於土<lb/>
土化為石竹自存生物不随凝結變請觀琥珀與水晶<lb/>
我疑此石生渭濵土石變化嵗一層嵗嵗層層應萬状<lb/>
直欲盡磨翠壁鋪作千畝帳<lb/>
　　　和希夷木樨韻<lb/>
<pb n="KR4d0371_WYG_003-15a"/>
秋来望月如水犀忽有香風鼻觀吹徧尋不得見花面<lb/>
若得見花敢輕賤徐徐步轉墻角来草色芊芊一徑開<lb/>
儼然嘉樹奠南服環佩鏘鏘萬圭緑陽艶多情不敢媒<lb/>
平生偶與西風熟皇天清則土方真耿耿誰如受命獨<lb/>
三閭愁兮洞庭波辛蓀蘭芷方並蓄只有海南招隠句<lb/>
攀援千古資膏馥希夷雅好異於是萬斛清香金一粟<lb/>
曜靈西征易侵尋緑鬢朱顔不待人秋花不比春花早<lb/>
開到秋花也是春吟花㺯葉何時足年少須㬰成老宿<lb/>
<pb n="KR4d0371_WYG_003-15b"/>
一根生意貴栽培力到自然文郁郁君不見岩花獨步<lb/>
秋葉中穿天出月莫敢相過従<lb/>
　　　和易嵒春雪韻<lb/>
臘前雷春半雪顛倒失其時相去踰一月一月不争多<lb/>
燠寒異厥罰垤戸當堅凝陽氣乃舒發草木既萌動龍<lb/>
蛇起窟穴萬物欣向榮獰風夜狂悖曉鷄噤不鳴但見<lb/>
<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>間白戰慄起推戸瓊瑤巳㡬尺陋巷書生釡不烟闗<lb/>
河甲士氷到骨俯仰天地間芽甲盡摧折萬境寂無聲<lb/>
<pb n="KR4d0371_WYG_003-16a"/>
群動亦僵裂當其懐煦煦蠢蠢競懽悦<lb/>
　　　和立齋抱膝吟三章<lb/>
帝腹加頑足上干天象速造膝論當世従容金殿旭人<lb/>
生莫不有行藏誰把行藏較短長要識行藏無所為時<lb/>
哉出處總輝光<lb/>
誰卧草廬中能専一壑風當時天地閉豪傑不相容中<lb/>
原河岳應如舊虎豹出沒非人有祗今不是卧龍時自<lb/>
是君才掣君肘<lb/>
<pb n="KR4d0371_WYG_003-16b"/>
山澤兩癯叟交情㡬昏曉擁衾風雪夜竒論互傾倒妙<lb/>
處不盡千張紙直到無言忘寤寐如何漏泄此髙吟一<lb/>
洒龍蛇駭塵世<lb/>
　　　和易嵒木樨韻<lb/>
秋光未為老老桂開墻隈誰與春風背依吐心未灰香<lb/>
浮玉宇逺體破金粟㣲詩翁被花惱深夜燈重吹今朝<lb/>
恰重九更㵼茱萸巵霜螯未堪把菊蕊青滿畦景物自<lb/>
冉冉氣候猶遲遟對花莫冷淡行樂姑随時清歡既易<lb/>
<pb n="KR4d0371_WYG_003-17a"/>
遇不飲復何為兄弟琴瑟合子姪鴻雁随月明人影散<lb/>
泚筆賡新詩詩力薾天馬不可衘勒羈詩壇峻極謝推<lb/>
轂莫學檀公三十六<lb/>
　　　和叔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
人心乗氣機投閒肆馳逐飛天忽淪淵忘生以徇欲大<lb/>
而名節䘮甚者邦家覆一狂方寸亂一安萬事足簞瓢<lb/>
樂陋巷梁肉怕書腹平時工用深舉動自絶俗倀倀無<lb/>
所守有為皆碌碌一堕荆榛中終身困躑躅世事豈有<lb/>
<pb n="KR4d0371_WYG_003-17b"/>
常烏可執卷贖學問在我母自棄富貴在天毋自辱<lb/>
　　　和立齋元日韻<lb/>
之子善遊逺西征酹歐陽亹亹嵗月換作詩思故鄉老<lb/>
我絶世念孤燈耿寒光坐對三古書繹繹搴純英天地<lb/>
時一泰吾道何時昌莫以一日腴博此千載香茍不新<lb/>
厥徳正亦王春常只今自煮一斗酒待子醉我琴書旁<lb/>
　　　夀立齋<lb/>
思泉種徳懋后皇命淳羙髧髦傳正學一念不妄起真<lb/>
<pb n="KR4d0371_WYG_003-18a"/>
固滿腔仁兢兢日増累甲子正一周龎眉追甪綺年年<lb/>
三月初南極何煒煒預酌長生尊家慶合庭鯉今嵗南<lb/>
極光一照千餘里我有百靈丹逺寄螺江邊殷勤為子<lb/>
夀角亢光芒寒一丸當一嵗送以華池泉初進雙目清<lb/>
再進華顛𤣥三進毛骨換四進還童顔五進志氣神六<lb/>
七八進生羽翰進進誠不已俯拍洪厓肩不須駕黄鵠<lb/>
炯炯天地之方圎只恐獨立無與侣不如歸来嵗寒之<lb/>
下相周旋<lb/>
<pb n="KR4d0371_WYG_003-18b"/>
　　　贈朱道人<lb/>
道人跨鶴徧天涯偉觀絶景收拾歸㸃頭濡墨茅屋下<lb/>
乗興吐出胸中竒百尺生綃氷様潔落筆一掃風雨馳<lb/>
逺水柏天窮萬折恠石磽确蹲熊羆槎枒古木蛟龍走<lb/>
㫁雲寂寞無心飛淡粧濃抹西子靣天梯石棧猿猱悲<lb/>
野騎殘僧小橋險酒帘漁棹搖斜暉生綃有限意難盡<lb/>
兀坐静境窺天機豈知造化無盡藏奔㑹筆底無盈虧<lb/>
射洪川幅非我有且遣楮君百軰供指麾<lb/>
<pb n="KR4d0371_WYG_003-19a"/>
　　　夜宿赤松梅師房<lb/>
梅師有松度蕭散意態真皮冠簮白雪布褐貯陽春房<lb/>
計任簡淡了無一慮塵茶一碗酒一尊熈熈天地一閒<lb/>
人名山浮爽秀朝暮瀹爾神餐霞煉日氣井竈永遺珍<lb/>
希夷仙境本不逺何用抱樸終其身<lb/>
　　　汲齋吟<lb/>
我有一泓水清明如鑑開妍醜自来往曾不留纎埃静<lb/>
而涵萬古動時濡九垓人與我同得是名為靈䑓胡乃<lb/>
<pb n="KR4d0371_WYG_003-19b"/>
忍蕪穢漂淪良可哀當知克已如汲井汲去汚濁清自<lb/>
回洙泗淵源初不息河洛流𣲖空争猜為學工夫孰大<lb/>
此莫翻波浪驚兒孩昌黎修綆志徒苦瘦島轆轤用未<lb/>
<graphic n="KR1308" url="https://raw.githubusercontent.com/kanripo/KR-Gaiji/master/images/KR1308.png" mimeType="image/png"/>請觀朱子方塘喻要識源頭活水来<lb/>
　　　夀藤杖行<lb/>
君不見竒章咨嗟削方竹老杜作詩誇紫玉又不見東<lb/>
坡驚喜鐡鏗然靈夀曽為漢臣辱我有恠藤㡬千嵗老<lb/>
髯乳節雷斧斸古苔蒼蘚封䕶祕風刪雨剥枝幹秃頭<lb/>
<pb n="KR4d0371_WYG_003-20a"/>
角軒昻曲虬勢皮毛冷滑鳥蛇腹鶴膝銅環不敢班武<lb/>
夷湘水皆退縮不借山翁荷蓧去未逢太乙然藜讀祥<lb/>
光閃閃意有在殷勤来夀徐平叔平叔樂道𤣥又𤣥姹<lb/>
女嬰兒丹久熟兩脚蹋在真實地一善滿載長生籙採<lb/>
芝覔藥扶峻險敲雲挑月相追逐有時化作葛陂龍先<lb/>
生騎上蓬莱宿<lb/>
　　　廣曽敬仲<lb/>
功名須少年老大意終懶學問本無窮青春嗟有限用<lb/>
<pb n="KR4d0371_WYG_003-20b"/>
處不需多雲霄路坦坦賈生正英鋭郎潛自羞赩文字<lb/>
浩如山奏功五寸管逹者未必長窮者未必短人生窮<lb/>
逹各有時脩為在我當自反螢案尚研摩况有五花館<lb/>
當年驕惰氣猶賴世情剗只有學道心歉然不自滿庭<lb/>
外槐花任爾黄逹人髙視供一莞<lb/>
　　　和立齋嵗寒歌五章<lb/>
𦍑人生之秉貞兮孰無陽秋惟澹而無欲兮斯能無求<lb/>
宜此心之永堅兮凛此風之正遒嵗寒之堂兮足以自<lb/>
<pb n="KR4d0371_WYG_003-21a"/>
修<lb/>
憶昔堅保兮銘著心腑故迹堙蕪兮茫茫墜緒瞻翠碧<lb/>
之萬竿兮猶有遺矩嵗寒之句兮儼然如覩<lb/>
聖人體物兮萬世之訓究厥後凋兮基於不競使與春<lb/>
争妍兮曷保常真嵗寒之知兮寕不謂性<lb/>
有朂我人兮先君之思有陟爾岵兮我心傷悲望松柏<lb/>
之蒼蒼兮我無令姿嵗寒之操兮炯炯心期<lb/>
車馬南歸兮恵我五闋一唱三歎兮亦孔之惙盍置諸<lb/>
<pb n="KR4d0371_WYG_003-21b"/>
左右兮觀省昭揭嵗寒之歌兮聲聲激烈<lb/>
　　　和廬山髙韻<lb/>
北山之北㡬千古兮崷嵐層嶂數百叠巋然横枕乎浙<lb/>
江歴潛岳石磴綿延而上是為山橋之絶景兮驚霆噴<lb/>
雪終嵗聲擊撞風柔日暖花氣發綦屦杖䇿而一游兮<lb/>
躋攀分寸獵犖确如躡太虛之渾厖峭壁立之萬仞兮<lb/>
著亭對峙窺谽谾雲中泉石更磊磊玉虹步步鳴淙淙<lb/>
清風滿峡振衣袂清湍修竹飛斜矼目極千里倚層檻<lb/>
<pb n="KR4d0371_WYG_003-22a"/>
烟光晻曖兮樓䑓城壘隠隠呈紛□上有陽精隂魄走<lb/>
飛轂下有蜷松偃柏驂旌<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>安期碁局在何處時有平空<lb/>
特起雲車雙洞陽有館足髙卧神融氣一澄世痝参横<lb/>
斗轉萬籟寂夜夜山鬼窺燈缸羡君胸中隘宇宙通明<lb/>
疏暢開八窓手闢書堂攬竒秀芳聲聞帝所錫奎畫昭<lb/>
回五色琱貞玒涵蓄平生霖雨志不應懐寳迷其邦羞<lb/>
芝餱菊我軰事春猿秋鶴心空降誠欲遂公赤松黄石<lb/>
約更書旂常功業垂朱杠<lb/>
<pb n="KR4d0371_WYG_003-22b"/>
　　五言絶句<lb/>
　　　題玉澗八景八首<lb/>
畫出女墻月老子興不淺誰識春光中解使平湖歛<lb/>
㫁嶼數行樹孤舟一葉横前山風雨暗此岸已天明<lb/>
山外江村晚縦横八九家過橋無路處人思𣺌天涯<lb/>
㸃㸃飛来雁空中若有音詩翁正牢落識汝别離心<lb/>
梵宇出林杪暝色歛烟樹鐘聲有無中聼於無聼處<lb/>
落日下大野江邊漁事收小舟横㫁㟁長笛一聲秋<lb/>
<pb n="KR4d0371_WYG_003-23a"/>
惨淡經營中落筆景已換不見片帆歸危檣還泊岸<lb/>
獨跨藍闗馬茫茫道且長誰知寒徹骨一雪到瀟湘<lb/>
　　　題時遁澤畫卷十首<lb/>
㫁岸臨江渚風聲瑟瑟寒蒼髯五君子莫作大夫看<lb/>
浩浩雲横塢霏霏雨不收野橋人少度寂寞卧清秋<lb/>
虎嘯風生壑龍藏氣吐雲草廬勿髙卧天地正絪緼<lb/>
礉礉林石立滃滃雲壑閟萬杉最深中莫有前朝寺<lb/>
江村依宻樹目逺送征鴻不盡暮天碧誰續蘆花風<lb/>
<pb n="KR4d0371_WYG_003-23b"/>
巨石聳鰲脊飛泉潄雪濤一聲何處笛呼雨到江臯<lb/>
一壑雲屏展江横萬里長漁舟下灘去寂寞舞斜陽<lb/>
一雲山萬重天地混不分須臾風浪惡舟楫泊江濆<lb/>
精藍夹江干鐘皷時相應兩山遮不㫁樓閣若争勝<lb/>
浩浩乾坤濶㣲㣲見㫁山頗興浮海意吾道正多艱<lb/>
　　　題澤翁小卷<lb/>
緑隂最深處樓閣出林杪江濶野橋閒目㫁行人少<lb/>
㫁岸江波濶迢迢十里寛人烟藏處宻霽色媚寒灘<lb/>
<pb n="KR4d0371_WYG_003-24a"/>
石護山溪口溪溪自有原若非江海量曷受百川奔<lb/>
寂寞小橋前山人住何處村童沽酒随䇿杖同歸去<lb/>
兩水滙長江絶壁上蒼翠前頭風浪悪危檣且深避<lb/>
縹𣺌雲烟外迢迢江水明數家藏宻樹一塔峭孤城<lb/>
野渡人歸處縦横八九家晚来寒力健風颭酒帘斜<lb/>
晚得知心友芳樽日日開不辭江路逺依舊抱琴来<lb/>
名利馳驅急江山自古今舟行水上意人立渡頭心<lb/>
㟁到未為了行行萬里途舉頭岐路惑岩畔遇樵夫<lb/>
<pb n="KR4d0371_WYG_003-24b"/>
　　　題潘氏山水壁<lb/>
壘巘雲烟表茅檐竹樹中起予深隠趣筆底有髙風<lb/>
　　　呆官人三絶<lb/>
直道難行久前程豈易裁遜齋薑辣口奄有世間獃<lb/>
冷面無慚色真心不脱空雖然獃在我終是與人忠<lb/>
獃本非嘉徳如何樂此名能於獃外看方見業之精<lb/>
　　　題梅<lb/>
萬物正搖落梅花獨可人空中三五㸃天地便精神<lb/>
<pb n="KR4d0371_WYG_003-25a"/>
　　七言絶句<lb/>
　　　題流觴圗<lb/>
東晉群賢事已荒却於紙上見清狂茂林修竹今何在<lb/>
一段風流付夕陽<lb/>
　　　題浴沂圗<lb/>
一時言志聖師前鼓瑟聲中三月天誰識詠歸真樂意<lb/>
如何却向畫圗傳<lb/>
　　　題長江圗三絶<lb/>
<pb n="KR4d0371_WYG_003-25b"/>
一目長江萬里長㡬多興廢要商量時人莫作畫圗看<lb/>
説著源頭正可傷<lb/>
魚腹江邊八陣圗嶙峋於此豈良謨後来浪道長虵勢<lb/>
用勢還須烈丈夫<lb/>
𤓰步洲前水最深㡬人恃此縦荒淫誰云天意分南北<lb/>
自是人無混一心<lb/>
　　　獨坐看海棠二首<lb/>
萬翠千紅各賦形源源生意到春深誰開錦帳藏妖艶<lb/>
<pb n="KR4d0371_WYG_003-26a"/>
應是東皇有蕩心<lb/>
沉香亭下太真妃一哂嫣然國已危當日杜陵深有恨<lb/>
何心更作海棠詩<lb/>
　　　題山橋十首<lb/>
軋軋飛車入翠㣲人於妙處未深知自従標榜新拈掇<lb/>
碎却山橋一段竒<lb/>
北山之北兩山馳一徑蜿蜒石作梯脚力倦時山始好<lb/>
芙蓉東畔赤松西<lb/>
<pb n="KR4d0371_WYG_003-26b"/>
石磴斜蹊下水隈玉虹噴雪下崔嵬雖然只是泉三叠<lb/>
滂湃聲搖萬壑雷<lb/>
危嵐鐵面太巖巖少憩茅欄石下龕壁立晴空㡬萬仞<lb/>
承天一柱在東南<lb/>
世事難憑轉眼空可人泉石在雲中此心多少閒丘壑<lb/>
且發㣲機與衆同<lb/>
修竹清湍記永和山隂陳迹已消磨四時佳興随人寓<lb/>
曲水流觴未足多<lb/>
<pb n="KR4d0371_WYG_003-27a"/>
步随流水覔清隂亂石穿林窈窕深澗谷未能忘磊磊<lb/>
何如虛豁一生心<lb/>
吹盡塵襟亦快哉心期千古一時開清風滿峡誰收拾<lb/>
即此清風播後来<lb/>
滔滔利欲著人深灑灑襟懐可出塵指日洞陽斤斧息<lb/>
開山一著要當人<lb/>
風雲下走若憑虛目極長空千里餘每日城中望山色<lb/>
却来倚檻認吾廬<lb/>
<pb n="KR4d0371_WYG_003-27b"/>
　　　題易道傳心圗<lb/>
圗書表裏用功深此道相傳直到今書裏有圗圗有句<lb/>
圗中即是聖人心<lb/>
　　　和易嵒木樨韻<lb/>
昨夜西風作意凉吹開粟粟繞枝黄有時月窟閒来往<lb/>
天上人間一様香<lb/>
對花只是月宫遊浥彼黄流注玉舟莫被清光虛度了<lb/>
此生更有㡬中秋<lb/>
<pb n="KR4d0371_WYG_003-28a"/>
　　　和前人韻<lb/>
屢作家書欲寄人姓名愁堕軟紅塵眼邊忽見傷春句<lb/>
屈指别来猶是春<lb/>
庭前日日見蘭芽誰把青山特地遮雁影寂寥君又逺<lb/>
歸期夜夜卜燈花<lb/>
　　　春雪兩絶<lb/>
開嵗晴天亦太慳六花日日舞簷端渾然一色無分别<lb/>
也把梅花作雪看<lb/>
<pb n="KR4d0371_WYG_003-28b"/>
無端雨雪恣癡頑弱甚東君太失權一白但為羣醜幸<lb/>
雪消羣醜只依然<lb/>
　　　和叔<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>兩絶<lb/>
道心常要攝人心有徳之人必有隣愧我空虛無一善<lb/>
安能交義契蘭金<lb/>
春来風雪無虛日老去光隂如箭急窓外梅花猶未殘<lb/>
髙標却被寒留得<lb/>
　　　拜明招二先生墓有感<lb/>
<pb n="KR4d0371_WYG_003-29a"/>
憶昔龍門續㫁絃滎陽一脉浚家傳誰知麗澤收聲蚤<lb/>
夢奠於今八十年<lb/>
神臯王氣𣺌荒烟爵命於今下日邊俎豆孔堂新劒佩<lb/>
風烟晋國舊山川<lb/>
一原英魄一山蔵回首懐忠道路長天意未開南北限<lb/>
要教北學至南方<lb/>
林麓幽幽氣象閒三年肄習萃衣冠自従引翼無求地<lb/>
荆棘叢中路頓寛<lb/>
<pb n="KR4d0371_WYG_003-29b"/>
炯炯長空一片心東南鼎立統斯文卷藏萬古春歸去<lb/>
只有餘光在此君<lb/>
研席嘗棲一拍堂至今魚皷訴凄凉溪山不掩中和氣<lb/>
發見随時草木香<lb/>
竹轝侵曉出山阿宿露清圎憶舊哦當日解衣磅礴意<lb/>
明明分付一池荷<lb/>
多少門人迹已空後生久矣失遺風聖賢立教無今古<lb/>
時有汚隆道不窮<lb/>
<pb n="KR4d0371_WYG_003-30a"/>
束髮家庭識所宗平生心在瓣香中白頭始下劵䑓拜<lb/>
的的精誠自感通<lb/>
仲氏孤忠徹九天青原淡月惨遺編摩挲朱子嗚呼字<lb/>
寂寂庭前重愴然<lb/>
　　　和叔崇清明後四絶<lb/>
把酒留春尚肯留㡬多生意聚詩眸可憐桃李無涵養<lb/>
只有桑麻自進修<lb/>
安期老子肎過従每恨清尊不肎空好句忽来今日雨<lb/>
<pb n="KR4d0371_WYG_003-30b"/>
髙情終是古人風<lb/>
昌黎空作送春詩只道門前栁絮飛豈識一犂江上雨<lb/>
春風於此大知非<lb/>
緩步㣲吟竹一枝情懐不比少年時少年春思無歸宿<lb/>
却是如今老㑹嬉<lb/>
　　　題立齋天台圗<lb/>
留題已是十年前展巻重看思惘然汝以不言傳至道<lb/>
豈如吾道以言傳<lb/>
<pb n="KR4d0371_WYG_003-31a"/>
出處於人不偶然當時已報赤城縁丹青有筆誰能畫<lb/>
聖則堂前月滿川<lb/>
　　　元正<lb/>
開正又展一年期霞臉醺醺酒半巵獨坐晴牕無一事<lb/>
呼童和墨寫梅詩<lb/>
吟詩猶是少年情要復當初赤子心心出入時何以御<lb/>
手持一巻敬齋箴<lb/>
　　　和玉成書秋䑓詩巻韻<lb/>
<pb n="KR4d0371_WYG_003-31b"/>
龍蛇筆底盤枯籐兩巻風騷泣鬼神此是玉成衣鉢庋<lb/>
他年出語定驚人<lb/>
　　　韋軒遊山遇雨<lb/>
踏碎羊山黄葉堆天飛細雨相車回二皇應訝来何晚<lb/>
不忍聼君話别杯<lb/>
　　　和前人韻<lb/>
名山終是欠徘徊小隊輕車决意来他日相思無覔處<lb/>
敫勤先贈嶺頭梅<lb/>
<pb n="KR4d0371_WYG_003-32a"/>
山靈豈是少恩哉兩載従容自不来羊石豈能留得住<lb/>
和羮消息到寒梅<lb/>
　　　答子宣雪中惠呉中珍味<lb/>
誰枉袁安雪裏車忽然䑓餽入吾廬平生安識呉中味<lb/>
攪碎衰翁滿腹蔬<lb/>
　　　䟦潘黙成詩<lb/>
不動心齋有素規稜稜風骨太清竒殘書㫁帖人争寳<lb/>
誰識先生愧禄詩<lb/>
<pb n="KR4d0371_WYG_003-32b"/>
　　　書補之梅<lb/>
玉質旉腴宫様粧風流終愧水雲鄉一枝飛落人間世<lb/>
添却逃禪百倍香<lb/>
　　　題王伯忠雪月圗<lb/>
片紙裁成數寸慳王孫風致寄毫端只於天地交光裏<lb/>
認得前程萬里寛<lb/>
　　　除夜訪楊此齋<lb/>
除夕家家整世氛老来天賜一閒身正當風雪翻空急<lb/>
<pb n="KR4d0371_WYG_003-33a"/>
面拂氷花訪故人<lb/>
一别癯仙已八年伶俜鶴骨尚彈冠相逢逆旅歡然處<lb/>
各著精神子細看<lb/>
　　　秋興<lb/>
年少荒唐徳頗慚了無佳客伴清談相親幸有坡詩在<lb/>
秋晚堂深燈一龕<lb/>
巷底蕭蕭絶市塵供愁疎雨打黄昏悠然一曲泉鳴調<lb/>
燒了夜香深閉門<lb/>
<pb n="KR4d0371_WYG_003-33b"/>
　　　途中即景<lb/>
溪邊栁色露新芽春透㣲波漠漠斜一陣随風香頗異<lb/>
定知前面有梅花<lb/>
　　　宿寧庵聞溪聲<lb/>
清溪㵼出瀑泉鳴記得昌黎語不平要識中流多峙柱<lb/>
故能千古振英聲<lb/>
　　　感舊三首<lb/>
年時清話㡬黄昏雙桂庭前竹外門離合盛衰方感舊<lb/>
<pb n="KR4d0371_WYG_003-34a"/>
忽逢新句動詩魂<lb/>
交契綢繆事未磨月牕再得共婆娑君今有子全無恨<lb/>
頋我伶俜奈老何<lb/>
却為清貧識世情人於淡處味方珍未終舊話君還去<lb/>
賴有梅花似故人<lb/>
　　　湖上<lb/>
木落孤山分外孤尖風索索響枯蘆暗香全未傳消息<lb/>
和靖還曽著意無<lb/>
<pb n="KR4d0371_WYG_003-34b"/>
聲歌只解閙花天誰肻敲氷掉小船要識湖山真面目<lb/>
偷他冷月訪三賢<lb/>
　　　歸舟三絶<lb/>
江邊蹋月入孤舟水月流光一片浮夜静海門雷怒吼<lb/>
潮頭凍殺未甘休<lb/>
波聲拍枕不成眠擁被推篷月尚圎霜下夜深人正悄<lb/>
數聲飛雁度林巔<lb/>
幸脫塵氛入帝城又携幽恨滿歸程雁行不整闗心事<lb/>
<pb n="KR4d0371_WYG_003-35a"/>
深愧漢人千慮輕<lb/>
　　　伯兄新樓十首<lb/>
斂牆縮地保隣懽巧作規模不見慳初轉層梯心似隘<lb/>
一開牕了便寛閒<lb/>
不嫌陋巷據坡頭旋<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>烟莱著小樓面面有山殊不惡<lb/>
倚欄銷盡半生愁<lb/>
東山護曉日葱曨一簇樓䑓紫翠中鴛瓦露漙鱗甲動<lb/>
参差翬影掛斜紅<lb/>
<pb n="KR4d0371_WYG_003-35b"/>
野色晴暉展畫屏緑槐古樾兩娉婷却嫌一帶無情竹<lb/>
只放金華半段青<lb/>
投西眼力拓天寛收得烟林透入闗雙鶩㫁霞飛不盡<lb/>
九峰斜抹有無間<lb/>
林間塔影欝蒼蒼向晚風傳供佛香燈熖萬龕時炯炯<lb/>
恍然文筆吐光芒<lb/>
未說樓居即是仙自然髙處隔塵寰誰家雙鶴鳴清曉<lb/>
聲在東邊竹樹間<lb/>
<pb n="KR4d0371_WYG_003-36a"/>
月滿䦨干風滿衿浪囙景物動清吟鐘驚老鶴翻金刹<lb/>
角引棲鴉投暮林<lb/>
樓頭小圃徑斜通種竹休教勢倚空好是故廬猶在眼<lb/>
未應修幹障西風<lb/>
七絃之外數聨詩裊裊爐烟酒半巵豈獨對床堪聼雨<lb/>
不如話到月斜時<lb/>
　　　謝葉聖予送笋<lb/>
誰念篔簹一飯貧蟄龍頭角正森森殷勤恵我清貞節<lb/>
<pb n="KR4d0371_WYG_003-36b"/>
减却君家㡬畝隂<lb/>
　　　寄題江山葉氏翠香亭<lb/>
此君来與小山盟共挹周揚一世英何用偷他當日意<lb/>
男兒自要立芳名<hi>取平園相君記誠齋三三徑内有竹翠搖空桂香馥䄂之句</hi>
遙想琅玕百頃强旋栽應哂子猷忙絶憐羽葆搖新綠<lb/>
更有風来細細香<lb/>
誰竊清香下廣寒霜風染就粟膚丹須知葉葉蒼圭色<lb/>
花未開時自可觀<lb/>
<pb n="KR4d0371_WYG_003-37a"/>
小詩越境論交情不見新亭句未精寄語主人猶缺典<lb/>
梅花應恨不同清<lb/>
　　　白荷花<lb/>
玉娥獨自到書屏不管人間暑氣深待得詩成花已謝<lb/>
應無好句惬花心<lb/>
　　　三衢紀所聞<lb/>
青幙紅裾忠懿孫如今流落不堪聼丹書鐵劵山河誓<lb/>
却與春閨贖濫刑<lb/>
<pb n="KR4d0371_WYG_003-37b"/>
　　　過趙清獻故居<lb/>
隠隠數間清獻宅只在城東竹樹中龜鶴不知何處去<lb/>
誰將白鹿繼髙風<lb/>
　　　題思泉庵<lb/>
一時人物久飛仙詩竹和庵盡變遷尚有禪師風味在<lb/>
野人門外汲寒泉<lb/>
　　　赤松夜宿<lb/>
香火悠長仙力重山川布濩妙難控詩魂飛繞翠屏中<lb/>
<pb n="KR4d0371_WYG_003-38a"/>
冷雨疎風時入夢<lb/>
　　　中秋<lb/>
中秋天氣似重陽幸有庭前桂子香書冊眼邊無一事<lb/>
任他風雨送凄凉<lb/>
　　　寄題胡子升讀易亭韻<lb/>
梅花亭外倚霜晴讀易亭中一老成亭在道傍還有意<lb/>
㡬多行客想風聲<lb/>
　　　葉西廬惠冬菊三絶<lb/>
<pb n="KR4d0371_WYG_003-38b"/>
風𦂳東籬長舊荄主人杖履日徘徊後時獨立應無恨<lb/>
少待梅花相伴開<lb/>
霜天無物不彫殘忽見青㽔羽葆攅欲制頺齡須耐冷<lb/>
一陽定有落英餐<lb/>
誰知造化用工深處士陶潛獨返魂白髮書生留晚節<lb/>
従今嵗嵗典型存<lb/>
　　　和乗雪游山韻<lb/>
千丈層崕玉作堆瑤林璀璨路縈回寒光徹骨清無敵<lb/>
<pb n="KR4d0371_WYG_003-39a"/>
第一軒中第一盃<hi>右遙想清致</hi>
蕭然窮巷凍堆堆髙卧袁生夢正回擁被㣲吟燒榾柮<lb/>
茅柴也薦兩三盃<hi>右自安清况</hi>
　　　三閭大夫一絶<lb/>
愛國憂民感慨深沅湘浩浩魄沈沈懐沙哀郢成何事<lb/>
日月争光只此心<lb/>
　<lb/>
　<lb/>
<pb n="KR4d0371_WYG_003-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻三<lb/>
</p>
<p>
</p>
  </div>
</body>
</text>
</TEI>
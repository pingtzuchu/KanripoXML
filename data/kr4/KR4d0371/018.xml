<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻十八</head>
    <p>
<pb n="KR4d0371_WYG_018-1a"/>
欽定四庫全書<lb/>
　魯齋集巻十八　　　　　　宋　王柏　撰<lb/>
　　哀挽詞章<lb/>
　　　挽曺叔獻<lb/>
野草何青青野花亦蒼蒼王園翳煙樹東風開泉扃靈<lb/>
辰倐祥練祖載何因循半生安陋巷簞瓢澹無營天命<lb/>
有窮達書生多苦辛北邙同一路元廬等枯榮我本里<lb/>
中子升堂托微婣毎懐桮渡語惟士有常心几杖雖疎<lb/>
<pb n="KR4d0371_WYG_018-1b"/>
闊睠睠敬愛深故家喬木瘁不復典刑存流水桃花窅<lb/>
飄零薤露音幽宫一以閟清淚洒芳春<lb/>
　　　挽汪帥參<lb/>
一世欽齋老聲名四十年氷融南省日春滿洞庭天笑<lb/>
語當時密交情晚節堅秀英今已矣新閣獨巋然<lb/>
　　　　右一<lb/>
世路艱危極人情政可歎未聞親子在而有外邪干軒<lb/>
冕多為累簞瓢未必寒此皆身外事且閟一丘安<lb/>
<pb n="KR4d0371_WYG_018-2a"/>
　　　　右二<lb/>
　　　挽潛齋王樞相<lb/>
忠簡流餘慶文忠印此心詞章傳世久事業得君深不<lb/>
盡風雲會寧知嵗月侵九重驚殄瘁讒者舌方瘖<lb/>
　　　　右一<lb/>
治命深衣斂親題石像鐫精神傳巨扁風月掩遺編流<lb/>
落人間境陶鎔物外天建安名教在他日配先賢<lb/>
　　　　右二<lb/>
<pb n="KR4d0371_WYG_018-2b"/>
總角思先友同宗麗澤傳典刑諸老盡文獻舊家全交<lb/>
道從公晚知音去我先淵源誰與遡愁絶伯牙絃<lb/>
　　　　右三<lb/>
精舍北之北幽宫南復南兩山生死寄千古姓名諳地<lb/>
勢蟠空壮溪聲戰晚酣青烏發天祕萬壑拱遺龕<lb/>
　　　　右四<lb/>
　　　代挽王潛齋<lb/>
自立西山雪聲名四十年清忠奎畫重忠簡壁<hi>闕</hi>廊<lb/>
<pb n="KR4d0371_WYG_018-3a"/>
廟風雲斷園林嵗月遷潛齋元不死有子續遺編<lb/>
　　　　右一<lb/>
先世論交早名公不忍忘共期霖雨施忽掩斗樞光北<lb/>
墅風煙慘南山草木香片雲開白日䘏典耀龍㡛<lb/>
　　　　右二<lb/>
　　　挽丁知縣<lb/>
蚤識北平貴從遊五十年遲遲登虎榜急急到鳬仙振<lb/>
起非無地榮枯自有天老成彫落盡一壑鎖蒼煙<lb/>
<pb n="KR4d0371_WYG_018-3b"/>
　　　挽施子華<lb/>
哭子天倫變賢哉更可傷毅翁悲祚斷學者悼師良缺<lb/>
月窺元室凄風鎖奥岡身雖隨物幻名筆起潛光<lb/>
　　　挽郡博士待班劉公歌<lb/>
東風變九野萬物負生意素韠何欒欒清血洒幽隧猗<lb/>
歟靜夀翁歸全可無愧人生托溟滓消息同一氣過化<lb/>
来者續自昔歎川逝温温夙好修甄陶瑚璉器凝乎觚<lb/>
自度澹乎靚且邃詩書以為粮忠信以為饎人皆崇榮<lb/>
<pb n="KR4d0371_WYG_018-4a"/>
途公獨徐攬轡三轉坐臯比五鶚爭自致上培徳誼種<lb/>
下開文字瑞一子通金閨一子需大對衣冠繪慶圖豈<lb/>
料造物忌學校失師模鄉閭思善類梅花已流水草木<lb/>
誰臭味惟有篤厚心叮嚀期嗣世<lb/>
　　　桐陽散翁挽詩<lb/>
縠水之西巍然一峯是曰道堅翔舞而東林巒蓊蔚丘<lb/>
壑渾融雍雍聚落惟金之宗五世積累鍾此散翁散翁<lb/>
頎頎生有異質學敏而博心廣而實迺孝迺睦迺大其<lb/>
<pb n="KR4d0371_WYG_018-4b"/>
識教子一經維寛而栗敎人盡已維久無斁選舉法壊<lb/>
取士以文決於一夫升沈遂分良才美徳所甘隠淪負<lb/>
我求我負人非人兩語垂訓風俗反淳我之識翁因翁<lb/>
二子典刑是親翼翼亹亹曽不幾見翁遽不起我来哭<lb/>
翁亦已晩矣匍匐之義真可愧死我既哭翁亦相佳城<lb/>
千嶂矗矗萬壑沄沄一丘永閟昭明上征萬壑沄沄千<lb/>
嶂矗矗子子孫孫載昌載毓<lb/>
　　　哭錢學老<lb/>
<pb n="KR4d0371_WYG_018-5a"/>
魯國黔婁死升堂弔者誰不邪能至此千載有妻知凜<lb/>
凛黙成徳清風百世師舅甥貧到底終老外家祠<lb/>
　　　挽汪約叟<lb/>
幸有靈光在天乎作麽亡生来最真實病裏亦康強和<lb/>
氣留丹鼎清塵凝筆床溪山呈秀處風露悄凄涼<lb/>
　　　　右一<lb/>
憶昔先君子金蘭氣味投中間有生死一别幾春秋晩<lb/>
漏傳幽夢英魂覔舊游城東煙月冷應是訪新丘<lb/>
<pb n="KR4d0371_WYG_018-5b"/>
　　　　右二<lb/>
　　　挽鄧夫人<lb/>
霜冷留賓髪心融篆貝經疏金重錦誥琢玉璨芝庭方<lb/>
禄參軍養俄丹夀母銘可憐萱草露也解泣儀型<lb/>
　　　挽司直兄<lb/>
老厭鴛行武騎鯨不肯留空存丹棘讞未告紫宸猷黄<lb/>
老辜初志青山颺晩謀夕陽無限好心事竟悠悠<lb/>
　　　　右一<lb/>
<pb n="KR4d0371_WYG_018-6a"/>
典重班諸老聲名始壁流開尊拉佳士襆被闖前修月<lb/>
冷金閨籍塵生玉杖鳩梅岩傷目處鴈影正賓秋<lb/>
　　　　右二<lb/>
晩始親荆玉劬愉氣誼稠泰壇霜月下暑枕夜江頭一<lb/>
困闗公念連書釋我憂平生知已淚寂寞洒新楸<lb/>
　　　　右三<lb/>
　　　挽朱侍郎<lb/>
國論多同異身名有險夷一從離紫槖再不上丹墀慷<lb/>
<pb n="KR4d0371_WYG_018-6b"/>
慨風雲斷飄零嵗月移却因聞得早冷眼㸔人癡<lb/>
　　　　右一<lb/>
渺渺康湖水峩峩蜀野山是翁元不死蛻骨此中間草<lb/>
木劵臺緑莓苔翁仲斑白雲傷北望清淚更潸潸<lb/>
　　　　右二<lb/>
　　　宗夫人挽章<lb/>
勲烈髙忠簡夫人衍慶源春風南澗藻秋雨北堂萱鸞<lb/>
鑑傷孤影芝庭茂兩孫清霜凝素仗璀璨滿西原<lb/>
<pb n="KR4d0371_WYG_018-7a"/>
　　　挽何無適<lb/>
二五之精清通瑩徹有鍾於躬非賢則哲嗚呼無適自<lb/>
幼卓絶奴僕選騷銓衡荘列鞭霆走電不可追薾一操<lb/>
而存肅整轡轍著書未就不幸短折既賦以竒未易泯<lb/>
滅世外精神筆頭風月有閱斯立有安斯魄既妥爾魄<lb/>
既築爾阡是曰反終是曰歸全人生斯世豈必百年欲<lb/>
動情勝萬事出焉孰好孰惡孰嗤孰妍孰過而改孰善<lb/>
而遷一征物表浩浩其天風定水止月印萬川隂陽不<lb/>
<pb n="KR4d0371_WYG_018-7b"/>
獨動靜不偏既靜復動太極炯然<lb/>
　　　馬華父母葉氏挽章<lb/>
力疾呼兒語民方弄潢池兒職不可緩母疾尚可為繡<lb/>
衣纔出境肅斧旋芟夷百姓得奠枕歸来拜慈帷母訓<lb/>
不敢墜母喜開雙眉隂功覃雨露慶報當期頤孟夏草<lb/>
木長庭萱何遽萎平生事儉約猶有嬪時衣熏爐經巻<lb/>
靜不復朝莫披西風秋又晩萸菊思年時瞿瞿臨祖奠<lb/>
清血應漣洏明朝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>岩道舊冢連新悲<lb/>
<pb n="KR4d0371_WYG_018-8a"/>
　　　挽頤軒張朝奉<lb/>
藹然一氣備天和不盡人間嵗月多鄉里同聲稱佛子<lb/>
兒孫相繼奮儒科蠲租捐廩今無有判豕然燈可奈何<lb/>
徳在人心真不朽幾多麟碣汙山河<lb/>
　　　　右一<lb/>
挺挺長松施女蘿平生能得幾相過繐帷逺辱雙絇到<lb/>
淚眼猶瞻兩鬢皤曽未經年成契闊至今一慟竟蹉跎<lb/>
吉人已矣難重見山口悽悽薤露歌<lb/>
<pb n="KR4d0371_WYG_018-8b"/>
　　　　右二<lb/>
　　　挽張佛子<lb/>
嘉慶圖傳世所稀夫何佛子遽西歸平生施予心無為<lb/>
時事艱難衆有依徳誼百年猶積累詩書五世漸光輝<lb/>
兒童父老傾山谷洒淚追隨丹旐飛<lb/>
　　　　右二<lb/>
陟屺雖頻莫慰心見公猶幸母如存東山何事遽陳迹<lb/>
西路如今又斷魂栁翣忽臨新冢道林花空滿舊時園<lb/>
<pb n="KR4d0371_WYG_018-9a"/>
一衿和氣歸何處化作功名遺子孫<lb/>
　　　　右二<lb/>
　　　挽徐郎中<lb/>
郎潛不復坦衿期留得清名舉世知老矣空還新虎節<lb/>
歸来只是舊鴻禧危言寧免班行忌已死猶聞海内推<lb/>
病裏僅能成大厦當時燕雀不勝悲<lb/>
　　　挽趙龍泉<lb/>
<hi>闕</hi>
<pb n="KR4d0371_WYG_018-10a"/>
　　　　　　　<hi>闕</hi>水蒼煙迹己塵<lb/>
　　　　右一<lb/>
少公禀氣後三年易簀翻居三日先學數弟兄猶間有<lb/>
夀隨父母獨誰全悲哉易感精神往造化難憑禍福遷<lb/>
應恨南山人逺去從今獨卧北山阡<lb/>
　　　　右二<lb/>
籬落縱横一逕分平生杖履幾登臨某山某水機椷露<lb/>
彼室彼廬情分深檢校舊規心欲折摩挲新誌淚難禁<lb/>
<pb n="KR4d0371_WYG_018-10b"/>
素車白馬人歸後鶴唳猿啼總此音<lb/>
　　　　右三<lb/>
　　　林省吾挽辭<lb/>
羌若人兮大帶而深衣張拱徐趍兮儼乎其若思動有<lb/>
則兮神定澹無欲兮心夷便儇嶔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>之紛吾前兮醯雞<lb/>
起滅忠信傳習之省吾躬兮聖賢我師伊春陽之冉冉<lb/>
兮生意方懋何雪霜之不仁兮荃蘭遽萎搴三后之純<lb/>
英兮時不得而榮悴抱太極而永歸兮哀與我之其誰<lb/>
<pb n="KR4d0371_WYG_018-11a"/>
雲沈沈兮凄巘風稜稜兮斷凘長田長田兮寂寂永夜<lb/>
暢㫖獨立兮千古名垂<lb/>
　　　滕勾齋内楊氏挽詞<lb/>
東風捲地兮摧千紅松柏青葱兮啓幽宫龍㡛廣栁兮<lb/>
辭簾櫳埋香掩玉兮甘長終芳草萋萋兮春又空東君<lb/>
寂寞兮誰與同<lb/>
　　　　右一<lb/>
吳門山少兮煙水寛一鍤千金兮尚云慳夫人勤儉兮<lb/>
<pb n="KR4d0371_WYG_018-11b"/>
同艱難子荆茍美兮營元闗平生首丘兮志應寒雙溪<lb/>
渺渺兮何時還<lb/>
　　　　右二<lb/>
憶昔登堂兮拜淑儀小子丱角兮勤将攜夫君念我兮<lb/>
力不遺嵗月滔邁兮鬢成絲西望紫翣兮清魂飛椷哀<lb/>
千里兮空漣洏<lb/>
　　　　右三<lb/>
　　　陳卿内邵氏挽詞<lb/>
<pb n="KR4d0371_WYG_018-12a"/>
羣山峨峨兮屏下環鍾為人英兮司賢闗風雅解頤兮<lb/>
簮佩珊珊有女穎悟兮拱聽帷間識性情之正兮婦徳<lb/>
閑雞鳴戒旦兮夜漫漫氷清玉潤兮卿月相傳夫君騎<lb/>
鯨兮今幾年綱紀繩繩兮閨門肅然樂山堂兮花木正<lb/>
妍蕙槁蘭萎兮棄釵鈿凄凄東塢兮藏風煙畫翣流雲<lb/>
兮去翩翩飛絮寂寞兮隨珠軿忍看雙璧兮沈黄泉龜<lb/>
趺螭首兮何時鐫山靈呵䕶兮祚綿綿<lb/>
　　　鄭寺正挽辭<lb/>
<pb n="KR4d0371_WYG_018-12b"/>
北山崚嶒兮配井絡之勲名子孫繩繩兮聿彰厥聲一<lb/>
麾不顧兮番禺君甘領祠官兮挂長纓操存益固兮涵<lb/>
養益深臨行一念兮之清明<lb/>
　　　　右一<lb/>
坦溪渺瀰兮配流慶之深長園林帶宅兮風月無疆鷗<lb/>
鷺受盟兮舉清觴胡不百年兮長徜徉澡身更服兮神<lb/>
氣安詳遺頌洒然兮墨耿光<lb/>
　　　　右二<lb/>
<pb n="KR4d0371_WYG_018-13a"/>
北山寂寞兮號東風坦溪嗚咽兮繞元宫曉露滴滴兮<lb/>
泣蒼松芳草萋萋兮劵臺窿窿體魄永藏兮魂遊太空<lb/>
一聲蒿里兮春無容<lb/>
　　　　右三<lb/>
　　　馬華父母葉氏挽詞<lb/>
苕溪猩鬼兮呼嘯幽篁綉衣一出兮血膏斧鋩笳鼔歸<lb/>
来兮拜舞北堂潢池夷靖兮母訓是将慈顔開喜兮家<lb/>
國之祥薫風自南兮草木正長胡不百年兮俾夀而康<lb/>
<pb n="KR4d0371_WYG_018-13b"/>
庭萱夜殞兮奩玉晝藏使者菲屨兮桐杖皇皇一道生<lb/>
靈兮悲如我傷<lb/>
　　　　右一<lb/>
瑶岩嵯峨兮龍翔鳳飛元廬肅啓兮松楸露晞東望宰<lb/>
隴兮劵臺依依靈辰不留兮夷牀曉移紫萸黄菊兮奠<lb/>
祖一巵熏爐經巻兮儼如生時靈幄香銷兮猶有嬪衣<lb/>
音容寂寂兮萬古永歸龍㡛黼翣兮驂神魌一聲蒿里<lb/>
兮風號谷悲<lb/>
<pb n="KR4d0371_WYG_018-14a"/>
　　　　右二<lb/>
　　　李三朝奉哀詞<lb/>
羌與公别兮幾二十年思渺渺兮路漫漫棹剡溪兮乗<lb/>
興訪故迹兮愴然下晉齊之拜兮如夢挑燈道舊兮猶<lb/>
平生歡我少公兮六嵗悼彼此兮華顚解予佩兮授予<lb/>
館言未終兮嵗已䦨會公疾兮孔熾怛毉窮兮技殫聞<lb/>
易簀兮數語意穆穆兮詞嚴湛神爽兮不變驗學力兮<lb/>
罙堅自磐川與玉局兮交一世之名賢宜公之好修兮<lb/>
<pb n="KR4d0371_WYG_018-14b"/>
羞芳蕙而糗荃蘭退靜處而莫我知兮老冉冉其流連<lb/>
厭塵世之轇轇兮倐昭明而遂仙幸與公兮永訣撫往<lb/>
事兮自怜言告言歸兮邁邁有懐渭水兮淵淵棲遲故<lb/>
隠兮全純愚而孤處當嵗莫之急景兮聞公窀穸之有<lb/>
端皎皎兮懿行卓卓兮瑶鐫涵泳以適意兮鳳岡樵隠<lb/>
之遺稿纂記以廣業兮春秋族系之巨編豈待是而不<lb/>
朽掩既往之孤搴蘭風之臯兮望不極歌薤露兮有淚<lb/>
懸泉<lb/>
<pb n="KR4d0371_WYG_018-15a"/>
　　　蒋叔行挽辭<lb/>
萬山蟠兮有宅一區吁嗟吉士兮心古而色愉平生激<lb/>
烈兮談忠義之事求師教子兮必有道之儒流徳誼兮<lb/>
鼎鼎浸䇿定兮功名之途引壺觴兮自適玩日月之雙<lb/>
車有淑兮爾配絲枲兮劬劬指期頤兮二豎立疾既偕<lb/>
老兮亦相繼而長徂望雙旌兮有慟酹一束兮生芻<lb/>
　　　　右一<lb/>
萬山蟠兮新此一丘吁嗟乎吉士兮靈辰不留佳城鬱<lb/>
<pb n="KR4d0371_WYG_018-15b"/>
鬱兮馬跼不進前岡隠隠兮牛眠是求竁蜿蜒兮有隧<lb/>
枕臯隰兮沃流東望兮廬舍西望兮松楸白雲兮生死<lb/>
同壑黄壚兮杖履昔遊孤哀哀兮罔極悼愁愁兮千秋<lb/>
悵素紼兮莫執相爾些兮商謡<lb/>
　　　　右二<lb/>
　　　朱昭父挽些<lb/>
春風初開兮别君南浦誄君輁軸兮冬又暮曽嵗律之<lb/>
未改兮生死異路吁嗟乎實齋兮有前修之風度瑟瑟<lb/>
<pb n="KR4d0371_WYG_018-16a"/>
僴僴兮凝然寒素不忮不求兮未嘗偭繩墨而改錯視<lb/>
萬馬之奔逸兮斂組轡而獨駐安於一實兮豈斯世之<lb/>
足語天何賦之厚兮而奪之遽何旅翣之未返兮合豺<lb/>
虎而哮呼凜世道之<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>兮良士瞿瞿想君一笑於㝠㝠<lb/>
兮豁然大悟山靡靡兮旁圍水潺潺兮在下付萬事兮<lb/>
雲空顓一壑兮千古<lb/>
　　　悼蔡修齋<lb/>
羌世運之緯繣兮何故老之不愸遺持寸膠而救千丈<lb/>
<pb n="KR4d0371_WYG_018-16b"/>
渾兮誰與同而共治身一約而蹈遺烈兮不沽直而不<lb/>
徇時西極八桂東連吳會兮貫南紀以周馳以節用愛<lb/>
人兮以靜重為威謂直方大之徳才學識之長兮親結<lb/>
上知方増重乎本朝兮而疾疢以乗之猶癯癯乎筆削<lb/>
之志兮浩浩乎汗青之未期遺稿山積兮孰續而孰維<lb/>
擅一代之鉅典兮疑造物之好虧吁嗟乎修齋之典刑<lb/>
兮蹇長歌乎已而余幼好此竒服兮今冉冉而華顚悼<lb/>
窘步之數竒兮安陋巷之瓢簞公獨閔其寂落兮擥微<lb/>
<pb n="KR4d0371_WYG_018-17a"/>
芳而遐搴時舒愛而申情兮曽不間夫郵傳弭婺節而<lb/>
西来兮拱茂行之淵淵吸松齋之沆瀣兮飽坐嘯之蘭<lb/>
荃鳳髙飛而莫縶兮徒延佇而路漫漫何音問之不淑<lb/>
兮駭騎箕而遂仙睇長江而太息兮涕淫淫而惘然撫<lb/>
巨編之遺則兮神馳乎洋奥之佳阡念嵗律之云莫兮<lb/>
奈狂風之鼓天<lb/>
　　　挽時僉判<lb/>
靈辰不留兮挽者何悲羌茂行之皎皎兮而今已而惟<lb/>
<pb n="KR4d0371_WYG_018-17b"/>
孝友百行之首兮何習俗之日漓惟不虧其降衷兮何<lb/>
足尚乎浮辭靈辰不留兮斯人永歸薤露一聲兮行人<lb/>
淚垂<lb/>
　　　　右一<lb/>
靈辰不留兮挽者徘徊羌若人之秉徳兮佩先訓之不<lb/>
回以直道事人兮任當路之疑猜坎壈一官兮窮達何<lb/>
有於我哉靈辰不留兮君社塘之夜臺薤露再歌兮亦<lb/>
孔之哀<lb/>
<pb n="KR4d0371_WYG_018-18a"/>
　　　　右二<lb/>
靈辰不留兮挽者邁邁羌前修之典刑兮何後生之昧<lb/>
昩平鄉常人之號兮豈直欲以之而自晦靜觀世道之<lb/>
日詭兮盖亦惡夫竒竒而怪怪靈辰不留兮路曼曼乎<lb/>
長夜歌薤露之三章兮識者為之永嘅<lb/>
　　　　右三<lb/>
　　　徐制參挽歌<lb/>
北風髙兮嵗律将殘望東隴兮目斷旌丹有美君子兮<lb/>
<pb n="KR4d0371_WYG_018-18b"/>
擥衆芳而自飾直哉惟清兮不亢不激鬱十五年之朝<lb/>
望兮僅彯纓於列院參幙府以自詭兮乃劬劬而忘倦<lb/>
宜表世而厲俗兮曷止於斯靈辰不留兮祖奠載期薤<lb/>
歌之一章兮孰不孔悲<lb/>
　　　　右一<lb/>
嵗律殘兮北風正南渡梅花之橋兮龍㡛鑣鑣有美<lb/>
君子兮蒼梧翠竹善繼善述兮恢韋齋之芳躅羌世<lb/>
道之緯繣兮孰識夫異體而同氣惟不忘其所由生<lb/>
<pb n="KR4d0371_WYG_018-19a"/>
兮合羣從而一視慨垂絶之吁嚀兮欲蛻而理融靈<lb/>
辰不留兮將永閟于幽宫再歌薤露之章兮號萬壑<lb/>
之長松<lb/>
　　　　右二<lb/>
北風北風兮嵗律告終豈惟嵗律兮嗟世道之益窮有<lb/>
美君子兮非斯世之人物有古人之風兮有無我之徳<lb/>
我亦何知兮託先世之餘契兩書相勞苦兮藹然敬愛<lb/>
之意迹雖疎兮此心不忘死生契闊兮悵十二里之髙<lb/>
<pb n="KR4d0371_WYG_018-19b"/>
岡歌薤露之卒章兮有淚滂滂<lb/>
　　　　右三<lb/>
　　　挽邵公容春<lb/>
北風獵獵兮申原之幽元扉啓兮靈辰不留蘇黄之像<lb/>
兮儼其如在容春之人兮杳不可求一棺兮厚徳萬古<lb/>
兮髙丘<lb/>
　　　　右一<lb/>
申原幽幽兮北風正髙薤露一聲兮山鬼夜號古人考<lb/>
<pb n="KR4d0371_WYG_018-20a"/>
終兮如蛻遺編不朽兮風騷一丘兮安固萬古兮滔滔<lb/>
　　　　右二<lb/>
北風北風兮丹旐飛飛申原邁邁兮鐸聲孔悲素韠欒<lb/>
欒兮二子皇皇如有望兮魂其来歸地有靈兮人傑表<lb/>
爾隧兮豐碑<lb/>
　　　　右三<lb/>
　　　宋史館檢閱所性先生時天彞父挽些<lb/>
大專槃物兮剛柔盪摩五行雜揉兮顓䝉孔多陶一氣<lb/>
<pb n="KR4d0371_WYG_018-20b"/>
之竒佹兮奄宇宙之幾何握異采之陸離兮蹇儃佪而<lb/>
逶迤襲正軌之茂則兮恥踐迹而循科御長轅而獵太<lb/>
空兮摧九折之峨峨孑不羣而介立兮衆囂囂而肆呵<lb/>
𤣥虬蹶泥兮浸雄虹於頽波隴亷孟娵之莫辨兮世䝉<lb/>
瞀其層睋神渺渺而上征兮訴緯繣於太和忽修靈之<lb/>
聿皇兮任侏儒之傞傞咎将誰執兮豈天賦之未薖落<lb/>
日下大野兮慨髙風之吟哦羌若人之莫見兮感生意<lb/>
於庭柯卓豐詞兮九里亘千秋兮不磨<lb/>
<pb n="KR4d0371_WYG_018-21a"/>
　　　挽蔡文叔<lb/>
南風之薫兮五絃絶可以解愠兮憂心益惙念寓形於<lb/>
溟涬兮藐一漚之起滅前乎數千年之名世兮後方来<lb/>
而未歇往者不我留兮来者不我接何彼頑之弗夭兮<lb/>
而獨萎乎此哲非夫人之立極兮凜世路之迫阨惟聖<lb/>
斯惻兮建學校以夀吾道之脈士不可辱兮又焉可殺<lb/>
孰悟我聖明兮幾襲秦之亂轍我公之忠憤貫日兮所<lb/>
以疾驅而朅朅一去國兮一隂方猾再去國兮重隂栗<lb/>
<pb n="KR4d0371_WYG_018-21b"/>
烈鄙夫熟視兮壮羣邪之蟠結目斷留田兮歌南風之<lb/>
闋<lb/>
　　　　右一<lb/>
南風之時兮吹彼棘薪喬木斯壊兮棟梁曷任欂櫨椳<lb/>
闑與扂楔兮匠眯眯而弗尋况承天之八柱兮窮嵗月<lb/>
而莫登天豈不生材兮鬱牛山之嶙峋雨露之所潤兮<lb/>
存日夜之肫肫及大厦之将顚兮無一木之可乗羌小<lb/>
民之怨咨兮謂天不仁非道通乎三極兮孰識天心天<lb/>
<pb n="KR4d0371_WYG_018-22a"/>
既仁愛我民兮篤生偉人一去就兮治亂攸分天亦仁<lb/>
愛我公兮不使見强敵之駭奔危機發兮衆寐昏昏秉<lb/>
離明以為燭兮魂營營而上征目斷留田兮歌南風之<lb/>
再吟<lb/>
　　　　右二<lb/>
南風南風兮莫甦槁質坎離互宅兮已翩翩乎月窟駕<lb/>
朱鳥以啟路兮潛元宫而永息終長夜之漫漫兮委人<lb/>
間之正則道所以經世兮名不可以虛得方一去而即<lb/>
<pb n="KR4d0371_WYG_018-22b"/>
悟兮可以淑艾乎士習倘再去而能悟兮庶姦諛之屏<lb/>
迹使長孺居中司馬遂相兮狂酋當為之怵惕又何至<lb/>
於闖江踰嶺兮喋血上國思魏徵而奠九齡兮吁其何<lb/>
及公雖九原兮疑遺忠之尚盡我被公之知兮始終如<lb/>
一不得哭公於堂兮不得執公之紼我何負於神明兮<lb/>
兩足如縶歌南風之三疊兮恨無極<lb/>
　　　　右三<lb/>
　　　哀倪孟容父詞<lb/>
<pb n="KR4d0371_WYG_018-23a"/>
憶昔見公兮季原之堂兄弟怡怡兮清約是将藹子姓<lb/>
之弦歌兮頭角昂昂来者起敬兮知徳義之日昌造化<lb/>
無情兮慨有季之先亡氣象少異兮燈火凄涼幸二子<lb/>
之自奮兮視前有光何禄養之不久兮遽驚風木之傷<lb/>
痛日月之未改兮已變故常以公之剛介兮豈北面於<lb/>
緇黄我知公之心兮縈不足以挽其恨之長東風作惡<lb/>
雪絮正狂黄壚曉啓兮松楸蒼蒼勞生兮永佚世事兮<lb/>
茫茫交之道兮日落老有淚兮滂滂<lb/>
<pb n="KR4d0371_WYG_018-23b"/>
　　　盛化州挽些<lb/>
悼世習之緯繣兮爭騖乎險阨藴異采而儃佪兮已喧<lb/>
豗而吠怪孰視衣冠之故宇兮藂雜菅蒯酣一盎之醯<lb/>
蚋兮較得失乎䁆瞹公胡為乎髙搴兮提一劒以北指<lb/>
恐修名之不立兮氣軒軒而有偉捫風以談當世之務<lb/>
兮江東莫比燼世讎於蔡焰兮同雪國恥驅馳乎蠶叢<lb/>
魚鳬兮上功萬里中原咫尺兮莫歸寸疆素志剥落兮<lb/>
怊惝恍而凄涼霾輪縶馬兮猛思故鄉晩得一障兮遥<lb/>
<pb n="KR4d0371_WYG_018-24a"/>
遥乎南荒時繽紛而易變兮又何可以久留謫星墮境<lb/>
内兮吾将奚求魂營營而上征兮叩太儀之幽幽斂智<lb/>
囊而不售兮遺恨千秋夙聞公名兮意卓犖而不羈解<lb/>
后公之揮塵兮心朗氣夷嘗叩公之所歴兮動中事機<lb/>
将欵密乎山扉兮杳璜佩而莫追悲風起兮江村白日<lb/>
下兮大墅表獨立兮雄碑間一丘兮今古<lb/>
　　　挽通守陳帑院<lb/>
羌西方之屹然兮鍾此竒才方世道之緯繣兮棄騏驥<lb/>
<pb n="KR4d0371_WYG_018-24b"/>
而駕駑駘以一尉而誅二凶兮宜異言之喧豗炯此念<lb/>
而安民兮皇恤乎身災公論雖屢蝕兮猶有時而復開<lb/>
開之何未久兮而終不能遂公之壮懐詩書兮自適優<lb/>
游兮力齋扶疾而告修善之訓兮俄怛焉而順隤彼西<lb/>
方之無情兮忍璜佩之沈薶生於是死於是兮湛一氣<lb/>
之去来惟心無媿而氣不餒之言兮萬古莫得而塵埃<lb/>
况有不朽之銘兮表獨立於崔嵬<lb/>
　　　挽施子華<lb/>
<pb n="KR4d0371_WYG_018-25a"/>
二五交運兮雜揉乎剛柔美惡厚薄兮何稟生之不侔<lb/>
厚者未必薫兮薄者未必蕕羌寓形於溟涬兮藐起滅<lb/>
之一漚惟父母之哭子兮蹇彼蒼之大尤吾嘗抱此至<lb/>
痛兮知毅翁之恨難收雖我不識子兮知謹實而好修<lb/>
撫新碑而感慨兮相鐸聲之謳奥山兮泉瀏凄巘兮雲<lb/>
幽夫子有命矣夫之嘆兮可以釋而翁之憂憂<lb/>
　　　挽王夫人<lb/>
秋山蕭蕭兮連山之岡有幽一宫兮千古其藏毓野堂<lb/>
<pb n="KR4d0371_WYG_018-25b"/>
之世則兮綿𤓰瓞以承芳来宗牖而自度兮如奉姑嫜<lb/>
相君子之婉婉兮發軔康荘囿一世之天兮遽瘞佩而<lb/>
沈璜秋風蕭蕭兮連山之岡<lb/>
　　　　右一<lb/>
連山之岡兮秋風蕭蕭有永千古兮幽宫迢迢一編之<lb/>
女訓兮慨遺音之寂寥藹清芬其如在兮鞶帨彯彯忍<lb/>
雙親之望望兮遲女歸而魂消靈辰不留誰其擬招連<lb/>
山之岡秋風蕭蕭<lb/>
<pb n="KR4d0371_WYG_018-26a"/>
　　　　右二<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0371_WYG_018-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻十八<lb/>
</p>
<p>
</p>
  </div>
</body>
</text>
</TEI>
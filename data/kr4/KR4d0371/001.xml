<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻一</head>
    <p>
<pb n="KR4d0371_WYG_001-1a"/>
欽定四庫全書<lb/>
　魯齋集巻一　　　　　　　宋　王柏　撰<lb/>
　　賦<lb/>
　　　宋文書院賦<lb/>
蔡子明講於鵞湖用文公白鹿洞賦韻示學者以墨本<lb/>
見寄因用韻和之<lb/>
繄奎躔之珠粲闡文教於無疆涵累朝之樂育萃慶厯<lb/>
元祐之忠良雖陽九之震蕩復王氣於錢塘鴞有時而<lb/>
<pb n="KR4d0371_WYG_001-1b"/>
號晝鳯終翽於桐岡抑理大之矢謀達此道於八荒錫<lb/>
書堂之四號掲儒隠之遺芳因宏規而恢拓立郡縣之<lb/>
膠庠發天地之清淑導濓洛之洋洋自龜山之復南開<lb/>
太宗之世運繹分殊之一語極精析而莫渾彼憑虛而<lb/>
夸毗忌所蔽之難遁盛哉乾淳之大儒四合朋簮而辨<lb/>
問有昧性質之異同惡此知行之並進盖入徳之有序<lb/>
孰先傳而後倦此紫陽之學之為無弊所以紹龍門之<lb/>
適孫合萬殊而一統黜百家之異論睠鵞湖之古刹寓<lb/>
<pb n="KR4d0371_WYG_001-2a"/>
昔日之琴書鎖凄凉之嵗久堙切磋之舊模偉膚使之<lb/>
絶識攬六轡以爰諏新黌序之壯麗儼衣冠之進趍坐<lb/>
臯比而振鐸啓襟佩之良圖乞題表於天陛聘師範之<lb/>
勤渠邀綵衣之歸騎肅奠謁於前除賡先覺之古韻著<lb/>
後學之貞符羌予隠約於陋巷忽拜駢珠之華集恨車<lb/>
輪之生角望室堂而莫入粗識為學之為巳何敢龍之<lb/>
而口給幸羣經之粲然盍遺音之細緝願言忠告於我<lb/>
人請絶時學之陋習惟窮理與居敬要此志之先立咏<lb/>
<pb n="KR4d0371_WYG_001-2b"/>
洞賦之末章矢一心之允執既爾的而爾張亦何勞於<lb/>
决拾亂曰玉不事彫琢曷成爾璆兮木不就規矩曷正<lb/>
爾樛兮曰明誠與敬義於以泳游兮志所志學所學亦伊<lb/>
顔之流兮慨往哲之不作何以解憂兮矧明訓之具在<lb/>
它又何求兮<lb/>
　　　寳婺新樓賦<lb/>
炯乾象之轇轕兮麗元運而不息殷七政之後先兮表<lb/>
輝躔之清則謂四星十有一度兮獨司女職剪帛裁繪<lb/>
<pb n="KR4d0371_WYG_001-3a"/>
兮供衮衣之黼黻問機杼之友兮隔河漢以相望御真<lb/>
氣之皎皎兮籍人間之隂陽郤綵藻而衣青雲兮製白<lb/>
蜺以為裳珩璜深杳兮徳彌彰姓爾國兮湯沐据地勢<lb/>
之曠逺兮潔神宫之穆穆皇靈靈而来下兮瑶席而瑱<lb/>
玉絶塵囂兮夜氣肅睠千嶂之相繆兮東南最佳架脩<lb/>
梁而承宇兮豁往古之壮懐自家令之著句兮意俗而<lb/>
辭俳雙溪㶁㶁兮流恨無涯當其出守兮腰猶未瘦昧<lb/>
於榮利兮不償厥售夢回劒舌兮史有餘臭吁嗟乎赤<lb/>
<pb n="KR4d0371_WYG_001-3b"/>
章兮終莫宥紫志兮重瞳篤學兮博通一念差兮百智<lb/>
窮八詠八詠兮胡為乎樓中士生斯世兮莫先乎器識<lb/>
富貴不可茍求兮聲名不可以虛得孰有不養而成兮<lb/>
不耕而穡所以設為庠序兮綏猷而明徳大厦渠渠兮<lb/>
有赫泮宫像闕里之森嚴兮巍巍乎樓之東山川斯拱<lb/>
兮清淑斯融藹圭璋兮卭卭顒顒時習兮矻矻日邁兮<lb/>
志奪安得方寸之清明兮人欲絶與君来此兮吟風㺯<lb/>
月亂曰風月常見兮景常新清明光霽兮胡為而異名<lb/>
<pb n="KR4d0371_WYG_001-4a"/>
存爾天兮不昧湛一氣兮孔神與風月兮無愧斯能評<lb/>
古兮談今<lb/>
　　　氷壺秋月賦<lb/>
子男列爵兮國有常居襟三洞而帶雙溪兮分女宿之<lb/>
墟誰作燕坐之室兮有扁氷壺相爾室之耽耽兮是敞<lb/>
是虛主乎中兮志趣萬殊孰有甘心乎冷淡兮詩書之<lb/>
癯求名義之凛凛兮斯焉何取或無所為兮又何足以<lb/>
為觀省之補彼東風之蕩無檢束兮物物是與夏日亦<lb/>
<pb n="KR4d0371_WYG_001-4b"/>
長且舒兮有酷斯暑氣象不我侔兮耻焉爾伍氷壺氷<lb/>
壺兮一以清有月有月兮秋更明清明相涵兮璀璨光<lb/>
晶極表裹之透徹兮煥采凝瑩彼君侯之心兮鑑空衡平一寒<lb/>
自力兮千室自春朱絲皷兮澹和晝簾垂兮暇整俛焉<lb/>
撫字之勤兮不計嵗月之遒𦂳西風生兮逺林白露斂<lb/>
兮煩景榖璧有餘最兮猶従容待秋之一稔豈不懐歸<lb/>
兮去爾民之未忍𦕈扁舟兮家具表遺愛兮旌旗行行<lb/>
青雲之步武兮亷徳久簡於上知念世道之已熟兮此<lb/>
<pb n="KR4d0371_WYG_001-5a"/>
為何時聚斂惨於盜賊兮甚東南之瘡痍傾倒瞑眩之<lb/>
劑兮勿留刀圭既無欲以揜其剛兮仁必有勇飲蘭露<lb/>
而餐菊英兮豈富貴之能擁惻有隠於民瘼兮不知震<lb/>
霆之可恐人懐襟度之寛兮我覺丰神之甚聳盖任重<lb/>
道逺之士兮聲色凝然而不動我非有風鑑兮察所安<lb/>
之甚精見公雖疎兮知公獨深畏此簡書兮勢不得而<lb/>
日親鳶魚同一天兮各適其情人生聚散兮如太空之<lb/>
浮雲少歌曰今人薄交誼兮古重離别人合有離兮月<lb/>
<pb n="KR4d0371_WYG_001-5b"/>
圎有缺人别不易見兮南轅北轍彼月之缺兮或團圑<lb/>
乎林樾安得長官兮皆公如處處氷壺兮貯秋月<lb/>
　　　喜雨賦<lb/>
已丑之秋七月將望長嘯與客命駕經従於南山之下<lb/>
農人告予曰兩月不雨驕陽盛熾傷禾稼之就槁竭陂<lb/>
塘而莫溉溝澮眢涸草木病瘁𣺌一飽之未期斂雙眉<lb/>
而堕淚長嘯愀然歸而與客曰四海蒼生望霖雨不知<lb/>
龍向此中蟠此非王金陵之詩乎想新法之紛張瞻青<lb/>
<pb n="KR4d0371_WYG_001-6a"/>
苗而色沮澤民之事業如是乎金陵之所謂霖雨猶今<lb/>
春之淫潦所以基後日之禍也當其太空潑墨雷奔電<lb/>
掣溪原為一桑麻冒沒菌衣生於用器蛙蚓行乎几席<lb/>
麥欲秀而泥蟠蠶正飢而葉濕墻壁苔穿鶯花狼藉於<lb/>
是足沈礎潤之氣衣費香篝之烟望元雲之坱鬱慨沈<lb/>
穡之永歎何斂散之失時紊盈虛之大權而乃巽二閉<lb/>
户阿香熟眠魃皷舞於煩世龍深潛於九淵幸玉清之<lb/>
悔禍遣六丁而下觀翕炎煦畢疏河浚泉祝融斂跡而<lb/>
<pb n="KR4d0371_WYG_001-6b"/>
退避屏翳振馭而著鞭長嘯不寐側耳而聼初淅瀝而<lb/>
萃蔡忽砰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而奔騰如獰風兮入溝壑如怒潮兮来海<lb/>
門又如百萬慓悍之衆銜枚赴敵而戈甲夜鳴滴馬鬃<lb/>
於李靖洗牛背於欝林㸃滴瓦溝兮有碎玉韻建瓴屋角兮<lb/>
有瀑布聲激竹溜之宫徴煥花徑之精神自是渇者澤<lb/>
仆者起枯者沃華者成如沈疴之邃脫如亂邦之中興<lb/>
又如光弼入子儀之軍一號令而旗幟鮮明化彫瘵而<lb/>
豐裕消愁歎而歡忻一㸃一榖如坻如京童子不識秋<lb/>
<pb n="KR4d0371_WYG_001-7a"/>
事之可慶但喜新得凉於戸庭也長嘯於是誦孟氏勃<lb/>
興之語賡詩人有年之篇獻於太守太守不有歸乎天<lb/>
子天子謙謙功不敢専讓於皇天皇天㝠㝠不得而名<lb/>
本大徳之好生也歟<lb/>
　　四言古詩<lb/>
　　　疇依<lb/>
元㑹開物風氣渾厖聿生神聖惟包羲皇始畫八卦人<lb/>
文炳煌大道之書誰云已亡<lb/>
<pb n="KR4d0371_WYG_001-7b"/>
巍乎大哉堯之為君其仁如天其知如神鑿井畊田出<lb/>
作入息擊壤而歌不知帝力<lb/>
虞舜側㣲重華協帝父頑母嚚烝烝以乂天理之極人<lb/>
倫之至恭巳當天雲行雨施<lb/>
禹乃嗣興載平水土天錫九疇彛倫攸叙克儉克勤不<lb/>
伐不矜有典有則貽厥子孫<lb/>
昔在帝堯咨舜一語允執厥中舜亦命禹危㣲精一義<lb/>
復兼舉三聖授受獨晠千古<lb/>
<pb n="KR4d0371_WYG_001-8a"/>
湯聘莘尹五進就桀天命人歸鳴條自葛以義制事以<lb/>
禮制心日新厥徳鑑此盤銘<lb/>
於穆文王順帝之則身蒙大難小心翼翼三分有二以<lb/>
服事殷可謂至徳萬邦儀刑<lb/>
武王逹孝善繼善述盟津既誓干戈載戢訪於箕子洪<lb/>
範以陳惟皇建極反覆丁寕<lb/>
於皇周公勤勞王家赤舄几几徳音不瑕思兼三王以<lb/>
施四事坐以待旦制作大備<lb/>
<pb n="KR4d0371_WYG_001-8b"/>
生民以来未有孔子金聲玉振始終條理五經之道天<lb/>
地同流立此人極萬世東周<lb/>
賢哉顔子好學獨稱既竭吾才欲罷不能不貳不遷庶<lb/>
乎亞聖一簞一瓢不幸短命<lb/>
曽子雖魯纎細不遺吾道一貫以魯得之易簀得正手<lb/>
足斯啟仁為己任死而後已<lb/>
至哉子思憂道失傳推本遺訓中庸一編提挈綱維開<lb/>
示藴奥無聲無臭孰窺其妙<lb/>
<pb n="KR4d0371_WYG_001-9a"/>
惟孟軻氏雄士絶識伯仲禹功力距楊墨性善養氣前<lb/>
所未聞歴選諸子實醇乎醇<lb/>
聖道不行自周公歿聖學不傳由孟子卒上無善治下<lb/>
無真儒章句訓詁煨燼之餘<lb/>
皇宋文明周子天畀不由師傳道體黙契建圗屬書以<lb/>
覺後覺上接洙泗下開河洛<lb/>
厯紀明道祥應兩程吟風㺯月有的其承體用一原顯<lb/>
㣲無間恵我光明如夜復旦<lb/>
<pb n="KR4d0371_WYG_001-9b"/>
於時張子崛起闗中虎皮端坐多士景従瞻彼洛矣道<lb/>
淳所宗訂頑掲牖表表正蒙<lb/>
恭惟道統一絶千載何絶之久何續之易師友之盛東<lb/>
南洋洋曰尹曰謝曰游曰楊<lb/>
廸予朱子理一分殊汛掃淫詖煌煌四書有析其精一<lb/>
字萬鈞有㑹於極萬古作程<lb/>
流澤未逺口耳復迷纂組㫁碎倚託媚時大本斵䘮擾<lb/>
擾胡為淵源㣲矣予將疇依<lb/>
<pb n="KR4d0371_WYG_001-10a"/>
　　　　右二十二章章八句<lb/>
　　　冽井<lb/>
冽彼井泉蓮華斯名有羙一人於焉載沈夫也不二昊<lb/>
天曰明父母愛我曷慰我心<lb/>
冽彼井泉蓮華其號有羙一人於焉是蹈琴瑟既合載<lb/>
言載笑父母不允中心悼悼<lb/>
有冽彼泉絃歌之東所謂伊人宛在其中我心既得皇<lb/>
恤我躬匪一死之義之従容<lb/>
<pb n="KR4d0371_WYG_001-10b"/>
有冽彼泉在絃歌内所謂伊人之死靡悔人孰不死我<lb/>
無昧昧是心之存炯千萬載<lb/>
　　　　冽并四章章八句金華胡氏女既嫁矣夫不<lb/>
　　　　良父母奪之欲更其偶五年不許白於令尹<lb/>
　　　　進而問焉曰理無二夫令尹義而歸之父母<lb/>
　　　　怒従夫三日赴井而死國人憫之而作是詩<lb/>
　　　　也<lb/>
　　五言古詩<lb/>
<pb n="KR4d0371_WYG_001-11a"/>
　　　和立齋對菊二歌<lb/>
秋至百芳歇籬邊佳色圑遥思古節士愛此黄華蕃我<lb/>
生千載下恨不相同看叢叢夜氣厚曉葉千珠漙中表<lb/>
自芳潤對花發長歎真固非素積動色形豆簞悠然露<lb/>
真意猶云欲忘言淵明一寸心細嚼供晨餐<lb/>
之子歌逺遊征車事奔逸歸来東籬下一洗四方色静<lb/>
觀草木蕃若不與人力茍無浸灌功造化庸有忒今年<lb/>
秋苦旱五榖廢嘉殖梅化竹亦焦枯芝槁蘭茁一朝去<lb/>
<pb n="KR4d0371_WYG_001-11b"/>
酷吏甘雨解衆惑天人本無間喜氣滿城集奈何倉廪<lb/>
虗一飽竟難得不如菊花乾醫方賸稱述<lb/>
　　　和暘谷春郊韻<lb/>
一春風雨多連日幸開霽清尊酬芳菲嘉約起予意邁<lb/>
邁溪南國樂只群英萃俳佪曲逕迂老踁尚堪企竹修<lb/>
君子容花向少年媚俯挹百草香尚友萬山翠往事動<lb/>
深感髙譚出中祕莫色排空来一笑散襟袂不有短長<lb/>
吟寂寞此風致<lb/>
<pb n="KR4d0371_WYG_001-12a"/>
　　　用玉成韻題秋臺詩卷<lb/>
杳杳南風琴洋洋大雅音復古心未古難以筆力任秋<lb/>
䑓千古調淵乎樂不淫天然絶琱飾無非情性吟掩卷<lb/>
三歎息式如玉與金<lb/>
　　　夜觀野舟浩歌有感<lb/>
康衢久寂寞擊壤音微茫南風啟簫韶拜手賡明良周<lb/>
衰二雅廢鳯兮歌楚狂楚狂巳再變三閭竟哀傷俯仰<lb/>
千載後嗟嗟情性荒梁選尚逺思淵明粹而莊開元生<lb/>
<pb n="KR4d0371_WYG_001-12b"/>
李杜我宋推蘇黄宗𣲖亦淪墜紛紛師晚唐吟骨不淳<lb/>
古記魄不自强雕鏤心肺苦何曾徴宫商濓翁著和澹<lb/>
感興開紫陽紫陽尚六義六義興已亡鄭衛日盈耳氷<lb/>
炭攪我腸章貢有竒士野舟刋名章古城夜酌句正義<lb/>
尤洋洋游談到巍蕩百世流遺芳<lb/>
　　　贈仙山剛公新創香林<lb/>
佛說菩提泉其性夲澄澈人乃無蕪穢誰能還瑩潔我<lb/>
觀浸碧泉泓渟貯芳冽恰如老師心風止雲跡滅憶昔<lb/>
<pb n="KR4d0371_WYG_001-13a"/>
著詩句無乃太疎拙弹指二十年相看頭已雪老師闢<lb/>
新軒眼方頗虛澈得得穴山竇一脉引幽絶清泚貫花<lb/>
徑冷暖資衆啜一動一以静誰盈復誰竭水性本不殊<lb/>
地勢差有别即此兩水間盡是廣長舌學子来問話當<lb/>
以無說説但見香林香薫蒸千萬葉<lb/>
　　　宿寳峰呈玉澗<lb/>
黙成已仙去北山久寂寞豈無爱山人時時訪林薄心<lb/>
境不相當丘壑自丘壑誰知百年後秀氣纔有託的的<lb/>
<pb n="KR4d0371_WYG_001-13b"/>
盤溪孫精光發河洛神龍躍天津鞭霆駕飛雹相逢玉<lb/>
澗翁筆底銀潢落江湖四十年萬象恣捜摸従游八九<lb/>
子天才皆卓犖漲起十八灘曺溪原一勺愧我局陋巷<lb/>
瓢簞粗知樂遥望詩壇髙勢與芙蓉角掩旗仆金皷不<lb/>
敢事攻畧弔古得名勝盟府定虛爵𣲖長竟先歸白雲<lb/>
冒南岳<lb/>
　　　牧歌寄謙牧翁<lb/>
山前牧羊兒群羊化為石山後謙牧翁雙牛挂虛壁仙<lb/>
<pb n="KR4d0371_WYG_001-14a"/>
佛道不同妙處各自得我来牧坡上牧翁巳牧出風行<lb/>
麥浪髙日暖栁隂直沙平草正軟隔林數聲笛試問翁<lb/>
牧意著鞭還用力牽起鼻撩天蹋地四蹄實渇飲菩提<lb/>
泉飢来噍蒭苾步行顛倒騎神光背上射因悟角前後<lb/>
通身白的皪勿使蹊人田毋乃失其職舎策脫蓑歸人<lb/>
牛兩無跡<lb/>
　　　天基節雨有感<lb/>
嵗嵗天基節晴和萬國歡今年侯國宴疎雨忽<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>
                    <graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>允<lb/>
<pb n="KR4d0371_WYG_001-14b"/>
矣天人際機緘妙巳宣聖心方感慕雲意惨天顔誰識<lb/>
天倫重端為萬化原一時名未正事事盡拘攣父母惟<lb/>
生繼昭昭大義存節文斯二者此外豈容干在昔權臣<lb/>
謬區區欲怙㤙私心崇義㫁强抑所當尊近日劬勞報<lb/>
猶云厚薄嫌一言誰誤主孝道未純全此事書青史千<lb/>
年不可刋勿云今既往熟視所難言父母人皆有何稱<lb/>
考叔賢只將誠意感各盡此心天<lb/>
　　　夀潘介岩<lb/>
<pb n="KR4d0371_WYG_001-15a"/>
寳祐重頒厯祥開甲子三一分春色滿喜溢夀巵寛去<lb/>
嵗霑餘慶連宵飫豆籩今年東望處紫氣䕶天闗正值<lb/>
松椿祝難忘契誼覃只將生硬語便作瓣香看天不生<lb/>
賢數人培厚徳難㡬年涵養力方到介而安出處随時<lb/>
義従容最可觀青雲平步進中立了無偏一解星屏紱<lb/>
扁舟歸故山修門無一字已决此身閒卜築遷新宇除<lb/>
書動笋班勤渠朱邸講公論藹朝端善類頻回首争先<lb/>
徯奏篇忠嘉當有力聖徳夲天涵<lb/>
<pb n="KR4d0371_WYG_001-15b"/>
　　　和立齋書懐二首<lb/>
病暑巳成痼塵埃凝簡竹蕭蕭北窓下閉門哀㷀獨曜<lb/>
靈欲西邁風露浣心目仰觀牛女星相望明河曲誰能<lb/>
却鳯凰共此鶩雞逐羙人天一方郵音空往復寥寥明<lb/>
月懐翳翳談間玉歡喜聞歸期縶彼白駒谷幸自有長<lb/>
林尚可停鸞鵠<lb/>
平生景風操慷慨懐賦竹恨無百畝地相與種黄獨只<lb/>
有滿架書可寄千古目何敢偭規矩周容競追曲彼不<lb/>
<pb n="KR4d0371_WYG_001-16a"/>
見泰山政以鹿斯逐子酌芝山泉天運兩回復應感鶴<lb/>
鳴章聊以石攻玉遷喬豈不佳嵗寒須入谷天地何方<lb/>
圎吾將叩歸鵠<lb/>
　　　小酌敬岩梅下和立齋韻<lb/>
化工忘慘舒但起姑息念一冬漏陽和未識六花片屈<lb/>
指不十日冉冉嵗華禅我聞敬岩下梅英照清淺尊酒<lb/>
酌嘉友薄批明月薦披圗論人物行子戱角戰回首九<lb/>
君詠清賞恨疎逺従今莅新盟談笑恣雄辨多藉氷雪<lb/>
<pb n="KR4d0371_WYG_001-16b"/>
章細澡塵埃面嵗嵗臘殘時檢舉舊公案<lb/>
　　　又<lb/>
平生手種梅不作和羮念其所起予者嵗寒心一片孤<lb/>
芳以氣傳萬物自形禪暗香疎影句知心亦巳淺雖以<lb/>
乾<graphic n="KR2176" url="https://raw.githubusercontent.com/kanripo/KR-Gaiji/master/images/KR2176.png" mimeType="image/png"/>餘亦可清廟薦今年花冣蚤思之心膽戰花蚤豈<lb/>
不佳當開時尚逺隂陽貴順序難與俗人辨我豈事逺<lb/>
觀急欲識春面此意與誰論珠璣謾堆案<lb/>
　　　書隐和韻謝冄答之<lb/>
<pb n="KR4d0371_WYG_001-17a"/>
我已百念灰只有敬賢念事之云乎哉敢分席半片不<lb/>
思笙鶴随猶望衣鉢禅舉杯邀杖屨同問春深淺俳徊<lb/>
梅月下不嗔蘋藻薦公詩太過情置我氷而炭年來從<lb/>
公遊琴瑟幸非遠一謙生萬和一黙屈大辨今日知公<lb/>
心他日識公面朝夕願趨隅稽首侍香案<lb/>
　　　和立齋芙蓉觀三十韻<lb/>
我觀神仙傳詭幻何紛紛或生歆慕意方士争愚君政<lb/>
徹既多欲仙材隔㡬塵澄神黜麁穢有時繙黄庭年少<lb/>
<pb n="KR4d0371_WYG_001-17b"/>
不我待日月斯邁征含霞飲沆瀣聊助神氣清何須超<lb/>
大壑濯髮晞崑崘天道有常運過化續者新長生非受<lb/>
命莫使邪念興澹然養至徳自可康頺齡古今共一理<lb/>
萬法同一心世事互起滅反覆如碁枰赤松事黄帝至<lb/>
今何不冺安期干楚羽對奕非邪真徐公何為者得得<lb/>
捫蘿尋惝怳紀一夢浩不知涯津馳神上無極竭思下<lb/>
無垠長吟追去古抗論貽来今於我政無益默計空辛<lb/>
勤不如素心友相與尊舊聞聖道無隠顯人心有晦明<lb/>
<pb n="KR4d0371_WYG_001-18a"/>
正論歎剥蝕危如線一綸舉世闖月窟何人開天根浮<lb/>
華正燄燄元氣方堙淪毋起逺游念而起凡子評為學<lb/>
有精要莫作隔壁聼淵源祛滯吝徳義開胸襟毁譽何<lb/>
足問死生何足論飢食渇而飲願為堯舜民<lb/>
　　　和伯兄新竹韻<lb/>
叢竹太踠跧一鞭忽伸脚穿石作斜勢朝宗意穆若片<lb/>
緑吐新梢員粉露殘籜今年造化深稚子六七作群居<lb/>
不嫌宻獨步豈疎畧是為石笋瑞不負嵗寒約清標凛<lb/>
<pb n="KR4d0371_WYG_001-18b"/>
三友有倡不予酢誰與共栽培莫至風聲落懐古不成<lb/>
寐傷今政作惡縦有題詩人人面定非昨<lb/>
　　　和立齋荔子樓韻<lb/>
我久抱離索加之憂患薫血氣日以耗話别難為情之<lb/>
子行邁邁征車従仁兄閩嶺在何處目㫁遮行雲素<hi>闕</hi>
播芬郁丹荔甞鮮新重樓一以眺千古乗桴心海風駕<lb/>
空来俳徊振書襟遥知意軒豁塵袂何由親惟有清夜<lb/>
夢栩栩踰南岑曜靈倐西邁剥啄来嘉音見書如見面<lb/>
<pb n="KR4d0371_WYG_001-19a"/>
瑰詞襲魚鱗朋友正歡慰喜氣騰家林呼童烹露芽蠏<lb/>
眼時一斟是中有雋永透入肝腸深<lb/>
　　　和敬岩韻迓其歸<lb/>
生涯魚上竿世事䑕入角民膏既煎熬民髄復椎剥上<lb/>
下急交征絶口政與學孔明痛桓靈厥徳修罔覺自古<lb/>
辱與疎其機在一數歸来有嘉士尚可理商𣙜駕言一<lb/>
寸膠救彼千丈濁精意自入神端可鼻端斵趙孟自貴<lb/>
賤玉女皆天渥如彼角斯磋如彼玉斯琢不患工不浚<lb/>
<pb n="KR4d0371_WYG_001-19b"/>
所患志不恪秋陽日以暴江漢日以濯真積而力久自<lb/>
見所立卓庭前梅粲粲梅下石确确雲飛川泳間俯仰<lb/>
自不惡獨立萬物表誰能伍齪齪雨露𢡟蕭艾霜風妬<lb/>
荃葯天意孰云逺鑑此歸意確寄言順應人大公一以<lb/>
廓<lb/>
　　　效希夷和陳北溪韻<lb/>
北溪真有道出語涵芳鮮覺彼群迷句真與梅争妍一<lb/>
花一太極獨立形氣先逋仙名浪得未必知其然<lb/>
<pb n="KR4d0371_WYG_001-20a"/>
甚矣天地閉獨有一花鮮未論色之潔未論香之妍只<lb/>
於氷雪中誰占生意先萬物心自服敢問何能然<lb/>
　　　和立齋宿友韻<lb/>
吾儕有何樂同志味自長天髙與地下参我人中央痛<lb/>
掃物欲蔽放出元明光力學日不足游宦那可長山人<lb/>
暌間久嵗晚歸南荒㑹友魚貫臥展轉㡬異床老我失<lb/>
此快獨卧風雨牕回思少壮時此味曽親嘗白髮真可<lb/>
愧觸事方面牆喚醒舊時夢吐哺歌新章<lb/>
<pb n="KR4d0371_WYG_001-20b"/>
　　　髙風行懐本齋<lb/>
人皆喜君出我獨喜君歸君出豈不媺事業生光輝君<lb/>
歸亦不惡風味髙一時人才有消長世運有盛衰公論<lb/>
不可冺隠顯觀姸<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>隠者未必是顯者豈皆非遁世愧<lb/>
無悶貧賤不可移得時必行志斯世相綱維無悶是在<lb/>
我行志非可期一處特易易一出真難持利欲政滔天<lb/>
四海皆瘡痍世俗所榮者君子方鄙之君開青雲步要<lb/>
津夫何疑手揮體國略口訥阿世詞長揖群玉府拔足<lb/>
<pb n="KR4d0371_WYG_001-21a"/>
逃阱機黄鶴巳髙舉罋盎喧醯雞苕霅有清泚一洗京<lb/>
塵緇故舊述間濶松楸慰時思蘭茁濯庭下菊蕊黄東<lb/>
籬酒熟蠏螯健橙香鱸膾肥至哉天下樂何須卿相為<lb/>
解我槖中書極深更研㡬聖門八字開廣大涵精微或<lb/>
参華山席先天探包羲或巾髙陽車同載膝上兒茍足<lb/>
經世具小需時運宜天意欲平治當今非吾誰<lb/>
　　　和立齋橘花韻<lb/>
梅花已仙去草木同蕕薫萬物競妖冶二氣勞氤氲南<lb/>
<pb n="KR4d0371_WYG_001-21b"/>
服有橘隠春風罔知聞濃露浥清曉落月籠夜分玉圎<lb/>
太極判蚌合開天真芬芳滿宇宙那肯媒東君<lb/>
　　　再和適荘韻<lb/>
客従東方来喜甚屐折齒鼎烹石乳精談笑秋月裏中<lb/>
有八十翁宴坐維摩椅遁澤瑚璉器玉瓉間罍洗立齋<lb/>
持脩綆汲汲古井水参也魯依然商聲従曵屣翹首諸<lb/>
俊遊霹靂燒蛇尾雙鸞輝九苞翩翩奮棲枳桐陽有卧<lb/>
龍共蹋風雲起翁當沽羙酒炰龞膾錦鯉<lb/>
<pb n="KR4d0371_WYG_001-22a"/>
　　　送立齋入閩哭久軒<lb/>
雙溪秋氣深送子臨古道古道如掌平四頋行人少行<lb/>
行復行行向日度南嶠故人今已矣未必死非好世事<lb/>
浩無涯愁雲黯江表<lb/>
　　　夀秋壑<lb/>
皇天分四序春生而秋成春風渙九野秋氣呈清明萬<lb/>
物一以實物物含生生我公秉元化全體涵金晶義概<lb/>
包宇宙智略吞群英五行互相制自昔誰去兵代馬飲<lb/>
<pb n="KR4d0371_WYG_001-22b"/>
江水赤舃司専征神謀運玉帳靈旗繞氈營韅靷鞅靽<lb/>
備廣距甄角精殘醜肝膽破束手祈受盟肅肅荆楚净<lb/>
湯湯江漢清東西亘萬里齊民競春耕歸来輔皇極一<lb/>
稔舒群情翼翼周鼎重亹亹宸慮輕前星耀垣象徳星<lb/>
萃神京旂常偉實紀前史辭虛聲當此秋正中角亢迎<lb/>
長庚於赫衮繡瑞綿綿綵綬榮玉露滴鳷鵲珥貂宣寳<lb/>
觥陛下千萬嵗與公同太平<lb/>
　　　送希夷之江西<lb/>
<pb n="KR4d0371_WYG_001-23a"/>
小雨斂輕塵秋聲壮亭驛驅車過南浦别懐徒襞積世<lb/>
道一以壊為善不自力一朝魯兩生為人作行色后山<lb/>
薄命篇竟不待它日送子行復行一步一歎息誰知離<lb/>
索悲有甚萬鍾失此事已忘言此情未能釋有時誦吾<lb/>
句或為千里益<lb/>
　　　秋熱<lb/>
西風不力征老火未甘退蟬聲亂耳煩癡蚊健姑嘬一<lb/>
雨洗天来不復有故態天序自分明人心其少耐<lb/>
<pb n="KR4d0371_WYG_001-23b"/>
　　　和立齋蹋月韻<lb/>
我觀天壌間何處無此月對月兩心同正自欠此客月<lb/>
清人更清心景兩相迎平生負此約鬢影今星星我有<lb/>
一句話願與月同盟清光無晦蝕與徳時時新<lb/>
　　　和叔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>禽聲放言<lb/>
天以鳥鳴春鳥聲不敢止天以人鳴道斯人其可已爾<lb/>
鳥固無知喧啾亦何利鼓㺯枝頭晴瀾翻林外起不學<lb/>
九臯鳴聲聞何止此不學千仞翔一鳴来瑞世古以鳥<lb/>
<pb n="KR4d0371_WYG_001-24a"/>
名官列職有理致只有歸去兮陶公不爾愧人豈不如<lb/>
鳥鳴則震天地不鳴千聖傳則鳴千古事詩翁莫浪鳴<lb/>
文武道未墜<lb/>
　　　和寛居見懐韻<lb/>
北望戱馬䑓荆榛滿中路英氣一何多懐古𣺌難泝山<lb/>
河腥日月虎豹沐雨露纍纍楚猴冠異哉天所賦豈無<lb/>
濟川才淹留秋又莫清風従何来洒洒定吾故贈我金<lb/>
琅玕鑿落雙魚素<lb/>
<pb n="KR4d0371_WYG_001-24b"/>
佳菊何青青寂寞籬之東濁醪二三友一醉涵鴻濛緬<lb/>
懐陶靖節邁邁無遺踪誰知千載下譜入處士宗我生<lb/>
亦已晚百拙勞化工上無學古心下無適俗容聊自樂<lb/>
其樂君子固有窮<lb/>
　　　赤松即景<lb/>
平生百慮懶尚有丘壑心佳哉二三友㰱盟同幽尋壮<lb/>
懐豁虛曠元宫窮邃深時方釀薄暑萬綠張雲岑新篁<lb/>
凝粉翠日影篩碎金瘦笻扶野步羽扇搖清吟漱齒掬<lb/>
<pb n="KR4d0371_WYG_001-25a"/>
清泚雪瀑開風襟脫巾掛琪樹露頂涵重隂山禽自在<lb/>
語山醪随意斟物外轉栖碧<hi>二亭名</hi>石險蒼苔侵路窮不<lb/>
可去半山聞語音山路未為險世路尤崎嶔何時侣麋<lb/>
鹿結茅入深林<lb/>
　　　和葉聖予山中韻<lb/>
赤脚忙晨炊掉臂㑹清招相如僮御盛浩然韁轡調遥<lb/>
指白雲邊乗興尋夷巢古殿金碧悄元冠綵翠銷恠石<lb/>
壯熊卧老樹蟠龍腰清隂團野色習習生凉颷懸崕斜<lb/>
<pb n="KR4d0371_WYG_001-25b"/>
㫁處槎木成飛橋刺膚起霜暈小小飛蚊驕日長詩思<lb/>
渇香冽供山瓢清狂驚四座浩氣摩丹霄書岩苔礙筆<lb/>
題葉攀柔條語默任人意無庸發輕嘲<lb/>
　　　和前人小桃源韻<lb/>
二初何如人夫豈古隠士道成遡泬寥羊卧不再起鸞<lb/>
鶴舞松聲蕭騷快心耳金竈清塵生餘丹不輕委我来<lb/>
桃源游直窮路所止飛蘿搖春烟素雪噴清泚了無一<lb/>
根桃此名安可紀豈是牧羊兒即劉阮二子不然命名<lb/>
<pb n="KR4d0371_WYG_001-26a"/>
者亦别有深㫖何時駕草堂深入此山裏翛然迯世慮<lb/>
錬魄繼遐軌<lb/>
　　　題砥齋<lb/>
古劍蟠雙螭瑞景騰豐城耿耿涵義氣凜凜無俗情塵<lb/>
世三十載世事嗟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當道舞狐䑕白晝嘷山精秋風<lb/>
清夜發匣内鏗然鳴故人耿介士有砥静且平寄語善<lb/>
持保功用真難輕莫授刀錐銛耗蝕徒欹傾許我礪英<lb/>
芒一抺霜花明北掃京洛暗南擊猩鼯腥弹鋏倚霄漢<lb/>
<pb n="KR4d0371_WYG_001-26b"/>
掌上風雲驚物莫不有用時兮非人能<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻一<lb/>
</p>
<p>
</p>
  </div>
</body>
</text>
</TEI>
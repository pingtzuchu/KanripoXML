<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻二十</head>
    <p>
<pb n="KR4d0371_WYG_020-1a"/>
欽定四庫全書<lb/>
　魯齋集巻二十　　　　　　宋　王柏　撰<lb/>
　　墓誌銘<lb/>
　　　宋金華令蘇公墓誌銘<lb/>
咸淳乙丑七月既望瑞安蘇公解金華組求去甚力太<lb/>
守勉之不可同寅挽之不可帥府移文力留之亦不可<lb/>
越二日邦人士餞公於郊有曰歸装比自来時省公案<lb/>
留教去後看此最為實録莫不惜其去而仰其髙風咸<lb/>
<pb n="KR4d0371_WYG_020-1b"/>
曰金華非大不可為之邑也公非有慊於中而去非有<lb/>
拂於民而去非有獲罪於上而去或有矯於時而然乎<lb/>
抑有冀於後也要其終而后見既而歸家自適不謁選<lb/>
者久之江閫辟之而不出東總辟之而又不出是果無<lb/>
宦情也矣後世進取之謀無所不至自一試之得失一<lb/>
職之陞沈欲心滔天垂死不已公非有阨於勢而不可<lb/>
出非有局於法而不可出非有屈於才而不可出非有<lb/>
疾病於身而不可出其無所為而然乎或有問不出之<lb/>
<pb n="KR4d0371_WYG_020-2a"/>
意公曰吾豈敢借隠以沽名哉吾年已如此必待龍鍾<lb/>
而後止乎或曰何不徑上掛冠之請曰康節有云既閒<lb/>
何用更名為公之心事坦然實無所為也無所為而為<lb/>
之豈不足以厲世範俗哉彼南轅北轍奔走於名利之<lb/>
途㝠行而不知休者聞公之風亦可以少悟矣自公之<lb/>
歸五六年屢得公書相慰藉庚午冬倐聞公訃驚嘆失<lb/>
聲為位於蘭若哭之亟走介弔其子樸復書先君歸家<lb/>
杜門靜坐惟取故書玩味涵泳或乗興吟誦陶韋諸詩<lb/>
<pb n="KR4d0371_WYG_020-2b"/>
暇則抱弄諸孫怡然自得是年春因𦵏季子亦自卜歸<lb/>
藏預備衾襯編古人達死生之詩名先覺録有讀先覺<lb/>
録之句云至死了不惑兩日前草分韻詩有羽翰一息<lb/>
凌霄去之語若微示将行意一朝不疾不藥無一語悠<lb/>
然而逝予執書而悲且感公於死生之際從容如此非<lb/>
有大學力者不能其進退出處所以裕如者特餘事爾<lb/>
然世亦未嘗無知公者或以亷吏舉或以㢘勤辟或薦<lb/>
以不特㢘於利而亦亷於名彼所謂亷止稱其不貪也<lb/>
<pb n="KR4d0371_WYG_020-3a"/>
殊不知㢘之為義何止於不貪吾夫子以亷對忿戾言<lb/>
先儒釋之曰有稜角孟子以亷對頑言先儒釋之曰有<lb/>
分辨有分辨則自然稜角生雖夫子之可仕可止可久<lb/>
可速孟子之可取可無取可與可無與亦不過明此分<lb/>
辨而已盖亷者事之别而義之用也予亦以亷稱公其<lb/>
亦異乎世俗之所謂亷也既月樸書来云某不天無以<lb/>
慰罔極之痛惟是先君墓上之碑敢泣血有請庶幾乎<lb/>
不朽之託噫予何人斯而可以託不朽哉予不忍深拒<lb/>
<pb n="KR4d0371_WYG_020-3b"/>
而亦不敢輕諾越三月書又至介遺事而申其請朗誦<lb/>
三復而益信予之所謂亷也公諱某字基先始祖自閩<lb/>
徙温之瑞安今八世矣曽祖諱某祖諱某積善發聞紹<lb/>
開厥家父諱某擢秀未振降年不永嘗手書前賢種徳<lb/>
詩語為訓伯父桂陽使君為作字辭有培厚根原涵養<lb/>
氣節語公之有分辨盖是基於此年十有八而孤居喪<lb/>
已卓然能自立從師講學朝夕不惰擇交游謹出入諸<lb/>
老先生皆以逺到期之年二十有二中上庠選例以字<lb/>
<pb n="KR4d0371_WYG_020-4a"/>
跡疑似沮監史有竊原巻誘公換易者公正色遣之不<lb/>
以為意端平初廟堂收拾士心凡有小嫌悉試後省復<lb/>
其名既入館下益自淬礪連貢於春官自是坎壈不偶<lb/>
親友有勉其就晩科者公謂自墮地時有無遲速已定<lb/>
不敢逆天命以自速非所當得之譴會丁内艱服除遂<lb/>
登寶祐癸丑第初調臨安府浙江税兼恵民南外局公<lb/>
於是年五十餘矣筦庫雖猥瑣簽署文書外無餘事也<lb/>
人以公為吏隠間攝城南廂閭閻之訟填委公與之剖<lb/>
<pb n="KR4d0371_WYG_020-4b"/>
析化誨皆歡呼而去當路動色爭以闗陞舉再調保寧<lb/>
軍節度推官婺為劇郡前史君尚寛慈公在幕府以振<lb/>
紀綱明剖決佐之事有闗天屬之爭必與之委曲開曉<lb/>
俾還其初而後已聞者感慨擊節史君亦以情理俱<hi>闕</hi>
<pb n="KR4d0371_WYG_020-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0371_WYG_020-5b"/>
　<lb/>
　<lb/>
　<lb/>
年七十有二卜以明年某月某日𦵏於帆遊鄉唐嶼先<lb/>
塋之下從治命也娶葉氏繼薛氏男三人長模博雅有<lb/>
識兩薦於浙漕次與權承信郎差充國史實録所主管<lb/>
文字繼從弟将仕後次楷将仕郎先五年卒少俊敏公<lb/>
哭之甚哀女二人長適蔡堅亦先卒次適周麟孫孫男<lb/>
<pb n="KR4d0371_WYG_020-6a"/>
三人芸孫茂孫蓻孫公命茂孫為楷後孫女一人在室<lb/>
有處事録十巻好生録十巻讀書録十巻文集若干巻<lb/>
自號愚翁云初予識公於郡太守傃軒趙公之門繼為<lb/>
邑下士予非有求於公公亦非有徳於我亦未及相與<lb/>
劇論學問文章之淵源雅相敬愛於既去之後而莫知<lb/>
其意今樸之請詞確而情哀予是以不敢堅辭於乎世<lb/>
降俗薄以恬退為矯激以嗜進為真情䝉諂負義媕娿<lb/>
韋脂身雖貴而氣己腐公之風操峭厲檢履純固身雖<lb/>
<pb n="KR4d0371_WYG_020-6b"/>
屈而氣常伸於萬物之表不可不銘也銘曰<lb/>
峻而裕介而不倨有祔斯窆千古永慕過者起敬是曰<lb/>
宋㢘吏蘇公之墓<lb/>
　　　宋故太府寺丞知建昌軍王公墓誌銘<lb/>
江左名家王為著姓其後散居會稽譜牒不紹婺之土<lb/>
邑皆古烏傷之地而隸會稽烏傷有鄉曰鳳林里曰王<lb/>
村皆王氏之聚居皇祐中有諱固者始以進士決科邑<lb/>
人榮之改曰折桂里自鳳林徙於浦陽者未有顯人由<lb/>
<pb n="KR4d0371_WYG_020-7a"/>
浦陽徙於吳門而顯者忠恵公也自浦陽徙於金華而<lb/>
顯者公也公諱夢得字起巖舊名<hi>闕</hi>之字子俊曽祖諱<lb/>
吉故秉義郎祖諱汝謀擢秀未振兩舉於浙漕父諱朝<lb/>
佐積善發聞筆耕終其身以公顯累贈中奉大夫妣薛<lb/>
氏贈令人竒山先生之孫女也公生於嘉泰癸亥九月<lb/>
辛卯少同<hi>闕</hi>氏師鄉先生徐公仁傑業勤志專日赬面<lb/>
不避繇京庠陞太學凡三年每試輒中竟擢端平乙未<lb/>
第時方更化召真文恵公典貢舉士氣欣躍發策問大<lb/>
<pb n="KR4d0371_WYG_020-7b"/>
學之要公以敬為一篇綱領援證詳明適契真公意既<lb/>
第往謝真公力疾延見稱賞勉以逺者大者授迪功郎<lb/>
臨安府錢唐縣主簿兼領學事舊有夫子廟而無學公<lb/>
曰兹非缺典歟即白京尹趙公與權尹慨然發帑繼廩<lb/>
命公董其役禮殿講堂齋館門序翼翼沈沈嚴邃深靖<lb/>
欵謁有次公養有廩像設禮器咸應法度既成潼州吳<lb/>
公泳為之記趙公素嚴或呵叱僚寀公獨當其意檄入<lb/>
僉幕攝臬事莫不異之是時水失其性京邑靡寧以修<lb/>
<pb n="KR4d0371_WYG_020-8a"/>
江築垻為急務委公受給物料錢米銳意事功戴星出<lb/>
入靡勞敢憚趙公白於朝連進兩資淳祐辛丑浙漕魏<lb/>
公峻辟充犒賞所凖遣癸卯都承韓公祥領鹽事請於<lb/>
朝差兼浙漕幹官提督鹽場京尹趙公與憲兼漕以和<lb/>
糴賞奏貤乃僚故公自闗陞四轉承直郎以考舉改合<lb/>
入官轉奉議郎差知臨安府鹽官縣時史嵩之當國都<lb/>
承韓公謂公曰某已薦公於廟堂許除掌故矣公力辭<lb/>
僥倖改秩法當作邑不敢躁進韓公竦然未幾嵩之去<lb/>
<pb n="KR4d0371_WYG_020-8b"/>
國人以公有先見之明公以為自立之道當然也京尹<lb/>
以鹽官以次逺因怒於潛宰欲劾以辟公公曰奪人之<lb/>
職不忍為亟奉母東歸弛勞里居訪尋師友益求其所<lb/>
未至丁未十一月趣領縣事是嵗兩浙大旱臨安為甚<lb/>
公即講荒政列為四等以甲户勸分工商自營細民糴<lb/>
貧乏賑米價既翔常平府倉所發有限而續食尚逺於<lb/>
是痛撙縣帑分甲户糴於鄰境凡一千七百石有竒以<lb/>
濟自督四隅分委佐官督六鄉官吏日劵扉屨之費皆<lb/>
<pb n="KR4d0371_WYG_020-9a"/>
優給之不使一毫擾都保巡視既頻訪問又審而欺弊<lb/>
自縮民霑實恵百姓樂業詳見葛應龍賑荒記自公筮<lb/>
仕連七年勤勞盡瘁幸需邑次始得休養精神為作邑<lb/>
之本故宰壮邑詞訴雖繁多據案剖決民無稽訟獄無<lb/>
停囚事至見一定不畏强禦不可轉移或以拘執議之<lb/>
公曰吾平生亦頗得執力淳祐巳酉閏日丁母夫人憂<lb/>
辛亥服闋壬子五月差知和州含山縣王公埜守金陵<lb/>
檄入制幕甲寅復辟為江東帥機王公還朝解職十月<lb/>
<pb n="KR4d0371_WYG_020-9b"/>
差<hi>闕</hi>　邉所主管文字待次丙辰供職本所文字最為<lb/>
繁夥難考一付吏手公為之置籍諸郡課入易於拘𣙜<lb/>
積欠至累鉅萬公疏剔白於朝截界蠲免丞相程公元<lb/>
鳳傾心從焉戊午十月差幹辦行在諸司審計司開慶<lb/>
巳未七月除太常寺簿時丁大全當國有薦公者丁欲<lb/>
除察官使戴慶炣諭意公巽辭又使王立慶来覘之公<lb/>
力言愚不識時豈堪任此立慶復命言必不為用丁怒<lb/>
嗾汪自强劾公未幾丁敗公奉玉局祠辛酉除太府寺<lb/>
<pb n="KR4d0371_WYG_020-10a"/>
丞會朝廷委書擬提領内帑綱解所或疑公隂奪其權<lb/>
讒於侍御史范純夫奏免癸亥又奉祠咸淳乙丑差知<lb/>
建昌軍待次戊辰三月有㫖奏事訖之任公首言典學<lb/>
者帝王第一義有格物致知誠意正心修身之功而後<lb/>
有齊家治國平天下之效茍誦說徒勤而無踐履之素<lb/>
觀美是務而無真實之行則是内外判而為二而帝王<lb/>
之道可以襲而取也使虛言可以修已治人則二帝三<lb/>
王何為兢兢業業為是煩重勤苦哉今日之天下正在<lb/>
<pb n="KR4d0371_WYG_020-10b"/>
於文太盛而質太衰懇惻篤厚之意樸素真純之風幾<lb/>
消泯而無餘媮薄欺偽愈出而愈巧粉飾塗抹日密而<lb/>
日精發號施令可誦而述而奉行脫畧遞相欺蔽分司<lb/>
列職繆為勤勩而畏嫌避跡不究底藴號為良吏者亦<lb/>
不過擇其可以得美名則汲汲行之百姓隠憂未嘗拯<lb/>
恤也最是士大夫心術日壊掇拾先儒緒言以為禆販<lb/>
之地由是起聲譽由是竊髙爵重禄責以實政平日無<lb/>
具臨事顚倒錯謬又善為强辨以文之以至比閭族黨<lb/>
<pb n="KR4d0371_WYG_020-11a"/>
之士終身酣痼於無用之言四方之賈百藝之工懋遷<lb/>
之急制造之勤類皆輕薄纎靡不傳於質舉天下之廣<lb/>
熏蒸鼔盪天地之氣朘削亦薄物産安得而可裕乎願<lb/>
陛下以一身為天下凖發自淵衷允蹈實理體之於身<lb/>
心驗之於宫庭察之於視聴言動一本於典學之實意<lb/>
氣之所感動精神之所振刷人安有不率從者哉進退<lb/>
人才不取白望必考實績凡議論之偏迎合之巧當抑<lb/>
而不用或傳聞之失疑似之混必别真偽不亂於浮言<lb/>
<pb n="KR4d0371_WYG_020-11b"/>
真材實能庶可得而擇治功安有不集者乎第考其大<lb/>
畧謂今日千里長民之寄事之集不暇給者綱解是也<lb/>
綱解之所以難者賦稅陷也於是都省有推排之令布<lb/>
告四方越四載未有就緒者何哉要須先定規模曲盡<lb/>
事情使之持久而不變然後可以成功夫自州而縣而<lb/>
鄉都官而保寸寸而較之夫豈易事其勢不容不自鄉<lb/>
都官始此皆豪家大姓實為之昔者官吏精明覽察嚴<lb/>
而稽考密鄉都有所憚不容其私今也不然州局無可<lb/>
<pb n="KR4d0371_WYG_020-12a"/>
專委之官胥徒皆少年無賴之輩豪家大姓先生慢心<lb/>
釐改在其手少算在其手造籍在其手雖親戚故舊之<lb/>
産猶不容不隠况糾正其自産哉懐私得便平日併吞<lb/>
之心反因是以售其奸况守令更易靡常識見不同規<lb/>
模屢易貧弱長受困苦而賦稅卒不得其實願於户部<lb/>
暫建一司擇通練之才專督其事審定規模守令不得<lb/>
相紊州縣申命一司專任闗割之任就以牙契委之交<lb/>
易必用官紙不許用私紙因得以考其闗割户籍不至<lb/>
<pb n="KR4d0371_WYG_020-12b"/>
陷失一劄自上而下由本以及末二劄自下以上由末<lb/>
以推本非更歴世變之深考察物情之熟不能道也六<lb/>
月至盱江視事盱之地據東南上游山髙而水清故士<lb/>
以經術議論詞章擅名者代不乏人其俗剛而其材武<lb/>
易動而難安挾干戈嗜刦掠亦時有之必一大治而後<lb/>
定不過一二十年又起多由富家征取太苛而民不能<lb/>
堪是時有羅動天者怨其主諶氏相挺刦其家乗勢入<lb/>
縣焚燬公急調兵收捕多立賞格離其黨不旬日擒其<lb/>
<pb n="KR4d0371_WYG_020-13a"/>
渠魁法外梟其黨幾二十人或謂平亂民未有如是之<lb/>
速者前乎此每有警多藉隅總協力其勢不容不俟諸<lb/>
司援兵之至速則縱殺大掠反甚於冦緩則忌功生事<lb/>
此前世之通病也公以自劾待罪有㫖無罪憲司猶上<lb/>
為法受惡之章詔予祠一時賢士大夫公論翕然惜其<lb/>
去公自以為當去無尤也奉祠三年優游自適出於吉<lb/>
凶悔吝之外舊號約齋更曰澹軒辛未之春忽患壅嗽<lb/>
自是脾虛不喜食荏苒半載雖羸弱力疾無惰容一日<lb/>
<pb n="KR4d0371_WYG_020-13b"/>
子姪進藥忽正色曰吾至此何以藥為倦甚将寝左右<lb/>
解其<hi>闕</hi>索冠冠之扶以寝氣漸微而卒時六月二十八<lb/>
日得年六十有九厯階至朝請大夫娶邢氏先十有九<lb/>
年卒子曰某官女一人在室孫女一人尚幼公檢履純<lb/>
固丰度閒雅未嘗有慢易之色而不失於和未嘗無嫉<lb/>
惡之心而終歸於恕每恨少孤祭必盡敬終日愴然墓<lb/>
木毁於風亦感嘆流涕曰吾不復見此木之成矣奉母<lb/>
事兄怡怡愉愉以禄養為幸中年哭母哭兄哀瘁殊甚<lb/>
<pb n="KR4d0371_WYG_020-14a"/>
敬邱嫂如母撫孤姪如子教之成剡之澤一門和氣人<lb/>
無間言自奉至簡衣食不求豐出仕三十年儒素如故<lb/>
少游鄉校時迂齋樓公典教作興士類尢器重之及驅<lb/>
馳宦轍刮目交譽者皆當世偉人八剡三<hi>闕</hi>　　　有<lb/>
所挾地凡贊幕府宰畿邑剖決斷擬當代吏師皆印可<lb/>
生平手不釋巻異端雜說不肯一過目與人交未嘗泛<lb/>
予久而彌敬無潝潝訿訿之態戒子姪擇交必取其謹<lb/>
重有識者為友尚謹嚴厭鎸鑿謂寧過於平淡不可過<lb/>
<pb n="KR4d0371_WYG_020-14b"/>
於浮靡每聞四方水旱盗賊及當路政事或未當憂形<lb/>
於色若身任其責者此皆公之實行也予每誦公之奏<lb/>
疏而有感焉㫖哉文之太盛乎古之所謂文者即道也<lb/>
君臣父子之敬愛長幼夫婦之别威儀之則詞章之懿<lb/>
皆天理人事自然之文也以之制禮而作樂以之經天<lb/>
而緯地以之美教化而厚風俗以之播告四方流傳萬<lb/>
世無非此文之全體大用與天地並立而不可泯者吾<lb/>
但憂其未盛而豈憂其太盛哉後世以文取士而文始<lb/>
<pb n="KR4d0371_WYG_020-15a"/>
衰𣙜無用之詞為有用之的上慢於擇下茍於應上下<lb/>
以虛相與遂至於天下無實學無實學則無實才無實<lb/>
才則無實政聖賢明善誠身之本禮義亷恥之教幾泯<lb/>
焉不聞俗弊風訛迭相誇尚心迹言行曉然相違而不<lb/>
以為異事情物理公然相背而不以為羞舉天下驅而<lb/>
囿之於一虛之中而不知變此公之所謂太盛也人競<lb/>
趍於虛公獨趍於實宜宦塗坎壈而卒不得大試也嗚<lb/>
呼悲夫将以明年某月某日𦵏於赤松鄉梅砂湖之東<lb/>
<pb n="KR4d0371_WYG_020-15b"/>
阜從治命也公之子姪以予與伯仲從游之久必知公<lb/>
之實来請銘其墓予以才思刋落固辭而請益堅遂為<lb/>
之銘曰<lb/>
天賦之介而濟以通中立不倚出處從容妙齡筮仕有<lb/>
驅其疾兩寘周行孰媒孰隙白首承鄣入告於庭文弊<lb/>
賦殘本末備陳盱俗易動亂宜速殛曷忌曷仇義當坐<lb/>
黜既適我願既返我廬堅守我約澹然自娱進不隠賢<lb/>
退不茹愧疾病莫昏油油而逝東阜之卜沙湖之旁手<lb/>
<pb n="KR4d0371_WYG_020-16a"/>
植松檜祖阡在望沙湖之旁東阜之卜有勒斯銘永相<lb/>
遺躅<lb/>
　　　徐彦成嵗月記<lb/>
金華徐基之嗣子順字彦成生於嘉定戊辰閏月二十<lb/>
有八日卒於淳祐丙午閏月二十有五日娶時氏無子<lb/>
幼勤敏端重如成人視羣兒相與歡笑跳躑於前漠若<lb/>
不知坐立儼然未嘗有戯慢之色雖有喜相玩狎者亦莫<lb/>
之敢侮讀書不待警策如良馬在御蹀蹀不自止編摩<lb/>
<pb n="KR4d0371_WYG_020-16b"/>
抄録疾如風雨先君深愛之至於談古論事亹亹有本<lb/>
末而聴者輒忘倦與人交若簡淡而忠厚之誠藹然乃<lb/>
有所不為確乎其有守也事親問寒燠藥餌惟謹年来<lb/>
吾敇斷家事善兒亦自力以佚吾老師友稱其可與共<lb/>
學鄉黨許其可以宜家吾亦日望其有與成也今不幸<lb/>
死矣而反有以重吾之悲於乎汝雖得其氣之粗淳而<lb/>
局於數之不永天所命也吾何言哉是年十有一月甲<lb/>
申𦵏於赤松鄉陳家塢之原煙巒風壑永閟汝身千古<lb/>
<pb n="KR4d0371_WYG_020-17a"/>
茫茫藏吾至痛吾亦将卜竁相從於斯云<lb/>
　　　太學進士樓叔茂墓誌銘<lb/>
國家取士沿襲李唐未能復古考諸科名記賢公卿參<lb/>
伍相望此法之幸也盖天下之士氣稟不一詞章亦異<lb/>
遇主司之能猶未免以志尚為離合况承訛襲舛者復<lb/>
不少乎此非科舉之法難中實有司之見難遇耳然其<lb/>
法雖不足以盡天下之竒才猶足以成就天下之賢士<lb/>
方年少銳氣英發芒彩烜燿一鼔有餘勇再而三則餒<lb/>
<pb n="KR4d0371_WYG_020-17b"/>
矣間有介然之悟收斂精華追尋根柢講習討論之業<lb/>
既備省察克治之功亦密陶鎔徳器涵養益宏雖終不<lb/>
遇不失為士之良師至於困躓摧挫厄窮無聊老且死<lb/>
固比比也雖為士者不自愛重而天地英秀之氣沮於<lb/>
科舉者亦不少矣予以是於樓君漢章而有感焉君諱<lb/>
奎舊字叔懋婺之東陽人曽祖諱瑞祖諱允載父諱雷<lb/>
皆不仕樓自漢以来指東陽為望族其後徙於鄞者以<lb/>
參政宣獻公顯居於永康以樞密襄靖公顯惟東峴之<lb/>
<pb n="KR4d0371_WYG_020-18a"/>
宗獨微十二府君允載為鄉曲所尊敬攻媿先生實誌<lb/>
其墓知其後必有人焉君少而穎悟日誦萬言下筆輒<lb/>
出新語人謂東峴之興必此子也既長出從誠齋國録<lb/>
陳公山堂國博章公學皆器重之時迂齋樓公来掌鄉<lb/>
泮以作成人才為己任愛公之文屬以凖度自是骨骼<lb/>
開張精神縝密老成皆放出一頭地謂一第特易易耳<lb/>
既而補上庠以小疵沮抑者累年孔山喬公竒其才授<lb/>
以漕牒即與計偕禮部屢黜之再中上庠成外校與秋<lb/>
<pb n="KR4d0371_WYG_020-18b"/>
薦復為禮部所黜君恐負師友之期父兄之望将斂華<lb/>
就實大其所成天不永年以淳祐辛丑六月甲申終於<lb/>
正寝得年五十有一娶平江朱氏子男二人衎衢卜以<lb/>
辛亥三月丁酉𦵏於縣之孝徳鄉南山君資峭勁尚氣<lb/>
節意度軒豁與四方竒偉之士把酒劇談無所忌往往<lb/>
以功名相避遜然面折不容人過亦或憚之乃若事親<lb/>
從兄友愛弟姪愉睦無間言以君之天才卓犖氣吞餘<lb/>
子乃俯首下志工聲律之業以求合有司之程度固不<lb/>
<pb n="KR4d0371_WYG_020-19a"/>
能不少貶矣何至屢興屢仆終不遇而死哉而謂科舉<lb/>
之法能盡天下之人才予以是歎人才之不幸也於戯<lb/>
悲夫銘曰<lb/>
天與之秀又開以名孰扶孰抑莫究厥成有邱斯閟有<lb/>
石斯銘遹紹爾志相維後人<lb/>
　　　定海縣丞楊公墓誌銘<lb/>
君諱某字元定姓楊氏曽祖諱淵祖諱伯玉父諱林皆<lb/>
不仕世為婺之金華人誠齋先生國録陳公上第也生<lb/>
<pb n="KR4d0371_WYG_020-19b"/>
於淳熙丙午七月甲辰自幼天姿凝重家雖貧約不與<lb/>
凡兒伍父兄異其志命從學刻苦肄業進不可禦里師<lb/>
巷塾不足以應其求始進於大師講下友朋交譽藉藉<lb/>
以儁是時麗澤收聲其門人橘坡王先生山堂章先生<lb/>
與誠齋先生皆以汲引後進為己任而靜軒吕公克紹<lb/>
家世相與切磨其間鄉評之所取重雖不能不以舉業<lb/>
為工程然躬行之實講說之正固已大異於習俗由是<lb/>
學有所宗士有所則數十年儒風不墜者作人之功未<lb/>
<pb n="KR4d0371_WYG_020-20a"/>
泯也君執經誠齋之門克勤克敬如事嚴父誠齋視之<lb/>
亦猶子也賓至多侍講論或至夜分於是多識前言往<lb/>
行得為學之本嘉定庚午貢於鄉辛未中上庠選時絜<lb/>
齋袁公為司成天台潘公子善為正録黨禁初開正道<lb/>
昭著氣象翕然靜軒導君于潘公又得聞學問淵源之<lb/>
懿觀感服習心平氣降律己自是益嚴擇友自是益切<lb/>
功名之念自是而益輕鈍於場屋者凡二十有餘年巳<lb/>
夘僅一薦又屢黜於春官端平乙未因以累試思奏名<lb/>
<pb n="KR4d0371_WYG_020-20b"/>
天府廷對入等授迪功郎常州晉陵縣主簿再調臨安<lb/>
府於潛縣丞逺勢利安澹泊與長官為文字之交戸庭<lb/>
寂然人不知其為官府也未嘗求知於人諸公多得於<lb/>
案牘間皆知其學之有源也交薦於朝秩滿府尹欲羅<lb/>
致之君翩然而歸踰年始謁選更授慶元府定海縣丞<lb/>
宦情既薄不欲矯世掛冠其無意於斯世也久矣寶祐<lb/>
改元二月甲戌以疾終於正寝初移巒居士徐公求賢<lb/>
士以淑諸子君以少年應聘矩度修整言語謹確起公<lb/>
<pb n="KR4d0371_WYG_020-21a"/>
之敬遂以其子妻之子曰瑞國學免解進士女一人適<lb/>
迪功郎紹興府餘姚縣主簿唐爍孫女二人尚幼以是<lb/>
年十一月壬寅𦵏於赤松鄉五石山之原一日璐以墨<lb/>
絰来請曰某已礱石而先君墓上之文未有所屬知吾<lb/>
父者無踰於子願有以紀其平生以慰不肖孤罔極之<lb/>
痛予謂顯親宜求當世聞人昧昧陋巷者何足以垂後<lb/>
曰吾但求其知不知不計其聞不聞也予不得而固辭<lb/>
雖然君嘗察予無用於世勉以為己之學導之以師友<lb/>
<pb n="KR4d0371_WYG_020-21b"/>
之正是君知予者厚而予不足以知君予見君之居家<lb/>
也終日儼然青燈永夜手不釋巻沈潛道體俗事一毫<lb/>
不入於心坐立有常處未嘗傾倒跛倚語黙有當善未<lb/>
嘗戯言茍笑孝友篤至夫婦相敬如賓與人交恭而有<lb/>
信澹而能久不為激訐之言不為表襮之行誠意既格<lb/>
上下益信服之予所知者如此嗚呼士患不知學學患<lb/>
不知厲而固守力行之勇内不為私欲所牽外不為俗<lb/>
習所動斯尤難也自君之亡而為學之士益就寂寞作<lb/>
<pb n="KR4d0371_WYG_020-22a"/>
人之功不幾於泯乎是可為世道懼也而繫之以銘曰<lb/>
人孰不學學必為己斯焉取斯魯之君子既承其原盖<lb/>
取其委亦曰於仕我行我止亦曰於止若無他嗜青燈<lb/>
素編有永於味五石之山窅然爾遂一氣之寧千古之<lb/>
閟我其銘之以篤来裔<lb/>
　　右詩文二十巻宋魯齋王文憲公之所著也其為<lb/>
　　言正大純雅閎肆典實而天道之顯晦人事之治<lb/>
　　否物理之盛衰莫不具焉故其羽翼乎聖賢之學<lb/>
<pb n="KR4d0371_WYG_020-22b"/>
　　而為一代之所宗者也正統辛酉秋八月予来官<lb/>
　　金華因公之六世孫四川憲僉王公迪得公遺稿<lb/>
　　讀之深有契於心如飲醇酎不自知其醉矣遂與<lb/>
　　貳尹鄱陽劉君仁傑商訂編校命公之鄉生何贊<lb/>
　　繕寫成書已而謀諸同寅各捐禄米鋟梓以傳復<lb/>
　　得邑民陳乗忠助力而成始工於壬戌之冬訖工<lb/>
　　於癸亥之夏予故書此以識嵗月云廬陵劉同識<lb/>
　魯齋集巻二十<lb/>
</p>
<p>
</p>
  </div>
</body>
</text>
</TEI>
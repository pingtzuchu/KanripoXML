<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻十七</head>
    <p>
<pb n="KR4d0371_WYG_017-1a"/>
欽定四庫全書<lb/>
　魯齋集巻十七　　　　　　宋　王柏　撰<lb/>
　　尺牘<lb/>
　　　答季嚴州<lb/>
藕花秋潔水㵼明河侯度奏功朝班趣覲江山戀徳台<lb/>
候某賤軀病暑遂成年例杜門謝却人事者三越月矣<lb/>
故一節不能陸續奏記徒有引領北望仁政於千峯松<lb/>
月之下軍将扣門有出望外端拜函書披讀詞染於粲<lb/>
<pb n="KR4d0371_WYG_017-1b"/>
奪目髙風襲人且有折俎泉符以裕其溝中之瘠兵厨<lb/>
名釀以澡其愁外之塵庭雀驚呼階苔改色書生有此<lb/>
竒事何感如之厚齋郎省人物也斜飛外藩豈心上得<lb/>
已哉曩者斯民昏墊仄席憂勤遂以右馮累君摩撫襦<lb/>
袴之謡天低易達兩載成資曲培望實予環之命多出<lb/>
於垂滿此今日之造化所謂謹名器有定力之新機今<lb/>
其時矣緑綈方底當已駕夜潮而上舍雙溪道太末未<lb/>
必能遂雅志且異時衢婺遏糴常為嚴病今年白粲之<lb/>
<pb n="KR4d0371_WYG_017-2a"/>
舟舳艫相銜自西而上波及兩郡頓消翔踊皆君賜也<lb/>
不然兩郡決不能奠枕前之為政者聞之當媿死矣鄉<lb/>
守嚴明官吏斂束雨暘以時數十年無此政甚幸甚幸<lb/>
敬岩進職移節廟堂所以處之者密矣厚矣社倉之剏<lb/>
其心是也其事非也今州縣大家以不納常賦為雄孰<lb/>
能推民吾同胞之心捐廩於賦外謗議之興理所必至<lb/>
但當自責難以尤人若利民諸事今日固有掣肘難行<lb/>
之病但往往初未嘗出於確實惻怛之心且無纎悉周<lb/>
<pb n="KR4d0371_WYG_017-2b"/>
密之慮講之不精託之非人其齟齬不合未必一一皆<lb/>
有掣肘未免使茍且架漏者指以自文矣使吾發之以<lb/>
誠處之盡善如是而不能行斯無媿也髙明以為如何<lb/>
頂夫兄一出不審僑寄外家昌黎所謂磨肌刮骨吐出<lb/>
心肝企足以待寘我讎寃名曰交窮者端為此兄發也<lb/>
是可浩歎豐貺已領却當轉寄昨聞令弟都運館寓燕<lb/>
堂夜雨對酒塤箎交和其樂無涯某以未曽瞻識不敢<lb/>
拜書怡次乞道此傾嚮長公少公名滿天下定當聨韉<lb/>
<pb n="KR4d0371_WYG_017-3a"/>
入對映照班行尚能杭一葦面賀於大室慶禮幅紙抒<lb/>
謝言不盡心尚冀台照<lb/>
　　　慰鄭定齋<lb/>
某踽踽陋巷幾與世隔春初剽聞執事丁太夫人之艱<lb/>
非有的說道路云邈無從訪問又不敢率易奉唁得罪<lb/>
慶門孟夏望後時天彝出示所恵書始知其詳且悲且<lb/>
媿越二日陳廣文来訪亦言得書嘗辱寄聲存問媿且<lb/>
感者以平生知已如執事者不一二數而慶弔絶不相<lb/>
<pb n="KR4d0371_WYG_017-3b"/>
聞豈人之情哉然山川悠阻影響昩昩勢既不得以自<lb/>
通習懶廢事亦山人處士之常態執事誠以古心相照<lb/>
決不以音問疎曠棄絶之是故隠淪不振之姓名猶在<lb/>
湖海容納之内而記存勞来之真情悠然發於寝苫枕<lb/>
塊之餘藹然見於故人尺牘之後吁是豈今日士大夫<lb/>
之常徳哉此愧猶可諉也此感則永矢弗忘也執事自<lb/>
罹大變戴星奔馳䟦履險阻勞悴甚矣攀號擗踊茹哀<lb/>
飲痛嗟何及矣卜其宅兆負土成墳大事終矣毁不滅<lb/>
<pb n="KR4d0371_WYG_017-4a"/>
性聖人所戒酌飲不入曽子所悔雖欲致拳拳愛助之<lb/>
祝今已臯矣不復措辭矣雖然蓼莪昊天之恨寸草春<lb/>
暉之感豈有新故之間哉况恩深滄海如何報之語執<lb/>
事之素心也讀禮之餘益思盡其逺者大者斯為達孝<lb/>
矣愚聞居處不荘非孝也事君不忠非孝也涖官不敬<lb/>
非孝也朋友不信非孝也戰陳無勇非孝也将為善思<lb/>
貽父母令名必果将為不善思貽父母羞辱必不果此<lb/>
皆執事躬行心得之餘而某又不能忘言者是欲少補<lb/>
<pb n="KR4d0371_WYG_017-4b"/>
前日愛助不及之誠而已某近得魏國張忠獻憂居三<lb/>
帖中謂故舊由公不以其哀若而幸之教使不悖於學<lb/>
道是區區之望也魏公功業之盛年徳之尊而其言猶<lb/>
拳拳如此盖其孜孜求善出於中誠豈勉強者所能此<lb/>
所以為魏公也盛徳之事學者莫<hi>闕</hi>　　　有北山何<lb/>
先生之䟦而某與舍姪亦綴數語敢以為執<hi>闕</hi>
将誠不敢效世俗禮仰惟台覽<lb/>
　　　答湖滄王全夫<lb/>
<pb n="KR4d0371_WYG_017-5a"/>
觀下諭之目深見讀書不茍不為入<hi>闕</hi>　　　學甚善<lb/>
足下可謂有願學之心而欠勇往之志有涵泳<hi>闕</hi>
　講辨之工所以義理孤單而滯礙未融也来諭一有<lb/>
所<hi>闕</hi>　　　未至而其心已有偏倚此三語初看時甚<lb/>
異既曰有所<hi>闕</hi>　　　事物未至既曰事物未至又安<lb/>
有所偏細玩之則知語滯<hi>闕</hi>　　盖此章大意如當喜<lb/>
則喜而不留其喜當怒則怒而不留其怒有可怒者不<lb/>
以喜而忘其怒有可喜者不以怒而忘其喜此<hi>闕</hi>
<pb n="KR4d0371_WYG_017-5b"/>
失其正留其喜怒此朱子所謂一或<hi>闕</hi>之也當怒不怒<lb/>
當喜不喜此朱子所謂不能察也忘其當喜忘其當怒<lb/>
此朱子所謂欲動情勝所以失其正也朱子謂於心上<lb/>
理㑹是見於念慮之微者也後章大意是此心既正矣<lb/>
知其當親愛一向偏於親愛雖有可賤惡者而不加審<lb/>
也知其所當賤惡一向偏於賤惡雖有可哀矜者亦不<lb/>
加審也如父子之當愛此心不可謂不正也而不復審<lb/>
其惡焉此正是事上病耕種之欲豐碩此心亦不可謂<lb/>
<pb n="KR4d0371_WYG_017-6a"/>
不正而不能審其已碩亦只是事上病此正是正心以<lb/>
後之事朱子所謂是見於事為之失者不可謂之未安<lb/>
若敖惰者即敬畏之少殺者也非今人之所謂敖惰肆<lb/>
其無禮之謂也曰當然之則明敖惰止可如是而已亦<lb/>
不必疑而缺之也又来諭絜矩一段舉本文斷續不貫<lb/>
而難曉本說君子能絜矩然後上行下效而天下平恐<lb/>
人不識所謂絜矩又解其義於後今如来諭但欲識絜<lb/>
矩之義而不必行絜矩之用也而可乎所謂自得者乃<lb/>
<pb n="KR4d0371_WYG_017-6b"/>
自然而得是集義所生者獨自得之如義襲而取其弊<lb/>
至於尚新竒立異論為吾道之害矣不踐迹聖人病之<lb/>
也非取之也此外已言之更不重述<lb/>
　　　通蔡子明<lb/>
曩䝉謙光訪别於今五年中間僅能一上主書之敬䝉<lb/>
答教甚寵且有名詩巨編之賜嗣是影響昩昩益守隠<lb/>
約雖聞榮登魁甲分教上饒慶事蟬聨俱不敢修一紙<lb/>
半行以溷氷矑者非慢也雖以禍患相仍亦山人處士<lb/>
<pb n="KR4d0371_WYG_017-7a"/>
固陋之常態意足下仕路崢嶸交逰日廣東閣之下英<lb/>
俊如林那復念及疎懶無用之書生哉立齋姪出示手<lb/>
書乃䝉寄聲存問恍然自失不自意不肖姓名猶在齒<lb/>
牙悠揚之間捫心感愧銘篆難忘仰惟久軒先生負一<lb/>
世之重望結聖主之深知坐廟堂參大政天下想望其<lb/>
風采鈞衡之拜四海蒼生日夜延頸以俟况如某者久<lb/>
䝉賢父子顧遇之隆其為矚望盖可知也竊聞議者曰<lb/>
方世變之轇轕國勢日輕國計日匱弊倖日繁民生日<lb/>
<pb n="KR4d0371_WYG_017-7b"/>
困天下事幾不可為矣久軒抱經濟之學行其所無事<lb/>
物来順應未嘗作意也今天下之大本在前星之名未<lb/>
正闗雎之求未廣雖妙選宫僚往往牽於避忌之多端<lb/>
而不得盡其箴規涵養之實又今日天下之大患在北<lb/>
司之勢鴟張羣隂磅礴衆正塞瘖蔽惑人主之聰明斵<lb/>
喪士大夫之心術未形之幾不可不慮又舉一世之大<lb/>
弊士大夫奔競無㢘恥茍且不事事州縣之疾苦不聞<lb/>
財貨之本源不講邉備之單弱不恤甚而綱常淪壊而<lb/>
<pb n="KR4d0371_WYG_017-8a"/>
不知但有富貴一念浩浩乎不可遏此所闗者豈不甚<lb/>
大而廣又恐不可以不作意也愚嘗謂天下之官莫尊<lb/>
於宰相亦莫難於宰相凡一時粗有才望莫不於此敗<lb/>
其所長者前後相望何也盖天下之事機無窮一人之<lb/>
志慮有限彼皆欲獨運以專權徇私而固位此其所以<lb/>
為取敗之道人主無職事在論一相宰相之職雖無不<lb/>
總其要止在於收拾人才而已賢者養其望能者責其<lb/>
成智者竭其謀勇者盡其力合一世之人物共一世之<lb/>
<pb n="KR4d0371_WYG_017-8b"/>
事功各因其才而公用之吾何容心焉此真所謂不作<lb/>
意而行其所無事者也然人才不易知非廣詢博採參<lb/>
伍其賢否何由可以得其長而當其任顯趍庭之際盍<lb/>
請於久軒竭一時之禄賜大作規橅闢翹材之館廣聘<lb/>
天下之名士以居之日孜孜而訪問焉須得平生不識<lb/>
面之人凡目下稱師稱恩而有求者不使充斥乎其間<lb/>
當有竒謀精畫効忠於前者則深謝之謹識之熟講之<lb/>
力行之其私謁者斥絶之果能如是何世變轇轕之足<lb/>
<pb n="KR4d0371_WYG_017-9a"/>
慮乎豈惟相業規橅光前絶後而於東閣令譽休美亦<lb/>
有闗也此呂正獻張宣公之遺範左右其勉之謹發愚<lb/>
衷上答記録之盛心若夫為治之大原大本動闗上徳<lb/>
非草茅之所敢言及於政事之至纎至悉綱目多端亦<lb/>
非筆舌之所可既青燈夜坐嘗與立齋商畧之或恐自<lb/>
能詳布于左右謹奉書不宣<lb/>
　　　答季伯韶<lb/>
幸甚得𨽻部封一氓之數遥望使星炯炯斗牛間可仰<lb/>
<pb n="KR4d0371_WYG_017-9b"/>
而不可近豈敢以一字干其常分哉自顧隠㣲不肖何<lb/>
足以辱眷記而不忘如此特枉墨妙勞問劬劬且有折<lb/>
俎之饋此尤出望外下拜極其感愧屬以郡政不綱居<lb/>
民延燎燬其七八百年之星祠井里惴惴度日寓公率<lb/>
以義約為救焚之備貧乏如某亦在推擇不免質衣物<lb/>
以奉承不知造物者於何處持盈虧之權隂有以助之<lb/>
義也捧来諭不覺失笑賜問三政何先尤認謙處不鄙<lb/>
夷之盛心若社倉有名無實義役豐歉不齊又非一路<lb/>
<pb n="KR4d0371_WYG_017-10a"/>
通行尚可緩也若夫歸併一事即過割稅賦也此則今<lb/>
日州縣之通患婺郡二十年不過割矣貧富之不常年<lb/>
異而嵗不同烏有許久不進不退之理此勢家巨室之<lb/>
不願聞而暴官汙吏之不肯行也由此逃亡戸絶者不<lb/>
與釐正而稅長代輸破家蕩産比比皆是而爭役之訟<lb/>
自是而擾擾矣不清其源不行之力未見其有益於百<lb/>
姓也此不望於厚齋将誰望賢昆仲當今偉人皆清廟<lb/>
不可缺之器明堂不可捨之材豈久於外臺者顧即矜<lb/>
<pb n="KR4d0371_WYG_017-10b"/>
念民可少甦非賜問不敢僭及云云<lb/>
　　　答何師尹<lb/>
某迂疎無用茍全性命於陋巷悞䝉識察即以臭味相<lb/>
求開心布誠傾倒無餘藴雖平生故人有未能然者自<lb/>
顧何以得此於當代之偉人哉自是以来此心炯炯依<lb/>
嚮頃刻未嘗忘書疏之疎密政不足計也好風西来氷<lb/>
函飛墮龍蛇滿幅英論竦然遥聞康廬彭蠡彌髙彌深<lb/>
敬審朱明未垂暑氣未生羽扇牙籌敵塞民飽合候某<lb/>
<pb n="KR4d0371_WYG_017-11a"/>
憂患餘息生意剥落殆盡所以自治者甚疎亦無以淑<lb/>
人而况利欲波蕩士習風靡安有向此冷淡生活者杜<lb/>
門自安其拙而已北山先生時有失血之證氣體多倦<lb/>
年来亦少講說以是無足為執事道者執事去學校而<lb/>
治兵理財世俗之見宜有未解者吾儒之學無精粗皆<lb/>
當為之事牛羊會計聖人亦盡心焉自古言理財者多<lb/>
矣未嘗知善理財者莫善於儒者自古稱儒者多矣未<lb/>
嘗知理財亦儒者分内事今廟堂何所見乃以執事為<lb/>
<pb n="KR4d0371_WYG_017-11b"/>
之此漢唐以下之所未識是豈果有取於此乎亦偶中<lb/>
暗合耳不然何他事之未善也執事之不鄙夷其職隨<lb/>
事輒效所以寛民力以培養國本嵗蠲百萬在他人為<lb/>
甚難在執事特餘事也有如神機絶識而可但為國用<lb/>
支局而已乎大則當運籌決策於用兵之所次則折衝<lb/>
禦侮於形勢之地可也今在外不離於九江之境豈天<lb/>
意亦有所屬乎使之習風寒熟事情将以大任也察敵<lb/>
勢之虛實審兵将之勇懦上聨襄蜀下援長淮善用兵<lb/>
<pb n="KR4d0371_WYG_017-12a"/>
者未嘗不於此而展布焉此豈酣豢富貴者所能識此<lb/>
執事向者不勝西事之憂言於當路増湖右之戍誠為<lb/>
急著似聞未能盡如執事之請而招軍已至内地人心<lb/>
驚疑無肯應者似聞已有中輟之㫖此盖長沙所當深<lb/>
慮竊聞其幕府泰然未審果何如也區區之愚不若且<lb/>
移副閫舊治練袁吉之兵亦次者也台意以為如何書<lb/>
生不識時宜然亦同此憂國之心願執事專意講求西<lb/>
南之衝要於閒暇未及然之時今之攫攘官職者必退<lb/>
<pb n="KR4d0371_WYG_017-12b"/>
避於緩急之際未必非執事當此重擔惟髙明更加之<lb/>
熟慮若夫豐碑巨碣意則雅矣句則健矣讀者知所警<lb/>
矣執事談笑翰墨自是出人數等於斯時也而可以此<lb/>
為事業哉區區所望於執事者非止此也執事交盡天<lb/>
下士亦何取於某豈以其無用於世而不以戇直為嫌<lb/>
乎今之士捨科舉之外無他學也世之所謂有才具者<lb/>
又皆出於俗吏之手豈識儒者之實用哉惟執事當以<lb/>
儒者之實用立門戸世俗伎倆屏去之幸甚九江乃陶<lb/>
<pb n="KR4d0371_WYG_017-13a"/>
士行之故治也其事業亦有當於髙明者乎<lb/>
　　　答吳松林<lb/>
近聞逺趍邉閫密贊機謀将有千里之行正恨不得攀<lb/>
送且不得專价導嚮往依戀之忱忽拜誨緘謙徳滿紙<lb/>
感甚愧甚又䝉傾倒真情敷露出處之意以寓别尤極<lb/>
感佩執事自桐川歸入山堅坐今四五年矣未嘗不歎<lb/>
咏髙蹈絶識之過人今乃為一議幕牽挽而出方疑執<lb/>
事自待之不厚也来諭以為無官可做謾為禄仕計固<lb/>
<pb n="KR4d0371_WYG_017-13b"/>
非知有榮進之想白首舍已以從人亦甚屈矣今未論<lb/>
因不失可親之人而聖人嘗度時義教人不可榮以禄<lb/>
者其㫖深矣成事不說某不當贅瀆區區之愚更惟裁<lb/>
處於進退久速之宜或恐可以少答知遇之隆也名集<lb/>
細芽拜賜珍藏和靖所書東西銘四箴石刻敬以侑書<lb/>
大風正寒乞金玉鼎茵為時自愛自重不勝拳拳之至<lb/>
　　　賀陳本齋<lb/>
共審榮膺帝命分任史權自業麟經久斟酌百王之大<lb/>
<pb n="KR4d0371_WYG_017-14a"/>
法始參鵷序即刪潤四朝之巨編必是非賢否之大明<lb/>
想邪佞姦回之甚愳應笑昌黎之怯懦要追司馬之雄<lb/>
深豈特儒者之榮抑亦古人之幸仰惟慶惬某自安隠<lb/>
約於陋巷不求聞達於當時悞入眷知始終如一平生<lb/>
得此於人指不多屈感佩何可忘自别朝軒恍焉如夢<lb/>
五栁溪山冷舍風月猶如故也風致與人俱往矣如之<lb/>
何而勿思行看進書褒擢正色要津與其誅既往之姦<lb/>
諛不若鋤當今之佞倖此拳拳深為世道有望於君子<lb/>
<pb n="KR4d0371_WYG_017-14b"/>
之得時者如此偶看得隠逸傳中有魏國録掞之胡正<lb/>
字憲與焉此二人自合入儒學中豈有身為朝士而謂<lb/>
之隠逸可乎蘇雲卿之事蹟徒欲節文血脈精神處俱<lb/>
廢矣據所知者如此推之他傳可想日子既迫不知髙<lb/>
明何以處此雖不𨽻巻中有顯顯礙理者恐亦只得早<lb/>
舉而白之無為後悔若大費爬梳亦當且展進書之期<lb/>
可也<lb/>
　　　回鄭親求岩桂賦䟦<lb/>
<pb n="KR4d0371_WYG_017-15a"/>
兹䝉寵示岩桂賦倡和欲某掛名其末甚感某嘗整衿<lb/>
端玩皆軒軒然有淩雲之氣誠得當今魁彦印證於后<lb/>
為宜若使潦倒無成於陋巷者㸃綴則為此巻之羞不<lb/>
祥莫大焉由是不敢措一詞謹謹歸璧然既荷不鄙夷<lb/>
又不可不少見微忱佳掣有曰孫枝孰可繼其芳惟子<lb/>
足繼又曰盛美不在予而何在其自任者可謂甚勇其<lb/>
所以自期者無乃太淺乎何其𦕈視宗族旁若無人大<lb/>
畧矜夸之意多而非所以培養退讓之風也政使盛族<lb/>
<pb n="KR4d0371_WYG_017-15b"/>
果無可繼前芳尤宜哀痛感慨厚自豐植以逺者大者<lb/>
自期可也每舉進士不下數百人賢否邪正雜然並進<lb/>
縱在髙甲又何足以繼先烈仰惟先正師保氣節勲業<lb/>
著在國史播之天下後世豈在區區一第哉某亦潛觀<lb/>
密察賢親天資俊敏自可有為願以器識為先窮探學<lb/>
問根本見於躬行者篤實無瑕則人稱之曰北山之後<lb/>
有此賢孫曽可謂源深流長矣盛美如是始可繼芳也<lb/>
非恃親愛不敢出此語惟髙明亮之<lb/>
<pb n="KR4d0371_WYG_017-16a"/>
　　　回潘丞<lb/>
近嵗得幸獲奉英標於琴瑟書冊間辱眷與厚甚鳶飛<lb/>
魚躍各適其適終不可得而同趣也故人戾青雲翔天<lb/>
表一舉而知山川之紆曲再舉而觀天地之圜方猶肯<lb/>
下顧雞鶩之栖栖耶一札度垂虹而南飛委餘光於陋<lb/>
巷恍然落月之照屋梁驚喜起舞賜諭令姪之事某久<lb/>
服髙誼當時固嘗從臾一語豈知麛鹿之性習荆棘草<lb/>
莽而無長林豐草之志今已備嘗艱難須有悔艾之意<lb/>
<pb n="KR4d0371_WYG_017-16b"/>
彼筆生者不患其不從此却在髙明思有處之庶可終<lb/>
此大恵盖不徒曰飲食之而已必加教載撫存之然後<lb/>
可玉其成耳未知台見以為如何鹽官趣戍不審合符<lb/>
在何日亦畧歸鄉否某病暑入秋尤甚筆硯久荒聞便<lb/>
丞書此以答雅意莫能盡傾所欲言家兄辱賜問尤感<lb/>
令再三拜謝伏乞台察<lb/>
　　　回葉成父<lb/>
某伏䝉不賜鄙夷再辱緘示問仁之疑義肅容三復渙<lb/>
<pb n="KR4d0371_WYG_017-17a"/>
然氷釋尤見舍已之勇求善之力無纎毫固吝之意二<lb/>
章改本已極明瑩剖析甚精不可強指瑕纇矣以愚見<lb/>
淺陋觀之克復二字雖是著力用工非是先存此心如<lb/>
何遽能如此用力所以其他弟子不告之以此正是未<lb/>
有顔子不違仁之功其不能不違於三月之後者便是<lb/>
要他克復以全此仁也其餘日月至者如何便能如此<lb/>
下勇猛手段朱子所謂教顔子以殺賊手段者此也若<lb/>
仲弓正是教他一个敬字以防賊入来耳程子下皆盡<lb/>
<pb n="KR4d0371_WYG_017-17b"/>
二字朱子下一全字亦是合此意思程子云方始是仁<lb/>
者以全體言也此是於令尹問目外因及此耳未審髙<lb/>
明以為如何此間朋友先来多是以為訓做字看来做<lb/>
字不特是粗而亦有病仁是人元自有者何必去做他<lb/>
乃知文公下一个全字是有萬鈞之力来教於此一段<lb/>
恐未明瑩寵示先天圖却於此備見此公之為學矣想<lb/>
是他自有願學之心只是不得師友不循塗轍往往自<lb/>
盲撞剽些道理来說便欲将来立論悮矣康節之學非<lb/>
<pb n="KR4d0371_WYG_017-18a"/>
是難學盖是不可學若一一定之於數則王道可廢世<lb/>
教可息三綱五常任他作壊不必扶持亂臣賊子任他<lb/>
縱横不必誅戮何者其數當如是也數之為學固不可<lb/>
謂無此理自是天地間一珍祕物事不可将来治國平<lb/>
天下此聖人所不學也以二程與康節如此密熟甚欲<lb/>
傳與二程而二程不肯承當者是誠無用於世教也但<lb/>
渠精於數因用心推得天地萬物之理於吾道無悖是<lb/>
以程朱以来推尊之而不敢非也若是正面工夫只是<lb/>
<pb n="KR4d0371_WYG_017-18b"/>
數學後學求聖人之道自有正當常行大路正不必向<lb/>
康節脚下喫辛苦討道理也於此可以見他無師友盲<lb/>
撞處亦甚可怜也非䝉尊兄下問之勤何敢放言如此<lb/>
然亦不敢以為是惟髙明有以印證之答未發之書尤<lb/>
更直截分明不知疏菴新昌之講是何人後便乞賜報<lb/>
夫仁義禮智信性也皆未發者也本不可形容孟子是<lb/>
将情来說因其見於外方知内有此理耳未動之時如<lb/>
何下注脚不知毅齋如何說未發之體併乞推教<lb/>
<pb n="KR4d0371_WYG_017-19a"/>
　　　復陳本齋<lb/>
某於臈月二十有六日拜書修慶凂唐實夫轉達未知<lb/>
何日可澈氷矑嵗正之四日伏領賜書正某修書之日<lb/>
也是日金華有雷電之變知契好不替脗合如此何感<lb/>
如之某學識淺陋不敢妄論古今兹因執事與修史筆<lb/>
敢陳管見亦不暇詳其條目姑以大綱言之太史公之<lb/>
八書嚴矣所包固有未盡而封禪何足以專一書其後<lb/>
立儒林傳乃與佞倖滑稽雜流並列何其識慮之不髙<lb/>
<pb n="KR4d0371_WYG_017-19b"/>
也猶有可掩瑕者能以夫子列諸世家而門弟子附焉<lb/>
以老荘等自為别傳亦知所尊矣班固作十志視八書<lb/>
有分有合有増有損而藝文之為志名既不與諸家雜<lb/>
出而崇儒重道之意比太史公益下矣范<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>之紀東漢<lb/>
不得與班固並稱自古之論然也<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>乃别出文苑一傳<lb/>
於儒林之後既知有本末又别立黨錮傳於前則其識<lb/>
不可謂不班如也此傳雖前所未有義所當立且東漢<lb/>
之盛孰有踰於黨錮諸賢哉魏晉以下固不足言共推<lb/>
<pb n="KR4d0371_WYG_017-20a"/>
國家之所以逺邁漢唐者亦以周子再開萬世道學之<lb/>
傳伊洛諸先生義理大明盡掩前古今上聖徳巍煌未<lb/>
易形容其有闗於世道之最大者莫如封五子列諸從<lb/>
祀崇尚道學表章四書斥絶王安石父子之祀也今四<lb/>
朝大典成於今上之朝舍此不録縱史筆極其典法而<lb/>
五子之徒浮沈出没於列傳賢否之中便無精彩豈不<lb/>
為千古之羞嚮者敬岩姪嘗奏請於朝乞立道統傳朝<lb/>
廷不肯取㫖收索宣付史館區區之愚以為道統立傳<lb/>
<pb n="KR4d0371_WYG_017-20b"/>
却小了道統當作一志豈不勝於經籍藝文之志乎若<lb/>
欲作傳則當曰道學傳終不如志體所該全備伊洛以<lb/>
来門人弟子著述書目悉可類聚首載吾道今上臨幸<lb/>
辟雍之詔吾道粲然可以上接夫子世家下陋東漢黨<lb/>
錮豈不偉歟此非導諛於君也将順其美是以格其非<lb/>
心大臣愛君無所不用其誠盖如此某因有白事雖私<lb/>
實公乾道庚寅先大父諱某宰長沙葉丞相某宰於潛<lb/>
劉史君藻宰崑山皆婺人也皆以邑宰聞孝宗留意字<lb/>
<pb n="KR4d0371_WYG_017-21a"/>
民之官幽隠必達一日三公俱被召天下翕然聳聴莫<lb/>
不奮厲五月大父面對稱㫖即差知嚴州實代南軒張<lb/>
宣公辛夘信州驕卒作過兩易大父知信州壬辰冬召<lb/>
赴行在十一月十五日奏事十六日徑除金部郎官繼<lb/>
賜奎畫訪及治道癸已五月兼崇政殿說書秋以讒者<lb/>
謂大父漏泄禁中語出知饒州自是老於麾節間恐此<lb/>
事實録中不曽登載不特大父被遇上恩之隆如此尤<lb/>
足以見孝宗考察州縣之能否破削資格而用人無朝<lb/>
<pb n="KR4d0371_WYG_017-21b"/>
蹟而徑除郎以庶官而䝉御筆兼說書皆當時異恩也<lb/>
是以宏模偉徳之一端恐秉史筆者之所欲聞子孫沈<lb/>
淪無由録送上官幸執事左右史事不敢不聞大父事<lb/>
實見朱文公文集第八十九巻神道碑銘之内大父官<lb/>
不至立傳今不至立傳而得傳者亦不少某之事力不<lb/>
能進状今聞從伯祖尚書諱某新得入傳按史法亦有<lb/>
附傳之例大父與錫山尤公為同年進士情好甚密大<lb/>
父卒錫山亦賜誄辭或辱鼎重轉達史長得附傳以垂<lb/>
<pb n="KR4d0371_WYG_017-22a"/>
不朽豈特存没被恵而亦足以補孝宗聖政之分毫進<lb/>
退惟命非某私情所敢必也某家藏宋秦公唐史吳兢<lb/>
傳稿一巻其蹟粲然惜向者不曽拜呈當時李文簡公<lb/>
亦為大父䟦數語即模勒鋟木于史館某亦得墨本今<lb/>
以納上不知此刻今尚存否吳公真足以為萬世作史<lb/>
之法則而秦公刪潤之功大有警發恐或可以少裨大<lb/>
手筆也<lb/>
　　　答王景梁<lb/>
<pb n="KR4d0371_WYG_017-22b"/>
昔往南溪攀别而逸駕竟已先驅悵然而返耿耿至今<lb/>
之日伏奉手畢之光慰感栢懐謙詞滿紙推予過情此<lb/>
則非所敢當宗兄坦夷磊落刻厲辛勤青雲之科不占<lb/>
已孚舉業如是足矣邇此青春鼎盛盖亦用功於根本<lb/>
之書以培養其窮達之良心開眼闔眼無非受用之實<lb/>
地記得朱子語録中有一段說用舍行藏云他人用無<lb/>
可行舍無可藏惟孔顔有以行有以藏於有字說得極<lb/>
重雖未必當時聖人之意於學者警發有功若夫家貧<lb/>
<pb n="KR4d0371_WYG_017-23a"/>
親老别無妙法只有敬徳修業四字須是念念在心以<lb/>
聖賢為標凖盖自古無餓殺聖賢也此某平生勸勉友<lb/>
朋之拙策聞者莫不笑其迂自謂忠於告人莫出於此<lb/>
若欲别求妙法則墮坑落塹者紛紛皆是不審髙明以為<lb/>
然否吾儕逺書諛語彛儀皆在倚閣之數併惟識察<lb/>
　　　答蔡子明<lb/>
某此月初得之郵傳天下開悟王言載敷尊公久軒先<lb/>
生陞華邃殿暫逸琳宫知衮衣之将歸副鼎鉉之素望<lb/>
<pb n="KR4d0371_WYG_017-23b"/>
政恨未能求端便肅晉賀櫝立齋歸反辱寶墨雙函以<lb/>
宗文賦警策晦陋上原大道之傳下閔邪說之害指示<lb/>
後學之正極其坦明伏讀竦然起立又知褒拂過情将<lb/>
有堂職之命尤極愧惕但某學不自力老未有聞上不<lb/>
足以窺聖賢之藴下不足以騁功名之塗抱塵編蠧簡<lb/>
於陋巷守天下之至拙何足以宜振徳之賜此盖仁齋<lb/>
平日以人物為已任不忍一夫之終棄政恐鼔康瓠於<lb/>
大雅之側適以累知人之鑑既聞時論一新得以全純<lb/>
<pb n="KR4d0371_WYG_017-24a"/>
愚而安隠約豈勝大幸竊惟仁齋以髙明之資更練世<lb/>
故洞達物情運量斯世如鑒如衡不失毫髪天假閒暇<lb/>
正欲培益其積累之原益礪其問學之精願於此時寶<lb/>
毓神明使心廣體胖上以左右尊公副四海具瞻之望<lb/>
下以蕃衍英嗣續三世慶源之長區區之愚不敢道諛<lb/>
於尺牘中以為盛徳之報狂生故態不入時大率如此<lb/>
伏丐錫察<lb/>
　　　答何寛居<lb/>
<pb n="KR4d0371_WYG_017-24b"/>
某自去嵗修貢謝忱匆匆不能盡所藴而書生疎闊當<lb/>
世事情妄議天下事既而不覺自笑政欲髙明知山林<lb/>
腐儒真無用世之才可以置之度外而某亦不敢以尺<lb/>
書復進於氷臚非敢忘徳也出處塗轍不同也伏自榮<lb/>
登朝著擢用日穹曽無一字詗候起居頌望經濟真不<lb/>
足置之齒牙無疑矣因北山之回介拜書餽之甚渥雖<lb/>
曰錫類之仁真無所為而為者尤見義利之限界甚明<lb/>
也發書啓篚則精畫名刻在焉盥手掲之素壁盖執事<lb/>
<pb n="KR4d0371_WYG_017-25a"/>
以平日之所受用者開論後學甚切但塗轍分限俱含<lb/>
兩端使學者何所擇至於詞真氣温量寛鑑嚴自是名<lb/>
言亦恐方圓大小二句終未能勝也人知此二句出於<lb/>
孫思邈而不知孫又出於淮南子渠更有一句云能欲<lb/>
多而事欲鮮雖與上二句未稱亦自有味也髙明以為<lb/>
何如又䝉録示西南備禦之方尤見憂時體國之要策<lb/>
蚩蚩熟寐誰慮及此不必伏波聚米而形勢瞭然在目<lb/>
西邉防禦添兵雖不多已為兩路之重因只得且如此<lb/>
<pb n="KR4d0371_WYG_017-25b"/>
經理古郢之要衝非識古今形勢之精不能及此蜀運<lb/>
之急尤今日之最當先者若止取辦於荆襄似亦非計<lb/>
不如勉其復四川之險要䕶成都之沃壤則蜀運自寛<lb/>
若夫屯田清野之二病非一黄榜所能革此則恐欠區<lb/>
處愚不知兵妄意如此但今日之患上下無一定規模<lb/>
若主議之人在内則恐奉行於外者易差主議之人在<lb/>
外則恐居中主張者易摇所以今日事事無終始績用不<lb/>
成者此也或得於西邉專一道之事力畧如維揚之任<lb/>
<pb n="KR4d0371_WYG_017-26a"/>
責使之經營積累以數年為期庶或可以稍成頭緒但<lb/>
君臣之遇合難保古今功業之難成其成其否天也非<lb/>
人力之所能必也然食人之禄立人之朝義當自盡其<lb/>
心焉耳扶三綱不至於沈淪拯百姓不至於塗炭賢者<lb/>
未嘗無此願也事之不如人意者何限豈得盡如所願<lb/>
哉畎畝微生日夜望聖君賢相以天下為心損上而益<lb/>
下瘠已而裕民邦本固而公道昌庶幾如執事之髙明<lb/>
翕合衆志赤心任責尚可為也未知能副此願否未知<lb/>
<pb n="KR4d0371_WYG_017-26b"/>
何日得拱丈席以聴開濟之規臨風馳神<lb/>
　　　通陳本齋<lb/>
孟秋既望風露已清濯纓垂佩人望益髙后皇嘉相五<lb/>
月末因碩夫兄行嘗附一書以道仰徳之誠必已上徹<lb/>
氷矑繼是天氣向熱痼疾微動兼為濕氣薄腰腿間屈<lb/>
折頗艱由是尺書不嗣七月初忽聞執事去國為之惘<lb/>
然繼之以喜執事之去甚善矣猶恨其差晚也審執事<lb/>
之踪跡固明矣猶恨心事之未盡白也雖然頽波滔滔<lb/>
<pb n="KR4d0371_WYG_017-27a"/>
峙柱獨立信賢矣哉某嘗愛坡公之言曰問世之治亂<lb/>
必觀其人問人之賢不肖必以世考之然亦如之何而<lb/>
考也不過出處行藏進退語黙之間見之君子不容於<lb/>
世君子何病時之羞也君子茍容於時時亦何病君子<lb/>
之恥也能各知所恥則世與人兩得之矣執事之去盍<lb/>
力請於師尹得郡之時乎師尹之去固甚巧矣章貢之<lb/>
行未盡善也心迹俱明者於此時惟陳右司一人而已<lb/>
師尹之歸匆匆一見且曰少定再入城當從容也既而<lb/>
<pb n="KR4d0371_WYG_017-27b"/>
又匆匆過城挾無適行矣無適於是得脫陷阱其言謂<lb/>
西澗迓從回至此催迫就道若果未有行意亦何妨却<lb/>
之我之遲速豈吏輩得以持其柄哉此事姑置之鄭定<lb/>
齋曽聞其消息否昨傳其得興化既而興化屢易守獨<lb/>
不見其姓名心甚疑之執事必知其詳願垂一報潘介<lb/>
岩既歸則為終焉之計亦無一字入城府但聞其卜築<lb/>
為人所悞未為穏也書生舉事不免一疎尤見此老之<lb/>
淳徳林國録秴韓架閣境皆寓金華二公人物雖不同<lb/>
<pb n="KR4d0371_WYG_017-28a"/>
皆佳也亦得時奉從容餘非淺陋所知執事一出五年<lb/>
乍歸家山其喜可知僭有髙風行一篇姑見頌美之意<lb/>
幸垂藻鑑謹專人詗候起居家兄臂痛不果修書立齋<lb/>
姪别已拜書令似諸位徳業日進和父既得胄牒魁占<lb/>
無疑不敢拜状乞斥名瞻見未期敢乞康濟一身自致<lb/>
中和倚需時運之復以大發揮<lb/>
　　　回楊行父<lb/>
一别芝宇轉瞩十餘載回首遊髙明諸同志如在天表<lb/>
<pb n="KR4d0371_WYG_017-28b"/>
清夢栩栩未嘗一日不懐想瑞岩便至忽領藻緘髙誼<lb/>
不忘既慰且感浯溪古刻分恵此意尤厚緬惟即日嵗<lb/>
云暮矣霜旭烘晴侍學有相雅候萬福貴集中外鴻祉<lb/>
惟均某冉冉餘齡待盡陋巷幸有殘編繙閱如見聖賢<lb/>
此心不敢怠也垂諭堂扁極荷不外某素不以字稱何<lb/>
足以承盛意只此二字觀之則知學識迥出世表所以<lb/>
處家持身得其要矣遂欣然勉強一書併綴數語以復<lb/>
来施未必可用更惟裁處某近刻何北山所著魯齋銘<lb/>
<pb n="KR4d0371_WYG_017-29a"/>
以墨本納呈至希一覽無由會晤願言力學躬行善保<lb/>
斯則為千萬世子孫之基不勝拳拳謹奉状不宣<lb/>
　　　回陳樵翁<lb/>
維時急景凋年雪慳寒薄共惟梅邉雅興塵外髙譚白<lb/>
龍薦祉尊候動止萬福雲闗仙輯錫慶川融某束書聖<lb/>
則獲並英游餘十載矣每辱加念墮筆底龍蛇之寵光<lb/>
彩陋巷式重斷金嵗寒之心度越世表不勝起敬不勝<lb/>
懐感仙都水患固久未聞連嵗之頻仍濕氣著人故易<lb/>
<pb n="KR4d0371_WYG_017-29b"/>
成疾此亦氣數適然非一人所闗係於不堪其憂處樂<lb/>
亦不改方見學力也物價翔湧非實貴也會日輕而物<lb/>
日昂勢所必至小民從容不見窘色此最是好時節不<lb/>
敢歎我生之不辰某雖無用於世七十六年喫了二百<lb/>
七八十石米可謂古今之幸民造物之賜侈矣旦莫入<lb/>
土尚何言哉尊諭書堂氣象翕習聞之不勝欣慰以諸<lb/>
賢扶持作成之盛自應不同但欲求前廡於他部殊非<lb/>
策也第一是人情不相知風俗不相入却與仕宦者不<lb/>
<pb n="KR4d0371_WYG_017-30a"/>
同他職尚不可况於直學乎此尤不知所以上承雅意<lb/>
敝卑士風不競久矣如某掩闗衡茅後生英俊望望去<lb/>
之罕曽識面何由知其賢否苟未有交承則前職未可<lb/>
解組或先有才望佚之已久不妨再任儲材當在平時<lb/>
若求於臨期必至於苟且矣惟執事加之意風鰻之賜<lb/>
甚感久要不敢不拜靜念疎陋無益於聖則毎嵗必䝉<lb/>
專价問勞固足以見嵗寒之盛徳但舊朋友在堂甚少<lb/>
新者不相知妄叨重恵掛名簡書起人厭薄今天運将<lb/>
<pb n="KR4d0371_WYG_017-30b"/>
周不為不久用敢拜手控辭乞注於籍今後不必專价<lb/>
或因有便一札半行足表交情臨楮忱禱非敢自取疎<lb/>
外不盡歡竭忠聖賢之訓也瞻際無期願言金玉體府<lb/>
以棟吾道拳拳不宣<lb/>
　　　回於晦仲<lb/>
某老境寂寂急於嵗莫幸未寒殘編斷簡之盟思我良<lb/>
朋恨無飛羽齋藏忽有好音璪緘在手垂露粲然欣審<lb/>
即日霜旭烘晴綱維聖則台候有相萬福来諭纒繞塵<lb/>
<pb n="KR4d0371_WYG_017-31a"/>
俗此固人家所不能免然日用醻應何莫非事事所當<lb/>
事即此是學一事一物之中有無限道理不當厭棄事<lb/>
物閉門獨坐方謂之學也且聞堂中依前翕集只是舊<lb/>
友甚少耳况今右司新被朝命主此精廬神交氣感多<lb/>
士景從當衿佩雲合也某衰盛無益於書堂每嵗必䝉<lb/>
遣价訪問生死此意甚厚甚感激無窮但年運而往今<lb/>
已十載無益有損後之来者聲問不相接必出勉强或<lb/>
為虛費之累使拜受尤不安願嗣嵗倚閣此例庶幾安<lb/>
<pb n="KR4d0371_WYG_017-31b"/>
分免貽殘喘之羞幸甚玉峯得書云今年書堂再被水<lb/>
浸濕氣能為人患殊欠良策不審可山頭起幾間否今<lb/>
夏荷周平之来欵數月唤醒舊夢但某生意甚微不足<lb/>
挽其久處為之慊然某被嘉恵甚腆公帑私覿兩極其<lb/>
至祇受皇恐無以侑書謾以絳炬百兩凂使价復於執<lb/>
事切冀容留會叙莫期願言力學自愛益大逺業不勝<lb/>
忱禱不宣<lb/>
　　　回韋軒<lb/>
<pb n="KR4d0371_WYG_017-32a"/>
某不敢以籖府彝儀自取疎外近領台誨光風襲人違<lb/>
仁滋永思仁感深曩者髙軒數過蒼苔間今猶隠隠有<lb/>
石聲也伏䝉紆念寂寞華予嵗莫五雲之朶先春而来<lb/>
欣備彩衣受命玉筍催班難為弟難為兄一出一入賢<lb/>
哉父賢哉子拜後拜前真體元為萬化之基兼思孝備<lb/>
一身之美朝於王所允若天心豈特親愛之交懽亶為國<lb/>
家之盛事聞郵音而倍喜就慶牘以非恭仰祈鑒宥某<lb/>
衰伏窮簷賴庇茍安尚勤綏軫頒寶劑以扶其龍鍾封<lb/>
<pb n="KR4d0371_WYG_017-32b"/>
名畫以寓其繾綣意重丘山感深河海少延殘息實出<lb/>
大生掲雙軸於坐隅拱髙風於天表匆匆治報未盡精<lb/>
微惟洞然相白不宣<lb/>
　<lb/>
　<lb/>
　<lb/>
　<lb/>
　魯齋集巻十七<lb/>
</p>
<p>
</p>
  </div>
</body>
</text>
</TEI>
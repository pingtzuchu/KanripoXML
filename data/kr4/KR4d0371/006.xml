<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻六</head>
    <p>
<pb n="KR4d0371_WYG_006-1a"/>
欽定四庫全書<lb/>
　魯齋集巻六　　　　　　　宋　王栢　撰<lb/>
　　説<lb/>
　　　洪範九疇説<lb/>
或問九疇之所以則洛書者其目可得而易乎曰不可<lb/>
也可易則非聖人之書也失陽變隂合而先生五行故<lb/>
五當一數而不可易人禀五行而見於五事故五事次<lb/>
二而不可易八政者為治之大綱也故八政次三而不<lb/>
<pb n="KR4d0371_WYG_006-1b"/>
可易五紀者天時之大節也有八政而后天時可推此<lb/>
五紀不可先於八政皇極者四方八面之所取則故居<lb/>
中而不可偏三徳者五事之直對也三徳藴於内五事<lb/>
著於外品節剛柔所以定五事之合中也稽疑者八政<lb/>
之横對也有政有疑不能自决必卜之而后吉凶見庶<lb/>
徴者五紀之直對也庶徴之休咎五紀之所以逆順也<lb/>
福極者五行之直對也人禀五行之氣有善惡焉有厚<lb/>
薄焉此福極之所由分也三徳者又庶徴之横對也休<lb/>
<pb n="KR4d0371_WYG_006-2a"/>
咎之形剛柔過不及之偏也五紀者又五事之横對也<lb/>
五事中節而后天地位四時行焉三縮三衡九疇之數<lb/>
昭昭然一定而不可易如此以十數推之而可以如是<lb/>
乎<lb/>
　　　皇極説<lb/>
五居中者統體一太極也八位皆有五數者物物各具<lb/>
一太極也五行五事五紀之五此顯然可見者也八政<lb/>
之有五何也食貨祀賔師五政而已三司者所以統五<lb/>
<pb n="KR4d0371_WYG_006-2b"/>
政故曰八耳三徳之有五何也一正直二剛克二柔克<lb/>
也七之五用卜是也八之五時九之五福是八位之中<lb/>
五無不在五行雖五大分則二實隂陽之所互生也天<lb/>
生水本乎陽位于北隂也地生火本乎隂位于南陽也<lb/>
木為水之穉陽而實生火金為火之穉隂而實生水土<lb/>
則貫四行而無不資焉五事雖五總之以貌惟一二始<lb/>
生之數隂陽互宅葢陽中有隂隂中有陽三數雖曰八<lb/>
政而實統乎三食貨司空之職也祀賔司徒之職也師<lb/>
<pb n="KR4d0371_WYG_006-3a"/>
則司冦之事也八出乎三此八政之所以次三也五紀<lb/>
雖五而嵗月日星辰實總乎厯數星辰雖可析為二合<lb/>
而言之星之辰也實為一紀此五紀之所以次四也卜<lb/>
筮雖二而體則七庶徴雖五體則八曰雨曰暘曰燠曰<lb/>
寒曰風曰時曰休曰咎也一二始生之數隂陽互宅九<lb/>
六老數則互變六老隂也退而變陽故有三徳九老陽<lb/>
也退而變隂故有六極此則隠而難知者也大抵九疇<lb/>
以竒數為主故十不見以對待而全洛書終不出河圖<lb/>
<pb n="KR4d0371_WYG_006-3b"/>
範圍之外者也竒主中而位四正偶退而居四隅一二<lb/>
三四河圖之生數也此皇極之所以立葢有此四者方<lb/>
可以建極也六七八九河圖之成數也此皇極之所由<lb/>
行葢此四者皆自皇極中生也惟皇之極有建不建焉<lb/>
故四成數各有兩端三徳之有剛柔卜筮之有従逆八<lb/>
之有休咎九之有福極是也人君治天下之道固已備<lb/>
於此矣武王之訪箕子之陳直與危㣲精一之傳相為<lb/>
終始於一書之中其條理縝宻不可易也此所以謂之<lb/>
<pb n="KR4d0371_WYG_006-4a"/>
大法與故朱子曰此是人君為治之心法皇極之奥義<lb/>
朱子言之詳矣其餘所未言者敢與同志共講之<lb/>
　　　獲麟説<lb/>
事有出於人之所共喜莫之致而至者謂之祥亦有出<lb/>
於人之所不識卒然而遇者謂之異是以麒麟鳯凰自<lb/>
昔亦以為祥且異也何哉葢其為物也世不常有誦其<lb/>
名詠其徳誇其瑞而不識其形見于詩書傳記寥寂希<lb/>
闊於三千六百年之間謂之異亦宜哉然其性之靈也<lb/>
<pb n="KR4d0371_WYG_006-4b"/>
未嘗輕出必有至治文明之世覽徳輝而後來又安得<lb/>
不謂之祥乎惟聖人之門其理素明其論素講而不以<lb/>
為疑也故有子曰麒麟之於走獸鳯凰之於飛鳥類也<lb/>
聖人之於人亦類也但出乎其類拔乎其萃而已予嘗<lb/>
深味其言而竊嘆夫天地清明純一之氣不常㑹而不<lb/>
易遇也方其幸而交㑹則鍾於人也為聖為賢鍾之於<lb/>
走獸也為麒為麟鍾之於飛鳥也為鳯為凰至於景星<lb/>
甘露之見於天醴泉寳玉之見於地嘉禾紫芝之見於<lb/>
<pb n="KR4d0371_WYG_006-5a"/>
草木龍馬之圖神龜之書其名状雖或不同理則一而<lb/>
已矣然則麒麟鳯凰非為聖人而生也特與聖人同值<lb/>
夫清明純一之㑹同生乎聖人之世也故聖人之時必<lb/>
有麒麟必有鳯凰隠顯之間特因人之見不見耳愚嘗<lb/>
謂鳯凰者有感於陽之靈者也麒麟者有感於隂之靈<lb/>
者也陽者天之道君之象也隂者地之道臣之象也當<lb/>
其天地交泰君臣同徳麒麟鳯凰所以畢至有聖君而<lb/>
或無聖臣此鳯凰之所以獨至也有聖臣而或無聖君<lb/>
<pb n="KR4d0371_WYG_006-5b"/>
此麒麟之所以獨至也夫子嘆鳯鳥之不至感聖王之<lb/>
不作天下不得被中和之化夫子感西狩之獲麟固嘆<lb/>
夫麟出非其時與我相似然既出而見傷又豈不知其<lb/>
非已之嘉瑞也乎夫子之感麟感麟之出也亦感麟之<lb/>
見傷也逍遙曳杖之歌不待夢兩楹之奠而後决其非<lb/>
久於斯世也矣夫子憂患後世之心未嘗少衰於是始<lb/>
脩二百四十二年之事立百王之大法為後世之軌度<lb/>
豈得已哉説公羊者乃謂文成而致麟胡文定公祖之<lb/>
<pb n="KR4d0371_WYG_006-6a"/>
以為與蕭韶作而鳯凰來儀者同一理為先天而天弗<lb/>
違志壹而動氣之驗言亦淵奥矣然文成而麟至固足<lb/>
以大春秋之作麟至而見傷又何春秋之不祥也乎以<lb/>
夫子憂患天下後世之心垂為萬世之法程夫豈小事<lb/>
文成而反致不祥之應豈理也哉但先儒之論既曰麟<lb/>
自聖人而出乃又曰麟出非其時虛其應此為悖理善<lb/>
乎子程子之言見于劉質夫入闗録者足以破千古之<lb/>
惑文定祖述程子而於此獨異焉新竒之病賢者亦有<lb/>
<pb n="KR4d0371_WYG_006-6b"/>
所不免可不慎哉<lb/>
　　　蜀先主託孤説<lb/>
每讀劉先主訪孔明之言曰漢室傾頹奸臣竊命孤不<lb/>
度徳量力欲伸大義于天下詞義正大凛乎有三代之<lb/>
風此孔明所以幡然而起為之鞠躬盡力死而後已者<lb/>
也當其梁益粗定鼎立勢成至于即位漢中經營克復<lb/>
㡬五十年春秋于是亦老矣使𤣥徳誠有興復漢室之<lb/>
心必能擇宗室之賢以托國俾之繼志述事以成吾平<lb/>
<pb n="KR4d0371_WYG_006-7a"/>
生之志願豈不始終光明哉惜乎計不出此臨終數語<lb/>
君子以為漢祖唐宗皆有媿色是固然矣識者精考宻<lb/>
察以為𤣥徳平生心事于是俱敗言若甚公而心甚私<lb/>
庸闇之禪不足以了乃翁家事豈不甚明𤣥徳既不能<lb/>
擇賢宗以授國則當公天下以為心盍於精爽未憊之<lb/>
時播告天下以行堯舜之事以孔明而代𤣥徳授受自<lb/>
可無愧豈不卓超千古今乃不勝老牛䑛犢之愛謾為<lb/>
不得已之詞豈情也哉是知平時魚水之歡皆虛文也<lb/>
<pb n="KR4d0371_WYG_006-7b"/>
　　　明帝告馬后説<lb/>
明帝之告馬后可謂理到之言若可以感動其良心者<lb/>
然使忌嫉者聞之未必不愈増其怨怒尚何望其果能<lb/>
聽従也耶史曰后於是盡心拊育又有若果因此言而<lb/>
後生綏愛之心者皆史臣之病詞非知馬后者也后常<lb/>
以儲嗣未廣憂形于色薦進左右每加隆遇則其無妬<lb/>
忌之行有均一之徳固已久矣所以聞明帝之言欣然<lb/>
領㑹葢其素心也而況兩漢之君未有如明帝頗修宫<lb/>
<pb n="KR4d0371_WYG_006-8a"/>
教登建后嬪必先令徳内無出閫之言權無私謁之授<lb/>
所以正嫡庶之分全母子之恩者固出於平日之誠意<lb/>
非一時之言可以僥倖而轉移也是知齊家之道先在<lb/>
擇賢配此闗雎所以為詩之首也<lb/>
　　　矯齋説<lb/>
夫人之氣質不齊自隂陽五行紛綸雜揉有清濁焉有<lb/>
美惡焉有厚薄焉而清明純一之㑹千百載不一遇也<lb/>
雖聖人亦不能一人之所秉而能和人之所偏是故舜<lb/>
<pb n="KR4d0371_WYG_006-8b"/>
命夔典樂教胄子曰直而温寛而栗剛而無虐簡而無<lb/>
傲所以扶其不足而抑其有餘也教化不作於上而吾<lb/>
夫子講道洙泗私淑諸徒羣弟子雖愚魯喭辟之不齊<lb/>
吾夫子不過進其退而退其兼人者而已世衰教弛人<lb/>
自為學茍欲矯揉其所偏其將何以為準的哉亦曰求<lb/>
之於學問之中乎誠能求之於學問必知無過不及之<lb/>
謂中黙計吾之氣質於何為過於何為不及不及者企<lb/>
而及之過者抑而反之必至於中而后已矯揉云者即<lb/>
<pb n="KR4d0371_WYG_006-9a"/>
變化細宻之工變化云者亦矯揉成就之驗矯之為言<lb/>
治其偏而歸于正之謂也茍能矯枉而過於正則反為<lb/>
矯之累矣或失之激或失之亢則皆非所以當學也然<lb/>
中非易至也亦難識也學問之功非一日所能成就也<lb/>
君子之學不為則已為必要其成非百倍其功不可也<lb/>
中庸曰有弗學學之弗能弗措也止雖柔必强朱子曰<lb/>
明者擇善之功强者固執之効吁是非矯揉變化之準<lb/>
的歟<lb/>
<pb n="KR4d0371_WYG_006-9b"/>
　　　三姪字義説<lb/>
寳祐癸丑之季冬十有一日乙卯奉伯氏命挈諸姪來<lb/>
歸敎養越五日進而告之曰天之生是人也莫不付之<lb/>
以仁義禮智之性不以聖賢而加多亦不以愚不肖而<lb/>
故少也然托於人者為氣禀所拘故有晦有明為物欲<lb/>
所蔽故或絶或續人之可以全其付託之初而不為氣<lb/>
質物欲所勝者其學問之功歟是以大學敎人明明徳<lb/>
必曰如切如磋如琢如磨所以指其得之之由也曰瑟<lb/>
<pb n="KR4d0371_WYG_006-10a"/>
兮僴兮赫兮喧兮者言學問之成徳容之盛而嘆美之<lb/>
也其餘義理詳宻予將次第為汝等言之思昔汝諸父<lb/>
之孤大畧亦汝等之年其間聚散盛衰禍患事變不堪<lb/>
回首今何忍言之哉自是以來予日夜望汝等有所成<lb/>
立以承門户之付託長姪當以學問率之盖有所執持<lb/>
則自有毅然不可犯之威故朱子亦以毅釋僴字長姪<lb/>
先已名僴今字之以子毅次名曰付字之以子全幼曰<lb/>
伲字之以子可三子思其命名之義而勉之敬之以副<lb/>
<pb n="KR4d0371_WYG_006-10b"/>
予望云<lb/>
　　　王岊字説<lb/>
壬申之秋八月壬辰太常寺簿王君爰稽古典肅賔友<lb/>
僎介冠其子岊于庭而命某字之竊嘗聞岊之為字即<lb/>
節也周之官有掌節者以五節授使者輔王命執以行<lb/>
為信守邦國者用玉節山國用虎節即漢之銅虎符也<lb/>
君之世祖侯東陽有玉節久矣君行將授虎節也岊之<lb/>
冠適開其端可無言以勉之夫信者理也節者器也有<lb/>
<pb n="KR4d0371_WYG_006-11a"/>
此器必有此理保此信所以全此節必敬以體之順以<lb/>
達之而後可程子謂敬為體信達順之道敢以體信侑<lb/>
爾名子其懋敬之哉<lb/>
　　　姪孫進父字説<lb/>
天秩之禮有五曰吉凶軍賔嘉禮之首曰冠是之謂重<lb/>
禮夫禮之所以重者將責以成人之行為人子責之以<lb/>
盡其孝為人弟責之以盡其悌為人臣責之以盡其忠<lb/>
為人下責之以盡其順豈徒曰元其冠而已哉今月吉<lb/>
<pb n="KR4d0371_WYG_006-11b"/>
辰良族孫以禮冠其子名之曰壵其師字之以進父迺請<lb/>
問進之義於予予耄矣烏足以推明之抑嘗聞壵者土<lb/>
之髙也土之髙固非一日之積矣夫子曰譬如為山未<lb/>
成一簣止吾止也譬如平地雖覆一簣進吾往也為學<lb/>
葢如是然詩曰髙山仰止景行行止土必進而積之以<lb/>
為髙山必行而升之以為至此進之義也若登髙必自<lb/>
下若陟遐必自邇此進之方也子之所知者如是而已<lb/>
子其勉之<lb/>
<pb n="KR4d0371_WYG_006-12a"/>
　　　時哲夫字説<lb/>
甥孫時塏將冠其宗長為之謁字予嘗聞齊景公謂晏<lb/>
子曰子之宅湫隘囂塵請更諸爽塏者釋者曰爽明也<lb/>
塏燥也後之人又従而釋塏之誼曰髙爽也惟髙則燥<lb/>
且明矣故近世名卿亦以爽侑塏夫人之得於天者虛<lb/>
靈知覺妙衆理而應萬事未嘗不明也拘於氣質誘於<lb/>
物欲則吾之本明者始昏矣揚子雲曰天降生民倥侗<lb/>
顓䝉恣於情性聰明不開可謂誣矣聖人之教亦因人<lb/>
<pb n="KR4d0371_WYG_006-12b"/>
之固有俾復其本明而已人生八嵗皆入小學教之以<lb/>
灑埽應對進退之節禮樂射御書數之文及其十有五<lb/>
年乃入大學教之以明明徳新民而止於至善教之以<lb/>
致知格物誠意正心脩身齊家治國平天下之道吁學<lb/>
之體用備矣此學古之大本也今塏既冠固將責以成<lb/>
人非百倍其力於三綱八目之中則何以明善而復其<lb/>
初哉況敢望其治國平天下書曰爽邦由哲哲智也此吾<lb/>
之固有也請字以哲夫子其勉之<lb/>
<pb n="KR4d0371_WYG_006-13a"/>
　　　葉涵字説<lb/>
咸淳庚午二月吉日通齋葉先生命其友人王某冠其<lb/>
子涵既筮矣宿矣期矣而某以㣲恙不果就列敢推涵<lb/>
之義以字之曰涵者清明之藴也夫天地以生物為心<lb/>
人得天地之心以為心虛靈知覺所以妙衆理而應萬<lb/>
事此所謂清明之藴所以能涵者得此氣之靈也其所<lb/>
涵者即此性之善也仁義禮智乃為之綱百行萬善皆<lb/>
従此出必使之寂然凝然湛然粲然於方寸之中感而<lb/>
<pb n="KR4d0371_WYG_006-13b"/>
遂應則不失其所涵之善不然則聲色或得以誘之利<lb/>
欲或得以撓之貧賤富貴或得以移之百念動搖則吾<lb/>
之所涵者昏矣今子既冠成人之責自此始必開之以<lb/>
學問之道澄之以静定之功俾所藴者常清明而不昧<lb/>
醻酢萬變泛應曲當始可以為成人周子曰山下出泉<lb/>
静而清也汩則亂朱子曰山静泉清所以全其未發之<lb/>
善故其行可果請字之以無垢過庭次幸以此説求正<lb/>
焉<lb/>
<pb n="KR4d0371_WYG_006-14a"/>
　　　呉弱翁字説<lb/>
括蒼友人呉弱翁冠來㑹北山何先生之塟訪予於陋<lb/>
巷求其字之説予讀曲禮二十曰弱陸農師絶句朱子<lb/>
然之冠自為一句弱言其時冠言其事文雖相連而義<lb/>
不相足也今弱既壯而又有室矣朋友猶以弱翁稱之<lb/>
以是自怠非相勉之意也夫冠者將責以成人之道故<lb/>
其目有二十曰筮日云云始加曰順爾成徳三加曰以<lb/>
成厥徳未嘗不以成祝之請字之曰成<lb/>
<pb n="KR4d0371_WYG_006-14b"/>
　　箴<lb/>
　　　本齋箴餞府博修史榮滿造朝<lb/>
天道發育本於一誠其心生生其徳孔仁人得此仁具<lb/>
此全美本然之性曰善而已聖人之本斯誠獨全真實<lb/>
無妄其動也天人秉五常萬善渾渾其惟誠者五常之<lb/>
本吾郡博士齋以本名鶴山筆舌久焉服膺如木之根<lb/>
培養封埴蔚乎蒼蒼干雲蔽日國本在家家本在身一<lb/>
身之本方寸虛明明徳新民先覺後覺推以教人勉之<lb/>
<pb n="KR4d0371_WYG_006-15a"/>
實學深衣講席音吐琅琅乃製闗鑰乃闢津梁齋必有<lb/>
規兩碑對立題必有義浮華者黜皷之弗躍揮之弗前<lb/>
士心已蠱四顧茫然利欲雖深天理不冺豈無覺者曽<lb/>
未旋軫作之不已久久必成三載一瞬簡書有程得師<lb/>
百年泮水能㡬争長虛文誰云義理立國之本恃此人<lb/>
才學不務實吁其殆哉世道日消永矢一黙有感斯言<lb/>
難免世嫉我居陋巷閉門讀書髙軒數過不鄙其愚冷<lb/>
舍竹林載言載笑雖未深購肝膽相照秋風既老行色<lb/>
<pb n="KR4d0371_WYG_006-15b"/>
駸駸别袂一判翔泳勢分我思古人行必有贈贈君以<lb/>
言情文弗稱知君之宇知學之源何以體之亦惟誠焉<lb/>
君之言行何有不實誠貫始終不誠無物須臾有間私<lb/>
欲乗之其為用者大本已虧薄物細故願君毋忽相期<lb/>
實深共保無斁<lb/>
　　　古鏡箴<lb/>
子意何厚恵我古鏡有鼎斯模有容斯正思人之生心<lb/>
徳本明如彼鏡然萬理具呈物欲交侵甘受塵穢弗磨<lb/>
<pb n="KR4d0371_WYG_006-16a"/>
弗治自暴自棄醻子古書為磨鏡方用力之久炯然其<lb/>
光聖賢雖逺如目斯覩以心照心無間今古惟子勉之<lb/>
致知是先人欲消矣天理湛然惟子勉之力行勿止天<lb/>
理湛然人欲消矣<lb/>
　　　外孫字箴<lb/>
文王之易惟震在東一陽既動勢可亨通為徳之仁為<lb/>
男之長奮于二隂有雷之象洊雷既厲孰不震驚守之<lb/>
以正法度是循夫子傳彖乃曰有則恐懼脩省保其安<lb/>
<pb n="KR4d0371_WYG_006-16b"/>
吉惟汝外孫汝父汝名蚤失所怙㷀然一身伶俜重闈<lb/>
何以色養文獻三世莫不汝望百蠧汝伺百邪汝窺一<lb/>
失其則嗚乎殆而汝毋妄動動必由禮汝毋妄言言必<lb/>
知恥手足耳目皆有常規毫釐之繆百行之虧震無咎<lb/>
者實存乎悔震所以亨惟則㒺悖在昔汝冠欒欒棘心<lb/>
三加之祝既不得聞仲春令日吉服在御字汝保則敬<lb/>
戒毋斁<lb/>
　　　考徳問業箴<hi>并序</hi>
<pb n="KR4d0371_WYG_006-17a"/>
昔聖人自謂五十有五而志於學且約其進徳之序為<lb/>
學者立自考之法後世所學無所志所志非所學故終<lb/>
身猶未至於聖人之立也予生三十六年始知為學之<lb/>
方今又三十年矣可以考徳問業矣其所至僅如斯而<lb/>
已矣惕然内愳而為之箴曰<lb/>
夷攷爾生不志于學三十六年如夢斯覺當其覺時有<lb/>
惰有勤或甘爾誘或膠爾程有赫聖經猶昧厥㫖有卓<lb/>
至善莫得所止振爾墜緒以㑹其歸竭爾餘力以研其<lb/>
<pb n="KR4d0371_WYG_006-17b"/>
㡬孰云日莫而以道逺求仁得仁在乎自勉<lb/>
　　　敬修齋箴<hi>為天台周平之作</hi>
天命爾性其綱有五義禮智信仁為之主氣質内錮物<lb/>
欲外攻其所存者鄙哉空空修已之學心必先正其正<lb/>
惟何曰毋不敬衣冠必肅無惰爾容視聴必謹無汨爾<lb/>
衷一語不妄誠斯可入一動不審行斯有失曰存曰養<lb/>
造次無違曰省曰察無間其㡬在昔仲由嘗問君子孔<lb/>
聖告之已精厥㫖脩已以敬確乎一辭如斯已乎反致<lb/>
<pb n="KR4d0371_WYG_006-18a"/>
其疑再疑再告曰安百姓究其大用堯舜猶病惟聖有<lb/>
教本末具陳惟敬之功其心孔仁仁有専言統乎四徳<lb/>
以是而脩實為學則有揭斯扁相爾齋居我箴匪耄丕<lb/>
哉聖謨<lb/>
　　　中處箴<hi>為汪元思作</hi>
維天巍巍維地回回人於其中參為三才雖曰三才同<lb/>
一太極渾合無間是謂理一乾父坤母維人子如各循<lb/>
其性是謂分殊生生不息均此一理動静屈伸猶魚在<lb/>
<pb n="KR4d0371_WYG_006-18b"/>
水頭圓足方外體其形滿腔惻隠内得其仁君子存存<lb/>
俯仰無媿惟踐爾形斯奠厥位須臾不謹私欲乗之其<lb/>
與禽獸相去㡬希卓爾元思聿來胥宇揭以觀省有曰<lb/>
中處我其箴之俾格此名上帝臨汝毋貳爾心<lb/>
　　　宜齋箴<hi>為胡子升作</hi>
天道發育有萬斯類得氣正通惟人為貴立人之道曰<lb/>
仁曰義乾坤父母四海兄弟兄弟一門父母乾坤分殊<lb/>
為義理一為仁良知良能莫不敬兄兄兄弟弟是乃愛<lb/>
<pb n="KR4d0371_WYG_006-19a"/>
親同此遺體如足如手違曰悖徳孝亦何有夙夜匪懈<lb/>
是保是守惟子升父翼翼怡怡宜兄宜弟伯仲塤箎以<lb/>
宜名齋以善相規以養夀母以貽孫枝尚期力學窮理<lb/>
致知知宜之義得義之宜齊于一家推而一國必有事<lb/>
焉神明厥徳<lb/>
　　　汲齋箴<hi>并序</hi>
昔嘗為葉聖予賦汲齋詩有云當知汲井如克已汲去<lb/>
汚濁清自回之句今又索箴再辭弗獲愧學誠之不進<lb/>
<pb n="KR4d0371_WYG_006-19b"/>
無以異於前日之見也復理舊語為之言曰<lb/>
天賦人受有物有則湛然良心萬化攸出欲動情勝既<lb/>
堙既塞趨彼末流浸以没溺迺激其湍迺窮其力以濁<lb/>
天下以穢邦國曷澄其源曷達其窒惟學有要於已先<lb/>
克制外養中非禮者勿本體清明有未嘗息我觀易象<lb/>
如井濟物寒冽淵澄本源之徳有泥其汚人將焉食渫<lb/>
治既清然後可汲惟聖予甫觀象體易昭揭斯名用警<lb/>
朝夕澡滌天君勿受形役豈汲於用為我心惻勿幙而<lb/>
<pb n="KR4d0371_WYG_006-20a"/>
收勿㫁而繘左右逢原要在自得成汲之功博施無極<lb/>
　　賛<lb/>
　　　河圖賛<lb/>
河之圖兮開天地賾五十有五兮隂陽相索惟皇昊羲<lb/>
兮肇端乎神畫心妙契兮不知其千萬年之隔<lb/>
　　　洛書賛<lb/>
洛有龜兮負文錫神禹兮彛倫夏商之季兮汨堙箕子<lb/>
載陳兮皇極為之一新萬世之大範兮存乎其人<lb/>
<pb n="KR4d0371_WYG_006-20b"/>
　　　漢髙祖像賛<lb/>
世道大變異哉漢祖不階尺寸而有天下三章之約偶<lb/>
中時機董公仁義安識精微<lb/>
　　　唐太宗像賛<lb/>
世道再變太宗有國終始胡風歴年三百萬乗不足一<lb/>
將之雄仁義果效何止嵗豐<lb/>
　　　徐伯光道廪賛<lb/>
道滿天地萬物浩浩道非可廪廪則有道中虛而實日<lb/>
<pb n="KR4d0371_WYG_006-21a"/>
用之寳嘉穀稊稗辨之貴早<lb/>
　　　甲寅畫像賛<lb/>
石笋巖巖曷培而崇繡湖洋洋曷浚而通茫茫遺緒耿<lb/>
耿爾衷孰融爾氣孰肅爾容稜稜霜月習習春風匪範<lb/>
爾徳用警爾慵<lb/>
　　　乾道御書賛<lb/>
皇矣孝宗聖徳天縦翼翼小心親承大統監觀王國宗<lb/>
廟黍離讐恥未復版圖未歸寤寐英材𢎞濟大業昧爽<lb/>
<pb n="KR4d0371_WYG_006-21b"/>
丕顯孜孜聴納爰究爰度是經是營鳶飛魚躍遐不作<lb/>
人有赫其明或黜或陟破削拘攣萬里咫尺于弼于輔<lb/>
于蕃于宣百辟是憲人物藹然中興之際於斯為盛維<lb/>
我先臣恭承眷命昔在乾道試邑長沙政聲上徹召節<lb/>
亟加入覲于庭天顔開豫股肱之郡汝其綏撫于嚴于<lb/>
信宣化兩朞帝曰來汝郎省經帷晝既訪問夜出奎畫<lb/>
貂璫駿奔衣冠駭唶帝意若曰汝言有章既及治具然<lb/>
猶未詳盍罄汝忠裨我政體毋替朕命媚于天子雲漢<lb/>
<pb n="KR4d0371_WYG_006-22a"/>
昭回臣拜稽首對揚天休昌言敢後帝心亹亹帝謨洋<lb/>
洋求治之切度越百王威靈在天遺烈在下日月于邁<lb/>
邈然今古君臣之契自昔所難有進有退惟義之安驪<lb/>
珠陸離三十有九既勒堅珉永鎮塋阜神光發笥匪金<lb/>
厥籝惟忠惟孝百世其承匪忠曷勸匪孝奚則匪臣之<lb/>
榮惟皇之極<lb/>
　　　截㫁提起賛<lb/>
　上饒克齋陳先生以截㫁提起四字接引後進亦喫<lb/>
<pb n="KR4d0371_WYG_006-22b"/>
　𦂳教人之要法也金華王某因為之賛曰<lb/>
美質難值人欲易昏意必固我四者相因纒繞馳騖綱<lb/>
常日淪孰能勇決盡絶其根毋滋而蔓毋容而存惟精<lb/>
惟一萬境通明<lb/>
　　　　右截㫁<lb/>
心本虛靈天理昭晰一敬不存明命斯遏日就汙下淪<lb/>
陷没滅孰能幡然奮發振挈毋間而㫁毋作而輟必常<lb/>
惺惺萬事中節<lb/>
<pb n="KR4d0371_WYG_006-23a"/>
　　　　右提起<lb/>
　　　乾道九賛<lb/>
　强圉敦牂乃正元日觀族孫珙乾道之章志淳而理<lb/>
　該差彊人意猶懼其體之未切也為之推衍先儒之<lb/>
　説或可為進學之助知道者不足觀也<lb/>
於穆乾道其徳曰元萬物之始萬化之端氣行在東於<lb/>
時為春天命人受於性為仁君子體之衆善之歸<lb/>
於穆乾道其徳曰亨萬物之通達元之生嘉百會南陽<lb/>
<pb n="KR4d0371_WYG_006-23b"/>
極而隂恭敬退譲禮云禮云君子體之抑抑威儀<lb/>
於穆乾道其徳曰利利匪已私生物之遂斂華就實禾<lb/>
黍嶷嶷義以制心大分斯得君子體之萬事之宜<lb/>
於穆乾道其徳曰貞物理備具物生之成天紀回復為<lb/>
時之冬為性之智藏始於終君子體之正固弗移<lb/>
於穆乾道徳曰剛健一息不停萬古旋轉維健維行剛<lb/>
斯可見雲行雨施乃化乃變君子體之有强無勌<lb/>
於穆乾道徳曰中正寒暑代謝無有偏勝當消而消當<lb/>
<pb n="KR4d0371_WYG_006-24a"/>
晠而晠正或未中惟中無病君子體之卓然有定<lb/>
於穆乾道徳曰純粹體用渾然具美全懿邪惡莫干隂<lb/>
柔莫媚時曰至誠真實不偽君子體之精一無二<lb/>
於穆乾道是曰三陽為夫為父為君之常是曰父天是<lb/>
曰子綱下濟而泰光明四方君子體之吾道斯昌<lb/>
於穆乾道君子體之終日乾乾烏可已而勇猛精進窮<lb/>
理致和獵險摧剛萬里載馳須臾不力明命斯隳<lb/>
　　　古賢像賛<hi>并序</hi>
<pb n="KR4d0371_WYG_006-24b"/>
　先祖侍講平時無玩好守鄱陽日於洪丞相家摹傳<lb/>
　古賢像六十餘軸皆紙本也其原出於秘府有手澤<lb/>
　題其上不幸收藏太宻蟻蠧幾盡得全者無幾而又<lb/>
　散留它位某嘗傳寫二十餘本初未之竒也舊本既<lb/>
　失益可寳愛近囑潘伯逺篆題其姓名暇時因各賛<lb/>
　數語懸之素壁典刑凛然六一居士嘗謂七賢圖歐<lb/>
　陽氏之舊物也且使子孫不忘先世之清風某質凡<lb/>
　學陋固不足以發揮往哲抑以寓高山仰止之詠尚<lb/>
<pb n="KR4d0371_WYG_006-25a"/>
　庶幾來者識先世之清風云<lb/>
　　　郭汾陽<hi>子儀</hi>
巍巍令公再造唐室膽量包海赤忠貫日大姦莫間大<lb/>
兵莫危名將接武皆帳下兒<lb/>
　　　陸宣公<hi>贄</hi>
年少得君正濟大難朝奏夕疏仁義炳煥山東聽詔感<lb/>
泣諸叛前魏後陸時不貞觀<lb/>
　　　韓昌黎<hi>愈</hi>
<pb n="KR4d0371_WYG_006-25b"/>
唐文三變至公而止日光玉潔八代披靡諫佛骨疏上<lb/>
時相書千載是非其嚴矣乎<lb/>
　　　柳河東<hi>宗元</hi>
文盛貞元鏗鏘皇雅絶壑峻崖古匜玉斚従游一悞再<lb/>
斥不歸羅池之上秋鶴與飛<lb/>
　　　趙韓王<hi>普</hi>
五閏將曉大明赫然抑抑人傑佐命之元功銘玉鉉名<lb/>
注金縢風雪夜計一新乾坤<lb/>
<pb n="KR4d0371_WYG_006-26a"/>
　　　曹周王<hi>彬</hi>
帝王之將翼義羽仁汎埽氛祲湛布陽春雷歸電熄天<lb/>
宇清明不矜不伐流慶殷殷<lb/>
　　　李文靖<hi>沆</hi>
風範端凝魯論翼治識逺慮深鎮浮遏銳時雖昇平日<lb/>
陳灾異殁久言存君猶追記<lb/>
　　　王文公<hi>旦</hi>
鬱鬱三槐隂覆萬宇直榦承天屹然八柱棲鸞停鵠蓄<lb/>
<pb n="KR4d0371_WYG_006-26b"/>
雲洩雨穆如清風作宋申甫<lb/>
　　　冦忠愍<hi>準</hi>
有倬萊國恢恢廟謨濟川之志到海之符青衫瘴雨竹<lb/>
柏靈敷澶淵一擲千載偉夫<lb/>
　　　張忠定<hi>詠</hi>
雲出華山雷厲西土以竒制變以神鎮撫猶恨承平閒<lb/>
殺尚書勁節獨步氷霜凛如<lb/>
　　　王沂公<hi>曽</hi>
<pb n="KR4d0371_WYG_006-27a"/>
温温沂公大志厚徳桃李成蹊春風無迹計折姦回理<lb/>
化后戚宗廟之器揚休山立<lb/>
　　　吕文靖<hi>夷簡</hi>
賔日天聖政闗簾帷起賢弭黨慮逺防㣲月殿濟權玉<lb/>
棺破惑舒卷屈伸深哉仁術<lb/>
　　　范文正<hi>仲淹</hi>
雪壓孤根㫁虀力學危言正色蹇蹇諤諤靈府兵精氊<lb/>
裘膽落先天下憂後天下樂<lb/>
<pb n="KR4d0371_WYG_006-27b"/>
　　　韓魏公<hi>琦</hi>
堂堂魏公受天間氣赫奕孤忠鎮定大器手扶日月身<lb/>
佩安危大沛霖雨寂然神機<lb/>
　　　富鄭公<hi>弼</hi>
慶厯人望元豐老成片言折虜訪落戒兵恩浸南北夀<lb/>
配岡陵鶴降星殞始終之靈<lb/>
　　　文潞公<hi>彦博</hi>
元祐黄耉翼日導乾出將入相餘五十年虎老風壯松<lb/>
<pb n="KR4d0371_WYG_006-28a"/>
夀節堅龎眉瑞世遐福不騫<lb/>
　　　曹武穆<hi>瑋</hi>
侍中内舉器識迥殊預勉樞輔逆料胡雛風熄狼烟霜<lb/>
凝金鉞襲慶將壇矯矯聲烈<lb/>
　　　狄武襄<hi>青</hi>
太平名將偉哉氣節卻梁公像留鬢邊涅西折元昊南<lb/>
摧智髙童謡方息角犬成妖<lb/>
　　　歐陽文忠<hi>修</hi>
<pb n="KR4d0371_WYG_006-28b"/>
學授孟母一代文宗追琢大雅剗滌澆蹤諫疏直筆雪<lb/>
壑霜空全節蚤退潁水清風<lb/>
　　　蘇文忠<hi>軾</hi>
奎宿精神烏臺縲絏神龍追電天馬汗血世外文章筆<lb/>
頭風月航海而南平生竒絶<lb/>
　　　林和靖<hi>逋</hi>
野人雲卧孤山蒼蒼梅侑逸興香滿詩嚢湖邊竹户猿<lb/>
鶴徜徉寒泉秋菊千載耿光<lb/>
<pb n="KR4d0371_WYG_006-29a"/>
　　　醉吟先生<hi>白居易</hi>
江州司馬元和諍臣鶴林聲價鑾殿規箴蠻素去矣詩<lb/>
酒陶情西湖浩渺雲水流聲<lb/>
　　　宗忠簡<hi>澤</hi>
雙龍遐驤風埃帝邑秉鉞齋壇揮涕戮力天聲外揚臣<lb/>
姦内抑忠憤莫紓孔明祖逖<lb/>
　　　岳王<hi>飛</hi>
赫赫武穆天開駿功聲震河洛威憺華戎梟檜忌武烏<lb/>
<pb n="KR4d0371_WYG_006-29b"/>
臺勘忠齊名諸將愧死英風<lb/>
　　　張魏公<hi>浚</hi>
中原雲擾閫外専征東潰淮楚西敗富平勢裂南北天<lb/>
摧大勲千載公議一㸃忠誠<lb/>
　<lb/>
　<lb/>
　<lb/>
　魯齋集巻六<lb/>
</p>
<p>
</p>
  </div>
</body>
</text>
</TEI>
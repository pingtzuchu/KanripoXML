<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>魯齋集巻十三</head>
    <p>
<pb n="KR4d0371_WYG_013-1a"/>
欽定四庫全書<lb/>
　魯齋集巻十三　　　　　　宋　王柏　撰<lb/>
　　題䟦<lb/>
　　　古中庸䟦<lb/>
中庸者子思子所著之書所以開大原立大本而承聖<lb/>
緒也義理精微而實難于窺測規撫宏遠而實難于㑹<lb/>
通衆説淆雜而實難于折衷此子朱子以任其責而後<lb/>
學亦已春融而氷釋矣惟愚滯之見常覺其文勢時有<lb/>
<pb n="KR4d0371_WYG_013-1b"/>
斷續語脉時有交互思而不敢言也疑而不敢問也一<lb/>
日偶見西漢藝文志有曰中庸説二篇顔師古註曰今<lb/>
禮記有中庸一篇而不言亡其一也惕然有感然後知<lb/>
班固時尚見其初為二也合而亂之其出於小戴氏之<lb/>
手乎彼不知古人著書未嘗自名其篇目凡題辭皆後<lb/>
人之所分識徒見兩篇之詞義不同遂從而參伍錯綜<lb/>
成就其總題已天賦為命人受為性所賦所受本此實<lb/>
理故中庸二字為道之目未可為綱誠明二字可以為<lb/>
<pb n="KR4d0371_WYG_013-2a"/>
綱不可為目僕不揆妄僭為之隱索取而析之以類相<lb/>
從追還舊觀但見其綱領純而辨也如此之精條目䟽<lb/>
而理也如此之瑩首尾相涵可謂縝密氣脈流通可謂<lb/>
融暢雖各題一性字而其義不同一原其性之所自來<lb/>
一原其性之所實有雖各提一教字而其旨亦異一以<lb/>
行為主故曰脩道一以知為主故曰明誠始于天者終<lb/>
於天始於誠者終於誠分限嚴而不雜塗轍一而不差<lb/>
子思子亦可以無遺憾于千載之上矣或曰自漢晉以<lb/>
<pb n="KR4d0371_WYG_013-2b"/>
來諸儒先未嘗疑也至於朱子章分句析研幾極深而<lb/>
無間言也子何為者而勇于妄論乎曰非敢妄也有所<lb/>
證也此書惟哀公問政章交構為最深加以王肅貿貿<lb/>
然獨掇此章充塞乎家語之中此先儒之所以不疑也<lb/>
幸有在下位不獲乎上民不可得而治矣十有四字鄭<lb/>
氏所謂悞重在此者此感人之根乎其論舊章之痕迹<lb/>
尚未磨也其往參之位置尚莫掩也使後世可以指瑕<lb/>
索瘢正其苟合者殆天意也又以班固中庸説二篇五<lb/>
<pb n="KR4d0371_WYG_013-3a"/>
字不列于諸子之上而晦昧于古禮經之末竊意子朱<lb/>
子未必見也或見而未必注思也不然以朱子之精明<lb/>
剛決辭而闢之乆矣奚俟于今日哉<lb/>
　　　䟦西樓姪孫三帖<lb/>
黃山谷云學子瞻書但臥筆取妍至于老大精神可與<lb/>
顔楊方駕者則未之見也予嘗謂欲識坡公運用之妙<lb/>
當于中筆清圓内求之因有感亡友無適之言為之愴<lb/>
然書于后<lb/>
<pb n="KR4d0371_WYG_013-3b"/>
　　　　右坡字<lb/>
朱子字銘云放意則荒取妍則惑此八字足為作字之<lb/>
要訣惟米南宫字當於放中求妍此前一帖是也<lb/>
　　　　右米字<lb/>
益公之字端重謹密如其為人此猶中年之作也每觀<lb/>
退傳帖無異往昔此其常徳尤可嘆服於此又識前輩<lb/>
後進愛敬兩盡其道足為世之法矣<lb/>
　　　　右周平園字<lb/>
<pb n="KR4d0371_WYG_013-4a"/>
　　　䟦蘇愚翁詩<lb/>
太古蘇兄録示先府君讀先覺録之句雅健感慨如見翁<lb/>
焉猶歐陽公重讀徂徠集也夫生之有死人所共知子<lb/>
路尚何所疑而形于問夫子答以未知生焉知死可謂<lb/>
深切子路不悟終不得其死曾子之疾示門弟子以手<lb/>
足之全且言戰兢自持之功自謂免夫而易簀一段猶<lb/>
在于垂絶之際吁是豈不亦難矣乎愚翁曰潔白事脩<lb/>
持從容中繩墨可謂知生矣曰之死了不惑可謂知死<lb/>
<pb n="KR4d0371_WYG_013-4b"/>
矣曰為此重憂惻亦曾子淵氷之戒云<lb/>
　　　䟦前人垂死兩日前分韻詩<lb/>
身如蟬蛻夢似楊花此不知死者之言故謂之詩䜟愚<lb/>
翁洞達生死兩日前分韻詩有羽翰一息凌霄去之語<lb/>
此不可謂䜟也亦因事微示之意耳彼以偈頌歌詩張<lb/>
皇愰漾者是不安于死者之所為觀此可以知愧矣<lb/>
　　　䟦鄭北山梅花三絶句<lb/>
詩言志志者事之符也北山公賦梅花三絶豈非平生<lb/>
<pb n="KR4d0371_WYG_013-5a"/>
之筮辭乎劵臺之上宜植十數根林立于翁仲之間使<lb/>
公生氣常伸於嚴冬大雪之中勝於豐珉前後之刻多<lb/>
矣雙岩亦然之<lb/>
　　　䟦大愚四帖<lb/>
麗澤輟響而大愚先生實嗣其音故于同門朋友拳拳<lb/>
篤叙若家人然觀此四帖藹然忠厚之意見於言表機<lb/>
杼之感參松之間皆相與之真情王丞諷切之戒所以<lb/>
全交道之不苟寒忩兀兀恍如昨夢此當在明招感成<lb/>
<pb n="KR4d0371_WYG_013-5b"/>
公講道之故迹也不能生還之語尤見守命義之有力<lb/>
兒軰不免為故人累非平日敬愛之深必不輕發此言<lb/>
時慶元乙卯之冬而先生果終於謫所嗚呼悲夫景華<lb/>
吳公之後保守此數帖今七十有餘年家世<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>然足以<lb/>
不朽族孫珹將以前後二帖登於樂石志趣之雅所可<lb/>
尚也為之書于后<lb/>
　　　書葉西亭鈍漢傳後<lb/>
昔先大父與相國葉公同讀書于野堂同登紹興戊辰<lb/>
<pb n="KR4d0371_WYG_013-6a"/>
第誼甚篤也先君與直閣公契好尤密某㓜孤廢學中<lb/>
年始獲登西亭伯仲之門即獲觀鈍漢傳當時未解公<lb/>
意但知字有樂毅論體襲藏惟謹咸淳辛未之季春公<lb/>
之子天啓擕此傳出示恍然如異世事自念某亦嘗以<lb/>
魯自厲魯猶鈍也鈍亦魯也字義一而用有不同公欲<lb/>
全其鈍無競世之心也某不敢安于魯有願學之志焉<lb/>
今某之魯猶故而公之鈍不特全于一身天啓入仕餘<lb/>
四十年一麾猶未入手可謂能世其鈍者與斯所以為<lb/>
<pb n="KR4d0371_WYG_013-6b"/>
識者之所敬云<lb/>
　　　書鄭北山祭吳忠烈廟文<lb/>
以書生馭宿將危事也豈虛言足以服其心哉每讀北<lb/>
山鄭公吳廟之誄使人躍如凜乎壯哉辭也黙成先生<lb/>
所謂至矣逺哉猶有餘味然不有英氣鼔舞于灌薦之<lb/>
表警戒豈能竦然於稱賛之中乎嗚呼子房妙于機策<lb/>
士也孔明精於才自用也惟裴晉公謂處置得宜者近<lb/>
之後一百三十年里下士王某傷今思古為之長太息<lb/>
<pb n="KR4d0371_WYG_013-7a"/>
書於崖碑之后<lb/>
　　　䟦東邨山谷詩軸<lb/>
古涪翁元豐乙丑在館時畣外甥孫莘老之詩氣和而<lb/>
真力壯音澹而古意完此所以為髙也然世之知公者<lb/>
不過曰老禪曰草聖曰詩𣲖宗祖而已孰能思其名在<lb/>
黨籍艱險百罹蟬蛻南荒而不悔髙風勁節凛然千古<lb/>
東邨先生抑亦尚慕其為人豈徒寳此軸哉幸蚤輟清<lb/>
俸登之堅珉不然則墨必盡剥而迹遂湮微豈不為博<lb/>
<pb n="KR4d0371_WYG_013-7b"/>
雅之恨乎<lb/>
　　　䟦朱子帖<lb/>
乾道丁亥秋文公朱先生訪張宣公於長沙道由昭武<lb/>
拜端明黄公中於里第先之以長書其辭前後有曰八<lb/>
月十一日具位朱某敢齋沐裁書請納再拜之禮於尚<lb/>
書端明丈台座<hi>云云</hi>今日之來葢將頓首再拜于堂下<lb/>
以償夙昔之願伏惟明公坐而受之使得自進于門人<lb/>
弟子之列而不孤其所以來之意則某之幸也鄉往之<lb/>
<pb n="KR4d0371_WYG_013-8a"/>
深不自知其越僭敢以書先于將命者而立于廡下以<lb/>
聽可否之命其書見於文集九月抵長沙此書則在長<lb/>
沙時遺東萊先生呂成公之手筆也故書中首言見端<lb/>
明事稱其徳履且自愧淺之為丈夫時朱子年三十有<lb/>
八其景行前修氣識宏逺度越一時至今使人躍然興<lb/>
起嘉定乙亥金華後學王柏受是書于成公門人獨善<lb/>
汪公大度之家寳藏于笥又五十有七年矣嗚呼自三<lb/>
先生之聲教絶響後生小子安識前軰敬老尊賢之禮<lb/>
<pb n="KR4d0371_WYG_013-8b"/>
哉至於辭受之宜儒釋之辨當時朋友切磋之實意典<lb/>
則滿紙義理沛然大有補於世教者後欲併刻石於麗<lb/>
澤書院以退弗果慨流風之日逺愳遺墨之遂銷為之<lb/>
三太息敬識其不敏於巻末云一百有五中秋某拜手<lb/>
謹書<lb/>
　　　䟦潘竹真四尖詞<lb/>
竹真以扛鼎之筆力游戱題詠張皇幽𣺌華彩四尖使<lb/>
人畏避不敢逼視正坐山靈水怪不能牢扃深拒漏泄<lb/>
<pb n="KR4d0371_WYG_013-9a"/>
一段風雅于二三君子以發鴻音振古之閟而反嚴號<lb/>
令戒堅壁或者疑此意之未廣彼將復命曰今之王公<lb/>
大人所好正不在此請毋過慮<lb/>
　　　䟦北山畫朱子詩送韋軒<lb/>
朱子逺遊歌雖少年之作已見其器局之廣立志之堅<lb/>
既有以開擴其問學之基矣其送胡籍劉忠肅二詩則<lb/>
紹興己卯時年方三十克己一詩觀書有感二詩則紹<lb/>
興庚辰也挽延平先生二詩則隆興<hi>闕</hi>　也酬南軒贈言則<lb/>
<pb n="KR4d0371_WYG_013-9b"/>
乾道丁亥也齋居感興二十首及分水嶺絶句則乾道<lb/>
壬辰也論啓䝉絶句則淳煕丙辰也題寫真絶句則慶<lb/>
元庚申踰月而易簀矣朱子之詩凡十巻其精微之蘊<lb/>
正大之情皆所以羽翼六經發揮聖道何止此三十有<lb/>
二章而已葢余平日之所涵咏獨于此而有得焉端平<lb/>
丙申請于北山何先生書于一編清勁端楷無一筆匆<lb/>
匆亦足以見其心德深潛淳粹之懿慨北山已不可復<lb/>
見將誰與同此心乎韋軒別駕純實㢘介恪守家法景<lb/>
<pb n="KR4d0371_WYG_013-10a"/>
慕朱子發于誠心歸敬北山意亦獨至於其滿替而歸<lb/>
侍庭也敢以朱子遺成公一帖及此編相其行行必有<lb/>
贐禮也或暇日整衿澄慮披展玩索躍然興起如相與<lb/>
撰杖于滄洲雲谷之間不知古今之逺出處之異庶不<lb/>
負尊賢之初心云<lb/>
　　　䟦竹溪呉君詩集<lb/>
僕聞前人語學詩者須有夙根有記魂有吟骨有逺心<lb/>
然後可以頴異上三者出于天資不可强至於逺心當<lb/>
<pb n="KR4d0371_WYG_013-10b"/>
從學問中來今觀呉君詩集前有吾畏友葉通齋序矣<lb/>
奚待僕之言況感興前三者已窺朱子之遺意學問亦<lb/>
可以得師尤不待僕言者輙書于後而歸之云<lb/>
　　　䟦東邨所藏帖<lb/>
咸淳辛未之冬幙長東邨先生出示本朝名公帖其後<lb/>
有䟦乃李文簡之子校書公及雁湖也校書名在慶元<lb/>
黨禁嘉定辛未偽禁初解起知三湖鴈湖字季章於朱<lb/>
子為尤宻今言得先公手書凡八紙止存其二而已錫<lb/>
<pb n="KR4d0371_WYG_013-11a"/>
山尤公攻槐樓公固先友也若後湖蘇公浮休張公清<lb/>
江劉公相去差逺未必及交内有諱復者不知為誰或<lb/>
疑其姪顧名雖不甚顯字已將滅隱然尚有典刑古人<lb/>
所重墨蹟不特取其字也亦敬其人也世變之開閤盈<lb/>
虛豈有窮哉如慶厯元祐諸賢之帖今已不可多見況<lb/>
晉唐之名家乎雖然物必萃於所好誠能博擷廣受久<lb/>
而不倦豈止晉唐之遺跡尚可得雖鼎鼐之潤篆籀之<lb/>
光照暎于左右亦不難矣吕子曰心思之不可囿而滯<lb/>
<pb n="KR4d0371_WYG_013-11b"/>
也是亦不可不鑒也<lb/>
　　　䟦怡齋吟稿<lb/>
先君子與博士戴公為同門友契好甚密予自束髮常<lb/>
得立侍左右先君之喪博士哭之甚哀撫諸孤甚厚未<lb/>
半年博士竟卒于中都哀誄傳播方知為公夫人之作<lb/>
也益重博士之賢足以掩夫人之文聲與先君同日葬<lb/>
于婺女鄉兩塋相望不半里其後嘗展升堂之拜與公<lb/>
諸子亦密獲觀怡齋吟稿凛然貞潔之操見于比興間<lb/>
<pb n="KR4d0371_WYG_013-12a"/>
自在閒雅殊無粉澤之氣古之列女節婦未必有也夫<lb/>
人卒先兄適莊為書埋銘一時哀挽有曰博士誄文千<lb/>
古恨怡齋吟稿一編塵遂為絶唱不幸風規不振遺書散<lb/>
逸予嘗太息而言曰吟稿與塵俱不見誄文和恨總成<lb/>
空後六十年族孫<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>擕一巨帙見過吟稿誄文恍然到<lb/>
目而幽刻亦在焉為之驚喜感慨曰後世固有好雅之<lb/>
士不患不傳斯稿也正患斯稿之傳傷夫人之無後也<lb/>
雖然三百五篇多婦人女子之詩聖人未嘗不採所以<lb/>
<pb n="KR4d0371_WYG_013-12b"/>
興起人之善心𨗳性情之正有補於世教也尚矣固不<lb/>
在家藏而私寳也予於是書于巻末云<lb/>
　　　䟦朱子與汪獨善手帖<lb/>
朋友之義實貫人倫如五行之土五常之信不亦重乎<lb/>
昔獨善汪先生從大愚吕先生之在貶所也不惟調䕶<lb/>
扶掖以慰其牢落之懷而又講切磨劘以勉其所未至<lb/>
固無愧于朋友之義也某為兒時及侍杖席言語容貌<lb/>
恂恂和易人不過以謹厚長者名之及義所當為奮袂<lb/>
<pb n="KR4d0371_WYG_013-13a"/>
逕前乃如是之勇有平日言論激烈者之所反不能何<lb/>
也先生嘗書而刻之柱曰君子欲訥于言而敏於行此<lb/>
亦敏行之一驗與今觀文公手筆粲然辭氣慷慨所以<lb/>
嘆息二先生之事凜凜然足以立千載懦夫之志是以<lb/>
起敬而書于後<lb/>
　　　䟦朱子所書出師表<lb/>
聞昔朱文公酒每酣多朗誦出師表而或書之以贈友<lb/>
人今見刻本想其慷慨興起之意猶燁然㸃畫間文公<lb/>
<pb n="KR4d0371_WYG_013-13b"/>
嘗曰孔明有王佐之心而道則未盡學者固不可徒讚<lb/>
嘆于文字之間而已要當知其心之所存道之所未盡<lb/>
庶或有得于文公所以書之之意<lb/>
　　　䟦劉撝堂作立齋銘<lb/>
昔夫子教伯魚曰不學禮無以立教門人亦曰立於禮<lb/>
又曰不知禮無以立也則知聖人教人教子無以異也<lb/>
今撝堂所作立齋銘而推廣立之義以是詔其子以是<lb/>
教門人又以是勉其同志可謂得聖人之心者與竊謂<lb/>
<pb n="KR4d0371_WYG_013-14a"/>
士不志于道固無以為立之之本然道之體廣大而禮<lb/>
之用精微是固必存心以極其廣大又必致知以盡其<lb/>
精微二者相資然後能卓然自立故不為事物之所搖<lb/>
奪矣此學者之所當共勉也<lb/>
　　　書尹和靖墓銘後<lb/>
先生戊子所進讜議明大義以破姦謀正君心以立國<lb/>
勢不合而後求去此正是從容進退可法者也今誌墓<lb/>
者不書此一節乃曰朝廷哀其病且老使以奉祠而去<lb/>
<pb n="KR4d0371_WYG_013-14b"/>
是何等語哉徐考其為人乃諂事秦檜方為告訐之舉<lb/>
豈非其邪志方熾反以是舉為先生之病乎讀之令人<lb/>
氣塞不知秉史筆者能發明否<lb/>
　　　䟦滕行父三峽圖<lb/>
巴峽之險古矣然則西方之險與東方之險與水固無<lb/>
分於東西險則因水之髙下南渡恃蜀非恃險也以魏<lb/>
公之倡義二吳之忠武雖有興王之基亦僅僅自保耳<lb/>
數十年來貪風西被蜀産盡而人心離故敵人以數千<lb/>
<pb n="KR4d0371_WYG_013-15a"/>
騎如騁無人之境今之任蜀果有張吳之才與否則所<lb/>
謂巴峽之險方為東南之深虞江山如昔而形勢頓異<lb/>
不知當路者曽以是為慮與因觀圖有感題其後<lb/>
　　　朱子詩選䟦<lb/>
先生之詩見於文集者止十巻每病其比次失倫裒定<lb/>
紛錯無以考其嵗月之後先因以驗其進退之序首巻<lb/>
雖先生手自删取名牧齋淨稿然實少年之作也今觀<lb/>
遠游一篇已見其規廡之大立志之堅既有以開擴其<lb/>
<pb n="KR4d0371_WYG_013-15b"/>
問學之基矣其次巻則自同安既歸受業於延平之後<lb/>
時年二十有八自是往返七年豁然融㑹貫通而寄興<lb/>
於吟咏之際亦往往推原本根闡究微眇一歸于義理<lb/>
之正盡洗詩人嘲弄輕浮之習其挽延平時年三十有<lb/>
四誦其本本存存之句亦可驗其傳河洛之心矣南岳<lb/>
唱酧實乾道丁亥時年三十有七齋居感興二十篇其<lb/>
壬辰癸已之間乎凡篇中所述皆道之大原事之大義<lb/>
前人累千萬言而不能彷彿者今以五言約之此又詩<lb/>
<pb n="KR4d0371_WYG_013-16a"/>
之最精者真所謂自然之奇寳與南康諸篇則己亥之<lb/>
後於是年五十矣晩年詩不多見末巻尤不可考最後<lb/>
題寫真絶句去易簀纔一月其任重道逺之意凛然於<lb/>
十四字之間嗚呼至矣先生道德學問為百世宗師平<lb/>
生所著述以幸學者不為不多而學道者不必求之詩<lb/>
可也然道亦何往而不寓今片言隻字雖出於試筆脱<lb/>
口之下皆足以見其精微之蘊正大之情凡天道之備<lb/>
于上人事之浹于下古今之治亂師友之淵源至于忠<lb/>
<pb n="KR4d0371_WYG_013-16b"/>
君愛國之誠心謹學脩己之大要莫不從容灑落瑩徹<lb/>
光明以至山川草木風雲月露雖一時之所寄亦皆氣<lb/>
韻疏越趣味深永而其變化闔闢又皆古人盡力於詩<lb/>
者莫能闖其戸牖亦未必省其為何等語矣某又於逺<lb/>
逰寫真二詩獨得其為學之始終焉庶幾乎金聲玉振<lb/>
樂之大成也與<lb/>
　　　朱子繫年録䟦<lb/>
朱子繫年録者録朱子之遺事而繫之以年也先生舊<lb/>
<pb n="KR4d0371_WYG_013-17a"/>
有年譜門人各以意裒集往往詳其出處者或略於講<lb/>
學備其著述者或缺於事實殊恨未周某生也晩曾不<lb/>
獲侍滄洲之杖屨髙山景行寤寐不忘近年以來得先<lb/>
生遺書一二而潛心焉每欲考先生著述之前後以驗<lb/>
其進徳之序文字缺略力所未能暇日捜掇姑以其可<lb/>
考者類為此編先之以師友之淵源次之以致君澤民<lb/>
之事業而以易簀淵氷之戒終之故於此三節特加詳<lb/>
焉置之几格時備參訂後有可考又將續之是亦魯鈍<lb/>
<pb n="KR4d0371_WYG_013-17b"/>
者之拙工不足為他人觀也因識其嵗月於后<lb/>
　　　䟦潘子宇還淳集<lb/>
潘頥齋集南渡後諸家之詩為三帙舉以示予暇日嘗<lb/>
觀之玢磷艶逸刻飭嫻冶既富矣乎予少年時嘗酷好<lb/>
之乆而知其無益也遂不復從事于硯席間今乃不能<lb/>
識其用意精妙處葢聞古人之詩也善者興起人之良<lb/>
心惡者懲創人之逸志故可以被之管絃薦之宗廟感<lb/>
鬼神動天地聽之者得性情之和綱常之正其化民善<lb/>
<pb n="KR4d0371_WYG_013-18a"/>
俗功用如此茍作之無所益不作非所欠反使人之逸<lb/>
志肆而良心亡其傷化悖理為害甚大豈獨味漓而質<lb/>
□哉今頥齋欲還其淳古之風宜何如當使鄭衞哇淫<lb/>
之習不接乎耳不入乎心潛玩乎三百五篇之精微上<lb/>
求乎英莖韶濩之盛斯可以稱此名矣<lb/>
　　　徳夫弟史斷䟦<lb/>
横渠張先生曰觀書且勿觀史非史之不可觀也實未<lb/>
易觀也史未易觀而亦豈易斷哉寳鑑明而後妍醜可<lb/>
<pb n="KR4d0371_WYG_013-18b"/>
見此心明而後是非可决欲知妍醜先磨此鑑欲决是<lb/>
非先治此心實要法也治心之法無他亦沉潛涵泳乎<lb/>
聖賢經傳之中收歛齋肅而無放肆馳騖之病則此心<lb/>
明矣徳夫以少年時史斷見示遂推其斷史之原本授<lb/>
之非獨可以斷史也立身之道亦不外此<lb/>
　　　復齋書目䟦<lb/>
醫家書目者復齋汪君某之所編也予嘗聞其説則知<lb/>
醫道之甚難昔之聖人妙參二氣精度五行推衰旺生<lb/>
<pb n="KR4d0371_WYG_013-19a"/>
克之由辨虛實盈虧之理著在方册垂世立教於是經<lb/>
之以道緯之以證樞機乎治法圖衍其藥石之性前賢<lb/>
後哲更相發揮至近世而益備世無明師師書可也師<lb/>
不常有書不常存書之功信大矣然媒利逐末者曾不<lb/>
窺見其籓牆每患其少而不患其多何也今復齋驟交<lb/>
扁華頓悟真機契聖規神裒功摭巧嚢篋氣運管籥隂<lb/>
陽艾塋蘭室之精微金匱玉函之秘要莫不粧䕶藻潔<lb/>
題篆端妍不忍輕染丹鉛光生幐笈朋儕似爭求識面<lb/>
<pb n="KR4d0371_WYG_013-19b"/>
目駭神揚比天禄石渠之所藏已五分之四矣然復齋<lb/>
非世其業又非有脂腴饒腐之資而所得乃如此則其<lb/>
用心之勤可知也推是心以往其不倦于濟人又可知<lb/>
也茍或馳騖乎未得之書荒唐乎已見之旨滿其廣博<lb/>
而怠於鑽研如是則不患其少而患其多矣予因䟦其<lb/>
後而併箴之云<lb/>
　　　䟦里積約<lb/>
右通齋先生葉仲成父里積規約條畫周宻議論有本<lb/>
<pb n="KR4d0371_WYG_013-20a"/>
予嘗三復喟然而嘆曰田不井授而比閭之法廢下無<lb/>
相保相賙之心上無綱維聨屬之勢任天牧之責所以<lb/>
厚同體而共明命者視之漠然周官委積吾不得而見<lb/>
之矣隋唐義廩今亦非昔文公朱先生創社倉之法猶<lb/>
可以補王政之缺一時則效者多而皆不能得全其始<lb/>
終者葢不知守其兩言其奏請固曰以鄉之有行義者<lb/>
主之官司不得與後人忽此語而二病交相攻及至于<lb/>
壞譁然詆訾無敢扶持豈知里積之規乃出于僅僅自<lb/>
<pb n="KR4d0371_WYG_013-20b"/>
足之書生葢其學有淵源清修約己開一鄉無窮之惠<lb/>
可謂仁矣予每誦朱子金華社倉記而有感焉彼以婺<lb/>
之甲戸止輸穀五百石以貸十保之民其惠固以甚狹<lb/>
不數十年其富自若而此倉已廢者何哉詩書之澤不<lb/>
流于子孫而仁義之心已亡烏識吾兄弟顛連而無告<lb/>
者所當損有餘而補不足也視通齋今日之舉固有愧<lb/>
矣恨無朱子大手筆以發揚其師友之訓予不佞敢以<lb/>
一言相之願益詔子孫保守必家學不替則此積常豐<lb/>
<pb n="KR4d0371_WYG_013-21a"/>
必有憂色而無徳色則此積常豐必有敬愳之心而無<lb/>
鄙薄之意則此積常豐將見聞者有所興起而里積徧<lb/>
滿天下不待上之令而周官委積之法復見于後世藹<lb/>
然有三代王政之餘風孰謂書生無用于世而利澤不<lb/>
及民哉<lb/>
　　　䟦蘇太古書<lb/>
古禮書敘略一巻永嘉蘇太古所編洞見源委亦間有<lb/>
發明可謂有志于學禮者奈其書亡逸何每思至此未<lb/>
<pb n="KR4d0371_WYG_013-21b"/>
嘗不撫巻太息而有遺恨焉昔韓宣子適魯見易象春<lb/>
秋遽曰周禮盡在魯矣不知當時指何為周禮況去籍<lb/>
于戰國孟子已不得學諸侯之禮而聞其略以是知周<lb/>
之舊典禮經不待秦燄而亡之亦已乆矣河間獻王不<lb/>
知何以得古禮經五十六巻藏于秘府班固既見之乃<lb/>
不登載於八書中遂至於亡此尤為之可恨也今所謂<lb/>
儀禮十七巻或謂此止載行禮之威儀亦非禮之正經<lb/>
朱子然之況二戴又儀禮之傳乎若今之所謂六典之<lb/>
<pb n="KR4d0371_WYG_013-22a"/>
書胡文定父子謂王莽令劉歆撰雖諸儒先不以為然<lb/>
亦以其來歴不明與周官不合且孔孟不曾提出語學<lb/>
者此為可疑耳為今學者之計既幸有三先生經傳集<lb/>
解且宜研窮精究未可遽萌編纂之念因書鄙見而歸<lb/>
之<lb/>
　　　䟦北山遺蹟<lb/>
金華王某受教于北山何先生為甚深而所得遺帖為<lb/>
獨盛未能一裱蹏今取指南之序於此巻之首以其得<lb/>
<pb n="KR4d0371_WYG_013-22b"/>
之為最先就正私淑之二䟦則警誨之綱目俱在而古<lb/>
易䟦于是終焉自是不復有所作矣二䟦皆稿也北山<lb/>
義理滂沛詞義豐潤奬厲勸勉之意隱然見謙徳之中<lb/>
如春風無迹而生意滃然今一字一畫不可復得矣為<lb/>
之感慨酸楚而書于后<lb/>
　　　䟦金八行家傳<lb/>
浮名如潢潦朝盈而暮涸實行如黄流行逺而勢壯況<lb/>
孝者冠冕百行可以動天地感鬼神豈年運滔邁所能<lb/>
<pb n="KR4d0371_WYG_013-23a"/>
湮没哉伏讀純孝先生金公家乗使人感嘆不已乾淳<lb/>
之間習尚忠厚公論坦明士脩于家聲聞于外有好徳<lb/>
之心者莫不起敬愛慕乃合邑莊人雅士聨辭聞於郡<lb/>
郡上於朝隱然有鄉舉里選之遺風吁斯民也三代之<lb/>
所以直道而行也豈不信哉朝省一時報可止令長吏<lb/>
存恤仍復其家公又不敢安上賜且割膏腴為義役倡<lb/>
郡太守南澗韓公於是旌其鄉表其里所以共明命奉<lb/>
天職迪彛明倫崇化善俗可謂兩盡公終于慶元丙辰<lb/>
<pb n="KR4d0371_WYG_013-23b"/>
後七十有三年始克祠于學宫嗚呼往者非有勢利之<lb/>
挾也來者非有要譽之求也非有所為而然也此足以<lb/>
見實行之著于斯人之心者自有不可得而冺也予烏<lb/>
知數百年之後不有移其所以旌於鄉者而旌其邑哉<lb/>
他時㑹有以證予之言云<lb/>
　　　䟦文公與潘月林帖<lb/>
文公之學照耀今古文公之字徧滿東南然門人故家<lb/>
三世得公之尺牘固絶無而僅有而以文稱者尤不多<lb/>
<pb n="KR4d0371_WYG_013-24a"/>
見以月林先生風烈之盛而文公尊禮之嚴如此文集<lb/>
中乃不登載一字僅有墓道一碣而已顧二子一孫姓<lb/>
字猶有存者當時類粹其有所遺逸葢不勝其衆也今<lb/>
裔孫宛丘通守不秘其傳夀諸梓以惠學者而於吾道<lb/>
所關豈曰小哉所以共明命昭祖武追往哲以補缺文<lb/>
也顧不偉歟於是僭書於后<lb/>
　　　䟦思成字詞<lb/>
傳曰禮始於冠其目有二十曰筮日曰筮賔曰宿賔曰<lb/>
<pb n="KR4d0371_WYG_013-24b"/>
為期曰陳器服曰即位曰迎賔曰始加曰再加曰三加<lb/>
曰禮冠者曰見母曰字曰賔出曰見兄弟姑姊曰奠摯<lb/>
曰禮賔曰醮曰殺而又有冠義一篇其義尤備今人於<lb/>
禮之始猶不肯行況三百之經三千之義乎朱子家禮<lb/>
已為節文而立齋之所講行又其節文也然亦足以為<lb/>
學者倡自是亦間有行之者矣昔趙文子冠見欒武子<lb/>
范文子韓獻子智武子各有訓言次見張老張老善四<lb/>
子之言而繼之以志在子三字今觀北山先生思成之<lb/>
<pb n="KR4d0371_WYG_013-25a"/>
命至矣切矣予亦曰志在子吾子勉之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0371_WYG_013-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　魯齋集巻十三<lb/>
</p>
<p>
</p>
  </div>
</body>
</text>
</TEI>
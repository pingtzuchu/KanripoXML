<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>自怡集</head>
    <p>
<pb n="KR4e0066_WYG_000-1a"/>
欽定四庫全書　　　　　集部六<lb/>
　自怡集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹按自怡集一巻明劉璉撰璉字孟藻<lb/>
　　　　青田人誠意伯基長子洪武十年為考功監<lb/>
　　　　丞兼試監察御史出為江西布政司右㕘政<lb/>
　　　　卒年三十二是集為其子廌所編末附洪武<lb/>
　　　　十三年國史院編修官呉從善所作哀辭備<lb/>
<pb n="KR4e0066_WYG_000-1b"/>
　　　　述基從太祖起兵璉在南山日制馭諸草竊<lb/>
　　　　請設談洋巡檢以靖逃盜之源及沮沈立本<lb/>
　　　　媚附權臣事惟以材畧氣節稱之不及其文<lb/>
　　　　章巻首載秦府紀善黄伯生序稱嘗見其遇<lb/>
　　　　事剛果坐折姦佞不撓不阿宜其少年鋭氣<lb/>
　　　　盛滿于中今讀其詩顧乃溫柔沖淡怛然有<lb/>
　　　　愛君憂國之至情而自視欿然如有不足以<lb/>
　　　　為庶幾於聞道今觀此集惟七言律詩頗渉<lb/>
<pb n="KR4e0066_WYG_000-2a"/>
　　　　流利圓美不出元末之格然僅四首蓋非所<lb/>
　　　　喜作至於五言古體居集中之大半皆詞㫖<lb/>
　　　　髙雅而運思深摯殆于駕兩宋而上之以繼<lb/>
　　　　犁眉公諸集可謂不愧其父而明人罕稱道<lb/>
　　　　之者殆轉以勲閥掩歟乾隆四十三年三月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>陸　費　墀<lb/>
<pb n="KR4e0066_WYG_000-3a"/>
自怡集序<lb/>
自怡集者中奉大夫江西等處承宣布政使司㕘政劉<lb/>
君孟藻所著詩也詩凡九十四首蓋孟藻少臨事而又<lb/>
年三十二以卒其所著述亦多散亡故其所見止此嗚<lb/>
呼為士者修之于身施之于事業固不假是以傳然使<lb/>
後之人頌其詩讀其書而尚論其世將不有賴于此乎<lb/>
夫在心為志發言為詩詩者言之華者也古人謂有有<lb/>
道之言有有徳之言予亦謂有有才者之言有道者心無<lb/>
<pb n="KR4e0066_WYG_000-3b"/>
所累故其言和平而不迫有徳者心有所守故其言典<lb/>
雅而不肆若夫言之美者麗如毛嬙壯如荆卿竒如孫<lb/>
吳之兵富如陶朱猗頓隨取而有長篇短韻各自名家<lb/>
然語其才則有餘求其本諸道徳則槩乎未有也是以<lb/>
或失之淫或失之險怪或失之靡志得則矜以驕一不<lb/>
得志則怨以誹而詩病矣孟藻先中丞以宏才大畧佐<lb/>
上定天下策勛受封而且以文章擅一代之盛孟藻侍<lb/>
㳺輦下所與交者皆鴻師碩儒既而入賛考功試御史<lb/>
<pb n="KR4e0066_WYG_000-4a"/>
出佐大藩余嘗見其奏對詳明遇事剛果坐折奸佞不<lb/>
撓不阿宜其少年鋭氣盛滿于中今讀其詩顧乃温柔<lb/>
冲淡怛然有愛君憂國之至情而自視欿然如有不足<lb/>
噫若孟藻非所謂有徳而庶幾乎聞道者耶予在鄉里<lb/>
辱逰孟藻兄弟間及竊禄京師與孟藻待詔闕下未嘗<lb/>
一日不相親也孟藻尋有江西之命而余亦侍王之國<lb/>
關中别去二年而孟藻不可作矣其子廌以是編將刻<lb/>
諸梓屬予序之予義不得辭若夫孟藻平生大節作者<lb/>
<pb n="KR4e0066_WYG_000-4b"/>
述之已備兹不著洪武十三年二月望日將仕郎秦府<lb/>
紀善同郡黄伯生序<lb/>
</p>
<p>
</p>
  </div>
</body>
</text>
</TEI>
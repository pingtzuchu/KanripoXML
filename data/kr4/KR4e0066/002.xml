<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0066_WYG_002-1a"/>
附録<lb/>
　　故㕘政劉君孟藻哀辭<hi>有序</hi>
孟藻姓劉氏諱璉世為處州青田人皇贈永嘉郡公諱<lb/>
爚之孫故御史中丞䕶軍誠意伯之冡子也由考功監<lb/>
丞歴試監察御史為江西等處承宣布政使司右㕘政<lb/>
積階至中奉大夫年三十有二以疾薨于位孟藻為人<lb/>
敏慧警頴讀書二三過輒成誦終其身不忘髫齡中即<lb/>
嶷然狀成人習詩文操觚立就屬元之季所在盜起中<lb/>
<pb n="KR4e0066_WYG_002-1b"/>
丞仰觀俯察奮從真帝于大江之東為之發蹤指示謀<lb/>
不出幄而制勝千里筭無遺䇿用能剗平羣雄混一四<lb/>
海定功受封為開國之佐當是時也孟藻獨將家屬處<lb/>
南田山中南田左右故草竊根據嘯聚不以時忌中丞<lb/>
任事將禽獮之乃偽為服屬而圖肆毒螫于隂孟藻潛<lb/>
覺焉撫其豪酋結以忠義或委以利或惕以威或却制<lb/>
其要害咸就規束莫敢蠢中丞之舊故姻戚與凢侍下<lb/>
之衆孟藻罔不人得其歡心侍中丞若嚴父夏日屏氣<lb/>
<pb n="KR4e0066_WYG_002-2a"/>
息慄戰于股退見孟藻煦如陽春由是山谷無間逺邇<lb/>
賢不肖惟孟藻是附孟藻亦各有以處之不紊毫與髪<lb/>
及中丞之請老而歸也天子念其勲伐欲數得問勞孟<lb/>
藻以一介行李往來于京者不憚六七至則燕見于上<lb/>
類家人父子俯伏陳對詳簡中宜上嘗字中丞言曰伯<lb/>
温有子足以翊賛春宮矣于是廷臣自宰輔而下鮮不<lb/>
器孟藻者初甌括之間有地曰談洋負隂而逺又界于<lb/>
閩無賴倚為窟以私販負軍戍徒役逋逃不啻淵藪中<lb/>
<pb n="KR4e0066_WYG_002-2b"/>
丞病之入朝以為言請置廵檢于其地上從之執政權<lb/>
臣以出不由己為愧㑹中丞歸遣孟藻達封事言郡縣<lb/>
不法者上輒私行焉而孟藻又不先以關白執政執政<lb/>
滋怒因乗以隙欲搆入其罪賴天子明聖孟藻得無隨<lb/>
坐時洪武六年也七年中丞復朝京師孟藻實從上數欲<lb/>
官孟藻中丞辭遣之中丞既薨九年冬十月皇帝上緬<lb/>
元象慨欽天之失職命御史賫詔謂孟藻令上其父所<lb/>
著觀象玩占等書及天文諸家言孟藻已縢藏石室悉<lb/>
<pb n="KR4e0066_WYG_002-3a"/>
取送官仍走謁于帝奏曰臣先臣基當屬纊時畀臣抱<lb/>
書入獻無失其業臣遵治命謹已緘閉無泄俟服闋上<lb/>
今已送官敢昧死以聞上嗟嘆良久乃曰卿忠孝具著<lb/>
宜留事朕孟藻叩頭嗚咽以未禫為請詔許歸終制賜<lb/>
鈔三十貫皇太子召賜食更贈五十貫勉諭彌厚十年<lb/>
夏六月既釋服遂拜考功之命考覈當其可稱厥職以<lb/>
謹勑見褒于上故不越年而超佐藩閫將有大任焉十<lb/>
二年出刑部尚書沈立本為布政使立本素諂附權臣<lb/>
<pb n="KR4e0066_WYG_002-3b"/>
至官即求所以媚之之事孟藻牢持不可立本屢動以<lb/>
危言欲脅制孟藻孟藻怒曰吾廷受帝命㕘政江右知<lb/>
報國而已他所不䘏何有于使哉發憤得疾六月某日<lb/>
終于公署訃聞天子為之震悼輟視朝遣使弔問親御<lb/>
宸翰為文祀以中牢嗚呼孟藻與余為通家有兄弟之<lb/>
好余齒差長毎班孟藻上暨余忝京官孟藻之來實主<lb/>
于余可否必籌飲食必耦寢必同席余汨于公事若沐<lb/>
漆孟藻多憐余之色余後歸田里得與孟藻㑹者僅四<lb/>
<pb n="KR4e0066_WYG_002-4a"/>
五而孟藻逝矣孟藻性和易見幾明决雖待人無忤而<lb/>
内懷剛正動率循律于非義際毅然有不可奪之節余<lb/>
意其當桂石斯世康濟兆民異日弼守文之君為股肱<lb/>
心膂以享有太平孰謂遽止于斯乎人之生患于無才<lb/>
有才患不見用既用患不能顯而得君以行其志今孟<lb/>
藻才已用于時尊且顯矣忠知于君而澤加于人矣家<lb/>
為賢子國有良臣保有名爵正而斃焉生榮死哀尚何<lb/>
道哉雖然余于孟藻其能忘情否也孟藻之子廌以喪<lb/>
<pb n="KR4e0066_WYG_002-4b"/>
歸余適在温郡不能撫其櫬哭諸野比塟又弗克執紼<lb/>
以窆悲可勝既耶追憶曩時作辭以哀孟藻且書遺其<lb/>
弟仲景俾廌刻諸冢上其辭曰<lb/>
南田莓莓兮武陽崔崔孰儲其精兮生賢孔才猗彼永<lb/>
嘉兮乃先厥開奮興翊運兮龍乘于雷良平其勲兮文<lb/>
驅鄒枚克裕而後兮有植必培嗟嗟孟藻兮棟梁之材<lb/>
辭華蔚充兮如瓊如瑰又多藝徳兮既美且偲無纎無<lb/>
洪兮衆善畢該結知主君兮厥轂乃推朝登金門兮莫<lb/>
<pb n="KR4e0066_WYG_002-5a"/>
躋金臺啓沃既良兮䕫龍我陪帝瞻豫章兮西江之隈<lb/>
曰兹庶務兮汝佐其裁繩愆疏滯兮澤彼一垓方期顯<lb/>
庸兮陟子司台若和鼎羮兮以鹽以梅曷尸大塊兮亟<lb/>
畀之災民之無依兮西山云頽其志則誼兮壽齊于回<lb/>
有子輿櫬兮載號而哀鬛如其封兮松栢是栽攄情託<lb/>
辭兮以泄予哀琢之貞珉兮示于方來嗟嗟孟藻兮嗚<lb/>
呼洪武十有三年嵗在上章涒灘冬十月戊午朔前翰<lb/>
林國史院編修官同郡吳從善製文<lb/>
<pb n="KR4e0066_WYG_002-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　自怡集附録<lb/>
</p>
<p>
</p>
  </div>
</body>
</text>
</TEI>
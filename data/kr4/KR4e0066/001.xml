<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>自怡集</head> <lb/>
    <p>
<pb n="KR4e0066_WYG_001-1a"/>
欽定四庫全書<lb/>
　自怡集<lb/>
　　　　　　　　　　　　明　劉璉　撰<lb/>
　　瑞粟歌<hi>并序</hi>
臣聞洪濛判而三才之道立聖人出而天地之功成此<lb/>
古今不易之理也欽惟皇上奮興農畝君臨天下由武<lb/>
功而致文治自有載籍以來不能多見也至於躬覽庶<lb/>
務纎微必求其要領教誨臣下必本乎道徳仁義雖勞<lb/>
<pb n="KR4e0066_WYG_001-1b"/>
弗倦是以皇天上帝欣得聖人克受明命以昭宣其徳<lb/>
毎于政事得失之際必顯示其情而告誡焉去年秋九<lb/>
月星象示異皇上惕若恐懼乾乾靡寧日新厥徳以格<lb/>
天心故兩浙雖被水潦而其民不敢為奸京師土木並<lb/>
興而衆庶樂趨其事海内清寧雨暘時若和氣凝結毓<lb/>
為嘉祥乃洪武十年七月有瑞粟生圜丘署近臣拔取<lb/>
以進一莖兩穗者十有餘本一穗兩岐者數本臣謹按<lb/>
緯書曰王者徳浹于地則嘉禾生又曰璇星得則嘉禾<lb/>
<pb n="KR4e0066_WYG_001-2a"/>
液兹非皇上敬天之至上帝降鑒之隆人事理而天道<lb/>
應之騐歟臣璉目覩盛事喜不能已謹獻歌一首以寓<lb/>
螻蟻之忱云歌曰<lb/>
秋氣佳節兮萬寶告成和風揚颷兮甘雨夜零風不鳴<lb/>
條兮雨不破塊皇天降福兮嘉祥以生維兹粟之茂實<lb/>
兮秀彼圓丘異穎同莖兮瓊粰翠英被沆瀣之華滋兮<lb/>
承日月之光精猗豐年之兆兮此其有徵昭聖皇之神<lb/>
徳兮溥恩澤于遐荒握乾符而馭坤靈兮統百職之明<lb/>
<pb n="KR4e0066_WYG_001-2b"/>
良聖子神孫兮聿遵厥緒於千萬年兮福夀無疆<lb/>
　　松竹友人辭<hi>并序</hi>
松竹友人者括蒼任惟信氏所以自號也夫友所以輔<lb/>
仁資其嵗寒不渝可以振貪懦之風者舍是奚取焉然<lb/>
不于人而于物遺世之情深哉且天之生材必不徒已<lb/>
以惟信之抱負晦其迹而彰其徳又豈能終隱者耶因<lb/>
為之辭以遺之其辭曰<lb/>
維山有松兮維隰有竹樛枝櫹槮兮密葉如沃遯世遺<lb/>
<pb n="KR4e0066_WYG_001-3a"/>
榮兮情深行獨求長友兮爰得貞卜松有苓兮竹有實<lb/>
招鳴鳳兮又已疾投瓊芳兮<hi>缺</hi>清泠聊逍遥兮永終日<lb/>
觀飛瀑兮㵼雲玩林臯兮夕曛山可廬兮秫可酒吁其<lb/>
去此兮伊誰與羣雨瑟瑟兮風蕭蕭猿鶴逝兮空林幽<lb/>
懷質抱材兮將須世用猗若人兮胡寧久留<lb/>
　　秋日辭<lb/>
秋暑退兮涼風生日皜皜兮雲冥冥去鄉離家兮逺徂<lb/>
征鬱結紆軫兮難為情登髙四望兮渺茫茫天低埀兮<lb/>
<pb n="KR4e0066_WYG_001-3b"/>
湖水明蒲栁衰兮蕭瑟芰荷彫兮凄涼思丘壠兮天一<lb/>
涯中心悲兮莫我知莎鷄啼兮夜蟬語星河粲兮螢火<lb/>
飛援雅琴兮不成音拊余玦兮當此時徙倚徬徨兮夜<lb/>
未央奮飛不能兮道路長想故山兮秔稻熟栗開苞兮<lb/>
桂飄香白雲英英兮在山岡徳容孔昭兮懷哉勿忘<lb/>
　　望後舟<lb/>
望後舟望不見兮生離憂滄江濶兮路遐永木葉脱兮<lb/>
知嵗秋慨幽懷兮莫共冩歎芳華兮不我留卾君骨朽<lb/>
<pb n="KR4e0066_WYG_001-4a"/>
越歌杳何人鼓栧乘中流望後舟望不見兮心悠悠<lb/>
　　秋日旅懷七首<lb/>
金風正秋令開此肅殺原凝霜結嚴威草木同摧殘芳<lb/>
華日彫落光潤歸本根豈不懷慘凄中有生意存收藏<lb/>
理應爾貞脆焉足論曠哉白雲谷松風聴夜猿<lb/>
　　其二<lb/>
園菊冐秋色湛露滋幽香採掇盈懷袖餌服心清涼所<lb/>
思久暌違欲寄阻河梁芳英豈不美人意豈不良坐恐<lb/>
<pb n="KR4e0066_WYG_001-4b"/>
光景暮於邑隨飛霜<lb/>
　　其三<lb/>
草枯邊塞寒賔鴻逺于飛鴻鳴在中野風霜爍毛衣客<lb/>
子别故君飄揺天之涯覩此増感愴況乃秋風時耕鑿<lb/>
本吾心良農恒苦飢諒無摩天羽雲路非所宜鵬鷃各<lb/>
有志豈為小大移山林仰暘景棲息唯一枝<lb/>
　　其四<lb/>
秋風生白虹秋聲入髙樹離離星漢明杳杳孤鳥度夜<lb/>
<pb n="KR4e0066_WYG_001-5a"/>
坐不覺久逍遥散余歩鬂毛動凄風羅裳怯零露寒隂<lb/>
日已侵芳嵗聿云暮睠言思我鄉誰與將尺素<lb/>
　　其五<lb/>
繁林著秋霜萬樹張錦纈斜暘照郊坰霞光粲凝結雖<lb/>
非三春暉明媚亦可悦薄暮涼風吹落葉飛不歇寂寞<lb/>
為誰容寒鴉噪明月<lb/>
　　其六<lb/>
夜靜天一色江水疑不流素月懸青㝠翠色生髙秋駕<lb/>
<pb n="KR4e0066_WYG_001-5b"/>
言理舟楫足以散我憂虚明映空碧如在天上遊西溟<lb/>
忽震蕩寒風颭颼飀清暉蔽層隂恍惚不可求唯聴城<lb/>
頭角咿嗚在髙樓<lb/>
　　其七<lb/>
止水能燭物不流豈澄清行役雖云勞要識靜者情大<lb/>
道順自然奈何苦營營倐忽竅混沌淪敗由聰明支離<lb/>
頤隱臍乃能全其形長歌歸去來息心守吾庭<lb/>
　　種荳<lb/>
<pb n="KR4e0066_WYG_001-6a"/>
結屋南山隈愛此園田幽豈不念朝市居閒得優游春<lb/>
耕既舉趾夏苗已盈疇農人復何營藝菽在髙丘膏沐<lb/>
仰時雨地氣生芒勾芟夷去異種旦旦躬追搜藩籬曠<lb/>
且完挿棘羅戈矛佇看芽茁長密葉蓊雲稠勞生愧明<lb/>
時暇逸敢自休夙昔思嘉言人與天地侔隨力任造化<lb/>
叨養固有由甘澤天所降物産地所羞克勤匪伊始何<lb/>
以望有秋胡為厭卑近髙逺肆厥謀瘠人以自肥反貽<lb/>
天地憂嘐嘐竟何補適足罹愆尤書此遺同志聊似擊<lb/>
<pb n="KR4e0066_WYG_001-6b"/>
壤謳<lb/>
　　遣興五首<lb/>
緑鳬水中遊白鶴雲間飛霄漢有修程烏能顧卑微浩<lb/>
蕩展羽翰崑丘以為期鵰鶚趨下風罻羅絶張施倐忽<lb/>
萬里餘摧頺不知歸空林有故巢繁霜日霏霏孤雌哺<lb/>
黄口啁哳將疇依豈如戱蘋荇雙棲在漣漪<lb/>
　　其二<lb/>
豆實生喬松成長亦匪易枝饒風颷摧葉飽霜露悴賴<lb/>
<pb n="KR4e0066_WYG_001-7a"/>
此剛勁姿挺立世所異壯哉十抱圍根据依厚地秀色<lb/>
凌烟霞清隂却炎熾鳥雀有宿棲螻蛄亦䝉芘奈何處<lb/>
其下戕賊隨已意直榦為㩻傾能不為身累<lb/>
　　其三<lb/>
山中有一鬼跳蹺唯短足薜蘿充衣裳橡栗代饘粥巖<lb/>
崖結重隂暘光不能燭春花晝掩靄澗水秋濆薄矧兹<lb/>
入林墟慕此雞與鶩嘯梁兒童驚發藏婦嫗哭上天赫<lb/>
有威民怒曷可拗胡不安厥愛藏形以自玉<lb/>
<pb n="KR4e0066_WYG_001-7b"/>
　　其四<lb/>
希仙屏紛雜遺榮處幽閒靈元固重扃鼎爐合神丹灝<lb/>
露以為漿青松以為餐道積時亦久丰姿變蒼顔元功<lb/>
一朝成飄然出塵寰螭龍將軺車鸞鶴承佩環傲睨天<lb/>
霞表望望不可攀仙山有真樂何用思人間<lb/>
　　其五<lb/>
食肉有不甘茹荼乃如薺駟馬懷隱憂韋布顔無泚寸<lb/>
丹既融通萬理諒昭洗衰榮各有定何必勞爾爾挑燈<lb/>
<pb n="KR4e0066_WYG_001-8a"/>
讀我書文字浩無涘白首窮一經得禄未足喜捨已以<lb/>
從人園廬任荆杞憂思不能眠嘆息増徙倚<lb/>
　　送章藴徳指揮還平陽衞<lb/>
微雨潤蒸溽薫風變寒颸客從逺方來慰我久别離髙<lb/>
談竟終夕感舊心傷悲别來渝四載世事紛若糜公私<lb/>
兩轇輵足疲目就眵相思不可見寤寐增嘆咨憶昔出<lb/>
海門萬艘總雄師平陽古堯都下車撫惸嫠堅城屹如<lb/>
山謀謨出幽思吾州舊部曲字養恩如兒此行復千里<lb/>
<pb n="KR4e0066_WYG_001-8b"/>
后㑹知何期長川去悠悠白日正南馳驪駒已載歌别<lb/>
意方凄其恨無羽翼翔中心誰當知英賢志功業名與<lb/>
竹帛埀勗哉樹竒勲古昔猶今時深情浩難既聊寄征<lb/>
行詩<lb/>
　　舟中即事<lb/>
天風吹白雲日落山更碧理棹泛清流濯纓俯幽石悠<lb/>
悠潛淵魚矯矯冲霄翮物性各有安人生嘆為客<lb/>
　　錢唐别友人<lb/>
<pb n="KR4e0066_WYG_001-9a"/>
辭家適京國汎舟浙江湄吳山一何髙湖水清漣漪浮<lb/>
雲從南來感我懷鄉思于時春向深草木好容姿幽禽<lb/>
樹間鳴間關雜兠離臨岐别良友中心能不悲悽惻未<lb/>
忍分慷慨終當辭君家住金華我居栝蒼埀同舟展良<lb/>
晤浩瀚陳歌詩人生無定踪㑹合誠稀竒君慕渥洼馬<lb/>
騰達康與逵我羨青田鶴山林自棲遲操尚雖不同意<lb/>
氣深相知所貴徳業隆守道識盈虧相期各勉力勿為<lb/>
俗子嗤<lb/>
<pb n="KR4e0066_WYG_001-9b"/>
　　秋霽<lb/>
積雨霽郊甸涼風來早秋蒲栁變冶色寒螿生暮愁明<lb/>
河凝素光青山淡如浮游目睇行雲感此身世憂故鄉<lb/>
不可見悵望心悠悠<lb/>
　　馮公嶺<lb/>
鷄鳴出北郭戒徒飭裝仗早發神頗疲亭午心始暢行<lb/>
行陟危巔路出林木上兹嶺號馮公何年得名狀想當<lb/>
開鑿初斯人通塞障根從西北來氣是東南壯萬里生<lb/>
<pb n="KR4e0066_WYG_001-10a"/>
長風煙雲中浩蕩登髙望我鄉心情増愴悵役役征途<lb/>
間黙黙幾得喪何當息塵鞅終年遂疎放<lb/>
　　春日道中<lb/>
雨收春日融衆草豐且碧和風拂輕衣飛花撲行客晴<lb/>
空揺翠烟莽蒼見山色青年豈長駐感念思夙昔<lb/>
　　隘頭山<lb/>
杖策躋絶壁徒歩穿逺林木葉泫清露曉氣光沈沈白<lb/>
雲擁澗谷浩若滄溟深數峯出青翠秀色倩人心間關<lb/>
<pb n="KR4e0066_WYG_001-10b"/>
林中鳥和音奏鳴琴芬菲道傍花芳香襲幽襟適意豈<lb/>
不樂但恐嵗月侵越此即他鄉矯首空長吟<lb/>
　　過湖樂站<lb/>
晨䇿登逺林初日雲外赤川明寒波生野曠嵐霧白傾<lb/>
耳聆哀猿捫蘿隨鳥跡昔年花栁塲今作荒草陌泠泠<lb/>
松上露冉冉如淚滴<lb/>
　　緑隂亭詩送人之臨江府尹分韻得朱字<lb/>
虞廷奏湘絃皇風被寰區萬物遂長養人情亦怡愉嘉<lb/>
<pb n="KR4e0066_WYG_001-11a"/>
樹藹新緑修篁時雨餘秀色明軒窻清隂散琴書臨江<lb/>
繁劇地郡治崇華居煌煌京府丞出佩太守符宣恩自<lb/>
畿甸皂蓋雙輪朱盤根表利器長材應時須民俗既云<lb/>
清丈教行將敷自公日多暇鳥雀鳴階除旋歸儀廟堂<lb/>
令器登璠璵嘉名繼前烈以貽來者模<lb/>
　　發清江<lb/>
暮過樟樹鎮曉發清江汭遥觀閤皂山山際半積雪宿<lb/>
雲散輕風晴旭露初晰霏霏林烟蒼炯炯疎星没春陽<lb/>
<pb n="KR4e0066_WYG_001-11b"/>
亦昭曠江水亦澄澈嵗序自推遷悵焉感時節即事多<lb/>
所懷豈伊念離别引領望帝京丹心漫飛越<lb/>
　　次新淦<lb/>
栁條日以青雪消春水煖遡流何儃佪又見白日晚山<lb/>
光與水色取適興不淺開户靣大江凭軒見孤巘雲端<lb/>
野燒明天際歸舟逺憂來覺時遥歡去知星短安行復<lb/>
飽食使我顔色靦進徳思乾乾匪躬懷蹇蹇持此慰吾<lb/>
心庶以善自勉<lb/>
<pb n="KR4e0066_WYG_001-12a"/>
　　泊廬陵<lb/>
彤霞炫餘暉日落川上明漾舟循水岸凝矚瞰連城樓<lb/>
閣相映帶雉堞互逥縈春樹鬱蒼蒼色與暮雲平陟逕<lb/>
坐孤驛華燭熒如星端居有餘閒庭館凄以清稍喜人<lb/>
語靜又聞翔雁鳴依依越鄉感戚戚懷禄情覽詩不成<lb/>
章欲語誰與聆<lb/>
　　入萬安<lb/>
崇山抱迴溪川路漸窈深竹樹縁髙阜洞壑隱層林近<lb/>
<pb n="KR4e0066_WYG_001-12b"/>
眺發新興逺望暢幽心東風若有情雲日乍晴隂出潛<lb/>
有游鱗遷喬多好音芳春若堪折請折丘中琴<lb/>
　　晚眺西山<lb/>
山色十二時江流數千里亭亭青芙蓉揺艷映江水落<lb/>
日片㠶飛遥見白雲起逸駕邈難攀汀洲老芳芷<lb/>
　　自君之出矣八首<lb/>
自君之出矣金爐烟不裊思君如露桃紅淚墮春曉<lb/>
　　其二<lb/>
<pb n="KR4e0066_WYG_001-13a"/>
自君之出矣歡娛共誰伍思君如梅子青青含酸苦<lb/>
　　其三<lb/>
自君之出矣空䦨愁獨守思君如池荷見蓮不見藕<lb/>
　　其四<lb/>
自君之出矣中心劇含梗思君如纎絺蕭索不禁冷<lb/>
　　其五<lb/>
自君之出矣昧壁虫自語思君如羇烏夜夜啼達曙<lb/>
　　其六<lb/>
<pb n="KR4e0066_WYG_001-13b"/>
自君之出矣蟬鬂枯可燎思君如流螢持明徒自照<lb/>
　　其七<lb/>
自君之出矣瑶瑟塵滿柱思君如迴風旋轉無定處<lb/>
　　其八<lb/>
自君之出矣芳香銷玉體思君如河氷堅凝直到底<lb/>
　　題雲林圖贈伯琛<lb/>
我家昔住蒼山巔竹樹杳藹當庭軒有山竟日情不厭<lb/>
時與白雲相往還邇來别家又三載引領長望心悁悁<lb/>
<pb n="KR4e0066_WYG_001-14a"/>
豫章曹君江海客濟時久習軒岐術深情迥若彭蠡寛<lb/>
逸氣逺與匡廬適偶然贈此雲林幽黛色烟光逺相逼<lb/>
採芝却憶商山翁種杏自喜多隂功良醫良相各有志<lb/>
豈與流俗論卑隆伊余蹇拙無所似好古毎欲尋髙踪<lb/>
山中黄精倘或煮幅巾裋褐期相從<lb/>
　　春江行分韻得春字<lb/>
濃濃楊栁含嬌春落花細逐錦色鱗蘆芽出水碧玉短<lb/>
沙嘴激浪跳珠勻髙檣大舸江之濱花驄驕嘶踏翠茵<lb/>
<pb n="KR4e0066_WYG_001-14b"/>
何人解歌滄浪曲願將此水霑纓塵<lb/>
　　將曉<lb/>
東方未明星粲粲霜華蔽野銀色爛篙工敲火起行舟<lb/>
驚雁相呼入雲漢岸迴水碧知去程荒郊似有晨鷄鳴<lb/>
曈曈旭日應可覩寒威不用來相仍<lb/>
　　烈風<lb/>
寒風烈烈西北起峭㠶逕入長河水浪濤喧擊勢排空<lb/>
雷音殷轔恒在耳青天倐忽日西入氷懸岸石頭<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
<pb n="KR4e0066_WYG_001-15a"/>
泊舟沽酒澆愁腸仰面看雲空佇立<lb/>
　　遣悶三首<lb/>
天光沈隂嵗將暮客子驅車逐歸路塞鴻呌入吳江雲<lb/>
野鳥對立枯桑樹茫茫四顧少行人括蒼之山渺何處<lb/>
愁心如水水復凍焉得滔滔向東注<lb/>
東風吹雲不作雪瀟瀟雨聲中夜發孤舟泊在荒江濱<lb/>
破蘆為篷漏不歇衾裯霑濕寒如氷骨縮筋攣哽嗚咽<lb/>
天將憂戚玉汝成杜叟之歌漫愁絶<lb/>
<pb n="KR4e0066_WYG_001-15b"/>
隂陽運轉無停機平分四氣天何私春宵苦短冬苦永<lb/>
韶華樂事恒參差非關時序故乖異人生離合不可期<lb/>
髙堂晏寢有餘暇奔波道路應爾為<lb/>
　　自武林至丁郭舟中雜興八首<lb/>
舟行淹宿雨稍霽汎通川深霧羣山沒長天曠野連桃<lb/>
開榆葉小麥秀菜花鮮漸喜昇平象髙飛見紙鳶<lb/>
　　其二<lb/>
澤國何迢遞春深興轉幽田疇低水岸村舍傍河流纜<lb/>
<pb n="KR4e0066_WYG_001-16a"/>
拂花枝裊㠶將樹影稠何年來此地長日駕扁舟<lb/>
　　其三<lb/>
晚來風勢歇又見日臨曛逺岫留赮彩踈星耿薄雲波<lb/>
流碧月動舟過鏡天分何處危樓上歌聲靜夜聞<lb/>
　　其四<lb/>
寂寞空江上漁舟起暮烟明湖天際濶落日霧中圎宿<lb/>
鷺毛衣潔歸鴉羽翼聨故山千里隔悵望一悽然<lb/>
　　其五<lb/>
<pb n="KR4e0066_WYG_001-16b"/>
天風收宿霧霽景曉澄明青喜晴空出紅看旭日生遊<lb/>
魚翻浪短乳燕掠泥輕衮衮春還半應慚隱遁名<lb/>
　　其六<lb/>
今宵天上月應照故鄉春桂影生圓魄蟾光隱半輪盈<lb/>
虧知有定離别最相親萬里清輝遍偏驚旅泊人<lb/>
　　其七<lb/>
重到昔遊地茫然惑去途髙原深蔓草沃野浸平湖水<lb/>
濶蛟虬横山空鳥雀呼淒涼今古意落日片㠶孤<lb/>
<pb n="KR4e0066_WYG_001-17a"/>
　　其八<lb/>
京華行漸近喜色上愁顔風定舟初穩天清水自閒披<lb/>
衣當暖日散髪對青山去去知何日遊人重此還<lb/>
　　舟中遇雨分韻得舟字<lb/>
逆浪隨風白隂雲覆客舟雨聲生滴瀝波靣㸃浮漚昏<lb/>
黒山藏樹蒼茫蜃結樓髙吟見真趣何必問離憂<lb/>
　　錢唐遣懷<lb/>
江風吹浪雨㝠㝠雲暗春山霧壓城箭鏃不隨錢氏沒<lb/>
<pb n="KR4e0066_WYG_001-17b"/>
黍苗還向宋陵生海門潮擊千年恨漁浦㠶開萬古情<lb/>
昔日繁華總徂謝蒼茫流水亂蛙鳴<lb/>
　　回至徽州寄吳則敬<lb/>
滿地風塵又暮秋昔遊唯見水東流蕭蕭木葉迷行跡<lb/>
濯濯江花帶别愁元亮歸山非愛酒仲宣懷土莫登樓<lb/>
别來空有思親夢飛過三山白鷺洲<lb/>
　　次韻瓶中紅梅<lb/>
氷肌天賦玉團團誰染丹英比木難不共小桃争艷冶<lb/>
<pb n="KR4e0066_WYG_001-18a"/>
自陪修竹報平安瑶池隊裏春風細紫塞聲中夜月寒<lb/>
折向胆瓶看未足一枝還挿竹皮冠<lb/>
　　再題虎丘<lb/>
虎丘山倚闔廬城壯觀東南久擅名聳壑烟霞連海氣<lb/>
凌風樓閣下經聲劍池石冷秋涵月塔刼年深地集靈<lb/>
尚想延陵吳季子寥寥千載不勝情<lb/>
　　草軒<lb/>
春來草自青鵙鳴芳復歇長嘯山中人披襟弄明月<lb/>
<pb n="KR4e0066_WYG_001-18b"/>
　　其二<lb/>
池塘清夢覺詩思一何濃欲識東君意閒庭烟雨中<lb/>
　　漫成二首<lb/>
暖日融風管發生栁條爆眼麥青青化工辛苦先施設<lb/>
臘底春前見此情<lb/>
落梅過雨委滿地辛夷數株花已齊不須爛漫競春色<lb/>
桃樹李樹根成蹊<lb/>
　　寓錢唐送友還鄉二首<lb/>
<pb n="KR4e0066_WYG_001-19a"/>
一雨生涼渾似秋羈人已起望鄉愁君歸我住情何限<lb/>
后夜相思月滿樓<lb/>
扁舟此日信歸風海上潮生夕照紅送别何須重囬首<lb/>
括山遥在碧雲中<lb/>
　　扇靣小景<lb/>
逺岫凝風翠欲流緑隂深樹晚悠悠抱琴坐石忘歸路<lb/>
流水髙山興最幽<lb/>
　　登白塔寺有感二首<lb/>
<pb n="KR4e0066_WYG_001-19b"/>
廢圃頽垣曲徑微亭臺舊跡尚依依唯餘野雉憐岑寂<lb/>
荒草叢中作隊飛<lb/>
昔人臺館此山隅鳳舞龍飛列帝居二百年來幾惆悵<lb/>
人間何地覓華胥<lb/>
　　松溪放舟圖<lb/>
蒼松數株葉如幄影落滄波紫翠間想得遊人清賞後<lb/>
扁舟載月夜深還<lb/>
　　送僧遊方二首<lb/>
<pb n="KR4e0066_WYG_001-20a"/>
天下車書已混同任渠南北與西東休教暮雨孤村夜<lb/>
却使家山入夢中<lb/>
匡廬華頂一躋攀心地開明眼界寛記取當時好山色<lb/>
還家冩作畫圖看<lb/>
　　舟中漫興六首<lb/>
兩岸青山挿劍鋩一灣碧水引流長盪槳却過深蔚處<lb/>
棲禽飛起一雙雙<lb/>
溪上茆廬山上田蒼松翠竹復森然老農自得生涯樂<lb/>
<pb n="KR4e0066_WYG_001-20b"/>
閒共行人説往年<lb/>
漠漠平林漫漫沙數聲雞犬有人家停舟最愛山頭月<lb/>
照見寒梅一樹花<lb/>
好溪溪水鏡般清流盡人間無限情幾日望家今已近<lb/>
潺湲不是隴頭聲<lb/>
白露濛濛不見山輕舟一葉下危灘亂石堆中尋故道<lb/>
不獨﨑嶇行路難<lb/>
少微山上王髙士結屋號作神仙居山空夜寂何所事<lb/>
<pb n="KR4e0066_WYG_001-21a"/>
皓月一天歌歩虚<lb/>
　　登白雲山<lb/>
白雲山上樹層層萬里秋空入眼明我著芒鞋看畫壁<lb/>
山僧相見不知名<lb/>
　　寧國道中<lb/>
緑樹隂隂生夏涼翠筠解籜凈如霜羈魂漫遂愁雲去<lb/>
逺水他山更斷腸<lb/>
　　過丹陽湖二首<lb/>
<pb n="KR4e0066_WYG_001-21b"/>
數朶青山迷逺黛一行白鷺下汀洲孤㠶影落長天外<lb/>
蘆葉蕭蕭滿地愁<lb/>
碧樹彤霞錦繡中扁舟揺颺芰荷風多情惟有如弓月<lb/>
照見離人兩鬢蓬<lb/>
　　登西巖寺柬益上人<lb/>
雲抱青山深復深日融清露滴幽林鳥啼樹發春如許<lb/>
試問髙人身内心<lb/>
　　白團扇<lb/>
<pb n="KR4e0066_WYG_001-22a"/>
團團明月比容輝淅淅秋風想翠微莫遣塵埃悲篋笥<lb/>
可人還憶暑涼時<lb/>
　　雙溪八景八首<lb/>
溪流逺抱滄波合山勢中分碧樹深雨後晴初最堪賞<lb/>
風光役盡百年心<lb/>
　　　右雙溪清漲<lb/>
山枕清溪寺隱山暮雲深鎻羃林烟近來渾忘登臨興<lb/>
閒聼鐘聲落枕邊<lb/>
<pb n="KR4e0066_WYG_001-22b"/>
　　　右古寺鳴鐘<lb/>
春日逍遥湖上行東風駘蕩若為情却憐栁絮隨風舞<lb/>
又見荷錢貼水生<lb/>
　　　右湖邊杖屨<lb/>
網得鱸魚上釣舟篘來濁酒滿甆甌晚涼倚杖觀流水<lb/>
更有新詩樂倡酬<lb/>
　　　右溪畔行吟<lb/>
膏雨溟濛滌凍塗杏花深處鳥相呼東郊蓑笠勤農事<lb/>
<pb n="KR4e0066_WYG_001-23a"/>
好遣良工繢作圖<lb/>
　　　右春郊耕雨<lb/>
苧蘿山下女兒嬌回首吳宫恨未消獨立西風縁底事<lb/>
效顰空自逞妖嬈<lb/>
　　　右秋浦浣紗<lb/>
堤樹無風䕃緑波游魚隊隊鏡中過惟應赤鯉乘桃浪<lb/>
夜半飛騰奈爾何<lb/>
　　　右魚遊潭樹<lb/>
<pb n="KR4e0066_WYG_001-23b"/>
蒼嶺雲深欲度遲蕩山秋暮亦堪悲近時禾黍蕭疎盡<lb/>
莫向溝塍圖飽饑<lb/>
　　　右雁聚平沙<lb/>
　<lb/>
　<lb/>
　<lb/>
　<lb/>
　自怡集<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0025_WYG_011-1a"/>
　胡仲子集後序<lb/>
孔子曰有徳者必有言夫言心聲也心㴠乎徳而言發<lb/>
諸口非能言之謂也是故君子之行道心茍得之言則<lb/>
發之得乎深者發之𢎞得乎精者發之確唐虞三代之<lb/>
盛聖賢並作徳之發於言者渾渾噩噩不可涯涘至孔<lb/>
子時格言大訓壹皆本乎徳之發則郁郁然彬彬然出<lb/>
其門者雖稍分其科終不愧乎孔子者也秦漢以來能<lb/>
言之士非不夥矣較於唐虞三代孔子之門則徳有慊<lb/>
<pb n="KR4e0025_WYG_011-1b"/>
焉逮及唐宋諸子間出得之既博發之尤醇使列聖之<lb/>
道晦而復明如日中天其亦無愧於孔氏之徒至今人<lb/>
樂誦而説聞之元氏有天下光岳之氣未分有徳有言<lb/>
者迭起其間亦一時文獻之美剛生也後不得聆諸老<lb/>
之謦欬而窺其徳之淺深嘗私竊為憾幸洒掃潛谿宋<lb/>
太史公及長山胡先生之門俱獲受其徳教太史公所<lb/>
得也深先生所得也精其言之皆確而𢎞者剛日諦玩<lb/>
之味於口飫於心而不敢釋諸身也國朝初太史公出<lb/>
<pb n="KR4e0025_WYG_011-2a"/>
握文衡居禁代天子之言言之發於徳者有集傳於世<lb/>
矣先生繼亦被召與修元史史成詔職詞垣以備顧問<lb/>
而力以疾辭重賜白金文綺俾歸振教鐸於姑蔑之郡<lb/>
未㡬復以老辭還處長山之陽一日盡以其所著書命<lb/>
剛曰吾老矣将以斯文授子子其勉之剛再拜受教惟<lb/>
謹先生蓄徳而著言本乎六經參乎史漢以及諸子訇<lb/>
乎其有聲炳乎其有光若明堂之朝嚴階陛盛冠裳而<lb/>
侯伯華戎之分截如也若泰壇之祀列陶匏燔牲玉而<lb/>
<pb n="KR4e0025_WYG_011-2b"/>
龍衮璪冕之容恪如也先生恒不以為足逮老而志不<lb/>
少衰每片言之出士林傳誦王公大臣爭虚左延譽以<lb/>
不得見為恨而天下學士仰之如景星卿雲将謂再起<lb/>
蒲車置於玉堂之署黼黻皇猷彌綸文化而整飭一代<lb/>
之言不幸先生以今年春正月九日卒於家於是慕先<lb/>
生之徳思誦其言有未得者咸相與欷歔太息剛也不<lb/>
敏安敢秘先生之言而靳其徳敬倣荀卿賈誼諸書文<lb/>
居詩賦之首編次成帙號胡仲子集通若千篇既請太<lb/>
<pb n="KR4e0025_WYG_011-3a"/>
史公序其端將與願學先生者同以為法而浦陽義門<lb/>
王氏復之父子徳先生之教言遂謀刋梓以傳王氏合<lb/>
食五世斯豈非其義舉歟洪武辛酉冬十一月望日門<lb/>
人同郡劉剛謹序<lb/>
　<lb/>
　<lb/>
　<lb/>
　<lb/>
<pb n="KR4e0025_WYG_011-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　胡仲子集後序<lb/>
</p>
<p>
</p>
  </div>
</body>
</text>
</TEI>
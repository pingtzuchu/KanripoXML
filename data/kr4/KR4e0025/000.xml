<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>胡仲子集</head>
    <p>
<pb n="KR4e0025_WYG_000-1a"/>
欽定四庫全書　　　　集部六<lb/>
　胡仲子集　　　　　　别集類五<hi>明</hi>
　　提要<lb/>
　　　　臣等謹案胡仲子集十巻明胡翰撰翰字仲<lb/>
　　　　子一字仲申金華人洪武初以薦為衡州府<lb/>
　　　　教授事迹具明史文苑傳是集乃其門人劉<lb/>
　　　　剛及浦陽王懋温所編以洪武十四年刋板<lb/>
　　　　今印本罕傳惟冩本猶存於世凡文九巻詩<lb/>
<pb n="KR4e0025_WYG_000-1b"/>
　　　　一巻史稱其文曰胡仲子集詩曰長山先生<lb/>
　　　　集今合為一集豈剛等所併歟史又稱翰少<lb/>
　　　　從呉師道及呉萊學為古文復登同邑許謙<lb/>
　　　　之門今觀其文章多得二呉遺法而持論多<lb/>
　　　　切世用與謙之坐談誠敬小殊然嘗與修元<lb/>
　　　　史五行志序論即其所撰今見集中於天人<lb/>
　　　　和同之際剖析頗微犧尊辨宗法論諸篇亦<lb/>
　　　　湛深經術則又未嘗不精究儒理也詩不多<lb/>
<pb n="KR4e0025_WYG_000-2a"/>
　　　　作故巻帙寥寥而格意特為髙秀朱彛尊靜<lb/>
　　　　志居詩話曰金華承黄文獻溍栁文肅貫呉<lb/>
　　　　貞文萊之後多以古文詞鳴詩非所好以詩<lb/>
　　　　論吾必以仲申為巨擘焉獨孤及之論曰五<lb/>
　　　　言之源生於國風廣於離騷著於蘇李盛於<lb/>
　　　　曹劉漢魏作者質有餘而文不足以今揆昔<lb/>
　　　　則有朱絃疏越太羮遺味之嘆誦仲申五言<lb/>
　　　　正猶路鼗出於土鼓篆籀生於鳥跡庶㡬㢤<lb/>
<pb n="KR4e0025_WYG_000-2b"/>
　　　　升堂之彦乎宜潜溪有學林老虎文淵鯨之<lb/>
　　　　目也斯言允矣乾隆四十二年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0025_WYG_000-3a"/>
胡仲子文集原序<lb/>
韓退之抗顔師一世自李習之以下皆欲弟子臨之而<lb/>
習之謇然不甚相下崇言正論徃徃與退之角其復性<lb/>
平賦二書修身治人之意明白深切得斯道之用盖唐<lb/>
人之所僅有而可與退之原道相表裏者也濓嘗以為<lb/>
習之識髙志偉不在退之下遇可畏如退之而不屈真<lb/>
豪傑之士哉古之君子其自處也髙其自期也逺其自<lb/>
視也尊其擇師與友也審舉天下無足慊意者則求古<lb/>
<pb n="KR4e0025_WYG_000-3b"/>
人之賢者而師友之茍有得於心矣當時知否不卹也<lb/>
身之貴賤弗論也行之為事功宣之為言論一致也其<lb/>
心廓然會天地之全而㳺乎萬物之表視古今如一旦<lb/>
暮視千載以上之人若同堂接厀而與之語何暇以凡<lb/>
近者累其心乎孟子舎子思之門人而願師孔子非遺<lb/>
其師也道冝然也近世學者鄙陋而無志聞古之人畏<lb/>
之如雷霆鬼神不敢稍自振僕僕焉於庸常之人師云<lb/>
師云而卒無所成者皆習之之所棄也吾友胡先生獨<lb/>
<pb n="KR4e0025_WYG_000-4a"/>
不然自其少時誦數十萬言在諸生中已驚動其鄉邦<lb/>
老儒咸畏而敬之及其既長而壯竒邁卓越務師古人<lb/>
出言簡奥不煩而動中繩墨如夏圭商敦望而知其非<lb/>
今世物也同郡大儒若吳貞文公立夫先生嘗師事之<lb/>
呉公亟稱其才不置黄文獻公晉卿以文學名天下見<lb/>
先生輒延致共語所以期待者甚隆而先生亦不為之<lb/>
屈也諸公既亡先生之學益成行益修德愈劭而文愈<lb/>
雄大江之南稱賢者必曰先生而先生不自以為至也<lb/>
<pb n="KR4e0025_WYG_000-4b"/>
今天子有國之初大臣交薦先生才行上憫其老不欲<lb/>
重煩以政命為衢州教授會修元史復薦入史舘史成<lb/>
賜金帛遣歸或謂先生未展其所學而先生澹如也先<lb/>
生嘗慕邵子程子之為人所養甚深極乎博而守則約<lb/>
務乎大而不遺乎細於人鮮所推讓而所許者衆必以<lb/>
為賢於言不輕發而所言者人必以為當其所著衡運<lb/>
井牧皇初諸文有習之之辭而所得者非習之所及也<lb/>
先生年未老而文已傳於時獲讀之者莫不知其為可<lb/>
<pb n="KR4e0025_WYG_000-5a"/>
貴然其可貴者豈特文乎哉是則先生之自得者世之<lb/>
人未必能知雖濓亦不能盡其詳也濓與先生同師於<lb/>
呉公相友五十餘年髪秃齒豁矣見世之士多矣心之<lb/>
所仰而服者惟在先生則先生之文豈獨今之所難遇<lb/>
乎學子劉剛撰次成集而王君士覺為圖其傳來請序<lb/>
濓不讓而書其首篇所以嘆先生之善學而幸天下之<lb/>
見其文也先生名翰字仲申金華人仲子其號云洪武<lb/>
十三年秋八月癸酉前翰林學士承㫖嘉議大夫知制<lb/>
<pb n="KR4e0025_WYG_000-5b"/>
誥兼修國史兼太子贊善大夫同郡宋濂序<lb/>
</p>
<p>
</p>
  </div>
</body>
</text>
</TEI>
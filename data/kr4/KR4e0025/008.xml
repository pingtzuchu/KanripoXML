<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>胡仲子集巻八</head>
    <p>
<pb n="KR4e0025_WYG_008-1a"/>
欽定四庫全書<lb/>
　胡仲子集巻八　　　　　明　胡翰　撰<lb/>
　　嘉禾頌<lb/>
至正戊子秋杭之臯亭山厥田有嘉禾焉里父老言狀<lb/>
有司余聞其事稽諸故實有大瑞有上瑞有中瑞有下<lb/>
瑞凡嘉禾芝草木連理皆下瑞其名物十有四天人之<lb/>
際至徳感則和氣應和氣應則休祥臻訢合煦育紛綸<lb/>
翕赩恒因物以著不期而至代紀厥美五行土爰稼穡<lb/>
<pb n="KR4e0025_WYG_008-1b"/>
萬種之命懸之雖景星慶雲甘露醴泉諸福之物較其<lb/>
利澤未有侔者而以為白狼朱鴈赤兎之不若則唐人<lb/>
議者過矣聖人南靣而修六府用八政貴食重榖其所<lb/>
崇者非以瑞也況時和嵗豐而今重以瑞告是乃天地<lb/>
侈兹靈貺昭示兆人如榖闗元山之産有國者視之宜<lb/>
有加焉昔天降嘉種於后稷而生民之詩作唐叔得禾<lb/>
獻於天子而嘉禾之書旅草野之臣懼無以鋪揚國家<lb/>
盛美如詩書所載竊感父老之言不勝畎畆之忠謹拜<lb/>
<pb n="KR4e0025_WYG_008-2a"/>
手稽首以獻頌不足薦於登歌庶或采而被之民俗亦<lb/>
康衢擊壤之遺音云爾頌曰<lb/>
天降嘉種烝民乃粒著自六府滋布九域大江以南淛<lb/>
為奥區賦税所出厥田孔腴接畛百萬土膏殫發汙邪<lb/>
宜稻日茂如摳有芃者苗一本而敷紛其百穗盈仞之<lb/>
餘潤濯醴泉秀疏瑞日既堅且好既穎且栗季穉來告<lb/>
來諗厥故耆艾驚嗟前斯未睹傾郛闐野聚觀竊咏相<lb/>
畆攸存農夫之慶嗟時農夫東作是勤我播我耰我耔<lb/>
<pb n="KR4e0025_WYG_008-2b"/>
我耘驅我蟊螣媷我稂莠惡知其他而畀斯祐人亦有<lb/>
言靡不有自和氣致祥乖則致異孰叅爕理孰秉經綸<lb/>
埀休錫羨自我相臣相臣曰否惟聖天子天子臨御克<lb/>
任克使大夫卿士雝雝濟濟左右克讓共期于治薦兹<lb/>
馨香不大聲色昭格泰貝渾淪密勿上帝降監率育元<lb/>
元時雨時暘時燠時寒風亦時若嵗迄用康坤元富植<lb/>
媪靈効祥景星慶雲非瑞之大白狼朱鴈乃其小者善<lb/>
政養民稼穡惟寳惟寳之瑞終羨且好嘉禾既旅皇徳<lb/>
<pb n="KR4e0025_WYG_008-3a"/>
彌宣致此不易保之惟艱昔在成王輔惟周公受天之<lb/>
賜不有于躬曰敬曰戒王心罔懈靡驕靡吝惟公履慎<lb/>
漸仁摩義教以化之制禮作樂範而陶之明明我朝監<lb/>
兹勿渝小臣作頌徴在詩書<lb/>
　　瑞竹賛<hi>并序</hi>
上人仁公居智者之明年得瑞竹於山中命工即雷音<lb/>
堂之南植之一本䨇榦其髙不過數尺而雲儀雪操離<lb/>
立對聳翛然君子之風上人乞余賛余笑曰上人視天<lb/>
<pb n="KR4e0025_WYG_008-3b"/>
下一切物無所好也何取於是乎而以余言為也按戴<lb/>
氏譜凡竹之别類六十有一而瑞竹不常有也由其不<lb/>
常有故人異之人異之則不謂之瑞不可也古者王政<lb/>
昇平則福草生於廟賢不肖位不相踰則平露生於庭<lb/>
余不復見而於上人獲是竹觀之亦豈有致之者乎然<lb/>
非有也吾聞懐盛徳其心潛天而天潛地而地雖有鬼<lb/>
神莫測其際故能無迎也無将也無為而無不為無感<lb/>
而無不感無不感而無不應動者有知而自化之植者<lb/>
<pb n="KR4e0025_WYG_008-4a"/>
無知而自生之有知無知生生化化皆吾性中物爾果<lb/>
何取於是乎此上人之所以寓意也乃為之賛曰<lb/>
有籊者植在堂之下髙節對聳其美無度泠然清風載<lb/>
沐甘雨惟是徳人永保貞固<lb/>
　　文官花贊<lb/>
草木之植鍾美於天地著見於古今者其品多矣大率<lb/>
以不恒有為瑞以不多得為貴華平賔連紫脱濶閲國<lb/>
家之瑞也曠代始有之揚之瓊花潤之玉蕊天下之美<lb/>
<pb n="KR4e0025_WYG_008-4b"/>
也豈世所多得哉物皆然今鎮江其地即潤也范氏世<lb/>
居之為望族有花曰文官先世所植也自呉中富人及<lb/>
京洛公卿之家斥苑囿飾亭館競一花一卉之竒以夸<lb/>
示世俗極游觀之娯者往往求若是花蔑乎未有聞也<lb/>
當唐之世惟學士院有之其曰文官意亦以是耶范氏<lb/>
世業儒以詩書起家為令宰任司臬者衣冠相望於宋<lb/>
元二百年之間其於是花亦有不期而符者邪天地生<lb/>
物自形而色白者不能以為緋碧者不能以為紫今以<lb/>
<pb n="KR4e0025_WYG_008-5a"/>
一植而具有其美一日而遞為之變其得於造化之妙<lb/>
非人力能致之唐人以戎王子為異花若文官乃異花<lb/>
也夫以造化所鍾之異天下不多得之物而又植於衣<lb/>
冠之族又有名公卿如辛幼安者本其所自而書之製<lb/>
為樂府以歌之雖謂之美瑞可也而曾不厠於瓊花玉<lb/>
蕊之列者葢范氏故閥閲也其花先世所植手澤也非<lb/>
若蕃釐招隱老佛之宫瓊花玉蕊人得趨而見之使人<lb/>
得而見之有力者將取而去之矣則范氏珍之宜至而<lb/>
<pb n="KR4e0025_WYG_008-5b"/>
傳之不廣也天下之物負其所有不自見於世者皆是<lb/>
類也余老矣於世無所好顧以平生不知有此花一旦<lb/>
聞之可為寡陋之歎不能無幼安豪發之情焉乃述其<lb/>
事以貽其後人從而為之贊曰<lb/>
泰圜委和嘉植挺生抱素含貞揚采代榮如彼命服品<lb/>
秩有章下民所望君子之光我徴前聞厥類匪一瑞木<lb/>
四照神芝五色不貴異物邁種厥徳于古有訓君子是<lb/>
式<lb/>
<pb n="KR4e0025_WYG_008-6a"/>
　　南極老人贊<lb/>
猗若老人成象在天食氣之母居物之先樂有夀考得<lb/>
之自然申錫下土何千百年<lb/>
　　怡顔齋銘<lb/>
　衢之超化寺昔紫陽朱子東萊吕子嘗寓焉寺故有<lb/>
　雲山閣有怡顔亭兵興以來悉廢為郡城漫不復識<lb/>
　矣惟朱子所書亭匾石刻余於祝仲文家見之仲文<lb/>
　有吏能退居委巷誦習猶諸生也遂名其齋曰怡顔<lb/>
<pb n="KR4e0025_WYG_008-6b"/>
　以余嘗事二子之學來徴言乃為之銘曰<lb/>
萬物芸芸孰怡爾顔人之感召日尋乎前茍物於物與<lb/>
物俱遷不物於物宅心孔淵内欲不萌外不能干以一<lb/>
觀萬參彼兩間流峙動靜匪山則川飛躍上下匪魚則<lb/>
鳶春木既榮冬卉亦妍化育流行精賾具宣乾確坤隤<lb/>
形附象懸凡厥有生靡不可觀皆吾之與靡不可歡惟<lb/>
不梏于私乃樂其天<lb/>
　　處約齋銘<lb/>
<pb n="KR4e0025_WYG_008-7a"/>
　郡諸生徐吉從師受業所處甚約也既名其軒乞余<lb/>
　銘之<lb/>
惟士尚志必慎厥守處約非難固窮在久賦命在天靡<lb/>
不有定富不可求貧亦何病鶉衣百結華於黼黻陋巷<lb/>
一簞甘於鼎食相古哲人何樂於兹爰有良貴亶其不<lb/>
貲茍見其大我心則泰外物細故曽何芥蔕我約非約<lb/>
其獲孔阜其畜孔厚徳音斯溥尺蠖之伸貴乎能屈鴆<lb/>
毒之懐寜不可惕我告爾吉盍忍爾性道貴責成養當<lb/>
<pb n="KR4e0025_WYG_008-7b"/>
聴命先民之言罔或弗敬<lb/>
　　敬身齋銘<lb/>
　池氏居永康之荆洲莘仲即其居而闢室焉曰敬身<lb/>
　徴銘於媯仲子仲子曰莘仲其知本乎道無往而不<lb/>
　在君子無往而不敬何獨吾身為然乎葢三極之道<lb/>
　人參其間大之為天地幽之為鬼神夥之為萬物萬<lb/>
　事其理有一不備於我乎能敬其身則将無不敬矣<lb/>
　敬身有道心為之宰存心有道一為之主彼靜而固<lb/>
<pb n="KR4e0025_WYG_008-8a"/>
　動而梏者俱失之矣莘仲其慎持之吾將以觀徳焉<lb/>
　乃銘曰<lb/>
繄厥生參天地彼睢盱何藐爾六鑿披七情熾遞感忽<lb/>
疇克制返諸躬道孔邇惟天君實司契正爾容定爾志<lb/>
儼若思肅如祭慎爾獨恪爾事貫動靜合内外貞夫一<lb/>
斯為貴純不已聖可企赫有臨惕無怠<lb/>
　　無逸齋銘<lb/>
　浦陽鄭仲舒名其齋曰無逸志為學也其友胡翰銘<lb/>
<pb n="KR4e0025_WYG_008-8b"/>
　以朂之曰<lb/>
書言無逸稼穡孔艱念我學徒遑集于安上帝降𠂻有<lb/>
赫其命其命有赫日罔弗競曰明曰誠終始是資惟敬<lb/>
惟義内外不違毋謂跛鼈弗如良驥茍力於行千里可<lb/>
至逮其無息與聖合徳與聖合徳與天為一道豈逺而<lb/>
厥㡬孔微心焉一肆即汝自棄彼月而邁此日而征無<lb/>
或爾優游荏苒百齡<lb/>
　　漢榱題硏銘<lb/>
<pb n="KR4e0025_WYG_008-9a"/>
　有漢榱題其篆曰長樂未央髙帝時陶旊物也僧用<lb/>
　中作硯金華胡翰銘曰<lb/>
天埀範地合質圜覆九重遺者一于以用之懿文徳漢<lb/>
鼎可移兹不泐<lb/>
　　居易齋箴<lb/>
　魯氏子濬文常山之秀也嘗即山中闢齋曰居易而<lb/>
　力學焉今将適京師來諗於余大懼替厥服余聞諸<lb/>
　易素履之往獨行願也茍行其願進退不渝也箴曰<lb/>
<pb n="KR4e0025_WYG_008-9b"/>
大道易易其平如砥人具是臻亦具是履相彼小人胡<lb/>
昧厥理舎其康莊自投偏陂抵巇為髙入坎不止惟兹<lb/>
君子宅心孔夷安吾之素適分之宜與時屈伸以範驅<lb/>
馳君子居易小人去之天畀有生夫豈逺而徇義則公<lb/>
徇利則私辨之不早顛具逐迷朂哉君子尚慎厥㡬<lb/>
　　尚節齋箴<lb/>
　余友徐則常名其齋曰尚節将隱居以求志也請箴<lb/>
　於余久而未之措焉今以病稍間乃為之箴曰<lb/>
<pb n="KR4e0025_WYG_008-10a"/>
四時之序節以成嵗萬物之理節以成禮非有資於差<lb/>
品乃自然之裁制何人生之多欲忘吾性之所貴利不<lb/>
盈於錐刀訹之而心醉勢不重於丘山臨之而魄裭如<lb/>
梟如獍如狐如䑕合朋為同恬不為異盍不觀夫澤上<lb/>
之水乎滿則溢節則止而況人欲之横甚於倒海不有<lb/>
砥柱何以見夫君子人皆琭琭已獨珞珞人皆諾諾已<lb/>
獨諤諤是猶未也將求其至焉易貴甘節其次安節其<lb/>
次苦節甘節者顔淵曽參是已露肘而商歌瓢飲而自<lb/>
<pb n="KR4e0025_WYG_008-10b"/>
樂安節者晏嬰原憲是已貴而能儉貧而不病苦節者<lb/>
黔婁之属是已困而不返死而無悔者也子將何居以<lb/>
苦則不可貞以安則未能企合亦曰尚而已尚也者非<lb/>
矯也樹不拔之操厲匪石之志不顧人之毁譽存吾義<lb/>
而已毋行乎怪不安其素毋習乎狷不知其固毋恃其<lb/>
不折過於戾契毋信其不湼流於汙閼子其慎之是亦<lb/>
可矣抑有大者焉易本無體神亦無方恒則有往節用<lb/>
有亨隂陽相錯變化縱横晦明相禪通塞往還故釣渭<lb/>
<pb n="KR4e0025_WYG_008-11a"/>
之叟起而興周耕莘之夫舉而佐殷傅説棄版築而為<lb/>
相膠鬲舎魚鹽而得君功存乎社稷澤被乎生民不知<lb/>
一介而輕天下常以萬物而同吾身此非吾之所尚者<lb/>
乎非聖智其能乎是逹節也子其識之<lb/>
　　嚴氏子字辭<lb/>
　男子冠而字禮也未冠而字者禮之變也父母欲其<lb/>
　蚤知而夙成也嚴侯之四子皆幼既字而告之又請<lb/>
　於余意猶古也古者字有辭禮變而辭不可廢也乃<lb/>
<pb n="KR4e0025_WYG_008-11b"/>
　為之辭曰<lb/>
鼎也和不和無以調吾味其失也戾恭也敬不敬無以<lb/>
直吾内其失也偽雄也權不權無以行吾義其失也蔽<lb/>
溥也周不周無以廣吾惠其失也比惟周也得仁之用<lb/>
權也持義之制敬也存禮之本和也適樂之趣仁義禮<lb/>
樂斯罔不備告爾余言暨爾父之志尚篤於爾躬毋徒<lb/>
善其名字也<lb/>
　　禇士文字說跋<lb/>
<pb n="KR4e0025_WYG_008-12a"/>
錢塘禇士文以字行以善篆𨽻稱縉紳間或即其字而<lb/>
書之而告之士文佩之以求益焉余以為天地變化凡<lb/>
成形成象者皆文也日月之運行山川之流峙其光華<lb/>
精潤之發孰加焉其在於人則父子之親君臣之義夫<lb/>
婦之别長幼之序朋友之信是之謂人文焉堯舜之治<lb/>
化所以成乎此也孔孟之道徳所以得乎此也故文之<lb/>
至者稱堯舜孔孟彼以言語字畫為工者殆其次也今<lb/>
世俗之人往往索余於文字之間余恒患之故余不敢<lb/>
<pb n="KR4e0025_WYG_008-12b"/>
以篆𨽻之工為盡士文之能盍亦歛其華而求其志者<lb/>
焉天下之文不在於子則在余矣<lb/>
　　歐陽文忠公急就章跋<lb/>
文忠公在史館日朝廷大制作皆出其筆而餘力顧有<lb/>
及於小學家之流其文葢本漢黄門令史游而稍變其<lb/>
體昔游倣凡将為急就篇未叙長安涇渭<hi>闕</hi>術後人増<lb/>
以齊國山陽二章意公取州名裒次者亦縁此也公之<lb/>
手澤散在人間往往獲見於兵火之餘皆行書片紙未<lb/>
<pb n="KR4e0025_WYG_008-13a"/>
有若此之凝重茂美終巻無一字茍者自當與其文共<lb/>
傳為世所寳也今上人賢公以為草堂所蓄舊物不欲<lb/>
輒出示人吾恐非文忠之意故常欲取皇象鍾繇王羲<lb/>
之所書漢急就章與此合為一巻模而刋之備小學一<lb/>
家以廣其傳云<lb/>
　　朱文公書虞帝廟樂歌跋<lb/>
桂林有虞帝廟在虞山之下皇潭之上宋淳熈初張宣<lb/>
公典郡因而新之朱文公記於石樂歌二章則其所系<lb/>
<pb n="KR4e0025_WYG_008-13b"/>
之辭也九年文公過常山書贈吕子約子約成公母弟<lb/>
也時佐治於衢故人傾葢酒酣意適洒然見之翰墨間<lb/>
宋以來二百年矣葢王氏之先得之清江時氏而時氏<lb/>
得之吕氏者魯公之孫葯至今寳藏惟謹余幼讀金吉<lb/>
父濂洛風雅即熟是辭今復於王氏見公遺墨惟帝有<lb/>
虞氏徳侔覆載雖古先記禮者不足以知之惟公歌咏<lb/>
之間抑揚曲折辭不費而意已獨至矣世之纂述者宜<lb/>
表而出之以備公續騷之辭豈在鞠歌行下哉洪武七<lb/>
<pb n="KR4e0025_WYG_008-14a"/>
年夏六月跋<lb/>
　　宗忠簡公告身跋<lb/>
忠簡公以宣和四年差監鎮江都酒務告命之下太宰<lb/>
王黼首署焉黼於是即拜太師與蔡攸童貫圗任國事<lb/>
北啟邊釁内小人而外君子宋運方否之時也汴京既<lb/>
䧟王業偏安於江表百五十年之間朝廷人才之用舎<lb/>
往往如之宋氏之不競誰執其咎哉<lb/>
　　鄭北山復官誥跋<lb/>
<pb n="KR4e0025_WYG_008-14b"/>
鄭公愍之以紹興二年進士授文林郎累官中奉大夫<lb/>
資政殿學士宣撫四川横罹誣構卒於封州卒復二年<lb/>
<hi>闕</hi>　　　此誥是也淳熈元年贈光祿大夫則明堂大<lb/>
禮<hi>闕</hi>心所及也公之直言勁氣見於立朝之初宏謀盛<lb/>
烈著於治蜀之日而威名暴於天下强敵悍将逺近慴<lb/>
服固一代之偉人也其受知髙宗雖出奸檜之薦而未<lb/>
嘗茍為檜用檜主和議而公抗論未嘗主之檜喻蜀輸<lb/>
金而公以備邊未嘗從之檜欲歸金降人而公慮其為<lb/>
<pb n="KR4e0025_WYG_008-15a"/>
變卒誅斬之以是忤檜擠之死地終始大節炳如也載<lb/>
筆之士類能傳誦獨公平生為學所以探隂陽之賾極<lb/>
幽明之故不以進退死生累其心貫天人而一之者則<lb/>
槩未之察焉公在封六年其著書有曰易窺餘者翰獲<lb/>
於公八世孫謐伏而讀之竊意公俊偉之績磊落之節<lb/>
由其得於聖賢潔静精微之學者有以發之也而翰又<lb/>
何足以窺之姑識巻末以俟知者<lb/>
　　劉公亮告命跋<lb/>
<pb n="KR4e0025_WYG_008-15b"/>
父以子貴而贈爵後世之禮也葢有天下者推禮追王<lb/>
之意以及其臣子所以為勸也猶古之義也劉氏在宋<lb/>
其事不見於史非此告豈知其名爵之為太中為中奉<lb/>
哉昔王昭逺能藏其先四世告命君子稱之則此亦未<lb/>
可以彌文論矣<lb/>
　　范賢良帖跋<lb/>
范公茂明世家香溪當宋中棄衣冠而任者彬彬一門<lb/>
之内公舉制科不就而此書則遺其姪元問者葢元卿<lb/>
<pb n="KR4e0025_WYG_008-16a"/>
以下輩也余觀元卿類次公集知其平日所守純一篤<lb/>
實不以朝廷之利祿為可慕公卿之薦引為可階其於<lb/>
聖賢之學如饑渴焉嘗曰學者覺也心且不存何覺之<lb/>
有又曰上智之學徳性是尊無視無聴昭然者存其言<lb/>
超然自得不但心箴為可取也乾道以前乃有斯人乎<lb/>
豈非特立有志之士哉昔陳巖肖稱公危坐一室敗帷<lb/>
故器人所不堪而神宇泰然終日與之對無一言及世<lb/>
間事今即其心畫言論之存者想其人於二百年之上<lb/>
<pb n="KR4e0025_WYG_008-16b"/>
為何如也君子於此其亦可以興起也夫<lb/>
　　宋吏部侍郎朱仲文奏槀跋<lb/>
朱氏自晉蒲墟令汎始家於婺四明居士元翰其後也<lb/>
紹興間居士嘗獻賦行在為人卓犖不羈今巻中雜咏<lb/>
遺言則乾道二年所書慨念古今雖在畎畆意氣躍躍<lb/>
飛動使見於用宜何如哉吏部侍郎仲文其諸孫行也<lb/>
仲文號守軒方幼時居士即竒之紹興四年及第陳亮<lb/>
榜第二人奏槀十事則開禧四年公在諌垣所擬指陳<lb/>
<pb n="KR4e0025_WYG_008-17a"/>
時弊議論剴切雖忤權倖不失為社稷計矣余觀二公<lb/>
遺墨因念宋南渡以來大義不伸大業不復紹興三十<lb/>
<hi>闕</hi>　　　　　　　　　　　　　乃欲於開禧之際<lb/>
<hi>闕</hi>　　　　　　　有<hi>闕</hi>　之勢而不察宋無可戰之<lb/>
<hi>闕</hi>　守軒以<hi>闕/</hi>　不<hi>闕</hi>　實不覈慺慺言之廷議北伐<lb/>
獨力爭之居士之才不見於用守軒用而中遭貶斥不<lb/>
盡其才推其志皆可尚也守軒嘗學於東萊先生與孔<lb/>
山喬夀朋為同門紹興廷對又為同年其後夀朋當朝<lb/>
<pb n="KR4e0025_WYG_008-17b"/>
言事與守軒所見大畧亦同夀朋言具宋史而守軒行<lb/>
事世多不傳此巻則其四世孫了菴所藏以遺行之者<lb/>
屢更兵火行之䕶之如拱璧凡了菴一時諸老淮隂龔<lb/>
聖予粤人謝臯羽同郡胡汲仲往來詩簡至今嗣守不<lb/>
墜使予閲之益知髙山之可仰而慨喬木之不存識之<lb/>
末巻以見人才之進退盛衰世道之升降係焉<lb/>
　　文與可萬竹圗跋<lb/>
與可在宋為良二千石蘇文忠公從表兄弟也平生知<lb/>
<pb n="KR4e0025_WYG_008-18a"/>
其為人之賢文藝之妙者世莫若公嘗謂與可所畫偃<lb/>
竹雖數尺而有萬尺之勢今以是圗觀之猶不滿數尺<lb/>
而烟容雨態縱横掩冉漫若千畆萬个近在人目無不<lb/>
可愛葢墨竹以小為難而多者愈難欲振筆直遂如公<lb/>
所謂兎起鶻落殆未見其可也否則滯而不化亦何取<lb/>
焉惟與可能臻其妙而文忠之言當觸類而悟也<lb/>
　　王右軍書東方朔贊跋<lb/>
東方朔贊與黄庭經皆永和十二年五月所書右軍一<lb/>
<pb n="KR4e0025_WYG_008-18b"/>
時之筆各自為體不同流傳至今求如此本者甚不多<lb/>
得雖紙墨剝落隱然具有當時瑰琦之意豈惟右軍書<lb/>
法之妙矯若驚鴻者於此見之而唐人模勒之工亦未<lb/>
易以刻鵠議焉晉仲<hi>闕</hi>庭<hi>闕/</hi>從事臨<hi>闕</hi>　　　　以王<lb/>
敬仲自居當官奴之得樂毅論可也<lb/>
　　懐素墨蹟跋<lb/>
張長史觀舞劍器藏真見山雲随風二人遂擅書法之<lb/>
妙逺軼千載矣及<hi>闕</hi>　人得永<hi>闕</hi>　　　　　及見焉<lb/>
<pb n="KR4e0025_WYG_008-19a"/>
世之師心而不師古者何足以知之臨川蔡君謨定此<lb/>
三十字為藏真書非長史也余聞藏真以狂自任長史<lb/>
以顛著稱正相類耳想其人而觀其書使人意氣飛動<lb/>
時又雨雪晉仲請識其後以為山中珍玩是嵗洪武癸<lb/>
丑十二月十有二日也<lb/>
　　米南宫書蘭亭禊帖跋<lb/>
米南宫論蘭亭禊帖毫髪無遺至其所自書乃縱横若<lb/>
此蓋出入規矩晚年筆也南宫嘗稱善書得一筆已獨<lb/>
<pb n="KR4e0025_WYG_008-19b"/>
有四面故其對帖臨倣者與真無辨而任意揮洒者入<lb/>
妙自得人鮮及焉余昔見黄文獻公恨不及以此質之<lb/>
姑識於公手跋之後<lb/>
　　胡石塘與王子智書跋<lb/>
石塘先生以前代儒宗折節下士交一郡吏貸粟周人<lb/>
急兩致書焉曽不以為凂而盛稱其賢則子智之為人<lb/>
果可以文墨吏目之哉葢有守有為不幸而為吏也雖<lb/>
為吏而無愧於天下之士其義可尚也由是先生尚之<lb/>
<pb n="KR4e0025_WYG_008-20a"/>
亦義也先生之雅操與文章並著於世孰取而孰予哉<lb/>
舒閬風石塘行所謂吉人㢘士遺我五斗赤受而哺之<lb/>
無愧色者其言雖為張瑄發可見其於子智不茍也子<lb/>
智老於郡邑有先生以為知已而又有希彦稱其家兒<lb/>
其所託者逺矣<lb/>
　　北山紀游總錄跋<lb/>
山川能説登髙能賦可以為大夫余聞諸古而於此巻<lb/>
見之矣自至正庚戌以來巻中作者由侍講黄公倡之<lb/>
<pb n="KR4e0025_WYG_008-20b"/>
而司理葉公吏部呉公長史張公繼之又其後而待制<lb/>
栁公太常胡公立夫呉公之詩附焉數公同出吾郡多<lb/>
擅名當世髙文典册施之朝廷者足為邦家之光幽懐<lb/>
雅韻託諸老佛之徒者足為山川之壯豈多得哉余嘗<lb/>
承下風往來周旋其間顧不獲與諸生從杖履之後山<lb/>
空谷寂未嘗不三復而為之憮然儒墨異道出入殊趨<lb/>
呉公既以之興懐況死生之際幽明永隔黄公又安得<lb/>
不増悼邪未及百年變故倐忽在昔已然而今為何如<lb/>
<pb n="KR4e0025_WYG_008-21a"/>
也吾意扶輿清淑之所鍾偉乎其不可遏豈遂已邪比<lb/>
居長山之下嘗欲執牛尾歌之以遲失若人焉今存禮<lb/>
不以衰老棄余將入京而過余衡門留之不果攝衣率<lb/>
諸生陟潛岳而登其冡頂余力躋僅能及之極覽無際<lb/>
追念往躅雖瞠乎其後而亦蛩然其音者也書以識之<lb/>
庶他日冠葢咸萃殫其餘年以尋劉孝標王子文山中<lb/>
故事<lb/>
　　蘇平仲瞽言後跋<lb/>
<pb n="KR4e0025_WYG_008-21b"/>
右瞽言若干篇空同子之所作也空同子習於六藝之<lb/>
學天子選為太學正居太學六年諸生從之授經皆曰<lb/>
空同子誠吾師也東西行者至京師欲求當世文章必<lb/>
於其門京師之學士大夫亦多推之皆曰空同子吾畏<lb/>
友也而空同子退然若不及人視之呫畢一儒者耳得<lb/>
告而歸金華奉其父母處其兄弟之間愉愉然間讀書<lb/>
為文矻矻如也余於是得其瞽言讀之託物以造端比<lb/>
事以寓意縁情以見義明於國家之體達於人情之變<lb/>
<pb n="KR4e0025_WYG_008-22a"/>
如鉤探物連牽不絶其出不窮原其敝之所始要其勢<lb/>
之所必至戚戚然思以杜之拯之將以上承天子聖化<lb/>
而措之乎太平之治余乃歎曰美哉乎空同子也人之<lb/>
所不及知者余知之矣單襄公曰忠文之實也知文之<lb/>
輿也仁文之愛也義文之制也瞽言者本乎仁發乎義<lb/>
有進戒之忠有慮逺之智非若世之鬱悒悲憤不平而<lb/>
鳴者比也葢其先世之遺風於是而存焉若昔長公少<lb/>
公之事宋知無不言言必中天下之過空同子似之矣<lb/>
<pb n="KR4e0025_WYG_008-22b"/>
蘇氏之秀豈惟在廷哉惜不令黄魯直見之而余深為<lb/>
之擊節云<lb/>
　　劉養浩鐃歌鼓吹曲後跋<lb/>
右皇明鐃歌鼔吹曲十有二篇烏傷劉剛之所作也剛<lb/>
受學於前翰林學士潛溪宋先生先生博學能古文辭<lb/>
嘗叙述宋太祖太宗功業之盛為宋鐃歌傳誦搢紳間<lb/>
以為度越姜䕫可追比唐栁子厚今剛此歌篇次體製<lb/>
皆承子厚之舊而才氣横發音節鏗鍧則得之潛溪又<lb/>
<pb n="KR4e0025_WYG_008-23a"/>
將追踵其武而駸駸其前矣昔潛溪在前元時去宋頗<lb/>
逺其言宋事皆徴諸史傳所載若剛也生際聖朝躬涉<lb/>
干戈之亂登於大猷故凡天運神斷指授諸将掃除羣<lb/>
雄合天下而為一者非若史傳所聞十年之間皆剛與<lb/>
余所親見也顧余老矣無以模冩萬一扵是得剛所作<lb/>
令童子誦之而余聴之洸洸乎如在短簫鐃鼓間不知<lb/>
其為衰颯也<lb/>
　　童中洲和陶詩後跋<lb/>
<pb n="KR4e0025_WYG_008-23b"/>
陶徴士之髙節非晉宋人比也讀其詩者未嘗不悠然<lb/>
想見其蕭散沖澹之趣故世慕之如韋應物之擬作蘇<lb/>
子瞻之和篇徃往不絶余意欲與之角顧縻於世之塵<lb/>
鞅敝於末習之襞積未能脱去今中洲是集何其駸駸<lb/>
逼人若是哉蓋兼取二家而寤寐乎柴桑栗里之間者<lb/>
可謂好之篤而思之精矣其有不合於古者乎抑古之<lb/>
比興非以能言為妙以不能不言者之為妙也此所謂<lb/>
發乎情也大音在天地流被萬物前者唱于後者唱喁<lb/>
<pb n="KR4e0025_WYG_008-24a"/>
果孰使之中洲之發乎情者亦將若是乎雖尚友千載<lb/>
可也葛天氏之民歟無懐氏之民歟其尚為我補諸牛<lb/>
尾之歌吾固将擊壤而和之矣獨不知聴之者其誰哉<lb/>
　　李伯時臨韓幹十八馬圗跋<lb/>
龍眠居士博學精識尤刻意繪事取法顧陸諸家下及<lb/>
韓幹靡不該焉幹作十八馬圖坡翁賦詩當時目爲韓<lb/>
生之馬蘇子之詩為世兩絶矣安知居士所作有如此<lb/>
者令人見之便如秦川沙苑間意躍躍然世稱居士之<lb/>
<pb n="KR4e0025_WYG_008-24b"/>
精緻可學惟踈簡處工不能近余觀於此始知之方駕<lb/>
唐人正恐未能或之先也<lb/>
　　王子端書服胡麻賦跋<lb/>
右服胡麻賦蘇文忠公所作黄華山主王子端之所書<lb/>
也子端在金源事章宗為翰林修撰是時金有國已久<lb/>
士大夫舎干戈從事翰墨之間如党竹溪趙黄山諸人<lb/>
各擅所長以名家子端行草則取法黄山能變而之古<lb/>
者也余往在燕都嘗於市上購得子端過蟠桃山和二<lb/>
<pb n="KR4e0025_WYG_008-25a"/>
兄詩二首辭翰皆非近世人可比遭值戊戌兵燹之變<lb/>
散逸不存意猶惜之及來太末復於民家見此巻楮墨<lb/>
零落幸而存耳意欲售人而人不知其可貴獨余寓目<lb/>
之頃如睹舊物然亦不復求之今乃歸於吾鄉人任氏<lb/>
巻後有元遺山題識以淵珠膏火之喻為不可曉蓋金<lb/>
人傳冩誤以珠在淵作在淵珠也獨未審膏火所喻昔<lb/>
朱子嘗取文忠此賦以續騷余不復論尚論子端書法<lb/>
氣韻似米南宫妙處不減晉人自明昌距今埀二百年<lb/>
<pb n="KR4e0025_WYG_008-25b"/>
當土宇分合之後寥寥不可多得矣雖有拱璧寜能過<lb/>
之<lb/>
　　書賈節婦傳後<lb/>
天下兵興士大夫能死事者鮮矣而況鄙夫賤人乎是<lb/>
固難也鄙夫賤人能死事者鮮矣而況婦人女子乎是<lb/>
尤難也至元初朔兵渡江巴陵有韓希孟者魏公七世<lb/>
孫賈瓊之妻也嘗為軍帥得之義不辱赴江水而死既<lb/>
死人於衣帶中得其帛書有借此清江水葬我全首領<lb/>
<pb n="KR4e0025_WYG_008-26a"/>
之語又云皇天如有知許我血靣請又云願魂化精衛<lb/>
填海使成嶺其言感慨激切毅然有烈丈夫之風郝公<lb/>
伯常賦詩以道其事惜世少有知者今賈氏婦之死殆<lb/>
有類焉而余采之民間其潔身就死而人不及知者尚<lb/>
多有之嗚呼以天下之至難而婦人女子能之孰謂為<lb/>
士大夫者不能哉生人之類所以不至於澌盡者蓋必<lb/>
與有立也<lb/>
　　書王秉彜傳後<lb/>
<pb n="KR4e0025_WYG_008-26b"/>
士生干戈之<hi>闕</hi>　　脱於死地不為人俘囚阽於鉄鎻<lb/>
則其身之幸<hi>闕</hi>　貴其身不輕用之而又能保其妻孥<lb/>
於流離顛沛之餘守其宗祧以時祭祀則又其家之幸<lb/>
矣今秉彛既兼有之而又能推夫不忍之心釋人於忍<lb/>
者之手其言曰吾力茍可生人雖百凍餒不恤也往來<lb/>
江東西間全活者若而人周急者若而人來吾婺人被<lb/>
其賜者亦如之事具今宋起居所著傳中其為人也賢<lb/>
乎哉昔何蕃居太學六館之士更朱泚之亂不受汙辱<lb/>
<pb n="KR4e0025_WYG_008-27a"/>
有死䘮無歸者即身為治䘮蕃固賢也非昌黎韓子人<lb/>
孰知之秉彜蕃之鄉人也其用心亦庶㡬於蕃者則是<lb/>
傳其可少哉或曰惻隱之心人皆有之非有為而為之<lb/>
也秉彜豈欲持是以受其名哉余聞之心是而益賢之<lb/>
云<lb/>
　　書尊生子傳後<lb/>
余始識尊生子時天下方用武尊生子自越至余見於<lb/>
今曹國李公之門美髯長身望之偉然聴其言洒如也<lb/>
<pb n="KR4e0025_WYG_008-27b"/>
公遇之甚厚留幕府數日輙去余亦領教信安後十餘<lb/>
年復㑹於金華則尊生子奉朝廷之命同知金華郡事<lb/>
顧不忘疇昔之故以一騎自随過余余視之尊生子且<lb/>
老矣意氣猶擽擽也郡虚長吏尊生子總郡事聴斷民<lb/>
有不直不以繁劇置不問必盡其情重者省遣輕者下<lb/>
屬邑或徴輸不入度其才力約盡程度取辦而胥吏緣<lb/>
<hi>闕</hi>　於法不可貸乃痛繩之不貸尊生子務持大體<hi>闕</hi>
　　人以尊生子為長者心竊易之尊生子笑曰今<hi>闕</hi>
<pb n="KR4e0025_WYG_008-28a"/>
　　　　欲獮薙吾民乎且吾性剛急人言非所恤也<lb/>
其治如故踰年而郡著治績余在信安嵗時<hi>闕</hi>　　其<lb/>
<hi>闕</hi>　不及從鄉人長老樂其有成而尊生子見之獨念<lb/>
其老且衰將以一㕓授焉余唯而退固將治装而東聞<lb/>
尊生子已去職矣既去而余徙家里中則尊生子已前<lb/>
没矣今續其傳安得不使余歔欷流涕世豈復有斯人<lb/>
歟古所謂孝友于兄弟克施于政者其尊生子邪余故<lb/>
論著之而或以尊生子之意非子華子稱述之意其不<lb/>
<pb n="KR4e0025_WYG_008-28b"/>
尊生邪抑有由然邪當為而為之者君子謂之義不當<lb/>
得而得之者君子謂之命君子亦安於義命而已尊生<lb/>
子雖亡而有不亡者存焉此其所以為尊生子邪<lb/>
　　書劉府君墓銘<lb/>
余不識劉府君嘗於潛溪宋先生館下見其子剛而獲<lb/>
交焉今剛將入京師持是碣過余山中此何異韓退之<lb/>
誌李翺之祖墓也退之言翺有道而文固於是乎在余<lb/>
於剛望之矣<lb/>
<pb n="KR4e0025_WYG_008-29a"/>
　　鄭仲涵像贊<lb/>
有臞其貌有瑩其神處華腴而不汰侈自得乎一性之<lb/>
真有炳其文有淵其思顧賢達其未逺鋭將探乎千古<lb/>
之秘我懐伊人於焉寓目猶想見韓門之湜藉荀氏之<lb/>
爽淑也<lb/>
　　書朱氏家慶圗<lb/>
浦陽朱仲賢有母髙年九十餘康强無恙仲賢率其母<lb/>
弟日致孝養母弟或不繼則身養之作堂曰菊隱率其<lb/>
<pb n="KR4e0025_WYG_008-29b"/>
弟若子若孫若從子若曾孫嵗時為夀以娯悦之以是<lb/>
聞於邑人傳於京師士大夫言詠以頌其美余友吳廷<lb/>
毅誦之余問仲賢何如人也曰謹愿人也何以為謹愿<lb/>
也曰仲賢嘗吏於邑而今老矣能保其身以至此者豈<lb/>
易矣乎斯其為謹愿也余喜而謂之曰子之言然矣殆<lb/>
未知其所以然也詩曰孝子不匱惟孝則施之四海而<lb/>
皆準仲賢患不能孝養耳茍孝矣則天必佑之故仲賢<lb/>
雖為吏而不辱其身也身不辱矣而又使之多男子也<lb/>
<pb n="KR4e0025_WYG_008-30a"/>
惟孝為然邑人不出乎里知仲賢之孝也故稱之若京<lb/>
師之人可謂逺且衆矣何自而稱之亦惟孝感而已矣<lb/>
豈嘗有私之者乎余與仲賢居同郡相見之日甚少往<lb/>
來邑中不信宿輒又别去所以知仲賢而信廷毅之不<lb/>
我欺者以予觀於仲賢近七十嵗其母九十餘嵗矣以<lb/>
弱冠致養其親亦五十年矣積日以至月積月以至嵗<lb/>
温凊定省之節甘旨滫瀡之奉可勝計乎而今其母色<lb/>
笑在堂洩洩然其兄弟怡怡然而諸孫又詵詵其可喜<lb/>
<pb n="KR4e0025_WYG_008-30b"/>
非孝而能之乎天下之富且貴者多矣有不能一日竭<lb/>
力致養其親者欲如仲賢其可得乎故書之以為人子<lb/>
之勸非溢美云<lb/>
　<lb/>
　<lb/>
　<lb/>
　<lb/>
　胡仲子集巻八<lb/>
</p>
<p>
</p>
  </div>
</body>
</text>
</TEI>
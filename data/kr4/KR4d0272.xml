<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>頥菴居士集巻上</head> <lb/>
    <p>
<pb n="KR4d0272_WYG_001-1a"/>
欽定四庫全書<lb/>
　頥菴居士集巻上<lb/>
　　　　　　　　　　　　宋　劉應時　撰<lb/>
　古詩<hi>五七言</hi>
　　投魏先輩二首<lb/>
長驅决文陣眇古百戰塲朔風吹梅花塞日淡無光一<lb/>
將功業成千屯草木香髙談静寰宇袖手歸巖廊纍纍<lb/>
腰下印奕奕眉間黄霖雨四海心鼎鼐衆口嘗園林多<lb/>
<pb n="KR4d0272_WYG_001-1b"/>
勝事豈乆居其旁縱令猿鶴怨出處庸何傷<lb/>
跕跕飛鳶墜歴歴風瓢聲青㝠不折桂澗阿甘采苓踉<lb/>
蹡憶束髪忽焉廹衰齡嚼蠟心忘味胡為羡乆生藹藹<lb/>
春空雲聚散無根蒂縱得屠龍術孰為苞桑計稽首問<lb/>
彌伽輪宇煩舉似<lb/>
　　次韻聞人㕘議來賢巖<lb/>
僊事不可考靈踪閟幽微我懐采芝人寤寐心自怡松<lb/>
隂月華冷竹露晨光晞福地萃七賢語屑落霏霏鳳鳴<lb/>
<pb n="KR4d0272_WYG_001-2a"/>
悵莫聞鶴駕邈難追斵石出秀句神物尚憑依眷兹𤣥<lb/>
雲英挺然柱石姿孰能鞭萬牛挽此嵗寒枝臧孫信有<lb/>
後深慰魯人思<lb/>
　　寄張武子<lb/>
霽月耿東南流光净如洗幽人懐夜光掬水弄清泚春<lb/>
雲多態度蒸緼出山麓舒巻無定踪形容勞逺目可人<lb/>
古錦囊多乎斯二者造物發天藏筆端玅陶冶我具正<lb/>
法眼僅得窺一斑恨無餐玉法謾入藍田山别來嵗月<lb/>
<pb n="KR4d0272_WYG_001-2b"/>
换倐如飛鳥過升沉不足數交誼果如何夜牕浥露氣<lb/>
䇿䇿秋聲髙假寐發永歎念逺心忉忉<lb/>
　　辛亥季冬雪中作<lb/>
凍雲横山風捲沙槎牙古木鳴寒鴉長空黯淡常如晚<lb/>
煙景凄迷亦自佳開牕未及一食頃剪水俄包六出花<lb/>
須㬰勢欲傾天地粲然枯卉皆璚葩江村景物堪入畫<lb/>
漁翁蕩槳依枯葭重裘肥馬誰氏子銀鞍蹀躞山路斜<lb/>
臞儒事業政不惡擁書至樂何以加圑圞共向榾柮火<lb/>
<pb n="KR4d0272_WYG_001-3a"/>
温然春意生吾家不能半夜縳元濟亦嬾扁舟泛若耶<lb/>
洒牕入竹有餘韻頓覺詩興清無涯<lb/>
　　讀放翁劒南集<lb/>
少陵先生赴奉天烏帽麻鞋見天子乾坤瘡痍塞目慘<lb/>
人煙蕭瑟邊塵起八月之吉風凄然北征徒步走三川<lb/>
夜經戰塲霜月冷纍纍白骨生蒼煙五載栖栖客蜀郡<lb/>
騎驢日候平安信喜聞諸將收山東拭泪一望長安近<lb/>
瞿唐想見放船時囘首䕫府多愁思蜀人至今亦好事<lb/>
<pb n="KR4d0272_WYG_001-3b"/>
翠珉盛刻草堂詩放翁前身少陵老胸中如覺天地小<lb/>
平生一飯不忘君危言曽把姦雄掃<hi>公以刪定官輪對論楊和王事</hi>周<lb/>
流斯世轍已環一笑又入劒南山酒杯吸盡錦屏秀孤<lb/>
劒聲鏘峽水寒萬丈虹霓蟠肺腑射虎劊鯨時一吐我<lb/>
雖老眼向昏花夜牕吟哦雜風雨少陵間闗兵亂中放<lb/>
翁遭時樂且豐飽㕘要具正法眼切忌錯下將毋同茶<lb/>
山夜半傳機要斷非口耳得其玅君不見塔主不識古<lb/>
雲門異時衣鉢還渠紹<lb/>
<pb n="KR4d0272_WYG_001-4a"/>
　　次韻李仲南木犀<lb/>
幽人何所為兀然坐詩窮萬事不復理吟哦四壁空少<lb/>
皞從西來天宇凄其風羣芳漸揺落桂子開墻東寒蟾<lb/>
駕璧月老翠髙菶菶景物爾獨勝色香誰與同豈藉紅<lb/>
裳女徒費丹砂工不受黄金恩桃李誰争雄風漪巻輕<lb/>
碧斷霞曵微紅清風襲衣袖薄采喧兒童王孫亦好事<lb/>
乗興賞珍叢笑掬黄金蕋糝綴光玲瓏山村酒可篘恍<lb/>
如入新豐胡不抱琴去一飲醉其中露濕月華冷風約<lb/>
<pb n="KR4d0272_WYG_001-4b"/>
零雨濛静言㕘鼻觀身在廣寒宫<lb/>
　　感事贈周子夀二首<lb/>
毛遂處趙庭囊頴初不起昭君在匈奴畫工一夕死取<lb/>
士無取名名下非真士哀絃有餘音為君聊洗耳<lb/>
丹丘有鸞鳳天朝思羽儀祥風挽不前簫韶將致之我<lb/>
生幸良覿九苞容一窺矯首望阿閣自笑槍榆卑<lb/>
　　史太師病愈未果走賀誕辰伊邇作古詩三首寄<lb/>
　　　之<lb/>
<pb n="KR4d0272_WYG_001-5a"/>
真隠出人間了此一大事堯舜既授受邉障息烽燧袖<lb/>
手辭鈞衡澹然不色喜髙卧北山雲戯掬西湖水<lb/>
真隠愛西湖居然來卜宅春波自溶溶秋林何䇿䇿宻<lb/>
邇城市居夐與囂塵隔開牕放月入好句來几席<lb/>
真隠道骨堅能禦隂陽㓂不藉盧扁術自得喬松夀香<lb/>
馥東籬菊樽餘北海酒裁詩千百篇年年登衮繡<lb/>
　　讀漢史<lb/>
彭蠡萬頃波胥江八月濤所蓄盖有素末流故滔滔君<lb/>
<pb n="KR4d0272_WYG_001-5b"/>
子貴養源毋事駕說勞漢祖過柏人心動疑貫髙田孟<lb/>
天下士其忍負趙敖處死且不難視身如鴻毛髠鉗吾<lb/>
何畏義命豈忍逃乗輿忽至止興運有所遭俛首與之<lb/>
語議論誠英豪囘視漢廷臣誰能出爾曹即日拜守相<lb/>
泥塗升九皋大閑不可踰四維在所操我觀忠義傳榮<lb/>
如華衮褒置君如奕棋百嵗猶腥臊<lb/>
　　和史魏公酬北山夀老<lb/>
黄髪了國事歸來雙頰紅園林白日静樂事何豐融更<lb/>
<pb n="KR4d0272_WYG_001-6a"/>
許栢庭友來依春桂叢境勝香山逺辭髙支遁同眷兹<lb/>
達尊地綽有古人風梅林洗煩暑霽色摩蒼空煙霞琢<lb/>
秀句咀嚼味無窮徒紀盛山燕來羡昌黎公<lb/>
　　冬夜<lb/>
濁酒有真味軟火如春和跧居身嬾動卒嵗養微痾世<lb/>
境淡無染心源湛不波舍爾短檠樂如此良夜何<lb/>
　　山行<lb/>
春光淡心目乗興聊躋攀頗識造物意長容我輩閒横<lb/>
<pb n="KR4d0272_WYG_001-6b"/>
拖拄杖去笑折梅花還彼哉鐘鼎樂不在山林間<lb/>
　律詩<hi>五言</hi>
　　幽居<lb/>
煙重栁腰困雨肥梅臉皴夜牕無鎖鑰晨氣濕衣巾日<lb/>
晏猶便睡犬鳴知有人西家新釀熟祀竈請比隣<lb/>
　　江村<lb/>
前山疑抹黛多稼欲成黳水滿蛙登岸橋危馬蹙蹄風<lb/>
髙帆腹壯雨霽月眉低杖屨投村舍兒童指舊題<lb/>
<pb n="KR4d0272_WYG_001-7a"/>
　　春暮<lb/>
愁裏青春去年來白髮加細書欺老眼軟飯愜衰牙寜<lb/>
夢穴中蟻不疑杯裏蛇南牕時隠几一縷篆煙斜<lb/>
　　獨飯<lb/>
雲破日將西村深雞自啼撑船傍林樾獨飯寓招提山<lb/>
柿淡無味園蔬嫩可刲滿抄雲子白心事愧鋤犁<lb/>
　　舟行<lb/>
小艇出前浦槐隂覆小橋雲垂疑有雨水稳不通潮山<lb/>
<pb n="KR4d0272_WYG_001-7b"/>
色綠自足汀花細可描枕書篷底卧欵乃認歸樵<lb/>
　　别李簿<lb/>
執手江亭晚囘驂澗谷深碧山啣落照煙樹鎖愁心空<lb/>
擣黄金泪誰知白石音殷勤囑魚雁他日莫浮沉<lb/>
　　入夜<lb/>
入夜雨聲細小牕燈影寒僻居成嬾惰飽食幸平安時<lb/>
事不復問舊書時一看欣然㑹心處香燼一爐殘<lb/>
　　旅舎<lb/>
<pb n="KR4d0272_WYG_001-8a"/>
草市欲黄昏吾行恰到門僕夫思憇息燈火喜温存一<lb/>
夜催花雨數家臨水村征途雖得句黙坐與誰論<lb/>
　　耳聾<lb/>
嘆昔英豪氣俄成一老翁近年頭盡白今日耳猶聾品<lb/>
位無丞職是非隨曉風難陀能反聽梢境已消融<lb/>
　　生日<lb/>
屏迹衡門下衰遲愧始生兒曹於此夕杯酒致歡情來<lb/>
日苦無幾餘生累漸輕樂親惟飬志外物本非榮<lb/>
<pb n="KR4d0272_WYG_001-8b"/>
　　登樓<lb/>
圖書粲東壁星斗下西樓滿座襟懐爽一輪風露秋雲<lb/>
山遺古意江漢洗詩愁更欲騎黄鶴相隨汗漫逰<lb/>
　　山居三首<lb/>
行年當耳順涉世尚心勞倦矣歸三徑皤然愧二毛留<lb/>
詩羞茗供為客釀松醪晚照横籬落呼兒課楚騷<lb/>
小小園林畔蕭蕭叢薄間茅簷頗幽隠竹徑自回環犬<lb/>
吠溪頭客日銜牕外山遺編淡相對身世覺髙閒<lb/>
<pb n="KR4d0272_WYG_001-9a"/>
雨濕茅茨暗日長天氣温心閒忘物累足嬾出柴門風<lb/>
静收雲脚山髙露月痕兒童展編簡燈火又黄昏<lb/>
　　辛亥長至後二首<lb/>
老去驚時序冬温少沍隂心閒知物理陽復見天心聖<lb/>
主成郊禮寰區迓徳音病夫思賛善擁褐發長吟<lb/>
遥想清臺上已書雲物祥自慚身老大漸喜日舒長芹<lb/>
泮三益友芸牕一炷香此間無俗物貧病亦何傷<lb/>
　<lb/>
<pb n="KR4d0272_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頥菴居士集巻上<lb/>
</p>
<p>
</p>
  </div>
<div>
<head>頥菴居士集巻下</head> <lb/>
    <p>
<pb n="KR4d0272_WYG_002-1a"/>
欽定四庫全書<lb/>
　頥菴居士集巻下<lb/>
　　　　　　　　　　　　宋　劉應時　撰<lb/>
　律詩<hi>七言</hi>
　　秋夜書懐<lb/>
金行肅物嵗功成銀漢西斜夜氣清淡月似為吾輩欵<lb/>
短檠深見古人情候蟲促織巧能語露葉堕林微有聲<lb/>
自笑何為法天運秖將心事卜前程<lb/>
<pb n="KR4d0272_WYG_002-1b"/>
　　杜宇<lb/>
花殘葉宻過芳春江北江南煙水昏何處飛來惱歸客<lb/>
小牕夢破正消魂月明聲在溪橋側雨後人行綠樹村<lb/>
啼得崔郎膓欲斷桃花顔色悵何存<lb/>
　　酬平上人<lb/>
比隣雞犬寂無聞煙際微風起夕曛膓斷梅飄千樹玉<lb/>
眼寒麥浪一溪雲拙於生計無如我老矣情親獨有君<lb/>
佇立茒簷一搔首扶春夢月與誰分<hi>平有夢月扶春二亭</hi>
<pb n="KR4d0272_WYG_002-2a"/>
　　夜坐有感<lb/>
躬耕谷口未為貧安得生涯似子真平日固知窮有鬼<lb/>
年來更覺老欺人短檠頗怯蠅頭字蠧簡時揩䑕迹塵<lb/>
兒女豈知黄巻樂苦嫌無補廢精神<lb/>
　　喜㑹故友<lb/>
邂逅相逢不作難地爐握手話悲歡朝廷已誦相如賦<lb/>
朋舊猶嗟范叔寒剪剪秋花多勝韻纍纍霜實尚微酸<lb/>
小春天氣能來否同訪山家苜蓿盤<lb/>
<pb n="KR4d0272_WYG_002-2b"/>
　　遣懐<lb/>
自笑平居氣吐霓桑榆暮景轉凄迷縱云舉世無青眼<lb/>
敢忘終身誦白圭風蕋弄香依水出凍雲䘖雪壓簷低<lb/>
兒童不識人懐抱苦傍寒牕讀鳳兮<lb/>
　　送張尉至丈亭<lb/>
丈亭亭前暫艤舟寒濤拍岸江煙收青山空解供望眼<lb/>
濁酒不能澆别愁春到疎籬梅蕋破帆歸别浦浪花浮<lb/>
分攜情緒剪不斷有媿悠悠波上鷗<lb/>
<pb n="KR4d0272_WYG_002-3a"/>
　　過田家<lb/>
鳩鳴桑樹雨還來且得農夫笑口開雖曰田疇多再植<lb/>
定須天氣作重梅江魚欲買全無鏹社酒堪篘旋發醅<lb/>
更遣兒童炊麥飯殷勤相勸且徘徊<lb/>
　　次韻范至能尋梅<lb/>
藜杖扶人趂雪乾玉虹倒影落前灘竹籬短短溪頭路<lb/>
雪木荒荒日暮寒每愧清香留我住苦無佳句與人看<lb/>
孤吟不忍空歸去霜月侵衣興未䦨<lb/>
<pb n="KR4d0272_WYG_002-3b"/>
　　喜兒輩歸寜<lb/>
凛凛寒威欲挾綿稜稜病骨只忻眠燈花璀璨人歸後<lb/>
雲色蒼茫雪作天百嵗光隂寜有幾四時飲啄且随縁<lb/>
擁爐莫厭團圞樂節物峥嶸又一年<lb/>
　　春晴<lb/>
簾幙低垂清晝長弄晴梅栁拂隣墻春光潑眼何明媚<lb/>
幽鳥窺人自發揚覓句忍饑貧亦樂鈔書得味老何傷<lb/>
舍南舍北無人到閉閣時焚一炷香<lb/>
<pb n="KR4d0272_WYG_002-4a"/>
　　病中偶書<lb/>
老來懶與俗浮沉何况厭厭病日侵身外閒愁摠餘事<lb/>
世間無藥勝安心雨餘秋色凄然冷風弄晚雲晴復隂<lb/>
習氣難除還自笑小牕時有短長吟<lb/>
　　聞范至能丐祠二首<lb/>
自是清都紫府人偶來應見宰官身諸公有類隨陽鴈<lb/>
此老方為透網鱗環轍已償行去脚擁書更結未來因<lb/>
石湖雖有閒風月誰許深償寂寞濵<lb/>
<pb n="KR4d0272_WYG_002-4b"/>
士伸知巳近來無得此吾慚上大夫酷愛新詩成異遇<lb/>
每於廣坐語諸儒既紓北顧思歸矣聞返西州有是夫<lb/>
便欲拏舟去相訪推篷邀月夢江湖<lb/>
　　祐上人製紙帳作詩謝之<lb/>
老來何物是生涯一榻翛然亦自佳睡裏山禽弄霜曉<lb/>
夢囘明月上梅花頗知常侍嫌烏布未羡先生坐綘紗<lb/>
最愛灑牕風雪夜道人施法復何加<lb/>
　　九日<lb/>
<pb n="KR4d0272_WYG_002-5a"/>
吟懐秪恐負嘉期不憚登髙脚力疲滿眼闗愁淡秋色<lb/>
長箋入手粲明璣興來不省風吹帽醉後何愁酒濕衣<lb/>
欲和藍田無好語笑挼黄菊帯香歸<lb/>
　　石菖蒲<lb/>
十年夢不到丘壑清坐喜看寒瘦姿玉立一峯森黛色<lb/>
虬蟠九節漾風漪涓涓月露欲生處漠漠溪雲未散時<lb/>
却笑輕狂桃李眼臞仙風韻不能窺<lb/>
　　山行<lb/>
<pb n="KR4d0272_WYG_002-5b"/>
瘦藤慚愧肯相攜不怕微茫雪意低晩照荒荒迷逺岫<lb/>
濕雲漠漠度前溪雖無酒力禦寒色且向梅花覓舊題<lb/>
漫說玉堂多勝事何如丘壑卜幽棲<lb/>
　　雨後訪田家<lb/>
一雨及時晴又佳江村農父話諠譁旋炊麥飯非常飽<lb/>
笑指苖田不用車有眼何曽識朝市逢人只喜話桑麻<lb/>
此間賸有漁樵地容我旁邉著一家<lb/>
　　病中和蔡堅老<lb/>
<pb n="KR4d0272_WYG_002-6a"/>
老去光隂苦不多孰堪疾病數驅磨也知溪上春光好<lb/>
奈爾牀頭藥裹何日永茶甌頻索喚睡餘詩眼旋揩摩<lb/>
客來怕說人間話古井須知巳不波<lb/>
　絶句<hi>七言</hi>
　　山居<lb/>
淺淺溪流短短籬碧雲深處小茆茨想無俗子知踪跡<lb/>
小欵梅花細說詩<lb/>
　　秋郊<lb/>
<pb n="KR4d0272_WYG_002-6b"/>
柿葉飄零滿屋除半山銜日落丘墟睡餘不覺西風急<lb/>
亂我牕前數板書<lb/>
　　過飛鳬别業<lb/>
垂空小雨濕梅花一嶺穿雲石逕斜燕子飛時春欲暮<lb/>
斷橋煙水𣺌無涯<lb/>
　　史魏公東湖别墅二首<lb/>
雲抹山容疑潑緑月涵波影自揺金丈夫出處如雲月<lb/>
猿鶴安能識此心<lb/>
<pb n="KR4d0272_WYG_002-7a"/>
徜徉緑野春波上徙倚石樓煙靄間只恐蒼生待霖雨<lb/>
未容謝傅老東山<lb/>
　　早行<lb/>
登輿睡思尚昏昏斗柄銜山月在門雞犬未鳴潮半落<lb/>
草蟲聲在荳花村<lb/>
　　春晚<lb/>
天氣清和晴復隂酴醿堆雪笋抽簮誰知老去傷春意<lb/>
自把茶甌當酒斟<lb/>
<pb n="KR4d0272_WYG_002-7b"/>
子規聲裏正斜陽風過斷橋流水香頗怪影侵書帶緑<lb/>
弄晴栁色過隣墻<lb/>
　　萱花<lb/>
碧玉長簮出短籬枝頭腥血耐炎暉北堂花在親何在<lb/>
幾對薫風泪濕衣<lb/>
　　開牕<lb/>
檐前分得小牕明便覺翛然眼界清香燼一爐書滿几<lb/>
世間何物可闗情<lb/>
<pb n="KR4d0272_WYG_002-8a"/>
　　西郊二首<lb/>
紫槿緑籬愁意深斜陽墟落動秋砧筆端有口江湖逺<lb/>
莫寫干時老子心<lb/>
薄雲斜日媚平川一老來耕刈後田向晚歸牛尋熟路<lb/>
擺頭昻鼻不須牽<lb/>
　　懷瑩上人<lb/>
半路梅花作峭寒懐人無地著愁酸幽居獨得春風力<lb/>
補綴林塘漸可觀<lb/>
<pb n="KR4d0272_WYG_002-8b"/>
　　梅林即事四首<lb/>
入眼溪山記舊逰春風籬落只供愁斷膓䔩䔩飄香雪<lb/>
短笛一聲誰倚樓<lb/>
瘦減腰圍儘不妨豈堪三篾束枯腸自憐尚有風流債<lb/>
酷愛斷橋流水香<lb/>
藜杖縁溪轉小橋背風深處似相招兒童指㸃皆驚怪<lb/>
喚作枝頭雪未消<lb/>
竹塢松溪雪半埋興來無處著吟懐茅檐盡出横斜影<lb/>
<pb n="KR4d0272_WYG_002-9a"/>
寂寞黄昏月上堦<lb/>
　　懐怡雲平老三首<lb/>
江湖夢斷十年餘尚記寒牕誦子虚回首扶春堂下路<lb/>
别來風月果何如<lb/>
晚隂分暝與幽牕心斾揺揺不可降隐几正為丘壑夢<lb/>
半隨柔櫓過滄江<lb/>
柔桑已宻吳蠶老簾幙低垂燕子飛想見石欄斜㸃筆<lb/>
海雲深重濕山衣<lb/>
<pb n="KR4d0272_WYG_002-9b"/>
　　曹直夫水石短軸二首<lb/>
奔流出峽響如雷筆力浮天亦壯哉吳蜀興亡千古恨<lb/>
白鷗時逐浪花來<lb/>
清風斂霽入巴山春漲攘人釣月灣欠箇小舟青篛笠<lb/>
著儂長在水雲間<lb/>
　　義上人歸自武林戯作四偈<lb/>
十載江湖寄此身足香慣踏軟紅塵夢囘一笑知何有<lb/>
稳卧家山寂寞濵<lb/>
<pb n="KR4d0272_WYG_002-10a"/>
行脚從來笑趙州草鞋踏破竟何求百千三昩無窮義<lb/>
不出頥菴拄杖頭<lb/>
老去居然懶出門故鄉零落暗消魂嵗寒道義唯松竹<lb/>
伴我東溪沙水村<lb/>
身世摠為閒伎倆生前須了惡因縁把笻約子歸雲壑<lb/>
品字柴頭坐說禪<lb/>
　　謝香山禪師惠水巖新茗二首<lb/>
雨暗水巖春意濃尚思采采隔珍叢睡魔正壓眉楞重<lb/>
<pb n="KR4d0272_WYG_002-10b"/>
珍重南屏信息通<lb/>
趙州古佛不同時頼有斯人慰所思搜攪枯腸無一物<lb/>
夢囘日影上花枝<lb/>
　　春日即事三首<lb/>
春來九雨一日晴藜杖扶人出户庭栁色肯如衰俗眼<lb/>
向人還似舊時青<lb/>
野草閒花無姓名疎籬幽逕漸敷榮貧居閱盡人間事<lb/>
只有東風不世情<lb/>
<pb n="KR4d0272_WYG_002-11a"/>
二月風光漸惱人䝉茸細雨濕花唇可憐病目長憔悴<lb/>
坐看紛紛萬卉春<lb/>
　　頥菴口占<lb/>
徤即觀書困即眠飯餘香燼濕茶煙客來莫說人間話<lb/>
我是清貧無事仙<lb/>
　　遣懐二首<lb/>
小桃無力困東風似整殘粧睡思濃老子愁腸正如結<lb/>
蒼苔滿地㸃殷紅<lb/>
<pb n="KR4d0272_WYG_002-11b"/>
蕭蕭叢薄倚頽垣頗覺舒長春晝喧搜攪枯腸無好語<lb/>
等閒日影過前軒<lb/>
　　縣庠直舍<lb/>
午日已過人寂寂虚齋獨坐竹蕭蕭睡魔正與詩魔戰<lb/>
牕外一聲婆餅焦<lb/>
　　早起<lb/>
斗轉星稀夜欲䦨月魂斜堕屋頭山雞聲喚起十年事<lb/>
盡在吟牕一枕間<lb/>
<pb n="KR4d0272_WYG_002-12a"/>
　　即事<lb/>
暖雲芳草媚晴川花正嬌春栁欲眠老景侵尋生事拙<lb/>
舊巢歸燕自相憐<lb/>
　　送人還㑹稽<lb/>
稽山佳趣勝蓬瀛橘里漁樵畫不成我欲鑑湖分一曲<lb/>
煩君先與白鷗盟<lb/>
　　郊行三首<lb/>
少日襟懐眇古今凶年樂嵗不闗心自憐老去多憂國<lb/>
<pb n="KR4d0272_WYG_002-12b"/>
白水田頭問淺深<lb/>
西郊穡事欲迎秋旱魃肆兇猶未收巻地黒風吹雨散<lb/>
稻花飄蕩滿天浮<lb/>
茫茫阡陌起黄埃喜望片雲䘖雨來霡霂未施風不息<lb/>
依然白日照樓臺<lb/>
　　霞外亭二首<lb/>
詩眼眈眈細八荒小亭徙倚濕山光飛鴻影落遥岑外<lb/>
興與飛鴻更𣺌茫<lb/>
<pb n="KR4d0272_WYG_002-13a"/>
數椽屹起枕林丘雲葉蕭蕭萬木秋一縷殘紅曵㣲日<lb/>
𣺌然天際見歸舟<lb/>
　　雪夜二首<lb/>
迎春寒色愈嚴凝小閣爐殘冷欲氷寂寞黄昏弔愁影<lb/>
雪牕怕上短檠燈<lb/>
浮雲著眼不留踪獨與梅花共過冬淡月故移疎影去<lb/>
斷魂誰杵暮山鐘<lb/>
　　山中三首<lb/>
<pb n="KR4d0272_WYG_002-13b"/>
始看紅紫上花稍倐忽春光半已消㝡是幽牕斷魂處<lb/>
杜鵑啼月過山腰<lb/>
伏櫪已無千里志卧雲聊作一枝棲田翁笑喜桑麻長<lb/>
山北山南雨意低<lb/>
年來世路愈間闗且喜兒童放我閒百嵗光隂無一半<lb/>
萊衣能得幾時斑<lb/>
　　聞張逸人訃二首<lb/>
去馬來牛閱幾秋濁涇清渭只同流斷弦掛壁知音去<lb/>
<pb n="KR4d0272_WYG_002-14a"/>
旋撲塵編有許愁<lb/>
梅子黄時麥已秋野塘髙下水争流小牕聲切哀鴻鴈<lb/>
添我懐人一段愁<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0272_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　頥菴居士集巻下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0244_WYG_000-1a"/>
欽定四庫全書　　　　　集部四<lb/>
　提要<lb/>
　　尊白堂集六卷　　　　别集類三<hi>宋</hi>
　　　　臣等謹案尊白堂集六卷宋虞儔撰儔字夀<lb/>
　　　　老寜國人隆興初入太學舉進士累官兵部<lb/>
　　　　侍郎奉祠卒其行事不見於宋史而志乗所<lb/>
　　　　載頗詳始為績溪令即以治行被薦遷監察<lb/>
　　　　御史搏擊權貴朝廷肅然為浙東提刑徙知<lb/>
<pb n="KR4d0244_WYG_000-1b"/>
　　　　湖州值嵗祲推行荒政所全活甚衆盖亦不<lb/>
　　　　徒以文學見長者集中有使北回上殿劄子<lb/>
　　　　是又嘗銜命使金考金史交聘表泰和元年<lb/>
　　　　三月乙亥宋試刑部尚書虞儔泉州觀察使<lb/>
　　　　張仲舒等來報謝即其事也儔慕白居易之<lb/>
　　　　為人以尊白名堂并以名集其讀白樂天詩<lb/>
　　　　云大節更思公出處寥寥千載是吾師生平<lb/>
　　　　志趣可以想見故所作韻語類皆明白顯暢<lb/>
<pb n="KR4d0244_WYG_000-2a"/>
　　　　不事藻飾其真樸之處頗近居易而粗率流<lb/>
　　　　易之處亦頗近居易盖心摹手追與之俱化<lb/>
　　　　長與短均似之也然如除日獄空春蠶行及<lb/>
　　　　勸農禱雨喜雨諸篇愷切慈祥詞意懇到足<lb/>
　　　　以驗其心勞撫字固不當僅求之吟咏間矣<lb/>
　　　　集中古文僅存制誥劄子二體已不免多所<lb/>
　　　　散佚而辭命温雅議論詳明於當時廢弛積<lb/>
　　　　弊言之尤切其意亦頗有所取者據陳貴誼<lb/>
<pb n="KR4d0244_WYG_000-2b"/>
　　　　原序集本二十四卷今従永樂大典中採掇<lb/>
　　　　裒次釐為詩四卷文二卷錄而存之亦所謂<lb/>
　　　　布帛菽粟之文雖常而不可厭者歟乾隆四<lb/>
　　　　十六年三月恭校上<lb/>
　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官<hi>臣</hi>陸　費　墀<lb/>
<pb n="KR4d0244_WYG_000-3a"/>
原序<lb/>
紹定己丑秋八月武岡守朝請郎虞君衡遣介奉一編<lb/>
書謁余序其首啟而視之曰尊白堂集乃其先人兵部<lb/>
侍郎諱儔字夀老所作也卷二十有二詞制奏議之卷<lb/>
七詩之卷十五衍裕雅重根柢經術緒宻思清非苟作<lb/>
者獨未諭尊白之意何謂也侍郎平日常曰韓魏公有<lb/>
醉白堂坡公有我似樂天之句此吾所不敢惟知尊之<lb/>
敬之故扁以為堂吁安得此長者之言哉宜其詞章粹<lb/>
<pb n="KR4d0244_WYG_000-3b"/>
厚不迂有樂天之遺風也唐史臣賛樂天謂其最於詩<lb/>
今侍郎詩亦獨到讀之者知其為莊士雅人所謂畧無<lb/>
杜牧之所譏者顧乃扁而尊之可謂亷於取名矣歴事<lb/>
三朝出藩入從始終全徳使獲盡展所藴功業克就則<lb/>
賡醉白之歌又將與魏同志而惜其不盡著也武岡守<lb/>
繼家學政和惠知其親之善顯而傳之有足嘉者抑嘗<lb/>
因是以觀白公之為人位不登乎丞弼功不著乎鼎彛<lb/>
而百世之下殊勛偉業名徳文學之彦率願尚友慨慕<lb/>
<pb n="KR4d0244_WYG_000-4a"/>
而不可得是其可尊者必有出於文章事業之外覧者<lb/>
遡其原焉可也朝請大夫權刑部尚書兼直學士院兼<lb/>
修玉牒官兼侍讀長樂陳貴誼序<lb/>
</p>
<p>
</p>
  </div>
</body>
</text>
</TEI>
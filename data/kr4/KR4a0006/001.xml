<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4a0006_WYG_001-1a"/>
欽定四庫全書<lb/>
欽定補繪蕭雲從離騷全圖巻上<lb/>
　　離騷經<lb/>
　離騷經者屈原之所作也屈原名平與楚同姓仕於<lb/>
　懷王為三閭大夫三閭之職掌王族三姓曰昭屈景<lb/>
　屈原序其譜屬率其賢良以厲國士入則與王圖議<lb/>
　政事决定嫌疑出則監察羣下應對諸侯謀行職修<lb/>
　王甚珎之同列大夫上官靳尚妬害其能共譖毁之<lb/>
<pb n="KR4a0006_WYG_001-1b"/>
　王乃疏屈原屈原執履忠貞而被讒衺憂心煩亂不<lb/>
　知所愬乃作離騷經離别也騷愁也經徑也言以放<lb/>
　逐離别中心愁思猶陳直徑以諷諌君也故上述唐<lb/>
　虞三后之制下序桀紂羿澆之敗冀君覺悟反於正<lb/>
　道而還已也是時秦昭王使張儀譎詐懷王令絶齊<lb/>
　交又使誘楚請與俱㑹武關遂脅與俱歸拘留不遣<lb/>
　卒客死於秦其子襄王復用讒言遷屈原於江南而<lb/>
　屈原放在山野復作九章援天引聖以自證明終不<lb/>
<pb n="KR4a0006_WYG_001-2a"/>
　見省不忍以清白久居濁世遂赴汩淵自沈而死離<lb/>
　騷之文依詩取興引類譬喻故善鳥香草以配忠貞<lb/>
　惡禽臭物以比讒佞靈修美人以嫓於君宓妃佚女<lb/>
　以譬賢臣虬龍鸞鳯以託君子飄風雲霓以為小人<lb/>
　其詞温而雅其義皎而朗凡百君子莫不慕其清髙<lb/>
　嘉其文采哀其不遇而閔其志焉<lb/>
<pb n="KR4a0006_WYG_001-3a"/>
帝髙陽之苗裔兮朕皇考曰伯庸攝提貞于孟陬兮惟<lb/>
庚寅吾以降<lb/>
<pb n="KR4a0006_WYG_001-4a"/>
皇覽揆余初度兮肇錫余以嘉名名余曰正則兮字余<lb/>
曰靈均<lb/>
<pb n="KR4a0006_WYG_001-5a"/>
紛吾既有此内美兮又重之以脩能扈江離與辟芷兮<lb/>
紉秋蘭以為佩汩予若將不及兮恐年嵗之不吾與朝<lb/>
搴阰之木蘭兮夕擥洲之宿莽日月忽其不淹兮春與<lb/>
秋其代序惟草木之零落兮恐美人之遲莫不撫壯而<lb/>
棄穢兮何不改乎此度也<lb/>
<pb n="KR4a0006_WYG_001-6a"/>
乗騏驥以馳騁兮來吾導夫先路也<lb/>
<pb n="KR4a0006_WYG_001-7a"/>
昔三后之純粹兮固衆芳之所在雜申椒與箘桂兮豈<lb/>
惟紉夫蕙茞彼堯舜之耿介兮既遵道而得路何桀紂<lb/>
之昌披兮夫惟捷徑以窘歩惟黨人之愉樂兮路幽昧<lb/>
以險隘豈予身之憚殃兮恐皇輿之敗績忽奔走以先<lb/>
後兮及前王之踵武荃不察余之中情兮反信讒而齎<lb/>
怒予固知謇謇之為患兮忍而不能舍也指九天以為<lb/>
正兮夫惟靈脩之故也初既與予成言兮後悔遁而有<lb/>
他余既不難夫離别兮傷靈脩之數化<lb/>
<pb n="KR4a0006_WYG_001-8a"/>
余既滋蘭之九畹兮又樹蕙之百畮畦留夷與掲車兮<lb/>
雜杜衡與芳芷冀枝葉之峻茂兮願竢時乎吾將刈雖<lb/>
萎絶其亦何傷兮哀衆芳之蕪穢衆皆競進而貪婪兮<lb/>
憑不厭乎求索羌内恕已以量人兮各興心而嫉妬忽<lb/>
馳騖以追逐兮非余心之所急老冉冉其將至兮恐脩<lb/>
名之不立<lb/>
<pb n="KR4a0006_WYG_001-9a"/>
朝飲木蘭之墜露兮夕餐秋菊之落英茍余情其信姱<lb/>
以練要兮長顑頷亦何傷擥木根以結茝兮貫薜荔之<lb/>
落蕊矯箘桂以紉蘭兮索胡䋲之纚纚謇吾法夫前脩<lb/>
兮非世俗之所服雖不周于今之人兮願依彭咸之遺<lb/>
則長太息以掩涕兮哀民生之多艱余雖好脩姱以鞿<lb/>
羈兮謇朝誶而夕替既替余以蕙纕兮又申之以擥茝<lb/>
亦余心之所善兮雖九死其猶未悔<lb/>
<pb n="KR4a0006_WYG_001-10a"/>
怨靈脩之浩蕩兮終不察夫民心衆女嫉余之娥眉兮<lb/>
謡諑謂余以善滛固時俗之工巧兮偭䂓矩而改錯背<lb/>
繩墨以追曲兮競周容以為度忳鬱邑余侘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮吾獨<lb/>
窮困乎此時也寧溘死而流亡兮余不忍為此態也<lb/>
<pb n="KR4a0006_WYG_001-11a"/>
鷙鳥之不羣兮自前世而固然何方圜之能周兮夫孰<lb/>
異道而相安<lb/>
<pb n="KR4a0006_WYG_001-12a"/>
屈心而抑志兮忍尤而攘詬伏清白以死直兮固前聖<lb/>
之所厚悔相道之不察兮延佇乎吾將反回朕車以復<lb/>
路兮及行迷之未逺歩余馬於蘭皋兮馳椒邱且焉止<lb/>
息進不入以離尤兮退將脩吾初服<lb/>
<pb n="KR4a0006_WYG_001-13a"/>
製芰荷以為衣兮集芙蓉以為裳不吾知其亦已兮茍<lb/>
余情其信芳髙余冠之岌岌兮長余佩之陸離芳與澤<lb/>
其雜糅兮惟昭質其猶未虧忽反顧而遊目兮將徃觀<lb/>
乎四荒佩繽紛其繁飾兮芳菲菲其彌章民生各有所<lb/>
樂兮余獨好脩以為常雖體解吾猶未變兮豈余心之<lb/>
可懲<lb/>
<pb n="KR4a0006_WYG_001-14a"/>
女嬃之蟬媛兮申申其詈余曰鯀婞直以亡身兮終然<lb/>
夭乎羽之野女何愽謇而好脩兮紛獨有此姱節薋菉<lb/>
葹以盈室兮判獨離而不服衆不可户説兮孰云察余<lb/>
之中情世並舉而好朋兮夫何煢獨而不余聽<lb/>
<pb n="KR4a0006_WYG_001-15a"/>
依前聖以節中兮喟憑心而歴兹濟沅湘以南征兮就<lb/>
重華而陳辭<lb/>
<pb n="KR4a0006_WYG_001-16a"/>
啓九辯與九歌兮夏康娛以自縱不顧難以圖後兮五<lb/>
子用失乎家巷<lb/>
<pb n="KR4a0006_WYG_001-17a"/>
羿滛逰以佚田兮又好射夫封狐固亂流其鮮終兮浞<lb/>
又貪夫厥家澆身被服強圉兮縱欲而不忍日康娛而<lb/>
自忘兮厥首用夫顛隕夏桀之常違兮乃遂焉而逄殃<lb/>
后辛之菹醢兮殷宗用之不長湯禹嚴而祗敬兮周論<lb/>
道而莫差舉賢而授能兮循繩墨而不頗皇天無私阿<lb/>
兮覽民徳焉錯輔夫惟聖哲以茂行兮茍得用此下土<lb/>
瞻前而顧後兮相觀民之計極夫孰非義而可用兮孰<lb/>
非善而可服阽余身而危死兮覽余初其猶未悔不量<lb/>
<pb n="KR4a0006_WYG_001-17b"/>
鑿而正枘兮固前脩以菹醢曽歔欷余鬱邑兮哀朕時<lb/>
之不當擥茹蕙以掩涕兮霑余襟之浪浪<lb/>
<pb n="KR4a0006_WYG_001-18a"/>
</p>
<p>
<pb n="KR4a0006_WYG_001-19a"/>
跪敷衽以陳辭兮耿吾既得此中正駟玉虯以乗翳兮<lb/>
溘埃風余上征朝發軔于蒼梧兮夕余至乎縣圃欲少<lb/>
留此靈瑣兮日忽忽其將莫吾令羲和弭節兮望淹兹<lb/>
而勿迫路曼曼其脩逺兮吾將上下而求索<lb/>
<pb n="KR4a0006_WYG_001-20a"/>
飲余馬于咸池兮總予轡乎扶桑折若木以拂日兮聊<lb/>
須㬰以相羊<lb/>
<pb n="KR4a0006_WYG_001-21a"/>
前望舒使先驅兮後飛廉使奔屬鸞皇為余先戒兮雷<lb/>
師告余以未具吾令鳯鳥飛騰兮繼之以日夜飄風屯<lb/>
其相離兮率雲蜺而來御紛總總其離合兮斑陸離其<lb/>
上下<lb/>
<pb n="KR4a0006_WYG_001-22a"/>
吾令帝閽開關兮倚閶闔而望余時曖曖其將罷兮結<lb/>
幽蘭而延佇世溷濁而不分兮好蔽美而嫉妬<lb/>
<pb n="KR4a0006_WYG_001-23a"/>
朝吾將濟子白水兮登閬風而緤馬忽反顧以流涕兮<lb/>
哀髙丘之無女<lb/>
<pb n="KR4a0006_WYG_001-24a"/>
溘吾逰此春宫兮折瓊枝以繼佩及榮華之未落兮相<lb/>
下女之可詒<lb/>
<pb n="KR4a0006_WYG_001-25a"/>
吾令豐隆乗雲兮求宓妃之所在解佩纕以結言兮吾<lb/>
令蹇脩以為理紛總總其離合兮忽緯繣其難遷夕歸<lb/>
次于窮石兮朝濯髪乎洧槃保厥美以驕敖兮日康娛<lb/>
以滛遊雖信美而無禮兮來違棄而改求<lb/>
<pb n="KR4a0006_WYG_001-26a"/>
覽觀于四極兮周流乎天余乃下望瑶臺之偃蹇兮見<lb/>
有娥之佚女吾令鴆為媒兮鴆告余以不好雄鳩之鳴<lb/>
逝兮予猶惡其佻巧心猶豫而狐疑兮欲自適而不可<lb/>
鳯皇既受詒兮恐髙辛之先我欲逺集而無所止兮聊<lb/>
浮逰以逍遥及少康之未家兮留有虞之二姚理弱而<lb/>
媒拙兮恐導言之不固世溷濁而嫉賢兮好蔽美而稱<lb/>
惡閨中既以邃逺兮哲王又不寤懷朕情而不𤼵兮余<lb/>
焉能忍與此終古<lb/>
<pb n="KR4a0006_WYG_001-27a"/>
索瓊茅以筳篿兮命靈氛為余占之曰兩美其必合兮<lb/>
孰信脩而慕之思九州之博大兮豈惟是其有女曰勉<lb/>
逺逝而無疑兮孰求美而釋女何所獨無芳草兮爾何<lb/>
懷乎故宇世幽昧以昡曜兮孰云察余之善惡民好惡<lb/>
其不同兮惟此黨人其獨異户服艾以盈要兮謂幽蘭<lb/>
其不可佩覽察草木其猶未得兮豈珵美之能當蘓糞<lb/>
壤以充幃兮謂申椒其不芳<lb/>
<pb n="KR4a0006_WYG_001-28a"/>
欲從靈氛之吉占兮心猶豫而狐疑巫咸將夕降兮懷<lb/>
椒糈而要之百神翳其備降兮九疑繽其並迓皇剡剡<lb/>
其掦靈兮告余以吉故<lb/>
<pb n="KR4a0006_WYG_001-29a"/>
曰勉升降以上下兮求榘彠之所同湯禹嚴而求合兮<lb/>
摯咎繇而能調茍中情其好脩兮何必用夫行媒説操<lb/>
築于傅嚴兮武丁用而不疑<lb/>
<pb n="KR4a0006_WYG_001-30a"/>
吕望之鼓刀兮遭周文而得舉寗戚之謳歌兮齊桓聞<lb/>
以該輔<lb/>
<pb n="KR4a0006_WYG_001-31a"/>
及年嵗之未晏兮時亦猶其未央恐鵜鴂之先鳴兮使<lb/>
夫百草為之不芳何瓊佩之偃蹇兮衆薆然而蔽之惟<lb/>
此黨人之不諒兮恐嫉妬而折之時繽紛其變易兮又<lb/>
何可以淹留蘭芷變而不芳兮荃蕙化而為茅何昔日<lb/>
之芳草兮今直為此蕭艾也豈其有他故兮莫好脩之<lb/>
害也余以蘭為可恃兮羌無實而容長委厥美以從俗<lb/>
兮茍得列乎衆芳椒専佞以慢慆兮榝又欲充夫佩幃<lb/>
既干進而務入兮又何芳之能祗固時俗之流從兮又<lb/>
<pb n="KR4a0006_WYG_001-31b"/>
孰能無變化覽椒蘭其若兹兮又況掲車與江離惟兹<lb/>
佩其可貴兮委厥美而歴兹芳菲菲而難虧兮芬至今<lb/>
猶未沬<lb/>
<pb n="KR4a0006_WYG_001-32a"/>
</p>
<p>
<pb n="KR4a0006_WYG_001-33a"/>
和調度以自娛兮聊浮㳺而求女及余飾之方壯兮周<lb/>
流觀乎上下靈氛既告余以吉占兮歴吉日乎吾將行<lb/>
折瓊枝以為羞兮精瓊爢以為粻<lb/>
<pb n="KR4a0006_WYG_001-34a"/>
為余駕飛龍兮雜瑶象以為車何離心之可同兮吾將<lb/>
逺逝以自疏邅吾道夫昆侖兮路脩逺以周流掦雲蜺<lb/>
之晻藹兮鳴玉鸞之啾啾朝發軔于天津兮夕余至乎<lb/>
西極鳯皇翼其承旗兮髙翺翔之翼翼忽吾行此流沙<lb/>
兮遵赤水而容與麾蛟龍使梁津兮詔西皇使渉余路<lb/>
脩逺以多艱兮騰衆車使徑待路不周以左轉兮指西<lb/>
海以為期<lb/>
<pb n="KR4a0006_WYG_001-35a"/>
屯余車其千乗兮齊玉[車*犬]而並馳駕八龍之婉婉兮載<lb/>
雲棋之委移抑志而彌節兮神髙馳之邈邈奏九歌而<lb/>
舞韶兮聊假日以媮樂<lb/>
<pb n="KR4a0006_WYG_001-36a"/>
升皇之赫戯兮忽臨睨夫舊郷僕夫悲余馬懷兮蜷局<lb/>
顧而不行亂曰已矣哉國無人兮莫我知兮又何懷乎<lb/>
故都既莫足與為美政兮吾將從彭咸之所居<lb/>
<pb n="KR4a0006_WYG_001-37a"/>
　　九歌<lb/>
　九歌者屈原之所作也昔楚南郢之邑沅湘之間其<lb/>
　俗信鬼而好祀其祠必作樂鼓舞以樂諸神屈原放<lb/>
　逐竄伏其域懐憂苦毒愁思怫鬱出見俗人祭祀之<lb/>
　禮歌舞之樂其詞鄙陋因為作九歌之曲上陳事神<lb/>
　之敬下以見已之冤結託之以風諫故其文義不同<lb/>
　章句雜錯而廣異義焉<lb/>
<pb n="KR4a0006_WYG_001-38a"/>
吉日兮辰良穆將愉兮上皇撫劍兮玉珥璆鏘鳴兮琳<lb/>
琅瑶席兮玉瑱盍將把兮瓊芳蕙肴蒸兮蘭藉奠桂酒<lb/>
兮椒漿掦枹兮拊鼓疏緩節兮安歌陳竽瑟兮浩倡靈<lb/>
偃蹇兮姣服芳菲菲兮滿堂五音紛兮繁㑹君欣欣兮<lb/>
樂康<lb/>
　東皇太一<lb/>
<pb n="KR4a0006_WYG_001-39a"/>
浴蘭湯兮沐芳華采衣兮若英靈連蜷兮既留爛昭昭<lb/>
兮未央蹇將憺兮夀宫與日月兮齊光龍駕兮帝服聊<lb/>
翺逰兮周章靈皇皇兮既降猋逺舉兮雲中覽冀州兮<lb/>
有餘横四海兮焉窮思夫君兮太息極勞心兮<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
　雲中君<lb/>
<pb n="KR4a0006_WYG_001-40a"/>
君不行兮夷猶蹇誰留兮中洲美要眇兮宜脩沛吾乗<lb/>
兮桂舟令沅湘兮無波使江水兮安流望夫君兮未來<lb/>
吹參差兮誰思駕飛龍兮北征邅吾道兮洞庭薜荔拍<lb/>
兮蕙綢蓀橈兮蘭旌望涔陽兮極浦横大江兮掦靈掦<lb/>
靈兮未極女嬋媛兮為余太息横流涕兮潺湲隠思君<lb/>
兮陫側桂櫂兮蘭枻斵冰兮積雪采薜荔兮水中搴芙<lb/>
蓉兮木末心不同兮媒勞恩不甚兮輕絶石瀨兮淺淺<lb/>
飛龍兮翩翩交不忠兮怨長期不信兮告余以不閒鼂<lb/>
<pb n="KR4a0006_WYG_001-40b"/>
騁騖兮江臯夕弭節兮北渚鳥次兮屋上水周兮堂下<lb/>
捐余玦兮江中遺余佩兮灃浦采芳洲兮杜若將以遺<lb/>
兮下女旹不可兮再得聊逍遥兮容與<lb/>
　湘君<lb/>
帝子降兮北渚目眇眇兮愁余嫋嫋兮秋風洞庭波兮<lb/>
木葉下登白薠兮聘望與佳期兮夕張鳥何萃兮蘋中<lb/>
罾何為兮木上沅有芷兮灃有蘭思公子兮未敢言荒<lb/>
忽兮逺望觀流水兮潺湲麋何食兮庭中蛟何為兮水<lb/>
<pb n="KR4a0006_WYG_001-41a"/>
裔朝馳余馬兮江臯夕濟兮西澨聞佳人兮召予將騰<lb/>
駕兮偕逝築室兮水中葺之兮荷盖蓀壁兮紫壇播芳<lb/>
椒兮盈堂桂棟兮蘭橑辛夷楣兮葯房㒺薜荔兮為帷<lb/>
擗蕙櫋兮既張白玉兮為鎮疏石蘭兮為芳芷葺兮荷<lb/>
屋繚之兮杜蘅合百草兮實庭建芳馨兮廡門九疑繽<lb/>
兮並迎靈之來兮如雲捐余袂兮江中遺余褋兮醴浦<lb/>
搴汀洲兮杜若將以遺兮逺者時不可兮驟得聊逍遥兮容與<lb/>
　湘夫人<lb/>
<pb n="KR4a0006_WYG_001-42a"/>
廣開兮天門紛吾乗兮𤣥雲令飄風兮先驅使涷雨兮<lb/>
灑塵君回翔兮以下踰空桑兮從女紛總總兮九州何<lb/>
夀夭兮在予髙飛兮安翔乗清氣兮御隂陽吾與君兮<lb/>
齋速道帝之兮九阬靈衣兮披披玉佩兮陸離壹隂兮<lb/>
壹陽衆莫知兮余所為折疏麻兮瑶華將以遺兮離居<lb/>
老冉冉兮既極不濅近兮踰疏乗龍兮轔轔髙駝兮冲<lb/>
天結桂枝兮延竚羌踰思兮愁人愁人兮柰何願若今<lb/>
兮無虧固人命兮有當孰離合兮可為<lb/>
<pb n="KR4a0006_WYG_001-42b"/>
　大司命<lb/>
秋蘭兮蘪蕪羅生兮堂下緑葉兮素枝芳菲菲兮襲予<lb/>
夫人兮自有美子荃何以兮愁苦秋蘭兮青青綠葉兮<lb/>
紫莖滿堂兮美人忽獨與余兮目成入不言兮出不辭<lb/>
乗回風兮載雲旗悲莫悲兮生别離樂莫樂兮新相知<lb/>
荷衣兮蕙帯儵而來兮忽而逝夕宿兮帝郊君誰須兮<lb/>
雲之際與女沐兮咸池晞女髪兮陽之阿望美人兮未<lb/>
來臨風怳兮浩歌孔盖兮翠旌登九天兮撫彗星竦長<lb/>
<pb n="KR4a0006_WYG_001-43a"/>
劍兮擁幼艾荃獨宜兮為民正<lb/>
　少司命<lb/>
<pb n="KR4a0006_WYG_001-44a"/>
暾將出兮東方照吾檻兮扶桑撫余馬兮安驅夜皎皎<lb/>
兮既明駕龍輈兮乗雷載雲旗兮委蛇長太息兮將上<lb/>
心低佪兮顧懷羌色聲兮娛人觀者憺兮忘歸縆瑟兮<lb/>
交鼓簫鐘兮瑶簴鳴䶵兮吹竽思靈保兮賢姱翾飛兮<lb/>
翠曽展詩兮㑹舞應律兮合節靈之來兮蔽日青雲衣<lb/>
兮白霓裳舉長矢兮射天狼操余弧兮反淪降援北斗<lb/>
兮酌桂漿撰余轡兮髙馳翔杳㝠㝠兮以東行<lb/>
　東君<lb/>
<pb n="KR4a0006_WYG_001-45a"/>
與女逰兮九河衝風起兮水横波乗水車兮荷盖駕兩<lb/>
龍兮驂螭登崑崙兮四望心飛掦兮浩蕩日將暮兮悵<lb/>
忘歸惟極浦兮寤懷魚鱗屋兮龍堂紫貝闕兮朱宫靈<lb/>
何為兮水中乗白黿兮逐文魚與女逰兮河之渚流凘<lb/>
紛兮將來下子交手兮東行送美人兮南浦波滔滔兮<lb/>
來迎魚鄰鄰兮媵予<lb/>
　河伯<lb/>
<pb n="KR4a0006_WYG_001-46a"/>
若有人兮山之阿被薜荔兮帯女蘿既含睇兮又宜笑<lb/>
子慕予兮善窈窕乗赤豹兮従文貍辛夷車兮結桂旗<lb/>
被石蘭兮帯杜蘅折芳馨兮遺所思余處幽篁兮終不<lb/>
見天路險難兮獨後來表獨立兮山之上雲容容兮而<lb/>
在下杳㝠㝠兮羌晝晦東風飄兮神靈雨留靈脩兮<lb/>
憺忘歸嵗既晏兮孰華予采三秀兮於山間石磊磊兮<lb/>
葛蔓蔓怨公子兮悵忘歸君思我兮不得間山中人兮<lb/>
芳杜若飲石泉兮䕃松栢君思我兮然疑作靁填填兮<lb/>
<pb n="KR4a0006_WYG_001-46b"/>
雨㝠㝠猨啾啾兮狖夜鳴風颯颯兮木蕭蕭思公子兮<lb/>
徒離憂<lb/>
　山鬼<lb/>
<pb n="KR4a0006_WYG_001-47a"/>
</p>
<p>
<pb n="KR4a0006_WYG_001-48a"/>
操吳戈兮被犀甲車錯轂兮短兵接旌蔽日兮敵若雲<lb/>
矢交墜兮士爭先陵予陣兮躐予行左驂殪兮右刄傷<lb/>
霾兩輪兮縶四馬援玉枹兮擊鳴鼓天時懟兮威靈怒<lb/>
嚴殺盡兮棄原野出不入兮徃不反平原忽兮路超逺<lb/>
帶長劍兮挟秦弓首雖離兮心不懲誠旣勇兮又以武終<lb/>
剛强兮不可陵身既死兮神以靈魂魄毅兮為鬼雄<lb/>
　國殤<lb/>
<pb n="KR4a0006_WYG_001-49a"/>
盛禮兮㑹鼓傳芭兮代舞姱女倡兮容與春蘭兮秋菊<lb/>
長無絶兮終古<lb/>
　禮䰟<lb/>
</p>
<p>
</p>
  </div>
</body>
</text>
</TEI>
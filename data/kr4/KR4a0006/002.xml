<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4a0006_WYG_002-1a"/>
欽定四庫全書<lb/>
欽定補繪蕭雲從離騷全圖巻中<lb/>
　　天問<lb/>
　天問者屈原之所作也何不言問天天尊不可問故<lb/>
　曰天問也屈原放逐憂心愁悴彷徨山澤經厯陵陸<lb/>
　嗟號旻天仰天歎息見楚有先王之廟及公卿祠堂<lb/>
　圖畫天地山川神靈琦瑋僪佹及古賢聖怪物行事<lb/>
　周流罷倦休息其下仰見圖畫因書其壁呵而問之<lb/>
<pb n="KR4a0006_WYG_002-1b"/>
　以洩憤懣舒寫愁思楚人哀惜屈原因共論述故其<lb/>
　文義不次序云爾<lb/>
<pb n="KR4a0006_WYG_002-2a"/>
</p>
<p>
<pb n="KR4a0006_WYG_002-3a"/>
曰遂古之初誰傳道之上下未形何由考之㝠昭瞢闇<lb/>
誰能極之馮翼維象何以識之明明闇闇惟時何為隂<lb/>
陽三合何本何化圜則九重孰營度之惟兹何功孰初<lb/>
作之斡維焉繁天極焉加八柱何當東南何虧九天之<lb/>
際安放安屬隅隈多有誰知其數天何所㳫十二焉分<lb/>
日月安屬列星安陳出自湯谷次於䝉汜自明及晦所<lb/>
行㡬里夜光何徳死則又育厥利維何而顧免在腹<lb/>
<pb n="KR4a0006_WYG_002-4a"/>
女岐無合夫焉取九子<lb/>
<pb n="KR4a0006_WYG_002-5a"/>
伯强何取惠氣安在<lb/>
<pb n="KR4a0006_WYG_002-6a"/>
何闔而晦何開而明角宿未旦曜靈安蔵<lb/>
<pb n="KR4a0006_WYG_002-7a"/>
不任汩鴻師何以尚之僉曰何憂何不課而行之鴟龜<lb/>
曳銜鯀何聴焉順欲成功帝何刑焉永遏在羽山夫何<lb/>
三伯不施年禹腹鯀夫何以變化纂就前緒遂成考功<lb/>
何續初繼業而厥謀不同洪淵極深何以寘之地方九<lb/>
則何以墳之<lb/>
<pb n="KR4a0006_WYG_002-8a"/>
應龍何畫河海何厯鯀何所營禹何所成<lb/>
<pb n="KR4a0006_WYG_002-9a"/>
康回馮怒□何故以東南傾九州安錯川谷何洿東流<lb/>
不溢孰知其故東西南北其修孰多南北順楕其衍㡬<lb/>
何崑崙懸圃其尻安在增城九重其高㡬里四方之門<lb/>
其誰從焉西北闢啓何氣通焉<lb/>
<pb n="KR4a0006_WYG_002-10a"/>
日安不到燭龍何照羲和之未揚若華何光何所冬暖<lb/>
何所夏寒<lb/>
<pb n="KR4a0006_WYG_002-11a"/>
焉有石林何獸能言<lb/>
<pb n="KR4a0006_WYG_002-12a"/>
焉有龍虬負熊以遊<lb/>
<pb n="KR4a0006_WYG_002-13a"/>
雄虺九首儵忽焉在<lb/>
<pb n="KR4a0006_WYG_002-14a"/>
何所不死長人何守靡蓱九衢枲華安居<lb/>
<pb n="KR4a0006_WYG_002-15a"/>
靈蛇呑象厥大如何<lb/>
<pb n="KR4a0006_WYG_002-16a"/>
黒水𤣥趾三危安在延年不死夀何所止鯪魚何所鬿<lb/>
堆焉處<lb/>
<pb n="KR4a0006_WYG_002-17a"/>
羿焉彃日烏焉解羽<lb/>
<pb n="KR4a0006_WYG_002-18a"/>
禹之力獻功降省下土方焉得彼嵞山女而通之於台<lb/>
桑閔妃匹合厥身是繼胡為嗜不同味而快朝飽啓代<lb/>
益作后卒然離蠥何啓惟憂而能拘是達皆歸躬鞫而<lb/>
無害厥躬何后益作革而禹播降啓棘賓啇九辯九歌<lb/>
何勤子屠母而死分竟地<lb/>
<pb n="KR4a0006_WYG_002-19a"/>
帝降夷羿革蠥夏民胡射夫河伯而妻彼雒嬪馮珧利<lb/>
決封豨是射何獻烝肉之膏而後帝不若浞娶純狐眩<lb/>
妻爰謀何羿之射革而交呑揆之<lb/>
<pb n="KR4a0006_WYG_002-20a"/>
阻窮西征巖何越焉化而為黄熊巫何活焉咸播秬黍<lb/>
莆雚是營何由并投而鯀疾修盈<lb/>
<pb n="KR4a0006_WYG_002-21a"/>
白蜺嬰茀胡為此堂安得夫良藥不能固臧天式從横<lb/>
陽離爰死大鳥何鳴夫焉喪厥體<lb/>
<pb n="KR4a0006_WYG_002-22a"/>
蓱號起雨何以興之撰體協脅鹿何膺之鼇戴山抃何<lb/>
以安之釋舟陵行何以遷之<lb/>
<pb n="KR4a0006_WYG_002-23a"/>
惟澆在户何求于嫂何少康逐犬而顛隕厥首女岐縫<lb/>
裳而舘同爰止何顛易厥首而親以逢殆<lb/>
<pb n="KR4a0006_WYG_002-24a"/>
湯謀易旅何以厚之覆舟斟尋何道取之<lb/>
<pb n="KR4a0006_WYG_002-25a"/>
桀伐䝉山何所得焉妺嬉何肆湯何殛焉<lb/>
<pb n="KR4a0006_WYG_002-26a"/>
舜閔在家父何以鰥堯不姚告二女何親厥萌在初何<lb/>
所意焉璜臺十成誰所極焉<lb/>
<pb n="KR4a0006_WYG_002-27a"/>
登立為帝孰道尚之女媧有體孰制匠之<lb/>
<pb n="KR4a0006_WYG_002-28a"/>
舜服厥弟終焉為害何肆犬豕而此身不危敗<lb/>
<pb n="KR4a0006_WYG_002-29a"/>
呉獲迄古南嶽是止孰期去斯得兩男子<lb/>
<pb n="KR4a0006_WYG_002-30a"/>
縁鵠飾玉后帝是饗何承謀夏桀終以滅喪帝乃降觀下<lb/>
逢伊摰何條放致罰而黎服大説<lb/>
<pb n="KR4a0006_WYG_002-31a"/>
簡狄在臺嚳何宜元鳥致詒女何喜<lb/>
<pb n="KR4a0006_WYG_002-32a"/>
該秉季徳厥父是臧<lb/>
<pb n="KR4a0006_WYG_002-33a"/>
胡終弊於有扈牧夫牛羊<lb/>
<pb n="KR4a0006_WYG_002-34a"/>
干協時舞何以懐之<lb/>
<pb n="KR4a0006_WYG_002-35a"/>
平脅曼膚何以肥之<lb/>
<pb n="KR4a0006_WYG_002-36a"/>
有扈牧豎云何而逢擊狀先出其命何從<lb/>
<pb n="KR4a0006_WYG_002-37a"/>
恒秉季徳焉得夫朴牛何往營班禄不但還來<lb/>
<pb n="KR4a0006_WYG_002-38a"/>
昏微循迹有狄不寧何繁鳥萃棘負子肆情<lb/>
<pb n="KR4a0006_WYG_002-39a"/>
眩弟並淫危害厥兄何變化以作詐而後嗣逢長<lb/>
<pb n="KR4a0006_WYG_002-40a"/>
成湯東巡有莘爰極何乞彼小臣而吉妃是得水濱之<lb/>
木得彼小子夫何惡之媵有莘之婦湯出重泉夫何罪<lb/>
尤不勝心伐帝夫誰使挑之<lb/>
<pb n="KR4a0006_WYG_002-41a"/>
會朝爭盟何踐吾期<lb/>
<pb n="KR4a0006_WYG_002-42a"/>
蒼鳥羣飛孰使萃之列擊紂躬叔旦不嘉何親揆𤼵定<lb/>
周之命以咨嗟授殷天下其位安施反成乃亡其罪伊<lb/>
何爭遣伐器何以行之並驅擊翼何以將之<lb/>
<pb n="KR4a0006_WYG_002-43a"/>
昭王成遊南土爰底厥利惟何逢彼白雉<lb/>
<pb n="KR4a0006_WYG_002-44a"/>
穆王巧挴夫何周流環理天下夫何索求妖夫曳衒何<lb/>
號于市周幽誰誅焉得夫褒姒<lb/>
<pb n="KR4a0006_WYG_002-45a"/>
天命反側何罰何佑齊桓九會卒然身殺<lb/>
<pb n="KR4a0006_WYG_002-46a"/>
彼王紂之躬孰使亂惑何惡輔弼讒諂是服比干何逆<lb/>
而抑沈之雷開何順而賜封之何聖人之一徳卒其<lb/>
異方梅伯受醢箕子佯狂<lb/>
<pb n="KR4a0006_WYG_002-47a"/>
稷維元子帝何竺之投之于冰上鳥何燠之何馮弓挟<lb/>
矢殊能將之既驚帝切激何逢長之伯昌號衰秉鞭作<lb/>
牧何令徹彼岐社命有殷國遷蔵就岐何能依殷有<lb/>
惑婦何所譏受賜兹醢西伯上告何親就上帝罰殷之<lb/>
命以不救<lb/>
<pb n="KR4a0006_WYG_002-48a"/>
師望在肆昌何志鼓刀揚聲后何喜武𤼵殺殷何所悒<lb/>
載尸集戰何所急<lb/>
<pb n="KR4a0006_WYG_002-49a"/>
伯林雉經維其何故何感天仰地夫誰畏懼<lb/>
<pb n="KR4a0006_WYG_002-50a"/>
皇天集命維何戒之受禮天下又使至代之初湯臣摰<lb/>
後兹承輔何卒官湯尊食宗緒<lb/>
<pb n="KR4a0006_WYG_002-51a"/>
勲闔夢生少離散亡何壯武厲能流厥嚴<lb/>
<pb n="KR4a0006_WYG_002-52a"/>
彭鏗斟雉帝何饗受夀永多夫何久<lb/>
<pb n="KR4a0006_WYG_002-53a"/>
中央共牧后何怒蠭蟻微命力何固<lb/>
<pb n="KR4a0006_WYG_002-54a"/>
驚女采薇鹿何祐北至回水萃何喜<lb/>
<pb n="KR4a0006_WYG_002-55a"/>
兄有噬犬弟何欲易之以百兩卒無禄<lb/>
<pb n="KR4a0006_WYG_002-56a"/>
薄暮雷電歸何憂厥嚴不奉帝何求伏匿穴處爰何云<lb/>
荆勲作師夫何長悟過改更我又何言呉光爭國久余是<lb/>
勝何環穿自閭社丘陵爰出子文吾告堵敖以不長何<lb/>
試上自予忠名彌彰<lb/>
</p>
<p>
</p>
  </div>
</body>
</text>
</TEI>
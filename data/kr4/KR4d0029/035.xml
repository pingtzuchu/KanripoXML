<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻三十五</head> <lb/>
    <p>
<pb n="KR4d0029_WYG_035-1a"/>
欽定四庫全書<lb/>
　端明集巻三十五<lb/>
　　　　　　　　　　　　　宋　蔡㐮　撰<lb/>
　　茶録<lb/>
　　　序<lb/>
臣前因奏事伏䝉陛下諭臣先任福建轉運使日所<lb/>
進上品龍茶最為精好臣退念草木之㣲首辱陛下知<lb/>
鍳若處之得地則能盡其材昔陸羽茶經不第建安之<lb/>
<pb n="KR4d0029_WYG_035-1b"/>
品丁謂茶圖獨論採造之本至於烹試曾未有聞臣輙<lb/>
條數事簡而易明勒成二篇名曰茶録伏惟清閒之<lb/>
宴或賜觀采臣不勝惶懼榮幸之至謹叙<lb/>
　　　上篇論茶<lb/>
　　　　色<lb/>
茶色貴白而餅茶多以珍膏油<hi>去聲</hi>其面故有青黄紫<lb/>
黒之異善别茶者正如相工之視人氣色也隐然察之<lb/>
於内以肉理潤者為上既已末之黄白者受水昏重青白<lb/>
<pb n="KR4d0029_WYG_035-2a"/>
者受水鮮明故建安人鬪試以青白勝黄白<lb/>
　　　　香<lb/>
茶有真香而入貢者㣲以龍腦和膏欲助其香建安民<lb/>
間試茶皆不入香恐奪其真若烹㸃之際又雜珍果香<lb/>
草其奪益甚正當不用<lb/>
　　　　味<lb/>
茶味主於甘滑唯北苑鳯凰山連屬諸焙所産者味佳<lb/>
隔溪諸山雖及時加意製作色味皆重莫能及也又<lb/>
<pb n="KR4d0029_WYG_035-2b"/>
有水泉不甘能損茶味前世之論水品者以此<lb/>
　　　　藏茶<lb/>
茶宜蒻葉而畏香藥喜温燥而忌濕冷故收藏之家以<lb/>
蒻葉封裹入焙中兩三日一次用火常如人體温温以禦<lb/>
濕潤若火多則茶焦不可食<lb/>
　　　　　炙茶<lb/>
茶或經年則香色味皆陳於浄噐中以沸湯漬之刮<lb/>
去膏油壹兩重乃止以鈐箝之㣲火炙乾然後碎碾若<lb/>
<pb n="KR4d0029_WYG_035-3a"/>
當年新茶則不用此説<lb/>
　　　　碾茶<lb/>
碾茶先以浄紙宻裹椎碎然後熟碾其大要旋碾則<lb/>
色白或經宿則色已昏矣<lb/>
　　　　羅茶<lb/>
羅細則茶浮粗則水浮<lb/>
　　　　候湯<lb/>
候湯最難未熟則沬浮過熟則茶沈前世謂之蟹<lb/>
<pb n="KR4d0029_WYG_035-3b"/>
眼者過熟湯也况瓶中煮之不可辨故曰候湯最難<lb/>
　　　　熁盞<lb/>
凡欲㸃茶先湏熁盞令熱冷則茶不浮<lb/>
　　　　㸃茶<lb/>
茶少湯多則雲脚散湯少茶多則粥面聚<hi>建人謂之雲脚粥面</hi>
鈔茶一錢匕先煮湯調令極勻又添注之環回擊拂<lb/>
湯上盞可四分則止眡其面色鮮明着盞無水痕為絶<lb/>
佳建安鬪試以水痕先退者為負耐乆者為勝故較勝負<lb/>
<pb n="KR4d0029_WYG_035-4a"/>
之説曰相去一水兩水<lb/>
　　　下篇論茶器<lb/>
　　　　茶焙<lb/>
茶焙編竹為之裹以蒻葉蓋其上以收火也隔其中以<lb/>
有容也納火其下去葉尺許常温温然所以養茶色<lb/>
香味也<lb/>
　　　　茶籠<lb/>
茶不入焙者宜宻封裹以蒻籠盛之置髙處不近濕<lb/>
<pb n="KR4d0029_WYG_035-4b"/>
氣<lb/>
　　　　砧椎<lb/>
砧椎蓋以碎茶砧以木為之椎或金或鐵取於便用<lb/>
　　　　茶鈐<lb/>
茶鈐屈金鐵為之用以炙茶<lb/>
　　　　茶碾<lb/>
茶碾以銀或鐵為之黄金性柔銅及鍮石皆能生鉎<hi>音星</hi>
不入用<lb/>
<pb n="KR4d0029_WYG_035-5a"/>
　　　　茶羅<lb/>
茶羅以絶細為佳羅底用蜀東川鵝溪畫絹之宻者投<lb/>
湯中揉洗以羃之<lb/>
　　　　茶盞<lb/>
茶色白宜黒盞建安所造者紺黒紋如兎毫其坯㣲<lb/>
厚熁之乆熱難冷最為要用出他處者或薄或色紫<lb/>
不及也其青白盞鬪試家自不用<lb/>
　　　　茶匙<lb/>
<pb n="KR4d0029_WYG_035-5b"/>
茶匙要重擊拂有力黄金為上人間以銀鐵為之竹<lb/>
者輕建茶不取<lb/>
　　　　湯瓶<lb/>
瓶要小者易候湯又㸃茶注湯有凖黄金為上人間以<lb/>
銀鐵或甆石為之<lb/>
　　　　後序<lb/>
臣皇祐中脩起居注奏事仁宗皇帝屢承天問以建安<lb/>
貢茶并所以試茶之狀臣謂論茶雖禁中語無事於宻<lb/>
<pb n="KR4d0029_WYG_035-6a"/>
造茶録二篇上進後知福州為掌書記竊去藏稿不復<lb/>
能記知懐安縣樊紀購得之遂以刊勒行於好事者然<lb/>
多舛謬臣追念先帝顧遇之恩攬本流涕輙加正定<lb/>
書之以石得永其傳治平元年伍月二十六日三司使給<lb/>
事中臣蔡某謹記<lb/>
　　　荔枝譜<lb/>
　　　　第一<lb/>
荔枝之於天下唯閩粤南粤巴蜀有之漢初南粤王尉<lb/>
<pb n="KR4d0029_WYG_035-6b"/>
佗以之備方物於是始通中國司馬相如賦上林云荅遝<lb/>
離支蓋夸言之無有是也東京交趾七郡貢生荔支<lb/>
十里一置五里一候晝夜奔騰有毒蟲猛獸之害臨<lb/>
武長唐羌上書言狀和帝詔太官省之魏文帝有西域<lb/>
蒲萄之比世譏其謬論豈當時南北斷隔所擬出於<lb/>
傳聞耶唐天寳中妃子尤愛嗜涪州歲命驛致時之<lb/>
詞人多所稱詠張九齡賦之以託意白居易刺忠州既<lb/>
形於詩又圗而序之雖彷彿顔色而甘滋之勝莫能著<lb/>
<pb n="KR4d0029_WYG_035-7a"/>
也洛陽取於嶺南長安来於巴蜀雖曰鮮獻而傳置之<lb/>
速腐爛之餘色香味之存者亾㡬矣是生荔枝中國<lb/>
未始見之也九齡居易雖見新實騐今之廣南州郡與<lb/>
夔梓之間所出大率早熟肌肉薄而味甘酸其精好者<lb/>
僅比東閩之下等是二人者亦未始遇夫真荔支者也<lb/>
閩中唯四郡有之福州最多而興化軍最為竒特泉漳<lb/>
時亦知名列品雖髙而寂寥無紀將尤異之物昔所未<lb/>
有乎蓋亦有之而未始遇乎人也予家莆陽再臨泉福<lb/>
<pb n="KR4d0029_WYG_035-7b"/>
二郡十年往還道由鄉國毎得其尤者命工寫生稡集<lb/>
既多因而題目以為倡始夫以一木之實生於海濱岩險<lb/>
之逺而能名徹上京外被夷狄重於當世是亦有足貴<lb/>
者其於果品卓然第一然性畏髙寒不堪移植而又<lb/>
道里遼逺曾不得班於盧橘江橙之右少發光采此<lb/>
其所以為之嘆息而不可不述也<lb/>
　　　　第二<lb/>
興化軍風俗園池勝處唯種荔枝當其熟時雖有他<lb/>
<pb n="KR4d0029_WYG_035-8a"/>
果不復見省尤重陳紫富室大家歲或不嘗雖别品<lb/>
千計不為滿意陳氏欲採摘必先閉戸隔墻入錢度<lb/>
<hi>音鐸</hi>錢與之得者自以為幸不敢較其直之多少也今列<lb/>
陳紫之所長以例衆品其樹晩熟其實廣上而圎下<lb/>
大可徑寸有五分香氣清逺色澤鮮紫殻薄而平瓤<lb/>
厚而瑩膜如桃花紅核似丁香母剥之凝如水精食之<lb/>
消如綘雪其味之至不可得而狀也荔枝以甘為味雖百<lb/>
千樹莫有同者過甘與淡失味之中唯有陳紫之於色<lb/>
<pb n="KR4d0029_WYG_035-8b"/>
香味自拔其類此所以為天下第一也凡荔枝膜形色<lb/>
一有類陳紫則已為中品若夫厚皮尖刺肌理黄色<lb/>
附核而赤食之有查食已而澁雖無酢味自亦下等<lb/>
矣<lb/>
　　　第三<lb/>
福州種植最多延施原野洪塘水西尤其盛處一家之<lb/>
有至於萬株城中越山當州署之北鬱為林麓暑雨<lb/>
初霽晩日照曜絳嚢翠葉鮮明蔽映數里之間焜<lb/>
<pb n="KR4d0029_WYG_035-9a"/>
如星火非名畫之可得而精思之可述觀覧之勝無與<lb/>
為比初著花時商人計林斷之以立劵若後豐寡商<lb/>
人知之不計美惡悉為紅鹽<hi>去聲</hi>者水浮陸轉以入京師<lb/>
外至北戎西夏其東南舟行新浮日本琉球大食之屬<lb/>
莫不愛好重利以酬之故商人販益廣而鄉人種益多<lb/>
一歲之出不知㡬千萬億而鄉人得飫食者蓋鮮矣<lb/>
以其斷林鬻之也品目至衆唯江家綠為州之第一<lb/>
　　　第四<lb/>
<pb n="KR4d0029_WYG_035-9b"/>
荔支食之有益於人列仙傳稱有食其華實為荔支<lb/>
仙人本草亦列其功葛洪云蠲渴補髓所以唐羌䟽曰<lb/>
未必延年益夀蓋云雖有其傳豈果能哉亦諫止之<lb/>
詞也或以其性熱人有曰噉千顆未嘗為疾即少覺<lb/>
熱以蜜漿解之其木堅理難老今有三百歲者枝葉<lb/>
繁茂生結不息此亦其騐也<lb/>
　　　第五<lb/>
初種畏寒方五七年深冬覆之以䕶霜霰福州之西三<lb/>
<pb n="KR4d0029_WYG_035-10a"/>
舍曰水口地少加寒巳不可植大略其花春生<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>然<lb/>
白色其實多少在風雨時與不時也有歲間生者謂<lb/>
之歇枝有仍歲生者半生半歇也春花之際旁生新<lb/>
葉其色紅白六七月時色巳變緑此明年開花者也<lb/>
今年實者明年歇枝也最忌麝香或遇之花實盡<lb/>
落其熟未經採摘蟲鳥皆不敢近或已取之蝙蝠蜂<lb/>
蟻争来蠧食園家有名樹旁植四柱小樓夜棲其<lb/>
上以警盜者又破竹五七尺揺之答答然以逼蝙蝠之屬<lb/>
<pb n="KR4d0029_WYG_035-10b"/>
　　　第六<lb/>
紅鹽<hi>去聲</hi>之法民間以鹽梅滷浸佛桑花為紅漿投荔支<lb/>
漬之暴乾色紅味甘酸可三四年不蟲<hi>去聲</hi>脩貢與商<lb/>
人皆便之然絶無正味白晒者正爾烈日乾之以核堅<lb/>
為止畜之甕中宻封百日謂之出汗去<hi>上聲</hi>汗耐乆不然<lb/>
踰歲壊矣福州舊貢紅鹽蜜煎二種慶厯初太官問<lb/>
歲進之狀知州事沈邈以道逺不可致減紅鹽之數而<lb/>
増白晒者兼令漳泉二郡亦均貢焉蜜煎剥生荔支笮<lb/>
<pb n="KR4d0029_WYG_035-11a"/>
出其漿然後蜜煮之余前知福州用晒及半乾者為煎<lb/>
色黄白而味美可愛其費荔支減常歲十之六七然<lb/>
修貢者皆取於民後之主吏利其多取以責賂晒煎之<lb/>
法不可行矣<lb/>
　　　第七<hi>陳紫巳下十二品有等次虎皮已下二十品無等次</hi>
陳紫因治居第平窊坎而樹之或云厥土肥沃之致今<lb/>
傳其種子者皆擇善壌終莫能及是亦賦生之異也<lb/>
江緑大較類陳紫而差大獨香薄而味少淡故以次之<lb/>
<pb n="KR4d0029_WYG_035-11b"/>
其樹已賣葉氏而民間猶以為江家緑云<lb/>
方家紅可徑二寸色味俱美言荔枝之大者莫之敢擬<lb/>
歲生一二百顆人罕得之方氏子名蓁今為大理寺丞<lb/>
游家紫出名十年種自陳紫實大過之<lb/>
小陳紫其樹去陳紫數十歩初一家并種之及其成也<lb/>
差小又時有<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核者因而得名其家别居二紫亦分屬<lb/>
東西陳焉<lb/>
宋公荔枝樹極髙大實如陳紫而小甘美無異或云陳<lb/>
<pb n="KR4d0029_WYG_035-12a"/>
紫種出宋氏世傳其樹已三百歲舊屬王氏黄巢兵過<lb/>
欲斧薪之王氏媪抱樹號泣求與樹偕死賊憐之不伐<lb/>
宋公名諴公者老人之稱年餘八十子孫皆仕宦<lb/>
藍家紅泉州為第一藍氏兄弟圭為太常博士丞為<lb/>
尚書都官員外郎<lb/>
周家紅獨立興化軍三十年後生益竒聲名乃損然<lb/>
亦不失為上等<lb/>
何家紅出漳州何氏世為牙校嘗有郡將全樹買之樹<lb/>
<pb n="KR4d0029_WYG_035-12b"/>
在舍後將熟其子日領卒數十人穿其堂房乃至樹所<lb/>
其来無時舉家伏藏欲即伐去而不忍今猶存焉<lb/>
法石白出泉州法石院色青白其大次於藍家紅緑核頗<lb/>
類江緑色丹而小荔支皆紫核此以緑見異出福州<lb/>
圎丁香丁香荔支皆旁<hi>去聲</hi>蒂大而下鋭此種體圎與味<lb/>
皆勝<lb/>
虎皮者紅色絶大繞腹有青紋正類虎斑常於福州東<lb/>
山大乗寺見之不知其出處<lb/>
<pb n="KR4d0029_WYG_035-13a"/>
牛心者以狀言之長二寸餘皮厚肉澁福州唯有一株毎<lb/>
歲貢乾荔支皆調於民主吏常以牛心為凖民倍值購<lb/>
之以輸予嘗黜而不用<lb/>
玳琄紅荔支上有黒㸃踈宻如玳瑁斑福州城東有之<lb/>
硫黄顔色正黄而刺㣲紅亦小荔支以色名之也<lb/>
朱杮色如柿紅而扁大亦云朴柿出福州<lb/>
蒲桃荔支穂生一朶至一二百顆將熟多破裂凡荔支<lb/>
毎顆一梗長三五寸附於枝此等附枝而生樂天所謂<lb/>
<pb n="KR4d0029_WYG_035-13b"/>
朶如蒲桃者正謂是也其品殊下<lb/>
蚶殻者殻為深渠如瓦屋焉<lb/>
龍牙者荔支之變怪者其殻紅可長三四寸彎曲如<lb/>
爪牙而無瓤核全樹忽變非常有也興化軍轉運司<lb/>
㕔事之西嘗見之<lb/>
水荔枝漿多而淡食之蠲渴荔枝宜依山或平陸有近<lb/>
水田者清泉流溉其味遂爾出興化軍<lb/>
蜜荔支純甘如蜜是謂過甘失味之中<lb/>
<pb n="KR4d0029_WYG_035-14a"/>
丁香荔支核如小丁香樹病或有之亦謂之<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核皆小實<lb/>
也<lb/>
大丁香出福州天慶觀厚殻紫色瓤多而味㣲澁<lb/>
雙髻小荔支每朶數十皆並蒂雙頭因以目之<lb/>
真珠剖之純瓤圎白如珠荔支之小者止於此<lb/>
十八娘荔枝色深紅而細長時人以少女比之俚傳閩王王<lb/>
氏有女第十八好噉此品因而得名其家在城東報國院<lb/>
冡旁猶有此樹云<lb/>
<pb n="KR4d0029_WYG_035-14b"/>
將軍荔支五代間為此官者種之後人以其官號其<lb/>
樹而失其姓名之傳出福州<lb/>
釵頭顆紅而小可間婦人女子簮翹之側故特貴之<lb/>
粉紅者荔支多深紅而色淺者為異謂如傳朱粉之<lb/>
飾故曰粉紅<lb/>
中元紅荔枝將絶纔熟以晩重於時予嘗七月二十四<lb/>
日得之<lb/>
火山本出廣南四月熟味甘酸而肉薄穗生梗如枇杷<lb/>
<pb n="KR4d0029_WYG_035-15a"/>
閩中近亦有之<hi>山在梧州</hi>
右三十二品言姓氏尤其著者也言州郡記其所出<lb/>
也不言姓氏州郡四郡或皆有也嘉祐四年歲次巳亥<lb/>
秋八月二十日蒲陽蔡某述<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_035-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻三十五<lb/>
</p>
<p>
</p>
  </div>
</body>
</text>
</TEI>
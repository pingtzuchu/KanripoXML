<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻三十六</head> <lb/>
    <p>
<pb n="KR4d0029_WYG_036-1a"/>
欽定四庫全書<lb/>
　端明集巻三十六<lb/>
　　　　　　　　　　　　　宋　蔡襄　撰<lb/>
　　哀詞<lb/>
　　　長子將作監主簿哀詞<hi>并序</hi>
　至和二年予岀知泉州侍親南歸六月十五日至雍<lb/>
　丘長子勻感疾又明日至宋都二十二日逝去某年<lb/>
　十八為將作監主簿孝悌好學予心悲哀詞以悼之<lb/>
<pb n="KR4d0029_WYG_036-1b"/>
出國門而東行兮乗隋渠之飛流甫百里之畿邑兮將<lb/>
適攬於林丘忽長子之感疾兮畏藥石之難求一日數<lb/>
舎以息乎宋都兮旦暮冀其有瘳隂陽隔井而結固兮<lb/>
越七日氣薄而汗収曾言語精爽之不昧兮奄然逝去<lb/>
而難留豈不念親愛之歡好兮猶焉徃乎窮幽慈母號<lb/>
噭而屢絶兮少婦無依而寃愁觸百端而興慨兮怦乎<lb/>
予心之危而莫投長風吹沙兮浩浩白日照水兮悠悠<lb/>
燈青熒兮夜永彌想像兮沈憂嗟予百年付託之重兮<lb/>
<pb n="KR4d0029_WYG_036-2a"/>
何為一慟而休資性孝悌而沈厚兮謂大吾門者必汝<lb/>
之由神理莽蕩莫可訊詰兮曷與善而為仇豈良醫不<lb/>
偶而横夭兮抑天命巳決乎短修大化運轉而無極兮<lb/>
雖彭殤等乎蜉蝣惟故物之存在兮獨超解而遠遊魂<lb/>
之去兮佋倀誰復魂之來兮哭臨盈舟耳目恍接其聲<lb/>
容兮考真實兮則不愛念中來兮不可以理遣自古皆<lb/>
爾兮不可以智謀終焉莫之見兮巳矣撫棺永訣兮千<lb/>
秋<lb/>
<pb n="KR4d0029_WYG_036-2b"/>
　　　又<lb/>
謂逝者為無知兮夢寐笑言如平生時謂逝者為有知<lb/>
兮親愛號絶盍歸乎來謂遊魂為變兮一氣聚散冺然<lb/>
無知謂明神不滅兮庻類回環誰其自持謂死為樂兮<lb/>
死者自樂生者自悲謂物皆有數兮化鈞播授大小隨<lb/>
宜嗟稽考之無端兮在聖人猶曰焉知極愛非中兮絶<lb/>
愛非道死生循環兮經言是考奄速所遭兮分而非召<lb/>
善不必夀兮惡不必夭逸驥萬里兮不跬而旋良木千<lb/>
<pb n="KR4d0029_WYG_036-3a"/>
尋兮不咫而顛人誰痛迫兮不歸之天永呼大呌兮曾<lb/>
不加憐悵隔絶兮一息慘悲哀兮窮年<lb/>
　　　又<lb/>
淮水漠漠兮淮山靑青晝風索索兮夜雨㝠㝠叢雲聳<lb/>
湧兮虹横密樹蓊欝兮蟬鳴昔之北向兮與汝皆行今<lb/>
也南歸兮汝夭其生笑言粲粲兮哭聲風骨嵓嵓兮神<lb/>
靈忽不見兮歸予汝迎來無期兮孰知我情雲為車兮<lb/>
風為馬天無垠兮日西下旦出遊遨兮夕還其宫先後<lb/>
<pb n="KR4d0029_WYG_036-3b"/>
走趨兮儼以雍容潔鮮兮衣裳芬芳兮肴漿曷不御兮<lb/>
不嘗吁奈何兮悲傷<lb/>
　　祭文<lb/>
　　　祭河南主簿張正夫文<lb/>
謹以薄奠致祭正夫之靈夫安仁義而遺勢利其特立<lb/>
君子乎君子之為無所譏道焉唯仁義勢利雜然其中<lb/>
予於所嚮之厚以觀其終正夫樂聞仁義之説所嚮雖<lb/>
厚而天奪之年予不得觀其終矣嗚呼哀哉尚饗<lb/>
<pb n="KR4d0029_WYG_036-4a"/>
　　　祭弟文<lb/>
專以清酌庶羞之奠致祭于亡弟開封府太康主簿七<lb/>
郎君山之靈嗚呼吾至家始五日得汝訃音以六月七<lb/>
日感疾終于官哀苦號呌驚迷失次反覆思慮汝之行<lb/>
於父母孝謹於兄弟友悌於當官涖事公亷無私事細<lb/>
大莫不盡其心焉天鑒孔邇汝不應不夀而少亡豈赴<lb/>
告之者謬也發書尋繹皆姪彛與蔣生手疏日月苦疾<lb/>
終始無一謬者嗚呼汝其死矣吾聞死而復生者若秦<lb/>
<pb n="KR4d0029_WYG_036-4b"/>
之諜人石勒之子是也猶幸其非望又渉旬月無有來<lb/>
問鳴呼汝不復生矣汝之永訣矣二親垂老早暮涕泣<lb/>
望祭千里之外汝之妻孥必歸江南旅厝異鄉不獨生<lb/>
者悲慟使死者為有知銜恨九泉終古無巳嗚呼哀哉<lb/>
吾自五歲與汝從學及吾年十五再就鄉舉汝時十三<lb/>
蓋亦與焉衆所指目期必逺到其後三年與汝北遊京<lb/>
師吾先得官為臨漳從事及罷歸汝後登第還家駢首<lb/>
拜慶鄉閭榮之吾佐西都留守幕府汝時選注太康西<lb/>
<pb n="KR4d0029_WYG_036-5a"/>
來過我留遊乆之去年吾忝對讐麗名書府汝以畿縣<lb/>
繼來相見今年夏四月吾謁告歸覲别汝於國門之外<lb/>
誰謂此别為生死之别嗚呼哀哉疾不臨藥死不親歛<lb/>
殯不拊棺吾恨如何汝即死寧無一言以别我乎豈赴<lb/>
告者忍不書也將疾力而不暇及耶其亦忘我於無言<lb/>
耶吾於汝愛為兄弟而學業為朋友每聚議通夕若出<lb/>
入經史記傳浩博貫穿吾不在汝右逮根諸理論吾或<lb/>
有先焉汝有遺文吾當録次以傳于後汝子猶吾子也<lb/>
<pb n="KR4d0029_WYG_036-5b"/>
教朂養育待其成人扶持汝歸以𦵏吾土則吾志足矣<lb/>
嗚呼哀哉吾材與藝下汝逺甚覬汝光顯以大吾門今<lb/>
也亡矣吾力薄而倚重思此益悲平居議論當世得失<lb/>
卓然期有發于人者今豈復能力於是哉聖人推天引<lb/>
神以錫福降殃於善惡而作民監至於善不及福而惡<lb/>
不及殃學者惑之然則賢而夭孰謂其不夀也惡而夀<lb/>
孰謂其不夭也君子之論人也在賢與不賢耳不繫其<lb/>
夀且夭也汝之行之學之文雖不克夀吾謂之夀也夫<lb/>
<pb n="KR4d0029_WYG_036-6a"/>
何恨哉獨手足之念無所窮極古有達觀之士一死生<lb/>
而超乎無有用是決㓕情愛吾不忍為也嗚呼哀哉語<lb/>
言嘻嘻寂而不聞肴漿陳前不食不飲魂兮何之其無<lb/>
知乎吾徒自苦耳其有知乎吾知汝之悲與吾均矣伏<lb/>
紙顛倒不盡所懷嗚呼哀哉尚饗<lb/>
　　　祭陳比部文<lb/>
自某行服退居里門歲時書問詞意敦勤今君順化聞<lb/>
信悽煩某也法不徃弔言實無文猶憑薄奠逺感英魂<lb/>
<pb n="KR4d0029_WYG_036-6b"/>
尚饗<lb/>
　　　祭蘇子美文<lb/>
謹以庶羞之奠致祭于亡友子美之靈世之推天者謂<lb/>
仁賢宜夀而暴賊宜夭苟反於是禍福之應則為無有<lb/>
子美之亡悼惜者多而或歸天咎大造鈞施授受小大<lb/>
兮孰為薄厚謂仁而賢行己適中兮自期不朽豈校歲<lb/>
年龜蛇木石兮如是逺乆嗟嗟子美其中則豐兮其外<lb/>
則屯文詞涵浩海湧天旋兮莫見涯垠動作流行麒麟<lb/>
<pb n="KR4d0029_WYG_036-7a"/>
鳯凰兮指目於人下視世俗可嘔而嗜兮可悦而嚬衆<lb/>
力一舉譁言一發兮羅致以文用是以困垂尾不掉兮<lb/>
尺澤之濆世之所嗟年不克永兮志不克伸行信於友<lb/>
言行於後兮斯其不冺平昔子居呉余守於閩兮相去<lb/>
無幾音問之來放意自虞兮窮通一指慶厯之末余罹<lb/>
大禍兮退伏田里子以書詞慰唁諄諄兮無或喪死曾<lb/>
不隔日聞子信音兮痛徹肝髓禮法之制不行弔問兮<lb/>
哀傷而巳今也吉服道出呉門兮子殯於此有觴列前<lb/>
<pb n="KR4d0029_WYG_036-7b"/>
曾不食飲兮非平生此眉面笑言或髣髴兮子其降止<lb/>
子年四十髪白生顛兮朋友雕離人豈不多知我則少<lb/>
兮子獨何之殁者已矣生者浮游兮誰樂誰悲神乎來<lb/>
哉薦以達哀兮侑之以詞尚饗<lb/>
　　　祭范侍郎文<lb/>
謹遣某人以清酌庻羞之奠致祭于故資政侍郎高平<lb/>
公之靈嗚呼生死聚散物理之宜何公之亡賢愚涕洟<lb/>
人幸公年非有愛私幸公復用庻幾有利於時嗚呼使<lb/>
<pb n="KR4d0029_WYG_036-8a"/>
公且存而復用終有為乎其無有也在天聖中公當言<lb/>
責時士大夫依阿厚嘿公乃言事傾動天下觸指奸權<lb/>
開道諫諍尹京之政例為寛大借吏齒牙光飾眉面公<lb/>
政清明卒以毁去羌種窺邊天兵議討公云士伍未可<lb/>
即用投書叛酋語之禍福逮其款附終若前料登於政<lb/>
府天子問狀公拔根株扳躡三代不為目前苟聞之計<lb/>
勸農養士塞窒僥進衆訾成波擠落在外至死流離惟<lb/>
道是賴大航檝維膠于泥沙渉者罔濟臨流齎嗟公薨<lb/>
<pb n="KR4d0029_WYG_036-8b"/>
之初衆悼以譁市利田宅子女金犀厚味入骨老死營<lb/>
持公薨之後獨無餘資君國以忠親友以義進退安危<lb/>
不易其志立身大節明白如是某晚登公門嘗辱知遇<lb/>
公喪在東欲弔無路陳酧以文千古斯慕尚饗<lb/>
　　　祭永嘉郡君文<lb/>
謹以清酌之奠祭于亡室永嘉郡君之靈惟靈出於豐<lb/>
有來嬪於予能安窘貧天資令兮致養尊老躬事烹餁<lb/>
無日而廢孝誠肅兮節衣推食撫育旁孤乆而益勤惠<lb/>
<pb n="KR4d0029_WYG_036-9a"/>
愛均兮馭下有度宜家以禮始終彌劭賢則著兮從予<lb/>
小官至登近列奩服無加素約敇兮衆善脩舉夀考宜<lb/>
多僅及中年奄忽化兮嗚呼哀哉姑失孝婦兮廟失芳<lb/>
薦夫失良偶兮子失慈祐念生存之所立悵神理之難<lb/>
究嗚呼哀哉人誰不死第有後先日累月計或促或延<lb/>
萬世前觀奔湍不巳就令百年亦一息耳較量多少何<lb/>
者為是溪隂崇邱卜兹吉壤某也守符勢莫得徃𦵏不<lb/>
臨棺涕泗南望魂來歸兮安居嗟予哀之可亮尚饗<lb/>
<pb n="KR4d0029_WYG_036-9b"/>
　　　祭六監簿文<lb/>
遣使以酒肉之奠告汝六郎監簿之靈嗚呼哀哉嗟予<lb/>
生之不厚屢遘災於子姓唯汝嶷然而遐舉逮勝衣而<lb/>
冠聘既授室以承事謂傳家而襲慶去年出乎宋都曾<lb/>
未旬而大病嗟汝母之愛慈慟哭絶而還併旦暮撫棺<lb/>
而不捨終相從而隕命嗚呼哀哉二旐南歸悲感行路<lb/>
况我天性孰云省悟吾於今年髪秃齒蠧沈憂傷人獨<lb/>
語誰訴望穉童之成立念衰齡之遲暮山川迴復兮故<lb/>
<pb n="KR4d0029_WYG_036-10a"/>
林雲路悽慘兮歲隂幽堂既啟兮卜食惟吉宅邱之左<lb/>
兮慰而母心官守之責兮𦵏不臨視訣汝以詞兮涕泗<lb/>
盈襟尚饗<lb/>
　　　祭杜祁公文<lb/>
慶厯之初邊圉多事生民被害天子思得賢輔相以脩<lb/>
庻政於是擢公宥宻公以暮年當主知遇與國謀論念<lb/>
其自効莫如薦引才能迺條當世士可以為時用者數<lb/>
十人上之㑹朝廷適巳拔任除目既下而公疏中姓名<lb/>
<pb n="KR4d0029_WYG_036-10b"/>
徃徃契合有不悦公者乃訾曰上方用人而輒薦引是<lb/>
欲私自朋比也公不辨而求士益切既而作宰相某時<lb/>
為諫官以親求郡得福州將行公又疏曰蔡某願少留<lb/>
之不宜令逺去公之同列曰彼求外補而復留之豈非<lb/>
朋比耶未幾公罷相知兖州遂請老以歸天子思之遣<lb/>
使存問當時指以朋比者不數年列臺閣參待從天下<lb/>
之論益知公有大臣節直己徇公不恤於毁譽不移于<lb/>
用舎也昔公之存某未嘗以不才累公為謝今公之薨<lb/>
<pb n="KR4d0029_WYG_036-11a"/>
可無言哉嗚呼某於公門無有雅舊一見加禮公寔我<lb/>
厚繫官南閩哀誠莫究侑奠以辭永示于後<lb/>
　　　祭王侍讀文<lb/>
謹以清酌之奠祭于侍讀原叔八丈之靈惟靈學通貫<lb/>
變文紹高古華林勸𨗳獻明帝所禁密顧問闕職斯補<lb/>
善與物同世罔有拒當其議論乃心自處智力未究要<lb/>
于夷路孰不永年公何嗇而不與孰不持秉公何後而<lb/>
不舉念哲人之遐躅豈外累之足數信問來門官推守<lb/>
<pb n="KR4d0029_WYG_036-11b"/>
土悵天涯之弔酹異西軒之笑語曷書牘之具存終巳<lb/>
焉其無覩巗巗商邱新阡其下一奠伸哀幽懷莫敘尚<lb/>
饗<lb/>
　　　祭曾奉職文<lb/>
謹以清酌庻羞之奠致祭于故奉職之靈生於世侯蚤<lb/>
服武冠在力可逺而失於一蹶在世可舉而留於漸磐<lb/>
既浮沈於海表亦逍遙於物端余昔初官際君清顔矜<lb/>
豪棋塞之勝寓適觴詠之歡念言始終實惟二紀㑹合<lb/>
<pb n="KR4d0029_WYG_036-12a"/>
有一笑之樂間闊有尺書之委前典州符君迎我喜今<lb/>
兹復來遂行弔禮感游舊之彫落嘆歲華之流駛揭素<lb/>
旌兮悠悠出郭門兮道周瀝斗酒以伸訣君有知乎少<lb/>
留尚饗<lb/>
　　　祭皇考郎中文<lb/>
嗣子某謹以清酌庻羞之奠告于皇考郎中之靈某蚤<lb/>
聞義訓參處近聫頃縁合食之恩均施漏泉之澤恭惟<lb/>
禰廟超正郎曹某被詔還京涓辰展墓肆陳寵禭痛哀<lb/>
<pb n="KR4d0029_WYG_036-12b"/>
劬勞永思昊天罔有窮極尚饗<lb/>
　　　祭劉屯田文<lb/>
某謹以清酌庻羞之奠致祭于亡友䝉伯屯田二兄之<lb/>
靈嗚呼天地之大其如傳郵乎人寓其間若行旅之奔<lb/>
趨相値而喜相失而吁何數十年之游從而不見於須<lb/>
臾我自閩來子官江涘扁舟迓我境上百里我有宿疾<lb/>
攜醫就治意有緩急實為依倚我卧客舎幸子來臨笑<lb/>
言譬喻調護之經間隔一朝聞子被疾曾不及旬遂兹<lb/>
<pb n="KR4d0029_WYG_036-13a"/>
奄忽奉書詞之委曲將永訣於幽明以愛子而見託豈<lb/>
薄夫之可承哀哉材可以通事變而不施於政智可以<lb/>
裁幾𦕈而不任於時豈宰造之無意抑志念之相違前<lb/>
造子庭賔主之儀今也入門闔棺繐帷義雖朋友愛均<lb/>
兄弟哭奠一觴詞以達志尚饗<lb/>
　　　祭外甥陳法曹文<lb/>
專以庻羞之奠致祭殁故法曹之靈人之悲愁兮必歸<lb/>
於天胡畀汝材兮嗇於夀年有藴不伸兮孰知其然惟<lb/>
<pb n="KR4d0029_WYG_036-13b"/>
汝少孤兮成立之難志氣高舉兮困于小官走驅嶺表<lb/>
兮塵土其顔誓將退耕兮何有田園嗚呼哀哉慈母之<lb/>
愛兮愛於汝偏婦歿於途兮旅柩未還穉兒幼女兮誰<lb/>
與加憐文章固有兮寂寞殘編國門之外兮曾非故阡<lb/>
終必南歸兮兹其少安嗚呼哀哉鞠汝誨汝兮今復収<lb/>
汝疾為之醫兮喪為之主衰年慟哭兮痛貫心膂魂魄<lb/>
何之兮莫知其所尚饗<lb/>
　　　祭八廷評文<lb/>
<pb n="KR4d0029_WYG_036-14a"/>
以酒肉之奠告汝廷評八郎之靈天之理不可推人之<lb/>
事不可期嗟爾生而純明宜百其福冀爾大成以熾吾<lb/>
族奈何生不及夀仕不及禄作善之慶曷云反覆噫情<lb/>
莫若父子之親痛莫若死生之别情深痛重腸胃分裂<lb/>
巳焉哉天實為之謂之何哉<lb/>
　　　祭神文<lb/>
鱔溪潤徳靈府感應王慶厯中某為郡守夏旱不雨民<lb/>
憂失業時詣廟下以山川之職致請於神五皷東行隂<lb/>
<pb n="KR4d0029_WYG_036-14b"/>
雲四起奠拜既興澍雨成潦農畝霑洽人有餘食迺新<lb/>
王宫以荅靈貺今將卜年復興符印某之事神不敢少<lb/>
怠秋田乾裂百姓聚首有望於神神其敇職活吾生齒<lb/>
無弃前功以貽神羞<lb/>
　　　又<lb/>
某聞國有凶荒則索鬼神而祭之泉州所部仍旱三年<lb/>
歲榖之入十得三四鄉無廩儲仰給海外或食草木遇<lb/>
病輒絶今春膏澤及時田野早種乗夏之杪彌月不雨<lb/>
<pb n="KR4d0029_WYG_036-15a"/>
日赫而暵苗荗而枯某實有土既憂且懼民命近止非<lb/>
殍即流神乎有知其亦忍此而不惠哉守封有罪罔敢<lb/>
逭罰勿俾斯民罹于大患神其恤之去災為利特顯神<lb/>
休<lb/>
　　　又<lb/>
去月二十日詣神之宫以境内乆旱有請于神仍與神<lb/>
約曰民命近止即七日不雨當鑰廟門以待奠獻甫終<lb/>
雷聲隱然停午之際隂雲四起攬轡東旋旗斾飛揚甘<lb/>
<pb n="KR4d0029_WYG_036-15b"/>
澍初作山川改色大熱一去牛馬其風至于信宿野有<lb/>
羨流巳薧之苗根株荗遂垂殣之人歡謳踊噎唯神之<lb/>
意憂勤于人若是之至惟民奉神萬有千載亦罔敢怠<lb/>
　　　又<lb/>
某祗臨郡治巳越旬浹究民疾苦莫若秋旱不雨之急<lb/>
者然太守能治民而不能為雨以雨活人莫如山川之<lb/>
神考据典禮諏于有衆惟王其當之某謹齋戒詣王之<lb/>
宫為民禱請若一日二日七日霑足封境太守率官屬<lb/>
<pb n="KR4d0029_WYG_036-16a"/>
集鄉社簫鼔牲酒顯王之休若言而神不歆旱甚而雨<lb/>
不作是太守不能事神而神不能愛民慚羞不職與神<lb/>
共之<lb/>
　　　又<lb/>
春秋傳曰乞者重辭也故君子恥之某至郡二十日田<lb/>
野乾燥稼穡失望百姓憂愁有乞憐之色諏詣王宫歴<lb/>
懇載詞以達神聽唯神昭恤庻民敷厥厚澤薧者暢荗<lb/>
憂者歡怡神能愛人救其饑乏某事神以禮雖重私行<lb/>
<pb n="KR4d0029_WYG_036-16b"/>
而不愧也治牲羊薦酒醴管簫歌舞從其風俗王其歆<lb/>
之唯神於禮法不録太守於禮不應私祀以請然而民<lb/>
人有言惟乞神而靈請而從私猶且甘心况公溥乎<lb/>
　　　又<lb/>
去年夏旱某惟民之恤不敢以禮自束輒造神所少選<lb/>
雨作既而霑足遂謀新宫以荅神貺太守不徳天復降<lb/>
旱慚羞强顔復有所請若夫雷雨之施其不救以活猶<lb/>
太守之知神靈而不屈以請其可謂仁乎夫守神之道<lb/>
<pb n="KR4d0029_WYG_036-17a"/>
始異而終通某為天下之守臣而神為吾之守神若夫<lb/>
拜教之通塞民政之能否某之職也風雨愆和疾癘彌<lb/>
作神則為之此所以異也若守臣悉心以治而神不弭<lb/>
災以福民降休神享明祀豈不謂通乎<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_036-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻三十六<lb/>
</p>
<p>
</p>
  </div>
</body>
</text>
</TEI>
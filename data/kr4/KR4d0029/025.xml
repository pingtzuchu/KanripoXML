<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集卷二十五</head> <lb/>
    <p>
<pb n="KR4d0029_WYG_025-1a"/>
欽定四庫全書<lb/>
　端明集卷二十五<lb/>
　　　　　　　　　　　　　宋　蔡襄　撰<lb/>
　　狀<lb/>
　　　乞遣使廣南福建狀<lb/>
右臣伏見遣使天下諸路安撫獨廣南東西福建不與<lb/>
數中臣切謂諸路皆有因而遣者則已然亦有無因而<lb/>
遣者誠以究民利害察吏善惡則去朝廷最遠者尤宜<lb/>
<pb n="KR4d0029_WYG_025-1b"/>
加意焉臣聞君人者萬方之人皆子也今恤近而遺遠<lb/>
於為父之慈豈不謂有所厚薄耶臣願發一方之使布<lb/>
揚德音就令使者無一事可得而還亦使吏民畏戴知<lb/>
天仁涵覆不以遠近為厚薄也况又廣南海盗嘯聚掠<lb/>
百姓之少强者黥之以為黨衆宜及其勢力尚微幸因<lb/>
遣使授以中㫖許其自相殺戮以告及被駈脅能自歸<lb/>
首竝貸以生全賊衆聞之必相疑貳又發近郡甲兵控<lb/>
扼誅捕其勢破壞可指期而待今不蚤圖撲滅淹留時<lb/>
<pb n="KR4d0029_WYG_025-2a"/>
月殺掠鄉閻兇衆愈多罪惡愈大後雖開其自新之路<lb/>
必不來矣區區愚誠願賜裁覽謹具狀奏聞伏候勑㫖<lb/>
　　　乞令御史中丞舉屬官狀<lb/>
臣聞人主擇宰輔宰輔擇長官長官擇寮佐此至治之<lb/>
要至簡之術也周命太僕則曰慎簡乃僚属之公府令<lb/>
自辟召唐陸䞇作相奏請諸司長官各擇屬吏後因讒<lb/>
謗輒有變更陸䞇論之詳矣又高元裕為御史中丞上<lb/>
言御史綱紀之地官屬選用宜得實才其不稱者臣請<lb/>
<pb n="KR4d0029_WYG_025-2b"/>
黜之監察御史杜宣猷李瓖等竝出為府縣之職此皆<lb/>
前世專任長官之明驗也國朝諸司省監悉非本官帷<lb/>
御史臺職不殊古制方今臺中條制如臺官不稱職者<lb/>
亦許糾舉近年臺官宰輔避嫌例不中除多令兩制參<lb/>
舉又限資考苛細多不得人蓋由不寛資限不責長官<lb/>
之弊也近見御史中丞王拱宸奏舉楊紘等充御史朝<lb/>
廷循執舊規下兩制參舉臣謂朝廷既任拱宸為中丞<lb/>
若實非才則當别擇才者而任之若才堪其任則所謂<lb/>
<pb n="KR4d0029_WYG_025-3a"/>
屬官可悉委之未為過也况拱宸於官屬請去不才者<lb/>
而更擇才者是盡心於朝廷不避衆怨也今御史席平<lb/>
巳出潤州若參舉之人又得軟懦傾險之士則何以處<lb/>
之臣故謂莫若專任長官寛其資限則責有所歸也臣<lb/>
乞御史臺官屬只下御史中丞薦舉寛其資限之格資<lb/>
深者為御史卑者為裏行若能稱職亦是官守之常不<lb/>
必過有陞陟或不稱職可并舉者坐之則朝廷有責任<lb/>
之方風憲有得人之美<lb/>
<pb n="KR4d0029_WYG_025-3b"/>
　　　論范仲淹韓琦辭讓狀<lb/>
臣伏見陜西路招討使韓琦范仲淹等各除樞密副使<lb/>
竝以西寇未寧懇辭恩命朝廷再賜手詔督令赴闕臣<lb/>
竊料琦等必再有陳論免讓於未決之間而異同之説<lb/>
有三焉曰使琦仲淹皆來也曰一處乎内一處乎外也<lb/>
曰皆留在邊也使之皆來若此朝廷之本意葢陛下推<lb/>
獨斷之明採至公之論以二人乆處邊陲詳知本末致<lb/>
之密宥思有變更將以求破賊之計耳然論者之説曰<lb/>
<pb n="KR4d0029_WYG_025-4a"/>
邊臣最苦者奏報文字或有稽緩或即裁損動不如意<lb/>
所以乆無成功今得邊臣而任之細大可知表裏相應<lb/>
也用兵不勝由軍制未立無部分統轄之法若不更變<lb/>
未見可勝之期今得邊臣而任之可責以更變之術所<lb/>
以宜一者處乎内也西寇雖已請盟而戎心不可倚信<lb/>
琦等素習兵事上下之情通浹今盡還朝新帥鄭戩山<lb/>
川之險易未知軍旅之部伍未練若賊乗我機便忽有<lb/>
奔突必難制禦此所以宜一者留於外也曰皆留在邊<lb/>
<pb n="KR4d0029_WYG_025-4b"/>
者此沮抑之論也惡琦仲淹者若於陛下前百般毁短<lb/>
之陛下不信矣若稱其材德而信之陛下不得不疑也<lb/>
必謂仲淹等威名已著羌戎甚畏今將去邊必有侵擾<lb/>
臣謂不然仲淹作招討使羌戎既畏其威名今在樞府<lb/>
正議兵謀其畏必甚矣若謂闗中民情素所倚頼今既<lb/>
還朝衆失所望臣又謂不然昔在陜西民既倚賴今在<lb/>
樞府必陳利病而行之所頼者愈大以是校之情偽甚<lb/>
明然或者謂二人孰宜處於内外臣以物議言之二臣<lb/>
<pb n="KR4d0029_WYG_025-5a"/>
之忠勇其心一也若以才謀人望則仲淹出韓琦之右<lb/>
處内者謀之而處外者行之故仲淹宜來琦當留邊於<lb/>
理甚當也其韓琦范仲淹伏乞朝廷不聴辭讓各授恩<lb/>
命上以明陛下任賢之堅意下以協衆庶之公論也<lb/>
　　　薦姚光弼狀<lb/>
右臣等伏覩慶厯元年南郊赦書節文委史院檢討國<lb/>
朝將帥有威名勲業者尋訪子孫録用風聞史院已具<lb/>
檢勘姓名聞奏至今未見施用伏以赦令之文國家大<lb/>
<pb n="KR4d0029_WYG_025-5b"/>
信度必難行之事則不當輕言若以告報天下則不可<lb/>
失信况此一節自是當今合行之事必慮將家子孫例<lb/>
多不肖則宜於尋訪之時便責州郡察其行止無大過<lb/>
惡乃得以聞今舊將名在史官能應赦書所求者凢幾<lb/>
人若便擇其不肖者不用則推恩所及不過一二十人<lb/>
耳必不至濫行恩賞所可惜者因此一二十人失國家<lb/>
大信臣等伏見故慶州刺史姚内斌有孫光弼好學有<lb/>
行止能記前世兵法及史籍所載名將用兵取勝之術<lb/>
<pb n="KR4d0029_WYG_025-6a"/>
比於累年取試方畧濫進之人不同類若蒙擢用必有<lb/>
所為伏乞舉行赦書特賜召試仍下所居州縣隣里察<lb/>
其行實參騐而後行其餘將家亦乞遍加尋訪臣等職<lb/>
在諫諍當補闕遺見國家赦令已行而自失大信及士<lb/>
有寒畯沈抑未用者皆當論列臣等伏覩赦書節文云<lb/>
本房子孫與班行安排如實有勇膽謀畧者仍與㳂邊<lb/>
任使詳此則雖無材藝者亦推恩也今光弼據其學識<lb/>
况有可採臣等所陳只乞比近年方畧之人特與一試<lb/>
<pb n="KR4d0029_WYG_025-6b"/>
上以全國家大信不可不收遺逸之人伏望聖慈特賜<lb/>
施行<lb/>
　　　舉官自代狀<lb/>
兵部員外郎祕閣校理孫甫為學深於經書屬詞長於<lb/>
史傳潔亷可以勵世端方可以立朝向自諫垣求補外<lb/>
吏歴更六任首尾八年資序高於輩流才行信於時俗<lb/>
臣近叨渥命俾職訓詞以甫代臣實允輿論<lb/>
　　　奏乞收録本州儒士周希孟状<lb/>
<pb n="KR4d0029_WYG_025-7a"/>
具銜臣蔡某<lb/>
　本州儒士周希孟<lb/>
右件人躭樂墳索棲遲丘園檢身以法於人為學每先<lb/>
於禮屢貧不易其節講解以養其親本州兩次近臣論<lb/>
薦再䝉朝廷束帛之賜臣自慶厯中知福州至今十五<lb/>
年備見希孟履行去年曾講周易座下嘗及三五百人<lb/>
委實經義精通文詞深厚今來年及强仕迹齒編氓至<lb/>
寳遐遺衆所共惜伏乞朝廷嘉其退靜優與收録以勸<lb/>
<pb n="KR4d0029_WYG_025-7b"/>
學者臣不勝勤勤之至謹具狀奏聞伏候勑㫖<lb/>
　　　移福州乞依舊知泉州狀<lb/>
右某今月某日奉勑命就移知福州軍州事臣見候轉<lb/>
運使或提刑朝臣到日交割次伏念臣先自知諫院為<lb/>
父年老乞知福州臣迎侍先父在任三年後來丁父憂<lb/>
服闋蒙恩除知制誥再差知福州為曾侍先父在任日<lb/>
乆今養偏親義不忍往并冬月出京不便遂具懇聞特<lb/>
䝉陛下與免福州依舊守職後䝉朝廷差權開封府臣<lb/>
<pb n="KR4d0029_WYG_025-8a"/>
為偏親年高陳乞泉州近家侍養䝉恩除臣自出京在<lb/>
路亡子喪妻醫藥住滯於今年二月七日到官方得六<lb/>
十餘日又䝉勑命移知福州伏念臣自到泉州得疾至<lb/>
今醫理未退每日只是一兩次粥食日加羸瘦氣短心<lb/>
忪衆所共知又縁遠方不敢自便强力視事疾勢不檢<lb/>
今來福州事繁臣自度疾病必難了當臣不避天威再<lb/>
陳愚悃伏望朝廷憫察許令依舊知泉州或以福州帶<lb/>
提轄兵甲今來閩中最急惟是賊盜羣衆與漳潮之民<lb/>
<pb n="KR4d0029_WYG_025-8b"/>
為害臣乞依兩浙杭越州分領提轄兼福州自前只是<lb/>
朝官不除兩制臣僚雖有劉藥自縁請郡只因差臣知<lb/>
福州遂以為例伏乞泉州已除知州欲望朝廷對移許<lb/>
臣依舊知泉州苟禄養親醫理羸疾干瀆天聰臣實死<lb/>
罪臣候交割訖發往興化軍聽候朝廷指揮謹具奏聞<lb/>
伏候勑㫖<lb/>
　　　奏舉夏侯郎中狀<lb/>
右某伏覩尚書屯田郎中知興化軍夏侯錫亷以持身<lb/>
<pb n="KR4d0029_WYG_025-9a"/>
果於臨事未嘗屈志以干譽或乃省分而遺榮乆處仕<lb/>
途素精吏幹逮於晩節僅領軍麾心力强明民俗畏愛<lb/>
惜其才敏之邵未參器使之繁今保舉堪充刑獄錢穀<lb/>
重難任使如䝉朝廷擢用後犯正入已贓臣甘當同罪<lb/>
其人在朝並無親的骨肉食禄與臣不<hi>闕五字</hi>謹具狀奏<lb/>
聞伏候勑㫖<lb/>
　　　奏為故崇信軍節度副使尹洙為涇原路經畧<lb/>
　　　時借支官錢回易公用别無玷汚已因此死於<lb/>
<pb n="KR4d0029_WYG_025-9b"/>
　　　貶所臣以西事十年在邊任使甚乆今家貧無<lb/>
　　　依伏乞朝舉牽復舊秩與一子官庶使沈冤<hi>闕</hi>
　　　聖澤事狀<lb/>
臣伏見故崇信軍節度副使尹洙慶厯四年<hi>闕</hi>知渭州<lb/>
兼涇原路經畧部署是時鄭戩為陜西經畧招討安撫<lb/>
使建議脩永落城永落屬涇原涇原路相度尹洙以為<lb/>
不便㑹鄭戩罷四路經略稱前官移文劉滬董士㢘等<lb/>
脩城如故尹洙以屬本路兵官令其罷役輒拒不從將<lb/>
<pb n="KR4d0029_WYG_025-10a"/>
加之罪遂戩互有奏論洙移晉州劉滬釋放臣聞尹洙<lb/>
之説鄭戩已罷四路經略移牒處分不屬管轄路分軍<lb/>
有鄭戩之心則治無鄭戩之心則亂劉滬等拒見<hi>闕</hi>之<lb/>
帥命從已罷之使符按之軍法自當抵罪洙之説理道<lb/>
甚明董士㢘因此怨讎結造詞訟朝廷遣勘鞠唯得承<lb/>
例借貸官錢回易公用其餘推窮至悉無分毫玷汚獄<lb/>
官法外飾潤虚詞置之檻穽洙尋死於貶所一觸權貴<lb/>
内外協攻遂使銜冤九泉不照白日皇祐中諫官李兑<lb/>
<pb n="KR4d0029_WYG_025-10b"/>
右正言賈黥各有章疏言洙之罪太深乞與一子官書<lb/>
奏報罷臣伏見西事十年自始至終尹洙在邊履歴最<lb/>
乆至於飲食寤寐力計<hi>闕</hi>寇薄命無成卒罹罪罟物論<lb/>
憐之至今不已懷忠負義身為國用人情之大節也原<lb/>
情宥過葢䕶善良人主之盛德也如洙之詞學才器名<lb/>
在天下盡瘁營公不恤當路將欲有益於時也一旦仇<lb/>
人捃摭臺官風聞獄吏鍜鍊有司議法謫則謫死則死<lb/>
豈暇自明哉使洙且存至今必自辨雪不幸亡殁知洙<lb/>
<pb n="KR4d0029_WYG_025-11a"/>
之詳者僅五七人十餘年間死者已半歲月益乆昭著<lb/>
無期洙惟一子家貧無依伏望陛下俯回天光下燭幽<lb/>
壤追還舊秩官其一子使喑噎之魂釋禁錮之負零丁<lb/>
衰緒禄及其家干瀆聖慈臣無任兢懼激切之至謹具<lb/>
狀奏聞伏候勑㫖<lb/>
　　　祫享陳乞恩澤狀<lb/>
右臣伏以禮修廟享實講於遺文祫舉宗祧克昭於純<lb/>
孝凢預從臣之例悉推延賞之恩竊念臣有親堂兄之<lb/>
<pb n="KR4d0029_WYG_025-11b"/>
子彛粗習蓺文幸逢聖旦冀霑榮澤獲耀私門伏望睿<lb/>
慈於文資内特與一官臣無任祈天俟命激切屏營之<lb/>
至謹具狀奏陳乞以聞伏候勑㫖<lb/>
　　　舉劉柯述充州學教授狀<lb/>
具銜臣蔡某<lb/>
右具如前伏以教育人材先由學校訓導之職實難其<lb/>
材臣本州進士歲趨貢舉嘗及七百餘人州學生徒相<lb/>
聚講議日亦不减數十百人昨以新授䖍州贑縣尉柯<lb/>
<pb n="KR4d0029_WYG_025-12a"/>
述在州待闕權請教授將及半年考校文詞動有程凖<lb/>
諸生惜其罷去詣臣乞留臣欲望朝廷特除本州州學<lb/>
教授不理資考俾之在學訓勵生徒興明儒術於其助<lb/>
治亦可尚也謹具狀奏聞伏候勑㫖<lb/>
　　　舉知撫州黄虞部狀<lb/>
右臣伏見朝報知撫州軍州事尚書虞部員外郎黄瑊<lb/>
近為舉官事不得原赦追官勒停者臣竊以法令之設<lb/>
貴於必行人情之來亦有可恕如瑊之過本非故為知<lb/>
<pb n="KR4d0029_WYG_025-12b"/>
人之難保任之失亦所難免然連坐之科固當責勵斯<lb/>
法令之所以必行也今聞其遷延日月縁其家有𦵏事<lb/>
未即之官遂坐滯留不原恩霈其情似有可恕臣竊見<lb/>
瑊材器明敏資性公㢘所至有聲臨事不苟惜其年齒<lb/>
漸以衰暮欲望朝廷許令檢責歸里如實有事故特許<lb/>
原赦與之重難處勾當差遣如䝉允用後有犯正入已<lb/>
贓及當官不職臣并甘當同罪謹具狀奏聞伏候勑㫖<lb/>
　　　辭翰林學士知開封府狀<lb/>
<pb n="KR4d0029_WYG_025-13a"/>
右臣伏蒙七月二日准中書劄子奉聖㫖授臣翰林學<lb/>
士權知開封府臣親垂老於義不可遠行病體至羸於<lb/>
力不堪劇任乞依舊知泉州已曾具表陳乞辭免今月<lb/>
十三日轉運使奏某至州交割公事臣見起發往興化<lb/>
軍居住聽候朝㫖臣竊慮朝廷已行之命未賜俞允伏<lb/>
念臣本以親老外補便郡兼臣被病日乆羸乏至甚難<lb/>
以臨涖繁劇今來泉州已别除官臣欲望朝廷與臣知<lb/>
揚州或杭州一任不獨便於養親兼臣易得醫藥屢陳<lb/>
<pb n="KR4d0029_WYG_025-13b"/>
私懇干冒聖慈臣無任戰懼激切之至謹具狀奏聞伏<lb/>
候勑㫖<lb/>
　　　又狀<lb/>
右臣至和年中蒙差知開封府臣是時乆住京師慮及<lb/>
母親思念鄉里乞知泉州到任未幾便移福州臣在福<lb/>
州病患經年未愈乞知興化軍蒙朝廷再差知泉州去<lb/>
年七月准中書劄子䝉恩除翰林學士權知開封府不<lb/>
得辭免臣以老母不可遠行臣又乆病不堪繁劇奉表<lb/>
<pb n="KR4d0029_WYG_025-14a"/>
辭免伏蒙降詔不允臣伏念近便鄉土只有泉福兩郡<lb/>
臣各兩次知州不敢再請具狀陳乞揚杭一處便於迎<lb/>
侍兼臣可以訪尋醫藥十二月十一日准朝㫖不允臣<lb/>
遂奏乞從兩浙乗船赴闕今來巳至南京漸次前進重<lb/>
念臣禄仕之身出處之際上由君父累奉聖㫖令臣赴<lb/>
闕至于再三臣所以不敢不進人子之志惟親所安臣<lb/>
若退居貧無以為生别有營圖是為親累臣所以不遠<lb/>
數千里迎侍老母以就禄食然臣被疾日乆至今羸脊<lb/>
<pb n="KR4d0029_WYG_025-14b"/>
不堪勞苦昨因權知開封府事遷翰林學士恩例優厚<lb/>
臣伏望朝廷察臣誠懇與免開封府并罷翰林之職依<lb/>
舊職名許令在京兼判閒局臣既得禄養醫治衰病稍<lb/>
獲安痊朝廷驅使不敢辭免干冒聖慈臣無任兢惶激<lb/>
切之至謹具狀於應天府附逓奏聞伏候勑㫖<lb/>
　　　乞敘用吕溱狀<lb/>
右臣伏見南京分司吕溱降官責廢已來聞諸道路皆<lb/>
謂坐費公使錢罪當奪官臣嘗見吕溱歴典蘇楚杭徐<lb/>
<pb n="KR4d0029_WYG_025-15a"/>
數州所至皆有風稱絶無貪名况其壯年已在近侍豈<lb/>
肯自棄如此然其為人資性疎闊脱畧細務誠恐檢防<lb/>
不至致陷深法臣竊見頃年蘇舜欽監進奏院日賣官<lb/>
故紙為令之人費坐監主自盗除名為民遂卒貶所事<lb/>
出仇人情輕法重至今天下冤之臣恐臣溱所犯多或<lb/>
類此兼溱素貧奪禄閒居便至失所伏望朝廷矜憫特<lb/>
賜牽復使溱少加檢防不忽鄙碎盡心臨事其於補報<lb/>
陛下未可量也干凂聖慈臣無任戰懼之至謹具狀奏<lb/>
<pb n="KR4d0029_WYG_025-15b"/>
聞伏候勑㫖<lb/>
　　　乞叙用孫沔狀<lb/>
右臣伏見分司南京孫沔以罪譴謫臣以守官海域去<lb/>
京師至遠事出傳聞不得真實然觀貶降之重及有履<lb/>
衊穢之詞皆謂孫沔知杭州日有趙氏事沔誠有之固<lb/>
當重責然沔之治杭州剗除蠧弊擊擿豪强令行禁止<lb/>
與浮屠大族日為讎敵其間雖有過當而風俗混淆至<lb/>
今衰息所為如是雖至愚之人必能自察沔雖闊畧然<lb/>
<pb n="KR4d0029_WYG_025-16a"/>
考於人事以嚴明自處而輒為不法至此使一日罷去<lb/>
小人共怨何恃而得安全是明目而投檻穽孰肯為哉<lb/>
臣恐審問體量之際未得其實臣聞趙氏與父同日下<lb/>
審問所其父一夕而死所以道路之言皆謂搒掠以成<lb/>
其事古者大臣不理沈冤沔以嘗副樞宥待罪而已臣<lb/>
恐繼今以後大臣有罪不能自明由沔而始頃年儂賊<lb/>
寇鈔二廣近侍至多獨沔被遣瘴毒惡地干戈危處沔<lb/>
親當之是亦有勞矣赦宥之餘三州檢索安能無過沔<lb/>
<pb n="KR4d0029_WYG_025-16b"/>
且老矣摧落豈復自振然臣子之分惡名難受伏乞陛<lb/>
下哀已用之効察難明之咎湔洗拂拭有所任用必省<lb/>
以報陛下天地再生之施干凂聖慈臣無任戰懼之至<lb/>
謹具狀奏聞伏候勑㫖<lb/>
　　　奏乞推恩盧侗狀<lb/>
右臣伏見潮州長史盧侗行實朴茂學術優深乆在嶺<lb/>
南衆所稱服皇祐年中蒙恩充補長史先與差攝至和<lb/>
二年就攝已滿兩考轉運司保明解發赴銓除注銓司<lb/>
<pb n="KR4d0029_WYG_025-17a"/>
准嘉祐四年六月條貫攝官須得三周年為滿任以此<lb/>
釐革縁侗發解在未降新勑以前合依舊施行侗乆居<lb/>
京師不能自陳栖栖南歸絶仕進意臣知侗最乆仰其<lb/>
學行昨於杭州遇侗臣不欲盛時以毫末之恩失一賢<lb/>
士遂與侗俱來伏望朝廷下流内銓與注一官庶使寒<lb/>
悴之人上霑恩命如朝廷與官後犯正入已贓臣甘當<lb/>
同罪其人在朝别無親的骨肉兼與臣不是親屬謹具<lb/>
狀奏聞伏候勑㫖<lb/>
<pb n="KR4d0029_WYG_025-17b"/>
　　　奏乞李端恩澤狀<lb/>
右臣伏見建州李端素習醫方乆敦善行盡心博濟為<lb/>
衆所稱兼臣抱病閩中仰其藥石敢援近例輒冀推恩<lb/>
伏望朝廷特與試秩以勸輩流謹具狀奏聞伏候勑㫖<lb/>
　　　郊禋奏外甥恩澤狀<lb/>
右臣叨塵侍從無補盛明偶大禮之慶成廣推恩而逮<lb/>
下臣有親姊之子戴乂粗親師訓未齒仕途幸屬均釐<lb/>
冀霑初命兼臣自皇祐年沗兩制以來不曾酌薦異姓<lb/>
<pb n="KR4d0029_WYG_025-18a"/>
恩澤伏望聖慈許於文資内安排冒瀆宸嚴臣無任祈<lb/>
天俟命激切屏營之至謹具狀奏聞伏候勑㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_025-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻三十九</head> <lb/>
    <p>
<pb n="KR4d0029_WYG_039-1a"/>
欽定四庫全書<lb/>
　端明集巻三十九<lb/>
　　　　　　　　　　　　　宋　蔡襄　撰<lb/>
　　墓誌銘<lb/>
　　　蘇才翁墓誌銘<lb/>
蘇才翁諱舜元其先自漢典屬國武塟武功其後周邳<lb/>
公隋房公唐許公文憲四相世居不遷文憲之後曰傳<lb/>
素避廣明亂西入蜀其子振仕蜀為梓州桐山令生劔<lb/>
<pb n="KR4d0029_WYG_039-1b"/>
州司馬寓司馬生贈刑部侍郎諱協是為曾祖考其配<lb/>
薛氏追封河東郡太夫人刑部生祖考贈太師尚書令<lb/>
兼中書令諱易簡終禮部侍郎祖妣崔氏廣平郡太夫<lb/>
人禮部生皇考贈工部侍郎諱耆終尚書工部郎中直<lb/>
史館娶王氏金城縣太君太尉文正公之女生三子皆<lb/>
有才名而才翁最長七歲能為歌詩文正公愛且竒之<lb/>
奏授同學究出身調蔡州興平主簿移尉越之新昌時<lb/>
詔復唐十一科而新令門選者不得與焉君乞還所有<lb/>
<pb n="KR4d0029_WYG_039-2a"/>
官以應詔不得報乃上所著文章召學士院試賜進士<lb/>
出身明道中主開封之扶溝簿畿内饑甚君欲發廩以<lb/>
賑之其令畏縮輒移病君即出粟以活饑者用舉任者<lb/>
改大理寺丞服工部喪外除知開封咸平縣咸平聚兵<lb/>
以萬計軍中旦閲卒有厭大校之虐己者方持弓矢輒<lb/>
怒罵衆兵牽連一營驚譁君聞之至其所衆惶泣且訴<lb/>
君<hi>闕二字</hi>罷之因飲射至暮明日易其軍校而流其唱為<lb/>
驚譁者遷殿中丞移知眉州眉山㑹西夏元昊冦延安<lb/>
<pb n="KR4d0029_WYG_039-2b"/>
君條上禦賊方畧知府事吳公遵路薦其才除通判一<lb/>
州事賊酋李興歸命邊州繫之而上其事踰時令未下<lb/>
君因言其賊來者宜厚其資速寵借以驅<hi>闕三字</hi>至者李<lb/>
興輩反為囚虜必巳自悔且元昊慘毒而其偏校雖畏<lb/>
之其心豈易服從哉若餌以購賞必相引而至並陳攻<lb/>
守利害十二事以聞以太夫人憂去官尋勾當京東排<lb/>
岸司改太常博士三司使王公任君三司勾當公事出<lb/>
為荆南路提㸃刑獄未行易福建路汀州民王甯毆王<lb/>
<pb n="KR4d0029_WYG_039-3a"/>
先至死以賕蓋覆得不敗且三年矣君至即捕按尚書<lb/>
屯田員外郎王稷為部將治窮其事發王先屍驗其傷<lb/>
猶然以歳乆為請君特奏殺之又遷尚書祠部員外郎<lb/>
移京西未幾又移河東以弟舜欽謫死湖州求江吳一<lb/>
郡得揚州未至改兩浙凡四皆為提㸃刑獄君益謹職<lb/>
顔杲卿真卿之後流寓温州君索其祖告身家諜推之<lb/>
得其實建言近年守臣因賊屈附抵法誅戳盖忠義不<lb/>
修莫為之勸今二顔之裔曰惟孜似賢皆為編户民若<lb/>
<pb n="KR4d0029_WYG_039-3b"/>
録其嗣顯白二顔事以動天下可不刑而化朝廷特官<lb/>
顔氏二子祀明堂恩度支除京西轉運使邕州峒獠鈔<lb/>
二廣邊用不給君以所部羨錢二十萬緡助之充三司<lb/>
度支判官至和元年五月初二日終于京師之祖第年<lb/>
四十九夫人劉氏旌徳縣君賢而有法男曰涓大理寺<lb/>
丞曰澥注洞皆太廟齋郎鴻汶及二女皆幼君曾祖而<lb/>
下塟開封府開封縣宰輔鄉才翁之歿汴無資産以為<lb/>
生諸孤就養江南居潤州侍柩以行某年某月某日塟<lb/>
<pb n="KR4d0029_WYG_039-4a"/>
於丹陽某鄉使人請銘某與才翁兄弟遊最乆今皆巳<lb/>
亡矣尚忍銘哉初才翁少年欲以文詞進願還官就科<lb/>
試思與天下英豪角逐於筆研間以力決勝不得如其<lb/>
意逮邊隅兵興夙夜講畫謀策要以術數翦屈夷虜書<lb/>
屢上不見省用大臣如前丞相賈公丞相文公故參知<lb/>
政事范公皆持國秉力推薦之終以序進志不得騁平<lb/>
居談辯唐數百年間喜稱魏鄭公諫諍裴晉公徳業李<lb/>
臨淮將兵衛公處邊事劉忠州通流財利韓退之文章類<lb/>
<pb n="KR4d0029_WYG_039-4b"/>
此數人而巳其議當世人物亦以之為標的於人少所<lb/>
稱許至有同班列偕出入漫不省記以是與者益少然<lb/>
<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官當事定慮果决所至制束强黠敦尚風儀其為文<lb/>
不迹故陳自為髙古雖所不與者亦不能掩也君善草<lb/>
𨽻藏書數千巻皆手自讎校譔述奏御集十巻塞垣近<lb/>
事二巻奏議三巻文集十巻課子舎治經史率有凖程<lb/>
所以諸子皆積學有立銘曰<lb/>
龍淵之器不投兕犀孰知其利志古豪英不任於權孰<lb/>
<pb n="KR4d0029_WYG_039-5a"/>
知其智負才自髙不屈於人與世或異先民之載徳不<lb/>
必年賢不必位大江之南順卜之吉慶延嗣世<lb/>
　　　瑞昌縣君孫氏墓誌銘<lb/>
夫人之父故禮部郎中直史館諱冕在祥符間少直言<lb/>
有聲名數更劇郡治用嚴明當世推重夫人少喪母鞠<lb/>
養艱勤及既笄禮部自負才稱又加憐幼女孤苦必擇<lb/>
竒士得今尚書職方郎中葛君宫公雅遂以女歸葛氏<lb/>
初夫人之行公雅年餘二十以文詞中甲科為州將幕<lb/>
<pb n="KR4d0029_WYG_039-5b"/>
官指期可得貴仕乆之回旋銓筦僅工紀平居益邑邑<lb/>
不自得或復慨嘆夫人曰為官窮通豈不有命耶既而<lb/>
公雅升郎位再以郊祀恩封夫人樂安瑞昌二縣君至<lb/>
和二年公雅罷南劍州夫人從還京師道病發亟命旋<lb/>
歸以三月二十日終於正寢年六十七月二十九日塟<lb/>
江隂軍江隂縣化龍鄉祔於先塋有子䝉登進士第處<lb/>
州縉雲尉女一人未嫁孫六人曰逢郊社齊郎曰充曰<lb/>
三老女幼夫人守禮法動止有度舉族姻内外無有不<lb/>
<pb n="KR4d0029_WYG_039-6a"/>
得其所持生簡約使公雅能專意公家而無錙毫擾於<lb/>
民有内輔焉喜誦浮圖書將終遺戒薄𦵏祭之具神情<lb/>
如平生無有悲怛蓋婦人之難能者銘曰<lb/>
叢蘭之芳一香同色生於名家化治禮則歸助其夫約<lb/>
清厥徳惟善不忘夀考有極新阡崇崇子孫孝思寘丈<lb/>
幽堂兹後之儀<lb/>
　　　延安郡主李氏墓誌銘<lb/>
延安郡主李氏太宗皇帝之外孫眞宗皇帝之甥齊國<lb/>
<pb n="KR4d0029_WYG_039-6b"/>
獻穆大長公主之女也父為鎭國軍節度使駙馬都尉<lb/>
贈太師中書令尚書令許國公謚和文諱遵最大父運<lb/>
州刺史贈太師諱繼昌曾大父樞密使鎭國軍節度使<lb/>
贈太師中書令尚書令隴西郡王謚元靖諱崇矩家世<lb/>
勲業列在國史大中祥符三年十一月主生於永寧第<lb/>
彌月獻穆公主見主於帝所帝曰女吾之所出也且有<lb/>
竒法異時非才賢不以逑匹因出縑帛以為慶逮周晬<lb/>
召至内省臨視除髪以珍寳戲物百餘種賚之甫七歲<lb/>
<pb n="KR4d0029_WYG_039-7a"/>
即賜冠帔入謝賜見皇太子將拜之帝曰齒同矣孰為<lb/>
長徐推主生月日後皇太子乃使拜蓋欲以長幼序之<lb/>
每讌㑹中常呼置旁坐所以恩愛之良厚非諸王公主<lb/>
女所可擬天聖五年封長夀縣主以歸今閤門使忠州<lb/>
防禦使錢君晦錢氏自忠懿王舉所承襲十有三州之<lb/>
籍上于朝廷而其人民數十百萬不罹兵革之役以至<lb/>
太平隂施深長勲美盖世主家以是通婚姻及主歸而<lb/>
其君舅文僖公以代誥命參禁密遂持將相印其族植<lb/>
<pb n="KR4d0029_WYG_039-7b"/>
笏而通省户者以百數門闌厮役青紫羣列號為貴顯<lb/>
然以主之重務自損下主益恭謹持禮承舅姑奉祭祀<lb/>
夙暮不少懈姻親娣姒降屈色詞以相接親疎有意於<lb/>
是諸錢内外悉稱主賢明道二年進延安郡封自和文<lb/>
公薨主歎曰吾獨有母存乎孝憂愈至時物之新者必<lb/>
先獻乃敢用皇祐三年獻穆捐世主哀戚甚却珠金之<lb/>
飾日夜涕泣思慕因見癯悴上念先皇帝弟兄無復存<lb/>
者乃恤其孤謂主曰大長公主歲常資郡主厚甚今寂<lb/>
<pb n="KR4d0029_WYG_039-8a"/>
寞耶俸錢九月六萬特增至十萬是年除夕主還外舎<lb/>
設奠盖歲新矣而母不復見也號慟咽絶左右更勸莫<lb/>
能止夜中氣懣胸比歸疾益力戒二子自强以立門户<lb/>
斂塟之用必以約四年正月四日終春秋四十有三上<lb/>
惻悼不視垂拱朝一日命中司賔臨弔賻贈加等以其<lb/>
年四月十日塟河南府洛陽縣邙山之原從先姑之兆<lb/>
子三人曰景初光禄寺丞景裕大理評事其季早夭女<lb/>
適右班殿直趙思復封夀安縣君先主二年而亡孫男<lb/>
<pb n="KR4d0029_WYG_039-8b"/>
四人初父和文公博雅有文喜與賢士大夫游獻穆又<lb/>
以賢徳輔之著於天下主更見清習皆善行故不以貴<lb/>
勢富侈自用閭閻民有死喪不能給必資其家𨽻侍使<lb/>
令未嘗訶譴有嘉賔焉親視烹飪雖其資敏淑然有所<lb/>
從來矣主善書能為五七言詩居閒設烈女圖讀書史<lb/>
以自娛二子就學日程其所為又勤解説曰吾觀持粱<lb/>
策肥者外雖矜豪而中空無有多慢侮人豈聖人所謂<lb/>
愛親者不敢惡於人之義乎若不為此吾意安矣故二<lb/>
<pb n="KR4d0029_WYG_039-9a"/>
子知所以為學防禦君能亢其宗以有聲名主實訓有<lb/>
助焉銘曰<lb/>
猗哉延安肖於悊親少所養習既歸有聞婉娩令善率<lb/>
禮而文唯時貴重世莫與隆羣從祁祁車服有容天子<lb/>
惟舅言朝於中北第髙門爰東其軌父王之孫母兮帝<lb/>
子曰予爾思我適則喜旋於我家相印簪斧齊珥則多<lb/>
君姑娣姒以承以比和樂有序孝愛深矣哀隕其生子<lb/>
學而力夫以材名胡不遐考用觀厥成孰不願年曷支<lb/>
<pb n="KR4d0029_WYG_039-9b"/>
其傾惟徳之夀寖乆益明於何其夀其夀斯銘<lb/>
　　　尚書職方郎中謝公墓誌銘<lb/>
君諱某字某泉州晉江人曾祖某祖某父某以信義稱<lb/>
於鄉太夫人徐氏生三子君最少祥符八年舉進士歴<lb/>
撫州臨<hi>闕四字</hi>軍事推官太守受賕賄舞法君据平無所<lb/>
撓訟者不之守而之君州政得不敗守亦善去改大理<lb/>
寺丞知龍溪縣縣人曰是故州從事持守正使無害有<lb/>
恩於我相與喜具酒食相過從為慶賀者至則决滯訟<lb/>
<pb n="KR4d0029_WYG_039-10a"/>
條剗舊蠧民以便安徙容州北流縣城郭倉庾廨舎道<lb/>
粱一皆新之就知雷州軍州事州傅海有蠻夷風不知<lb/>
學為葺孔子廟聚諸子弟教以儒術雷人業進士自君<lb/>
始大豪李郁築城得古印立盜契奪民田百餘家五十<lb/>
年不能直有訴於君者即捕繫庭下問狀具伏而郁老<lb/>
當贖君條其甚惡不可假卒致以法通判福州畫購巨<lb/>
盜悉誅其黨諫議大夫方公謹言治廣州辟君貳政亷<lb/>
取番舶輸官之利以招其徠至罷去夷人涕泣思之知<lb/>
<pb n="KR4d0029_WYG_039-10b"/>
建州歲無畱獄長老紀焉又知開封府之祥符治愈精<lb/>
㣲有聲名朝廷用薦者言將任以刑獄錢穀而君懇求<lb/>
便藩得海州㑹歲旱有蝗過境一昔拱穟死吏民驚歎<lb/>
以為異政之應皇祐五年正月十四日卒於官其孤䕶<lb/>
全柩以歸某年某月某日塟某縣某里娶黄氏故直史<lb/>
館宗旦從妹也再娶其弟封永康縣君子四人彦輔太<lb/>
廟齋郎先卒仲規舉進士第越州蕭山尉叔矩未仕季<lb/>
成太廟齋郎女八人適余昞祝嘏楊璟劉鼎臣黃世永<lb/>
<pb n="KR4d0029_WYG_039-11a"/>
朱仲陳大雅陳箴君性樂易無貴賤親疎接之皆盡其<lb/>
衷故人多喜愛之數官嶺表不以僻陋自失所至喜設<lb/>
施為民賴利在海州嘗謂其子曰謝氏居閩未有仕者<lb/>
吾起家州縣自大理丞八遷為尚書職方郎中贈吾父<lb/>
都官郎中母長夀縣太君斯亦榮矣歴官三十九年無<lb/>
小過失實吾謹畏然爾汝曹念之故其子益循篤學皆<lb/>
可以大其家者銘曰<lb/>
六十九為巳夀位郎官才未究政在民斯不朽<lb/>
<pb n="KR4d0029_WYG_039-11b"/>
　　　内殿承制王君墓誌銘<lb/>
王君諱翊字輔之兩浙都廵檢使罷還皇祐五年五月<lb/>
七日卒於京師以其年七月二十四日塟於開封府開<lb/>
封縣褒親鄉其孤兟哭而杖授書使者以來請銘曰我<lb/>
先君之先錢塘人後遷於汴少孤家窶以書藝補官歴<lb/>
七任終六十有一今塟有期且走公門下日乆固知其<lb/>
所為幸或銘諸墓使有聞於後世公之賜深矣余為次<lb/>
其官族初授涇州保定主簿治有稱再調永州司理參<lb/>
<pb n="KR4d0029_WYG_039-12a"/>
軍州將曲獄君曰獄辭定法可妄移哉永邊溪洞蠻獠<lb/>
冦境殺廵檢使君請募敢戰五百人自率之遮阨設伏<lb/>
餌以羸形賊果來擊之敗走入焚其廬以理官不應捕<lb/>
冦不當其賞除常州無錫尉轉運使段少連以材明嚴<lb/>
察部吏每行郡縣必載君舟中語至移日出界乃遣尉<lb/>
滿君歎曰俸㣲不能芘吾族還都退居視時物上下取<lb/>
與出納居二年廐有粟馬所與遊皆貴近人乆之陜西<lb/>
用兵討元昊君奮曰陋矣吾視此屑屑耶上封章言十<lb/>
<pb n="KR4d0029_WYG_039-12b"/>
事書奏即召對延和又令於資善堂究陳利病再遣使<lb/>
問所欲為曰臣言可用幸天子用之不敢徼利夏隨為<lb/>
陜西招討使薦君智能授左侍禁涇州長武寨主元昊<lb/>
入冦至渭州寨民將逃去君諭之曰入保此吾必能守<lb/>
衆乃止遷西頭供奉官河東麟府路走馬承受公事専<lb/>
置堡寨一十有五招懷蕃户二萬餘每進對多言時政<lb/>
得失輒觸權要再遷為承制三司使葉公清臣任君監<lb/>
在京𣙜貨務僅十月計所贏錢二百萬三司使移他官<lb/>
<pb n="KR4d0029_WYG_039-13a"/>
君失所知求見上言事願解局遂除都廵檢使又上書<lb/>
曰臣有通流貨財之術歲可得錢千者四百萬欲道其<lb/>
所以然於上前再三不得召猶曰罷歸幸得望殿陛咫<lb/>
尺盡吐吾術矣比至京師病且卒卒不能出其術悲夫<lb/>
君娶胡氏子七人男曰威三班奉職曰兟兢舉進士兢<lb/>
中第喆班皆幼女長適前河中河東主簿吕公次適謝<lb/>
公弼早亡銘曰<lb/>
材以時成則資材艱於用匪成之艱利國有原動如轉<lb/>
<pb n="KR4d0029_WYG_039-13b"/>
圜曰時與成惟命惟天<lb/>
　　　右班殿直監慈湖都鐡冶務程君墓誌銘<lb/>
程君居興國軍大冶縣世為著姓右班殿直諱叔良字<lb/>
仲卿尤有善行其曾祖諱侃仕偽唐軍器副使祖諱滿<lb/>
光政院承㫖父諱昭字某三班奉職以材智自髙金陵<lb/>
平浮江而上至慈湖依鐡山冶以通吳蜀之利積數十<lb/>
年致鉅資散施周人急難名譽翕然君承父兄之舊少<lb/>
從學好老氏書服其慈儉之訓所居夏秋潦水環民舎<lb/>
<pb n="KR4d0029_WYG_039-14a"/>
衣食無所從得君計其口而食之疾者餌以藥石死者<lb/>
塟以槥歲用為常明道中江南饑疫殍殣狼藉道上詔<lb/>
督郡縣開廩以濟之發徒以瘞之尚莫能周而君之里<lb/>
間無饑人無露骸其視人之所苦若出於己晝夜不懈<lb/>
親戚之貧而歸隨所厚薄而活之至於資身自為約薄<lb/>
不營出入悉責家奴時一省視去其欺己者以是雖居<lb/>
豐有而甚適旁居田墅治園池植草木發泉石在處為<lb/>
亭臺賔親遊行嘯歌一醉灑然當世名公卿作詩以詠<lb/>
<pb n="KR4d0029_WYG_039-14b"/>
道其善年五十有六以疾終皇祐二年閏十一月六日<lb/>
也將疾自疏簿目一通皆治喪事親族之禮施用之具<lb/>
與其塟所若年月日既終其孤啟而行之無有乏事遂<lb/>
以五年十月二十五日塟於流水里之南岡君兩娶鄭<lb/>
氏有子九人男大年三班奉職治經史力世其家曰龜<lb/>
年堯年康年皆敏飭向學女五人長適大理寺丞郭之<lb/>
美次適開封府太康主簿蔡髙次適衛尉寺丞聶平仲<lb/>
二人尚幼太康主簿予亡弟也以㛰姻家知君最舊有<lb/>
<pb n="KR4d0029_WYG_039-15a"/>
所部官嘗以書通客與之錢不能塞欲其人後言財利<lb/>
事得出使南方猶泄前怒增君官課鐡歲百萬指期必<lb/>
破産或諭君出其手迹以直其事君曰寧破吾産勿破<lb/>
吾行予乃知君終長者為之序且銘也銘曰<lb/>
致適於無以放其身厥隱於真捐己之有利及於人唯<lb/>
義之倫愛協鄉閭不獨其親允富其隣生也勿累没焉<lb/>
不冺考信於文<lb/>
　　　泉州司户參軍葉君墓誌銘<lb/>
<pb n="KR4d0029_WYG_039-15b"/>
葉君任字仲堪興化軍仙遊人父諱賔尚書都官員外<lb/>
郎致仕恩補一子官君以是為江州徳化縣尉歲餘乞<lb/>
便家事親得泉州司户參軍時監司有不喜君所為不<lb/>
苟者因自牒去職歸侍都官府君至殁不去左右遂無<lb/>
意仕進以終其身君於為吏臨衆必先繩其尤强猾者<lb/>
治民必先憐其尤貧弱者故所至必辨而去則思之上<lb/>
官以勢奪其是如以礫食吾不從也其餘家居廩有餘<lb/>
粟遇歲凶荒薄其直而出州黨賴之民有喪與疾時其<lb/>
<pb n="KR4d0029_WYG_039-16a"/>
急難以濟其力游舊之好益困愈親若寒而就燠吾不<lb/>
去也故其生也人譽之而亡也哀之迹其所從來蓋有<lb/>
以得之者初棄官歸年方壯强頗窮山水娛詩酒以自<lb/>
放或說君起仕君謂之曰達者人之表而議之招也享<lb/>
其利而不勝其任得所欲而違於義君子不為也古之<lb/>
人所以約而自全者其心豈異乎人哉盖知其所以然<lb/>
而安於分也且怵惕窮年孰與茫洋無間以自適乎君<lb/>
生五十四年而終於嘉祐三年十一月三十日𦵏於歸<lb/>
<pb n="KR4d0029_WYG_039-16b"/>
徳鄉化善里其世次予嘗誌都官之墓可從而考也初<lb/>
娶王氏再娶吕氏皆有賢行而早世長子曰祐以文詞<lb/>
為名進士卒年三十曰裕十有五歲持父喪如成人曰<lb/>
祫尚幼女十一人二人適太常博士許禎郴州宜章令<lb/>
陳啟期六人為進士妻三人未笄許君與予善述其孤<lb/>
之意從予請銘銘曰<lb/>
行修於鄉而老少之懐志安於分而榮悴不遷此力於<lb/>
吾道者也若夫㝠乎造之有端託於適化之㑹於我不<lb/>
<pb n="KR4d0029_WYG_039-17a"/>
居乗時以行抑老嚴之徒歟<lb/>
　　　太常丞管勾河東安撫使機宜文字蒲君墓誌<lb/>
　　　　銘<lb/>
蒲君叔範天聖八年自閬州以進士貢至京師年二十<lb/>
第中乙科余時少君一歲而第同籍居同巷出處相從<lb/>
意氣相得也皇祐五年君以太常丞管自河東安撫使<lb/>
司文書隨其府君并州而余為知制誥權禮部貢舉有<lb/>
以雄詞壯論異於衆者驗其名氏曰蒲宗孟其父師道<lb/>
<pb n="KR4d0029_WYG_039-17b"/>
乃君諱也是年春宗孟釋褐予喜君之有子且將賀宗<lb/>
孟歸亟以書訃曰我先子以四月一日終於官孤宗孟<lb/>
扶喪以寓京兆明年十一月一日遂塟京兆府咸陽縣<lb/>
龍首鄉之北原敢以告余既弔之而為之誌其墓曰君<lb/>
曾祖荗璘仕偽蜀為彭州判官祖穎士善藏書父伸贈<lb/>
大理評事三以鄉薦退於春官自號北谷散夫君承父<lb/>
詞又得所蓄書以讀而性警悟十餘歲能誦經傳屬詩<lb/>
賦陳漸以文學名於蜀一見君所為詞章乃以女妻之<lb/>
<pb n="KR4d0029_WYG_039-18a"/>
今延福縣君也太夫人陳氏追封奉先縣太君君少失<lb/>
所恃事繼母朱氏封夀昌縣太君禮孝尤至故鄉黨稱<lb/>
其詞行及<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>官處事又以材聞初授成州團練推官吏<lb/>
易君年少不更事君未旬月已通法令簿書擿其隠謾<lb/>
惕惕畏服再調延州推官元昊慢形見君謂州將郭勸<lb/>
曰度元昊必變變則延為冦衝城圯塹堙無以為備願<lb/>
建言治之郭勸以其言聞於朝報不下既而元昊果叛<lb/>
詔城延州君曰役促民勞未戰而困也范雍以振武節<lb/>
<pb n="KR4d0029_WYG_039-18b"/>
度為陜西經畧使治延州宦者盧守懃為兵馬鈐轄中<lb/>
貴人臨邊自喜事必己出嘗欲決有所行而雍難之守<lb/>
懃怒發聲色引起君止之復坐曰太尉為大帥而軍政<lb/>
不一鈐轄驕傲如此何以帥下願太尉斬之以徇衆守<lb/>
懃泣恨日攟其過至罷歸莫能塞所願尋為武寧軍節<lb/>
度推官梁洋二州人爭水利數十年競訟至破産不巳<lb/>
朝廷下其訟轉運使遣君按視君從二州人以行隨所<lb/>
曲直而辨之為立約束分水漑注二州之人各當所欲<lb/>
<pb n="KR4d0029_WYG_039-19a"/>
迄今便之以父憂去職服除除鄆州觀察判官監杭州<lb/>
清酒務改太子中允知京兆之高陵高陵前號難治君<lb/>
後威刑而先禮教有父兄告其子弟之不令者君召其<lb/>
子弟語之曰順於父為孝順於兄為悌汝以悍父兄之<lb/>
心遷而為順則為善人夫何難哉我即坐汝不人類矣<lb/>
聞者愛服遷善縣豪距縣二十里作府君神祠以巫覡<lb/>
蓄蛇恠日言禍福簫皷歌舞通晝夜男女徃來輸金繒<lb/>
木石為之立廟至有冒為尚方器服者君與民期曰令<lb/>
<pb n="KR4d0029_WYG_039-19b"/>
將禮府君神民聞令來悉集既至羣豪翼巫覡以導君<lb/>
曰未齋潔未宜見神且汝能迎置府君神者及能帥衆<lb/>
力而廟者巫能通神以下禍福者果誰乎衆各指之君<lb/>
即麾縳數十人繩以嚴法籍其材而夷其廟移知泉之<lb/>
晉江㑹宣徽使李昭亮知延州奏君改發署判官事宣<lb/>
徽徙澶州并州皆辟為從事君感宣徽之知己事無鉅<lb/>
細力為畫議君沈静有識慮壓於貴勢必諍辨是非平<lb/>
居鮮語人過喜察姦貪梏其手則巳不務煩苛善議論<lb/>
<pb n="KR4d0029_WYG_039-20a"/>
上書言禦戎備蜀廣儲嗣事皆切於世者而官止太常<lb/>
丞年止四十有六自初仕至終皆在幕府助人為政而<lb/>
未嘗得専所為以見於人也既卒貧空孤宗孟紹其家<lb/>
有女七人三嫁為士人妻四人尚幼其稱明年至和元<lb/>
年也銘曰<lb/>
才不必有位而徳不必有年或曰命然生有善行而殁<lb/>
有嗣傳孰與祉焉巳乎奈何歸安兹阡<lb/>
　<lb/>
<pb n="KR4d0029_WYG_039-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻三十九<lb/>
</p>
<p>
</p>
  </div>
</body>
</text>
</TEI>
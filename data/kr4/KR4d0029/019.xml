<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻十九</head> <lb/>
    <p>
<pb n="KR4d0029_WYG_019-1a"/>
欽定四庫全書<lb/>
　端明集巻十九<lb/>
　　　　　　　　　　　　　宋　蔡襄　撰<lb/>
　　奏議<lb/>
　　　論趙元昊狂僭之計<lb/>
趙元昊棄其祖父盟約妄為狂狡僭稱大號不臣之迹<lb/>
彰著朝廷大増邉偹議者皆謂元昊遣人入朝不從其<lb/>
所請必㓂邉郡以肆狂心臣竊謂不然戎狄之心見利<lb/>
<pb n="KR4d0029_WYG_019-1b"/>
則動若元昊欲㓂邉當去年未僃之時舉衆而來勢或<lb/>
難禦於其時尚不入㓂今乃先自狂悖待我邉之皆有<lb/>
禦然後入㓂或有何利臣竊料元昊本無㓂邉之心但<lb/>
張聲勢欲求中國嵗與貨財耳<lb/>
　　　論地形勝負<lb/>
論者或以西虜之俗善騎射習戰鬭以為非北人之比<lb/>
臣竊謂過也大凡騎軍利平地步卒利險隘得地形之<lb/>
利者勝勢常多趙魏之地千里無闗塞之險虜善騎射<lb/>
<pb n="KR4d0029_WYG_019-2a"/>
故勝勢多在彼也今西邉之地自鄜延環慶涇原沿邉<lb/>
三路皆是山險要塞之處此乃步卒之地非騎車之利<lb/>
若以其俗善騎射樂戰鬭則不減北人若論步騎之利<lb/>
則地勢異矣故勝勢常在我也<lb/>
　　　論敵騎强弱<lb/>
臣聞景徳中契丹大舉攻瀛州經二十日不破而彼衆<lb/>
死傷者數萬人南畧趙魏之境所攻下者唯通利徳清<lb/>
兩軍而已以北人之强舉國而來又趙魏之地無險隘<lb/>
<pb n="KR4d0029_WYG_019-2b"/>
之阻尚不能必取中國州郡况趙元昊以數郡之卒入<lb/>
險阻之地頓於堅城之下豈能必勝哉故元昊當無偹<lb/>
之時不敢伺隙而來但遣使人妄設尊名以揺朝廷之<lb/>
心幸朝廷怯其勢而聽其請此乃元昊狡心能計利害<lb/>
之深者也為國家計者當知其不足懼但審察情偽審<lb/>
於處置則狡謀自破矣<lb/>
　　　料元昊擾邉境<lb/>
或問元昊既無來㓂之心今者遣使人入朝不得如其<lb/>
<pb n="KR4d0029_WYG_019-3a"/>
所請元昊之計其將安出臣竊謂趙元昊必自度邉塞<lb/>
險固難于進攻若大舉甲兵既一敗衂則窮蹙之勢日<lb/>
見坐為中國擒也但必時以輕騎偏軍往來邉地鈔畧<lb/>
蕃部若此不已是中國邉郡之兵不可一日罷去年嵗<lb/>
之間嵗月之久運芻粟完城寨闗中勢當疲擾此虜常<lb/>
佚而我常勞利害可明也臣故謂今來必不大舉兵用<lb/>
偏師鈔擾邉境者此也<lb/>
　　　乞通和之後早計費用<lb/>
<pb n="KR4d0029_WYG_019-3b"/>
自趙元昊狂悖以來朝廷日日發闗東兵馬以為邉郡<lb/>
守僃然㳂邉州軍自来只約見在人馬芻粟為一二嵗<lb/>
計今者増兵與馬比舊必多數倍至於饋運芻粟轉輦<lb/>
兵甲修葺城塞燕犒給賜之費日以益廣若終一嵗而<lb/>
計之其費用之物大率必倍多於每嵗既邉兵未有罷<lb/>
期則其費愈多臣恐年嵗之後必有議者建白請賜元<lb/>
昊金帛與之通和者臣謂此謀非國家長久之計也若<lb/>
元昊削去尊號臣禮如舊朝廷但赦其罪亦不當大與<lb/>
<pb n="KR4d0029_WYG_019-4a"/>
金帛與之金帛是為狂悖而得之况元昊豈肯削去稱<lb/>
號何名而賜之金帛與之通和哉國家遺北人其費不<lb/>
少若更與西虜通和使北人窺中國之强弱而啓其狡<lb/>
心非細事也臣謂朝廷將來罷通和之議莫若早計度<lb/>
減損費用之物苟費用不減於舊日則何以持乆而制<lb/>
狂虜也<lb/>
　　　論減費用<lb/>
臣竊見正月以來發兵馬赴㳂邉州郡皆全軍而往未<lb/>
<pb n="KR4d0029_WYG_019-4b"/>
嘗精擇夫全軍而往必有老者武藝不精者此等兵卒<lb/>
皆不可用又邉郡之地多處山險而軍中之馬有老病<lb/>
瘦瘠不堪驅逐者亦隨軍而往若有戰鬬亦不可用也<lb/>
况㳂邉如鄜延等山路阻險饋運雖今日中糴糧草皆<lb/>
是本處居民積聚之餘若一嵗之後必須外州輦運苟<lb/>
非擔負不可得至是以不可用之軍馬坐費難致之芻<lb/>
粟臣欲乞令邉郡帥臣於已至兵馬中選武藝精者及<lb/>
馬之强者留之其兵卒老弱者武藝不精者及馬之老<lb/>
<pb n="KR4d0029_WYG_019-5a"/>
病瘦瘠不堪驅逐者皆遣至近裏州軍或罷歸之所貴<lb/>
便於供給夫兵精馬强以戰則力倍自然臨邉之郡糧<lb/>
儲可節也<lb/>
　　　乞置鄉兵<lb/>
或曰練兵擇馬誠省邉郡之糧饋其足以持乆乎曰若<lb/>
欲為持久計者莫若増置鄉兵有唐之制天下州郡募<lb/>
百姓為府兵府不過一千二百人外折衝果毅府五百<lb/>
七十四而籍名於官不離其鄉里農隙敎習武藝其餘<lb/>
<pb n="KR4d0029_WYG_019-5b"/>
時則居家有警急則集而守僃今若置之不費國家之<lb/>
用足為天下根本矣臣竊謂闗中今若召募一年之間<lb/>
可致五十萬人一年敎習足以守偹則闗中之勢巳强<lb/>
矣或曰今募鄉兵則闗中騷動如何曰府兵不黥其靣<lb/>
又立名目若折衝果毅之類與兵卒不同擇其鄉里豪<lb/>
武者為總領乗農間則敎習有警急則守城不離其居<lb/>
不妨其業則百姓為之何所苦也若然必有置之術頃<lb/>
年靈武困兵陜西般運糧草最為勞敝至今老人耳目<lb/>
<pb n="KR4d0029_WYG_019-6a"/>
相接往往皆能言之若先下陜西計度轉運糧草往邉<lb/>
次下募兵之制應家充鄉兵特免運般如是應募者衆<lb/>
矣或曰兵㪚在野則如何曰開元之前不聞府兵為亂<lb/>
者蓋其勢分犬牙相持雖久不為患矣臣今畧陳其大<lb/>
槩國家儻行之乞下臣詳議條目<lb/>
　　　乞擇涇原邠寧兩路帥臣<lb/>
臣竊見唐太宗徳宗朝吐蕃屢侵邉境是時帝在長安<lb/>
勢大力衆大臣如郭子儀李抱玉渾瑊繼總大兵已鎮<lb/>
<pb n="KR4d0029_WYG_019-6b"/>
近畿猶命馬璘李元諒守涇州張獻甫楊朝李晟守邠<lb/>
州郝玭守渭州分扞虜勢是邠涇兩路自古為西虜之<lb/>
扼而長安之所恃以為屏蔽也今之事勢與唐不侔而<lb/>
涇原邠寧朝廷命帥雖以永興延州二帥遥領西路安<lb/>
撫之名萬一邉郡有警豈能遥制事機應變以破虜乎<lb/>
臣請邠涇二路當擇帥臣使其勢若鄜延環慶之重勵<lb/>
兵訓卒待虜之至而破之此制勝之術也<lb/>
　　　乞立邉帥等威<lb/>
<pb n="KR4d0029_WYG_019-7a"/>
臣聞主兵者權不分則威立威立則令行令行欲上下<lb/>
順從無敢違悖乃可使之赴敵也唐肅宗遣郭子儀李<lb/>
光弼率九節度之兵討安慶緒但魚朝㤙為監軍而不<lb/>
置統帥兵權不一議謀不同故無成功也臣切見㳂邉<lb/>
都部署鈐轄都監等官品雖有高下其實無所統至於<lb/>
論議兵事各出意見主將不能自决此權分而將不重<lb/>
將不重則令不行也又見帥臣所統之官若巡檢寨主<lb/>
等請見主帥率用賔客之禮豈有軍中而無等級也臣<lb/>
<pb n="KR4d0029_WYG_019-7b"/>
欲乞自鈐轄而上於主帥皆當用參佐<hi>闕五字</hi>於主帥合<lb/>
<hi>闕十五字</hi>乞依附階級條立新制所貴兵權一將威立然後<lb/>
可以制敵也<lb/>
　　　論不利攻戰<lb/>
或曰前所陳㳂邉地形之勢勝在我其利出攻乎曰出<lb/>
攻未見其利也何則我雖有地形之勝而西虜之地亦<lb/>
多險隘是皆地有利但為客者敗多而為主者勝多耳<lb/>
今若興兵出攻且西虜地無水草又飛芻輓粟﨑嶇山<lb/>
<pb n="KR4d0029_WYG_019-8a"/>
谷虜必深遁逺去我若進攻虜必遣兵依險設伏絶我<lb/>
糧道進則不得攻止則糧不給退則必有掩襲之兵此<lb/>
出攻其利少也或曰既不可出攻又不可通和但増兵<lb/>
守邉繁費轉多虜何時可破乎曰若邉郡帥臣能設計<lb/>
謀誘之使其來侵而敗之然後元昊可得而制也此最<lb/>
為上䇿<lb/>
　　　論契丹遣使之意<lb/>
契丹舉兵征元昊以助中國仍責以刦畧之罪或曰二<lb/>
<pb n="KR4d0029_WYG_019-8b"/>
國互相疑貳勢不兩雄必有釁隙臣謂契丹與元昊久<lb/>
矣親好元昊為中國邉患若與契丹結隙則腹背受敵<lb/>
元昊黠賊豈有如此失䇿假使契丹凌辱百端元昊亦<lb/>
卑屈而就之必無目下結隙之理契丹今日之謀主於<lb/>
自邀通和之功耳<lb/>
　　　論絶元昊通和其終亦戰<lb/>
契丹既請中國與元昊絶和既而必以元昊歸順又請<lb/>
中國與元昊通和度中國必不能拒之既和之後<hi>闕</hi>
<pb n="KR4d0029_WYG_019-9a"/>
馬皆當鴈門之北頓而不解遣使一賀如何<hi>闕</hi>　遺金<lb/>
帛則曰犒軍之資也或求嵗與之或請通和朝廷何以<lb/>
給之既非言詞理道可論是非直以兵勢相臨必戰而<lb/>
後巳臣謂從契丹之請亦戰不從亦戰<lb/>
　　　乞拒契丹之請<lb/>
契丹今以兵助中國討元昊偽為善意朝廷若不從其<lb/>
請契丹必以為詞又駐兵雲州正當鴈門之路或便盟<lb/>
好即為邉患河東河北必為大僃或曰契丹今在雲中<lb/>
<pb n="KR4d0029_WYG_019-9b"/>
只是帳下兵馬不曽㸃集他部非必大舉臣謂元衡歸<lb/>
既得此事端傳檄而起不踰月而大合豈得不為害哉<lb/>
患在目前若拒契丹則當速為偹<lb/>
　　　乞拒元昊之和<lb/>
元昊非乆必有使來若更有所求而因而絶之若無所<lb/>
求奉正朔正名分貢方物相續而至朝廷以何事拒之<lb/>
若以契丹之故而拒之相次乂以契丹之故招與之和<lb/>
元昊中國之言足為信今既絶和元昊必以重兵宿麟<lb/>
<pb n="KR4d0029_WYG_019-10a"/>
府之間既防契丹又窺河東以輕兵出陜西㳂邉州郡<lb/>
朝廷不敢輕移陜西兵馬河東一路不増兵則不可以<lb/>
守増兵則糧運難繼不戰已困况乗時觀隙奔突難防<lb/>
非細故也<lb/>
　　　論拒二敵皆為邉患<lb/>
或曰今拒二敵皆為邉患何以處之臣謂校輕重之勢<lb/>
執理道之直者行之然㳂邉兵須偹然契丹一舉我軍<lb/>
未能决勝則人心揺動中國之勢十去五六况元昊之<lb/>
<pb n="KR4d0029_WYG_019-10b"/>
和未决契丹以兵脅之二虜通謀元昊當陜西契丹當<lb/>
河北合兵而出河東則中國所僃者衆而兵勢分此天<lb/>
下至危之勢也<lb/>
　　　乞大為邉僃之要<lb/>
或曰契丹事宜如此朝廷應添兵副擇將可以禦之臣<lb/>
謂不然不去其弊不求其要兵多益分危事也臣所謂<lb/>
求其要者一曰變軍法二曰委兵柄於必戰之人三曰<lb/>
擇偏禆於行陣四曰去無用之兵五曰分守兵與應兵<lb/>
<pb n="KR4d0029_WYG_019-11a"/>
為首尾救援之勢六曰擇要害郡縣之官六者既修然<lb/>
後可言邉僃若因循舊弊未見可勝之期此方今至急<lb/>
之務也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_019-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻十九<lb/>
</p>
<p>
</p>
  </div>
</body>
</text>
</TEI>
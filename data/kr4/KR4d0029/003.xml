<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻三</head> <lb/>
    <p>
<pb n="KR4d0029_WYG_003-1a"/>
欽定四庫全書<lb/>
　端明集巻三<lb/>
　　　　　　　　　　　　　宋　蔡襄　撰<lb/>
　　古詩<lb/>
　　　西齋秋暑<lb/>
齋居一室靜晝永来風㣲仙棋覆前局女布便輕衣向<lb/>
人顔色强與世心事違且效金門隠詎有田園歸<lb/>
　　　胡鴈<lb/>
<pb n="KR4d0029_WYG_003-1b"/>
胡鴈畏空漠羣飛嚮洲渚褰雲避射弋萬里聲悲苦月<lb/>
色滿闗河欲下迷處所春江沙平淨魚蚌不可數飽煖<lb/>
身肥腴歸路欲逺舉尋常弓箭兒仰視随意取從来逺<lb/>
禍心狼藉失舊侣小哉銜蘆智豈識保身語<lb/>
　　　即惠山煑茶<lb/>
此泉何以珍適與真茶遇在物兩稱絶於予獨得趣鮮<lb/>
香筯下雲甘滑杯中露當能變俗骨豈特湔塵慮晝靜<lb/>
清風生飄蕭入庭樹中含古人意来者庶㝠悟<lb/>
<pb n="KR4d0029_WYG_003-2a"/>
　　　題周著作萃賢亭<lb/>
君家作虚亭獨得江山清四向各有適萬趣合自呈夜<lb/>
深蟲鳥息漸聞泉石鳴日髙烟靄去始見峯巒生之人<lb/>
務佳尚意與賢豪傾中盤瀹薇蕨傍砌顛瓶罌毫端潜<lb/>
造物局上暗投兵樂遊時景邁薄宦身事縈種花行老<lb/>
色馴猿無故情蕭散復後期外塵殊可輕<hi>周君善詩與棋</hi>
　　　瞻禮開師真像<lb/>
輕瀾還故潯墜軫無遺音好在池邊竹猶存虗直心往<lb/>
<pb n="KR4d0029_WYG_003-2b"/>
復二十年每見唯清唫覺性既自如世味随浮沈琅琅<lb/>
白雲姿悵望空山岑豈不悟至理悲來難可任<lb/>
　　　偶作<lb/>
作墨本誰氏研摩有强弱摩盡不見墨此處原非著<lb/>
　　　至和雜書五首<lb/>
　　　　八月一日<lb/>
淮天過盡入吴渠蘭亭晩日光疎疎金桃傅粉好顔色<lb/>
緑醽泛灔深車渠觥巡屢巻明星出花翹零落随衣裾<lb/>
<pb n="KR4d0029_WYG_003-3a"/>
么絃不動凝古意春容淺破長眉舒庭院簾帷一齊下<lb/>
紅蠟隂沈霜滿瓦雞頭軟熟七月終舉手分傳玉盈把<lb/>
席前碧甕覆瑶漿一秋愁淚風前灑雲中寳暈萬重髙<lb/>
付與輕綃藏氷麝孤城寒柝夜迢遥誰道劉郎有天馬<lb/>
歸来却問東海桑海浪漫漫彩虹挂紅絲縈膾曉刀鳴<lb/>
雙龍笑斷夢中驚莫將團扇掩塵匣曽障清歌十數聲<lb/>
　　　　八月二日<lb/>
濃雲瞥過雙鳳飛清顔照射朝日輝畫船南畔烟成陣<lb/>
<pb n="KR4d0029_WYG_003-3b"/>
鮮荷掩護仙銖衣凝魂杳𦕈不知處酒醺香破驚新知<lb/>
一聲入耳醉人骨天容牢落星㸃稀海山萬里風濤外<lb/>
扶桑未老成春絲春絲不斷縈成結玉環宛轉無窮時<lb/>
曉簾半上香飄穂笑指氷壺凝逺淚秦樓後夜鏁孤鸞<lb/>
秋風不動烏龍睡願將瓊樹隔花㸔一一花房暗相值<lb/>
濁水芙渠天際雲長時倚望清江濱迎来未語送歸速<lb/>
暮山紫翠空含嚬勸君美酒千萬夀情如芳草年年新<lb/>
　　　　八月九日<lb/>
<pb n="KR4d0029_WYG_003-4a"/>
暁虹跨江一千尺平浪東西入天碧逰人初覺秋氣涼<lb/>
衣不禁風薄羅窄漁家小艇方醉眠艇裏長魚三尺白<lb/>
彩欄北倚數流螢似與流螢舊相識香脂揩盡暗成雲<lb/>
銀甲試絃初未直橋前流水聲潺潺年華一去何時還<lb/>
重来若問桃花路記取松亭月影間<lb/>
　　　　八月十二日<lb/>
髙樓中天月色淨玉山禾熟秋雲映草邊水際見流螢<lb/>
流螢獨自尋香徑稜層鴈塔挂千燈密意雖通語還併<lb/>
<pb n="KR4d0029_WYG_003-4b"/>
城上驚烏飛復啼落泊無依終不定欲下長橋夜漏深<lb/>
燭臺飄灺青梧隂仙人若也乘鸞去彩霧千重何處尋<lb/>
　　　　八月十九日<lb/>
潮頭出海巻秋風風豪潮起蒼海空弄潮舩旗出復沒<lb/>
騰身潮上爭驍雄沙頭萬目注江水晴雷乾雹來無窮<lb/>
窓外簾旌飛獵獵新醅翠斚行坐中欲作吳歌弄清晝<lb/>
回看滿眼西陽紅六曲屏深映雲母珠盤縷縷青鴉茸<lb/>
山移海轉有變化生縁長短須相逢<lb/>
<pb n="KR4d0029_WYG_003-5a"/>
　　　讀樂天閒居篇<lb/>
　　閒居篇云君㸔裴相國金紫光照地心苦頭盡白<lb/>
　　纔年四十四乃知髙葢車乘者多憂畏予感其說<lb/>
　　因抒鄙章<lb/>
予年四十四髪白成衰翁非有髙葢車曷與賢者同嗟<lb/>
予出寒逺家世嘗力農十九登科第聖彀㕘英雄十年<lb/>
出吏選校書蓬陼中<hi>是年二十九</hi>天子設採拔謂有諫諍風<lb/>
既叨言責地<hi>三十二</hi>蹇蹇思匪躬竊不自度量語剡姧邪<lb/>
<pb n="KR4d0029_WYG_003-5b"/>
胷一毫抗千鈞擯落無流蹤同時皆驤首金紫班著崇<lb/>
唯予守長樂幸就祿養豐<hi>三十四</hi>八年江海外再上螭階<lb/>
東四十入西閣宿仇司化工蒙錦投機穽唯賴天聴聰<lb/>
代言遊禁密侍從多從容尋行京兆事撃斷露銛鋒是<lb/>
職非所好輒以死竭忠願闢大幽都為君囚四凶願拂<lb/>
西省堂為君延䕫龍願舒泰山雲甘澤成嵗功願回太<lb/>
清日晴景破隂蒙願躋萬人夀夭扎終不逢願令編户<lb/>
富食衣無困窮羣臣走率職陛下居法宫文彩成禮樂<lb/>
<pb n="KR4d0029_WYG_003-6a"/>
籌略覊夷戎意言亦良苦精神庶潜通短少趨逺道心<lb/>
健力不充早衰鬢巳華憂傷乃自攻我知古人心生徳<lb/>
貫上穹何為論貴賤貴畏非大公南歸雖云樂此念殊<lb/>
忡忡<lb/>
　　　元日過浦城西陽嶺<lb/>
逝者東流水情知無却迴遲留曽到處嗟古不同來誰<lb/>
道新年好風物忍將淚眼向春開<lb/>
　　　題將軍嵓<lb/>
<pb n="KR4d0029_WYG_003-6b"/>
赤日正停午解衣巖石下石泉殊甘涼野籟亦瀟灑驚<lb/>
猿度嶺雲遺果墜庭瓦披軒忽永歎幽抱不可寫<lb/>
　　　安靜堂書事<lb/>
勿學異世人過常不可深勿學慢世人側身随浮沈白<lb/>
日當中天難破是非心不有拔俗器安得太古音大暑<lb/>
苦煩濁清泉流髙岑烈士無戀嫪至理須推尋<lb/>
　　　丙申秋八月過漁溪驛驛舊有梅數株嘗題詩<lb/>
　　　記今無有也二首<lb/>
<pb n="KR4d0029_WYG_003-7a"/>
曽把早梅枝思君在别離别離雖云逺萬里有還期樹<lb/>
枯根巳撥人去復何之故館動秋色雲物藏寒曦清<lb/>
香不可聞衰草空繁滋一夜平堦雨輾轉良自知<lb/>
梅花不復見況乃扳花人花飛别故樹粉黛化為塵秋<lb/>
風捲落葉蟲豸鳴悲辛昏鴉投舊巢匹侣自相親缺月<lb/>
行復滿歸雲本無垠因題憶花篇此意難重陳<lb/>
　　　答葛公綽求猿<lb/>
子求穉猿書至閩我說猿意持贈君吾州四面列巖巘<lb/>
<pb n="KR4d0029_WYG_003-7b"/>
鉅木轇葛凌氛氲結窠栽檻走疾置十日可置澄江濆<lb/>
嗟憐庶品各有性拘憂適喜無見聞彼猿之類宅丘壑<lb/>
愛戀深厚編前文戯禽雖傳古仙者射臂未許今將軍<lb/>
朝棲喬木之蒼莽夕飲幽澗之潺沄山空月明一長嘯<lb/>
商船海上迎風聞君家東園豈不美檜竹翠密蘭茝薫<lb/>
斯猿儻憶故時侣舉首斷隔千重雲縱之不遣乃得所<lb/>
推夫此理恵澤雰令吾郡邑決籠柙蹄者奔逸羽者翂<lb/>
因觀微物通萬化譬諸獻鵠良有云<lb/>
<pb n="KR4d0029_WYG_003-8a"/>
　　　秋夜書廨中壁<lb/>
遥夜不能寢值兹節物清大空瑩虚碧仰觀澄性情素<lb/>
月若可把浮雲何故生瑶琴且勿弄誰憐希代聲<lb/>
　　　秋思<lb/>
幽蘭受新霜孤雁呌落月沈憂何由平永夕不可徹將<lb/>
琴鼔憶憐<hi>曲聲</hi>聲急弦屢絶芳華日益逺香澤物已歇秋<lb/>
風吹石門思君還復訣誰云無生忍識此悠悠别<lb/>
　　　寒食梨花小飲<lb/>
<pb n="KR4d0029_WYG_003-8b"/>
江南寒薄春嘗早花卉入春先自老嗟予衰病不及時<lb/>
出見池園半青草縱有餘葩在葉間行㸔落片随風掃<lb/>
尋春已過索寞歸重憶歡娱耿懐抱雖然妖艷難再得<lb/>
但只逢花須醉倒二月中央寒食朝牆隈忽見梨花飄<lb/>
開門四顧粲然白傳催翠帟賔朋招長吟環遶不知數<lb/>
漸值明月臨清霄誰翦輕雲成碎蕊天留密雪封枯條<lb/>
重重盡挂珠纓絡<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>初呈簂步揺傍花行酒發新唱<lb/>
滿座倒舉黄金瓢西都姚黄髙一尺揚州寳髻分雙翹<lb/>
<pb n="KR4d0029_WYG_003-9a"/>
幽香絶艷信尤物設欲置之千里遥壁門寫生亦名畫<lb/>
未免五彩塗鮫綃莫如此君慰人意相對一笑開無憀<lb/>
古来英豪多感激坐使緑鬢朱顔雕勸君且作梨花飲<lb/>
慎勿稱量别流品<lb/>
　　　雨晴早出<lb/>
徂秋久不雨霑濡纔此旬新陽淨萬物太虗無一塵老<lb/>
稚出曠野鋤犂及清晨愛爾安居樂力作勿辭貧<lb/>
　　　訪天台菴<lb/>
<pb n="KR4d0029_WYG_003-9b"/>
幽人去未還門户和雲閉亭午樹隂圓深冬泉響細寒<lb/>
生羣鳥鳴清徹孤鶴唳寂寞傍山歸寫向滄溟際<lb/>
　　　和吳省副青梅<lb/>
梅華畏髙寒獨向江南發那知汴陽墅青顆摘春月持<lb/>
之矜所無歸思動楚越願君侑清罇行恐新芳歇<lb/>
　　　留别舊居花檻<lb/>
别意起中夕出門風吹衣側月光艷薄餘花香氣微清<lb/>
尊嵗相向欲去心有違殘葩勿盡放主人行亦歸<lb/>
<pb n="KR4d0029_WYG_003-10a"/>
　　　甲辰閏月初伏快雨凉風晝眠初覺庭前小欄<lb/>
　　　花木各有意氣效栢梁體<lb/>
閏夏天地熱熖烘崇朝快雨隨清風晝軒夢覺開前櫳<lb/>
畫欄花草意氣雄側枕遥問數異同如子微物煩化工<lb/>
盍各言爾之所從繁葩富豔生朱紅<hi>川海棠</hi>枯條大蕊千<lb/>
萬重<hi>絳桃</hi>修幹㸃綴赤日中<hi>蜀/葵</hi>蠲去憂忿誰與功<hi>萱草</hi>採摘<lb/>
烹煮袪煩胷<hi>百合</hi>秋霜鉅實垂如甕<hi>木𤓰</hi>横柯逺引交加叢<lb/>
<hi>紅玫瑰</hi>葉抽緑劍端黄茸<hi>山/薑</hi>直立開拂泉貨通<hi>金錢</hi>疊遶翠<lb/>
<pb n="KR4d0029_WYG_003-10b"/>
羽飜虯龍<hi>薜荔</hi>誤入畦町非余公<hi>頃/麻</hi>助滌渇肺思匪躬<hi>麥門</hi>
<hi>冬</hi>物物自名詞不窮願當我意乃汝容負汝不飲慙衰<lb/>
翁<lb/>
　　　過皇甫侍郎<lb/>
丈人幾八十嵗晩益窮經隂陽判九六天地環丙丁初<lb/>
若發泉穴漸巳澄滄溟所寳非世有願充天子庭問我<lb/>
久京國鬢髪何星星無乃矜才能吐論生風霆不爾負<lb/>
潔修揚眉自娉婷昬翳本來性憔悴百嵗形子知大方<lb/>
<pb n="KR4d0029_WYG_003-11a"/>
家真精潜杳㝠萬化一相遇起滅如秋螢而於須㬰間<lb/>
計較罍與瓶膏消見逺照水燼聞餘馨唯公懇懇誨敢<lb/>
怠拳拳聴追思嚮踐歴媿汗曽未停決然趨所適金刀貴<lb/>
發硎去矣汴流駛薫風送揚舲<lb/>
　　　南都思杜祁公<lb/>
祁公清徳老在昔相先帝青雲吐論髙白璧持身鋭待<lb/>
俗無町畦取人兼揭厲甘貧安車後直道洪鈞際每聞<lb/>
天下士行業若材藝未見比調饑況乃挹襟袂早嘗登<lb/>
<pb n="KR4d0029_WYG_003-11b"/>
公門顧睞叨末契謂有金石姿良工心劘礪仰瞻通徳<lb/>
衢獨立耆英第<hi>所居名也</hi>評書草聖優煑荈雲腴細遺墨秘<lb/>
巾篋感激君子恵悲風吹白楊佳城兹久秘聲名與濉<lb/>
渙東流無巳嵗<lb/>
　　　酇陽行<lb/>
春秋書大水災患古所評去年積行潦田畝魚蛙生今<lb/>
嵗榖翔貴鼎餁無以烹繼亦掇原野草萊不得萌剝伐<lb/>
及桑棗折發連簷甍誰家有倉囷指此為兼并頭㑹復<lb/>
<pb n="KR4d0029_WYG_003-12a"/>
箕斂勸率以為名壯强先轉徙羸瘠何經營天子憂元<lb/>
元四郊揚使旌朝暮給饘粥軍廪闕豐盈殍亡與疫死<lb/>
顛倒投官坑坑滿棄道傍腐肉犬豕爭往往互食噉欲<lb/>
語心驚䰟荒村但寂寥晩日多哭聲哭哀聲不續饑病<lb/>
焉能哭止哭復吞聲清血暗雙目隴上麥欲黄寄命在<lb/>
一熟麥熟有幾何人稀麥應足縱得新麥嘗悲哉舊親屬<lb/>
我歌酇陽行詩成寧忍讀<lb/>
　　　期秦伯鎮不至<lb/>
<pb n="KR4d0029_WYG_003-12b"/>
髙人懐真趣每欲棄祿仕超然外造化那復顧妻子有<lb/>
田給饑寒有路出生死儻得自由身休随榮利起或聞<lb/>
亳郊澇族大無餘米且持州紱去官廪尚可指何時當<lb/>
歸來焚香朝玉几<lb/>
　　　㑹亭遇孫資政孫公赴闕公致仕巳七年時召<lb/>
　　　歸將有西鄙之任<lb/>
志節雖落落不能無謗毁壯年自雄豪末路遽顛委衆<lb/>
口方叢嘈即欲置之死公嘗為大臣沈寃不辨理恭惟<lb/>
<pb n="KR4d0029_WYG_003-13a"/>
仁宗聖散地而後巳新治甬上居閒逸安暮齒恭惟今<lb/>
天子繼照明鑒是問公何處在勉哉為予起使者臨其<lb/>
門將駕不容俟滔滔汴流急行舟姑少止長堤榆栁深<lb/>
夜涼襟帶褫語終求其要兹事殊可喜朝廷英俊林豈<lb/>
無人器使謂公先帝臣擢任刷前恥惟公體上意畢力<lb/>
荷恩紀富貴安足論清心寂如水古人老益壯忠義在<lb/>
所指況復千載遇功名邁良史<lb/>
　　　泗州登馬子山觀漕亭<lb/>
<pb n="KR4d0029_WYG_003-13b"/>
廟社奠東都恃徳非恃險聚兵三十萬待哺無容歉西<lb/>
有砥柱峻菽麥不踰陜齊魯糧食囏灞水不瀲灧唯餘<lb/>
汴渠利直貫長淮隒嵗輸六百萬江湖極收斂挽送入<lb/>
太倉因陳失葢弇將漕苟不登汝職兹為忝或謂取太<lb/>
多六路有豐儉其間一不熟饑殍誰能掩一旦俾之粟<lb/>
是人意常慊區處失其宜斯言反為玷嘗欲請増減革<lb/>
孚亦須漸連營今飯稻香美若菱芡因循未易論官曹<lb/>
畏書檢虚亭一臨眺比比危檣颭從来數千里嵗時空<lb/>
<pb n="KR4d0029_WYG_003-14a"/>
苒苒雨餘山氣淨黛色淺深染夜昏漁火出倐忽電光<lb/>
閃須㬰月色空水靣鋪寒簟相逢喜道舊城柝屢移㸃<lb/>
因語發長謡誰能刋琬琰<lb/>
　　　和答孫推官久病新起見過<lb/>
去年大暑過京口唯子見過牛馬走氣温貌古風骨粹<lb/>
如入魏國逢軻叟前趨王事難少留兀若洪鐘未遑扣<lb/>
窮秋忽聞感疾恙鬭蟻入牀揚左肘天生賢者固有待<lb/>
豈得數竒而不偶勿藥之喜既和平大肉快噉飲幾斗<lb/>
<pb n="KR4d0029_WYG_003-14b"/>
神明復還方寸靜萬卷舊書仍次部新年於巳無職事<lb/>
雖欲耕田不盈畝輕舟將覽吳中春獨信檣烏沿霞藪<lb/>
知子玉趾逺臨訪倒屣出迎唯恐後山堂永日接言詞<lb/>
楚萍色味兩俱剖自云君命入巖幽顧此一身縈組綬<lb/>
病軀未堪事刀筆野性如何屈杞柳寧甘貧薄且晦處<lb/>
終嵗窮經徒皓首陶家埏埴以為器其大如甕小如缶<lb/>
昔人知命斯上通動靜以時随所有我聞子論心惻惻<lb/>
儻或祭天必薪槱大篇短韻時見投開霽清暘穿户牖<lb/>
<pb n="KR4d0029_WYG_003-15a"/>
强抽鄙意答長謌脂澤陋滋容益醜錢塘風物湖山好<lb/>
與子相從頻載酒一水汪灣暮日浴千嵓轉側朝雲嘔<lb/>
放懐方外聊自適舉杯相屬起為夀美哉此樂世難得<lb/>
勿話歸期論子丑<lb/>
　　　丙午二月十二日雜言<lb/>
仲春一浹我生之辰紀嵗之行五十有五慈親是時九<lb/>
十二稱觴獻壽於膝下曽孫滿前侑以詞慈顔强飲至<lb/>
酒所我今鬢髪白垂絲揮拂萊衣輒起舞願親長年無<lb/>
<pb n="KR4d0029_WYG_003-15b"/>
窮己願兒强健典州府不富不貧正得宜如我奉親難<lb/>
比數<lb/>
　　　和王學士水車<lb/>
星鳥正中春事濃農夫入田布嘉種田中白水極瀰漫<lb/>
鷺翅羣騫魚鬛聳扶持水車倚塍畔飜飜龍脊超雙踵<lb/>
日在天中人在野脱粟未逢心益恐婦姑晩餉猶徳色<lb/>
童稚伺餘窺饁籠夏苗欲長苦焦枯又送微波上層隴<lb/>
傷哉作勞無早夜嵗終嬴饒凢幾桶<hi>音甬秦斛也</hi>豐年遺秉<lb/>
<pb n="KR4d0029_WYG_003-16a"/>
尚或歉一有不登皆散冗賦田無利從來逺索息嚴於<lb/>
公上奉富者不耕耕者饑役民權枋雄豪總錢塘風俗<lb/>
本夸奢上商射利尤加勇丁男特壯走長街僕奴意氣<lb/>
金銜駷方春逰女湖上行舉首惟愁釵插重笑汝田家<lb/>
弄水車何不乗時作光寵<lb/>
　　　四月八日西湖觀民放生<lb/>
盈舟載魚蝦投瀉清波際應無校人欺獨行流水恵非<lb/>
求升斗活終免螻蟻制江湖自相忘洲島亦還逝脫淵<lb/>
<pb n="KR4d0029_WYG_003-16b"/>
思曩戒嗅餌省非計為生豈不幸萍藻庶可翳<lb/>
　　　和王學士芍藥<lb/>
粲爾芳草葉孤根當砌植違春已自分薫風猶借力艷<lb/>
艷朝日光紛披照顔色持之遺佳人嵗久香不息<lb/>
　<lb/>
　<lb/>
　<lb/>
　端明集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻八</head> <lb/>
    <p>
<pb n="KR4d0029_WYG_008-1a"/>
欽定四庫全書<lb/>
　端明集巻八<lb/>
　　　　　　　　　　　　　宋　蔡㐮　撰<lb/>
　　律詩<lb/>
　　　宋君輔許當世陳彦謙蘇宣甫自逺還鄉上元<lb/>
　　　同飲<lb/>
故國逢君慰喜偏清宵行醼重留連山樓上火人初合<lb/>
天漢無雲月自圓樂色時聞花院裏春風都在酒旗邊<lb/>
<pb n="KR4d0029_WYG_008-1b"/>
莫辭徹曉須沈醉後會還應不計年<lb/>
　　　李閣使新種洛花<lb/>
堂下朱闌小魏紅一枝濃艷占春風新聞洛下傳佳種<lb/>
未必開時勝舊叢<lb/>
園館春遊只帝京可憐哀悴海邊城縱然得酒心猶在<lb/>
若也逢花眼亦生<lb/>
　　　客有至自京師言諸公春間多會于元伯園池<lb/>
　　　因念昔遊輒形篇詠<lb/>
<pb n="KR4d0029_WYG_008-2a"/>
綠渠春水走潺湲畫閣嵩巒映碧鮮酒令已行金盞側<lb/>
樂聲初急翠裙圓清遊勝事傳京下多麗新詞到海邊<lb/>
曾是罇前沈醉客天涯回望重依然<lb/>
　　　秋日<lb/>
城頭蔓草受新霜天外孤鴻叫夕陽送客情懐楓樹老<lb/>
蓍人襟袖菊花香<lb/>
　　　秋日登郡樓二首<lb/>
秋水已復漕秋風初怒號天容霜後浄山勢北來髙<lb/>
<pb n="KR4d0029_WYG_008-2b"/>
落葉隨飛鳥疎砧答暮蟬悠悠戍樓角悽切萬家傳<lb/>
　　　七月二十四日躬弓<lb/>
破的心仍在争豪力不堪開弓初覺顫盈貫未離貪衰<lb/>
病先期老中年豈分甘唯應罇酒在萬事一醺酣<lb/>
　　　七月二十四日食荔枝<lb/>
絳衣仙子過中元别葉空枝去不還應是天人知憶念<lb/>
再生朱實慰衰顔<lb/>
　　　中秋夕獨坐望月<lb/>
<pb n="KR4d0029_WYG_008-3a"/>
萬里凄凝魄幽深在處通清流河漢盡寒入水雲空踰<lb/>
久方全白彌髙適正中開書還自巻把酒復誰同泫葉<lb/>
溥宵露吹衣變暑風更看庭樹影漸過粉墻東<lb/>
　　　九日許當世以詩見率登髙<lb/>
霜雲明浄海山隈一嵗登臨始此回堂上夀觴淋浪滿<lb/>
欄邊佳菊似疑開故鄉情味人人好今日榮恩節節來<lb/>
正是秋風洗煩暑力將衰颯上髙臺<lb/>
　　　杭州璘上人以花栽數種見寄<lb/>
<pb n="KR4d0029_WYG_008-3b"/>
名品參差十數窠商船千里任風波土花分破根株小<lb/>
春色隨來意氣多欲種更看移樹法將開須與傍欄歌<lb/>
中年漸不勝杯酌紅翠他時奈爾何<lb/>
　　　冬溫<lb/>
海曲封疆僻冬温氣序差蟲蛇誰閉户草木自開花霧<lb/>
重朝迷日風號夕巻沙可憐天地雪偏解舞京華<lb/>
　　　庚子上元即事<lb/>
老去年華只自驚又蓬佳節向山城春臨半夜寒猶重<lb/>
<pb n="KR4d0029_WYG_008-4a"/>
月到中天色更清上客風流連宿醉遊人歌調得新聲<lb/>
遥思鳯闕行時令紅繖朱欄萬燭明<lb/>
　　　醉後<lb/>
醉後歸來月滿衣重重花影帽簷欹行人路畔猶相笑<lb/>
未似山翁倒接䍦<lb/>
　　　朱樓<lb/>
朱樓燈燭一聲歌臘後天街月色和平昔黄公酒壚下<lb/>
誰知跬步邈山河<lb/>
<pb n="KR4d0029_WYG_008-4b"/>
　　　一百五日開千葉間金<lb/>
西園花<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>過中春微雨初晴不受塵莫怪芳叢開發早<lb/>
欲將紅艷送行人<lb/>
　　　庭松安静堂<lb/>
偏愛堂東砌下松三年瀟灑伴衰翁寒聲動蕩潮初上<lb/>
疎影孤圓月正中清徹紗帷延晝夢綠涵金盞帶春風<lb/>
自緣多病饒歸思便覺山林野意通<lb/>
　　　四月池上<lb/>
<pb n="KR4d0029_WYG_008-5a"/>
風下平池水暈開池邊露坐水風來草香冉冉生吟席<lb/>
雲影飛飛度酒杯荷葉偶成雙翠蓋荔枝纔似小青梅<lb/>
人間物静兩相得月色蒼凉始肯迥<lb/>
　　　乞雨題西方院<hi>有序</hi>
　　嘉祐三年七月某再領泉山是嵗春夏不雨祈飛<lb/>
　　陽廟明年旱詣靈嶽祠又明年五月復來三次皆<lb/>
　　晝寢於是頻年不稔豈非郡守不徳之致乎<lb/>
年年乞雨問山神羞見耕耘隴上人太守自知才徳薄<lb/>
<pb n="KR4d0029_WYG_008-5b"/>
彼蒼何事罪斯民<lb/>
　　　北園登髙即事呈諸同僚<lb/>
江雲寒薄不成霜九月登髙菊未黄飛鏑有聲弓已力<lb/>
小槽分溜酒初嘗秋容行見丹楓老客意難勝紫陌長<lb/>
<hi>時被召還都</hi>曾是禁園風物好故鄉時節可能忘<hi>重陽錫宴外園</hi>
　　　送馴鹿與東禪長老<lb/>
二年馴擾傍山家欲領東還道路賖送汝給孤園裏去<lb/>
此生長伴大牛車<lb/>
<pb n="KR4d0029_WYG_008-6a"/>
　　　畫生李維寫予像今已十年對鑑觀之因題其<lb/>
　　　側<lb/>
清眸綠髪十年前朴野風神不易傳今日青銅莫相照<lb/>
白髭垂頷面雙顴<lb/>
　　　將赴京留題山莊西壁<lb/>
禁林京尹荷恩光三上螭頭乞郡章貧薄奉親須仰祿<lb/>
此心安敢繫軒裳<lb/>
　　　燕司封同年以詩見迎<lb/>
<pb n="KR4d0029_WYG_008-6b"/>
寄問閩州明使君十年蹉跌路岐分帳前約束承嚴節<lb/>
<hi>福州乃象之轄</hi>按下文書接署雲<hi>隔政知福州</hi>北去最先趨畫㦸老<lb/>
來應免醉紅裙新編一攬思遊舊搔首孤吟日又曛<lb/>
　　　題共樂亭<lb/>
層巒髙與赤霄通節嵗歡娛衆庶同庭有美音非獨樂<lb/>
<hi>音岳</hi>會當炎暑自多風山川勝勢欄杆下井徑追遊月色<lb/>
中私幸編民居客右使君樽酒未應空<lb/>
　　　徐虞部以龍尾石硯邀予第品仍授來使持還<lb/>
<pb n="KR4d0029_WYG_008-7a"/>
　　　書府<lb/>
玉質純蒼理緻精鋒芒都盡墨無聲相如間道還持去<lb/>
肯要秦人十五城<hi>辨歙石以此法若端石則不然</hi>
　　　過囊山寄宏師<lb/>
三十年間登第初青衫羸馬叩禪居鬢毛白盡猶奔走<lb/>
慚愧髙人得自如<lb/>
　　　人日立春舟行寄福州燕二司封<lb/>
清溪潮上送行船回望髙城隔曉烟景色似看名畫展<lb/>
<pb n="KR4d0029_WYG_008-7b"/>
<hi>前日君家盡出名畫</hi>醉魂猶憶夀杯傳<hi>君家世傳夀杯行之侑酒</hi>春盤食菜思<lb/>
三九人日書幡誦百千南國逢君唯道舊後時何處笑<lb/>
今年<lb/>
　　　又寄興化徐虞部<lb/>
梅花狼籍拂輕舟人日溪行動客愁上晝去程初北首<lb/>
故山歸思滿東流垂垂朝雨隨雙槳草草春蔬送一甌<lb/>
不獨懐鄉便多感看人難似府君侯<lb/>
　　　上元至南劍州大雨寄泉州許通判<lb/>
<pb n="KR4d0029_WYG_008-8a"/>
路遶溪回不計程行郵今復宿延平陰雲藏月不知處<lb/>
急雨落天無數聲病起尚疑羣蟻鬭夢餘初聴一雞鳴<lb/>
泉山去嵗同遊賞惟有神君識此情<lb/>
　　　大湖驛寄建州同年竇職方<lb/>
别驛臨溪曲清寒結曉陰灘聲生亂石雨意在閒林登<lb/>
第年華久相逢禮愛深茶山春物近那得共追尋<lb/>
　　　嘉祐辛丑䝉召還京二月八日道過陸氏之門<lb/>
　　　因觀小欄花卉<lb/>
<pb n="KR4d0029_WYG_008-8b"/>
風色微和日晝明小欄花卉新芽生行人不是愛春物<lb/>
一見芳叢似有情<lb/>
　　　題嚴先生祠堂<lb/>
遵此巢由志誰希公相權人瞻祠樹古天作釣壇圓髙<lb/>
節千秋外遺蹤一水邊孤風敦薄俗豈是愛林泉<lb/>
　　　杭州過璘上人花圃<lb/>
封培剪剝奪天工欄下長年見萬紅投老暗知心力少<lb/>
自開還落信春風<lb/>
<pb n="KR4d0029_WYG_008-9a"/>
　　　雪<lb/>
六年守郡在天涯冬暖無因見雪華今日復看千里白<lb/>
强憐寒色作詩誇<lb/>
　　　寄題華藏院清軒<lb/>
湖邉無地有塵埃況復虚明向此開山氣每隨朝氣變<lb/>
水光長共夕陽來船行天上遊人散樹没雪中宿鳥回<lb/>
一到便應離火宅不須花雨拂經臺<lb/>
　　　提刑司封以鄰霄臺佳什垂示輒成拙篇以答<lb/>
<pb n="KR4d0029_WYG_008-9b"/>
　　　厚貺<lb/>
峭抜幾千仭孤髙無四隣低回傾北斗突兀起東閩締<lb/>
結青雲上登臨滄海濵溪山來面勢歌吹徹穹旻子夜<lb/>
先看日隂崖後得春三韓空𤨏碎<hi>福人云髙峰晴海新見羅州島</hi>萬落<lb/>
自埃塵使者風流在詩人格調新驪珠忽投我神筆動<lb/>
驚人平昔持州契于今識路津去天知不逺咫尺仰威<lb/>
神<lb/>
　　　過楊樂道宅西桃花盛開<lb/>
<pb n="KR4d0029_WYG_008-10a"/>
城隈遶舍似山家舍下新桃已放花無限幽香風正好<lb/>
不勝狂艷日初斜自憐馬上空愁望誰向樽前與醉誇<lb/>
京國難逢春氣味莫隨塵事度年華<lb/>
　　　和龎公謝子魚荔枝<lb/>
霜鱗分不登枯肆丹實全應勝木奴欲効野芹羞獻去<lb/>
敢期佳什墜驪珠<lb/>
　　　宋宣獻公夫人畢氏哀詞二首<lb/>
世閥推台路嬪賢秉國鈞生緣隨迹化歸處覺空真訓<lb/>
<pb n="KR4d0029_WYG_008-10b"/>
子清風在傳家令德新九原終一致悲喜盡成塵<lb/>
國賦雖千乗身期未百年箴圖遺舊机簫吹向新阡行<lb/>
哭追前日超生定幾天寂寥原上樹薄晩起寒烟<lb/>
　　　和張唐公約遊名園遇雪輒止<lb/>
京塵官事日區區擬出芳郊佩一壺樓外隂雲迎曉合<lb/>
陌頭霏霰與風俱翩翩珍騎曾來否種種名花更在無<lb/>
若得縱遊休秉燭月中沈醉倩人扶<lb/>
　　　和宋次道宴日不赴有懐<lb/>
<pb n="KR4d0029_WYG_008-11a"/>
殿中佳氣帶春容天上雲謡落晩風獨向下陳霑醉斚<lb/>
羨君清臥寄詩筒<lb/>
　　　春日<lb/>
東風吹雨濕鞦韆紅㸃棠梨爛欲然擬買芳華贈年少<lb/>
紫榆春淺未成錢<lb/>
　　　唐公以公累出知濠州<lb/>
湛湛清渠風力微濠梁行客布帆歸到官應過莊生廟<lb/>
試問鷦鵬兩是非<lb/>
<pb n="KR4d0029_WYG_008-11b"/>
　　　桃杏園<lb/>
上有繁葩下落英紅波動蕩逐風行夕陽開處猶光艷<lb/>
何況今宵值月明<lb/>
送客來仙館清幽處處尋春風行酒面書日到花心獨<lb/>
厭歸期促難忘野意深歸鞍更回顧檜栢自陰森<lb/>
　　　三月出城别張唐公會玉仙觀<lb/>
隴麥青青溝栁新春歸聚落少逢人如何試與持鞭手<lb/>
拂却向來身上塵<lb/>
<pb n="KR4d0029_WYG_008-12a"/>
　　　玉仙池<lb/>
洞府花飛不減春輕雲成片玉成塵香軿縹緲知何在<lb/>
無限池頭再拜人<lb/>
　　　凝祥池上晩歸<lb/>
綠徑陰陰落景微楊花零亂上人衣長烟似愛滄波面<lb/>
風色雖豪不肯飛<lb/>
　　　和楊龍圖蘆鴈屏<lb/>
何事髙堂秋思生野蘆寒鴈畫工精風前挺立孤根老<lb/>
<pb n="KR4d0029_WYG_008-12b"/>
雲外相從去意輕不似丹青能借色若逢霜月定聞聲<lb/>
研桑心術都無取回望江鄉計未成<lb/>
　　　和楊龍圖獐猿屏<lb/>
畫莫難於工寫生獐猿移得上幽屏相逢平野初驚顧<lb/>
共向薫風適性靈引子晝遊新草綠嘯羣時望故山青<lb/>
可憐官省沈迷處每到中軒頓覺醒<lb/>
　　　和吳省副北軒湖山之什<lb/>
誰於素壁寫江流雲樹疎疎映荻洲盡日清虚全却暑<lb/>
<pb n="KR4d0029_WYG_008-13a"/>
一川揺落似輕秋暫逢明畫心猶在終向扁舟老去休<lb/>
只有遊鯈能自適莫懐香餌重遲留<lb/>
　　　送仲庶待制知澤州<lb/>
十年臺省獻嘉謀新總兵符鎮上遊琴有薰絃多舜俗<lb/>
地連沙尾舊湘州江邊行色船千丈塞外威聲馬萬頭<lb/>
宣室夜談思賈誼未應鄉國久遲留<lb/>
　　　送子真給事出守常山<lb/>
安得長材䕶北州蹔煩儒將擁輕裘聲名不啻一敵國<lb/>
<pb n="KR4d0029_WYG_008-13b"/>
功業何須萬里侯設館髙牙延永晝獵塲飛騎入清秋<lb/>
天樞嚴近恩榮重歸夢應思帝所遊<lb/>
　　　送程刑部出守洪州<lb/>
何事名郎出計臺鍾陵都會久須才江山不是人間有<lb/>
旗鼓初從日下來列郡五符歸總制故鄉三組少徘徊<lb/>
勿嗟南國多懐感寶氣還應徹斗魁<lb/>
　<lb/>
　端明集巻八<lb/>
</p>
<p>
</p>
  </div>
</body>
</text>
</TEI>
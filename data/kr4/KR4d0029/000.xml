<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>端明集</head>
    <p>
<pb n="KR4d0029_WYG_000-1a"/>
欽定四庫全書　　　　　集部三<lb/>
　端明集　　　　　　　　别集類二<hi>宋</hi>
　　提要<lb/>
　　　　<hi>臣</hi>等謹案端明集四十巻宋蔡襄撰襄<lb/>
　　　　字君謨仙遊人天聖八年舉進士甲科官至<lb/>
　　　　端明殿學士知杭州徙南京留守未及行以<lb/>
　　　　憂歸越嵗卒於家乾道中追諡忠惠事迹具<lb/>
　　　　宋史本傳宋史藝文志載㐮集六十巻奏議<lb/>
<pb n="KR4d0029_WYG_000-1b"/>
　　　　十巻文獻通考則作十七巻多寡懸殊不應<lb/>
　　　　如是疑通考以奏議十巻合於集六十巻總<lb/>
　　　　為七十巻而傳刻訛舛倒其文為十七也然<lb/>
　　　　其初本世不甚傳乾道四年王十朋出知泉<lb/>
　　　　州已求其本而不得後属知興化軍鍾離松<lb/>
　　　　訪得其書重編為三十六巻與教授蒋邕校<lb/>
　　　　正鋟板乃復行于世陳振孫書錄觧題惟載<lb/>
　　　　十朋三十六巻之本與史不符葢以此也元<lb/>
<pb n="KR4d0029_WYG_000-2a"/>
　　　　代板復散佚明人皆未覩全帙閩謝肇淛嘗<lb/>
　　　　從葉向髙入秘閣檢尋亦僅有目而無書萬<lb/>
　　　　厯中莆田盧廷選始得鈔本於豫章俞氏於<lb/>
　　　　是御史陳一元刻於南昌析為四十巻興化<lb/>
　　　　府知府蔡善繼復刻于郡署仍為三十六巻<lb/>
　　　　而附以徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>所輯别記十巻然盧本錯雜少<lb/>
　　　　緒陳蔡二本均未及銓次後其里人宋珏重<lb/>
　　　　為編定而不及全刻僅刻其詩集以行雍正<lb/>
<pb n="KR4d0029_WYG_000-2b"/>
　　　　甲寅㐮裔孫廷魁又裒次重刻是為今本觀<lb/>
　　　　十朋序稱所編凡古律詩三百七十首奏議<lb/>
　　　　六十四首雜文五百八十四首則已合奏議<lb/>
　　　　於集中又稱嘗於張唐英仁英政要見所作<lb/>
　　　　四賢一不肖詩而集中不載乃補置於巻首<lb/>
　　　　又稱奏議之切直舊所不載者并編之則十<lb/>
　　　　朋頗有所增益已非初本之舊今本不以四<lb/>
　　　　賢一不肖詩弁首又非十朋之舊矣乾隆四<lb/>
<pb n="KR4d0029_WYG_000-3a"/>
　　　　　十六年十一月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>　陸　費　墀<lb/>
<pb n="KR4d0029_WYG_000-4a"/>
端明集序<lb/>
文以氣為主非天下之剛者莫能之古今能文之士非<lb/>
不多而能傑然自名於世者亡幾非文不足也無剛氣<lb/>
以主之也孟子以浩然充塞天地之氣而發為七篇仁<lb/>
義之書韓子以忠犯逆鱗勇叱三軍之氣而發為日光<lb/>
玉潔表裏六經之文故孟子闢楊墨之功不在禹下而<lb/>
韓子觝排異端攘斥佛老之功又不在孟子下皆氣使<lb/>
之然也若二子者非天下之至剛者歟國朝四葉文章<lb/>
<pb n="KR4d0029_WYG_000-4b"/>
尤盛歐陽文忠公徂徠先生石守道河南尹公師魯莆<lb/>
田蔡公君謨皆所謂傑然者文忠之文追配韓子其剛<lb/>
氣所激尤見於責髙司諫書徂徠之氣則見於慶厯聖<lb/>
徳頌師魯則見於願與范文正同貶之書君謨則見於<lb/>
四賢一不肖詩嗚呼使四君子者生於吾夫子時則必<lb/>
無未見剛之嘆而乃同出於吾仁祖治平醇厚之世何<lb/>
其盛歟夫以臺諫之風采朝士莫不畏其筆端自侍從而<lb/>
下奔走伺俟其門者紛然也文正鄱陽之貶余尹歐既<lb/>
<pb n="KR4d0029_WYG_000-5a"/>
與之同罪矣蔡公乃於四賢相繼黜謫之後形於歌詩<lb/>
而斥為不肖羞其見縉紳之面而辱甚市朝之撻則公<lb/>
之剛又可知也十朋初見其詩於張唐英所撰仁英政<lb/>
要甚歆慕之其後見公文集乃沒而不載竊以為恨乾<lb/>
道四年冬得郡溫陵道出莆田望公故居裵回顧歎而<lb/>
不忍去入境訪公遺迹則首見所謂萬安橋者與大書<lb/>
深刻之記爭雄且深惜其有濟川之才而不至於大用<lb/>
登愛松堂九日山則又見公之詩與其真蹟猶在凛然<lb/>
<pb n="KR4d0029_WYG_000-5b"/>
有生意如見其正顔色坐黄堂時也蓋公至和嘉祐間<lb/>
嘗兩守是郡至今泉人稱太守之賢者必以公為首求<lb/>
其遺文則郡與學皆無之可謂缺典矣於是移書興化<lb/>
守鍾離君松傅君自得訪於故家而得其善本教授蔣<lb/>
君雝與公同邑而深慕其為人手校正之鋟板於郡庠<lb/>
得古律詩三百七十首奏議六十四首雜文五百八十<lb/>
四首而以四賢一不肖詩置諸巻首與奏議之切直舊<lb/>
所不載者悉編之比它集為最全且屬予序之予曰端<lb/>
<pb n="KR4d0029_WYG_000-6a"/>
明公文章文忠公嘗稱其清遒粹美後雖有善文辭好<lb/>
議論者莫能改是評也予復何云然竊謂文以氣為主<lb/>
而公之詩文實出於氣之剛入則為謇諤之臣出則為<lb/>
神明之政無非是氣之所寓學之者宜先涵養吾胸中<lb/>
之浩然則發而為文章事業庶幾無媿於公云五年十<lb/>
月永嘉王十朋序<lb/>
</p>
<p>
</p>
  </div>
</body>
</text>
</TEI>
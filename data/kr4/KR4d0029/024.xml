<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻二十四</head> <lb/>
    <p>
<pb n="KR4d0029_WYG_024-1a"/>
欽定四庫全書<lb/>
　端明集巻二十四<lb/>
　　　　　　　　　　　　　宋　蔡襄　撰<lb/>
　　表<lb/>
　　　謝知制誥表<lb/>
潤色帝王之言大為清閒之路推恩下中之品深負冒<lb/>
榮之憂上當絲綸俯墜淵谷臣某誠惶誠感頓首頓首<lb/>
伏念臣起寒鄉而甚賤逢聖時而自呈麤業文章而得<lb/>
<pb n="KR4d0029_WYG_024-1b"/>
游書林嘗好議論而又塵諫署主知難遇不敢愛身衆<lb/>
怒雖多未始迴慮唯進用諍臣之速實招徠妄者之端<lb/>
願還左右史之官出領二千石之任八年江海之外私<lb/>
幸安全萬里宸極之高敢期還侍伏蒙尊號皇帝陛下<lb/>
收自外補復於記言再趨禁闥而若驚每仰天顔而伊<lb/>
邇未逾歲律擢與詞垣竊以代為訓詞必嘗力學能視<lb/>
藁草要須美才在臣空疎承命戰栗量天地之施論報<lb/>
無階戴君父之仁捐生有所<lb/>
<pb n="KR4d0029_WYG_024-2a"/>
　　　代賀老人星表<lb/>
金德治時玉衡揆度仰星文之發耀麗霄極以凝祥符<lb/>
聖厯之永昌舉人區而胥悦中謝恭以尊號皇帝陛下<lb/>
至誠育物中道納民仁如天之廣生化與神而無迹諸<lb/>
福竝効成功罕名幽感察於上靈經次示乎休應秋琯<lb/>
方仲宵籌向晨直景位以垂光映社躔而昭慶考厥候<lb/>
臺之驗資夫睿筭之延臣等叨列宰司悚窺乾象罄一<lb/>
心而有祝期萬壽以無垠<lb/>
<pb n="KR4d0029_WYG_024-2b"/>
　　　代謝御殿復膳表<lb/>
臣某等言前貢封章請御殿復膳蒙降批答俞允者側<lb/>
躬修德祗畏天明籲帝造辭恭迴宸慮正路朝之法坐<lb/>
復内饔之燕羞温詔下臨輿情胥悦臣某誠歡誠感頓<lb/>
首頓首竊以天子之尊至重唯上靈是欽人君之德莫<lb/>
偕惟大明可況考陽精之闕壤<hi>榖梁傳曰有内壤外壤</hi>抑厯象之<lb/>
常經然春秋書之於經漢唐載之於志作善者有消伏<lb/>
之感失政者有修舉之勞苟立志以通幽必轉災而為<lb/>
<pb n="KR4d0029_WYG_024-3a"/>
福恭惟尊號皇帝陛下仁涵萬物誠貫三靈動法祖宗<lb/>
之規言合天人之應屬史官之建白驗日象以虧明陛<lb/>
下順稽眚異之來䖍承警告之厚貶太官之常舉即便<lb/>
坐以周詢發廩蓄以恤窮啟狴岸而釋罪晦朔之際變<lb/>
旱暵以為霖未申之交減食分而復景有來列辟咸肅<lb/>
外庭願端黼扆之居仍環珍膳之奉下情兢惕越至再<lb/>
三之勤睿意寛冲俯從衆庶之請臣等預參宰輔無裨<lb/>
聖神仰休應之同臻等歡心而稱頌謹奉表詣東上閤<lb/>
<pb n="KR4d0029_WYG_024-3b"/>
門稱謝以聞臣等誠歡誠感頓首頓首<lb/>
　　　泉州謝上表<lb/>
臣某言臣奉勑知泉州軍州事已於今月初七日到官<lb/>
管勾訖朝綸至渥俯從臣子之心海域雖遥實便庭闈<lb/>
之養臣某中謝伏念臣生身遐遠逢辰休明獨持愚直<lb/>
之心蚤委聖神之照自參文館旋列諫垣無嘉謀以奏<lb/>
上古之珍無敏智以論當世之務浸叨詞掖時邇威顔<lb/>
被天語之丁寧涖京都之繁浩初無才略動忤貴權事<lb/>
<pb n="KR4d0029_WYG_024-4a"/>
必處於公平要惟歸於勤瘁每縁睿奬僅免人言念慈<lb/>
親之高年乞故鄉而便養曲承厚澤出守清源間闗山<lb/>
川歴涉歲月近臨居署寅布寛條信問私門不移於夕<lb/>
宿甘鮮庶品足奉於晨羞如臣僥榮實少倫比此蓋伏<lb/>
遇尊號皇帝陛下大仁覆物廣孝及民致兹犬馬之誠<lb/>
上獲雲天之施敢不勵精邦治單盡夙夜之勞宣諭帝<lb/>
慈周通愛育之惠臣無任瞻天望聖激切屏營之至謹<lb/>
奉表陳謝以聞臣某誠歡誠感頓首頓首謹言<lb/>
<pb n="KR4d0029_WYG_024-4b"/>
　　　福州謝上表<lb/>
臣某言伏奉勑命就差知福州已於八月初四日赴任<lb/>
訖竊以一扎細文肅領於宸詔七條丕式謹守於官箴<lb/>
内循無似之才再沗惟良之寄負乗增愧殞越在躬中<lb/>
謝伏念臣仰遘盛時寖陶醲化乆服勤於經藝早幸竊<lb/>
於王塗狥公滅私雖恪修於職業勵精從治卒亡補於<lb/>
風猷矧事任以薦更顧涓埃而絶効出分郡寄已特荷<lb/>
於恩俞再易藩維遽曲頒於詔命涓辰署政拊已增榮<lb/>
<pb n="KR4d0029_WYG_024-5a"/>
此蓋伏遇皇帝陛下洪覆廣生大明委照推自天之渙<lb/>
渥委守土之重權謹當寅布朝經精求民瘼盡瘁事國<lb/>
憂公如家思誓竭於臣誠少上酧於天造臣無任<lb/>
　　　謝轉禮部郎中表<lb/>
臣某言今月十五日遞到勑誥伏蒙聖恩授臣禮部郎<lb/>
中者函封芝檢特霈於殊私位列春官驟加於寵命揣<lb/>
材甚薄荷澤誠優沗冐逾涯兢惶罔措臣某中謝伏念<lb/>
臣機露素淺器術非深丁辰過時歴王途而寖乆承流<lb/>
<pb n="KR4d0029_WYG_024-5b"/>
宣教著民政以無聞方懷惟谷之憂積有瘝官之慮何<lb/>
霈恩而特厚復增秩以敷榮兹蓋伏遇皇帝陛下禹律<lb/>
均和堯仁錫庇誕推渙渥施及蒙愚敢不寅奉政條恪<lb/>
圗治績竭盡涓埃之力仰酧覆育之私臣無任<lb/>
　　　移泉州謝上表<lb/>
臣某言昨奉勑移知泉州軍州事已於初一日赴任訖<lb/>
祗承温詔已布寛條置身便安蒙上軫恤臣某誠感誠<lb/>
懼頓首頓首伏念臣自解京邑出臨清源違天日之清<lb/>
<pb n="KR4d0029_WYG_024-6a"/>
光歸江海之遐裔過家上冡在古之甚榮守郡養親為<lb/>
子之至幸曾未洊月改付全閩臣向縁愛苦之憂遽致<lb/>
朘痟之病州稱都會居有版籍之繁俗不尚醫難求藥<lb/>
石之助氣力羸虛不可以治穰劇智識頑鈍不可以應<lb/>
急難輙露㣲誠覬得便地軍壁雖小曾是故鄉獄訟差<lb/>
閒足寛外慮敢期朝渥更與泉麾再見吏民仰宣威惠<lb/>
因其無事得以養和此蓋伏遇體天法道欽文聰武聖<lb/>
神孝德皇帝陛下曲念孤貧俯矜衰悴不窮駑力而使<lb/>
<pb n="KR4d0029_WYG_024-6b"/>
之自適仍有官俸而代其為生況臣年齒方中干祈之<lb/>
切者蓋由疾故儻臣筋骸復壯報効之際者敢以家為<lb/>
上銜仁施之深若負丘山之重<lb/>
　　　辭翰林學士知開封府表<lb/>
臣某言今月初二日准中書劄子指揮勑命除授依前<lb/>
禮部郎中知制誥充翰林學士權知開封府者大明臨<lb/>
下無遠裔而不均零露墜霄雖微物而必施俯承錫命<lb/>
彌用震驚臣某誠惶誠恐頓首頓首伏念臣向自掖垣<lb/>
<pb n="KR4d0029_WYG_024-7a"/>
擢司京邑上賴清光之燭終依全庇之仁屬私便於庭<lb/>
闈遂求補於閩粤尋膺朝綍出守泉山首尾五年更移<lb/>
兩郡親戚歲時之樂足慰母心阡塋展省之勤屢躬先<lb/>
祀非繇孝治之廣曷為天幸之多雖臣賤微感疾滋乆<lb/>
藥石攻治之愈至根本堅牢而未除日月因循筋骸憔<lb/>
悴深畏曠官之責方濳退處之圖敢謂伏蒙尊號皇帝<lb/>
陛下曲貸素餐復加恩數禁林近職儒者最榮都輦要<lb/>
權吏之高選併疏寵渥猥逮孱庸揣材幹之非優顧福<lb/>
<pb n="KR4d0029_WYG_024-7b"/>
基之甚薄苟貽過溢之咎實虧分量之知重念臣仰違<lb/>
法座之嚴薦易周星之次思出入於省闥意每在于本<lb/>
朝今此召還適當趨進然而慈親垂老於義不可以遠<lb/>
行病體至羸於力不堪其劇任願特收於成命俾再典<lb/>
於舊封準是微誠終期得請干冒聖慈臣無任激切屏<lb/>
營之至<lb/>
　詔答<lb/>
　勑蔡某省所上表蒙恩授臣翰林學士知開封府臣<lb/>
<pb n="KR4d0029_WYG_024-8a"/>
　為母老難以遠行兼臣乆縈疾病不堪劇任辭免其<lb/>
　依舊知泉州事具悉卿學通古今足以備獻納政適<lb/>
　寛猛足以臨劇煩而人材之難固嘗勞於選任矧居<lb/>
　外滋乆寧自逸於便安是宜勉旃來服新命綽有餘<lb/>
　力夫何微疾之辭居然寵名固為榮養之樂其毋必<lb/>
　讓當體至懷所乞辭免宜不允故兹詔示想宜知悉<lb/>
　　　辭權三司使表<lb/>
臣某言四月二十八日蒙恩授臣翰林學士權三司使<lb/>
<pb n="KR4d0029_WYG_024-8b"/>
者地親任重寵數殊優資薄才微公議非允臣某誠惶<lb/>
誠恐頓首頓首伏念向繇樞職出治泉山奉高年之慈<lb/>
親還就養於舊里昨承詔㫖召還京師屢降德音不容<lb/>
讓免驅馳百舍之遠趨伏九閽之嚴曾未逹於近畿復<lb/>
遷處於大計天下通流之術非小智可以營為禁中命<lb/>
令之詞非究言可以潤飾加以支離之悴乆辭浩劇之<lb/>
權今所領者益煩顧於力而不逮苟失量度是謂暗愚<lb/>
伏望尊號皇帝陛下特收渙汗之恩更擇長材而用俾<lb/>
<pb n="KR4d0029_WYG_024-9a"/>
違要重庶得安全有禄庇身固能自足懷忠効國誓竭<lb/>
素心謹具表辭免以聞<lb/>
　詔答<lb/>
　勑蔡某省所上表蒙恩授臣翰林學士權三司使者<lb/>
　地親任重寵數殊優資博才微公議非允伏望特收<lb/>
　渙汗之恩更擇長材而用俾違要重庶得全安辭免<lb/>
　事具悉翰林儒者之極選三司天下之大計朕之任<lb/>
　人於此尤重卿有博通之學足以謀王體而兼濟之<lb/>
<pb n="KR4d0029_WYG_024-9b"/>
　道足以濟邦財斷於朕心則用而已晩稽于物論則<lb/>
　資適其宜當體眷懷無或牢讓所乞宜不允故兹詔<lb/>
　示想宜知悉<lb/>
　　　杭州謝上表<lb/>
臣某言伏奉勑差知杭州軍州事已於五月二十六日<lb/>
到任訖國家委之大計材非所宜朝廷與其便藩恩為<lb/>
至倖俯循孤遠之<hi>闕二字</hi>驚涯分之逾臣某中謝伏念臣<lb/>
儒學未優<hi>闕四字</hi>謂忠義可以立身而一於事上謂强明<lb/>
<pb n="KR4d0029_WYG_024-10a"/>
可以為吏而果於奉公於時益疎<hi>闕二字</hi>自信迺者偶承<lb/>
大農之乏輙當會府之繁徒歴歲年蔑修官政伏蒙皇<lb/>
帝陛下大明垂照洪覆均仁察孤臣之盡心知小人之<lb/>
興謗特推恩數之厚俾就思養之榮已涓吉辰祗臨治<lb/>
所敢不詢求民隱閲練師鈐人情莫不樂於便安任之<lb/>
寛簡兵法所謂先於節制示以莊嚴誓竭駑材上酧鴻<lb/>
造<lb/>
　　　賀冬至表<lb/>
<pb n="KR4d0029_WYG_024-10b"/>
臣某言伏以七日來復上應天心之和一陽始生密符<lb/>
君道之長邇遐所底動植均休臣某誠歡誠忭頓首頓<lb/>
首恭惟皇帝陛下惠迪先猷靈承駿命斡璇璣而觀象<lb/>
順玉燭以調元茂對慶辰誕膺景福臣限臨藩屛阻遠<lb/>
闕庭不獲進厠朝班忭舞文陛臣無任瞻天望聖激切<lb/>
屏營之至<lb/>
　　　賀正表<lb/>
臣某言伏以具物於春聖人所以撫節有為於正王者<lb/>
<pb n="KR4d0029_WYG_024-11a"/>
所以求端臣某中謝恭惟皇帝陛下臨教保民晉明燭<lb/>
蔀會年位之始浹天人之驩異俗來威百昌薦貺臣守<lb/>
郡于外不獲進慶闕庭臣無任瞻天祝聖激切屏營之<lb/>
至<lb/>
　　　賀赦表<lb/>
臣某言今月二十三日馬遞到赦書一道以南郊禮畢<lb/>
大赦天下者臣當時集本州官吏及僧民軍道等宣布<lb/>
并行下管屬十縣訖圜丘致饗講修對越之儀大宥推<lb/>
<pb n="KR4d0029_WYG_024-11b"/>
仁覃霈汪洋之澤含生致衆仰秣同歸臣某中謝竊以<lb/>
因吉土曰郊稱大事者祀粤自虞夏迄于漢唐有質有<lb/>
文或㳂或革諸儒參議致謂六天而異名歴代所行止<lb/>
以三年而定禮必於至者取物成之大僃就乎陽者法<lb/>
天道之資生然而千官備儀百靈走職發揮往制必屬<lb/>
於昌辰憲法後王允歸於元聖恭惟皇帝陛下順考古<lb/>
道丕闡大猷懷翼翼之心昭事上帝秉烝烝之孝祗見<lb/>
祖宗宿于清淨之宫致此精明之意人神降格海宇歡<lb/>
<pb n="KR4d0029_WYG_024-12a"/>
呼回六玉之珍虬御雙雲之蕐闕與民更始大覃雷雨<lb/>
之恩置國無窮永享蕐夷之樂臣親逢盛際向忝近司<lb/>
方領寄於藩垣但騖精於宸極<lb/>
　　　謝加勲表<lb/>
臣某言今月二十六日進奏院遞到勑牒各一道以南<lb/>
郊禮畢加臣護軍食邑五百户者大饗舉修方畢肇禋<lb/>
之禮徽章稠沓均加在位之臣俯僂承榮震惶知愧臣<lb/>
某中謝伏念臣器質甚淺學術非優徒遘休辰遂躋清<lb/>
<pb n="KR4d0029_WYG_024-12b"/>
貫内歴禁林之䆳外專方面之雄非矯矯以出人但渠<lb/>
渠而飭巳當堯舜之在上何以為功使龔黄之復生僅<lb/>
能自守況臣衰拙安在擬倫護侍慈親幸叨便郡此蓋<lb/>
伏遇皇帝陛下講明大典備錫慶私念持槖之舊臣進<lb/>
寵勳之異數雖葵藿之心盡吐仰對大明然蓼蕭之澤<lb/>
溥覃豈遺一物誓捐頂踵以答乾坤臣伏限守任在遠<lb/>
不獲奔詣闕庭臣無任<lb/>
　　　謝賜歴日表<lb/>
<pb n="KR4d0029_WYG_024-13a"/>
臣某言今月二十六日進奏院遞到詔書一道賜臣治<lb/>
平三年厯日一道者聖言溫潤榮甚袞褒舜厯昭明寵<lb/>
於圖瑞臣某中謝竊以惟王建國頒朔治民奉時先一<lb/>
歲之端藏廟謹諸侯之政治古所載熈朝益恭伏惟皇<lb/>
帝陛下勤念人時允符乾造坐明堂而聽政命太史以<lb/>
謹元特重王春首頒歲律度量寒暑蓍龜咎祥致隂<lb/>
陽之不愆宜疾癘之毋作臣遠分藩寄祗奉詔恩拜<lb/>
舞於庭雖竊九天之賜卷舒在手獲知四序之遷<lb/>
<pb n="KR4d0029_WYG_024-13b"/>
　　　冊皇太后稱賀表<lb/>
臣某言得進奏院狀報十一月十六日皇太后受寳冊<lb/>
者竭天下之養雖恭報於厚慈盡朝廷之儀在極崇於<lb/>
徽號神祗協應夷夏同歡臣某中謝臣聞夏商以前六<lb/>
宫之制邈焉而無紀姫劉以降五翟之法粲然而備存<lb/>
姜嫄太姒之流音明德和思之繼盛載蕐禮典允屬昌<lb/>
辰恭惟皇帝陛下純被九乾紹恢四聖成社稷之大計<lb/>
母道有光酧天地之至仁隂靈克順爰歸功於慈訓遂<lb/>
<pb n="KR4d0029_WYG_024-14a"/>
推美於瓊章家國慶安孝恭交至臣沗塵法從恪守藩<lb/>
封無任瞻望抃蹈激切屏營之至<lb/>
　　　冊皇后稱賀表<lb/>
臣某言得進奏院狀報十一月十六日皇后受冊者儷<lb/>
尊皇極宅正位於天閨配德紫宸膺鴻名於寳冊海内<lb/>
臣妾抃蹈以之臣某中謝臣聞文命造邦塗山所以宣内<lb/>
助重蕐嗣帝皇英所以輔聖明宗廟歆其薦羞穹壤因<lb/>
而垂祉載光懿範永屬熈朝恭惟皇帝陛下纘服睿圖<lb/>
<pb n="KR4d0029_WYG_024-14b"/>
席休寳緒兩儀均大含生荷亭育之恩二曜高臨品物<lb/>
仰照臨之惠是以淑譽流於區域隂教序於宫闈用贊<lb/>
王猷必崇位號加麗褘衣之貴增光彤管之蕐臣沗寄<lb/>
藩方限遥天陛無任瞻望欣躍激切屏營之至<lb/>
　　　賀潁王過禮表<lb/>
臣某言得進奏院狀報三月初十日潁王過禮者講名<lb/>
典禮納配儲闈奠笄之儀告成守土之臣交抃中謝恭<lb/>
惟皇帝陛下倣天合德與日齊明思隆長世之基豫正<lb/>
<pb n="KR4d0029_WYG_024-15a"/>
少陽之位爰崇淑媛以儷元良龜筮襲從輝青宫之徽<lb/>
冊本支增茂扶炎運於無窮臣幸豫通班沗臨遠郡無<lb/>
任瞻天荷聖激切屏營之至<lb/>
　　　謝恤刑表<lb/>
臣某言五月二十九日進奏院遞到詔書一道賜臣欽<lb/>
恤刑獄者臣已施行訖寛詔發中至仁逮下當赫隆於<lb/>
盛暑俾明慎於常經正宁推恩普天同抃臣某誠惶誠<lb/>
恐頓首頓首伏惟皇帝陛下文明御宇法則在躬親攬<lb/>
<pb n="KR4d0029_WYG_024-15b"/>
萬幾休有一德化鴻鈞而被物道皇極以愛民畫象衣<lb/>
冠思循於往制省罪囹圄曲暢於至慈特布訓辭用清<lb/>
科禁臣叨臨藩服絶遠朝廷臣無任瞻天荷恩激切屏<lb/>
營之至<lb/>
　<lb/>
　<lb/>
　<lb/>
　端明集巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻七</head> <lb/>
    <p>
<pb n="KR4d0029_WYG_007-1a"/>
欽定四庫全書<lb/>
　端明集巻七<lb/>
　　　　　　　　　　　　　宋　蔡襄　撰<lb/>
　　律詩<lb/>
　　　仁宗皇帝挽詞七首<lb/>
道徳由来太古同生靈休養至仁中五兵不試歸神武<lb/>
萬物無私是化工玉座忽逢春月盡金旌遥指洛川窮<lb/>
年年翠輦長陪扈那向西城别梓宫<lb/>
<pb n="KR4d0029_WYG_007-1b"/>
向近千秋節何言七月期遺恩羣玉宴往事荷宫祠仙<lb/>
路雲龍㑹秋風鼓角悲萬人贍彩仗猶認吉行時<lb/>
聲教中原泰恩仁萬國臨憂勤符帝夢付與得天心簫<lb/>
吹凝寒氣雲山斂夕隂還期千載後歌頌莫知深<lb/>
儉薄留遺詔遵行在繼承桐棺㑹稽冡瓦器孝文陵闕<lb/>
外秋螢度林端曉月澄須知無可欲終古不騫崩<lb/>
萬世威神在多方恵澤隆密音通虜壤行哭亦兒童畫<lb/>
翣離丹闕幽堂對紫嵩孤城空雨泣白首抱遺弓<lb/>
<pb n="KR4d0029_WYG_007-2a"/>
儉勤追禹績恭讓體堯仁措枉朝多直除苛更盡循遵<lb/>
儒恩禮異左戚賞刑均立子知天意超然即上賔<lb/>
攅宫開七月隧路閉千秋地帶三川拆天含萬國愁鳥<lb/>
雲知聖沒龍駕想神遊厚祿將無報慙恩更白頭<lb/>
　　　昭陵行<lb/>
宫人上臨候昏鐘簾外香煙燭影紅庭栢飛霜陵漏永<lb/>
可憐今夜月明中<lb/>
　　　和子發<hi>有序</hi>
<pb n="KR4d0029_WYG_007-2b"/>
　　天聖八年寄居悟空院留詩僧壁今三十五年人<lb/>
　　事變遷存沒感懐子發逺恵新編語及曩舊披覽<lb/>
　　數過悽惻之極輒復短章少伸懃懇<lb/>
空梁詩板嵗年多唯有秋蟲占古窠聞道故人時拂拭<lb/>
此生無奈舊情何<lb/>
　　　有遺梅花枕前者因成<lb/>
誰寄梅花置枕傍前時復得枕清香因香夢徹江南路<lb/>
江水浮天月似霜<lb/>
<pb n="KR4d0029_WYG_007-3a"/>
　　　甲辰寒日逰公謹園池<lb/>
二月名園蓊鬱青為憐佳節此閒行偶因觴詠心還適<lb/>
蹔離塵埃眼倍眀風静落花深一寸日遲啼鳥度千聲<lb/>
主公髙意何須道芳物於人自有情<lb/>
　　　四月十七日奉安仁宗皇帝御容於景靈孝嚴<lb/>
　　　殿是日舟次陳留感懐述事十六韻<lb/>
先帝傳基固真人嗣統平餘恩華夏在髙誼古今傾漢<lb/>
法原為廟仙居别有京海中金闕見天上玉樓成睿意<lb/>
<pb n="KR4d0029_WYG_007-3b"/>
懐丕烈宸豪薦大名薦唯將舜擬嚴亦與周并龍向朝<lb/>
雲起奎和晝日呈流光俄洊嵗發號慶重眀令節千秋<lb/>
過端儀萬衆迎讙呼山嶽動驅拂鬼神驚縹緲来佳氣<lb/>
雍容下太清旛旌多異制歌吹自新聲琳館初停御鑾<lb/>
輿始此行盥孚通至感福澤被羣生往事時兼逺孤臣<lb/>
淚獨横晨興西嚮久悽斷老年情<lb/>
　　　至鏁外<lb/>
旗聲不斷鼓聲催堤栁隂濃野色開今日客衣何事淨<lb/>
<pb n="KR4d0029_WYG_007-4a"/>
京塵不肯出城來<lb/>
　　　洪澤阻風<lb/>
今日風期惡遲迴一水濵村旗呈酒聖廟鼓賽河神躍<lb/>
鯉曽驚網饑烏不避人商工時借問何處即通津<lb/>
　　　逰金山寺<lb/>
平日壓塵土今遊興味長波濤圍四際臺殿起中央魚<lb/>
聴晨餐鼓雲和夕炷香薫風休遞吹襟袂不勝涼<lb/>
　　　五月宿江隂軍葛公綽草堂<lb/>
<pb n="KR4d0029_WYG_007-4b"/>
曽解征衣寄草堂枕邊泉石自生涼休論仙訣能延夀<lb/>
蹔得身閒夢亦長<lb/>
　　　七月過孤山勤上人院<lb/>
青林藹藹日暉暉薄晩涼生暑氣微湖上清風如可載<lb/>
畫船十隻不空歸<lb/>
　　　重陽日有美堂南望<lb/>
越壤吳封繡錯分華堂繁吹半空聞山峯髙下抽青笋<lb/>
江水東西卧白雲菊蘂芬芳初應節松林照耀欲迎曛<lb/>
<pb n="KR4d0029_WYG_007-5a"/>
州人不見歸時醉未擬風流待使君<lb/>
　　　韓玉汝山堂㑹别梅花已盛至蘇州示諭水鄉<lb/>
　　　天寒未開<lb/>
遥知畫舫艤江隈寒勒梅花未得開唯有山堂紅燭下<lb/>
至今繁艷傍尊罍<lb/>
　　　梨園小部<lb/>
　　梨園法部更置小部音聲三十餘人帝幸驪山楊<lb/>
　　貴妃生日命小部張樂長生殿因奏新曲未有名<lb/>
<pb n="KR4d0029_WYG_007-5b"/>
　　㑹南方進荔枝因名荔枝香<lb/>
傾宫晨起傅輕粧山殿生風夏日長小部新聲落天上<lb/>
無人知是荔枝香<lb/>
　　　答葛公綽<lb/>
　　丙午年正月邀葛公綽宿杭州山堂公綽遺詩有<lb/>
　　為是山堂似草堂之句因以答之<lb/>
山堂争似草堂清俗事随人百種名賴有四窓春茗在<lb/>
甌中時㸔白雲生<lb/>
<pb n="KR4d0029_WYG_007-6a"/>
　　　公綽示及生日以九龍泉為夀依韻奉答<lb/>
多謝山人逺祝延夀杯仍是九龍泉<hi>九龍恵山别名</hi>餘生事事<lb/>
無心緒直向清涼度嵗年<lb/>
　　　和答孫推官乆病新起見過錢塘之什二首<lb/>
於世無機是海翁客情醒醉任鄰鍾㢘纎雨意還侵夜<lb/>
料峭春期未減冬寳氣上浮難掩玉嵗寒中立不凋松<lb/>
君王自結英雄網千載風雲定有從<lb/>
病來安健賦詩誇甲子新移一嵗加吾道所存唯浩氣<lb/>
<pb n="KR4d0029_WYG_007-6b"/>
世緣何著但空花煙雲已過同歸鴈楊栁初藏並宿鴉<lb/>
便擬尋山逐幽趣春泥随馬不須遮<lb/>
　　　和夜登有美堂<lb/>
忽聞乘月上層臺正值江湖夜色開雲屋萬重燈火合<lb/>
雪山千仞海潮來静遊雖有詩情得獨笑應無俗語陪<lb/>
縱使羈懐多感慨若逢清致少徘徊<lb/>
　　　和偶登安濟亭<lb/>
津亭遥望草萋萋空曠清懐與物齊春水倒行潮欲上<lb/>
<pb n="KR4d0029_WYG_007-7a"/>
晩雲平壓日先低髙城覽古人何在逺渡傷離客自迷<lb/>
好共山翁同出處不隨朝騎五門西<lb/>
　　　和江上觀潮<lb/>
地巻天回出海東人間何事可争雄千年浪說鴟夷怒<lb/>
一信全疑渤澥空寂静最宜聞夜枕峥嶸須待駕秋風<lb/>
尋思物理真難測隨月虧圓亦未通<lb/>
　　　和答孫推官<lb/>
擬將身計入扁舟縱得三公不黑頭病體已輕休賦鵩<lb/>
<pb n="KR4d0029_WYG_007-7b"/>
機心如動輒驚鷗强看吳野江山醉肯為春風花草愁<lb/>
所向乾坤皆客寓可能與我更遲留<lb/>
　　　和古寺偃松<lb/>
古寺無人野蘚滋空庭永日雪風吹横柯圓若張青蓋<lb/>
老幹孤如植紫芝萬乗未輕蟠木器千年終與大椿期<lb/>
須知才短為天幸江上婆娑得所宜<lb/>
　　　和新燕<lb/>
燕燕何來處處喧新從海上振輕翰卑飛不避春泥重<lb/>
<pb n="KR4d0029_WYG_007-8a"/>
竝語應愁夜雨寒客舍暗窺吟筆徤宴堂時見酒盃乾<lb/>
雕梁信美多移主願爾將雛擇便安<lb/>
　　　開州園縱民遊樂二首<lb/>
風日朝來好園林雨後清遊魚知水樂戲蝶見春晴草<lb/>
軟迷行迹花深隠笑聲觀民聊自適不用管絃迎<lb/>
節候近清明遊人已踏青挿花穿㦸户酤酒向旗亭日<lb/>
迥林光潤風迴海氣腥未知何處樂歸路已嚴扃<lb/>
　　　遣興<lb/>
<pb n="KR4d0029_WYG_007-8b"/>
苦竹生笋四五寸櫻桃開花千萬枝空濛野色當樓處<lb/>
寂寞春寒帶雨時已放清歌逐瑶管旋篘新醸行金巵<lb/>
衰翁酩酊自為樂舉鞭不問并州兒<lb/>
　　　夜雨病中<lb/>
乆雨曾無度陽和漸向闌雜香生衆木濃翠入孤巒漏<lb/>
緩宵仍静燈微曉更寒芳時猶卧病何日出城看<lb/>
　　　寒食西湖<lb/>
山前雨氣曉纔收水際風光翠欲流盡日旌旗停曲岸<lb/>
<pb n="KR4d0029_WYG_007-9a"/>
滿潭鉦鼓競飛舟浮來煙島疑相就引去山禽好自由<lb/>
歸騎不令歌吹歇萬枝燈燭度花樓<lb/>
　　　上已日州園東樓<lb/>
地上多於枝上花東樓凝望惜年華潮頭正對伍員廟<lb/>
燕子争歸百姓家粉籜漸髙山徑笋綠旗初展石岩茶<lb/>
流芳自與人兼老樽酒相逢莫重嗟<lb/>
　　　四月清明西湖<lb/>
千頃平湖綠一遭空城遊樂自奢豪畫船争勝飛江鶻<lb/>
<pb n="KR4d0029_WYG_007-9b"/>
翠巘都浮載海鼇芳草堤邊裙帶短柔桑陌上髻鬟髙<lb/>
樓前盡日聞歌笑不啻秋風巻怒濤<lb/>
　　　度南澗<lb/>
隠隠飛橋隔野煙石磯西畔問漁船桃花盡日隨流水<lb/>
洞在清溪何處邊<lb/>
　　　入天竺山留客<lb/>
山光物態㺯春暉莫為輕陰便擬歸縱使晴明無雨過<lb/>
入雲深處亦霑衣<lb/>
<pb n="KR4d0029_WYG_007-10a"/>
　　　十日西湖晩歸<lb/>
清晨出郭又晴曛已見空枝嫩葉新争得山頭能閣日<lb/>
且容湖上不歸春人隨百戲波飜海酒到三橋月滿身<lb/>
<hi>三橋乃西湖歸路月中飲於橋上</hi>只有牡丹纔半拆未知何處可娛賔<lb/>
　　　十二日晩<lb/>
欲尋軒檻倒清尊江上烟雲向晩昏須倩東風吹散雨<lb/>
明朝却待入花園<lb/>
　　　十三日吉祥探花<lb/>
<pb n="KR4d0029_WYG_007-10b"/>
花未全開月未圓看花候月思依然明知花月無情物<lb/>
若使多情更可憐<lb/>
　　　十三日出趙園觀花<lb/>
水際開花千萬窠初鶯時逐麗人歌欲知太守行春樂<lb/>
只向東城得最多<lb/>
　　　十五日遊龍華浄明兩院值雨<lb/>
垂楊修竹半藏山一徑紆回暮雨間綠滿野田看渺渺<lb/>
白飛嵓溜自潺潺空村鮐背行歌去古寺頭陀乞食還<lb/>
<pb n="KR4d0029_WYG_007-11a"/>
却羨幽人在深僻斷無來客扣禪闗<lb/>
　　　十六日會飲駱園<lb/>
名園何事却居鄽永晝游蜂乳燕喧不計陰晴與風雨<lb/>
巻簾花蘤在尊前<lb/>
　　　十八日陪提刑郎中吉祥院看牡丹<lb/>
節候初臨榖雨期滿天風日助芳菲生來已占妙香國<lb/>
開處全烘直指衣攬照儘從烏帽重放歌須遣羽觴飛<lb/>
前騶不用傳呼寵待與遊人一路歸<lb/>
<pb n="KR4d0029_WYG_007-11b"/>
　　　又往鄭園<lb/>
小小園亭細細風千枝淺白間深紅誰知狹徑無人到<lb/>
留得青春向此中<lb/>
　　　十九日奉慈親再往吉祥院看花<lb/>
天意應偏與春工已盡歸來如從月下去似逐雲飛艷<lb/>
絶聲名逺清多香氣微輕陰資潤澤斜照動光輝劇飲<lb/>
千鍾醉相鮮五綵衣曾非重芳物庶以奉慈闈<lb/>
　　　二十二日山堂小飲和元郎中牡丹向謝之什<lb/>
<pb n="KR4d0029_WYG_007-12a"/>
幾家園館見千枝白髪雖多意不衰香澤最深風静處<lb/>
醉紅須在月明時已知佳節無餘日<hi>已過榖雨三日</hi>更向殘芳<lb/>
巻一巵擬放春歸還自語來年老信莫先期<lb/>
　　　寄錢塘春遊詩呈南陽郭待制<lb/>
一春遊攬足詩歌寄與南陽語思多若憶錢塘曾到處<lb/>
西湖仍是舊烟波<lb/>
　　　答孫推官<lb/>
不是窮輪始問途肯將全璧混泥汚尚平婚嫁何時畢<lb/>
<pb n="KR4d0029_WYG_007-12b"/>
陶令田園先自蕪羈旅且甘家四壁牢愁須借酒千壚<lb/>
唯應抒素推文富落筆詞章氣象麄<lb/>
　　　和孫推官憶徑山遊<lb/>
三十年前浙右行徑山纔稱愛山情油憧<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
                    <graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>絲杉翠<lb/>
<hi>五山盡植絲杉</hi>環珮涓涓石澗鳴<hi>遶寺流泉</hi>極峻只疑天上黨遥臨<lb/>
初覺地東傾分符不得重遊賞碣石巖邊記姓名<hi>舊有記徑</hi>
<hi>山遊鑴碣石嵓</hi>
　　　奉答孫推官南屏舊遊<lb/>
<pb n="KR4d0029_WYG_007-13a"/>
已憐叢翠在湖邊最勝濃嵐返照前未省天工能刻飾<lb/>
秪應山骨自清堅巖端下溜添春澗穴底來風送野煙<lb/>
欲仗何人安屐齒更尋幽徑一攀緣<lb/>
　　　和登安濟亭<lb/>
亭上風吹藤帽簷為憐清勝得安恬驚濤觸岸層瀾碎<lb/>
落日銜山半景尖遥認犀奔知鹿角忽逢龍挂見胡䫇<lb/>
<hi>浙江詩有龍起郷人謂之龍挂</hi>城南一去通滄海無限春寒向晩添<lb/>
　　　和運使王學士舟次徳清見寄<lb/>
<pb n="KR4d0029_WYG_007-13b"/>
洛陽平昔誇文會君已勝冠我壯夫談道最先稱賈誼<lb/>
憂時曾見哭唐衢<hi>尹師魯兄弟多同㑹</hi>敢將膠漆論同志幸得湖<lb/>
山可共娛須向餘春迴馬足栁堤相逐踏青蕪<lb/>
　　　和運使學士芍藥篇<lb/>
宻葉陰沈夏景新朱欄紅藥自為春香於蘭芷偏饒艷<lb/>
畫入縑綃未逼真已恨芳華難駐景可堪愁卧動經旬<lb/>
<hi>病起同觀</hi>三年想愛須留戀不為江頭酒味醇<lb/>
　　　遊煙霞洞<lb/>
<pb n="KR4d0029_WYG_007-14a"/>
　　伏承躬侍安輿出遊煙霞洞拙詩奉呈運使學士<lb/>
新晴特地入煙霞道並南山轉更賖幽磬過隣溪口寺<lb/>
衆鷄鳴午野人家洞深隨溜先如雨石古籠藤亂放花<lb/>
潘岳小園猶作賦輕軒選勝樂無涯<lb/>
　　　寄來安孫推官<lb/>
我愛孫公子安貧無所營相逢雖邂逅一見即平生黑<lb/>
電揮詩筆黄河瀉酒觥輕舟何處在别思若揺旌<lb/>
　　　段家堤西望晩山<lb/>
<pb n="KR4d0029_WYG_007-14b"/>
月下西山千萬重日光山氣鬱葱籠鮫綃數幅須移得<lb/>
惆悵如今無畫工<lb/>
　　　孫武篇<lb/>
入官無所解因笑得君憐豈知孫武子自欲逞威權<lb/>
　　　西施篇<lb/>
越國無雙艷吳宫未始知誰言勾踐黠不自愛西施<lb/>
　　　唐彦猷挽詞<hi>二首</hi>
骾亮馳名久孤髙進路難富文平日業勸學晩年官隧<lb/>
<pb n="KR4d0029_WYG_007-15a"/>
外春江静林邊曉露溥唯應墳上土猶解是芝蘭<lb/>
舊徳推當代新悲入故鄉直當冠獬豸清可濯滄浪美<lb/>
研精煤色文甌晝茗香生平無復見流涕送幽堂<lb/>
　　　六月八日山堂試茶<lb/>
湖上畫船風送客江邊紅燭夜還家今朝寂寞山堂裏<lb/>
獨對炎暉看雪花<lb/>
　　　和錢端明遊南屏山<lb/>
新秋初變一天清急雨仍添萬木聲山勢不根空外起<lb/>
<pb n="KR4d0029_WYG_007-15b"/>
湖光無際槩來平錦衣應有徘徊戀金地聊開燕樂情<lb/>
衰暮典城何所用願公雲路羽翰生<lb/>
　　　送錢端明還京<lb/>
禁墀初别紫霄端故國生光里俗懽二世家聲聨將相<lb/>
百年廟貌儼衣冠躬臨州㦸迎門下<hi>每至州廨客次下馬</hi>人喜曾<lb/>
孫夾道觀石照老苔封舊迹錦溪喬木涕清瀾東趨越<lb/>
嶺興懐逺夕聴胥濤入夢間江上馳心思魏闕日邊歸<lb/>
路指長安香深離渚花重叠涼滿行舟酒半闌應念非<lb/>
<pb n="KR4d0029_WYG_007-16a"/>
才持虎契平時相繼入金鑾<lb/>
　　　清暑堂會同年<lb/>
當年緑髪上天衢三紀于今雪滿鬚榮路風波多契闊<lb/>
畫堂歌吹蹔懽娛杯中明月時揺動草際飛螢乍有無<lb/>
莫問更籌須劇醉四翁同籍亦難俱<lb/>
　　　清暑堂中秋夜飲<lb/>
江國初凉夕漏均青天無翳地無塵蓮花翦綵燈光燦<lb/>
蕉葉傾金酒味新時節暗遷應不再懽娛難得莫辭頻<lb/>
<pb n="KR4d0029_WYG_007-16b"/>
明年今夜中庭月依舊寒光别照人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻六</head> <lb/>
    <p>
<pb n="KR4d0029_WYG_006-1a"/>
欽定四庫全書<lb/>
　端明集巻六<lb/>
　　　　　　　　　　　　　宋　蔡襄　撰<lb/>
　　律詩<lb/>
　　　後舍緋桃<lb/>
十年樹底折香葩蓛蓛浮光弄曉霞只恨無情是風雨<lb/>
直將紅片入西家<lb/>
　　　題龍紀院僧室<lb/>
<pb n="KR4d0029_WYG_006-1b"/>
山僧九十五行是百年人焚香猶夜起喜酒見天真生<lb/>
平持戒定老大有精神須知不變者那減故時新<lb/>
　　　宿黄蘗聴彬長老譚禪<lb/>
一圓靈寂本清真誰向蒼浪更問津欲說西來無見處<lb/>
奈何言句亦前塵<lb/>
　　　南劍州芋陽舖見臘月桃花<lb/>
可笑夭桃耐雪風山家墻外見疎紅為君持酒一相向<lb/>
生意雖殊寂寞同<lb/>
<pb n="KR4d0029_WYG_006-2a"/>
　　　士安飲我數杯至觀音院纔醒聞灘聲泉響因<lb/>
　　　留短闋<lb/>
林外灘聲砌下泉泠泠幽響靜中傳朝衫却染京塵去<lb/>
爭得夫君醒醉眠<lb/>
　　　别邵武長史朱照鄰<lb/>
竊比君侯病駃騠時看雲路忽長嘶十年還此同杯酒<lb/>
三驛剛來踏雨泥士行滿鄉元自好官名當世不勝低<lb/>
未霑釡粟榮新祿應上亨衢别有梯<hi>相送三日</hi>
<pb n="KR4d0029_WYG_006-2b"/>
　　　自漁梁驛至衢州大雪有懐<lb/>
大雪迷空野征人尚逺行乾坤初一色晝夜忽通明有<lb/>
物皆遷白無塵頓覺清只看流水在却喜亂山平逐絮<lb/>
飄飄起投花㸃㸃輕玉樓天上出銀闕海中生舞極揺<lb/>
溶態聞餘淅瀝聲客爐何暇煖官酤未能醒薄吹消春<lb/>
凍新暘破曉晴更登分界嶺南望不勝情<lb/>
　　　華嚴院西軒見芍藥兩枝追想吉祥賞花慨然<lb/>
　　　有感寄呈才翁<hi>辛卯四月</hi>
<pb n="KR4d0029_WYG_006-3a"/>
吉祥亭下萬千枝㸔盡將開欲落時却是雙紅有深意<lb/>
故留春色綴人思<lb/>
烘簾微照自生光吹面輕風與送香誰把金刀收絶艷<lb/>
醉紅深淺上釵梁<lb/>
的的名花對酒樽欄邊沈醉月黄昏今朝闗外尋蘭若<lb/>
忽見孤芳欲斷魂<lb/>
　　　崇徳夜泊寄福建提刑章屯田思錢塘春月並<lb/>
　　　遊<lb/>
<pb n="KR4d0029_WYG_006-3b"/>
夙昔神都别于今浙水遭故情彌切到佳月事追遨太<lb/>
守才賢重清明土俗豪犀珠來戍削征鼓去啾嘈湖樹<lb/>
涵天濶船旗罥日髙醉中春𣺌𣺌愁外夕陶陶新曲尋<lb/>
聲倚名花逐種褒吟亭披越岫夢枕覺胥濤論議刀矛<lb/>
快心懐鐵石牢淹留趨海角分散念霜毛鱸鱠紅随筯<lb/>
<hi>予之吴江</hi>瀧波淥滿篙<hi>君往嚴瀧</hi>試思南北路燈暗雨蕭騷<lb/>
　　　嘉禾郡偶書<lb/>
盡道瑶池瓊樹新仙源尋到不逢人陳王也作驚鴻賦<lb/>
<pb n="KR4d0029_WYG_006-4a"/>
未必當時見洛神<lb/>
　　　讀宿州天慶觀門扉仙篆有感<lb/>
玉骨霞衣帝所遊案前香氣與星浮無端醉語落塵土<lb/>
一過人間四十秋<lb/>
　　　送張處士二首<lb/>
垂垂秋雨沒韉泥經晝門前無馬嘶乗靜因題送行什<lb/>
江南歸思巳凄迷<lb/>
梁園塵土着人腥不似淮山照眼明愛君心迹曽無繋<lb/>
<pb n="KR4d0029_WYG_006-4b"/>
一片孤雲去就輕<lb/>
　　　温成皇后挽詞二首<lb/>
紫極騰軒曜青春委蕣顔雲軿何處去金殿幾時還仗<lb/>
下編簫咽陵中夜燭閒六宫哀送返疑是夢魂間<lb/>
翟綵開新禮金文易大名真游上仙路故物感皇情月<lb/>
落辭丹禁春前引素旌宫闈鳴挽鐸不是珮環聲<lb/>
　　　司徒侍中宋宣獻公挽詞五首<lb/>
重器推隆棟馳光逐逝川人應騎尾宿嵗亦在辰年文<lb/>
<pb n="KR4d0029_WYG_006-5a"/>
思精天下忠謀盡帝前唯無豐室累清白是家傳<lb/>
申命増華衮遺忠動紫宸世風存令子暮哭有慈親復<lb/>
辟前言在論兵密疏陳如何年不永無路問蒼旻<lb/>
懐道初名世乗時遂致君平分百年筭中据兩台文行<lb/>
翣連寒樹凝笳上晩雲路人那得識揮涕指幽墳<lb/>
洛宅初開府非才辱顧隆遺思謡俗在餘論宴堂空巳<lb/>
矣蒼生望嗟乎吾道窮豈惟懐舊徳一慟向春風<lb/>
去嵗洛城東公歸秉樞務今日國門西輤車行哭度同<lb/>
<pb n="KR4d0029_WYG_006-5b"/>
此晩春節依舊西山路千古訣幽明一年纔旦暮逺恨<lb/>
寄山川餘哀慘雲霧平昔送公詩何言歌薤露<lb/>
　　　哭賈少卿<hi>庚辰年自潭州謫所遷少卿知廣州未行卒</hi>
畫旟南度謫長沙粤海新恩路更賖子日鵩來知主去<lb/>
辰年龍㑹為賢嗟猶多婚嫁先捐館無復田園可寄家<lb/>
曽是徳公推奬厚一觴何處酹魂車<lb/>
　　　别顔慥下第<lb/>
四上不登第漂流二十年依依去國恨杯酒春風前<lb/>
<pb n="KR4d0029_WYG_006-6a"/>
　　　和杜相公謝寄茶<lb/>
破春龍焙走新茶盡是西溪近社芽纔拆緘封思退傳<lb/>
為留甘旨減藏家鮮明香色凝雲液清徹神情敵露華<lb/>
却笑虗名陸鴻漸曽無賢相作詩誇<lb/>
　　　謝杜相公<hi>有序</hi>
　　伏覩宫傅相公精詞健筆輒然成詠敢觸冒戰鋒<lb/>
　　但伸懃懃之至<lb/>
謝政閑宫傅當年老相君詩情通造化筆力作風雲是<lb/>
<pb n="KR4d0029_WYG_006-6b"/>
則經綸手施於淡泊文捧窺心感悸無路候公門<lb/>
　　　銓舍後軒<lb/>
秋欄疎索水葒花坐見花邊日向斜莫問幽人超世訣<lb/>
即心無累是仙家<lb/>
　　　閣下晝眠<lb/>
急雨初收宫殿明紅薇花落暑風清忽傳午正驚殘夢<lb/>
寂寂西軒喜鵲聲<lb/>
　　　戯答王仲儀<lb/>
<pb n="KR4d0029_WYG_006-7a"/>
零落黄花動節辰送行杯酒感風塵誰知最恨張京兆<lb/>
畫徧修眉不示人<lb/>
　　　哭石曼卿<lb/>
仕宦晩益困忽驚朝露晞嗟嗟命不偶事事志多違直<lb/>
節未嘗屈英魂何所依有材真國器無悶即天機前日<lb/>
猶言笑今亡果是非城南春滿路空見素旌歸<lb/>
　　　銅雀妓<lb/>
十五燒香繐帳前幾多幽怨入危絃誰知千載臺傾後<lb/>
<pb n="KR4d0029_WYG_006-7b"/>
何處西陵有暮田<lb/>
　　　城西射弓挺之以病不至簡示新詩有唯應欠<lb/>
　　　我渭城歌之句謹吟一篇以答佳意<lb/>
雪後西郊物外清官閒乘興此閒行出門疎樹無塵色<lb/>
入内流渠帶野聲近臘酒醪香更釅得風弓箭力還生<lb/>
知君病起心猶壯獨背船窻唱渭城<lb/>
　　　汾陽夫人挽詞二首<hi>其夫李留後端懿國甥</hi>
福偶天家出賢名戚里推朱顔不待老萬事却成悲宿<lb/>
<pb n="KR4d0029_WYG_006-8a"/>
露霑新隴秋風過舊帷誰歌均一徳傳繼召南詩<lb/>
借有百年在都如一夢迴幻生還復滅仙去不重來樂<lb/>
色閒宵院衣香祕夜臺行人知令淑哭送侍兒哀<lb/>
　　　泰靈園書事<lb/>
檻外珍叢叨下泉祥符天子泰靈仙忽逢野老臨池水<lb/>
自剪殘花趂嵗錢<lb/>
上元天仗款琳房靈圃遥傳玉殿香要識年年桃李色<lb/>
不闗春力是恩光<lb/>
<pb n="KR4d0029_WYG_006-8b"/>
　　　讀太平告身<lb/>
綾紋金彩射星霞潤墨新騰玉署麻不用著心驚寵辱<lb/>
去來元是坦空華<lb/>
　　　因書答河東轉運楊樂道<lb/>
前嵗君提嶺外兵國門南路送君行由來成事多天幸<lb/>
直向危時見世情勉力朝廷論大計甘心江海就私榮<lb/>
<hi>予請罷開封府出知泉州</hi>牢愁應解侵人骨未老先教白髪生<lb/>
　　　楚州聞晩角有懐<lb/>
<pb n="KR4d0029_WYG_006-9a"/>
欽天門外警場開<hi>郊宫有欽天門</hi>畫角千枝疊鼓催今日淮邊<lb/>
孤壘畔晩風時送數聲来<lb/>
　　　過真慧素上人院見紅薇盛開因思西閣後軒<lb/>
　　　數株遂成短章寄翰林原叔八丈禹玉閣長兼<lb/>
　　　書真慧壁間以記所遇<lb/>
八月吳天覺早涼翠叢初拆碎朱房繁枝欲卧不勝力<lb/>
落片將飛猶是香西閣二年臨晝夢金刀一夕掩春芳<lb/>
<hi>嘗令花工以綵為之殊逼真也</hi>欄邊想像頻回首漸覺星垣逈漢傍<lb/>
<pb n="KR4d0029_WYG_006-9b"/>
　　　杭州訪吉祥璘上人追感蘇才翁同賞牡丹<lb/>
曽乗春飲遶花畦花底餘香入燕泥剪處佳人傳燭下<lb/>
歸時明月到雲西重來草樹驚秋色零落交朋感舊題<lb/>
若使他年逢勝賞一觴知復共誰攜<lb/>
　　　寳月法喜堂<lb/>
少悟浮圖法因傳法喜名於人無厚薄知巳盡豪英藥<lb/>
舍朝爐暖碁窻夜燭明性懐元自得未用厭逢迎<lb/>
　　　過泗州嶺<hi>衢州道中是年冬十二月室家永嘉郡君葛氏亡逝</hi>
<pb n="KR4d0029_WYG_006-10a"/>
二十五年間三迴共往還那知臨白首相失向青山想<lb/>
像音容在侵尋鬢髪斑平生多善行應不下塵寰<lb/>
　　　丙申元日過浦城西陽嶺<lb/>
曽侍天王玉几傍<hi>累年侍執夀觴</hi>捲簾袍色殿中央重霄未徹<lb/>
宫縣樂上宰初持萬夀觴曉日半臨幡影轉春風徧送<lb/>
佩聲長今朝千里穿雲嶺喜奉親輿返故鄉<lb/>
　　　宿漁梁驛<lb/>
庭樹疎疎河漢低瓦溝霜白月平西寒鴉不奈單棲苦<lb/>
<pb n="KR4d0029_WYG_006-10b"/>
落泊驚飛到曉啼<lb/>
　　　過南劍州芋陽舖見桃花<lb/>
七年相别復相逢墻外千枝依舊紅只有蒼顔日憔悴<lb/>
奈緣多感泣春風<lb/>
　　　見勻親抄書泣悼巻末<lb/>
得汝抄書心自喜古来清白紹家難誰知向老秋燈下<lb/>
一見親蹤不忍㸔<lb/>
　　　寓居興化轉運廨舍<lb/>
<pb n="KR4d0029_WYG_006-11a"/>
病惱連春夏居閒意味長海風生永晝山雨送微涼書<lb/>
帙梅蒸潤衣巾荔實香塵縁消遣盡物我兩相忘<lb/>
　　　丙申五月逰興化西門上溪<lb/>
尋溪因過上溪逰雨後溪渾水亂流因傍堤松却飛葢<lb/>
為聞山鳥輟鳴騶平田䆉稏青雲合滿谷芭蕉碧玉抽<lb/>
開濟無功須早去故時𤓰隴有通侯<lb/>
　　　謝宋評事<hi>有序</hi>
　　伏蒙評事宋丈分貺家園丹荔世傳此樹巳三百<lb/>
<pb n="KR4d0029_WYG_006-11b"/>
　　年黄巢兵過欲伐之時王氏主其樹其媪擁樹願<lb/>
　　并戮巢兵為之不伐今雖老矣實益滋繁味益甘<lb/>
　　滑真佳樹也因成短章用酬厚意<lb/>
齋館從容接燕申每臨佳樹走觥巡兵鋒却後知神物<lb/>
年夀髙来況主人並賞昔聞思故友<hi>公嘗言陳太監方諫議及大卿並曾</hi>
<hi>㑹賞</hi>分廿今喜奉慈親豈唯持祝公難老兼欲靈株比大<lb/>
椿<lb/>
　　　謝阮評事<hi>有序</hi>
<pb n="KR4d0029_WYG_006-12a"/>
　　伏蒙評事阮丈手授祕文輒以蕪音用投真賞<lb/>
手授新書荷至情何時仙訣得真精髙年轉覺面顔少<lb/>
細字全由眼力明藥力謾勞分上下丹爐終費候虧盈<lb/>
爭如一語醒然悟獨葆天光不外營<lb/>
　　　和詩送茶寄孫之翰<lb/>
北苑靈芽天下精要須寒過入春生故人偏愛雲腴白<lb/>
佳句遥傳玉律清衰病萬緣皆絶慮甘香一味未忘情<lb/>
封題原是山家寳盡日虗堂試品程<lb/>
<pb n="KR4d0029_WYG_006-12b"/>
　　　泉州安靜堂<lb/>
庭松永晝囀春禽天氣初晴又半隂惆悵此生多病惱<lb/>
正㸔行樂獨傷心<lb/>
　　　泉州北藏院見初荷華<lb/>
初華纔過小荷身曉露霑紅㸃㸃勻莫為愁心偏倚望<lb/>
清江元有未歸人<lb/>
　　　詔貢士<lb/>
星騎翩翩鶴詔來旋聞歡語沸春雷天閑未減真龍種<lb/>
<pb n="KR4d0029_WYG_006-13a"/>
滄海還空老蚌胎拂紙半毫含意勁摩雲雙翅待風開<lb/>
寄言商頴辟榮客好致吾君放首迴<lb/>
　　　福州堂下小欄花卉多是手栽今巳繁盛因賞<lb/>
　　　花有所感悼<lb/>
愛花盡日傍花臺㸃檢當年手自裁前事巳随朝暮變<lb/>
舊華空見淺深開山禽忽下還飛去溪雨纔收又復来<lb/>
只有春醪能遣恨無人欄畔共持杯<lb/>
　　　登四徹亭<lb/>
<pb n="KR4d0029_WYG_006-13b"/>
偶爾尋幽上翠微逰人啼鳥似前期花間行印露霑紙<lb/>
山下放衙雲滿旗艷艷舞衣朝日處飄飄商櫓落潮時<lb/>
傳杯且與乗春醉身世悠然兩自遺<lb/>
　　　登清風樓<lb/>
郭外清溪溪外山溪雲飛上破山顔晴明天氣琉璃色<lb/>
何處峰頭帶雨還<lb/>
　　　榴花洞<lb/>
洞裏花開無定期落紅曽見逐泉飛仙人應向青山口<lb/>
<pb n="KR4d0029_WYG_006-14a"/>
管却春花不與歸<lb/>
　　　寄南海李龍圖<hi>兊</hi>求素馨含笑花<lb/>
二草曽觀嶺外圖開時嘗與暑風俱使君巳自憐清分<lb/>
分得新條過海無<lb/>
　　　寄題張景山大卿園池<lb/>
人仰公才世吏師更甘歸老舊林池門䦨清似當官處<lb/>
心力强於少壯時物理自㝠非寄酒兵謀猶在却因棋<lb/>
濠邊風月如招隠願拂塵裾從所之<lb/>
<pb n="KR4d0029_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻六<lb/>
</p>
<p>
</p>
  </div>
</body>
</text>
</TEI>
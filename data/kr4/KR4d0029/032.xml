<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻三十二</head> <lb/>
    <p>
<pb n="KR4d0029_WYG_032-1a"/>
欽定四庫全書<lb/>
　端明集巻三十二<lb/>
　　　　　　　　　　　　　宋　蔡㐮　撰<lb/>
　　齋文<lb/>
　　　南郊道塲讃佛文<lb/>
伏以講盛禮於泰壇用伸嚴事集勝因於浄土宜運<lb/>
鴻仁伏惟皇帝陛下順法乾坤祗奉祖考萬物涵仁而<lb/>
生息庶政蹈道以中和甫届書雲之辰往陳奠璧之祀<lb/>
<pb n="KR4d0029_WYG_032-1b"/>
特開精舍廣肅法筵展龍藏之秘言揚魚山之清梵庶<lb/>
敷善利胥協熈辰今皇帝伏願臨吉土以升煙髙凝<lb/>
祥氣御端闈而洒澤下格幽途永孚環海之心益固<lb/>
南山之夀<lb/>
　　　功德疏<lb/>
奠玉紫壇䖍修於大報布金紺宇祗仰於能仁用集<lb/>
妙因特嚴法供皇帝陛下與天均覆惟日並明運神<lb/>
化以無方置幅員之安處甫臨至景專講上儀就居<lb/>
<pb n="KR4d0029_WYG_032-2a"/>
位以薦誠霈渙思而澤下有来清侣敷誦秘文式頼<lb/>
殊緣宜資熈事伏願五辰協序百福凝祥永隆乆大<lb/>
之基益固延鴻之筭<lb/>
　　　順祖惠元皇帝齋文<lb/>
豳風流頌陳基業之艱難梵澤垂文降福祥之孚<hi>闕</hi>
諱辰甫及妙果宜憑伏惟順祖惠元皇帝藴神聖之<lb/>
資累元功之茂詒孫謀而及逺啟天命之来符今皇帝<lb/>
奉清明之宮薦馨香之德敞仁祠之浄土翻文佛之秘<lb/>
<pb n="KR4d0029_WYG_032-2b"/>
詮順祖惠元皇帝伏願鬯並真游髙臨覺地集祥綿<lb/>
緒敷貺羣靈今皇帝伏願鴻算後天至慈冒世萬㝢<lb/>
輳於朴厚四極格於混同然後願台輔協恭宗圗繁<lb/>
衍日星順夫軌道黍稷滋於有年舉是含生悉登夀<lb/>
域<lb/>
　　　太宗皇帝忌文<lb/>
至大之德列原廟以推尊無量之仁依覺皇而薦祐<lb/>
太宗皇帝恩淪四外運紹再傳化治之光在人昌明之<lb/>
<pb n="KR4d0029_WYG_032-3a"/>
慶垂世今皇帝永思先烈濬發精神有来浄行之流<lb/>
聿修秘藏之妙太宗皇帝伏願超游真蓋廣覆羣靈<lb/>
慧如日之圎明化等空而常寂今皇帝伏願夀年山<lb/>
固聲教天臨儲嗣寖蕃宗支彌盛宰路協恭而贊<lb/>
輔霄躔應候而泰和五辰順時百嘉遂性<lb/>
　　　　章穆皇后忌文<lb/>
伏以蕙車風逝杳仙迹以曷追竺館載䖍仗佛因而申<lb/>
薦恭惟章穆皇后禀靈魏麓作儷周京修隂教以輔<lb/>
<pb n="KR4d0029_WYG_032-3b"/>
隆正坤儀而中肅真游彌逺靈德逾芳今皇帝孝軫<lb/>
至懐慕存遺懿兹復臨於諱日爰肅啟於法筵用植勝<lb/>
緣以昭嚴奉皇后伏願棲遊浄界超證真乗備福德<lb/>
之莊嚴㑹天人之利樂皇帝伏願運延星劫位固寳<lb/>
圗暢聲教於八遐戢干戈於四裔然後願盤維敦茂<lb/>
丞弼宣和百工罄述職之勤庶績協順時之治若夷<lb/>
若夏有性有生率躋仁夀之期共洽羲軒之化<lb/>
　　　　章獻皇后忌文<lb/>
<pb n="KR4d0029_WYG_032-4a"/>
保祐帝尊上繫於慈訓追懐親愛䖍託於能仁皇太后<lb/>
惠澤多方教流中閫逖奉母儀之重再嚴廟象之崇<lb/>
今皇帝孝德因心諱憂在旦軫瞻屺之深念集給園<lb/>
之勝因皇太后性周大空化通妙力䕶生靈於至樂福<lb/>
基業之無窮今皇帝鴻筭後天深仁被物殊俗格乎<lb/>
面内庶品遂於陽中台哲同寅宗藩協輔武皮包乎<lb/>
犀利文象蹈於經常有生之繁惟帝斯頼<lb/>
　　賦<lb/>
<pb n="KR4d0029_WYG_032-4b"/>
　　　士伸知巳賦<lb/>
古有云賤而達已者道必有裕貴而得士者禮必與<lb/>
鈞意關榮以髙世朅游名於大人威鳯下而覧德㣲<lb/>
蠖屈而求伸謂周公多才揮沐吐飡而延白屋顔子<lb/>
具聖砥名厲行而附青雲故我氣浩集義遊於天真<lb/>
黙守節而無悶動㑹時而益振彬文薄乎河漢長筭<lb/>
騖乎臣隣指素絃而禀潔紉香草兮生春彼美君子<lb/>
風度瑰偉烏在其蔓葛以均戚寧藉乎樹枌而接里<lb/>
<pb n="KR4d0029_WYG_032-5a"/>
夷亷嶷而素言誼幽眇而鈞㫖判柔植於異畦决斷涇於<lb/>
東水始傾崑而娛玩遽倒廪而矜侈耽聖域以同奥秩皇<lb/>
塗而並軌雖韜瑕可以取璧兼體可以收菲矧或太公蜕<lb/>
北海之居安石翔東山而起我拒其歸誰執兹耻必使右<lb/>
雪苑之席屣繡衣之履䋲引堯舜以致君蒙合燕趙之<lb/>
多士苟風協而聲同偕克濟乎薫美者也且夫虹玉<lb/>
隐乎巉石玭珠淪乎層漪麒麟非犬馬之比鱣鱓豈<lb/>
螻蟻之持沕明淵而自得曷悚迫而外移華屋千榱<lb/>
<pb n="KR4d0029_WYG_032-5b"/>
柔荑百枚積粟乎京坻躍馬乎騧驪匪衷藏之雅尚<lb/>
差得志而弗為何藴諛以發顔何挾巧而讕詞宜乎厚<lb/>
德表世嘉聞蓋時身享崇髙之貴瞻咫尺之儀謂朽株<lb/>
可萬乗之器廊廟非一木之枝得於道不伐乎衆公推<lb/>
於室不懵乎内私舉巗穴而悚觀峩冠珮而来思上弗<lb/>
求焉無曰蔑當吾取下弗進焉無曰胡為我知然則人<lb/>
之膠於今者或安於近泥於古者或昧乎通擇其粉<lb/>
墨之異考以宮商之同射乃墉上宜乎日中鳴鶴隂<lb/>
<pb n="KR4d0029_WYG_032-6a"/>
而子和雕虎嘯而生風不然則名位相雄師學相攻耕<lb/>
石田而待稔懐珍髢而適戎故非五難而吐論和再刖<lb/>
而窮處嗟乎木秀林而必摧士入朝而見嫉絳灌隐堤<lb/>
而賈遷椒蘭發機而原黜子冉膏舌而墨幽臧倉圜<lb/>
精而軻逸夜光明月招訶按劍之年流水髙山沈思絶<lb/>
絃之日在孤見之卓越發羣蔽之豐宻借如説困刑戮<lb/>
何擷其芳尹恬耔耨何鋪其香若歲旱而澤及卒阿<lb/>
衡而自將惟聖睿之親逢俾業履之徛昌奚仕虞而<lb/>
<pb n="KR4d0029_WYG_032-6b"/>
弭廢由自戎而虜亾秦何售之而遂用遽厚之而遐疆<lb/>
仲負<hi>闕</hi>而仇君鮑何奪徽纆與鋒鋩弗芥蠆乎左右麾<lb/>
干侯而拱天王設隕越於九淵㡬夷袵而易鄉寗倚輈<lb/>
而鳴嗌桓何寳其琅琅鬷肆語而靡著向何娛而趨<lb/>
下堂伊郄勲之末圗胥何利乎錫土越石娛薪以相<lb/>
伴嬰何次驂而奄取平負郭而乆貧何梯魏而康㝢<lb/>
信鼓刀以周身何翼蕭而登輔節信疲於游宦何怵<lb/>
心於皇甫正平蹶於羈雌何衒能於文舉亮覘時而<lb/>
<pb n="KR4d0029_WYG_032-7a"/>
養晦蜀何奮之於甽畝䝉署籍而委質吳何抗之於<lb/>
卒旅蹇斯類之有徒殫筠素而曷叙被王公之宏略<lb/>
豈數子智謀之補畏遺德於㝠鴻思洒恩乎施雨向<lb/>
使失風雲之㑹構竒衺之伍或際立於草茅或殱<lb/>
危於俘虜亘天地以寂寥尚何流嘉風而建英矩者<lb/>
哉今兹有人逺陶聖世少齒鄉黌根英雲之節奏表<lb/>
畛域而墾耕躋陵隅之峻嶻泳垠埃之淵渟若夫名<lb/>
山首乎黄老鬼谷譎乎縱横桑羊役乎術計商鞅刻<lb/>
<pb n="KR4d0029_WYG_032-7b"/>
乎刑名姑還車而却歩目吾肆之豐贏既披閩吳而僑<lb/>
貢未㡬唱第於天楹賦從軍兮南土天蓋五而回星<lb/>
莽萬端而外眩愚幽墨而無營憧百趾以髙附愚邅<lb/>
環而後行噂决辨以旁肆愚抑閼而箝聲紛結游以<lb/>
走譽愚友益而盡傾親冒領而雙白又齊伐乎大庭<lb/>
第假田不足以羞㫖烏敢蘄外物而薦榮晞往躅而<lb/>
結援坱回泬而峥嶸介語黙於蔀室其誰燭之而使明<lb/>
勾蘖芽於瘠壌又其誰育之而使成豈云病畦而諂笑<lb/>
<pb n="KR4d0029_WYG_032-8a"/>
哀絃而賣名然世主炎黄之化鼎建邴魏之風時乎時<lb/>
者難值旦復旦以親逢倘率道而自進立誠知命抑在<lb/>
乎其中亂曰善知人者豈古有之今無善求知者豈彼<lb/>
智而兹愚倘固其窳而厚其薄必幽者綆而培者扶進<lb/>
抑時而退抑命爾其守約而于于者乎<lb/>
　　　季秋牡丹賦<hi>有序</hi>
　爽秋渉秒扶欄間有牡丹舊枿輒吐芳桋亭亭上<lb/>
　擢發紅葩一大可徑咫角春取勝無間然爾扶欄當<lb/>
<pb n="KR4d0029_WYG_032-8b"/>
　彩翠亭之右亭屹縣圃之西北隅圃直縣堂之背縣<lb/>
　介大江之南蓋漢元朔中江都易王上封其子敢為丹<lb/>
　陽侯邑於蕪湖此其地與今為太平州筦時河間凌<lb/>
　公尹之行再朞矣政休賦集又所瀕江英游雅故受<lb/>
　署齎伐被石將命者憧憧然率道其疆故觴咏之娛<lb/>
　相因無缺及此珍卉罄茂公有異時之貴趣張具髙<lb/>
　㑹於其側所謂彩翠亭者酒三行濟陽蔡某釂舉<lb/>
　而言曰公走文章聲二紀於兹顛葆㡬華位不過禁<lb/>
<pb n="KR4d0029_WYG_032-9a"/>
　省貳丞官不過萬戸長吏而善禦外物居頗休閒<lb/>
　獨以浩博記書稱道聖明為事今是花也韜英和<lb/>
　緒揭麗蕭辰時雖後而且大盛意者公其日寖亨<lb/>
　㑹才慮將有所讎乎昔騷人取香草美人以嫓忠潔<lb/>
　之士牡丹者抑其類與請為公賦之其詞曰<lb/>
朔羽南翔建杓西宅霜天一清露草皆白悲哉轉涼<lb/>
葉於亭臯兮悵穠華之閴寂均百草之不能秋兮何<lb/>
子花天姿之的的使人觀之若披大暑兮臨清湘剥層<lb/>
<pb n="KR4d0029_WYG_032-9b"/>
霾兮仰白日厥初稿壌潜春扶欄向夕芳枝舉以融怡絳<lb/>
蕊局兮羃䍥寳霧宵籠鮮風曉拆麗或中<hi>去聲</hi>人香可<lb/>
專國刻紅炬以烘燄綴彤霞而薦色鬱茀誰語丰茸自<lb/>
持非倚瑟之神女抑善賦之文姬俯清都而時下簸晴<lb/>
陽以孤嬉霄顥汗兮排金扉氣沆蕩兮張寳帷霓燁煜<lb/>
兮揭朱旂雲朣朧兮纁衣<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>緑跗兮矉修眉姹鮮萼兮<lb/>
伸㣲詞沛怡愉兮新相知眇悽惻兮送將歸桃有援兮<lb/>
溪之曲蓮為媒兮澤之湄羌此物之善逺亶夫君之<lb/>
<pb n="KR4d0029_WYG_032-10a"/>
後時君不聞佳麗皇州喧繁戚里清籞迢迢名園亹<lb/>
亹綺櫳曉兮金鑷聲繡牆明兮雨苔紫嚴霰財歸光<lb/>
風半起於是萬蔕駢紅交柯結翠宻顔紆餘斜袂輕<lb/>
綺文鴛羣飛霍錦横被縓蓋攀聨緹裳積委則有姝<lb/>
姝玉人翩翩卿子葆韀過兮飛電珠幰来兮流水擁翫<lb/>
嘉辰笑語成市彼瓊蕤美英縹葉新蘤羞不得借其<lb/>
餘光矧標揚乎意氣今何為兮江之干地之卑兮歲將<lb/>
闌荆蕪比兮霜月寒望下苑兮思上蘭嘉本擢兮靈<lb/>
<pb n="KR4d0029_WYG_032-10b"/>
根盤泊淮波兮鮮楚山是知元冶一陶昌生萬育無左<lb/>
右先游者淪乎朽株當匠伯不顧者被之散木譬此花<lb/>
之賦命兮亦節暮而葩獨然貴賤反衍禍福倚伏其暮<lb/>
也何遽不為貴其獨也庸知不為福噫化工物情吾以<lb/>
花卜<lb/>
　　　慈竹賦<lb/>
種植至多强名萬彚物拔其萃兹乃當天地之正氣有<lb/>
美竹兮特禀夫慈名而榮被豈有懐於本根兮何千千蓊<lb/>
<pb n="KR4d0029_WYG_032-11a"/>
然而瓌侍若夫吳郡名園王家新第逺閣斜欄横塘静<lb/>
水或薫風晝来或秋露宵墜日遲留兮簷外隂移人悽<lb/>
悄兮屏間籟起方且濯峭格而清舉足團欒之生意<lb/>
或翹而舉者若堂有髙年兮勤素風而講議或亞而<lb/>
側者若家有令子兮聞話言而沈思倀如出門而事逺<lb/>
遊兮滋宿雨之清淚雍如奉巵而介眉夀兮羃春煙<lb/>
而怡醉紫芽蟠聨馨兒季穉去者奔追迎者嬉戲<lb/>
疎者如招並者如倚雖復貫千狀於巧筆曾莫形其<lb/>
<pb n="KR4d0029_WYG_032-11b"/>
放<graphic n="KR1820" url="https://raw.githubusercontent.com/kanripo/KR-Gaiji/master/images/KR1820.png" mimeType="image/png"/>借如秋晩霜重兮萬木林林而僵悴隴榆盡兮<lb/>
塞月髙堤楓丹兮楚江紫此君也束藍田之苖玉刻<lb/>
炎州之稍翠固節虚心兮雖大鈞不能奪其志於是揖<lb/>
三荆於堂下結蔓藟於河涘襲氣同根之豆交驩承萼<lb/>
之棣顧威鳯之時下亦孝烏之来寄設有用於律筩<lb/>
天聲發兮大和備覩此芳物悲哉逺人昔我從軍兮南<lb/>
之海濱今我辭家兮西游洛塵暢然於舊國舊都感<lb/>
莊生之論恭止乎維桑與梓諷周傅之陳指白雲兮<lb/>
<pb n="KR4d0029_WYG_032-12a"/>
天逺採幽蘭而露新嗟碧鮮之得地乃叢茒<hi>莫保反</hi>而相<lb/>
親吾議爾德豈止乎千畝之渭濱當訂萬石之封君<lb/>
者也<lb/>
　　傳<lb/>
　　　耿諫議傳<lb/>
耿君傅字公弼以父廕為三班奉職思以吏治自奮更<lb/>
就銓選授河南伊陽縣尉明州司理參軍表其能者數<lb/>
十人改將作監丞寶元元年知河南永寧縣明年三<lb/>
<pb n="KR4d0029_WYG_032-12b"/>
月旁邑人訛言相驚老幼東向奔走道路三日乃止<lb/>
前此澠池人有告其仇衛九思者傳張角之術善以<lb/>
妖幻惑人夜集鄉里男女同室居寢逮明而罷號為<lb/>
講法率嘗往来旁郡數百千家相與為嚢槖州縣吏<lb/>
更調情狀且捕之符文未成固巳逸去以是積三十年<lb/>
不敢下其事於縣縣吏度終無能捕之者因受賕不治<lb/>
至是民相驚擾咸意妖者唱之時宋宣獻公始涖河南<lb/>
乃以其事屬君且戒之即不得亦隨坐矣君請緩其期<lb/>
<pb n="KR4d0029_WYG_032-13a"/>
卒以計擒之索其家得所疏行賂簿書逮獄成首惡伏<lb/>
誅其支黨黥若杖男女二十餘人縣吏其得先所受賕<lb/>
抵罪流根株挂連一不窮問於是河南人交口稱之而<lb/>
奸贓吏益畏縮行恐被摘隂指峭刻君或知之自如也<lb/>
宣獻公薦其材就遷通判儀州事至復以材名關中<lb/>
又遷慶州朝廷方議勒兵進討羌虜帥臣署君專督<lb/>
一道糧餉部分已次㑹冦入抄掠遂出禦之諸將失<lb/>
利君亦遇害康定二年二月十三日也初冦至君以書<lb/>
<pb n="KR4d0029_WYG_032-13b"/>
與諸將謂宜少避其鋒擇據便地以量變動若徑往<lb/>
必墮賊計中諸將以遇冦不敢逗留且諭君以不與軍<lb/>
事宜還君曰死且忠志也吾不去矣既死軍中以其<lb/>
書聞<hi>慶州孔目官彭忠隨主帥任福在軍中收其書以聞</hi>贈右諫議大夫官<lb/>
其子五人於是素所不相能者始快心飾謗以君迫諸將<lb/>
進軍致敗無益而死於恩賞為過厚今斷一指而得公<lb/>
相雖甚愚者不為被殊解支革是亦何願嗚呼孟子<lb/>
所謂捨生而就義者也在易大過之上六過渉滅頂<lb/>
<pb n="KR4d0029_WYG_032-14a"/>
凶无咎其説謂雖渉難過深而志在救時不害於義故<lb/>
不可咎也戾於浮言而中於大義夫何恨哉君姿狀魁<lb/>
毅少所為近俠晩益修厲詳知歴代史書語前古成<lb/>
敗事本末不㤀作兵䇿數篇論攻守利害文詞甚壯<lb/>
而嫉惡鮮恕以智謀自喜負氣果勇不肯為人少下<lb/>
然屈之以理畏且從也<lb/>
　　　曹女傳<lb/>
曹氏女建安郡人其父修古博學而文善議論外和内<lb/>
<pb n="KR4d0029_WYG_032-14b"/>
剛所至以直氣聞明道初以御史知雜事言事觸罪<lb/>
降工部貟外郎知興化軍明年不召夏四月疾㬥作<lb/>
一夕而終修古持己潔亷仰禄自足有餘則推之既<lb/>
死妻孥益貧殆無以奉其䘮以還其屬吏民思之相與<lb/>
稡錢三十萬用資其歸拜酹堂下前白所以家人未及<lb/>
言女哭曰我先君居朝為聞人以清節自立不幸天不<lb/>
與年終於貶所今臨財苟得尚何面目旦夕哭泣帷中<lb/>
幸趣持歸無吾先君累也吏民聞之慙罷明道二年<lb/>
<pb n="KR4d0029_WYG_032-15a"/>
女生之十六年先以父命配其里中人徐生未及歸而<lb/>
父歿云<lb/>
　　　許逈傳<lb/>
許逈字光逺歙人也歛於五代末屬偽唐士人偽唐尤<lb/>
以權利輿服相夸逈獨好擊劔負氣以貧事其母不<lb/>
屈開寳七年王師伐金陵逈仲兄為光慶殿使分䕶北城<lb/>
逈亦以光慶殿承㫖從焉外攻急矢雨下兄被重傷戒逈<lb/>
曰我將死至矣汝歸慰吾親逈以身蔽之兄罵曰君親<lb/>
<pb n="KR4d0029_WYG_032-15b"/>
忠孝我與汝均有不可乎逈乃去明年金陵平利遷汴<lb/>
及兄為魏冠氏令部所部城州城有賊李潜號為强桀<lb/>
所過剽掠入冠氏問令在否曰令魏城下獨其弟逈在<lb/>
耳潜曰吾固聞許逈之為人即領徒去金惟岳以文詞<lb/>
名江南逈與之善惟岳嘗從後主弟朝京師俱留不<lb/>
遣當金陵平逈舉惟岳之族歸汴惟岳有子先因兵<lb/>
亂失其所之後迹知其為淝水鉅盜李某所俘以為<lb/>
已子李日殺奪道上州縣莫能禁惟岳泣謂逈曰吾<lb/>
<pb n="KR4d0029_WYG_032-16a"/>
且死則誰收之唯公為能出吾子逈時在魏徑之淝水<lb/>
且至果遇盜二人遮刺逈曰李家若雄豪欲殺義士無<lb/>
所事刃盜驚止逈前泣曰汝所俘子吾兄弟子也吾聞<lb/>
義者哀人之急而勇者明已以信汝豈效草問無知輩<lb/>
耶盜迎舍逈厚飲食之還金氏子當是時逈以節勇<lb/>
聞而河北大官屢欲薦之於朝逈曰能寧浮游江淮<lb/>
不能就刀尺間以活遂終淮上年五十八有子㑹云<lb/>
　<lb/>
<pb n="KR4d0029_WYG_032-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻三十二<lb/>
</p>
<p>
</p>
  </div>
</body>
</text>
</TEI>
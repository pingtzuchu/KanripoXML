<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻二十一</head> <lb/>
    <p>
<pb n="KR4d0029_WYG_021-1a"/>
欽定四庫全書<lb/>
　端明集巻二十一<lb/>
　　　　　　　　　　　　　宋　蔡襄　撰<lb/>
　　奏議<lb/>
　　　乞責罰預聞軍政<lb/>
臣等切見河北保州叛卒昨巳招降原其致亂之因乃<lb/>
總領之司不能覺察自都轉運使安撫使而下一例奪<lb/>
職降官此蓋朝廷督厲天下官吏深思撫養士卒之宜<lb/>
<pb n="KR4d0029_WYG_021-1b"/>
先圖遏絶禍患之本然臣等切謂法令之行必自近始<lb/>
若捨近繩遠雖法令日行人不信服臣等聞保州兵士<lb/>
未叛以前數月邊臣曾奏都大巡檢下兵士乞早處置<lb/>
恐其生變大臣聞之絶不為意以至殺戮官吏閉城邀<lb/>
命然後蒼黄或招或攻或作屈赦幸其革心不至大害<lb/>
且帷幄之謀臨事先當准備豈有邊臣奏論如此等事<lb/>
都無制置循以成患其誰之咎今張昷之等已責降其<lb/>
中書樞密院大臣與聞軍政者伏乞陛下推邊臣所奏<lb/>
<pb n="KR4d0029_WYG_021-2a"/>
保州兵士事宜因依特與責罰庶乎法令明而天下服<lb/>
　　　乞賞先奏保州兵士邊臣<lb/>
臣等近以保州叛卒平定之後朝廷以都轉運使張昷<lb/>
之以下不覺察之罪例皆貶降臣等聞保州兵卒未叛<lb/>
以前邊臣曾有奏請早乞處置絶無施行遂至生變臣<lb/>
等伏乞陛下責罰大臣與聞政者伏聞陛下巳得邊臣<lb/>
之奏特以輔弼之重屈天威而恕之伏惟陛下專賞罰<lb/>
之柄而所謂罰者已行於遠而不行於近既失之矣所<lb/>
<pb n="KR4d0029_WYG_021-2b"/>
謂賞者又録其終而不録其初又重失也邊臣先能探<lb/>
伺叛卒情狀聞于朝廷其時大臣苟能深慮而預處置<lb/>
之必絶叛亂之禍及殺殘官吏閉門邀命四面之兵合<lb/>
謀招討中外震駭<hi>闕四字</hi>營官府之財尚賴朝廷威靈所<lb/>
以即時平定設使偷延時月城堅而不下宿兵於野費<lb/>
用不貲其變豈可量哉今招叛卒閉城門殺賊首者盡<lb/>
皆遷官蒙賞而預言必變之狀者棄而不録所謂勤於<lb/>
其終而不念其初者也語曰曲突徙薪無恩澤焦頭爛<lb/>
<pb n="KR4d0029_WYG_021-3a"/>
額為上客正類是矣所有邊臣預先數月奏論保州事<lb/>
宜者伏乞陛下出宸斷特與恩奬庶使守邊之人精心<lb/>
察伺先絶未萌之患較於推恩之術不猶愈於攻城殺<lb/>
賊而後泛行官賞也<lb/>
　　　論軍賊王倫<lb/>
臣伏見軍賊王倫嘯聚徒黨殺掠人户驚動州郡此賊<lb/>
雖小而其患大何哉臣切見十年以前天下無事輙有<lb/>
開口言兵者必指為妄人既西羌悖戾議者謂西羌未<lb/>
<pb n="KR4d0029_WYG_021-3b"/>
足為患觀朝廷處置如何或少有沮衂北虜必窺我强<lb/>
弱矣已而西師不利北人果肆凶謀幸且暫弭議者又<lb/>
曰西北之事未足為中原近患中原之患在於盜賊乗<lb/>
隙而起此則可憂也或謂王倫亡命之人非有精謀遠<lb/>
慮苟逃其生將就擒戮何足憂乎臣謂不然今江淮兩<lb/>
浙廣南福建諸路城池不修兵甲不繕非有戒守之具<lb/>
戰鬬之備使百夫大呼列城騷動就令朝廷遣一使臣<lb/>
將兵追討賊必依海為固兵至引去分散屯聚非可刻<lb/>
<pb n="KR4d0029_WYG_021-4a"/>
期而破也臣謂王倫黨衆尚在宜速誅翦或淹留歲月<lb/>
不就釜鑕使草萊姦雄之人濳窺此勢其變不可量也<lb/>
臣謹陳捕盜事宜如左<lb/>
一東漢黄巾賊起擇所宜施行者先簡料刺史二千石<lb/>
　之能否臣以今事揆之莫此為先臣前年請告還閩<lb/>
　中是時軍賊鄂鄰方在海上㳂海諸州軍長吏處置<lb/>
　乖方人户騷動賊雖不至其患過於被賊臣請諸州<lb/>
　縣長吏有昏老不才者即乞罷免苟得其人處置自<lb/>
<pb n="KR4d0029_WYG_021-4b"/>
　然得所<lb/>
一漢建武中賊起其法令賊五人共殺一賊者除其罪<lb/>
　臣切思之兇徒不開其自新之路無以離間其心五<lb/>
　人共圖一賊其事易濟臣今乞軍賊元殺忠佐者四<lb/>
　十餘人若能五人共殺一名告官竝與免罪若被驅<lb/>
　掠刺面之人但能首身者免罪若能五人共殺一賊<lb/>
　告官者與酬賞<lb/>
一朝廷差去使臣難為跟逐遠去官軍若至淮南其賊<lb/>
<pb n="KR4d0029_WYG_021-5a"/>
　雖轉入兩浙福建廣南州軍若待所差使臣必不相<lb/>
　及若只委諸處巡檢縣尉必是無由誅滅臣今乞下<lb/>
　兩浙福建廣南轉運司選差部下班行有武藝膽勇<lb/>
　之人或曾經犯贓諸色玷累降在監當或即編管見<lb/>
　有家屬者如能情願捉賊竝委轉運司體量人才令<lb/>
　於諸州軍宣毅兵士内揀選三二百餘人於近海要<lb/>
　便去處准備舟船候報即時起發若能殺賊將來優<lb/>
　與酬奬外更特與除落已前負犯玷累<lb/>
<pb n="KR4d0029_WYG_021-5b"/>
一巡檢縣尉每至遇賊鬬敵之時多是下手之人皆不<lb/>
　用命致有陷失官員切縁兵士弓手進則有死退則<lb/>
　有生得賊賞薄失將罰輕以此各無鬬志且今乞捉<lb/>
　賊巡檢縣尉手下兵士弓手臨賊先退致有失陷官<lb/>
　員等竝當處斬<lb/>
一軍賊今來入海盡是劫奪官船梢工水手或掠或雇<lb/>
　臣今乞應是賊船梢工水手船主等若能多方用計<lb/>
　誘算賊徒或致傾溺或入海澳進退不得之處致被<lb/>
<pb n="KR4d0029_WYG_021-6a"/>
　擒殺者其梢工水手等竝同捉賊例等第多少酬賞<lb/>
一從來捉賊兵士弓手殺賊之後多是所管官員自務<lb/>
　公廉賊人㳂身財物收拾入官況殺一賊頭只得錢<lb/>
　五貫文豈肯用命乎臣今乞應捉賊隨行兵士弓手<lb/>
　百姓梢工水手等但是捉賊得賊財物金銀等不計<lb/>
　多少官中更不根問<lb/>
一臣前年經過兩浙切見差李元伯收捉鄂憐其時則<lb/>
　在廣南其李元伯一行五百餘人㳂路騷擾百姓甚<lb/>
<pb n="KR4d0029_WYG_021-6b"/>
　苦臣今乞朝廷戒囑捉賊使臣等所至之處或要舟<lb/>
　船所般應用之物竝須闗牒州縣畫時應副即不與<lb/>
　擅自攔截舟船科配物色若致轉運司提刑司本州<lb/>
　軍或有陳奏必定重刑朝典<lb/>
　　　論失賊官僚乞行罰<lb/>
右臣切見捉殺軍賊王倫李熈古等竝與酬賞恩澤甚<lb/>
厚足以驚動百姓耳目然捕賊之人賞之既優失賊之<lb/>
所罰固宜重京東淮南經歴地分知州知縣巡檢縣尉<lb/>
<pb n="KR4d0029_WYG_021-7a"/>
竝未謫罰臣切以今世之法庇恤民户者悉賴州縣長<lb/>
吏擒逐冦盜者悉委巡檢縣尉昨來軍賊王倫纔過百<lb/>
人而州縣長吏捕盜之官至有斂物資給高郵軍晁仲<lb/>
約屈身迎候邵先迎賊彼此聚飲鹽城知縣等避賊不<lb/>
出揚州駐泊王乞出至光山等便回知賊不救淮南轉<lb/>
運使張可乆楚州知州胡揩知賊在鹽城竝不擘畫救<lb/>
應開城借路如此之類<hi>闕二字</hi>今遇小冦官吏便至如此<lb/>
失節不幸有大於王倫者<hi>闕二字</hi>何等屈辱也蓋朝廷姑<lb/>
<pb n="KR4d0029_WYG_021-7b"/>
息日乆威令不行以致官吏畏小冦之威而不畏陛下<lb/>
之法臣乞指揮催促疾速勘問官吏罪狀候到齊足日<lb/>
伏乞陛下出於聖斷擇於情理最重者特除奪官職配<lb/>
送遠惡州軍編管其餘竝乞重罪謫罰庶以戒礪天下<lb/>
官吏稍畏罪罰<lb/>
　　　乞相度開修城池<lb/>
臣於皇祐四年曽蒙朝廷除知福州臣以私事辭免續<lb/>
差天章閣待制曹頴叔知福州臣其時得知朝廷有劄<lb/>
<pb n="KR4d0029_WYG_021-8a"/>
子指揮與曹穎叔漸次開修城池臣今來到任檢閲不<lb/>
下司文字竝諸案竝無宣命劄子切慮只是曹頴叔附<lb/>
身文字將帶隨行其城池不曾開修只築到數十丈高<lb/>
牆又别無行遣計度工料慮有誤事伏須舉奏者<lb/>
右具如前福建一路州軍建劍汀州邵武軍連接兩浙<lb/>
江南路乗船下水三兩日可至福州城下其東界連接<lb/>
温州竝南接興化軍泉州漳州各在海畔四向舟船可<lb/>
至閩中諸州皆福州為根本以自太平興國中歸納疆<lb/>
<pb n="KR4d0029_WYG_021-8b"/>
土後隳毁城池至今四圍城牆只高三五尺可以遮閉<lb/>
牛羊至於私商小兒皆可踰越臣又檢得儂賊作過時<lb/>
有劄子下本路修葺城壘不唯事至難辦兼福州外城<lb/>
周圍約二十里工料極大若行修築須至科㸃丁夫配<lb/>
約物料收拾備足一兩月間便要了當共候兵士功役<lb/>
空延歲月臣今具上件因依取候朝命若令修築乞降<lb/>
指揮檢計工料㸃丁夫木植糧食諸般擘畫事件聞奏<lb/>
若或重惜民力未令修築亦繫朝㫖切縁舊有開修指<lb/>
<pb n="KR4d0029_WYG_021-9a"/>
揮今來竝無文字照㑹恐有緩急朝廷不知未有城池<lb/>
須有陳述謹具奏聞伏候勑㫖<lb/>
　　　乞相度㳂海防備盜賊<lb/>
淮中書劄子節文指揮樞密直學士禮部郎中知福州<lb/>
蔡某奏臣於皇祐四年曾蒙朝廷除知福州臣以私事<lb/>
辭免續差天章閣待制曹某知福州臣其時得知朝廷<lb/>
有劄子指揮與曹某漸次開修城池臣今來到任檢閲<lb/>
不下司文字竝諸案竝無宣命劄子切慮只是曹某付<lb/>
<pb n="KR4d0029_WYG_021-9b"/>
身文字將帶隨行其城池不曾開修只築到數十丈高<lb/>
牆又别無行遣計度工料慮有悞事伏須舉奏者蒙朝<lb/>
廷檢會福建路㳂海州軍與外界水路通接自來未曽<lb/>
别作防備於皇祐四年十二月奉聖㫖令新差知福建<lb/>
曹某候到任專切用心經制應係㳂海地分外寇可來<lb/>
之處立便擘畫防扼設備開析聞奏又奉聖㫖宜令蔡<lb/>
某詳前項所降指揮相度聞奏劄送知福州蔡密學今<lb/>
具相度因依下項<lb/>
<pb n="KR4d0029_WYG_021-10a"/>
一臣今相度福州泉州漳州興化軍盡是邊海若是舟<lb/>
　船要到城下逐州各有海口小港約近百里至七十<lb/>
　里其海口舊時各有鎮寨把扼海路後來無事兵士<lb/>
　漸次減少今來見作㸃檢商税量差兵級在彼㳂海<lb/>
　路平靜難以宿兵如有盜賊逐州軍可以隨宜應副<lb/>
一泉州福州漳州興化軍各是海邊今來逐州兵士并<lb/>
　不會舟船出入海路收捉茶鹽如遇賊人鬭敵多被<lb/>
　賊船慣習水勢立見傷損臣體問福州閩安鎮把港<lb/>
<pb n="KR4d0029_WYG_021-10b"/>
　及鍾門巡檢一員在海上封椿舶船泉州有同巡檢<lb/>
　一員去城七里每年下海封椿舶船漳州舊有黄淡<lb/>
　頭巡檢一員號為招舶亦是夏間下海興化軍巡檢<lb/>
　一員却在興化縣山中去軍城百里海上别無巡檢<lb/>
　所有逐州逐軍雖招舶船每年或有或無原其創意<lb/>
　蓋是沿海州軍要得兵甲習會水戰以防急緩其漳<lb/>
　州黄淡頭巡檢後因轉運使高易簡奏移置龍岩縣<lb/>
　山中大池驛去州七日防備盗賊因此廢罷招舶一<lb/>
<pb n="KR4d0029_WYG_021-11a"/>
　員臣今相度漳州管界巡檢去城五里却令兼帶招<lb/>
　舶每年出海興化軍管界巡檢移近軍城給與舟船<lb/>
　令往來海上巡警<lb/>
一臣相度㳂海州軍兵事多是不習舟船出入臣於去<lb/>
　年奏乞置澄海指揮更不揀添宣毅後來謂諸州已<lb/>
　揀添宣毅朝廷難更施行臣今乞令福泉漳州興化<lb/>
　軍舊有刀魚船及巡檢司入海舟船量與修整舊有<lb/>
　舟船亦乞量置五七隻其宣毅兵士差下巡檢司竝<lb/>
<pb n="KR4d0029_WYG_021-11b"/>
　令教習舟船諳習水勢<lb/>
右件具如前臣相度㳂海水路防備盜賊伏乞朝廷特<lb/>
賜指揮謹具狀奏聞伏候勑㫖<lb/>
　　　論中書吏人劉式之罪<lb/>
臣伏見中書提㸃五房公事金部員外郎劉式年滿合<lb/>
該例轉官賜紫入轉運資序知州者切以劉式本自微<lb/>
賤因縁入仕頻倚事勢竊㺯威權臣略條一二事以明<lb/>
劉式姦狡之狀明道初修葺内庭固無勞効僥求名目<lb/>
<pb n="KR4d0029_WYG_021-12a"/>
改轉朝官景祐之間輙求外補宰臣留而不遣姪男特<lb/>
授齋郎非例推恩事權愈重慶厯二年守當官周卞偷<lb/>
竊空字勑黄偽作祠部流散諸處貨賣極多周卞事發<lb/>
之後劉式與本房堂後官張用和方始陳首舉覺及開<lb/>
封府按成之日懼見録問切有干連上下通情奏請周<lb/>
卞更不録問直令棄市豈有中書吏人隂結大臣誣罔<lb/>
聖聰回換刑獄又有守當官荆杞為婺州客人徐昞進<lb/>
狀乞分家産荆杞偽作内降劄子取受昞錢一千餘貫<lb/>
<pb n="KR4d0029_WYG_021-12b"/>
事將覺發荆杞殺徐昞父子三人切見天聖中守闗人<lb/>
吏馬宗夀冩造偽勑下禮部補蘇上逹充齋郎事發提<lb/>
㸃五房公事張仁惠有不覺察罪降之先化軍堂後官<lb/>
李昭度降授齊州監當本房手分竝皆除出去年劉式<lb/>
不覺察周卞荆杞偽造殺人其罪甚重葢縁當政大臣<lb/>
曲為庇護竝只罰贖仍舊守職不隔磨勘依例轉官伏<lb/>
見轉運提㸃刑獄不覺察部下官吏取受并降移差遣<lb/>
今來人吏纔八十貫劉式不覺察苟免過愆若更例與<lb/>
<pb n="KR4d0029_WYG_021-13a"/>
優恩出典大郡不惟小人僥倖何以激勸將來其劉式<lb/>
伏乞朝廷更不轉官特責降監當以表朝廷清明不容<lb/>
憸人干託<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_021-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻二十一<lb/>
</p>
<p>
</p>
  </div>
</body>
</text>
</TEI>
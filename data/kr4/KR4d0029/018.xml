<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻十八</head> <lb/>
    <p>
<pb n="KR4d0029_WYG_018-1a"/>
欽定四庫全書<lb/>
　端明集巻十八<lb/>
　　　　　　　　　　　　　宋　蔡襄　撰<lb/>
　　奏議<lb/>
　　　乞罷晏殊宰相<lb/>
臣等竊以宰相之職代天工斷國論鎮撫夷夏表則官<lb/>
師非有經綸之才㢘正之徳而居之者是謂失其所任<lb/>
然當中外多事之時苟能盡心竭力以濟公家之急縱<lb/>
<pb n="KR4d0029_WYG_018-1b"/>
有不逮人或恕之而敢不恤物議務營私産與細民爭<lb/>
利推其為心豈可相天子而率百僚也臣竊見宰臣晏<lb/>
殊自登樞府及為宰相首尾數年不聞竒謀異略以了<lb/>
國事唯務私家營置資産見于蔡河岸上託借名目射<lb/>
占官地葢屋僦賃以宣借兵匠外多占外州軍人日夕<lb/>
苦役怨讟之言聞於道路臣等謂今年以來災孽相仍<lb/>
盜賊繼作内有百萬驕冗之卒而不能更其法下有億<lb/>
兆愁苦之人而不能寛其力盗賊屢動延及嶺南虜使<lb/>
<pb n="KR4d0029_WYG_018-2a"/>
交來事緒未已河決於北海兵叛於邉城觀此事勢大<lb/>
臣之責其過均矣然晏殊當此憂危之時恬然自安窺<lb/>
圖小利此於大臣中尤見其所為之謬也臣等聞唐高<lb/>
宗朝中書令禇遂良賤買中書譯語官地為御史彈奏<lb/>
貶同州刺史又聞太平興國中宰相宋謀與宣徽使張<lb/>
禹錫互請宫中邸第太宗皇帝鄙其不識㢘恥宋謀以<lb/>
本官罷免二人當朝廷無事於官司有所營取尚行貶<lb/>
降今日中外人心憂危殊為輔相既不能了得大計又<lb/>
<pb n="KR4d0029_WYG_018-2b"/>
占射官地役苦軍人日趂數十錢之資情狀如此豈可<lb/>
尚容于廟堂也伏惟陛下以祖宗社稷之大天下生靈<lb/>
之重乆付已為失任加之營私忘公無所愧畏臣等伏<lb/>
乞陛下特出英斷罷免晏殊别求賢才以救時弊取進<lb/>
止<lb/>
　　　乞責降馮承用<lb/>
右臣伏見勾當御藥承用為御史臺彈奏受作坊副使<lb/>
勾當北園者臣竊以承用小人憑威恃勢乆招物論致<lb/>
<pb n="KR4d0029_WYG_018-3a"/>
有抨彈固宜竄逐以示勸戒今乃優與使名兼管園囿<lb/>
是以罪責而遷官任使與無罪同何以示朝廷賞罰至<lb/>
公之道兼恐依舊出入宫禁事體不便伏乞聖㫖特降<lb/>
於近下官資向外監當庶恊公議取進止<lb/>
　　　再論馮承用王守琪<lb/>
右臣今月初一日伏為入内供奉官勾當御藥院馮承<lb/>
用轉西京作坊副使勾當北園臣為承用倚威恃勢乆<lb/>
招物論乞降近下官資向外監當至今承用尚在京師<lb/>
<pb n="KR4d0029_WYG_018-3b"/>
且承用既以事責却自入内宫供奉官轉一資何以明<lb/>
勸戒之道臣竊聞馮承用曽受供偹庫使知磁州王守<lb/>
琪青馬一匹却安排侍御郭氏嫁與守琪為妻且郭氏<lb/>
在内中執侍之人雖得出適承用出入宮禁豈可受守<lb/>
琪之馬後以郭氏嫁與為妻守琪陛下之廷臣豈可交<lb/>
結承用敢娶郭氏瀆紊彞章中外傳聞虧損國體其王<lb/>
守琪馮承用各無恭畏之禮罪當誅戮乞送馮承用王<lb/>
守琪下御史臺根勘因依以正刑典臣備位諫官度事<lb/>
<pb n="KR4d0029_WYG_018-4a"/>
之有所損益者乃敢論列期於必行今承用未寘刑書<lb/>
臣不得黙黙而已也<lb/>
　　　乞罷陳執中參政<lb/>
臣伏聞制命以陳執中參知政事雖衆議喧然咸謂不<lb/>
當臣慮傳聞未審未敢指名奏論尋於今月二十六日<lb/>
夜蔡某向入劄子稍緩其事容臣等上殿奏論次日不<lb/>
蒙指揮是陛下以所命得人不容論列臣致均聞聖意<lb/>
以執中建皇儲之議以為有功故復大任也臣見前代<lb/>
<pb n="KR4d0029_WYG_018-4b"/>
以來人臣建皇儲文議者誠為難事或因後宫爭寵次<lb/>
序未分或由皇子衆多材徳相逺人臣逢此時建大策<lb/>
力排羣議者誠為有功也真宗皇帝獨有陛下一子天<lb/>
下之心固自系望皇儲之立非陛下而誰但以㓜年未<lb/>
行冊命又豈待人臣建言而後定也執中於當年上言<lb/>
正是窺先帝之意自圖富貴又豈為功邪伏况陛下寵<lb/>
遇執中擢居西府西事之始處置乖方如要排墻殺元<lb/>
昊使人又明降宣命令邉臣入界打虜致得元昊來攻<lb/>
<pb n="KR4d0029_WYG_018-5a"/>
延州覆軍殺將為國大恥皆執中之過也兼執中賦性<lb/>
强狠不容同列商議遂致如此敗事陛下明其有過尋<lb/>
已升去及任陜西又以無功而罷自專州責務嚴刻以<lb/>
科斂一向殘暴此固衆人共傳也才性如此豈可置之<lb/>
廟堂况今天下多事生民困苦天地災異中外憂惶正<lb/>
要任用才能之時陛中但以執中曽有建儲之言不念<lb/>
强狠害事任之政府此乃牽私之意安可副天下之望<lb/>
臣㐲乞陛下追罷執中前命别用才能如以臣言為非<lb/>
<pb n="KR4d0029_WYG_018-5b"/>
乞行竄逐<lb/>
　　　乞罷吕公綽糾察在京刑獄<lb/>
臣竊見吕公綽先任三司判官後因父夷簡在中書避<lb/>
嫌不就省職遂同判太常寺太常寺舊無同判之名為<lb/>
公綽特置名目近聞本寺失去編鐘四百有餘為寺中<lb/>
執役之人盜賣公綽主判理合坐罪却差糾察在京刑<lb/>
獄臣竊見宗正寺曽因失物主判趙良規坐罪出補外<lb/>
任况兹樂器人主郊天祀廟㑹朝崇禮之器豈容竊去<lb/>
<pb n="KR4d0029_WYG_018-6a"/>
而主判之官並不問罪又遷升糾察刑獄之任顯是公<lb/>
綽明知本寺失鐘事重輒求解罷要作去官若以前因<lb/>
避嫌自夷簡罷相公綽却合入三司判官若以在館嵗<lb/>
月頗深見在資歴深如公綽者不少近曽因父罷相賜<lb/>
紫又授修撰為臣寮論列尋巳罷去今轉更僥求足驗<lb/>
全無㢘恥其吕公綽失鐘之罪伏乞朝廷推至公之典<lb/>
劾正其罪依趙良規例施行所有糾察在京刑獄勅書<lb/>
伏乞追寢<lb/>
<pb n="KR4d0029_WYG_018-6b"/>
　　　再論吕公綽<lb/>
右臣近為吕公綽同判太常寺失去樂鐘至多並不問<lb/>
罪却除糾察在京刑獄臣伏劾正其罪依趙良規例施<lb/>
行所有糾察勅書亦乞追寢未蒙朝廷施行臣待罪諫<lb/>
官所言悉皆公論如吕公綽其父夷簡執政之日公綽<lb/>
倚勢賣權欲施一㤙則預作因縁欲行一事則先露風<lb/>
㫖若以外人所議直是貨賂交通為宰相之子而暗擅<lb/>
威福之名著貪惏之迹為陛下之臣豈復有恭畏之心<lb/>
<pb n="KR4d0029_WYG_018-7a"/>
乎操履若斯豈臣過論况夷簡作相日久舊恩徧滿朝<lb/>
中或欲屈法以芘公綽之愆或欲遷官以酬夷簡之恵<lb/>
伏惟陛下持大公之柄宰天下之平示公綽均于百官<lb/>
何以恣其僥倖若朝廷以公綽失鐘之罪為輕其糾察<lb/>
在京刑獄之任即與追寢别與閒慢差遣若公綽不合<lb/>
陳論乞加妄言之罪使天下知是非有歸不可空已也<lb/>
　　　乞罷魏兼館職<lb/>
臣風聞前淮南轉運使魏兼先自兩浙安撫回來以有<lb/>
<pb n="KR4d0029_WYG_018-7b"/>
㫖候令任滿之日與直史館者臣竊見前來遣安撫使<lb/>
諸路巡察惟魏兼最為狼籍是時杭越蘇秀諸州旱澇<lb/>
連年疫癘相屬富者疾疫貧者流亡哭聲震野餓屍横<lb/>
路魏兼専銜恩命往布徳音不能悉心撫恤以副陛下<lb/>
焦勞之念輒敢恣情晏樂以斂百姓脂膏至蘇州留止<lb/>
三日窮徹晝夜歌樂娛遊本州盡驅饑民藏于祠廟三<lb/>
日拘束飲食無得殍死多隔年論旱詞狀一程至吳江<lb/>
方得收覽諸州望風悉遣妓樂隔州迎候睦州送至桐<lb/>
<pb n="KR4d0029_WYG_018-8a"/>
廬至有樂人溺死蘇州民謡刋板傳誦臣略得兩句云<lb/>
繞梁歌妓唱動地饑民哭杭州刻安撫夜飲圖賣於都<lb/>
市醜聲惡語傳於道路縁魏兼與宰臣章得象晏殊並<lb/>
是親戚當時無人疏兼罪狀請加誅以謝吳人不惟苟<lb/>
免過尤仍有館職之命伏以賞罰之柄國之大經今無<lb/>
功而行賞已可痛心况以罪而加賞乎上下蔽蒙紀綱<lb/>
隳壊靡不由此魏兼上無畏法之心而下無恤民之意<lb/>
縱有任使焉肯盡忠所有館職之命伏乞寢罷或降與<lb/>
<pb n="KR4d0029_WYG_018-8b"/>
小郡以厲後人<lb/>
　　　乞責罰醫官<lb/>
臣竊見近寳和光公主及公主相繼天殤供藥醫官已<lb/>
聞下開封府取勘者臣切知豫王鄂王薨時醫官亦是<lb/>
取勘只降一兩官未旬月間尋得牽復切慮今來亦只<lb/>
似此行遣乆逺不便况近來小兒醫官不一二年超升<lb/>
官資賞賜無數奏薦異姓恩澤過于兩制臣僚賤者立<lb/>
貴貧者立富若以生死有命藥餌難工自來所醫疾病<lb/>
<pb n="KR4d0029_WYG_018-9a"/>
盡是當痊愈此等何故濫受恩賞恣為僥倖若以從來<lb/>
痊愈因藥合受恩賞今日所醫無騐自當伏就刑罰臣<lb/>
竊聞先朝周王薨其時醫官李某杖配廣南陛下一二<lb/>
年間皇子皇女繼亡六人盡在此輩數人之手兼臣聞<lb/>
醫官各是臨病互相推托不肯及時下藥以致病深雖<lb/>
有良醫無由措手其罪至重比於李某合更加刑其術<lb/>
至謬求之今人不為難得伏望陛下念祖宗社稷之重<lb/>
特因此時深行刑罰庶使後人知懼藥餌盡心實為乆<lb/>
<pb n="KR4d0029_WYG_018-9b"/>
逺保育皇嗣之計<lb/>
　　　乞商税院不用贓吏<lb/>
右臣伏見在京倉塲庫務有係舉官監當去處近年多<lb/>
是大臣之家陳乞子弟監當就便勾當家務臣竊以外<lb/>
州軍塲務錢數三萬貫以上及茶鹽轉般倉等並是舉<lb/>
官監當葢朝廷以官物出入必在擇人今京師倉塲庫<lb/>
務受納天下所輸之物招來四方商賈之資計利最多<lb/>
號為繁重却陳乞監臨未為便允臣非謂大臣子弟例<lb/>
<pb n="KR4d0029_WYG_018-10a"/>
皆不肖葢守官者憑恃勢要不肯盡心監司者䕶惜顔<lb/>
情不能糾劾不如泊塲布庫在藏庫等處侵欺盜竊相<lb/>
繼敗露其餘損壊官物不可勝數今陛下或無名費及<lb/>
千緡有司必以為不可至於監當損壊官物監當萬計<lb/>
因循不問大可怪也竊見李夀明監商税院為無名收<lb/>
税非理勾追市肆之間號為搔擾三司不時糾舉却止<lb/>
出榜曉示本家懼見彰露乞降除近郡通判既有見闕<lb/>
三司依例舉官朝廷却除陳執禮監當臣竊聞陳執禮<lb/>
<pb n="KR4d0029_WYG_018-10b"/>
先曽犯贓追停今來為王欽若家先曽陳乞便與填闕<lb/>
况都商税京師商賈出入所收謂利萬數不少贓汙之<lb/>
吏豈堪其任臣乞下三司詳定若于倉塲庫務合係舉<lb/>
官監當所舉之官並委三司舉曽厯外任無贓汙之人<lb/>
更不在臣寮陳乞之限若一任内有犯入已贓乞坐所<lb/>
舉之人竝與同罪施行所貴局務得人不至枉壊官物<lb/>
其陳執禮亦乞别與差遣<lb/>
　　　乞用韓琦范仲淹<lb/>
<pb n="KR4d0029_WYG_018-11a"/>
臣伏見去年已來陛下拔任諫官都下翕然稱慶又數<lb/>
日罷夏竦樞宻使用韓琦范仲淹作樞宻副使制命一<lb/>
出士大夫賀于朝庶人憙于路至有飲酒叫號以為樂<lb/>
者謂陛下去邪任忠可刻日以觀太平矣臣聞易泰之<lb/>
彖詞曰内君子而外小人君子道長小人道消否之彖<lb/>
詞曰内小人而外君子小人道長君子道消然則君子<lb/>
進則天下泰小人進則天下否陛下退一邪臣進一賢<lb/>
人而舉國歡欣者豈以一邪一賢獨能闗天下利害乎<lb/>
<pb n="KR4d0029_WYG_018-11b"/>
蓋以一邪退則其類退一賢進則其類進衆邪並退而<lb/>
衆賢並進而天下不泰者無有也雖然臣竊憂之頃年<lb/>
莊獻明肅太后初棄六宫陛下親臨庶政一日出令邪<lb/>
臣沮氣天下觀聽灑然快意期于一變以臻大治自後<lb/>
數年内方無事左右之臣易於襲常而恬於苟安陛下<lb/>
憂勤之心且亦少懈已而西羌背違舉兵㓂邉遣將興<lb/>
師屢戰屢敗饋運賦斂百姓困窮北人乗勢窺我强弱<lb/>
遣使求地京師震駭幸而增賂以得暫息四海嗷嗷日<lb/>
<pb n="KR4d0029_WYG_018-12a"/>
憂一日以將來之患當何如也然猶惜忠賢之士而屬<lb/>
望焉幸而進用庶其叶力而大有為以解焦勞之急陛<lb/>
下奮發剛斷博采物論拔而任之人人歡欣而臣獨竊<lb/>
憂者誠恐進用之後或有讒間或拘舊例使之不盡所<lb/>
長而去則天下必有遺材之恨所損不細矣當今天下<lb/>
之病臣請譬諸病者其安時調養適宜固不病矣病在<lb/>
皮膚醫者能早去之病且安矣此二者皆巳不及而病<lb/>
在支體若得良醫之時陛下又選任良醫儻信任不疑<lb/>
<pb n="KR4d0029_WYG_018-12b"/>
聽其施設非徒愈病又致民於夀若於此時使良醫不<lb/>
得盡其術則天下之病深雖有和扁之妙難責速効矣<lb/>
願陛下思祖宗社稷之重矜四海生民之困憤西北二<lb/>
虜之恥發乾剛夬决之道拔賢材收衆䇿不憚改作以<lb/>
成大功天下幸甚幸甚臣昩死再拜謹上<lb/>
　<lb/>
　<lb/>
　端明集巻十八<lb/>
</p>
<p>
</p>
  </div>
</body>
</text>
</TEI>
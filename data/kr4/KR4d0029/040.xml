<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻四十</head> <lb/>
    <p>
<pb n="KR4d0029_WYG_040-1a"/>
欽定四庫全書<lb/>
　端明集巻四十<lb/>
　　　　　　　　　　　　　宋　蔡襄　撰<lb/>
　　墓誌銘<lb/>
　　　尚書職方員外郎吕君墓誌銘<lb/>
吕君諱士昌字子弼天聖八年舉進士及第調吉州永<lb/>
新尉婺州司法參軍用舉者改大理寺丞監常之商税<lb/>
務移知益州靈泉縣以太夫人高年願監舒州皖口倉<lb/>
<pb n="KR4d0029_WYG_040-1b"/>
未行服喪外除知江之徳安罷歸三司使田公况辟君<lb/>
編三司例策書成二百巻權知功州五遷為尚書職方<lb/>
員外郎知潤州以代期未至寓居江隂軍嘉祐五年七<lb/>
月十九日終年六十二七年正月十三日遂𦵏之江隂<lb/>
之江隂縣化龍鄉曾祖諱裕東平夀張人祖諱某贈大<lb/>
理評事父諱延之終湖州節度判官因家眞州之楊子<lb/>
縣贈屯田郎中母趙氏贈永寧縣太君繼母孫氏仙遊<lb/>
縣太君娶葛氏封夀昌縣君男三人曰袤許州臨穎尉<lb/>
<pb n="KR4d0029_WYG_040-2a"/>
裘褒皆進士女二人長適楊濰次未筓范文正公薦君<lb/>
舘閣之職田公又薦為㸃刑獄皆未及用而卒子弼寛<lb/>
恕渾厚與之言初若可見其際及游泳益乆即不知其<lb/>
所之視世俗窮通夀夭榮悴憂喜無一事可係其志居<lb/>
閒讀書為文優游終歲其與人處若槩取之從容而論<lb/>
當世士盖所與者無幾矣嘗得偽造印文者其法應免<lb/>
逺官及移蜀或謂用此可免君曰幸人之死以逭移蜀<lb/>
吾不忍為其所以為人大率如此此前世所書有徳義<lb/>
<pb n="KR4d0029_WYG_040-2b"/>
量度君子不能過也銘曰<lb/>
内全於徳不與世異官無顕功進不近利古有君子其<lb/>
道斯類嶷然高風薄夫之媿<lb/>
　　　贈光禄少卿沈君墓誌銘<lb/>
府君諱平字遵道曾祖曰籍衢州常山令祖曰徳饒越<lb/>
州剡縣丞父曰仁諒海州朐山令其先呉人剡縣丞卒<lb/>
𦵏㑹稽後朐山退老於和州因而家焉君少與伯兄曰<lb/>
及舉進士為文章通書史既而伯兄景徳及第以仕而<lb/>
<pb n="KR4d0029_WYG_040-3a"/>
朐山致政事還歸君曰吾其養親乎歴陽闢田疇因物<lb/>
適變遂以富饒計鄉黨親戚厚而周施之逮親終伯兄<lb/>
服喪乃籍所有以奉之伯兄曰吾利汝財乎於是悉力<lb/>
以治喪事乆之族子欲異産與之利田宅而自取其中<lb/>
下者衆益義之君曰吾有五子教以儒術清白足矣其<lb/>
不富之患乎以天聖二年四月二十二日終是月二十<lb/>
八日𦵏於龍陽岡之原夫人胡氏男五人曰立齊京言<lb/>
充女三人君早殁夫人賢而有禮訓育諸孤立以進士<lb/>
<pb n="KR4d0029_WYG_040-3b"/>
中科為尚書兵部郎中兩浙轉運使迎養三十餘年累<lb/>
贈君光禄少卿叙封夫人夀昌縣太君嘉祐六年夫人<lb/>
卒明年舉祔舊塋兵部博學有文藏書二萬巻又所至<lb/>
稱職將以材能進於時宦仕顯榮其可量哉所以知君<lb/>
識慮之逺也銘曰<lb/>
不仕而耕以養其親而終其身於嗟君兮力而豐有施<lb/>
及州里推其族子如其義兮守法儒學教厲子孫實大<lb/>
其門不亦智兮龍場之下卜吉而藏勒文前岡孰與夀<lb/>
<pb n="KR4d0029_WYG_040-4a"/>
兮<lb/>
　　　尹夫人墓誌銘<lb/>
夫人姓尹氏父尚書職方郎中直昭文館諱少連郎中<lb/>
有數子而女獨夫人又少聰警識圖書辨音律故加愛<lb/>
焉及長以歸國子監丞葛君寔丞晚得官當未仕與夫<lb/>
人治家事夫人事姑勤謹不懈而於夫人之族親撫接<lb/>
皆有禮意母楊氏諸子隨官逺方夫人念母之老迎歸<lb/>
以養年八十餘終於夫人之家即𦵏近墅其於孝愛深<lb/>
<pb n="KR4d0029_WYG_040-4b"/>
矣丞以文進而乆不第夫人未嘗戚戚歲時奉祀與娣<lb/>
姒族親宴飲列女僮鳴管絃以相和樂觀世之休悴初<lb/>
不經慮益喜浮屠書頗知其指歸有男令彦汝竒皆舉<lb/>
進士女適眞定元氏主簿施硯其季幼也内外孫八人<lb/>
享年六十以嘉祐六年八月初九日卒八年八月十五<lb/>
日甲申𦵏江隂軍江隂縣化龍鄉丞曰吾妻之賢君不<lb/>
可以不誌間千里之逺以來請銘某銘曰<lb/>
詩稱公侯首考其家均一之徳法度是循唯彼婦道於<lb/>
<pb n="KR4d0029_WYG_040-5a"/>
斯則難嗚呼夫人兹其尚焉<lb/>
　　　光禄卿致仕張公墓誌銘<lb/>
公諱昷之字景山其先黄帝之孫始作弓矢主祀弧星<lb/>
以官受氏周衰六國爭雄而張氏五世相韓良佐漢有<lb/>
功侯於畱畱侯之後丞相禹司徒歆子孫益多散居四<lb/>
方其居東南繼為大姓曰簡者廣陵人生昇仕唐為滁<lb/>
州清流令昇生約金吾衛長史約生訓公之曾祖也以<lb/>
勇謀事楊行密為黄州刺史祖諱璆仕偽唐校書郎後<lb/>
<pb n="KR4d0029_WYG_040-5b"/>
典親兵贈尚書屯田郎中祖妣顔氏考諱佖右内史學<lb/>
士太祖平金陵從後主歸京師授贊善大夫在太宗朝<lb/>
建言時務評讞法令多所施用終給事中累贈太尉妣<lb/>
馬氏贈清河郡太君公少孤知力學問有名於時大中<lb/>
祥符八年擢進士第授温州樂清尉再調潤州觀察推<lb/>
官召還校館閣書遷殿中丞集賢校理通判常州常饑<lb/>
發運使急於官糴榖益貴公奏罷糴而民不流亡蔡文<lb/>
忠公薦其材可任監司之職時輔臣不公悦者出知温<lb/>
<pb n="KR4d0029_WYG_040-6a"/>
州文忠公又薦之徙淮南提㸃刑獄楊崇勲以恩倖横<lb/>
恣護吏漁民縣令有不已從者崇勲怒下令獄公徃察<lb/>
問而出之流所䕶吏數十人崇勲怗怗顧首尾於是部<lb/>
郡相視以法移廣南東路轉運使廣之夷落有罪任其<lb/>
酋以夷刑夷刑慘酷公請以律令論海外舶<graphic n="KR1299" url="https://raw.githubusercontent.com/kanripo/KR-Gaiji/master/images/KR1299.png" mimeType="image/png"/>歲至犀<lb/>
珠瑇瑁諸香竒物官取十一城中濠與海通惡少年暮<lb/>
夜乗潮汐苞藏竒貨重物不肯輸官前有欲為水栅以<lb/>
制之者卒中毒死事遂寢公治材他所一日移置濠上<lb/>
<pb n="KR4d0029_WYG_040-6b"/>
水柵立成貨利稍稍入官海有羣盜聲指廣城民相傳<lb/>
動驚走郡為偹具公料賊來不先聲徹偹張飲人得以<lb/>
安賊亦果不來代歸權三司度支判官未幾除户部踰<lb/>
月出為京西轉運使且行加直史館改授河北賜三品<lb/>
服是時契丹頻年遣使道路交衽供具百名取辦於民<lb/>
邊郡益戍兵調用滋廣公計其所必用取之擇其所不<lb/>
急去之不以名使人要必功實雖米鹽下吏莫不延問<lb/>
稱薦禁束侵牟故吏畏而為用民以是便之轉工部郎<lb/>
<pb n="KR4d0029_WYG_040-7a"/>
中召還為三司鹽鐡副使其職文書繁夥公一省不忘<lb/>
條理出入下不敢欺三司使奏他事上見公姓名獨語<lb/>
曰必須再去又首肯之明日除天章閣待制河北都轉<lb/>
運使入辭上曰卿之行出朕意既至璽書委以密察邊<lb/>
事軍馬重輕與兵官材否公感激天子所以推信勵力<lb/>
以安百姓實邊塞選兵擇吏為國乆計未幾保州兵叛<lb/>
州兵幾萬人號都廵檢司先嘗從太祖北伐有功敇其<lb/>
軍每出廵别給金粟兵分三部州將領其一裨將領其<lb/>
<pb n="KR4d0029_WYG_040-7b"/>
二其後州將典城兵不出廵亦不復給禆將皆中貴人<lb/>
月必出廵出則給之或言其不均者朝廷委公其事即<lb/>
允以武臣代中貴人總三部之兵更其出入而廩給均<lb/>
焉中貴人罷去悒悒懷恨未有以危公者㑹監郡與主<lb/>
兵官不相能辱之兵怒殺監郡閉城叛而以公罷其金<lb/>
粟之給為名公馳至城下迺即以兵環之朝廷累下敇<lb/>
牓招降而門其東西至堅且懐疑太子少傳田公况時<lb/>
總其事遣部將郭逵入城曉諭門開諸將入其唱為亂<lb/>
<pb n="KR4d0029_WYG_040-8a"/>
者千餘人衆恐其為變公謂田公曰保界虜壤兵驕叛<lb/>
亂如此反覆未可知今不芟除所謂養虎自遺患也於<lb/>
是悉坑之保州平奪職知虢州居三年貝州軍亂先其<lb/>
所欲危公者謂公前使河北有妖人李教坐法公寛之<lb/>
貝卒得李教為師以亂冀人段得政將詣登聞自陳常<lb/>
為李教獄詞逮連教父曇轉以私書屬公同職者得詞<lb/>
絶至澶州監河橋索其藁以聞事下御史府貝之亂實<lb/>
無李教而得政所訟無根猶追三官監鄂州商税復工<lb/>
<pb n="KR4d0029_WYG_040-8b"/>
部知漢陽軍祀明堂恩遷刑部復待制知湖州又移揚<lb/>
州公自以直亷遇天子任使欲以所有唯上所用不幸<lb/>
一跌摧落不復自振年且至矣遂上書乞還官職之事<lb/>
徙潤州申請益堅除光禄卿致仕還老常州以嘉祐七<lb/>
年十一月二十九日終年七十八遺命𦵏滁州清流縣<lb/>
昌城鄉杜沛村從先人之域諸孤以治平元年五月二<lb/>
十六日克塟先夫人任氏後夫人魯氏參知政事肅簡<lb/>
公宗道之女封<hi>闕</hi>夀郡君男曰次卿試將作監主簿早<lb/>
<pb n="KR4d0029_WYG_040-9a"/>
亡曰次山次元竝大理評事有材能名女六人長適京<lb/>
西提㸃刑獄宋任次適廣東路轉運使祕閣校理蔡抗<lb/>
次祕書郎田沇次著作佐郎蔡天球次新鄉令石約次<lb/>
大理評事吕希哲公忠亷鯁直以節義自尚愛友親族<lb/>
甚厚謀於國不以其身之安危篤於親不以其人之厚<lb/>
薄吏治精明施設若煩密難通而公持之簡易所至民<lb/>
懷其惠而不觸其令尤於本朝故事詳悉自建隆以來<lb/>
史所不紀每指一事即疏其人姓名年月最為審據家<lb/>
<pb n="KR4d0029_WYG_040-9b"/>
居或客使造門語及天下利病慷慨議論憂發顔色忘<lb/>
其身之老也夫士之處世立一節一行巳能自見於後<lb/>
况其多者然必有誌録乃可傳信銘曰<lb/>
礪世之速先於飭身防吏之嚴本乎愛民資國以富其<lb/>
要曰仁佑武以制其威曰神力志於斯庻用自伸矯矯<lb/>
在公卒要於人顧言返𦵏杜沛之原寘文坎中名與石<lb/>
存<lb/>
　　　工部尚書集賢院學士贈刑部尚書謚曰襄余<lb/>
<pb n="KR4d0029_WYG_040-10a"/>
　　　　公墓誌銘<lb/>
治平元年六月癸亥工部尚書集賢院學士前知廣州<lb/>
軍州事余公薨于江寧府之行舎以聞天子為之不視<lb/>
垂拱朝一日賵賻有加贈刑部尚書謚曰襄其孤奉公<lb/>
明年七月二十七日𦵏以訃來且求誌其壙某為次哭<lb/>
之巳謹序之曰余氏自閩徙於韶之曲江曾大父從大<lb/>
父營父慶累贈太常少卿母黃氏追封吳郡太夫人公<lb/>
諱靖字安道天聖二年中進士第尉䖍州之贑縣又中<lb/>
<pb n="KR4d0029_WYG_040-10b"/>
書判拔萃科改將作監丞知洪州新建縣再遷秘書丞<lb/>
入崇文館校三史謬誤景裕三年充集賢校理范文正<lb/>
公知開封府屢言丞相過失貶饒州言事者畏縮不敢論<lb/>
列公即上疏曰古之帝王逐諫臣終為盛徳之累仲淹<lb/>
宜在朝不宜逺謫坐是落職監筠州税尹公師魯歐陽<lb/>
公永叔繼之皆以朋黨斥去某官㣲不得自達作詩四<lb/>
篇以直之一日傳於京師故天下目為四賢移監泰州<lb/>
稅又徙知英州丁太夫人憂還朝復集賢校理同判太<lb/>
<pb n="KR4d0029_WYG_040-11a"/>
常禮院慶厯三年上念西夏亂邊官軍屢敗四方困于<lb/>
供億特增置諫官四員以補聰明向之觸丞相而得罪<lb/>
者頗引用除公右正言於是朝廷之大議政事之得失<lb/>
權臣材徳之是否士大夫之賢不肖莫不盡心而舉正<lb/>
也元昊為患日乆時議有金繒之賜輒首罪稱藩將從<lb/>
其請而契丹聚兵燕朔曰我為南朝皇帝討夏人勿宥<lb/>
其罪朝廷謂借契丹之兵以討賊則彼自矜功拒元昊<lb/>
之請絶其向順之路必也却契丹而納元昊當得使者<lb/>
<pb n="KR4d0029_WYG_040-11b"/>
以成其事公亦屢言二鄙利害乃遣公使契丹既至辨<lb/>
其曲直以理奪之北還契丹収兵元昊稱臣四年知制<lb/>
誥史館脩撰其年再使坐習虜語出知吉州數十年間<lb/>
天下風俗以謹黙自守掩覆瑕垢為長者一日刺舉彈<lb/>
繩多或罷免又嘗所言者進持國柄仇人乗勢中以事<lb/>
授將作少監分司南京乆之改光禄少卿天子且欲復<lb/>
用權臣以諸衛將軍夀州鈐轄處州服父喪儂智高陷<lb/>
邕州循流東下破九郡次廣州以祕書監起公喪廬知<lb/>
<pb n="KR4d0029_WYG_040-12a"/>
潭州金革之事義不得辭改知桂州經制廣南東西路<lb/>
賊盜事廣城堅不下賊大掠西歸所向無前趨邕州欲<lb/>
倚峒穴為乆居計公先移檄交趾及諸峒使之捍賊智<lb/>
高至外無助援㑹朝廷命狄宣徽青將兵至公與孫公<lb/>
元硯寔共其事智髙敗走復邕州乞解官追終喪制誥<lb/>
不允除給事中仍治舊府御史梁倩言賞不當功又遷<lb/>
工部侍郎選死士入特磨道生擒智髙母與弟送闕下<lb/>
戮之充集賢院學士尋遷户部自言乆官嶺外瘴毒所<lb/>
<pb n="KR4d0029_WYG_040-12b"/>
侵惟陛下哀憐乂移潭州青州遷吏部嘉祐五年交趾<lb/>
入邕界殺廵檢五人驛召公於青州上諭之曰卿熟南<lb/>
方事巳授卿廣西體量安撫使其勿辭公至邕召交趾<lb/>
用事者費嘉祐詰之曰汝主世為藩臣何敢爾耶邊民<lb/>
私忿相酬不知官軍誤犯之幸得自新當送首惡者歸<lb/>
命既而械致五人<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>刑于欽州歸奏所以治蠻之狀授<lb/>
尚書左丞知廣州今天子即位遷工部尚書廣多竒貨<lb/>
南官者蓄以為利公戒其北歸勿得持南物其俗輕揚<lb/>
<pb n="KR4d0029_WYG_040-13a"/>
教之禮法簡而不苛去之日百姓懷之公薨年六十五<lb/>
娶林氏贈尚書工部侍郎從周之女封魯郡夫人男三<lb/>
人伯莊殿中丞早亡仲荀太常博士叔英太常寺太祝<lb/>
女六人長適尚書屯田員外郎郭師愈次祕書丞孫邵<lb/>
次建州司法參軍周熊次祕書省校書郎章惇裕二尚<lb/>
幼男孫四人嗣恭嗣昌皆太常寺奉禮郎嗣隆嗣徽未<lb/>
仕女孫五人文集二十巻奏議五巻三史刋誤四十巻<lb/>
公之在館閣居諫院某嘗同職事其斥筠州使北庭經<lb/>
<pb n="KR4d0029_WYG_040-13b"/>
制二廣賊盜平定交趾知廣州皆見其行也故其學術<lb/>
文章忠義謀畫知之最深居常謙畏寡言不敢少忤於<lb/>
人及論事上前分解落落詆刺大臣易於褐夫出入兵<lb/>
戎危難之地若在宴處何其壯哉巳之無悶用之有為<lb/>
斯其蹈夫道者也銘曰<lb/>
公進於朝卓爾辭藝任之諫諍直言警世西夏亂常冦<lb/>
攘洊歲翻然向内願輸信誓契丹横議集兵幽薊單車<lb/>
出使安危是繫胡騎引歸羌酋受制風雲指麾天日清<lb/>
<pb n="KR4d0029_WYG_040-14a"/>
霽峒獠猖狂自西而東起于喪廬經制元兇賊竄窮荒<lb/>
生致其母戮之馬市腰領殊處交趾來擾再徃南土呼<lb/>
其種豪屈之一語二廣十年恩威是宣公薨民啼其何<lb/>
使然返于故<hi>闕二字</hi>終斯全我銘公墓唯信之傳<lb/>
　　　司農少卿致仕王君墓誌銘<lb/>
達夫諱益恭姓王氏其先居太原徙潞州曾祖諱崇贈<lb/>
太師曾祖妣周氏齊國太夫人祖諱景純贈太師中書<lb/>
令祖妣祁氏魯國太夫人父諱愼樞密使吏部侍郎同<lb/>
<pb n="KR4d0029_WYG_040-14b"/>
中書門下平章事贈太師中書令兼尚書令魏國公妣<lb/>
石氏追封永嘉郡太君宼氏華原郡太君自魏公始家<lb/>
河南今為河南人君於大中祥符間以䕃補右侍禁天<lb/>
禧三年奏換衛尉寺丞自衛尉六遷為尚書司封員外<lb/>
郎康定二年以司門致仕皇祐三年大饗明堂除庫部<lb/>
以大祀恩用子升朝例叙封改水部又改倉部考功二<lb/>
郎中嘉祐八年上即位授司農少卿治平二年三月十<lb/>
二日終於西省思順里第年七十四以其年十一月二<lb/>
<pb n="KR4d0029_WYG_040-15a"/>
十八日𦵏河南縣魏封原先公之域娶李氏封金城縣<lb/>
君子二人謹言尚書駕部郎中謹行殿中丞女三人君<lb/>
所歴官監昭應宫法從庫開封府襄邑縣税西京麫院<lb/>
磨勘司簽書河南河陽府節度判官公事最後知河南<lb/>
縣凡九任行三十年清修無過必稱其職嘗慕唐王龜<lb/>
之為人務逺權利魏公之治雍孟襄汝也皆去官侍養<lb/>
逮參知政事於洛陽治新第成君致書於魏公陳老耼<lb/>
止足之戒願引年謝政還居於家輔藥石導和氣以延<lb/>
<pb n="KR4d0029_WYG_040-15b"/>
夀命言詞懇懇公以詩答之曰疏家子歎揮金後禦冦<lb/>
妻悲遺粟囬爭似吾兒知止足陶廬容膝早歸來公以<lb/>
朝廷恩數倚任之大至於將相終<hi>闕二字</hi>薨服除君授河<lb/>
南自伸夙志遂還官事日與髙隠者遊晚年喜釋氏篤<lb/>
好華嚴經日繙一帙深通體用止觀之趣家所藏書雖<lb/>
子弟求閲必手自檢授出入甚謹而於田産資利隨所<lb/>
厚薄視親疎急難賑濟之不復㑹校洛下多名園時與<lb/>
其弟觴詠終日陶然自娛居閒古書眞畫間或展閲其<lb/>
<pb n="KR4d0029_WYG_040-16a"/>
外紛綸過前不吾接也嗚呼當少時父為大官乘勢可<lb/>
進輒以書規切冀其引罷仕及中年後有顯位可指而<lb/>
待輒棄爵禄人情莫不好榮觀而厭卑處君豈異於人<lb/>
哉顧其中所存者勝所為故能安於所尚非天機淡泊<lb/>
動與道合者惡能至是邪某與君昆仲游最乆於𦵏之<lb/>
先君之弟兩浙轉運使尚書刑部郎中集賢校理益柔<lb/>
狀君之行以銘見託銘曰<lb/>
大道之行人隠于天其徳純明不居物先薄夫懐貪生<lb/>
<pb n="KR4d0029_WYG_040-16b"/>
死利勢扳躋勇前罔或畏耻嗟嗟夫君中年退休超離<lb/>
造化蕭散林邱高尚之節可監於後聲名日逺於君何<lb/>
有<lb/>
　　　尚書屯田員外郎郭公墓誌銘<lb/>
郭君諱之美字君錫世居廬陵自其考始以文詞舉進<lb/>
士君錫少聰敏加人從其父學景祐元年年十八與其<lb/>
父同日登第仁宗皇帝臨軒賞其爽異為改今名初調<lb/>
蘄州蘄春再授楚州淮隂皆為主簿以吏事不中法去<lb/>
<pb n="KR4d0029_WYG_040-17a"/>
官慶厯三年為梧州司户參軍<hi>闕四字</hi>年復注惠州轉運<lb/>
使聞其名用之權韶州<hi>闕四字</hi>州有鑄錢監監卒怨其監<lb/>
官是時儂智髙叛輒請於監軍韋貴曰願徃邕州擒峒<lb/>
賊貴叱去之君策其必變曰叱之所以激之也隂為州<lb/>
偹其夕監卒殺監官趨州門斬關且進門有偹兵出其<lb/>
不意格鬭誅斬略盡儂智髙入廣州肆兵外掠又移權<lb/>
知南海番禺二縣募敢勇亡命之徒遇賊必戰殺獲甚<lb/>
多所至賊為之縮斂蔣偕被命専討軍無法律遣使召<lb/>
<pb n="KR4d0029_WYG_040-17b"/>
君計事辭不往後數日偕為賊擒皇祐五年以功除大<lb/>
理寺丞簽書南雄州判官公事以父喪不行又丁母憂<lb/>
服除以大理丞知兖州萊蕪監嘉祐五年遷丞殿中監<lb/>
在京豐濟倉賜緋魚天子即位恩遷太常博士初作永<lb/>
昭陵河南府素號窮空所費仰給三司時余為三司使<lb/>
薦君於永安入中錢糧善計纎悉終以辦事時議稱之<lb/>
改尚書屯田員外郎治平元年知開封府中牟縣縣居<lb/>
京西一舎仍歲水災多盜賊賦斂頻數民益貧君視其<lb/>
<pb n="KR4d0029_WYG_040-18a"/>
部中溝洫不治因上書乞治水嚴盜禁均賦役朞月之<lb/>
間使客稱其畢給百姓頌其均平而不擾未幾以命免<lb/>
仍坐舉故人之為長吏者入官長吏有罪追君一官罪<lb/>
去百姓條君善狀訴於京尹願留不得即遮丞相馬首<lb/>
叩頭嘘唏幸少賜我既又不得泣涕而去明年歸蘄州<lb/>
未至終于舒州桐城之傳舎其孥以喪歸十二月二十<lb/>
一日𦵏於蘄水龍潭山先人之塋享年三十曾祖諱諫<lb/>
祖玠考諱佺<hi>闕四字</hi>事推官累贈太常博士妣施氏封安<lb/>
<pb n="KR4d0029_WYG_040-18b"/>
福縣君<hi>闕三字</hi>娶程氏再娶王氏男曰大時大明為進士<lb/>
大昕大<hi>闕</hi>與三女皆幼君好學多通理勢重輕之術每<lb/>
官必有記述皆世之要用有文數十百篇尤善論兵數<lb/>
上書言慷慨病且革歎曰丈夫固當以病死耶君之弟<lb/>
之翰以書自蘄至杭告余曰兄辱知於公今失官而死<lb/>
且塟矣公其哀憫其孤而銘其壙以慰存殁余為之銘<lb/>
曰<lb/>
事而不試惠而不施古人有言世莫我知進馬而躓夀<lb/>
<pb n="KR4d0029_WYG_040-19a"/>
止於斯匪世之疾又將咎誰<lb/>
　　　尚書禮部侍郎鄭君墓誌銘<lb/>
鄭君諱紓字武仲先世居秦曾祖諱保雍始居安陸客<lb/>
有寓錢數百萬而死他日得其子還之客子莫知所由<lb/>
辭不受遂施之浮屠氏於是湖湘之人稱其長者祖諱<lb/>
嶼東頭供奉官嘗總兵秦隴間以數十騎入乘虜鄣虜<lb/>
畏其名考建中舉進士積學而多材能悉産以濟人急<lb/>
難故與游者多名人君承數世累義之美資性明敏所<lb/>
<pb n="KR4d0029_WYG_040-19b"/>
習過人初應明經以為不足以自立曰吾豈誦數者又<lb/>
舉進士天聖八年登第主安州之應城簿越州司法參<lb/>
軍改大理寺丞遷殿中丞歴知婺之蘭溪越之餘姚徙<lb/>
知益之新都貧不能行監楚之北神稅湖南安撫使王<lb/>
絲薦君為簽書桂陽監判官㕔公事權潭之長沙其縣<lb/>
喜訟難治君視其繁<hi>闕</hi>簡其術如無一事劉丞相號為<lb/>
明果時知<hi>闕四字</hi>所為大喜稱歎轉運使時其事叢臨縣<lb/>
觀<hi>闕四字</hi>狀非其要不問問即自服雖得罪者亦喜躍而<lb/>
<pb n="KR4d0029_WYG_040-20a"/>
去郴州宜章民持偽劵奪人之田屢獄不直委君決之<lb/>
君攬案曰義章以太宗舊名而更之市田之歲在義章<lb/>
其劵乃今宜章印也獄遂決三遷為尚書都官員外郎<lb/>
審刑院詳議官峒蠻儂智高寇邕州詔龍圖閣直學士<lb/>
孫公沔往經制之辟君與行從招討使狄青破智髙於<lb/>
邕州界是夜軍輒驚擾孫公謂君曰行者數人多以事<lb/>
避去今獨君在此眞義士也以勞授職方權大理少卿<lb/>
君通春秋及為法官多引律傅經酌理參讞有可矜者<lb/>
<pb n="KR4d0029_WYG_040-20b"/>
必為之言殿直曹且監主自盜應死君曰其父偀嘗戰<lb/>
歿仁宗聞之惻然為减一等仁宗恕寛哀矜令天下大<lb/>
辟有疑或情可憫者得以上聞四方體朝廷好生之意<lb/>
率以情法遷就求為末减君曰法正情直州郡當自决<lb/>
之今乃諉上以苟僥倖類是者請致之法於是朝廷著<lb/>
令以班天下遷祠部郎中嘉祐元年五月甲子卒于官<lb/>
夀五十有六累贈尚書禮部侍郎喜讀書記其大㫖以<lb/>
資職業比為審刑大理以中道論法不為守文吏故所<lb/>
<pb n="KR4d0029_WYG_040-21a"/>
濟活甚衆為詩有精思入唐人風格清峭可尚尤善章<lb/>
奏書牘諸公或請之皆了其意而文彩蔚然祖妣傅氏<lb/>
妣楊氏天水縣太君劉氏河間縣太君娶李氏汝南縣<lb/>
太君駕部郎中文蔚之女今夫人鮑氏樂安郡太君其<lb/>
父<hi>闕</hi>職方郎中男五人獮著作佐郎知潭州攸縣<hi>闕三字</hi>
諫知制誥知荆南府猗將作監主簿猛未<hi>闕四字</hi>士張䝉<lb/>
山以治平三年月日葬于安州安陵縣某鄉余與君為<lb/>
同年進士少甞仕官往來數相遇於淮浙間每見飲酒<lb/>
<pb n="KR4d0029_WYG_040-21b"/>
笑謔不休皇祐中司諫以文中科為天下第一余嘗慶<lb/>
君曰子為狀元而其父固可知巳用是為適今援毫襞<lb/>
紙遂銘君壙遽至於是乎銘曰<lb/>
材力之次要必有成文詞之敏煒昱敷榮傳經裁讞區<lb/>
處和平世資以義用永厥聲屯于其躬來者其亨坎中<lb/>
之紀後世之評<lb/>
　<lb/>
　端明集巻四十<lb/>
</p>
<p>
</p>
  </div>
</body>
</text>
</TEI>
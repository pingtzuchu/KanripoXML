<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端眀集巻二十九</head> <lb/>
    <p>
<pb n="KR4d0029_WYG_029-1a"/>
欽定四庫全書<lb/>
　端眀集巻二十九<lb/>
　　　　　　　　　　　　　宋　蔡襄　撰<lb/>
　　序<lb/>
　　　御書碑序<lb/>
皇祐五年秋陛下以真宗皇帝奉神述再刻之碑親謄<lb/>
篆額勑臣模寫終篇既成奏御䝉賜臣御書一軸臣輙<lb/>
刋頌章上述㫖義又辱奨詔明年春刋本上之特賜臣<lb/>
<pb n="KR4d0029_WYG_029-1b"/>
母仁夀郡太君盧氏冠帔臣歴考故事未有列官侍從<lb/>
而宸毫賜字不緣名品而象服及親獨臣恩榮前無比<lb/>
例伏惟陛下性資孝誠覆養萬物精通經誼㳺適藝文<lb/>
矜優髙年原本慈恵毎觀先帝睿文若臨宗廟志容必<lb/>
盡親勒題顔恭記一十九字念思勤勤以臣得與翰墨<lb/>
之間探春秋褒勸之法稽虞書謨謀之義神筆飛動妙<lb/>
入無迹敦尚老老推及臣親日月之光下燭幽昧蓋繇<lb/>
陛下根於仁厚而形於政事豈愚者之慮所能誦道哉<lb/>
<pb n="KR4d0029_WYG_029-2a"/>
竊念臣出入省闥向餘十年其間居言諍觸貴權所以<lb/>
獲全而器使之悉頼天聰今兹忝冒重疊莫知所為謹<lb/>
摹御書及録奨詔鐫著於石臣所獻詩幷亦附見傳之<lb/>
四外垂之萬世非特微臣之榮遇抑亦興朝之盛舉也<lb/>
至和元年六月二十四日朝奉郎起居舎人知制誥權<lb/>
同判吏部流内銓上騎都尉賜紫金魚袋臣蔡某謹序<lb/>
　　　興化軍仙逰縣登第記序<lb/>
閩粤自唐歐陽詹始舉進士以文章與時聞人亢聲名<lb/>
<pb n="KR4d0029_WYG_029-2b"/>
為世所貴重後有慕詹者繼以仕進及五代亦世有人<lb/>
焉然文氣愈衰薄無能與詹比者宋興復以文辭官人<lb/>
四方學士緬然而起其以名聞南方者鄭成之其尤者<lb/>
也為道専一使詹且存或有所推以先之其餘為名進<lb/>
士厯顯官日益加衆興化軍属縣三仙逰纔為中縣然<lb/>
鄉閭右學後生不儒衣冠不得與良子弟齒嵗時即先<lb/>
生舊徳以指授經術其為詞章相與講導鍜成一律進<lb/>
取科第若逢蒙之射而陶朱之賈其失中而莫售者鮮<lb/>
<pb n="KR4d0029_WYG_029-3a"/>
矣每朝廷取士率登第言之舉天下郡縣無有絶過吾<lb/>
郡縣者甚乎其盛也哉然古之仕也取人後之人也求<lb/>
仕取人者宜而器之行與能前仕而可知也求仕者唯<lb/>
其才與科合則中焉行與能仕而後知也夫學者豈特<lb/>
属文辭苟仕宦哉是必先乎已立而後澤於人者也開<lb/>
封掾廖君悉記縣之登第者姓名等級若年月日距今<lb/>
而上斷某年以來碑刻諸石而植於孔子堂之西偏來<lb/>
者得以嗣而書焉予知後之升孔子堂而觀者必擿名<lb/>
<pb n="KR4d0029_WYG_029-3b"/>
交議曰某者之為人也徳與位宜焉或位雖屈而徳伸<lb/>
信乎其吉士也又曰某者之為人也其徳不有加而其<lb/>
位過之或膠戾著焉信乎其非吉士也苟非其親與仇<lb/>
善惡必眀是其來觀也既嚮其善者而病其不善者使<lb/>
之一日載名其上必能思而畏乎後人之指數吾名猶<lb/>
吾昔之指數前人也率以是而自勉與廖君潔志尚古<lb/>
又務勉人於善將記以某有鄉里之舊属之碑序其事<lb/>
某既道其所以非敢専警扵人亦將以自省云<lb/>
<pb n="KR4d0029_WYG_029-4a"/>
　　　七石序<lb/>
雪山僧惟正渙然其居淨土之西軒有七石皆因物象<lb/>
而名之其曰麒麟俛趨而逰曰仙鳧渾礴自如曰孤鶴<lb/>
引吭開喙若戾而逺視曰蒼鷹竦翼將擊沉思而在曰<lb/>
飛泉碧玉瑩澈素練斜落曰屏風髙丈而半廣又半之<lb/>
曰四面其東當楹竅洞牙蘖西南北亦如之渙然極嗜<lb/>
而無厭予甞與寓觀焉渙然指而語予曰我為釋氏學<lb/>
洸洋無羈樂此居而留者今僅十年以事入旁郡中道<lb/>
<pb n="KR4d0029_WYG_029-4b"/>
思之輒罷歸石乎其亦累我耶然毎至其側叩之言不<lb/>
聲而默告之逰不從而止我亦默焉鄰而居焉忘彼之<lb/>
石忘已之我兩皆忘焉石乎亦何累於我哉予於是知<lb/>
渙然甚自適也乃臨石而問之曰天巧神知而寓爾形<lb/>
耶其亦槩陶均冶而脫然耶爾之淪顯將弗然耶其亦<lb/>
莾不知其所以然耶名爾以器以物爾其真器且物耶<lb/>
其亦不為器不為物耶盍為為礎乎以支眀堂太廟之<lb/>
楹使長而不危盍為砥乎以礪豪曹釬鉞之器而使妖<lb/>
<pb n="KR4d0029_WYG_029-5a"/>
囬沮屈薦之闕乎以序齊民之法寘之梁乎以利艱渉<lb/>
之病刳而研乎以修明乎舊則伐而磬乎以登合乎太<lb/>
和瑱而紞之以翳乎讒搆鏃而矢之以殄乎驕誖如是<lb/>
者皆能為之乎不然徒以窪突刓銳喜人之目何也頃<lb/>
之有為<hi>去聲</hi>石言者曰無何也始謾我以名又訹我以用<lb/>
名與用亦時遇爾我自守而貴者天質也異夫工者鐫<lb/>
磨鑱鑿之為之也天成之質可不貴乎渙然能詩善草<lb/>
書猶是石之貴乎天成也予甚愛其言舊聞華亭有畫<lb/>
<pb n="KR4d0029_WYG_029-5b"/>
工年七十餘而筆愈遒能致其人圖此見遺亦足為洛<lb/>
中燕居之一適也景祐三年十二月日序<lb/>
　　　送王勝之西歸序<lb/>
志於道者其所以進之之心皆然而其所以為之或異<lb/>
者豈明有所蔽與夫意氣廣大者善遺俗而剛介者善<lb/>
仇世不視世俗屑屑走趨勢利作僕奴女子態狀羞不<lb/>
可近反髙伉脱去以矯之往往縱肆自亦離道或非之<lb/>
則曰不世人之非而吾非吾豈勢利汩哉雖然其所以<lb/>
<pb n="KR4d0029_WYG_029-6a"/>
自髙者乃甚下也前有人焉其心安於仁而其發邊於<lb/>
中宜力於其間以求至之與否廼暇與世之人準輕重<lb/>
而度逺近吾未見乎自處之重也今夫衣帶食飲羣於<lb/>
人者無異焉幸而是非好惡之眀有以過之有過之之<lb/>
明而不能急嵗時以修其性豈不暗扵愚者愚者無知<lb/>
莫强其力知者或隳何從而作也予之不明用是說以<lb/>
省予中者久矣於勝之之行輙進予之自規者因以告<lb/>
之謹序<lb/>
<pb n="KR4d0029_WYG_029-6b"/>
　　　送馬承之通判儀州序<lb/>
唐末失御外方將帥臣闚釁輒發籍土地聚貨財招倈<lb/>
慓勇士務刺擊争鬭以為强甚者格弛天子法令専逐<lb/>
帥臣盗有其衆患日寖長梁朱氏卒乗此勢以取天下<lb/>
其後五十餘年易四姓大率由是廢興武人綰重兵收<lb/>
天下安危大柄在掌握間更世移祀若提持食飲器東<lb/>
西左右耳於是軍中氣凜然騰在人上躬儒者俛首隠<lb/>
舌不復奮起開説古先王治道而為之莭制勢久而變<lb/>
<pb n="KR4d0029_WYG_029-7a"/>
理固然也國家既平四方追鑒前失凡持邊議主兵要<lb/>
内宥密而外方鎮多以儒臣為之任武人剟去角牙磨<lb/>
治<hi>平聲</hi>壯戾妥帖處行伍間不敢亢然自校輕重然則今<lb/>
天下安危大計其倚重扵儒臣乎獨不知决然自當其<lb/>
所倚重建立經久之制者果誰哉承之以文稱於交逰<lb/>
嘉自樹立兹有西鄙之行思以竭材慮而後惬焉予觀<lb/>
承之之文之言未始離乎忠也使力足而勢大者咸以<lb/>
是而為心唯國之計而微躬之念事㒺不濟且使世之<lb/>
<pb n="KR4d0029_WYG_029-7b"/>
人知儒者果可以天下安危大柄倚重之也<lb/>
　　　送張總之温州司理序<lb/>
提封千里民堵萬區加其上者獨太守耳守之責無已<lb/>
重乎曰不若理官之重然則使死者不怨刑者甘心遂<lb/>
理官之責可乎曰不奪則責之可也凡縣邑之民事不<lb/>
得其平者則平之於尹尹之不能平及事之大者咸得<lb/>
平之於守守視其事之小者立決之其大者下於理官<lb/>
理官得以考其情而弃之殺之故曰守之責不若理官<lb/>
<pb n="KR4d0029_WYG_029-8a"/>
之重然理官之責甚重而不得其専官有昏耄柔懦則<lb/>
事藂而下有偏怒竒憐則舉手左右有狭中矜敖則務<lb/>
乎簡厝日召而前頥指教勑迎合其意則喜違之則怒<lb/>
至有鍜錬遷就而為之使寃者不得吐其臆鞠者不得<lb/>
畢其慮故曰不奪則責之可也使能者為之期止於是<lb/>
不期於奪然每一事之下審獄具文諮於従事謀於監<lb/>
郡上於太守而又質之掌法者若文不比囚不直則移<lb/>
而讞之衆皆可焉班而署之然後乃得已矣若是積三<lb/>
<pb n="KR4d0029_WYG_029-8b"/>
嵗而罷歸其勤亦甚矣總之力學修文行之㢘厚復為<lb/>
理官使主郡者賢明不奪則其責愈重總之宜何如為<lb/>
心哉夫與鼓瑟者㳺而言操刀之事則言者之過也總<lb/>
之於行不敢指異事以規謹序<lb/>
　　　送史炤赴邠州幙序<lb/>
陸生有言曰天下安注意相天下危注意將載之漢牒<lb/>
最為警語某竊謂陸生一時之辨非極論也夫將相者<lb/>
文武之事若手足之左右捨一不濟副二乃適豈待乎<lb/>
<pb n="KR4d0029_WYG_029-9a"/>
安危而注意哉必安而後相必危而後將譬諸横舟中<lb/>
流指山木以為檝曰不殆者豈謂智乎苟有不然借今<lb/>
以為喻國家奄宅大區文昭武震蕃酋繼好諸侯順命<lb/>
然而天子移慮生民蹷財者豈不與邊兵乎四方大本<lb/>
在扵邊精卒良械遍實隂墟方輸里賦徑及天下而四<lb/>
十年間卒老於屯伍械弛於戱樂司是者刲羊釃酒蓄<lb/>
以驩愛國舉異禮必先計兵開府庫委金帛而均施之<lb/>
乃至反脣相稽圜目相視較分銖薄厚曰我固當得也<lb/>
<pb n="KR4d0029_WYG_029-9b"/>
將恩而不威兵驕而不戢時之深恨近年已來北諸侯<lb/>
愈難其選或取文儒加武號而長之大抵尸之謀而正<lb/>
者則為長利推此而度之天下雖安將可忘乎將不可<lb/>
忘則陸生之談謬悠也果矣某嘗欲北逰以觀邊事勢<lb/>
不及往而中煇受邠諸侯之署今行矣當世之首務四<lb/>
方之大本可得而知也於是朝之文士咸作詩以寵其<lb/>
行莆陽蔡某文曰送史從事往邠州序<lb/>
　　　送郭學士序<lb/>
<pb n="KR4d0029_WYG_029-10a"/>
自某來河南去家逺甚親戚之好無一在河南焉者舉<lb/>
河南日與之游者又未甞有交言之舊焉居常反慮自<lb/>
眀豈隘乎哉何其與已之少也盍求諸善容者以質乎<lb/>
某得足下聲名且久今乃見之足下服喪退居而老官<lb/>
重徳嵗時使使謝問交踵門下乗傳東西者止道問舎<lb/>
之所之暮夜必見郡之學者持文章以就衡尺得輕重<lb/>
長短乃去雖紛綸過前區而處等級髙下能盡得其心<lb/>
惟莅官於郡縣者以事諮焉反自閉不知愈牢終不開<lb/>
<pb n="KR4d0029_WYG_029-10b"/>
一言别是非隘者質焉其亦有志於善容乎且退居閒<lb/>
默非有加人之勢而能使人懽欣悚慕之如是使之乗<lb/>
加人之勢曷施而不濟哉於是行也某既序之巳又繫<lb/>
之以詩云以文自髙或病為吏以吏自喜或守一器君<lb/>
有文<hi>闕</hi>不鄙吏事驅馬在道愛樽其轡今天子明唯知<lb/>
人易必得其位而達其志<lb/>
　　　送黄子思寺丞知咸陽序<lb/>
天子之尊下視民人逺絶不比<hi>去聲</hi>然出政化行徳澤使<lb/>
<pb n="KR4d0029_WYG_029-11a"/>
之速致而均被者蓋其所闗行有以始而終之者也惡<lb/>
乎始宰相以始之惡乎終縣令以終之輔相天子施政<lb/>
化徳澤自朝廷下四方而止於縣者承其上之所施然<lb/>
後周致於其民也近天子莫如相相必得賢故能輔其<lb/>
政化徳澤之施也近民莫如令令無良焉雖政教之美<lb/>
徳澤之厚而民莫由致之也相近天子而令近於民其<lb/>
勢固殊然其相與貫連以為本末是必動而相濟者也<lb/>
民知其所頼而相休養以樂其生唯令而已令之於民<lb/>
<pb n="KR4d0029_WYG_029-11b"/>
察其土風井閭而别其善惡强弱貧富勤惰寃隠疾苦<lb/>
以條辨而均治之使咸得其平焉令之負豈輕也哉今<lb/>
之取令率以嵗年不稱其能否是故天下之令有賢有<lb/>
不賢天下之民有幸有不幸必爾盡天下之令無有不<lb/>
賢則盡治天下之民亦無有不幸矣子思黄君業儒以<lb/>
才名於時前此為獄官涖囚必直其情而未嘗以色語<lb/>
威之今之為縣從可知矣故予序其行既属子思以為<lb/>
令之重而又慶咸陽之民之幸也<lb/>
<pb n="KR4d0029_WYG_029-12a"/>
　　　送丘賢良序<lb/>
人有名之曰大匠而不能植棟宇名之曰醫師而不能<lb/>
處藥石名之曰冶人陶者而器輙不堅以窳世必斥之<lb/>
曰是不足為大匠醫師冶人陶者蓋冒其名而居之也<lb/>
國家設科以博取天下士其敢言直節者曰賢良方正<lb/>
學廣智明者曰才識兼茂特傑出倫類者曰茂才異等<lb/>
凡舉是科者必自視已之能足以充其名而無愧故第<lb/>
言入等則天下之美譽咸歸焉苟不塞其名之所謂安<lb/>
<pb n="KR4d0029_WYG_029-12b"/>
知夫世之人不斥其冒哉邱君仲謀學通經史且為文<lb/>
詞窮暮而休累數千言而豪肆之氣奮若未巳將挾是<lb/>
以與賢良士竝進固有以當其所取然仲謀誠深思讜<lb/>
議以塞其名之所謂則道義之歸有日矣正月日莆陽<lb/>
蔡某序<lb/>
　　　林比部送行詩序<lb/>
故尚書比部員外林公祥符中自梓州郪縣罷還由大<lb/>
理寺遷與朝班通判蔡州事陛辭之日伏奏以父母垂<lb/>
<pb n="KR4d0029_WYG_029-13a"/>
老得他官不滿意願幸而補臣閩中一便地臣奮罷駑<lb/>
之氣奉法遵職蚤暮侍問恭養以盡子道非徒伸愚臣<lb/>
勤懇之志抑亦廣聖王孝治之體上嘉愍其誠詔改建<lb/>
安郡時著令自蜀還者必再為縣然後升監郡公以才<lb/>
能為衆所薦引故特升不與例比將行又以言詞動人<lb/>
主全其孝心於是朝之鉅賢咸作歌詩慶美其事初公<lb/>
入蜀居三年不茹葷飲酒日誦浮屠書祈幸安歸以慰<lb/>
其親愛慕之心豈不至哉公諱休復字某居官決治所<lb/>
<pb n="KR4d0029_WYG_029-13b"/>
向無留末年知漳州某適為從事間有闗白多所稱奨<lb/>
今年被吿還家道出於閩嗣子世矩袖所蔵詩來謁序<lb/>
述某嘗謂詩至南陔白華篇感其孝養之心求其詞以<lb/>
諷詠不可得已而得世之詩意謂之似者亦足觀矣以<lb/>
公之力行而作詩者咸樂於稱道其嗣子又能追揚先<lb/>
羙是皆可書也<lb/>
　　　陳殿丞送行詩序<lb/>
康定元年殿中丞陳君鑄師囘通判福州且去京師朝<lb/>
<pb n="KR4d0029_WYG_029-14a"/>
之名卿繼作歌詩以重其行師囘至官之明年發槖中<lb/>
所得七十二篇幷走書属某序其篇首將刻之石而傳<lb/>
於人也夫送逺之作必稱其事而附為之辭師囘以文<lb/>
章中甲科間十六年而為監郡然所治距家纔百餘里<lb/>
奉母夫人官舎以申孝養之志古之人有以親故不擇<lb/>
祿而仕者而師囘之禄足以充其養今之仕者東西南<lb/>
北或千萬里士大夫得便其家者得相慶幸而師囘又<lb/>
以侍其親然則羣公詩之足以勸夫為人子者志乎侈<lb/>
<pb n="KR4d0029_WYG_029-14b"/>
大而逺於孝養者不為空言也若夫閩中之勝域中三<lb/>
山山之下海之潮汐至焉有魚蝦蠃蚌之饒黄雀丹荔<lb/>
之實竝山又有竹林泉石曠清雅絶之美可以宴喜而<lb/>
娱遊或雜言之亦詩人之博興也慶厯元年正月三日<lb/>
著作佐郎館閣校勘蔡某序<lb/>
　　　聖恵方後序<lb/>
生者天地之徳成者聖人之業運化流物隨之不遺生<lb/>
之之理至矣推本興治安而有倫成之之道著矣是故<lb/>
<pb n="KR4d0029_WYG_029-15a"/>
作天下之美利者其聖人之事乎傳稱神農味百草黄<lb/>
帝録内經以除民疾其術能死者生而夭者夀以言乎<lb/>
功雖大禹之疏洚水驅龍虵湯武之用金革戡禍亂將<lb/>
救患於一時孰與無窮之頼乎故曰作天下之美利者<lb/>
皆聖人之事也宋當天命出九州之人於火鼎之中吹<lb/>
之濯之太宗皇帝一平宇内極所覆之廣又時其氣息<lb/>
而大蘇之乃設官賞金繒之科購集古今名方與藥石<lb/>
診視之法國醫詮次類分百巻號曰太平聖恵方詔頒<lb/>
<pb n="KR4d0029_WYG_029-15b"/>
州郡傳於吏民然州郡承之大率嚴管鑰謹曝涼而已<lb/>
吏民莫得與其利焉閩俗左醫右巫疾家依巫索祟而<lb/>
過醫之門十纔二三故醫之傳益少余治州之明年議<lb/>
録舊所賜書以示於衆郡人何希彭者通方伎之學凡<lb/>
聖恵方有異域瓌怪難致之物若食金石草木得不死<lb/>
之篇一皆置之酌其便於民用者得方六千九十六希<lb/>
彭謹慎自守為鄉閭所信因取其本謄載於版列牙門<lb/>
之左右所以導聖主無窮之澤倫究於下又曉人以依<lb/>
<pb n="KR4d0029_WYG_029-16a"/>
巫之謬使之歸經常之道亦刺史之<hi>闕</hi>職也慶厯六年<lb/>
十二月八日右正言直史館知事蔡某序<lb/>
　　　姪至夫名字序<lb/>
先君嘗曰紹上同逺祖父名令改曰力字至夫恭念我<lb/>
祖考之修服善行孝淑諒直聞於鄉黨唯乃父亦克事<lb/>
親以孝事長以悌祗畏惇謹以睦於家清肅<hi>闕</hi>毅以濟<lb/>
厥官積學達詞將以有為福不及夀孤負<hi>闕</hi>業悲夫汝<lb/>
今亦成人矣其能乃父之思<hi>闕</hi>名汝曰力力乎善行字<lb/>
<pb n="KR4d0029_WYG_029-16b"/>
汝曰至至乎善道汝唯不闕是能有<hi>闕</hi>於前人<lb/>
　　　送吕祕校序<lb/>
予嘗思古人力學為文莫不欲著見於後世然傳者少<lb/>
而磨滅者多非至工之詞至當之論不可以久也豈天<lb/>
嗇乎才何其工且當者鮮耶及觀後世之學者有文病<lb/>
三焉或喜自髙賢或過相稱譽或與時遷移有是三病<lb/>
故不至焉豈天嗇哉夫道至逺苟非聖智未有不由近<lb/>
而之者况自病乎喜自髙賢則<hi>闕</hi>已之朋不來斯陋矣<lb/>
<pb n="KR4d0029_WYG_029-17a"/>
過相稱譽則怠學者之志斯<hi>闕</hi>矣與時遷移蓋以利而<lb/>
動者斯下矣吕君足下<hi>闕二字</hi>而學博氣<hi>闕</hi>而内修孰不<lb/>
願進所有以相資矧求之勤乎若某<hi>闕</hi>宜資所未至不<lb/>
可為譸張名譽之説以予之<hi>闕二字</hi>乎身而修道雖逺斯<lb/>
至矣足下之文愈工而道愈至則其傳也必矣謹序<lb/>
　<lb/>
　<lb/>
　<lb/>
<pb n="KR4d0029_WYG_029-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻二十九<lb/>
</p>
<p>
</p>
  </div>
</body>
</text>
</TEI>
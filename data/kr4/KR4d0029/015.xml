<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻十五</head> <lb/>
    <p>
<pb n="KR4d0029_WYG_015-1a"/>
欽定四庫全書<lb/>
　端明集巻十五<lb/>
　　　　　　　　　　　　　宋　蔡襄　撰<lb/>
　　制誥<lb/>
　　　新除宰臣梁適祖文度皇任齊州禹城縣令累<lb/>
　　　贈太師中書令可贈兼尚書令餘如故制<lb/>
勅易稱積善之家必有餘慶聖人之論豈苟而巳朕每<lb/>
延登宰輔財成教化者必褒顯前人追用愍冊既榮其<lb/>
<pb n="KR4d0029_WYG_015-1b"/>
家然後可以倚辦國事具官某祖某徳望粹羙行實惇<lb/>
深竦拔之才蟠錯而不掄觱沸之泉淵渟而必決回擁<lb/>
隂施啓佑令孫諮以謨猷寘于鈞軸逮兹登用之始旌<lb/>
夫奕世之勤即内史之崇階陟中臺之總録漏恩幽壤<lb/>
光顯慶門營魂有知其享予之休命<lb/>
　　　梁適祖母追封榮國太夫人衛氏可追封<hi>闕</hi>國<lb/>
　　　太夫人制<lb/>
勑人臣所以貴於當世者惟爵命之差故居宰府于其<lb/>
<pb n="KR4d0029_WYG_015-2a"/>
始也追榮三世之命示特絶于官師而表輔相之重也<lb/>
具官某祖母惟爾孝孫嘗貳機政固已啓大國之封而<lb/>
列小君之號今正鼎席助成萬務稽尋禮舊申叙封壤<lb/>
疏恩至厚以光華於阡表而發揚於裔嗣靈其鑒兹<lb/>
　　　梁適父顥皇任翰林學士右諫議大夫累贈太<lb/>
　　　師中書令可贈兼尚書令餘如故制<lb/>
勑近以宰輔虚席擢任㕘貳以政其位朕念被命之際<lb/>
入陟帝庭則陳道注委之大退款家廟罔不興劬勞之<lb/>
<pb n="KR4d0029_WYG_015-2b"/>
感非有愍章追冊何以發揚其先烈而慰安其孝心乎<lb/>
具官某父某以文業之茂中乎選首以才徳之劭登于<lb/>
禁塗藴澤利之資而屈於當時積隂施之厚而施于後<lb/>
世厥有嗣續弼于政機甫兹調燮之初眷夫詒燕之逺<lb/>
稽考典故申命褒榮陞冠文昌顯賁幽穸嗟爾九原之<lb/>
魄歆予三事之崇<lb/>
　　　梁適母追封安國太夫人閻氏可追封<hi>闕</hi>國太<lb/>
　　　夫人制<lb/>
<pb n="KR4d0029_WYG_015-3a"/>
勅進登宰路者所以共治天下而於其家必極褒崇者<lb/>
非特慰夫幽塗亦以伸人子之榮遇也具官某母天性<lb/>
靖嘉禮度雍穆挻生華閥嬪儷哲夫以淑慎之美而表<lb/>
於壼儀以敦嚴之訓而勵于子姓肆爾令嗣陟于台司<lb/>
誦勤劬而發詠蓼莪申恩賁而益陪湯賦進徹大國舉<lb/>
成愍章壤樹之華斯其至矣<lb/>
　　　宋觀文祖制<lb/>
勑朕於羣公褒其先廟所以勉子姓之勤大其私門所<lb/>
<pb n="KR4d0029_WYG_015-3b"/>
以切邦朝之助爰諏吉旦對越上靈竣事均釐莫如舊<lb/>
弼申褒祖服用慰孝心具官某祖某道充於中材浮於<lb/>
仕善政之澤遺思在人隂徳之流餘慶及後啟孫謀之<lb/>
方重登宰路之猷為往于藩宣適此禋祀追榮王考舉<lb/>
錫公圭爰徹樂國之封永賁幽阡之寵<lb/>
　　　宋觀文父玘制<lb/>
勅天子祀七世而祭上帝其禮莫與為大公卿乃有家<lb/>
廟以伸時享朕祼清明之宫奠泰元之坐升侑三后丕<lb/>
<pb n="KR4d0029_WYG_015-4a"/>
薦孝誠念予大臣罔不懐其先正肆于慶澤均被褒禭<lb/>
具官某父某性尚冲粹識照高邁材美不曜磐于幕府<lb/>
徳回復貤于子舎厥有令嗣登予上袞均逸陪京之奥<lb/>
述職大神之祀冄荒名國申賁禰宫兼隆特引之儀併<lb/>
為追逺之數英魂不冺歆是愍章<lb/>
　　　宋觀文妻制<lb/>
勑朕禮成帝畤澤通海宇念予股肱元老往服藩政既<lb/>
榮其躬又推而及其室所以表恩章之良厚具官某妻<lb/>
<pb n="KR4d0029_WYG_015-4b"/>
某氏服儀徳閥嬪儷宗工隆為世範而有家節之嚴助<lb/>
成賢業而有邦光之美向繇台席之命前治國田之封<lb/>
逮已上儀復申異數按於輿地錫以名疆恩渥之蕃勿<lb/>
忘祗荷<lb/>
　　　富觀文母韓氏封蕐原郡太夫人制<lb/>
勅朕嚮清廟登泰畤雖祖考歆侑孝誠上達然念劬勞<lb/>
之徳欲極天下之養莫可得已故於近輔有承顔朝夕<lb/>
者首敷慶澤非特循典故異恩禮之然抑予心之思推<lb/>
<pb n="KR4d0029_WYG_015-5a"/>
而下及也具官某母賢恵本于天資儀度隆于閫範誕<lb/>
生喆嗣嘗貳樞庭惟是忠誠率繇善訓逮兹禋鬯之舉<lb/>
申錫慈闈之封徹祝輿圖畫治名壤於為人母而觀厥<lb/>
子之有立於為人子而及其親之恩年又兹寵渥之蕃<lb/>
疇及私門之慶<lb/>
　　　張端明父制<lb/>
勑具官某父某朕饗清廟登泰畤雖祖考歆侑孝誠上<lb/>
達然念劬勞之徳欲極天下之養莫可得已故於近侍<lb/>
<pb n="KR4d0029_WYG_015-5b"/>
首敷渥澤其有承顔慈闈者優異恩數非特典故之然<lb/>
抑予心之思推而下及以爾涵徳靖温不攖俗累長厚<lb/>
之行率于鄉國清白之敎嚴于家庭有子材賢服于禁<lb/>
近願回禋嘗推奉親慶嘉其志尚重兹美遷官聮陟芸<lb/>
書之清階品被銀章之美祗荷榮命永懋忠訓<lb/>
　　　太子太師致仕杜衍可依前太子太師致仕加<lb/>
　　　食邑七百戸實食封二百戸制<lb/>
勑朕齊明祗栗躬執牲玉以事宗廟上帝神天鑒格蒙<lb/>
<pb n="KR4d0029_WYG_015-6a"/>
獲福應四海内外歡欣交通眷惟曩輔實助予徳敷厥<lb/>
恩數以將厚意具官某以清修為身檢以忠藎為國謀<lb/>
昔正台衡進退以道歸休里閈誠心不懈泰元修報慶<lb/>
澤周洎矧惟舊弼望隆天下増埤邑賦之實復累功號<lb/>
之美倂示優寵往服休命<lb/>
　　　樞宻使給事中王堯臣可金紫光禄大夫依前<lb/>
　　　給事中充樞宻使仍賜推忠佐理功臣勲封實<lb/>
　　　食封如故制<lb/>
<pb n="KR4d0029_WYG_015-6b"/>
勑朕親執牲玉祗饗郊廟人祗歡欣慶賚周浹惟予弼<lb/>
輔大臣與圖機政陪侍祠事兢兢齊栗不有恩命曷以<lb/>
章寵數之厚具官某自登宥宻蚤夜悉心以持國論罔<lb/>
不忠藎而於幾事區處中理材賢之稱著在時議適講<lb/>
禋燔之禮竝推渥澤之異陛級彌峻爾其楙哉<lb/>
　　　王觀文制<lb/>
勑朕以純孝事親至誠享帝每厯三嵗躬造廟郊神畀<lb/>
嘉福四海乂安顧于邇臣齊精奉祀不有慶澤曷以將<lb/>
<pb n="KR4d0029_WYG_015-7a"/>
夫厚意具官某材資端茂行實清峻嘗與機政乆參國<lb/>
論比延經業之美復陪講學之奥適已燔燎均賚澤恵<lb/>
增衍田賦進承勲衛寵數之異勿忘祗報<lb/>
　　　給事中充集賢殿學士向傅式可加食邑三百<lb/>
　　　戸制<hi>傅一作傳</hi>
勑朕齊明祗栗躬執牲玉以事郊廟神天鑒格䝉獲福<lb/>
應澤賚之行周于㝢内况予近列奉祀于内述職于外<lb/>
宜有恩數以彰寵異具官某材資沉厚履尚修飭蚤登<lb/>
<pb n="KR4d0029_WYG_015-7b"/>
省闥休有風猷留視宫鑰益彰才稱中壇展報慶自近<lb/>
始增徹輿賦之奉序升陛品之榮勿忘欽承以載光寵<lb/>
　　　王尚書制<lb/>
勑朕臨海㝢庶品安乂且三紀矣惟祖考畀予大憲惟<lb/>
上帝祐予嘉應乃仲冬吉旦祼于廟奠于郊所以薦誠<lb/>
而大報又念臣工之有竭忠純以輔予善者不有慶澤<lb/>
曷以章夫厚意具官某惟爾先正克休令聞執憲中臺<lb/>
參論大政厯踐都座為時顯人爾以端方厚重而資之<lb/>
<pb n="KR4d0029_WYG_015-8a"/>
禀於先覺向所履者咸紹前人相儀精禋率繇儀度衍<lb/>
之井賦楙以勲衛貤于而家以昭世徳之美<lb/>
　　　端明殿學士兼龍圖閣直學士張方平可加上<lb/>
　　　輕車都尉食實封二百戸制<lb/>
勑人主上事郊廟下臨士民理適厥中兹謂興治朕越<lb/>
丁邜享於道祖翌日祼于太室又明日執牲幣以見上<lb/>
帝已而赦天下大賚内外百執事推舉名典况予近侍<lb/>
所宜先焉具官張某汝以文業登禁近以端毅主典憲<lb/>
<pb n="KR4d0029_WYG_015-8b"/>
以通智總轉流之計以善恵布藩宣之政逮兹祠事職<lb/>
奉常顓大正左右助相以成熈事念爾賢勞躐升勲號<lb/>
增埤賦封欽哉服予之休命<lb/>
　　　端明殿學士給事中程戡可加上䕶軍食邑五<lb/>
　　　百户翰林學士吕公綽可加䕶軍進封開國<hi>闕</hi>
　　　食邑五百戸制<lb/>
勅朕齊明祗栗躬執牲玉以祀郊廟神天鑒格䝉獲福<lb/>
應澤賚之行周于㝢内況于近列奉祀于内述職于外<lb/>
<pb n="KR4d0029_WYG_015-9a"/>
宜有恩數以章寵異具官某才資方重履尚修飭蚤登<lb/>
禁宻休有風猷鎮撫蕃屏益彰材稱泰元展報慶自近<lb/>
始増衍邑田之厚進列勲號之榮厥恩茂焉勿忘祗載<lb/>
　　　王珪制<lb/>
勅朕入清明之宫親泰元之祀祖考天地况施無疆厥<lb/>
有秉文之士左右顯相而熈福之蕃嘉與均被具官某<lb/>
才資敏茂行實端方奥學切於本元懿文美於訓令回<lb/>
翔禁近光顯名譽逮嚴事於崇丘常先途於法乗奉珍<lb/>
<pb n="KR4d0029_WYG_015-9b"/>
瓚於七室貢吉玉於中壇祀容雍和志慮齊栗序升階<lb/>
次疏列社封並為寵渥之華益表褒甄之異<lb/>
　　　王贄制<lb/>
勑具官某文美中於科等言亮登於諫垣將漕朔陲有<lb/>
幹給之勞糾䖍都獄有矜平之稱屬以躬祀泰畤奉引<lb/>
皇途甫終享帝之儀均施敷天之賚併增階次兼衍賦<lb/>
封寵數優隆勿忘祗飭<lb/>
　　　殿中侍御史呂景初可上騎都尉制<lb/>
<pb n="KR4d0029_WYG_015-10a"/>
勅祖考畀予以基統故祼芳於室以達孝恭天地相與<lb/>
以施生故升禋于丘以報本始粤爾羣辟肅雍在下福<lb/>
應之格嘉與共之以爾早繇風劭擢居臺憲論議有風<lb/>
亮之節彈治得糾繩之中侍陪禋享顓相齊明載升勲<lb/>
級之榮益表朝恩之茂<lb/>
　　　皇親大將軍遥郡制<lb/>
勅昔我祖宗聖神以有天下付畀於予惟是孝誠以克<lb/>
保乂親執籩簋見于郊廟宗籍羣工莫不齊明以奉祀<lb/>
<pb n="KR4d0029_WYG_015-10b"/>
事庶幾敦于善行成于美化况慶賚之行予何嗇焉具<lb/>
官某天資相厚濟以學術肅雍助祭率繇禮度勲階井<lb/>
賦用勸親賢汝其念之無懈夙夜<lb/>
　　　步軍副都指揮使范恪可加柱國進開國公食<lb/>
　　　邑五百户仍賜忠果雄勇功臣制<lb/>
勅朕以仲冬吉日祗事丘畤陟配三后祀秩百神諸福<lb/>
之物擁佑来格均施之澤宜自近始具官某智略之明<lb/>
而濟其忠厚武材之勝而守以恵和精練事經周旋信<lb/>
<pb n="KR4d0029_WYG_015-11a"/>
遇擢總勾陳之重益修拱衛之嚴自法輅之啓行訖泰<lb/>
壇之峻事天宫有謐蹕路無譁顧是忠謹用推慶賞勲<lb/>
名功號率躐等夷益䖍乃心以永來譽<lb/>
　　　皇城使内侍省内侍押班陵州團練使武繼隆<lb/>
　　　可加食邑三百戸制<lb/>
勅某朕練時日祀泰元躬事壇丘執薦籩簋百靈歆留<lb/>
畨畀永福念惟官師陪侍兢㮚敷與鴻恵以昭慶賚以<lb/>
爾材偹煩使志務恭飭總司禁省親邇軒闥自臨陽畤<lb/>
<pb n="KR4d0029_WYG_015-11b"/>
還御端闈夙夜之勞彌用信倚進疏公社益埤國田良<lb/>
思施之行毋忘祗荷<lb/>
　　　左騏驥衛内侍省内侍押班鄧守信可加食邑<lb/>
　　　三百戸制<lb/>
勅具官某國家接千嵗之統考一陽之元受記於羣靈<lb/>
輳熈於逺極眷惟近從當被茂恩以爾天資深淳學識<lb/>
優邵久于軒墀之列夙司省禁之嚴時飭樂文相承禋<lb/>
意比信宿於所在警夙夜以居中衍陪邑賦之蕃益表<lb/>
<pb n="KR4d0029_WYG_015-12a"/>
拜榮之厚勉思祗載毋懈乃心<lb/>
　　　入内都知張惟吉制<lb/>
勅具官某識慮靖深才資敏邵乆處近宻號為修節總<lb/>
涖禁省動循典憲朕于仲冬祗見郊廟馨誠達於上下<lb/>
熈福被於動植爰念行次訖于竣事衛翼恭肅禮容偹<lb/>
順夙夜之勤時乃信倚躐升勲級益埤賦封恩數之蕃<lb/>
勉荷褒澤<lb/>
　　　禁軍都虞候已上及藩方馬步軍都指揮使并<lb/>
<pb n="KR4d0029_WYG_015-12b"/>
　　　御前忠佑南郊加恩封贈父母妻制<lb/>
勅朕迺者祗事泰元均施熈貺被于四表惟兹信倚之<lb/>
職董齊有衆勤于夙夜乃有恩恤之典以及其先示顯<lb/>
榮于當世具官某姿氣沉毅材略周敏積儲隂施之大<lb/>
導發福祥之逺惟是子姓實司戎紀逮終陽畤之禮特<lb/>
賁禰宫之禭進秩環衛漏恩阡穸靈爽不昩尚承厚澤<lb/>
勑迺者祗祀泰元均施熈貺惟兹信倚之職實有致齊<lb/>
之勤惟榮私門用盡子志以爾姿器魁毅氣尚沈雄嗣<lb/>
<pb n="KR4d0029_WYG_015-13a"/>
續之强服<hi>闕十四字</hi>予列校逮終陽畤之禮進陞環衛之華<lb/>
歆承茂恩永耀幽穸<lb/>
　　　　右竝父制<lb/>
勑有國之慶不及于家孰謂之澤有子之榮不貴其先<lb/>
孰謂之孝朕薦享上帝均覃釐貺首念爪牙之倚追褒<lb/>
慈妣所以示表恩禮之厚也具官某母氏賢恵本于天<lb/>
資儀度隆于閫範誕生子舍訓總戎鈐或陪<hi>闕十一字</hi>成於<lb/>
熙典特申禭於愍<hi>闕十一字</hi>册用慰柔靈<lb/>
<pb n="KR4d0029_WYG_015-13b"/>
勅某母某氏貔虎萬旅實予爪牙向祀中壇垂慶方夏<lb/>
眷惟信倚之厚宜有褒恤之恩以爾賢恵本於天資儀<lb/>
度隆於梱範乃繇子舍特啓縣田靈其嘉承佑爾後嗣<lb/>
　　　　右並母制<lb/>
勑朕肅恭神祗慶賜方夏百工上下咸受均福豈惟内<lb/>
徳之邵亦有合姓之賢宜於壼中申明褒渥具官某母<lb/>
某氏柔儀閒淑徳性端和儼威服於衡璜循采蘩於祭<lb/>
祀仇欱君子總則和門會郊澤之推榮俾湯賦之有沐<lb/>
<pb n="KR4d0029_WYG_015-14a"/>
勅具官某朕肅見神休覃施㝢縣下逮和門之職率褒<lb/>
合姓之賢以爾淑性端莊柔儀閑婉来嬪遵於禮則作<lb/>
徳謹于閨風乆敦中助之誠克著宜家之譽陽畤方成<lb/>
於熈事脂田特啓于大封恩慶某承益務恭順<lb/>
　　　　右竝妻制<lb/>
　　　諸軍班都虞候制<lb/>
勅報本丘郊敷澤海㝢念和門之總衆扈法乗之啓行<lb/>
天策無譁蹕路載肅或成防于邉圉亦均被于恩榮並<lb/>
<pb n="KR4d0029_WYG_015-14b"/>
加綸綍之華益堅忠孝之志<lb/>
　　　防禦使錢晦母制<lb/>
勅朕以天正吉日躬執玉幣薦于郊畤神畀蕃釐予弗<lb/>
自有推而被于臣下四鄰之近達于朝著既澤其身又<lb/>
禭其生廟所以表恩意之厚矧夫忠孝之家詵然嗣續<lb/>
願還慶賜推奉慈妣其可已耶具官某母某氏惟乃君<lb/>
舅克有順徳實啓王國逮于福偶翊冠樞宥作相于外<lb/>
肆爾有翟章之華湯邑之大丕顯厥徳今泰壇已事嘉<lb/>
<pb n="KR4d0029_WYG_015-15a"/>
乃子舍之請徹壤千乗申是愍冊禮非常等揭為封樹<lb/>
之寵靈其承哉<lb/>
　　　禮部尚書中書門下平章事梁適姊故度支員<lb/>
　　　外郎直史館洪鼎妻保定縣君梁氏可安康郡<lb/>
　　　君制<lb/>
勅朕祼清廟奠泰壇非惟薦馨徳於神天亦以興民孝<lb/>
行而輔弼羣公有能含貞予美輟閨門之慶施于近親<lb/>
朕甚嘉焉具官姊生於華閥而天咨哲淑嬪于君子而<lb/>
<pb n="KR4d0029_WYG_015-15b"/>
壼儀雍肅惟爾悌弟以台宰之重相厥禋事願回襚典<lb/>
祗授女兄列封華壤正名小君休哉光榮之澤賁寵而<lb/>
族<lb/>
　　　樞宻副使孫沔妻母制<lb/>
勅朕自郊還居行澤萬里輔弼之重恩數最隆因而延<lb/>
請㒺達其志具官某妻母氏世族甲冠資性賢明克儷<lb/>
令心章著美徳時乃子婿登于樞庭齊明侍祠首被慶<lb/>
渥願上私門之賞推奉外黨之榮徹封邑田褒顯阡禭<lb/>
<pb n="KR4d0029_WYG_015-16a"/>
天光下燭神爽其歆<lb/>
　　　新除樞宻副使孫沔妻可進封郡夫人制<lb/>
勅在召南之詩列公侯之配興鳲鳩之均一言其恩逮<lb/>
下也執蘩葅而祭祀言其動有禮也唯是爵位之崇不<lb/>
有賢婦助成其美則無以表于有衆具官某妻某氏生<lb/>
於華閥歸而宜家禀言容之修觀圖史之奥今沔擢在<lb/>
樞宥為予輔臣爾貴以夫當有加等郡田徹封象服異<lb/>
制爾其荷寵數服訓辭勿忘柔嘉以永休于福禄<lb/>
<pb n="KR4d0029_WYG_015-16b"/>
　　　兩制兒男制<lb/>
勅具官某男某天以陽為元徳施生煦養而百昌蕃廡<lb/>
人主憲之故有恩賞褒慶之事朕禋于帝畤而澤渥淪<lb/>
漬覃施四表矧爾近侍奉祠述職罔不恭顯俾而子舎<lb/>
或其支屬登榮仕版著名京寺勉自修進永克祗荷<lb/>
　　　待制王居白女可封長安縣君制<lb/>
勅具官某女惟爾父行實清修列予近侍嚮陪㤗畤之<lb/>
祀常奉閟宮之嚴推是慶恩屬于息女載疏肅露之澤<lb/>
<pb n="KR4d0029_WYG_015-17a"/>
特徹汾田之封渥命甚華賁于私室<lb/>
　　　司天監五官正制<lb/>
勅具官某學通精伎職在天部朕因景至有事郊丘瞻<lb/>
考祥祲特乃相予澤行百工罔間内外進以階次厥恩<lb/>
茂焉<lb/>
　　　中書録事以下制<lb/>
勅某禋事貺施光被四外矧麗西省咸有闗掌均行邦<lb/>
澤之厚序升郡寀之次祗服恩渙務勤祗飭<lb/>
<pb n="KR4d0029_WYG_015-17b"/>
　　　京官等加恩制<lb/>
勅具官某朕祗見上帝而百工之列或内與齊祠之肅<lb/>
或外㕘職貢之幹悉條㤙渙均被釐貺楙爾誠節服是<lb/>
褒寵<lb/>
　　　蕃官加㤙制<lb/>
勅具官勲等十二所以詔勞舊稽秩序行慶賞示恩信<lb/>
也以爾大順存心奕世嚮化率其種落䕶我邊陲比因<lb/>
榮望之誠誕夫蕭澤之逺錫爾勲級永服嘉寵<lb/>
<pb n="KR4d0029_WYG_015-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻十五<lb/>
</p>
<p>
</p>
  </div>
</body>
</text>
</TEI>
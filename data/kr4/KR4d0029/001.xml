<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻一</head> <lb/>
    <p>
<pb n="KR4d0029_WYG_001-1a"/>
欽定四庫全書<lb/>
　端明集巻一<lb/>
　　　　　　　　　　　　　宋　蔡襄　撰<lb/>
　　古詩<lb/>
　　　親祀南郊詩<hi>有序</hi>
　臣襄言伏覩皇帝陛下親執牲玉以饗上帝酌定大<lb/>
　樂登侑三聖天地清霽神祗歆格陛下齋精至誠著<lb/>
　見兩間臣叨從法駕躬覩禮文之盛職在詞掖不敢<lb/>
<pb n="KR4d0029_WYG_001-1b"/>
　以虚陋自棄謹撰成親祀南郊四言古詩一章凡一<lb/>
　百七十六句雖不足以道誦徳業之光然略掇大要<lb/>
　垂傳遐域亦愚臣惓惓之至其詩曰<lb/>
天畀元統赤運開祉聖祖神宗海域平砥思皇真考嶽<lb/>
封汾祀餌係邊陲包束戈矢丕顯靈徳光被萬里民壽<lb/>
而康恩及蕭葦恭惟皇帝繼文之始兢兢日慎夙夜勤<lb/>
只哀憐困窮有如在已惟刑是䘏弗繇怒喜躬服儉約<lb/>
黜棄浮侈罔有逸欲曰惟三紀大中則經興亡則史隂<lb/>
<pb n="KR4d0029_WYG_001-2a"/>
陽時序日緯躔軌樂律本原禮法根柢兵韜術數萬微<lb/>
精㫖該通變貫咸燭厥理嵗舍壬午盗發南鄙帝曰汝<lb/>
青治辦行李毋大誅割定患則已獵獵靈旗啓道徑指<lb/>
兇渠踣仆俘徒授耳嶺服既平勲賞周被封殁録孥門<lb/>
戸有巋粤兹明年農家豐美㕓廬積腐庾漕儲峙帝咨<lb/>
相臣匪台徳爾穹昊眷賚祖考佑俾何施不報將祀郊<lb/>
畤號令四下若建瓴水荒服述職奔走輸委仲冬丙寅<lb/>
齋寢以俟先時霾晦飇籟號起真意益莊降鑒伊邇夜<lb/>
<pb n="KR4d0029_WYG_001-2b"/>
漏適中星露雲靡大輅既馭清陽出晷休光無垠令容<lb/>
有偉爰翊殊庭奠享仙機髙靈委蛇元氣旭卉隂施自<lb/>
逺大功續似擁格純禧益厚丕址入宿廟下月魄初朏<lb/>
龍章采藻瓚爵擎跪拜于禰宫慈顔僅咫至誠馨香甘<lb/>
薦滫瀡哀念劬勞譬瞻岵屺濯淚霑珪將逡復止京都<lb/>
之南崇丘迤邐飛螭躡塵法乘徐柅地環帟幄霄掲隅<lb/>
雉警角飄蕭彀騎連累言降言陟實惟告已燭錯宵明<lb/>
璮圪空紫交佩陸離庶旄颯纚樂變神格列周甲癸三<lb/>
<pb n="KR4d0029_WYG_001-3a"/>
后咸在上蒼臨視皇皇富媼從執籩簋七精閃忽五鎮<lb/>
瑰瑋星官下翔濤祗騰跱等級卑髙食飲嘘哆欣歆告<lb/>
言奏福來底更御步輦夾途軍壘鉦鼓驚轟跳呼牛鬼<lb/>
異域窮陬黄髪稚齒動蕩成波讙喧成市端闈停午玉<lb/>
色尚扆赦澤春行幽加蟄蟻廢滯振拔垢瑕刷洗寛貸<lb/>
賦取削減逋詭皇帝慈孝下民胥擬皇帝恩仁四國傾<lb/>
倚皇帝曰咨羣公卿士舜隆聯䕫商圯朋噽孰忠予是<lb/>
孰讒予匪入官多門孰予窒弭蓄兵過制孰予究揣百<lb/>
<pb n="KR4d0029_WYG_001-3b"/>
姓窘窮其患孰弛外夷狃驕其强孰箠驅人以法曽莫<lb/>
如恥化民成俗曽莫如禮百官勑業相予表裏登任俊<lb/>
良剗斥姦宄天錫帝年萬有億秭天錫聖嗣詵詵衆子<lb/>
乾剛不息章明度揆無疆惟民惟帝其侍臣襄詠歌直<lb/>
道是履<lb/>
　　　詔答<lb/>
勑蔡襄省所進親祀南郊古詩事具悉朕惟王者之禮<lb/>
莫重於郊謂怠於事天不可以訓是故憲章周式㕘講<lb/>
<pb n="KR4d0029_WYG_001-4a"/>
漢儀序惟仲冬始因陽氣之達卜以南至躬即圜丘之<lb/>
崇爰升燎以致誠乃推恩而均貺卿學窮雅奥詞摛藻<lb/>
絢慶元吉之祚美盛事之成啓發英辭鋪昭景鑠溫麗<lb/>
盡一時之妙遒逸得備善之長覽翫載周歎尚無已故<lb/>
兹奬諭卿宜悉知<lb/>
　　　御筆賜字詩<hi>并序</hi>
　臣襄伏䝉皇帝陛下特降中使賜臣御書一軸其文<lb/>
　曰御筆賜字君謨者臣孤賤逺人無大材蓺陛下親<lb/>
<pb n="KR4d0029_WYG_001-4b"/>
　灑宸翰推著經義俾臣佩誦以盡謨謀之道事髙前<lb/>
　古恩出非常臣感懼以還謹撰成古詩一首以敘遭遇<lb/>
　干冒聖慈臣無任荷戴兢營之至<lb/>
皇華使者臨清晨手開寶軸香煤新沿名與字發深㫖<lb/>
宸毫灑落奎鉤文精神髙遠照日月勢力雄健生風雲<lb/>
混然氣質不可寫乃知學到非天真緘藏自語價希代<lb/>
誰顧四壁嗟空貧臣聞帝舜優聖域臯陶大禹為其鄰<lb/>
吁俞敇戒成典要垂覆後世如穹旻陛下仁明如舜禹<lb/>
<pb n="KR4d0029_WYG_001-5a"/>
豪英進用司鴻鈞臣襄材智最駑下豈有志業通經綸<lb/>
獨是丹誠抱忠樸常欲贊奏上古珍又聞孔子春秋法<lb/>
片言褒貶賢愚分考經内省不自稱但思至理書諸紳<lb/>
乾坤大施入洪化將圖報効無縁因誓心願竭謨謀義<lb/>
庶禆萬一唐虞君<lb/>
　　　詔答<lb/>
勑蔡襄省所進古詩一首為䝉特遣中使賜御書一軸<lb/>
其文曰御筆賜字君謨者事具悉朕常日罷朝閒燕多<lb/>
<pb n="KR4d0029_WYG_001-5b"/>
以經史書藝時用頥神因見唐髙宗賜戴郝李崔四臣<lb/>
之字㫖義皆有所誨諭卿詞令根于溫厚筆力極于深<lb/>
妙名以本其所贊字以申其所輔偶御毫而援翰俾中<lb/>
璫而特錫良以將厚意而表殊寵也敷陳謝懇發為詩<lb/>
文遵臯陶之言以懋其稽古述帝舜之事以思其底績<lb/>
宣明順美重増嘉歎故兹奬諭卿宜知悉<lb/>
　　　四賢一不肖詩<lb/>
中朝鸞鶴何儀儀慷慨大體能者誰之人起家用儒業<lb/>
<pb n="KR4d0029_WYG_001-6a"/>
馳騁古今無所遺當年得從諫官列天庭一露胷中竒<lb/>
矢身受責甘如薺沃然華實相葳蕤漢文不見賈生乆<lb/>
詔書曉落東南涯歸來俯首文石陛尹以京兆天子毘<lb/>
名都翼翼郡國首里區百萬多占辭豪宗貴倖矜意氣<lb/>
半言主者承其頥昻昻孤立中不倚傳經決訟無牽羈<lb/>
老姦黠吏束其手衆口和附歌且怡日朝黄幄邇天問<lb/>
帝前大畫當今宜文陳疏舉時密啓此語多祕世莫知<lb/>
傳者籍籍十得一一者已足為良醫一麾出守番君國<lb/>
<pb n="KR4d0029_WYG_001-6b"/>
惜此智慮無所施吾君睿明廣視聽四招邦俊隆邦基<lb/>
廷臣諌列復鉗口安得長喙號丹墀晝歌夕寢心如疚<lb/>
咄哉汝憂非汝為<lb/>
　　　　右范希文<lb/>
南方之强君子居卓然安道襟韻孤詞科判等屢得雋<lb/>
呀然鼓焰天地罏三年待詔處京邑斗粟不足榮妻孥<lb/>
耳聞心慮朝家事螭頭比奏帝曰都校書計課當序進<lb/>
麗賦集仙來顯塗誥墨未乾尋已奪不奪不為君子儒<lb/>
<pb n="KR4d0029_WYG_001-7a"/>
前日希文坐言事手提勑教東南趨希文鯁亮素少與<lb/>
失勢誰復能相扶嶄然安道生頭角氣虹萬丈横天衢<lb/>
臣靖胷中有屈語舉嗌不避蕭斧誅使臣仲淹在庭列<lb/>
日獻陛下之嘉謨刺史榮官雖重寄奈何一郡巻不舒<lb/>
言非由位固當罪隨漕扁舟盡室俱炎陬此去數千里<lb/>
橐中狼籍惟蠧書髙冠長佩叢闕下千百其羣訶爾愚<lb/>
吾知萬世更萬世凛凛英風激懦夫<lb/>
　　　　右余安道<lb/>
<pb n="KR4d0029_WYG_001-7b"/>
君子道合久以成小人利合久以傾世道下衰交以利<lb/>
遂使周雅稱嚶鳴煌煌大都足軒冕綽有風采為名卿<lb/>
髙名重位蓋當世退朝歸舍賔已盈脅肩諂笑不知病<lb/>
指天報遇如要盟一朝勢奪徳未改萬鈞已與毫釐輕<lb/>
畏威諛上亦隨毁矧復鼓舌加其評逶迤隂拱質氣厚<lb/>
兩豆塞耳心無營嗚呼古人不可見今人可見誰與明<lb/>
章章節義尹師魯飭躬佩道為華榮希文被罪激人怒<lb/>
君獨欣慕如平生抗書轂下自論劾惟善與惡宜彚征<lb/>
<pb n="KR4d0029_WYG_001-8a"/>
削官竄逐雖適楚一語不挂離騷經當年亦有大臣逐<lb/>
朋邪隱縮無主名希文果若事姦險何此吉士同其聲<lb/>
髙譚本欲悟人主豈獨區區交友情<lb/>
　　　　右尹師魯<lb/>
先民至論推天常補袞扶世為儒方圜冠博帶不知本<lb/>
樗櫟安可施青黄帝圖日盛人世出今吾永叔誠有望<lb/>
處心學士貴適用異端莫得窺其墻子年五月范京兆<lb/>
服天子命臨鄱陽二賢拜疏贖其罪勢若止沸反揚湯<lb/>
<pb n="KR4d0029_WYG_001-8b"/>
勑令百執無越位諫垣何以敢封囊哀來激憤抑復奮<lb/>
强食不得下喉吭位卑無路自聞達目視雲闕髙蒼茫<lb/>
裁書數幅責司諫落筆騄驥騰康莊刃迎縷析觧統要<lb/>
其間大意可得詳書曰希文有本末學通古今氣果剛<lb/>
始自理官來袐閣不五六嵗為天章上心倚若左右手<lb/>
日備顧問鄰清光苟爾希文實邪佞曷不開口論否臧<lb/>
隂觀被譴始醜詆摧枯拉腐奚為彊儻曰希文實賢士<lb/>
因言被責庸何傷漢殺王章與長倩當時豈曰誅賢良<lb/>
<pb n="KR4d0029_WYG_001-9a"/>
惟時諫官亦結舌不曰可諌曰罪當遂令百世覽前史<lb/>
往往心憤涕泗滂斯言感切固已至讀者不得令激昻<lb/>
豈圖反我為怨府袖書乞憐天子傍謫官一邑固分耳<lb/>
恨不剖腹呈琳琅我嗟時輩識君淺但推藻翰髙文塲<lb/>
斯人滿腹有儒術使之得地能施張皇家太平幾百載<lb/>
正當鑑古脩紀綱賢才進用忠言録祖述聖徳垂無疆<lb/>
　　　　右歐陽永叔<lb/>
人禀天地中和生氣之正者為誠明誠明所鍾皆賢傑<lb/>
<pb n="KR4d0029_WYG_001-9b"/>
從容中道無欹傾嘉謀讜論范京兆激姦糾繆揚王庭<lb/>
積羽沈舟毁銷骨正人無徒姦者朋主知膠固未遐棄<lb/>
兩轓五馬猶專城歐陽袐閣官職卑欲雪忠良無路岐<lb/>
累幅長書快幽憤一責司諌心無疑人謂髙君如撻市<lb/>
出見縉紳無面皮髙君攜書奏天子遊言容色仍怡怡<lb/>
反謂范文謀踈闊投彼南方誠為宜永叔忤意竄西蜀<lb/>
不免一中讒人機汲黯嘗糾公孫詐𢎞於上前多謝之<lb/>
上待公孫禮益厚當時史官猶刺譏司諫不能自引咎<lb/>
<pb n="KR4d0029_WYG_001-10a"/>
復將已過揚當時四公稱賢爾不肖讒言易入天難欺<lb/>
朝家若有觀風使此語請與風人詩<lb/>
　　　　右髙若訥<lb/>
　　　和王勝之遊普明院<lb/>
昔賢履道第平時洛都選門外多風塵林端出臺殿名<lb/>
園迤邐清小徑縈紆轉脩竹環數畝可愛清不變冰生<lb/>
流水靜葉盡危巢見晴日破雲來遊魚過池面君意髙<lb/>
如鴻孤超遺健羨茲遊恐難屢歴覽豈云倦放懷窮幽<lb/>
<pb n="KR4d0029_WYG_001-10b"/>
趣回首抱歸戀裁詩賦景物芬葩有餘絢呼童秣予馬<lb/>
追閒性所便<lb/>
　　　陪諸君㑹史館園<lb/>
名園霽宿雨春日正和柔花香泛草際竹影揺清流鳴<lb/>
禽自往還遊魚時沈浮出門市朝喧愛此林亭幽况陪<lb/>
君子讌飛斝更相酬亦有佳人㩦豔歌青眉愁佳人足<lb/>
娯適逺思何夷猶故鄉去千里野堂臨溪頭夢寐别四<lb/>
載南望無時休王粲昔從軍登樓以銷憂今予豈不然<lb/>
<pb n="KR4d0029_WYG_001-11a"/>
毎到終遲留<lb/>
　　　過白樂天墳<lb/>
樂天本才士羽儀初頡頏脱身避禍機遂得林泉尚生<lb/>
愛香山遊死亦香山葬悠悠醉吟魂終古填幽壙小堂<lb/>
松檜間躋攀白雲上春日照伊流素波明演漾草樹豈<lb/>
有情一步一囘望<lb/>
　　　楊叔武北堂夜話<lb/>
嵗晏物景薄層隂向晩饒輕雲隱微月殘雪棲枯條夫<lb/>
<pb n="KR4d0029_WYG_001-11b"/>
君有髙適顧我慰寂寥瀟灑開北堂拂榻延良宵前几<lb/>
陳古書坐見千載遥間亦發新句幽思含九韶神明靜<lb/>
外照念慮醉中消揚雄戒丹轂顔子安一瓢良玉不火<lb/>
變翠栢寧霜彫此心固獨往聲利詎得招罏灰寒更劃<lb/>
燈灺落仍挑相看數漏板後㑹誡重要<lb/>
　　　送胡武平出守吳興<lb/>
東南有佳士文髙志清苦翩然請郡章入居使君府霅<lb/>
水生春瀾瑩淨沙可數霽日明旌旗長風送鐃鼓煙帆<lb/>
<pb n="KR4d0029_WYG_001-12a"/>
十丈船湖山一抔土橘嫩宴亭秋茶香齋閣午神歡所<lb/>
適宜動黙造幽覩應念懷鉛人垂頭證魚魯<lb/>
　　　永叔示及聖俞酬答因奉和寄聖俞<lb/>
吾友多稱君思見寒附火氣溫玉開籍才敏鏃加笴嘗<lb/>
於師魯書言詞屢及我乖踈久益新慕合迎已可奈何<lb/>
縻組綬無路動車輠近乃得百篇能詩今信果清寒水<lb/>
石舂怪險蛟螭鎖逺念煙鴻去呈妍露葩娜古人雖已<lb/>
矣風流未應墮東來勿後期山桃綴紅顆<lb/>
<pb n="KR4d0029_WYG_001-12b"/>
　　　送安思正之蜀<hi>臨字思正</hi>
賤者易屈志少年多直情子獨脩節行愛䕶如目精辛<lb/>
勤走銓省歴嵗纔㸃名舍居在窮巷門戸面西城妻孥<lb/>
愁屢空獨爾心無營驅騾從僮僕間或造予庭是時楊<lb/>
叔武相值極驩誠妙言發潛稸逺意倍幽萌羞諛刺俗<lb/>
子指急條邊兵過從豈云厭時節忽崢嶸叔武守岳陽<lb/>
别去方行行子今復之蜀蜀道天險并槖中無一錢劒<lb/>
外幾百程春風巻地來凡草猶奮榮如何使之人憔悴<lb/>
<pb n="KR4d0029_WYG_001-13a"/>
氣與形内富在乎我外窮繫於生此事久已判努力敦<lb/>
誠明吾友黄君度實乃浮其聲子往從之遊切磨固相<lb/>
成<hi>瑊字君度</hi>
　　　寄襄城孫主簿<lb/>
昔子尚穉孩從親來此邑今子稽簿書職守仍前襲<hi>其父</hi>
<hi>嘗為縣主簿</hi>嵗月曽未幾風流正相及新硎刃益銛舊署墨<lb/>
猶溼非徒吏氣奮固使家聲立征調事漸繁須材時所<lb/>
急何不一軒翔榮名亦可拾朂子乃自省滿顔抱羞澁<lb/>
<pb n="KR4d0029_WYG_001-13b"/>
　　　送任山歸河東<lb/>
風俗憂思深在昔言汾絳之人隱其間白首甘陋巷畢<lb/>
力事詩書豈特專記誦編年作通記起周迄炎宋甲子<lb/>
二十五迴環補遺空予聞春秋法尊王正一統維持生<lb/>
民綱樹立大邦棟上賢若游夏鳥獸於麟鳯三傳自名<lb/>
家講解或失中區區休預徒奔馳困羈控排闢侵異端<lb/>
寖久成蠧蟲仲淹著元經劉蕡比奴從去聖日彌逺斯<lb/>
言誰折衷猶勝兒女曹煙雲費嘲弄君於春秋學勤勞<lb/>
<pb n="KR4d0029_WYG_001-14a"/>
務包綜向時恥飛箝畫策尚禽縱羌戎負恩徳王師壓<lb/>
秦雍邊圉重瘡痍堪為賈生慟廟堂誅賊謀謂與天下<lb/>
共詔書入巖穴丏告嘉謀貢使者出河東輒以姓名送<lb/>
朅來遊京邑天門如可羾岧嶤雙浮雲下有千人䢇扳<lb/>
縁逐聲利激射苟禄俸蹭蹬不敢前撫心愈疑恐短翮<lb/>
無吹嘘微芳少培擁客舍逼隆冬蕭條殘雪凍悠悠晉<lb/>
溪上水石挂清夢長謡復西歸孤懷不偶衆身窮見節<lb/>
義物曲何時用美田隨意耕寒魚倣經種夜堂素琴横<lb/>
<pb n="KR4d0029_WYG_001-14b"/>
晩案青蔬供决然顧予别蕪音强吟諷持歸傳里閈亦<lb/>
足侑罍甕<lb/>
　　　姑胥行<lb/>
香涇無故流胥臺有餘基太伯以徳啓後王結心師夫<lb/>
差昔好戰戈矛臨越陲天蟹須食稻未拯吳人饑于今<lb/>
十一貢貧甚吳王時全吳古都㑹腴田溉湖陂雨暘適<lb/>
小變數米不足炊吾知事本末本末何由知家戸徼福<lb/>
利坐輸黄衣兒平糴連拖漕入朶天兵頥囷窌不夕儲<lb/>
<pb n="KR4d0029_WYG_001-15a"/>
勢若偷生為長慮且後顧荀卿有良規<lb/>
　　　泊吳江寄胡武平<lb/>
遥夜吳江瀕露坐鬚成葆天空不帶雲野逈正收潦徘<lb/>
徊波上月灔漾浮光好清風送炎歊飜覺秋氣早乃問<lb/>
苕溪路舟虞為予道水行至州下樓臺壓煙島淨居譬<lb/>
如仙嘉産極富媼念君鎮雅俗適以資恬浩豈不欲一<lb/>
往驩誠寄鳧藻縱遊窮佳賞劇論寫幽抱嗟予逺庭闈<lb/>
六年見春草終日諷陔蘭無路羞羊棗胡為久去家一<lb/>
<pb n="KR4d0029_WYG_001-15b"/>
慮心如擣今而賜告歸計課免讎討前之奉慈顔敢憚<lb/>
勤輿皁北來尚何時汀洲白蘋老儻得杯酒同為君一<lb/>
醉倒<lb/>
　　　遷陽道中奉寄楊正臣同年<hi>并序</hi>
　襄頓首頃年同年祕校楊兄以疾去官退休于家洸<lb/>
　洋自適無不如意每念不得一奉從遊之後以觀塵<lb/>
　外之趣如何也前嵗復往邑中未始一通問訊懷恨<lb/>
　無量今者賜告迎親嵗暮道逺歸心揺揺又不得一<lb/>
<pb n="KR4d0029_WYG_001-16a"/>
　造門下顧塵容之人益可愧耳過遷陽路輒書一篇<lb/>
　以導企念之思兼伸起居十二月二十八日襄頓首<lb/>
名第同一籍家園連七閩何為别眉宇於今十四春昔<lb/>
子補一尉扶病走風塵歸來解組紱宴處頥精神架書<lb/>
括遺逸甕酎涵清醇東阡與北陌候問通慇懃或言疾<lb/>
良瘉呼盧氣益振或傳近詩句平淡與古鄰語之天下<lb/>
事塞耳不復聞寧當決引去道固有屈伸嗟予仰尺禄<lb/>
對讎中祕文天子誤采拔指名填諍臣力微責任重百<lb/>
<pb n="KR4d0029_WYG_001-16b"/>
慮加一身列章乞便郡賜告迎慈親窮冬過梨嶺山蹊<lb/>
出幽榛俯深下坎井斗起攀蒼旻水石齧晩沙霜風變<lb/>
朝皴粲粲澗中花孤芳能自珍班班雲上鳥朝鳴亦求<lb/>
羣嵗晏時節動天遥客愁新去子無跬步笑語絶燕秦<lb/>
作此欲招隱飜愧林泉人<lb/>
　　　碧峯亭<lb/>
虚亭城西隅開檻俯臨北青山正相向萬狀呈峭格落<lb/>
日涵紫翠深春變顔色雲石抱幽致猿鳥自娛適上窮<lb/>
<pb n="KR4d0029_WYG_001-17a"/>
林端寺下見海内國賢侯乘閒來四座揖佳客歌吹有<lb/>
杯酌筆研角文墨雄談連今古大笑一歡戚嗟物亦時<lb/>
遇曠久兹乃得從知閩州圖復記新名迹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集卷二十六</head> <lb/>
    <p>
<pb n="KR4d0029_WYG_026-1a"/>
欽定四庫全書<lb/>
　端明集卷二十六<lb/>
　　　　　　　　　　　　　宋　蔡襄　撰<lb/>
　　劄子<lb/>
　　　乞復五塘劄子<lb/>
臣昨至興化軍訪聞得莆田縣有陂塘五所勝夀西衝<lb/>
大和屯前東塘自來積水灌注塘下沿海鹹地一千餘<lb/>
頃為田八千餘家耕種為業大中祥符年中有百姓陳<lb/>
<pb n="KR4d0029_WYG_026-1b"/>
清等陳狀於秋蘆陂開渠引水灌注屯塘下民田却決<lb/>
去五所陂塘以地為田官司妨礙不與檢給天聖年中<lb/>
陳潭知軍日其陳清却與官戸形勢計㑹同共請上件<lb/>
塘内地土州縣徇私曲理先次給却屯前大和東塘陂<lb/>
塘三所去水為田舊日仰塘水灌注之地盡皆焦旱百<lb/>
姓爭訟州縣一向抑迫不與申理至李餘慶知軍日陳<lb/>
清又請勝夀西衝二塘為田其時不與檢給寳元年中<lb/>
汪隨政内徇私順情一向檢給科率産錢供輸稅賦臣<lb/>
<pb n="KR4d0029_WYG_026-2a"/>
體問得自決去五所陂塘已來㳂海鹹地只仰天雨有<lb/>
種無收州縣多是不與放免税賦是致人戶逃移見居<lb/>
者只括土煎鹽枉䧟刑獄慶厯二年秋旱官司檢放産<lb/>
稅例及九分切緣舊作陂塘灌田一千餘頃濟活八千<lb/>
餘家及決塘為田已來收得塘内田一百餘頃豐贍得<lb/>
官勢戶三十餘家又年年雨水不克放却税賦至多前<lb/>
後百姓論訴不絶官司為見已出却産錢經屬省帳難<lb/>
為除落不與受理若以民間利害即貧困却八千餘家<lb/>
<pb n="KR4d0029_WYG_026-2b"/>
只豐贍得官户三十餘家若以官中租賦即每年蠲放<lb/>
千頃租賦只得百頃租賦其為利害公私均然所有上<lb/>
件田土雖是臣鄊里即本家及親戚無有一畝相連臣<lb/>
欲乞下本路轉運司選清强一員取索應是干連案巻<lb/>
看詳親詣五所陂塘處定奪聞奏如與臣所陳利害稍<lb/>
同乞賜除落塘内新定産錢依舊積水為塘利濟民戸<lb/>
取進止<lb/>
　　　乞與福建路轉運使同相度鹽法劄子<lb/>
<pb n="KR4d0029_WYG_026-3a"/>
臣於去年曽上言為福建路州軍鹽官中煎賣每年官中<lb/>
所費甚多而獲利甚少枉令生民日䧟刑獄臣條件理利<lb/>
害乞許百姓納錢通煎及許客人納錢於本路通販可以<lb/>
嵗減數萬人之獄及獲一兩倍之利後䝉朝廷送下三司<lb/>
尋聞三司送下本路相度諸州官吏不知本末多有異同伏<lb/>
乞朝廷連臣所言文字令臣到福建日與本路轉運使同<lb/>
共商量分析利害以聞然後朝廷相度可否施行取進止<lb/>
　　　乞不與招設宣毅兵士恩澤劄子<lb/>
<pb n="KR4d0029_WYG_026-3b"/>
臣伏見朝廷招置京東西宣毅陜西保揵河東河北强<lb/>
壯義勇等兵士當時條約立限人數知州通判兵馬監<lb/>
押等並與轉官切縁宣毅等指揮並是揀刺諸州為見<lb/>
有此酧賞皆不能精選人才細問疾病一例刺面充填<lb/>
人數未久之間逃亡病死者不少枉令農人半失本業<lb/>
虚廢金帛坐空國帑去年陜西保揵刺面之後却揀退<lb/>
數萬人以此推之諸處之兵可知矣况知州通判監押<lb/>
分官受禄招刺兵卒並是本職而所招兵士率皆疲冗<lb/>
<pb n="KR4d0029_WYG_026-4a"/>
未即便加譴罪若更轉官通計諸路招兵之官選秩不<lb/>
可勝數而勝兵之卒堪用者知有㡬何計其功勞實為<lb/>
濫賞臣欲乞諸路招置宣毅等兵士知州通判監押等<lb/>
更不引用舊例酬奬取進止<lb/>
　　　乞選翰林學士不用資序劄子<lb/>
臣風聞臣寮上言為翰林學士員闕乞求添補臣竊謂<lb/>
暫減員數不若精選賢才有唐以來此職最為親近朝<lb/>
夕閒宴與天子論議天下之事如陸贄李絳皆不世之<lb/>
<pb n="KR4d0029_WYG_026-4b"/>
才所論者足以開悟人主聰眀贊成天下之業今來只<lb/>
循資序隨例補選或行迹姧邪或才識暗懦中書據名<lb/>
開改莫敢抑退况兹一職動是兩府之資苟不擇人豈<lb/>
陛下選任忠良之意臣欲乞今後翰林學士闕員中書<lb/>
不得依資差除伏望出於聖衷選人任用庶乎姧邪暗<lb/>
懦之人無由濫進<lb/>
　　　乞不令中書出諫疏宣示劄子<lb/>
臣竊見諫官毎有論列臣僚事狀日近中書多是取㫖<lb/>
<pb n="KR4d0029_WYG_026-5a"/>
召逐人示與章疏使自知省臣為陛下耳目之官凡有<lb/>
所聞須當陳述中書得臣章疏只宜酌奪是非而後行<lb/>
之與否決於聖斷今乃召而示之使昏謬之人紛紛怨<lb/>
謗臣所言者天下之公議豈避衆人之私怨但於國體<lb/>
有所虧損臣欲乞今後章疏不令宣示臣僚<lb/>
　　　乞減放漳泉州興化軍人戸身丁米劄子<lb/>
臣伏見泉州漳州興化軍人戶每年輸納身丁米七斗<lb/>
五升年二十至六十免放臣體問偽命日前諸州各有<lb/>
<pb n="KR4d0029_WYG_026-5b"/>
丁錢惟漳泉等州折變作米五斗至陳洪進納疆土之<lb/>
後以官斗校量得七斗五升毎年送納價錢伏緣南方<lb/>
地狹人貧終年傭作僅能了得身丁其間不能輸納者<lb/>
父子流移逃避他所又有甚者徃徃生子不舉人情至<lb/>
此可為嗟痛伏惟祖宗恢復天下大去無名之斂然諸<lb/>
州身丁尚猶輸納真宗皇帝哀憐百姓困窮之弊祥符<lb/>
中特降御札蠲除兩浙福建六路身丁錢四十五萬貫<lb/>
其時漳泉三州亦是丁錢折變作米無人論奏因依科<lb/>
<pb n="KR4d0029_WYG_026-6a"/>
納遂至先朝大恵不及三郡三郡之人引領北望迄今<lb/>
又四十年矣臣聞聖人以生為徳以孝為本今陛下之<lb/>
民至有父母不肯養子不亦累於生生之徳乎先朝所<lb/>
行之事有所未盡陛下推而行之可謂至孝矣伏望陛<lb/>
下上成先帝之仁下恤逺民之苦蠲放三州軍丁米只<lb/>
令依建州例嵗納口錢在大國經費萬分之一扵生民<lb/>
性命全活豈少也取進止<lb/>
　　　乞廂軍屯駐廣南只於比近軍州節次那移對<lb/>
<pb n="KR4d0029_WYG_026-6b"/>
　　　替劄子<lb/>
臣前知福州日竊見本州廂軍差在廣南諸州屯駐軍<lb/>
囘日人數比去時大率死損一半前後六七次盡皆如<lb/>
此臣體問得諸處兵士差徃廣南又分在巡檢下其間<lb/>
逺處至有去本營八十程者多為土風不同霑染瘴毒<lb/>
廂軍屯駐本為優輕每至差發便與父母妻子生死訣<lb/>
别極可哀憫臣竊謂若只於十數程内比近州軍節次<lb/>
那移鄊里不過自然習熟風土損失終少又緣屯駐自<lb/>
<pb n="KR4d0029_WYG_026-7a"/>
來多尋舊軍年月對替臣今欲乞諸州軍屯駐廣南係<lb/>
奉宣差者只乞於近比州軍節次那移對替年嵗計之<lb/>
存救人命不可勝計取進止<lb/>
　　　乞諸州弓手依舊七年一替劄子<lb/>
臣伏見新編勅節文弓手除廣南益梓夔利路三年一<lb/>
替餘處並不差替臣先任福建轉運使巡歴州縣體問<lb/>
差役惟弓手一色最為重難竊緣一夫應名全家給送<lb/>
七年一替比他役縻費數倍今來若不差替直至節級<lb/>
<pb n="KR4d0029_WYG_026-7b"/>
方得免放須令四五十年一家便至失業若謂經久嵗<lb/>
月練習武蓺可以擒賊臣見農民執役雖經教習多亦<lb/>
無能不堪使用其間武蓺稍似精竆强便即情願久役<lb/>
捉賊酧賞臣今欲乞諸路弓手依舊七年一替情願且<lb/>
充役者亦聽取進止<lb/>
　　　乞致仕官郎官已得恩澤更不得陳乞差遣劄<lb/>
　　　子<lb/>
臣竊見常朝官致仕例得一子恩澤又許陳乞差遣者<lb/>
<pb n="KR4d0029_WYG_026-8a"/>
並是指射有職田優便去處伏緣朝官致仕日日有之<lb/>
在銓選人稍有優闕多被指射不無嗟怨臣欲乞今後<lb/>
致仕郎官已得恩澤者更不得陳乞差遣不惟正絶僥<lb/>
倖兼免抑奪選人闕次取進止<lb/>
　　　乞選人注官經一季者臣僚陳乞與免衝注劄<lb/>
　　　子<lb/>
臣竊見選人注官各歸外待闕其間已有經一年已上<lb/>
或被臣僚陳乞指射衝却差遣雖有指揮依到銓月日<lb/>
<pb n="KR4d0029_WYG_026-8b"/>
須移文外州射闕路分文狀徃復動經時月選人至有<lb/>
經一二年不得赴官者臣今欲乞應選人注官後已經<lb/>
一季者雖有臣僚陳乞指射與免衝注取進止<lb/>
　　　乞留歐陽修劄子二道<lb/>
臣竊見知制誥知諫院歐陽修授龍圖閣直學士河北<lb/>
都轉運使臣等已有論列乞罷河北之任依舊知諫院<lb/>
至今未䝉朝命臣等伏念事有重輕度才而處才有長<lb/>
短適用為宜朝廷安危之論繫於天下則為重河北金<lb/>
<pb n="KR4d0029_WYG_026-9a"/>
穀之司繫於一方則為輕修之資性善於議論乃其所<lb/>
長至於金穀出入之計勤幹之吏則能為之任修於河<lb/>
北而去朝廷於修之才則失其所長於朝廷之體則輕<lb/>
其所重伏惟陛下増置諫員以來外人不計諫官之能<lb/>
否但知陛下有開納之美一旦驟榮修之身便令逺去<lb/>
外人不知朝廷任用之意但以修好切直不容於時臣<lb/>
等非私於身實為朝廷惜任人之體伏乞陛下罷修龍<lb/>
圖閣直學士河北都轉運使任令依舊知制誥知諫院<lb/>
<pb n="KR4d0029_WYG_026-9b"/>
事取進止<lb/>
　　　又<lb/>
臣等竊見知制誥知諫院事歐陽修授龍圖閣直學士<lb/>
河北都轉運使降命之初外人翕然稱修之才不宜逺<lb/>
去朝廷又臣等自念備官諫諍之職無所裨益如修之<lb/>
論實有根本累狀論列乞令依舊知諫院至今數日未<lb/>
奉聖㫖臣等憂慮日深外人公議日迫皆謂朝廷増置<lb/>
諫官已來今僅踰年厭苦言者雖驟榮修之身其實速<lb/>
<pb n="KR4d0029_WYG_026-10a"/>
令逺去又謂臣等顧避不能為陛下力言以留之臣等<lb/>
譏謗四至不敢黙黙臣等竊謂修之此行若以保州未<lb/>
下則用兵將帥各有主名非修専得指麾若以河北糧<lb/>
草軍須所急堪此任者其才亦多方今天下多事塞外<lb/>
有夷狄之憂境内有盗賊之變規補闕失必借藉賢才<lb/>
臣等識慮下修逺甚若修必行臣等實不堪諫諍之職<lb/>
伏望陛下採衆人之言察臣等區區之志特出睿斷令<lb/>
歐陽修依舊知制誥知諫院事今取進止<lb/>
<pb n="KR4d0029_WYG_026-10b"/>
　　　論財用劄子<lb/>
臣伏覩陛下賜三司紬絹詔書曰使斂無㬥横而公須<lb/>
足民無愁痛而國用登又聞詔㫖以利觸罪者與議輕<lb/>
刑臣伏惟陛下視赤子有父母之慈臨萬物有天地之<lb/>
施不縁嗜愛而率斂於下每因乏匱而資助於中有以<lb/>
見陛下克巳恭勤憂民切至徳音屢降聖慮彌深庶官<lb/>
所宜奉行百姓固當少息然而殘苛之吏未已供應之<lb/>
家轉勞陛下恤黎庶之心飜無實事海内仰朝廷之令<lb/>
<pb n="KR4d0029_WYG_026-11a"/>
悉是空言首尾<hi>闕三字</hi>病安在臣以貧賤之迹叨耳目之<lb/>
官細民疾苦之情天子未聞之事俱合陳論伏自羌賊<lb/>
負恩天兵致討備禦之處數千里更戍之役五六年飛<lb/>
輓芻糧繕修器械於是不時之斂作焉無名之賦興焉<lb/>
言利之臣出焉緣姦之利起焉配取相仍蠧傷滋甚供<lb/>
軍之物制作多門任土之求有無不一金穀之職轉遷<lb/>
靡常管庫之司給納是利前符未至後條已行郡縣承<lb/>
風急於星火虐者先期集事曲施酷毒之威貪者與吏<lb/>
<pb n="KR4d0029_WYG_026-11b"/>
通謀力恣誅求之害以欺罔竆愚為智有作者苟得而<lb/>
必行以攘奪豪富為公當權者避嫌而不主破家流離<lb/>
之苦十室九空呼天苦訴之辭萬人一口原其本末皆<lb/>
有因縁挟私讐者有之為身計者有之只如陕西𣙜鹽<lb/>
江南議鐵増添酒課採取銅苗移東就西指無為有或<lb/>
賜章服或改職名或與遷官或承奬詔所以爭求目下<lb/>
錙銖之利不為日後久逺之謀臣竊謂朝廷推賞不責<lb/>
其實之所致也倍添屋税鬻賣官田刷江淮見鏹上供<lb/>
<pb n="KR4d0029_WYG_026-12a"/>
欠商税便錢不給配物於不産之所嚴程於可緩之期<lb/>
如此之類三司之過也借買銀絹豫折田苗逼抑納錢<lb/>
名為勸誘髙下物估官取贏餘如此之類轉運司之過<lb/>
也貧富不均姦貪不禁妄為退剥故作滯留殺牛納皮<lb/>
仍科徒罪償官竭産更虐親隣如此之類郡縣之過也<lb/>
觸類滋長不可殫論陶陶生民若在風濤之上嗷嗷四<lb/>
海偷為旦暮之安逺近之情若思國家之患未已臣聞<lb/>
民為邦本本固邦寧又聞財聚則民散財散則民聚是<lb/>
<pb n="KR4d0029_WYG_026-12b"/>
知民不可不恤財不可不通若専奉公家不究民病所<lb/>
得則寡其失則多臣非不知吏員軍旅之繁郊廟賜宴<lb/>
之廣北有餌邊之費西有禦㓂之須常賦既不足充遺<lb/>
利必當悉取臣又非敢故興恤民之論務黜言利之人<lb/>
執髙古之虚文道當世之切務所冀言利者上能資於<lb/>
國下不害於民饒益既多孰云不賞所可痛心者明知<lb/>
無利冒怨必行幸可寛期力為督迫自古剥下無厭而<lb/>
民不亂誅財無已而國不危者未之有也昔漢武帝逺<lb/>
<pb n="KR4d0029_WYG_026-13a"/>
事征伐算及舟車四方彫殘大業幾廢以至下哀痛詔<lb/>
封富民侯雖僅安全而劉氏之不亡者如綫唐徳宗朝<lb/>
盧杞輩専為刻剥税椽僦櫃别斂促追掊虐於民都下<lb/>
尤甚涇兵乗怨近入長安驅呼市人用此藉口臣竊思<lb/>
今日之事兵不得已而用財不得已而求然漢唐致危<lb/>
亂之因種種畧施行矣故復冦盗未平干戈未息或百<lb/>
姓之心總動顧天下之計如何伏望陛下踐詔書之言<lb/>
推實恵於下民不勝苦在精擇郡縣撫養之人利不可<lb/>
<pb n="KR4d0029_WYG_026-13b"/>
遺在博求錢穀通流之術所入之賦有常而所費之數<lb/>
無極則去太冗而節煩費所得至薄而斂怨至深則去<lb/>
小利而存大恵上下兩濟公私兩行伏惟宗祖不拔之<lb/>
基全付陛下朝廷更張之事更待何時願陛下申戒大<lb/>
臣力求衆弊以幹家之術而憂國以恕已之善而及人<lb/>
使百姓之心不撓則天下之計大定言先於事多為迂<lb/>
濶之謀事至而言無救阽危之禍臣憂深語切意拙文<lb/>
繁陛下儻賜詳觀於時實有裨補臣所言民間疾苦及<lb/>
<pb n="KR4d0029_WYG_026-14a"/>
處事乖方者形之於左臣所聞所見民間疾苦不敢備<lb/>
載粗舉一二條所冀上達宸覽知天下有如此事其間<lb/>
啓請者乞賜施行<lb/>
　　　乞用新樂於郊廟劄子<lb/>
臣伏覩朝㫖南郊且用舊樂令兩制禮院詳定聞奏臣<lb/>
竊以五代多故大樂淪亡至王朴竇儼始加詳造太祖<lb/>
髙皇帝每謂雅樂聲髙近於哀思不合中和因詔和峴<lb/>
討論以影表尺比王朴所定尺長四分遂造十二律管<lb/>
<pb n="KR4d0029_WYG_026-14b"/>
校其聲下朴所定樂一律當時雖詔許施行然未嘗制<lb/>
作樂器至今所用皆王朴舊物伏惟陛下紹隆祖考精<lb/>
意禮樂博延天下儒者尋繹經義設司制作垂二十年<lb/>
其費鉅萬然周禮史記漢書雖有舊説施於制器自已<lb/>
不合迺者兩制諸儒參議約古制減下一律其功甫就<lb/>
陛下親御便坐按閱侍臣畢與觀聴工作精好聲律和<lb/>
暢陛下審慎再令詳定臣竊謂今來皇祐累黍尺與影<lb/>
表尺同不異古制一也減下一律歌者協聲近扵中和<lb/>
<pb n="KR4d0029_WYG_026-15a"/>
二也上符太祖皇帝減下一律之㫖三也前來諸儒或<lb/>
有異論只於形制小大與縁飾之本文時有異同至於<lb/>
聲律本無他説四也以四者之明騐故可用而無疑也<lb/>
臣聞聖人制禮作樂皆因時隨法必以考周舊典以求<lb/>
古樂自秦漢以來其説已亡况其形制聲律豈得盡傳<lb/>
幸今所存者畧可依倣雖不能盡及於古比之今樂器<lb/>
精而聲和若施之郊廟肄於朝㑹亦一時之盛事臣見<lb/>
前代諸儒議事未始一定多亦制決今南郊甫近若衆<lb/>
<pb n="KR4d0029_WYG_026-15b"/>
論一有未合則屏而不設是陛下二十年精求之心一<lb/>
旦又復捨去必天降秬黍然後定尺此空論也伏望聖<lb/>
斷特許施行取進止<lb/>
　　　乞不書張堯封碑石劄子<lb/>
臣今月二十六日上殿奏為奉勑書張堯封碑石念臣<lb/>
備員詞掖忝列近侍書寫碑銘合歸書蓺待詔之職臣<lb/>
侵其官有虧事體伏䝉聖慈許賜矜免臣尋詣中書竊<lb/>
知前狀已曾進呈伏乞専宣中書許令繳納張堯封勑<lb/>
<pb n="KR4d0029_WYG_026-16a"/>
命取進止<lb/>
　　　看詳奉神述劄子<lb/>
臣今月十四日張茂則傳宣奉神述額後欲題真宗章<lb/>
聖製奉神述幷御筆更令看詳聞奏臣伏以章聖是尊<lb/>
諡中二字簡便稱號故云章聖若載在文字又縁尊諡<lb/>
字數頗多止稱章聖即不盡盛美於理不安所以稱廟<lb/>
號則字簡義重也其御筆二字前代碑文少有稱者只<lb/>
是臣下不敢直言至尊故云御若上文云真宗皇帝製<lb/>
<pb n="KR4d0029_WYG_026-16b"/>
奉神述即不須云御只云幷書理似近古臣欲乞只題<lb/>
為真宗皇帝製奉神述幷書石臣又看詳委得允當取<lb/>
進止<lb/>
　　　辭李璋潤筆劄子<lb/>
臣奉勑書隴西郡王李用和碑石了畢近李璋送到書<lb/>
一封載上件物與臣充潤筆臣伏念陛下追母后之勤<lb/>
勞伸元舅之徳美睿藻輝乎河漢宸章賁於鸞龍臣學<lb/>
蓺不工朝選猥及名列堅珉之末榮幸居多利兼實篚<lb/>
<pb n="KR4d0029_WYG_026-17a"/>
之來惶悚無措所有李璋事例不敢收受取進止<lb/>
　　　啓請里正衙前劄子<lb/>
臣伏見去年張問啓請里正衙前條貫第一户充衙前<lb/>
已經五年許令人戶糾決却充衙前要得寛紓次第人<lb/>
户已頒行天下臣前知泉州福州備見鄉戸衙前舊來<lb/>
勑條約毎州合用人數存留上等人排定姓名逐年勾<lb/>
差以其産髙下為重難分數只如合用十人存留百戸<lb/>
是十年一次充役十貫産錢合差重難十分七貫只差<lb/>
<pb n="KR4d0029_WYG_026-17b"/>
七分最為均平兼絶詞訟若今五年却充衙前二十年<lb/>
間便充四次雖有富强無不破産於理未安臣昨離福<lb/>
建已見民間詞訟妄相糾決久逺不便臣欲乞下本路<lb/>
轉運司相度如是舊來條貫實利便乞令轉運司便行<lb/>
指揮依舊排名差遣訖奏臣今建言只是福建一路切<lb/>
縁南北風俗事體不同别路州軍亦乞下轉運司相度<lb/>
利害施行取進止<lb/>
　　　乞戒約體量放税劄子<lb/>
<pb n="KR4d0029_WYG_026-18a"/>
臣伏見今年開封府界京西陜西等諸路春夏愆雨麥<lb/>
苗不遂已有朝㫖諸路更不檢覆只今體量放税兼續<lb/>
有奏乞省倉賑貸亦有朝㫖遂其所請此朝廷愛民之<lb/>
意推而行之為恵深厚然臣竊恐開封府諸路轉運司<lb/>
所差官員不能盡心或旱損處多蠲放數少或旱損處<lb/>
少蠲放數多至於賑貸亦不酌量輕重分數均濟囘顧<lb/>
均儲有無准備只陜西近奏去年霜雹秋稅放一百萬<lb/>
餘石今年二月賑貸軍儲六十萬餘石即今夏税未見<lb/>
<pb n="KR4d0029_WYG_026-18b"/>
申報已累有申奏乞從軍京撥銀絹應副<hi>闕</hi>入軍儲乞<lb/>
將黑錫中納斛斗以此言之若諸路放税不得其實賑<lb/>
貸又無分數一旦却闕軍儲三司雖有錢帛亦是臨時<lb/>
置辦遷移不得伏况見在帑蔵嵗入嵗支之數有限何<lb/>
以濟辦臣非不知寛貸百姓以為羙事職在國計誠慮<lb/>
一朝窘闕重煩朝廷臣雖責罪甘心而事㡬既失言不<lb/>
可及欲乞下臣所陳於轉運司戒約體量放税官員委<lb/>
須得實賑貸州郡亦須軍儲有備如後檢得别有闕誤<lb/>
<pb n="KR4d0029_WYG_026-19a"/>
乞行朝典取進止<lb/>
　　　乞封樁錢帛准備南郊支賜劄子<lb/>
臣伏見慶厯年中因郊禮遣朝臣於江南等路剗發錢<lb/>
帛後來或有闕用時亦遣使嘉祐七年明堂為計校左<lb/>
藏所管錢帛數事巳差官諸路取撥去年為仁宗皇帝<lb/>
山陵幷覆賞奏乞朝廷差朝臣撥發茶本錢幷諸路寛<lb/>
剩錢帛今來粗有數目以此連年剗發江淮諸路嵗計<lb/>
别無寛剰將來南郊雖更遣使出外取索又縁内藏庫<lb/>
<pb n="KR4d0029_WYG_026-19b"/>
不住申奏取索累年借過錢帛非河北河東陜西各有<lb/>
非次陳奏今來若不擘畫至時切恐有誤支遣臣今欲<lb/>
乞將見管錢帛金錢等依附明堂支數封樁准備<lb/>
　南郊支賜具數於後<lb/>
　見錢明堂度支九十六萬二千餘貫鹽鐵支八萬六<lb/>
　千餘貫共計一百四萬八千餘貫今樁一百二十萬<lb/>
　貫<hi>㩁貨務</hi>
　銀明堂度支三十五萬四千六百三十餘兩鹽鐵支<lb/>
<pb n="KR4d0029_WYG_026-20a"/>
　三千三百餘兩共計三十五萬七千九百餘兩今樁<lb/>
　留四十萬<hi>左藏庫</hi>
　絹明堂度支一百二十萬八百餘疋鹽鐵支七萬八<lb/>
　千四百餘疋共計一百二十萬九千二百餘疋今樁<lb/>
　留一百四十萬疋<lb/>
　紬明堂度支四十萬一百餘疋鹽鐵支二千八百餘<lb/>
　疋共計四十萬二千九百餘疋今樁留五十萬疋<hi>左藏</hi>
　<hi>庫</hi>
<pb n="KR4d0029_WYG_026-20b"/>
　金明堂度支金腰帶計六千七百七十兩今樁留八<lb/>
　千兩見在金只有八千兩如有支動即逐旋撥還元<lb/>
　數<lb/>
　第<hi>闕</hi>等生衣物明堂度支計錢四十五萬貫今樁留<lb/>
　五十萬貫<lb/>
　錦綾羅鹿胎透胎等明堂度支九萬九千八百餘貫<lb/>
　今樁留十萬貫<lb/>
　絲明堂度支三十八萬八千兩今樁留四十萬兩<lb/>
<pb n="KR4d0029_WYG_026-21a"/>
　綿明堂度支一百四十二萬八千餘兩今樁留一百<lb/>
　五十萬兩　　右謹具進呈取進止<lb/>
　　　上財用總要劄子<lb/>
臣待罪三司已踰三年伏念金穀貨殖之職顓總大計<lb/>
民齒耗登財用豐寡日考而月課之乃見虚盈然而知<lb/>
識昏𠖇不知通流之術無補於國又當此冗費無極之<lb/>
時毎一念之竊祿苟安慙死無地謹撰成天下財用總<lb/>
要一冊上進伏惟陛下覽之可以知當今天下之勢選<lb/>
<pb n="KR4d0029_WYG_026-21b"/>
求長材俾臨是職與臣閒地廩食養親臣不勝激切惶<lb/>
懼之至取進止<lb/>
　<lb/>
　<lb/>
　<lb/>
　<lb/>
　<lb/>
　端明集巻二十六<lb/>
</p>
<p>
</p>
  </div>
</body>
</text>
</TEI>
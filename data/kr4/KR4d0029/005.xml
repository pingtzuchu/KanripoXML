<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集卷五</head> <lb/>
    <p>
<pb n="KR4d0029_WYG_005-1a"/>
欽定四庫全書<lb/>
　端明集卷五<lb/>
　　　　　　　　　　　　　宋　蔡襄　撰<lb/>
　　律詩<lb/>
　　　題僧希元禪隠堂<hi>院在蘇州城中</hi>
遊錫遍他方歸休靜黙堂孤吟時有得諸念若為忘刪<lb/>
竹減庭翠煑茶生野香雲山莫騰誚心地本清涼<lb/>
　　　經錢塘故宫<lb/>
<pb n="KR4d0029_WYG_005-1b"/>
廢苑蕪城裹故宫行人苑外問秋風當時歌舞何年盡<lb/>
此意古今無處窮往事蕭條随敗葉客情迢遞寄孤鴻<lb/>
扁舟欲去更回首寒樹蒼蒼夕照東<lb/>
　　　經林逋舊居二首<lb/>
修竹無多宅一區先生曽此隠西湖詩言不喜書封禪<lb/>
亦有餘書補世無<hi>逋詩云茂陵異日求遺草猶喜曽無封禪書</hi>
山色凝嵐水色清山雲長與水雲平先生來舉持竿手<lb/>
釣得人間亢俗名<lb/>
<pb n="KR4d0029_WYG_005-2a"/>
　　　離錢塘<lb/>
迎潮小舸滿旗風迴首津亭暮靄中惆悵今宵歸去夢<lb/>
迢迢直至海門東<lb/>
　　　至睦州<lb/>
一帶滄波兩面山扁舟中去幾時還浮生多半在離别<lb/>
此意明知未肯閒<lb/>
　　　題杉溪驛二首<lb/>
宵行避酷暑山路乍縈迴明月正相向涼風時一來幽<lb/>
<pb n="KR4d0029_WYG_005-2b"/>
林潜物怪祕洞蓄雲雷豈敢憚勞苦畏途誠可猜<lb/>
隘道臨深壑俯䦨千仭强驚禽忽獨去怪石偶成行月<lb/>
下芙蕖色風前䆉稏香反慙羣動息幽意更徬徨<lb/>
　　　宿延平津<lb/>
鳴籟蕭森萬木聲濃嵐環合亂峯青樓臺矗處雙溪㑹<lb/>
雷電交時一劍靈曉市人煙披霽旭夜潭漁火鬭寒星<lb/>
畫屏曽指孤舟㸔今日孤舟在畫屏<lb/>
　　　呈沈子山<hi>邈字子山時知福州</hi>
<pb n="KR4d0029_WYG_005-3a"/>
荷葉新詞天下工玉人垂手倚秋風一聲清唱穿雲去<lb/>
斜日烘簾曲未終<lb/>
六月閩溪荔子丹新秋猶喜薦雕盤自嗟千里歸程逺<lb/>
不得繁枝雨後㸔<lb/>
　　　題福州釋迦院幽幽亭<hi>有序</hi>
　　東陽沈子山前此十年為侯官縣政休乗間頗自<lb/>
　　娱於登臨之適得院之東北隅地方數丈誅草茅<lb/>
　　而列樹石時哦遊於其所因命曰峻青臺今復為<lb/>
<pb n="KR4d0029_WYG_005-3b"/>
　　郡太守其僧曰吾使君儻一來執事者可暴露乎<lb/>
　　並臺作亭以除風雨子山至其下又名之曰幽幽<lb/>
　　亭邀予題牓以揭之遂作詩以賦山川之美而序<lb/>
　　以紀其始焉<lb/>
路盡得佳賞川原何淨明周圍地形壯灑落世塵清背<lb/>
郭千峰起涵空一水横風帆人共逺潮嶼歳重耕曉市<lb/>
炊烟合孤庵汲道縈俯窺嵓鳥過微認野雲生香氣林<lb/>
端出秋容物外呈表閒幡弄影覺盡磬傳聲官舍今稀<lb/>
<pb n="KR4d0029_WYG_005-4a"/>
訟轓車此駐行唱篇知寡和君世負詩名<lb/>
　　　題漁溪驛<lb/>
昔年同向臘中迴曽向欄干折早梅今日獨來攀舊樹<lb/>
風翻黄葉下蒼苔<lb/>
　　　晩上碧峯亭<lb/>
城頭近晩忽開晴有色皆鮮是物清地勢四來州午向<lb/>
山圍一罅水東行乗風歌吹無時巳靣日樓臺觸處明<lb/>
不比兒曹誇衣錦自縁恩與養親榮<lb/>
<pb n="KR4d0029_WYG_005-4b"/>
　　　春潮<lb/>
納納春潮草際生商船鳴㯭趂潮行封書欲寄天涯意<lb/>
海水風濤不計程<lb/>
　　　病中偶書二首<lb/>
巳感節候變物態舒陽春那復壯年意如今多病身淨<lb/>
室焚香久烘爐煑藥頻神歡百慮解銷盡眼前塵<lb/>
行年三十六幾是半生人舉止不入俗清修難厭貧宴<lb/>
坐爐烟煖微醺甕酎醇前㸔簫管輩未免作埃塵<lb/>
<pb n="KR4d0029_WYG_005-5a"/>
　　　和王介夫遊西禪兼呈黄承制<lb/>
山城只有四圍青海國都無一㸃塵茘子風標全占夏<lb/>
荷花顔色未饒春水邊清吹傳觴久路上殘陽立馬頻<lb/>
不是閒來誇景物欲將謡俗寄王人<lb/>
　　　興化軍曹殿丞荔支<lb/>
厚葉先枝新絳囊使君分寄驛人忙彩毫封處曽留意<lb/>
筠籠開時不見香風色甚豪應少損路程差近得分嘗<lb/>
閩州縱有千千樹未抵家園氣味長<lb/>
<pb n="KR4d0029_WYG_005-5b"/>
　　　和曹殿丞寄荔支<lb/>
茘子凝丹摘曉鮮江南來路與雲連託根曽是三山下<lb/>
結實應歸萬木先鄉國逺攜甘㫖重宴堂分翫色香全<lb/>
清才仍更傳新唱一一驪珠照眼圓<lb/>
　　　飲薛老亭晩歸<lb/>
終日行山不出城城中山勢與雲平萬家市井魚鹽合<lb/>
千里川原彩畫明坐上潮風醒酒力晩來巖霧葢鐘聲<lb/>
歸時休更燃官燭在處紗燈夾道迎<lb/>
<pb n="KR4d0029_WYG_005-6a"/>
　　　和許寺丞泊釣龍臺見寄<lb/>
釣龍臺下艤行橈獵獵船旗待晩潮萬里征人應悵望<lb/>
一川秋色正蕭條雨雲來去山明滅風浪髙低日動揺<lb/>
有志四方男子事莫懐鄉國便魂銷<lb/>
　　　十一月後庭梅花盛開<lb/>
迎臘梅花無數開旋㸔飛片㸃青苔幽香粉艷誰人見<lb/>
時有山禽入樹來<lb/>
日暖香繁巳盛開開時曽遶百千迥春風豈是多情思<lb/>
<pb n="KR4d0029_WYG_005-6b"/>
相伴花前去又來<lb/>
　　　發篋得亡友書扎<lb/>
宿昔重交義零落今誰存舊情留紙扎永恨入丘墳世<lb/>
味薄於水生涯空似雲撫孤無力及流淚復何言<lb/>
　　　寄答汝州王仲儀待制<lb/>
汝水閩山道路長行郵時復寄新章諫垣笑别三年近<lb/>
病枕魂飛萬里强烈火未應焚玉石埋輪曽是問豺狼<lb/>
主恩未報頭生白羞見龍泉百鍊鋼<lb/>
<pb n="KR4d0029_WYG_005-7a"/>
　　　正月十八日甘棠院<lb/>
上元纔過去尋春紅白山花粲粲新似喜使君初病起<lb/>
隔欄相向笑迎人<lb/>
天氣和柔酒更醇緩歌花底正青春狂花有意憐醉客<lb/>
撩亂飛紅滿一身<lb/>
無奈閒情着物歡更愁花草便䦨珊夭紅嫩翠宜燈燭<lb/>
放散笙歌靜裏㸔<lb/>
　　　福州寧越門外石橋㸔西山晩照<lb/>
<pb n="KR4d0029_WYG_005-7b"/>
寧越門前路歸鞍駐石梁西山氣色好晩日正相當<lb/>
　　　夢遊洛中十首有序<lb/>
　　九月朔予病在告晝夢逰洛中見嵩陽居士留詩<lb/>
　　屋壁及寤猶記兩句因成一篇思念中來續為十<lb/>
　　首寄呈太平楊叔武<lb/>
天際烏雲含雨重樓前紅日照山明<hi>夢中兩句</hi>嵩陽居士今<lb/>
安否青眼㸔人萬里情<hi>司門員外郎王益恭年四十餘致政居洛中自號嵩陽居士</hi>
修竹蕭蕭曲檻前清泉㶁㶁小池邊琴中一弄履霜操<lb/>
<pb n="KR4d0029_WYG_005-8a"/>
人靜當庭月正圓<hi>予為留守推官新作緑竹堂王勝之劉伯夀多㑹宿彈琴</hi>
過雨池塘涼氣早落花門户亂紅多松亭石上題名處<lb/>
誰剥莓苔㸔在麽<hi>王相宅號史館園嘗與府僚遊宴題名石上</hi>
廟下春行香霧合觀中朝茹藥牙尖故人别後無消息<lb/>
荒草生墳白露霑<hi>嘗與尹子漸遊嶽廟寺觀今子漸亡矣</hi>
霜後丹楓照曲堤酒䦨明月下前溪石樓夜半雲中笑<lb/>
驚起沙禽過水西<hi>從尹師魯宿香山石樓</hi>
韓王宅裏酒千壚范帥園中花萬株行樂主人今巳矣<lb/>
<pb n="KR4d0029_WYG_005-8b"/>
春風還似舊時無<hi>趙韓王宅有藏酒百千器范太尉宅花最多</hi>
名花百種結春芳天與穠華更與香每憶月陂隄下路<lb/>
便開圖畫覓姚黄<hi>月陂張家牡丹百多餘種姚家黄為第一</hi>
草白霜晴鶻眼開原頭遊騎四邊來枯叢鵶鵲休驚噪<lb/>
日暮分持走兔迴<hi>曽權洛陽縣屢陪諸君出獵</hi>
履道園池竹萬竿竹間池際笋斑斕當時酒所誇文戰<lb/>
今日誰登上將壇<hi>普明寺乃白樂天履道第水竹最佳數為文字飲</hi>
白馬寺前冠葢盛送行賔友盡英豪耿丞血染邊場草<lb/>
<pb n="KR4d0029_WYG_005-9a"/>
留得聲名日月髙<hi>罷官時交遊送餞白馬寺耿大監丞今死西事</hi>
　　　題何山人大隠閣<lb/>
萬井連交道中天敞靜軒由來隠鄽市全勝賁丘園目<lb/>
極無留賞心閒不避喧沼光揺屋動花艷出欄繁雨霽<lb/>
山容靜潮生海氣昏幽人披彩檻永日對芳樽素業名<lb/>
家久通醫與義存丹圖環八卦仙訣遁三元造化今為<lb/>
友懽憂本聚門應須超世累宴坐此忘言<lb/>
　　　正月巡歴部郡侍親還家<lb/>
<pb n="KR4d0029_WYG_005-9b"/>
養親方解郡奉使又還家逺岫鄉闗近前旌父老遮揮<lb/>
金貧自愧舞綵喜仍誇特地延賓友相期詠白華<lb/>
　　　方山渡口占<lb/>
江上行人空自愁壯年雙鬢巳驚秋不知風裏千重浪<lb/>
何事無情也白頭<lb/>
　　　江村<lb/>
黯澹江村春日斜汀洲芳草野田花孤舟横笛向何處<lb/>
竹外炊煙一兩家<lb/>
<pb n="KR4d0029_WYG_005-10a"/>
　　　三月再還家<lb/>
曉樹鄉闗路春衣使者軺江眠聞落霰野飯掇新苗入<lb/>
里威稜減寧親喜氣饒勤勤父師教民病若為消<lb/>
　　　宿海邊寺<lb/>
潮頭欲上風先至海面初明日近來怪得寺南多語笑<lb/>
蜑船爭送早魚逥<lb/>
　　　建溪桃花<lb/>
何物山桃不自羞欲乗風力占溪流仙源明有重來路<lb/>
<pb n="KR4d0029_WYG_005-10b"/>
莫下横波礙客舟<lb/>
　　　吳屯驛曉起<lb/>
殘月依山明朧<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>長煙浮水白糢胡竹林繞舍啼鴉臼<lb/>
石井當窓下轆轤迎吏逺傳空狀小僕奴潜報一錢無<lb/>
騶兵不管晨炊絶呵呌蓯籠意氣麤<lb/>
　　　王臺驛見晩李花有感<lb/>
玉京仙子愛春芳弄遍瓊枝嗅盡香祗有此花知舊意<lb/>
又随風色過東墻<lb/>
<pb n="KR4d0029_WYG_005-11a"/>
　　　晝寢宴坐軒憶與蘇才翁㑹别<lb/>
投涼下馬卧僧家遶簟清風巻絳紗修竹滿前微雨過<lb/>
逺山無際薄雲遮武侯舊隠人應到<hi>京西提㸃刑獄㕔宇在鄧州</hi>閩<lb/>
粤孤城日自斜解與塵心消百事更開新焙煑靈芽<lb/>
　　　漳州白蓮僧宗要見遺紙扇每扇各書一首<lb/>
山僧遺我白紙扇入手輕快清風多物無大小貴適用<lb/>
何必吳綾與蜀羅<lb/>
野老尋山翦白雲欲將清吹助南薫不堪便面張京兆<lb/>
<pb n="KR4d0029_WYG_005-11b"/>
恰稱能書王右軍<lb/>
徑尺規圓比雪霜昔人何事恨秋涼珍藏篋笥未為失<lb/>
更有明年夏日長<lb/>
武侯白羽麾三軍帳前甲馬生風雲憐君才地亦疎薄<lb/>
相過書林至夜分<lb/>
薄似蒲葵質更圓忽疑明月落尊前南堂暑氣生圓濁<lb/>
一座清涼直幾錢<lb/>
滉白新牋卷線稜刮青纎竹纒紅藤可憐子夜書帷下<lb/>
<pb n="KR4d0029_WYG_005-12a"/>
一片圓光得未曽<lb/>
堂隂壁罅蚊蚋都指麾西向先驅除山翁一夜穏眠睡<lb/>
若或論功誰勝渠<lb/>
老去將攜只要輕況臨炎暑遶風清兒童愛把承簷溜<lb/>
未識山家質素情<lb/>
不掩歌脣向畫堂不須名筆作花房直應攜去林泉好<lb/>
轉覺林泉興味長<lb/>
虚堂永晝來風長石枕竹簟寒生光文園肺渴厭煩熱<lb/>
<pb n="KR4d0029_WYG_005-12b"/>
更要夫君在側傍<lb/>
　　　懷文雅儼上人<lb/>
填填車馬走沙塵中有伊人離俗氛千里不逢京下信<lb/>
五年虚斷海邊魂何窮世事秋林葉自在心靈晩岫雲<lb/>
聞道西堂今粹隠暮鐘朝磬欲何云<lb/>
　　　寄題處州朱山人幽居<lb/>
之子適所遇愛此山林居禪心庭下樹仙訣枕中書溪<lb/>
明暑醉後洞暗春遊初逢疴藥籙補得意琴聲徐人生<lb/>
<pb n="KR4d0029_WYG_005-13a"/>
随樂住世事與閒疎勿用挂雲網孤鴻翔太虚<lb/>
　　　耕園驛<hi>有序</hi>
　　明道中予為漳州軍事判官晩秋嘗至州西耕園<lb/>
　　驛驛庭有佛桑樹十株開花繁盛念其寒月窮山<lb/>
　　方自媚好乃作耕園驛佛桑花詩一首既而乗桴<lb/>
　　東下又作溪行一首慶厯七年予使本路明年夏<lb/>
　　四月自汀來漳復至是驛花尚仍故追感昔遊因<lb/>
　　紀前事并載舊篇龕於西壁<lb/>
<pb n="KR4d0029_WYG_005-13b"/>
使軺迢遞到天涯候館遷延感嵗華白髪却攀臨砌樹<lb/>
青條猶放過墻花悲來唯見金城柳醉後曽乗海客槎<lb/>
欲問昔遊無處所晩烟生水日沈沙<lb/>
　　　題白蓮院東軒<hi>有序</hi>
　　漳州白蓮院予為郡從事時多所醼遊今十有五<lb/>
　　年因使復來當時遊者零落殆半愴然成詠寄題<lb/>
　　東軒兼簡宗要上人<lb/>
昔年文酒自為情身外鴻毛萬事輕暑醉每憐風引夢<lb/>
<pb n="KR4d0029_WYG_005-14a"/>
夜歸多見月随行重尋蘭若餘芳在却怪桑門老態生<lb/>
㸃數朋遊今有幾拂塵看字淚先横<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0029_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　端明集卷五<lb/>
</p>
<p>
</p>
  </div>
</body>
</text>
</TEI>
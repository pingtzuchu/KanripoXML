<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻十一</head> <lb/>
    <p>
<pb n="KR4d0029_WYG_011-1a"/>
欽定四庫全書<lb/>
　端明集巻十一<lb/>
　　　　　　　　　　　　　宋　蔡襄　撰<lb/>
　　制誥<lb/>
　　　知秦州龍圖閤直學士何中立男景先可特授<lb/>
　　　將仕郎守將作監丞制<lb/>
勑具官某男某以爾父輟自禁垣往帥邊服在注倚之<lb/>
尤重必寵數以兼優爰露奏封請任其子命丞工監之<lb/>
<pb n="KR4d0029_WYG_011-1b"/>
列用為侍從之華勉勵清修以永多慶<lb/>
　　　范仲淹男純粹等四人授守將作監主簿制<lb/>
勑故資政殿學士户部尚書范某男純粹等仲淹素竭<lb/>
忠力勤勞王家不克永年奄爾淪逝嗟其材賢不可見<lb/>
已竝錄子姓逮於族親或列名京僚或試秩監省始終<lb/>
之典予唯不忘清白之訓爾宜自勉<lb/>
　　　范仲淹親外孫賈公直試將作監主簿制<lb/>
勑某朕以仲淹勤勞王家忠義一節奄爾淪謝悼于予<lb/>
<pb n="KR4d0029_WYG_011-2a"/>
衷録其外姻試秩監省勉思所立毋忝異恩<lb/>
　　　前福州錄事叅軍李守寧特授建州録事叅軍<lb/>
　　　監滑州大翟村酒税前廣州司法叅軍劉汝翼<lb/>
　　　特授漳州錄事叅軍監陳州南頓縣酒税制<lb/>
郡督郵之任蓋所以紀綱政治糾司過忒惟强明幹敏<lb/>
者乃可為之以汝等嘗歴諸曹復有嵗最寵以都掾之<lb/>
目涖于征榷之局夙夜思勉毋空厥官<lb/>
　　　開封府推官屯田員外郎王礪可依前官充開<lb/>
<pb n="KR4d0029_WYG_011-2b"/>
　　　封府判官尚書度支員外郎孫錫可開封推官<lb/>
　　　制<lb/>
勑具官某等材不敏明不能決穰劇志不强果不能糾<lb/>
豪勢法令不通不能繩姦吏賦役不均不能恤百姓予<lb/>
惟京府之職嘗患四者之難故求其人以貳尹政以爾<lb/>
礪雅有吏資嘗叅憲職試能滋乆恢然餘裕以爾錫麗<lb/>
名詞館平覆刑書將歴要塗必更幹任竝佐浩繁之治<lb/>
且觀賛助之方服予訓言以竭忠力<lb/>
<pb n="KR4d0029_WYG_011-3a"/>
　　　太常少卿新差知兗州徐起可光祿卿制<lb/>
勑具官某趙魏之域為天下重宿兵聚粟以鉅萬計汝<lb/>
起曏為使者將漕鄰部輪置金繒以濟須給嘗以陟典<lb/>
減從近嵗徳推朝渥乃正卿秩宰膳之寄尤為嚴近勉<lb/>
圖績効以稱嘉寵<lb/>
　　　知撫州都官外郎李先轉職方員外郎制<lb/>
勑具官某爵賞之貴以馭于下凡與遷進必校勞實以<lb/>
爾嘗歴臺署往涖民政續移嵗筦居有功伐在法應陟<lb/>
<pb n="KR4d0029_WYG_011-3b"/>
予何嗇焉郎等唯三乃踐以往膺褒前進益楙勤力<lb/>
　　　三司度支副使兵部員外郎曹永叔充天章閤<lb/>
　　　待制知福州制<hi>永一作穎</hi>
勑朕念善為維持之策者運天下如臂使指欲其大小<lb/>
相臨而威令必達故也東南之郡長樂都㑹表山環海<lb/>
地險而逺八州生聚繫乎總帥非有幹明之資能辨吾<lb/>
事者不可以遣具官某智力精敏應㡬必決薦更器任<lb/>
籍有聲稱將漕益部還貳計省而猥繁之務罔不給肅<lb/>
<pb n="KR4d0029_WYG_011-4a"/>
今屬以方面之重寵以延閣之華爾其繕除兵械補完<lb/>
城堞懷綏困窮翦遏兇猾使吾人無愁苦之嘆朝家有<lb/>
專倚之賴朕志惟是爾儀圖之<lb/>
　　　刑部郎中充天章閤待制知慶州張昇可依前<lb/>
　　　刑部郎中充龍圖閤直學士知秦州制<lb/>
勑侍從之臣雖出撫方面毎被美名以為光寵況内閣<lb/>
之重苟非耆儒厚徳或材通器任者不是與也具官某<lb/>
方嚴出於天性識慮成於學術向在臺省有鯁亮之稱<lb/>
<pb n="KR4d0029_WYG_011-4b"/>
逮臨邊圉有綏靖之略朕念冀門鉅屏羌夷雜處板户<lb/>
繁富軍旅屯萃今升以祕圖之職屬以隴道之事汝乆<lb/>
涖戎政備體忠力無復多訓尚服休命<lb/>
　　　尚書都官員外郎郭申錫可侍御史制<lb/>
勑郭申錫御史府之職正紀綱繩愆繆外以肅官師内<lb/>
以獻忠讜名為清要固難其材朕尚令近臣保薦庶乎<lb/>
得人知雜御史擇行以爾申錫塞詔擢自郎署之列往<lb/>
膺柱史之任汝有鯁正之志精通之議必竭爾慮以達<lb/>
<pb n="KR4d0029_WYG_011-5a"/>
予聞<lb/>
　　　太常博士趙琪持授尚書屯田員外郎國子博<lb/>
　　　士宋詢特授尚書屯田員外郎制<lb/>
勑具官某國家遇官人者之意甚厚凡三嵗則比其殿<lb/>
最按其所當而升黜之其間雖無較然治狀之明而能<lb/>
廉謹自守者亦不遺也爾等監視州郡或臨縣邑計年<lb/>
應法用遷爾秩郎官清列推重於世咸務循勉以稱恩<lb/>
渥<lb/>
<pb n="KR4d0029_WYG_011-5b"/>
　　　縣尉劉宗旦授錄事叅軍監酒制<lb/>
勑具官某汝尉于縣而能禽誅宼盜謹飭其職攸司考<lb/>
課當乎賞等升郡紀綱往臨榷酤自力來績以報甄錄<lb/>
之異也<lb/>
　　　渭州新寨東頭供奉官韓周授内殿崇班制<lb/>
勑具官某保鄣之任刺視疆境䕶防居人幹謹其事逮<lb/>
夫三嵗斯亦勞矣遷與禁墀之列通聨朝著之榮䖍思<lb/>
茂恩以立來効<lb/>
<pb n="KR4d0029_WYG_011-6a"/>
　　　内殿承制高允元授供備庫使制<lb/>
勑具官某祗事内廷素尚忠謹寖延嵗筦益著勞能使<lb/>
介之名禁墀允重特推渥澤俾進崇班勉敦夙夜之勤<lb/>
庶荷褒遷之寵<lb/>
　　　濰州昌邑縣主簿張白授大理寺丞致仕制<lb/>
勑具官某向從祿仕謹身無咎今謝官政推恩惟厚讞<lb/>
刑之秩顯於京曹被榮而歸寵爾衰暮<lb/>
　　　樞宻直學士給事中程戡可依前給事中充端<lb/>
<pb n="KR4d0029_WYG_011-6b"/>
　　　明殿學士知益州制<lb/>
朕撫馭㝢内恃之乆安使上澤周達情不壅者蓋有<lb/>
賢能為予鎮守方面爾蜀道天險劍外遼絶毎委帥臣<lb/>
俾之專決列城側首以承教令今之借威權託腹心者<lb/>
無與為比其於選遣豈輕也哉具官某以文中高科以<lb/>
材任煩使入居憲臺而豪貴斂迹往臨藩翰而孤<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>蒙<lb/>
福回翔禁近號為恭謹獻納謀議闗於機宥升榮祕殿<lb/>
分寄益部形勝謡俗汝嘗知之夫以刑制民畏而不戴<lb/>
<pb n="KR4d0029_WYG_011-7a"/>
寛恤征賦使之便安予爾賴焉爾其勉力<lb/>
　　　西京左藏庫使沈惟恭可遥郡刺史依舊西京<lb/>
　　　左藏庫使制<lb/>
勑具官某刺部之雄在克尤重今雖遥制必勲勤戚舊<lb/>
者然後命之以爾早由武材乆處禁職間有醻勞之舉<lb/>
與其滿嵗而遷申復朝恩俾司郡契益思勉茂用對寵<lb/>
靈<lb/>
　　　故石中立親孫祖冲可試監簿制<hi>進祖文集</hi>
<pb n="KR4d0029_WYG_011-7b"/>
某人惟爾祖中立嚮以文儒叅與政柄忠朴淳謹為益<lb/>
良厚而其淪逝之日既乆爾能纂緝遺篇削藁來上追<lb/>
念曩輔惻然不㤀京監開榮用顯存沒爾宜脩勵無忝<lb/>
茂恩<lb/>
　　　太常博士王璪可屯田員外郎制<lb/>
勑具官某爾在邊帥幙府既以材智贊其方略又以經<lb/>
營儲粟備辦豐實按格所當宜有遷陟文昌郎位為仕<lb/>
清選用醻爾績恩澤甚茂勉務來効以答褒進<lb/>
<pb n="KR4d0029_WYG_011-8a"/>
　　　樞宻院賈徳明任承睿可都承㫖制<lb/>
勑具官某等樞宥之府所承禀而宣行者皆禁宻之命<lb/>
必求謹厚之材乃可備於陪屬以爾等有恪愿之資加<lb/>
肅給之敏麗名機務實唯勞舊按其資歴擢總綱領勉<lb/>
思勤藎尚副褒寵<lb/>
　　　樞宻院張繼渥可承㫖制<lb/>
勑某人蚤以材敏屬麗樞庭績延嵗月之勞益敦夙夜<lb/>
之恪進承㫖命特示寵榮祗荷恩遷愈罄誠志<lb/>
<pb n="KR4d0029_WYG_011-8b"/>
　　　都官員外郎知坊州母湜可侍御史制<lb/>
勑具官某帝者常欲達聰明于外而與議者重於得人<lb/>
士大夫嘗欲獻可否於上而抱材者難於得位朕侍臣<lb/>
拱辰言爾湜端方有學可以備憲臺之職擢自郎署典<lb/>
于柱史爾以儒進當通理道之要歴更外使固知世務<lb/>
之本繩違正失罔戾厥中服命惟䖍益楙而志<lb/>
　　　皇兄故懷州防禦使承幹可贈保靖軍節度使<lb/>
　　　追封蕭國公制<lb/>
<pb n="KR4d0029_WYG_011-9a"/>
勑朕嘗覽前史天子之宗族有惇良之行終始顯榮者<lb/>
固已稱歎況予弟兄躬是賢徳存則接以恩禮歿則伸<lb/>
於哀禭所以勵於本支而儀于天下某官某承流慶源<lb/>
敏禀善性持信厚之誠而表於屬籍竭忠藎之尚而壯<lb/>
于藩翰天年不永奄羅殞逝臨酹傷惻特加愍贈飾以<lb/>
齋鉞之重躋夫公袞之列靈其不昧歆是休命<lb/>
　　　皇姪孫故右屯衛大將軍世崇可贈防禦使追<lb/>
　　　封侯制<lb/>
<pb n="KR4d0029_WYG_011-9b"/>
勑帝道尚親所以廣恩而推愛也朕於宗籍惇睦良厚<lb/>
其有殞奪毎加褒典具官某貴聫天屬躬蹈義訓飾行<lb/>
有恭靖之美嚮學有沈敏之善已叅環列入奉禁朝遽<lb/>
此云亡予實汝惻進扞防之使紱仍疏啓於侯封塋魂<lb/>
有知尚歆榮渥<lb/>
　　　追官勒停人任達可濟州司馬致任制<hi>達一作逺</hi>
勑某官向臨征筦之局妄加刑罰於人在法所當奪官<lb/>
而廢憫其老疾特示寛優方州典午之曹憲臺柱史之<lb/>
<pb n="KR4d0029_WYG_011-10a"/>
目率為兼命宜體厚恩<lb/>
　　　崇班閤門祗候李樞可供備庫副使制<lb/>
勑某官獠衆弗順寇鈔嶠南州郡用兵調發饋給爾為<lb/>
使者循行往來按視良苦升榮禁闥就總戎鈐勉圖茂<lb/>
勲思對優寵<lb/>
　　　前廣信軍司理叅軍王塾可衛尉寺丞制<lb/>
勑某官某國家邊陲之事必以兵師申其威武然儲峙<lb/>
食要務於流衍使者以爾勤力收斂補於漕輓升榮京<lb/>
<pb n="KR4d0029_WYG_011-10b"/>
寀圖厥勞効勉勵爾志以答恩渥<lb/>
　　　李宗儒可内殿承制制<lb/>
勑具官某爾以武材往涖邊堡種落懷附斥堠甚明眷<lb/>
言帥臣逺形需奏特升聮於殿陛俾耀寵於塞垣勿忘<lb/>
欽承勉立來効<lb/>
　　　葉均可大理寺丞制<lb/>
具官某官賞之法所以磨勵世俗旌㧞賢材然有勞而<lb/>
陟與累日而得者差異也爾治劇務復積嵗功於格應<lb/>
<pb n="KR4d0029_WYG_011-11a"/>
遷命丞理寺勉脩成業以稱寵靈<lb/>
　　　齊州司法叅軍監秦州在城酒司馬京可衛尉<lb/>
　　　寺丞制<lb/>
專筦利資以佐公上必用廉飭乃有羨贏計課應遷京<lb/>
曹是踐勉尚脩勵祗荷恩褒<lb/>
　　　陜西轉運使范祥追官知州制<lb/>
勑具官某爾為使者權涖冀門建言羌酋願上土壤國<lb/>
家不贏尺地之得尚安逺人之歸再屬經圖務存乆静<lb/>
<pb n="KR4d0029_WYG_011-11b"/>
爾深陳便利堅請完修但知開劃之勤殊失預備之䇿<lb/>
致玆宼盜乗隙鈔攘興戎之端厥咎誰執奪去一秩典<lb/>
臨外州實為寛務勿忘循省<lb/>
　　　右龍武軍大將軍克悚可右衛大將軍制<lb/>
勑帝者宗屬惟是飭愿自守其履尚固可嘉矣況乎濳<lb/>
心經術發揮詞業不有恩數之厚曷以勸示來者具官<lb/>
某植性端靖顓務詞學屢形章牘願較藝文給試禁署<lb/>
預列名等特遷環衛之重以醻稽古之効益思為善以<lb/>
<pb n="KR4d0029_WYG_011-12a"/>
對光寵<lb/>
　　　供備庫副使李評可朝散大夫殿中丞祕書丞<lb/>
　　　宋敏脩可太常博士守監簿楊慥可太祝奉禮<lb/>
　　　郎制<hi>逐人學士試到奉聖㫖與轉官</hi>
勑具官某等天下以文治而士人以詞進者為日舊矣<lb/>
惟爾評生於貴戚早聞善訓綴學屬文特然有立敏修<lb/>
暨慥世以儒聞能名其家經術益茂命試列等粲然可<lb/>
觀或遷殿省之聫或舉奉常之列率為恩渥勉務敦脩<lb/>
<pb n="KR4d0029_WYG_011-12b"/>
　　　皇姪故左武衛大將軍常州團練使宗道可贈<lb/>
　　　觀察使追封侯制<lb/>
勑惇睦至親故事之重褒顯令徳治道之先矧惟宗藩<lb/>
之亡宜有哀禭之賁具官某知為善之樂篤好學之心<lb/>
棣跗承上以光華麟定應時而信厚乆司環列之重遥<lb/>
總州兵之雄天奪厥齡予深其悼命以觀風之重徹兹<lb/>
書社之榮冀汝營靈歆此恩寵<lb/>
　　　西京左藏庫副使帶御器甘昭吉可特授文思<lb/>
<pb n="KR4d0029_WYG_011-13a"/>
　　　副使制<lb/>
勑具官某性質温茂材資幹明乆叅省户之嚴仍寄帳<lb/>
兵之信服勞益謹第課應遷優陟使聫用推朝渥勉敦<lb/>
爾志以永厥成<lb/>
　　　狄青奏平變賊有陣前陣内使喚得力人都官<lb/>
　　　員外郎鄭紓可職方員外郎右賛善大夫馮炳<lb/>
　　　可授殿中丞制<lb/>
勑具官某等向以狂獠肆毒嶺嶠之南臨遣帥臣往殄<lb/>
<pb n="KR4d0029_WYG_011-13b"/>
頑兇爾等皆以材敏實從征行還上功次之條宜有遷<lb/>
褒之澤序升郎位擢與省丞竝為恩榮勉務修飭<lb/>
　　　監簿余仲荀可太常寺太祝制<lb/>
勑具官某等向遣樞臣平定戎寇還上功狀之實未紀<lb/>
驅馳之勞爾等咸以材能嘗與軍事或進祕丘之列或<lb/>
升禮寺之華勉圖進修以對光寵<lb/>
　　　入内東頭供奉官梁惟一可大將軍致仕制<lb/>
勑具官某天資粹謹材幹敏明乆叅宸内之聫此嘗任<lb/>
<pb n="KR4d0029_WYG_011-14a"/>
使之劇日親藥劑屢易嵗華備陳懇實之詞願解信要<lb/>
之職擢於環尹俾遂家居終始之榮汝其至矣<lb/>
　　　大理寺丞知梅州許士廉可特授太子中舍依<lb/>
　　　舊知梅州制<lb/>
勑具官某等百粤之壤風土異宜爾分守符實處嶠外<lb/>
積勞累嵗具于有司最要之凡合於遷格進陪宫寀仍<lb/>
涖方州祗荷寵榮勿忘省飭<lb/>
　　　皇后妹仲翹新婦宜特封鉅鹿郡君制<lb/>
<pb n="KR4d0029_WYG_011-14b"/>
勑樞躔紀節兹乃慶辰綸渙推恩厥惟典舊矧乃后宫<lb/>
之戚宜推湯賦之華某挺生慶門早服柔範動靜鑒於<lb/>
圖史夙夜謹於紘綖嬪于宗英著厥閨則宜徹郡田之<lb/>
號益峻封君之榮思楙懿恭用欽寵數<lb/>
　　　貴妃姝宜特封清河郡君制<lb/>
誕慶講辰睦姻疏寵脊惟妃位之重願推女弟之恩舊<lb/>
典具存明命斯允某生高華之族禀茂淑之姿從姆教<lb/>
而甚嚴奉閨儀而愈慎親為外戚陪嘉節之祝延地啟<lb/>
<pb n="KR4d0029_WYG_011-15a"/>
名邦峻封君之等數宜思優渥益荷顯榮<lb/>
　　　供備庫副使王用可西京左藏庫副使内殿崇<lb/>
　　　班張玉可内殿承制制<lb/>
勑具官某等前遣專師平定狂獠還列功次第推恩賞<lb/>
近因振旅引對便坐陣行分合而中法士卒擊刺而奮<lb/>
勇再遷使秩式承制㫖竝為旌寵宜楙忠力<lb/>
　　　前兩府并兩制聖節奏弟姪京官或試監簿制<lb/>
慶誕之節公卿在位忭呼稱夀罔不和悦朕嘉與近侍<lb/>
<pb n="KR4d0029_WYG_011-15b"/>
共樂無疆恩于而家用為榮寵命爾京秩漸于官政力<lb/>
圖徳業母懈夙夜<lb/>
　　　宰相叅政樞宻聖節奏薦子孫各京官制<lb/>
近以誕慶佳節惟一仁弼輔之臣奉觴以上千萬嵗夀<lb/>
誠懇精至詩不云乎無徳不報乃以保任之法除子孫<lb/>
官列于京司所以彰朕之意而登爾於士也可不楙哉<lb/>
　　　樞宻院令史武世長于可乆竝内殿承制制<lb/>
爾等陪屬宥府幹敏著稱從征南方復主符籍以謹宻<lb/>
<pb n="KR4d0029_WYG_011-16a"/>
嵗年之舊加驅馳戎馬之勞積是最成宜推渥澤升聫<lb/>
殿陛傳奉㫖辭甄奬之華往服于命<lb/>
　　　封州司理叅軍林詢被蠻賊殺害贈大理寺丞<lb/>
　　　制<lb/>
頃者盜起南服震驚朕衆汝掾州郡遭罹非命盡忠隕<lb/>
首誠節可尚讞刑之秩用賁幽穸<lb/>
　　　贈太尉追封永嘉郡王允迪長女左侍禁錢隆<lb/>
　　　稹妻可特封郡君制<lb/>
<pb n="KR4d0029_WYG_011-16b"/>
慶毓嘉節率均恩渥矧惟宗藩之逝藐焉息女之愛形<lb/>
于薦引當列封號徹名邦之華壤厚敦族之懿典褒與<lb/>
之重爾宜欽奉<lb/>
　　　東頭供奉官唐中和可内殿崇班制<lb/>
勑具官某蜀險而逺欲以知風謡情狀者必擇明曉事<lb/>
機之人乗驛往來以通上下之意奔走三載厥惟勞止<lb/>
此其還歸宜有叙進殿墀之峻朝紱之重爾宜勉力以<lb/>
報優奬<lb/>
<pb n="KR4d0029_WYG_011-17a"/>
　　　樞宻使檢校太傅户部侍郎高若訥可尚書左<lb/>
　　　丞充觀文殿學士兼翰林侍讀學士同羣牧制<lb/>
　　　置使制<lb/>
予觀前世君臣之際進退以禮始終以義者厥惟鮮乎<lb/>
故予於左右承弼之人尤其慎者其有竭忠淳以謀大<lb/>
體者必度材器而任之均休勞以避要途者必增名數<lb/>
以寵之所以敦其君臣禮義之至者也具官某志尚沈<lb/>
靜才邵問敏博學窮邃古之逺精義達萬幾之㣲進以<lb/>
<pb n="KR4d0029_WYG_011-17b"/>
儒術居然國器寘於諫垣則有獻替之論列於延閣則<lb/>
有顧問之辨甞更外劇旋長臺憲敷納惟允聞望彌著<lb/>
入叅宰度遂正樞庭幄中之謀處而必中堂上之畫知<lb/>
無不為屢陳懇悃之言固辭宥宻之重若乃總文昌之<lb/>
要増祕殿之職日與金華之議兼涖天閑之政併是優<lb/>
寵所以示朕之眷賴而彰爾之謙退其往踐之尚體兹<lb/>
意<lb/>
　端明集巻十一<lb/>
</p>
<p>
</p>
  </div>
</body>
</text>
</TEI>
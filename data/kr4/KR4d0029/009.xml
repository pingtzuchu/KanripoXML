<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>端明集巻九</head> <lb/>
    <p>
<pb n="KR4d0029_WYG_009-1a"/>
欽定四庫全書<lb/>
　端明集巻九<lb/>
　　　　　　　　　　　　　宋　蔡襄　撰<lb/>
　　箴<lb/>
　　　進黼扆箴狀<lb/>
　右臣伏覩詔書宣諭三館臣僚或朝廷大事邊防機<lb/>
　宜許令密陳章疏或乞上殿敷奏者臣竊聞太宗皇<lb/>
　帝兵戎初定乃作三館購藏天下之書精選四方之<lb/>
<pb n="KR4d0029_WYG_009-1b"/>
　士仍於館下旁設便門或時臨幸或即召對故當時<lb/>
　之得失下民之利病多所推究而施行之真宗皇帝<lb/>
　屬世治平游意文藻詞臣之列嘗預詢訪於是天下<lb/>
　之人知備官禁闥者不獨繙討蠧書亦有以通上聴<lb/>
　而裨國治矣伏自陛下臨御以來嚮二十餘年未嘗<lb/>
　一至所増官屬凖前數倍未嘗一召今者特布徳音<lb/>
　開誘言議兹所以見陛下憂勤之至人人自力思竭<lb/>
　智慮以裨萬分之一臣愚不知陛下將以成好問之<lb/>
<pb n="KR4d0029_WYG_009-2a"/>
　名歟直欲擇至當之言而用之也臣智識䝉陋不敢<lb/>
　廣引古記多屬空文輒求于今要急之務而陛下之<lb/>
　所欲知者謹撰成黼扆箴一首書為兩軸毎句之下<lb/>
　條陳事實别疏一通各隨狀上進臣聞唐太宗凡言<lb/>
　事有益於政者書之屋壁以為警戒伏惟陛下不以<lb/>
　臣之狂直而棄之幸置臣箴詞於户牖間時賜省覽<lb/>
　原其所條事實終始則今安危之勢可見矣昔漢賈<lb/>
　誼論及時事以謂可為慟哭者以臣今日之心知古<lb/>
<pb n="KR4d0029_WYG_009-2b"/>
　人之言不虛謬矣干冒宸嚴無任戰汗之至謹具狀<lb/>
　奏聞謹奏<lb/>
　　　黼扆箴<lb/>
丕顯元聖上奉天時躋俗於禮任材以宜肅治家政大<lb/>
隆本支好問益廣去邪勿遲利急思困兵連慮危法令<lb/>
必信恩賞無私威福是守聴斷不疑太平可致決所施<lb/>
為<lb/>
　　　别疏<lb/>
<pb n="KR4d0029_WYG_009-3a"/>
　臣所進黼扆箴毎句之下條陳事實於左<lb/>
丕顯元聖上奉天時<lb/>
　臣愚淺不知陛下天下之造竊謂丕顯元聖上奉天<lb/>
　時者以天人交感之應合若符劵比年以來地震日<lb/>
　蝕黒風災火變見之祥可謂多矣臣謹按先賢所論<lb/>
　地震者陰迫於陽也日食者陰薄於陽也黒風晝㝠<lb/>
　者陰盛於陽也災火者陰極於陽也如此之類皆陽<lb/>
　不勝陰之所致矣陽者君象也陰者臣下也夷狄也<lb/>
<pb n="KR4d0029_WYG_009-3b"/>
　婦女也今夷狄内侵則見之矣必有臣下潛弄威權<lb/>
　宫中多收冗列故上天再三警戒欲陛下思而革之<lb/>
　轉災為福也臣聞太祖撥五代之亂太宗平定天下<lb/>
　真宗思與百姓休息至於建立經久之業變更非便<lb/>
　之制將有待於陛下也陛下専政以來執議之臣謂<lb/>
　天下巳安循襲舊常可以宴安而無虞矣不探根本<lb/>
　責事實今日夷狄侵侮生民重困豈非因循苟且之<lb/>
　患乎陛下以是觀之前日之失可知矣知前日之失<lb/>
<pb n="KR4d0029_WYG_009-4a"/>
　而又重於改作則後日之患將何如哉今政之弊僥<lb/>
　倖姑息寖以成俗矯此弊者非任誅賞考功實莫能<lb/>
　治之上無姑息下無僥倖則奸人無所容矣上天之<lb/>
　戒陛下非不切也陛下答天之意非不勤也毎聴事<lb/>
　至日昃而不食然皆有司奏覆細碎之務非天下之<lb/>
　治本伏惟陛下精久求弊不憚改作自總威令强陽<lb/>
　而抑陰自然天心悦豫而萬事舉矣<lb/>
躋俗於禮<lb/>
<pb n="KR4d0029_WYG_009-4b"/>
　臣聞唐末强臣擅兵分裂疆土五代更易干戈日尋<lb/>
　上令急逼誅求無已百姓無聊不勝其弊奪攘苟活<lb/>
　父子之恩不能相保天下之俗不遵亷恥之節壞敗<lb/>
　爛熟莫知其非我宋之興一革海内休養生息四五<lb/>
　十年無甲兵之患民財贍足侈靡偷薄漸染成俗大<lb/>
　臣者天下之表也相競廣市田宅爭求重利況百官<lb/>
　哉況下民哉於是官吏曲獄受賄而抵死者案牘相<lb/>
　繼豪富之家狗馬婢妾無有制度縱欲相矜財所不<lb/>
<pb n="KR4d0029_WYG_009-5a"/>
　及者則極力為之恩義之薄而財利之厚上自大臣<lb/>
　下及黎庻莫不然也今兩制巳上之官居父母喪許<lb/>
　不解職欲民興孝其可得乎近臣苟進黨附相傾百<lb/>
　官臣僚日相詆訐朝廷且爾欲民興讓其可得乎衣<lb/>
　冠之家至有父子相殘夫婦相剄且下民之愚尤可<lb/>
　恠駭況在仕官居民之上而悖戾至此禮義之列方<lb/>
　亦幾盡矣臣竊思其源蓋天下之治一斷於法法之<lb/>
　所禁或避之治民之吏知法而巳義禮之方鉗口不<lb/>
<pb n="KR4d0029_WYG_009-5b"/>
　言誠有立經制興禮讓之士俗必指為闊誕然治天<lb/>
　下不由於禮者莫能至也伏惟陛下察俗薄惡擇任<lb/>
　賢材興立典制上下有節車服有序禮讓興行僭侈<lb/>
　衰息豈不盛哉臣之所言乍若高論復而思之甚易<lb/>
　行也<lb/>
任材以宜<lb/>
　臣聞馭邦之大莫大於建官材有短長官有大小故<lb/>
　隨其所宜而任之則事無不舉矣臣以謂今日建官<lb/>
<pb n="KR4d0029_WYG_009-6a"/>
　之法為弊至深取之不程其材任之不稱其力因循<lb/>
　滋久莫之變更臣請畧條建官之弊大者有四一曰<lb/>
　材不稱官臣不敢備舉百官之不稱者借如兩府大<lb/>
　臣為陛下之股肱繫天下之輕重得人則治其失則<lb/>
　危今日之居是任者或以久次或以例遷<hi>久次謂累年而至者</hi>
　<hi>故張若谷以年老乞備政府例遷者謂狀元及第數年便至卿相</hi>不計材能不考功<lb/>
　績攀緣而進即授以天下之柄幸而材賢則福及於<lb/>
　下苟非其材而使之制羣生扶持重器豈不過哉董<lb/>
<pb n="KR4d0029_WYG_009-6b"/>
　仲舒曰小材雖累日不失為小官大材雖未久不害<lb/>
　為輔相蓋論材與否也今用一不材則天下之人皆<lb/>
　知輕視公相而有苟進之心願陛下熟思其奸邪與<lb/>
　不材之人必速退之而忠直材賢之人必速進之救<lb/>
　溺之勢不可緩也二曰官守不久借如三司使副判<lb/>
　官皆專筦財利臺官諫臣糾正朝綱箴補時闕發運<lb/>
　轉運使均輸徵賦亷察風俗列郡太守問民疾苦此<lb/>
　皆至重之寄祖宗舊規率有年課今之除授但作踐<lb/>
<pb n="KR4d0029_WYG_009-7a"/>
　歴資序内則踵跡相躡立登貴仕外則州郡迎送畧<lb/>
　無暇日其餘兩制兩省以上近侍之職循環迭取若<lb/>
　探諸懷臣欲備舉則文繁乞陛下列向來所陳職局<lb/>
　及陜西被兵州郡取二十年已來郡守毎嵗凡更幾<lb/>
　人及侍從之臣凡歴數年因何功效致官至此則弊<lb/>
　可知也三曰官少員多臣不知天下建官之數但覺<lb/>
　員數多耳先朝樞密龍圖等學士及待制侍從之官<lb/>
　蓋僅有焉今多者至十數而少者五七人三館職名<lb/>
<pb n="KR4d0029_WYG_009-7b"/>
　以僥倖恩澤比前増倍又樞密院武臣審官院京朝<lb/>
　官三班院使臣流内選人授官之後伺候闕次近者<lb/>
　一年而遠者二年此皆入官之路不定員數紛紛冗<lb/>
　食可勝道哉四曰無功而賞今大臣兩省已上官南<lb/>
　郊及毎年聖節各與一子官非時請乞不與數中轉<lb/>
　運使提典刑獄等率有郊恩例既以無功迭受恩賞<lb/>
　故邊上臣僚小有勞績便加官爵只務姑息蓋勢不<lb/>
　得不然自建官以來未有如斯之濫也京朝官三年<lb/>
<pb n="KR4d0029_WYG_009-8a"/>
　使臣五年並與磨勘遷官先朝名曰磨勘者蓋考功<lb/>
　過今但黙黙署名無他罪咎或貪墨未敗或都無課<lb/>
　最計年取進而至顯官因循之弊乃至於此大可嗟<lb/>
　也臣聞易之道窮則變變則通通則久若朝廷立官<lb/>
　之弊宜更變之則其道可久矣若夫設施之方陛下<lb/>
　儻賜允行臣當條列以聞<lb/>
肅治家政<lb/>
　臣聞記曰正家而天下定聖人序詩以關雎為三百<lb/>
<pb n="KR4d0029_WYG_009-8b"/>
　篇之首在易家人曰婦子嘻嘻失家節也故正家之<lb/>
　道貴乎謹嚴以表天下太宗朝陳留尉上書乞減放<lb/>
　宫人太宗皇帝宣諭宰臣曰宫中不過三百人皆有<lb/>
　職事不可減也臣乞陛下以今日宫闥之數比先朝<lb/>
　凡多幾倍況又多取閭巷之人展轉給使遂至數多<lb/>
　此微賤之流素習鄙俚之事非能知禮度之節苟不<lb/>
　嚴肅涖之令其畏憚則易所謂失家節也自古嬪御<lb/>
　之多率皆無益而有損陳隋之失唐之中圯皆以婦<lb/>
<pb n="KR4d0029_WYG_009-9a"/>
　人也臣乞陛下特令揀放疎冗之列任其自安以全<lb/>
　天地生生之徳庻天下之人上知陛下薄於自奉縱<lb/>
　有率斂皆緣軍國所須不為無用之費也<lb/>
大隆本支<lb/>
　臣聞三代以前分建親族以為諸侯及天子威令不<lb/>
　行諸侯强盛戰攻攘奪兼并微弱秦始皇卒乘此勢<lb/>
　以取天下懲前之弊罷侯置守子弟無尺土之封及<lb/>
　一夫大呼破碎潰壞漢興鑒秦之孤分立宗族裂地<lb/>
<pb n="KR4d0029_WYG_009-9b"/>
　廣大卒有七國之變其後用主父偃推恩之䇿藩戚<lb/>
　微弱王莽依外戚之權知劉氏力孤遂簒神器曹魏<lb/>
　翦弱親戚未幾而亡晉室分兵八王迭相攻奪以亡<lb/>
　天下唐興諸王出於民事分領兵柄明皇以臨淄王<lb/>
　勒兵入除内難及即位之後反疑骨肉諸王不令出<lb/>
　閣恩愛雖厚而實奪之勢安祿山之亂明皇幸蜀諸<lb/>
　王被害者甚衆徳宗朱泚之亂宗枝畧盡故有百王<lb/>
　子冡以其不可勝數也文宗嘗欲分遣宗室補除郡<lb/>
<pb n="KR4d0029_WYG_009-10a"/>
　吏向外婚嫁終以不斷事不果行及昭宗時韓建包<lb/>
　藏禍心先奏諸王不合典兵請歸十六宅及與劉季<lb/>
　述同謀發兵圍十一王至石堤谷無問長幼盡殺之<lb/>
　朱全忠宴九王於九曲池殺而埋之於是唐之苖裔<lb/>
　盡矣而社稷隨之臣詳觀前古區處乖宜乃令至親<lb/>
　不相保養可為慟哭臣請論之三代分封五等相承<lb/>
　地小力薄雖强弱相并而周之年祚延及八百秦不<lb/>
　與子弟分封及其亂也無以繫天下之心纔傳三世<lb/>
<pb n="KR4d0029_WYG_009-10b"/>
　遂至移祀漢七國之亂由裂地過大晉八王之亂由<lb/>
　領兵大盛其亡也皆以宗族微弱唐室之制尤為失<lb/>
　䇿幽閉宗族聚為一處百夫環之引首受戮豈不痛<lb/>
　哉使文宗之計果行選擇賢材列補外郡當其亂時<lb/>
　縱不能作勤王之師亦足以自為安全之計豈肯父<lb/>
　子兄弟盡為魚肉乎況大盜之興如王室有維城磐<lb/>
　石之固豈敢輕視而竊取哉伏惟陛下監前古成敗<lb/>
　擇而行之<lb/>
<pb n="KR4d0029_WYG_009-11a"/>
好問益廣<lb/>
　臣聞人主聰明莫不欲周於天下然有蔽於近者葢<lb/>
　詢訪之弗廣耳竊聞民間之言以為西北二邊事宜<lb/>
　奏至左右近臣當對覆之時多小其事以為不足懼<lb/>
　其説則曰不欲陛下盡知慮貽主憂其實不欲陛下<lb/>
　盡知之耳陛下盡知則焦勞益深督責愈切當有成<lb/>
　効故特小其事以寛其責也臣輒陳人君之聰明而<lb/>
　興壅蔽而亡者願陛下省責鑒戒焉唐太宗著司門<lb/>
<pb n="KR4d0029_WYG_009-11b"/>
　式云其有無門籍人有急奏皆令監門司與他家引<lb/>
　奏我太祖手詔百僚許令専對陳論得失故當時號<lb/>
　為英主而聲名垂於不朽皆廣聴而興也秦二世山<lb/>
　東有反者而使者輒曰羣盜不足憂二世悦之常居<lb/>
　宫中與趙高決事羣臣罕得進見及沛公兵數十萬<lb/>
　至而二世乃驚秦之亡無救矣陳後主用沈客卿理<lb/>
　但奏妓縱酒不輟隋軍下陳得其境上密啟猶有未<lb/>
　開封者是二主豈欲自取危亡哉然託任非人而蔽<lb/>
<pb n="KR4d0029_WYG_009-12a"/>
　䝉至此皆聴之不廣而亡也伏惟陛下監前代之興<lb/>
　亡窮當今之事實或邊上大事不時盡聞則民間細<lb/>
　碎利害何由上達伏惟陛下視朝之暇許百僚専對<lb/>
　或召侍從之臣周詳辨論則古今成敗百姓寃隠安<lb/>
　邊之䇿富國之術不日悉陳於前矣<lb/>
去邪勿遲<lb/>
　臣竊見陛下頻降詔書戒勑朋黨然未聞陛下決然<lb/>
　區别而去之臣聞君子以道相濟思進其類古人謂<lb/>
<pb n="KR4d0029_WYG_009-12b"/>
　禹稷皋陶轉相汲引不為比周至於小人以利相合<lb/>
　欺䝉險詖殘害忠良以危邦家故人主惡而去之也<lb/>
　去之之術在辨邪正二端耳唐李徳裕對武宗曰正<lb/>
　人呼邪人固為邪矣邪人呼正人亦為邪矣何以辨<lb/>
　之譬如草木焉松栢孤生枝幹直上此正人也藤蘿<lb/>
　之性必須依倚乃能自守此邪人也其論甚明故人<lb/>
　主難辨者不察小人結附之因也臣竊謂結附之因<lb/>
　葢人主不自選任羣臣其進用之速者皆緣薦引不<lb/>
<pb n="KR4d0029_WYG_009-13a"/>
　考功察實權之所歸小人所聚一士獲進百人趨之<lb/>
　互相訾譽寖成黨與人主雖惡之巳堅牢而難動矣<lb/>
　臣請陛下思之凡今左右近臣出聖慮自擢用者幾<lb/>
　人且擇兩府大臣必於兩制兩省之官陛下豈不思<lb/>
　其何所因緣而至於此苟不出於聖慮則其微賤時<lb/>
　已有結附之情及其近貴安能自去朋黨唐文宗謂<lb/>
　河北諸㓂去之易而此朋黨去之至難臣竊不取夫<lb/>
　貴為天子持予敚殺生之柄而以去朋黨為至難乎<lb/>
<pb n="KR4d0029_WYG_009-13b"/>
　唐祚之衰矣夫去邪用正則安用邪去正則危邪正<lb/>
　㕘用則危伏願陛下明辨邪正之端正則用之勿疑<lb/>
　邪則去之勿遲苟以邪正㕘用而治天下者譬猶耕<lb/>
　石田而待稔也<lb/>
利急思困<lb/>
　臣聞為天下者欲天下之財非以自奉將以致天下<lb/>
　之安也故財有常入亦有常出下堪其力雖輸而不<lb/>
　怨上無所私雖用而不濫當其無事之時供億恒足<lb/>
<pb n="KR4d0029_WYG_009-14a"/>
　雖有兵戎水旱之患無窮之用不致懸釜掣肘有如<lb/>
　五代弊病之餘攻戰未已外内兵食猶且思蓄羨財<lb/>
　以贖中國男女没虜者以歸流徙者以定而仁心之<lb/>
　洽著民骨髓我大宗一統方内綱紀天下之賦於是<lb/>
　天下之民賴焉有司嘗擬毁棄幣帛太宗屬以成段令<lb/>
　滌染合作諸軍旗旛數千種蓋我祖宗踐歴艱難周<lb/>
　悉民人之苦故尺帛斗粟不虛費也陛下垂統幾二<lb/>
　十年迺者邊陲無患用度差廣民言籍籍皆謂祖宗<lb/>
<pb n="KR4d0029_WYG_009-14b"/>
　積聚之餘多入幸臣之家及西㓂干紀隨急配遣天<lb/>
　下騷然一隅之動其勞且爾況有大於此乎三司筦<lb/>
　天下之利而使副判官纔至又遷簿書首尾尚未能<lb/>
　通曉所言目前細碎誅剝之事以自塞責豈肯為久<lb/>
　計而興大利臣竊見唐陸䞇論徳宗遷幸之由其畧<lb/>
　曰常賦不足即令促限又使别配設筦榷之科行貸<lb/>
　商之法閲私牧取馬責將家出兵主第王侯咸輸屋<lb/>
　税裨販夫婦畢算緡錢一旦盜興用以藉口臣竊思<lb/>
<pb n="KR4d0029_WYG_009-15a"/>
　兵興以來䞇所陳之事稍稍施行矣今戍兵益衆供<lb/>
　饋益多後日誅求勢必愈甚時不幸有旱澇之災百<lb/>
　姓貧困奈何救之古者大盜之興皆緣饑旱不足因<lb/>
　民之怨求國之隙以為凶亂朱泚入長安令曰吾不<lb/>
　私汝間架矣皆取利大深而招怨亂矣近者陛下鑒<lb/>
　祖宗儉約之徳懲既往虛費之失持今日節減之制<lb/>
　不為左右干請而移之宫中非時賜與非今之制者<lb/>
　一切不行念生民之勞戒誅剝之令則天下幸甚幸<lb/>
<pb n="KR4d0029_WYG_009-15b"/>
　甚<lb/>
兵連慮危<lb/>
　臣竊以國家自北戎繼好以來大弛武備號曰禁軍<lb/>
　者日享厚給驕蹇難用前日魏府之兵是也曰廂軍<lb/>
　者例充給役刀矛㦸矢畧未知名目西羌悖戾征戍<lb/>
　屢興再戰再衂覆軍殺將其故何哉臣謂處將乖宜<lb/>
　練軍不實官名不正之所致也處將乖宜者其弊有<lb/>
　二一曰將權不専借如諸路帥臣悉委都統之權朝<lb/>
<pb n="KR4d0029_WYG_009-16a"/>
　廷毎有宣命令與鈐轄都監巡檢從長商量或有便<lb/>
　宜主帥發謀則人人各出意見議論不一退則交相<lb/>
　笑病以此為謀安能決勝此皆將權不専之患也二<lb/>
　曰將官不久臣竊見陜西永興鄜延環慶涇原被邊<lb/>
　之郡主帥更易不常一嵗之間換三五人者為上者<lb/>
　不久處不肯奮然専行法令居其下者皆知莫能久<lb/>
　為我帥不肯凜畏故上下之情不通而誅賞之法不<lb/>
　行此將官不久之患也練軍不實者養無用之兵致<lb/>
<pb n="KR4d0029_WYG_009-16b"/>
　難供饋今邊郡禦戍之兵非人人可戰朝廷遂急招<lb/>
　募据名抽㸃務為多數邊臣但苦兵寡不計强懦至<lb/>
　則收之以是度之冗食者不得勝數也唐方鎮之兵<lb/>
　不出征討則以本道租賦自贍故選練至精可戰則<lb/>
　食食則無不可戰之人也我太祖太宗朝四方未一<lb/>
　用李漢超何繼筠治滄棣北備匈奴用郭進守邢州<lb/>
　以扞河東於是下蜀取交廣當時西北則守東南則<lb/>
　攻用兵之處比今倍多其時圻甸未廣租賦未豐其<lb/>
<pb n="KR4d0029_WYG_009-17a"/>
　饋兵軍常足也今天下一統兵戍比於西北二陲而<lb/>
　賦税百事十倍於當時而常苦兵少及饋運之不繼<lb/>
　何也蓋當時用兵之處雖多而所用之兵養薄而藝<lb/>
　精藝精則用不必多養薄則易於供饋今之兵卒多<lb/>
　求上軍投者即收之不暇惜費今之一卒可贍昔之<lb/>
　三人又藝能不精愈多愈敗此所以兵多而難贍臣<lb/>
　故曰養無用之卒也三曰官多不正借如諸路帥臣<lb/>
　其官以都部署安撫經畧招討為名是委以都統之<lb/>
<pb n="KR4d0029_WYG_009-17b"/>
　權其將佐曰副都部署鈐轄都監監押等均作賔禮<lb/>
　見主帥至於分管兵馬自為部分非如軍職節級相<lb/>
　轄唯主帥則部管之蓋以都監之名本是監軍自餘<lb/>
　殿直諸司使副皆是内庭之官若令軍禮見主帥則<lb/>
　於禮不安若令不相統帥又不可成軍臣故謂官名<lb/>
　不正也為今之䇿臣請改正官名毎路立成一軍如<lb/>
　都監之類盡改軍職<hi>如遊變排陣之名也</hi>節級相轄一以軍法<lb/>
　從事如違犯並依階級條貫施行官名既正則將權<lb/>
<pb n="KR4d0029_WYG_009-18a"/>
　可専將權可専則練軍必實練軍必實則所用之兵<lb/>
　必寡所用之兵必寡則易於供饋以守則固以戰則<lb/>
　勝或朝廷疑其成軍之後其力難制則事平之日分<lb/>
　散其權可也于今之計非成軍則無有成功其勢不<lb/>
　得不然西㓂干紀已歴四年未即誅翦今不早圖改<lb/>
　變設使幽薊少警將何以待之臣故曰兵連慮危者<lb/>
　以此<lb/>
法令必信<lb/>
<pb n="KR4d0029_WYG_009-18b"/>
　臣聞管子曰國之重莫重於令令重則君尊君尊則<lb/>
　國安故虧令益令留令非令四者皆死無赦是知令<lb/>
　之不便不可遽行令之既便不可遽更人君持此柄<lb/>
　以運天下者也今朝廷毎下詔令尋即變更士民相<lb/>
　語期以非久州縣之吏不敢遵行臣請以一事質之<lb/>
　自西兵以來陜西科民為兵京東京西百姓驚擾至<lb/>
　於斷指薫目以期苟免其時詔書布喻安慰京東京<lb/>
　西之民示不復㸃為鄉兵今又籍之矣又陜西河北<lb/>
<pb n="KR4d0029_WYG_009-19a"/>
　初㸃為鄉兵詔書諭以防守城池不復黥墨今又㸃<lb/>
　黥手黥面矣此皆朝廷發大號令告于四方丁寧切<lb/>
　至乃首尾相戾如此使民何所取信哉今巳樞密張<lb/>
　觀邊臣趙振等數人皆以軍事不前責降曽未踰年<lb/>
　加恩牽復始者無過則不應譴責若其有過不應寛<lb/>
　假為令若此欲百官畏服萬民信順難矣願陛下少<lb/>
　紆聖慮思其紛紛更變之端前令之是則後令之非<lb/>
　後令之是則前令之非察其是非謹於出令則朝廷<lb/>
<pb n="KR4d0029_WYG_009-19b"/>
　尊而天下安矣唐文宗曰為政之道自古所難宰臣<lb/>
　李石曰朝廷法令必信則不難也則知古之君臣皆<lb/>
　以法令為重非臣徒為空論耳幸陛下留意焉<lb/>
恩賞無私<lb/>
　臣聞天下之道不私於物其所以生而所以殺者萬<lb/>
　物無從而歸其所宰故天之道至大矣聖人法天以<lb/>
　至公令天下功則賞過則罰無私焉萬民服矣朝廷<lb/>
　於賞罰之柄有無功而賞者有過而失罰者臣於前<lb/>
<pb n="KR4d0029_WYG_009-20a"/>
　篇論之詳矣然罰不行而賞太過此乃立法之弊非<lb/>
　陛下之私也臣所謂私者竊聞頃年有勅㫖停罷内<lb/>
　降今又行之大凡恩賞固當出於陛下之所決若罷<lb/>
　之則是人主都無威權盡出臣下此則不可也然今<lb/>
　之内降或緣婦謁内戚宫中因依僥倖苟求恩寵非<lb/>
　陛下擢用英豪旌錄功績故毎有内降恩澤人或疑<lb/>
　之執政之臣又不能堅持正論以輔盛徳徒欲阿順<lb/>
　主意不謂於陛下無益也古者水旱不時人君親於<lb/>
<pb n="KR4d0029_WYG_009-20b"/>
　南郊以六事自責曰婦謁盛歟苞苴行歟故婦謁之<lb/>
　盛苞苴之行古之深戒今僥倖内降者苟非親戚必<lb/>
　因貨賂然後乃請若陛下從而行之是示天下以私<lb/>
　也唐中宗朝宫掖不肅嬪嬙左右出入無節遂至廣<lb/>
　納貨賂别降墨勅斜封授官臧獲屠販之類累居榮<lb/>
　秩卒為禍亂此前世之鑒伏惟陛下總攬威權抑去<lb/>
　私請苟用一賢人出陛下之意雖曰有内降百官萬<lb/>
　民相與稱道之不暇孰敢非議也<lb/>
<pb n="KR4d0029_WYG_009-21a"/>
威福是守<lb/>
　臣聞老𣆀曰魚不可脱於淵國之利器不可以示人<lb/>
　為人君者深知此務則威福之柄臣下不可得而竊<lb/>
　之也威者兵刑而福者恩賞之謂是二者有一失而<lb/>
　得於下者其國必危有公然而假於下者國必亡三<lb/>
　代之末齊假於田常晉假於六卿以取其國秦假於<lb/>
　趙高而天下潰漢假於外戚而王莽作東京假於强<lb/>
　臣而曹丕立魏假於司馬而移祀晉假八王而兵亂<lb/>
<pb n="KR4d0029_WYG_009-21b"/>
　宋齊梁皆假於大臣而相繼攘奪唐之中世假於宦<lb/>
　官而宫闈禍起此皆人主不自總攬威福而假於下<lb/>
　卒至危亡故兵刑官賞之柄雖大臣外威宗族宦官<lb/>
　皆不可假假之則人主失其操持而自取危殆也臣<lb/>
　竊見數年以來兩府兩省之官遷轉甚速雖曰循例<lb/>
　不限年數趨利之弊日繇權勢獲進者自為私恩而<lb/>
　罷者歸怨於上臣恐恩賞之柄暗行於下也臣請以<lb/>
　一事言之今陛下少有差失之舉則羣臣莫不交口<lb/>
<pb n="KR4d0029_WYG_009-22a"/>
　議論期於諫止而大臣權貴之過少有肯言者何哉<lb/>
　陛下天慈仁恕毎有言事者雖上論聖徳然未嘗怒<lb/>
　之或論及權臣苟不顯行譴謫則亦陰被退抑而嚮<lb/>
　之者皆與進用臣恐大臣權貴之過陛下罕得而知<lb/>
　也以此觀之臣下之威過於主上主上之恩行於臣<lb/>
　下其勢顛倒未為得也伏惟陛下躬持兵刑官賞之<lb/>
　柄以治天下則百官歸而恩信行矣<lb/>
聴斷不疑<lb/>
<pb n="KR4d0029_WYG_009-22b"/>
　臣聞聴與斷二者相資而終始之者也聴者取於衆<lb/>
　言者所見不同或懷私背公或阿順主意故是非紛<lb/>
　糾所以人主但務博采兼容而要之斷也斷之為義<lb/>
　時有緩速而理有得失違於理而失於時無術之甚<lb/>
　也有中於理而失於時或適於時而違於理其為患<lb/>
　也亦均矣唯適於時而中於理乃曰善斷故聴之道<lb/>
　務廣不廣則壅斷之道務審不審則移唯天心仁徳<lb/>
　者善聴唯剛果明辨者善斷故曰聴與斷相資而終<lb/>
<pb n="KR4d0029_WYG_009-23a"/>
　始者也伏惟陛下天仁洪覆包容萬類毎日臣僚論<lb/>
　事陛下未嘗不欣納假以温言使之得盡其説可謂<lb/>
　善聴矣然採於衆言時有更易不決然主於斷也臣<lb/>
　愚善度天心非不勝斷所以未至於斷者蓋慮或有<lb/>
　未審故優游不盡斷之之道臣竊謂欲斷之審莫若<lb/>
　頻延近侍講議禮要廣接羣臣詢訪時事聰明益至<lb/>
　處置自精何患斷之不審也易曰天行健君子自强<lb/>
　不息聖人法天以剛健決物伏惟陛下法乾剛之道<lb/>
<pb n="KR4d0029_WYG_009-23b"/>
　専決斷之明臨事不疑大隆治道蠢爾小㓂復何患<lb/>
　乎在陛下力行而巳<lb/>
太平可致決所施為<lb/>
　臣聞易曰危者安其位也蓋安危之理無有定分在<lb/>
　人君之所為國危而為安者自古多矣朝廷自用兵<lb/>
　已來屢下詔書詢訪材謀魁傑之士或令近侍各舉<lb/>
　所知收用雖久未聞功績灼然者將任之不盡其材<lb/>
　歟抑天下無可任者歟謂之無賢材則厚誣於世矣<lb/>
<pb n="KR4d0029_WYG_009-24a"/>
　漢之興驅馭英雄以成大業皆秦之遺士也唐之興<lb/>
　取隋之棄人以安天下故賢者無世無之顧取之用<lb/>
　之之道如何爾陛下當三聖之統紹祖宗之業宇内<lb/>
　之廣生民之衆莫不傾心以期太平願陛下勞於求<lb/>
　賢而佚於任使修明紀綱興行禮教則太平之治其<lb/>
　猶指諸掌乎右臣謹具如前臣奉詔㫖許令言朝廷<lb/>
　大事邊防機宜所以竭思畢慮論當今之要務伏惟<lb/>
　陛下寛恕狂愚特貸誅夷之罪或賜施行又慮臣文<lb/>
<pb n="KR4d0029_WYG_009-24b"/>
　字昧暗事理未明臣上殿之時乞賜清問庶盡臣懇<lb/>
　懇之至干冒天慈臣無任戰懼之至謹具狀奏聞伏<lb/>
　候勅㫖<lb/>
　<lb/>
　<lb/>
　<lb/>
　<lb/>
　端明集巻九<lb/>
</p>
<p>
</p>
  </div>
</body>
</text>
</TEI>
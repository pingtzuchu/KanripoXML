<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元音遺響巻二</head>
    <p>
<pb n="KR4h0089_WYG_002-1a"/>
欽定四庫全書<lb/>
　元音遺響巻二　　　　　　元　胡布　撰<lb/>
　　五言古詩<lb/>
　　　周秀才楨入閩采詩<lb/>
大雅三百篇詩亡千載下蘇李泄其淳曹王綺其亞六<lb/>
朝相侈靡鏗遜諧音聲唐始鳴清新李杜乃恢宏下逮<lb/>
末世才浮華虧理質豔冶風月間鄙俚寡聲律鐘鏞久<lb/>
絶響瓦缶暢紛披雕琢掩神明舉世尚然非喧闐起好<lb/>
<pb n="KR4h0089_WYG_002-1b"/>
惡摸倣牽緒餘糟粕益縈纒駁雜昧専途君子悼世降<lb/>
詩廢理隨湮不有闗禮化曷得較情真眷言觀世風無<lb/>
為擬纎郁尚録七哀辭因之四愁曲聖哲存鄭衛返古<lb/>
勵澆漓鼓刀叩角語不得獨棄之子行保明哲履視勿<lb/>
傷殘八閩多霧雨杯酒以加餐丈夫局空堂天下終環<lb/>
軌異俗有所尚尤宜陳厥始髙志古人行力求古人心<lb/>
行當萬里外洗耳治平音<lb/>
　　　與劉紹論詩文作<lb/>
<pb n="KR4h0089_WYG_002-2a"/>
黄口至白髮鼎鼎鳴文章嘐嘐古之人濡沫粃與糠既<lb/>
無卓爾見難局升斗量披竊月露餘已如風雲翔翹首<lb/>
故踧踖穉辭聲老蒼識每下萬人足未踰一邦師學無<lb/>
從來反規以求方留難譏苦澁陳腐始馨香烈烈三百<lb/>
篇王風肇鴻龎五言起漢魏已泄大雅莊文字炳秦漢<lb/>
六代弊流唐對偶一相諧理趣因隨亡况事尖麗間委<lb/>
曲叶宫商言新意不續道失語徒狂樸素輕典刑巧薄<lb/>
髙飛揚稍無效顰恥安受時譽光我欲竟此曲此曲悲<lb/>
<pb n="KR4h0089_WYG_002-2b"/>
且長枉君陳矢辭端謁世儒行<lb/>
　　　友竹張神童歸林之軒<lb/>
緑雲藹千畝緑玉灑寒梢苦節承孤幹虚心納故交神<lb/>
鳯酌清醴葳𬎼紫金苞珠實為其食瑤林為其巢朝陽<lb/>
何杲杲刷翮秋空早華采麗曽霄長鳴振穹昊浮雲如<lb/>
車盖奄忽摧陽光中道惜羽儀迴身歸九章託以千春<lb/>
秋㝠棲最嘉祥梟獍亦有科鵰鶚且飛揚磔彼父與母<lb/>
搏空啖肥香小鳥有同心鷦鷯一枝蔵時哉逰郊藪永<lb/>
<pb n="KR4h0089_WYG_002-3a"/>
恊瑞世康不逢堯舜禪共老丹山陽<lb/>
　　　示同志張仲文<lb/>
學苦未達道時乖豈尤貧自矜事育恩敢辭萍梗身不<lb/>
逢鴻荒世仰希太古民薄宦一失意屠釣乃逡巡家國<lb/>
有深願大任非小臣投迹去兵戎東西南北人逺游戒<lb/>
明訓念念倚門頻親歸良悦意窮山思隱淪殷勤菽水<lb/>
歡慈愛見天倫業田盡鷹犬所慮熾膏焚而我甘澹泊<lb/>
里市肆紛紜委吏無茍安擊柝久不晨何况浩然氣揮<lb/>
<pb n="KR4h0089_WYG_002-3b"/>
霍欲成雲志大時不偶情疎義更真白眼泥塗裏黄金<lb/>
安足云永願果同符早承堯舜君一夫無飢寒理化職<lb/>
全仁尚友魯連子長揖恥論勲<lb/>
　　　留别本齋姐夫<lb/>
久客慣逺道臨岐憚感傷愴為百里别執手上河梁昔<lb/>
者浩勲庸弱齡志四方事君恨未立老母尚康彊揮金<lb/>
閩楚地泣玉吴越邦南北千萬里長驅不裹糧嶽氣凌<lb/>
紫霄龍精閟隂芒王霸道異同弓刀非我長脱畧簮笏<lb/>
<pb n="KR4h0089_WYG_002-4a"/>
累輕舟泛滄浪掣鼇東海上濯足潁水陽豪傑掃六國<lb/>
川陸淨江湘招要故山鶴歸拜幽諼堂骨肉忽滿眼甥<lb/>
姪紛成行老母念幼子眼枯緑鬢霜子負家國憂雄圗<lb/>
蔚不彰顛危建苦節直道矢行蔵豈敢後温凊終身懐<lb/>
顯揚倚賴諸兄姊孝養竭天常各惟膺重寄忠孝篤彛<lb/>
綱塞風吹征棹足迹君子鄉姻親敷世好道理故相妨<lb/>
我姊忝齊眉我甥偉諸郎十年手足情勉飲各盡觴至<lb/>
愛有深期宣言著瑶章拳拳登嘉誼佩服安可忘釃酒<lb/>
<pb n="KR4h0089_WYG_002-4b"/>
睇遙空熏膏淬干將努力䇿迍賤敢渝日月光翹企鸞<lb/>
鳯儀千秋勗貞祥眀時事開濟同致寰宇康<lb/>
　　　答党萬<lb/>
至人非寡昧豈以累傷生飢渴且不顧珪組安足榮惟<lb/>
昔被清時拳拳志儀刑休禎允克任濟世豈無情常恐<lb/>
後子民矢心戒驕盈乾旋有晷度徽猷有常程而我際<lb/>
艱符摧裂負初心長路何迢迢十步一屏營駑鈍非不<lb/>
前繁霜濡素莖矯情恵中達守墨故心㝠植徳冀封茂<lb/>
<pb n="KR4h0089_WYG_002-5a"/>
懼隕負荷名居然一培塿寧為岱嶽傾自分全其天夷<lb/>
曠所服膺萬物貴有適尼父惜繁纓<lb/>
　　　杏田巻子<lb/>
韓公避名累宋子毁積劵匪矯濟世情達生尚周變惟<lb/>
昔符元運决志乘化機孰謂惟蹇患獨善眷疇歸至徳<lb/>
互不渝否達理宜為陳力追往哲肆飲聆上池哮虎無<lb/>
林居蕪穢深自治諒由方寸理春陽燠物私纍纍丹葩<lb/>
芳離離零雨滋冲霄怡逺性涵真瑩康期願席保民術<lb/>
<pb n="KR4h0089_WYG_002-5b"/>
以遂戴清夷<lb/>
　　　奉寄邾郳仲<lb/>
昔從太霞君東入蓬萊山浩嘯俯寰㝢風雲隨往還揮<lb/>
手招玉華凌虚步瑶壇粲粲六銖服歴歴九星冠被體<lb/>
蘭紉佩餌砂金作盤授我空洞章保服千嵗顔竦身隔<lb/>
弱水指顧邈追攀雲澹綵鸞逺月碧洞簫閒悵望不可<lb/>
及凝神霄漢間<lb/>
　　　題黎川鶴仙觀壁<lb/>
<pb n="KR4h0089_WYG_002-6a"/>
四叙相代謝萬世迭衰興此身非金石詎得免枯榮往<lb/>
念艱道途今歸復紆縈南榮有至戒東野况疲征跬步<lb/>
陟幽素尋古竭𤣥㝠何言土木摧不辨犀象驚飛塵亂<lb/>
縞綵畫迹剝霓旌碑隂揭代久籖史見神靈仰聆雷霆<lb/>
聲彷彿鐘磬鳴仙凡成濩落遲子獨凄清役役百年内<lb/>
悵惘歎勞生逝川日已逺緑鬢尚含情對此滯久懐壯<lb/>
心空屏營而我千古意日月何當明終遂隆𢎞度一使<lb/>
戴休禎毋為局流景矯首謝方平<lb/>
<pb n="KR4h0089_WYG_002-6b"/>
　　　長安道<lb/>
秣馬晨登道長安樹如薺非必松與柏藂深荆棘裏霧<lb/>
露襲衣裾嵐光惚雙眥泥深馬没足頑石嚙屐齒夜永<lb/>
慘林猿月黒亂山鬼男兒負長劒慷慨事萬里莫邪雖<lb/>
慄烈出匣刃傷指跋馬東南望泰山髙可擬思我同心<lb/>
人銜杯淚如水君自亘長途企迹逺遊子中行多曲折<lb/>
汚險豈自止虎嘯獨驚風鳩鳴尚愁雨盈盈踸踔步嵗<lb/>
月不吾與願得凌穹壌披豁我心故鉛刀况可割鷦鵬<lb/>
<pb n="KR4h0089_WYG_002-7a"/>
終一翥壯心劇良圖奮迅欲飛騖<lb/>
　　　反君馬黄<lb/>
良馬處内廏食充體滿盈肥驕反促氣緩步駑駘行六<lb/>
轡間金錯緑玉曼朱纓羣羈相照耀障泥錦織成矯飾<lb/>
有餘輝奔突力難勝極知非詭遇牧養過嗟稱吴坂險<lb/>
而峻天閑豈復經危機所不蹈馳騁尚無能伯樂委時<lb/>
棄九方謬見徴終然具形儀才徳假虚名汪洋縻天禄<lb/>
君恩素匪輕義當竭賤愚報効乏忠誠有知寧負恥顧<lb/>
<pb n="KR4h0089_WYG_002-7b"/>
影絶嘶聲造父猥哀憐備存竟何榮臠肉奉庖御庶以<lb/>
謝天刑<lb/>
　　　奉寄劉都司紹詩并敘<lb/>
　僕與子憲為世姻家曩俱客閩師不克所志既而參<lb/>
　商南北者踰十年始予留淛秀州州進士聞人樞上<lb/>
　春官還得黄編修肅書知憲自京師出佐汝南王幕<lb/>
　又數年皆以天道纍纍返鄉里始傳亦南還憲至淛<lb/>
　而予巳發棹矣抵鄉里留連信宿悲慟驚喜為之澘<lb/>
<pb n="KR4h0089_WYG_002-8a"/>
　然者再四憲歸省墳墓復天倫相望卜逺而拳拳之<lb/>
　懐不能輒廢非長詩又不能叙情斐然成章因便以<lb/>
　寄<lb/>
伊昔負雄畧義客王師壘决志歸一途預籌失得累敗<lb/>
亡均自取好惡擅功罪在在勢相髙起非衣裳㑹利器<lb/>
已𤓰裂外否由中潰孤憤委良謀全身保先退我時瘴<lb/>
癘使分迹南荒最子學魯仲連乗風蹈滄海區區縻淛<lb/>
食友信魚鱗萃逺得翰林書殷勤報同類子以直相忤<lb/>
<pb n="KR4h0089_WYG_002-8b"/>
去國佐中外汾陽知待士得才契魚水青蠅登市朝兀<lb/>
隉賢良輩周吕<hi>友人周壯興吕學可</hi>我同儕去留豈乖背夢寐想<lb/>
容輝停雲邈如對始子過西湖我適先歸佩應酹岳王<lb/>
墳蓴羮斫鱸鱠及兹一握手驚喜成聊賴共保生還軀<lb/>
暫收家國淚死者何茫茫生者蓬根脆離别踰十年㡬<lb/>
何天地内寰極閟神寳嘉遯嚴幽晦將使全天彛同塵<lb/>
養貞遂歸来舊雲壑第屋依松檜翾飛在清時徳盛功<lb/>
逾邁相望泰山髙縈結黄河帶<lb/>
<pb n="KR4h0089_WYG_002-9a"/>
　　　趙竹所挽詩<lb/>
伊昔寄閩壘處義同休戚大臣或齟齬中外懐震迫倉<lb/>
惶問親故孰是周反側翁母煦春和舉手蔽憂特自我<lb/>
使島夷獻嵗一再周銜命出蠻障折膂負國憂天道惡<lb/>
險盈人靈誕阻脩遂使狂馳子纍纍反舊丘翁母敦古<lb/>
道踰情骨肉親非無骨肉親反我衢路人銜恩重至義<lb/>
感激發天真居我所居堂食不異盤飱孜孜相勉勞崇<lb/>
朝以至昏八月海查還始愴河上别翁母留王山我家<lb/>
<pb n="KR4h0089_WYG_002-9b"/>
客吳越十年薄宦情未老心先輟流歴曠南北浩有志<lb/>
苦節鶴髮倚髙堂逺遊戒先哲南歸語天彛母老父就<lb/>
土方涕蓼莪詩况聞翁母故艱難賢令子伯也守先墓<lb/>
煙霧萬山深不解逺行苦往願偕父歸仲忽哭父死何<lb/>
言離家日正翁萎棄時母墳添宿草新塜暈苔衣兄弟<lb/>
松楸裏淚血亂交頥負骨自閩嶠陟險歸故山故山秋<lb/>
草白脩竹雨斑斑念我五情熱肝膽為辛酸崩悼撓胸<lb/>
次撫墳咽慨歎所嘉兵革地翁母保稀年二子力桑梓<lb/>
<pb n="KR4h0089_WYG_002-10a"/>
何憾悲終天咄我千古心忠孝未獲全因之激世理揮<lb/>
淚不能言<lb/>
　　　贈别陳景夀還㑹稽<hi>景夀父思可與余為友任崇仁來攝金谿</hi>
生世半行路暌違夙所經如何千里外復此慰人情念<lb/>
昔與而翁友誼如弟兄窮途負烈氣轗軻不易行一别<lb/>
四五年雲泥阻脩程翁時被鶚薦歘起厠羣英飛盖荆<lb/>
楚来鴻雁有遺聲崇仁禮義地文雅世推稱理化吴夫<lb/>
子百年光典刑粤從攝上幕去苛以㢘明佩服登法言<lb/>
<pb n="KR4h0089_WYG_002-10b"/>
期月報政成我来僅百里炯此雙眼青殷勤成悲咤欵<lb/>
敘念平生往與翁别時翁壯我弱齡今歸喜聚首翁髪<lb/>
已星星諸昆忽老蒼玉立美璣瓊仲也眷桑梓嚴駕夙<lb/>
晨征霜雪山隂道禹穴見天清感彼逺遊人愴怳懐内<lb/>
驚五年一握手百嵗㡬合并鼎鼎寰宇内日月屢虧盈<lb/>
當願勗偉才太丘好雲仍勞翁司民牧拜掃切憂營勤<lb/>
子省松楸親故問安寧兹行保明哲早及綵衣榮相勉<lb/>
無誕辭克全忠孝名<lb/>
<pb n="KR4h0089_WYG_002-11a"/>
　　　贈地理曹希鳴<lb/>
昔我候雲氣力窮芒碭山因之察地脈龍虎相蔚盤玉<lb/>
陽𤣥星人白日駕紫鸞佩我豁落圗籍我欝羅斑指地<lb/>
穴丹屋囘風鍊大還飛光繞隂井百日造𤣥闗斷自郭<lb/>
景純文成啓其端一悟山水靈葆真寄浮寰芒忽視下<lb/>
土誤翼横天翰山河不足斂天池為之乾曹子羲皇人<lb/>
東来慰憂患捫胸粲星斗流目渾峯巒五嶽等培塿風<lb/>
行穹壤間顧陳列仙窟秀結金斑爛疊疊蒼龍枝習坎<lb/>
<pb n="KR4h0089_WYG_002-11b"/>
清紅環我欲遨八表凝神萃竒觀並子白鹿車朱輪明<lb/>
月團蓬萊好形勢三十六轘轅射的峙其南弱流為襟<lb/>
闌穴去黍珠境歴地五丈寛子能弄紫翠逍遥達泥丸<lb/>
何必張孚子驗法九宫安<lb/>
　　　經荒原廢塚作<lb/>
白骨何颯颯霜露所摧拉狂風吹流塵日久成蹲沓烏<lb/>
鳶啄其腐狗彘充莖脆遺骸能㡬何委棄皆查滓誰有<lb/>
百嵗身而多千嵗計刼刼營已私日苦不稱意昔人故<lb/>
<pb n="KR4h0089_WYG_002-12a"/>
如此今人且迷誤骨肉及黄泉遂謂得歸所<lb/>
　　　自斗華山遷居鳯山之麓作<lb/>
欣欣臨池樹膏雨煥春華繁柯曰已滋盈條實丹葩北<lb/>
堂康食飲龎眉已雪皤妻孥雖鄙樸蠶織事不訛怡怡<lb/>
奉髙年至樂保天和柴門烏雀喜賔友逺来過語笑任<lb/>
真情忘形於詠歌逍遥適理性即道心靡他富貴豈不<lb/>
足貧賤未偏頗窮年得安逸過此欲如何<lb/>
　　　竹窻詩<hi>為鄧仲恭賦</hi>
<pb n="KR4h0089_WYG_002-12b"/>
天籟噫𤣥籥吹萬日交榮虚心灑瑶瀑一室涵空青我<lb/>
来窺明月因風激秋聲披襟北窻下慨彼千古情伊昔<lb/>
抗志士巻舒與心㝠歘興仰徽猷獨善元化并豈必事<lb/>
華屋負累我體形焉能撫紅紫㸃綴我幽貞履素造有<lb/>
常澹泊蒙訓經過此矯真性怡愉非所嬰<lb/>
　　　湖隠詩<hi>為許仲仁賦</hi>
范蠡薄句踐扁舟去五湖功成不枉道漂棄如土苴浩<lb/>
蕩涉煙水釣賢非餌魚風波逐身逺天壤與心俱咫尺<lb/>
<pb n="KR4h0089_WYG_002-13a"/>
八紘内飛龍翔九區揚眉一舉櫂江海可長驅雲巻杳<lb/>
無迹英謀忽若愚至今滄江上不敢輕釣徒許子託髙<lb/>
義湖隈築衡廬懐賢慨塵想攬結期自舒欲問交古人<lb/>
事功所同殊歸休得効似澤世將焉如<lb/>
　　　望不來<lb/>
登髙以望逺塵生謂子來飇風忽過耳憶念故難裁觀<lb/>
海見波濤噴薄雪山摧鯨鯢喧暫息萬艘安在哉朝日<lb/>
升榑桑夕月臨髙臺夢想覩顔色良時相見乖子豈無<lb/>
<pb n="KR4h0089_WYG_002-13b"/>
𢎞願獨與寸心諧蒼蒼不假緣俛結路何階各惟崇令<lb/>
徳輕榮亟圗迴烈劒尚同形千秋出塵埃徳邁實天輔<lb/>
乾乾當自媒<lb/>
　　　草堂詩<hi>為夏柏承賦</hi>
帝堯有天下土階樹茅茨一人示質素八表𢎞雍熙所<lb/>
以希世士不忘在蓬藜富貴孰不欲非道莫致之豈必<lb/>
抗崇峙華采眩端倪豈必寳金玉鏤真干我私大觀鄙<lb/>
物化羣動紛嶷嶷猛虎室空谷鷦鷯安一枝雲巻不可<lb/>
<pb n="KR4h0089_WYG_002-14a"/>
窮天張迅𤣥機若人等巢許志局穹壤卑世無天下雄<lb/>
何此卧希夷<lb/>
　　　東光<lb/>
北風何泠泠鷄鳴聞皷聲摳衣仰河漢不見月與星斂<lb/>
袂以危坐坐待東方明東方雲濛濛五皷未及終雄雞<lb/>
一再唱寥天暝色同鴉飛門前樹黄葉隨風舞荆扉次<lb/>
第開山逺少人來山前看虎跡山後長莓苔行人霧裏<lb/>
出牛寒挽不迴昏昏似夢覺隠隠見浮埃又無雨雪霰<lb/>
<pb n="KR4h0089_WYG_002-14b"/>
甘蔵何處隈夜長不可度夜長不肯曙天明人共喜天<lb/>
明如夜裏<lb/>
　　　庚金日大風不止偶志<lb/>
大塊皷槖籥浮休中震凌輕揚重安靜羣動紛相仍曰<lb/>
余坐虚白目視耳忘聽一室洽春融淵光涵杳㝠太和<lb/>
體健順無我媾清寧萬嵗非長生得一天下貞<lb/>
　　　雨後即事<lb/>
好雨澤萬彚河渠引通流緑竹北窻下清隂被廣疇禾<lb/>
<pb n="KR4h0089_WYG_002-15a"/>
黍滿平野三農喜登秋以慰髙卧人長歌肆百憂問君<lb/>
當豐年百憂復何求吾聞成湯時至徳及㝠捜大旱累<lb/>
七載羣黎暴怨尤况此季世民何徳承天休端恐不克<lb/>
任方同沐徽猷愚夫恒多慮坎壈迂逺遊念君非達者<lb/>
戚戚杞人儔得酒且盡歡終年保優游君看堯桀民俱<lb/>
作一土丘文武仁義君八百祚移周不見嬴氏虐理極<lb/>
得寛柔吾徒且加餐天孽故有由<lb/>
　　　題烈婦張魏巻子<lb/>
<pb n="KR4h0089_WYG_002-15b"/>
夷叔入首陽三綱振天下道喪蔚中興横流遏奔吒國<lb/>
家有不幸忠義輩出之髙光燭汗簡壯節友天維荆楚<lb/>
多世家忠臣求孝子遺烈及婦人從容見張魏城圍身<lb/>
兀隉城破天軒輊豈茍殉辱生不渝以義死至今古城<lb/>
曲獵獵隂風起惟此涵育民仁恩戴百祀蜂蠆始蜿蜒<lb/>
流毒相胥靡忠臣雄血食烈女光徽懿千載豈寥寥斯<lb/>
人紹貞軌醜儒位公侯隱忍為狐媚欲持魯連節遂短<lb/>
馮道氣何幸一婦人愧彼天下士泰山鐫我辭庶足夀<lb/>
<pb n="KR4h0089_WYG_002-16a"/>
萬紀<lb/>
　　　贈唐伯雍<lb/>
瘍疕滿天下仁人獨留心針砭起四海侃侃慰知音藝<lb/>
祖挟竒能閲人洞微忱戾肩顯鼻者大言取孔任子實<lb/>
紹前業河圗披素襟縦横非一途達道技彌深五運訛<lb/>
秩敘六時伐陽隂大方乖籥吹霜露已繁侵嚴寒至裂<lb/>
體酷暑亦融金子有甦時藥代石舉𤣥鍼何幸起疲癃<lb/>
顛連詔于今堪輿一俛仰澤世宛如臨以我夙昔願期<lb/>
<pb n="KR4h0089_WYG_002-16b"/>
子遂幽尋<lb/>
　　　梅竹雙清圗<lb/>
二士處幽谷邈焉遺世氛逍遥寄膺期雅植藹素芬有<lb/>
徳此有鄰艶冶非所文而我敞逸節友之為三君虚心<lb/>
彌道義同氣交蒸熏時暘起衆芳負恥羅繁殷卓絶隕<lb/>
墜下豈伊弱卉羣力幹表穹壤介焉清白分根株既得<lb/>
所霜雪徒紜紜傲世知寡儔凡材尚希聞<lb/>
　　　罹難<hi>乙卯十一月初十日</hi>
<pb n="KR4h0089_WYG_002-17a"/>
天地亦有否賢人乃韜光避影趨日中毫髮彌昭彰蹇<lb/>
予克重荷末徳懼乖張大厦不可支潛幽保貞蔵負恥<lb/>
五百士寧親在髙堂頽然坐窮山放虎實自防朽樗甘<lb/>
委質自足永頥康孰謂累薄交譽言為徳殃慈親亦投<lb/>
杼疑失豈尤償天孽猶可違憂虞道其常明夷利箕子<lb/>
羑里息姬王賢聖久寂寞愚蒙或同方至公涵㝠昧惟<lb/>
善降百祥矢心不枉道彼短任吾長經綸若時雍凡百<lb/>
慎括囊<lb/>
<pb n="KR4h0089_WYG_002-17b"/>
　　　春寒<lb/>
晨霞艶東旭中道翳陽光隂澤不下周昏霾為雪霜嘉<lb/>
樹秀敷植條柯被曽岡寒風振林薄野色欎青蒼彼美<lb/>
君子材淬礪質彌剛嚴威弱操下峭蒨亦蕃昌常恐愆<lb/>
融和養蒙抑屯芒如何經緯人與道互乖傷至理自心<lb/>
得致平宜有方浮雲期一决萬彚仰天章<lb/>
　　　贈别胡石莊之㢘州管勾復職<lb/>
一别週一紀千春㡬承顔丈夫雖無淚臨感意彌艱我<lb/>
<pb n="KR4h0089_WYG_002-18a"/>
里碩宗葉煌煌粲璵璠及時構多事迹逺異憂患君枉<lb/>
文江幕薄禄守微官四民漸徳澤田野有餘驩我時縻<lb/>
秀水川陸且間闗豈不盼鄉閭疇能辭路難脩途廣萬<lb/>
里趙璧喜歸全各負金石志矢心堅嵗寒遐荒課海利<lb/>
董役在得賢嘉旋美上日侃侃撫諸蠻卉服法冠冕王<lb/>
風譯綸言來朝恪遜節入室問親安復此懿交㑹增情<lb/>
欎以煩執手睇征鴻黄雲靄秋山愧無圗南翮翼彼横<lb/>
天翰願託泠然風吹情穹壤間君當霄漢上早慰綵衣<lb/>
<pb n="KR4h0089_WYG_002-18b"/>
還<lb/>
　　　白雲篇<lb/>
昔在鳯麟洲南陟射的山戀子五百人舉手閶闔闗俯<lb/>
視四海流豈勝杯酌間天地小培塿九州為彈丸帝者<lb/>
握赤符驂騑雜龍鸞日月經天周呼吸一息完白雲流<lb/>
元氣下隘六合寛神晶隨變感清虚忽彌漫用之贊化<lb/>
育一洗蒼生安浪形吐川嶽冉冉不可干浮休有崩裂<lb/>
還精蟄宏端乃知至陽物舒巻罙昭貫太空終掃迹無<lb/>
<pb n="KR4h0089_WYG_002-19a"/>
倪以神觀<lb/>
　　　送鄧行夫歸雲林<lb/>
蕩蕩青天上行雲揚素秋當舒澤亦洽倐巻迹不留志<lb/>
士介草茅深衷勗前脩業成經濟具才展宰牧優撫緝<lb/>
自州邑由之達遐陬八荒恵衍溢九野漸薫蕕名遂不<lb/>
居功勇退如轉眸翩翩紫霞想掩袂凌滄洲故山雲林<lb/>
曲白馬環峯稠卓筆耿光發琵琶蒼玉流息以風雲氣<lb/>
睠兹山水幽期頥夀金玉閟蹟延㝠捜賣金宴宗族解<lb/>
<pb n="KR4h0089_WYG_002-19b"/>
綬營菟裘返掉今㡬人冠裳来舊丘乃知南陽後徳沃<lb/>
世益周椅桐邁貞節雲鶴窮天游他日應相值塵湖山<lb/>
北頭<lb/>
　　　送胡鈜鼎文歸松江<lb/>
賢愚夀天人宇宙同羈旅眇以方寸心軒軒視前古况<lb/>
我碩宗葉文聲被韶舞陶冶恪周賔春秋迪簪組疇昔<lb/>
繼蕃衍風枝植燕楚天道蓄晶芒昆吾閟幽土神光豈<lb/>
淪隔會合訝脩阻十載一承顔百年㡬胥晤紛紛過眼<lb/>
<pb n="KR4h0089_WYG_002-20a"/>
疾故誼罙敦敘得曠幾日驩愴為别離苦排雲發浩嘯<lb/>
華髮竦已竪鵬鳯孰可羈青空運摩翥竒齡等金玉仗<lb/>
徳擫貞度五萬奇柱維終當女媧補<lb/>
　　　過安慶城<lb/>
鯨鯢誅不盡天海為軒輊蕞爾大龍山横瀾障元氣剛<lb/>
風扇六合白日斂氛翳不及魯陽戈金湯竟頽圯志士<lb/>
秉雄節殺身蹈仁義砥柱此既傾東南溺吞噬髙光固<lb/>
有在汗簡今何事何能當國難如君得萬士大厦茍可<lb/>
<pb n="KR4h0089_WYG_002-20b"/>
支維張天下計良圗委土苴時棄有餘淚行相樹草莽<lb/>
望門表英偉芊綿交户庭此日誰能薙<lb/>
　　　守璞齋詩<hi>為閻如璋賦</hi>
至寳處渾龎塊獨全天真𤣥蔵閟晶焰抱雌韜至神用<lb/>
舍貴知㡬持盈不踰分隱顯居吾天頤貞確常倫昔為<lb/>
耀世資今為晦匵珍出負璠璵器歸如葛天民巻舒豈<lb/>
固必一志無緇磷所希仁者靜主夀等閻君<lb/>
　　　題南極像<hi>為史彦章賦</hi>
<pb n="KR4h0089_WYG_002-21a"/>
堯舜昔垂拱無為致休康四民日熈熈九域同嘉祥君<lb/>
仁莫不仁至徳在遐荒膴膴遂養長頥貞永天常上善<lb/>
勗千齡八百逮人皇碩考表南極日月昭同光靜者有<lb/>
鮐背黄眉蟄龜房天地齊終始竒耆浩無疆錢氏𢎞麗<lb/>
慕丹葩掞星芒仁以居史君願言夀亨昌<lb/>
　　　卞永清求母<lb/>
兵革二十年忠孝可屈指天道感至誠豈孤難能事東<lb/>
平卞孝子載毒失慈母哀哀陟屺辭喪亂不知所兩鄉<lb/>
<pb n="KR4h0089_WYG_002-21b"/>
十三載子念母憂苦天人理交孚至誼格敦敘皎如青<lb/>
天表日月復可覩彛倫久罙全悲喜殆旁午粤更壬辰<lb/>
變烽燹均率土骨肉異風枝周南忽行路繼黄惟祖曹<lb/>
汗簡竊有取將使居子臣天下知君父多君踵往哲俛<lb/>
仰無愧怍金石夀吾辭髙光邁前古<lb/>
　　　送袁在中遊龍虎山<lb/>
漢祖去青城税劒宜陽市畫地立丹罏兩山龍虎備琵<lb/>
琶導卓筆白馬雲林峙環拱百折山沿洄曼枝水人間<lb/>
<pb n="KR4h0089_WYG_002-22a"/>
宏大教天上膺隆位祖武繼清寧𤣥風越千祀至言豁<lb/>
聾瞽世澤敷皇治上徳所服膺稽古求同理探竒覈幽<lb/>
閟粤自萬里至大道本無為寰區保康濟袁子富文藻<lb/>
譚禪契深㫖忽企白雲遊反身求黍米拳拳謁名師豈<lb/>
敢強聰慧吾甥神明胄夙格天仙嗣萬法特一原捷蹊<lb/>
掃涯涘羣英列侍衛笑咤風雪起金玉俯身中教言方<lb/>
及耳因知猶龍化析誕和二氣妙悟在此行混融旌道<lb/>
紀囘首兩眸子瞭瞭燭品彚握手三谷間逍遥人間世<lb/>
<pb n="KR4h0089_WYG_002-22b"/>
　　　倪雲林雲崖圗賦<lb/>
鐵圍標古石龍象萃淵環嘘呵翳大塊晻靄亘飛巒六<lb/>
合擁浮漚乾坤微彈丸香風匝淨土清泰撫㝠翰顧盼<lb/>
四無垠竦身空花間摩尼忽在眼覿面表竒觀要眇纜<lb/>
虚舟同塵接囘瀾握手成三笑幻泡浩漫漫<lb/>
　　　楊將軍望雲圗<lb/>
緑竹懋貞榦駢羅此幽扃南山客户牖望眼窮秋㝠冉<lb/>
冉白雲下嚴親舍髙庭王事豈不遑無因候康寧宜春<lb/>
<pb n="KR4h0089_WYG_002-23a"/>
眇何許雲樹隔闗陘撫子愧事親心摧臂無憑四知寳<lb/>
家訓武勲期汗青輸忠道所在克孝徳惟馨千秋斯二<lb/>
者所願由天經<lb/>
　　　東丹瘦馬圗<lb/>
伊昔在天閑材髙四十萬曽隨穆天子弄影瑶池岸一<lb/>
食盡石粟驍騰入神觀知己九方歅推稱價無筭穆皇<lb/>
狩不返羣牧少蒭豢所食弗盡材﨑嶇䇿吴坂田方仁<lb/>
恵養伯樂浩才歎顔色愧駑駘精神殆無間攻駒尚少<lb/>
<pb n="KR4h0089_WYG_002-23b"/>
齒劣蹇矜珠汗自足侣鴛鸞何堪棄衰慢暮途蓄壯志<lb/>
千里無留難不雜蹄嚙材希君别真贋<lb/>
　　　題十牛六牧圗<lb/>
生生育物類人道歸全仁撫養在時須飢牧渴飲津天<lb/>
皇十二頭澹泊化自淳代亡用其教利物不及身先哲<lb/>
歎才難司牧貴得人于以託耒耜食天子萬民十食纔<lb/>
一牧五子意已勤得人一已足非才<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>彌殷所害良匪<lb/>
輕失力乖常倫季世獨貴我及物愛益貧堯禹道㝠昧<lb/>
<pb n="KR4h0089_WYG_002-24a"/>
人獸無全羣孰為憂撫養此志久埃塵石爛夜漫漫長<lb/>
歌竟誰陳猶恐怒特祠武都客妖氛毋使亂義苗展圗<lb/>
鼻酸辛<lb/>
　　　贈地理鏡山和尚<lb/>
乾坤幻罏冶川嶽序穹卑惟人濯厥靈中立奠二儀是<lb/>
身稟元化賦受天弗違孰謂眇此軀存亡有攸歸曰彼<lb/>
土親膚何能惬寸私遺體實蒙被安養勗自來景純得<lb/>
泉脈孚子法坤維迴互顧眄間九宫析幽微鏡山宏佛<lb/>
<pb n="KR4h0089_WYG_002-24b"/>
學早契司馬機轘轅等虚泡培塿質成規驗法既已神<lb/>
趨向靡有遺内明常湛湛外視亦䕫䕫竅妙發餘事𤣥<lb/>
感坐可期猗歟孝友士青眼必見知去去聿相值至言<lb/>
探矢辭<lb/>
　　　贈陳文用製筆<lb/>
蒼頡始制字人文觀化成微彼蒙將軍疇能知象形以<lb/>
兹示天下紀載宣文明偉矣帝王道簡編如日星後来<lb/>
貴疾速分𨽻亦兼并鍾蔡數公輩躬事擇製精繼以昆<lb/>
<pb n="KR4h0089_WYG_002-25a"/>
刀利錐石如發硎太丘好孫子稽古理罙徴用舍得心<lb/>
法功多紬繹能毫芒淳益就端直順相承置之夫子庭<lb/>
傳道粲六經冉冉海内士聿瞻斯文興毋為居史職咄<lb/>
咄是非情<lb/>
　　　范慈母行義詩<lb/>
蔡子早失恃范姨鞠育慈大兵後㓙荒嬰弱保年飢父<lb/>
子聚浃旬未竟終天悲艱難徳姨氏誨養同已兒曰克<lb/>
自樹立姨氏復長離血泣服齊衰終身痛無違薄禄不<lb/>
<pb n="KR4h0089_WYG_002-25b"/>
逮養拳拳膺孝思猗歟孝子心㝠㝠果有知寸草誠可<lb/>
達號天挽春暉我歌孝慈行令典敦民彛<lb/>
　　　何將軍鍼灸<lb/>
情慾病天下眇軀觸寒凉隨感以致乖四民為内傷仁<lb/>
人獨留意利濟各有方顒顒何將軍偉矣昭聞望鋭金<lb/>
髙山玉氣至效腧蔵正行得逆順迎隨意和良臨深易<lb/>
沃水循掘去衝妨始一數終九五三别微芒信若風吹<lb/>
雲明明覩青蒼黔黎順正氣夀夭安天常乃知攻伐仁<lb/>
<pb n="KR4h0089_WYG_002-26a"/>
掃逆開蕪荒願擴及物志寰區歌太康<lb/>
　　　徐堅醫師詩<lb/>
四敘異寒温形體為大患於情易感觸熾欲煩不散炎<lb/>
帝品百草躬嘗工製煅軒岐事砭法療理推秦緩内外<lb/>
始分經越人資果斷後來太素出覘覿預昭煥世微思<lb/>
邈明經絡曷通貫嘗聞上池水一飲炯神觀不有起我<lb/>
人疲癃殆過半世家東海子儒業勵精悍眷此及物私<lb/>
靈樞肆披玩天人洞至理指落無留難恥猶賢宋清韓<lb/>
<pb n="KR4h0089_WYG_002-26b"/>
康避名誕生生寰宇内瘍疣相揉爛久待甦民瘼顛連<lb/>
日滋蔓尚資調䕶手和暢洽吹萬拭目仁夀鄉熈熈保<lb/>
遐算<lb/>
　　　清虚朗上人詩<lb/>
天道貴得一人靈常昧初中和適體用知及仁守諸誠<lb/>
者天之道誠之人所踰體仁合天道一本統萬殊惟精<lb/>
故能一惟一奠中居方寸既盎然天光乃舒徐上人西<lb/>
方業捷岐歸正途匪曰學同源誠身為已圗皇皇炯四<lb/>
<pb n="KR4h0089_WYG_002-27a"/>
達神明徹幽都盛徳日輝光澤媚深蔵珠願言法瞻顧<lb/>
圓方窺楷模空虚可梯接式用表根株<lb/>
　　　送朱彦平之廣東巡檢<lb/>
脩齊固有法治平亦多方㓜學長而仕用行舍則蔵朱<lb/>
君富儒術抱道蟄時康烈氣干斗樞龍精發隂芒達人<lb/>
事兼濟徳溥用彌昌于以擴休風宏仁被遐荒昔賢驅<lb/>
暴鰐令聞蔚昭彰島夷始有學五典肅彛綱大道在人<lb/>
𢎞前修允相望畢副賢哲事錦衣歸故鄉<lb/>
<pb n="KR4h0089_WYG_002-27b"/>
　　　湛碧軒詩<hi>為朱彦平賦</hi>
飛閣闞澄潭清心俯泓玉涼飈灑然至璧月弄寒緑沛<lb/>
國有逸士端居偶貞獨坎止勗靜便足音寄空谷以兹<lb/>
鑒靈府懲忿先窒慾盛徳洽淵泉涵濡遏流洑浮休賦<lb/>
羣有一定注塵目澤物在時春為霖為霡霂弛張功用<lb/>
際有道禆化育活水出清源考亭繼芳躅<lb/>
　　　耆山庵詩<hi>為太青子賦</hi>
大患為有身居仁緬安宅外垣備城郭鄞鄂司内息爰<lb/>
<pb n="KR4h0089_WYG_002-28a"/>
處靜以翕其營動而直三物合一無神機目為則衆隂<lb/>
辟消爍正陽晃虚域春澤俱盎然解氷何液液反驗弱<lb/>
為柄清明洞無極外象安幻成伏蔵秉貞白前瞻巖穴<lb/>
仙後踞虎龍翼即此運化樞松泉丁服食𤣥基已叅序<lb/>
審諦自無惑夙共録天圗今當同一得<lb/>
　　　南山秋灝軒<hi>為張孟虞作</hi>
茅堂倚千仞灝爽齊嶔崟以彼攬結懐企予寥廓心青<lb/>
天可對面下視浮雲隂萬物眇毫芒蜉蝣何所任吾觀<lb/>
<pb n="KR4h0089_WYG_002-28b"/>
八紘化氣岸排淺深所賦有定形短長迹侵尋達人均<lb/>
物我至道匪升沈緬邈成三髙相忘四冲襟亨期髙世<lb/>
志清賞丘中琴徙倚泠風表希聲諧大音<lb/>
　　　題方壺畫<hi>為張成子賦</hi>
沄沄湛溪水漠漠空山雲芳樹豈不華茅廬挹清芬偉<lb/>
歟抗志士傲岸古所聞眇體局虚堂髙懐凌世氛青天<lb/>
有明月匡坐對夜分自謂同雅操耿光澹無文悠然天<lb/>
地外脱畧思不羣豈顧山中趣躭幽逺紛紜泠風皷竽<lb/>
<pb n="KR4h0089_WYG_002-29a"/>
籟長嘯藹蘭熏引領莽空闊飄颻何所云<lb/>
　　　汪道原醫師詩<lb/>
眇身託宇宙大海一塵微何况四序殊感觸易乖違口<lb/>
體致情慾中腸氷炭移於時失所養形氣寖已羸炎聖<lb/>
子庶類品草療瘡痍軒岐事鍼砭素女理窮辭深索炳<lb/>
倉景晉謐見發揮逆知隋太素遷置祝由機孰謂侔越<lb/>
人世稱盧扁師王和診有訣完素病原疽思邈達經絡<lb/>
切膚佗厲竒俱挟仁濟術蔚開来世規代資調䕶手枯<lb/>
<pb n="KR4h0089_WYG_002-29b"/>
弱尚充而汪氏勵古學儒冠隱南陲利物蓄素心拳拳<lb/>
思保釐長桑授要妙攜手飲上池汎覽列聖言羣賢决<lb/>
幽疑洞然徹五内逺邇起刀圭令徳日益崇躋民夀亨<lb/>
期所願宏此道元元浩仁施四民遂生植天下無殿屎<lb/>
大哉仁者恵不獨中顧私夀祉有自來相期洽雍熈<lb/>
　　　奉寄表兄劉二紹<lb/>
杪秋病世故息冗君子庭飲食飫豐潔教言承訓經結<lb/>
軫共清遊倡訓屢相仍憑髙舒磊砢浩嘯睨八溟各有<lb/>
<pb n="KR4h0089_WYG_002-30a"/>
凌厲志南雲隔寥青斂翼事卑棲守株坐柴扃多君擫<lb/>
儲偫吟遣混濁涇豈曰曠天才浪懐陶性靈暌違感夙<lb/>
昔冲抱不遑寧因以寫憂惔申章託鴻㝠<lb/>
　　　奉寄王轍文通<lb/>
江漢一為别山川阻音徽雖乗閩楚流大海終同歸曩<lb/>
昔露肝膽長天秋月輝西風入兩鬢浩素耿中逵子實<lb/>
袖經濟宏才掞文闈眼空睨八表烈氣干虹霓而我似<lb/>
鷦鷯巢深甘息機風雲成夢幻逸思邁天飛金石確久<lb/>
<pb n="KR4h0089_WYG_002-30b"/>
要竒齡祝亨期垂天各有翮九萬尚何辭<lb/>
　　　柏雪齋詩<hi>為南昌王化道興賦</hi>
柏緑灑幽户寒隂薄晴暉亭亭鶴氅人坐挹玉屑霏君<lb/>
子勵貞撡喬柯金石姿匪徒傲霜雪實足障炎威食苦<lb/>
養頥徳泠泠沁詩脾深衷神禹契烈氣孔明祠所願駐<lb/>
長日天香下清颸游心觀大易端坐在書帷<lb/>
　　　東湖草堂<hi>為吕知縣賦</hi>
吕侯藴雅量直與東湖平朗朗甓社珠流光射曽城昔<lb/>
<pb n="KR4h0089_WYG_002-31a"/>
為民社寄吹萬秀枯莖盱水韻玉琴大邦戴休禎達人<lb/>
鄙軒冕雲巻去無停誅茅淮南岸列帙聖賢經我里剰<lb/>
條桑我田思力耕斂此濟時略散為山水情至今為治<lb/>
者溢耳懐儀刑猗誰起安石嘘灑為蒼生<lb/>
　　　南州髙士圗<hi>為西湖徐髙風題</hi>
炎季阨閹竪烈士希令終明哲思保身若人曠遐蹤姜<lb/>
袁相擬望申茅方厚崇黨錮亦周旋君門榜目空東湖<lb/>
一諸葛偉氣表麟龍陳榻尚辭辟瓊門無貴通道行扇<lb/>
<pb n="KR4h0089_WYG_002-31b"/>
豫章畫圗旌徳容遐想人如玉月明皎雙瞳西山挹灝<lb/>
爽千古凜髙風已矣磨鏡客取信灌園翁<lb/>
　　　施勗仲勉赴㑹試<lb/>
㓜學壯則行由家達邦國君親分内事忠孝丈夫職施<lb/>
子起庠序窮經偉才識庭訓賢父兄同門友三益棘闈<lb/>
魁大郡天對徴良䇿薄發貴從容仕優學彌積上無負<lb/>
萬乗下不負學力行矣化此民以身先典則摩天思一<lb/>
展黽勉崇令徳忠孝期兩全永言樹嘉績<lb/>
<pb n="KR4h0089_WYG_002-32a"/>
　　　凃欽文將赴㑹試<lb/>
積學亦有基設施驗行事過庭敦孝友立國建忠義日<lb/>
用舉無遺力行道斯致黎川秀凃子懇懇學為巳黌宫<lb/>
擢英彦誠慤惬輿議西垣既領薦北上達軒陛廊廟嘉<lb/>
良材早丁瑚璉器仕優毋忘學致澤當先計利濟不居<lb/>
功堂堂丈夫氣忠誠子所蓄奮迅及時至拭目俟雍熈<lb/>
勉旃念儒貴<lb/>
　　　黄遜以㦛赴㑹試<lb/>
<pb n="KR4h0089_WYG_002-32b"/>
潁川富徳澤遺𦙍賢孫枝皇皇大成宫之子才瑰竒蚤<lb/>
負卓犖氣讀書勵衷私有得斯積中笑談擢秋闈大臨<lb/>
展素藴長䇿必䕫䕫試涉經濟略宏仁浩敷施以彼孝<lb/>
敬誠擴為忠直資由家以及國既仕學無違九萬迅逸<lb/>
程脩翎煥雲涯贈言匪誇誕賢哲勉深期<lb/>
　　　陳權子才赴㑹試<lb/>
燁燁泮宫彦太丘好雲仍一經躋閫奥百氏資技能頴<lb/>
古翰墨精筆端山水情凌雲探月窟分得桂枝榮師友<lb/>
<pb n="KR4h0089_WYG_002-33a"/>
既交譽慈親慰家聲春闈覲天光校藝當大廷子實萬<lb/>
人敵蟠胸富竒兵武庫森衛翼捷書破連城持以奉明<lb/>
主屈人非戰征柄用任匪輕仕優學益増所願禆聖化<lb/>
尊主庇羣靈儒術在力行勉全忠孝名<lb/>
　　　奉寄姚東之<lb/>
同氣結同心含光異流俗白首惬素懐子病猶我辱丈<lb/>
夫區㝢志道枉非戚促彼取吾棄捐紛華恥貞獨青松<lb/>
翼髙阜風颶激喧觸豈不蕩枝梧根深植彌沃長安信<lb/>
<pb n="KR4h0089_WYG_002-33b"/>
可樂西笑尚極目餘子竟嘻嘻阮生何慟哭採薇道如<lb/>
砥往矢無返曲將子懋永年髙光冀相燭<lb/>
　　　中和堂詩<hi>為施有慶賦</hi>
大本立彌堅達道行益廣性徳體端居情正用孚暢吾<lb/>
觀天人際失常病滋長位育致康泰時乖亦安養止水<lb/>
鑒明鏡靜貞動交盎充塞既無間天地我同象施君謹<lb/>
微獨仁恵斯指掌澤濟在元元家國以身倣極功由學<lb/>
力能事追聖往懋爾賢子孫繼承副深仰<lb/>
<pb n="KR4h0089_WYG_002-34a"/>
　　　南皋草堂詩<hi>為李子冲賦</hi>
午位緬平陸草堂構崇深琅玕生清風雲石㝠晝隂徴<lb/>
士鄴侯裔牙籖榜書林出試㑹計勞浩然返陽岑逍遥<lb/>
二三子被褐懐璆琳開口説道義摛辭吐英音時来共<lb/>
髙敞夷散供幽尋龍門昔榮擬登陟久所欽况以表虚<lb/>
堂萬理具一心清明探逸操豁達流冲襟勿謂無知己<lb/>
丘中有鳴琴<lb/>
　　　清白堂詩<hi>為李子冲賦唯清白</hi>　<hi>温公詩云所存舊業</hi>
<pb n="KR4h0089_WYG_002-34b"/>
君子勗内守瑩中湼不緇長物非我娛擴焉冲素期惟<lb/>
彼抱道者靜専澄内私乃心澹無外歴世確不違成紀<lb/>
美華𦙍扁堂遵祖規昭昭示明徳于以傳孫枝穢富艷<lb/>
里閭蕣榮暮已衰遺安斯得計代久恒光輝大賢資舊<lb/>
業司馬正葩詩授受明訓存堂顔為世師<lb/>
　　　南山耕牧<hi>為厚居丘尹瞻賦</hi>
時雨溉甫田秋登慰成望川原交葱蒨孳畜方茁壯道<lb/>
逢斧斤客弛擔坐林莽去去歴村墟暮歸朝共往河南<lb/>
<pb n="KR4h0089_WYG_002-35a"/>
有佳士抗俗契髙尚菑畬伐蕪穢生物遂時養先廬傍<lb/>
泉石畫史列函丈豈不懐達兼誰能委幽曠南山久覿<lb/>
面傲岸並穹壤浩然眄軒豁物我氣交暢矢言惬貞操<lb/>
比徳副崇仰于以懋脩齡千秋表遐賞<lb/>
　　　天淵詩<hi>為南昌劉允登賦</hi>
廣闊遍穹昊靜深湛泉源四徳儼有臨時發皆當然劉<lb/>
子味費隱天機察魚鳶水流物生植㣲顯道體全理寓<lb/>
有形發道由無形傳既無性外物統體歸一元利以見<lb/>
<pb n="KR4h0089_WYG_002-35b"/>
大徳及時安所便聖作萬物覩空洞用交宣至哉惟堯<lb/>
舜盛徳宜配天行行心乃心不忝亦不愆川流斯浹洽<lb/>
敦化識大原所願希聖人坦途軌名言<lb/>
　　　方洲詩<hi>為南昌李士宗賦</hi>
伯休淪市藥東方狎金門大隱當墨居丘樊焉足論子<lb/>
牟身江湖目擊魏闕存奈何隴西士青紫與世捐豈必<lb/>
蟄陵藪矯迹事孤騫方洲渺心素蓬島無異源澄神湛<lb/>
方寸蟻壤車馬喧一室遂幽閒囂囂外塵煩多君抗傑<lb/>
<pb n="KR4h0089_WYG_002-36a"/>
特闤闠斯林園顔生亦鑿坏段子空踰垣何如睨天壤<lb/>
勗此道義尊寄謝隠淪客千秋躅髙轅<lb/>
　　　縠溪漁者<hi>為應希勝賦</hi>
汎汎縠溪水清風揚素波悠悠垂綸客擊檝起漁歌昔<lb/>
懐仁義釣真道取不頗天壤契閒情徴書到江河小試<lb/>
出納勞徳言美瑶瑳行當廓步武素緼發熈和致澤諒<lb/>
匪難天人理無訛湖江心魏闕有道矢靡他休璉贍偉<lb/>
才維時克負荷縠流清益澈明進必盈科希古業磻溪<lb/>
<pb n="KR4h0089_WYG_002-36b"/>
盛名宜不磨<lb/>
　　　雲松巢詩<hi>為朱仲毅賦</hi>
雲巢話髙松逸興邁天壤浩有太古懐放神青霄上調<lb/>
仙負才氣雅操何倜儻髙視廓八紘遥情寄遐想三吴<lb/>
有偉士沛國承聞望文掾蟄冷氊幽貞契林莽泠泠丘<lb/>
中琴餘響流絳帳湖江心魏闕脱畧緬夷曠吏隱斯可<lb/>
兼永言迹髙尚<lb/>
　　　谿山曉行圗<lb/>
<pb n="KR4h0089_WYG_002-37a"/>
拂曙戒嚴程丘樊涉零露秋清快駑蹇林薄澹延佇松<lb/>
隂帶川壑石壁出庭户拂我衣上塵還山氣容與昔年<lb/>
浩功用壯志業遲暮知非返舊藂長嘯舒衷素填胸消<lb/>
磊塊適意忘簪組清泉忽在望故道未榛莽訪我樵牧<lb/>
徒琴樽叙儔侣行雲際空闊舒巻忘形趣永願結同心<lb/>
期頥越千古<lb/>
　　　題御風子巻<hi>為倪孟冲賦</hi>
神忘與虚合輕舉超化機朗朗一息周憑陵軼希微八<lb/>
<pb n="KR4h0089_WYG_002-37b"/>
埏隘灝爽髙擴遵坦夷何所待飈輪淵潛泳天飛倪子<lb/>
抗世士黄冠雅葳蕤𤣥言味禦寇舉化蒙莊師剛大斯<lb/>
内充清明宇端倪至人至忘忘往息澹無為願從廣漠<lb/>
野共迹逍遥期無朕不可形泠然與同歸<lb/>
　　　次韻鄧子方真人見寄<lb/>
闗門候紫氣令尹識聖人不有沮溺徒仲由豈知津柰<lb/>
何希世士託迹清渭濵期運不可符淵潛藉同仁猶龍<lb/>
隱柱史𤣥理以言陳木舌金口宣道尊徳無隣鳯麟世<lb/>
<pb n="KR4h0089_WYG_002-38a"/>
寂寞梟獍捷若神揖讓化莫覩巢由竟誰賔南陽有古<lb/>
老談笑四海春大雅何寥寥斯人發天真悲歌萬籟沸<lb/>
浩嘯凌蒼旻貽我太古音澹然味清醇嘉言匪易貺欵<lb/>
叙及芳辰所期耀世資韞匵為家珍逸志倘可遂何煩<lb/>
當世嗔<lb/>
　　　松檜軒詩<hi>為吳子澄賦</hi>
秦松封大夫孔檜植魯廟託根雖不同材質豈殊調延<lb/>
陵有雅致構宇顔二妙巢雲兩白鶴唳月激清嘯萬籟<lb/>
<pb n="KR4h0089_WYG_002-38b"/>
號天風行雲散空杪吾心方宇泰氣岸並秋杳能共守<lb/>
端倪千齡閟晶耀<lb/>
　　　題方壺所畫山川出雲圗<hi>為余昱方賦</hi>
川嶽萃靈氣風雲相吐吞搴舒彌六合巻退歸無垠大<lb/>
宇何昭昭虚中炳離文雨暘曰時若蒸搏生氤氲歘起<lb/>
亘坱圠崩騰乗厚坤用舍不稽方澹然天地春壺子握<lb/>
機兆達觀契天真一揮九雲夢吐納安足云此道付知<lb/>
者昱方為後昆有才屬雅望𤣥理窮轘轅勗爾好心手<lb/>
<pb n="KR4h0089_WYG_002-39a"/>
幻成璀璨繁毫端儼造設舉動紛騰鶱要眇納元包浮<lb/>
休無窮門太虚非象識一畫亦已煩擴此神化周傳心<lb/>
竟何言相期軼埃壒湛冏邈淵源<lb/>
　　　湛碧軒詩<hi>為張宇清賦</hi>
秋水靜襟度淵澄冏靈臺神明資挺生屬望青城来吾<lb/>
家魏陽元宅相譽雲雷灝爽豁眉宇虚懐絶纎埃眷此<lb/>
活水源仁端貴封培箕裘道徳學位育在心荄綵服被<lb/>
春華天光豔徘徊髙軒穆憩止瑶笈泠風開所願介遐祉<lb/>
<pb n="KR4h0089_WYG_002-39b"/>
𤣥功亘昭迴千齡挹仙氣仁澤廣梯階<lb/>
　　　讀武成王傳<lb/>
子牙獵渭水叶夢為帝師望重名益崇太公俟子来殷<lb/>
授太阿柄興王闡鴻基一怒天下安熊羆實佐之如何<lb/>
上古書誓命無一辭聖道薄武功用變當天時窮兵非得<lb/>
已㓙術尚誰咨黄帝革不享揚威樹旄旗堯民服四罪<lb/>
干戈寖已隳孔聖鄙軍旅尚力徳已衰脩徳保宗社教<lb/>
民戰無違熈熈安耕鑿此道寧可期<lb/>
<pb n="KR4h0089_WYG_002-40a"/>
　　　種玉軒<hi>為藍伯玉賦</hi>
種玉亦有地藍田毓竒材樹徳此有基仁端在深培惟<lb/>
彼丹霞士潛幽迹蒿萊温温貴涵濡清潤澄纖埃聖功<lb/>
澤蒙養勗祉崇方來藴貞暢萌達煥發膴皇荄陽葩内<lb/>
彌充徳溥功亦倍願言閟光晶天牖廊四開勿效和氏<lb/>
仁矜矜泣自媒<lb/>
　　　松石軒<lb/>
髙僧邁雅操同徳勵貞剛勗此嵗寒質千秋玩英芒猗<lb/>
<pb n="KR4h0089_WYG_002-40b"/>
惟靜者意潛伏表龍蔵舒巻一何心虚空齊景光清軒<lb/>
湛梵唄流水聲琅琅翠濤翻晝隂蒼玉生夏凉宴坐太古<lb/>
前息心稽無方頴師發金徽贊公焚妙香㑹約鮑明逺<lb/>
同吟蘭若房<lb/>
　　　𤣥隱子巻<lb/>
柯山柴逸士守黒窮易學簪笏非所榮㝠棲向林薄天<lb/>
人格至理汗漫翔寥廓漚泡俯仰間前期有成約我攜<lb/>
支機石君平不可作欲問璞玉貞崑崙竟誰託至人候<lb/>
<pb n="KR4h0089_WYG_002-41a"/>
旦氣覘覿悟風角區區何足云有道葆芒萼相期攬八<lb/>
極九萬息揮霍從此閟天樞轘轅貫㝠漠<lb/>
　　　南谷丹房詩<hi>為江仲謙賦</hi>
天地幻鑪鞴陽隂交混融惟復建始萌兆基在中宫鄞<lb/>
鄂表黄輿凝神備乾功虚無合元化化感體𤣥同江君<lb/>
宅午谷習靜懌屯蒙汎水汲玉泉假火樵蒼松中文首<lb/>
羣武温養徳彌充闓舒確至寳大道順以鴻内功證天<lb/>
圗外藥起疲癃㑹約列禦寇八紘御泠風<lb/>
<pb n="KR4h0089_WYG_002-41b"/>
　　　雲壑詩<hi>為朱彦隆賦</hi>
魏闕饒宦情江湖託幽趣為國報効心懐鄉桑梓故昔<lb/>
年卧大壑舒巻浩容與翕忽從飛龍青空運鶱翥濟時<lb/>
有宏願用在及物溥未展甦枯志終畜為霖具秋山碧<lb/>
玉磵迴首舊棲處古木翳芳隂清風繞庭户丈夫事忠<lb/>
孝家國道並舉遲爾功澤周歸来惬貞素<lb/>
　　　送黄用經赴選<lb/>
達士訊機兆仕止諒惟時拳拳經濟心兼善乃宏施潁<lb/>
<pb n="KR4h0089_WYG_002-42a"/>
川稱治最遺烈懋孫枝宣教蟄黌宫多士蔚来師摛藻<lb/>
麗霄漢金苞瞻鳯儀歘起厠羣英辟書光故知大道何<lb/>
堂堂文風擫綱維眷言竭忠義努力致雍熙<lb/>
　　　煮雪軒詩<lb/>
六合斂隂翳鴻濛睇瑶華空齋坐觀白湛湛玉無瑕石<lb/>
鼎鍊陽精百沸白乳花頫昂漱璚液意氣凌紫霞浩有<lb/>
物外情厭耳區中譁泠風灑秋杪五内粲天葩至人飲<lb/>
太和至味澹無涯舉手鶴上仙相從太清家<lb/>
<pb n="KR4h0089_WYG_002-42b"/>
　　　候樵軒詩<lb/>
日夕牛羊下負薪人未歸餘芳留杖䇿悵惘倚荆扉彼<lb/>
美中林士空山歌式微巻舒歸有道𤣥化體初㡬朗朗<lb/>
八埏内閒勞相是非至人寓延覽流景意無遺我志勗<lb/>
靜便山樊夀期頥翕焉安冲素浪迹逺馽羈永願嵗功<lb/>
成徯君君不違<lb/>
　　　送施伯撝赴選<lb/>
聖學儼倫序脩齊先治平積之充則仕忠孝為常經苦<lb/>
<pb n="KR4h0089_WYG_002-43a"/>
節確固窮説從得安行曰惟吉有功變易斯可徴周道<lb/>
直如矢台階羅雋英及時相奮勵逸翮控脩程名義古<lb/>
所敦坦夷君子貞髙堂綵衣望勉力竭忠誠<lb/>
　　　奉和劉二紹見寄詠懐<hi>十首</hi>
吹萬泄元包混沌以竅死端行遂不偶當理生仁義衆<lb/>
口苦難調任真澹無昧大觀祛物役仁至歸吾事泰宇<lb/>
何皇皇坦途紹前軌<lb/>
　　　其二<lb/>
<pb n="KR4h0089_WYG_002-43b"/>
三盜各得宜大鈞播羣有元兀逐利欲攘竊生腋肘至<lb/>
哉無為化不欲賞不取誰能盜清寧不仁物芻狗<lb/>
　　　其三<lb/>
湛露晞朝陽隆寒倐凄洌㷀㷀逺行子企志邁前哲力<lb/>
疲東野馬逐日心彌切時往道阻脩行難不可輟食梅<lb/>
納酸楚抱素徒哽咽志士不忘勞惽怓浩中結<lb/>
　　　其四<lb/>
萬化一原出天人理交孚中和由已致天下為亨衢古<lb/>
<pb n="KR4h0089_WYG_002-44a"/>
聖邈已逺名言徴簡書先賢誰繼踵太極蔚成圗後際<lb/>
良不外前瞻亦無餘斯言茍有合何陋九夷居<lb/>
　　　其五<lb/>
圓方一培塿萬有衡氣機原始以要終達觀守端倪生<lb/>
生質纖巨賦受體穹卑匪汚合跖蹻匪清屬夷齊物理<lb/>
有自然昭昭澹無為空林坐逸士終日恒不違欲語無<lb/>
極言因之决羣疑<lb/>
　　　其六<lb/>
<pb n="KR4h0089_WYG_002-44b"/>
燕臺欎穹望爽氣奠南服慷慨功名場百年鳥過目蜚<lb/>
鴻紛滿野畔援何局促忽忽成殿屎譽髦悲異曲至人<lb/>
齊機括坎止寄榮辱天外有竒懐抱雌勗貞獨<lb/>
　　　其七<lb/>
梁棟適大用斧斤嗟夭傷陳犧被文繡終以致烹鬺蝠<lb/>
鼠逺豆籩薪樗爨無光有才非所貴廢棄保天常黄犬<lb/>
以獵亡商顔是非鄉相與合涇渭無為清濁妨<lb/>
　　　其八<lb/>
<pb n="KR4h0089_WYG_002-45a"/>
一理誕元化洪纎不偏乖觀天見五賊俯仰定三才撓<lb/>
我既不濁澄清復何階輪飛蹈水火神觀聿昭囘臣兆<lb/>
順令行天君炳虚臺勉焉誠之實際此燭心荄<lb/>
　　　其九<lb/>
姦軌出多岐靡然赴聲勢權門徼功利大道且榛穢魏<lb/>
瓠稱廣容街術工妍麗愚公太行計神力竭精衛豈若<lb/>
遺囂囂巢居抗髙誼式廓返一真羲皇妙心契<lb/>
　　　其十<lb/>
<pb n="KR4h0089_WYG_002-45b"/>
二氣妙陶冶定形各昭融反常為變易閉隔久彌通麟<lb/>
鳯稱不祥虎狼暴威雄梟獍磔父母鷙翔殄元兇以我<lb/>
皷善行孰云妨徳風勝人在天定萬古理攸同<lb/>
　　　次韻孫作大雅卧疴<hi>三首</hi>
千嵗如一日達生諒非難寸心交衆欲水火乗空閒昔<lb/>
者視耆耄深淵睇髙山侵尋白髭髪在我明鏡間自非<lb/>
金石姿何能駐紅顔生化迭萬世理運有必然神仙道<lb/>
云在經濟事已闌達人悟大觀疣贅不足歎<lb/>
<pb n="KR4h0089_WYG_002-46a"/>
　　　其二<lb/>
生死道不昧還元法無為非必乗羽翰希仙學佺期彭<lb/>
顔私夀夭歸盡均所之厚薄假器来凝銷理終齊陽和<lb/>
既赫烈零露泫以凄不藉凜洌功萬萌曷葳蕤時芳富<lb/>
顔色揺落忽在兹蒙叟委順言阮生語徒悲何傷及齒<lb/>
髮歴世心更危所賴剛大充清明克扶衰明窻塵寂寂<lb/>
比意死灰知疇使外造化而貽達人嗤<lb/>
　　　其三<lb/>
<pb n="KR4h0089_WYG_002-46b"/>
勞勞假一息既息澄百勞泰定宇天和晶熒匣中刀守<lb/>
雌伏利器用炯適自熬調元冲澹久養直彚置牢軒后<lb/>
與虚合乗龍道尊髙愚䝉膠情慾于理反遁逃晉賢尚<lb/>
清虚至道眇一毫陶公契武略惠逺施文韜<lb/>
　　　挹翠軒<hi>為雪庭立上人賦</hi>
丈室面簫峯秋隂被層玉禪餘拂几席餘潤生衆緑立<lb/>
公釋庭彦世諦豁心曲業白不二門幽尋契巖谷長松<lb/>
沸天籟髙石寫瑶瀑一黙湛衆喧跏趺寄貞獨飽聞臻<lb/>
<pb n="KR4h0089_WYG_002-47a"/>
上乗領悟知止足願以甘露涼下方灑炎毒<lb/>
　　　弱嵗二首<lb/>
弱嵗别鄉曲棲身戎馬間路難畏客子心逺窮河山浩<lb/>
有帝王道宏仁拯頺殘圓方乖枘鑿徳惡各持端囘顧<lb/>
弛妄勞採芝託商顔葆光誠自得仁澤已彌艱<lb/>
　　　又<lb/>
弱嵗負烈氣澄清志天下中途倦羈艱未老心已化追<lb/>
求昔所藴梗塞中自咤世故莽蒼凉乖違奚足訝安知<lb/>
<pb n="KR4h0089_WYG_002-47b"/>
貧賤士於道未云寡豁爾忘達觀前非覺長夜浮休寄<lb/>
囊括露泡迹野馬靜者自虚明悠悠樂閒暇<lb/>
　　　怡敬堂詩<lb/>
太伯耿髙光義以天下讓遺風及奕世千古相尊尚仁<lb/>
邑系名族敬愛遂親養昆弟樂友于髙堂翕時享一從事<lb/>
弓劒彛倫久疎講何幸見延陵文林蔚華奬忠臣求孝<lb/>
子雍穆洽鄉黨拭目觀化成青雲緬遐想<lb/>
　　　楚地春光<lb/>
<pb n="KR4h0089_WYG_002-48a"/>
雄楚跨萬里四民燠熈春司牧既得才化風被清淳堯<lb/>
舜儼端冕視歸天下仁豈徒一藩屏八表煦晏温推誠<lb/>
致位育豁達萬化源所願宏此道前修勗髙鶱予當晲<lb/>
穹壤太古希天民<lb/>
　　　暮雲春樹圗<lb/>
君子敦友道五常為並脩輔仁貴益已三損戒亦周同<lb/>
心必同徳氣感以類求伐木既興懐鹿鳴思獻酬暌違<lb/>
秖夢寐落月屋梁秋雲樹豈不遥馳情悵遐陬何言江<lb/>
<pb n="KR4h0089_WYG_002-48b"/>
渭隔沈欎日悠悠合并諒不難雲聚信有由千祀豐城<lb/>
劒神光貫斗牛<lb/>
　　　題郭熈畫<lb/>
毫墨澹幽趣隱淪藹髙情見山將杖䇿臨水思濯纓彚<lb/>
置粲機巧穹卑幻天成煙霞迂道里車馬偶經行願拉<lb/>
李意期相攜馬明生泠風邀八表流目憩五城世梗何<lb/>
茫茫氛埃非所營斂之千古意長嘯激秋清<lb/>
　　　石鼎聨句圗<lb/>
<pb n="KR4h0089_WYG_002-49a"/>
彌明擅狡獪吐氣壓侯劉證以昌黎作羣然起喧啾含<lb/>
機諒有在營度意難酬以夢語癡人班班寤寐求姓名<lb/>
疑似際得匪異人儔自此有鄒訢空同為道流將非迹<lb/>
竒詭式用廣㝠捜<lb/>
　　　送嚴博文應辟<lb/>
介士勗前修達兼事宏濟歘興登昌運盤錯見利器昭<lb/>
昭富春叟隱徳𦙍遥裔懐才安一邦抱道不偶世嘉苖<lb/>
信挺拔奮發殆天啟經綸君子業忠孝丈夫事勿以一<lb/>
<pb n="KR4h0089_WYG_002-49b"/>
身謀弛彼天下利蒼蒼惟輔徳仁澤可力致贈言古所<lb/>
敦踐履願深慰<lb/>
　　　善山徐氏交柯圗詩<lb/>
厚徳比封植髙柯驗交孚仁至澤亦流休祥徴㝠符素<lb/>
聞東海士偃蹇在林居天壤寄髙情乃心道為娱為善<lb/>
既有積衷誠宜誕敷以之生物遂浃洽貫根株王槐衍<lb/>
後慶髙門多令譽宜爾繼承賢宏仁表無踰清芬綿奕<lb/>
葉世徳藹方腴所願體祖懐林林詔新圗<lb/>
<pb n="KR4h0089_WYG_002-50a"/>
　　　潘仲擴充嵗貢<lb/>
安仁美丰度奕世韜文芒諸孫勗偉才庠序振珮璜大<lb/>
易稽大人遺編覈千霜推能䇿天府致用承休光懋擴<lb/>
爾孝友蔚為世忠良仁居天下利毋以一已妨有道事<lb/>
兼濟休禎藉時康聖言斯服膺黽俛昭聞望<lb/>
　　　躋寧樓詩<hi>為黄文彦賦</hi>
翼彼君子居穹窻跋𢎞敞登升儼聽事休息遂安養㢘<lb/>
隅衛嚴正尊大副髙爽緗帙富牙籤竒捜惬𤣥賞琴樽<lb/>
<pb n="KR4h0089_WYG_002-50b"/>
斯暢洽道義日宣朗如此竟長年熈和達春盎非時麟<lb/>
不祥潛徳龍用壯豈但美攸芋髙光蔚瞻仰<lb/>
　　　同虚傅髙士詩<lb/>
一身同太虚萬有齊物我至士執天行毫芒迹無涴傅<lb/>
君𤣥圃客龍虎潛幽邏鳬舄忽經天璚筵登右个歸来<lb/>
契無始偃蹇空林卧達生豁聾瞽流景浮雲過化化體<lb/>
物先無聲足諧和子如補竅鑿混沌元安妥八表灑泠<lb/>
風虚舟縦㝠柂<lb/>
<pb n="KR4h0089_WYG_002-51a"/>
　　　送倪伯簡應辟<lb/>
羣材登昌運楠梓各有長廣厦鳩衆工千金掄棟梁倪<lb/>
子守詩禮過庭敦義方歘起應明辟賢聲藹班行孝友<lb/>
擴素著忠貞懋時彰豈無精悍才優贍屬老蒼浩有禆<lb/>
至化顯榮慰髙堂亨衢迹九萬遲子佩琳琅<lb/>
　　　崔斯行應辟<lb/>
偉士博陵彦掞才煥天葩山樊不可留鶚薦登皇家奎<lb/>
璧粲東府亨衢際雲霞長行㓜所學展翮扶揺賖孝<lb/>
<pb n="KR4h0089_WYG_002-51b"/>
敬素所聞忠誠耿光華班班翊泰運佩玉何交加柄用<lb/>
盡儒門雍熙被幽遐聖言遵往哲佩服既登嘉洗耳韶<lb/>
濩音因之韻無涯<lb/>
　　　三友圗<hi>為徐紹頴作</hi>
徂徠樹貞榦淇澳養虚心友彼羅浮仙清妍塵不侵三<lb/>
子在林藪逍遥結繁隂嵗寒勗幽芳濡澤遂髙深灼灼<lb/>
桃李花傾姿媚中林非無嬌艶質零露忽沾襟豈與懋<lb/>
永年盤根固南金式瞻毫素意拂石坐弦琴<lb/>
<pb n="KR4h0089_WYG_002-52a"/>
　　　雙清棲詩<hi>為袁用賦</hi>
天人皆得一萬物凌囂煩内外致不殊虚明徹淵源袁<lb/>
子美氷玉乃心洽春温孤髙抗塵俗崇搆何軒軒内以<lb/>
冏吾中外而接光妍至人齊物我道合氣交宣位育致<lb/>
不難聖功無間然所希貞白業世徳懋髙年<lb/>
　　　吳季孺家有六槐徴詩<lb/>
泰伯㢘讓風髙光亘千古遐哉遺緒賢儼恪踵前武峩<lb/>
峩縠弁下文采豁眉宇華構夹六槐書聲被林莽託根<lb/>
<pb n="KR4h0089_WYG_002-52b"/>
澤先世驗徳自王祜雲屯當九夏結翠振能舞面彼公<lb/>
位尊舍市如舊舉逢迎尚誾侃揖讓禮斯覩黽俛迪前<lb/>
修餘光照珪組<lb/>
　　　戚戚篇<lb/>
戚戚復戚戚中心以憂惕問君竟何為端坐苦崩迫昔<lb/>
在鴻荒世區宇戴清淳代降偽滋多舉世遂失真象筯<lb/>
不足巧玉杯器其常蚩蚩為囂囂混元隨湮亡我有無<lb/>
為治清已式天下四時運日月寒暑相代謝抗志希往<lb/>
<pb n="KR4h0089_WYG_002-53a"/>
古有生矜季世遂貴一我真細民不外事彬彬秩餘禮<lb/>
私淑崇聖道聰明生奸慝教令使無好代遺空言治返<lb/>
故純益亂至人法天運授徳冺脩短仲尼欲無言莊周<lb/>
遊逍遥大道丕物化卦理丕物要沈憂非艱時艱人為<lb/>
陳此緘心亦遺誰折衷柱下史<lb/>
　<lb/>
　<lb/>
　<lb/>
<pb n="KR4h0089_WYG_002-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音遺響巻二<lb/>
</p>
<p>
</p>
  </div>
</body>
</text>
</TEI>
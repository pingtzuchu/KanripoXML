<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元音遺響巻六</head>
    <p>
<pb n="KR4h0089_WYG_006-1a"/>
欽定四庫全書<lb/>
　元音遺響巻六　　　　　　元　胡布　撰<lb/>
　　七言律詩<lb/>
　　　崇仁義渡<lb/>
水流南國渡皆同不似崇仁有古風渡口亭田思逺業<lb/>
官家父子濟川功蓬瀛脈絡三山合閩粤車書萬里通<lb/>
豈但口碑傳盛事恩波涵泳表無窮<lb/>
　　　次韻崇仁鄧伯恭知縣見寄<lb/>
<pb n="KR4h0089_WYG_006-1b"/>
南陽聲譽早蜚揚模範恢恢企素王大邑鳴琴遺徳<lb/>
化中天列宿爛文光雨添荻磵千林潤門倚春山萬彚<lb/>
張珎重新詩將逸操逺貽藂桂賦髙堂<lb/>
　　　新霽後登城樓<lb/>
長江脈脈瀉隂雷八表雲銷萬馬来南挹軍峰天柱壯<lb/>
東臨閩嶠地維開典章遺物逃秦火草樹餘春長楚材<lb/>
何必新亭淚如雨孤臣孽子豈凡才<lb/>
　　　學劒<lb/>
<pb n="KR4h0089_WYG_006-2a"/>
學劒無成效蠧魚空將然諾重璠璵一雙白璧酬知已<lb/>
萬兩黄金積古書雛鳯雅音希瑞世卧龍迂計失苑廬<lb/>
宋人才辨非無識燕石分明玉不如<lb/>
　　　延平<lb/>
延平神物久淪亡玉匣鉛刀耿夜光自此東門無獵犬<lb/>
懸知去國有屠羊寰中日月驅流電海上風雲擁大<lb/>
荒向子素来諳曲調不勝聞笛感山陽<lb/>
　　　題方壺雲崖圖為后山湯導師賦<lb/>
<pb n="KR4h0089_WYG_006-2b"/>
一片生綃萬里同髙堂相對似山中崖堪作柱支寰宇<lb/>
雲欲為霖布太空金碧光搖閩嶂日松杉聲韻虎溪風<lb/>
陶潛靜裏觀心法蓮漏何煩問逺公<lb/>
　　　為史天然題方壺畫<lb/>
半幅㝠濛灑閴寥小山藂桂便堪招嵐飛絶壁千峰曉<lb/>
日麗中天萬祲銷威鳯有巢饑啄竹祖龍無穴蟄通潮<lb/>
披圖老矣滄洲思擬學天然樂一瓢<lb/>
　　　天馬圖為張希悦題<lb/>
<pb n="KR4h0089_WYG_006-3a"/>
駿骨稜稜火鬛分鐵連錢映五花文江南豈有真龍種<lb/>
冀北當空萬馬羣我昔天閑瞻步武人今墨素識風雲<lb/>
披圖惆悵憐神物四海猶思汗血勲<lb/>
　　　山中<lb/>
石林苑屋久相依半畝松隂䕶釣磯自有隴狐延上客<lb/>
不教山鳥怪儒衣清江南下星河近白日西流草樹微<lb/>
莫把柴闗掩秋色恐妨孤鶴夜深歸<lb/>
　　　即景<lb/>
<pb n="KR4h0089_WYG_006-3b"/>
霞綵星文綺疊層萬山金翠與憑陵川涵落月寒光早<lb/>
雲淨遥天旭日升北極九門通虎豹南圖一息起鯤鵬<lb/>
非闗松菊招陶令本為蓴鱸返季鷹<lb/>
　　　臨清樓詩<hi>樓在㑹稽吳越兩山間</hi>
髙樓百尺俯澄灣落日憑虚縹緲間石壁倚風青鳥下<lb/>
鸞簫吹月玉龍還霸圖猶在英雄夢雲氣俄連吳越山<lb/>
何限興亡眼前事五湖煙水不相闗<lb/>
　　　怡雲閣詩為夏簿煥賦<lb/>
<pb n="KR4h0089_WYG_006-4a"/>
白雲城郭接苑簷寄迹何妨吏隱兼總向宅邊栽五栁<lb/>
還從畫裏覔陶潛舊編翠竹裁長笛新染紅牙刺短籖<lb/>
且共區區眼前事明時有道諒何淹<lb/>
　　　偶書<hi>四月四日</hi>
綠竹藂藂䕶暖沙清溪岸岸帶疎花東風故壘迷雙燕<lb/>
斜日方塘吠亂蛙天地無情悲物化江湖遺恨泣龍蛇<lb/>
壯懐未欲憑流景徙倚青霄淬鏌鋣<lb/>
　　　送人從軍<lb/>
<pb n="KR4h0089_WYG_006-4b"/>
漠漠黄沙障曉氛離離紫塞立中軍三邉虎旅風雲<lb/>
氣七尺龍駒錦繡文齊國金貂加上將漢家銅柱表竒<lb/>
勲朝廷自獻平戎策苑土終當驗爵分<lb/>
　　　去國<lb/>
去國軒軒眷治隆為農寂寂願年豐投金空學屠龍技<lb/>
拖玉深慙縛虎雄斷石土花誰試劒荒臺雲樹自歌風<lb/>
微軀恨不凌霄漢六合乾坤入望中<lb/>
　　　次韻輔州尹長民得消息天使罹禍<lb/>
<pb n="KR4h0089_WYG_006-5a"/>
羣方凋瘵力無餘載毒登年古不如塞上新聞輕使節<lb/>
江南故老望征車許身豈有空攘袂螫手何能遂補苴<lb/>
望斷五雲瞻帝闕欎葱佳氣接青徐<lb/>
　　　次韻張廣文奎得京師消息<lb/>
八荒分壤列諸侯十嵗侏儒擁道周玉壘秋雲浮霸氣<lb/>
金鉦夜月起邉愁自慚劇孟成虚譽恥為燕丹作浪游<lb/>
只合歸山袖龍劒吹簫醉卧木蘭舟<lb/>
　　　釋悶<lb/>
<pb n="KR4h0089_WYG_006-5b"/>
千金裘弊黒貂寒萬里身嗟蜀道難鐵甲虎賁三窟外<lb/>
玉京龍闕五雲端可憐陋巷空彈鋏不見都門有掛冠<lb/>
贏得江湖雙白眼英雄只好暫時看<lb/>
　　　銅瓶<hi>按古詩原誤編</hi>
石床封翠琉璃冷苔花血漬鴛鴦頸迴鸞交綺闒京綃<lb/>
疊字連環倒螭影瑶華碧井落夢房轆轤秋聲停夜梁<lb/>
婺娥雲纎亂青淚薤圍裂金絲斷繫<lb/>
　　　老圃<lb/>
<pb n="KR4h0089_WYG_006-6a"/>
老圃葵花曉露稀北堂萱草映朝暉一年春事愁邉過<lb/>
三谷青山夢裏歸聞道楚闗無信使中興漢業有光輝<lb/>
黒頭不愧梁江總已旁鷗波築釣磯<lb/>
　　　萬松亭詩為獨孤子雲賦<lb/>
隂隂桑梓石塘斜梧竹林深隠者家素壁嵐光欺野色<lb/>
春江雲影散簷花萬松亭繞冲天鶴九曲池通貫月楂<lb/>
猶共老僧分半榻崑崙峯頂鍊丹砂<lb/>
　　　曉起<lb/>
<pb n="KR4h0089_WYG_006-6b"/>
一并雨聲鄉夢殘越羅翡翠耐春寒遥知叔夜頻搔垢<lb/>
底事逢萌懶著冠千古雲龍心總碎十年塵土鏡羞看<lb/>
長風𣺌𣺌青㝠闊惟待圖南臂羽翰<lb/>
　　　吳城即事<lb/>
浮槎隠隠逐飛蓬一脈潮来萬水通暫止行雲將霧雨<lb/>
欲憑孤鴈駕天風千秋王氣麋臺冷百里邉聲雉堞空<lb/>
今古興亡固如此青山何似愧英雄<lb/>
　　　自遺<lb/>
<pb n="KR4h0089_WYG_006-7a"/>
自遺銅墨倦飛翰但拂塵埃著舊冠過雨山為磨劒石<lb/>
排雲竹是掣鰲竿地窮大海三江盡天在方池一曲寛<lb/>
何限胸吞九雲夢舉頭紅日見長安<lb/>
　　　淮隂侯墓下<lb/>
殘嬴鹿馬望夷宫亭長恩威起沛中肉食果能天下計<lb/>
布衣何得草間雄恢宏漢業孤墳在覆戴齊王尺土功<lb/>
囘首五陵斜日逺行雲萬㸃亂秋空<lb/>
　　　近聞<hi>二首</hi>
<pb n="KR4h0089_WYG_006-7b"/>
銅駝金谷剪蒿萊文物衣冠塹刼灰天下魯連羞帝業<lb/>
江南馮道竭奴才九闗蛇虎乗驅掃千古雲龍即㑹垓<lb/>
好向空山望牛斗天文垂曜景圖迴<lb/>
　　　又<lb/>
金臺寥落並燕山王氣纒綿虎豹闗龍去鼎湖遺劒在<lb/>
鶴飛緱嶺載笙還興唐大位臨藩邸復漢雄才涉草間<lb/>
想見霓旌擁行在五雲紅日照天顔<lb/>
　　　自從<lb/>
<pb n="KR4h0089_WYG_006-8a"/>
自從先帝視同仁四海謳歌萬嵗春豈謂衣冠輕剏業<lb/>
不教蛇虎啖生民百年興復乗元氣一舉存亡在大臣<lb/>
夙昔賢才負雄畧早披天日展經綸<lb/>
　　　奉答空山處士胥叔丈<lb/>
何必顔坏鑿曠㝠誰從蔣逕倚空青萬花潭水架溪屋<lb/>
九曲雲山環草亭大角流光搖璧月中天幕翠點瑶星<lb/>
枯桐剰有南薫曲彈向秋風獨鶴聽<lb/>
　　　雪<lb/>
<pb n="KR4h0089_WYG_006-8b"/>
白龍鱗甲逐西流碎剪瑶華夜不收八面玉峯開素壁<lb/>
萬家銀樹倚璚樓天連弱水三千里人在梅花第一洲<lb/>
㡬擬山中尋皓鶴又傳江上失浮鷗<lb/>
　　　訪陳通守介不遇<lb/>
谷口獨尋陳漷洲紫荆門巷萬杉稠靈山杳接虎龍氣<lb/>
銀漢或同江海流塵匣夜寒剸象劒敗垣雲濕釣鰲鈎<lb/>
元龍亦枉山城駕誰卧乾坤百尺樓<lb/>
　　　久隂<lb/>
<pb n="KR4h0089_WYG_006-9a"/>
萬山浮嵐生夕㝠老樹撼雨龍鱗腥匝地雲煙連北粤<lb/>
滔天波浪出南溟夢囘孤枕家何在花落殘燈酒乍醒<lb/>
一擬狂風掃隂氣明看旭日海門青<lb/>
　　　陪江漢常允小鳯岡登眺<lb/>
麗日横空淑景開凌風長嘯挹中台江如匹練排雲去<lb/>
山似羣龍擁翠来三月煙花低草樹一培城郭小樓臺<lb/>
王維更有江南思剰把新詩畫裏裁<lb/>
　　　題把釣圖為嚴作義賦<lb/>
<pb n="KR4h0089_WYG_006-9b"/>
碧石嶙峋繞四周㝠㝠啼鳥數峯秋㡬株古木干雲上<lb/>
六月寒泉徹海流狂客袖歸搏虎技脩竿坐擁掣鰲鈎<lb/>
箕山本避唐堯讓笑指圖中問許由<lb/>
　　　山城即事<lb/>
一道河流碧繞城纍纍雉堞表干旌殘民避虎當官道<lb/>
甲第圖麟列將營驟雨来時白日黒游雲斷處青天横<lb/>
對此有懐如土梗不堪孤劒匣中鳴<lb/>
　　　俠烈<lb/>
<pb n="KR4h0089_WYG_006-10a"/>
馬如疋練過吳門杯酒相逢貴片言藥經利已無論命<lb/>
汗血過霜不染痕一死何慚諾公子千金聊報飯王孫<lb/>
冰霜萬里交河道獨騎西来惱吐渾<lb/>
　　　臨川吳道士清谿詩<lb/>
青瞳仙子延陵孫鍊丹羊角之東原華盖山當磨劒石<lb/>
臨汝水合洗頭盆鞭龍或擊黄金勒馭鹿多凭紫氣軒<lb/>
黍珠去地只十丈第一峯頭尋九門<lb/>
　　　綠竹<lb/>
<pb n="KR4h0089_WYG_006-10b"/>
綠竹秋花啄野禽鳯凰何處憇清隂東山戀客蒼生老<lb/>
南浦遺珠碧海深計拙豈無投鼠器力窮空有望鰲心<lb/>
青㝠善養冲霄翮快覩剛風擊捷音<lb/>
　　　無題<lb/>
湘江脩竹淚斑斑惆悵重瞳去不還黄道星辰環北極<lb/>
蒼生霖雨在東山長江䲭革風波逺落日漁歌草澤閒<lb/>
天壤相逢無限恨強將軒豁破愁顔<lb/>
　　　觀獵<lb/>
<pb n="KR4h0089_WYG_006-11a"/>
弧矢晶晶獵騎驍草中狐兔半魂銷饑鷹自足隨黄犬<lb/>
倦鶴何知訝皁鵰東里歸心晴嶂逺南天望眼楚雲遥<lb/>
平生擊搏無才力不敢彎弓向九霄<lb/>
　　　冠山隠居為虞還淳賦<lb/>
聞道年來只閉闗紅塵不涴綠蓑閒囘光𢷬治周鄞鄂<lb/>
隱水金花遂退還靜裏風雲雙白鶴望中今古一青山<lb/>
冠山境與清都接㑹躡泠然指顧間<lb/>
　　　古木幽篁圖為藍世康賦<lb/>
<pb n="KR4h0089_WYG_006-11b"/>
掣鰲已長連雲榦泛海將刳貫月楂培塿靜忘身世小<lb/>
湖江寛受洑流斜鮮雲拂曙迷青靄涼月分秋到白沙<lb/>
林下可能容杖履擬攜琴鶴過東家<lb/>
　　　答劉惟學見寄<lb/>
半生鼻息吐虹霓袖握文光太乙藜江海十年歸震蕩<lb/>
弓刀千里事提攜無端忌器難投鼠有計開闗恥學雞<lb/>
顧我匣中雄劒在感君詩思啓愚迷<lb/>
　　　周柏夀隠居詩<lb/>
<pb n="KR4h0089_WYG_006-12a"/>
學律窮經事已譌鶱飛囘首畏矰羅潛蛟入海風濤靜<lb/>
来鳯成巢竹實多爨下枯桐當雅操山中藂桂擬招歌<lb/>
移文不愧重来客千古髙情意若何<lb/>
　　　楊將軍竹所詩<lb/>
將軍玉立萬琅玕九夏清風草閣寒裁管試吹来鳯操<lb/>
培根欲拂掣鼇竿南州文物交游盛北海樽罍氣宇寛<lb/>
頗怪草𤣥終日裏笑談帷幄四民安<lb/>
　　　答楊恭叔見寄<lb/>
<pb n="KR4h0089_WYG_006-12b"/>
抱璞燕然計不諧傾財楚館事多乖連城白璧憑誰售<lb/>
百鎰黄金祇自懐蟲蠧文章淹壯志魚龍江海愧英材<lb/>
感君髙誼垂青眼磊磈心胷得少排<lb/>
　　　題芝峯春曉圖<lb/>
翠微清梵曉琅琅靜裏鐘聲徹上方金粟樓臺通海氣<lb/>
紫芝雲樹發天香道林神駿誇騏驥康樂名山詠鳯凰<lb/>
聞道玉機虚講席西来意㫖印東堂<lb/>
　　　廬山圖<lb/>
<pb n="KR4h0089_WYG_006-13a"/>
路入匡廬望紫霄雲開紅日射山椒喫茶先到東林寺<lb/>
送客不過虎溪橋斷岸水雷留宿艇近村煙火候歸樵<lb/>
畫圖老眼成陳迹拂拭蒼松欲掛瓢<lb/>
　　　答吳志夫見寄<lb/>
海内衣冠頌徳聲八閩文物舊知名巢由有道全髙節<lb/>
李杜多才集大成白璧連城方售價黄河千古待澄清<lb/>
蒲輪肯為蒼生起早使簫韶學鳯鳴<lb/>
　　　王若水畫笋竹桃雀圖<lb/>
<pb n="KR4h0089_WYG_006-13b"/>
綠隂籬落引遊絲景物春融萬彚遲老翠拂天無並榦<lb/>
嬌紅照日有爭枝毫端㸃染成幽鳥淛右風流好畫師<lb/>
昨夜小軒披尺素東風淑氣藹簾帷<lb/>
　　　次韻劉二紹見寄夢中之作<hi>二首</hi>
鶴氅寛裁白袷袍泠風直擬太清遨揮戈駐景陽光合<lb/>
舉手捫天步武髙一氣化機號地籟八紘端倪析秋毫<lb/>
鳯麟洲渚今清淺箕踞何妨濯翠濤<lb/>
　　　又<lb/>
<pb n="KR4h0089_WYG_006-14a"/>
綠玉星冠紫綺袍片雲孤鶴事天遨神仙子晉飛鳬逺<lb/>
湖海元龍卧榻髙方寸淵涵虚湛鏡斗牛囊括影吹毫<lb/>
自從識得先天學半夜中峯湧海濤<lb/>
　　　鶴仙枯坐再用韻<hi>二首</hi>
東平仙吏我同袍綠鬢歸休歎浪遨經世文章江漢闊<lb/>
閒居氣㟁海天髙胸中萬巻餘孤憤身外千金杪一毫<lb/>
自信天池窮渤澥鯨鯢終古駕雲濤<hi>右奉柬</hi>
　　　又<lb/>
<pb n="KR4h0089_WYG_006-14b"/>
閩楚歸来脱戰袍列仙通籍友盧遨青天劒氣龍光老<lb/>
明月簫聲鶴背髙山水餘清分坐榻風雲遺夢散吟毫<lb/>
夘金肯借青藜杖共陟蓬壺看雪濤<hi>右自述</hi>
　　　又用韻二首奉答<lb/>
虎盤囊映赤霜袍獵獵霞裾稱逺遨星漢河源窮博望<lb/>
魚龍江海識琴髙崆峒老去詮龜筴閬苑歸来翳鳯毫<lb/>
自向漆園逢傲吏耳根𤣥籥鼓風濤<lb/>
　　　又<lb/>
<pb n="KR4h0089_WYG_006-15a"/>
夢裏雲霞覲赭袍飛煙冉冉紫京遨璚林碧玉三田暖<lb/>
仙掌黄金一柱髙化氣贅疣歸大幻剛風身世翼輕毫<lb/>
甦枯不用天瓢滴挽取銀河瀉瀑濤<lb/>
　　　送安上人住資聖入覲<lb/>
雪霽南天楚水新慈航北上泛通津呈橈已擬千人渡<lb/>
見影方傳一脈真猊座香雲開梵宇龍河花雨覲楓宸<lb/>
垂聲已慰藂林望資聖堂中萬刼春<lb/>
　　　慧明二上人皆次鄙韻見贈二首僕復用韻成<lb/>
<pb n="KR4h0089_WYG_006-15b"/>
　　　　二首答之<lb/>
髙僧語黙道機新每向迷塗示要津總羨恵能通末著<lb/>
那知迦葉得初真丹山鸞鳯依黄道玉殿簫韶奉紫宸<lb/>
直指倘蒙登野老玲瓏巖畔碧桃春<hi>右答慧上人照空</hi>
　　　又<lb/>
皎皎寥天璧月新流光大地燭迷津已堪息影觀漚泡<lb/>
不用當臺覔鏡真道上紗籠騰石馬眼中金屑瞇楓宸<lb/>
荆州此日神交意爛漫曇華刼外春<hi>右答明上人皎然</hi>
<pb n="KR4h0089_WYG_006-16a"/>
　　　璉上人主太平誠實願力金碧一新用韻美之<lb/>
兠率重開此土新黄金樓閣是通津仁周世諦含諸有<lb/>
體絶孤圓湛一真凡聖混融超法網君臣和合藹崇宸<lb/>
㑹看萬善菩提果五葉葳蕤大地春<lb/>
　　　入理問所作<hi>先生以髙蹈有忤時政被謫</hi>
羅網還堪致鳯凰亭亭飛影企朝陽南圖已分添希有<lb/>
西狩何勞獲不祥暗室撫心無少愧覆盆瞻隙有餘光<lb/>
青㝠我有冲霄翮奮激清風灑八荒<lb/>
<pb n="KR4h0089_WYG_006-16b"/>
　　　獄中元夕<hi>丙辰嵗</hi>
思親淚盡血俱流綵服心違滯楚囚燈月不孤囹圄夜<lb/>
梟鸞何憾網羅憂楚家亡狖延林木殷子明夷顧匹儔<lb/>
不有司空發寃獄經天紫氣㡬時收<lb/>
　　　次韻饒晟秀才見贈<hi>二首</hi>
壯嵗扁舟去五湖浮雲身世巻還舒空懐慷慨濟時䇿<lb/>
底用太平封禪書雲水閒情天宇闊乾坤髙榻世塵疎<lb/>
掣鼇留得長竿在縮手林泉學釣魚<hi>右自述</hi>
<pb n="KR4h0089_WYG_006-17a"/>
　　　又<lb/>
飽聞龍卧蟄江湖天壤閒雲與巻舒祖訓百年髙士傳<lb/>
韋編千古聖人書多君武庫詞鋒勁老我文魔世梗疎<lb/>
九萬亨衢當拭目風雲終化北溟魚<hi>右奉答</hi>
　　　次韻余樵谷見寄<hi>字南坡</hi>
青年儒素耿孤蹤師表賢才服事恭四海言窮羞説劒<lb/>
千金技老困屠龍月来髙樹軒居靜春到空山草木濃<lb/>
同是隱淪知此意為君揮灑散憂悰<hi>右自述</hi>
<pb n="KR4h0089_WYG_006-17b"/>
　　　又<lb/>
羨子衡茒守定蹤神交道義意彌恭草深平野騎蒼鹿<lb/>
雲滿清溪放白龍大角英芒遥拱衛少微光燄拂髙濃<lb/>
自從披誦新詩後悵望南坡企逸悰<hi>右奉簡</hi>
　　　還山<lb/>
壯遊千里歎孤蓬中道知非返故藂浪有才名聞海内<lb/>
秖憑生計在山中清明一掬神仙氣然諾千金國士風<lb/>
不是久無仁及物巻舒心事與雲同<lb/>
<pb n="KR4h0089_WYG_006-18a"/>
　　　黎川李反正有詩表兄劉紹為和章徴余次韻<lb/>
　　　　<hi>二首</hi>
江海棲蓬十載餘故林歸興在幽居早聞綵服趨庭孝<lb/>
晚積牙籖插架書泉水清甘刳竹引莆田腴潤帶經鋤<lb/>
新詩剰有超然志陡覺心胷磊磈舒<lb/>
　　　又<lb/>
知君生計有贏餘藹藹桑麻繞竹居林下交游還結伴<lb/>
山中種植已成書苔磯春水誰緄舫蓆帽秋風自荷鋤<lb/>
<pb n="KR4h0089_WYG_006-18b"/>
此意秖應同逸者寸心天壤<hi>缺</hi>
　　　次韻黄文彦見寄<hi>三首</hi>
達兼恥在英雄後獨善身當道義尊敢藉文章鳴大雅<lb/>
勉為賢哲仰諸昆隠居𢎞景甘棲遯著論虞卿厭坐樊<lb/>
林下閒情天壤闊飛潛何羨北溟鯤<lb/>
　　　其二<lb/>
經濟有時何憚晚文章於道未為尊皋夔王佐如心膂<lb/>
伊吕師臣儼弟昆黄石蟻封隨土壤素書魚蠧在山樊<lb/>
<pb n="KR4h0089_WYG_006-19a"/>
惟餘晉室清狂客漫有才華擬謝鯤<lb/>
　　　其三<lb/>
相從泉石敢辭煩友誼從容徳望尊寂寂委金稱管子<lb/>
琅琅鏘玉識元昆歌龍大澤君舒憤放虎窮山我息樊<lb/>
自信南圖運鶱翥風雲終古縱遊鯤<lb/>
　　　次韻劉二紹見寄感興近體<hi>二首</hi>
𦕈軀中立體無為入道由誠亦有涯常以恕心忘彼咎<lb/>
更于慎獨發吾私風雲化感仁兼濟靈雨亨貞澤溥施<lb/>
<pb n="KR4h0089_WYG_006-19b"/>
天爵克脩歸有道名言昭晰豈吾欺<lb/>
　　　又<lb/>
雲卧天行信有為昭昭立極渾無涯二儀孚洽元功溥<lb/>
萬有熙和化育私消息氣機乗理運縦横象緯柄文施<lb/>
黄中濯濯期通直慎獨持端貴不欺<lb/>
　　　徵君<hi>二首</hi>
山林鐘鼎兩忘情推分天和足養榮胷宇同仁閒宰相<lb/>
文章有道富書生鵬摶一息周天運龍卧千江得月明<lb/>
<pb n="KR4h0089_WYG_006-20a"/>
試鼓無弦彭澤操自然鳴鶴九皋聲<lb/>
　　　又<lb/>
投分林泉遺世情自膺天爵被身榮倫儕豈但齊三士<lb/>
氣岸何如魯兩生秋水襟期通汗漫春風庭户藹虚明<lb/>
不嫌太古天然調𤣥籥參差萬籟聲<lb/>
　　　村居即事<lb/>
百折青山老樹村一川雲氣護柴門空濛矯矯垂天翼<lb/>
江海滔滔活水源蔬飯神清忘肉食茒堂心穏傲華軒<lb/>
<pb n="KR4h0089_WYG_006-20b"/>
英雄過眼迷荒土莫怪先生學灌園<lb/>
　　　宜陽道中<lb/>
禾黍離離長野田風煙漠漠度平川樓臺萬户居無主<lb/>
租賦三農課有年䲭革沈浮將范蠡銀潢消息斷張騫<lb/>
荒村踸踔從迷逕還憶長安在日邉<lb/>
　　　峩冠<lb/>
峩冠左袒白羊裘時向煙霞混道流勲業無情風過耳<lb/>
神仙有分雪盈頭飄飄身世雙龍劒蕩蕩乾坤一月鈎<lb/>
<pb n="KR4h0089_WYG_006-21a"/>
攜取枯桐彈别鶴碧波如練楚江秋<lb/>
　　　鳯岡曉望<lb/>
曙色蒼茫四望昏榑桑雲錦眩朝暾一襟灝爽凌天<lb/>
宇萬里風濤息海門大化範圍包宇宙𦕈身中立柱乾<lb/>
坤平生經緯陽和力八表終當被晏温<lb/>
　　　感興<hi>二首</hi>
元包混沌儼胚胎清濁纔分化理開一氣曲成森萬有<lb/>
二儀中立具三才修齊道擬前賢並位育功由自已来<lb/>
<pb n="KR4h0089_WYG_006-21b"/>
如此聖人能事畢就中羲畫見深培<lb/>
　　　又<lb/>
天位穹窿地勢低中間交媾育羣黎陶鈞汗漫乾坤洽<lb/>
吹萬參差物我齊四海涵濡杯勺水九州埏埴彈丸泥<lb/>
自從囊括成功用一氣循環表路蹊<lb/>
　　　予既為冲齋李先生賦南杲之詩威雨吳先生<lb/>
　　　　偕冲齋聨璧而至方喜二妙過我適有事城<lb/>
　　　　府茶話怱怱及二君子訪彦堂黄先生書樓<lb/>
<pb n="KR4h0089_WYG_006-22a"/>
　　　　彦堂與予有衛國之約俱不果延欵相視悵<lb/>
　　　　惘且期重来口占近體以謝并確前盟柬三<lb/>
　　　　君子<lb/>
雀啄空庭梧樹涼衣冠聨璧過林塘愧無魯酒延清話<lb/>
謾有新詩賦草堂雄劒夙聞成許諾<hi>缺</hi>　　　　輝光<lb/>
汪汪叔度隣居好道義交從數不妨<lb/>
　　　再登鳯岡有作<lb/>
南天漠漠楚江明八表光華際太清身在兩間為砥柱<lb/>
<pb n="KR4h0089_WYG_006-22b"/>
望窮千里抱金城寥寥宇宙如無客獵獵風雲似有情<lb/>
誰識謝公珎重意東山髙卧計蒼生<lb/>
　　　次韻臨川許謙維翰見寄<hi>二首</hi>
湖海才名白髮多歸休丱角舊行窩寰區浩蕩推兼濟<lb/>
胸宇清明足飲和談道為誰揮玉塵趨時從自笑金鵝<lb/>
相從愧我為疵癘珪玷由来尚可磨<lb/>
　　　又<lb/>
木桮清潤稱藤槃草屋幽深卧榻安琪樹拂雲丹鳯老<lb/>
<pb n="KR4h0089_WYG_006-23a"/>
洞簫吹月玉龍寒著書未試圯橋履倣古猶裁薛縣冠<lb/>
此去瀛洲如可約秋風攜手駕青鸞<lb/>
　　　答洞陽道者<lb/>
廣脩爭似學無為息得貪求是子時禍若許禳天受諂<lb/>
福如可致道容私萬殊不别根荄在一念初萌影響隨<lb/>
若到此途猶有步無中光景自家知<lb/>
　　　答中孚道者<hi>二首</hi>
體為居宅四肢親神氣完全是主人内守謹嚴防物誘<lb/>
<pb n="KR4h0089_WYG_006-23b"/>
中虚靜定發天真英英道萼三田煖拍拍仁風萬象春<lb/>
光景本然如此好熙熙未讓葛天民<lb/>
　　　又<lb/>
得失場中掉臂行陶然人我兩忘情虚懐應物非同俗<lb/>
端坐澄心是養生姤就中孚成渾沌離消無妄見光晶<lb/>
君如不識庖犧畫太極轘轅本異名<lb/>
　　　訪艾逸虚不值<hi>二首</hi>
髙士棲神石室遥獨騎𤣥鶴訪參寥長生寳笈繙金軸<lb/>
<pb n="KR4h0089_WYG_006-24a"/>
延夀丹泉汲玉瓢一縷簫聲空裏聽千山雲氣望中消<lb/>
無因把臂琴窻夕共話桑田看海潮<lb/>
　　　又<lb/>
羽軿飛騖適無方過客留延坐紫房玉盌瑶花新練乳<lb/>
寳鑪雲篆夙煎香寰中雅致林泉勝世外髙蹤日月長<lb/>
遥睇青山覿神采泠風重約覲虚皇<lb/>
　　　對酒偶書<hi>四首</hi>
髙樹黄雲際逺天秋風鴻雁滿長川孔融北海無消息<lb/>
<pb n="KR4h0089_WYG_006-24b"/>
安石東山有嵗年夷散自應躭道味經綸誰復踵常編<lb/>
塵埃囘首知何限物色幽懐到酒邉<lb/>
　　　其二<lb/>
氛祲㝠㝠嵗月深鏡中華髮苦相侵非闗志士淹忠憤<lb/>
自信仁人蓄素心經緯有程稽往古英雄無夢慨来今<lb/>
惟憑淺酌澆愁酒舒嘯束皋碧玉岑<lb/>
　　　其三<lb/>
平生仁願及蒼生齟齬憂思殆玉成枯槁未甦霖雨在<lb/>
<pb n="KR4h0089_WYG_006-25a"/>
烽烟暫息海田更榑桑麗日光華近芒碭游雲氣宇清<lb/>
且共芳樽澆磊磈南天昨夜泰階平<lb/>
　　　其四<lb/>
當杯入手莫辭頻一曲清歌四座春世外雲天皆自得<lb/>
胸中海宇遂同仁曼容不飲期成學崇質留行慰養親<lb/>
猶待徳輝来下日金苞並照羽儀新<lb/>
　　　次韻劉二紹過上藍訪友<hi>二首</hi>
海嶠東邉眩錦暾幽尋應到上藍村山中酒儗流霞豔<lb/>
<pb n="KR4h0089_WYG_006-25b"/>
席上人如美玉温琴操九皋招獨鶴劒歌遥夜倒芳樽<lb/>
東平佳句張公谷遲我留題次小軒<lb/>
　　　又<lb/>
天上星辰識少微人間隱者芰荷衣千章老樹雲成幄<lb/>
四面青山玉作圍肖象有懐求築野非熊無夢到漁磯<lb/>
淮南不盡登臨興朗詠招歌䇿馬歸<lb/>
　　　偕表兄劉二紹訪友留飲求書因而有贈<hi>二首</hi>
龍安豪客氣如龍秩秩賔筵異味重少室山林無俗氣<lb/>
<pb n="KR4h0089_WYG_006-26a"/>
桐江水石有遺蹤能詩總羨劉公幹不飲休嫌邴曼容<lb/>
最愛野亭梧竹裏牙籖文史足三冬<lb/>
　　　又<lb/>
歸来一榻卧松雲徙倚簷峰對夕曛月滿溪山尋虎迹<lb/>
秋空牛斗識龍文多君早負青雲器老我狂書白練裙<lb/>
不是山隂逢道士可能乗興換鵝羣<lb/>
　　　次韻劉二紹菊節日與友興雲嶠登髙之作<lb/>
他鄉此日共登臺八表微茫望眼開江海嵗時佳節換山<lb/>
<pb n="KR4h0089_WYG_006-26b"/>
川雲物杪秋来風琴清宴驩朋集鶴髮髙堂憶子迴<lb/>
枉辱親親敦世好望雲慚舉菊花杯<lb/>
　　　遊正觀寺次劉紹韻<hi>二首</hi>
黄花樵悴倚東籬碧草㢘纖蔓曲池入室早逢僧慧可<lb/>
来遊還共鄭當時山川佳氣寰中勝雲水髙蹤世外期<lb/>
今日上方隨喜去秪應祗樹採三芝<lb/>
　　　又<lb/>
綠竹新編護檻籬清泉緩引放生池拈花已得單傳意<lb/>
<pb n="KR4h0089_WYG_006-27a"/>
彈指何妨出定時牧笛斜陽黄犢下釣臺秋水白鷗期<lb/>
相攜喜共煙霞賞况有淮南詠紫芝<lb/>
　　　遊福山寺<lb/>
老樹繁隂瑣閴寥飛湍百折窵岧嶤仁深苦海非無筏<lb/>
度廣迷津亦有橋薝蔔花林行處見醍醐甘露坐来招<lb/>
絶勝恵逺青蓮社何必匡廬望紫霄<lb/>
　　　入山後復次前韻<lb/>
鷲嶺風雲護閴寥繡峰雲樹倚岧嶤人疑廬阜邀蓮社<lb/>
<pb n="KR4h0089_WYG_006-27b"/>
磵似天台跨石橋陶令已諧開士約虞人何薦大夫招<lb/>
遥瞻錫影迴蒼峡始覺鈴聲下紫霄<lb/>
　　　返棹圖<lb/>
野人自愛住江干綠鬢歸来一榻安好樹成林多杞梓<lb/>
狂流入海息波瀾欲從范蠡尋歸櫂更向任公覔釣竿<lb/>
如此青山明月夜扁舟無那劒空彈<lb/>
　　　王鶴林造墨<lb/>
聞道鶴林王墨卿松煙金屑乳瓊英分来羽客丹砂和<lb/>
<pb n="KR4h0089_WYG_006-28a"/>
借得嫦娥玉杵成九域輿圖増煥發千秋紀載覩文明<lb/>
憑君莫入編修館唇吻雌黄失正情<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0089_WYG_006-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　元音遺響巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元音遺響巻七</head>
    <p>
<pb n="KR4h0089_WYG_007-1a"/>
欽定四庫全書<lb/>
　元音遺響巻七　　　　　　元　胡布　撰<lb/>
　　五言絶句<lb/>
　　　子夜變歌<hi>十首</hi>
劈碎短竹笻誰能居山峰峰生山中央磊磈刺心胷<lb/>
　　　其二<lb/>
打殺雙鴛鴦催死到白頭白頭不肯飛守分合當休<lb/>
　　　其三<lb/>
<pb n="KR4h0089_WYG_007-1b"/>
相思如江水東流不向西東流有迴轉相思見歸時<lb/>
　　　其四<lb/>
春蠶掛門口抱絲到莊前鏡昏不見面施朱紅可憐<lb/>
　　　其五<lb/>
儂愛芙蓉花如何拔花根花乾綴枝蒂老死守紅痕<lb/>
　　　其六<lb/>
出門無所道尋龜卦憂惱見龜猶自可無龜當奈何<lb/>
　　　其七<lb/>
<pb n="KR4h0089_WYG_007-2a"/>
蒲是無心蒲藕是荷根蒂蒲花見散亂蓮子結心苦<lb/>
　　　其八<lb/>
汲井不能乾井深望瓶還雖是轆轤轉手繩見泉難<lb/>
　　　其九<lb/>
船自當風信失怨浪顛傾牽絲繩大柁竿長難支撑<lb/>
　　　其十<lb/>
愛歡人共道遇歡夢暫見心是九疑山腸作車輪轉<lb/>
　　　墨菊<lb/>
<pb n="KR4h0089_WYG_007-2b"/>
彭澤歸来後緇塵㸃鬢絲烏紗漉酒罷掛在菊花枝<lb/>
　　　曉望<lb/>
憑虚御旦氣曠望當髙臺水白將天去雲紅挟日来<lb/>
　　　把釣<lb/>
八十皷刀翁風雲渭水逢三千六百釣一釣取齊封<lb/>
　　　自君之出矣<hi>四首</hi>
自君之出矣鸞鏡黯無光不嫌紅粉汚持底試新粧<lb/>
　　　其二<lb/>
<pb n="KR4h0089_WYG_007-3a"/>
自君之出矣不是怨空閨勲庸久未立封章那可齊<lb/>
　　　其三<lb/>
君勞王事日妾事舅姑心别離千萬年恩情生死深<lb/>
　　　其四<lb/>
憶别翻成夢愁寒預寄衣穿衣見妾面得信似君歸<lb/>
　　　夢中作<lb/>
拂拭紫霞裾騰身白玉京天空雲氣冷夜半露華生<lb/>
　　　雪夜作<lb/>
<pb n="KR4h0089_WYG_007-3b"/>
羽帳梨雲白虚窻霽雪明正當長夜裏只道日光生<lb/>
　　　聞并州旱<lb/>
江水解牽愁愁心百折流憑將無限淚灑雨向并州<lb/>
　　七言絶句<lb/>
　　　山中雜興<hi>十首</hi>
山如奔馬水遊龍獵獵雲霞錦綺重一覽九州明望眼<lb/>
天髙日朗豁心胷<lb/>
　　　其二<lb/>
<pb n="KR4h0089_WYG_007-4a"/>
壯心登涉不辭危俯愛熙和遂物私忽漫青雲生步履<lb/>
便從西北補天維<lb/>
　　　其三<lb/>
登山有屐水乗舟匹馬籃輿任遠遊磊磈滿懐艱步履<lb/>
只堪青眼睇浮休<lb/>
　　　其四<lb/>
歸来江上鼓雲和曲罷泠風振珮珂惆悵無人將逸操<lb/>
鏡天秋淨月明多<lb/>
<pb n="KR4h0089_WYG_007-4b"/>
　　　其五<lb/>
坐深清興滿林塘老樹隂濃比屋涼自足一巵澆磊磈<lb/>
茒齋髙枕到羲皇<lb/>
　　　其六<lb/>
髙天鴻雁翼秋清海宇紅雲去路明傳語鯤鵬今㡬息<lb/>
南圖空闊豈無情<lb/>
　　　其七<lb/>
銀漢浮楂八月寒河源清淺共誰看鑿空攜石歸来後<lb/>
<pb n="KR4h0089_WYG_007-5a"/>
從此天機不得安<lb/>
　　　其八<lb/>
澄清真欲剪鯨鯢壯氣威稜力未疲更竭五湖翻四海<lb/>
大甦枯槁洗瘡痍<lb/>
　　　其九<lb/>
求田問舍拙謀為百事無營足養頥賴有清明方寸地<lb/>
靜如秋肅動春熙<lb/>
　　　其十<lb/>
<pb n="KR4h0089_WYG_007-5b"/>
朗朗心田物我同相忘塵世與山中浮雲淨掃秋無際<lb/>
璧月光華徹太空<lb/>
　　　遊仙詩<hi>十首</hi>
眇軀天地寄蜉蝣囊括虚丸位斗牛流目紫霞三萬里<lb/>
泠風一息廣寒遊<lb/>
　　　其二<lb/>
松花久服羽毛輕鶴上璚簫弄月明拂拭紫宫磨鏡石<lb/>
中天端坐待河清<lb/>
<pb n="KR4h0089_WYG_007-6a"/>
　　　其三<lb/>
濟隂園客事蠶桑草實充飢五色香怪得繅絲繭如甕<lb/>
織成星斗滿衣裳<lb/>
　　　其四<lb/>
天髙地下杳難攀欲詰皇人溟涬間仙境清虚塵世濁<lb/>
深仁何事棄浮寰<lb/>
　　　其五<lb/>
竦身徐步達清都下視茫茫歴刼汚欲倒天瓢澆九域<lb/>
<pb n="KR4h0089_WYG_007-6b"/>
人寰合返古初無<lb/>
　　　其六<lb/>
霓旌閃閃絳臺微緩引空歌啓玉扉𤣥鹿脯延千歳夀<lb/>
氷蠶絲織六銖衣<lb/>
　　　其七<lb/>
遥遥閶闔緑金門路近璚林玉氣温北望鳯巢雲萬頃<lb/>
拂天珠樹倚崑崙<lb/>
　　　其八<lb/>
<pb n="KR4h0089_WYG_007-7a"/>
錦段囊琴憶楚明瑶箏㡬曲受飛璚八風從律諧宫徴<lb/>
廣樂鈞天九奏成<lb/>
　　　其九<lb/>
蒼龍天矯迎黄帝白鶴飄颻道紫皇自得金精和五氣<lb/>
便將呼吸納三光<lb/>
　　　其十<lb/>
玉貌長年浩養頥金風午夜透簾帷太虚一氣恢無象<lb/>
元始非予却認誰<lb/>
<pb n="KR4h0089_WYG_007-7b"/>
　　　奉寄二兄<lb/>
兄奉慈闈傍楚山弟勤王命客閩闗人生忠孝行天下<lb/>
千里渾如跬步間<lb/>
　　　夢中作<lb/>
雲裾縹緲躡飛霞路入玉京仙子家瑶堦長日碧䦨靜<lb/>
一陣狂風掃落花<lb/>
　　　虬鬚客<lb/>
羣雄圖䜟已多門餘子無過將相尊不入長安經卦肆<lb/>
<pb n="KR4h0089_WYG_007-8a"/>
白騾依舊向中原<lb/>
　　　明皇吹笛圖<lb/>
緑玉昭華别有名自從吹曲戰塵生三郎曽灑伊州淚<lb/>
凝碧池頭弔海青<lb/>
　　　絶句<hi>二首</hi>
蘆荻花殘豆葉黄秋風八月雁南翔年年墜露漙枯木<lb/>
老樹何心耐九霜<lb/>
　　　又<lb/>
<pb n="KR4h0089_WYG_007-8b"/>
碧波千里漾浮漚畫槳驚飛入亂流莫漫水村煙霧裏<lb/>
虞羅多在釣磯頭<lb/>
　　　久隂<lb/>
江南冬暖不知寒長把晴雲帶雨看如今累月愁隂合<lb/>
轉盼青天白日難<lb/>
　　　發澹湖<lb/>
鶴林輕霧散餘寒翠竹交隂不礙冠十里曉風花作陳<lb/>
亂飛梅雪擁征鞍<lb/>
<pb n="KR4h0089_WYG_007-9a"/>
　　　劉紹宅題芭蕉<lb/>
碧玉盈盈翠袖寒月明秋影盼青鸞雲緘不展芳心嫩<lb/>
怨向西風泣露團<lb/>
　　　再刻竹<hi>二首</hi>
玉鸞雙引綵雲中劒羽泠泠灑碧空一曲昭華明月裏<lb/>
飛璚無力任秋風<lb/>
　　　又<lb/>
翡翠啼煙亂晚青斜穿璧月過瑶屏雙成九弄玲瓏玉<lb/>
<pb n="KR4h0089_WYG_007-9b"/>
同躡金苞紫鳯翎<lb/>
　　　有贈<lb/>
三珠樹底紫鸞笙九弄參差玉譜成青鳥不来明月冷<lb/>
六銖衣薄怯秋清<lb/>
　　　月夜鳯山笛聲<lb/>
月光如水寫秋空長笛悲来萬里風不是山髙去天近<lb/>
那因吹入五雲中<lb/>
　　　得陳堯咨胡璉書知故交存殁悵然賦此<lb/>
<pb n="KR4h0089_WYG_007-10a"/>
三千里外書能到五六年間事已非今日徒將天下淚<lb/>
倚天傾作萬珠璣<lb/>
　　　答孫行簡見寄<hi>二首</hi>
自分青萍閟紫芒誰論鐵筆厲秋霜銀箏不是彈明月<lb/>
悶向空山泣鳯凰<lb/>
　　　又<lb/>
時来軒冕可能逃君有長才信所遭莫遣蒲輪恐山客<lb/>
山中松桂訝旌旄<lb/>
<pb n="KR4h0089_WYG_007-10b"/>
　　　題畫<lb/>
自從贏得五湖身白眼江干笑問津只道五湖風浪惡<lb/>
狂流更有濟川人<lb/>
　　　返棹圖<lb/>
歸来江上有扁舟相伴閒身狎白鷗棹向江東訪徐庶<lb/>
無端談笑取公侯<lb/>
　　　蒼松圖<lb/>
緑竹如雲草閣寒門前流水五湖寛長松自挺山林氣<lb/>
<pb n="KR4h0089_WYG_007-11a"/>
莫作當年柱石看<lb/>
　　　有感<lb/>
雲林遥隔鹿門山長路囂塵倦往還自信龎公逺城府<lb/>
不因名姓在人間<lb/>
　　　題畫<hi>二首</hi>
華髪歸来著素冠碧山秋興楚天寛自從閒却風雲手<lb/>
江漢經綸理釣竿<lb/>
　　　又<lb/>
<pb n="KR4h0089_WYG_007-11b"/>
綠水青山草澤春悠悠舟檝寄閒身五湖淪落無知已<lb/>
畫裏䲭夷識故人<lb/>
　　　丙辰十月初五日發龍江<lb/>
覊人得遣如承檄日暮登舟似到家烏鵲定傳天外喜<lb/>
慈闈今夜占燈花<lb/>
　　　畫馬<lb/>
當時造父為誰容變幻風雲有類從一自穆王窮轍跡<lb/>
天閑何處覔真龍<lb/>
<pb n="KR4h0089_WYG_007-12a"/>
　　　墨菊<lb/>
陶潛宅是右軍家移得秋芳共嵗華金質曉凝煙霧重<lb/>
東籬爛漫墨池花<lb/>
　　　紅梅<lb/>
半酣姑射臉烘桃玉笛風清絳雪髙買得鮫綃重著色<lb/>
猩猩血染赤霜袍<lb/>
　　　題二牧死節巻<hi>栢君夀疊子初</hi>
國士從容盡節秋二公忠倡起遐陬三山明月清漳水<lb/>
<pb n="KR4h0089_WYG_007-12b"/>
一様丹𠂻萬古流<lb/>
　　　天鵝<lb/>
斷岸蘆花撲浪腥一雙棲泊向長汀鶱飛未欲凌霄漢<lb/>
豈傍蓬蒿畏海青<lb/>
　　　富春垂釣圖<lb/>
軒冕泥塗本異名論交一宿去天庭十年老我江湖夢<lb/>
祇向圖中覔客星<lb/>
　　　題畫<lb/>
<pb n="KR4h0089_WYG_007-13a"/>
江上琴聲水面風空山流響振霜鍾平生心手南薫曲<lb/>
鼓向潛淵起蟄龍<lb/>
　　　牛自牧畫竹寄馮宗泰求題<lb/>
蒼鸞七葉紫金苞露冷葳蕤憶舊巢分得一枝来嶰谷<lb/>
掣鰲竿上化龍梢<lb/>
　　　方壺畫竹寄周知州<lb/>
太守題封金瀣沆壺仙折寄玉琳琅鳯翎㡬葉瀟湘露<lb/>
留作髙軒九夏涼<lb/>
<pb n="KR4h0089_WYG_007-13b"/>
　　　送聶尚文赴選<lb/>
衛國諸孫國士風九苞華采麗蒼穹都將久蟄林泉志<lb/>
散作為霖澤物功<lb/>
　　　題方壺半窻風雨竹<lb/>
折得琅玕㡬葉青泠風入手翠濤輕金苞不展湘蕤露<lb/>
灑向秋窻作雨聲<lb/>
　　　題方壺畫江雲渭樹寄黄子邕<lb/>
壺子慇懃畫裏詩寄来工部慰相思都將魏闕風雲意<lb/>
<pb n="KR4h0089_WYG_007-14a"/>
散作湖江汗漫期<lb/>
　　　送黄伯章應辟<lb/>
潁川遺徳懋諸孫廊廟璠璵白玉温此去挟書千萬乗<lb/>
好將忠孝繼賢門<lb/>
　　　陳本初應辟<lb/>
昭代才華出頖宫元龍豪氣拂秋空致君堯舜須儒術<lb/>
好建良臣濟世功<lb/>
　　　棲雀圖<hi>二首</hi>
<pb n="KR4h0089_WYG_007-14b"/>
章臺羅綺錦成團花栁繁隂有彈丸何似空山荆棘裏<lb/>
春風穩借一枝安<lb/>
　　　又<lb/>
跳出穠芳萬錦團暫棲榛棘避金丸上林無限間闗者<lb/>
不似山樊夢寐安<lb/>
　　　次韻孫作大雅思歸四絶各述已志<lb/>
學得條桑種薄田竹溪茒屋鳯山前青雲長得三珠樹<lb/>
碧落飛来一道泉<lb/>
<pb n="KR4h0089_WYG_007-15a"/>
　　　其二<lb/>
浩蕩乾坤寄此身苞蘆蝦菜戀江村自從天爵拘名節<lb/>
只合經書遺子孫<lb/>
　　　其三<lb/>
老去虚心將勁竹饑来返哺愛慈鴉忠貞孝友無消息<lb/>
惆悵南天白日斜<lb/>
　　　其四<lb/>
壯髮飄蕭四十踰羈艱何意問陶漁為屠白額除民患<lb/>
<pb n="KR4h0089_WYG_007-15b"/>
每掣金鰲備饌厨<lb/>
　　　次韻倪雲林自題竹石小畫<lb/>
筆底天章逈不羣寫生羞説李將軍空林著得林貞魄<lb/>
笑殺師雄媚縞裙<lb/>
　　　題風煙雪月梅<hi>四首</hi>
翠羽聲殘夢覺時昭華玉琯曉參差璚林昨夜春寒淺<lb/>
貌得梨雲不受吹<lb/>
　　　其二<lb/>
<pb n="KR4h0089_WYG_007-16a"/>
羅浮仙子黯香魂筆底陽和水墨痕多事縞衣蒙玉質<lb/>
三千弱水又黄昏<lb/>
　　　其三<lb/>
玉屑盈盈玉瓣低陽烏東上醉如泥寫真好似楊生手<lb/>
璚樹千秋翠羽啼<lb/>
　　　其四<lb/>
瑶葩萬樹俯清江宵魄寒囘玉笛腔不是金波吹瀲灧<lb/>
肯分清影到書窻<lb/>
<pb n="KR4h0089_WYG_007-16b"/>
　　　題宋好古横披竹<lb/>
鳯翎蕭瑟吐寒芒碧玉分隂剪剪香試啓横窻看月色<lb/>
清風天籟起瀟湘<lb/>
　　　題錢舜舉折枝桃<lb/>
五陵春色巧胚胎桃李家山取次開不惜月中攀桂手<lb/>
寫他長者折枝来<lb/>
　　　漫興<hi>四首</hi>
石林環抱白雲村曲沼潛通活水源莫訝山中富葩藻<lb/>
<pb n="KR4h0089_WYG_007-17a"/>
春風萬彚藹蓬門<lb/>
　　　其二<lb/>
家住雲林結翠微故交寥落過門稀滄江夜色樵漁罷<lb/>
水月虚明送客歸<lb/>
　　　其三<lb/>
學得䲭夷世外遊雲濤天壤寄安流五陵書劒隨行李<lb/>
頭白江湖一釣舟<lb/>
　　　其四<lb/>
<pb n="KR4h0089_WYG_007-17b"/>
江海風塵瞇壯圖故山生計在樵蘇年来金土皆同價<lb/>
辭賦雖工肯賣無<lb/>
　　　題出山便面<lb/>
琴劒西遊㡬日還秋風疋馬度江闗石門松籟休囘顧<lb/>
不為蒼生不出山<lb/>
　　　蕭翼賺蘭亭圖<lb/>
唐皇智取誠何在蕭翼諛成計已深傳笑畫圖因玩物<lb/>
君臣千古戒欺心<lb/>
<pb n="KR4h0089_WYG_007-18a"/>
　　　昱方畫寄無盡無盡轉贈逺峰逺峰求題<lb/>
昱方佳製寄傳翁持比璚瑶貺逺峰不是無言一轉語<lb/>
風雲毫素起蛟龍<lb/>
　　　三友雙雀圖<lb/>
三友自矜霜雪操雙禽穩借嵗寒枝鶱飛未欲當隂慘<lb/>
共待陽和布物私<lb/>
　　　九龍圖<hi>三首</hi>
陽九亨貞徳正中甦枯澤物瑞年豐祇應毫素圖神器<lb/>
<pb n="KR4h0089_WYG_007-18b"/>
不遣風雲訝葉公<lb/>
　　　其二<lb/>
寰宇無塵海不波忽然隂慘出羣魔漁民損物成何事<lb/>
周處雄才世上多<lb/>
　　　其三<lb/>
天池潛躍久無聞用九非時豈有羣似是筆端千古意<lb/>
摩挲老眼識風雲<lb/>
　　　題畫<lb/>
<pb n="KR4h0089_WYG_007-19a"/>
冉冉行雲翳太空竟無霖雨作年豐毒龍不挽天河水<lb/>
徒使蒼生怨化工<lb/>
　　　雨後泛舟有作<hi>二首</hi>
隂霾亘日黯愁寒深藉狂風為掃殘此夕月涼蘭棹穏<lb/>
寥天雲氣共誰看<lb/>
　　　又<lb/>
雲消四裔淨無塵忽漫青天萬彚新驟雨狂風不知處<lb/>
五湖明月屬閒人<lb/>
<pb n="KR4h0089_WYG_007-19b"/>
　　　松谷詩<lb/>
好從巖穴養貞姿大厦傾頽豈易支此去化龍蟠后土<lb/>
千秋西北障天維<lb/>
　<lb/>
　<lb/>
　<lb/>
　<lb/>
　元音遺響巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元音遺響巻三</head>
    <p>
<pb n="KR4h0089_WYG_003-1a"/>
欽定四庫全書<lb/>
　元音遺響巻三　　　　　　元　胡布　撰<lb/>
　　七言古詩<lb/>
　　　張子𤣥畫梅詩<hi>為季充先生賦</hi>
清河之子鐵石腸寒玉為操冰為裳湘簾風靜小窻夜<lb/>
月澹梨雲飛夢長夢中彷彿孤山下西湖處士知我者<lb/>
弱水茫茫玉笛寒翠禽聲起鞦韆架碎冰和墨幻璚真<lb/>
桃腮杏臉慚丰神一片江南秋水白天香亂擈羅浮春<lb/>
<pb n="KR4h0089_WYG_003-1b"/>
有時半折臙脂顆酒暈衝寒晚香破有時斜抹縞衣籠<lb/>
絶似黄昏澹煙涴補之寫手近代竒清河獨師王㑹稽<lb/>
平生自得冰玉骨脱略毫素囘天機閩南十九徴揮翰<lb/>
萬幅瑶花蒼鐵榦更須蓓蕾待和羮千古圗酸表雄觀<lb/>
　　　䝉山春曉圗<hi>為周清之賦</hi>
愛蓮先生孫子賢置郵三載来杭川軺車盈盈驛騎駛<lb/>
公館一飯無留延畫師乗閒拂毫素萬里䝉山生尺楮<lb/>
家鄰鄒魯邈歸途宦薄閩門澹遊趣故山春明萬彚隂<lb/>
<pb n="KR4h0089_WYG_003-2a"/>
青陽旭日開中林泉分五乳石流淨苔蝕璚崖甘露深<lb/>
琳宫晶熒倚天表絳樹㣲茫接空杳東峯斜月照行人<lb/>
北鄙蒼煙度歸鳥圗中鄉國夢中詩魏闕身心江海思<lb/>
此日職司忠有在他年丘壠孝無違我亦雍丘種𤓰老<lb/>
憂天之人共鄉堡何時一曲望江南同上蒙山拾瑶草<lb/>
　　　題方壺嶰谷朝陽<lb/>
老壺心受李後王筆力肩齊金少海時於毫素灑清泠<lb/>
㡬葉瀟湘發天籟玉鈎金錯勢不同屈鐵盤薄驚神工<lb/>
<pb n="KR4h0089_WYG_003-2b"/>
干將錯莫閟秋影劒羽淅瀝吹霜風緑金莖上日杲杲<lb/>
甘露盈條翠香好掣鼇東海筋榦存待鳯蒼梧繁實老<lb/>
餘梢裊裊干虹霓伶倫取韻成㕘差鈞天九奏欲備薦<lb/>
韶濩雲英相倡隨養䝉濡澤空山道松古梅芳交逸操<lb/>
侵天蔽日㑹有時九夏炎威迹如掃壺子天機龍虎精<lb/>
虚心勁節邈生成隃糜煖暈璚瑶色繭楮寒芒風雨聲<lb/>
置之髙軒光雪墅鳯咮蒼凉楚雲暮玉軸泠風莫巻舒<lb/>
鸞翎神采將飛騖<lb/>
<pb n="KR4h0089_WYG_003-3a"/>
　　　老將歎<lb/>
長風飛沙三萬里漠漠平原戰塵裏漢家諸將氣如雲<lb/>
萬騎飲馬天山水天山水深寒入骨苜蓿經霜吐花紫<lb/>
塞嶂縁雲玉堞長邉秋泣月金鉦起昔年従事將軍青<lb/>
寘顔山石曽刻名前年斬頭八九萬幕南始見無王庭<lb/>
竒材劒客爭交結王公貴人皆折節名譽起身刀劒中<lb/>
勲庸忽在王侯列幸逢聖治罷弓刀得兔猶勝走狗勞<lb/>
不同曲逆遊雲夢錫壤分符表威重畫圗麟閣貌生時<lb/>
<pb n="KR4h0089_WYG_003-3b"/>
裹屍馬革得全歸成功受禄榮㢘退太平金玉寳耆頥<lb/>
間經五原獵禽獸信馬邊場剪楊栁黄沙帶水尚熏腥<lb/>
白骨如山半摧朽始慙富貴在一身萬死豈盡無辜人<lb/>
不惜萬死易一生猶希百世享尊榮死者一一富貴心<lb/>
當得瓦礫變黄金天地生金起爭戰世上黄金不願見<lb/>
　　　清明日作<lb/>
黄雲滿江江樹紫碧草荒城繞流水平原歌哭雜悲驩<lb/>
㡬處松楸裂新紙死者白骨委路岐生者不歸何處所<lb/>
<pb n="KR4h0089_WYG_003-4a"/>
煙華澹澹鳥飛来野田無主生桑梓昔年大官厭粱肉<lb/>
攘攘僕妾衣紈綺尊酒須傾十家産搥楚見血瀝膏髓<lb/>
東鄰無田坐凍餒百草糠籺盡竟死夫病在床子乞食<lb/>
鄉里紛紛説兵事西隣有田牛入官男女殷勤供耒耜<lb/>
徴需不足来囹圄喘息奄奄面如鬼河西大家日求趁<lb/>
終嵗無人戀針指擔頭鰕莱徒紛紜辛苦得錢爭換米<lb/>
三邊百戰矢如雨十室八九驅瘟癘翁死垂頭尚顧子<lb/>
子死父母無全計吁嗟乎天胡不仁豈若假手塗生類<lb/>
<pb n="KR4h0089_WYG_003-4b"/>
就使横屍積山壘銅駝金谷皆荆杞周宣中興偉臣在<lb/>
枉死呻吟眷仁治偏禆戮力建武功上徳有道存經緯<lb/>
小農食飽大農喜樂嵗終身保妻子羈臣拭目瞻治平<lb/>
當使八表皇風被<lb/>
　　　贈龎將軍<lb/>
龎將軍虬髯㦸烈凌秋旻當闗叱咤萬夫勇一語不合<lb/>
輕王臣去年謝事歸東海鶡冠縞衣佩蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>斛雷手語<lb/>
託素心轉闗濩索通悲灑君不是賀懐智石槽鐵撥雲<lb/>
<pb n="KR4h0089_WYG_003-5a"/>
雷氣又不是康崑崙激流鏦錚金鐵渾玉盤驪珠千萬<lb/>
轉春氷百裂黄河奔髙堂秋空夜氣昏中天月色爛若<lb/>
銀請君别按伊州調不作青衫灑淚人<lb/>
　　　殿前生桂樹<lb/>
金花濕露溶青𤨏玉宫繁手匀秋顆翠隂亂月散香塵<lb/>
十二闌干曉風過驚烏起飛仙子殘舞鸞交枝凉葉翻<lb/>
銀縈玓瓅熏羅被翠鏤搔頭綰鳯鬟鳯鬟羞花悼春<lb/>
逺欲倩春時花滿眼<lb/>
<pb n="KR4h0089_WYG_003-5b"/>
　　　憂且吟<lb/>
寸草爇火林可燃尺鐵鑿石山為穿快劒斫水徒勞割<lb/>
利口詆聾何用言人生所貴推時美萬語不矜一語喜<lb/>
武乙何尤死暴雷盜跖端居保遐紀衛鞅嘗陳帝王道<lb/>
直以霸術符君好向使相容客舍人詎知法令為强暴<lb/>
明君素矜賈誼才時將不偶反見灾當其魯鈍保年夀<lb/>
何物鵩鳥興悲哀黄河不異流清濁一入大海勝杯勺<lb/>
混混魚龍奮頭角跳蝦走蟹相㕘錯行者苦短論苦長<lb/>
<pb n="KR4h0089_WYG_003-6a"/>
邪人邪正祥不祥縦能鞭石填滄海亦有愚公計太行<lb/>
　　　楊妃春睡圗<lb/>
蘭湯濕玉臙脂軟雲螺隨枕腮紅淺漁陽鼙皷夢中驚<lb/>
不似三郎喚不醒亡國冶容留粉墨此夢至今醒未得<lb/>
　　　題方壺雲山蕭寺圗<lb/>
山人行樂溪橋東蒻帽衲子欣相逢相逢相攜成一笑<lb/>
老刹有路山南通山南青瓊十二峯雲嵐列綵蒼景重<lb/>
請君為我激長嘯萬木古壑號天風行雲躡屐度飛磵<lb/>
<pb n="KR4h0089_WYG_003-6b"/>
龍光走潭碧珠粲雄山之神不敢呵物變金沙界長坂<lb/>
長坂迴塘紫篠林薝蔔花香貝葉深歴歴晨鍾翠微出<lb/>
朝光斜切玉山岑一逕浮莎青錦織喬松偃羽寒蛟色<lb/>
金繩耿光揺佛日鐵鳯交簷威梵國世尊寥寥空殿秋<lb/>
龍象慘戚隂風颼山僧逢迎禮闊略遥指寳華當白樓<lb/>
白樓之西小有洞僧伽文釋三千衆瞿曇石上説根源<lb/>
旃檀閣裏㕘疑夢山人瞑坐天雨飄醍醐味冷夙煩消<lb/>
從此靜通成大徹迴頭世火謾焚燒出塵直出塵中幻<lb/>
<pb n="KR4h0089_WYG_003-7a"/>
浪説三途起八難此軀此相即真空八難何曽有空幻<lb/>
畫裏寰區塵眼塵風雲色界幻天真壺仙為幻區中眼<lb/>
難幻區中眼外人<lb/>
　　　題朗吟飛過洞庭湖圗<lb/>
純陽早得莊列術飄然凌空履芒忽岳陽樓觀千萬人<lb/>
望眼依微生恍惚此皆幻譎籠世目神觀一返如轉燭<lb/>
何風可乗虚可憑吹天地影掛粒粟當時寫圗局形肖<lb/>
詩以遣真傳者誚此人應與此樓齊不爾那容海門嘯<lb/>
<pb n="KR4h0089_WYG_003-7b"/>
河山色界非道心囘仙豈泥區中音為君擊節夢中曲<lb/>
八表無倪何處尋<lb/>
　　　道士魏晦初詩<lb/>
混混鴻濛彈丸戲兆形分裂為天地厥初生人自二氣<lb/>
抱一吹萬奠品彚剛嘘柔吸互成體誕靈為物昧常始<lb/>
至士返真宅無滓窮身所受復元理洞以明明削涯涘<lb/>
𤣥根灌溉達軒陛何以誠之心合意逍遥自然湛無際<lb/>
此與晦初非二義子其佩言味道味<lb/>
<pb n="KR4h0089_WYG_003-8a"/>
　　　聽箏堂送朱啓文歸虎林省親<lb/>
秦人破瑟促瑶柱翻作清商去聲譜唳鶴羣髙咽素雲<lb/>
雛鸎語滑烘春樹故家王謝挹風流罷笛徐將玉撥搊<lb/>
桓伊雙手金縢曲風繞鵾弦璧月秋欲鼓陽春和彌寡<lb/>
調髙誰是知音者改撥驪歌慰壯遊白雲冉冉吴山下<lb/>
　　　題方壺寄虞還淳金錯刀<lb/>
老壺胸宇珠璣海散作文章敷五采筆端磊砢金錯刀<lb/>
㸃染風雲噫大塊璚枝矯矯浴月明劒羽獵獵吹秋清<lb/>
<pb n="KR4h0089_WYG_003-8b"/>
千年龍髯老不化㡬葉鳯咮寒無聲金張華館苦欲置<lb/>
購以千金人莫貰殷勤寫寄虞仙家虚堂白日雷霆氣<lb/>
虞仙霞佩凌空翔挟之綃帛虎盤囊臨風莫展青瑶軸<lb/>
㑹化神龍去紫蒼<lb/>
　　　題方壺臨金顯宗金錯刀贈劉二紹<lb/>
卯金飛書子壺子欲覔琅玕寫生紙壺子箧中金錯刀<lb/>
少海天機忍相遺拂開蜀昶古硬黄信筆揮搨騰干將<lb/>
虬枝獵獵閟秋影龍氣習習吹寒芒玉竿蒼涼屈鐵利<lb/>
<pb n="KR4h0089_WYG_003-9a"/>
鈎距生風漲清泚上清宫裏狡獪成題以保成摹筆戲<lb/>
幽軒白石對此君勁節虚心為寫真仙翁帝子俱物化<lb/>
劒羽空餘鸞鳯文卯金珍襲置邃閣太乙青藜映銛鍔<lb/>
披圗長嘯挹清芬天外泠風灑寥廓<lb/>
　　　題王子慶畫開元寺圗<lb/>
吕蒙故宅清溪側山木林林峭空碧千秋化作梵王宫<lb/>
唐年錫以開元額門前喬柯鐵屈蟠階下流水龍遊盤<lb/>
坐開寳月擁金相梵徹雨花飄玉闌丹青傑出蒼山表<lb/>
<pb n="KR4h0089_WYG_003-9b"/>
雲際髙俯青空杪鴻漸遥分一掬泉獅峯不放千林曉<lb/>
松濤入夜亂溪聲燈鏡連宵助月明清淨域中觀小刼<lb/>
金銀色界照重城兹山未許他峰並古塔不讓閩南盛<lb/>
一原堂上演大乗玉璣東序超無證我来亭上尋紫芝<lb/>
名籃兩醉春風期見花解得西來意擊竹因聞向上機<lb/>
畫裏幻成塵境幻具眼良工心手粲巻圗長嘯激清風<lb/>
一色虚空覿神觀<lb/>
　　　背面鞦韆美人圗<lb/>
<pb n="KR4h0089_WYG_003-10a"/>
妾夫二十顔如玉綺户銀窻照華屋屋前桃李花錦團<lb/>
屋後鞦韆栁隂曲百尺䈥竿駐綵旗同心寳帶挽朱絲<lb/>
髙天下地鴛鴦結去月來風連理枝夫今不歸傷獨自<lb/>
翠被春深積殷漬熏香消盡曉帷寒乳燕歸来小簾紫<lb/>
玉雁慵梭瑟上塵金鈿羞帖鏡中春挂絲微染鴉黄淺<lb/>
收淚生憎粉汗匀寥寥雁字雲中度望望羊車去時路<lb/>
不須囘首怨東風背面啼痕灑瑶柱<lb/>
　　　題畫<lb/>
<pb n="KR4h0089_WYG_003-10b"/>
緑潤紅殷春似織梁家紈綺無消息百花香底醉遊蜂<lb/>
小院寒輕翠簾窄飛来青鳥栁枝柔戢羽憑風為食謀<lb/>
小物從来操毒蟄未應一啄向饑喉<lb/>
　　　題方壺古木風湍圗<hi>為潘真卿賦</hi>
畸人平生山水癖經行領略多竒蹟見圗何啻坐山樊<lb/>
悦目洗心看水石何物昂蔵挺老株青蒼㸃綴忽成圗<lb/>
天風撇裂起毫素龍氣溟漲當交衢攣拳培塿森凉玉<lb/>
逺挹泓渟湛寒緑飛湍九折天外來萬壑瑶華灑空谷<lb/>
<pb n="KR4h0089_WYG_003-11a"/>
猗惟應龍潛九淵靜者一志安林泉眼中偃蹇柱碧落<lb/>
絶似端倪窮化先畸人流玩有餘暇何意同心在林下<lb/>
老壺仙筆世罕儔半幅瀟湘玉無價山城鑒賞如雲屯<lb/>
寳子新作同璵璠因之毫墨感知己泠風巻送潘黄門<lb/>
　　　題闗河秋晚圗<hi>為曽子常賦</hi>
半生慣作江湖客畫裏青山似相識長憶江南緑樹秋<lb/>
千峰落照摧行色傍水人家草屋深憑闌浩嘯豁冲襟<lb/>
南天漠漠鳥飛盡潮落空江龍夜吟漁舟隔岸縈浦溆<lb/>
<pb n="KR4h0089_WYG_003-11b"/>
莎逕蒼茫入煙路桃花源出武陵溪山閣排風杪秋駐<lb/>
兩翁矍鑠巢許儔崇闗之北茅堂幽登登囘顧蹇驢客<lb/>
撩亂瀑花天際流曽厓竦峭凌危棧絶似青城度盤磵<lb/>
瞿唐豔澦勢東奔鳥道縁雲接西坂掃門古老意安閒<lb/>
覿面雲㟼跨石壇中田金碧開日觀天東一峯横黛鬟<lb/>
野橋流水楓林赤去去迢遥抵沙磧山川今古行路難<lb/>
駑駿同途受驅䇿幻夢塵勞見畫圗却從空闊望寰區<lb/>
浮林俯仰紛萬有一息端倪歸化初曽君好古嘉竒蹟<lb/>
<pb n="KR4h0089_WYG_003-12a"/>
圖史相親置東壁更覔更生和我歌青藜千古同輝赫<lb/>
　　　百鵲圗<lb/>
威鳯髙翔九千仞徳輝不下無餘聞人間鳥雀勢如雲<lb/>
㨿地經天已成陳金苞誰復覩九章耳根啁唽聲相忘<lb/>
不如百鵲入圗畫俛啄飛鳴相頡頏空山老樹清溪曲<lb/>
渴飲膏泉食野粟巢成不用占吉方太嵗何由在窮<lb/>
谷天河搆架嵗一来不雜囚飛盜啅材何年傾耳喜音<lb/>
至陳我六符瞻泰階<lb/>
<pb n="KR4h0089_WYG_003-12b"/>
　　　百鷺圗<lb/>
連雲葭菼汀煙緑雪鳥飛来集溪曲林下幽棲飲啄清<lb/>
虞羅彈射何能逐青㝠鎩翮非無志鵰鶚横秋不厭欲<lb/>
自愧摩天翼南運猶堪刷羽隨鴻鵠䕫龍班班来校序<lb/>
振彼西雝戾清肅容儀燕舞美君臣我客翩翩雅幽淑<lb/>
絶無鷗鳥同棲啄活水魚肥山有粟白衣何啻百為羣<lb/>
一志相攜戀林麓寥天霞散霜月皎一舉冲霄豁心目<lb/>
秖應𤣥鶴共歸来髙結雲巢傍梧竹<lb/>
<pb n="KR4h0089_WYG_003-13a"/>
　　　題倪雲林畫<hi>為劉二紹賦</hi>
昔在松陵識幻霞仙風雅度玉無瑕泖湖秋水通吴㑹<lb/>
攜手同登星漢槎俱邀劒履侯王第玉饍珍鮭濁無味<lb/>
多情紫步袁使君館以髙軒顔緑綺緑綺泠泠瓊作臺<lb/>
流蘇香拂碧霞杯題封烜赫壁間出珂佩琳琅天外来<lb/>
傾心放意塵臺古知我鴻濛事鶱舉至今金骨尚塵寰<lb/>
碧眼方瞳浪相許曉移綵鷁三髙祠青絲蓴脆鱸魚肥<lb/>
雪花水鳥供異饌九醖時傾金屈巵軟羅蜀纈飄巾幘<lb/>
<pb n="KR4h0089_WYG_003-13b"/>
翠氅初来罽賔國醉呼蒲璧換黄庭遥見掉頭心不懌<lb/>
却従寳帶望九峯囘橈蕩漾横江龍袁使倚枕髙士醉<lb/>
我獨披襟乗晚風過従小隱湖東曲繞逕蒼梧夹脩竹<lb/>
溪亭金碧帶斜陽一抹飛煙澹華屋青瑶盌薄犀筯輕<lb/>
紫鱗出釜炊黄精明珠屑粉如璚液舌乳西施香骨清<lb/>
琅玕誌刻邾儀仲草聖来游陳盖衆時同緑綺架閣君<lb/>
三珠樹底鸞簫弄轉盼相攜二十年展圗如見雲林仙<lb/>
瓏璁苔石玉在璞偃蹇喬柯龍際天掣鼇長得侵雲幹<lb/>
<pb n="KR4h0089_WYG_003-14a"/>
㡬棄鸞翎入神觀當時筆底覿風雲此日人間竦竒玩<lb/>
東平寳愛如瑶琨以我知心徴舊言千秋交誼悵何釋<lb/>
遥託髙情長嘯軒<lb/>
　　　贈地理鄭升逺<lb/>
博望河源探水磧青囊孤首窮泉脈景純驗此類成書<lb/>
孚子因之相隂宅蓬萊形勢三山壯青海明堂相主客<lb/>
弱流襟帶鳯麟洲射的嵌空出其側中田黍珠為正穴<lb/>
三花結秀呈虚白傍臨君位餘可推堆堆囘囘人莫測<lb/>
<pb n="KR4h0089_WYG_003-14b"/>
君臨仙士側臨人富有賢才禆至徳寰中險曲定背向<lb/>
枯槁㘭凹下青黒犯之逆道戾天經醜類縱横滿家國<lb/>
鄭君學古搜𤣥秘更擬游衍周南北山之西為帝堯蔵<lb/>
周漢闗陜環竒蹟不用聨綿惑九疑雙瞳湛湛君應識<lb/>
咸陽松楸隘蓁莽帶礪河山障區域就中祥雲蟄王氣<lb/>
聖徳文言掞方䇿桀紂遺汚死無後過指虚寢呵幽魄<lb/>
仁人死歸尚何顧七十二冡姦雄坼若從美惡責由來<lb/>
堯舜之子無瑕慝賢愚根本自二氣百爾慎此非祥覿<lb/>
<pb n="KR4h0089_WYG_003-15a"/>
君子小人艮有以孟子期之五世澤君行閲歴由内觀<lb/>
習坎技龍體全式孰肯心田符地靈天下自此民無阨<lb/>
我有清明方寸地中虚七穴相通直君還具眼得真蹤<lb/>
便許名髙列仙籍<lb/>
　　　奉寄林鴻子羽<lb/>
我客樵川方十日君亦入闗尋寓室北橋青眼識同心<lb/>
古寺琴樽話稠密浮雲軒冕委敝屣四顧天壤窮儔匹<lb/>
酒酣長嘯吐虹霓磊磈填胸恍如失君下三山度劒津<lb/>
<pb n="KR4h0089_WYG_003-15b"/>
我留杭邑未彌旬忽聞行李有蹉跌太息中道生緇磷<lb/>
長天茫茫白日曉一氣吹萬迴陽春樊籠豈得繫麟鳯<lb/>
即喜透網遺窮鱗太原冷氊蟄文掾書來羨爾無懐民<lb/>
冶遊縱飲足肆志冲抱灑灑凌秋旻我欲從之路遐阻<lb/>
嵗暮褰裳畏零露明年花栁晉安春握手狂吟醉何處<lb/>
江海間闗人物改往事囂虚難此數風雲遺夢去無蹤<lb/>
俯仰閒情亘終古離鸞别調寄瑶軫餘韻蒼凉繞閩楚<lb/>
何當把袂挹泠風刷羽南圖事鶱舉<lb/>
<pb n="KR4h0089_WYG_003-16a"/>
　　　次韻臨川李進士衡元成見寄并求字<hi>二首</hi>
早嵗相知不相見况聞清譽如郵傳太平經濟蟄英芒<lb/>
江海文章掣奔電鄴侯家學富胸宇世梗都無一毫罥青<lb/>
年虎榜早題名逆旅洪都嘗問絹新詩慷慨慰林下繭<lb/>
紙題封白於練鍾王墨妙我何有彷彿雲煙筆端見倘<lb/>
歸少室掃蓬户拂拭心畫龍蛇展眼中塵俗君所鄙雲<lb/>
鶴遊天足揮遣懐仙有意汗漫期願托泠風一披巻<lb/>
　　　其二<lb/>
<pb n="KR4h0089_WYG_003-16b"/>
弱嵗窺天管中見為儒鄙俚窮經傳一從落魄燕粤來<lb/>
自倚文芒扇流電南圗羽翮風暫息秋水襟期塵不罥<lb/>
謫仙許與神交意下筆㓜婦矜黄絹多君逸思凌穹昊<lb/>
一峡文瀾寫飛練傾胸耿耿付閴寥吾道卑卑時隱見<lb/>
青㝠九萬期簸蕩有翅垂天思一展不然拂袖去城闕<lb/>
長嘯空山百憂遣達人出處貴自然天壤閒雲任舒巻<lb/>
　　　太白問月圗<lb/>
翰林失意辭金馬散漫雄文繼騷雅一種停杯問月情<lb/>
<pb n="KR4h0089_WYG_003-17a"/>
自言舉世無知者盛時冠盖隘神州豪爽巳應無比儔<lb/>
填胸磊磈付杯酒嘯咤風雲江海秋畫圖睥睨寥天表<lb/>
問答深衷契㝠杳當年心事竟誰同萬古茫茫海天小<lb/>
文章英誼八百年貌得玉樹臨風前月明亦有金樽酒<lb/>
此意千秋誰與傳<lb/>
　　　次韻臨川饒䕫秀才見贈<lb/>
法書不可見稽古看石刻孰與辨正鋒如沙以錐畫古<lb/>
人渾朴鄙澆漓俗眼不識隗囂碑授受心傳晉李衛二<lb/>
<pb n="KR4h0089_WYG_003-17b"/>
王咄咄為深知法敗顔栁諸賢輩偽流八法承其次要<lb/>
皆彷彿得緒餘各自成家岐亦異近人聾瞽無師授髙<lb/>
者唐刻鮮有同况敢毫芒希漢魏揮遣於人何所宗君<lb/>
今有學繼騷雅物鑑妍嗤孰云寡胡為蹂雜龍與蛇虎<lb/>
犬未聞能並駕窮源入道自有門逆順偏正歸評論千<lb/>
秋傳後法何在時名濫厠徒晨昏公孫劒器飛晴雪吐<lb/>
沓光芒亦人傑好籠長頸伺周迴勿與癡人談墨訣<lb/>
　　　無為天師為逺峯東堂作秋林僧舍求題<lb/>
<pb n="KR4h0089_WYG_003-18a"/>
老壺畫史擅一代尺素寒芒掃飛黛吾甥幻筆得天機<lb/>
授受傳心貌形外逺公老禪清梵餘扶藜信步猶龍居<lb/>
談𤣥造詣無二致丘壑風雲同巻舒西原雪晴玉為質<lb/>
展拂璚臺耀秋日飛光運肘古墨香㸃染溟漲龍鸞蔚<lb/>
須彌堂堂柱法身性海泱漭川無垠秋林花雨淨如洗<lb/>
茅屋清泉薝蔔村儼然東隠章溪曲翠竹黄花瞭心目<lb/>
青天雲氣徹荒墟相對跏趺小山緑堂中之人緇素流<lb/>
一㸃湛波千峯秋遥情空闊際無相桮渡隱隱凌滄洲<lb/>
<pb n="KR4h0089_WYG_003-18b"/>
山川今古不盡興人境相忘表殊勝還師仙筆圖幻空<lb/>
蕩蕩虚空絶安柄<lb/>
　　　昱方畫贈逺峯逺峯求題<lb/>
壺公學徒真幻工吾甥入室俞方從甥今主教俞方侍<lb/>
弟子妙筆師髙風顒師起詣僧中雄俞方契誼相混融<lb/>
閒來揮灑起斑剥暝色欎渤開鴻濛孤峯南峙表天柱<lb/>
一水東注環晴虹長林草屋倚怪石蒼蘚古磵生秋容<lb/>
隂風慘慄嘯虓虎雲氣下上隨飛龍老禪得此狀無色<lb/>
<pb n="KR4h0089_WYG_003-19a"/>
位置丘壑僧堂中僧堂東隠白雪壁拂拭古意看題封<lb/>
鸞綾玉軸好神采對鏡情忘幻泡空空虚湛湛非影象<lb/>
此意貌得非凡庸因師更覔太古畫羲聖無端一畫窮<lb/>
　　　次韻余樵谷見寄求書之作<lb/>
江波月色環古城榜歌悠悠思濯纓雙魚錦字過眼明<lb/>
書致樵谷通清名掞辭滔滔文翰精混龎正氣師天成<lb/>
謂余草聖如伯英一掃澆漓浮俗驚我自正鋒虚腕生<lb/>
雷奔電繞海沸騰恍如公孫渾脱舞赤幟翩翩漢歸楚<lb/>
<pb n="KR4h0089_WYG_003-19b"/>
流光擫鐵啓迷悟川泳雲飛殆天助為君鈎格展毫素<lb/>
識者其誰儼聲譽神交眷眷遣呵護千里之親如目覩<lb/>
姑山肯枉笙鶴度贈子延年𤣥鹿脯<lb/>
　　　南豐縣丞章好徳贈草書歌走筆次韻答之<lb/>
司徒筆法連城價運腕光芒洞神化三春桑柘老飢蠶<lb/>
六合風雲驅戰馬正鋒屈鐵舒流霆右軍咄咄李衛驚<lb/>
虎卧龍跳迅鶱翥遊絲飛帛潛充盈章君筮仕青霄上<lb/>
墨訣翩翩氣豪爽朅來投贈感相知鈎格傳心無背向<lb/>
<pb n="KR4h0089_WYG_003-20a"/>
蘭亭貯匣古墨斑雲鶴悠悠天色寒鍾王在世止如此<lb/>
餘子紛紛空慨歎<lb/>
　　　次韻鄧子方真人見寄<lb/>
南陽髙士神仙氣家住雲林好山水才名當世李謫仙<lb/>
意義千秋魯連子一杯一曲紫玉簫泠風天外招松喬<lb/>
方瞳炯炯睨萬古浪迹蓬丘憩𤣥圃飄飄琴鶴度璚林<lb/>
笑咤風雲生玉塵仙翁自是黄綺流威稜豪爽凌滄洲<lb/>
遺我織成雲錦段天機不許世人求<lb/>
<pb n="KR4h0089_WYG_003-20b"/>
　　　題畫<hi>為張孺文作</hi>
壯遊汗漫成陳迹緑水青山慣相識老年展巻起遐思<lb/>
魏闕江湖心歴歴茆堂囂虚六月寒漁樵語話臨風湍<lb/>
扁舟同是寄萍梗天地浩蕩心胸寛却從蘿逕通幽谷<lb/>
芳樹環林草為屋碧波如練野橋横有客歸來抱貞獨<lb/>
我昔華髮從神州師彼子長為逺遊河山形勢豁心目<lb/>
浩素耿耿凌清秋西風霜鬢不相待良圗萼草人誰在<lb/>
但見肉從髀裏生那知容貌鏡中改卜居泉石效隱淪<lb/>
<pb n="KR4h0089_WYG_003-21a"/>
始覺半生㡬誤身只今畫裏見箕潁意外脱畧超紅塵<lb/>
悠然之軒有逸士讀書灌畦安所事㝠搜或擬探草𤣥<lb/>
載酒時能問竒字山中雅致惬鄙懐沃洲可買移家来<lb/>
桃花春水武陵路絶似劉阮迷天台太平經濟付年少<lb/>
草澤期頥我同調填胸磊磈不可留散漫髙天劃長嘯<lb/>
髙天指顧雲霞流悵望玉花連十洲他時蓬島邈佳勝<lb/>
更擬元龍百尺樓<lb/>
　　　次韻臨川洪韶九成有贈<lb/>
<pb n="KR4h0089_WYG_003-21b"/>
平生肝膽國士風快意鵰鶚摶青空千秋氣義炳火日<lb/>
過眼浮華非所鍾五峯洪子美徳容浩以炯炯窺瞢瞢<lb/>
朅來投翰秉至公知子學問如麟龍有才棲棲甘養蒙<lb/>
唯感契誼當雲從勉脩天爵歸有道珂珮指日明光宫<lb/>
　　　觀禱即事<lb/>
璧月流光玉臺露青瑶玓瓅三珠樹盤螭鏤篆騰紫霞<lb/>
雲母交窻引霏霧翠仙離離翠羽軿九章迭奏參差璚<lb/>
寥天雲錦遏空碧時雨寳華歸望青𤣥黄太史三天史<lb/>
<pb n="KR4h0089_WYG_003-22a"/>
清心肅神覲天帝祈民福夀考終命善人相延保世世<lb/>
香風灑灑聆至言靜定嘘吸成汞鉛萬山明月出滄海<lb/>
一片秋水涵長天矯首鴻濛禮無上八垠湛湛瞻虚曠<lb/>
轉頭金玉五枝燈一瞬囘光燭無象<lb/>
　　琴操<lb/>
　　　採薇操<lb/>
彼腥腐為氤氲兮紛舉世而飴之曰趨風而委順兮悼<lb/>
冉冉而危之冀可免於萬一兮顧衷私而違之匪獨善<lb/>
<pb n="KR4h0089_WYG_003-22b"/>
於斯須兮慨大義而歸之山之薇兮潔而肥之既得以<lb/>
療吾飢兮我則宜之<lb/>
　　　採芝操<lb/>
嗟嗟皓天甘彼巖穴肆志游盤以茹芳潔深谷髙陵光<lb/>
被日月非我羽翼豈我喉舌飄颻還山天下勇決邈矣<lb/>
唐虞保身明哲<lb/>
　　　八公操<lb/>
猗歟青紫被體而微兮味以珍鮭充腸而肥兮吞啖腥<lb/>
<pb n="KR4h0089_WYG_003-23a"/>
羶馨香則遺兮玩彼長物清明遂疲兮天錫公其來下<lb/>
兮吸光彩而騰雲螭披閶闔而過北斗兮俯塵世如淤<lb/>
泥示要道之不煩兮澹虚中而無為願相攜於玉京兮<lb/>
惟太清之是歸<lb/>
　　歌<lb/>
　　　平圃歌<lb/>
帝之平圃連崑丘仁麟祥鳯居其洲堯廷來儀瑞聖世<lb/>
魯狩反悼非時遊先王揖讓化成效天人感格臻嘉猷<lb/>
<pb n="KR4h0089_WYG_003-23b"/>
非時為祥乃為咎不見哲人興古憂<lb/>
　　　聖人出<lb/>
黄河清泰階平甘露降庭醴泉生布卿雲耀景星粤若<lb/>
稽古兆休禎天人合萬化并五常並脩見玉英天則瑞<lb/>
聖何徴元元延佇久屏營曰縱暴以亟盈休傾之否泰<lb/>
可迎肅後塵播先聲鳯凰覽徳輝來庭囂歊息區宇<lb/>
寧聖人出仁風興<lb/>
　　　紫陽仙子歌<lb/>
<pb n="KR4h0089_WYG_003-24a"/>
紫陽玉貌絶世華雲琚羽服擁丹霞翔鳯徘徊九霄上<lb/>
蟠龍步驟五雲車上元仙子同旌輦玉轡苔裳囘南面<lb/>
青䭀還邀紫府仙𤣥棃不逐崑崙宴婺娥纖歌彈月箏<lb/>
雙成妙舞參差璚三十一枝風色勁秋空亂灑步虚聲<lb/>
不分錦衾留洛浦情知霞佩遺交甫一從鸞鶴去西華<lb/>
雲雨樓臺想南楚紫霞仙尉當青霄清心端簡聆囘鑣<lb/>
賜以長生碧瑶笈仙經脈望蠧塵銷佩服仙經食脈望<lb/>
一雙青鳥遥相向别乗綵鳯導飛璚逍遥黍珠騰玉京<lb/>
<pb n="KR4h0089_WYG_003-24b"/>
　　　若之何歌<lb/>
天地昏昏日月薄蝕泰山為陵河海流逆杞人忘憂林<lb/>
類乃賊宋人竒玉卞和寳石離婁掩蔡烏獲無力相逢<lb/>
衢路側欲進詎能前詰屈羊腸坂覆車繼後先保退涉<lb/>
逆流鹿豕為我縁㝠㝠障霧集隂風凄以旋饑渴猶可<lb/>
忍單裾濕不牽願得乗桴浮洪濤日滔天幽隂舞鰌鱔<lb/>
毒唇坐嘘煙願得棲巖穴蛇虺肆蜿蜒惡草尚被藉瘡<lb/>
痍且蔓延西南有古莽不照日月明東北有阜落嘉苗<lb/>
<pb n="KR4h0089_WYG_003-25a"/>
所不生天髙邈難攀地厚載可勝由來雖怵惕既往亦<lb/>
徒行若之何兮憂内平毋以為此傷中情禍有仇綏福<lb/>
有膺劇亂委治實相經滄海桑田終變更理有極否泰<lb/>
符徴<lb/>
　　　西王母歌<lb/>
雲和琴瑟飛瓊弄青鳥鸞繙曉通夢夜光珠綴九霞冠<lb/>
王母親傳密香送上元六山火玉佩緑金之笈丹景㑹<lb/>
辟非更出紫錦囊酒闌五鳯鮫綃隊俯觀流景念濁世<lb/>
<pb n="KR4h0089_WYG_003-25b"/>
貴富浮榮等汚穢紛拏外景織深衷蔽障靈光城郭敝<lb/>
促今成古烏兔走蟻壤營營不囘首生生天元具大有<lb/>
飲澹除華㡬人受東方暫之紫泥海歸遣明生拉隂宰<lb/>
揮呵雷霆用不難抱一還元致交泰重以千年女鹿脯<lb/>
碧桃杯寛納區宇清涼五内消隂滓一真冏若超今古<lb/>
不惜真詮泄至道六甲靈飛確皇寳直從虚湛復本元<lb/>
歴刼吾當錫仙誥<lb/>
　　　新霽後望西山作<lb/>
<pb n="KR4h0089_WYG_003-26a"/>
曉雲城闕霽宿雨氛埃淨東旭披素光西峯倒圓景山<lb/>
川庶物秀洪南仙迹竒標昔所探舞鳯三江週沔水奔<lb/>
龍九疊障靈巖靈巖芳潤生佳木楩楠如金杞梓玉楚<lb/>
材幽森挺楨榦楚俗熙和地饒沃繁花媚栁照江城兵<lb/>
後樓臺列將營玉勒曉風看騎氣金鉦夜月靜邊聲陳<lb/>
家待客空懸榻宋室求賢浪得名君山傑閣空中影並<lb/>
峙薇垣代藩屏三川紺緼春四時一片緑雲秋萬頃堂<lb/>
堂考皷鏗鯨鐘浦樹溪林衛㡬重天道宏文垂麗日和<lb/>
<pb n="KR4h0089_WYG_003-26b"/>
風膏雨渥恩濃水國之妖業蜃子劇來禍民干地紀都<lb/>
仙太史夙所𨽻天帝錫以長生璽玉淵飛刃馘潛妖鐵<lb/>
柱中流遏洪水下感遺黎樂道真至今江海淨無塵雲<lb/>
中雞犬通仙路畫裏牛羊識幻身壯遊跼蹐留吳越仙<lb/>
景參差殊未謁何意南來作楚囚新亭舉目白蘋洲鴻門<lb/>
玉碎羣雄散芒碭雲空王氣收此景此時傷偪側填胸<lb/>
磊砢紛如織孔聖因知北鄙竒謝公遂愛東山屐東山<lb/>
屐齒躡青雲時止時行道不羣為君一掬南溟水天下<lb/>
<pb n="KR4h0089_WYG_003-27a"/>
蒼生滌垢氛<lb/>
　　　毛將軍古劒歌<lb/>
炎精烈烈赤幟王手掣匣龍威四方澤中巨蟒迎刃斷<lb/>
玉碎鴻門并楚漢鋒霜濯濯不居功年深玉蝕紫苔封<lb/>
芝山名將應時起神物啓閟涵秋水純鈎太阿同冶歐<lb/>
卞家餘材琫蒼虬剸妖刳佞靖六國毫芒不動臙脂坼<lb/>
置之金鏤螭錦囊批鱗擫匣騰晶光平津望氣勞心力<lb/>
雷令於官竟何益爭如脱頴少年時今日髙堂佩陸離<lb/>
<pb n="KR4h0089_WYG_003-27b"/>
願俾將軍夀金鐵寰宇清澄似明月<lb/>
　　　還樸歌<hi>為許從善賦</hi>
二儀奠位清濁判舒為萬有羅輝煥三才設造無纖竄<lb/>
兆形賦質枝縁幹以情矯偽物欲亂知覺既生渾龎散<lb/>
至士悼世不返汗示道析理囘迷誕葆靈於體止流漫<lb/>
教出師成從侃侃上徳佩服内凝浣下愚笑毁忽而慢<lb/>
猗歟許子夙昭貫懇懇求師走江漢立雪止闇夜達旦<lb/>
求已元元畫爻彖用為風雲守成算斂蔵韜神保和緩<lb/>
<pb n="KR4h0089_WYG_003-28a"/>
八方軌則等浮幻掃掠痕瑕入神觀一真湛冏復虚綄<lb/>
柄斗于北當南看天人恢拓固無間還樸澄澄理彌粲<lb/>
　　　與隱者陳洞陽論三教<lb/>
我昔放白鹿天行杖青藜雄文烈焰照萬古勢局軒冕<lb/>
披雲霓皋䕫無文不識字堯舜言傳心法是衰周季時<lb/>
民異心坦途蔚開柱下史乃有仙風皷㝠漠宏儒上智<lb/>
優不作西方大言理則同聖者以之捷徑中我乃從容<lb/>
即交萃因知三宗不在外調笑文章天地間流觀豪傑<lb/>
<pb n="KR4h0089_WYG_003-28b"/>
風塵内亦有當世䇿恥陳封禪書時命若腐草光輝燭<lb/>
泥塗囘視色身幻長物何纏縈一貫唯達道逆氣求長<lb/>
生爾來九萬嵗得之無為天下寧瞭然區㝢中蟻壤八<lb/>
極何營營鯤化之南有天池泉脈湛湛波淪漪自從一<lb/>
掬洗心眼飛光天門射紫㣲胸中培塿累萬億囘風電<lb/>
掃了無迹崑崙西出榑桑東月出月落經天中鳴龍嘯<lb/>
虎風雲表仰髙鑽堅入㝠杳宏之芥子六合寛斂之穹<lb/>
壤一塵小亞聖三月不違仁西來直指心在身漆園實<lb/>
<pb n="KR4h0089_WYG_003-29a"/>
得息起踵數子理見超凡倫要當脱略凌萬仞明如青空<lb/>
擊秋隼衆人萬語畢一言獨於黙者領本原能方其體<lb/>
用其圓何不世外行觀天<lb/>
　　　敕勒歌<lb/>
敕勒川環隂山氊作穹廬觴酒弦彈牛羊萬計各有羣<lb/>
動有禮節情逾真土風渾龎徳澤熈淳視民如已一體<lb/>
歸同仁地偏西北庶類殷中國聖域何能馴<lb/>
　　　王子喬<lb/>
<pb n="KR4h0089_WYG_003-29b"/>
王子喬緱山笙鶴望亦勤分明舉手謝時人蔑彼天子<lb/>
貴獨善愛一身嵩髙山三十春道成飛馭玉臺津拉浮<lb/>
丘覲紫皇排閶闔凌昊蒼黍珠遊樂殊未央王子喬棄<lb/>
仁而不為身謀已多仙道誠樂矣嗟爾遺民顒望何<lb/>
　　　長相思<hi>三首</hi>
長相思久離别此身雖逺情還徹一寸心千愁結羌笛<lb/>
怨邊秋離人倚樓月鯉書歸封斷雁錦迴文滅<lb/>
　　　其二<lb/>
<pb n="KR4h0089_WYG_003-30a"/>
長相思久離别單于臺上伊州月玉帳寒金鉦徹三年<lb/>
故國人百里隂山雪暮雨塞塵黄哀笳隴雲咽<lb/>
　　　其三<lb/>
長相思望歸難羅幃斷夢㡬時還欹月枕掩雲鬟紅樓<lb/>
春尚淺翠被曉猶寒滴堦朝雨絶淚眼不曽乾<lb/>
　　　同熊經彭聿宋季陳介陳亨嘉陳景夀遊翠<lb/>
　　　　雲闗得磵字<lb/>
手䇿緑玉杖嶙峋涉天梯雲峰峙六合面面翠鬟低我<lb/>
<pb n="KR4h0089_WYG_003-30b"/>
昔乗風陟武夷俯臨三十六曲之迴溪嵐花霧彩漾空<lb/>
碧摩蕩日月相交輝長松百尺大十圍怪石嵑<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>虬龍<lb/>
飛空山無人風落木半夜月出青猿啼東平劉生劃長<lb/>
嘯手中龍泉電光繞三山鸞鶴不可留一片行雲入秋<lb/>
杪璚軒逍遥君玉頰明珠紅笑指白石洞揮霍雙青<lb/>
龍為予歴陳華與嵩天台南來雁宕之髙峯膏泉輸并<lb/>
注其下奔馬萬仞開鴻濛雲闗雙穴天河通捲浪八極<lb/>
周崆峒乃聞異人演至義毘羅法門開不二二士從容<lb/>
<pb n="KR4h0089_WYG_003-31a"/>
獨後來龍蛇翰墨雲花墜西來老翁追莫及石樓青虚<lb/>
壁鐵立照影空潭得月明掉頭歸去天風急念我三生<lb/>
主玉林天下名山諧夙心自聞躍馬泉中柱恨不一覩<lb/>
鏘璆琳屈指十年滄海變逍遥君登九華殿予亦騎龍<lb/>
擁翠鸞東歸麻姑尋紫壇長年青䭀飯食實翠琅玕<lb/>
飛來紫霞凌羽翰竦身忽在青㝠端一皷剛風挟素<lb/>
月列峯照眼金斑斕白馬秀出雲林山爛銀查堆如彈<lb/>
丸卓筆之峯出其右手接南斗挹囘轅攀蘿縁石坂汲<lb/>
<pb n="KR4h0089_WYG_003-31b"/>
水松花磵笑殺鶴上人吹笙碧桃晚三時玉女吐蘭臭<lb/>
九門霹靂巨鼇吼隂崖風雨碧波涼潭底雷文赤蛟走<lb/>
脱我紫綺裘因之雙佩玦濯足巖下泉凌空掃瑶雪莫<lb/>
碎白玉斗且拂珊瑚枝山花與醉客何處不相宜請君<lb/>
看取天目之西陲嶄然枝傾天崿頽人靈八百萬不啻<lb/>
一土抔請君看取崑崙之北角萬斧昆吾不能斫巨靈<lb/>
一劈迹如削亂鬼衝風六時作一山一水直萬錢且復<lb/>
對此酣歌眠黄河九曲猶清濁泰山髙髙荆棘天致身<lb/>
<pb n="KR4h0089_WYG_003-32a"/>
福地人中仙何用戚戚悲流年願從置酒三百斛一斛<lb/>
為君揮百篇<lb/>
　　　贈瞽師吳炯中<lb/>
君不見文成將軍叶五聲京房易學窮三星管公器識<lb/>
薄何鄧蒼生已信誤寧馨我生半生江海上河圗星史<lb/>
多招訪十年歸濯三谷流思得異人歌逺遊五峯吳子<lb/>
好才氣逺来談天折經緯黄鐘律厯森玉衡紫微天元<lb/>
發金記生死之門三十六子盍居之迹仙躅帝恐泄道<lb/>
<pb n="KR4h0089_WYG_003-32b"/>
隕厥身可憐雙瞳如滅燭文成京房非至人子今内養<lb/>
充陽神河海形勝瞭衷曲堯舜之主巢由賓小儒行蔵<lb/>
安足云大聖厄宋窮蔡陳當時天地快一擲金盤采奪<lb/>
萬人勲功成治定潁川水尚友赤松攜列子垂天鎩雲<lb/>
㝠漠間子能相從海上山若遇少年天日表髙歌此曲<lb/>
豁心顔<lb/>
　　　烏生八九子<lb/>
城上烏夜棲城頭樹城頭樹弱枝本輕棲飛不定啞啞<lb/>
<pb n="KR4h0089_WYG_003-33a"/>
聲強承彭澤飯示靈方朔經火流王屋瑞幕集楚師傾<lb/>
一年乳雛將八九毳毛纔生剥黄口棲冠昔在曽氏先<lb/>
墮翼長驚羿弓後雛多巢轉狹風髙葉早凋時啼御<lb/>
史府直填織女橋不學奔波覆車粟却歸空城身局促<lb/>
月明無枝猶有樹鷹隼飛来驚不去<lb/>
　　　隴頭水<lb/>
山隆隆路疊重哀笳沈落月空吹裂悲風驚沙起隴雲<lb/>
隂隂覆隴水不是隴水聲辛酸千古萬古英雄流淚血<lb/>
<pb n="KR4h0089_WYG_003-33b"/>
至今幽咽不曽乾<lb/>
　　　惻惻篇<lb/>
問子何惻惻杯水吞舟苦崩迫仲尼一人在魯國刮眼<lb/>
刳精不之識後世乃有秦始皇操弧挟矢坐天堂先王<lb/>
禮樂成灰燼下愚黔首安可當上古之世鴻荒民中古<lb/>
熈和雜澆淳仲尼遑遑来相弔三月愁眉不得伸何况<lb/>
萬人掩坑穴足一蹴踏燕趙裂逸翮雲横四海秋大旗<lb/>
風掃六國血魯連恥帝東蹈海李斯挟書西入秦上蔡<lb/>
<pb n="KR4h0089_WYG_003-34a"/>
獵犬歎丞相望夷鹿馬惑國君沛中劉生好隆凖烏合<lb/>
一舉當九門躡足附耳䇿雄略天張雲巻登乾元量能<lb/>
恢宏布大恩子孫王業四百年殘嬴豈無萬年計大寳<lb/>
猶多一再傳<lb/>
　　　獨漉篇<lb/>
獨漉獨漉水濁見月水濁可澄心濁傷明泥深道苦挽<lb/>
行無侣非不獨行獨行多虎蒼蒼長松獵獵大風客有<lb/>
所懐如青天虹明明旭日横天東出鵬羽鎩秋陽光若<lb/>
<pb n="KR4h0089_WYG_003-34b"/>
失錦繡入火文章膏煤火滅成塵不異藁灰驥發遲遲<lb/>
志在千里刀不斬仇孰以施利嵩嶽何髙海水何深穹<lb/>
壤其極不如寸心<lb/>
　　　鰕䱉篇<lb/>
戢戢鰕䱉如塵如毛自江達海逐浪乗濤終然假水力<lb/>
江海任逢遭揚鬚播鬛不盈分毫列隊排波得志滔滔<lb/>
乃復笑潛龍養志事天遨屈身濁水湄風雷走江皋魚<lb/>
目皆見哂鰕䱉軒軒勢相髙欲見葉公葉公懼豫且制<lb/>
<pb n="KR4h0089_WYG_003-35a"/>
我於兒曹鉛刀一割利誰復識昆刀猛虎落坑陷反愧<lb/>
當路獒時來無貴賤天地可能逃<lb/>
　　　行路難<hi>四首</hi>
膝上青桐枝朱絲琅琅金作徽傾君三雅爵皷我九奏<lb/>
泠風辭拂君蒼龍切玉之雄劒解我紫鳯承珠之寳犀<lb/>
繫取夸父西追之白日照以太乙夜光之青藜紅顔不<lb/>
留白日暮凡愚上智俱塵土衆人刼刼眼前榮黔婁取<lb/>
足身後名眼前身後知何用但見纍纍北邙塚<lb/>
<pb n="KR4h0089_WYG_003-35b"/>
　　　其二<lb/>
染玉易改色中心宛然守故白何言㷀㷀傷踧踖素懐<lb/>
因今念疇昔拊劒以浩歌繁星朗朗當天河繁星豈無<lb/>
光不似明月何掉頭咄嗟心轗軻誰能聲折膺天譌還<lb/>
君白馬雙玉璧殫決河流良太息<lb/>
　　　其三<lb/>
鐵網滿江海珊瑚網易求文犀一照水萬里將横流君<lb/>
不見紂寳金玉棄善人死衣寳玉自焚身唐堯三尺土<lb/>
<pb n="KR4h0089_WYG_003-36a"/>
階上八元八凱承華勲殘嬴赫起六國吞魯連恥之去<lb/>
若雲沛上吕翁得佳婿平良以之心使臂入闗但遣收<lb/>
圖書善人相延四百嵗失人難得人易寳玉富國家何<lb/>
曽延萬世石崇金谷園財多𦵏無地誰能滅至寳善人<lb/>
行當起<lb/>
　　　其四<lb/>
苗生萬穗千穗成野草無種日交榮藉令野草可食實<lb/>
田不耰鋤牛不耕東鄰有子業儒術仁義檢身動合律<lb/>
<pb n="KR4h0089_WYG_003-36b"/>
衣不蔽體登年飢才恥周時世見欺不似西家出無賴<lb/>
十八行兇當義師義師一旦遭驅逐身率醜惡横路岐<lb/>
至今家富丁力壯自矜年少五男兒贏餘肯濟東鄰子<lb/>
書生財輕重羞恥明朝人去空茆茨行雲無方不可止<lb/>
閭閻傳笑何班班富貴豈同貧士顔草花苗實異根蔕<lb/>
苗當實時草自殷君看跖蹻負浮美何似仲尼陳蔡間<lb/>
　　　逺如期<lb/>
排閶闔遨紫清長風結佩霞引旌拉禦寇攜莊周觀化<lb/>
<pb n="KR4h0089_WYG_003-37a"/>
八紘逍遥遊跨東海濯洧盤酌漿斗柄長闌干澆沆瀣<lb/>
和隂陽臂挽六龍駐三光翻雲笈閲寳書潛啓九籥窮<lb/>
天圗伏絳闕祈洪私請君遐齡民夀期弭患<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>登福嘉<lb/>
天下普洽國無譁帝憫誠聆昌言卿雲翔空當九門錫<lb/>
璚醴勞玉筵惠慶繁祉益夀年服宏徳顧子民荅天忠<lb/>
君孝養親母自孽冒毒機生蹈五常死不違<lb/>
　　　陌上桑<lb/>
清箏且徐徐聽我歌羅敷羅敷入豔里閭提籠采桑當<lb/>
<pb n="KR4h0089_WYG_003-37b"/>
路隅使君停五馬顧問何温如黄鸎自啼蝶自舞羅敷<lb/>
有夫君有婦此身肯學野鴛鴦豈得提籠自采桑妾家<lb/>
夫婿侍中郎黄金為門玉作堂腰間碧雪鵝肪佩耳畔<lb/>
翠雲魚鬛璫人人矜妾佳夫婿雄才英英照天地生来<lb/>
一諾重千金人誇金張竊獨鄙夫才婦色兩恢諧各有<lb/>
節義臨身乖使妾家貧成獨處夢魂亦繞青陵臺君早<lb/>
去莫延佇君妻肯采桑亦有道邊樹道邊車騎眼中花<lb/>
何不迴顧向君家<lb/>
<pb n="KR4h0089_WYG_003-38a"/>
　　　上邪<lb/>
榮公爵幽石卿寵厲氣感類從上下同體正以正觸邪<lb/>
邪以邪矯正汚流引濁源曲木無端影申商髙位弊國<lb/>
政李斯濫刑秦祚罄仁虐俱抱材道合必授柄衆楚咻<lb/>
齊君尚攸宜善善惡惡毁譽交譏㝠㑹從心物自来根<lb/>
荄符契理不違君誠好樂下委隨善淫鏡鑒萬世規<lb/>
　　吟<lb/>
　　東武吟<lb/>
<pb n="KR4h0089_WYG_003-38b"/>
弱穉讀古書十三知大義訓習粗可觀傾鄉值戎事十<lb/>
七從征戰隨軍謹溝壘自懼弛負勞不敢廢文史楚楚<lb/>
揮翰成措辭通性理十九客閩師顒卭四方使嘗挟金<lb/>
鏡䇿上窺唐虞際亟欲洗囂煩廓清掃氛翳既冠責成<lb/>
效侃侃牧庶類宏仁願亦溥志大竟乖惠圓方世齟齬<lb/>
徳惡異倫擬鷹犬血爪牙鷦鷯則林避長饑信陶詠餘<lb/>
富徴黔謐匪曰恃末才儒先委時棄風雲息胸宇澤濟<lb/>
韜涯涘聞道一何先未老心如醉貞情安晚節虚冏挹<lb/>
<pb n="KR4h0089_WYG_003-39a"/>
仙氣向来滯形迹囘顧析非是何歎失東隅桑榆良有<lb/>
遂<lb/>
　　　次韻許維翰見示龍虎山吟<lb/>
三十年来憩龍虎天闗地軸相騫踞就中真靈呵護神<lb/>
仙居𤣥圃閬風無閒住陽平治𨽻青城山飛度此地成<lb/>
還丹温温鑪鼎崛起仙巖畔綿綿嗣系欎羅班千有餘<lb/>
年猶龍宏教起累朝錫號侈爵四海崇髙美至道忘<lb/>
忘湛一真至人無我為元始輔元翊運禆化工竅補混<lb/>
<pb n="KR4h0089_WYG_003-39b"/>
沌天玲瓏竒山射的峯巒似怪石鳯麟洲渚同鬼工絶<lb/>
巖呈巧搆龍井古壑開幽宫以誠投之致應格有物往<lb/>
復施報無終窮塵湖琵琶接突兀雲林白馬拱衛當成<lb/>
功天上地下三十六一轘轅中幻海屋太和元化體同<lb/>
仁一氣相親自敦睦吾甥眉宇真天人帝錫玉笈金宫籙<lb/>
金宫籙集百祥臻五福臻五福公侯名爵位神仙不與<lb/>
憂患承天禄<lb/>
　　　麟角吟<lb/>
<pb n="KR4h0089_WYG_003-40a"/>
歌我麟角吟傾君熊耳材堂中三千士一一笑顔開君<lb/>
不見蔡丞相曷鼻巨肩不可向躍馬食肉四十年富貴<lb/>
何曽有形狀又不見漢黥王輸作驪山為叛亡羣雄躡<lb/>
足定楚漢兔死鳥盡良弓蔵人生貧賤多論議龍飛虎<lb/>
變知誰是伊尹從來五就湯魯連畢竟羞秦帝長城三<lb/>
萬里禍在蕭墻起碩儒無事向遭坑亭長何曽識文字<lb/>
天長地久今如此黄河清濁皆流水不見愁雲咽隴頭<lb/>
何限英雄眼中淚去亦不足惜來亦不足矜但願髙標<lb/>
<pb n="KR4h0089_WYG_003-40b"/>
迴白日春花秋月醉良朋黄金堆山嶽美酒為君酤北<lb/>
斗作酒杓東海作酒壺勸君飲君君莫辭風雲感㑹在<lb/>
須臾何乃局局悲榮枯當使功成拂衣去攜取西施遊<lb/>
五湖<lb/>
　<lb/>
　<lb/>
　<lb/>
　元音遺響巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0032_SBCK_008-1a"/>
劉随州文集卷第八<lb/>
　　　　　　　　　随州刺史劉　長卿<lb/>
　　　㝷張逸人山居<lb/>
危石纔通鳥道空山更有人家桃源定在深處<lb/>
澗水浮来落花<lb/>
　　　發越州赴澗州使院留别鮑侍御<lb/>
對水㸔山别離孤舟日暮行遅江北江南春草<lb/>
獨向金陵去時<lb/>
　　　送陸澧還呉中<lb/>
瓜歩寒潮送客楊栁暮雨沾衣故山南望何處<lb/>
<pb n="KR4c0032_SBCK_008-1b"/>
秋草連天獨歸<lb/>
　　　苕溪酬梁耿别後見寄<lb/>
清川永路何極<hi>一作清溪落日𥘉低</hi>落日<hi>一作惆悵</hi>孤舟解携<lb/>
鳥向<hi>一作鳥去</hi>平蕪逺近人随流水東西白雲千里<lb/>
萬里明月前溪後溪惆悵<hi>一作獨恨</hi>長沙謫去江潭<lb/>
芳<hi>一作春</hi>草萋萋<lb/>
　　　蛇浦橋下重送嚴維<lb/>
秋風䬃䬃鳴條風月相和寂寥黄葉一離一别<lb/>
靑山暮暮朝朝寒江漸出髙岸古水猶依断橋<lb/>
明日行人已逺空餘淚滴廽潮<lb/>
<pb n="KR4c0032_SBCK_008-2a"/>
　　　重别　附嚴維<lb/>
月色今朝㝡明庭閑夜乆天清愁盡當年左官<lb/>
殷勤逺别深情溪臨踈竹煙色風落髙梧雨聲<lb/>
耿耿相㸔不寐遥聞曉柝山城<lb/>
　　　七里灘重送<lb/>
秋江渺渺水空波越客孤舟欲榜歌手折衰楊<lb/>
悲老大故人零落已無多<lb/>
　　　重别　附嚴維<lb/>
新安非欲枉㠶過海内如今有㡬何醉裏别時<lb/>
秋水色老人南望欲狂歌<lb/>
<pb n="KR4c0032_SBCK_008-2b"/>
　　　家園瓜熟是故蕭相公所遺瓜種悽然<lb/>
　　　感舊因賦此詩<lb/>
事去人亡跡自留黄花緑蔕不勝愁誰能更向<lb/>
青門外秋草茫茫覔故侯<lb/>
　　　重送裴郎中貶吉州<lb/>
猿啼客散暮江頭人自傷心水自流同作逐臣<lb/>
君更逺青山萬里一孤舟<lb/>
　　　㝷盛禪師蘭若<lb/>
秋草黃花覆古阡隔林何處起人煙山僧獨在<lb/>
山中老唯有寒松見少年<lb/>
<pb n="KR4c0032_SBCK_008-3a"/>
　　　寄許尊師<lb/>
獨上雲梯入翠微䝉蒙煙雲映巖扉世人知在<lb/>
中峯裏遥禮靑山恨不歸<lb/>
　　　發桐廬寄劉貟外　附嚴維<lb/>
處處雲山無盡時桐廬南望轉參差舟人莫道<lb/>
新安近欲上潺湲行自遅<lb/>
　　　酬李穆見寄<lb/>
孤舟相訪至天涯萬轉雲山路更賖欲掃柴門<lb/>
迎逺客靑苔黄葉滿貧家<lb/>
　　　送王司馬秩滿西歸<lb/>
<pb n="KR4c0032_SBCK_008-3b"/>
漢主何時放逐臣江邉㡬度送歸人同官歲歲<lb/>
先辭满唯有青山伴老身<lb/>
　　　寄别朱拾遺<lb/>
天書逺召滄浪客㡬度臨岐病未能江海茫茫<lb/>
春欲遍行人一騎發金陵<lb/>
　　　㑹赦後酬主簿所問<lb/>
江南海北長相憶淺水深山獨掩扉重見太平<lb/>
身已老桃源乆住不能歸<lb/>
　　　贈秦系<lb/>
向風長嘯戴紗巾野鶴由来不可親明日東歸<lb/>
<pb n="KR4c0032_SBCK_008-4a"/>
變名姓五湖煙水覔何人<lb/>
　　　酬靈徹公相招<lb/>
石磵泉聲乆不聞獨臨長路雪紛紛如今漸欲<lb/>
生黄髪願脫頭冠與白雲<lb/>
　　　贈崔九載華<lb/>
憐君一見一悲歌歲歲無如老去何白屋漸看<lb/>
秋草没青雲莫道故人多<lb/>
　　　同崔載華贈日夲聘使<lb/>
憐君異域朝周逺積水連天何處通遥指来從<lb/>
𥘉日外始知更有扶桑東<lb/>
<pb n="KR4c0032_SBCK_008-4b"/>
　　　送建州陸使君<lb/>
漢庭𥘉拜建安侯天子臨軒寄所憂從此向南<lb/>
無限路雙旌已去水悠悠<lb/>
　　　送秦侍御外甥張篆之福州謁鮑大夫<lb/>
　　　秦侍御與大夫有舊<lb/>
萬里閩中去渺然孤舟水上入寒煙轅門拜首<lb/>
儒衣弊皃似牢之豈不憐<hi>水一作海</hi>
　　　聞奉迎皇太后使沈判官至因有此作<lb/>
長樂宫人掃落花君王正候五雲車萬方臣妾<lb/>
同瞻望疑在曽城阿毋家<lb/>
<pb n="KR4c0032_SBCK_008-5a"/>
　　　送劉萱之道州謁崔大夫<lb/>
沅水悠悠湘水春臨岐南望一沾巾信陵門下<lb/>
三千客君到長沙見㡬人<lb/>
　　　過鄭山人所居<lb/>
寂寂孤鶯啼杏園寥寥一犬吠桃源落花芳草<lb/>
無㝷處萬壑千峯獨閉門<lb/>
　　　奉送賀若郎中賊退後之杭州<lb/>
江上𥘉收戰馬塵鶯聲栁色待行春雙旌誰道<lb/>
来何暮萬井如今有㡬人<lb/>
　　　瓜洲驛重送梁郎中赴吉州<lb/>
<pb n="KR4c0032_SBCK_008-5b"/>
渺渺雲山去㡬重依依獨聽廣陵鐘明朝借問<lb/>
南来客五馬雙旌何處逢<lb/>
　　　奉使鄂渚至烏江道中作<lb/>
滄洲不復戀魚竿白髪那堪帶鐡冠客路向南<lb/>
何處是蘆花千里雪漫漫<lb/>
　　　新息道中作<lb/>
蕭條獨向汝南行客路多逢漢騎營古木蒼蒼<lb/>
離亂後㡬家同住一孤城<lb/>
　　　春日宴魏萬成水湘亭<lb/>
何年家住此江濵㡬度門前北渚春白髪亂生<lb/>
<pb n="KR4c0032_SBCK_008-6a"/>
相顧老黄鶯自語豈知人<lb/>
　　　重送道標上人<lb/>
衡陽千里去人稀遥逐孤雲入翠㣲春草青靑<lb/>
新覆地深山無路若為歸<lb/>
　　　送李判官之潤州行營<lb/>
萬里辭家事鼓鼙金陵驛路楚雲西江春不肯<lb/>
留歸客草色靑青送馬蹄<lb/>
　　　将赴南巴至餘干别李十二<lb/>
江上花催問禮人鄱陽鶯報越鄊春誰憐此别<lb/>
悲歡異萬里靑山送逐臣<lb/>
<pb n="KR4c0032_SBCK_008-6b"/>
　　　時平後春日思歸<lb/>
一尉何曽及布衣時平却憶卧柴扉故園栁色<lb/>
催南客春水桃花待北歸<lb/>
　　　送陶十赴杭州攝掾<lb/>
莫歎江城一掾甲滄洲未是阻心期淅中山色<lb/>
千萬狀門外潮聲朝暮時<lb/>
　　　使還七里瀬上逢薛承䂓赴江西貶<lb/>
遷客歸人醉晚寒孤舟暫泊子陵灘憐君更去<lb/>
三千里落日青山江上㸔<lb/>
　　　使廽赴蘇州道中作<lb/>
<pb n="KR4c0032_SBCK_008-7a"/>
春風何事逺相催路盡天涯始却廽萬里無人<lb/>
空楚水孤㠶送客到魚臺<lb/>
　　　昭陽曲<lb/>
昨夜承恩宿未央羅衣猶帶御衣香芙蓉帳小<lb/>
雲屏暗楊栁風多水殿涼<lb/>
　　　非所留繋毎夜聞長洲軍笛聲<lb/>
白日浮雲閉不開黃沙誰問冶長猜只憐横笛<lb/>
関山月知處愁人夜夜来<lb/>
　　　贈微上人<lb/>
禪門来往翠微間萬里千峰在剡山何時共到<lb/>
<pb n="KR4c0032_SBCK_008-7b"/>
天台裏身與浮雲處處閑<lb/>
　　　東湖送朱逸人歸<lb/>
山色湖光併在東扁舟歸去有樵風莫道野人<lb/>
無外事開田鑿井白雲中<lb/>
　　　舟中送李十八<lb/>
釋子身心無有分獨將衣鉢去人群相思晚望<lb/>
西林寺唯有鐘聲出白雲<lb/>
　　　留别劉貟外　附朱放<lb/>
寥落窮秋九月天風吹白雪起江邊豈意與君<lb/>
於此别相㸔拭淚水潺湲<lb/>
<pb n="KR4c0032_SBCK_008-8a"/>
　　　送李穆歸淮南<lb/>
揚州春草新年緑未去先愁去不歸淮水問君<lb/>
来早晚差人偏畏過芳菲<lb/>
　　　留辭　附李穆<lb/>
南楚迢迢通漢口西江淼淼去揚州春風已遣<lb/>
歸心促縱復芳菲不可留<lb/>
　　　觀李湊所畫羙人障子<lb/>
華堂翠幙春風来内閤金屏曙色開此中一見<lb/>
亂人眼只疑行到雲陽臺<lb/>
　　　送盧侍御赴河北<lb/>
<pb n="KR4c0032_SBCK_008-8b"/>
謫居為别倍傷情何事從戎獨遠行千里按圗<lb/>
收故地三軍罷戰及春耕江天渺渺鴻𥘉去漳<lb/>
水悠悠草欲生莫學仲連逃海上田單空媿取<lb/>
聊城<lb/>
　　　送子壻崔真父歸長城<lb/>
送君巵酒不成懽㓜女辭家事伯鸞桃葉宜人<lb/>
誠可詠栁花如雪若為看心憐稚齒鳴環去身<lb/>
媿衰顔對玉難惆悵暮㠶何處落青山無限水<lb/>
漫漫<lb/>
　　　送陸澧倉曹西上<lb/>
<pb n="KR4c0032_SBCK_008-9a"/>
長安此去欲何依先逹誰當薦陸機日下鳯翔<lb/>
雙闕迴雪中人去二陵稀舟從故里難移棹家<lb/>
住寒塘獨掩扉臨水自傷流落乆贈君空有淚<lb/>
沾衣<lb/>
　　　送栁使君赴袁州<lb/>
宜陽出守新恩至京口因家始願違五栁閉門<lb/>
髙士去三苗按節逺人歸月明江路聞猿断花<lb/>
暗山城見吏稀惟有郡齋䆫裏岫朝朝空對謝<lb/>
玄暉<lb/>
　　　戯題贈二小男<lb/>
<pb n="KR4c0032_SBCK_008-9b"/>
異鄊流落頻生子㡬許悲歡併在身欲並老容<lb/>
羞白髪毎看兒戯憶青春未知門户誰堪主且<lb/>
免琴書别與人何幸暮年方有後舉家相對却<lb/>
沾巾<lb/>
　　　謫官後卧病官舍簡賀蘭侍郎<hi>一作貶陸州祖</hi>
<hi>庸見贈</hi>
靑春衣繡共稱<hi>一作繡服正相</hi>宜白首垂<hi>一作髮如</hi>絲恨不<lb/>
遺江上㡬囬今夜月鏡中無復少年時生還北<lb/>
闕誰相<hi>一作将一作能</hi>引老向南邦衆所悲歲歲任他<lb/>
芳草緑長沙未有定歸期<lb/>
<pb n="KR4c0032_SBCK_008-10a"/>
　　　歲日見新暦因寄都官裴郎中<lb/>
青陽振蟄𥘉頒暦白首衘冤欲問天絳老更能<lb/>
經㡬歲賈生何事又三年愁占蓍草終難决病<lb/>
對椒花倍自憐若道平分四時氣南枝為底發<lb/>
春偏<lb/>
　　　江州重别薛六栁八二貟外<lb/>
生涯豈料承優詔世事空知學醉歌江上月明<lb/>
胡鴈過淮南木落楚山多寄身且喜滄洲近顧<lb/>
影無如白髪何今日龍鍾人共棄媿君猶遣慎<lb/>
風波<lb/>
<pb n="KR4c0032_SBCK_008-10b"/>
　　　青溪口送人歸岳州<lb/>
洞庭何處鴈南飛江菼蒼蒼客去稀㠶帶夕陽<lb/>
千里没天連秋水一人歸黄花裛露開沙岸白<lb/>
鳥㗸魚上釣磯岐路相逢無可贈老年空有淚<lb/>
沾衣<lb/>
　　　送靈徹上人還越中<lb/>
禪客無心杖錫還沃洲深處草堂閑身随敝屨<lb/>
經殘雪手綻寒衣入舊山獨向青溪依樹下空<lb/>
留白日在人間那堪别後長相憶雲木蒼蒼但<lb/>
閉関<lb/>
<pb n="KR4c0032_SBCK_008-11a"/>
　　　送耿拾遺歸上都<lb/>
若為天畔獨歸秦對水㸔山欲暮春窮海别離<lb/>
無限路隔河征戰㡬歸人長安萬里傳雙淚建<lb/>
德千峯寄一身想到郵亭愁駐馬不堪西望見<lb/>
風塵<lb/>
　　　和樊使君登潤州城樓<lb/>
山城迢逓敞髙樓露冕吹鐃居上頭春草連天<lb/>
随北望夕陽浮水共東流江田漠漠全呉地野<lb/>
樹蒼蒼故蔣州王粲尚為南郡客别来何處更<lb/>
銷憂<lb/>
<pb n="KR4c0032_SBCK_008-11b"/>
　　　餞王相公出牧括州<lb/>
縉雲詎比長沙逺岀牧猶承明主恩城對寒山<lb/>
開畫㦸路飛秋葉轉朱<graphic n="KR1650" url="https://raw.githubusercontent.com/kanripo/KR-Gaiji/master/images/KR1650.png" mimeType="image/png"/>江潮淼淼連天望旌<lb/>
斾悠悠上嶺翻蕭索庭槐空閉閤舊人誰到翟<lb/>
公門<lb/>
　　　題靈祐和尚故居<lb/>
歎逝翻悲有此身禪房寂寞見流塵多<hi>一作六</hi>時<lb/>
行徑空秋草幾日浮生哭故人風竹自吟遥入<lb/>
磬雨花随淚共沾巾殘經䆫下依然在憶得山<lb/>
中問許詢<lb/>
<pb n="KR4c0032_SBCK_008-12a"/>
　　　尋龍井楊老<lb/>
柴門草舎絶風塵空谷耕田學子真泉咽恐勞<lb/>
經隴底山深不覺有秦人手栽松樹蒼蒼老身<lb/>
卧桃園寂寞春唯有胡麻當雞黍白雲来往未<lb/>
嫌貧<lb/>
　　　見故人李均所借古鏡恨其未獲歸府<lb/>
　　　斯人巳亡愴然有作<lb/>
故人留鏡無歸<hi>一作知何</hi>處今日懷君試暫窺歲乆<lb/>
豈堪塵自入夜長應待月相随空憐瓊樹曽臨<lb/>
匣猶見菱花獨映池所恨平生還不早如今始<lb/>
<pb n="KR4c0032_SBCK_008-12b"/>
桂隴頭枝<lb/>
　　　聞虞沔州有替將歸上都登漢東城寄<lb/>
　　　贈<lb/>
淮南摇落客心悲溳水悠悠怨别離早鴈𥘉辭<lb/>
舊関塞秋風先入古城池腰章建隼皇恩賜露<lb/>
冕臨人白髪垂惆悵恨君先我去漢陽耆老憶<lb/>
旌麾<lb/>
劉随州文集卷第八終<lb/>
</p>
<p>
</p>
  </div>
</body>
</text>
</TEI>
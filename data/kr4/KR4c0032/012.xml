<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0032_SBCK_012-1a"/>
劉随州外集<lb/>
　　　　　　　　随州刺史劉　長卿<lb/>
　　　酬劉貟外月下見呈　章八元<lb/>
夜凉河漢白卷箔出南軒過月鴻争逺辤枝葉<lb/>
暗翻獨謡聞麗曲緩歩接清言宣室思前席行<lb/>
看拜主恩<lb/>
　　　重送<lb/>
猿啼客散暮江頭人自傷心水自流同作逐臣<lb/>
君更遠青山萬里一孤舟<lb/>
　　　恩勑重推使牒追赴蘇州次前溪舘作<lb/>
<pb n="KR4c0032_SBCK_012-1b"/>
漸入雲峯裏愁看驛路閑亂鵶投落日疲馬向<lb/>
空山且喜憐非罪何心戀未斑天南一萬里誰<lb/>
料得生還<lb/>
　　　劉展平後<lb/>
却見同官喜復悲此生何幸有歸期空庭客至<lb/>
逢摇落舊邑人踈經亂離湘路未過囬鴈處江<lb/>
城卧聽搗衣時南方風土勞君問賈誼長沙豈<lb/>
不知<lb/>
　　　送裴二十七端公使嶺南<lb/>
蒼梧萬里路空見白雲来逺國知何在憐君去<lb/>
<pb n="KR4c0032_SBCK_012-2a"/>
未囬桂林無落葉梅嶺自花開陸賈千金後誰<lb/>
看朝漢臺<lb/>
　　　雙峯下　故人李宥<lb/>
憐君孤隴寄雙峯埋骨窮泉復㡬重白露空沾<lb/>
九原草青山獨閉數株松圖書經亂知何在妻<lb/>
子移家失所從惆悵東臯却歸去人間無處更<lb/>
相逢<lb/>
　　　雲秋嶺<lb/>
山色無定姿如煙復如黛孤峯夕陽後翠積秋<lb/>
天外雲起遥蔽虧江囬頻向背不如今逺近到<lb/>
<pb n="KR4c0032_SBCK_012-2b"/>
處猶相對<lb/>
　　　同山陽<hi>浮丘舊隠處</hi>
舊日仙成處荒林客到稀白雲將大去芳草任<lb/>
人歸空谷無行徑深山少落暉桃源㡬家住誰<lb/>
爲掃荆扉<lb/>
　　　横龍渡<lb/>
空傳古岸下曽見蛟龍去秋水晚沉沉獨疑在<lb/>
何處亂聲沙上石倒影雲中樹獨見一扁舟樵<lb/>
人徃来渡<lb/>
　　　赤沙湖<lb/>
<pb n="KR4c0032_SBCK_012-3a"/>
茫茫葭菼外一望一沾衣秋水連天闊涔陽何<lb/>
處歸沙鷗積暯雪川日動寒暉楚客来相問孤<lb/>
舟泊釣磯<lb/>
　　　至徳三年春正月時謬蒙差攝海塩令<lb/>
　　　聞王師收二京因書事寄上淅西節度<lb/>
　　　李侍郎中丞行營五十韻<lb/>
天上胡星孛人間反氣横風塵生汗馬河洛縱<lb/>
長鯨水謂才非㨿誰防禍以萌食參将可待誅<lb/>
錯輒為名萬里兵鋒接三時羽檄驚負恩殊鳥<lb/>
獸流毒遍黎甿朝市成蕪没干戈起戰争人心<lb/>
<pb n="KR4c0032_SBCK_012-3b"/>
懸反覆天道暫虚盈略地侵中土傳烽到上京<lb/>
王師䧟雨昧帝坐逼攙搶渭水嘶胡馬秦山泣<lb/>
漢兵関原馳萬騎煙火亂千甍鳯駕瞻西幸龍<lb/>
樓議北征自將行破竹誰學去吹笙白日重輪<lb/>
慶玄穹再造榮鬼神潜蓄憤夷狄逺輸誠海内<lb/>
戎衣卷関中賊壘平山川随戰轉草木助横行<lb/>
區宇神功立謳歌帝業成天囬萬象變龍見五<lb/>
雲迎小苑春猶在長安日更明星辰歸正位雷<lb/>
雨發殘生文物登前古蕭韶下太清未央新柳<lb/>
色長樂舊鍾聲八使推邦彦中司按國程蒼生<lb/>
<pb n="KR4c0032_SBCK_012-4a"/>
屬伊吕明望伏韓彭兇醜將除蔓姧豪已負荆<lb/>
世危看柱石時難識忠貞薄伐貞貔武長驅擁<lb/>
斾旌呉山衣重鎮江月帶行營金石懸詞律煙<lb/>
雲動筆精運籌初减竈調鼎未和羔北虜傳𥘉<lb/>
觧東人望巳傾池塘催謝客花木待春卿昔忝<lb/>
登龍首能傷困驥鳴艱難悲伏劒提握喜懸衡<lb/>
巴曲誰堪聽秦臺自有情遂令辤短褐仍欲請<lb/>
長纓乆客田園廢𥘉官印綬輕榛蕪上國路苔<lb/>
蘚北山楹懶慢羞趨府驅馳憶退耕榴花無暇<lb/>
醉蓬髮帶愁縈地僻方言異身㣲俗慮并家憐<lb/>
<pb n="KR4c0032_SBCK_012-4b"/>
雙鯉断才愧小鮮烹滄海今猶值青陽歲又更<lb/>
洲香生杜若谿暖戱鵁鶄煙雪宜春候褰開值<lb/>
晚晴漸潮來萬井山色映孤城旅夢親喬木歸<lb/>
心亂早鶯儻無知己在今已訪蓬瀛<lb/>
劉随州外集終<lb/>
</p>
<p>
</p>
  </div>
</body>
</text>
</TEI>
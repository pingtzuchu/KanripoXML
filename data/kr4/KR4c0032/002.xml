<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0032_SBCK_002-1a"/>
劉随州文集卷第二<lb/>
　　　　　　　　　随州刺史劉　長卿<lb/>
　　　雨中過貟稷巴陵山居贈别<lb/>
憐君洞庭上白髪向人垂積雨悲幽獨長江對<lb/>
别離牛羊歸故道猿鳥聚寒枝明發遥相望雲<lb/>
山不可知<lb/>
　　　送李中丞之襄州<hi>李一作季一無之襄州三字者</hi>
流落征南將曽驅十萬師罷歸無舊業老去戀<lb/>
明時獨立三朝識輕生一劒知茫茫漢江上日<lb/>
暮復何之<lb/>
<pb n="KR4c0032_SBCK_002-1b"/>
　　　奉使至申州傷經䧟没<lb/>
舉目傷蕪没何年此戰爭歸人失舊里老將守<lb/>
孤城廢戍山煙出荒田野火行獨憐溮水上時<lb/>
亂亦能清<lb/>
　　　穆陵関北逢人歸漁陽<lb/>
逢君穆陵路匹馬向桑乾楚國蒼山古幽州白<lb/>
日寒城池百戰後耆舊㡬家殘處處蓬蒿遍歸<lb/>
人掩淚㸔<lb/>
　　　安州道中經滻水有懐<lb/>
征途逢滻水忽似到秦川借問朝天處猶㸔落<lb/>
<pb n="KR4c0032_SBCK_002-2a"/>
日邊映沙晴漾漾出澗夜濺濺欲寄西歸恨㣲<lb/>
波不可傳<lb/>
　　　歩登夏口古城作<lb/>
平蕪連古堞逺客此沾衣髙樹朝<hi>一作潮</hi>光上空<lb/>
城秋氣歸㣲明漢水極揺落楚人稀但見荒郊<lb/>
外寒鵶暮暮飛<lb/>
　　　贈别盧司直之閩中<lb/>
爾来多不見此去又何之華髪同今日流芳似<lb/>
舊時洲長春色遍漢廣夕陽遟歲歲王孫草空<lb/>
憐無處期<lb/>
<pb n="KR4c0032_SBCK_002-2b"/>
　　　酬郭夏日長沙感懐見贈<hi>此公北經流竄親在</hi>
<hi>上都</hi>
舊俗歡猶在憐君恨獨深新年向國淚今日倚<lb/>
門心歲去随湘水春生近桂林流鶯且莫弄江<lb/>
畔正行吟<lb/>
　　　赴南巴書情寄故人<lb/>
南過三湘去巴人此路偏謫居秋瘴裏歸處夕<lb/>
陽邊直道天何在愁客鏡亦憐裁書欲誰訴無<lb/>
淚可潜然<lb/>
　　　餘干旅舎<lb/>
<pb n="KR4c0032_SBCK_002-3a"/>
揺落暮天逈青楓霜葉稀孤城向水閉獨鳥背<lb/>
人飛渡口月𥘉上隣家漁未歸郷心正欲絶何<lb/>
處搗寒衣<lb/>
　　　登思禪寺題脩竹茂松<lb/>
上方幽且暮臺殿隠䝉籠逺磬秋山裏清猿古<lb/>
木中衆溪連竹路諸嶺共松風儻許棲林下丼<lb/>
成白首翁<lb/>
　　　勑恩重推使牒追赴蘇州次前溪館作<lb/>
漸入雲峰裏愁看驛路閑亂鵶投落日疲馬向<lb/>
空山且喜憐非罪何心戀末班天南一萬里誰<lb/>
<pb n="KR4c0032_SBCK_002-3b"/>
料得生還<lb/>
　　　北歸次秋浦界清谿館<lb/>
萬里猿啼断孤村客暫依鴈過彭蠡暮人向宛<lb/>
陵稀舊路青山在餘生白首歸漸知行近北不<lb/>
見鷓鴣飛<lb/>
　　　謫官後却歸故村将過虎丘悵然有作<lb/>
萬事依然在無如歲月何邑人憐白髪庭樹長<lb/>
新柯故老相逢少同官不見多唯餘舊山路惆<lb/>
悵枉㠶過<lb/>
　　　重推後却赴嶺外待進止寄元侍郎<lb/>
<pb n="KR4c0032_SBCK_002-4a"/>
却訪巳人路難期國士恩白雲從出岫黄葉巳<lb/>
辭根大造功何薄長年氣尚冤空令數行淚来<lb/>
往落沅<lb/>
　　　秋秒江亭有作<hi>一作秋杪干越亭</hi>
寂寞江亭下江楓秋氣班<hi>一作日暮更愁逺天涯殊未還</hi>世情<lb/>
何處澹<hi>一作淡</hi>湘水向人閑寒渚一孤鴈夕陽<hi>一作</hi>
<hi>秋江</hi>千萬山扁舟如<hi>一作/将</hi>落葉此去未知還<hi>一作俱在</hi>
<hi>洞庭間</hi>
　　　送鄭司直歸上都<lb/>
歲歲逢離别蹉跎江海濱宦遊成禁老郷思逐<lb/>
<pb n="KR4c0032_SBCK_002-4b"/>
秦人馬首歸何日鶯啼又一春因君報情舊閑<lb/>
慢欲垂綸<lb/>
　　　送靈澈上人歸嵩陽蘭若<lb/>
南地随縁乆東林㡬歲空暮山門獨掩春草路<lb/>
難通作𣑽連松韻焚香入桂叢唯将舊瓶鉢却<lb/>
寄白雲中<lb/>
　　　却赴南邑留别蘇臺知已<lb/>
又過梅嶺上歲歲此枝寒落日孤舟去青山萬<lb/>
里看猿聲湘水静草色洞庭寛已料生涯事唯<lb/>
應把釣竿<lb/>
<pb n="KR4c0032_SBCK_002-5a"/>
　　　歸陽羡兼送劉八　附皇甫冉<lb/>
湖上孤帆别江南謫宦歸前程行更逺臨水淚<lb/>
沾衣雲夢春生遍瀟湘客過稀武陵招我隱歲<lb/>
晚向柴扉<lb/>
　　　和靈一上人新泉<lb/>
東林一泉出復與逺公期石淺寒<hi>一作淺石春</hi>流處<lb/>
山空夜<hi>一作暮</hi>落時<hi>一作淺澗春流/處空山夜月時</hi>夢閑聞<hi>一作歸</hi>
細響慮澹對<hi>一作向</hi>清漪動静皆無意<hi>一作如此</hi>唯應<lb/>
逹<hi>一作道</hi>者知<lb/>
　　　将赴江南湖上别皇甫曽<lb/>
<pb n="KR4c0032_SBCK_002-5b"/>
此去君何恨南行我更遥東西湖渺渺離别雨<lb/>
蕭蕭緑水通春谷青山過板橋潯陽如枉棹千<lb/>
里有歸潮<hi>一作橈</hi>
　　　送李摯赴延陵令<lb/>
清風季子邑想見下車時向水彈琴静看山採<lb/>
菊遟明君加印綬㢘使託惸婺旦暮華陽洞雲<lb/>
峰若有期<lb/>
　　　奉送裴貟外赴上都<lb/>
彤䄡江上逺萬里詔書催獨過潯陽去空憐潮<lb/>
信廽離心秋草緑揮手暮㠶開想見秦城路人<lb/>
<pb n="KR4c0032_SBCK_002-6a"/>
㸔五馬来<lb/>
　　　長沙桓王墓下别李紓張南史<lb/>
長沙千載後春草獨萋萋流水朝将暮行人東<lb/>
復西碑苔㡬宇㓕山木萬株齊佇立傷今日相<lb/>
看惜解携<lb/>
　　　送侯御赴黔中充判官<lb/>
不識黔中路今看遣使臣猿啼萬里客鳥似五<lb/>
湖人地逺官無法山深俗豈淳須令荒徼外亦<lb/>
解懼埋輪<lb/>
　　　今日登呉公臺上寺逺聎寺即陳将呉<lb/>
<pb n="KR4c0032_SBCK_002-6b"/>
　　　明徹戰埸<lb/>
古臺揺落後秋日望鄊心野寺来人<hi>一作人来</hi>少雲<lb/>
峰隔水<hi>一作水隔</hi>深夕陽依舊壘寒磬滿空林惆悵<lb/>
南朝事長江獨至今<lb/>
　　　淮上送梁二恩命追赴上都<lb/>
賈生年最少儒行漢庭聞拜手卷黄𥿄廽身謝<lb/>
白雲故関無去客春草獨随君淼淼長淮水東<lb/>
西自此分<lb/>
　　　送崔昇歸上都<lb/>
舊寺㝷道緒歸心逐去塵早鶑何處客古木㡬<lb/>
<pb n="KR4c0032_SBCK_002-7a"/>
家人白髮經多難滄洲欲莫春臨期數行淚為<lb/>
爾一霑巾<lb/>
　　　過李將軍南鄭林園觀妓<lb/>
郊原風日好百舌弄何頻小婦秦家女將軍天<lb/>
上人鴉歸長郭暮草映大堤春客散垂楊下通<lb/>
橋車馬塵<lb/>
　　　送嚴侍御充東畿觀察判官<lb/>
洛陽征戰後君去問凋殘雲月<hi>一作日</hi>臨南至風<lb/>
霜向北寒故園經亂久古木隔林看<hi>一作古道近鄉看</hi>
誰訪江城客年年守一官<lb/>
<pb n="KR4c0032_SBCK_002-7b"/>
　　　送王端公入奏上都<lb/>
舊國無家訪臨𡵨亦羡歸途經百戰後客過二<lb/>
陵稀秋草通征騎寒城背落暉行當蒙顧問吳<lb/>
楚歳頻饑<lb/>
　　　送營田判官鄭侍御赴上都<lb/>
上國三千里西還<hi>一作遊</hi>及歲芳故山經亂在春<lb/>
日送歸長曉奏趨雙闕秋成報萬箱幸論開濟<lb/>
力已實海陵倉<lb/>
　　　送李校書赴東浙幕府<lb/>
方従大夫後南去會稽行淼淼滄江外靑靑春<lb/>
<pb n="KR4c0032_SBCK_002-8a"/>
草生芸香辭亂<hi>一作校</hi>事梅吹聽軍聲應訪王家<lb/>
宅空憐江水平<lb/>
　　　清眀後登城眺望<lb/>
風景清眀後雲山睥腉前百花如舊日萬井出<lb/>
新煙草色無空地江流合逺天長安在何處<hi>一作</hi>
<hi>何處是</hi>遥指夕陽邊<lb/>
　　　陪王明府泛舟<lb/>
花縣弹琴暇樵風載酒時山含秋色近鳥度夕<lb/>
陽遟出沒鳬成浪蒙籠竹亞枝雲峰逐人意來<lb/>
去觧相隨<lb/>
<pb n="KR4c0032_SBCK_002-8b"/>
　　　送度支留後若侍御之歙州便赴信州<lb/>
　　　省覲<lb/>
國用憂錢糓朝推此任難即山榆莢變降雨稻<lb/>
花殘林響朝登嶺江喧夜過灘遥知驄馬色應<lb/>
待倚門看<lb/>
　　　餘干夜宴奉餞前蘓州韋使君<lb/>
復拜東陽郡遥馳北闕心行春五馬急向夜一<lb/>
猿深山過康郎近星看婺女臨幸容棲託分猶<lb/>
戀舊棠隂<lb/>
　　　晚次苦竹館郤憶干越舊遊<lb/>
<pb n="KR4c0032_SBCK_002-9a"/>
匹馬風塵色千峰旦暮時遥㸔落日盡獨向逺<lb/>
山遟故驛花臨道荒村竹映籬誰憐却廽首歩<lb/>
歩戀南枝<lb/>
　　　送李二十四移家之江州<lb/>
煙塵猶<hi>一作遥</hi>滿目𡵨路易<hi>一作/亦</hi>沾衣逋<hi>一作遷</hi>客<lb/>
多南渡征<hi>一作春</hi>鴻自北飛九江春草緑<hi>一作東林古寺</hi>
<hi>静</hi>千里暮潮歸别後難<hi>一作誰</hi>相訪全家隱釣磯<lb/>
<hi>一作羡爾全家隱炉峯對掩扉</hi>
　　　送盧判官南湖<lb/>
漾舟仍載酒愧爾意相寛草色南湖緑松聲小<lb/>
<pb n="KR4c0032_SBCK_002-9b"/>
署寒水禽前後起<hi>一作岀</hi>花嶼往来㸔已作滄洲<lb/>
調無心戀一官<lb/>
　　　送張相扶侍之睦州<hi>此公舊任建徳令</hi>
遥憶新安舊扁舟復却還淺深看水石来往逐<lb/>
雲山入縣餘花在過門故栁閑東征随子去皆<lb/>
隠薜蘿間<lb/>
　　　集梁耿開元寺所居院<lb/>
到君幽卧處爲我掃莓苔花雨晴天落松風終<lb/>
日来路經深竹過門向逺山開豈得長髙枕中<lb/>
朝正用才<lb/>
<pb n="KR4c0032_SBCK_002-10a"/>
　　　贈西鄰盧少府<lb/>
籬落能相近漁樵偶復同苔封三徑絶溪向數<lb/>
家通犬吠寒煙裏鵶鳴夕照中時因杖藜次<hi>一作</hi>
<hi>倘因藍㪯出</hi>相訪竹林東<lb/>
　　　遊休禪師雙峰寺<lb/>
雙扉碧峰際遥向夕陽開飛錫方獨往孤雲何<lb/>
事来寒潭映白月秋雨上青苔相送東郊外羞<lb/>
看<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>馬回<lb/>
　　　廨中見桃花南枝已開北枝未發因寄<lb/>
　　　杜副端<lb/>
<pb n="KR4c0032_SBCK_002-10b"/>
何意同根本開花毎後時應縁去日逺獨自發<lb/>
春遟結實恩<hi>一作應</hi>難忘<hi>一作望</hi>無言恨豈知年光<lb/>
不可待空羡向南枝<lb/>
　　　奉送盧貟外之饒州<lb/>
天書萬里至旌斾上江飛日向鄱陽近應㸔吳<lb/>
岫㣲暮㠶何處落潮水背人歸風土無勞問南<lb/>
枝黃葉稀<lb/>
　　　送處士歸州因寄林山人<lb/>
陵陽不可見獨往復如何舊邑雲山裏扁舟来<lb/>
去過鳥聲春谷静草色太湖多儻宿荆溪夜相<lb/>
<pb n="KR4c0032_SBCK_002-11a"/>
思漁者歌<lb/>
　　　移使鄂州次峴陽舘懐惟舊居<lb/>
多慙恩未報敢問路何長萬里通秋鴈千峰共<lb/>
夕陽舊遊成逺道此去更違鄊草路深山裏朝<lb/>
朝落客裳<lb/>
　　　送齊郎中赴海州<lb/>
華省占星動孤城望日遥直廬收舊草行縣及<lb/>
新苗滄海天連木青山暮與朝閭閻㡬家散應<lb/>
待下車招<lb/>
　　　重陽日鄂城樓送屈突司直<lb/>
<pb n="KR4c0032_SBCK_002-11b"/>
登髙復送逺惆悵洞庭秋風景<hi>一作水</hi>同前古雲<lb/>
山滿上游蒼蒼来暮雨淼淼逐寒流今日関中<lb/>
事蕭何共爾憂<lb/>
　　　更𬒳奏留淮南送從弟罷使江東<lb/>
又作淮南客還悲木葉聲寒潮落瓜歩秋色上<lb/>
蕪城王事何時盡滄洲羡爾行青山将緑水惆<lb/>
悵不勝情<lb/>
　　　經漂母墓<lb/>
昔賢懷一飯兹事已千秋古墓樵人識前朝楚<lb/>
水流渚蘋行客薦山木杜䳌愁春草茫茫緑王<lb/>
<pb n="KR4c0032_SBCK_002-12a"/>
孫舊此遊<lb/>
　　　送李端公赴東都<lb/>
軒轅征戰後江海别離長逺客歸何處平蕪滿<lb/>
故鄊夕陽㠶杳杳舊里樹蒼蒼惆悵蓬山下瓊<lb/>
枝不可忘<lb/>
　　　送王貟外歸朝<lb/>
往来無盡目離别要逢春海内罹多事天涯見<lb/>
近臣芳時萬里客鄊路獨歸人魏闕心常在随<lb/>
君亦向秦<lb/>
　　　送蔣侍御入秦<lb/>
<pb n="KR4c0032_SBCK_002-12b"/>
朝見及芳菲恩榮出紫㣲晚光臨伏奏春色共<lb/>
西歸楚客移家老秦人訪舊稀因君鄊里去為<lb/>
掃故園扉<lb/>
　　　洞庭驛逢郴州使還寄李湯司馬<lb/>
洞庭秋水闊南望過衡峰逺客瀟湘裏歸人何<lb/>
處逢孤雲飛不定落葉去無蹤莫使滄浪叟長<lb/>
歌笑爾容<lb/>
　　　送舎弟之鄱陽居<lb/>
鄱陽寄家處自别掩柴扉故里何人在滄波孤<lb/>
客稀湖山春草遍雲木夕陽㣲南去逢廽鴈應<lb/>
<pb n="KR4c0032_SBCK_002-13a"/>
憐相背飛<lb/>
　　　送裴二十端公使嶺南<lb/>
蒼梧萬里路空見白雲来逺國知何在憐君去<lb/>
未廻桂林無落葉梅嶺自花開陸賈千年後誰<lb/>
㸔朝漢臺<lb/>
　　　過桃花夫人廟<lb/>
寂寞應千歲桃花想一枝路人㸔古木江月向<lb/>
空祠雲雨飛何處山川是舊時獨憐春草色猶<lb/>
似憶佳期<lb/>
　　　鄂渚送池州程使君<lb/>
<pb n="KR4c0032_SBCK_002-13b"/>
蕭蕭五馬動欲别謝臨川落日蕪湖色空山梅<lb/>
冶<hi>一作野</hi>煙江潮通廨舎楚老拜戈船風化東南<lb/>
滿行舟来去傳<lb/>
　　　送友人西上<lb/>
覊心不自解有别㑹沾衣春草連天積五陵逺<lb/>
客歸十年經轉戰㡬處便芳菲想見函関路行<lb/>
人去亦稀<lb/>
　　　送梁郎中赴吉州<lb/>
遥想廬陵郡還聽叔度歌舊官移上象新令布<lb/>
中和㸔竹經霜少聞猿帶雨多但愁徴拜日無<lb/>
<pb n="KR4c0032_SBCK_002-14a"/>
柰借留何<lb/>
　　　過湖南羊處士别業<hi>一作来處士别業</hi>
杜門成白首湖上寄生涯秋草蕪<hi>一作閑</hi>三徑寒<lb/>
塘獨一家鳥歸村落盡水向縣城斜自有東籬<lb/>
菊年年解作花<hi>一作爱汝醒還醉東籬菊正花</hi>
　　　送河南元判官赴河南<hi>御名</hi>當苗稅充百<lb/>
　　　官俸錢<lb/>
春草長河曲離心共渺然方收漢家俸獨向汶<lb/>
陽田鳥雀空城在榛蕪舊路還山東征戰苦㡬<lb/>
處有人煙<lb/>
<pb n="KR4c0032_SBCK_002-14b"/>
　　　夏中崔中丞宅見海紅揺落一花獨開<lb/>
何事一花殘閑庭百草䦨緑滋經雨發紅艶隔<lb/>
林㸔竟日餘香在過時獨秀難共憐芳意晚秋<lb/>
露未須團<lb/>
　　　使還至菱陂驛渡溮水作<lb/>
清川巳再渉疲馬共西還何事行人倦終年流<lb/>
水閑孤煙飛廣澤一鳥向空山愁入雲峰裏蒼<lb/>
蒼閉古関<lb/>
　　　送齊郎中典括州<lb/>
星象移何處旌麾獨向東勸耕滄海畔聽訟台<lb/>
<pb n="KR4c0032_SBCK_002-15a"/>
雲中樹色雙溪合猿聲萬嶺同石門康樂住㡬<lb/>
里枉㠶通<lb/>
　　　過隱空和尚故居<lb/>
自從飛錫去人到沃洲稀林下期何在山中春<lb/>
獨歸踏花㝷舊徑映竹掩空扉寥落東峰上猶<lb/>
堪静者依<lb/>
　　　過蕭尚書故居見李花感而成詠<lb/>
手植已芳菲心傷故徑㣲往年啼鳥至今日主<lb/>
人非滿地誰當掃随風豈復歸空憐舊隂在門<lb/>
客共沾衣<lb/>
<pb n="KR4c0032_SBCK_002-15b"/>
　　　送袁處士<lb/>
閑田北川下静者去躬耕萬里空江菼孤舟過<lb/>
郢城種荷依野水移柳待山鶯出處安能問浮<lb/>
雲豈有情<lb/>
　　　酬李侍御登岳陽見寄<lb/>
想見孤舟去無由此路㝷暮㠶遥在眼春色獨<lb/>
何心緑水瀟湘闊青山鄠柱深誰當北風至為<lb/>
爾一開襟<lb/>
劉随州文集卷第二終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0032_SBCK_007-1a"/>
劉随州文集卷第七<lb/>
　　　　　　　　随州刺史劉　長卿<lb/>
　　　奉使新安自桐廬縣經嚴陵釣臺宿七<lb/>
　　　里灘下寄使院諸公<lb/>
悠然釣臺下懷古時一望江水自潺湲行人獨<lb/>
惆悵新安從此始桂檝方蕩漾廽轉百里間青<lb/>
山千萬狀連崖去不断對嶺遥相向夾岸黛色<lb/>
愁沉沉緑波上夕陽留古木水鳥拂寒浪月下<lb/>
扣船聲煙中採菱唱猶憐負羈束未暇依清曠<lb/>
牽役徒自勞近名非所向何時故山裏却醉松<lb/>
<pb n="KR4c0032_SBCK_007-1b"/>
花釀廽首唯白雲孤舟復誰訪<lb/>
　　　題武丘寺<lb/>
靑林虎丘寺林際翠㣲路仰<hi>一作却</hi>見山僧來遥<lb/>
從飛鳥處<hi>一作去</hi>兹峯論寳玉千載唯丘暮埋劒<lb/>
人空傳鑿山龍巳去捫蘿披翳薈路轉夕陽遽<lb/>
虎嘯崔谷寒猿鳴杉<hi>一作桂</hi>松暮徘徊北樓上江<lb/>
海窮一顧日映千里㠶鵶歸萬家樹蹔因愜所<lb/>
適果得損外慮庭暗棲閑雲簷香滴甘露乆迷<lb/>
空寂理多為繁華故永欲投死生餘生豈能誤<lb/>
　　　奉餞鄭中丞罷淅西節度還京<lb/>
<pb n="KR4c0032_SBCK_007-2a"/>
天上移將星元軍罷龍節三軍含怨慕横吹聲<lb/>
断絶五馬嘶城隅萬人卧車轍滄洲浮雲暮杳<lb/>
杳去㠶發廻首不問家歸心遥向闕煙波限吴<lb/>
楚日夕事淮<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>吊影失所依側身随下列孤蓬<lb/>
飛不定長劒光未㓕緑綺為誰彈緑芳堪自擷<lb/>
悵然江南春獨此湖上月千里懐去思百憂變<lb/>
華髪頌聲满江海今古流不謁<lb/>
　　　送裴四判官赴河西軍試<lb/>
吏道豈易愜如君誰與儔逢時將騁驥臨事無<lb/>
全牛鮑叔幸相知田蘇頗同遊英資挺孤秀清<lb/>
<pb n="KR4c0032_SBCK_007-2b"/>
論含古流出寒佐持簡辭家擁鳴騶憲臺貴公<lb/>
舉幕府資良籌武士佇明試皇華難乆留陽関<lb/>
望天盡洮水令人愁萬里㸔一鳥曠然煙霞收<lb/>
晚花對古戍春雪含邉州道路難暫隔音塵那<lb/>
可求他時相望處明月西南樓<lb/>
　　　旅次丹陽郡遇康侍御宣慰召募兼别<lb/>
　　　岑單父<lb/>
客心募千里廽首煙花繁楚水渡歸夣春江連<lb/>
故園羈人懐上國驕虜窺中原胡馬暫為害漢<lb/>
臣多負恩羽書晝夜飛海内風塵昏雙鬢日已<lb/>
<pb n="KR4c0032_SBCK_007-3a"/>
白孤舟心且論繡衣從此来汗馬宣王言憂憤<lb/>
激忠勇悲歡動黎元南徐争赴難發卒如雲屯<lb/>
倚劒看太白洗兵臨海門故人亦滄洲少别堪<lb/>
傷魂積翠下京口歸潮落山根如何天外㠶又<lb/>
此波上樽空使憶君處鶯聲催淚痕<lb/>
　　　客舎贈别韋九建赴任河南韋十七造<lb/>
　　　赴任鄭縣便覲省<lb/>
與子頗疇昔常時仰英髦弟兄盡公噐詩賦凌<lb/>
風騷頃者遊上國獨能光選曹香名冠二陸精<lb/>
鑒逢山濤且副倚門望莫辭趍府勞桃花照綵<lb/>
<pb n="KR4c0032_SBCK_007-3b"/>
服草色連靑𫀆征馬臨素滻離人傾濁醪華山<lb/>
微雨霽祠上殘雲髙而我倦棲屑别君良欎陶<lb/>
春風亦未已旅思空滔滔拙分甘棄置窮居長<lb/>
蓬蒿人生未鵾化物議如鴻毛迢遞兩鄊别慇<lb/>
懃一寶刀清琴有古調更向何人操<lb/>
　　　送元八遊汝南<lb/>
元生實竒邁幸此論疇昔刀筆素推髙鋒鋩乆<lb/>
無敵縦横濟時意跌宕過人蹟破産供酒錢盈<lb/>
門皆食客田園湏失計資用深相迫生事誠可<lb/>
憂嚴裝逺何適世情薄恩義俗態輕窮厄四海<lb/>
<pb n="KR4c0032_SBCK_007-4a"/>
金雖多其如向人惜迢遞朗陵道悵望都門夕<lb/>
向别伊水南行㸔楚雲隔繁蟬動髙栁疋馬斯<lb/>
平澤潢潦今正深陂湖未澄碧人生不得巳自<lb/>
可甘形役勿復樽前酒離居剰悽戚<lb/>
　　　奉和李大夫同吕評事太行苦熱行兼<lb/>
　　　寄院中諸公仍呈王貟外<lb/>
迢遞太行路自古稱險惡千騎嚴欲前群峯望<lb/>
如削火雲從中出仰視飛鳥落汗馬卧髙原危<lb/>
旌倚長薄淸風何不至赤日何煎鑠石枯山木<lb/>
燋鱗窮水泉涸九重今旰食萬里傳明略諸將<lb/>
<pb n="KR4c0032_SBCK_007-4b"/>
候軒車元凶愁鼎鑊何勞短兵接自有長纓縳<lb/>
通越事豈難渡瀘功未慱朝辭羊腸阪夕望具<lb/>
丘郭漳水斜遶營常山遥入幕永懐姑蘇下遥<lb/>
寄建安作白雪和難成滄波意空託陳琳書記<lb/>
說王粲從軍樂早晚歸漢廷随公上麟閣<lb/>
　　　洛陽主簿叔知和驛承恩赴選伏辭一<lb/>
　　　首<lb/>
仲父王佐材屈身仇香位一從理京劇萬事皆<lb/>
客易則知無不可通変有餘地噐宇溟渤寛文<lb/>
鋒鏌鋣利憧憧洛陽道日夕皇華使二載出江<lb/>
<pb n="KR4c0032_SBCK_007-5a"/>
亭一心奉王事功成良可録道在知無愧天府<lb/>
留香名銓闈就明試賦詩皆舊友攀轍多新吏<lb/>
綵服辭髙堂青𫀆擁征騎此行季春月時物正<lb/>
鮮媚官栁隂相連桃花色如醉長安想在目前<lb/>
路遥髣髴落日看華山関門逼青翠行瞻稍巳<lb/>
隔結戀無能慰誰念樽酒間徘徊竹林意<lb/>
　　　題冤句宋少府聴留别<lb/>
宋侯人之秀獨歩南曹吏世上無此才天生一<lb/>
公噐尚甘黄綬屈未適青雲意洞澈萬頃陂昻<lb/>
蔵千里驥從宦聞苦節應物推髙誼薄俸不自<lb/>
<pb n="KR4c0032_SBCK_007-5b"/>
資傾家共人費顧予倦棲託終日憂窮匱開口<lb/>
即有求私心豈無愧幸逢東道主因輟西征騎<lb/>
對話堪息機披文欲忘味壷觴招過客几案無<lb/>
留事緑樹映層城蒼苔覆閑地一言重然諾累<lb/>
夕陪宴慰何意秋風来颯然動歸思留歡殊自<lb/>
愜去念能為累草色愁别時槐花落行次臨岐<lb/>
仍把手此㑹良不易他日瓊樹枝相思勞夢寐<lb/>
　　　罷攝官後將還舊居留辭李侍御<lb/>
江海今為客風波失所依白雲心已負黄綬計<lb/>
仍非累辱群公薦頻霑一尉微去緑焚玉石來<lb/>
<pb n="KR4c0032_SBCK_007-6a"/>
為采葑菲州縣名何在漁樵事亦違故山桃李<lb/>
月初服薜蘿衣熊軾分朝寄龍韜觧賊圍風謡<lb/>
傳吏體雲物助兵威白雪飄辭律靑春發禮闈<lb/>
引軍横吹動援翰捷書揮草暎番營緑花臨檄<lb/>
羽飛全吴争轉戰狂虜怯知機憶昨趨金節臨<lb/>
時廢玉徽俗流應不厭靜者或相譏世難慵干<lb/>
謁時閑喜放歸潘郎悲白髮謝客愛清輝樗散<lb/>
材因棄交親迹已稀獨愁看五柳無事掩雙扉<lb/>
世累多行路生涯向釣磯榜連溪水碧家羡渚<lb/>
田肥旅食傷飄梗巖栖憶采薇悠然獨歸去回<lb/>
<pb n="KR4c0032_SBCK_007-6b"/>
首望旌旗<lb/>
　　　贈别于<hi>一作韋</hi>羣投筆赴安西<lb/>
風流一才子經史仍滿腹心鏡萬象生文鋒衆<lb/>
人服頃遊靈臺下頻棄荆山玉蹭蹬空數年裵<lb/>
回冀㣲禄朅來投筆硯長揖謝親族且欲圖變<lb/>
通安能守拘束本持鄉曲譽肻料泥塗辱誰謂<lb/>
命迍邅還令計反覆西戎今未弭胡騎屯山谷<lb/>
坐恃龍豹韜全輕蜂蠆毒拂衣従此去擁傳一<lb/>
何速元帥許提携他人佇瞻矚出門寡儔侣矧<lb/>
乃無僮僕黠虜時相逢黄沙莫愁宿蕭條逺回<lb/>
<pb n="KR4c0032_SBCK_007-7a"/>
首萬里如在目漢境天西窮胡山海邉緑想聞<lb/>
羗笛處淚盡関山曲地闊鳥飛遟風寒馬毛縮<lb/>
邊愁如浩蕩離思空断續塞上歸限賖樽前别<lb/>
期促知君志不小一舉淩鴻鵠且願樂從軍功<lb/>
名正殊俗<hi>逺迴</hi>
　　　送薛據宰涉縣<hi>自永楽主簿陟狀㝷復選受此官</hi>
故人河山秀獨立風神異人許白眉長天資青<lb/>
雲噐雄辭變文名髙價喧時議下筆盈萬言皆<lb/>
合古人意一從負能名數載猶卑位寳劒誠可<lb/>
用烹鮮是虚棄昔聞在河上髙卧自無事几案<lb/>
<pb n="KR4c0032_SBCK_007-7b"/>
終日閑蒲鞭使人畏頃因歲月满方謝風塵吏<lb/>
頌徳有輿人薦賢逢八使棲鵉往已屈馴雀今<lb/>
可嗣此道如不移雲霄坐應致縣前漳水緑郭<lb/>
外晋山翠日得謝客遊時堪陶令醉前期今尚<lb/>
逺握手空宴慰驛路踈栁長春城百花媚徘徊<lb/>
白日隠暝色含天地一鳥向㶚陵孤雲送行騎<lb/>
夫君多述作而我常諷味頼有瓊瑶資能寛別<lb/>
離思槐隂覆堂殿苔色上階砌鳥倦自歸飛雲<lb/>
閑獨容㵝既将慕幽絶兼欲看定慧遇物忘世<lb/>
縁還家懶生計無生妄已息有妄心可制心鏡<lb/>
<pb n="KR4c0032_SBCK_007-8a"/>
常虚明時人自淪翳<lb/>
　　　早春贈别趙居士還江左時長卿下第<lb/>
　　　歸嵩陽舊居<lb/>
見君風塵裏意出風塵外自有滄洲期含情十<lb/>
餘載深居鳯城曲日預龍華會果得僧家縁能<lb/>
遺俗人態一身今巳適萬物知何愛悟法電巳<lb/>
空看心水無礙且將窮妙理兼欲㝷勝槩何獨<lb/>
謝客遊當為逺公輩放舟馳楚郭負杖辭秦塞<lb/>
日送南飛雲令人想吴㑹遥思舊遊處髣髴疑<lb/>
相對夜火金陵城春煙石頭瀬滄波極天未萬<lb/>
<pb n="KR4c0032_SBCK_007-8b"/>
里明如帶一片孤客㠶飄然向青靄楚天合江<lb/>
氣雲色常霮䨴隠見湖中山相連數州内君行<lb/>
意可得全與時人背歸路随楓林還鄉念蓴菜<lb/>
顧予尚羈束何幸承眄睞素願徒自勤清機本<lb/>
難逮累幸忝賓薦未路逢沙汰濩洛名不成徘<lb/>
徊意空大逢時雖貴逹守道甘易退逆旅鄉夣<lb/>
頻春風客心碎别君日已逺離念無明晦予亦<lb/>
反柴荆山田事耕耒<lb/>
　　　夜宴洛陽程九主簿宅送楊三山人往<lb/>
　　　天台㝷智者禪師隠居<lb/>
<pb n="KR4c0032_SBCK_007-9a"/>
東林問逋客何處棲幽偏满復萬餘卷息機三<lb/>
十年志圖良巳乆鬢髮空蒼然調嘯寄踈曠形<lb/>
骸如棄捐本家関西族别業嵩陽田雲卧能獨<lb/>
往山棲幸周旋垂竿不在魚賣藥不為錢䔧杖<lb/>
閑倚壁松花常醉眠頃辭青溪隠来訪赤縣仙<lb/>
南畆自甘賤中朝唯愛賢仍空世諦法逺結天<lb/>
台縁魏闕從此去滄洲知所便主人瓊枝秀寵<lb/>
别瑶華篇落日掃塵榻春風吹客舩此行頗自<lb/>
適物外誰能牽弄棹白蘋裏掛㠶飛鳥邉落湖<lb/>
見孤嶼徹底觀澄漣鴈過湖上月猿聲峰際天<lb/>
<pb n="KR4c0032_SBCK_007-9b"/>
群峰趨海嶠千里黛相連遥倚赤城上曈曈𥘉<lb/>
日圎昔聞智公隠此地常安禪千載巳如夣下<lb/>
燈今尚傳雲龕閉遺影石窟無人煙古寺暗喬<lb/>
木春崖鳴細泉流塵既寂寞<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>想増嬋娟山鳥<lb/>
怨庭樹門人思歩蓮夷猶懷永路悵望臨清川<lb/>
漁人來夢裏沙鷗飛眼前獨遊豈易愜群動多<lb/>
相纒羡爾五湖夜往来閑扣船<lb/>
　　　瓜洲驛奉餞張侍御公拜膳部郎中却<lb/>
　　　復憲臺充賀蘭大夫留後使之嶺南時<lb/>
　　　侍御先在淮南幕府<lb/>
<pb n="KR4c0032_SBCK_007-10a"/>
太華髙標峻青陽淑氣盤属辭傾浡澥稱價扶<lb/>
琅玕楊葉頻推中芸香早拜官後来慚轍跡先<lb/>
逹仰門䦨佐劇勞黄緩提綱疾素餐風生趨府<lb/>
歩竿偃觸邪冠骨鯁知難屈鋒鋩豈易干佇将<lb/>
調玉鉉翻自落金丸異議那容直專權本畏彈<lb/>
寸心寜有負三黜竟無端適喜鴻私䧏旋驚羽<lb/>
檄攅國憐朝市易人怨虎狼殘天地龍𥘉見風<lb/>
塵虜未殫随川歸少海就日背長安副相榮分<lb/>
寄輸忠義不刋擊胡馳汗馬遷蜀扈鳴銮月罷<lb/>
名卿署星懸上将壇三軍摇斾出百越畫圗觀<lb/>
<pb n="KR4c0032_SBCK_007-10b"/>
茅茹能相引泥沙肯再蟠兼榮知任重交辟許<lb/>
才難勁直随臺栢芳香動省蘭壁從全趙去鵬<lb/>
自北溟摶星象衘新寵風霜帶舊寒是非生倚<lb/>
伏榮辱繫悲歡疇昔偏殊眄屯蒙獨永歎不才<lb/>
成擁腫失計似邯鄲江國傷移律家山憶考槃<lb/>
一為鷗鳥誤三見露華團廽首青雲裏應憐濁<lb/>
水瀾愧將生事托羞向鬢毛看知巳傷愆素他<lb/>
人自好丹卿春連楚越旅宿寄風湍世路東流<lb/>
水滄江一釣竿松聲伯禹穴草色子陵灘度嶺<lb/>
情何遽臨流興未䦨梅花分路逺楊子上潮寛<lb/>
<pb n="KR4c0032_SBCK_007-11a"/>
夢想懐依倚煙波限渺漫且愁無去鴈寜兾少<lb/>
廽鵉極浦春㠶逈空郊晚騎單獨憐南渡月今<lb/>
夕送歸鞍<lb/>
　　　至徳三年春正月時謬䝉差攝海鹽令<lb/>
　　　聞王師收二京因書事寄上淅西節度<lb/>
　　　李侍郎中丞行營五十韻<lb/>
天上胡星孛人間<hi>一作東山</hi>反氣横風塵生汙馬河<lb/>
洛縱長鯨本謂<hi>一作为</hi>才非據誰知<hi>一作防</hi>禍巳萌<lb/>
食參将可待誅錯輒爲名萬里兵鋒接三時羽<lb/>
檄驚負恩殊鳥獸流毒遍黎珉朝市成蕪没干<lb/>
<pb n="KR4c0032_SBCK_007-11b"/>
戈起戰争人心懸反覆<hi>一作覆載</hi>天道暫虚盈略地<lb/>
侵中土傳烽到上京王師䧟魑魅帝座逼攙槍<lb/>
渭水嘶胡馬秦山泣漢兵関原馳萬騎煙火亂<lb/>
千甍鳯駕瞻西幸龍樓議<hi>一作向</hi>北征自将行破<lb/>
竹誰學去吹笙白日重輪慶玄穹再造榮鬼神<lb/>
潜釋<hi>一作蓄</hi>憤夷狄逺輸誠海内戎衣卷関中賊<lb/>
壘乎山川随轉戰草木困<hi>一作助</hi>横行區宇神功<lb/>
立謳歌<hi>一作謡</hi>帝業成天廽萬象慶龍見五雲迎<lb/>
小苑春猶在長安日更明星辰歸正位<hi>一作路</hi>雷<lb/>
雨發殘生文物登前古蕭韶下太清未央新栁<lb/>
<pb n="KR4c0032_SBCK_007-12a"/>
色長樂舊鍾聲八使推邦彦中司案國程蒼生<lb/>
属伊吕明主仗<hi>一作伏</hi>韓彭兇醜將除蔓奸豪巳<lb/>
負荆世危看柱石時難識忠貞薄伐徴貔虎長驅<lb/>
擁斾旌呉山依重鎮江月帶行營金石懸詞律<lb/>
煙雲動筆精運籌𥘉减竈調鼎未和羔北虜傳<lb/>
𥘉解東人望已傾池塘催謝客花木待春卿昔<lb/>
忝登龍首能傷困驥鳴艱難悲伏<hi>一作仗</hi>劎提握<lb/>
喜懸衡巴曲誰堪聽秦臺自有情遂令辭短褐<lb/>
仍欲請長纓乆客田園廢𥘉官印綬䡖榛蕪上<lb/>
國路苔蘚北山楹懶慢羞趨府驅馳憶退<hi>一作近</hi>
<pb n="KR4c0032_SBCK_007-12b"/>
耕榴花無暇醉蓬髪帶愁縈地僻方言異身微<lb/>
俗慮<hi>一作累</hi>并家憐雙鯉断才媿小鱗烹滄海今<lb/>
猶滯青陽嵗又更洲香生杜若谿煖<hi>一作逺</hi>戯鵁<lb/>
鶄煙水<hi>一作雪</hi>宜春候褰関<hi>一作開</hi>值晚晴潮聲來<lb/>
萬井山色映孤城旅夣親喬木歸心亂早鶯倘<lb/>
無知巳在今巳訪蓬瀛<lb/>
劉随州文集卷第七終<lb/>
</p>
<p>
</p>
  </div>
</body>
</text>
</TEI>
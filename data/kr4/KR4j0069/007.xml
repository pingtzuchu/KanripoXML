<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4j0069_SBCK_007-1a"/>
序吳騷初集<lb/>
夫世間一切色相儔有能離情者乎顧情一耳<lb/>
正用之爲忠憤爲激烈爲幽宛而抑之爲憂思<lb/>
爲不平爲枯稿憔悴至於纚纚一腔難以自巳<lb/>
遂暢之爲詩歌爲騷賦而風雅與三閭諸篇竝<lb/>
重於世昔史遷之傳三閭也悲其值而大其志<lb/>
謂足以兼國風小雅而班固氏亦美之日弘博<lb/>
麗雅爲詞賦宗此皆窺見平情而深乎其味者<lb/>
<pb n="KR4j0069_SBCK_007-1b"/>
然情寧獨平哉佳人幽客好事多磨繾綣縈懷<lb/>
撫時觸景聮牀同調兩地吊天我輩鍾情豈同<lb/>
稿木故竅發於靈而響呈其籟代不乏矣漢以<lb/>
歌唐以詩宋以詞迨勝國而宣於曲迄今盛焉<lb/>
總之以風雅爲宗而憤激幽情錦心慧口相伯<lb/>
仲也南國謳唫不減江臯諷咏三吳丰韻類延<lb/>
晉代風流詞本於騷而地别于楚故因弁其騷<lb/>
日吳嗟嗟今樂府濫觴極矣自有兹帙也洛陽<lb/>
<pb n="KR4j0069_SBCK_007-2a"/>
𥿄貴收盡陽春氷玉蛟螭刻成天巧豈非造物<lb/>
之情至此而一暢耶世不乏有情人而知吳騷<lb/>
之足尚也　旹<lb/>
萬曆甲寅秋日清懶居士書於尚白齋中<lb/>
序吳騷二集<lb/>
蓋自楚三閭大夫以騷著而楊子雲氏于是乃<lb/>
爲作反騷嗟乎騷可廣卽廣矣可更廣反亾爲<lb/>
也反反騷所爲作也何也夫人莫情眞情莫怨<lb/>
<pb n="KR4j0069_SBCK_007-2b"/>
眞而離騷其言哀其志切其托諷遠怨矣哉所<lb/>
云情之所鍾政在我輩三閭大夫其人也大夫<lb/>
其有情癡也哉太史公謂其作離騷蓋從怨生<lb/>
也有味其言之也雖然大夫騷于楚楚有騷我<lb/>
吳亦有騷也吳騷廣楚騷者也曩初集行巳𥿄<lb/>
貴洛陽海内復渇想次集遂復輯次集以廣初<lb/>
集夫兩集皆曲也曷爲而騷之日體異而情同<lb/>
也情曷爲而同其摛詞不必盡怨矣他弗具論<lb/>
<pb n="KR4j0069_SBCK_007-3a"/>
間且歡日繇怨而歡歡復致怨者人間世聚散<lb/>
之常也總之怨其情種也獨不日作者類不必<lb/>
盡吳人乎曷爲而冠之吳也日地異而寄情于<lb/>
響者大都屬吳音卽不盡吳音而按拍無如吳<lb/>
人工也然則吳之騷曷爲而不騷其體顧曲也<lb/>
日諸君子見當吾世而詞賦自命者示之騷定<lb/>
睂酸于把卷卽開卷苦不得句也方將敝帚委<lb/>
之寧冀有淮南王安通其義而劉向諸人岀尊<lb/>
<pb n="KR4j0069_SBCK_007-3b"/>
其言爲經也則其文且湮没不傳而悠悠此情<lb/>
終不獲表見于天下後世以故文生于情而情<lb/>
恐不能以文訴人則變而衍爲曲庻幾考之樂<lb/>
府亾慮知與不知并亾慮善按拍不善按拍而<lb/>
情不自巳人人其式歌且舞也今日者卽起三<lb/>
閭大夫泪羅中其能不以曲易之仍騷哉則吳<lb/>
騷之集于初也洵足爲楚騷廣次以是集稱廣<lb/>
廣騷夫誰日不可王孝伯有知當又以痛飮酒<lb/>
<pb n="KR4j0069_SBCK_007-4a"/>
熟讀前後兩吳騷爲快矣千載下應不乏賈長<lb/>
沙有爲文吊諸君子耳爲子雲氏者其爲誰<lb/>
花裀上人許當世題<lb/>
序吳騷三集<lb/>
懷沙寫志幽憂無巳蓋繼三百而作者自宋子<lb/>
師之而漢賈生擬感鵩之論凡幽人志士不平<lb/>
而喜爲古言辭者人非楚而楚其辭撡筆而從<lb/>
子雲之後者不乏人也然賦體浮誇引用古字<lb/>
<pb n="KR4j0069_SBCK_007-4b"/>
稱長學士經生亦多未解世因變之爲詞曲語<lb/>
近本色遂與里耳相通總之體異而志同也居<lb/>
士號騷隱復集樂府而弁以騷良有深意乎今<lb/>
好事者聞其名號便覺鬰沈之色都爲振起且<lb/>
欲卽覩其全而未可得兹復手輯佳本授之剞<lb/>
劂至再而三其韻嚴其響和其節舒其慷慨類<lb/>
俠滑稽類誕怨思類憤悲歌惜若挾三閭大夫<lb/>
而出佩蘭沈潭之貌吐其九歌天問哀郢之辭<lb/>
<pb n="KR4j0069_SBCK_007-5a"/>
也廼居士少孤食貧意氣違俗所如多不合宐<lb/>
其沾沾以騷著耶是刻也長夏掩扉散髮痛飮<lb/>
手拈數闋長謳再過實岑寂中知巳耳若九宫<lb/>
之辯有譜法在何庸贅<lb/>
半嶺主人題<lb/>
<pb n="KR4j0069_SBCK_007-5b"/>
<pb n="KR4j0069_SBCK_007-5b"/>
　　塡詞訓<lb/>
古士大夫聽琴瑟之音弗離於前性情之通絃歌而<lb/>
治吟詠可巳歟客日詞餘之興也多以情癖大抵皆<lb/>
深閨永巷春傷秋怨之語豈鬚睂學士所宜有況文<lb/>
辭之貴期於渾涵若夫雕心琢句柔脆纎巧披靡淫<lb/>
蕩非鼓吹之盛事曲固可廢也騷隱生日嘻子陋矣<lb/>
尼山說詩不廢鄭衛聖世采風必及下里古之亂天<lb/>
下者必起於情種先壞而慘刻不衷之旤興使人而<lb/>
有情則士愛其緣女守其介而天下治矣且子亦知<lb/>
<pb n="KR4j0069_SBCK_007-6a"/>
夫曲之道乎心之精微人不可知靈竅隱深忽忽欲<lb/>
動名日心曲曲也者逹其心而爲言者也思致貴於<lb/>
綿渺辭語貴於迫切長門之詠宜於官様而帶岑寂<lb/>
香閨之語宜于闇藏而饒綺麗倚門嚬笑之聲務求<lb/>
纎媚而顧盻生姿學士騷人之賦須期慷慨而嘯歌<lb/>
不俗故詠春花勿牽秋月吟朝雨莫溷夜潮瑤臺玉<lb/>
砌要知雪部之套辭芳草輕烟總是郊原之泛句又<lb/>
如命題雜詠而直道本色則何取于寓言觸物興懷<lb/>
而雜景揣摹則安在其卽事甚且士女之吻無辨暌<lb/>
<pb n="KR4j0069_SBCK_007-6b"/>
合之意多乖文情斷續而忽入俚言筆致抝違而生<lb/>
吞成語又曲之最病者也乃若傳竒之曲與散套異<lb/>
傳竒有答白可以轉換而清曲則一線到底傳竒有<lb/>
介頭可以變調而清曲則一韻到底人苐知傳竒中<lb/>
有嬉笑怒罵而不知散曲中亦有離合悲歡古傷逝<lb/>
惜别之詞一披咏之愀然欲淚者其情眞也故曲不<lb/>
貴摭實而貴流麗不貴尖酸而貴博雅不貴剽襲而<lb/>
貴冶剙不貴熟爛而貴新生不貴文餙而貴眞率肖<lb/>
吻不貴平敷而貴選句走險有作者起必首肯吾言<lb/>
<pb n="KR4j0069_SBCK_007-7a"/>
矣客日子之爲辭未必其無弊也乃執月旦以平章<lb/>
曲府司三寸管而低昻之得無過當乎居士日人之<lb/>
妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>人也不必其巳之妍也雙眸具在存其論而巳<lb/>
矣今日者之評次雖謂作家之豸史亦誰日不可<lb/>
<pb n="KR4j0069_SBCK_007-7b"/>
　　作家偶評<lb/>
騷賦者三百篇之變也騷賦難入樂而後有古樂府<lb/>
古樂府不入俗而後以唐絕句爲樂府絕句少宛轉<lb/>
而後有詞自金元入中國所用胡樂嘈襍緩急之間<lb/>
詞不能按乃更爲新聲以媚之作家如貫酸齋馬東<lb/>
籬輩咸富于學兼喜聲律擅一代之長昔稱宋詞元<lb/>
曲非虚語也大江以北漸染胡語而東南之士稍稍<lb/>
變體别爲南曲高則成氏赤幟一時以後南詞漸廣<lb/>
二家鼎峙大抵北主勁切雄壯南主淸峭柔脆北字<lb/>
<pb n="KR4j0069_SBCK_007-8a"/>
多而調促促處見筋南字少而調緩緩處見眼各有<lb/>
三昧難以淺窺譬之同一師承而頓漸分受不可同<lb/>
日語也乃製曲者往往南襲北辭殊爲可笑今麗曲<lb/>
之最勝者以王實甫西廂壓卷日華翻之爲南時論<lb/>
頗弗取不知其翻變之巧頓能洗盡北習調恊自然<lb/>
筆墨中之罏冶非人官所易及也國初作者王子一<lb/>
輩十六人僅傳其名詞未及見後起如楊升菴頗有<lb/>
才情所著有洞天玄記陶情樂府流膾人口但楊本<lb/>
蜀人調不甚諧而摘句多佳楊夫人亦饒才學最佳<lb/>
<pb n="KR4j0069_SBCK_007-8b"/>
者如黃鶯兒積兩釀輕寒一曲字字絶佳楊别和三<lb/>
詞俱不能勝固奇品也北人如王渼陂康<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>山翩翩<lb/>
隹致其後推山東李伯華伯華以傍粧臺百闋爲<graphic n="KR0863" url="https://raw.githubusercontent.com/kanripo/KR-Gaiji/master/images/KR0863.png" mimeType="image/png"/>
山所欣賞今其詞尚在不足道所爲寶劒登壇記亦<lb/>
是改其鄕先輩之作固自平平而自負不淺弇州嘗<lb/>
譏其腔律未恊非苛求也大聲金陵將家子所爲散<lb/>
套尚多借襲而才情亦淺然句字流麗可入絃索如<lb/>
三弄梅花一闋頗稱作家固知好句不在多得王舜<lb/>
耕西樓樂府較爲警徤題贈亦善調謔而少風人之<lb/>
<pb n="KR4j0069_SBCK_007-9a"/>
<pb n="KR4j0069_SBCK_007-10a"/>
學士氣故伯起重之伯起之撰紅拂潔秀俊美但不<lb/>
無輕弱之嫌陸南門散詞有一二可觀語亦雋爽先<lb/>
輩如李空同王浚川諸公皆長于北聲不入南調大<lb/>
扺曲之稱當行者首重譜韻次論詞章近日玉茗堂<lb/>
杜麗娘劇非不極美但得吳中善按拍者調恊一畨<lb/>
乃可入耳惜乎摹畵精工而入㗋半抝深爲致慨若<lb/>
士兹編殆陳子昻之五言古耶名家苦心作家頗難<lb/>
得予後學何知漫舉而評隲之非有他也蓋謂曲學<lb/>
深奥見從來作者之難若諸君聲價乆巳實錄詞壇<lb/>
<pb n="KR4j0069_SBCK_007-10b"/>
不可冺滅余抑何敢以管窺之見漫爲低昻也耶<lb/>
<pb n="KR4j0069_SBCK_007-11a"/>
　　曲譜辯<lb/>
心感物而成聲聲逐方而生變音之所以分南北也<lb/>
君子審聲以知音而律呂辨矣古律數九九八十一<lb/>
以爲宮三分而損益之以爲徵商羽角此律吕之大<lb/>
較也復之一陽始生律應黃鐘逓而推之爲大呂太<lb/>
簇夾鐘姑洗仲呂㽔賔林鐘夷則南呂無射應鐘凡<lb/>
十有二律所謂氣始于長至周而復生聖人合符節<lb/>
調鐘律造度數繇此其選也樂府之制字辨陰陽調<lb/>
恊平亥然未有舍十二律而自爲神明者今按之曲<lb/>
<pb n="KR4j0069_SBCK_007-11b"/>
譜大抵譸張附會者什之八九夷攷其調僅有黃鐘<lb/>
南吕二家諸如仙呂大石越調雙調之名不知從何<lb/>
根據如謂舍十二律别有流暢則此黃鐘南吕猶然<lb/>
十二律中之名義也而曲譜竟别剙爲仙呂諸調又<lb/>
何說耶如仍出諸十二律則宫調之首當叙自黃鐘<lb/>
始今南曲譜獨首仙呂又何說耶且也黃鐘爲官不<lb/>
必更有正宮之名矣夾鐘姑洗無射應鐘爲羽不必<lb/>
更有羽調之名矣夷則爲商不必更有商調之名矣<lb/>
今譜之有宫商羽三調而又無角徵二聲獨何歟說<lb/>
<pb n="KR4j0069_SBCK_007-12a"/>
者日軒轅之法及今淼矣此流傳者之殘闕也但不<lb/>
知仙呂大石越調雙調䆒竟自誰伊始余竊揣之意<lb/>
者十二律之仲呂或因仲字與中字仙字相肖遂誤<lb/>
傳爲中呂仙呂乎又或呂字與石字相似遂誤傳大<lb/>
呂爲大石乎善讀書者盡信不如其無則九宫譜之<lb/>
謂矣然則何以處曲乎日曲者末世之音也必執古<lb/>
以泥今迂矣曲者俳優之事也因戲以爲戲得矣然<lb/>
則譜可廢乎日因其道而治之適于自然亦巳無憾<lb/>
何必不譜也蓋九九者天地自然之數也律吕因此<lb/>
<pb n="KR4j0069_SBCK_007-12b"/>
諧腔調繇此出譬如今日此曲之腔唱爲彼曲聽者<lb/>
笑之謂其失於自然也然則按譜而作之亦按譜而<lb/>
唱和之期暢血氣心知之性而發喜怒哀樂之常斯<lb/>
巳矣況譜法之妙專在平亥間䆒心乃學之而陋焉<lb/>
者僅如其字數逐句櫛比而所以平亥之故卒置弗<lb/>
講似此者如土偶人止還其頭面手足而心靈變動<lb/>
毫弗之有於譜奚當焉及學之而失焉者每一套中<lb/>
以此調之過曲忽接他調譬諸冬行夏令南走北轅<lb/>
卽名家大手<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>有之於譜又奚禆焉昔人歌㽔賔<lb/>
<pb n="KR4j0069_SBCK_007-13a"/>
之聲而景風至震易水之響而白虹貫所云動巳而<lb/>
天地應焉聲音之感豈其微哉古之譚曲者日曲如<lb/>
折止如槀木曲之道思過半矣客日今子伯仲之選<lb/>
本其于譜書固兢兢矣而重翻此義可謂世行世法<lb/>
我行我法者夫余然其言遂併識之<lb/>
<pb n="KR4j0069_SBCK_007-13b"/>
<pb n="KR4j0069_SBCK_007-13b"/>
　　情癡窹言<lb/>
今之所稱多情皆其匿情而獵名者也悲憤調笑慰<lb/>
勞寒喧若伶人之搬演落塲卽巳掉臂去之轉眼秦<lb/>
越聚散搏沙耳膠漆戈矛耳其爲辭也浮游不衷必<lb/>
多雕琢虚僞之氣欲自掩餙之而不能心之與聲有<lb/>
異致乎人之有生也睂宇現乎外血性注乎内情緣<lb/>
煎其中豈惟兒女子雖彼豪傑通儒豁逹自負者無<lb/>
所感則巳一涉此途行且靡心就其維繫誰能漠然<lb/>
而遊於<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>瀁之鄕哉說者日至人處靜不枮處動不<lb/>
<pb n="KR4j0069_SBCK_007-14a"/>
喧居塵出塵無縳無解而且柳生其肘右鳥巢其頂<lb/>
門此亦㝠忘汱寥之極矣今乃以萍踪浪迹愁病銷<lb/>
磨痴矣哉噫彼之忘情割河而斬筏者人而至焉者<lb/>
也我非至人苐求其至於人夫人情種也人而無情<lb/>
不至於人矣曷望其至人乎情之爲物也役耳目易<lb/>
神理忘晦明廢饑寒窮九州越八荒穿金石動天地<lb/>
率百物生可以生死可以死死可以生生可以死死<lb/>
又可以不死生又可以忘生遠遠近近悠悠漾漾杳<lb/>
弗知其所之而處此者之無聊也借詩書以閑攝之<lb/>
<pb n="KR4j0069_SBCK_007-14b"/>
筆墨磬㵼之歌詠條暢之按拍紆遲之律吕鎭定之<lb/>
俾飄颻者返其居鬰沉者逹其志漸而濃郁者幾於<lb/>
淡豈非宅神育性之術歟余于情識淡然矣挾一眞<lb/>
率有情之侶與俱不勝其嚮往也間一拂情又不能<lb/>
違心以就世法人亦多笑之弗顧也自率其情巳矣<lb/>
世路之間有疑吾情者緣之艱也吾無庸疆其信斯<lb/>
情者我輩亦能癡焉但問一腔熱血所當酬者幾人<lb/>
耳信乎意氣之感也卒然中之形影皆憐靜焉思之<lb/>
夢魂亦涙鐘情也夫傷心也夫此其所以癡也如是<lb/>
<pb n="KR4j0069_SBCK_007-15a"/>
以爲情而情止矣如是之情以爲歌詠聲音而歌詠<lb/>
聲音止矣<lb/>
<pb n="KR4j0069_SBCK_007-15b"/>
凡例<lb/>
　一往時選刻吳騷苦無善本所行者惟南詞韻選<lb/>
　　及遴奇振雅諸俗刻所載清曲大畧雷同韻選<lb/>
　　一書又爲金湯韻學而設僅惟小令散見而套<lb/>
　　數則落落晨星余特蒐諸殘簡蠧餘零星舊本<lb/>
　　及各家文集中積漸羅致雖巳刻者有三集而<lb/>
　　所見之詞不啻廣矣其後坊刻效步似亦栢梁<lb/>
　　餘材武昌剰竹耳終不能出其範圍也是集更<lb/>
　　彚精美用公見聞<lb/>
<pb n="KR4j0069_SBCK_007-16a"/>
　一是集耑錄麗情散曲惟幽期歡會惜别傷離之<lb/>
　詞得以與選其他雜詠佳篇俱俟續刻槩弗溷<lb/>
　收<lb/>
　一歌先審調不知何調則音律亂矣兹選照譜所<lb/>
　序宮調分列各宫正曲居先犯調列後而南北<lb/>
　調以及北調附列終篇俾知音者便於查覈<lb/>
　一詞塲佳句多矣然於曲體及用韻溷亂者雖美<lb/>
　不貴日以彚帙未僃漫爲寛收者有之兹則逐<lb/>
　套研窮必求合譜依韻而越格者弗錄也其名<lb/>
<pb n="KR4j0069_SBCK_007-16b"/>
　　人好辭坊刻訛傳者悉照原本釐正有偶爲出<lb/>
　　入而塡詞佳麗不忍棄置者必謬爲斟酌琢瑕<lb/>
　　留瑜爲宫商之全璧云<lb/>
　　一曲中襯貼字眼須辨虗實非死煞也俗刻臆分<lb/>
　　大小自稱當行徒貽識者之笑兹則細加理會<lb/>
　　辨晰微渺殊費苦心<lb/>
　　一字有鼻音唇音舌音喉音齒音及撮口開口閉<lb/>
　　口等音不能盡標卽詞隱先生止圈閉口而閉<lb/>
　　口侵尋監咸亷纎三韻亦明載中州韻書知音<lb/>
<pb n="KR4j0069_SBCK_007-17a"/>
　　者按之自能一一分辨兹帙止圈去上兩聲其<lb/>
　　餘槩不蛇足<lb/>
　　一是選但衡其曲不問其人間有姓氏相傳確乎<lb/>
　　有據者則一一還其故物有託名誤刻而素無<lb/>
　　可考者亦不敢妄爲翻案獲罪前人蓋移珠借<lb/>
　　玉亦屬詞林常有之事如從此推𫾣必盡起地<lb/>
　　下而問之矣奚其能況詞以人重人以詞重寧<lb/>
　　任其咎以畱闕文之遺意可也若云杜撰則吾<lb/>
　　豈敢<lb/>
<pb n="KR4j0069_SBCK_007-17b"/>
　一好曲熟爛人吻儘有爲人唱壞者是編剗去汜<lb/>
　濫近補新聲名日合編雖依據舊本而仍寓増<lb/>
　删之法非依様葫蘆巳也<lb/>
　一各調逐詞或有疑案或有原評附載編中以供<lb/>
　詞林鼓吹以佐譜書法輪<lb/>
　一清曲中圖像自吳騷始非悦俗也古云詩中畵<lb/>
　畵中詩開卷適情自饒逸趣是刻計出相若干<lb/>
　幅竒巧極工較原本各自剙畫以見心思之異<lb/>
　一坊選傳奇諸曲頗爲厭人嗣兹刻後當另出手<lb/>
<pb n="KR4j0069_SBCK_007-18a"/>
　　眼用公玄賞<lb/>
　一是選雖未空羣亦稱鴻覧其他名家著作雖多<lb/>
　　一時不能悉購俟容廣蒐以成續刻倘得聞風<lb/>
　　辱教猶拜明賜<lb/>
　　　　　　　　　　　　　白雪齋主人謹識<lb/>
凡例終<lb/>
<pb n="KR4j0069_SBCK_007-18b"/>
魏良輔曲律<lb/>
　一擇具最難聲色豈能兼僃但得沙喉響潤發于<lb/>
　　丹田者自能耐乆若啓口抝劣尖麤沉鬱自非<lb/>
　　質料勿枉費力<lb/>
　一初學先從引發其聲響次辨别其字面又次理<lb/>
　　正其腔調不可混雜强記以亂規格如學集賢<lb/>
　　賔只唱集賢賔學桂枝香只唱桂枝香乆乆成<lb/>
　　熟移宫換吕自然貫串<lb/>
　一五音以四聲爲主四聲不得其宜則五音廢矣<lb/>
<pb n="KR4j0069_SBCK_007-19a"/>
　　平上去入逐一考䆒務得中正如或苟且舛誤<lb/>
　　聲調自乖雖具繞梁終不足取其或上聲扭做<lb/>
　　平聲去聲混作入聲交付不明皆做腔賣弄之<lb/>
　　故知者辨之<lb/>
　　一生曲貴虚心玩味如長腔要圓活流動不可太<lb/>
　　長短腔要簡徑找絕不可太短至如過腔接字<lb/>
　　乃關鎖之地有遲速不同要隱重嚴肅如見大<lb/>
　　賔之狀<lb/>
　　一拍廼曲之餘全在板眼分明如迎頭板隨字而<lb/>
<pb n="KR4j0069_SBCK_007-19b"/>
　　下徹板隨腔而下絕板腔盡而下有迎頭慣打<lb/>
　　徹板絕板混連下一字迎頭者此皆不能調平<lb/>
　　仄之故也<lb/>
　　一曲須要唱出各様曲名理趣宋元人自有體式<lb/>
　　如玉芙蓉玉交枝玉山供不是路要馳驟針線<lb/>
　　箱黃鶯兒江頭金桂要規矩二郞神集賢賔月<lb/>
　　雲高念奴嬌序刷子序要抑揚撲燈蛾紅繡鞋<lb/>
　　麻婆子雖疾而無腔然而板眼自在妙在下得<lb/>
　　匀淨<lb/>
<pb n="KR4j0069_SBCK_007-20a"/>
　一雙疊字上兩字接上腔下兩字稍離下腔如字<lb/>
　字錦思思想想心心念念又如素帶兒他生得<lb/>
　齊齊整整裊裊停停之類至單疊字比雙疊字<lb/>
　不同全在頓挫輕便如尾犯序一旦冷清清之<lb/>
　類要抑揚於此演繹方得意味<lb/>
　一清唱俗語謂之冷板凳不北戲塲藉鑼鼓之勢<lb/>
　全要閒雅整肅清俊溫潤其有專于磨擬腔調<lb/>
　而不顧板眼又有專主板眼而不審腔調二者<lb/>
　病則一般惟腔與板兩工者乃爲上乗至如面<lb/>
<pb n="KR4j0069_SBCK_007-20b"/>
　上發紅喉間筋露搖頭擺足起立不常此自關<lb/>
　人器品雖無與于曲之工拙然去此方爲盡善<lb/>
　一北曲以遒勁爲主南曲以宛轉爲主各有不同<lb/>
　至于北曲之絃索南曲之鼔板猶方圓之必資<lb/>
　於規矩其歸重一也故唱北曲而精于呆骨朶<lb/>
　村里迓鼓胡十八南曲而精于二郞神香徧滿<lb/>
　集賢賔鶯啼序如打破兩重禪關餘皆迎刃而<lb/>
　解矣<lb/>
　一北曲與南曲大相懸絕有磨調絃索調之分北<lb/>
<pb n="KR4j0069_SBCK_007-21a"/>
　　曲字多而調促促處見筋故詞情多而聲情少<lb/>
　　南曲字少而調緩緩處見眼故詞情少而聲情<lb/>
　　多北力在絃索宜和歌故氣易粗南力在磨調<lb/>
　　宜獨奏故氣易弱近有絃索唱作磨調又有南<lb/>
　　曲配入絃索誠爲方疷圓蓋亦坐中無周郞耳<lb/>
　　一曲有三絕字清爲一絕腔純爲二絕板正爲三<lb/>
　　絕<lb/>
　　一曲有兩不雜南曲不可雜北腔北曲不可雜南<lb/>
　　字<lb/>
<pb n="KR4j0069_SBCK_007-21b"/>
　一曲有五不可不可高不可低不可重不可輕不<lb/>
　可自做主張<lb/>
　一曲有五難開口難出字難過腔難低難轉收入<lb/>
　鼻音難<lb/>
　一曲有兩不辨不知音者不可與之辨不好者不<lb/>
　可與之辨<lb/>
　一聽曲不可喧譁聽其吐字板眼過腔得宜方可<lb/>
　辨其工拙不可以喉音清亮便爲擊節稱賞大<lb/>
　抵矩度旣正巧繇熟生非假師傳寔關天授<lb/>
<pb n="KR4j0069_SBCK_007-22a"/>
　一絲竹管絃與人聲本自諧合故其音律自有正<lb/>
　　調簫管以尺工儷詞曲猶琴之勾剔以度詩歌<lb/>
　　也今人不知探討其中義理强相應和以音之<lb/>
　　高而凑曲之高以音之低而凑曲之低反足淆<lb/>
　　亂正聲殊爲聒耳陳可琴云簫有九不吹不入<lb/>
　　調非作家唱不定音不正常換調腔不滿字不<lb/>
　　足成羣唱人不靜皆不可吹正有鍳於此也<lb/>
曲律終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集巻七</head>
    <p>
<pb n="KR4d0225_WYG_007-1a"/>
欽定四庫全書<lb/>
　艾軒集巻七　　　　　　宋　林光朝　撰<lb/>
　　祭文<lb/>
　　　祭葉丞相文<lb/>
年月日具位林某及同郡二十有二人謹以牢醴致奠<lb/>
於故相國南陽公之靈嗚呼昨者城頭立馬如簇晝漏<lb/>
未盡驚歎出屋昨者拜公長亭之上今夕何夕哭面相<lb/>
鄉一躡里門便為陳迹穿市出巷為之失色從古遺直<lb/>
<pb n="KR4d0225_WYG_007-1b"/>
雜然一辭唯知有公不知其私以是當路及此去位不<lb/>
待闔棺而後定謚萬斛之舟常若有餘異時房杜無事<lb/>
可書謂此東歸從公緑野所視後塵去如奔馬死生之<lb/>
頃於一轉袂不及他語惟索袍帶集聚殽核桑梓之恭<lb/>
胡不憗遺愁我心胸尚饗<lb/>
　　　祭宋待制材成文<lb/>
二年夏四月庚子林某等以清酒殽䔩之奠致祭於故<lb/>
待制莆陽開國宋公之靈嗚呼古之人古之人有耻獨<lb/>
<pb n="KR4d0225_WYG_007-2a"/>
為君子者盖謂其直已而不直人此豈惟一國之所敬<lb/>
事也公於是人異世同調公不可見雜然相弔維是故<lb/>
國傷哉耆舊視公八十如弗克夀公在廹卒未嘗改容<lb/>
亦不自知如是為恭凡所屬託公則不受無一愧辭出<lb/>
於公口藍田白璧索之天倪海内所寶我屋東西門無<lb/>
雜弔我悲填膺何年尊爼有所典型尚饗<lb/>
　　　祭方岳州端立<lb/>
三年春正月既望越五日乙丑同郡鄭耕老林某林褒<lb/>
<pb n="KR4d0225_WYG_007-2b"/>
龔茂良劉夙劉朔以觴酒盤飱敬致祭於故巴陵使君<lb/>
方公三兄之靈嗚呼此邦之老徳義所憑胡不少留悲<lb/>
慨填膺維公嗜古如將弗勝役役求仁發諸友朋有錢<lb/>
一囊過於珠玉昏暮叩門不復停蓄其視十萬如一稊<lb/>
粟以我當然未為駭俗故人空屋無雀可羅公每一出<lb/>
復此經過所遇羸疢以手撫摩惸稚得食於公為多湘<lb/>
鄉客死要公一哭不見西軒亂我心曲寒食小蜡何為<lb/>
可續公有長技戞戞如抽其在巴陵乃如道州有是壯<lb/>
<pb n="KR4d0225_WYG_007-3a"/>
思越我數籌垂死一曲聽者回頭如下急坂尚此停輈<lb/>
尊酒来哭今者何夕一去山隂便為陳迹尚饗<lb/>
　　　祭曽經畧文<lb/>
維淳熙三年春二月辛丑奉議郎直寶文閣廣南東路<lb/>
計度轉運副使林某以清酒牲牢之奠敬致祭於經畧<lb/>
敷文曽公之靈閩山接畛軒盖闐闐越䑓共事歳月翩<lb/>
翩公今幾何曽未華顛徹我南海處此東偏帳下飛觴<lb/>
如卷長川是中燕頷維公則然明日渡頭風絮滿舩公<lb/>
<pb n="KR4d0225_WYG_007-3b"/>
此一去相見何年能飲此酒有淚如泉嗚呼悲哉尚饗<lb/>
　　　祭范諫議西叔文<lb/>
年月日同年進士具位林某等敬致祭於故諌議蜀郡<lb/>
范公之靈嗚呼客去岷峨欲見何時况復巵酒從此長<lb/>
辭公下瞿塘萬里孤蓬一涉䑓省百步生風公在時輩<lb/>
子雲相如不得而親焉得而踈道州有道尚或棄去公<lb/>
當衆流截然砥柱其位愈高其貌愈下曽謂逝者乃如<lb/>
晝夜題名上層十年猶新一夕視公公為古人惟是餘<lb/>
<pb n="KR4d0225_WYG_007-4a"/>
韻若撞巨鐘縱有宿草蜀山萬重我輩来哭殽筍維物<lb/>
莫問行舟痛連心骨嗚呼悲哉尚饗<lb/>
　　　祭劉正字復之文<lb/>
年月日國子祭酒芮瞱左司員外郎兼侍講張栻著作<lb/>
佐郎林某校書郎楊興宗太學博士吕祖謙敬為故參<lb/>
議正字劉君復之一觴之酹以錢引百紙為壓祭錢寄<lb/>
衢州官庫又以四十紙變易輕賫遣一力走墓下伯恭<lb/>
謂可無數語某亦何忍聞此然終不可已凶問初来交<lb/>
<pb n="KR4d0225_WYG_007-4b"/>
游哭於我即欲遣酹錢者一切謝去伯恭以為復之弟<lb/>
兄所與友特可一二數此安可不使之與聞之已而三<lb/>
衢不肯納此説如是逡廵又復累月此説今纔定於乎<lb/>
千金之璧一或墜地悠悠陌上孰不悲惜况所謂志念<lb/>
綢繆之人哉往此巵酒涕淚滿衣縱有宿草如何勿哭<lb/>
尚饗<lb/>
　　　祭鄭湘鄉叔友文<lb/>
林某趙伯逹方秉白劉朔以四月既浃越三日丙辰哭<lb/>
<pb n="KR4d0225_WYG_007-5a"/>
湘鄉先生之柩於西郭以杯酒盤飱敬酹之嗚呼海内<lb/>
豪傑沒滅不返酸痛寃惜其在我輩湘鄉文律如石鼔<lb/>
泥蟠前者不及識湘鄉道真如嶧山野火後来不及見<lb/>
湘鄉之名百代凌騰屈原賈誼文非不足而蹈道則未<lb/>
也客有過長沙者誶之乎三先生亦欲相與破夫褊廹<lb/>
之度而為是衝揚眇㝠者乎我其大招江潭之濵一夕<lb/>
巵酒我思古人尚饗<lb/>
　　　祭陳西軒元矩文<lb/>
<pb n="KR4d0225_WYG_007-5b"/>
元年秋八月庚申同郡林某以巵酒盤飱之奠敬致祭<lb/>
於故長樂大夫西軒子陳子六兄之靈嗚呼訃者一来<lb/>
涕下滿把欲語平生捉筆不下今夕何夕我輩俱来笳<lb/>
吹未動空壑生哀同日師友如交一臂所謂横渠子無<lb/>
乃是風雅胚渾文字萌芽無際可尋自出一家我酹維<lb/>
何寒泉秋菊三哭而返莫道胸腹宿草来時雖欲勿哭<lb/>
如之何其勿哭尚饗<lb/>
　　　祭林萍齋商卿文<lb/>
<pb n="KR4d0225_WYG_007-6a"/>
年月日同郡林某以盤飱巵酒敬祭於教授萍齋商卿<lb/>
九兄之靈嗚呼死而易簀謂得其正吾子之死可以言<lb/>
命學而干禄一世滔滔子於塲屋乃如鴻毛自㓜而壯<lb/>
今又老矣鶴書屢下堅卧不起豪傑惟子異喙同辭若<lb/>
為夭矯所待何時不聞古者以是為高六合一籠又將<lb/>
何逃解去褐衣未及三月所謂大倫無或玷缺我居柴<lb/>
桑子来彭澤子一及門我有重客無妄之災行道悲傷<lb/>
子於崔琳異時相望開元故事如將目睹或下筆札兹<lb/>
<pb n="KR4d0225_WYG_007-6b"/>
焉悉數相逢戚嗟無書可傳旦暮之遇是豈徒然生芻<lb/>
一束其人如玉亦有巵酒云何勿哭尚饗<lb/>
　　　祭陳撫幹季時文<lb/>
甲戌之歳六月癸未朔越六日戊子同郡林某謹以盤<lb/>
飱致祭於友人故撫幹季時五兄之靈嗚呼季時惟我<lb/>
知君惟君知我十年纎悉異襟同抱我學甚迂敢謂多<lb/>
聞直哉而諒曽是有君昔我去家手書滿箧我行徂夏<lb/>
我旋逾月如何良朋雲駛川决慨然弗及當食而噎嗚<lb/>
<pb n="KR4d0225_WYG_007-7a"/>
呼季時蘭水東西日莫雞豚平生之言吐而復吞人事<lb/>
終盡短長勿論百年隔濶共此一尊嗚呼季時涉世孤<lb/>
艱十年一折不肯低頭取笑同列見惡如逃見善如奔<lb/>
所食者實其葉以繁將以是道貽之後昆故人有子敢<lb/>
不盡言尚饗<lb/>
　　　祭陳縣丞毅夫文<lb/>
三十年春二月庚戌朔越浹日林某以斗酒一食且百<lb/>
里致之故友人惠安丞君毅夫之靈嗚呼吾毅夫且死<lb/>
<pb n="KR4d0225_WYG_007-7b"/>
矣傷哉可奈何傷哉可奈何凶問隔夕哭之廬下明日<lb/>
不脱衰自三十里来郭外呼一二故游聚哭之及見諸<lb/>
兄諸兄望我即哭嫂氏哭来前阿婦小兒俱哭哭已走<lb/>
其舎百年父母牽衣大呌且相面哭之不絶聲既而謂<lb/>
我言曰我兒似欲於若家約婚今其死視此為何語某<lb/>
哽咽唯命隔日盧篆卜以吾仲氏之女不得卜今以神<lb/>
蒿一束致之柩下請遺我以繇丘嫂阿叔叩棺拊心譹<lb/>
呼而卜之繇曰可吾當以稚女而歸之季子夬釋喪之<lb/>
<pb n="KR4d0225_WYG_007-8a"/>
日取幣五兩更如是四五年且逮笄矣是為高堂末歳<lb/>
綢繆之念得以過杯茶此吾心也卜之而吉此數語當<lb/>
令他人見之其不爾當以此辭焚之靈座謹勿以語他<lb/>
人也夫夫婦婦决非一日偶然者我則不敢知惟鬼神<lb/>
能知之援筆涕下忍苦道此四十年胸腹之語其以此<lb/>
終訣乎尚饗<lb/>
三十年春三月庚辰朔越五日甲申靈車東下越四日<lb/>
丁亥及堩林充季喬林某趙伯韶伯逹劉洵直方秉白<lb/>
<pb n="KR4d0225_WYG_007-8b"/>
劉夙盧篆哭之於里門徐夀仁齒且長敬酌酒以酧於<lb/>
柩下嗟哉毅夫宦食下邑年不逮五十此為可恨也已<lb/>
執㦸㣲官其道故大河汾短齡其名已長吾將何所恨<lb/>
嗟哉毅夫綺腸繡膺氷膽玉肺且將視黄叔度郭林宗<lb/>
輩無或慚色其一夕凄凉固應如是也夫人者皆得以<lb/>
事父母畜妻子毅夫獨不得為夫人之所為者此吾黨<lb/>
之所以寃惜毅夫所以氣欲盡而目炯炯然也君子凶<lb/>
災野人相弔行道且爾况乃故游憯憯西川非謂昔者<lb/>
<pb n="KR4d0225_WYG_007-9a"/>
百年一日如此巵酒尚饗<lb/>
　　　祭歐陽孺共文<lb/>
歐陽子孺共以夏四月甲申葬之白石峬柩且及堩林<lb/>
充林某等攬衣而哭之充以齒先敬酌酒以告之曰嗚<lb/>
呼孺共胡為乃爾耶哆然孤墳期以日中且勿遽去此<lb/>
為里門嗚呼前者數年孺共無他念所視索處乃如調<lb/>
飢耳年過五十而以徒友問學為一日不可闕者六合<lb/>
之中鮮有是事孺共卒然有不可已之疾同堂而處者<lb/>
<pb n="KR4d0225_WYG_007-9b"/>
聞之相哭天下百事如水寒火燥名實不可亂今而掩<lb/>
土又相與墮淚不數他時所謂紛紛送葬車也嗚呼古<lb/>
之人有以餓死者豈其所欲也哉孺共之嗜學死而後<lb/>
已且如是尺寸不得騁通塞時也長短命也然在我輩<lb/>
悲酸嘅嘆盖有所不能自巳者耳嗚呼鄉井同處無他<lb/>
肺腑孺共且死吾何所聞吾過此又不待走墟墓而後<lb/>
生哀也死生契濶如此巵酒尚饗<lb/>
　　　祭王郎文<lb/>
<pb n="KR4d0225_WYG_007-10a"/>
二月既望越浹日庚寅叔具位林某以觴酒殽䔩告汝<lb/>
秘校王郎孺人五十六姐之靈嗚呼吾在嶺海聞汝夫<lb/>
婦相將来歸一夕逄迎春風滿屋我涉里門中表畢来<lb/>
獨汝夫婦蕞寄荒村我懐仲氏涕淚如注更須一往撫<lb/>
汝之孤尊酒告汝悲恨何窮尚饗<lb/>
　　　代祭張魏公文<lb/>
一年秋九月既望越六日癸卯具位謹以牢醴之奠敬<lb/>
致祭於故丞相醴泉觀使魏國公之靈嗚呼當代人<lb/>
<pb n="KR4d0225_WYG_007-10b"/>
物飈馳弗留此聲歴耳有淚如抽公歸何所爛柯前頭<lb/>
謂言乞骸將老莵裘豈曰夜壑迄無停舟今者東維一<lb/>
星上浮亦有巷哭寒風颼颼嗚呼悲夫要知都督江淮<lb/>
草木雖百其身又焉可贖維公是寶豐年之玉維公是<lb/>
愛飢歳之粟白溝以南黄河之曲冩公赤心如空中燭<lb/>
孰不墮淚牛馬之僕嗚呼悲夫古事重名唯傳一節刑<lb/>
維爾咎教維爾卨赤松焉往是為漢傑古之盛名與公<lb/>
同轍左袒一呼如彼烈烈捧日而出俄焉朝徹公以是<lb/>
<pb n="KR4d0225_WYG_007-11a"/>
故而不可湼人今祈公至於大耋推鋒越河無乃斬絶<lb/>
公每從容謂之若缺嗚呼悲夫安石聲名喧喧百蠻當<lb/>
其甘寢不動如山㓜度来前無畫可弹我非斯人若是<lb/>
旁觀海州初定晉公乃還瞻彼緑野徜徉其間晉公之<lb/>
幕有陪者韓曽是屢書矯鳯翔鸞顧我才薄為之汗顔<lb/>
屹屹裴度堂堂謝安周郎武侯維是班班百年一息乃<lb/>
如驚湍行道感泣愁傷肺肝哭公百舎秋菊登槃望望<lb/>
悽斷不逺餘干嗚呼悲夫尚饗<lb/>
<pb n="KR4d0225_WYG_007-11b"/>
　　　代祭沈提刑文<lb/>
年月日具位樊光逺謹致祭於提刑某官之靈嗚呼膠<lb/>
庠同日亦惟壯歳粤三十年恍如隔世公為别乗道出<lb/>
嘉禾一去十年歘如頺波正論初聞耆英輩出淪落僅<lb/>
存數焉可悉如公直道莫或蟠屈我亦何能同到宣室<lb/>
有詔御史磨石以書視公渾剛愧我迂愚明目張膽在<lb/>
公有餘公来南邦盖言將母錫以延閣繡衣而斧滕也<lb/>
褊小間之齊楚借公為重實獲我處我来三月軺車未<lb/>
<pb n="KR4d0225_WYG_007-12a"/>
還時有尺書来置我前旬日之外音書未絶誰謂一疾<lb/>
為此終訣胡不憗遺痛心如結海内所惜况此同列嗚<lb/>
呼公乎百年心胸層氷積雪藴抱未究如玉斯缺封人<lb/>
来告肅遣公車陳觴列俎再拜路隅平生之言有淚盈<lb/>
裾尚饗<lb/>
　　　代祭陳毅夫文<lb/>
月日壻盧篆謹携阿箕以斗酒隻雞之酹致告於故丈<lb/>
人惠安公墓下嗟嗟我公壯歳一官三十年来如玉在<lb/>
<pb n="KR4d0225_WYG_007-12b"/>
山河海之潤豈止乎九里之間夫人之屨日常滿門而<lb/>
我獨拜公於纍然數尺之墳謂天盖高有寃莫聞顧我<lb/>
不肖敢言子壻公之許我亦惟先世中更禍創不合如<lb/>
蠣公撫鳴劍掛之而誓嗚呼公不負人於死生之際而<lb/>
我豈負公於今日者哉惟是阿箕誰結其褵譬彼異類<lb/>
生而食之人亦有言生而賢明死必英靈以公之生必<lb/>
能禍福於人數語莫吐惟有吞聲尚饗<lb/>
　　　代祭黄懐安季野文<lb/>
<pb n="KR4d0225_WYG_007-13a"/>
嗚呼習焉同處惟徳其依如君志行古人與歸我輩弄<lb/>
筆啁哳未安竄易數四譬彼雕鑚嗚呼籍甚時輩欿然<lb/>
自居云胡一命弔者在廬秋風道隅空庭酒杯晝日三<lb/>
哭挽之不囘嗚呼哀哉<lb/>
　　　代祭蘇子芻文<lb/>
嗚呼艾軒道子芻為後来孤出者湘鄉以為然休齋得<lb/>
子芻文以此語為然子芻有行色出門入門馬足如絆<lb/>
乃不知此為長年訣去者子芻無一可愧而死期且至<lb/>
<pb n="KR4d0225_WYG_007-13b"/>
子芻未死數日亦自怵愓以為士之未遇當如處子障<lb/>
靣登車乃可耳抽尋是語酸歎寃惜何復可道也仲父<lb/>
㓜弟逆其柩我輩三十人且擥衣走二十里野哭之平<lb/>
生尊酒所以為道款曲者如是而已耶<lb/>
　　祝文<lb/>
　　　赴廣西憲告墓文<lb/>
年月日孫具位某謹以清酌庶羞之奠敢昭告於祖考<lb/>
妣墓下某逖離丘壟歘焉五年歳月改換維以悽愴比<lb/>
<pb n="KR4d0225_WYG_007-14a"/>
自學省䝉恩補外道出江潭去家為逺瞻望西郭精爽<lb/>
飛馳謹遣承局逺至里門<hi>闕</hi>嫂仲兄敬具酒醪牲醴之<lb/>
奠尚饗<lb/>
年月日男具位某昭告於考来寄府君姚太孺人墓下<lb/>
某昔日負笈乃為禄養得官東下松柏成行雞豚弗逮<lb/>
銜痛終久比自學省䝉恩補外道出江潭去家為逺涉<lb/>
彼崇嶺瞻望孤雲𤓰代何時方寸㫁折尚饗<lb/>
　<lb/>
<pb n="KR4d0225_WYG_007-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艾軒集卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集卷一</head>
    <p>
<pb n="KR4d0225_WYG_001-1a"/>
欽定四庫全書<lb/>
　艾軒集卷一　　　　　　宋　林光朝　撰<lb/>
　　詩類<lb/>
　　五言古<lb/>
　　　送别湖北漕李秘監仁甫<lb/>
文字𦕈煙雲過眼徒浩浩所有未見書惜哉吾巳老子<lb/>
雲客長安陳迹如一掃同叔向來人我生苦不早亦聞<lb/>
青城山斯翁為有道瞿塘不可上秋夢長顛倒白日來<lb/>
<pb n="KR4d0225_WYG_001-1b"/>
西崑一見自應好縱談百代前至竟非枯槁多為開口<lb/>
笑眀月生懐抱黄鶴有髙樓恍如事幽討攬轡逢道州<lb/>
聽書下下考周南勿留滯掇拾供史藁分手重酸辛璠<lb/>
璵衆所寶十日不得面何為太草草<lb/>
　　　送别姚國博知處州分韻得綠字<lb/>
銅盤白露下松桂净如沐孌彼菊花團西風吹醽醁長<lb/>
安多别離此别苦不足人物如史君容易等潘陸一自<lb/>
海東頭清飇起謠俗館下欲何言聨翩如破竹功名不<lb/>
<pb n="KR4d0225_WYG_001-2a"/>
徒爾無乃相迫逐雙日訪延英行矣公勿卜括蒼煙雨<lb/>
前寒光貫岩腹大呌出銀甖邂逅聚百族要携三月糧<lb/>
所厭惟一掬幸心忽開張何曽畏笑僇單父勿長吁來<lb/>
者猶可續道旁有抵璧天下輕結綠一夕洲渚言令我<lb/>
沉心曲<lb/>
　　　代陳季若上倉使<lb/>
大塊始開鑿媧皇為補天天平雷雨正后稷誨之田大<lb/>
浸十二嵗流金復七年幸哉堯湯民以手摩撫然徂邱<lb/>
<pb n="KR4d0225_WYG_001-2b"/>
虐熖起秦俗相焚煎官租奪以半飽食何夤緣自從漢<lb/>
道昌敦樸乃其先初開常平議聚粟如源泉年登穀價<lb/>
賤散以大農錢旱潦或艱食用之如轉圜悠悠百王心<lb/>
皎皎三代前井田日以壞此法當磨鐫公侯希世珍秀<lb/>
色媚長川官學有根株誦詩三百篇風土無隠情是為<lb/>
大夫賢摶飯哺赤子當食長爾憐江東百萬户彫俗生<lb/>
春妍持節閩嶺初有如病者痊劉晏取予術夷吾輕重<lb/>
權義倉有粟腐物價敢喧闐斯坐阜民政南風吹五絃<lb/>
<pb n="KR4d0225_WYG_001-3a"/>
晝日公侯門客車動百千下吏走塵土從容愧執鞭豈<lb/>
不隨吹嘘譬彼乘風船長技非卓魯主徳奚由宣松竹<lb/>
伴孤吟敢懷嵗月遷終酬國士知未甘長棄捐<lb/>
　　七言古<lb/>
　　　石渠行送别福建參議李著作器之<lb/>
我來石渠五十六雙鬢如蓬腰未曲豈為健筆有徐庾<lb/>
自數來時六十五誰解辛苦續子虚長安有客四十餘<lb/>
已成老翁不肯去青藜當户夜讀書東觀丈人起遐想<lb/>
<pb n="KR4d0225_WYG_001-3b"/>
無為嵗月空踟蹰去作諸侯老賔客可無綠水兼紅蕖<lb/>
我家東下纔百里釣螺一曲清無滓草堂為築茘枝斜<lb/>
濯錦江頭有如是子思子方道為尊南國佳人如秋雲<lb/>
不知公侯有朱箔要問常州李著作<lb/>
　　　資中行奉寄臨卭守宇文郎中<lb/>
銅駝陌上生秋草前者刻石今如掃儋邊半紙半糢糊<lb/>
下牀三日成悲惱蒼史萌芽何可見要從筆意生秦漢<lb/>
欲將竒字問何人所守一家如小篆是中變幻隨形模<lb/>
<pb n="KR4d0225_WYG_001-4a"/>
鐘鏄鼎鬲匜盤盂如何兩京到魏晉搜盡蒼崖惟此書<lb/>
即今原𨽻見顛末仍於畫上令錙銖燕然有年固可紀<lb/>
筆勢豈得先黄初中郎袖手欲無作正始不逮况其餘<lb/>
幸哉一見俱抵掌翩翩如反古石渠且説金陵佛屋何<lb/>
年燈晉分隋張猶青熒忽聽荒雞還自起資中之刻不<lb/>
徒爾<lb/>
　　　鞭春行<lb/>
轆轤罥寒田雀饑江梅落蛀兔脚肥枯腸一夜轉雙轂<lb/>
<pb n="KR4d0225_WYG_001-4b"/>
眼光吹上蝦䗫衣巖腹新晴山鬼哭女媧墳外春風歸<lb/>
繭村紙簾大如蓆拆拆藜杖金雀飛<lb/>
　　　癡頑不識字歌許叔節來詩有此句因以名篇<lb/>
平生讀書如風過耳嵗月共流轉如磨復如蟻一如人<lb/>
嚼蠟而不見其味又如弄孤杵連夜不成米又如過羊<lb/>
腸十步復一止年頭月尾無一是咄咄癡頑不識字見<lb/>
君詩舌如黐愧我為人師怪怪竒竒如懸崖萬仭龍盤<lb/>
古樹枝又如生馬不施鞚而馳又如錦苔封漫峴山千<lb/>
<pb n="KR4d0225_WYG_001-5a"/>
年墮淚碑又如玉關客血上老犀衣盧仝孟郊骨巳朽<lb/>
眼睛頭顱何人相傳授與君往還嵗月乆比來春風入<lb/>
我牖便覺巖前草木件件有生意跨蹇驢出古寺欲訪<lb/>
子雲問難字<lb/>
　　　乞竹雞<lb/>
疏籬短短花枝䦨鳩婦不鳴天雨寒鳩婦離家二百日<lb/>
亦有姊妹依故山黄粮不肯啄欲去羽衣殘主人一見<lb/>
一憐汝抱取東家竹雞來戲聚孤村落日不相識各各<lb/>
<pb n="KR4d0225_WYG_001-5b"/>
哀鳴求其主雨鳥勿驚遽低頭聴我語鳩婦入我家必<lb/>
殺入我口牀頭瓶罌無餘粒養汝一到十日後東堂數<lb/>
竹夾新蹊兒童牢落惟愛一竹雞堂心有眢井飢則哺<lb/>
其泥主人緑忩安净几丹碧相依安用此竹雞竹雞慎<lb/>
勿傍人飛我屋三間沉白蟻<lb/>
　　　冬至<lb/>
横枝凍雀昨寒死水底黏魚吹不起小伶切玉孤鳳愁<lb/>
九寸之管傳生意舞雩山下逢丈人植杖無語空逡巡<lb/>
<pb n="KR4d0225_WYG_001-6a"/>
再拜丈人欲識桑麻生長力鬼蝶翻覆梅花春我於萬<lb/>
物亦一物何時春風到肌骨空山鐵鏑年月深一語不<lb/>
破天地心<lb/>
　　　徐廣文生朝<lb/>
盤古一笑鴻濛開神馬負圖從天來八卦旋轉六十四<lb/>
黄鍾是為元氣胎雷斧未動百泉縮江上早見春風囘<lb/>
况當九日得陽數太白之精隨斗魁徐卿有子何絕竒<lb/>
熊羆驚夢初得之珠庭犀角照宇宙清飈忽忽生桂枝<lb/>
<pb n="KR4d0225_WYG_001-6b"/>
筆落猶如千鈞弩異科暫失韓吏部絳帳初隨吾道東<lb/>
遂令小邦變齊魯孔席豈是三年淹蓬萊畫閣鋪牙籖<lb/>
他年欲數中書考再拜祝公長不老<lb/>
　　五言律<lb/>
　　　丞相特進觀文南陽公挽詞<lb/>
一相頻虚位千齡要實才廟謨從此定邊鎻未應開東<lb/>
閣嘗先到西州重一哀傳家惟儉徳何處著樓臺<lb/>
　　　吏部尚書林公梅卿挽詞<lb/>
<pb n="KR4d0225_WYG_001-7a"/>
百紙梅花賦聲名出渚東向來惟李賀勝處是揚雄遶<lb/>
屋看書帶逢人説刺桐尚書舊時履只合歩春風<lb/>
　　　挽桂林戴别乗敦常<lb/>
杖履何年别杉松古道旁城山秋月盡南嶺暮雲長古<lb/>
調愁難合孤根幸勿傷欲將數行淚重至鄭公鄉<lb/>
　　　挽方天貺<lb/>
長者雖云殁流風尚爾存宗盟修里巷家法在兒孫馬<lb/>
鬛迷新壟鳩枝戀故園年年春色好錦障為誰翻<lb/>
<pb n="KR4d0225_WYG_001-7b"/>
　　五言排律<lb/>
　　　東宮生日六日<lb/>
　　　　壬辰<lb/>
北闕雲為堞東明玉作宮猗蘭迎曉日仙掌倚晴空笙<lb/>
律隨鳴鳳朝儀趁彩虹黄麾初入仗青桂自成叢冠履<lb/>
分前後圖書考異同商盤如目擊羲畫自心通慈燕來<lb/>
三殿驩謡在九功長秋傳夜飲京兆報年豐奕奕還嘉<lb/>
祐緜緜想建隆庶僚何所祝再拜續維熊<lb/>
<pb n="KR4d0225_WYG_001-8a"/>
　　　　癸巳<lb/>
昭代璿源逺髙秋寳月前神光浮蜀道瑞氣貫秦川銀<lb/>
榜應如舊金莖若箇邊龍樓清晝出鶴禁彩雲連妙選<lb/>
衣冠藪旁開道徳淵重爻分九六曲禮盡三千嵗閏緣<lb/>
長歴霜清欲上弦每㸔禖燕日已入夢熊篇沆瀣通三<lb/>
殿笙鸞共一天東明到西極作頌自年年<lb/>
　　　　甲午<lb/>
仙掌秋容媚銅樓曉色遲猗蘭成漢殿苞竹入周詩鼎<lb/>
<pb n="KR4d0225_WYG_001-8b"/>
卜卿雲合郊禖彩仗移隆興乾道日建武永平時詹事<lb/>
開新府長秋綴舊儀禮經猶下問易道本生知世子家<lb/>
為法文王我所師誕彌重海潤清賞一天慈九月黄金<lb/>
蘂千齡白玉巵遙聞三殿喜髙頌走天涯<lb/>
　　　　乙未<lb/>
應律隨豳雅旋杓建戍方前星迎霽色重日麗晨光笙<lb/>
管青霞外宮庭碧玉傍本支周道盛羽翼漢圖昌左右<lb/>
人皆正刑名學未遑編年聽司馬説禮付高堂天樂來<lb/>
<pb n="KR4d0225_WYG_001-9a"/>
三殿人心繫八荒黄華秋更媚皓月閟偏長清賞新奎<lb/>
璧承華舊典章維熊千嵗祝英畧似君王<lb/>
　　　　丙申<lb/>
正氣來嵩岱祥光集斗牛青葱開玉宇髣髴見銅樓盤<lb/>
錯歸三輔沉潛在九疇有光文字館仍繫帝王州鐘鼓<lb/>
于胥樂笙鸞獨上浮清臺天似水甲觀月如鈎屢拜椒<lb/>
花夕長逢桂葉秋孝思維繼舜家法要從周賦為游麟<lb/>
作官因洗馬留願同眉壽祝使者敢停輈<lb/>
<pb n="KR4d0225_WYG_001-9b"/>
　　　　丁酉<lb/>
僊掌晴煙外龍樓曉日傍漢圖元自定周歴一何長胄<lb/>
席縁三老奎文在六章高禖曽鬱鬱喬桂自蒼蒼冠履<lb/>
來儲禁規模出上方名官分庶子説禮繼高堂孌彼黄<lb/>
花月依然碧玉牆至尊飛壽斚太上引天香景運千齡<lb/>
協先秋九日涼銅扉供帳少儉徳似君王<lb/>
　　七言律<lb/>
　　　次韻奉酬趙校書子直<lb/>
<pb n="KR4d0225_WYG_001-10a"/>
雁塔新題墨未乾去年燈火向秋闌趣看天禄青藜杖<lb/>
怕着王孫紫綺冠好在三山尋浩渺何如一紙問平安<lb/>
觚稜放月無人到玉糝初成許共餐<lb/>
　　　次韻呈胡侍郎邦衡<hi>并引</hi>
　　　　某竊觀侍講侍郎先生大書著作之庭其形<lb/>
　　　　摹濫觴發於小篆豈八分未出已有此書又<lb/>
　　　　䝉傳示銀杏兼簡之什謹次韻奉和<lb/>
聲教從今巳逺覃翩翩作者問誰堪石經猶有中郎蔡<lb/>
<pb n="KR4d0225_WYG_001-10b"/>
金匱曽誇太史談至竟銀鈎并鐵畫相傳海北到天南<lb/>
諸生考古頭渾白禹穴何時更許探<lb/>
　　　九日同出真珠園再用前韻<lb/>
來自清源葛巳覃君王問獵我猶堪百年耆舊如重見<lb/>
九日登臨得縱談才子不知汾水上仙人長在大江南<lb/>
明珠照夜應無數要是層波更好探<lb/>
　　　送别傅郎中安道持節閩中<lb/>
忽然鄉思若為收莫到三茅最上頭二月東甌看負弩<lb/>
<pb n="KR4d0225_WYG_001-11a"/>
一天南蕩想行舟過家上冡從今數落絮飛花合晝游<lb/>
料得甘泉來奏計定應前席莫遲留<lb/>
　　　入月十五日道出南昌寄龔帥實之兼呈程泰<lb/>
　　　之劉文潛二漕<lb/>
未應雙井即塵埃似此衣冠得幾囘國子先生還並駕<lb/>
洪都新府却重開再三為問滕王閣第一須登孺子臺<lb/>
定向此中脩翫事江邊不道故人來<lb/>
　　　閏月九日登越王臺次韻經畧敷文所寄詩<lb/>
<pb n="KR4d0225_WYG_001-11b"/>
閑陪小隊出山椒為有吳歌雜楚謡縱道菊花如昨日<lb/>
要看湯餅作三朝千重嶺海供横槊一帶風煙聽采樵<lb/>
慿仗折衝如此好不應東去更乘軺<lb/>
　　　再次前韻<lb/>
却趁秋旻别九韶扶胥直下聽風謡瀾翻對酒還終夕<lb/>
火急催詩在詰朝南國更逢陶令菊西江莫扞楚人樵<lb/>
自應幕下文書少節制如今屬漢軺<lb/>
　　　前嵗過真陽初識子欽今道出曲江不忍遽分<lb/>
<pb n="KR4d0225_WYG_001-12a"/>
　　　手偶成長句以志兩處山川人物之勝亦少慰<lb/>
　　　别來耿耿耳<lb/>
秋崖一夕卷炎蒸那更揮斤為斲氷碧落舊尋燒藥竈<lb/>
白芒長對讀書燈相期大庾何多日似出浮屠向上層<lb/>
縱有分張吾未老定從臺閣看飛騰<lb/>
　　　送别奉常林史君黄中易守延平<lb/>
去時胡不到𤓰時上日多應栁絮飛卧轍只縁滕壤少<lb/>
懐章須要越人肥三千儀禮非綿蕝五十行春尚綵衣<lb/>
<pb n="KR4d0225_WYG_001-12b"/>
莫愛傳經似齊魯石渠長是待公歸<lb/>
　　　枕席逾旬䝉丞相訪問仍辱寵示名篇輙搜枯<lb/>
　　　腸次嚴韻以塞來使<lb/>
丞相嚴裝似燕居為憐消渴到相如病多得艾三年逺<lb/>
歌襍成琴十日餘緑野忽傳春草句白頭還對朶雲書<lb/>
若為追逐園林勝百轉愁腸亦少舒<lb/>
　　　次韻賀邱國鎮致仕<lb/>
桃花流水是家郷洛下才名四十强自有赤松堪辟穀<lb/>
<pb n="KR4d0225_WYG_001-13a"/>
那能白首更為郎案頭貝葉忘言久江上蓴羮引興長<lb/>
解后却成香火社好將詩句細商量<lb/>
　　　芹齋詩<hi>并引</hi>
　　　　　往時從林刪定時隱為招提之集語某以<lb/>
　　　　　吾於九仙作見一菴邱壑之念未嘗一日<lb/>
　　　　　去心比掛冠得請又欣然相語曰吾將作<lb/>
　　　　　屋數間老於芹下吾老矣從此皆空閑日<lb/>
　　　　　子所未能忘書卷一事耳吳興别乘代者<lb/>
<pb n="KR4d0225_WYG_001-13b"/>
　　　　　以期告而公有是舉壯矣哉夾漈唱酬之<lb/>
　　　　　什皆一時顯者于其最後也作芹齋詩<lb/>
春風芹下足遲留白鳥平田憶舊游説盡軒裳還過眼<lb/>
讀殘書卷復從頭偶逢隱几何須問不到投簪便擬休<lb/>
平世聲名如皦日欲將何地置巢由<lb/>
　　　奉題游洋張明府流香亭時以薦章數下渉秋<lb/>
　　　月馬首且欲西矣因以寄意云<lb/>
封題青李數緋桃處分園林意自豪旋出篇章陪樂府<lb/>
<pb n="KR4d0225_WYG_001-14a"/>
更慿花木續離騷酴醿架下提春榼薝蔔林中滴夜槽<lb/>
却是秋風生馬耳未應老大笑牛刀<lb/>
　　　送别陳侍郎應求知泉州<hi>并引</hi>
　　　　　某竊觀蔡公侍郎嘗大書於洛陽橋之上<lb/>
　　　　　侍郎過洛陽當摩挲此石彷彿為同日事<lb/>
　　　　　也某送别到惠安道中因以賦詩云<lb/>
百片牙旗水面長蔡邕題在刺桐鄉十年杯酒開雲榭<lb/>
一様官銜過洛陽我亦携家縁送客誰能掃地自焚香<lb/>
<pb n="KR4d0225_WYG_001-14b"/>
埜橋衝臘寒梅白莫要登臨憶侍郎<lb/>
　　　傳史君安道再有治莆之命取道城外還泉南<lb/>
　　　得來書云巳出十里<lb/>
何事風流舊史君江邊聽説下朱旛逢迎要問平津邸<lb/>
凖擬來呼垤澤門竹馬已喧明月浦籃輿却出杏花村<lb/>
不知錦瑟流傳徧欲愈頭風好細論<lb/>
　　　挽李制幹子誠<lb/>
千金治産似孫吳珠箔銀觥只自如問我長風當夕起<lb/>
<pb n="KR4d0225_WYG_001-15a"/>
數他極浦落帆初自知汗簡今千軸更説生犀有幾株<lb/>
赤壁當年遇黄盖周郎何惜借吹嘘<lb/>
文字紛紛更問兵秋燈束髪尚青熒便令三子成門户<lb/>
却許諸孫説典型隔水忽傳朝露曲行人長數夕陽亭<lb/>
河東健筆惟諸薛梅子岡邊為勒銘<lb/>
　　七言絶句<lb/>
　　　别方次雲<lb/>
姑蘇臺上姑蘇館共説南山竹火爐湖上相逢又相别<lb/>
<pb n="KR4d0225_WYG_001-15b"/>
不知何處説姑蘇<lb/>
　　　代陳季若上張帥<lb/>
一様官儀漢代新乘時大手與經綸東南自古衣冠地<lb/>
桐栢山前淮水春<lb/>
長陪綵仗下蓬萊萬嵗聲中霽色開自是北門須卧䕶<lb/>
雙旌迢逓日邊來<lb/>
栁堤九曲暗青絲畫㦸叢中晝影遲傳説姑蘇新樂府<lb/>
祗縁太守例能詩<lb/>
<pb n="KR4d0225_WYG_001-16a"/>
　　　直甫見示次雲乞豫章集數詩偶成二小絶因<lb/>
　　　以自喻<lb/>
修水佳人白玉襴花前何似妾容顔從來未省傷春意<lb/>
猶自樓頭畫逺山<lb/>
莫怪騷人太頡頏曽聞阿母語劉郎神仙本自無言説<lb/>
尸解由來最下方<lb/>
　　　吳容州仲一挽詞<lb/>
竹屋繩橋自有村牛山簫笛不堪聞碑前更問何年月<lb/>
<pb n="KR4d0225_WYG_001-16b"/>
為借容州舊使君<lb/>
　　　挽方通判良翰<lb/>
樓櫓千重鐵作門不堪聚米更重論居延嵗月那相似<lb/>
一聽悲歌一斷魂<lb/>
得錢終日走燕寺抱膝經年動越吟想得長安西望眼<lb/>
只應黄鵠見歸心<lb/>
達者淵明自挽歌新墳數尺奈愁何雞林賈客無從問<lb/>
收拾篇章有幾多<lb/>
<pb n="KR4d0225_WYG_001-17a"/>
九死穹廬我未甘後來勿使隴西慚明時節義多傳述<lb/>
柱下何人是老聃<lb/>
　　　挽林通判徳溥<lb/>
豈為長者畏時名梁楚何從得此聲只隔螺江衣帶水<lb/>
自應别駕舊㢘平<lb/>
噫嗚雙柩出平川五月黄梅欲雨天長媿江南徐孺子<lb/>
隻雞斗酒是何年<lb/>
　　　哭徐刪定徳襄<lb/>
<pb n="KR4d0225_WYG_001-17b"/>
修文巷裏莫春前欲上旗亭問客船忽有短牋無寄處<lb/>
漁梁却在淚痕邊<lb/>
忽然白晝自生哀立馬橋東喚不囘驚起河波理殘夢<lb/>
十年燈火上心來<lb/>
　　　哭伯兄鵲山處士蒿里曲<lb/>
　　　　　竊觀之近古𦵏顯者則歌薤露又有蒿里<lb/>
　　　　　之曲施諸閭巷乃取鵲山號哭之聲作是<lb/>
　　　　　曲<lb/>
<pb n="KR4d0225_WYG_001-18a"/>
殘雲衰草趁人愁生即團欒死便休悲泣聲中裁此曲<lb/>
雞啾山外鵲山頭<lb/>
長記藜牀發問初翩翩出語自無餘斯翁胸腹平如水<lb/>
不在塵埃數卷書<lb/>
桐棺三寸更何疑却取江楓短作碑惟有一般蒿里曲<lb/>
長簫欲斷更教吹<lb/>
　<lb/>
　<lb/>
<pb n="KR4d0225_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艾軒集卷一<lb/>
</p>
<p>
</p>
  </div>
</body>
</text>
</TEI>
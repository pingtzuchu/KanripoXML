<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集卷四</head>
    <p>
<pb n="KR4d0225_WYG_004-1a"/>
欽定四庫全書<lb/>
　艾軒集卷四　　　　　　宋　林光朝　撰<lb/>
　　策問<lb/>
　　　策問一十八首<lb/>
問先秦古書多出於七十子凌夷斷缺之後其積之也<lb/>
如泥沙而其闇然如墻壁浩然如煙海太史公歆向父<lb/>
子揚雄班固賈逵許叔重之徒從而斟酌去取之今之<lb/>
所謂先秦古書其句讀脈絡偶或易曉豈為蘭臺東觀<lb/>
<pb n="KR4d0225_WYG_004-1b"/>
削去其所不合者而約之於一時述作之間乎世之人<lb/>
謂孟子長於詩書孟子誦詩至雲漢讀書至武成盖有<lb/>
不由繩墨見聞而得之此孟子所以為知言之要也漢<lb/>
儒之於章句或泥而不通則必至於更定古語以此為<lb/>
釋然無所疑也近世公論多出於韓愈氏而栁宗元在<lb/>
當時亦為不妄許人者退之嘗讀儀禮讀荀子墨子鶡<lb/>
冠子且為之折衷其指畫當否何如也子厚嘗辨列子<lb/>
文中子鬼谷子亢倉子晏子春秋又有非國語多至六<lb/>
<pb n="KR4d0225_WYG_004-2a"/>
十餘條以國語為宏深傑異而所可疑者止於是然於<lb/>
鶡冠子則以為鄙賤不足道退之似不然也退之於四<lb/>
稽五至之説盖嗜之為不巳也又所謂一壺千金三讀<lb/>
而悲之其於同異何取也今學者於韓栁盖有所欣慕<lb/>
焉當合是數書而較其所評覈是謂友當世為未足而<lb/>
尚論古之人也<lb/>
問仲尼繙經十二藏之於周司馬遷網羅百代作成一<lb/>
家之學藏之名山副在京師吾夫子之好古其亦終身<lb/>
<pb n="KR4d0225_WYG_004-2b"/>
焉耳子長未死未嘗一日忘此作也然六經所傳其或<lb/>
訛缺史記纔出便非全書以是知簡編裒綴出於歴年<lb/>
之多而文字散逸是惟一日之頃此蘭臺東觀所以牢<lb/>
守而固藏之如是其汲汲也今天下於投戈息馬之日<lb/>
更新冊府圖史之集比隆近代其於論次編牘刪修章<lb/>
句盖亦重於其所擇者秘書之有監有貳有丞即正字<lb/>
之别麒麟天禄實在未央劉向揚雄校讐於其中至其<lb/>
後則有校書之目魏晉以還更革不同而近代為備監<lb/>
<pb n="KR4d0225_WYG_004-3a"/>
貳丞即正字所以分綜羣書是必互有所述可以専門<lb/>
名家若劉向揚雄者如北堂鈔如辨訛如考正周隋二<lb/>
代之事如損益開元以後秘閣所用之儀又如竒篇秘<lb/>
籍有可以傳後者又如作為感遇詩三十八章可以一<lb/>
變江左之餘習者比者英髦輩出若滋蘭植蕙則發之<lb/>
為書當逺邁前作諸君幸取近代所嘗見之書可以比<lb/>
方劉向揚雄者使後之人視今之盛猶今之視古也<lb/>
問蒼頡作字得之於鳥跡所以發鬼神之秘探天地之<lb/>
<pb n="KR4d0225_WYG_004-3b"/>
藴也自蒼頡而下字體數變其所可識者大小篆及隷<lb/>
書一二家耳其後有藁書楷書埀露飛白又其最後有<lb/>
八分書古今事物智者作之巧者述之歴時甚乆智巧<lb/>
日滋及乎天下之人無所用其智巧而後為全且備也<lb/>
周人以六書教國子六書者造字之本也秦之有八體<lb/>
漢之有六體秦漢以來體制雖變而造字之本未嘗或<lb/>
變也班固所載周人六書之義許氏用之而為説文解<lb/>
字此非出於臆度盖得之於賈逵衞宏揚雄司馬相如<lb/>
<pb n="KR4d0225_WYG_004-4a"/>
之徒然而六書曰指事曰象形曰諧聲曰會意曰假借<lb/>
若以類求之可易曉也其為轉注則其為説似有所未<lb/>
安許叔重所作凡十有三萬三千餘字推其條例不知<lb/>
何者可以為轉注也秦之八體有大篆而闕古文竒字<lb/>
漢之六體有古文竒字而復闕大篆古文上世所傳竒<lb/>
字古文之别體也大篆出於史籒戰國以來俱用之許<lb/>
氏微得其舊體然不知秦漢所以損益未嘗兼存之何<lb/>
也學者有意於六經則訓詁之學不可盡廢欲無惑於<lb/>
<pb n="KR4d0225_WYG_004-4b"/>
訓詁其於古人造字之本與夫前代所以損益之烏可<lb/>
不旁通之乎<lb/>
問道之汚隆存乎其人文章之髙下存乎其時唐虞三<lb/>
代至周而治極矣故其文為獨盛也戰國之詭激魏晉<lb/>
之浮夸南北五季之頽敗彫弱其間號為繼周者易秦<lb/>
而漢易隋而唐漢至武宣之世始議文章唐自元和以<lb/>
後漸復古雅雖賈誼陳子昂之徒一時特起初若有意<lb/>
於發揮古文潤色當代而其風流醖藉亦無傳焉者以<lb/>
<pb n="KR4d0225_WYG_004-5a"/>
其獨立而未盛故也班固賦西都具述公卿侍從之臣<lb/>
若司馬相如劉向董仲舒蕭望之之徒皆以文章稱之<lb/>
至其叙武帝以來則又列仲舒於儒雅而以司馬相如<lb/>
為文章其言孝宣之世蕭朢之則儒術也王褒劉向則<lb/>
文章也文章儒雅若同然而實異者數子之文猶有可<lb/>
稽析而論之錙銖輕重如是其審也河東桞子厚論當<lb/>
世之士謂今之為文希屈宋者可得數人希王褒劉向<lb/>
之徒者可得十人至陸機潘岳之比累累相望唐自元<lb/>
<pb n="KR4d0225_WYG_004-5b"/>
和之後作者可數屈馬希世之文也學而似之者誰歟<lb/>
漢晉一代之文無出數子何其得之多歟一時人物宗<lb/>
元有所避而不言至於後人品藻則無害也國家開造<lb/>
之初文章未備作者往往仍其故習及歐陽子以古學<lb/>
為倡而文章始一變矣熈寧元豐之後學者皆祖於王<lb/>
氏又其後蘇氏出焉今之學者不出於二家其是非得<lb/>
失互有所分也君子之於文也無所茍而已矣必如畫<lb/>
師之於形瞽工之於聲耳目有所不接則妍媸清濁不<lb/>
<pb n="KR4d0225_WYG_004-6a"/>
能辨也試求漢唐文人之體製而質以今日之所尚亦<lb/>
足以知諸君為文之大畧<lb/>
問陳詩以觀民風納賈以知好惡此先王厚風俗之意<lb/>
也文體之變其風俗之所係邪是故讀虞夏之書則有<lb/>
渾渾之氣商書灝灝周書噩噩内外相形虚實相應不<lb/>
可以偽為也戰國尚縱横其文也巧而善辨西漢尚經<lb/>
術其文也質而有理晉尚清談唐尚辭章而文亦隨之<lb/>
學者之所知也三代以還淳澆樸散其間有可人意者<lb/>
<pb n="KR4d0225_WYG_004-6b"/>
數代而止耳齊梁魏隋五代之間事以俗變氣卑弱而<lb/>
不伸文浮張而少實君子無取焉信哉文章之係於風<lb/>
俗也主上以光明緝熈之學將與天下共之析科目崇<lb/>
學校所以涵養作成者至矣風俗之變尤所不敢忽也<lb/>
敢問書契以來六經諸子百家傳記之言紛紛藉藉學<lb/>
者將何所依據耶聖人之經初無定制其讀書也不知<lb/>
有易其讀易也不知有詩以至春秋也三禮也其文不<lb/>
相祖述而同出於聖人當以何者為正耶揚雄太𤣥王<lb/>
<pb n="KR4d0225_WYG_004-7a"/>
通續經是有意乎六經而作也君子不以為經何耶聖<lb/>
賢之文雖體制不同大體與六經相為表裏刻玉剪綵<lb/>
駢花儷葉為耳目觀聽之具此圍碁擊劍之技爾何以<lb/>
文為騷人之辭幽愁憤悶非若六經之簡且易也識者<lb/>
謂其與日月争光何耶仲尼既歿後世之所取信者六<lb/>
經也同之而未必是異之而未必非同異之間其必有<lb/>
説也若曰聖賢之學不在於無用之空言則千百載之<lb/>
下無六經無諸子無百家傳記而能得古聖賢之用心<lb/>
<pb n="KR4d0225_WYG_004-7b"/>
者又不知其何事也幸詳言之以觀諸君子之所學<lb/>
問古者以弧矢一事而合之以聲歌登降之節於是乎<lb/>
賢不肖無所逃矣樸日以消偽日以滋謂弧矢有所不<lb/>
足尚也乃從而書其道藝書其徳行當時安之而無或<lb/>
異議者道術破裂邪説横起坐徂邱走稷下朝遊燕壁<lb/>
暮叩秦關皆先王之時所謂惰游之士也發策决科其<lb/>
源稍出所以抑夫惰游之習而示天下以至公之門也<lb/>
漢晉隋唐沿革不同而不能一日去之六籍之有訓詁<lb/>
<pb n="KR4d0225_WYG_004-8a"/>
而他説不能亂及其乆也則離析訓詁而投諸箋注三<lb/>
百篇之詩一變而為離騷再變而為詞人之賦是以談<lb/>
經者或至於穿鑿能賦者或至於破碎亦其勢然耳科<lb/>
目所以待天下於斯二者不可以偏廢然亦罕能兼通<lb/>
之求相如以經義則踈矣責仲舒以辭章則泥矣并包<lb/>
六藝而以作賦名家惟賈生揚子雲為如是耳明天子<lb/>
鋪張大猷招徠多士合是二者將以網羅所長尚慮有<lb/>
司之或失也比因邇臣之請欲使夫二者如衡石低昂<lb/>
<pb n="KR4d0225_WYG_004-8b"/>
則無彼重此輕之患矣唐之明經者以上中下為差至<lb/>
進士所尚特詞藻耳今合明經進士而為一科欲以求<lb/>
夫全能者自貞觀以還其亦有通經博古而兼得夫雕<lb/>
篆之藝者凡有幾願詳聞之<lb/>
問法制宻於古而古道未易復此學者所以深求其説<lb/>
而不可得也自六鄉之法壞而賢能之書不復見自五<lb/>
等之議寢而澤宮之射不復聞漢有賢良方正之科而<lb/>
隋有進士之目盖放諸古法而為是也文帝於十五年<lb/>
<pb n="KR4d0225_WYG_004-9a"/>
乃得晁錯武帝於元光中乃得公孫𢎞董仲舒之徒晁<lb/>
董公孫之對其亦温温乎六籍之苗裔也若始元地節<lb/>
初元建始之際或以旱乾水溢或以日月之眚求民之<lb/>
瘼訪政之疵故以是舉也為近古而郡國三輔有其人<lb/>
且于于而至矣進士始於隋大業中而盛於貞觀永徽<lb/>
之時較數嵗為率而處人臣之極者十之二登顯列者<lb/>
又十之六七然在當時不以通榜為嫌不以奔競為恥<lb/>
陳子昂走京師多至百軸而迄無一人知之者牛僧孺<lb/>
<pb n="KR4d0225_WYG_004-9b"/>
一遇韓愈皇甫湜而聲名且十倍矣崔郾持文律而吳<lb/>
武陵欲置杜牧於五人之數王起問所欲於李徳裕而<lb/>
得夫盧肇姚鵠者矣武陵何為而昌言之而李徳裕且<lb/>
以為公道數百年之前乃有是而無復竊論之者其視<lb/>
結繩之政為如何也我國家蕩滌區宇雕飾人文其於<lb/>
百代取士之法是皆損益而並用之在乾徳有三科在<lb/>
景徳有六科天聖以還又多至十科此為天子自詔者<lb/>
可謂極一時之選也建隆之初進士科目一仍舊貫嵗<lb/>
<pb n="KR4d0225_WYG_004-10a"/>
中獵取以數十人為率及至太平興國二年以進士第<lb/>
者至百餘人自此或間嵗或三嵗隷之以甲乙之科而<lb/>
所得者為益廣也今天下夢想賢俊三十年來未聞以<lb/>
賢良方正襃然為舉首者進士一科用之數百嵗撿約<lb/>
之具視前代為甚備而道塗之人猶以為増損不止是<lb/>
也負薪之語有可以補國論况通習博識之人乎循漢<lb/>
唐之法而可以望古道其説為何如<lb/>
問當戰國合離之勢堅甲利兵不如仁義之為足恃也<lb/>
<pb n="KR4d0225_WYG_004-10b"/>
當諸將紛争拔劍擊柱之患三尺法不如綿蕞之事為<lb/>
可畏也治天下之具無用之用其用為甚大大哉大學<lb/>
之為用非通達世務明道不計功之人未可與起此議<lb/>
也主上焦勞側席慨然以碩材為念比者邇臣有以大<lb/>
學為請者聞之朝野議論一新大學之作非直欲籠絡<lb/>
後進為仕宦㨗塗誇艷一時因循故事而已誠以數年<lb/>
之間雕蟲之技穿鑿之説使人厭聽而喜拒之必有篤<lb/>
志如胡憲者重義如郭元振者不阿其守如何蕃者于<lb/>
<pb n="KR4d0225_WYG_004-11a"/>
于然而作也敢問有虞夏后氏商人周人或離為上下<lb/>
為東西或為國中之制以别其四郊辟雍起於漢國子<lb/>
之學起於晉四門書館之目起於唐歴代制作何其不<lb/>
同也自離經辨志如是七年謂之小成加之二年强立<lb/>
而不反則謂之大成或離析三傳而以儀禮為専經或<lb/>
三分經傳而兼通老聃孟子之書其肄業作成又何其<lb/>
不同也祭酒司業以開奬誘掖為事必以宗工宿徳學<lb/>
不畔於聖人者處之然後修六禮以節民性明七教以<lb/>
<pb n="KR4d0225_WYG_004-11b"/>
興民徳齊八政以防淫一道徳以同風俗養耆老以致<lb/>
孝恤孤獨以逮不足尚賢以崇徳簡不肖以黜惡凡此<lb/>
數條大學之道也其詳可得而聞乎併與諸君商𣙜之<lb/>
問封建井田古良法也古者封建以十制一天子之地<lb/>
方千里公侯百里伯七十里子男五十里五十里之國<lb/>
者聽命於七十里七十里之國者聽命於百里百里之<lb/>
國者又聴命於天子故天子得以運動天下於掌握間<lb/>
三代之所以長且乆也古者井田以十養一王畿之田<lb/>
<pb n="KR4d0225_WYG_004-12a"/>
百同九百萬夫之地也三分損一而為林麓城郭之屬<lb/>
則為夫地者六百萬田有肥磽又通之以再易為率則<lb/>
為夫地者三百萬每一夫之地下農夫食五人則王畿<lb/>
之内一千五百萬人可以仰哺矣推而九州可知也成<lb/>
周以九州之籍不過千三百萬四千有竒是地十而民<lb/>
一三代所以無溝壑之民也世之論封建者以周官之<lb/>
地求之王制多寡不同則歸於周公之損益然齊魯以<lb/>
公侯之國地非不足而儉於百里此可疑也論井田者<lb/>
<pb n="KR4d0225_WYG_004-12b"/>
以小司徒之九夫至四縣之都以較匠人之九夫達百<lb/>
里之同詳畧不同則旁加其里古人必有一定之制遽<lb/>
以紙上語而加損之又可疑也塗山之會執玉帛者萬<lb/>
國商人承之并為千七百七十三國周人承之離為一<lb/>
千八百國一并一離勢必甚擾而聖人為之何耶公邑<lb/>
必為井田一同而溝洫澮有三鄉遂必為溝洫萬夫而<lb/>
遂溝洫澮川有五地廣而通水利者少地狹而通水利<lb/>
者多何耶公無附庸以五百里之地極矣魯以侯爵而<lb/>
<pb n="KR4d0225_WYG_004-13a"/>
加上公乃有附庸之等何耶家百畆者取十畆之征十<lb/>
一之法也而公田百畆八家征之而有餘槩謂之十一<lb/>
何耶後世廢封建而郡縣有其利於國耶壞井田而阡<lb/>
陌或有便於民耶數千年來不復見繩繩井井之天下<lb/>
者秦固失之漢亦未為得漢人去三代未逺改秦之轍<lb/>
則封建井田何為而不復<lb/>
問三代所以取民者有其度所以養民者有其具而其<lb/>
於輕重歛散也有其數三代之陳迹尚或可尋而秦漢<lb/>
<pb n="KR4d0225_WYG_004-13b"/>
以來偶失之古者三年耕則有一年之積以三十年通<lb/>
之則有九年之積國有九年之積則旱乾水溢之患非<lb/>
所患也以禹貢考之百里賦納總二百里納秷三百里<lb/>
納秸四百里粟五百里米是古人積粟新陳相因可以<lb/>
為九年之食者其法在是也魯人一嵗無麥苗則將告<lb/>
糴於他邦矣是魯之為國且無兼嵗之儲也更戰國强<lb/>
秦而先王之法破蕩無幾漢興至文帝四十年矣公私<lb/>
之積猶或未備及至數十年之後太倉之粟紅腐而不<lb/>
<pb n="KR4d0225_WYG_004-14a"/>
可食是積粟之法果為無得於古也常平之法用之於<lb/>
宣帝帝之用其説而敬其人甚至爵之以通侯此其為<lb/>
法也雖不見於三代之前而先王之美意在是耳周人<lb/>
以荒政十有二聚萬民散利薄征緩刑弛力乃其最先<lb/>
者故年飢用不足其取民也不過什一而又荒政行乎<lb/>
其間此正後之人所以汲汲於平糴之意也常平行之<lb/>
於漢歴晉宋而下用之義倉一事用之於開皇其後戴<lb/>
胄嘗主是説自王公達於庶人以田萊多寡歛之有差<lb/>
<pb n="KR4d0225_WYG_004-14b"/>
是其為法也不徒爾盖憂民也為甚深而其用法也為<lb/>
甚備仰惟主上以焦勞惻怛之意而寓之於丁寧告戒<lb/>
之間郡國之逺持節而發廩且至無虚月也先王之成<lb/>
法百世用之而至此為嚴且宻然一嵗不登民有飢色<lb/>
則法之本意容或有未盡者乎試考之近代貞觀二年<lb/>
始聴立義倉十有三年而常平之法出開元之初其事<lb/>
又為甚詳荆揚襄䕫綿益蜀漢並以常平積粟而源源<lb/>
不絶如是也然二者乆之則不能無弊每於三嵗或以<lb/>
<pb n="KR4d0225_WYG_004-15a"/>
陳粟輸之京輦似非義倉本意也又於天寳以後常平<lb/>
之法壞因循不舉者埀三十年乃至閲竹木茶漆以益<lb/>
其所售之數則常平之法徒法耳唐人積粟之數尚或<lb/>
可考義倉為最常平次之以國朝熈寧之間較數嵗以<lb/>
為常則贏縮彷彿可知也今天下視前代之法其増損<lb/>
有幾茍為未盡則救弊之方其説焉出<lb/>
問班固嘗言九土之風俗以其民之剛柔緩急繫水土<lb/>
之風氣謂之風以其好惡取舍隨君上之情欲謂之俗<lb/>
<pb n="KR4d0225_WYG_004-15b"/>
是故風止於一方一國而俗常成於天下堯舜之民比<lb/>
屋可封桀紂之民比屋可誅若非有水土風氣之異曹<lb/>
奢魏褊桑間濮上之淫蕩不節又若有不可易之俗何<lb/>
也秦民借鋤取帚天下之俗一敗無遺然豳都酆鎬先<lb/>
王之遺風至漢猶在而故老所言黄帝堯舜之處其風<lb/>
教固殊焉豈其有聖人之澤則百世之下雖横民暴政<lb/>
不得而遽變之也河内商之舊都既變唐叔之風而其<lb/>
俗侵奪薄恩則有紂之遺化何也潁川南陽本夏禹之<lb/>
<pb n="KR4d0225_WYG_004-16a"/>
國夏人之忠固不勝申韓刻害之餘烈而黄韓繼為太<lb/>
守則教化盛行民以篤厚衞康叔之徳乃不若所謂黄<lb/>
韓者何也魯人之俗好禮義以為周公孔子之澤以其<lb/>
訾毁巧詆之失亦豈無出於周公孔子者耶齊人之俗<lb/>
好經術以為太公之遺風而其多詐不情又豈無出於<lb/>
太公者耶不然所謂風俗之本其説果安在<lb/>
問黄帝以無為而百勝堯舜不戰而屈人兵三王之治<lb/>
天下也有甲兵之備而無戰鬬之患此春秋戰國以來<lb/>
<pb n="KR4d0225_WYG_004-16b"/>
所為戎首之談者往往以是為藉口也兵法論次凡十<lb/>
有三篇文約而用周緒逺而意詣正如老氏所可誦者<lb/>
特五千言耳然而寛衣博帶以儒名者其於兵家一卷<lb/>
之書有昧昧然終其身而不知之也雖有所不必知至<lb/>
於仁義節制施之一國而達之天下者惡得為無益於<lb/>
知乎周人寓兵於農而有六鄉六遂與夫諸侯井牧之<lb/>
法溝洫田萊或不同而寰内較之列國又或異其於寓<lb/>
兵多寡何如也齊之内政裂其國而為三軍約以司馬<lb/>
<pb n="KR4d0225_WYG_004-17a"/>
穰苴之法是其長短各有所合而管子謂吾如是可以<lb/>
速得意於天下又何也後周隋唐以來府兵一事為甚<lb/>
宻未幾一變而為彍騎下至五代又一變而為黥面湼<lb/>
手之制府兵之法壞且將數百年而不可復法之多變<lb/>
其利害相去又如何也且夫有文事者必有武備今日<lb/>
所以謹邊鑰飭軍政有得夫五帝三王以天下為度而<lb/>
不如是汲汲焉者帷幄之籌樽爼之畫非所敢知所可<lb/>
知者惟竿牘已陳之迹耳試道其所以然者勿謂軍旅<lb/>
<pb n="KR4d0225_WYG_004-17b"/>
之事未之學也<lb/>
問由漢以來序次兵法凡百八十二家削其不合者定<lb/>
之為三十五家今三十五家所可枚數者凡有幾也世<lb/>
俗以握機之法傳之黄帝即所謂邱井之象四面八鄉<lb/>
是也諸葛武侯取之於沙上八陣乃其事耳近世以其<lb/>
一為營法而五者為方圓曲直鋭之形是又孔明舊法<lb/>
也兵之變化也烏可已而乃出於一本則坂泉之師涿<lb/>
鹿之戰雖相去數千百年之逺而猶對面語也國家於<lb/>
<pb n="KR4d0225_WYG_004-18a"/>
多事之日將以汲汲夫腹心干城者隷之以博士課之<lb/>
以兵法又從而反覆評覈以極其所未至者豈謂詩書<lb/>
禮樂在元帥為不可後雅歌投壺於軍旅為不可闕呂<lb/>
䝉所學者有如是則固當刮眼視之耳觀之兵法無出<lb/>
孫武孫武十三篇無出虚實以虚實之義引而伸之為<lb/>
千章萬句不出於致人而不致於人也孫武欲以正合<lb/>
以竒勝而吳起所用之法多非孫武所謂以正合也求<lb/>
之三者其於輕重低昂之際為如何子房得圮上一卷<lb/>
<pb n="KR4d0225_WYG_004-18b"/>
之書謂讀之乃太公兵法也六韜自為一書而三畧似<lb/>
非出於太公者周之司馬則太公之遺也或謂穰苴為<lb/>
司馬之官於是稱司馬穰苴至威王追論古司馬法又<lb/>
述穰苴所學遂為書數十篇今所傳者惟古司馬法又<lb/>
非穰苴所述不知為何書也諸家兵法惟伍法為最善<lb/>
尉繚子有束伍之令其於他書是果出一轍乎李衞公<lb/>
平突厥以竒兵而欲以正兵伐髙麗且又謂孔明七擒<lb/>
七縱乃為正兵非竒也七擒七縱而不謂之竒兵則是<lb/>
<pb n="KR4d0225_WYG_004-19a"/>
未易曉也如是數者必得夫馬援荀彧而與之議則庶<lb/>
乎無惑矣<lb/>
問岐伯問答而千萬人用之黄石公一卷之書而百戰<lb/>
勝負不出於此豈為古今一轍人事不相逺耶第五琦<lb/>
謁帝於涇原因謂當今所急在兵兵之强弱在賦賦之<lb/>
所出以江淮為藪澤其後拏兵數十年而飛輓不少絀<lb/>
者所恃江淮財力有以當之耳吳蜀相為唇齒而夷陵<lb/>
荆襄上流之勢雖分而實合也兩國併力何時不出師<lb/>
<pb n="KR4d0225_WYG_004-19b"/>
而未嘗以用度不足為意安史之亂歴數年乃定而吐<lb/>
蕃回紇黨項雲南且無虚嵗自至徳以還置朔方於度<lb/>
外者殆三十年許蔡定襄已非吾土調兵日急供費日<lb/>
多常賦不足而促限别配之名出矣吳蜀在當時未聞<lb/>
有以取於人而紛紜如是也唐自九節度之兵攻安慶<lb/>
緒未即滅而史思明有收合餘燼之意代宗自陜郛有<lb/>
所懲艾故闗中有朔方涇原隴右之師以扞西戎河東<lb/>
有太原全旅以支北敵在當時朝夕之畫唯兵食一事<lb/>
<pb n="KR4d0225_WYG_004-20a"/>
為不少去也第五琦嘗以𣙜鹽佐軍興而人不益賦及<lb/>
劉晏代之法益宻晏之死其法乆不振李巽才及用事<lb/>
便如晏最多之年明年過之第五琦為長於計至於晏<lb/>
宻矣巽又宻於晏利無遺入則民力單虛又何當時稱<lb/>
之為長才無或異辭者吳有周瑜魯肅呂䝉陸遜蜀有<lb/>
諸葛孔明是皆一方雋才也曽不聞以笏畫邊計而有<lb/>
當饋不足之意又何也自天寳以還兵籍民版較之吳<lb/>
蜀全壤増損為幾何今天下合吳蜀唇齒之勢而涇隴<lb/>
<pb n="KR4d0225_WYG_004-20b"/>
伊洛吳蜀不得而有我且兼而有之昨者淮泗之役自<lb/>
交綏以至旋斾而歛不及民以今凖古當取夫人事不<lb/>
相逺者所謂米粟非不多兵革非不利也其策又安出<lb/>
問袢暑而陰生沍寒而陽復此天地萬物每見於消息<lb/>
往來之際也黄初鼎盛而聞代北窮眇乃有拓拔氏者<lb/>
郭欽江統始為典午氏數千年之謀而劉元海颯焉巳<lb/>
至矣元海未出倚嘯洛下者王夷甫為早得之東連齊<lb/>
地西瞰龍山燕趙之墟韓魏之郊是皆吾之故物而晉<lb/>
<pb n="KR4d0225_WYG_004-21a"/>
人不得已且至等棄之夫河濟天下之要地曹公之基<lb/>
扄在是也陳留用武之國四通八達之塗而袁氏在所<lb/>
必争也鄴有三臺之固西接平陽如喉衿相屬不可解<lb/>
去此説不獨石勒為知之殽函四塞之阻姚泓巳失之<lb/>
而赫連勃勃又偃然不可制矣今天下要領有如是四<lb/>
者膠西之役兇渠滅沒則北海東萊旋見響應吾宿兵<lb/>
於上蔡臨汝而游兵於唐鄧則開封無假息之日矣昔<lb/>
人欲以輕兵五千自斜谷走闗中是為倖偶一中者吾<lb/>
<pb n="KR4d0225_WYG_004-21b"/>
已定鼎於郟鄏且將飲馬於汧陽則闗中何恃而不恐<lb/>
也河南全壤在吾目中則推鋒越河又不可後也然聞<lb/>
之道塗曰敵欲挈白溝以南歸之職方者使者叩塞而<lb/>
封人辭焉果不折一㦸不遺一鏃而前所謂四者不可<lb/>
以盡得之耶是特未定也耶石勒畏祖逖乃至兩通好<lb/>
其或至於是耶袁譚欲併力於魏而為是不得巳之舉<lb/>
耶劉備恐曹公至漢中而遽與吳平無乃有所忌而然<lb/>
耶至於兩階之舞非所以來逺人而逺人格事有所不<lb/>
<pb n="KR4d0225_WYG_004-22a"/>
知然而然耶軍戎萬里有數之如一二者又不能無待<lb/>
於儒生也<lb/>
問古之人不以巡狩為憚煩謂其徒御簡少而供頓之<lb/>
易足也後世視巡狩一事為勞民殫財之舉是以有觀<lb/>
風之使漢以繡衣察郡國至東都則以御史督軍唐之<lb/>
署諸使大約皆漢制也貞觀初遣使者十有三人其後<lb/>
又為十道使又其後有按察採訪之目又其後有度支<lb/>
營田勸農黜陟常平轉運之號若鹽鐵則自第五琦始<lb/>
<pb n="KR4d0225_WYG_004-22b"/>
若節度則自賀拔延嗣始若宣諭太原而劉搃如兵之<lb/>
在其頸則宣諭又託始乎此矣今天子發徳音下明詔<lb/>
以兩淮靡定形於宵旰遂輟論思之彦以紓憂顧之懷<lb/>
此為盛徳事也然田萊尚荒户口初復城築不可廢轉<lb/>
輸不可省是必勞來還定之策如昔人所謂五術八計<lb/>
三科四賦六徳五要者乎凡欲求民瘼要在持節一出<lb/>
而不獨漢以來為如是在古人則有之鹿鳴之雅不過<lb/>
以十數而四牡則勞使臣之來也皇皇者華則君遣使<lb/>
<pb n="KR4d0225_WYG_004-23a"/>
臣也宣王中興而又有鳴雁哀矜之使有四牡皇皇者<lb/>
華之詩而又有采薇出車枤杜之什此内外之治又安<lb/>
得有偏而不起之處也今輶軒一動且送之以禮樂而<lb/>
天語諄諄以周爰咨諏為意豈欲其田萊日闢户口日<lb/>
滋城築不告勞轉輸有以繼乎昔者叔孫穆子聘於晉<lb/>
嘗謂□之行人曰咨才為諏咨事為謀咨義為度咨親<lb/>
為詢今之有是行也則於穆子之言又在次第先後而<lb/>
用之耳此為當世之務而吾徒必有通其説者幸併言<lb/>
<pb n="KR4d0225_WYG_004-23b"/>
之<lb/>
問武王其於下車也而式商容之閭晉文公以區區伐<lb/>
國為意而戒之無入僖負羈之室武王以公心待天下<lb/>
而重耳為是剪剪不足道者此王覇之所以較然為易<lb/>
見耳由北海膠西則為齊魯之鄉由新蔡臨汝則為陳<lb/>
鄭之墟由武當而泝伊洛由秦隴而指闗輔是皆中州<lb/>
故壤衣冠爵里之所自來也昨者兵車之役日闢國百<lb/>
里未暇槖弓而旌旗束帛且將旁午四出矣豈為絃歌<lb/>
<pb n="KR4d0225_WYG_004-24a"/>
之俗乃雜於侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>冠帶之民乃淪於左衽是必有孤憤<lb/>
長歎逃名竄伏不以嗟来一飽而易吾之終身者如李<lb/>
謐鄭修未嘗有一日自售之意夸視詔書謂何足以此<lb/>
勞國士也張文詡嘗歎老且至矣而修名不自立其於<lb/>
間闗百戰之日而不屑不潔者又豈能無所聞於世乎<lb/>
或者謂新都未焚薛方於是危行而言遜逢萌又所謂<lb/>
見幾而作者周黨且託疾不出户王霸至於褫冠帶謝<lb/>
交官及乎區宇再平天子側席有以見求賢如不及之<lb/>
<pb n="KR4d0225_WYG_004-24b"/>
意又何薛方逄萌聘而不肯至周黨王覇至而不能屈<lb/>
異時故人如嚴子陵者且或如是以今凖古鶴書所出<lb/>
是果有翻然而來者乎是特未定乎<lb/>
問舜至鄧之墟而有十萬家太王邑於岐山之下而從<lb/>
之者如歸市帝王之興有以感人悟物者其來填填其<lb/>
至翩翩初不待約束期㑹而然耳無事之日四民襍出<lb/>
如鳬鴈之去來不知法之為便政之為謐刑之為靖禁<lb/>
令品式之為䟽通不擾也及夫更赤眉之後則有謳吟<lb/>
<pb n="KR4d0225_WYG_004-25a"/>
思漢者又更范陽之變則知唐之徳在人心者猶或未<lb/>
忘也一覩司隷喜見顔色一見官軍歡呼不已人固有<lb/>
是心誰獨無是心哉無是心則父父子子君君臣臣且<lb/>
將何所託也兵車之會壺漿畢來今大道之行與之更<lb/>
始是宜攜持負戴不絶於塗也宣王之事寫之聲詩鴻<lb/>
鴈一詩為流民而發也劉琨長於招懷而短於撫御一<lb/>
日之中雖歸者數千而去者亦或相繼王浚視他人之<lb/>
依我者而不善存撫未幾復去之比者方面之臣以是<lb/>
<pb n="KR4d0225_WYG_004-25b"/>
為請兩淮荆襄其所以還定安集者當如鴻鴈之役得<lb/>
劉琨王浚而徳意且不下布况所謂悠悠者乎不知漢<lb/>
晉以來在兩淮荆襄以循良目者其於招懷存撫之術<lb/>
可用於今日者凡有幾端也<lb/>
　<lb/>
　<lb/>
　<lb/>
　艾軒集卷四<lb/>
</p>
<p>
</p>
  </div>
</body>
</text>
</TEI>
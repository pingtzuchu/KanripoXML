<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集卷五</head>
    <p>
<pb n="KR4d0225_WYG_005-1a"/>
欽定四庫全書<lb/>
　艾軒集卷五　　　　　　宋　林光朝　撰<lb/>
　　記類<lb/>
　　　郭氏旌表門閭記<lb/>
一人以孝聞而天子喟然為之改容且至大書其門以<lb/>
褒勸旌異之莆之東北隅惟林氏為故家雙闕今無恙<lb/>
南北當衝道由是出凡至必立馬停輈而後去三百年<lb/>
來有郭君孝子視昔人為無慚色者先生貌古心不雜<lb/>
<pb n="KR4d0225_WYG_005-1b"/>
所視惟尋丈口不論時事聞他人之過則掩耳而去以<lb/>
是豪雋愚暗騃愎辨佞雜然人品何所不有與之處或<lb/>
累刻積日彌月竟嵗或邂逅一轉臂許是必以處仁為<lb/>
古之人古之人先生蚤時游太學以操尚稱年四十餘<lb/>
客錢塘聞母夫人之喪徒跣走二千里每一哭輒嘔血<lb/>
家貧甚無百錢儋石之儲及治葬雖故人有所饋不肯<lb/>
受聚土為墳而廬之於其旁塋兆廣袤不出三數丈有<lb/>
甘露降赫日當中則霏霏來下晶明膏潤土脈欲動乃<lb/>
<pb n="KR4d0225_WYG_005-2a"/>
如異時所聞者余於是弔先生於廬下先生杖而起且<lb/>
曰義重事親有所不足敢以是欺吾子是嵗郡國白之<lb/>
朝有㫖旌表其閭前安綽楔門左累土髙尋有四尺堊<lb/>
以白而丹其旁角此故事也前代帝王法應復孝友之<lb/>
家璽書具存則聴復君子之澤不過五世先生所以遺<lb/>
其後者雖帶礪不足尚也先生六試於禮部以右迪功<lb/>
郎補潯州司法叅軍秩滿再調徳慶府録事參軍昔者<lb/>
元徳秀六十不知女色先生過六十而後委禽焉者其<lb/>
<pb n="KR4d0225_WYG_005-2b"/>
在他日足跡可數不必道説而人自信之每夜半嘗焚<lb/>
香適取之販婦已而棄去曰此但與瓦礫塊土等耳余<lb/>
一夕梦先生踽踽然衣巾如寫水旦日誶其夢有童僕<lb/>
自外來猝然曰先生遇夜浴何嘗解衣余每怪夫夢之<lb/>
無從也汲直萬石君父子楚之兩龔李仲元管寧陽城<lb/>
其所以自處也瑟焉如玉鏗焉如金又如氷寒火焦不<lb/>
必以語人先生固不待三十年而後議論乃定也隆興<lb/>
更元新作門閭彦莘於先生為族子屬某書其事筆不<lb/>
<pb n="KR4d0225_WYG_005-3a"/>
下三年矣所謂伊人在水一方溯洄從之道阻且長溯<lb/>
游從之宛在水中央此為先生之閭我不出戸而昔至<lb/>
也時乾道元年四月三日<lb/>
　　　五芝亭記<lb/>
紹興二十年春太守陸公命其堂曰三瑞盖從邦人之<lb/>
請且紀事也四月之吉乃與客登堂合樂張飲是日也<lb/>
飛觴臺之東南隅有異産如嬰兒之拳者凡以五酒數<lb/>
行客起而環觀之時有通人洽識者矍然曰佳哉是所<lb/>
<pb n="KR4d0225_WYG_005-3b"/>
謂煌煌芝英也吾往時嘗游大梁見於華原鄭公之第<lb/>
殆猶今所見也越旬日本茂而實滋其大盈尺小者亦<lb/>
或數寸輪囷秀出不可名像欲翔而止欲躍而留有如<lb/>
環者有如臂者如蟾蜍萬年而角者公由是私自異之<lb/>
乃為壇聚黄冠祝之三日逺近相攜而觀者盖如堵墻<lb/>
焉公之治莆也訟平而禁約化行而令隨人安以舒百<lb/>
物順也雨暘之禱晷刻輒應自春徂夏麥隴大熟黍穗<lb/>
十倍陳穀未散而新穀巳升三十年來視今為樂嵗也<lb/>
<pb n="KR4d0225_WYG_005-4a"/>
莆人父兄相與言曰吾為兒童既壯且老矣聞某地朱<lb/>
草生某郡之山出器車某嵗天馬來景雲集寳鼎現當<lb/>
其時居人日食四鬴東阡西陌相去纔百步是必正衣<lb/>
冠束帶而後往也今天下罷兵十年官賦以饒民齒以<lb/>
蕃慈祥之氣日以淪洽靈芝五莖産於公侯之圃歴歴<lb/>
如曩時所傳聞者太平之應自此發之願公為福於天<lb/>
下而無忘此土也於是雜然以歌詩謡曲為公賀者芝<lb/>
初生其色如塗金旬日如凝脂又如渥丹復一變隱然<lb/>
<pb n="KR4d0225_WYG_005-4b"/>
而紫暈今畫工所傳者最後黄中之色也公乃以五芝<lb/>
名斯亭而命州民林某為之記時六月丙午朔也<lb/>
　　　豐登樓記<lb/>
諸邑豐登絶少公事不識此語是處流布游洋為旁縣<lb/>
縣治之南有板橋實作於元祐中於是橋壞從而復作<lb/>
即其最上結為重屋而以是大書之此何以書以喜故<lb/>
書之昨者嵗且饑今者五穀俱熟為有年以喜故書之<lb/>
隆興二年自三月不雨至於秋八月二浙以水澇告而<lb/>
<pb n="KR4d0225_WYG_005-5a"/>
閩人苦旱天子為之損膳弛樂焉左文林郎三山陸楠<lb/>
適治是邑以為舞雩者吁嗟而求雨也昔人嘗用之乃<lb/>
走螺峰過百丈一登轉水臺披榛刜草<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>姍而來及其<lb/>
既禱也不張盖不麾箑赤日當空步行八十里忽然雲<lb/>
起膚寸即合而甘㴻通夕焉以邦人父兄之所為喜當<lb/>
有以寓其喜者是邑也日者為州治我來白馬倚杖太<lb/>
息西林八月便索夾衣或者謂仙掌一帶如湘潭其牽<lb/>
映數處如雁宕道出平林當趁晚風須猿吟乃去耳以<lb/>
<pb n="KR4d0225_WYG_005-5b"/>
五十之年一至樂郊件件為可數及同登是樓也若慿<lb/>
虚逺游谿雲谷月乃在杖履百尺之下春而省耕民有<lb/>
餘力秋而省歛家有餘粟則長官日一登樓為無慙色<lb/>
石所何山麥斜何許且將負耒耜而問凃焉<lb/>
　　序類<lb/>
　　　圖經序<lb/>
子長多愛愛竒也退之愛竒如司馬子長嘗過曲江借<lb/>
圖經於張史君足跡所及不為徒然者况四海曲江至<lb/>
<pb n="KR4d0225_WYG_005-6a"/>
是百年矣開元人物或可以想象而得之乃知探禹穴<lb/>
闚九疑過齊魯以觀諸生習禮之處不獨子長為如是<lb/>
耳莆之為邦壤地褊迫由蒜嶺而南有為諫大夫者居<lb/>
漆林以能詩稱福平山下即歐陽四門之廬又十里有<lb/>
水一帶如寒玉芻牧走卒知有先輩徐君者異時不肯<lb/>
仕作賦夭矯如吳融今斷墻破屋髣髴猶在也太史所<lb/>
書惟頡陽三數處陂池所自出他書可見者有壺山九<lb/>
仙山百丈飛鳥溪轉水臺其餘茫昧不可知我生三十<lb/>
<pb n="KR4d0225_WYG_005-6b"/>
年嘗一日捫藤蘿直至蟹井又嘗走金谿得蒲弄一席<lb/>
地東望海上逺山出沒又嘗走石門觀九鯉湖髪少齒<lb/>
落纔得一問津於石所麥斜寒逺無人之處及由銅鼎<lb/>
矚大飛其秀傑之狀過於他山莆之大畧唯是耳太守<lb/>
鍾離公以淮海之雋有古昔之聞嘗出河朔渉燕薊所<lb/>
歴為甚多其於治郡如治劇邑窮日之力為不足以火<lb/>
繼之公之退然自下非縁斲削每以我為知言者我有<lb/>
慚色偶一日道人物山川且欲按圖而求之以縣之北<lb/>
<pb n="KR4d0225_WYG_005-7a"/>
三里有故家為林氏門安綽楔出南郭可五里端明蔡<lb/>
公有舊第熟視雙闕者不覺歛容過蔡公之門或立馬<lb/>
低回不忍去公以南北通途數里中乃得此若求之井<lb/>
邑聚落所得又益多此圖經所由出也前時書未成公<lb/>
屬我叙其大畧不敢辭是書訪之名山酌之故老取之<lb/>
佚人得之殘牒遺編續藁舊志論次先後惟出一手乃<lb/>
為軍學教授長樂陸琰也<lb/>
　　　泮林討古集序<lb/>
<pb n="KR4d0225_WYG_005-7b"/>
以沙礫之細爪髪之微故衣壞革游塵聚垢合之為本<lb/>
草以鱗介之竒形模之醜合之為山海經以釋詁釋言<lb/>
釋訓合之為爾雅以燕代之北汝潁之南車軌所交爾<lb/>
汝雜出合之為方言以一札累數行雖或斷裂且不忍<lb/>
棄去合之為法書淵明達者豈欲以詩自名而甲乙次<lb/>
第出其手李太白杜子美羇游酒狂槖中無他物所貯<lb/>
篇什如貯珠玉人心之同然也乃如是我有一長必欲<lb/>
使天下共之此泮林討古所為作也子曽子人品為甚<lb/>
<pb n="KR4d0225_WYG_005-8a"/>
髙由宜春過湘潭終於廬陵凡歴三州教授讀書討古<lb/>
自宋之丁氏而下凡百件其言髙帝蕭何此非為偶合<lb/>
者以宋昌折太尉勃渭橋請問之語為見幾以賈誼欲<lb/>
更定諸令法絳灌之屬盡害之以為非必嫉賢也亦誠<lb/>
駭於其説爾以文帝知亞夫可以為將軍以遺景帝終<lb/>
之破吳楚則其威斷有所不施施亦無不中矣以公孫<lb/>
𢎞三逆人主之意不少變不可謂無所守者以董仲舒<lb/>
非撥煩之器真可為侯王傅有是數條可以不朽讀其<lb/>
<pb n="KR4d0225_WYG_005-8b"/>
書見其人當如孟子之知樂正子者聞之曰見善如不<lb/>
及見不善如探湯子曽子為如是則其所可聴者必非<lb/>
肝鬲語也子曽子發字信道南豐人其子樽嘗於吾叙<lb/>
同年<lb/>
　　　送徐湘赴大學試序<lb/>
童稚之年偶然出語輒滿人意此不縁積習而後得之<lb/>
昔者吾過婦氏有出巨軸一詩五十韻并古賦謂此吾<lb/>
族子湘弄筆即得之是時湘裁十五六句險而語諧若<lb/>
<pb n="KR4d0225_WYG_005-9a"/>
故老所出弱嵗與薦送自是浮沉且十年忽别我去游<lb/>
太學我年三十徒步西去今子之年又過我我不敢竊<lb/>
仁人之號送子以言子嘗從我游今子夷猶未即去是<lb/>
豈無所待耶吾將以語爾所知者求所可知而言之所<lb/>
不知則旦旦求之如不足此吾得之吾友施廷先廷先<lb/>
得之王信伯春二月晦日林某序<lb/>
　　策<lb/>
　　　召試館職策<lb/>
<pb n="KR4d0225_WYG_005-9b"/>
虞夏商周所傳者為何道所守者為何法秦灰漢壁時<lb/>
有斷缺而遺文大義盡在此書至於平王而止耳春秋<lb/>
之作始乎隠公盖自平王而下也是虞夏商周之事推<lb/>
之百世其可知也此吾夫子之本心而鮮有知其説者<lb/>
草茅孤生無所見聞遭遇明時得以一奉玉堂從容之<lb/>
對如臯陶所謂九徳周公所謂三宅三俊此為虞夏商<lb/>
周所守之法也衣冠爵里尚有所守之法以遺其後而<lb/>
况三王四代無一法可為經乆之用乎有所可守之法<lb/>
<pb n="KR4d0225_WYG_005-10a"/>
則是法也不徒爾是必有所從來者臯陶周公之書其<lb/>
反覆曲折固亦詳矣獨不曰如之何其知人也即此説<lb/>
以求之則知所從來者堯以是傳之舜若臯陶則見而<lb/>
知之文武周公父子也而處若周公則見而知之庶言<lb/>
庶獄雜然見於前者是為有司之事惟知人一節有以<lb/>
見人君之心術情偽邪正盖於此乎分矣是以禹臯陶<lb/>
嘗端拜而議之周公又從而鼓舞發揮之在知人在安<lb/>
民惟知人則民所由安也都俞吁咈多不過數語獨於<lb/>
<pb n="KR4d0225_WYG_005-10b"/>
此問答窮竟有不能自巳者要其所歸謂亦行有九徳<lb/>
亦言其人有徳古今之情盖亦不相逺非有九徳之行<lb/>
則安能名狀是人之為有徳也言偃知有澹臺滅明者<lb/>
龔勝知有龔舍揚雄知有蜀莊之才之令非曰茍知之<lb/>
盖亦瞭然如數一二爾周公於夏后氏則曰迪知忱恂<lb/>
於九徳之行以是知古之用人亦以虚名為不足貴也<lb/>
謂我所知者誠然乎有是九徳之行者臯陶所陳九徳<lb/>
而夏后氏守之以為知人之凖的在是也則知人一事<lb/>
<pb n="KR4d0225_WYG_005-11a"/>
豈為無法可傳乎三宅三俊古書繁省雖若不同而脉<lb/>
絡則一夏后氏不能易此説商人不能易此説其在文<lb/>
王武王又不能易此説文王武王又不能易此説文王<lb/>
武王之有是心所謂不可忽者其位也曉然可以處此<lb/>
者人也則克知三有宅灼見三有俊亦文王武王之心<lb/>
如是盖有不約而同者由禹至於湯五百餘嵗由湯至<lb/>
於文王五百餘嵗臯陶之陳謨周公之作立政去之千<lb/>
嵗如交一臂者其道同也道之大原聖人得之聖人達<lb/>
<pb n="KR4d0225_WYG_005-11b"/>
而在上則為帝為王自古以傳道為帝王之事堯曰咨<lb/>
爾舜舜亦以命禹此發端則見於夫子而纎悉則見於<lb/>
孟軻之書揚雄苦心極力有以見聖人之藴且其為説<lb/>
曰學之為王者事其巳乆矣揚雄以此一事為達而在<lb/>
上者故繼之以堯舜禹湯文武汲汲仲尼皇皇謂堯舜<lb/>
禹湯文武汲汲然相傳以是也匹夫得之此仲尼所以<lb/>
皇皇乎奔走半天下謂如有用我者吾其為東周乎惜<lb/>
哉仲尼之不得如其所欲者亦道之不幸也虞夏商周<lb/>
<pb n="KR4d0225_WYG_005-12a"/>
數聖人相傳以是舉而措之天下無過無不及因以是<lb/>
强名之曰中箕子又從而増益其説子思適在末流所<lb/>
得又愈多以聖人之道如此其中也聖人之心如此其<lb/>
平且正也以此為知人之具則所知亦至矣虞夏商周<lb/>
所傳有是道則所守有是法秦漢之法此學不傳而此<lb/>
道未嘗或熄也其亦無所待乎明天子以剛健之資齊<lb/>
聖之徳所用者寛柔之教宵旰求治於兹八年流俗之<lb/>
論皆以為責治效似或太速然終未有卓然一説可以<lb/>
<pb n="KR4d0225_WYG_005-12b"/>
起唐虞三代之治豈不為日力可惜也哉前數嵗進言<lb/>
者多引漢宣帝故事宣帝以察為明者此何足法一二<lb/>
年來聞之道塗以為大昕視朝乙夜觀書每慨然欲慕<lb/>
貞觀之事豈為宣帝褊狹苛碎不足以有為也一時可<lb/>
喜莫如貞觀之事然聖學髙逺度越前代豈一太宗度<lb/>
長絜大而止耳太宗之規摹盖有所自來者天下固知<lb/>
其説出於魏鄭公而不知此説又有所自來三王四代<lb/>
之説聚於河汾有王者作而此説乃為有用之説也太<lb/>
<pb n="KR4d0225_WYG_005-13a"/>
宗知人而善任使盖有本者如是隋之天下若無一人<lb/>
為可用及貞觀之初乃有不可勝用之人有天下者每<lb/>
患人才不給於前此不為聖哲論也聖哲之君知人而<lb/>
善任使人樂為之用所以樂為之用者得以盡其所長<lb/>
故也房𤣥齡策杖來謁軍門一見如舊此以何術而知<lb/>
之馬周嘗客於中郎將為之條二十事帝問其所從來<lb/>
即召之未至使者數輩趣於道太宗得一布衣徒步之<lb/>
人如未嘗得士者是其知之者亦審矣一時大將如英<lb/>
<pb n="KR4d0225_WYG_005-13b"/>
衞又皆出於罪亡之餘而相許以氣相忘於煩文末節<lb/>
之間則其知之者又不為不審也矣今明聖在上朝無<lb/>
倖位國無游民雖未能遽如貞觀禮全樂備之舉然而<lb/>
講學光明三王四代之事固已先得之矣今欲混一區<lb/>
宇兼制夷狄是當取太宗之所長而畧其所短他日知<lb/>
太宗之所長止於是則三王四代不難到也太宗固有<lb/>
意於三王四代之事使其從容於商周之際得其所傳<lb/>
之道而又知其所守之法愚恐髙宗成康未能逺過之<lb/>
<pb n="KR4d0225_WYG_005-14a"/>
也惜乎此學不傳乆矣悠悠六合無以此説為已任者<lb/>
王通之在河汾知之未至者也故其所以設施不過如<lb/>
此耳太宗可以為三王四代之事而於道術已裂之後<lb/>
求其説而不得嘗觀宇文士及一涉巧佞太宗即正色<lb/>
謂之曰或者勸我逺佞人不識佞人為誰今乃信然應<lb/>
對唯諾而得夫所謂佞者此豈不為治世事耶此貞觀<lb/>
之所由治也又嘗因士及以一説自解且謂南衙羣臣<lb/>
面折廷諍天子不得一舉手乃知貞觀之所以治似非<lb/>
<pb n="KR4d0225_WYG_005-14b"/>
偶然者以太宗之威擅乎八區乃若不勝衣者以太宗<lb/>
之辨周乎萬物乃若不能言者太宗之所自視如是缺<lb/>
然此貞觀之所由治也雖然太宗之所聞不過行帝道<lb/>
而帝行王道而王耳貞觀之規摹盖自此發之有於宣<lb/>
帝之前上論唐虞之際下及商周之盛則當以為迂濶<lb/>
不可用愚故曰宣帝何足法是當取太宗之所長而畧<lb/>
其所短如太宗之所長止於是則臯陶周公之書有如<lb/>
日月<lb/>
<pb n="KR4d0225_WYG_005-15a"/>
　　雜著<lb/>
　　　幸學詔書記事<lb/>
臣聞中和之極自古以固存帝王之興以是而相授若<lb/>
黄帝堯舜之盛逮夏后商周以來雖無傳道之名巳有<lb/>
執中之説堯嘗以是傳之舜舜謂是道也吾將與天下<lb/>
共之是以有虞氏之上庠下庠盖欲推是道而達之天<lb/>
下也禹湯文武皆以其所傳者達之天下故夏后氏有<lb/>
東序西序商人有右學左學周人則兼四代之學而用<lb/>
<pb n="KR4d0225_WYG_005-15b"/>
之人倫以明典禮以行好惡以平習俗以成夫是數者<lb/>
皆由大學來也國家開造之初藝祖皇帝以峻極之模<lb/>
生知之性視唐虞三代之事不約而同故未及下車首<lb/>
幸太學逾月又幸所以破五季之荒梗拆諸藩之牙角<lb/>
此為王化之本天下之脉不可不早定也二百年來聖<lb/>
明述作同出一轍太上皇帝於投戈息馬之日躬行酌<lb/>
獻斯文有光如再開闢皇帝陛下舉縟典於三十年之<lb/>
後春二月乙亥以大昕鼓衆乃帥羣后合公卿大夫士<lb/>
<pb n="KR4d0225_WYG_005-16a"/>
之子國之雋秀者設席於前旁逮兩廡命國子祭酒臣<lb/>
光朝講中庸又以是日幸武學行肅揖之儀於戲盛哉<lb/>
以父子而處有此懿躅未之前聞也竊觀明詔以崇勸<lb/>
多士是為不刋之典宜寫之琬琰以風動四方臣茂良<lb/>
臣彦頴以是白之上前制曰可臣光朝敢拜手稽首退<lb/>
而紀其事<lb/>
　　　書餘慶集古賦後<lb/>
郭孝子義重嘗游錢塘有同里人欲以一牒索逋者云<lb/>
<pb n="KR4d0225_WYG_005-16b"/>
某留滯客食為一駔者所紿欲借一二言於某處先生<lb/>
甚憐之且敬諾及得來牒所訴為郭姓也先生急令持<lb/>
去云爾且直彼曲矣吾安敢助子以攻吾同姓之人哉<lb/>
其人有愧色退而以是語人唐宰相世系所書劉氏曰<lb/>
彭城曰尉氏曰臨淮曰南陽曰廣平曰丹陽曰南華宰<lb/>
相十二人是若為一門所出也唯河南苗裔出於大漢<lb/>
不得與乃知孝子所見不因排布亦天性自爾吾讀是<lb/>
賦也於吾心有戚戚焉者<lb/>
<pb n="KR4d0225_WYG_005-17a"/>
　　　讀韓栁蘇黄集<lb/>
蘇黄之别猶丈夫女子之應接丈夫見賓客信步出將<lb/>
去如女子則非塗澤不可韓栁之别則猶作室子厚則<lb/>
先量自家四至所到不敢畧侵别人田地退之則惟意<lb/>
之所指横斜曲直只要自家屋子飽滿不問田地四至<lb/>
或在我與别人也<lb/>
　　　金山草堂述事<lb/>
四兄作屋數椽於金山之下前有一水謂之金谿引水<lb/>
<pb n="KR4d0225_WYG_005-17b"/>
循除作方池此山發於仙人臺其最上層常有雲氣茫<lb/>
濛然旁有烏齒石雞冠石又有石室可容十許人登髙<lb/>
臨眺並見海上數山若蓮花之狀草堂當中有一軒榜<lb/>
之曰静俟每以酒食散比隣隨鼎分送有八十來鼎此<lb/>
所謂粔籹人情隨鼎送吾將老於蒲弄山眎金山為隣<lb/>
舍翁也<lb/>
　<lb/>
　艾軒集巻五<lb/>
</p>
<p>
</p>
  </div>
</body>
</text>
</TEI>
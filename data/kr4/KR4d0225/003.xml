<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集卷三</head>
    <p>
<pb n="KR4d0225_WYG_003-1a"/>
欽定四庫全書<lb/>
　艾軒集卷三　　　　　　宋　林光朝　撰<lb/>
　　策問<lb/>
　　　策問二十首<lb/>
問昔者明王之所為器物也所以寓軌則而傳諸其乆<lb/>
遠也桃人為劍鳬氏為鐘旒人為簋梓人為簨簴其輕<lb/>
重細大圓鋭廣狹各有定制雖數千百年之後禮樂變<lb/>
易典章殘缺幸而得其一器一物於頽垣敗壟之間則<lb/>
<pb n="KR4d0225_WYG_003-1b"/>
權量百度皆可以類求也今之禮家有周官有儀禮有<lb/>
小戴記其章句訓義又有王肅馬融鄭康成之學然天<lb/>
下之言禮者往往得之於章句而古人制作未必能盡<lb/>
曉也是以禮典器物又必按圖而後有定議按圖而言<lb/>
禮者有數家聶氏最為後出然而至今獨傳也聶氏之<lb/>
傳考之三禮其亦無所繆者乎我國家承平日乆崇觀<lb/>
以來天不愛寳古物畢見今以秘閣内藏所傳之器較<lb/>
之聶氏其間大有不合者如爵之制如象尊乎鼎之制<lb/>
<pb n="KR4d0225_WYG_003-2a"/>
其或得或失不必論也敢問圖之所缺如庚鼎辛鼎何<lb/>
以辨其為夏商之器也小敦之飾或耳為饕餮足為蚩<lb/>
尤中尊之飾或環頸以山而其腹文如龍蛇蟠蟄之狀<lb/>
此又何物也有旅甗有旅簋有旅鼎此其義又何也器<lb/>
物之銘或丁或乙或十有四月或十月九月此其日月<lb/>
之例又何也其他若尊彛帶鈎體制不一又何其多變<lb/>
也秦權漢洗得之以象求之於文而此數事獨不可知<lb/>
乎明天子繼志述事其禮典器物有得於三王制作之<lb/>
<pb n="KR4d0225_WYG_003-2b"/>
妙下至州縣春秋釋菜簠簋罇罍之度皆約古而一新<lb/>
之諸君試以秘閣内藏所模之器考之二禮其於聶氏<lb/>
得失為如何<lb/>
問周人之祭天也其法為甚詳日月星辰寒暑水旱司<lb/>
中司命風師雨師載之祀典可考而知獨太一之祭闕<lb/>
然無聞起一時稽古禮文之事猶或有所未備乎夫太<lb/>
一天之貴神五帝太一之佐也考之乾象其位在中宮<lb/>
天一之南盖主役十六相知夫休咎所至之國也楚之<lb/>
<pb n="KR4d0225_WYG_003-3a"/>
九歌有東皇太一無乃祀事發源乎此也漢興且百年<lb/>
立其祠於長安而祭以太牢唐人述九宮之神以為大<lb/>
祀至於乘輿親饗之我國家開太平之基緒嗣無疆之<lb/>
歴服三代之典莫不兼修百神之祀于斯咸秩况太一<lb/>
五福之應次於昊天上帝是宜咸平祥符之間有司之<lb/>
所議獨備於前古也主上討論舊典繼述先猷嚴恭寅<lb/>
畏應天以實比年復修太一祠於警蹕行幸之地有以<lb/>
見兵寢刑措物阜民康五福所應甚於影響也敢問九<lb/>
<pb n="KR4d0225_WYG_003-3b"/>
宮之説起於何書太一之行下臨八卦而始終於坎離<lb/>
其詳可得聞乎所歴一宮凡四十有五年大率二百二<lb/>
十有五年而還息於中宮推以前代歴法其雨暘休咎<lb/>
之應又如何也其他如禮神之玉宮室之度壇壝之制<lb/>
與夫近世損益同異之説幸并言之若曰曲臺之議非<lb/>
所敢知則亦何貴於學禮者<lb/>
問古之有大功徳於天下者必紀之竹帛銘之彛鼎播<lb/>
之聲詩而載之祀典以示後世子孫不敢忘也共工氏<lb/>
<pb n="KR4d0225_WYG_003-4a"/>
之子曰后土能平九州故祀以為社厲山氏之子曰農<lb/>
能殖百穀夏之衰也周棄繼之故祀以為稷自鄉遂達<lb/>
於邦國莫不有社稷之祭三代以還未之或變也韓愈<lb/>
嘗論自古多有以功徳得其位者不得常祀句龍棄孔<lb/>
子雖不得位而得常祀然其祀事皆無如孔子之盛者<lb/>
虞夏商周國必有學學必有祀事所謂有司行事於先<lb/>
聖先師四代之學何者為先師先聖反不若句龍棄其<lb/>
名稱曉然可知也漢儒之説謂唐虞有伯夷周有周公<lb/>
<pb n="KR4d0225_WYG_003-4b"/>
魯有孔子又不知何所據而為是説也四時之制其大<lb/>
約有三曰釋奠曰釋菜曰釋幣考之禮典釋奠有六釋<lb/>
菜有三釋幣惟一而已然始立學者必釋奠於先聖先<lb/>
師及行事必以幣始立學以幣則四時常奠其用幣否<lb/>
乎始立學以幣而釁器又用幣謂釋幣惟一者於義恐<lb/>
未安也諸君從事於爼豆之日乆矣試言四代祀事與<lb/>
天三者輕重詳畧之辨如何<lb/>
問周人之積累有所謂家法者故抗其家法於世子文<lb/>
<pb n="KR4d0225_WYG_003-5a"/>
王之為世子也乃如是武王帥而行之即文王是巳無<lb/>
憂者其惟文王乎以王季為父以武王為子父作之子<lb/>
述之無憂者其惟文王乎恭惟主上崇儒稽古比隆有<lb/>
周乃正月丙戌有旨令曲臺議禮者草皇太子齒胄之<lb/>
儀師道有光聞者興起猗歟盛哉此化民成俗所由來<lb/>
也是宜招諸生而告之夫爼豆之事習之既乆則辨之<lb/>
宜悉古者教世子皆於東序即夏后氏之學也又謂學<lb/>
禮於商人之學學書於有虞氏之學又謂天子設四學<lb/>
<pb n="KR4d0225_WYG_003-5b"/>
當入學而太子齒是特指四郊之學也至如春秋教以<lb/>
禮樂冬夏教以詩書王太子王子卿大夫元士之適子<lb/>
皆與焉又謂春夏學干戈秋冬學羽籥又謂春誦夏弦<lb/>
秋學禮冬讀書如是數者所以教世子也將合之以四<lb/>
時又何偶然不相合也貞觀之初太常掌故嘗更定吉<lb/>
禮為六十一篇増以皇太子入學數條當代之事或従<lb/>
而損益若皇太子釋奠即自為獻祭酒若司業為二獻<lb/>
其或二獻更用胄子是開元禮視貞觀又有所増益今<lb/>
<pb n="KR4d0225_WYG_003-6a"/>
儀注未定縱言及於此當必有引經援古稱先王以為<lb/>
對者幸毋勦説毋雷同<lb/>
問昔者明王之治天下也因人心而為禮樂雖有一代<lb/>
損益之制而無諸家異同之説自秦人變古漢興以禮<lb/>
學名家者有髙堂生有大小戴氏至於樂律一事則其<lb/>
説雜然不可齊有知其本原盖亦寡矣夫六同六律所<lb/>
以合四時陰陽之聲四時得其序然後無愆陽伏陰之<lb/>
變中氣既正則中聲可求中聲一定則清濁疾徐抑揚<lb/>
<pb n="KR4d0225_WYG_003-6b"/>
髙下之節莫不以類應是以神瞽作樂必於太平極治<lb/>
之世者所以考中聲也律之有五聲猶射之於鵠其差<lb/>
或以毫釐則其失或在於尋丈之外甚哉中聲之難曉<lb/>
也世之言樂律者往往泥常習故以黄鍾一籥之黍積<lb/>
而為尺則齟齬不合於是乎以指尺定律指尺不足據<lb/>
又從而模倣古人器物長短濶狹之度然而終亦不可<lb/>
用是誠言律者本無一定之説也十二律旋相為宮則<lb/>
六十律也加之以二變則八十四調也十二律皆左旋<lb/>
<pb n="KR4d0225_WYG_003-7a"/>
以八八為位五聲加以二變者數之所窮不可増損也<lb/>
其後有為六十律者盖得之於旋相為宮之法又其最<lb/>
後則為三百六十律識者謂三百六十律所以發古人<lb/>
之藴而深詆六十律之失十二律之為六十猶八卦之<lb/>
為六十四也六十律之為三百六十猶六十四卦之變<lb/>
而為四千九十有六也先後述作同出一軌而其予奪<lb/>
異同如此是誠言律者本無一定之説也司馬遷世為<lb/>
太史其於律歴之學必有所傳遷謂黄鍾長八寸七分<lb/>
<pb n="KR4d0225_WYG_003-7b"/>
林鍾長五寸七分太簇長九寸七分是三律所闕者皆<lb/>
三分班固謂黄鍾林鍾太簇律皆全寸而無餘分也又<lb/>
遷所言律呂相生之次陽下生陰陰上生陽陰陽相離<lb/>
而盈縮之數不可亂也淮南王安京房馬融鄭康成蔡<lb/>
邕之徒皆以㽔賓為重上生呂不韋春秋則以大呂為<lb/>
重上生是誠言律者本無一定之説也仰惟國家稽古<lb/>
禮文之事炳焉可述比年嘗作景鐘以郊祀上帝夫景<lb/>
鐘者黄鐘之所自出也黄鐘者十二律之所自出也太<lb/>
<pb n="KR4d0225_WYG_003-8a"/>
常考制度必有一定之説諸君試辨古之言律者得失<lb/>
安在亦其庶幾於國論有所合也<lb/>
問三百篇之詩而繫之以國風雅頌猶天之有二十八<lb/>
舍地之有五嶽四瀆也季札聘於魯請觀周樂魯人為<lb/>
之歌風歌大雅小雅歌頌當是時夫子尚幼是國風雅<lb/>
頌季札巳能辨之不待刪削而後定也吾夫子自衞反<lb/>
魯其有功於雅頌者不過去其淫哇訛複害於詩者爾<lb/>
六籍不幸而至於章句殘缺學者不能通其説則必歸<lb/>
<pb n="KR4d0225_WYG_003-8b"/>
之於秦火詩與易遭秦火而不滅者易以卜筮詩以埜<lb/>
人閭巷之所傳故也惜哉漢之初聲詩猶有存者一時<lb/>
用事之人非販繒之徒則刀筆之吏曽不聞以樂律為<lb/>
意者其有一二可書之事是亦出於偶然者逮夫武宣<lb/>
之世乃命禮官考制度開藏書之府設協律之官先代<lb/>
之微聲古人之遺器中僨而起幾絶而續是以芝房寳<lb/>
鼎白麟之歌凡十有九章薦之於郊丘及所作安世歌<lb/>
凡十有七章用之於宗廟魏晉宋齊梁陳周隋沿革損<lb/>
<pb n="KR4d0225_WYG_003-9a"/>
益雖或不同然源流所出如國風雅頌可以支分而派<lb/>
别也如晉有夕牲及迎送神饗神之歌齊有雩祭籍田<lb/>
之歌隋有蜡祭先農朝日夕月之歌或為十二雅或為<lb/>
十二和或為十二成或為十二順此歴代用之於天神<lb/>
人鬼地祇而不可雜也其外又有鐃歌有横吹曲今所<lb/>
存者鐃歌二十二曲而其四曲無傳横吹舊有二十八<lb/>
章自魏晉以來巳不復存如朱鷺如戰城南張籍李白<lb/>
嘗有是作此鐃歌詞也如入闗如出塞張祐杜甫嘗有<lb/>
<pb n="KR4d0225_WYG_003-9b"/>
是作此横吹曲也其外又有相和三調皆周人房中所<lb/>
作之樂也如長歌如燕歌此平調也如苦寒如秋胡此<lb/>
清調也如公無渡河如飲馬長城窟此瑟調也三調之<lb/>
變又有所謂清商樂者如巴渝明君白鳩白紵之屬是<lb/>
也隋有七部唐有十部而獨以清商為中土正聲也仰<lb/>
惟主上纂累聖之洪圖修百王之逸典功成治定樂律<lb/>
畢陳今太常所用求之於歴代其損益可知也周人有<lb/>
燕樂縵樂三百篇之詩其亦用之於燕樂縵樂者乎然<lb/>
<pb n="KR4d0225_WYG_003-10a"/>
而九徳之歌九夏之奏貍首之節與夫豳風豳雅皆曉<lb/>
然見之於經而求之三百篇之中則無有也如九徳九<lb/>
夏則雅頌之流也貍首則風也豳之雅頌猶魯頌也然<lb/>
豳一國之事不容有所謂雅者周公之所載仲尼獨闕<lb/>
而不取者又何耶如黄雀四曲此漢鐃歌也有其義而<lb/>
亡其辭後世作者或雜之於三調無乃三調之於鼓吹<lb/>
清商之於三調同出一本者乎如元結所作五莖六英<lb/>
皮日休所作王夏肆夏此可以用之於郊廟燕射也王<lb/>
<pb n="KR4d0225_WYG_003-10b"/>
維有平戎辭陸龜䝉有雙吹管皮日休有農父謡元禎<lb/>
白居易有馴犀法曲若此數者其在樂府當何所隷也<lb/>
願併聞其説<lb/>
問姓氏之學隨世論次非盡見天下圖牒有不可為者<lb/>
太史公網羅百代而質之故老所言黄帝舜禹皆同姓<lb/>
而異其國號夏后氏為帝髙陽之孫契之為商稷之為<lb/>
周又皆出於帝嚳姒氏之别而斟尋有扈費氏杞氏所<lb/>
由出也子姓之别而空桐目夷來氏雉氏所由出也至<lb/>
<pb n="KR4d0225_WYG_003-11a"/>
於宗姬之盛則文王之昭武王之穆周公之嗣子三傳<lb/>
所傳在黄帝為後裔其亦果如太史公之説乎自秦漢<lb/>
以來官進之途非由世禄門閥特起衣冠襍出有指霍<lb/>
子孟為黄帝子孫閭巷之人未必以為然者及永嘉之<lb/>
變錙銖清濁不可復知山東舊望以門族相髙唐初為<lb/>
甚盛其有以父子居相位者或至累世屢顯者裴氏為<lb/>
冠劉氏次之而河南劉氏不與焉杜氏則有京兆襄陽<lb/>
之别李氏則有隴西趙郡之别王氏則有太原河東之<lb/>
<pb n="KR4d0225_WYG_003-11b"/>
别張氏則有馮翊中山之别崔氏為相多至二十三人<lb/>
而其别則有十也元和中有為姓纂者以四聲隷之或<lb/>
以國或以邑或以官或以地或以諡或以王父或取其<lb/>
更定或由於義起也如司馬夏侯則複姓也然又有代<lb/>
北關西百濟西竺之别或三言或四言試即其類例或<lb/>
中或否者於太史公為如何<lb/>
問明刑以弼教先王之善經也修徳以彌變天下之要<lb/>
道也王者之於天下譬猶一堂之上疾痛疵癘悲愁轉<lb/>
<pb n="KR4d0225_WYG_003-12a"/>
徙一或不知則傷吾之慈况所謂旱乾水溢之變乎先<lb/>
王之用刑也盡心焉耳輕重出入約之於吾心又烏往<lb/>
而不合哉其次則議事以制不為刑辟是去古未逺也<lb/>
又其次則謂律令已定而愚民所知辟此去古道為已<lb/>
逺所以抱書而長想也雖然此特檢約之具耳明王聖<lb/>
帝其所以處心者不汲汲在是也文帝之世天下新去<lb/>
湯火而帝摩拊之且不暇時則有張釋之為廷尉又如<lb/>
河南吳公治狀為天下第一在宣帝時則有若于定國<lb/>
<pb n="KR4d0225_WYG_003-12b"/>
有若黄霸有若趙廣漢尹翁歸韓延壽張敞之屬太宗<lb/>
於即位之初欲以寛平治天下明皇於開元二十年間<lb/>
獄訟衰息以七制三宗視古人於千嵗之日當亦無慙<lb/>
色也明天子以不忍人之心行不忍人之政焦勞惻怛<lb/>
灼焉可見昨者浙水東西霖潦彌月且有溝壑暴集之<lb/>
憂彌災消變乃至多方避正殿減常膳又分郎吏以發<lb/>
廩粟又捐内帑金帛之儲而減單户丁稅之擾其為徳<lb/>
甚盛也然而根株之論不止此其在内服則命法官以<lb/>
<pb n="KR4d0225_WYG_003-13a"/>
决滯囚其在外服則任風憲之責者務在平反逺近内<lb/>
外猶一體而天下猶一家也考之史牒所謂斷獄四百<lb/>
幾於刑措則天下無寃民矣率數千餘人而以戮死者<lb/>
尚或一人則其為繁省似不可同日道也天下嵗斷死<lb/>
罪二十九人雖成康之治有所不及親録囚徒至三百<lb/>
九十人而郡國之數不在是以數嵗較之則繁省又何<lb/>
相逺也歳閲刑部以殊死論者纔五十八人此何修而<lb/>
可以至是也今天下决獄嵗幾何視七制三宗其増減<lb/>
<pb n="KR4d0225_WYG_003-13b"/>
贏縮之數可得聞乎董仲舒謝事老且病而大廷議事<lb/>
或未决且至遣張湯至陋巷而質問之于是有春秋折<lb/>
獄二百三十二事漢之章程合之為六十篇而馬融鄭<lb/>
康成各為章句是折獄一事由章句而得其大畧又有<lb/>
所謂百姓里居者可以就而正焉茍為得之則以今凖<lb/>
古不為空言<lb/>
問迎日推莢與書契為並興頒歴改元在甲令為同出<lb/>
古今之相仍因革之相續而損益行乎其間所以日日<lb/>
<pb n="KR4d0225_WYG_003-14a"/>
新又日新也禮樂庶事於周為大備其或繼周何從而<lb/>
損益之然迎日推筴古猶今也頒歴改元今獨異於古<lb/>
乎自忠質文之迭起而三統之説勝太初以還惟用夏<lb/>
時而三統之説無所用矣三統無所用於後世則建號<lb/>
改元是宜不聞於三代之前也明天子於方域寧謐之<lb/>
始且將有事於南郊而正月之吉適臨上辛於是乎以<lb/>
元加於嵗所以導民而與之更始也於乎休哉三代而<lb/>
上惟即位之年謂之元年魏惠王三十六年秦惠王十<lb/>
<pb n="KR4d0225_WYG_003-14b"/>
四年皆更之為元年文帝始改元景帝因之凡再改元<lb/>
改元昉於此乎前乎此矣前此則曷為始乎此託始焉<lb/>
爾雖然文景第有中元後元之别至武帝建元則又以<lb/>
嘉號冠之於其上自是長星見則謂之元光白麟出則<lb/>
謂之元狩寳鼎至則謂之元鼎有是泥金檢玉之舉則<lb/>
又謂之元封至如神雀五鳳甘露黄龍亦班班可數者<lb/>
然謂之天漢謂之地節雖從而臆度之實未易以義起<lb/>
也昨者隆興紀元盖稽之李泌其事見於鄴侯家傳此<lb/>
<pb n="KR4d0225_WYG_003-15a"/>
天下曉然共知之今兹制號發自宸衷曰皇極之敷言<lb/>
是彞是訓于帝其訓極之敷言是訓是行以近天子之<lb/>
光然則昭囘之文萬物快睹衡門之下幸相與端拜而<lb/>
議之也<lb/>
問文王演周易而為卜筮之書箕子作洪範流而為災<lb/>
異五行之説嗚呼聖人之經何其不幸也夫八卦之文<lb/>
九疇之叙雖無文王無箕子而此理素定也天下由之<lb/>
而不自知耳聖人患其如是於是乎作書以示之學者<lb/>
<pb n="KR4d0225_WYG_003-15b"/>
之觀書也捨編簡而求之可也奈何源流一失迂儒曲<lb/>
士肆為異言天人之理不復見矣嗚呼學者之弊流毒<lb/>
至此是河圖洛書不得為帝王之嘉瑞也卜筮之説始<lb/>
於秦而漢儒知之災異之説始於漢而漢儒不之知也<lb/>
故不可以不辨休咎之證非耳目所能曉謂天有意於<lb/>
人邪則九年之水七年之旱非堯湯之罪也謂無意於<lb/>
人邪則五星聚而漢祚啓蚩尤之旗見而興師三十餘<lb/>
年兹又已然之驗也夫千嵗之逺六合之外求其説而<lb/>
<pb n="KR4d0225_WYG_003-16a"/>
不得置之可也災異之説於風化最其闗切者而欲置<lb/>
之可乎廼者彗星東見主上惕然赦過宥罪不忍移咎<lb/>
於人此先王罪已之道也宋景公春秋之庸君耳一言<lb/>
之善而熒惑為之退舍今日之事不論可知也敢問春<lb/>
秋之世彗星三見聖人書之不著其應其意果安在耶<lb/>
董仲舒劉向善言災異天人之理果如所料耶將耳目<lb/>
之外㝠漠難測必委之於不可知邪抑此理昭然而學<lb/>
者不克知也説者謂漢文之世率多災異哀平而下符<lb/>
<pb n="KR4d0225_WYG_003-16b"/>
瑞畢至是知災祥之來所以儆戒其徳也無徳而虚其<lb/>
應天棄之也所以養其惡也實歟妄歟其必有至當之<lb/>
理焉孟子曰天之髙也星辰之逺也茍求其故千嵗之<lb/>
日至可坐而致也故者何理而已矣諸君試求所以然<lb/>
者詳著於篇無為諸儒牽合之説也<lb/>
問堯舜之事三代因之三代之事至秦蕩然無一可傳<lb/>
者漢革秦天下安於漢漢之法度變於魏晉壞於南北<lb/>
其流毒至隋且極矣唐革隋天下安於唐唐之法度其<lb/>
<pb n="KR4d0225_WYG_003-17a"/>
在五代五十年間天下不能一日守也國家開造之初<lb/>
盡去五代弊事而天下安之今之言者莫不逺引唐虞<lb/>
三代往往以漢唐為不足言而不言之耳秦人開阡陌<lb/>
廢井田又破天下為三十六郡自漢以來因之文帝去<lb/>
肉刑用髠笞之法自魏以來因之隋尚浮靡専以科目<lb/>
待天下自唐以來因之楊炎廢租調而為兩税自五代<lb/>
以來因之五代多故調兵於倉卒瓦橋之役患其不可<lb/>
用而加之以黥面湼手至今天下二百年因之天下之<lb/>
<pb n="KR4d0225_WYG_003-17b"/>
言治者尚以漢唐為卑陋不足法不知秦隋五代之事<lb/>
古今未能去之也泥古者不足以隨時求便於目前者<lb/>
不足以復古泥古者書生也求便於目前者流俗之人<lb/>
也今天下茍欲考井田尚封建議肉刑變科目而鄉舉<lb/>
里選易兩稅而為什一之法省州縣之兵而寓之於農<lb/>
以復還唐虞三代之事又何術而可<lb/>
問説者謂三代更歴千七百年之長且乆者以其有循<lb/>
環迭用之法夏之政忠忠之弊故商人濟之以質及其<lb/>
<pb n="KR4d0225_WYG_003-18a"/>
又弊也故周人濟之以文文至於不可用而其弊也不<lb/>
可救於是乎徂邱稷下堅白異同之説起朝而為横暮<lb/>
而為從從横離合其亦何所窮而其為禍亦無窮故秦<lb/>
人低回畏忌而欲一切待之以刀鋸自秦而下習俗變<lb/>
遷聽其自爾忽然而為經術倐然而為節義建安七子<lb/>
浮夸未歇而何晏等輩巳善為泊然清虚之唱矣三代<lb/>
之天下千七百年之事如出一日根苗於易而發露於<lb/>
詩書有所不敢誣者我國家滌蕩五季斟酌百王禹貢<lb/>
<pb n="KR4d0225_WYG_003-18b"/>
之所未備呂令之所未述秘府之所未補曲臺之所未<lb/>
定至是皎皎然見於耳目之前矣比者論思獻納之臣<lb/>
且以為藝祖太宗二百年來有以固結人心者雖更靖<lb/>
康之難曽無一夫為是不軌倔强之謀者是皆行仁之<lb/>
效也然而治道不能無弊欲使仁政乆之而無弊亦在<lb/>
乎濟之以義且以為崔實政論欲以嚴致平而諸葛武<lb/>
侯之治蜀尚不免於嚴峻以所適者然耳又其區區所<lb/>
望於吾君必欲於宣帝之信賞必罰總覈名實憲宗之<lb/>
<pb n="KR4d0225_WYG_003-19a"/>
剛明果斷不惑羣議將以引君於當道盖在乎以義濟<lb/>
仁而偶有取於宣帝憲宗之事耳宣帝之即位四年親<lb/>
覽萬幾而輕重低昂皆所自出韋賢魏相丙吉黄霸于<lb/>
定國之徒以寛通博裕相繼用事是崔實之立説孔明<lb/>
之行事在宣帝時似有所不必然也唐至憲宗威令復<lb/>
張擒劉闢執李錡而于頔且翩翩然不自安矣吳元濟<lb/>
所有淮蔡盖三世矣然憲宗必欲討定之王承宗李師<lb/>
道欲沮之而卒不可調兵輓粟且至四嵗之乆而後淮<lb/>
<pb n="KR4d0225_WYG_003-19b"/>
蔡平今欲從搢紳儒生一切之論在憲宗時又有所不<lb/>
必然也商畧時事而求其一得此為儒生職分也居則<lb/>
曰不吾知也如或知爾則何以哉<lb/>
問周公作周官班固著百官公卿表范蔚宗為百官志<lb/>
而唐之盛時又有六典凡職官所載與夫所以更革繁<lb/>
省備矣唐虞以還隨時損益及至秦人姍笑三代而古<lb/>
法無幾漢興定三等之爵而大率因秦之舊自丞相二<lb/>
千石下至徒史斗食之秩凡十三萬二百八十五人較<lb/>
<pb n="KR4d0225_WYG_003-20a"/>
之周制損益為如何也自建武以來務從節約如鹽鐵<lb/>
屬之司農次則屬之郡縣如水衡令長丞尉二十餘人<lb/>
並廢之又如縣之可省者至四百餘所吏職減省十存<lb/>
其一猶以為未罷輕車騎士材官樓船去長水射聲二<lb/>
校尉當是時不聞有缺然不集之事隋之章程有所不<lb/>
暇而唐因之太宗定内外官為七百三十員較之兩漢<lb/>
其損益又如何也然貞觀巳有員外或特置或因事而<lb/>
置事已則廢或遂置之而不廢及中世以後盗賊兵興<lb/>
<pb n="KR4d0225_WYG_003-20b"/>
又有軍功之目以宰相而兼他官其餘可知也仰惟聖<lb/>
天子於禮樂法度重明又新之日而損益隨時不止一<lb/>
事張官置吏凡以為民也今府臺寺閣六館曹郎皆有<lb/>
定員而名藩重鎮賓友僚屬又復鐫削可謂清心省事<lb/>
得夫損益隨時之義也然而入仕之流為益費而在官<lb/>
之日為益少此又必有端本澄源之説也唐虞稽古建<lb/>
官惟百夏商則又倍之周之制有三百六十兩漢隋唐<lb/>
號為繼周者其損益又可知以今天下酌以古道所謂<lb/>
<pb n="KR4d0225_WYG_003-21a"/>
百世可知也諸君必有知其説者<lb/>
問以一人而臨四海以一日而理萬幾雖若至繁有所<lb/>
謂至約者盖得夫耳目之相用臂指之相應也漢初以<lb/>
御史督三輔元封五年始置部刺史周行郡國考察治<lb/>
狀繡衣竹符皂盖朱旛其所以為原隰之華者實非一<lb/>
事也周有九賦九式而漢有計相中都轉輸大農鹽鐵<lb/>
於漢為舊事太宗嘗分天下為十道或為十五道其於<lb/>
遣使在景雲為按察在開元為採訪又以發運轉鹽鐵<lb/>
<pb n="KR4d0225_WYG_003-21b"/>
度支為使者之目是皆部刺史之别也國朝官制沿襲<lb/>
舊代淳化景徳以平反獄訟視外臺為甚重故以是名<lb/>
官其亦補漢唐之未備者明天子於國家閑暇之日圖<lb/>
回之方經緯之術求之甚至舉當今之務列而為七事<lb/>
以責之守令而黜陟能否則搃之外臺漢以六朝問事<lb/>
唐之科目多至四十有四而勅令且三十若夫五術八<lb/>
計三科四賦六徳五要豈非部刺史所當先者視今日<lb/>
之所謂七事何如哉幸剖析以對<lb/>
<pb n="KR4d0225_WYG_003-22a"/>
問三代以來列國之大夫有巳命或未命者漢制諸侯<lb/>
聽自置吏而守相則漢為置之如掾史督郵從事則又<lb/>
任之牧守自魏晉而下始有吏部典選之法晉人得一<lb/>
山濤而海内人物如枚舉而指數之魏有毛玠而時無<lb/>
鮮衣美食者不知何以得此也若以鑒裁為任而未嘗<lb/>
進寒素黜虚誕特與時浮沉户調門選則又何取於銓<lb/>
綜之法也比嵗以來吏部入選視前日為甚宻未能屬<lb/>
文不善操弓盖將望其涯而反也兹者以近臣之請謂<lb/>
<pb n="KR4d0225_WYG_003-22b"/>
嵗月所積有紛然不同之例而弄刀筆者得以出入揺<lb/>
手於其間將掇其可用而鐫去其不可用者且為成編<lb/>
以傳之乆逺不止為一時之美意耳姓歴銓簿鈐鍵周<lb/>
宻是可以乆之而無弊乎有長名銓注之法亦可謂甚<lb/>
備矣然又定州縣升降資擬髙下以為故事未幾又有<lb/>
所謂循資格無賢不肖一歸之配擬其為法也若滯而<lb/>
不通又何數百年可用也如魏元同張九齡沈既濟又<lb/>
有如是根株纎悉之論學古入官儒生之職幸通前數<lb/>
<pb n="KR4d0225_WYG_003-23a"/>
事取其有補於今日者言之<lb/>
問古之官人也與天下共之故其辨論之也詳始察之<lb/>
鄉中察之司徒大樂正既而升之司馬司馬又加察焉<lb/>
可官而後官之既官而後詔之太宰太宰置其宜者廢<lb/>
其不宜者太宰之所不及内史又從而加予奪焉嗚呼<lb/>
何其如是之詳邪漢以三府典選魏晉而下銓品人物<lb/>
屬之吏部然猶察之州郡辨之大中正未有官無小大<lb/>
一付之銓曹若隋唐以來者也職有劇易人有材否百<lb/>
<pb n="KR4d0225_WYG_003-23b"/>
官千品沓然羣至而吏曹欲以嵗月之乆近官資之崇<lb/>
卑人次而官叙之此其為利害曉然矣而自隋至唐不<lb/>
易其法官亦以理事亦以治此何邪國朝因隋唐之制<lb/>
而増損之銓衡髙下總之吏曹而宰臣得以叙進其尤<lb/>
者謂之堂除資格之外又有保薦二百年用之人無繆<lb/>
舉官無滯才沿習滋乆弊端或開銓曹常員自非冗僚<lb/>
散地往往一切歸之政府上下相承漸乖清議薦舉取<lb/>
具員而已聖心灼然比勅銓曹悉還其舊内而臺省寺<lb/>
<pb n="KR4d0225_WYG_003-24a"/>
監外而部使者俾近臣得以公共薦之明資歴以重其<lb/>
選嚴黜罰以杜其私下至州縣保薦之法亦皆因其舊<lb/>
而申嚴之甚盛舉也諸君試即今日之事參之漢晉隋<lb/>
唐其亦有得於此者乎漢之察舉魏晉之中正唐之三<lb/>
銓以今視之孰得孰失限年資格之制課試之法薦舉<lb/>
之方考之於古孰疎孰宻必欲吏稱其職民安其業絶<lb/>
奔競杜私黨上稱明天子甄材别能之意又如之何則<lb/>
可<lb/>
<pb n="KR4d0225_WYG_003-24b"/>
問堯舜之盛而以知人一事為所甚難者堯之所知者<lb/>
舜舜之所知者禹臯陶以吾之所可知而欲盡夫天下<lb/>
之所不可知者此堯舜之所以不自用其耳目而付之<lb/>
天下也三代以還公道未嘗一日不在天下也然而私<lb/>
意小智每出於上之人而公道之在天下者何為哉今<lb/>
天子以自誠而明之性以日新又新之徳鋪張百為酬<lb/>
酢萬變且宵衣旰食而退托於不自為之地比者欲令<lb/>
内而臺省寺監庶尹御事之臣外而侯伯部刺史各舉<lb/>
<pb n="KR4d0225_WYG_003-25a"/>
其所知者以内外為差其在唐虞之際所謂急夫先務<lb/>
者耳然而陳平周勃髙帝自用之張行成岑文本太宗<lb/>
自用之以人物予决常在我不在天下也得一房𤣥齡<lb/>
姚元崇者而賢不肖乃定似人才之長短又未必泛乎<lb/>
在百執事之人也臧文仲知栁下惠之賢而不舉以臧<lb/>
文仲猶若是在他人所舉果足為賢乎季札於齊得管<lb/>
仲與晏平仲於鄭得子産於衛得蘧伯玉史鰌於晉得<lb/>
叔向是其所得皆一時之望者夫知人堯舜以為病何<lb/>
<pb n="KR4d0225_WYG_003-25b"/>
季子曽不以為病也反覆數者又安得敞然無所可疑<lb/>
哉辨説其所以然者偶或有補於廊廟此亦畎畆惓惓<lb/>
之義也<lb/>
問知人一事雖堯舜猶以為難盖世之所難者在堯舜<lb/>
不可得而易也共工驩兠見於耳目之前者尚苦其知<lb/>
之或未盡其於百揆四岳州牧侯伯何從而盡知之乎<lb/>
臯陶以九徳為知人之要欲以是九者斟酌而用之其<lb/>
在庶頑讒説非可以為徳者於是侯以明之撻以記之<lb/>
<pb n="KR4d0225_WYG_003-26a"/>
則人之短長物之臧否雖逺在千里之外如求之尋丈<lb/>
之室耳自周公以來所以治百官弊羣吏者又有所謂<lb/>
八法八柄六職六計以官府都鄙與夫雜然之邦國非<lb/>
此則有所不舉也漢於中元二年更秦制為太守以春<lb/>
行縣嵗終則條上之元封五年初置部刺史以六條問<lb/>
事漢以千石為令五百石為長所為太守者即其治狀<lb/>
太守以二千石之重而部刺史又得以六條而黜陟之<lb/>
漢之法制最為近古者惟此耳明天子若稽大猷垂精<lb/>
<pb n="KR4d0225_WYG_003-26b"/>
庶政以田里未安為惕然宵旰之念間者大臣上故事<lb/>
以先正溫公所為八條欲以為使者守令之責是其為<lb/>
言盖有闗於治體者叅之史牒其於郡縣升黜將亦有<lb/>
不出夫八條所謂者乎有虞氏之治周人之法漢人之<lb/>
制其視今日所以為小大維持之具孰詳孰畧<lb/>
問天下大物也内外之勢輕重之等昔人有取諸持衡<lb/>
者盖欲其無彼此低昂之患而後為得耳唐虞稽古建<lb/>
官惟百内有百揆四岳外有州牧侯伯稷契臯陶所治<lb/>
<pb n="KR4d0225_WYG_003-27a"/>
一官終其身而已矣周之六官其屬各六十較之古為<lb/>
甚備寰内諸侯入為王卿士至於井牧則使公卿出治<lb/>
之其在邦國猶吾寰内也鄭武公父子並為周司徒齊<lb/>
之强大則又有天子之二守國髙在此成王周公之典<lb/>
數百年用之無或偏而不起之處也由漢以來二千石<lb/>
以髙第入為九卿有嘗歴九卿而綰郡章者館陶之貴<lb/>
為子求郎且不可得則郎秩固重矣然千室之邑至使<lb/>
郎官為之漢氏制法安得不為近古邪恭惟主上總覽<lb/>
<pb n="KR4d0225_WYG_003-27b"/>
萬幾茂揚衆俊其視中外有若一體卿監郎曹與夫郡<lb/>
守部使者則必使之更出迭入其於侍從左右之臣非<lb/>
由夫鸞臺紫薇諫官御史則取之藩輔之重資考之最<lb/>
者耳訓辭溫雅發自天衷此誠百世不刋之法也貞觀<lb/>
以來獨重内任而縣令刺史頗輕其選開元而下雄望<lb/>
之郡猶或少加擇人至於江淮隴蜀則有所不暇雖自<lb/>
冗官擢方面者皆以為下遷往往視牧守為斥逐之地<lb/>
因循之弊殆至如是唐之盛時名臣輩出其飛章激論<lb/>
<pb n="KR4d0225_WYG_003-28a"/>
切中一時何者為多也稽參史牒發揮王言此儒生之<lb/>
職也願聞其畧<lb/>
問毛玠典選至有乗柴車過府寺者楊綰在相位至有<lb/>
徹園林損騶馭減聲樂者豈以激濁揚清為銓衡之職<lb/>
進賢退不肖為宰相之事予奪見於此而好惡形於彼<lb/>
此其所以歆羡嗟歎不約而自合也以一時人物而為<lb/>
當世軒輊此猶可言也伯夷之所以自處者其於天下<lb/>
之毁譽有所不顧是以聞伯夷之風者頑夫㢘懦夫有<lb/>
<pb n="KR4d0225_WYG_003-28b"/>
立志以西山一介之人而奮乎百世之上百世之下聞<lb/>
者莫不興起也名公巨人與夫世之所謂有道者其視<lb/>
天下猶如反手况所謂康衢之間尺一之詔其蕩滌鼓<lb/>
舞又當如何哉明天子以慈儉為寳而不敢自暇自逸<lb/>
十行細札其為郡國而下者盖無虚月也且謂文王之<lb/>
時在位者有羔羊素絲之節此不待矯揉之方不由勸<lb/>
沮之術今何修而得此也在淵衷所為黙識則又何患<lb/>
道徳風俗之不如古也雖然猶有可言者漢之文帝衣<lb/>
<pb n="KR4d0225_WYG_003-29a"/>
弋綈履革舄視百金為中人十家之産未嘗輒輕用之<lb/>
以文帝自律不能使斯民回心而嚮道者以俗吏尚多<lb/>
故也在文帝之世惟河南吳公以治狀為天下第一其<lb/>
他則無聞焉耳若夫王成黄覇朱邑龔遂召信臣襍然<lb/>
見稱於宣帝之時杜詩任延錫光第五倫宋均之徒在<lb/>
建武永平之際其亦籍甚者也夫以文帝愛民如赤子<lb/>
而一時循良終不聞如是輩出又何耶是以其身先之<lb/>
乎其在責實之政不可後乎通於當世之務者幸道其<lb/>
<pb n="KR4d0225_WYG_003-29b"/>
所以然<lb/>
問同是堯禹同非盗跖是其所是非其所非此特俗學<lb/>
常人耳天下固有獨是獨非者不求之言而求之於忘<lb/>
言庶幾有所合也楊墨塞路孟子辭而闢之楊墨學仁<lb/>
義學楊墨道是禍仁義也非孟子不知楊墨之為害天<lb/>
下後世之言楊墨者實不知何者之為楊墨也荀况氏<lb/>
作書以非墨子是必為知孟子者又何併以孟子非之<lb/>
韓愈氏考信孟氏是必知墨氏之為害又何以墨子之<lb/>
<pb n="KR4d0225_WYG_003-30a"/>
言為無負於聖人也孟子同非墨子同是可以是非求<lb/>
之耶抑不可以是非求之耶各以所見言之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0225_WYG_003-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　艾軒集卷三<lb/>
</p>
<p>
</p>
  </div>
</body>
</text>
</TEI>
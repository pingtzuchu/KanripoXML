<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集</head>
    <p>
<pb n="KR4d0225_WYG_000-1a"/>
欽定四庫全書　　　　　集部四<lb/>
　艾軒集　　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案艾軒集九巻附録一巻宋林光朝<lb/>
　　　　撰光朝字謙之莆田人登隆興元年進士厯<lb/>
　　　　官國子監祭酒兼太子左諭德除中書舍人<lb/>
　　　　兼侍講以集英殿修撰知婺州卒光朝為鄭<lb/>
　　　　俠之壻又從陸子正㳺學問氣節俱有自來<lb/>
<pb n="KR4d0225_WYG_000-1b"/>
　　　　長朱子十六嵗朱子兄事之其為舍人日繳<lb/>
　　　　還謝廓然詞頭一事尤為當世所稱平生不<lb/>
　　　　喜著書既沒後其族孫同叔裒其遺文為十<lb/>
　　　　巻陳宓序之後其甥方之泰搜求遺逸輯為<lb/>
　　　　二十巻刻於鄱陽劉克莊序之至明代宋刋<lb/>
　　　　已佚僅存抄本正德辛已光朝鄉人鄭岳擇<lb/>
　　　　其尤者九巻附以遺事一巻題曰艾軒文選<lb/>
　　　　是為今本而所謂十巻二十巻者今遂皆不<lb/>
<pb n="KR4d0225_WYG_000-2a"/>
　　　　可見王士禎居易録稱嘗從黄虞稷借觀其<lb/>
　　　　全集憾未抄録未審即此本否也然即此本<lb/>
　　　　觀之學問氣節亦可見其一班舊本間有評<lb/>
　　　　語蓋明林俊所附入皆無發明故今悉刪汰<lb/>
　　　　焉乾隆四十一年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4d0225_WYG_000-3a"/>
　艾軒集原序<lb/>
昔者孟子歿夫子之道不傳二程子歿周子之傳亦幾<lb/>
乎蝕矣吾家艾軒崛起南服専志聖賢於時遺儒陸子<lb/>
正施廷先嘗學和靖龜山先生特從指授以上紹伊洛<lb/>
之傳窮博而會之要絶意著述東井倡道走莆士而朋<lb/>
來之四方質夫顯道門墻者不少文祖六經輔秦漢詩<lb/>
派山谷后山半山而祖之於唐檀弓穀梁後邨有成論<lb/>
焉年五十始奏名二十四轉而至中舍平茶冦講中庸<lb/>
<pb n="KR4d0225_WYG_000-3b"/>
一再為孝宗褒奬坐封還詞頭改工部侍郎以集英修<lb/>
撰知婺州提舉興國宫以卒先生長晦翁一十六嵗晦<lb/>
翁商畧理道獨先生意合嘉其精細退若有得辯析時<lb/>
見於書兌澤南軒於易間有所異為晦翁獨與其繳駁<lb/>
新端也東萊曰平生保任此老不負諡文節也君子謂<lb/>
允去今三百五十年祠乆圮墓之田易數姓稚弱二孫<lb/>
稀落可念龍坡之為仰止書院馮守行健雷尹孟升意<lb/>
也俊偕汝華謀曰先生嘗同晦翁講道以齒則兄以道<lb/>
<pb n="KR4d0225_WYG_000-4a"/>
則友晦翁固道學淵源先生亦道學名派起一方而名<lb/>
天下稱南夫子無異詞宜並祀雷喜白之馮暨貳暨大<lb/>
巡宣司監司督學議可並祀二先生侍以莆髙弟子而<lb/>
復梓其文以傳噫先生亦再遇矣昔祠之立也以元仲<lb/>
行健元仲非歟梓文岩仲伯紀也孟升二君子非歟扶<lb/>
衰竟事郡大夫業共為之先生名光朝字謙之正徳辛<lb/>
巳族孫見素俊書於雲莊青野<lb/>
　艾軒集舊序<lb/>
<pb n="KR4d0225_WYG_000-4b"/>
莆陽艾軒林先生文為世所宗而藁不多見學者好之<lb/>
如嗜慾然歿五十年始傳於世藏之深固以乆一出大<lb/>
肆理必然也先生行古道言動為時取式教授生徒非<lb/>
禮不行四方翕然響應來學者亡慮數百人道尊徳盛<lb/>
年五十擢第春官不數年拜大司成淳熈間天子幸胄<lb/>
監命講中庸玉㫖嘉歎擢寘近侍出使入朝狥義忘私<lb/>
無田無宮以遺妻子獨富於書至死不釋卷故其文森<lb/>
嚴奥美精深簡古上參經訓下視騷詞他人數百言不<lb/>
<pb n="KR4d0225_WYG_000-5a"/>
能道者先生直數語雍容有餘非學博識髙義精理到<lb/>
能如是乎初先生從子成季裒其藁不輕以示人近族<lb/>
孫同叔搜羅畧備得詩文若干首為十卷急於埀後不<lb/>
暇求序於名公猥以屬宓顧惟愚陋妄測宏深得罪君<lb/>
子又將何辭昔揚子歿四十年而法言始行韓集歴五<lb/>
季至我朝始大振宓於先生之文亦云年月日陳宓謹<lb/>
序<lb/>
　又<lb/>
<pb n="KR4d0225_WYG_000-5b"/>
以言語文字行世非先生意也先生乾淳中大儒國人<lb/>
師之朱文公於當世之學間有異同惟於先生加敬於<lb/>
時朝野語先生不以姓氏皆曰艾軒晚為中書舍人中<lb/>
批某人賜出身除殿中侍御史先生封還曰輕臺諫羞<lb/>
科目矣天子知先生决不奉詔改授工部侍郎不拜而<lb/>
去其學問名節如此以言語文字行世非先生意也然<lb/>
先生學力既深下筆簡嚴髙處逼檀弓穀梁平處猶與<lb/>
韓並驅在時片簡隻字人已貴重今其存者如岣嶁之<lb/>
<pb n="KR4d0225_WYG_000-6a"/>
碑岐陽之鼔矣初先生為布衣已負重名後貴顯於朝<lb/>
愛先生者多以晚節為憂及西掖去國然後呂成公喜<lb/>
曰過江以來未有也烏虖修而至於先生而前輩責備<lb/>
之嚴如此則凡修而未至於先生者其可以無日新之<lb/>
徳乎其可不畏晚繆之譏乎向使先生希旨書行必根<lb/>
着不去為李嶠為張説先生一奮其决遂為李藩為袁<lb/>
髙義利萌於一念芳臭分於千載故余讀先生之書重<lb/>
有感焉先生歿六十年微言散軼復齋陳公宓所序者<lb/>
<pb n="KR4d0225_WYG_000-6b"/>
纔十之二三外孫方之泰訪求裒拾彚為二十卷勤於<lb/>
李漢趙徳矣東陽范侯鎔欲鋟梓會迫上印不克就毘<lb/>
陵張侯友慨然成之余二大父實率鄉人以事先生者<lb/>
也序非通家子弟責乎敬不敢辭後村劉克莊序<lb/>
　鄱陽刋艾軒集序<lb/>
艾軒先生道最髙名最盛而其後最微傳其學者再世<lb/>
網山樂軒二師又皆以窮死先生平生既不著書遺文<lb/>
僅數卷耳歿五十年未有全藁余同舍方君巖仲先生<lb/>
<pb n="KR4d0225_WYG_000-7a"/>
外諸孫也每相與振腕此事壬辰成進士南還余别之<lb/>
彚征曰太史公遺書令責在楊惲矣岩仲歸而求之凡<lb/>
數年方克集刋於莆而四方學者未盡見也春來鄱過<lb/>
象山友人湯君伯紀相與語曰昔艾軒使東廣道饒之<lb/>
餘干宿相嶺有鄉耆儒李恕軒名興宗者嘗侍先生談<lb/>
一夕至今吾里能傳艾軒之言若以公之書鋟之鄱邦<lb/>
人之願也余喜曰是吾心也既成將誌以嵗月因思日<lb/>
者聞於吾師樂軒曰網山盛年挾冊從師四方率以不<lb/>
<pb n="KR4d0225_WYG_000-7b"/>
契去及來城南初宿齋房未即見先生與客語夜闌聞<lb/>
其息入而驚寢者先生曰睡是大家睡夢是獨自作<hi>音</hi>
<hi>佐</hi>網山喜而不寐曰吾得師矣自此事先生餘三十年<lb/>
玉融陳叔盥少從先生於紅泉一日出揖客其容赭然<lb/>
先生曰心不負人面無慚色叔盥悟而自户遂以行義<lb/>
名叔盥受詩於先生嘗與樂軒讀國風於古寺吟諷累<lb/>
夕俄而至采蘋捲卷泣頓得中庸之旨叔盥喜以告網<lb/>
山網山遂以樂軒見先生曰吾嘗語若詩不歌易不畫<lb/>
<pb n="KR4d0225_WYG_000-8a"/>
無悟入處今於元潔猶信吾詩不亡矣其遺言若此者<lb/>
皆失傳又曰先生初補上庠嘗就月試考官夜得其文<lb/>
聚同列以笑少司成陳少南旦許之具曰非謔也卷有<lb/>
數語誠可哂索而視盖策以兵勢問而先生之對有曰<lb/>
譬如嬰兒夜啼拊之不止㗖之不止卒然滅燭伏户下<lb/>
為虎嘯狐鳴則其喙如窒少南曰此筆當與太史公争<lb/>
衡必寘首選長㕔曰已得一人矣幸次之少南曰毋使<lb/>
居人下不然寧黜之語頗侵司成少南竟以此去國先<lb/>
<pb n="KR4d0225_WYG_000-8b"/>
生聞而歎曰甚矣知已之難棄其籍而歸一意聚徒講<lb/>
道不復試成均者十餘年年五十始以鄉書免擢第其<lb/>
遺事類此者亦失傳方先生在時世號南夫子於經於<lb/>
道超悟獨得若此與孔顔旦慕之遇於數千年因革之<lb/>
故如語昨日事今學既不傳而所可傳者數卷僅爾茫<lb/>
茫宇宙不知幾何年又有此人物嗚呼惜哉淳祐十年<lb/>
嵗次庚戌良月朔後學三山林希逸書於鳳游堂<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>艾軒集巻六</head>
    <p>
<pb n="KR4d0225_WYG_006-1a"/>
欽定四庫全書<lb/>
　艾軒集巻六　　　　　　宋　林光朝　撰<lb/>
　　啓<lb/>
　　　除舘職謝虞丞相啓<lb/>
昨䝉恩授秘書省正字兼國史院編修官某涉世甚踈<lb/>
每愧公車之召奏篇何取遽叨冊府之游敢竊榮名自<lb/>
多慙色惟是四象八卦之出在於參天兩地之初取經<lb/>
緯以為文合偏傍而成字大者六籍紛然百家得非齊<lb/>
<pb n="KR4d0225_WYG_006-1b"/>
魯之所傳乃若江河之無極繙經十二豈徒誦説之云<lb/>
乎奏牘三千其亦滑稽之䧺者孰能削去其不合自可<lb/>
講求其未聞考羣玉之所居置千金於其上卜筮全書<lb/>
則校之太史韜鈐衆説則質之步兵惟經傳前後之不<lb/>
同以篆籀古今之相雜至於數家之學共此一札之訛有<lb/>
加討論如再開闢發羣書於劉向所謂多聞訪竒字於<lb/>
揚䧺其如已老世有此説古難其人某久矣覊單㓜而<lb/>
疵賤非敢友天下之善士不過誦紙上之空言筋力已<lb/>
<pb n="KR4d0225_WYG_006-2a"/>
衰日月云邁以七制續書為不妄以九賛象易為當然<lb/>
抗顔何多相與呻吟于裘氏之地過情所得且將俎豆<lb/>
於賢人之間屬王公論薦之初以鄉曲題評之素自令<lb/>
汗下况或弓招惟延英廣内髦雋之同游而石室金匱<lb/>
文獻之具在所幸備數於校讐之末豈容濫吹於筆削<lb/>
之間若陳子昂之在書林將變更乎徐庾劉知幾之當<lb/>
史筆第歎息於荀袁即此名家謂之能事豈為文字之<lb/>
妙選乃反場屋之陳人有是空踈若何報塞兹盖伏遇<lb/>
<pb n="KR4d0225_WYG_006-2b"/>
某官道惟盡變物皆曲成當長淮倥偬不暇給之時在<lb/>
全蜀綢繆孰敢侮之地惟徳盛仁熟泛然而若辭則智<lb/>
名勇功惡乎而可見兹纂四朝之大典盖有千歳之宏<lb/>
模稍増載筆之員即課成書之日謂商周而下雖百世<lb/>
之可知然游夏之徒於一辭而莫措若為誤寵奚取空<lb/>
餐某敢不商畧前聞温尋故習欲知古人獨到之地其<lb/>
在平生未見之書尚能續舊簡之刓何傷遲暮有可為<lb/>
直筆之助庶答生成<lb/>
<pb n="KR4d0225_WYG_006-3a"/>
　　　除廣西憲謝梁丞相啟<lb/>
膠庠貳職莫助於成材嶺海一封更勞於推轂曽是血<lb/>
氣既衰之日乃為朝廷可用之人有此叨逾逮今震恐<lb/>
伏念某受材最短見事每遲自塵汚於華途已侵尋於<lb/>
暮齒儲闈進讀有如綺季之逄時大學備員安得陽城<lb/>
之遺愛技亦止此人其譏之撫病骨以自憐控危衷而<lb/>
有請豈為望外乃在遣中顧兹蕭條場屋之餘亦出禮<lb/>
樂皇華之選此盖伏遇某官中惟獨立大實兼容於是<lb/>
<pb n="KR4d0225_WYG_006-3b"/>
四夷聞其風而以一相處乎内對平津賢良之䇿乃在<lb/>
盛年進宣公仁義之談適當暇日遂令蕞質亦展㣲勞<lb/>
某敢不矜恤鮮民滌除滯訟究北流商鹽之弊塞南州<lb/>
買馬之萌奏牘三千或有禆於末議行年六十當無負<lb/>
於新書敬敷惻怛之懐庶答生成之賜<lb/>
　　　賀龔叅政實之啓<lb/>
顯奉制函寵陪國論方兩地飛騰之日以十年供奉之<lb/>
班勢在廟朝喜連海嶠恭惟某官中而不倚大則有容<lb/>
<pb n="KR4d0225_WYG_006-4a"/>
惟進退若是綽綽然故言行胡不慥慥爾下坡無愧欲<lb/>
觀南海之樓船次對有加盖示江西之襟帶亟從釐席<lb/>
進領容䑓未踰旬浃之間已躐事樞之上然居任重責<lb/>
大之地而有私憂過計之人莫盛此時乃為吾里曽謂<lb/>
衣冠之可述實掩古今之所聞近若隣牆同焉列㦸家<lb/>
家稷契其是之謂乎區區漢唐固無足道者若山東之<lb/>
名閥可數即代北之驕氣何如故天下之所以想聞正<lb/>
人於是乎登用企踵以俟執簡而書吾亦忌此盛名人<lb/>
<pb n="KR4d0225_WYG_006-4b"/>
將課其後效豈黄覇不及治郡之日而謝安何如高卧<lb/>
之時以故長懐無嫌後賀某竊聞盛事尤激懦衷且合<lb/>
天下國家之謀而為邦人父兄之喜究觀大臣出處之<lb/>
際要當一世利害之衝惟無私則衆所歸茍不伐則事<lb/>
必濟天其有待我不敢知二十四考之中書豈為幸會<lb/>
一百五日之寒食更在爕調<lb/>
　　書簡<lb/>
　　　與葉丞相子昂<lb/>
<pb n="KR4d0225_WYG_006-5a"/>
麻制一出灑然相賀世之所謂大臣者若未易名狀然<lb/>
約之先秦古書殆不過三數語耳㫁㫁猗無他技其心<lb/>
休休焉如有容丞相每用此道略不費排布人之有善<lb/>
若已有之人之彦聖其心好之不啻如自其口出以一<lb/>
相處乎内而帖然無他者所恃惟此耳唐以來宰相謂<lb/>
之禮絶百僚無長㓜皆拜伏於其前相君平立小埀手<lb/>
而已又送客未嘗輙下階冨鄭公在相位雖卑官及布<lb/>
衣皆與之抗禮送之及門視其上馬乃還其中休休焉<lb/>
<pb n="KR4d0225_WYG_006-5b"/>
故見之於外也常若不足以此知吐哺握髮不為過當<lb/>
事此亦丞相所喜道者聞登庸以来所執也愈下若過<lb/>
為憂畏者恐或者反以為疑故不待再三而後及此耳<lb/>
偶覺辭費悚灼之甚<lb/>
　　　與陳丞相應求<lb/>
建安報政當不在數月之後鋒車行且至矣寶學慈祥<lb/>
之目不約同辭如聞比日所見似於撾扑稍留意豈為<lb/>
治建安輕剽之俗要須如是然此正不足以化强梗萬<lb/>
<pb n="KR4d0225_WYG_006-6a"/>
一如所聞幸一出舊轍當使去建安之日而强梗者猶<lb/>
有所顧忌耳昨過楓亭見林聘君亦欲要之一出昔之<lb/>
人未嘗以不仕為高長㓜之節不可廢也君臣之義如<lb/>
之何其廢之聘君處衡茅七十年件件如其意盖為君<lb/>
君臣臣素定於天下故棲遲之人可以取飽滿如此年<lb/>
事筋力尚無他何為堅卧不起而使明時有遺才之歎<lb/>
郡守向於真州同研席為四十年故人見此盛事如其<lb/>
再升第見委官敦趣亦幡然一来耳富鄭公以天下人<lb/>
<pb n="KR4d0225_WYG_006-6b"/>
物為意最後於青州得一布衣激歎之甚如未嘗得士<lb/>
者參政搜取遺佚㧞其尤者海内以為當然喜可知也<lb/>
濶踈之典驩聲填巷恐亦欲聞之<lb/>
忽聞師徳以痼疾竟不起殊令驚涕人事不可料乃爾<lb/>
耳丞相寃惜痛割有所不堪忍奈何奈何此為佳公子<lb/>
人品甚高生長富貴中而每每欲見古人歸宿之處頃<lb/>
嘗到東閣其所發問皆非舉子習尚曽遣人來借書未<lb/>
嘗及非聖之書簡尺往来意詣而辭不費可見其為吉<lb/>
<pb n="KR4d0225_WYG_006-7a"/>
人君子渾然美質不待雕鐫也丞相樂易每在順境中<lb/>
行不知有此痛切事似聞連月不見客恐亦未應得如<lb/>
此以夫子之盛徳一無所可憾伯魚亦先夫子而卒不<lb/>
聞夫子過當興哀也慨予為伯兄長子逺来相依廵歴<lb/>
到南海即得與之相聚十日忽為厲毒所侵不可救異<lb/>
縣悲傷觸事生感師徳凶問忽歴耳唯有痛涕未縁到<lb/>
坐隅尚乞豁情散哀稍加飡飯此為深禱<lb/>
　　　與王舎人宣子<lb/>
<pb n="KR4d0225_WYG_006-7b"/>
某老矣竊一第言之慙人不逺二千里遣書為問交舊<lb/>
繫念如此甚深感慨不可言某初以覃恩可一例得官<lb/>
嘗走書寄三館故人云五十之年如何更對人稱得門<lb/>
生何似討取見成勑黄來僻處袖手自稱曰老夫今於<lb/>
此語可不笑置之然從来懶見人懶作書合此二懶便<lb/>
應出人前不得甚欲乞一畨嶽祠為歳月讀書計因作<lb/>
書如對面語故偶及之某一生来收拾書巻每自吳中<lb/>
来必至空囊盡買書今旋覺目力日益短得所寄漢書<lb/>
<pb n="KR4d0225_WYG_006-8a"/>
善本并其他數種書雖暗中可以摸索忠信之實何可<lb/>
彌忘也二十年聲名逺出而不改其度此為甚善水之<lb/>
積也不厚則其負大舟也無力璽書褒異逺近翕然以<lb/>
見召節之次第也舎人不患無其時而患所以自處以<lb/>
何者為定䇿區區所望唯是耳<lb/>
某覺得早衰無他想惟貪把書卷不減少年時終日在<lb/>
案頭翻故書以此為實歴日子然實歴殊不易得往往<lb/>
為俗事所分讀書如飲㗖一日不得食便如此空薾三<lb/>
<pb n="KR4d0225_WYG_006-8b"/>
朝五日或不近書卷虧耗自不少每以此自警前時所<lb/>
寄數種書甚善一生停蓄来唯此為最每一開書巻便<lb/>
覺眼明此為一如意事也某亦欲集聚偶然所見處謂<lb/>
之六經章句得十年定坐以畢此心然日過一日擾擾<lb/>
不暫息十年之期無乃太自寛耳<lb/>
　　　與朱編修元晦<lb/>
前此數得来書每祝耕老有五夫便人去令来取書因<lb/>
循如許言之愧甚去年過黄亭只相隔得三二日所欲<lb/>
<pb n="KR4d0225_WYG_006-9a"/>
道者亦何數唯耿耿比承除書之下此在公論以為太<lb/>
遲不知賢者出處自有時直道之信善類増氣見教恭<lb/>
而安數語乃是從根株上説過来別後對此如一對靣<lb/>
語但所謂與虞仲達及此一節更記憶不上是日説數<lb/>
件話當不止此耳林用中聞以舘舎處之得質正所聞<lb/>
而求所未聞甚善復之到官已三月偶痰唾中有血雜<lb/>
出令人憂懸也<lb/>
　　　與薛守<lb/>
<pb n="KR4d0225_WYG_006-9b"/>
某生長於莆今且老矣見向来二三君子皆以為易治<lb/>
數年来事緒繁省當非昔時然風俗如故也史君以家<lb/>
世根株之學遇事無留滯施之褊壤當亦不費爬梳否<lb/>
前畨與潘太史君相約以為吾人乃數年相知他時来<lb/>
鄉井偶相值却有去城市七八十里一處所名麥斜可<lb/>
以讀書終歳足跡自不當到州郡亦要先説破恐他時<lb/>
却相訝<lb/>
　　　與黄少卿仲秉<lb/>
<pb n="KR4d0225_WYG_006-10a"/>
先儒謂三百篇之詩有出於婦人女子小夫賤𨽻之口<lb/>
古今人情實不相逺豈有閭巷之人卒然能為是語者<lb/>
此盖當世文人述而為詩所述者多出於婦人女子小<lb/>
夫賤𨽻一時情狀以當是時有采詩之官可以轉而上<lb/>
聞爾故諸國有風為采詩者所得若近世有道州民杜<lb/>
陵叟逺别離長相思貧女詞征婦怨古薄命妾皆欲流<lb/>
入樂府使婦人女子小夫賤𨽻悲愁恨歎之聲或偶然<lb/>
寓之一聽耳<lb/>
<pb n="KR4d0225_WYG_006-10b"/>
　　　與查少卿元章<lb/>
離騷去風雅為甚近一篇三致意此正為古詩體非如<lb/>
太史公所謂也又反復周頌不見蹤由却悟離騷為太<lb/>
苦嘗意取周頌沉之汨羅即千古滯纍可以凌蒼霞出<lb/>
紫氛如其意謂所在耳我思古人實獲我心<lb/>
　　　與翟憲<lb/>
前日以所聞不敢不布之凢格辱以雅故無纎毫見疑<lb/>
此一件豈可以世俗論也某小年時聞參政公在會稽<lb/>
<pb n="KR4d0225_WYG_006-11a"/>
偶有一失不忌他人言之源流深逺乃見之此耶幸甚<lb/>
幸甚<lb/>
　　　與范帥至能<lb/>
某昨遣承局行計程當已過蒼梧忽觀勅目竊審紫㣲<lb/>
舎人有節制全蜀之命已專走賀牘此行甚寵料不容<lb/>
固辭恐前旍已出湘潭遂令去人徑自郴江下長沙領<lb/>
近誨乃知尚在桂林欣慰之甚某歳中兩至南海覺得<lb/>
筋力殊不堪若更宿留恐厲毒之氣乗衰憊而来却如<lb/>
<pb n="KR4d0225_WYG_006-11b"/>
何禁當得反復思之勢當乞祠禄為度嶺計每見舎人<lb/>
處倉猝有甚深定力萬里之行想規畫已就亦須牽船<lb/>
上峡否若有一綫道可去自不必起此想某兩度颿海<lb/>
作怔忪者數年雖證候多端不可曉然縁想在是耳来<lb/>
書苦多病聞之懸切第以國事不應逡廵越城舊隐在<lb/>
江東為第一然天下閑人自應少㸔了錦官古跡却歸<lb/>
来袖手亦未晚退之一生辛苦故有尋思百計不如閑<lb/>
之語舎人於應酬紛拏中乃如無事書巻且不廢恐石<lb/>
<pb n="KR4d0225_WYG_006-12a"/>
湖一境不為徒然耳<lb/>
某自到湘南首尾恰兩年凡再易地今復在收召之數<lb/>
僥竊誤恩何以論報去年五月末出凌江督捕以暑暍<lb/>
多生疾三十年来案頭黐坐無一長進從来不知兵今<lb/>
乃以破賊聞不能無慙色也舎人節制全蜀事權不分<lb/>
為上之所倚重者如是忠武侯當倥偬之日應接不少<lb/>
停而天下視之常若廬中堅卧無意於事功者石湖依<lb/>
然幸不必多念之巫峽一帶煙雲澒洞當不在人境中<lb/>
<pb n="KR4d0225_WYG_006-12b"/>
小年時誦楚人之賦每有歳月徜徉之想所以牂柯一<lb/>
念見之夢寐今老且衰此念稍釋反復来教唯耿耿舎<lb/>
人涉太行以北又望交州為接畛今乃卧䕶巴漢而經<lb/>
略中原若不使一旅人太史氏誇張所歴似亦大無謂<lb/>
也<lb/>
　　　與趙著作子直<lb/>
詩本義初得之才卄五歳如洗滌腸胃讀之三歳旋覺<lb/>
得有未穩處大率是歐陽二蘇及劉貢父談經多如此<lb/>
<pb n="KR4d0225_WYG_006-13a"/>
若補亡鄭氏所序此為無用之學若鈆山坐得定當作<lb/>
數叚去大家評量㸔如何古人著書直是百世以俟聖<lb/>
人而不惑豈如此茍作也<lb/>
歐陽氏詩本義初欲作數叚注脚去偶聞旌車入覲便<lb/>
不復作此念此一件唯林下可以過目若公餘尚可耳<lb/>
今賀者填門何暇及此事某頃時作詩注脚乃在上庠<lb/>
與同舎往還今思之三十五年尚未成編亦不知去家<lb/>
十年頓在甚處前時欲追記髣髴第以歐陽不當謂之<lb/>
<pb n="KR4d0225_WYG_006-13b"/>
本義若論本義何嘗如此費辭説且如闗雎云視其居<lb/>
則常有别此一叚却是為先儒之説所亂若在本義不<lb/>
應爾又云以其有不妬忌之行而左右樂助其事又云<lb/>
能如此則宜有琴瑟鐘鼓以友樂之此皆支蔓語如引<lb/>
太史公周道缺而闗雎作又不然當時三家説詩各有<lb/>
師承今齊韓之詩字與義多不同毛公為趙人未必不<lb/>
出於韓詩太史公所引者乃是一家之説豈可便以此<lb/>
為定説古文尚書與子長並出今所引者非古文如所<lb/>
<pb n="KR4d0225_WYG_006-14a"/>
謂祖飢惟刑之謐此當有来處非口口傳授之失也則<lb/>
闗雎自不當據一家為説又如卷耳云因其勤勞而宴<lb/>
犒之又樛木云不嫉妬則妾無怨曠又兎罝以言周南<lb/>
之君列其武夫以為守禦此皆贅辭㫁然非本義如漢<lb/>
廣汝墳意義全失麟之趾只是周南之人目之所見如<lb/>
公子者乃人中麒麟故以此引譬此在六詩為比比則<lb/>
有義興則無義可尋也麟之趾乃以比公子于嗟麟兮<lb/>
此歎美之辭二章三章只是説麟已説趾又須説一件<lb/>
<pb n="KR4d0225_WYG_006-14b"/>
乃為角大序所謂言之不足故嗟歎之嗟歎之不足故<lb/>
永歌之所以一篇而三致意焉今乃云以蹄角自衛如<lb/>
我國君以仁徳為國猶須公族相輔衛爾如此説詩謂<lb/>
之本義可乎孟子謂固哉高叟之為詩如孟子見得本<lb/>
義甚曉然文中子以為詩者民之情性孟子謂詩亡然<lb/>
後春秋作人之情性不應亡使孟子復出必從斯言某<lb/>
每有胷臆之説文潜多以為然其次則吾兄自從去家<lb/>
鄉他人之前更不應及此一見棄去勿以視人也<lb/>
<pb n="KR4d0225_WYG_006-15a"/>
　　　與范國録元卿<lb/>
某老去無他念惟讀書縁想過如廿年前時不候杯飯<lb/>
足不管他兒女之累但見空屋數椽去城稍逺便可讀<lb/>
書得一日無雜念對書案謂之實歴日子囘視五十年<lb/>
所得實歴為幾許文字如河山無終窮非悠悠者所可<lb/>
到前時得官本楚詞愛之不去手離騷加盤誥此非他<lb/>
作所能亂也所謂一篇而三致意便是古詩體一夕讀<lb/>
周頌不覺天明箋註不曉古人作文字心曲却把作文<lb/>
<pb n="KR4d0225_WYG_006-15b"/>
字説將去取周頌一二篇除了註脚空江好夕琅琅誦<lb/>
一遭使靈均聽之安得不解脫也<lb/>
　　　與樊憲茂實<lb/>
某比縁聚徒逺出二十里伏䝉頒示御書新刻跪受震<lb/>
恐仰惟名世鉅公遭逄聖奬而有此昭囘之賜且使蓽<lb/>
門圭竇者亦得以與沾丐之餘豈為文雅治郡欲令諸<lb/>
生一變齊魯之習故有是寵分邪未即隨例走黄堂率<lb/>
爾叙謝不任凌悚<lb/>
<pb n="KR4d0225_WYG_006-16a"/>
　　　與宋提舉去葉<lb/>
彼黍離離彼稷之苗謂彼處有黍離離然彼處又有稷<lb/>
其苗勃然矣如某在斯某在斯某人在斯為甲也某人<lb/>
在斯為乙也如冽彼下泉浸彼苞蕭所指為兩處若謂<lb/>
彼黍離離乃彼稷之苗即彼黍離離彼稷之穗説不行<lb/>
苗之與穗非目中同時所見者不應説彼黍離離乃彼<lb/>
稷之苗又彼黍離離乃彼稷之穗以此知非一時目中<lb/>
所見自曉然也十五國風如周南之國召南之國盖自<lb/>
<pb n="KR4d0225_WYG_006-16b"/>
周召以南之國如江漢汝墳小國何數其風土所有之<lb/>
詩并見之二南則詩之萌芽楚人為得之又一變而為<lb/>
離騷耳如氓之一詩盖出於詩人所傷六禮不明不待<lb/>
媒妁而自相通有如此已甚者送子涉淇至于頓丘淇<lb/>
水也頓丘地名二章乗彼峗垣以望復闗前章謂淇謂<lb/>
頓丘皆指所經歴之地即復闗為處所無可疑如升彼<lb/>
虚矣以望楚矣乗彼峗垣以望復闗乃叙所以未乗峗<lb/>
垣之時不見復闗即戚嗟出涕今乗峗垣已見復闗矣<lb/>
<pb n="KR4d0225_WYG_006-17a"/>
乃笑語自若也又叙笑語之意為爾卜爾筮體無咎言<lb/>
以爾車来以我賄遷第三章謂士之躭兮猶可説也女<lb/>
之躭兮不可説也此詩人叙述無可疑者<lb/>
　　　與鄭編修漁仲<lb/>
石室料理稍稍就緒但公道難行日有齟齬三兩年間<lb/>
無逺近笑罵今年来何止笑罵某每度與人不相闗自<lb/>
反已久而怨者益衆從此至老死無憾也六兄去吾聖<lb/>
人千餘歳得不傳之學夫子三四十年足跡半天下自<lb/>
<pb n="KR4d0225_WYG_006-17b"/>
衛反魯然後樂正雅頌各得其所於討論之後僅無一<lb/>
人知制作大意某前數年間夾漈有説便心開目明第<lb/>
恨無成書可驗耳比日仲友兄弟相聚亦許就兄處逐<lb/>
項借出某愚且顓年歳間須見次第想兄不於某吝其<lb/>
傳也示喻石鼓刻己釋然前輩所作大率無據某聞䆳<lb/>
師喜蓄圖書六兄為此物一行而傳聞者遷就其説吾<lb/>
曹門户絶無人六兄當為天下倡毋重他人疑心焉二<lb/>
姪謹畏可喜惕前時習懶今亦稍入繩墨然所見俱不<lb/>
<pb n="KR4d0225_WYG_006-18a"/>
俗要之當有所至某近来選數人逐畨講禮書到樂記<lb/>
中庸却自為開釋此數篇似董仲舒所作與大序繫辭<lb/>
相為表裡耳古文書亦易得汲冡書只少馮一本倅㕔<lb/>
抄未足併約月末間納去<lb/>
　　　與丘左司文昭<lb/>
某違離之久耿耿不去心涉秋多暑不審愒茇長道台<lb/>
候何似某不謂夾漈六兄僅至此海内所同惜執事綢<lb/>
繆骨肉之交惟夾漈為當之公侯胷中如空谷何物着<lb/>
<pb n="KR4d0225_WYG_006-18b"/>
不去然相看到頭白者今為幾人乃朋友一闕失何可<lb/>
復得之寢門之慟今已數月一歴丘隴哭之如新䘮奈<lb/>
何奈何古者置朋友於大倫五者之間是其情好當如<lb/>
父父子子兄兄弟弟今人豈復知有此傳聞昨者隨柩<lb/>
来服以緦此唯酌其情之所安者為之末縁一弔令人<lb/>
不滿心某每讀書見古人中有是事且至涕下固當以<lb/>
此授之後来者使視公侯無愧色乃可爾宿草未除當<lb/>
一見若斧者併以觀禮焉言之於邑<lb/>
<pb n="KR4d0225_WYG_006-19a"/>
　　　與陳循州體仁<lb/>
説詩兩項善哉善哉此為第一義也六籍闕落惟此為<lb/>
完書縁三家以已見談詩有牽泥不通處所以去人情<lb/>
為甚逺某嘗向人説讀風詩不解芣苢讀雅詩不解鶴<lb/>
鳴此為無得於詩者才見二詩的然如是則三百篇之<lb/>
義不費辭説反覆来㫖有戚戚然於予心者故因以及<lb/>
之然吾人如此説詩却恐門外草深三尺也<lb/>
龜嶼墳亭前時一寓目知兄苦心畢力為此舉未定數<lb/>
<pb n="KR4d0225_WYG_006-19b"/>
椽之居而新壟乃爾賢者所為衆人固不識深欲書此<lb/>
事至竟以所取之名未甚稳若名之可言此但數百字<lb/>
一日即辦耳兄之長才治一郡有餘力不知者以兄為<lb/>
好生事願兄作郡使有實惠及人若南来者稱道不絶<lb/>
口即三十年之末交同受此沾丐也最不可飲酒聚食<lb/>
客如衲僧行却携數卷之書以自隨此為却瘴第一法<lb/>
也藥方無出此臨發程更須箋註一上乃可耳<lb/>
　　　與陳侍郎季若<lb/>
<pb n="KR4d0225_WYG_006-20a"/>
竊聞提宫以一疾遂不起痛甚奈何傳説不真未敢即<lb/>
遣䟽今已數月猶以為不然續得曲折於潮南傅史君<lb/>
捉筆酸愴不知侍郎何以堪忍痛甚奈何二十年中侍<lb/>
郎有此賢兄每来書其中多警語必携出同㸔一過道<lb/>
由合沙尚幸一再見之凶問歴耳唯有悲切提宫曩昔<lb/>
本無宦情龍光所及為千載一日此在侍郎差為滿意<lb/>
事也鴒原已矣傷涕何及某年過五十或可以斗粟平<lb/>
生寒苦相倚依有如吾伯兄且不得共此斗粟乃知提<lb/>
<pb n="KR4d0225_WYG_006-20b"/>
宫生前得一命在今日為無可憾者椎牛於墓下不如<lb/>
斗粟可以相及言之涕下辱侍郎他時有見母之寵因<lb/>
不覺及此以其念吾伯兄知侍郎所以愛兄者何有窮<lb/>
已也遣䟽稍濡滯得不以此為讓幸甚<lb/>
　　　與鍾離守<lb/>
伯兄生長閭巷本無可述惟謹身節用以全庶人之孝<lb/>
其措心不欺出語不雜閭巷逺近稱為長者同此宇宙<lb/>
五十餘年未嘗有惡聲一到耳以故托友人龔實之畧<lb/>
<pb n="KR4d0225_WYG_006-21a"/>
書歳月至於言行可以為一家教戒則自書之前時得<lb/>
南海所寄来似於某稍假借又未敢鐫出辱誨函稠㳫<lb/>
之問惟知竦矍<lb/>
䝉示下林處士省劄録白本此為明時甚盛之舉非史<lb/>
君貪賢嗜徳即希代之寶何從發露然於今為三聘矣<lb/>
古人賢者未嘗以不仕為高夫子所謂長㓜之節不可<lb/>
廢也君臣之義如之何其廢之夫子此語實無滲漏自<lb/>
古隐者知此説為未盡欲潔其身而亂大倫此道之所<lb/>
<pb n="KR4d0225_WYG_006-21b"/>
以不明也萍齋於二千石為舊交在某分亦不薄州郡<lb/>
致羔雁敦迫上道某亦欲以一紙趣李拾遺行矣<lb/>
　　　與泉州李倅<hi>迂仲之弟</hi>
承見寄論語一編某三十年来為徒友所困亦稍稍見<lb/>
得古人大體乃知儒釋之分若青天白晝退之於釋氏<lb/>
無所見止是見得名教中要當如此耳論語問答未嘗<lb/>
放開至如子思孟子便説出許多夫子嘗謂吾無隐乎<lb/>
爾此必非同堂合席之語夫子呼曽子而告之以吾道<lb/>
<pb n="KR4d0225_WYG_006-22a"/>
一以貫之乃知他人未可與聞此耳近時説論語大率<lb/>
會儒釋於一條不知聖人一出語無非日用飲食之事<lb/>
門人弟子得之知所謂有始有卒者在此耳某嘗㸔為<lb/>
國以禮其言不讓是故哂之盖真實見得如此是太虚<lb/>
中有此易簡之理論語問答乃因事逐旋説出若見得<lb/>
太虚中真實有此理即論語乃其注脚耳今人讀亞飯<lb/>
干適楚三飯繚適蔡四飯缺適秦鼓方叔入於河播鼗<lb/>
武入於漢少師陽擊磬襄入於海豈不甚曉然不到錯<lb/>
<pb n="KR4d0225_WYG_006-22b"/>
了本文本意却不知吾道一以貫之何嘗是兩様説話<lb/>
若俱從太虚中抽出不應有一叚難説一叚易曉如子<lb/>
路問死子曰未知生焉知死子路發此問要是羣居中<lb/>
無人問到此夫子所答六字只可作六字㸔添他一字<lb/>
脚不得乃知聖人所答如此無滲漏自是大人氣象如<lb/>
羣兒聽大父王大父説話必不支離及他語也又如願<lb/>
聞子之志此為卒然之問子曰老者安之朋友信之少<lb/>
者懐之此又見得大人無滲漏處某已畧窺髙明之學<lb/>
<pb n="KR4d0225_WYG_006-23a"/>
自是一家然似欲通儒釋為一條某之所見偶不如是<lb/>
又不敢不以告也<lb/>
　　　與楊次山<hi>龜山之孫</hi>
某授徒三十年不過為場屋舉子之習學問一事雖稍<lb/>
涉其涯而所以作語及所以傳授於人唯是一律豈敢<lb/>
輙出塲屋繩尺之外也某年近二十未知龜山所以遺<lb/>
後来者為何書及隨計走都下此説一歴耳又二三年<lb/>
中乃得之是時有周先生尹先生諄諄然八九十歳人<lb/>
<pb n="KR4d0225_WYG_006-23b"/>
乃文靖公一輩流也王信伯得之於龜山施廷先得之<lb/>
於信伯廷先吾友也廷先每説洞庭之野有一人吾所<lb/>
畏當買舟同一見之不及見此人廷先乃吾亡友方正<lb/>
字次雲之友某以次雲六兄之故遂定交某㓜歳聞李<lb/>
太白石曼卿之為人即踊躍道其事又初讀晉書見一<lb/>
様人物如寒蟬孤潔不入俗調此心甚樂之一日對次<lb/>
雲説古人如此終是不俗六兄云此數人孔子之門恐<lb/>
一日着脚不定某乃悟夫子之門為人物凖的千歳人<lb/>
<pb n="KR4d0225_WYG_006-24a"/>
物要得入此窠様中乃為無愧耳惜哉千歳而上有多<lb/>
少豪傑可以共學入道者恨不令聞此語陳寔管寧元<lb/>
徳秀姿禀如許數百年中乃一見又却不聞道此為大<lb/>
可惜龜山先生有一徒弟在永嘉不知其存否一在三<lb/>
衢即徐成叟某舊識之前日過三衢已八十餘從前不<lb/>
應舉不應舉一件自是難學近日龜山遺書又益出吾<lb/>
子求之有餘師乃至逺逺以書来此數年来朋友凋落<lb/>
而某為獨存某方深憂聞見有所未至則無所參質得<lb/>
<pb n="KR4d0225_WYG_006-24b"/>
吾友一紙書此心耿耿恨不得一相面以畢此説耳承<lb/>
所問數條豈敢有所愛試道一二吾友幸擇之學而時<lb/>
習之不亦説乎時習如車輪運轉時此尚未見得如何<lb/>
纔頃刻推不去便覺得前者為説之義起居語黙運轉<lb/>
不停此為時習纔一失節則餒矣乃知不餒即為説一<lb/>
以貫之此是夫子説向曽子以曽子窮理至此夫子故<lb/>
以是告之曽子出門人問之是門人未知所謂故曽子<lb/>
告之以夫子之道忠恕而已矣忠恕云者謂夫子之道<lb/>
<pb n="KR4d0225_WYG_006-25a"/>
乃如是忠恕有足者皆可至也非是以忠恕説一以貫<lb/>
之忠恕違道不逺要當如是發語耳致知格物致知是<lb/>
初學第一件不當求之太深今以日用件件求之求之<lb/>
不已則察乎天地古人之所言皆求之日用日用是根<lb/>
株文字是注脚須見得日用處注脚自可曉所問數條<lb/>
不出此有所未盡更勞嗣音判院丈不敢上狀此為龜<lb/>
山先生文靖公之愛子龜山之學海内沾受公之難老<lb/>
後来所願也<lb/>
<pb n="KR4d0225_WYG_006-25b"/>
　　　與陳伯夀<lb/>
久欲作伯夀書為不忍發語此心愧負如或墜失先大<lb/>
夫於宇宙中為第一流輩以特立孤處不容於讒惎者<lb/>
之列及公論一開死者不可作言之涕下奈何奈何先<lb/>
大夫甞語人我與謙之未相靣已定交於文墨中悠悠<lb/>
海内知我者少此念一歴心酸痛何已異時伯夀纔數<lb/>
歳不獲以尺紙道悲甚之意嘗欲一出永嘉以斗酒敬<lb/>
酹國子先生之墳經歴家艱埋伏丘壟過十年如轉臂<lb/>
<pb n="KR4d0225_WYG_006-26a"/>
許老矣無他念不知更可哭之荒榛野草之旁否得書<lb/>
聞欲逺逺一来甚善不料得尊夫人能為此數月割遣<lb/>
否惠然肯来當不出仲月及秋而還亦不至多時客食<lb/>
耳如或牽掣不果来劉司户復之不出一二月到永嘉<lb/>
便到先大夫墓下以某故於伯夀無隐情此為屋下人<lb/>
若朝夕從之游頗好耳<lb/>
　　　與盧仲蒼<lb/>
陳寺丞館地恐不可就聞破頭便作啓事見之此為大<lb/>
<pb n="KR4d0225_WYG_006-26b"/>
不着題大凡舉措須當愛重賣不得貨自在豈可有此<lb/>
忙廹氣象邪此五十年布衣受用不可不使仲蒼知之<lb/>
侍郎周丈不知曽見之否此為海内第一流也令人起<lb/>
敬每見説歸去即閉門定坐恐時官亦無縁相見得司<lb/>
業劉丈書聞得早晩来青原見周丈此為壁立者他人<lb/>
無凑泊處若携書見之便不直一錢劉丈文字只要得<lb/>
不求者與之求者定不與某於劉丈事契為不薄每諳<lb/>
其為人恐仲蒼不知此故悉言之仕宦只是静退不求<lb/>
<pb n="KR4d0225_WYG_006-27a"/>
知不求知之中又刻意讀書此即未可量一分一寸皆<lb/>
有定分决非人力所可到<lb/>
　　　與林晉仲<lb/>
人生一世稍稍如所欲便可做得數件好事不然讀盡<lb/>
天下書亦是生来分得此劵不謾過此一生也前不到<lb/>
村後不到店乃是倀然而活者某老矣所志願在讀書<lb/>
不當如此擾擾過却白日偶聞有説海中一山名眉洲<lb/>
隔岸視之約五七里許一水可到此洲乃合兩山蜿蜒<lb/>
<pb n="KR4d0225_WYG_006-27b"/>
之狀有千家無一人讀書亦有田數十頃可耕可食魚<lb/>
米極易辦可以卜室讀書隔絶人世無賔客書尺之擾<lb/>
島居之樂惟某為知之<lb/>
　　　與鄭耕老<lb/>
聞令弟竟止此為之傷涕累日相去小逺未及拊棺一<lb/>
哭之當候湘鄉還時併一往耳此郎根質大好去歳數<lb/>
月留此羣居者未嘗見其解衣惰容遣訃及門各各傷<lb/>
惜之近時人於父子兄弟之恩或甚薄死者肉未及寒<lb/>
<pb n="KR4d0225_WYG_006-28a"/>
乃投之烈熖中初不以為意古来極刑不得葬乃如此<lb/>
習俗移人不自覺知此一件千萬痛思之墓田有近傍<lb/>
處作一小坎所費甚不多如棺柩易朽亦自見不得只<lb/>
是聚薪一火時無以為心目耳俗人多以其無後自不<lb/>
當作墳墓殤子何嘗不以墓祭之蓋古人送終之義甚<lb/>
不草草也<lb/>
　　　與林之美<hi>充</hi>
金山草堂一件懸心廿年無力及此不謂晚歳見此稱<lb/>
<pb n="KR4d0225_WYG_006-28b"/>
心事然此意自某發之摩挲好石自不當後從今到白<lb/>
頭稍稍能拄杖即年歳常輟數月相伴在金山以来寄<lb/>
為終焉之想以金山為汗漫之逰他日兒童問我者所<lb/>
謂蒲弄林六翁即我已摩挲之意稍發露兄以為何如<lb/>
蒲弄之役千端萬的而丘嫂者指此為東蕭扶犂之處<lb/>
不知公去乃不知吾人欲為扶犂兒何可得也世間惟<lb/>
有榮辱毁譽所不到處為建徳之國客来燒芋客未去<lb/>
當烹魚酌酒客未飽又燒芋且不怕他道是過當費了<lb/>
<pb n="KR4d0225_WYG_006-29a"/>
官物也相聚纔三十左右今五十矣要他富貴是何時<lb/>
惟一日享得一日快活無事為吾人實歴處此意皎皎<lb/>
也遣来精甚之米當以給祭者不止於口腹耳榖叔歸<lb/>
料須一出見之不然當令賢郎一来此豈可放慢至如<lb/>
許也歳寒相聚湘鄉揭陽已㝠漠眼前所有唯此翁耳<lb/>
　　　與林元美<hi>褒</hi>
忽聞朱簡叔僅止是為之痛懐簡叔為人襟抱無塵雜<lb/>
世間百事過而不留安得如此等人近来甚欲得與之<lb/>
<pb n="KR4d0225_WYG_006-29b"/>
欵曲説話又見其多病空華過眼不可把翫令人痛心<lb/>
吾弟一生敬慕之何以措情奈之何昔人謂四海之内<lb/>
皆兄弟不知海内悠悠所謂兄弟者比天倫為最狹或<lb/>
累數百千年不可求或偶然一二數耳若闕了直是無<lb/>
尋訪處也某即欲還東井雨中不欲出次日聞莫給事<lb/>
旦夕過此須少候之人事煙綿無休歇時可是悶人小<lb/>
子輩欲整葺數椽之屋云是過一春遇水潦即前叚屋<lb/>
子亦自立不住百刻中得過半對書巻有時杯飯且放<lb/>
<pb n="KR4d0225_WYG_006-30a"/>
過如何得心情及此事東井一出太多時了此一件即<lb/>
過去學可為道意空山聽雨是人生如意事聽雨須是<lb/>
空山破寺中可以燒生柴近得一二種好芋城中不是<lb/>
燒芋處<lb/>
　　　與東之<lb/>
司户兄葬事在甚時欲於墓傍穿一穴此説極當周人<lb/>
族墳墓只是要人心稍安稳此外不須問也儒者亦須<lb/>
自見得如此委巷之人不通今古便事事聽人説何嘗<lb/>
<pb n="KR4d0225_WYG_006-30b"/>
自有見處何處日者不説一邊話何處士大夫不道他<lb/>
曉得風水至竟無一著實處吕伯恭辦喪葬一切如禮<lb/>
經除朝夕奠之外無一事不焚紙錢盖其自信如此耳<lb/>
平時交遊零落無幾人生不堪把翫言之悽愴賔之無<lb/>
疾而死士大夫寃惜之此兩叚葬事若掩土可以及此<lb/>
亦稍稍滿一念第以許多時求去去未得纔蹉過此一<lb/>
事寒烟宿草如何過日也<lb/>
科塲又參差此不可曉此一件惟三折肱者得之為甚<lb/>
<pb n="KR4d0225_WYG_006-31a"/>
審若歸咎平時所習欲改絃易調即去此愈逺矣不知<lb/>
命無以為君子也西軒及方正字一生來不知有舉子<lb/>
調度亦只三十以前隨例取科名此等人物數千百年<lb/>
偶一出胷中所存豈直為一第輕重耶比已遣人去乞<lb/>
祠恐必可以出嶺往来山中親舊時相從此等樂事在<lb/>
人間為第一但有杯飯可以過殘年此外何求也<lb/>
　　　示成季<lb/>
百家詩抹一過只有孟浩然詩踏著實地謝𤣥暉陶元<lb/>
<pb n="KR4d0225_WYG_006-31b"/>
亮輩中人名不虚得也怪見杜子美每每起敬子美豈<lb/>
下人者如孟東野劉賔客韓桞數家又如韋蘇州劉長<lb/>
卿等輩皆不在百家數中却别有説<lb/>
　<lb/>
　<lb/>
　<lb/>
　<lb/>
　艾軒集卷六<lb/>
</p>
<p>
</p>
  </div>
</body>
</text>
</TEI>
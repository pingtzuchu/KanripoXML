<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻八</head> <lb/>
    <p>
<pb n="KR4d0275_WYG_008-1a"/>
欽定四庫全書<lb/>
　南澗甲乙稿巻八<lb/>
　　　　　　　　　　　　宋　韓元吉　撰<lb/>
　表<lb/>
　　賀冊寳禮成尊號表<lb/>
天地明察昭舜孝之無違日月光華慶堯齡之有永鴻<lb/>
稱大備喜氣横流臣聞極天下以事親斯啟安榮之運<lb/>
本人心而御治兹為仁壽之基洪惟慈闈膺萬嵗之期<lb/>
<pb n="KR4d0275_WYG_008-1b"/>
實繄聖君寵四海之化惟動丕應不顯其符隆大徳必<lb/>
得之名鏤彌文於寳諜紀泰元増受之䇿崇嘉號於法<lb/>
宫恭惟皇帝陛下道際堪輿恩霑動植歡均海宇不遺<lb/>
小國之臣禮盛天正亦尚一人之慶然而身濟大業躬<lb/>
行至仁視膳問安匪徒區區曽閔之事勝殘去殺共推<lb/>
赫赫禹湯之明是宜尼父之從心遂見周王之復古臣<lb/>
屬嬰符竹阻望宸楓帝夢無疆豈得同符於文武邦儀<lb/>
曠舉真成度越于漢唐<lb/>
<pb n="KR4d0275_WYG_008-2a"/>
　　賀太上皇帝表<lb/>
九州致養坐凝景命之申七政呈祥運格宸心之縱光<lb/>
增典冊慶溢家邦恭惟尊號陛下若聖與仁能寛而惠<lb/>
功成白水邁建武三十二年道備崆峒陋廣成千二百<lb/>
嵗脱屣萬幾之重怡神五閏之餘宜膺睿算之無窮豈<lb/>
視厯經而可紀神妃儷極共披金匱之書聖子當陽長<lb/>
奉玉巵之壽臣屬居職守阻造闕庭帝堯蕩蕩以難名<lb/>
第切康衢之頌周王勉勉而壽考彌瞻雲漢之章<lb/>
<pb n="KR4d0275_WYG_008-2b"/>
　　賀太上八十受尊號冊皇帝表<lb/>
臣某言伏覩詔書加上光堯壽聖憲天體道性仁誠徳<lb/>
經文緯武紹業興統明謨盛烈太上皇帝壽聖齊明廣<lb/>
慈備徳太上皇后尊號冊寳者玉巵稱壽儼二紀之升<lb/>
平寳冊増名伸兩宫之大慶禮嚴八秩歡動九圍臣聞<lb/>
惟舜事堯斯啟髦期之社若文與武式彰夢帝之祥考<lb/>
載籍之攸傳厯漢唐而未覩於昭聖代肆舉上儀一生<lb/>
二二生三肇炎緒之符於有永萬取千千取百廸慈闈<lb/>
<pb n="KR4d0275_WYG_008-3a"/>
之算於無疆一時並上於鴻稱嗣嵗咸新於縟典恭惟<lb/>
皇帝陛下系隆本始徳邁永平涖中國而撫四夷將整<lb/>
渭橋之駕坐明堂而朝羣后益表雲臺之功而乃襲龍<lb/>
衮以下同老萊之衣調神鼎而躬致天下之養亶為盛<lb/>
事彌介萬年臣屬領真祠阻趨觀闕福延宗社久知上<lb/>
帝之顧歆惠及昆蟲更納斯民於仁壽<lb/>
　　賀太上皇帝尊號表<lb/>
臣某言伏覩詔書皇帝帥羣臣詣徳壽宫<hi>案宋史髙宗稱徳壽宫</hi>
<pb n="KR4d0275_WYG_008-3b"/>
加上光堯聖壽憲天體道性仁誠徳經文緯武紹業興<lb/>
統明謨盛烈太上皇帝尊號者膺受命之符久熙神于<lb/>
物外増泰元之䇿爰加號於域中掩載籍以彌高洽華<lb/>
夷而共慶竊以期頤在宥自堯舜而有聞壽考逾中厯<lb/>
漢唐而未見况脱屣而安天下之養垂衣而與造物者<lb/>
遊王則次春御常珍于閏嵗孫又有子貽丕緒於本支<lb/>
斯惟無得而名是為必得其壽恭惟光堯壽聖憲天體<lb/>
道性仁誠徳經文緯武紹業興統明謨盛烈太上皇帝<lb/>
<pb n="KR4d0275_WYG_008-4a"/>
陛下好生本天地之大徳寢兵成帝王之極功三十六<lb/>
年躬行慈儉之寳萬有千嵗力致太平之基宜典册之<lb/>
屢書與皇圖而俱永臣欽奉盛際屬領外祠九賓臚傳<lb/>
雖莫奏甘泉之頌百神率舞第惟伸嵩嶽之呼<lb/>
　　㑹慶節賀表<lb/>
良月就盈夙啟誕彌之旦五星來聚聿迎元命之年宗<lb/>
社騰輝華夷協慶恭惟皇帝陛下恩沾動植道貫堪輿<lb/>
體虞舜之無為懋介兩宫之祉秉周文之至徳益深四<lb/>
<pb n="KR4d0275_WYG_008-4b"/>
表之歡策増授于泰元禮獨行於昭曠本支百世已觀<lb/>
孫子之施夀考萬年將見帝王之冠臣久叨祠館阻造<lb/>
闕廷六樂成儀莫預鈞天之宴九賓在望第聞嵩嶽之<lb/>
呼<lb/>
聖神出震凝寳命於昊天厯數紹堯啟昌辰于良月乾<lb/>
坤薦祉夷夏騰歡恭惟皇帝陛下大徳好生休功不殺<lb/>
孝悌而光四海恭儉以屏五兵治格文明將繼六經而<lb/>
七祥開壽嘏允膺萬嵗之三臣屬領祠廷阻趨觀闕雖<lb/>
<pb n="KR4d0275_WYG_008-5a"/>
田榖之仰膏雨莫謝于生成若澤葵之傾太陽彌深于<lb/>
頌禱<lb/>
神聖健生昭格熙平之運乾坤錫羡式彰震夙之辰海<lb/>
嶽騰歡華戎共慶恭惟皇帝陛下明並日月功光祖宗<lb/>
整法駕于圜丘彌文嗣舉奉慶儀于前殿載籍未聞舊<lb/>
傳河水之清兹見壽星之㑹臣屬叨祠館遥睇闕廷莫<lb/>
陪嵩嶽之呼恭趨盛旦第切華封之祝益介萬年<lb/>
千齡啟運於昭上聖之生萬嵗成純式副下民之禱昆<lb/>
<pb n="KR4d0275_WYG_008-5b"/>
蟲愷澤海嶽歡呼恭惟皇帝陛下勇知表邦寛仁御世<lb/>
體乾元之用九萬化黙成法離昭之繼明四方咸乂候<lb/>
祥輝于良月増神莢以後天臣屬假麾符阻趨觀闕續<lb/>
天地之頌莫追考父之能賡立極之謡第切封人之願<lb/>
生商定位仰神聖之挺生日月光華驗基圖之復旦四<lb/>
方來賀萬國咸寧恭惟皇帝陛下陟禹之迹誦堯之言<lb/>
通孝悌於神明惟動丕應成安强于道徳未占有孚載<lb/>
臨震夙之辰益著升平之象體太極之三為一功即混<lb/>
<pb n="KR4d0275_WYG_008-6a"/>
于華戎膺眉壽之萬有千治彌髙于今古臣猥叨祠秩<lb/>
阻造庭紳擊壤歡呼第切康衢之頌稱觴忭舞如聞嵩<lb/>
嶽之呼<lb/>
昊天成命有開載夙之祥良月就盈益仰誕彌之節照<lb/>
臨所被鼓舞惟均恭惟皇帝陛下勇智以表萬邦神明<lb/>
而光四海政刑修於閒暇丕昭有截之威道徳成乎安<lb/>
强共介無疆之壽茂建系隆之業聿臻恢復之期臣徒<lb/>
深望日之誠莫預造庭之慶紹登封之七十一俯觀世<lb/>
<pb n="KR4d0275_WYG_008-6b"/>
祖之成功膺厯數之萬八千仰繼天皇之盛際<lb/>
占履武之祥序開良月紀流虹之旦慶及溥天莫酬在<lb/>
宥之恩共上無疆之祝恭惟皇帝陛下丕承武烈重協<lb/>
帝華修車馬以㑹東都聖功可待詰戎兵而陟禹迹徳<lb/>
政用修洽四表之歡聲介萬齡之眉壽臣屬拘祠館阻<lb/>
造宸廷奉百末之觴魚龍在望上千秋之鑑葵藿傾心<lb/>
祥開良月占五星聚井之期慶浹寰區啟大電繞樞之<lb/>
旦乾坤丕應宗社延洪恭惟皇帝陛下睿智以有臨常<lb/>
<pb n="KR4d0275_WYG_008-7a"/>
徳以立武㑹期長樂聿求萬國之歡獻獲大安坐式九<lb/>
圍之命懋建隆平之業於昭震夙之辰合二氣於無窮<lb/>
凋三光而不老臣叨塵從槖久去宸廷履土戴天莫罄<lb/>
華封之祝望雲就日第増嵩嶽之呼<lb/>
　　天申節賀表<hi>按宋史高宗生辰名天申節</hi>
紹炎圖于三紀久釋萬機嚴端節于千秋茂迎八秩祥<lb/>
占嵩嶽喜溢康衢恭惟尊號徳輔至仁功髙再造怡神<lb/>
物外自得逍遥之逰玩意域中不遺慈儉之寳仰聖子<lb/>
<pb n="KR4d0275_WYG_008-7b"/>
神孫之共慶宜普天率土以均歡臣屬領真祠阻趨觀<lb/>
闕候如復旦驗神光七十五來禮盛祈年頌眉壽萬有<lb/>
千嵗<lb/>
中天紹復漢儀莫甚於兩京垂拱耄期堯壽特髙于五<lb/>
帝祥占星火喜溢康衢恭惟尊號道大難名功成不處<lb/>
丕謨與子無憂亶惟文王好生在民盛徳孰加虞舜脱<lb/>
履萬機之外怡神四海之尊八千嵗為春坐徯河清之<lb/>
運九萬里而上行觀輿地之歸臣久去班聯尚縻祠秩<lb/>
<pb n="KR4d0275_WYG_008-8a"/>
仰房心之叶瑞莫遂窺瞻騐箕翼之齊輝第深忭舞<lb/>
九州致養仰太極以居尊四表騰歡慶誕彌之紀節恭<lb/>
惟尊號功成不宰道妙難名跡並商周茂建中興之烈<lb/>
粃視堯舜獨全高蹈之風椿齡迎八秩之祥天壽啟萬<lb/>
年之永臣叨塵從橐阻造宸廷騐火徳之重明徒深獸<lb/>
舞祝乾符之增授第切嵩呼<lb/>
道契崆峒甫廸期頥之慶光凝華渚式昭載夙之祥燕<lb/>
及敷天歡騰萬國恭惟尊號功髙漢祖神並唐堯踰建<lb/>
<pb n="KR4d0275_WYG_008-8b"/>
武三十二年授之聖子迎天皇萬八千嵗重見神孫倬<lb/>
然壽考之符信矣古今之冠臣屬拘祠秩阻造闕廷出<lb/>
丙入丁共仰星躔之極先庚後甲益知帝命之申<lb/>
天命不顯其符久格系隆之運大徳必得其壽式昭震<lb/>
夙之辰夷夏均歡人神共慶恭惟尊號功超邃古治復<lb/>
承平再造丕基陋漢唐其培塿允恭大業儷堯舜猶粃<lb/>
糠方觀累洽以重熙自得長生而久視後乾坤而不老<lb/>
膺厯數以無窮臣猥竊真祠阻趨宸陛仰鎬京之燕惟<lb/>
<pb n="KR4d0275_WYG_008-9a"/>
深葵藿之傾聯嵩嶽之呼第切昆蟲之懌<lb/>
　　進銀絹表<lb/>
萬機脱屣仰崆峒訪道之辰四海貢珍盛華渚呈祥之<lb/>
旦䖍修方物恭寘大庭前件銀絹羙異昆田寔諸文篚<lb/>
不腆敝賦敢為宰旅之歸無彊惟休共上封人之祝<lb/>
　　賀太上皇帝表<lb/>
堯舜在上紹成復古之勲任姒比隆共格齊天之算禮<lb/>
新一代慶洽萬方竊以日候再中故月承而有耀乾元<lb/>
<pb n="KR4d0275_WYG_008-9b"/>
用九兹坤順以無疆仰泰皇迎増壽之祥乃柔極兆同<lb/>
休之慶道均不老理合自然恭惟尊號大上皇帝陛下<lb/>
脱屣怡神握符御世文王之與聖子既共保于鴻基帝<lb/>
嚳之有元妃宜並申于寳命肆差春旦繼舉盛儀靡煩<lb/>
八駿之馳坐致七桃之獻臣屬嬰祠秩久去宸廷聴九<lb/>
成之簫韶第想雲龍之㑹祝萬嵗之眉壽徒殫葵藿之<lb/>
誠<lb/>
　　太上皇帝慶壽禮成賀表<lb/>
<pb n="KR4d0275_WYG_008-10a"/>
慈闈介壽亘古未聞盛禮告成普天同慶恭惟尊號太<lb/>
上皇帝陛下仁參高厚道冒華戎克遜成功父子自侔<lb/>
于堯舜系隆底豫君臣未數于商周兹屬萬嵗之期翕<lb/>
受四方之賀啟祥輝于南極候淑氣于東郊不踰矩以<lb/>
從心既騐降年之有永强為名而字道益知受命之無<lb/>
疆臣屬守蕃宣阻趨象魏歌卿雲之爛備聞海岳之歡<lb/>
受神筴之増更仰日星之紀<lb/>
　　皇帝賀表<lb/>
<pb n="KR4d0275_WYG_008-10b"/>
慶集堯庭仰聖人之得壽禮行漢殿知天子之有尊宗<lb/>
社増輝華夷受福恭惟皇帝陛下守先王之要道備中<lb/>
國之至仁法地法天叶寧神于無外盡倫盡制極養志<lb/>
而不違當慈闈膺獻嵗之祥實睿算擬傳家之喜占斗<lb/>
牛之王氣盛事冠于百王㑹日月于壽星歡聲騰乎四<lb/>
表臣適叨郡寄阻望國光莫陪洛下諸生作受命中興<lb/>
之頌尚與海隅父老詠蒸民立極之詩<lb/>
　　太上皇后七十賀皇帝表<lb/>
<pb n="KR4d0275_WYG_008-11a"/>
千齡紀運式昭帝載之隆七秩迎年更上母儀之慶歡<lb/>
騰海宇喜溢公庭竊以漢興而尊太公媪后不書於長<lb/>
樂堯老而授大舜女皇莫著于平陽惟一時並養于神<lb/>
闈且二聖聯躋于睿算在今罕見亘古未聞恭惟皇帝<lb/>
陛下齊日月之運行事天地以明察垂衣拱手而致化<lb/>
道嘗合于兩儀問安視膳于無違教既行于四海金簡<lb/>
同開于壽厯玉巵益奉于慈顔臣逖逺從班欽聆盛典<lb/>
宴西池而歌黄竹小融融洩洩之詩禮南嶽而倡卿雲<lb/>
<pb n="KR4d0275_WYG_008-11b"/>
美蕩蕩巍巍之治<lb/>
　　孝慈淵聖皇帝上僊慰表<hi>代倉司</hi>
佳兵罷警方期鑾輅之還逺使來庭遽告龍髯之斷哀<lb/>
纒宸極痛浹寰區伏以孝慈淵聖皇帝潛徳春宮天下<lb/>
隂受其賜承休寳位生民無得而稱葢仁孝本于自然<lb/>
慈儉存于先務䝉塵三紀阻覲萬方合文王之明夷固<lb/>
已行乎患難有髙宗之無逸曽未享于春秋恭惟皇帝<lb/>
陛下坐致平康躬修悌順東朝違養纔嵗月之僅周北<lb/>
<pb n="KR4d0275_WYG_008-12a"/>
顧在原何禍災之荐至音容遂邈聖情難居臣適以使<lb/>
事在逺不獲奔赴闕庭云云<lb/>
　　太上皇帝慰表<lb/>
中壼貽災遽失婦容之順慈闈軫念諒同子聖之悲恭<lb/>
惟光堯壽聖太上皇帝陛下脱屣萬機頤神四表雖自<lb/>
家刑國宜俯記于内朝而制禮縁情願稍寛于聖慮<lb/>
　　太上皇后慰表<lb/>
毋道遵臨方嚴慶養婦儀奄隔遽軫慈懐恭惟壽聖太<lb/>
<pb n="KR4d0275_WYG_008-12b"/>
上皇后殿下厚徳承乾至明儷日顧徽音之欲嗣悵柔<lb/>
範之莫違願寛中節之哀以副從宜之禮<lb/>
　　皇帝慰表<hi>為皇后上仙</hi>
災延椒掖悲動楓宸凡在照臨舉深愴慕伏以大行皇<lb/>
后化行恭儉徳茂柔嘉正九御之盛儀悵焉未久助兩<lb/>
宫之大養倐爾不終恭惟皇帝陛下治極寧親功深御<lb/>
宇願仰俔天之感俯從率土之祈<lb/>
　　又<hi>為皇太子薨</hi>
<pb n="KR4d0275_WYG_008-13a"/>
前星失次少海沈輝痛極本支悲纒寰宇恭惟皇帝陛<lb/>
下治功日起齒徳天開宫掩長秋顧哀悰之未逺苑空<lb/>
博望乃變故之荐臻願思付託之隆少抑哀慈之念<lb/>
　　太上皇帝慰表<lb/>
國有神孫方啟重輝之盛天開聖緒乃貽大本之憂恭<lb/>
惟尊號備王者之無私膺天下之至養甲觀占夢茂迎<lb/>
四世之祥緑車在廷遽有一朝之感願益觀于道化庶<lb/>
少抑于聖情<lb/>
<pb n="KR4d0275_WYG_008-13b"/>
　　太上皇后慰表<lb/>
主器占憂遂虛儲禁含飴興起倍軫慈哀恭惟尊號體<lb/>
備仁榮躬徐儉實眷此重明之照夙昭大慶之符帝祉<lb/>
未施天災遽有願抑悲思之感益綏壽履之康<lb/>
　　知婺州到任謝表<lb/>
入塵法從嵗躔怳閲于再周出<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>便蕃道路僅更於數<lb/>
舍仰體曲成之眷敬宣寛大之恩伏念臣知力不能踰<lb/>
人學術無以異衆才疎意拙少嘗粗志于功名心折氣<lb/>
<pb n="KR4d0275_WYG_008-14a"/>
摧晩實重傷于憂患豈謂衰頺之朽質寖䝉特逹之聖<lb/>
知始寓直于掖垣旋參華于選部文惟骫骳屢承襃袞<lb/>
之加議本戇愚悉荷威顔之假感洪慈之未報揣微分<lb/>
而敢安顧此東陽今為輔郡財殫粟匱適遭饑饉之餘<lb/>
訟劇政繁尤重藩宣之委孰云孱懦可副選掄此蓋恭<lb/>
遇皇帝陛下躬慈儉以保邦體寛仁而御下謂臣早更<lb/>
州縣或知撫字之勞憐臣久侍禁嚴備識憂勤之意賁<lb/>
之列職寵以分符敢效昔賢樽俎但期于賦詠庶幾漢<lb/>
<pb n="KR4d0275_WYG_008-14b"/>
吏里閭稍遂于奠安<lb/>
　　再知婺州到任謝表<lb/>
冠西清之美職已冐殊恩分太末之名邦仍叨舊治稍<lb/>
違行闕即居部封伏念臣少嘗竊慕於古人晚始親逢<lb/>
于聖主豈謂迂疎之質遂䝉特逹之知造膝而貢狂愚<lb/>
既屢嘉其一得披肝而導志慮曽何補於萬分罔知嵗<lb/>
月之遷寖荷寵靈之異昨膺召節誤長從班孰云銓敘<lb/>
之平益愧論思之謬葵藿徒知向日忍負寸心犬馬猶<lb/>
<pb n="KR4d0275_WYG_008-15a"/>
有戀軒敢懐去意第毎虞於譏議仍滋懼於滿盈自詭<lb/>
為州實難報上况兹寳婺特近太微地竊重臨治行靡<lb/>
追於黄覇時容著詠郊居肯慕于沈侯祗佩眷私若為<lb/>
稱塞此葢恭遇皇帝陛下徳參天地道冒華戎泰和在<lb/>
于唐虞肅臣工而器使仁風慰於黎庶擇守命以布宣<lb/>
施及妄庸荐加優渥臣敢不恪求民瘼寅奉藩條官聫<lb/>
喉舌之司顧敢忘於左右郡亦股肱之寄誓益告于謀<lb/>
猷<lb/>
<pb n="KR4d0275_WYG_008-15b"/>
　　謝賜寛恤手詔碑表<lb/>
宸恩寛大衣被於羣黎睿藻昭囘照臨于萬㝢承休甚<lb/>
寵拜命惟新竊以方國賜書本建武中興之盛事為民<lb/>
下詔實孝文務養之深仁於鑠聖時兼休二代恭惟皇<lb/>
帝陛下道侔天地徳紹祖宗功烈無前孝治歡騰于四<lb/>
表嘉祥荐至豐年屢格於萬邦憫兹榖賤之或傷尚致<lb/>
户輸之過取賜頒寳墨申戒攸司粲然雲漢之垂穆若<lb/>
春陽之布臣濫紆州組躬受詔函周賦有常詎敢多于<lb/>
<pb n="KR4d0275_WYG_008-16a"/>
什一堯言在上庸知告以再三<lb/>
　　辭知建寧府表<lb/>
右臣准尚書省劄子十二月三日三省同奉聖㫖差臣<lb/>
知建寧府不候授告疾速前去之任候任滿前來奏事<lb/>
者臣欽聞成命愧懼無任伏念臣以至愚極陋之質荷<lb/>
上聖特逹之知擢寘三銓已乏論思之效試守一郡迄<lb/>
無善最之稱徒知奉行寛大以拊摩饑饉之餘不慮自<lb/>
貽曠瘝而招致悔尤之積懇祈散地實微分之攸宜以<lb/>
<pb n="KR4d0275_WYG_008-16b"/>
畀便藩匪私心之敢望况建寧之鉅鎮本潜躍之名區<lb/>
雖異時嘗叨宰字之官豈今日遂有鎮臨之幸已試無<lb/>
狀啟處不遑伏望皇帝陛下遴選循良布宣徳意俾内<lb/>
外咸舉其職思小大務盡其才寵以真祠庶少安于庸<lb/>
懦<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>之嵗月斯曲示于保全臣無任瞻天望聖激切屏<lb/>
營之至所有恩命未敢袛受臣除已交割婺州職事已<lb/>
與次官一面起離前去衢信州聴候指揮外謹録奏聞<lb/>
伏候敕㫖<lb/>
<pb n="KR4d0275_WYG_008-17a"/>
　　知建寧府到任表<lb/>
瀝懇籲天莫遂請閒之願疏恩易地仍叨共理之榮優<lb/>
<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>至深凌競罔措伏念臣奮身疎逺遭世盛明入參侍<lb/>
從之華每䝉異眷出領藩宣之寄曽乏微庸况嵗月之<lb/>
僅周積過愆而靡逭孤踪易毀寧分近甸之憂全度兼<lb/>
容特畀潜藩之重眷兹建水實控閩陬代籍初基覺谿<lb/>
山之改觀宦遊寖老慨民社之常臨雖馳驅頗愧于壯<lb/>
年然委付有光于前日此葢恭遇皇帝陛下惠綏羣獻<lb/>
<pb n="KR4d0275_WYG_008-17b"/>
明燭高微器使人才舉絶重輕之弊衡持天下悉無内<lb/>
外之殊不遺菅蒯之微尚費乾坤之造軫其迂鈍錫以<lb/>
便安臣敢不仰體曲成益思盡瘁土風末俗猶粗識其<lb/>
二三利澤深仁或布宣于萬一<lb/>
　　謝降官表<lb/>
外臺摭戾難挽于深文中詔施仁第從于寛典恩隆命<lb/>
薄感極涕零伏念臣猥以庸才叨塵輔郡野無青草適<lb/>
嵗事之荐饑戸有犀渠復土風之善競慨疲駑之既竭<lb/>
<pb n="KR4d0275_WYG_008-18a"/>
慚尺寸之圖功財貨未贏陽城之政甚拙教條靡善延<lb/>
壽之過自知至於報應或謬于文移請讞務伸于法令<lb/>
重貽刺舉宜在譴訶羸瓶之寘井湄盖有擠而甚者弊<lb/>
車之避道左是宜麾而去之敢期覆幬之深曲示保全<lb/>
之厚就移職守特損官聫此葢恭遇皇帝陛下湯網務<lb/>
寛舜璣惟察念臣久更州縣常自信其迂愚憐臣昔侍<lb/>
禁嚴毎洞知其拙直刑于善貸責以後來臣敢不仰副<lb/>
殊私益堅素履雖桑榆之收暮景莫知補報之方若葵<lb/>
<pb n="KR4d0275_WYG_008-18b"/>
藿之傾太陽尚有糜捐之所<lb/>
　　謝放罷表<lb/>
彈文甚峻請從流放之科宸度兼容聊示汰歸之譴恩<lb/>
深命薄感激涕零伏念臣猥以非才叨塵異眷文詞淺<lb/>
拙嘗䝉甚善之褒議論濶疎屢動葢高之聴久冐清華<lb/>
之選皆繇特逹之知昨自典銓復求試郡與之舊治曽<lb/>
無數舍之勞課以字民尚乏期年之效徒以世霑厚禄<lb/>
身忝從班稍知粗抑於豪强不敢遽形于退避明目張<lb/>
<pb n="KR4d0275_WYG_008-19a"/>
膽期法令之是行銷骨鑠金乃謗傷之遂積果貽清議<lb/>
上負明時然臣被拔擢于州縣者餘二十年荷委任于<lb/>
朝廷者更十數職寵為過分嗟有識之自知貪以徇私<lb/>
慨無從而可辨儻匪皇慈之洞鑒詎容小已之保全兹<lb/>
葢恭遇皇帝陛下擴博愛之深仁推好生之盛徳惟天<lb/>
為大徧覆包涵而靡遺如日之升逺近幽深而必照察<lb/>
臣性本于疎直憐臣夙厲於樸忠不忍嚴誅尚存善貸<lb/>
臣敢不洗心念舊銘骨知歸迫暮景之桑榆若為報國<lb/>
<pb n="KR4d0275_WYG_008-19b"/>
視嵗寒之松栢所以事君<lb/>
　　謝提舉太平興國宫表<lb/>
竊輔郡之符自貽謗戾賦真庭之禄俾逭飢寒滋佩恩<lb/>
憐徒深感涕臣某臣惶誠恐頓首頓首伏念臣學知為<lb/>
己仕切慕君荷聖神識拔于衆人之中遭逢特異躐侍<lb/>
從周旋于六官之表忌嫉已多惟思樸直以盡忠詎敢<lb/>
窺覦而倖進朅因請外復玷承流謂抑强禁暴者刺史<lb/>
之常規若避事懐私者古人之深恥豈慮中傷之銖積<lb/>
<pb n="KR4d0275_WYG_008-20a"/>
遂能揺動于風聞含沙幾類于短狐射市乃遭于强弩<lb/>
誣其怨望固已墜臣于深淵衊以貪汚直欲錮臣于聖<lb/>
世頼至仁之在上知羣下之隠情洞見肺肝保全軀命<lb/>
然臣恐懼閲三時之久覊窮懐十口之憂未容放跡于<lb/>
山林但有投誠于君父函䝉鴻造肆軫餘生縻廪稍于<lb/>
安閒貸馳驅于衰病兹葢恭遇皇帝陛下曲成萬物懐<lb/>
保小民力辨忠邪益恢張于治具大明黜陟庸丕變于<lb/>
士風將㝷尺之有施示葢幃之罔棄察其既往許以自<lb/>
<pb n="KR4d0275_WYG_008-20b"/>
新臣敢不砥礪素𠂻激昂晚節無功而禄第為餬口之<lb/>
羞有命不渝尚切粉身之報<lb/>
　　再任興國宫謝表<lb/>
綴西清學士之班尚叨美職賦南紀祠官之禄益愧罔<lb/>
功祗荷恩憐莫知報塞伏念臣才為短拙分實羈單圭<lb/>
竇蓽門竊有棲遲之幸竹笥木屐自嗟嫁送之頻顧榮<lb/>
遇之已多曽生涯之未給一昨坐謾于郡寄繼䝉予食<lb/>
于真逰抱詩禮以傳家詎忘所守課虀鹽而玩歳僅活<lb/>
<pb n="KR4d0275_WYG_008-21a"/>
其孥逮兹秋滿之初復起年饑之慮飛而控地志宜遂<lb/>
于歸田窮則呼天心但祈于雨粟果勤洪造仍畀素餐<lb/>
兹葢恭遇皇帝陛下徳本好生治先從欲體成周之歸<lb/>
厚草木依仁法炎漢之用寛昆蟲咸懌肆紆臨昭施及<lb/>
妄庸臣敢不奮厲愚衷激昂晚節枯魚未朽既均被于<lb/>
斗升老馬載馳或粗知于道路<lb/>
　　三任興國宫謝表<lb/>
謭材無用秪退伏于田廬明命有加乃荐叨于祠館荷<lb/>
<pb n="KR4d0275_WYG_008-21b"/>
天從欲揣分興慚伏念臣頃以戇愚誤䝉選㧞典領三<lb/>
銓之重詎罄論思蕃宣兩郡之繁遽貽譏議一去闕廷<lb/>
之下六驚嵗月之遷戴盆曷望于層霄徒懐眷遇伏櫪<lb/>
自甘于末路倍費保全惟負郭之未充慨投簮之甚迫<lb/>
尚縻廩稍獲在安閒得象罔之珠益知味道受支離之<lb/>
粟滋愧匪功兹葢恭遇皇帝陛下仁覆羣生春熙庶彚<lb/>
謂臣早更州縣宜膂力之浸愆憐臣久侍禁嚴亦姓名<lb/>
之屢記肆加存拊俾逭飢寒臣敢不思報厚恩誓殫晚<lb/>
<pb n="KR4d0275_WYG_008-22a"/>
節餘生未泯倘為尺蠖之伸素志僅酬或致寸莛之効<lb/>
　　江東轉運判官謝表<lb/>
竊食無功久尸於宰掾便私有請尚畀于使軺祗届部<lb/>
封具宣詔㫖伏念臣零丁墜緒厯落凡材一趨君璽之<lb/>
嚴五閲嵗躔之換為郎甚寵乃官謗之自貽去國稍淹<lb/>
迄州符之未試曲荷乾坤之造再瞻日月之光南省西<lb/>
樞之聫曽微報効中臺右轄之屬荐至攝承揣分輸誠<lb/>
拜恩從欲䇿名中秘之府錫節大江之壖地接行畿實<lb/>
<pb n="KR4d0275_WYG_008-22b"/>
總陪都之調度跡違文陛重勤睿訓之丁寧此葢恭遇<lb/>
皇帝陛下天覆堯仁日躋湯聖衡持内外初無彼重而<lb/>
此輕器使賢愚靡見寸長而尺短治厲精而匪倦功復<lb/>
古之是圖致此妄庸姑從寄委臣敢不益堅素守無負<lb/>
聖知雖攬轡登車未究昔人之志儻給軍轉漕或殫異<lb/>
日之能<lb/>
　　謝起軍轉官表<lb/>
羽檄調兵僅供常職綸言錫命乃沐異恩悵懇避之不<lb/>
<pb n="KR4d0275_WYG_008-23a"/>
俞第祇承而為愧伏念臣猥以頑冥之質誤䝉神聖之<lb/>
知入侍禁塗豈有論思之要出分藩服曽何善最之稱<lb/>
當周王田獵以選師仰漢帝璽書而賜郡元戎十乘奉<lb/>
追召之既嚴次國二君觀驅馳而敢後亦妄陳于末議<lb/>
竊自獻于愚忠深懼譴訶詎宜襃陟披肝瀝膽謂有願<lb/>
之必從縮頸汗顔迄無功而受賞此葢恭遇皇帝陛下<lb/>
激昻士氣砥礪臣工隂闔陽開務作新于庶政乾旋坤<lb/>
闢思厎定于萬方致兹増秩之榮靡間尸官之濫臣敢<lb/>
<pb n="KR4d0275_WYG_008-23b"/>
不欽承訓飭彌謹蕃宣躬阡陌勸農桑而布維新之令<lb/>
修車馬備器械庶觀復㑹之期<lb/>
　　謝除待制表<lb/>
分符出守已叨便近之藩錫命寵行尚綴禁嚴之列懇<lb/>
辭莫遂跽受彌兢伏念臣久以庸愚誤䝉簡㧞周遊省<lb/>
戸參掾屬者九年宻勿從班備銓衡于兩選積有丘山<lb/>
之厚戾了無塵霧之微勞外并名州實踰分願中聫美<lb/>
職滋冒恩榮怳然未定之驚魂甚矣横流之感涕兹葢<lb/>
<pb n="KR4d0275_WYG_008-24a"/>
恭遇皇帝陛下仁如天大徳與日升器使羣材菅蒯盡<lb/>
歸于採掇生成庶彚蟲魚感遂于飛潛曲示眷私用光<lb/>
臨遣臣迹雖違于丹陛名猶濫于清廂惟近臣獻納之<lb/>
私未殫于補報若刺史中和之布敢負于使令<lb/>
　　除龍圖閣直學士謝表<lb/>
冒三銓之久長玷近班首六閣之聯遽叨美職恩踰意<lb/>
表愧溢顔間臣某誠惶誠懼頓首頓首竊以入從出藩<lb/>
本侍臣之常禮循名責實斯主上之至權逮夫寵數之<lb/>
<pb n="KR4d0275_WYG_008-24b"/>
驟加必有勞能之可紀仰河圖于東序是惟冠百世之<lb/>
彌文通禁槖之西清必以待一時之舊老如臣者少而<lb/>
孤陋晚益顓冥符節屢頒久載馳于周道玦環遞賜悵<lb/>
幾入于修門未酬神聖之知竊有滿盈之懼兹由常伯<lb/>
自詭便藩綸命高華豈謂疏榮之特異奎傳炳耀殊非<lb/>
避寵之能安此蓋恭遇皇帝陛下湯聖日躋堯仁天覆<lb/>
察臣特循法令粗知課力之方俾臣宣布詔條曲示臨<lb/>
民之渥顧此鷽鳩之質曷窺龍馬之光臣敢不祓飭懦<lb/>
<pb n="KR4d0275_WYG_008-25a"/>
衷答揚隆施官雖外服尚司寳禁之儲名在諸儒敢忘<lb/>
論思之報<lb/>
　　權吏部侍郎謝表<lb/>
服勤公掾濫一官四至之榮列職禁塗積十載九遷之<lb/>
幸拜恩逾厚揣分奚宜伏念臣仕本慕君學知為已守<lb/>
髙曾之規矩嗟涉世以自踈聞師友之淵源慨決科而<lb/>
已繆一從縣宰誤玷王官夤縁寖厯于省臺出入薦叨<lb/>
於符節微軀欲奮幾成控地之鳩弱羽易摧屢作退風<lb/>
<pb n="KR4d0275_WYG_008-25b"/>
之鷁矧憂患支離之後荷生成收召之殊兩轄重陪豈<lb/>
有彌綸之效西垣暫直曾何潤色之工方虞未免于譴<lb/>
訶敢意遽䝉于簡㧞惟兹選部實異他曹内以檢制于<lb/>
吏姧外以整齊于士類當劇煩而㒺避匪庸懦之所堪<lb/>
此葢恭遇皇帝陛下天覆函生日熙庶政賢者在位而<lb/>
能者在職舉無棄于羣材仕者欲朝而農者欲耕俾各<lb/>
安于至化眷兹銓聚之職責其愚鈍之功臣敢不三沐<lb/>
自修百為盡節若課吏期于平允可無衡鑒之功而從<lb/>
<pb n="KR4d0275_WYG_008-26a"/>
臣許以論思尚切涓埃之報<lb/>
　　除吏部侍郎謝表<lb/>
典銓無補毎懐代匱之憂拜命有加乃冒為真之寵伏<lb/>
念臣愚不更事老無取材用意闊疎最出衆人之後秉<lb/>
性樸直但期聖主之知自擢貳于銓衡實坐縻于嵗月<lb/>
威靈逺被僅揚使者之旜職業空居猶竊從臣之槖本<lb/>
虞曠戾敢冀恩榮此葢恭遇皇帝陛下丕冒寰區裁成<lb/>
品彚謂上策莫如自治將内外以舉安思衆賢聚于本<lb/>
<pb n="KR4d0275_WYG_008-26b"/>
朝故涓埃之咸取顧嗟庸懦亦在襃陞臣敢不仰體至<lb/>
仁誓堅素履惟守資格而師法令罔敢怠遑若殫忠藎<lb/>
而罄論思是為報塞<lb/>
　　郊赦加食邑謝表<lb/>
禮行效報初莫預于駿奔恩衍户租乃重沾于惠術叨<lb/>
榮逾厚揣分知慚伏念臣久去班聯尚尸祠禄材能素<lb/>
謭了無横草之功齒髪寖彫第有守株之志莫致慶成<lb/>
之善頌遂膺進律之殊襃駢邑既増取禾興愧此葢恭<lb/>
<pb n="KR4d0275_WYG_008-27a"/>
遇皇帝陛下化參天地道通神明方萬嵗以成純躬致<lb/>
嚴禋之祀靡一夫之不被益均臣庶之歡申賁絲綸用<lb/>
彰典禮臣敢不誓圖報稱欽佩眷慈縱觀渭上之朝詎<lb/>
忘異日獨抱周南之病自信餘生<lb/>
　　謝進封潁川郡王加食邑實封表<lb/>
慈皇介壽霈及敷天微臣何功例叨進律仰止王言之<lb/>
賁遽躋公社之榮伏念臣材不逮中愚無所用蚤䝉異<lb/>
擢詎忘補報之階自取謗傷尚竊安閒之禄方舜治格<lb/>
<pb n="KR4d0275_WYG_008-27b"/>
無為之盛乃堯齡臻難老之期千嵗有逢萬邦胥慶錫<lb/>
爵遂超于五等疏封且冒于多田兹葢恭遇皇帝陛下<lb/>
老老以興民君君而賦政盛禮備樂成儀煥于兩宫宥<lb/>
罪薄征懽聲溢于四表慨兹朽質曷副深仁臣敢不誓<lb/>
罄丹誠恩酬洪造老當益壯况懐伏櫪之心用之則為<lb/>
益勵守株之志<lb/>
　　謝加食邑實封表<lb/>
臣某言伏准告命以明堂大禮慶成加臣實邑三百户<lb/>
<pb n="KR4d0275_WYG_008-28a"/>
食實封一百户臣已望闕謝恩祗受訖者禮行泰室曾<lb/>
莫預于駿奔賞逮羣工乃例霑于惠澤人微曷稱恩重<lb/>
莫酬伏念臣久玷從班尚叨祠禄散材無用自甘屏跡<lb/>
于丘園盛典有光豈復相儀于禮樂解澤既敷于溥率<lb/>
歡聲實徧于邇遐未嘗趨造于朝猶䝉多與之邑兹葢<lb/>
恭遇皇帝陛下日新聖恩天覆萬方弗遺小臣欲賢愚<lb/>
之並施爰有大賚俾動植以知仁臣敢不誓竭疲庸仰<lb/>
思報塞三百户而無眚足増寒陋之華八千嵗以為春<lb/>
<pb n="KR4d0275_WYG_008-28b"/>
但祝聖神之壽<lb/>
　　代賀南郊禮成表<lb/>
泰壇修報寳厯迎長惠浹百神歡均四海恭惟皇帝陛<lb/>
下仁如天地徳類祖宗年榖屢豐馨香薦于至治禮樂<lb/>
大備形聲協于泰和惟兹上帝之博臨式見聖人之能<lb/>
饗合樂允塞益顯從周之文並侑孔嚴光昭復禹之盛<lb/>
臣屬叨<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>節阻預奉璋聆熙事之備成惟深忭舞布詔<lb/>
書之寛大彌切欽承<lb/>
<pb n="KR4d0275_WYG_008-29a"/>
　　代施資政謝靜江府到任表<lb/>
擢從祠館就領帥符恩許自新顧馳驅而敢後榮踰始<lb/>
望徒跼蹐以自遑已見吏民具宣詔㫖伏念臣性資凡<lb/>
陋術業空疎比叨預于政機迄無裨于國論老將耄及<lb/>
寧逃負乗之譏福過災生積有素餐之戾曲荷乾坤之<lb/>
造尚寛鉄鉞之威竊食投閒慨驚魂之未定銜恩起廢<lb/>
怳神觀以俱還惟兹八桂之封外控百蠻之壤奉琛靣<lb/>
内廟謨方事于綏懐剖竹臨邊閫寄益資于鎮撫豈翳<lb/>
<pb n="KR4d0275_WYG_008-29b"/>
衰鈍可副使令兹葢恭遇皇帝陛下大度兼容至明洞<lb/>
照任賢而福天下邁成湯選衆之仁進徳以尊朝廷廸<lb/>
虞舜知人之哲洪啟同寅之治聿求共理之良臣敢不<lb/>
仰體眷慈誓殫綿力雖聴風觀化未能追循吏之規而<lb/>
省事清心亦足示逺人之意<lb/>
　　代江南提舉范直閣謝到任表<lb/>
千里造朝方䝉于收召十城命使遽玷于光華己屇部<lb/>
封恭宣詔㫖伏念臣起家寒逺涉世迂疎一昨簉跡于<lb/>
<pb n="KR4d0275_WYG_008-30a"/>
書林屢嘗賜對于便坐身逢聖主毎懐造膝之忠意忤<lb/>
權臣幾致反唇之罪三祈閒館兩佐遐州幸公道之復<lb/>
開獲清光之再覩愚忠自勵雖知僅免于悔尤舊學寢<lb/>
荒豈有發明于議論敢期齒奨曲賜眷憐寵之内閣之<lb/>
名付以外臺之寄人微恩厚感極涕零此葢伏遇皇帝<lb/>
陛下懋建大中敷求至治乾綱獨運節萬務以鼎新離<lb/>
照無私萃羣材而器使致兹庸瑣亦誤選掄臣敢不深<lb/>
究貨源持平廩政雖激濁揚清之事職所願為若奉公<lb/>
<pb n="KR4d0275_WYG_008-30b"/>
守正之心義當無替<lb/>
　　代劉給事謝復祕閣修撰致仕表<lb/>
竊食真祠久逼桑榆之暮拜恩内閣遂榮田里之歸揣<lb/>
已踰涯荷天從欲伏念臣奮身寒逺賦分竒窮從六藝<lb/>
以决科僅而得仕接諸儒而奏技晩特逢時頃遊憲府<lb/>
之聫獲冒書林之選螭蚴載筆嘗預記于王言鳳閣判<lb/>
花復濫司于帝制進膺𤨏闥數侍清光乃遽速于顛濟<lb/>
迄自投于閒散鄉閭作佚既閲十年香火無功殆逾數<lb/>
<pb n="KR4d0275_WYG_008-31a"/>
任惟是衰殘之質寖登耄耋之期力已弗勝無復為駒<lb/>
之意老將奚逭徒懐化鶴之悲祗有布其腹心庶自乞<lb/>
其骸骨豈期睿眷特賁殊私稍還論述之名俾識退休<lb/>
之志義兼念舊恩出再生兹葢恭遇皇帝陛下簪履興<lb/>
慈葢帷示軫欲曲全于小物肆紆照于容光謂臣麋鹿<lb/>
之姿豈軒裳之是適憐臣犬馬之齒曽鐘漏之幾何許<lb/>
以傳家尚為報國臣敢不効忠自勗守道勿渝擊壤而<lb/>
歌唐虞預識豐年之瑞閉門而詠周孔益知化日之長<lb/>
<pb n="KR4d0275_WYG_008-31b"/>
　　代徐侍郎謝宮祠表<lb/>
典銓法從久懐竊位之羞賦禄真祠更遂養疴之請恩<lb/>
輝逾厚感涕何言伏念臣性本闊疎才仍淺陋早縁執<lb/>
㦸不為當路之榮晚預賜環最取衆人之後使北庭于<lb/>
將變持漢節以僅還擢副民曹顧已亡于善狀易司吏<lb/>
選曾不畏于多言徒知肝膽之欲輸豈謂筋骸之難强<lb/>
衰頺彌甚疢發動者兩三災患相仍意不如者七八雖<lb/>
際飛龍之運自甘退鷁之蹤尚軫皇慈曲從私志既<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>
<pb n="KR4d0275_WYG_008-32a"/>
珍臺之佚復聯書殿之榮此葢伏遇皇帝陛下徳合無<lb/>
私功存善貸擴大明于日月獲望清光拯微命于風波<lb/>
少安散地示葢帷之罔棄俾棧豆以知歸臣敢不益佩<lb/>
弦韋自親藥石老馬或知于道路固絶望于馳驅犁牛<lb/>
無用于山川第服勤于耒耨誓堅晚節靡墜素風<lb/>
　牋<lb/>
　　太上皇后賀牋<lb/>
臣某言伏覩詔書光堯壽聖憲天體道性仁誠徳經武<lb/>
<pb n="KR4d0275_WYG_008-32b"/>
緯文紹業興統明謨盛烈太上皇帝聖夀八十皇帝帥<lb/>
羣臣詣徳壽宮加上壽聖齊明廣慈備徳太上皇后尊<lb/>
號冊寳者聖皇紀壽益上萬年之期神毋齊徽方隆四<lb/>
海之養禮行當宁慶及敷天恭惟壽聖齊明廣慈備徳<lb/>
太上皇后殿下厚徳承乾柔明嫓日邁周郊之胥宇輔<lb/>
成再造之功踰漢掖之練衣同膺難老之貺載申顯號<lb/>
允屬昌辰日居月諸共仰西池之宴天明地察更占南<lb/>
極之祥臣濫秩祠官阻趨魏觀觀大父母人倫夙正于<lb/>
<pb n="KR4d0275_WYG_008-33a"/>
乾坤有聖子孫國祚永符于箕翼<lb/>
　　皇后賀牋<lb/>
臣某言伏覩詔書加上太上皇后尊號冊寳者慶集親<lb/>
庭掩漢唐之盛事祥開壽厯紹堯舜之髙年喜溢寰區<lb/>
光生典冊恭惟皇帝殿下化行恭儉徳茂慈仁肅隂教<lb/>
于中闈㑹朝惟謹奉常珍于西内左右無違穆卜柔神<lb/>
助成縟禮施于孫子嚴青宫而致緑車之遊燕及皇天<lb/>
贊玉巵而集瑶池之上臣猥叨祠秩阻綴廷紳稱萬嵗<lb/>
<pb n="KR4d0275_WYG_008-33b"/>
之觴重霄在望仰三朝之㑹率土馳誠<lb/>
　　代湯丞相毋夫人賀中宫牋<lb/>
迎嗣嵗之嘉祥毋臨萬國正長秋之顯號婦順兩宫喜<lb/>
動宸闈歡均寰宇恭惟皇后殿下體參坤順徳配離明<lb/>
慶久襲于勲閎本塗山之自出譽夙彰于朱邸符嬀汭<lb/>
之來嬪果覿褘衣進膺寳册奉燕禖之文韣宜百斯男<lb/>
躬蠒館之懿箱俟三之日妾叨榮盛際就養私庭王化<lb/>
所基方仰自家而刑國人倫既正敢忘教子以事君<lb/>
<pb n="KR4d0275_WYG_008-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0275_WYG_008-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南澗甲乙稿巻八<lb/>
</p>
<p>
</p>
  </div>
</body>
</text>
</TEI>
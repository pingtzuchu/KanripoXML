<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻二</head> <lb/>
    <p>
<pb n="KR4d0275_WYG_002-1a"/>
欽定四庫全書<lb/>
　南澗甲乙稿巻二<lb/>
　　　　　　　　　　　　宋　韓元吉　撰<lb/>
　七言古詩<lb/>
　　跋北齊校書圖<lb/>
　　　齊文宣天保七年詔樊遜校定羣書供皇太子<lb/>
　　　遜與諸郡秀孝高乾和馬敬德許散愁韓同寳<lb/>
　　　傅懷德古道子李漢子鮑長暄景孫及梁州主<lb/>
<pb n="KR4d0275_WYG_002-1b"/>
　　　簿王九元水曹參軍周子深等十一人借邢子<lb/>
　　　才魏收諸家本共刋定祕府紕繆于是五經諸<lb/>
　　　史殆無遺闕此圖之所以作也山谷所謂士大<lb/>
　　　夫十二員今范明州謂逸其半者皆是矣至唐<lb/>
　　　己隔周隋二代不知何自得其容貌髣髴耶高<lb/>
　　　氏起北方以兵力奮然敦尚儒風立石經興黌<lb/>
　　　序定尚書于涼風堂質經義于春宮意當時文<lb/>
　　　士亦歆豔之故相傳于圖畫哉流及後裔文林<lb/>
<pb n="KR4d0275_WYG_002-2a"/>
　　　之館旣興御覽之書繼作無愁之聲己播于天<lb/>
　　　下不捄其亡故予感而賦之云淳熈八年正月<lb/>
　　　庚申韓某題<lb/>
高齊校讐誰作圖一時紬書亦名儒網羅巻軸三千餘<lb/>
俗儒非眞類迂愚雌黄是正定不無虚文末學徒區區<lb/>
豈識治道通唐虞文林高館希石渠後來御覽嗟何書<lb/>
修文偃武事益誣轉頭鄴城己邱墟峩冠廣袖長眉鬚<lb/>
丹書寫此猶不渝高鬟待女曵紅裾兩騅帕鞍立奚奴<lb/>
<pb n="KR4d0275_WYG_002-2b"/>
罷琴渉筆傾酒壺蘭臺供擬信樂歟不知畫手安用摹<lb/>
無乃逞巧聊自娯千年視之一欷歔君不見文皇學士<lb/>
十八人謀猷事業皆功臣瀛洲舊圖應更真諸君尋觀<lb/>
為拂塵<lb/>
　　陸務觀寄著色山水屏<lb/>
我居面山俯潺湲慿軒卧牖皆見山山光水影入懷袖<lb/>
秀色爽氣非人寰故人憐我新結屋猶恐看山未能足<lb/>
丹青寫作何許圖不礙閉門聊縱目千峯繚繞生白雲<lb/>
<pb n="KR4d0275_WYG_002-3a"/>
小舟蕩漾横江濱樓臺高下出蘭若杳渺似有鐘磬聞<lb/>
坐驚巖壑環四壁寥落高秋變春色方壺瀛洲遠不隔<lb/>
武陵桃花定誰識君不見韋侯絶筆畫古松黑雨白日<lb/>
摧虬龍杜陵老翁三歎息況有山木洪濤風又不見玉<lb/>
堂真仙草詔罷静愛春山郭熈畫文章信美身不閒清<lb/>
嶂白波眼中借我今乘間身未衰杖藜獨歩哦新詩出<lb/>
門見山入見畫佳興自喜來無時卧龍山腰鏡湖尾知<lb/>
有高齋照清泚功名逼子未得休歸坐玉堂應記此<lb/>
<pb n="KR4d0275_WYG_002-3b"/>
　　檢詳出示所賦陳季陵戶部巫山圖詩仰窺高作<lb/>
　　歎息彌襟范成大嘗考宋玉談朝雲事漫稱先王<lb/>
　　時本無據依及襄夢之命玉為賦但云頩薄怒以<lb/>
　　自持曽不可乎犯干後世弗察一切溷以媟語曹<lb/>
　　子建賦宓妃亦感此而作此嘲誰當解者輒用此<lb/>
　　意次韻和呈以資拊掌<lb/>
瑶姬家山高挿天碧叢竒秀古未傳向來題目經楚客<lb/>
名字徑度岷峨前是耶非耶莽誰識喬林石廟常秋色<lb/>
<pb n="KR4d0275_WYG_002-4a"/>
暮去行雨朝行雲翠帷瑶席知何人峽船一息且千里<lb/>
五兩竿頭見幡尾仰窺仙館至今疑行人問訊居人指<lb/>
千年遺恨何時伸陽臺愁絶如荒村高唐賦裏人如畫<lb/>
玉色頩顔元不嫁後來飢客眼長寒浪傳樂府吹復彈<lb/>
此事牽連到温洛更憐塵襪有無間君不見天孫住在<lb/>
銀河滸塵間猶作兒女語公家春風錦瑟傍莫為此圖<lb/>
虚斷腸<lb/>
　　題陳季陵家巫山圖一首<hi>案此首即前韻疑即所謂檢詳出示者恐非韓元吉</hi>
<pb n="KR4d0275_WYG_002-4b"/>
　　<hi>作今無别本可校姑仍其舊</hi>
蓬萊水弱波連天五城十二樓空傳行人欲至風引船<lb/>
不知路出巫山前巫山仙子世莫識十二高峯作顔色<lb/>
暮去朝來雨復雲却將幽恨感行人江流東下幾千里<lb/>
日日飢鴉噪船尾靈帳風生酹酒漿古廟煙青客遥指<lb/>
崧高漫說甫與申道旁況有昭君村娥眉妙手不能畫<lb/>
枉學瑶姬夢中嫁黃牛白馬江聲寒昭君傳入琵琶彈<lb/>
漢庭無人楚宮遠陽臺寂寞空雲間君家此畫來何許<lb/>
<pb n="KR4d0275_WYG_002-5a"/>
照水煙鬟欲相語要須媠服令侍旁不用作賦迴枯腸<lb/>
　　鄭仲南五梅圖<lb/>
江南酒美樽不空十年醉倒梅花中經行所見略可譜<lb/>
一一秀骨含仙風不將鉛華汚真色亦有醉臉勻春紅<lb/>
重英千葉兩何好玉立但喜肌微豐紅綃金縷變新樣<lb/>
品異獨許天香同花開到處即吾圃水寒月淡煙空濛<lb/>
醉來踏雪更起舞長歌目送南飛鴻自後春歸厭寂寞<lb/>
坐覺桃李難為容忽驚横軸入吾手世上猶有丹青工<lb/>
<pb n="KR4d0275_WYG_002-5b"/>
扶疏清影卧空碧一笑似喜曽相逢君家亭館安用此<lb/>
此物自昔添詩窮詩成妙手儻不惜畫我曳杖穿芳叢<lb/>
　　龜峯行<lb/>
吾聞靈龜不願死有用于清廟但願曳尾安泥塗所以<lb/>
漆園吏坐歎清江使者逢豫且龜峯之龜定何物不在<lb/>
泥塗之下乃在萬仞之上高突兀是耶非耶遠莫測安<lb/>
然不動藏其穴伊昔帝堯有聖德此龜無乃負圖出圖<lb/>
成授帝埋其骨猶使琢石志之存髣髴又疑神禹碑刋<lb/>
<pb n="KR4d0275_WYG_002-6a"/>
在衡山巔碑高上與日月並此猶其趺棄不取神鬼守<lb/>
䕶踰千年我欲詰其端此事怳惚無迹往往皆在太古<lb/>
前斗中神人被髮立蜿蜒佐之從汝蟄九陰司存當在<lb/>
此今汝巢南失其職又聞巢縣事頗似伊尹生空桑母<lb/>
嫗避水欲徙去待汝兩眼生赤光遂令萬室之邑化作<lb/>
魚與鱉汝乃遁走至此藏上天震威趣汝夀使汝扶服<lb/>
死且僵醜形質磔在石筍上不可以鑽不可以灼不可<lb/>
以搘牀奈何猶復不自斂荒崖斷壑反以名字彰因思<lb/>
<pb n="KR4d0275_WYG_002-6b"/>
支祁鎖頸泗水中帝以巨鎭岌峩壓其宫名之以山不<lb/>
以峯豈有形狀與此同吁嗟此山氣象槃礴亦雄偉竒<lb/>
峯羅列三十二或如威鳳昻其喙或如俊猫立且戲石<lb/>
鍾孤撑危欲墜蜃樓矗起見天外大眺么麽不足記神<lb/>
旗鐡壁非一類何用獨取汝之名字豈汝黠且庸鼓妖<lb/>
衒怪百里内使汝生存跌宕安可制我初信汝靈今復<lb/>
知汝凶江湖波濤洶湧不一濡汝足雲霧呼噏陰晴變<lb/>
態猶無窮不知造物安用此徒以動蕩耳目夸兒童何<lb/>
<pb n="KR4d0275_WYG_002-7a"/>
時巨靈引手擲汝八荒外舉頭直見天穹窿<lb/>
　　永豐行<lb/>
丹陽湖中好風色晴日波光漾南北湖岸人家榆栁行<lb/>
風颭低昻似迎客繫船並岸聊一呼老農指是官田圩<lb/>
長衫紫領數百輩見我羅拜長嗟吁政和回頭五十載<lb/>
官長築圩宛然在東西相望五百圩有利由來得無害<lb/>
官圩民圩奚所拘此地無田但有湖圍湖作田事應爾<lb/>
底用徹地還龜魚民圩不堅自招水水潦何常鎮如此<lb/>
<pb n="KR4d0275_WYG_002-7b"/>
官圩六十里如城削平為湖定何里請看今來禾上塲<lb/>
七百頃地雲堆黄縣官糴米三萬斛度僧給牒能商量<lb/>
我聞此語汗生靣千聞豈如目一見吾君神聖坐九重<lb/>
輕易獻言誰復辨卻憶呉中初夏時畚鍤去決田湖圍<lb/>
雞驚上籬犬上屋水至不得攜妻兒無田赴水均一死<lb/>
善政養民那得爾寄言父老且深耕為汝馳書報天子<lb/>
　　建德道中<lb/>
風雨回頭己十日野花狼籍春可惜水深泥滑行路難<lb/>
<pb n="KR4d0275_WYG_002-8a"/>
但見千山好顔色青青稻畦初布秧人家掩扇蠶事忙<lb/>
駕言有程不可駐鶗鴂一聲歸夢長<lb/>
　　桐柏觀三井龍潭下為瀑布<lb/>
一水赴壑如奔雷兩山壁立堅誰開山高石限水不去<lb/>
萬古鬬怒何轟豗盤渦散作鍾與釡往往石上相縈迴<lb/>
泓渟嵗久深莫測人言海眼良可猜不知蛟龍底無用<lb/>
局促石竇真窮哉未能九土霈一雨尚與千里清炎埃<lb/>
往時金蚪墜玉簡中使奉詔從天来百年舊事今寂寞<lb/>
<pb n="KR4d0275_WYG_002-8b"/>
但有雪浪飛崔嵬杜鵑花開蘭正發雙闕萬丈晴雲堆<lb/>
寒聲徹耳心骨爽凌風一上吹笙臺<lb/>
　　玩鞭亭<lb/>
黄鬚鮮卑勇無䇿自馳駿馬來窺賊賊奴但怪日繞營<lb/>
起看飛塵己無跡寶鞭不惜棄道傍坐令老嫗知興亡<lb/>
百年社稷有天意姧鋒逆焰徒鴟張孤城遺跡森在目<lb/>
平湖無波春草緑卻對青山憶謝公公老猶嫌人姓木<lb/>
邉兵己重朝士輕中原有路何由行柙中虎兕不可制<lb/>
<pb n="KR4d0275_WYG_002-9a"/>
江左夷吾浪得名<lb/>
　　魯公堂<lb/>
魯公之節非一死其誰碑之子曽子魯公之德人未知<lb/>
其誰堂之張紫微繼公作郡五百載登堂思公宛如在<lb/>
江南遺墨處處傳魯公去作麻姑仙一杯相與借風月<lb/>
但見雲碧開池蓮紫微聲名今第一歸上鸞臺應不日<lb/>
笑談千里無兵戎臨川草木生春風他年道傍兒女說<lb/>
不思魯公思張公<lb/>
<pb n="KR4d0275_WYG_002-9b"/>
　　歸耕堂<lb/>
退之手板愧丞相淵明束帶羞督郵紛紛雀鼠待一飽<lb/>
豈若植杖耘西疇劉郎大耳最叵信剛道田園不可求<lb/>
摩挲髀肉事鞍馬堅卧百尺營高樓安知南陽扶耒手<lb/>
談笑為君分九州我來龜溪二三載此䇿未辨誠淹留<lb/>
喜君負郭有餘地百金賣劍歸換牛樹頭布穀曉相應<lb/>
築室坐占林塘幽詩成使我佳興動叩角便作商聲謳<lb/>
他年釡甑得長滿區區肯顧監河侯<lb/>
<pb n="KR4d0275_WYG_002-10a"/>
　　李編修器之惠詩巻<lb/>
塵埃僕僕日走趨胸中倒懸一字無廹人簿領推不去<lb/>
眼明忽見千驪珠矍然驚呼此詩歟如醒乍解病獲蘇<lb/>
歸來明燈喜無寐手不忍釋自卷舒語新格健意有餘<lb/>
風骨峭硬中含腴猛如横陣舞刀槊清若雅宴調笙竽<lb/>
我窮己極君益迂學此似費千金屠前有太白後長吉<lb/>
君家詩名宜復初明明天子開石渠歎我短後追長裾<lb/>
時平合第從臣頌請君早上承明廬<lb/>
<pb n="KR4d0275_WYG_002-10b"/>
　　少稷勸飲每作色明逺忽拂袖去戲呈<lb/>
無多酌我蓋司隸不能滿觴田將軍坐中幸免沐猴舞<lb/>
且復周旋非貴人人言勸飲無惡意君胡作惡使客起<lb/>
少陵亦遭田父肘況我忘形友君子從今勿勸亦勿辭<lb/>
我欲眠時君自歸先生一斗一石醉莫問喧爭與嘲戲<lb/>
　　戲韓子師<lb/>
讀書堂前霜月明讀書堂後霜風聲主人讀書己萬卷<lb/>
足踏省戶還專城朅來卧掩關不出左擁韋編右瑶瑟<lb/>
<pb n="KR4d0275_WYG_002-11a"/>
似聞天女亦愛静便喜蘭房長英物我舎應門纔一兒<lb/>
趙子尤作仙果遲白頭相看輒浩歎玉樹獨滿君家墀<lb/>
我歌聲長君且聽不特交遊幸同姓極知玉盎有新醅<lb/>
毎恨金觴乃無柄<hi>事見趙子</hi>從君泥飲不作難景物過清天<lb/>
復寒犀錢湯餅未免俗琵琶與筝當合彈<lb/>
　　戲贈范元卿<lb/>
憶昔苕溪醉中語屈指淒涼十寒暑紛紜世事去如雲<lb/>
兩鬢蒼蒼各如許春風學省數㑹面抗袂吁嗟走塵土<lb/>
<pb n="KR4d0275_WYG_002-11b"/>
我慚屢戰不能竒袖手歸來仆旗鼓喜君射策有竒功<lb/>
雙鵠聨翩仍一舉胡為不上金馬門簿領卑棲猶噲伍<lb/>
風前未厭鷫鸘敝筆下懸𤣥鳳凰吐閩山千里要佳句<lb/>
應弔雙龍一懷古元戎好士見此客定肅弓刀按歌舞<lb/>
素英丹荔雖己過海珍正可羅樽爼鷓鴣勾舟木葉墮<lb/>
秋晚上寒更風雨請君彊飯趣歸程莫為梅花思羈旅<lb/>
　　次韻沈信臣遊龍焙<lb/>
武夷仙人厭塵埃金鞭白馬飛崔嵬丹砂己就不可識<lb/>
<pb n="KR4d0275_WYG_002-12a"/>
尚有瑶草分靈栽千花剪巧綴密露秀色不待春風催<lb/>
東溪路入三千里山如舞鳳連翩來槍旗未動供採掇<lb/>
壘鼓夜作空山雷蒼虬繞圭龍䕶璧靣為鐡石口瓊瑰<lb/>
烹煎鬭水出好事珠瓔玉字相縈迴已嗟雙井甘退歩<lb/>
况復日注真難儕我來竊食端為此把玩一日三徘徊<lb/>
手㪺清泉弔陸子底用濁酒窮歡咍頭風快愈春睡散<lb/>
老眼尚為羣書開知君此遊更不惡坐有纖纖時捧杯<lb/>
<hi>杜牧之詩茗盌纎纎捧信臣載後乘以遊故云</hi>
<pb n="KR4d0275_WYG_002-12b"/>
　　重九日中甫子雲二兄㑹别龍山<lb/>
秋風作霜楓葉丹扁舟未發龍山灣山頭窣堵半天出<lb/>
十年笑我幾往還今年結束値重九愛此山水照高寒<lb/>
親朋話别情總厚兄弟白首仍蒼顔相留一笑不易得<lb/>
爭挈美酒羅盤餐登高正爾在高許下視擾擾真塵寰<lb/>
追思姑孰有故事雅宴亦復同此山雖云小異得佳客<lb/>
主人鬚蝟懷胷姧滄波至今洗遺恨豈若我輩同清歡<lb/>
是時郊原新雨足厯厯煙樹明江干放懷自知人境異<lb/>
<pb n="KR4d0275_WYG_002-13a"/>
極目頓覺天宇寛惜無五絃寄妙手已有征鴈横雲端<lb/>
南飛休論九萬里東游更渡五百灘明宵酒醒㑹相憶<lb/>
夢繞百級憑飛欄<lb/>
　　送朱元晦<lb/>
前年恨君不肯來今年惜君不肯住朝廷多事四十年<lb/>
愚智由來各千慮君來正値求言日三䇿直前真諫疏<lb/>
詆訶百事推聖學請復國讐施一怒天高聽遠語不酬<lb/>
袖手翩然尋故步我知君是諫諍才主上聰明得無悞<lb/>
<pb n="KR4d0275_WYG_002-13b"/>
一紙底用教鶡冠百戰應當啓戎輅江山千里正風雪<lb/>
嵗月崢嶸倐將暮有田可耕屋蓋頭君計未疎吾亦去<lb/>
君歸為謝武夷君白馬揺鞭定何處<lb/>
　　送許侍郎知宣州<lb/>
我公名滿東西川一持使節幾十年橋經萬里坂九折<lb/>
兒童學語知公賢上皇詔下嗟見晚歸來荷橐趨甘泉<lb/>
平生所學欲盡試新語僅奏囊中篇<hi>公獻所著書太上皇稱善</hi>兩淮<lb/>
破碎賴整理百工蠱敝資鑱鐫念公雖老猷自壯何謂<lb/>
<pb n="KR4d0275_WYG_002-14a"/>
宜去請益堅玉音三喻不可挽一麾且復臨江壖宣城<lb/>
景物今更妍水瓜如瓠栗如拳敬亭山下躡遊屐疊嶂<lb/>
樓中呼酒船謝公已往詩句在公有妙語真齊肩卻招<lb/>
李白弔杜牧牧攬風月酬雲煙中原未復敵未滅政成<lb/>
請公須著鞭吾君有意詢黄髮廟堂之謀當萬全<lb/>
　　送蘇季真赴湖北憲司屬官<lb/>
憶昔聞君未相識春雨繫船呉市側逆風白浪不成行<lb/>
坐聽親朋談歴厯豈意飄零晚相見俱捧江東從事檄<lb/>
<pb n="KR4d0275_WYG_002-14b"/>
拙鳩未省厭榆枌威鳳誰令安枳棘今年喜君若有遇<lb/>
去我還為遠行役一樽忍話故園事童穉吁嗟髮今白<lb/>
君家聲名塞宇宙翰墨縱横富竒䇿未容世職踐明光<lb/>
聊佐輶車司郡國衡山洞庭忽在眼禹牒黄車有遺跡<lb/>
詩成不用弔靈均為訪桃花招隱客<lb/>
　　偶得佳酒懷尹少稷聞其連日致齋在臺作長句<lb/>
　　寄之<lb/>
孔君一月二十九日醉太常一年三百五十九日齋人<lb/>
<pb n="KR4d0275_WYG_002-15a"/>
生百嵗駒過隙直與外物勞形骸君非太常何用爾監<lb/>
祭有令時當差朝廷禮備百神秩不比媚奥猶燔柴念<lb/>
君幾日得閒暇歸胙饜飫妻奴哇重門咫尺不得見使<lb/>
我有酒空相懷憶昔過從水南寺風廊雪屋靡不偕靈<lb/>
山懷玉了在眼蒼翠突兀石筍鐡柱如籖排醉來起舞<lb/>
對山水狂歌亦和襄陽<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>一時取樂未云足後㑹回首<lb/>
何其乖今者相逢號朝士僕僕聽鼓趨天街欲觀禮樂<lb/>
問文物但見鼙鼓鳴江淮喜君頭上冠作廌文筆愈健<lb/>
<pb n="KR4d0275_WYG_002-15b"/>
詩愈佳青雲萬里要直氣幸勿觸狐當觸豺我今勃窣<lb/>
百僚後自覺迂鈍難為儕一杯耳熱不共醉夜長獨坐<lb/>
燒寒稭隔牆降將新授節絲竹間響駢金釵時逢富貴<lb/>
雖可羨擾擾得失真蠅蝸江山到處有佳趣故應赤舄<lb/>
輸青鞵明年春風我欲賦歸去佇君功成作頌磨蒼崖<lb/>
　　方務德元夕不張燈留飲賞梅務觀索賦古風<lb/>
昨日風雨今日晴緑水橋南春水生使君元夕罷高宴<lb/>
亭午邀客花間行危亭直上花幾許水仙夾徑梅縱横<lb/>
<pb n="KR4d0275_WYG_002-16a"/>
不須沈水薫畫㦸簾幕自有香風清門前紛紛鳥鵠亂<lb/>
隱几坐愛寒江明憶昨淮南戎馬動豈謂景物還新正<lb/>
遺民歸公十萬口鼙鼓日日嚴刀兵眼看指麾盡摩撫<lb/>
閭里愁歎成歡聲酬功端合侍玉輦安得坐嘯江干城<lb/>
景龍燈火公尚記耆舊出語兒童驚我來兩月濫賓客<lb/>
況有别駕能詩名相從一笑說萬事重費美酒勤杯觥<lb/>
東風揺蕩入煙栁歌管錯雜催離情詔書徴拜那可後<lb/>
為公前馬遙相迎<lb/>
<pb n="KR4d0275_WYG_002-16b"/>
　　次韻少稷梅花<lb/>
君不見江城梅花春欲動剪冰仙人作花供客來酒盡<lb/>
甘啜醨常恨公田無秫種雪晴梅蘂更可愛百匝來看<lb/>
地猶凍杖藜一笑答春風豈必鳴鸞與歌鳳幽香要自<lb/>
已心清冷艶不禁還目送興來往往得佳句落紙揮毫<lb/>
字尤縱卻驚車陣有勍敵旋結趙叟盟衡雍孤芳未省<lb/>
須刻畫百卉應先厭嘲弄我如蟋蟀鳴苦遲君似驊騮<lb/>
驟難控相如上林晚奏雅靈均喜橘工記諷不妨聊繼<lb/>
<pb n="KR4d0275_WYG_002-17a"/>
廣平公東閣疎枝與君共<lb/>
　　土人池中有新荷戴錢而出者少稷明遠相率賦<lb/>
　　詩戲作長句<lb/>
君不見紫髯將軍射無敵志目中眉猶動色晚年驚見<lb/>
賣油翁一綫穿錢曽不失人言手熟㑹當爾世事由來<lb/>
真一劇紛紛刻楮技已窮厭看人力須天工湘妃撫掌<lb/>
漢女笑為我試手馮夷宫芙蕖生葉不自展胡為正在<lb/>
阿堵中青銅翠羽光相映莫遣游魚動荷柄芳心滿眼<lb/>
<pb n="KR4d0275_WYG_002-17b"/>
誰得知坐使詩人發嘲詠我言羞澁囊久空井中飛蚨<lb/>
那得逢不如青鴨為銜去賸買明月酬清風<lb/>
　　觀蓮<lb/>
廣寒仙子霓作裳夜從宓妃欵英皇朝游洛浦暮瀟湘<lb/>
紅粧翠羽森成行仙姿不作時世妝或凝朝霞豔秋霜<lb/>
臨流顧影濯滄浪游魚屬玉雙鴛鴦長庚北斗相低昻<lb/>
笑中如花語如香徘徊醉著清漏長炯然開奩照湖光<lb/>
湖風吹水洒靣涼明珠落佩千鳴璫碧筩宛宛中可觴<lb/>
<pb n="KR4d0275_WYG_002-18a"/>
為君行歌酌天漿瑶池玉井遙相望歸舟浮空月茫茫<lb/>
　　同尹少稷賦巖桂<lb/>
江南秋盡猶無菊只有幽香滿巖谷紛紛千樹散黄金<lb/>
翠葉離披剪寒玉繁枝疑從缺月墮嫩蘂不受微風觸<lb/>
芳枝冷淡誰與妍霧雨陰晴自膏沐不妨松竹共行伍<lb/>
要使芝蘭盡臣僕小山有句嗟未盡騷經已斷誰能續<lb/>
毎至凋零足惆悵尚喜爐薫駐餘馥為君掃地斗量歸<lb/>
猶勝胡椒夸百斛<lb/>
<pb n="KR4d0275_WYG_002-18b"/>
　　隆興甲申嵗閏月游焦山<hi>案此詩据鎮江府志補入</hi>
荒村日晴雪猶積繫䌫焦公山下石江翻斷崖石破碎<lb/>
瘞鶴千年有遺跡瘦藤百級躋上方浮玉南北江中央<lb/>
檣竿如林出煙浦酒船遠與帆低昻老鴟盤風舞江面<lb/>
殺氣淮南望中見神龍只合水底眠為洗乾坤起雷電<lb/>
觀音巖前竹十尋大士不死知此心醉歸更喚殷七七<lb/>
賸種好花開鶴林<lb/>
　南澗甲乙稿巻二<lb/>
</p>
<p>
</p>
  </div>
</body>
</text>
</TEI>
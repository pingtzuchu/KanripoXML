<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻二十二</head> <lb/>
    <p>
<pb n="KR4d0275_WYG_022-1a"/>
欽定四庫全書<lb/>
　南澗甲乙稿巻二十二<lb/>
　　　　　　　　　　　　宋　韓元吉　撰<lb/>
　墓誌銘<lb/>
　　龍圖閣待制知建寧府周公墓誌銘<lb/>
公諱自強字勉仲世家衢州江山縣其任尚書屯田郎<lb/>
中贈正議大夫者曾祖也諱源中奉大夫直祕閣贈金<lb/>
紫光禄大夫者祖也諱彦質迪功郎德安府司戸曹事<lb/>
<pb n="KR4d0275_WYG_022-1b"/>
贈中奉大夫者父也諱夫亨公幼績學能文伯父舍人<lb/>
公離亨甚愛之嘗曰吾父與祖及吾伯仲皆以儒登科<lb/>
獨吾季未試而夭能大吾家者其在爾光顯乎以其遺<lb/>
恩奏公調興國軍大冶縣主簿靳州司法參軍嚴州桐<lb/>
廬縣丞既而從進士舉不利慨然以應刑法遂中其科<lb/>
授江南東路提㸃刑獄司檢法官入大理為評事用薦<lb/>
者改右宣教郎授淮南西路提刑司檢法官再為大理<lb/>
評事遷本寺丞又遷正號稱其職擢刑部員外郎陞郎<lb/>
<pb n="KR4d0275_WYG_022-2a"/>
中上即位兼權大理少卿請外除荆湖南路提㸃刑獄<lb/>
乾道元年被召命俄以郴陽盜發例降秩明年復召用<lb/>
為大理少卿四年改領右治獄除江南西路提㸃刑獄<lb/>
加直祕閣未幾又召為少卿同詳定重修敕令除直敷<lb/>
文閣福建路提舉常平茶事改廣南西路提㸃刑獄九<lb/>
年召為大理卿淳熙改元獄空被詔奬會刑部侍郎缺<lb/>
執政猶擬公兼之上曰周某明習法令即除公權刑部<lb/>
侍郎而兼詳定敕令提領左藏庫以獄議不合請祠甚<lb/>
<pb n="KR4d0275_WYG_022-2b"/>
力明年除知寧國府未赴改廣州充廣南東路經略安<lb/>
撫使踰年加集英殿修撰寵拜敷文閣待制再任而湖<lb/>
南東西盜相扇竊發陳峒徂封川瞰德肇二府公激厲<lb/>
諸將敗之于三江又敗之于廬田李接繼作狂獗尤甚<lb/>
有旨命公以摧鋒軍會合公遣將張喜迎挫之于緣務<lb/>
接以竄逸而獲于鬱林當是時兩路雲擾而番山中居<lb/>
屹然數千里倚以為安賊既平公即疏論摧鋒軍既少<lb/>
且額猶未足宜足之而增募義兵四百駐于英連以制<lb/>
<pb n="KR4d0275_WYG_022-3a"/>
宜章盜賊上賜宸翰皆如公請進龍圖閣待制而以屢<lb/>
丐奉祠七年十二月移知鎮江府又以先塋田業在焉<lb/>
為解改建寧府至則疾復作以八年十月四日卒于治<lb/>
寢享年六十有二官至中大夫職冠待制于龍圖閣爵<lb/>
開國江山縣子食邑五百戸贈正議大夫嗚呼自古法<lb/>
家多刻深而公兩為刑使之屬再為廷尉平四為寺長<lb/>
官以至司冦貳卿之選無秋毫慘其治獄則先屏姧吏<lb/>
躬聽斷務得其情編配入贓償監繫無已者悉奏蠲之<lb/>
<pb n="KR4d0275_WYG_022-3b"/>
及其議獄也大理有阿楊殺小兒案而公以為可疑不<lb/>
顧衆論爭之引向敏中錢若水所讞獄疑二事欲傅中<lb/>
孚之義緩其死以俟小兒之獲否然後處刑不合竟去<lb/>
蓋治心之厚如此在廣西請均民戸身丁錢米之不實<lb/>
者而正其籍嶺南號瘴地西境尤闊逺民病皆飲水而<lb/>
無藥餌公始乞置惠民局于諸州而州以常平錢五百<lb/>
緡給之市藥俾同判或幕職專領人賴以濟論繫囚笞<lb/>
掠凍餒之罪獄官以計分奏裁先是仕嶺南之貧者物<lb/>
<pb n="KR4d0275_WYG_022-4a"/>
故其妻女或不能自存至誘賣為婢妾公奏立法禁使<lb/>
得自陳官為賙䘏嫁之然遺孤有地逺不能歸者則置<lb/>
庫號接濟計口賑粟米俾獲度嶺而北亦倣江西轉運<lb/>
芮輝所請取之公庫而公懼其不能乆也為之措畫凡<lb/>
已俸之外舊餫有不可受且不欲驟異于衆者積而儲<lb/>
之得錢八千緡置田三十頃以請于朝刻石具記專為<lb/>
此費而不取于他司不得以他用于是遂為一道羇旅<lb/>
孤嫠之利人之頌公陰德為亡窮然公之治廣也罷八<lb/>
<pb n="KR4d0275_WYG_022-4b"/>
邑豫借之賦輸米之暗增其耗者務為寛政而用常有<lb/>
餘雖監司亦疑而問其故公笑曰是無他術惟擇僚吏<lb/>
之賢委而察之使財賦不至欺隱則用自足爾識者以<lb/>
為知言以暇日修治學宇創二亭敬一齋儲書備器用<lb/>
以誘勸其來者始廣之進士二十年無登科矣至是預<lb/>
春官之第乃兩人士風翕然大變浚南濠以疏其惡決<lb/>
渠流以通于海嚴水軍之律無敢盜販治逃卒拘之摧<lb/>
鋒軍内外漸漸安靜而公視公帑如私藏一毫無所妄<lb/>
<pb n="KR4d0275_WYG_022-5a"/>
費持已嚴潔兩兼市舶清譽尤著州治有十賢堂祀晉<lb/>
至唐牧守之有名者公又集本朝潘武惠向文簡公而<lb/>
下八人繼之而士子因欲祠公像于學以為中興以來<lb/>
未有久任之美如公者也而公力謝止之及移丹徒邦<lb/>
人竟為之祠云初張致逺之為帥也嘗招海冦之餘黨<lb/>
置海嶼曰大奚山縻以効用之名而實無所廩給遇嵗<lb/>
饑或間出掠魚鹽之利言事者指為公病上察焉第降<lb/>
一秩公恬不以辨至建未暖席方盡還軍食之負而戢<lb/>
<pb n="KR4d0275_WYG_022-5b"/>
鹺啇之盜使公且壽而得盡其設施于時其功効奚止<lb/>
是哉然公之曾大父好賢樂善推重于鄉閭歐陽文忠<lb/>
與諸名公為賦萃賢亭詩大父著文名嘗守循州有善<lb/>
政蘇文忠公以黙化名其堂伯父則舍人儒學入侍持<lb/>
節四方攷其世德厥有端緒至公登法從蔚然聲稱信<lb/>
如舍人所期而舍人無後公遂以一子嗣之曾祖妣江<lb/>
氏贈碩人祖妣趙氏永嘉郡俞氏榮陽郡皆夫人妣王<lb/>
氏令人娶徐氏贈令人子男四待聘修職郎處州縉雲<lb/>
<pb n="KR4d0275_WYG_022-6a"/>
縣尉待問修職郎新筠州新昌縣主簿待舉將仕郎命<lb/>
繼舎人者待取承務郎女五壻則迪功郎辰州叙浦縣<lb/>
主簿吕友直迪功郎新南劍州將樂縣主簿宋世本其<lb/>
一早夭二在室孫男元老彭老女尚㓜淳熙九年八月<lb/>
壬寅待聘等葬公于其鄉之齊山峰立請銘予與公同<lb/>
在郎省先後為理卿今同寓上饒其何可辭銘曰<lb/>
國朝議法始亦付吏逮我神宗設科取士士習于律或<lb/>
嚴少恩寛恕不苛亦惟有人顯顯周公少以學文漫然<lb/>
<pb n="KR4d0275_WYG_022-6b"/>
應之則以致身矧厥治功有仁有威肅穆循和抑為吏<lb/>
師公在廷尉出入四至進退裕如卒登近侍公在番禺<lb/>
偃息六年不貪于泉追蹤昔賢帝曰來歸牧我近甸易<lb/>
藩之潛曾未再見天不我留逝于武夷嶠南之民有公<lb/>
是思凡公施為實本忠厚明嗇其齡宜衍其後江郎之<lb/>
山倚天巑岏其别曰齊公墓在焉<lb/>
　　祐甫墓誌銘<lb/>
祐甫龐姓謙孺其名祐甫字也單州武夷城人皇祐中<lb/>
<pb n="KR4d0275_WYG_022-7a"/>
有相仁宗而公于潁國諡莊敏者其曾大父也潁公之<lb/>
子朝奉大夫諱元中者其祖也大夫之子忠訓郎諱敏<lb/>
孫者其父也祐甫少孤留落四方紹興十年季父莊孫<lb/>
以明堂恩奏為將仕郎明年監南嶽廟丁母憂服除調<lb/>
泰州海陵縣尉代歸得兩浙西路提㸃刑獄司幹辦公<lb/>
事以言者罷居久之得江南東路轉運司幹辦公事以<lb/>
省員復罷授鎮江府觀察推官官為右文林郎如是而<lb/>
止爾然世之稱祐甫者以字不以官知祐甫者以詩與<lb/>
<pb n="KR4d0275_WYG_022-7b"/>
文而祐甫性敏悟讀書過日輒解為詩原于古樂府有<lb/>
自得之妙為文欲如先秦古書雅奥而竒出為騷詞屈<lb/>
宋以降則不學也皆不蹈世俗畦畛不肯以近代文士<lb/>
為能以是議論輒驚人徃往憚與之交及見其作無不<lb/>
愛也始猶有田可食既運蹇不遇鬻幾盡屏居吳興山<lb/>
間屋僅數椽妻子不勝其憂好事者至則典衣具酒論<lb/>
文誦詩終日不厭親族有不能葬者亦質田助之旦起<lb/>
蓬首曵杖吟哦草中田野之人識其為祐甫也乾道三<lb/>
<pb n="KR4d0275_WYG_022-8a"/>
年權監饒州景德鎮五日而病作既革尚能為字以託<lb/>
平生所厚故人曰得錢五十萬買田以沾諸子吾死瞑<lb/>
矣既而祐甫果死予為遣吏獲其喪歸且歛故人之錢<lb/>
以累苪煇國瑞買田付其子而吳興士夫又合力葬祐<lb/>
甫于周塘村其母夫人塋側蓋莫不哀之始祐甫挾其<lb/>
詩文遊行都市諸公貴人倒屣願見未及有所薦引已<lb/>
復排去去而不復仕矣天下之窮有若是哉彼富貴壽<lb/>
考而無祐甫之才者獨何人耶祐甫晚好釋氏學毎嘆<lb/>
<pb n="KR4d0275_WYG_022-8b"/>
曰吾生甚不如人死必求所謂極樂國者其在村落為<lb/>
念佛之社將死氣僅屬囁嚅誦佛不休問以家事不對<lb/>
也祐甫歴官不再其在海陵不欲以捕盜受賞邑有妖<lb/>
神降于尉卒女子祐甫取其像鞭而焚之母夫人宗室<lb/>
近屬性嚴重既窶甚欲㩦之依他人祐甫拜而請願獨<lb/>
居以養其艱食盡力閭里蓋難之及夫人之喪乞貸于<lb/>
親舊葬祭甚備其妻嘗歸寧祐甫與約吾母練祭則來<lb/>
已乃踰期祐甫閉門謝之曰若忘姑矣妻從闔中哀祈<lb/>
<pb n="KR4d0275_WYG_022-9a"/>
千端竟不顧其介然自立如此祐甫死時年纔五十有<lb/>
一蓋三月某日也葬以十二月十三日再娶林氏子四<lb/>
人師憲師亮師潛師易女二人未嫁有白蘋文藁十巻<lb/>
詩説西漢刋誤睡起録皆未成書祐甫于交游寡合而<lb/>
于予兄弟特善其年有病疾輒以其文藁屬予序且丐<lb/>
銘其墓予毎謂其不祥未嘗答也今遂果然矣悲夫因<lb/>
收涕作銘以成祐甫之志而鄱陽章甫冠之為書于石<lb/>
冠之昨與祐甫俱客于予曰老者也予潁川韓元吉也<lb/>
<pb n="KR4d0275_WYG_022-9b"/>
銘曰<lb/>
吁祐甫才允良命則窮文有光抑而信道之常奄不復<lb/>
世用傷校彼庸孰在亡安求旃霅水陽吁祐甫永此藏<lb/>
　　韶州太守朝散大夫汪公墓誌銘<lb/>
公諱杞字南美新安汪氏也英濟王七世孫景徙于婺<lb/>
源縣景生高高生濟濟生丕丕生惟良是為公曾祖隱<lb/>
德不仕翰林侍讀錢醇老嘗表其墓惟良生叔漸是為<lb/>
公祖以子贈奉議郎叔漸生路登紹聖四年進士第官<lb/>
<pb n="KR4d0275_WYG_022-10a"/>
至承議郎知信州貴溪縣是為公父以公贈至銀青光<lb/>
禄大夫宗人翰林學士彦章稱其人以比元魯山娶萬<lb/>
氏贈蘄春郡夫人張氏贈大寧郡夫人寜生四子公其<lb/>
仲也舊名利國少篤于學方朝廷興舎法于天下公與<lb/>
兄利往俱選上舎繼而入辟雍解于開封府建炎二年<lb/>
太上皇帝龍飛策進士始中第授迪功郎南康軍司法<lb/>
參軍郡經李成兵火大將韓忠武公提軍數萬過郡趣<lb/>
軍食甚峻守懼不給至乞祠公始仕獨毅然畫策請税<lb/>
<pb n="KR4d0275_WYG_022-10b"/>
商船盡輸米以濟用度檄公攝倉官應之軍士譁不可<lb/>
止公呼隊長諭之曰籍各有姓名在也一不如律案其<lb/>
名告大帥申軍法矣皆噤不敢出聲自卯漏下至五鼓<lb/>
乃畢人服公可馭衆任建州崇安縣丞縣庫陷失緡錢<lb/>
踰數十千公聲色不為動第責庫吏限一月俾輸時建<lb/>
守魏邦逹治有威嚴欲逮繫之公啓曰是無益也積弊<lb/>
至此願聽其所為不效則寘獄未晚既限滿果盡得之<lb/>
有兄弟五人訟家資累年不能決公列之庭下舉唐賢<lb/>
<pb n="KR4d0275_WYG_022-11a"/>
韓思彦飲乳事訓之皆感泣遂均産課民藝桑柘十六<lb/>
萬株守及諸司競論薦改右宣教郎知饒州安仁縣縣<lb/>
因冦退後版籍焚逸産税之數殆失其半冒佃匿税餘<lb/>
五萬緡民輸絹及苗役悉增于舊公括而正之一絹減<lb/>
税錢三百餘苖米役錢和買十減其四而豪戸兼并所<lb/>
不利相率騰訟于朝事下漕司委郡丞來治謂公必有<lb/>
妄用公謝曰一錢出入有簿籍在請以姓名所輸揭諸<lb/>
鄉有不實者當盡訴矣乃無一人訴者上下彌服公即<lb/>
<pb n="KR4d0275_WYG_022-11b"/>
興縣學以誘勸其俗略無懲治之意貴人寓公莫不譽<lb/>
歎知建昌軍南豐縣其治如安仁民以孝行著者凡十<lb/>
九家根在逃絶戸亦萬餘得税錢六百緡米二千三百<lb/>
斛催税之長始無償納之患屬嵗旱發廩賑之活數萬<lb/>
鄉民為立生祠易縣橋以石梁以公名有宿寇張小者<lb/>
據巢穴幾二十年公合弓兵一戰平之時經界始行不<lb/>
擾而辦鄰邑皆來問其法逃戸復業者四千三百增桑<lb/>
柘四十萬修水利四百餘所由是監司以公治狀上聞<lb/>
<pb n="KR4d0275_WYG_022-12a"/>
遂籍于中書後十有五年公赴官廣東經南豊百姓猶<lb/>
遮道送迎頌公未忘也知信州玉山縣以其餘力新縣<lb/>
宇葺舘舎整塗路之阻而獻言者欲開運渠自縣以逹<lb/>
常山公則拒之曰是不特勞民費用且壞人墳墓甚衆<lb/>
而山徑髙險皆石亦豈能通也議遂格會鄰境有惡少<lb/>
奪食頑民鄭一龍亦嘯聚為應公捕誅之百里乂安通<lb/>
判肇慶府一日海舟數十百奄至若有異府洶懼失所<lb/>
為公單騎走岸次嘻笑諭之衆皆靡去被檄攝英州閲<lb/>
<pb n="KR4d0275_WYG_022-12b"/>
再嵗有惠愛既還里中則曰吾老矣築室治竹石聚書<lb/>
萬巻以教子弟延賓客飲酒賦詩自適朝命除公守韶<lb/>
州竟丐祠禄主管台州崇道觀者四武夷山冲佑觀者<lb/>
一當淳熙二年太上慶壽恩霈以龍飛榜進秩而徽州<lb/>
守臣應詔以公年雖七十歴官治績精力尚强可選監<lb/>
司郡守亦莫能起也閒居二十年康徤燕怡與其室黃<lb/>
夫人皆上壽子孫數十侍側澹然無聲色之娛鄉閭敬<lb/>
之若父祖嵗饑大家務閉糴公獨發私廩損其價以惠<lb/>
<pb n="KR4d0275_WYG_022-13a"/>
貧者兩邑令至謝于門今年正月考妣加贈恩至猶與<lb/>
族婣慶會自以致家布衣叨世科雖不及養而贈官封<lb/>
邑俱至二品諄諄<hi>案此處有脱文</hi>九十有三官朝散大夫賜服<lb/>
三品有詩文數十餘巻藏于家娶黄氏同邑進士造之<lb/>
女年亦八十九矣三男子邦俊迪功郎南安軍大庾縣<lb/>
主簿邦直當以遺恩受命龜齡舉進士有聲三女子壻<lb/>
則進士黃欽承黃時心左宣義郎簽書桂陽軍判官方<lb/>
正已孫男七詠謙諤該誼詞訓孫女七長適董爀次黄<lb/>
<pb n="KR4d0275_WYG_022-13b"/>
玠次夏朝宗餘在室曾孫男三女二公性介直資明敏<lb/>
歴宰三邑半刺二千石皆以亷能稱其治邑先教化必<lb/>
更學舎招延士子至今安仁之學冠于諸邑銀青公在<lb/>
小官有謂之真清者公因以真清所至榜官舎為名其<lb/>
貳肇慶為直南恩守訟事守以厚餽為謝力辭不受出<lb/>
行屬縣宰有以白金二百星助公修廨者公斥寄之軍<lb/>
帑後宰以贜敗人始服公不負于清名當路公卿知已<lb/>
論薦亦衆而不肯俯仰以求用老而靜退自營夀藏于<lb/>
<pb n="KR4d0275_WYG_022-14a"/>
所居之近奬山造僧庵築亭宇甚備至是以十二月壬<lb/>
申葬焉予頃在信幕公為玉山熟其行事往嵗過其鄉<lb/>
見公猶精明未衰也今夏如宣城再經其門聞哭聲則<lb/>
公喪既數月矣因于其家而哀之及葬邦俊等來請銘<lb/>
銘曰<lb/>
汪姓之原踦能執干自隨迄唐盛于新安既祀既封我<lb/>
朝而王將相文儒顯以四方惟婺源宗十有五世聨芳<lb/>
登名父子以繼嗟哉韶州廉介特立晚秉一麾早製三<lb/>
<pb n="KR4d0275_WYG_022-14b"/>
邑善政美才足用有為藴竒于衷曾莫究施黄髮鬖然<lb/>
世其真清樂于家林壽幾百齡有子暨孫足大我後天<lb/>
祐善人豈惟其壽奬山嶢嶕自營其藏閭里敬思公為<lb/>
不亡<lb/>
　　朝奉大夫新知泰州宋公墓誌銘<lb/>
宋姓自陳州南頓來寓上饒築室城南而葬于德源之<lb/>
山葢左中大夫直祕閣諱孝先者始也祕閣生三子其<lb/>
長與仲亦典州治縣有聲稱不幸相繼以殁獨其季以<lb/>
<pb n="KR4d0275_WYG_022-15a"/>
才諝聞于時淳熙九年由澧陽守賜對便殿天子喜其<lb/>
對以為才可用在近制既歴郡則應郎選而公恬然復<lb/>
以郡自乞執政驚嘆曰是何取之廉耶為擇近次畀以<lb/>
泰州既歸閭里之賀客未竟公得暑疾暴下醫亦易之<lb/>
甫數日遂不起向之賀者皆失聲悲咤不特為宋氏惜<lb/>
也將葬諸子來請銘而予之居幸為鄰又與其兄弟往<lb/>
還亦舊義不可辭公諱适字叔敏即祕閣季子也少嘗<lb/>
舉進士不利乃求為有用之學聞其鄉先生遽于易數<lb/>
<pb n="KR4d0275_WYG_022-15b"/>
者往從之遊得其説甚富既而補祕閣宗祀恩調温州<lb/>
支鹽食所𨽻故多亭戸迓新列裒白金以為費至公獨<lb/>
不受籍其數還之衆服其亷三年不敢慢易宿弊悉除<lb/>
歴饒州軍事判官饒號劇郡且刑獄坑冶二使者在焉<lb/>
獄訟不得自專毎有問不以罪州則以咎幕職公從容<lb/>
其間辨析無撓嵗小歉元夕攝守者尚欲張燈華餙旦<lb/>
具公歛板争之屢卻不顧卒從公議諸司用是知薦秩<lb/>
滿改古宣義郎知邵武軍泰寧縣在閩為岩邑或勸急<lb/>
<pb n="KR4d0275_WYG_022-16a"/>
財賦緩民訟者公曰此俗吏之為也悉意聽决務適其<lb/>
平則修學校迪諸生以禮義是嵗鄉貢邑之士為多間<lb/>
擢第春官既代者將至鄰邑伺其便挾上官勢欲以鹽<lb/>
數萬斤寄售公拒絶之然後以印付代者民為立祠記<lb/>
其事得通判靖州靖荒逺有夷獠難馭銓部偶許其闕<lb/>
親舊謂公曰是道傍苦李也公曰吾貧仰禄所願施為<lb/>
以報國家亦何擇馳單車就道既視職俄報洞賊入寇<lb/>
衆號二萬公度主將不任事勸其在告以事付我因求<lb/>
<pb n="KR4d0275_WYG_022-16b"/>
所以致寇之由命鄉老往諭之賊酋據謝曰吾州所為<lb/>
類若是吾忍畔乎而官軍徼功欲乗其怠擊之公曰是<lb/>
吾失信也異日有患將若何遂深入其巢撫定以還通<lb/>
判臨江軍會秋選進士公分司試院中郡支衣錢不逮<lb/>
數譁怒不可遏居民匿走懼其將亂公欲出視之主文<lb/>
者謂有法禁公笑曰輕重有權此法所不載也苟獲罪<lb/>
某當任之乃犯門而出徒歩至通衢呼卒伍之長告以<lb/>
利害且曰郡帑錢不足當以吾㕔錢足之衆大喜羅拜<lb/>
<pb n="KR4d0275_WYG_022-17a"/>
皆歸營不敢動公密捕其首正其罪帥與憲臺聞之欲<lb/>
上其功公力謝曰是彰守之過也莫不歎服知澧州亦<lb/>
有猺洞之患公陛辭日上嘗諭以恩信為先公至則宣<lb/>
布詔旨凡固結其心者靡不備舉猺人感動時相率拜<lb/>
庭下公又思所以防制之者取四縣義勇及弓弩手分<lb/>
隸于五知寨而統以都巡檢給器仗教以行陣緩急皆<lb/>
可用夷獠畏戢無敢犯嵗比不登公講求荒政甚至官<lb/>
廩之賑頗不充敦勸豪右積穀之家皆使備糶然為定<lb/>
<pb n="KR4d0275_WYG_022-17b"/>
升斗均價直雖深山窮谷置塲以濟故一州之民獨無<lb/>
流徙歸入見遂詳言之反覆論奏至于六七時江浙旱<lb/>
暵上方以州縣賑濟無實為憂聞公言稱善以為才者<lb/>
此也公為人敦厚儒雅事親孝謹奉二兄恭甚交朋友<lb/>
以信義而無吝嗇然遇事有守不肯妄進取以徼名利<lb/>
居閒治廢田為圃藝花竹載酒賦詩與賓客遊從甚適<lb/>
其為郡見鄰境以發擿縣令為聲名則歎曰今之官莫<lb/>
難于令使其謬而不法贓而有實罷之何媿責以細故<lb/>
<pb n="KR4d0275_WYG_022-18a"/>
而不復寛之吾不忍也人用是服其長者始葬歐陽夫<lb/>
人卜地于崇孝鄉陸村規為三竁植萬松其上時公年<lb/>
未四十人以為蚤公則曰人詎有不死後數十寒暑會<lb/>
當同歸今力所可及也然公再娶向氏十五年前亦卒<lb/>
既啓壙而納之今公遂處其中不謂知命也哉公卒以<lb/>
七月五日葬以十月九日享年五十有七官至朝奉大<lb/>
夫考祕閣少年取上第兩為都公衛卿持節案刑以吏<lb/>
能著累贈至金紫光禄大夫祖諱舜臣故朝散郎通判<lb/>
<pb n="KR4d0275_WYG_022-18b"/>
憲州以祕閣贈亦至金紫光禄大夫曾祖諱良弼故大<lb/>
理寺丞以朝散贈至朝請郎妣劉氏薜氏皆贈夫人公<lb/>
之配歐陽氏向氏皆封安人子男四世譽世儒世侢世<lb/>
求孫五鑑鑄鏞鏗鏜銘曰<lb/>
獨夫腥聞覆商鼎㣲歸宗周抱其皿有氏于宋裔斯永<lb/>
在漢則昌唐則璟聲名昭垂業彪炳逮于我朝繄國姓<lb/>
惟宣暨元族之並公家淮陽系滋盛卿月輝輝近相暎<lb/>
子皆方州季益令承兄事親友以敬良于效官逹為政<lb/>
<pb n="KR4d0275_WYG_022-19a"/>
獠夷綏和民不病左符載更時遇聖年不我留逝期命<lb/>
猗嗟後人席餘慶<lb/>
　　太令人郭氏墓誌銘<lb/>
夫人郭氏葬臨安府餘杭縣湖西之原十有八年矣其<lb/>
仲子為福建路轉運副使書來請曰公碩不天六嵗而<lb/>
孤當﨑嶇戎馬間母氏提而南葢嘗變姓名易藍縷避<lb/>
狼虎之暴得以全諸子也既又教之從師友追賢能齒<lb/>
士大夫之後僅以伯氏之恩而致封焉壽固不為夭然<lb/>
<pb n="KR4d0275_WYG_022-19b"/>
公碩冒符節躐臺省荷我朝光榮諸孫繼竊科第稍稍<lb/>
自振而甘毳之養乃已不及前日菽水酸寒念之痛貫<lb/>
心膂或逹旦不寐無以自贖也惟追逺之義宜有以叙<lb/>
其平生説懌其善美以慰于幽宫信于後世而適奉使<lb/>
指留連蜀道已後其時矣今願有述也君舊嘗為鄰熟<lb/>
吾親之行事其不可以辭嗚呼予亦少而孤奉母而不<lb/>
得終養者也故見侍其親而安榮壽考者則不勝凱風<lb/>
寒泉之思聞悲哀思慕之言不翅如自已出也而夫人<lb/>
<pb n="KR4d0275_WYG_022-20a"/>
享年又與吾母同况耳其話言目其善教與其子還往<lb/>
猶弟昆今白首相望其子之悲亦我之悲也顧何愛吾<lb/>
文案夫人唐汾陽王之後也其世次不可詳攷而家于<lb/>
開封曾大父諱某為監主簿大父諱某為縣主簿仕不<lb/>
致顯考則諱師厚娶皇族濮王宫仲愈之女為保義郎<lb/>
而不喜出仕優㳺里閭以琴酒自適夫人天性沈靜不<lb/>
事華侈雖世居輦轂下服飾澹然未嘗輒徇時好故親<lb/>
族内外咸知其賢魏邸宣州觀察使為其第三子贈中<lb/>
<pb n="KR4d0275_WYG_022-20b"/>
散大夫諱某者聘焉夫人既歸外家之族而宣州子舎<lb/>
素多所娶皆名家大姓獨推夫人婦道為可則葢居家<lb/>
孝而和奉祭祀備而潔處用度儉而不陋恂恂色莊而<lb/>
氣平雖女功之巧未嘗自衒巳能以驕人也遇人有不<lb/>
善私面諭之不以語于衆善則與衆稱焉舉族敬愛以<lb/>
為不可及中㪚喜交㳺下士酒醴之會無虚日夫人聞<lb/>
其與客對談吟哦賦咏必竊聽而喜為之治具益不倦<lb/>
靖康元年中散下世金人之禍起夫人攜其兒女六人<lb/>
<pb n="KR4d0275_WYG_022-21a"/>
間關避地四方閲再嵗始能渡江所謂變姓名易藍縷<lb/>
者皆其實也雖衣食未給而朝夕厲其子以讀書曰爾<lb/>
父之後不可不立也其長子公顒以取應得官至武德<lb/>
郎淮南東路兵馬鈐轄次公碩也以紹興二十一年登<lb/>
進士第則又誨之曰學非止一第也宜有以充之故二<lb/>
子之仕皆有聲稱籍甚及公碩為餘杭縣而夫人疾不<lb/>
起隆興二年十月二十有五日葬則閏月某甲子也享<lb/>
年七十有六以公顒通朝籍封太孺人慈寧慶夀恩封<lb/>
<pb n="KR4d0275_WYG_022-21b"/>
安人今累贈至令人云四男子公顒以淳熙五年卒于<lb/>
官公碩今為朝請大夫直徽猷閣就差知寜國府矣其<lb/>
二則早世二女子嫁敦武郎吳泳之從義郎李璟諸孫<lb/>
九人彦綝成忠郎淮南西路將領彦縉宣教郎新知臨<lb/>
安府於潛縣彦銓承務郎撫州金谿縣丞彦絅迪功郎<lb/>
處州縉雲縣尉三人皆登進士第者也彦紆迪功郎新<lb/>
信州司戸參軍彦綰將仕郎彦紆彦組彦綩尚㓜孫女<lb/>
三迪功郎汀州寧化縣尉鄒作德進士黄準從政郎䕫<lb/>
<pb n="KR4d0275_WYG_022-22a"/>
州路提㸃刑司獄檢法官王逸其壻也噫婦人無外事<lb/>
視其相于夫者足以知其内視其子與孫之成立足以<lb/>
知其教況如夫人其操行著于宗族之間而節義立于<lb/>
艱難之際士大夫聞其風望其門而咨嗟嘆羡之不足<lb/>
此詩之所以著詠史之所以紀而不遺者也其敢不銘<lb/>
銘曰<lb/>
孝而和順而敬是為女德之令冰玉其清松柏其勁是<lb/>
為婦節之正有子而賢有孫而盛足以見吾毋道之聖<lb/>
<pb n="KR4d0275_WYG_022-22b"/>
人有一其可稱況美備而莫竝耶餘杭之阡湖水淵淵<lb/>
史或逸言視此其傳歟<lb/>
　　安人張氏墓誌銘<lb/>
夫人張姓諱法善世為和州清曠人伯父卲始登進士<lb/>
第為敷文閣待制贈其祖幾至金紫光禄大夫父祁歴<lb/>
淮南轉運知江州寓直祕閣終右朝散郎妣李氏某官<lb/>
文淵女也夫人生二十四年為右朝請郎直祕閣今寧<lb/>
國府長史韓君元龍繼室年三十九乾道八年九月二<lb/>
<pb n="KR4d0275_WYG_022-23a"/>
十四日殁于寧國官舎長史將葬夫人而以書抵其弟<lb/>
某曰吾之娶于張也因子之議也不幸巳矣其亦子為<lb/>
銘之蓋夫人之兄孝祥妙年以文學冠多士入中書為<lb/>
舎人名聲籍甚方其校中祕書也某實與之遊而夫人<lb/>
淑稱稔于外江州擇其壻甚艱長史時為縣天台亦再<lb/>
娶再夭無復㛰意舎人獨與某議以夫人歸吾家謂夫<lb/>
人性靜專且知書能誦佛經習于世故舉族人人敬之<lb/>
宜為長史配也既嫁而奉太夫人謹甚撫兒女如已出<lb/>
<pb n="KR4d0275_WYG_022-23b"/>
遇事整然有條大小咸喜無一不逮所聞者嘗因小疾<lb/>
太夫人躬撫摩之夫人遽起曰姑也而以女視婦乎其<lb/>
何敢不事姑如母也後數年長史官荆南太夫人得偏<lb/>
痺之疾夫人扶掖起居凡湯劑食飲必歴其手而後進<lb/>
如是踰一紀太夫人既棄諸孤未終喪而夫人遂哭其<lb/>
兄與其女弟又重罹江州之戚期功衰斬殆不堪其憂<lb/>
由是亦得疾病屢作而未平乃趣長史俾為其子婚而<lb/>
嫁其長女日夜以為言及婦與壻將踵門則喜甚力治<lb/>
<pb n="KR4d0275_WYG_022-24a"/>
其所須急者紉治補苴頓忘其勞且曰吾畢此死亦瞑<lb/>
矣不數月夫人疾果甚一日呼其兒女婦媪悉坐牀下<lb/>
告以家事諄諄累數十語而已生二女返麾去之曰是<lb/>
幼未有知也徒亂人意命浮屠作懺度法而侍婢擊磬<lb/>
聲未絶而逝男曰沆女曰妙智適左迪功郎新饒州安<lb/>
仁縣主簿李景和其二女則曰紀十有二嵗曰華九嵗<lb/>
矣嘗生一男曰相老未晬而夭遂以是年十二月丁酉<lb/>
葬夫人于宣城鳯凰山介于先夫人與長史前二夫人<lb/>
<pb n="KR4d0275_WYG_022-24b"/>
塋之側長史悲不克自銘而俾某銘始某兄弟既終喪<lb/>
而别也夫人泣曰某已屬疾矣叔他日來當不復見也<lb/>
嗚呼孰謂其果然哉銘曰<lb/>
潔身而家女之德事姑猶親婦之職俗澆不還世乃識<lb/>
鳲鳩之儀矧如一能齊死生繄學力不相夫子吁可惻<lb/>
兩殯之原姑之側銘焉弗忘此其室<lb/>
　　榮國太夫人上官氏墓誌銘<lb/>
夫人上官氏邵武之著姓也夫人之考以儒學奮為左<lb/>
<pb n="KR4d0275_WYG_022-25a"/>
中大夫出入顯仕始大其門夫人生而靜專不妄言笑<lb/>
中大夫異之擇配甚久故戸部侍郎季公有聲太學以<lb/>
上舎擢第夫人歸焉侍郎家處州之龍泉蚤孤而貧夫<lb/>
人不逮事其舅姑遇嵗時薦祭稱家有無必具以潔與<lb/>
其夫均感慕不翅如逮事者嘗歎曰吾為君家婦凡事<lb/>
死猶事生也既侍郎為辟雍直講季氏之宗有不令者<lb/>
以其上世清平里之塋山竊售于僧寺侍郎謁告歸義<lb/>
贖之禄薄素無積將貸于人夫人泣曰吾父母資送我<lb/>
<pb n="KR4d0275_WYG_022-25b"/>
者以為君家助也君松檟不自保吾安所用焉盡倒其<lb/>
奩以贖其山且以其餘增地甚廣置廬舎守之曰俾後<lb/>
世知自君得他人無敢預也于是季氏之族無大小皆<lb/>
稱夫人之賢且服其識至今薪槱不敢望其墓林曰此<lb/>
上官夫人賜也侍郎以徽猷閣待制經略廣州既三年<lb/>
得請奉祠矣未去廣而殁諸子未冠夫人護其喪獨行<lb/>
數千里歸袝清平之塋襄治甚備已而慨然曰吾于季<lb/>
氏無負矣猶欲教其子使得齒于士君子之流然夫家<lb/>
<pb n="KR4d0275_WYG_022-26a"/>
無依盍亦依吾父毋乎乃又挈其子間關居于邵武從<lb/>
中大夫時中大夫諸子皆早世惟夫人在夫人日侍其<lb/>
二親退則躬課諸子誦習夜分乃寐率以為常中大夫<lb/>
與其夫人年皆九十而終夫人始去其親之舎築室郡<lb/>
城聚居十指諸子嶷嶷仕有能稱相踵至于刺史二千<lb/>
石諸孫十餘間受命或預鄉薦孫壻六七人被服儒雅<lb/>
鄉閭指為盛事然不幸十餘年間三子者前卒獨季息<lb/>
圭侍左右夫人年已八十人亦不堪其憂而夫人自少<lb/>
<pb n="KR4d0275_WYG_022-26b"/>
觀浮屠氏書泊然無甚哀戚之累將終之夕僅以少疾<lb/>
猶合目端坐誦華嚴經滔滔無一語謬淳熙五年二月<lb/>
三日也圭將以是年十月某甲子袝夫人于侍郎塋北<lb/>
之右而來請銘始予家與夫子家同避寇邵武山谷間<lb/>
吾親與夫人年相若而諸子與吾兄弟年又相若也弦<lb/>
誦相鄰間亦同試于有司及仕途相逺吾親既下世而<lb/>
聞夫人壽考康寧未嘗不歎羡欽慕以為其親之榮也<lb/>
繼而知其兄弟夭折至于再三亦未嘗不感愴嗟惜以<lb/>
<pb n="KR4d0275_WYG_022-27a"/>
為其親之哀也觀夫人所守與其自謂無負于季氏者<lb/>
豈不信然哉惟夫人少為淑女長為賢婦老為令母勤<lb/>
儉有禮法其處已莊而和其治家嚴而有則其于内外<lb/>
親族睦且有義而又逹于哀樂死生之際其可不銘初<lb/>
夫人以侍郎貴當封碩人而侍郎回以封其母厥後諸<lb/>
子既通朝籍始封太碩人遇皇太子恩加封太淑人郊<lb/>
祀與慶壽典禮歴封縉雲文安永寧三郡太夫人淳熙<lb/>
三年封榮國太夫人春秋葢八十有五曾祖諱某祖諱<lb/>
<pb n="KR4d0275_WYG_022-27b"/>
照贈光禄大夫考諱恢母令人髙氏男四人奎承議郎<lb/>
通判明州壁朝奉大夫知通州埜朝奉郎通判贑州皆<lb/>
前卒者圭通直郎福建轉運司主管文字孫十六人鋚<lb/>
鑒崟□䥍夢符<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鎜鑒鑾鏊釜鋈<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>鋆䥐孫女八人長<lb/>
適惠州河源縣令陳希黙次適漳州漳浦縣主簿張棐<lb/>
次適贑州雩都縣主簿王榕次適福州左司理參軍王<lb/>
浩㳄適建寧府甌寧縣尉朱頔孫次適隆興府新建縣<lb/>
尉廖敏德次適饒州文學吳悦次尚㓜曾孫七曾孫女<lb/>
<pb n="KR4d0275_WYG_022-28a"/>
六侍郎諱陵字延仲云銘曰<lb/>
女美之盛婦德之令其守也正有夫而賢有子而傳亦<lb/>
謂為全不罹于艱不踐于難行奚可言既得其寧又居<lb/>
其成壽考則榮匪生與樂不滯而覺道斯可學懿躅清<lb/>
規聲聞以垂視此銘詞<lb/>
　　太恭人李氏墓誌銘<lb/>
夫人姓李氏其先蓋上黨人而家開封七世祖諱崇矩<lb/>
為皇朝開國勲臣任樞宻使贈太師封河東王謚元靖<lb/>
<pb n="KR4d0275_WYG_022-28b"/>
髙祖諱遵勉尚太宗第八女獻穆大長公主任鎮國軍<lb/>
節度使亦贈太師謚和文曾祖諱端懿任鎮國軍節度<lb/>
觀察留後贈侍中祖諱説任感德軍節度使考諱宗任<lb/>
奉直大夫直徽猷閣妣王氏封恭人故集賢校理安國<lb/>
之女夫人生世族襲富貴皆清儉好禮出天性而外家<lb/>
本儒學見聞有典型初適符寶郎錢端義生一女子矣<lb/>
而寡為朝請大夫祕閣修撰韓公繼室公名球字美成<lb/>
出入中外有名聲而一意官事未嘗問家有無夫人曰<lb/>
<pb n="KR4d0275_WYG_022-29a"/>
治家吾職也盡發其積與已資送之具以置良田築室<lb/>
臨州為寓居計一旦有負米輸于庭者修撰驚問之夫<lb/>
人笑曰此吾家租也乃謝夫人真助我者既而修撰自<lb/>
䕫易帥荆南不起于道二子尚㓜或勸夫人謀地以葬<lb/>
無庸歸夫人慟曰昔吾夫葬吾姑信州也盍使從焉我<lb/>
則無如之何聞者為出涕蓋間關逾數千里負其柩袝<lb/>
于太夫人鄭之側即墓所築室廬以為僧居買田數十<lb/>
畞給之且歎曰吾家在逺不得朝夕此也故至則流連<lb/>
<pb n="KR4d0275_WYG_022-29b"/>
數月不忍去夫人不逮事其舅姑而嵗時薦祭潔嚴齋<lb/>
莊不啻如奉其生嘗聞鄭夫人欲飯浮圖氏且千萬久<lb/>
而未償夫人曰是亦吾夫之願也顧不能遽集因以田<lb/>
施疏山白雲僧舍俾收嵗租以為飯僧之數凡六年而<lb/>
後畢方建炎亂離夫人家隔絶道經泗州僧伽塔下炷<lb/>
香于頂祈與父母相見而死未幾家問果至及奉直公<lb/>
殁藁殯于南安甚久夫人歸韓氏乃舉而厝于臨川修<lb/>
撰喪迎王夫人養于家王夫人年過八十疾革謂所親<lb/>
<pb n="KR4d0275_WYG_022-30a"/>
曰吾生事死葬之託一女而已孰謂不如男乎奉直公<lb/>
嘗誦華嚴經欲百部以禳兵火之厄僅及其半夫人誦<lb/>
至二百部以酬先志蓋夫人資孝謹雅好佛學嘗從其<lb/>
徒法真乞名法因又謁宗杲于徑山得號安靖道人晚<lb/>
年布裘飯蔬翛然黙坐或誦佛書意有所會至忘食飲<lb/>
也然夫人善治家凡家事細大悉有法貨泉穀米之用<lb/>
知所均節周旋内外親族稱其戚疎厚薄之誼論者以<lb/>
謂使為一男子其稱能吏才大夫決矣躬教二子以詩<lb/>
<pb n="KR4d0275_WYG_022-30b"/>
書嘗撫之曰乃翁有官業聲譽在人若等無負之也既<lb/>
二子皆舉進士預薦送則喜曰其將有傳耶以慶夀恩<lb/>
封太恭人淳熙四年從其長子官于行在所得疾以逝<lb/>
六月十日也享年七十有四以七月辛酉合袝于上饒<lb/>
縣禪寂之東山修撰穴之左二子者長曮從事郎監行<lb/>
在雜務雜賣場門次歴迪功郎監湖州新鎮市女三前<lb/>
氏出也壻則朝散大夫荆湖南路提㸃刑獄晁子健朝<lb/>
散大夫主管台州崇道觀李鄩朝請大夫直祕閣孟充<lb/>
<pb n="KR4d0275_WYG_022-31a"/>
孫男元芝元蓍元葵女孫二其在錢氏女子則嫁通直<lb/>
郎知寧國府太平縣詹承宗夫人之行與事元吉以族<lb/>
姓知之為詳故不辭而銘銘曰<lb/>
惟天地義女正乎内柔則有位家則有饋去古寖邈姆<lb/>
訓益亡不組不紃視以為常猗嗟夫人世有令緒少為<lb/>
順婦長為賢母克相其良以成其家儉而不嗇飾而不<lb/>
華膳羞酒醴被服在體妾媵閨房率有綱紀我繩我規<lb/>
左右其宜自今視之蔚為女師夫人既老復奉其親誨<lb/>
<pb n="KR4d0275_WYG_022-31b"/>
其二子施于後人死生常理壽夭匪貳夫人學焉蓋已<lb/>
知此葬從于夫亦侍其姑鼓鐘其隅夫人所廬<lb/>
　　安人盧氏墓誌銘<lb/>
淳熙改元之七年予始居南澗有腰絰候于門而以書<lb/>
見者徐姓文卿其名拜而泣曰先君子幸有契也文卿<lb/>
之毋將葬于玉山縣安平鄉魯家原矣願賜以銘予驚<lb/>
問之則故攷功郎中徐公漢英之季子也而處州趙使<lb/>
君文鼎嘗與俱來道其力學習文之善及觀其書詞則<lb/>
<pb n="KR4d0275_WYG_022-32a"/>
知古義欲以顯其親之淑于百千年陵谷遷變之後者<lb/>
又其里人相與狀其夫人行事甚縟是可述已蓋攷功<lb/>
諱人傑字漢英家信州玉山縣少通春秋為名進士登<lb/>
巍科鄉閭皆慕其文與余頃同在郎舎朝夕晤語推為<lb/>
長者既又同持節江東西書問往來見其家有緒有條<lb/>
而攷功得悉意王事于外而無閨門之慮知其内為之<lb/>
助也今遂見其子之立而將不墮其家之傳足以知其<lb/>
母之教焉夫人姓盧氏世為衢人曾祖襃祖元逹父經<lb/>
<pb n="KR4d0275_WYG_022-32b"/>
習儒業不得仕而其從兄驤仕至侍從有文名為衢之<lb/>
著姓夫人性端重不妄言笑年十七以嫁復州教授周<lb/>
君之才有子與女三人矣周君不幸即世夫人提其孤<lb/>
奉其柩由數千里歸居且十年不忍去其姑之左右逮<lb/>
終姑喪乃若有所不容者夫人之母徐歎曰吾女無所<lb/>
託矣必託于士之賢者庶幾其肯從焉而攷功久失其<lb/>
配遂以夫人歸徐氏攷功素薄于生業夫人治家勤儉<lb/>
有法接其婣族和以盡禮凡祭祀賓客人莫知其貧撫<lb/>
<pb n="KR4d0275_WYG_022-33a"/>
其前氏二子如己出已乃自生子文卿也攷功既捐館<lb/>
舎夫人日夜誨其子以詩書而家事自任不以衣食勞<lb/>
其子俾求賢師友而問學焉蓋其志尚可見如此子三<lb/>
人禹卿迪功郎峽州宜都縣主簿前卒次湯卿文卿孫<lb/>
十人曰騏曰駉曰驥駟方預秋貢名餘尚㓜其在周氏<lb/>
子則曰卬女則適廣州番禺縣丞富桷進士祝麓饒州<lb/>
餘干縣主簿潘漢卿夫人以攷功遇郊恩封安人年六<lb/>
十有四終則去年三月十一日葬則今年十二月六日<lb/>
<pb n="KR4d0275_WYG_022-33b"/>
也為之銘曰<lb/>
相其夫巳有家矣又教其子而傳焉特未享其榮與養<lb/>
也是不畀其年耶悲夫<lb/>
　　太宜人毛氏墓誌銘<lb/>
趙氏之子將葬其母踵門而泣曰善罙生四年而失先<lb/>
君子以靖康之難先君子亦流離四方雖在濮屬五世<lb/>
而近孑然無田舎以依繄母氏是恃上有兄下有子姪<lb/>
誨之學以自奮僅列于仕矣又誨之忠勤廉恪俾盡力<lb/>
<pb n="KR4d0275_WYG_022-34a"/>
焉今不幸而親不侍也相與忍死以襄大事而吾母温<lb/>
恭之德潔正之行懼于湮沒無聞君其哀之而賁以銘<lb/>
曩予守金華郡善罙猶以武爵任筦庫好學而文愛其<lb/>
才也既而果登進士第而貳令于建安予亦舊為建安<lb/>
宰嘗取陸景倩事以名丞廨一堂曰真清逮今三十年<lb/>
邑人言善罙清甚至捐其可得之俸以治其官舎為不<lb/>
負于堂者及居喪號慕如禮法寫佛書數萬言以為薦<lb/>
祭鄉之士子敬而記之則予可不銘以慰其思惟夫人<lb/>
<pb n="KR4d0275_WYG_022-34b"/>
蓋毛氏世為衢之江山禮賢鎮人左中奉大夫京之孫<lb/>
左朝議夫夫亨之女也為武義郎趙君不偄之繼室夫<lb/>
人㓜有令聞善女工習詩書武義任禮賢鎮而喪其前<lb/>
配王氏有男子二人矣夫人歸焉主饋字孤家人宜之<lb/>
僅十年而武義即世夫人年甫二十有七生二男一女<lb/>
子守義莫奪躬治其田廬以緝其生理掩關教其子外<lb/>
勤儉自頤日課釋老氏經刺繡其像製為幡幢貨其簪<lb/>
珥用祈武義之福聞其子有佳客雖手自治饌弗憚或<lb/>
<pb n="KR4d0275_WYG_022-35a"/>
不如已者來戒使謝之故其子孫表表甚立淳熙之八<lb/>
年也夫人生朝方燕親族而善罙貢名禮部孫汝勲中<lb/>
取應選郵音竝至里巷懽呼以為榮而夫人澹然不為<lb/>
動曰此子弟之常也及在建安而善哲善慈官亦近地<lb/>
嵗時來侍觀者以為慶謂宜見其子孫之顯且大而夫<lb/>
人益享其壽考也而年纔五十有八以逝向之里巷之<lb/>
人與聞其事也莫不哀之況其子孫乎子善哲修武郎<lb/>
福建安撫司淮備將令次未賜名而亡女適秉義郎郴<lb/>
<pb n="KR4d0275_WYG_022-35b"/>
州桂陽縣尉祝元齡次適忠訓郎監循州商税祝九齡<lb/>
前氏出也善慈從義郎監潭州南嶽廟善罙宣教郎知<lb/>
建寧府建安縣丞女適忠訓郎提㸃廣南西路綱馬驛<lb/>
程江邦佐夫人出也而夫人撫之若一㛰嫁無異儀人<lb/>
莫知其先後也孫男七汝勲承節郎監潭州南嶽廟汝<lb/>
南汝邲汝孖汝屾汝用汝辡皆舉進士孫女四長適進<lb/>
士伍椿年餘在室夫人以長子陞朝列封太安人壽聖<lb/>
慶典封太宜人淳熙十一年九月十八日終而葬以十<lb/>
<pb n="KR4d0275_WYG_022-36a"/>
二月壬申其地則江山縣崇善鄉其山則黄岡原銘曰<lb/>
正以齊其家義以迪其子潔而不渝儉而好禮宜享其<lb/>
榮奚遽而止百世而下是惟德婦之里<lb/>
　　左奉議郎知太平州蕪湖縣丞趙君墓表<lb/>
隆興改元予為丞大農秋九月有持書自外至視其題<lb/>
有異曰孤子趙而廉夫名者視其詞益異曰不幸死蕪<lb/>
湖矣今奉其喪歸惟君與最厚願具舟以行予大驚是<lb/>
予友任卿子耶因哭之失聲遂告任卿所厚善侍御史<lb/>
<pb n="KR4d0275_WYG_022-36b"/>
周元特而下與朝士之識任卿者莫不愕立聚歎以謂<lb/>
任卿而止于此也明年其弟益卿既葬任卿于處州嚴<lb/>
水縣孝行鄉大曲之原而來請曰葬遽不及銘也願有<lb/>
以表之始予官龍泉與任卿兄弟善後官建安又與任<lb/>
卿遊加密平生之交無一二數固宜為此者蓋任卿趙<lb/>
氏諱彦堪任卿其字也冑出秦悼王曾祖叔昻保寧軍<lb/>
觀察留後東陽郡公祖千之莫州防禦使文安侯父公<lb/>
紹承節郎任卿與其弟自少來外家承節君陷于京師<lb/>
<pb n="KR4d0275_WYG_022-37a"/>
母夫人吳氏繼喪相與力學取應而任卿對策居第二<lb/>
授保義郎法當得任歎曰任則廢學矣父母皆不及養<lb/>
吾何可不自立約其弟俱奉祠以舉進士凡五監廟南<lb/>
嶽再貢于禮部始中其科得出身改授太平州蕪湖縣<lb/>
丞紹興丁丑嵗也任卿未登第時嘗為建州都作院郡<lb/>
守部刺史咸以牋奏屬之待以文士而任卿自課其職<lb/>
益嚴曰不可以是而怠也及在蕪湖嵗大水周行田間<lb/>
其下無敢秋毫取于民者會敵犯淮甸大軍道邑日數<lb/>
<pb n="KR4d0275_WYG_022-37b"/>
千人近鄉洶洶盜且起令移疾不視事任卿慨然趨縣<lb/>
之堂上獨立指呼無一不辦治歛居民壯健者為兵列<lb/>
五戍境上命土豪主之鼓聲相聞盜以不發安撫使始<lb/>
命屬縣團結民兵而邑以先具告戸部侍郎劉季高按<lb/>
行江東才之委以鹿角寨任卿曰寨固易事今淮既擾<lb/>
矣民渡江接武天寒無食凍餒死道路是敵未至而先<lb/>
害之也願以常平米賑之兩月季高是其請由是所全<lb/>
活甚衆明年邊事息任卿謁于縣冀新縣學以起鄉閭<lb/>
<pb n="KR4d0275_WYG_022-38a"/>
之秀者衆皆難之任卿笑曰縣官銜有天子命以主學<lb/>
事為名今名存實廢得乎請無藉民力而以己力因相<lb/>
與出俸邑之豪于財者皆求助而學以成今參知政事<lb/>
虞公為守一見喜之符檄下于邑者不他屬也既虞公<lb/>
制置荆襄將辟以從而任卿已疾矣任卿初以盛夏受<lb/>
民輸縑勞甚得疾而醫者誤投其藥縣民聞之日踵門<lb/>
問狀逮其亡皆抵縑于地號呼相弔以為自是不可活<lb/>
也夫以任卿臨政無所自私能鈐制吏姧而得民情如<lb/>
<pb n="KR4d0275_WYG_022-38b"/>
此使其致位寖高得年且永則其施設庸可既耶蓋宋<lb/>
興號賢宗室不過工文詞察吏事類能表暴自見至任<lb/>
卿則衣冠笑貌退然如寒士識與不識莫辨其宗室子<lb/>
也其為文瞻而蔚詩敏以妙于書無所不通而未嘗以<lb/>
其所長葢人遇事裁決精審優游不迫亦不肯近為名<lb/>
聲與之居莫見其喜愠然久而後知其益又其人方頤<lb/>
而博背敦敏重厚可望以功名者而官僅七品仕止縣<lb/>
佐年纔四十有三天之祐善非耶人之骨相抑又何可<lb/>
<pb n="KR4d0275_WYG_022-39a"/>
期耶吾聞天之道吝于與人之賢而不吝于與人之壽<lb/>
無以畀其身必有以昌其家則人亦徒為任卿戚戚也<lb/>
娶吳氏其母舅歸州司理參軍欽降之女男三人亷夫<lb/>
其長也次寛夫立夫女六人長前夭餘尚㓜任卿卒以<lb/>
元年秋七月十九日葬以其年十一月四日積官自忠<lb/>
訓郎換左宣教郎後以年勞加覃恩至左奉議郎云<lb/>
　行狀<lb/>
　　敷文閣直學士左朝奉郎致仕劉公行狀<lb/>
<pb n="KR4d0275_WYG_022-39b"/>
曾祖昈贈尚書刑部侍郎祖逢太子中允贈左光禄大<lb/>
夫父撫贈右太中大夫母王氏贈太碩人公諱一止字<lb/>
行簡湖州歸安人曾大父而降世以儒學名家伯祖述<lb/>
以直道清節事神宗為知雜御史疏新法得罪者也御<lb/>
史之子握年十八登進士第至龍舒守見公尚㓜趨于<lb/>
前命賦詩操牘立就語竒出舒州撫而嘆此異童子吾<lb/>
宗其興既公舉進士又少于舒州四嵗未冠試太學屢<lb/>
先多士聲稱籍甚丁内外艱跣哭就道見者為感動家<lb/>
<pb n="KR4d0275_WYG_022-40a"/>
貧力葬無遺禮有司欲以公應八行選公曰行者士之<lb/>
常也謝不就宣和三年始獲奏名禮部唱第廷中少年<lb/>
朋從多以貴顯至公名莫不舉笏相慶公視之泊如也<lb/>
得監秀州都酒務人皆言公宜在文字之職公不卑其<lb/>
官事以辦給長吏知公名未始以常僚待之也秩滿為<lb/>
越州州學教授時翟汝文知州事間出所為文屬公定<lb/>
其藁至以詫客曰頗曾見人物如此乎公既代去避地<lb/>
于姚江傅崧卿來攝郡政書禮致公即勸傅公起義以<lb/>
<pb n="KR4d0275_WYG_022-40b"/>
赴國家之難至稱劉琨祖逖同寢之事語甚激烈傅公<lb/>
感慨流涕會李參政邴得祠過郡見公留語終日密薦<lb/>
公人物議論宜在朝廷蓋不使公知建炎四年得用為<lb/>
詳定一司敕令所刪定官紹興改元召試館職因對策<lb/>
極言當世之故且曰天下事不克濟者患在不為不患<lb/>
其難聖人不畏多難而能圖爾昔吳王夫差既勝齊而<lb/>
子胥以為憂曰是吳命之不長也未幾果滅于越吳人<lb/>
侵楚及郢楚人大懼而令尹子西獨喜曰乃今可為矣<lb/>
<pb n="KR4d0275_WYG_022-41a"/>
而楚以不亡是禍福倚伏果不可料而不可不為也如<lb/>
其不為而俟天命自回人事自正敵國自屈盜賊自平<lb/>
有此理哉上覽之稱善且諭近臣劉某所對剴切知治<lb/>
道欲驟用公而執政者不懌也除祕書省校書郎攷試<lb/>
兩浙類試進士公語同列科舉方變欲文學之外通時<lb/>
務爾凡言渉浮靡者盡黜之既皆患無其人公袖出一<lb/>
軸曰是宜為首及啓號乃張九成也九成以行誼推重<lb/>
鄉里餘多一時聞人衆始厭服是年冬遷監察御史即<lb/>
<pb n="KR4d0275_WYG_022-41b"/>
上疏論君子小人用否之辨以謂天下之治衆君子成<lb/>
之不足一小人敗之有餘君子雖衆道則孤小人雖寡<lb/>
勢易蔓且引易五陽決一陰其卦為夬而繫辭則曰君<lb/>
子道長小人道憂也夫以五君子臨一小人不曰道消<lb/>
而曰道憂蓋上下交而志同如泰之時然後小人之道<lb/>
不行若徒能使之憂則將圖之而無不知矣朝廷行事<lb/>
無一定之議公又上疏陛下憫宿蠧未除念頹綱不振<lb/>
政煩民困用廣財殫置司講究德至渥也曾未聞有所<lb/>
<pb n="KR4d0275_WYG_022-42a"/>
施行恐以疑似之説欺陛下曰如此將失人心矣夫所<lb/>
謂失人心者刑政之虐賦役之多則失百姓之心好惡<lb/>
不公賞罰不明則失士君子之心若無是則失者小人<lb/>
之心耳失小人心而得百姓士君子心何病焉願審其<lb/>
利害當罷行者斷自聖衷勿貳勿欺則事之委靡不振<lb/>
者悉舉矣上覽奏嘉納時庶事草創有司法令類以人<lb/>
吏省記而吏生因緣欲與則以與例進欲奪則以奪例<lb/>
陳公曰法令在姧吏猶得侮之今一切聽其省記欺弊<lb/>
<pb n="KR4d0275_WYG_022-42b"/>
可勝言願以省記之文送敕令所定而頒焉公雖未嘗<lb/>
任言責而論事不一方手詔詢中外利害命大臣修政<lb/>
之日公即具言宣王内修政事者修其所謂攘四夷之<lb/>
政而已如緩其所急先後倒置何修為哉今不過簿書<lb/>
獄訟與官吏遷除土木營建之務未見所當急也又言<lb/>
人才進用太遽而仕者或不由銓選朝廷之士入而不<lb/>
出在外者雖有異能不見召用執親喪非軍事至起復<lb/>
為州縣官皆僥倖之門不塞而至公之路不開爾又請<lb/>
<pb n="KR4d0275_WYG_022-43a"/>
選近臣曉財利者倣唐劉晏法瀕江置司自辟官吏以<lb/>
制國用鄉村皆置義倉以備凶荒增重監司自轉運副<lb/>
使至提㸃刑獄竝以曾任侍從官為之及令侍從臺諫<lb/>
各舉所知當是時雖中丞侍御史有論必咨公而後決<lb/>
明年秋遷起居郎奏事上前上迎語曰卿朕親擢也自<lb/>
六察遷二史祖宗朝有幾公謝臣不足以知舊典尚記<lb/>
宣和間張徴李棁與臣實同顧臣何以當此公既荷上<lb/>
知其在臺察已刺口論事至是因面對極陳堂吏宦臣<lb/>
<pb n="KR4d0275_WYG_022-43b"/>
之蠧執政植私黨無憂國心翌日遂罷為主管台州崇<lb/>
道觀寓德清僧舍杜門卻掃自放于山水而詩文益清<lb/>
健閲二年召為尚書祠部員外郎奉神主于温州未行<lb/>
改權發遣袁州又改浙東路提㸃刑獄公事加直顯謨<lb/>
閣公盡心庶獄毎行部其株連久繫者釋遣動數十百<lb/>
人守令至<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙而民或畫像以祠公然悍强冒法者未<lb/>
嘗故縱越有巨姓怙富橫甚致仇人于死賂二三逹官<lb/>
求以為受雇覬末減公治之愈急屬吏咸恐公不顧卒<lb/>
<pb n="KR4d0275_WYG_022-44a"/>
刑于市一路始服公之平會攝安撫司即奏疏比年帥<lb/>
臣權稍輕屬郡莫能統攝調兵則不遣移食則自占今<lb/>
既罷管内安撫矣則諸郡有得便宜指揮者亦宜聽帥<lb/>
司節制以革前日之弊秩滿除權發遣常州未赴召入<lb/>
祕書為少監既賜對上曰知卿久外無為卿言者也公<lb/>
頓首稱謝居兩月復為起居郎遂遷中書舎人兼侍講<lb/>
賜服三品時九年正月也會莫將亦賜出身除起居郎<lb/>
公亟上奏將以太府丞驟綴從班前此未有道路籍籍<lb/>
<pb n="KR4d0275_WYG_022-44b"/>
以為將上書助和議而已臣之誤恩與將同制臣若不<lb/>
言人必謂臣自為地而不忠乞併與臣罷之疏入不報<lb/>
九月遷給事中仍兼侍講徐偉逹除知池州偉逹嘗事<lb/>
張邦昌為郎者也公言邦昌僭逆凡仕偽之人皆知諱<lb/>
其官惟偉逹至今自謂郎中豈稍有廉恥者一郡既足<lb/>
惜且無以示好惡于天下遂罷偉逹吕伉以大臣子除<lb/>
貼職添差浙東提舉茶鹽王存等非老病而罷從軍與<lb/>
差遣公皆謂不可至貴近之請尤論執不避其下雖小<lb/>
<pb n="KR4d0275_WYG_022-45a"/>
事悉爭之孟忠厚乞試河南一郡公奏后族業文如忠<lb/>
厚不可多得此例一開有出忠厚下者何以禦之汪伯<lb/>
彦知宣州入覲詔以元師府舊臣特依現任執政給俸<lb/>
公曰伯彦誤國之罪天下共知節度使俸借減尚不簿<lb/>
况州供給圭田之厚以郡守而依執政殆與異時非待<lb/>
制而視待制非兩府而視兩府者類矣上皆為罷之武<lb/>
臣王仲寶等押扈衛人馬依康履例給料厯公亦奉料<lb/>
厯非參選不可給一二年來始以給竒功者履等非奇<lb/>
<pb n="KR4d0275_WYG_022-45b"/>
功而仲寶又其屬也廖剛時為中丞謂其僚曰臺當有<lb/>
言皆爲劉公先矣我輩獨無愧乎居瑣闥僅百許日繳<lb/>
奏未已用事者始忌公因誣公薦士失實又罷為提舉<lb/>
江州太平觀久之除祕閣修撰十五年冬除敷文閣待<lb/>
制議者希用事意謂公辭免有譏誚遂中格併奪修撰<lb/>
二十三年上疏請老始復祕閣修撰致仕九月再除敷<lb/>
文閣待制二十五年用事者死上更媺庻政即起公赴<lb/>
行在公雖屏居鄉閭非無意于當世者聞上有命不敢<lb/>
<pb n="KR4d0275_WYG_022-46a"/>
即辭杖而造朝至國門辭曰臣死且憊念竭力以報陛<lb/>
下然足嘗跌而傷拜伏不能如儀惟陛下貸而歸之上<lb/>
雖思公之賢渴欲見公而亮其無隱遂進公敷文閣直<lb/>
學士致仕以歸紹興三十年十二月初四日以疾終于<lb/>
家享年八十有三明年正月丁酉葬于烏城縣澄靜鄉<lb/>
趙村後塢山之原官至左朝奉郎爵至長興縣開國伯<lb/>
食邑至八百戸訃聞贈左朝散大夫娶臧氏同郡記室<lb/>
參軍詢之女勤儉有禮節閫内巨細未嘗憂公而勸公<lb/>
<pb n="KR4d0275_WYG_022-46b"/>
以游學及公既逹不以為喜既退不以為蹙先公十年<lb/>
卒男二人巒右宣教郎主管台州崇道觀嶅右承務郎<lb/>
淮南東路提舉常平司幹辦公事孫男九人簡符筥筌<lb/>
篆皆將仕郎籕策籍箴業進士孫女三人適張頴周楠<lb/>
而一尚㓜公少敏悟七嵗能屬文既長博極羣書至星<lb/>
厯方技佛老之説莫不窮析要眇為文章推本經術出<lb/>
入韓柳不效世俗纖巧刻琢雖演迤宏博而關鍵嚴備<lb/>
鄉人士大夫葬其父祖得公誌墓乃以為榮其為制誥<lb/>
<pb n="KR4d0275_WYG_022-47a"/>
明白有體麗而不佻雖書詞填委一日數十倚馬輒辦<lb/>
嘗曰人君訓告賞善罰惡辭也豈過情溢美怒鄰罵坐<lb/>
之為哉故公在詞掖數月人爭傳頌顔魯公孫特命官<lb/>
公當制偉甚上歎賞不已至手書之其為詩高處陵轢<lb/>
鮑謝下者猶足奴視温李然清深簡易自成一家吕舍<lb/>
人本中陳參政與義皆號能詩得公詩驚曰此語不自<lb/>
人間來也石林葉公夢得與公平生交其論當世人物<lb/>
以公為第一流至公詩亦曰世久無此作矣有類藁八<lb/>
<pb n="KR4d0275_WYG_022-47b"/>
十巻藏于家公儀矩整秀樂易長者聞人有小善至單<lb/>
詞隻句可取率稱道不容口後進經公指授其為文必<lb/>
可觀然公于文蓋無所不能于學無所不通自少馳聲<lb/>
場屋四十始得一第暮年僅掌書命曾不得上玉堂為<lb/>
學士其雍容獻替已不勝忌克擯廢于祠宫者十有七<lb/>
年及上欲用公而公已老矣嗚呼使公而早得用用而<lb/>
不為憸人間之既間而歸不病而至于復用則其所立<lb/>
詎止是哉公文章之餘筆法甚工而樂府亦盡其妙京<lb/>
<pb n="KR4d0275_WYG_022-48a"/>
師市人鬻者紙為之貴而公實冲澹寡欲戲于翰墨自<lb/>
布衣至登法從不蓄聲色雖飲食奉養未之少異閒居<lb/>
不妄營一錢客或謂公宜有以遺子孫公誦疏廣之言<lb/>
以對退而誨其子則曰吾平生通塞聽于自然惟機械<lb/>
不生故方寸自有樂地年逾八十抽思作文不減少日<lb/>
臨終之秋豫戒其家疾既革無一語謬蓋逹于性命如<lb/>
此予兄弟久從公遊荷公之愛為深故知公行事為詳<lb/>
而公之二子且以治命來屬因泣而次之<lb/>
<pb n="KR4d0275_WYG_022-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南澗甲乙稿巻二十二<lb/>
</p>
<p>
</p>
  </div>
</body>
</text>
</TEI>
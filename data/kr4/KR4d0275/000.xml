<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南澗甲乙稿</head>
    <p>
<pb n="KR4d0275_WYG_000-1a"/>
欽定四庫全書　　　　集部四<lb/>
　南澗甲乙稿　　　　　　别集類三<hi>宋</hi>
　　提要<lb/>
　　　　<hi>臣</hi>等謹案南澗甲乙稿二十二巻宋韓元吉<lb/>
　　　　撰元吉字无咎開封雍邱人南渡後流寓信<lb/>
　　　　州之上饒集中自署曰潁川不忘本也元吉<lb/>
　　　　宋史無傳陳振孫書録解題稱為門下侍郎<lb/>
　　　　韓維元孫江西通志則以為韓維之子攷宋<lb/>
<pb n="KR4d0275_WYG_000-1b"/>
　　　　史維本傳卒于元符元年而集中繫辭解序<lb/>
　　　　云淳熈戊戌年既六十有一則元吉生時自<lb/>
　　　　在徽宗重和元年上距元符元年戊寅凡二<lb/>
　　　　十年安得為維之子集中又有髙祖宫師文<lb/>
　　　　編序稱紹聖中公謫均州又稱建中靖國以<lb/>
　　　　來追復原官與維事蹟一一相合知江西通<lb/>
　　　　志為誤當以陳氏為是矣陳氏又稱其初與<lb/>
　　　　從兄元龍皆試詞科不利後官至吏部尚書<lb/>
<pb n="KR4d0275_WYG_000-2a"/>
　　　　而不詳其事蹟今據其赴信幕詩知初為幕<lb/>
　　　　僚據其送連必達序知嘗知建安縣據其謝<lb/>
　　　　表狀劄知在外嘗為江東轉運判官兩知婺<lb/>
　　　　州又知建寧府在内嘗權中書舍人守大理<lb/>
　　　　寺少卿為龍圖閣學士為待制為吏部侍郎<lb/>
　　　　中間一使金國兩提舉太平興國宫及為吏<lb/>
　　　　部尚書又晉封潁川郡公而歸老於南澗因<lb/>
　　　　自號南澗翁併以名集南澗者一在建安城<lb/>
<pb n="KR4d0275_WYG_000-2b"/>
　　　　南為鄭氏别業見本集詩序一在廣信溪南<lb/>
　　　　見書録解題攷元吉宦於閩中家於江右似<lb/>
　　　　乎非建安之南澗當以廣信為是也元吉本<lb/>
　　　　文獻世家據其跋尹焞手蹟自稱門人則距<lb/>
　　　　程子僅再傳又與朱子最善嘗舉以自代其<lb/>
　　　　狀今載集中故其學問淵源頗為醇正其他<lb/>
　　　　詩文酬酢者如葉夢得張浚曽幾曽丰陳巖<lb/>
　　　　肖龔頥正章甫陳亮陸游趙蕃諸人皆當代<lb/>
<pb n="KR4d0275_WYG_000-3a"/>
　　　　勝流故文章矩矱亦具有師承其壻吕祖謙<lb/>
　　　　為世通儒其子名淲字仲子者亦清介自持<lb/>
　　　　以詩名於宋季葢有由矣朱子語類云无咎<lb/>
　　　　詩做著者儘和平有中原之舊無南方啁哳<lb/>
　　　　之音誠定評也集本七十巻又自編其詞為<lb/>
　　　　焦尾集一巻文獻通考並著録嵗久散佚今<lb/>
　　　　從永樂大典所載總裒為詩賦六巻詞一巻<lb/>
　　　　文十五巻統觀全集詩體文格均有歐蘇之<lb/>
<pb n="KR4d0275_WYG_000-3b"/>
　　　　遺不在南宋諸人下而湮沒不傳殆不可解<lb/>
　　　　然沈晦數百年忽出於世炳然發翰墨之光<lb/>
　　　　豈非精神光采終有不可磨滅者故靈物撝<lb/>
　　　　訶得以復顯於今歟乾隆四十九年十一月<lb/>
　　　　恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費墀<lb/>
</p>
<p>
</p>
  </div>
</body>
</text>
</TEI>
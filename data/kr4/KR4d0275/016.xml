<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻十六</head> <lb/>
    <p>
<pb n="KR4d0275_WYG_016-1a"/>
欽定四庫全書<lb/>
　南澗甲乙稿巻十六<lb/>
　　　　　　　　　　　　宋　韓元吉　撰<lb/>
　記<lb/>
　　滋德堂記<lb/>
君子行事未嘗必其報也而天之所以報于人初不可<lb/>
期以久近葢嘗以世俗論之近者在其身久者在其子<lb/>
孫皆所以為報也故郭令公之貴第其考者垂三十年<lb/>
<pb n="KR4d0275_WYG_016-1b"/>
而漢之楊氏為三公者數世其理則一而人人遂以百<lb/>
年之報為遠曾不知于天地之大亦朝暮爾然古有言<lb/>
曰活千人者子孫有封夫活千人猶有其事也不幸而<lb/>
無所事何用見其德哉聖人之事天則曰作善降之百<lb/>
祥孟子曰雞鳴而起孳孳為善舜之徒也則善者果何<lb/>
事也嗟夫今世之所謂善雞鳴而起匍匐鬼神者有焉<lb/>
口誦佛老之書者有焉然薰茹蔬戒夫殺食者亦有焉<lb/>
是固未為不善質其行事則或不然吾意古之為善有<lb/>
<pb n="KR4d0275_WYG_016-2a"/>
不在是及觀孟子之説曰存其心養其性所以事天也<lb/>
然後知古之事天即為善矣何也夫天者善之元也善<lb/>
者道之繼也天既以性而命我而我以道之繼者事之<lb/>
則其心與性之存者顧何假于外為至于能活千人則<lb/>
亦充其無欲害人之心而已哉予少寓昭武買田在郡<lb/>
之東有朱姓萃居一鄉號多賢士時朱君令圖為里之<lb/>
豪而善不見外循循教其子弟甚力後十有餘年令圖<lb/>
之子欽則登進士第未幾始仕而又以賞更其秩鄉閭<lb/>
<pb n="KR4d0275_WYG_016-2b"/>
始歎異曰令圖之門何以致是耶予聞而告之曰是葢<lb/>
為善之報其所以為善非今世俗之謂爾及欽則將為<lb/>
縣于巴陵泣而言曰欽則齒之一命而官于建安吾父<lb/>
幸見之矣今遂宰邑以臨于民吾父不及見也悲莫甚<lb/>
焉歲時得以拜而事之者墓所有堂其為我名之而有<lb/>
以記之以昭吾父之善俾子孫視而不敢忘也予曰子<lb/>
之先君子所植厚矣鄉閭猶莫得而名而吾何足以知<lb/>
之雖然帷其不可知此固遺子者也吾聞之植德務滋<lb/>
<pb n="KR4d0275_WYG_016-3a"/>
譬之水與木焉其流日以深其枝葉日以盛大故願以<lb/>
滋德名子之堂而以德之説表其上不特俾君之子孫<lb/>
視而不敢忘庶幾一鄉之賢亦敬慕而不能忘也詩有<lb/>
之德輶如毛民鮮克舉之我儀圖之可不務乎淳熙十<lb/>
年正月潁川韓元吉記<lb/>
　　易足堂記<lb/>
楚有士好遊躐衡廬之巔泛洞庭下彭蠡凡林藪之幽<lb/>
川澤之奥無不足也意未云足聞有三神山在東海之<lb/>
<pb n="KR4d0275_WYG_016-3b"/>
中其上多奇禽異卉人之壽而仙者居焉意乃甚慕庶<lb/>
幾可一至也殫其産以治舟竭其力以聚糧没歲窮年<lb/>
莫能見也恐懼于波濤之淵既憊而歸里之父老從而<lb/>
笑之曰曩子之志甚鋭也吾未可以言焉今其倦矣吾<lb/>
語子遊子獨不見夫吾之居乎依于數仞之丘而闢為<lb/>
尋丈之室隱几而臥屨未始躡乎閾也瞑目而遊于胷<lb/>
中而四方萬里之遠子所未至者也吾皆至焉何哉子<lb/>
之游者事乎外而吾之遊者事乎内也顧安用僕僕然<lb/>
<pb n="KR4d0275_WYG_016-4a"/>
東西行為昔者秦漢之侈也貴為天子富有四海力固<lb/>
已并諸侯威固己服四夷而惟以其身之未能升天也<lb/>
旦旦而求之有方士者嘗為之幻導之而升其所見宮<lb/>
室之美嬪嬙服御之盛若有以異于人世間也恨莫能<lb/>
留渉筆而志其墉明日視之則盡己之宮也是何哉由<lb/>
其心之未舒則縱其耳目之欲者未制故希于外者無<lb/>
已焉由是而言禍莫大于不知足而富常在于知足況<lb/>
子以匹夫之賤規規以好游名天下亦安往而後足哉<lb/>
<pb n="KR4d0275_WYG_016-4b"/>
友人章冠之聞而嘆曰吾非好游者也借是以推天下<lb/>
之事其不類于游者幾希彼富與貴是人之所欲也今<lb/>
吾有數畝之田可耕數椽之屋可庇矣雖萬錢之廚千<lb/>
間之廈不是過也豈不為甚富矣乎邑之士以吾為可<lb/>
親賢卿大夫以吾為可與游開巻執筴而詠焉古今事<lb/>
物之情舉無所遁俯仰于天地間葢亦無媿豈不為甚<lb/>
貴矣乎故吾嘗自以為足而人常恨吾之不足特未知<lb/>
世之所謂既富且貴者其心果能如吾之足哉今吾僅<lb/>
<pb n="KR4d0275_WYG_016-5a"/>
營一堂矣將以易足名焉則何如夫冠之詩人也與予<lb/>
兄弟交最厚且久其清苦貧窶予亦常恨其不足者而<lb/>
聞其説若此犂然有當于予心遂書以為堂之記其山<lb/>
川之勝風景之佳冠之必能自見于詩爾予尚何所言<lb/>
哉淳熙十一年正月潁川韓元吉記<lb/>
　　竹友齋記<lb/>
趙彦秬周錫寓于東陽佛舎種竹百餘以朝夕其下名<lb/>
曰竹隱而告于予予曰竹則佳矣美矣然隱非吾子事<lb/>
<pb n="KR4d0275_WYG_016-5b"/>
也吾聞古之所謂隱者謂其時命之大謬而不可以出<lb/>
也今子以帝族之賢而聖明在上一試而得官再試而<lb/>
暫躓然子之論議卓然益髙文辭蔚然益華校今多士<lb/>
之選曾何後齒壯而髪鬒特時有未至而已何遽以隱<lb/>
為吾將更以為竹友則何如周錫曰君之語我厚矣夫<lb/>
友者同志之稱也竹之志謂何而人何得以友之予曰<lb/>
古之所謂友者豈惟同志之謂葢亦友其德也竹之志<lb/>
不得而通抑其德有似于君子歟今夫春而華夏而茂<lb/>
<pb n="KR4d0275_WYG_016-6a"/>
秋而成且實冬而復其根則固草木之常也惟竹為不<lb/>
然以拱把之姿而懐金石不渝之操以尋丈之材而藴<lb/>
松柏後凋之節雖葩卉艷發澹然不為之遷雪霜沍嚴<lb/>
挺然不為之槁依乎山巔放乎水涯氣凌雲霄之上舞<lb/>
佳月而嘯清風若不復為世用也逮其用焉穴而吹之<lb/>
足以為威鳯之鳴協律呂之和挺而簀之足以障洪河<lb/>
而庇廣厦薦之清廟而為籩莒納之金匱而為簡筴帷<lb/>
堂以為簾設几以為簟總竿以為箾傅羽以為箭旅于<lb/>
<pb n="KR4d0275_WYG_016-6b"/>
菁茅而不為侈雜于木屑而不為賤則竹之用無施而<lb/>
不可焉是其虚心以近道耶今子之未至者時也使聖<lb/>
人而能為時則冬起雷而夏造冰矣惟時至然後應則<lb/>
亦何事于隱乎且君子坐臥于竹陰而吟詠于一室于<lb/>
中懐之得固亦無異于隱者俟有用而發焉宜無以隱<lb/>
名也惟竹之德有似于君子故願吾子友之淳熙十二<lb/>
年三月潁川韓某記<lb/>
　　絶塵軒記<lb/>
<pb n="KR4d0275_WYG_016-7a"/>
貴溪尉舎舊有黄梅出于垣間元符己卯歲廖明略舉<lb/>
宋廣平之事題曰能賦堂以況尉君曾敬之也明略既<lb/>
為之記而晁無咎題其後謂其于敬之逺矣無咎又和<lb/>
其試茶看花二詩有兩絶塵之句則敬之為人固可知<lb/>
也後八十有二年福唐鄭肇之子仁實為尉于此乃葺<lb/>
堂之壊而更新之訪梅枿而增培之亦治其東偏為小<lb/>
軒寘筆研書帙其間以朝夕坐臥而休焉㑹秩滿將更<lb/>
而予因榜之曰絶塵葢取于無咎之詩語也夫三君子<lb/>
<pb n="KR4d0275_WYG_016-7b"/>
遠矣廖晁以館閣英名留落是邦曾君以相家子文采<lb/>
風流號有典型一時酬酢往來歆豔後輩其于廣平之<lb/>
賦殆有感而發也若夫絶塵之喻則顔子之望于夫子<lb/>
者雖詩人比興無所不用其意然予亦豈獨為梅花而<lb/>
發哉子仁通于學而邃于文學業過人遠甚方從事詞<lb/>
章之科其奔逸青雲皆自此始故予復感而書焉庶幾<lb/>
異時為尉舍之美談也淳熙癸卯十一月潁川韓某記<lb/>
　　建安縣丞㕔題名記<lb/>
<pb n="KR4d0275_WYG_016-8a"/>
古者輔相之任曰丞百司九列之貳或曰丞而郡縣之<lb/>
副其長者亦曰丞葢丞之名將以翊其上而丞之也郡<lb/>
丞秩稍高下統掾曹體亦有間至縣則事無大細悉闗<lb/>
丞然長或能率其權不以予丞丞或才復擅其權不以<lb/>
事長苟異是則必退避畏縮而舉聴于丞遠嫌絶疑漫<lb/>
不助其長之二者均失矣豈設官共治之意哉莆陽林<lb/>
智可之丞于建安也而某濫為之長凡邑之事智可不<lb/>
遺餘力以助吾葢更聴迭議必至于濟而後已由是相<lb/>
<pb n="KR4d0275_WYG_016-8b"/>
與歡甚脱去畦畛無區區世俗之病故建安雖號劇以<lb/>
某之懦而無譏焉者智可之賴為多焉智可以其暇日<lb/>
整治其庭廡築室于南端新城扉之樓以為臨觀燕息<lb/>
之所既又集建炎以來丞之名氏于壁屬某為之記故<lb/>
為道丞之設吾二人相與之好以媿夫世俗之徒智可<lb/>
嘗為德化令治有聲矣屈為丞葢不卑其官如此吾是<lb/>
以等而上之其知所以共治者歟紹興三年十二月旦<lb/>
潁川韓某記<lb/>
<pb n="KR4d0275_WYG_016-9a"/>
　　饒州安仁縣丞㕔記<lb/>
凡天下官府雖曰臨民而棟宇之設類不能逮夫浮屠<lb/>
老氏之舍葢浮屠老氏其徒務為夸大既營其居而不<lb/>
會其費苟費不具則有弗為規制未備則亦弗已故磨<lb/>
于歲月次第相付州縣之力有不可冀者而士之居官<lb/>
望遷而幸去逺不過三年近止一二歲視之若傳舍然<lb/>
緜蕝草創殆無必葺之意始鋭而終怠作于前或弛于<lb/>
後非有慨然持不回之志未易舉也國家肇造乾德中<lb/>
<pb n="KR4d0275_WYG_016-9b"/>
始詔官廨增葺剏造對書于新舊官厯其不葺者殿一<lb/>
選至景德三年又定為印紙之目廨宇間數既書其虧<lb/>
損至添葢則又曰配民與不配民皆所以防制官吏欲<lb/>
其不苟而已自印紙之改式也後生不能舊制而官吏<lb/>
之苟日滋數十年來加之以兵火因之以匱乏官廨不<lb/>
整尤甚饒為望州安仁為劇縣丞為上佐其廨在縣治<lb/>
之西面覆盆之山俯玉石之津山水秀異陰陽家以謂<lb/>
得廬山之一趾然其宇蠱壞久不可居至寓于他所淳<lb/>
<pb n="KR4d0275_WYG_016-10a"/>
熙十年從政郎韓君厯為丞始鋭意新之懼其費無所<lb/>
取也先是君之來邑例有迓夫之直君儲之不肯用而<lb/>
用以市一山之木梁楹乃具而民之輸役庸者亦例有<lb/>
公廨之入君復不肯用而亦不肯盡廢銖兩積之以陶<lb/>
瓦伐石且為工匠之募邑以剩粟助之閲再嵗而僅集<lb/>
其廳事堂廡庖湢廏車麤備而不陋足以稱其官而民<lb/>
無一詞以為擾者吾是以知天下之事有志者竟成而<lb/>
顧望退縮以為不可為者特繫其能否爾祖宗之制于<lb/>
<pb n="KR4d0275_WYG_016-10b"/>
是可稽而君之亷勤能力于是可見君潁人也于吾族<lb/>
猶諸父行績學守官箴葢有家法故不敢溢美以書而<lb/>
書其實以識于宇下淳熙十三年正月具位韓某記<lb/>
　　泰州水門鼓角樓記<lb/>
淮甸之郊介江而瀕海曰海陵郡其地富魚鹽駢商賈<lb/>
河流貫城中舟行若夷路其門跨水者三歲久而敝浮<lb/>
桁以制衝櫺扉以置鑰曾無以示禁而嚴闉闍也錢唐<lb/>
萬侯以儒雅飾吏事守郡之明年政成而令修乃重理<lb/>
<pb n="KR4d0275_WYG_016-11a"/>
所謂山水門者且樓其上以臨望四郊之遠民俗喜曰<lb/>
吾公可謂知所務矣無幾何郡之鼓角樓墊而壞民又<lb/>
嘆曰吾公其可忘此哉請亦新之侯則謝曰鍾被天子<lb/>
命守是邦無能也始至之日庫之緡錢僅數百庾之斛<lb/>
粟纔數十也旱暵既作禱而幸應麥菽旋登稉稌雲委<lb/>
因得盡心焉兵吏之賦既充歲時之用粗給故方隅無<lb/>
犬吠之驚以鼓舞堯舜之治然城扉之防姧征税之自<lb/>
入有不可緩今民之居尚茨于茅葦而守之舎則亦寖<lb/>
<pb n="KR4d0275_WYG_016-11b"/>
備夏屋渠然以朝夕安處雖一樓未葺庸何傷而父老<lb/>
相與沓言之賓客士大夫慫惥之曰樓之于郡府臯門<lb/>
之地也笳鼛之攸在無不設者如目之有眉靣之有顙<lb/>
雖若不繫于用而天下不可闕焉者自古也攷其近之<lb/>
歲月作于紹興之丁巳葢四十有八年矣由公而遂廢<lb/>
其忍乎于是又以其餘力始為之樓既成翼以二垜樓<lb/>
于外遂為一郡傑特之觀夫古之君子為政而美者無<lb/>
非以善于民也民之所欲而扼之所弗欲而强之皆非<lb/>
<pb n="KR4d0275_WYG_016-12a"/>
所以善于民者況夫土木之功繕修營造之役雖聖人<lb/>
亦所甚重惟刺史二千石心一不在乎民則沽整辦之<lb/>
譽以衒其風力者有之增耳目之奇以自娛自奉者亦<lb/>
有之下則傷于財而蠧于民適資匠胥之盗竊春秋于<lb/>
門觀之作臺囿之築無不謹者抑以是夫今萬侯之政<lb/>
則既善矣澹然不志于功利而蠱敝是去逮及舉事之<lb/>
際不自以為足躊躇四顧殆有所不得已者至因其民<lb/>
之所願欲然後為之輪奐翬飛不侈于前不夸于後無<lb/>
<pb n="KR4d0275_WYG_016-12b"/>
一取諸民無一勞其民者用能談笑以底于成推是以<lb/>
往舉而措諸天下可也海陵儒學之鄉吾意其士子必<lb/>
有歌而頌之者將轉而上聞故其規制之略費用之目<lb/>
皆無足以書特書其善于民者以彰侯之用心俾後人<lb/>
其知焉<lb/>
　　鉛山周氏義居記<lb/>
東南之俗土狹而賦儉民嗇于財故父祖在多俾子孫<lb/>
自營其業或未老而標析其産近歲因為之立法雖曰<lb/>
<pb n="KR4d0275_WYG_016-13a"/>
欲絶異時爭訟之弊而紛紜鬬鬩殊無睦婣忠厚之氣<lb/>
賢士大夫每以為病也信安之地犬牙于閩鉛山又在<lb/>
南孕金青殖寶貨壤厚而泉沃類多大家周氏世為舒<lb/>
灊人繼遷金陵避五季之亂來家鵝峯之下葢三百年<lb/>
矣有祠號將軍者最其始祖也系雖莫可譜其曰承志<lb/>
曰誼者皆累祖業儒至處士欽若字彦恭有聲三舍間<lb/>
晩不事舉慕其舅祖里儒劉煇之義嘗曰劉公舉進士<lb/>
天下第一也作起俗記以詆譏不義之俗其祖妣之喪<lb/>
<pb n="KR4d0275_WYG_016-13b"/>
有二季父而公自以嫡孫而為之重服買田聚書教養<lb/>
其族之貧者邑令名其社曰義榮是可法爾處士始欲<lb/>
與其伯仲同居而不異籍自以身在季不得專切切為<lb/>
恨逮其病亟當紹興二十二年六月也索紙書字二百<lb/>
餘以戒其四子有曰吾平生敎汝讀書固不專于利祿<lb/>
欲汝等知義以興媺薄俗爾我病必不瘳汝等盡孝以<lb/>
事母當以義協居勿有異志居舍雖小不足恥田園雖<lb/>
寡不足慮也不能遵吾訓是謂不孝他日或仕不以亷<lb/>
<pb n="KR4d0275_WYG_016-14a"/>
自守是謂不忠不孝不忠非吾子孫也越六日而逝其<lb/>
配虞氏賢而守義慟哭而藏其書淳熙四年其子曰藻<lb/>
曰芸曰苾曰芾稍長矣虞乃以遺命陳于民部祈給之<lb/>
慿有司方下州縣覈其實又七年藻等益壯以有立繼<lb/>
乞曰母老矣官未給慿無以安母心以明父訓于是部<lb/>
符于州州帖于縣始坐條令而予之據以昭示其子與<lb/>
孫葢國家之制願以財産不許子孫分割典賣者官為<lb/>
給據子孫不得追改也而虞又自請異時子孫或違父<lb/>
<pb n="KR4d0275_WYG_016-14b"/>
母命各居異業許外人告而聞于朝省坐以不孝之罪<lb/>
于是鄉人莫不欽歎而賢士大夫者相與來言求予文<lb/>
以記予為之出涕而言曰先王之教以孝弟為本士之<lb/>
訓子以義方為先自先王之敎陵遲而不振也秦之法<lb/>
民不分異者倍其賦而德色于父誶語于母漢興猶或<lb/>
有之故厯代以來于族居而義聚者官必旌其門閭復<lb/>
其户租以表厲于衆此無他由為士者徒能誦六藝之<lb/>
文以干取祿位而務殖其家不知有以啓導其子孫之<lb/>
<pb n="KR4d0275_WYG_016-15a"/>
善意則亦宜乎風俗寖壞而未之或革也昔陶靖節晉<lb/>
之高士其稱潁川濟北二賢以戒其子者第以同居共<lb/>
財為首唐之崔鄲一門孝友四世同爨兄弟六人皆至<lb/>
三品史以為未有也可謂難矣逮我朝至道中南康洪<lb/>
氏累葉聚舍期功百口建塾館于雷塘以誨子弟太宗<lb/>
皇帝嘉之賜以御書百軸其弟文舉入謝天子又書義<lb/>
居之字以為寵且命之官其子待用遂登巍科非積善<lb/>
彰明之效也耶夫處士之善世無知者其秉心蹈義于<lb/>
<pb n="KR4d0275_WYG_016-15b"/>
是可傳傳有之制宅命子足以觀士而虞氏故殿中丞<lb/>
戩之孫年九十矣華顚素裳既受封邑尚惟保其夫之<lb/>
訓以勵其子而藻等孝友孜孜克成其父母之志餘三<lb/>
十年後將弗墜周氏其自此興乎洪惟聖明在上今年<lb/>
方崇兩宮期頤之慶推恩宥于天下或轉而上聞至道<lb/>
故事其申賁于巖邑以風動于東南殆無疑矣周氏歲<lb/>
入不能二千斛内外幾六百指養其偏親時其祭祀給<lb/>
其嫁㛰皆有定式歲又以十萬錢招延儒士俾其幼稚<lb/>
<pb n="KR4d0275_WYG_016-16a"/>
學禮無缺者儉以足用是可則云淳煕十三年二月癸<lb/>
亥具位韓某記<lb/>
　　雙蓮堂記<lb/>
聴事之南有地數畝平池靣其前古木蔭其上東南諸<lb/>
峯羅列四出或曰是故為堂者前主簿撤之以為今聴<lb/>
事予始至而愛之思復其舊會予假職事于郡力不果<lb/>
為明年自郡還舟行次南山下見大木數十若棟楹者<lb/>
棄于岸次或曰前郡有命治郵亭西津外材且具水則<lb/>
<pb n="KR4d0275_WYG_016-16b"/>
暴至而郡亦命止焉予笑曰是其以相我哉歸而謁諸<lb/>
縣盡得之前所謂堂者横植四楹不卑不陋始于五月<lb/>
之乙亥而迄于六月之壬子僝工之五日有雙蓮生于<lb/>
舎之背遂以名之夫自古以來仁人君子抱其器而不<lb/>
得施于時守其道而老死于世者葢非特世之罪也世<lb/>
方求材而君子不逢其求故在上者歎于無材而材者<lb/>
傷于不用此豈特人為然耶方予之為是堂也廢為瓦<lb/>
礫之場鞠為荆榛之墟過之太息而已而輪囷合抱之<lb/>
<pb n="KR4d0275_WYG_016-17a"/>
材適皆棄于山荒水涯幾為樵蘇薪槱之利一旦瓦礫<lb/>
荆榛者變而為几席樽俎之勝而輪囷合抱者引而致<lb/>
于雲霄之上施斤斧被丹雘以逃寒暑而避風雨焉彼<lb/>
豈取必于人哉是二者適相值以應吾之須而然也而<lb/>
君子不安其命以俟後之須者亦惑矣嗟夫今龍泉為<lb/>
邑二浙之窮處也經營名利者不出其塗出入富貴者<lb/>
不由其境水行敗舟陸則折軸四望而行綿厯巇險不<lb/>
數百里不得郡邑而吾與數君子仕焉當其塵埃倥偬<lb/>
<pb n="KR4d0275_WYG_016-17b"/>
之暇徜徉于兹商天下之治亂道古今之人物已則酣<lb/>
歌起舞勸酬交錯把酒賦詩以極一時相從之樂彼奔<lb/>
走勢利者葢亦願此而不可得于吾之道不既有所處<lb/>
乎然堂之景物日益佳後來之從事者日益衆為堂之<lb/>
計且無窮故一草木之異何足以動吾心姑志其實使<lb/>
知自吾得之而已于是聞者以予為知言請書以為堂<lb/>
之記<lb/>
　　深省齋記<lb/>
<pb n="KR4d0275_WYG_016-18a"/>
人之心觸物而動動則有感然感人之深者莫如聲故<lb/>
管絃以合其和金鼔以作其怒世之人葢有聞鐘磬之<lb/>
聲而自得其良心以進于道者非鐘磬使然也人之聞<lb/>
鐘磬者必于僧坊道室由山林之幽寂適耳目之清淨<lb/>
將以會道而未得惟鐘磬有以發之耳杜子美遊龍門<lb/>
寺詩欲覺聞晨鐘令人發深省子美平生學道豈至此<lb/>
而後悟哉特以示禪宗一觀而已是于吾儒實有之學<lb/>
者昩而不察也曾子曰吾日三省吾身夫識其遺忘謂<lb/>
<pb n="KR4d0275_WYG_016-18b"/>
之省審視其微亦謂之省人能内省其身如識其遺忘<lb/>
與審視其微則所以存其心者葢當如何盱江鄧器先<lb/>
好古博逹士也寓居石壁闢室數椽而寺僧日鳴鐘其<lb/>
上器先因以深省命之是有取于子美之詩者然也吾<lb/>
聞之君子之于道立則參于前在輿則倚于衡亦何事<lb/>
求于視聴昔西方之人嘗以誨其徒矣以謂聞則言聞<lb/>
聲則言聲惟聞與聲俱名矯亂器先之為是室左右圖<lb/>
史日與賓客吟諷飲奕談笑議論而浮屠氏之慕其賢<lb/>
<pb n="KR4d0275_WYG_016-19a"/>
者亦參其間盍以此説問之當有得句而擊鐘者耶<lb/>
　　景德寺五輪藏記<lb/>
比丘顥寧住池州景德寺有大藏經一夕而火衆皆聚<lb/>
泣以為不祥寧獨笑曰是將待我而易也庸何傷寧始<lb/>
傳法在長蘆能鼎新其棟宇而老于佛乘池人亦敬異<lb/>
之不踰月果以其願力更為所覆之殿悉大其舊又為<lb/>
藏者五摹諸經分寘其上閲再歲而後成中為機輪轇<lb/>
轕運動復以無量金銀五綵而為嚴餙又以無數幡幢<lb/>
<pb n="KR4d0275_WYG_016-19b"/>
寶鐸網幔而為供具珠珍間錯丹碧照耀老稚環觀歎<lb/>
未曾有于是書來乞記三返而益勤乃謂之曰吾之不<lb/>
託于文久矣況為佛之語乎然吾聞之佛經之入中國<lb/>
重譯而僅傳其雜偽紛舛殆與儒書未刪者同而中國<lb/>
之學者穿鑿傅㑹亦不異于俗儒稽古之説也爾之徒<lb/>
不務其擇而惟取其富又度而弗讀乃為是機關技巧<lb/>
以衒于愚夫愚婦而曰是將運之而與讀無異不幾于<lb/>
兒戲而自誑哉且在爾之法一已多矣而安用五為寧<lb/>
<pb n="KR4d0275_WYG_016-20a"/>
曰不然子特知子之説非知吾之説也夫佛之説為經<lb/>
經之設以藏藏之轉以輪皆假名而合者也黙而識之<lb/>
則佛固未嘗有經經固未嘗有藏藏固未嘗有輪使世<lb/>
之學佛者不以目視而以耳聴不以口誦而以心通吾<lb/>
之藏信無用于五也然自其五而言之若天之緯星地<lb/>
之喬嶽與夫氣之行于天地之間者發而為聲聚而為<lb/>
色㪚而為味數猶是爾至于四肢之與首也手足之有<lb/>
指也雖以我身無或異者不知我身動者為誰有動者<lb/>
<pb n="KR4d0275_WYG_016-20b"/>
故是以凡夫莫能測知今吾合一臂之力而令此藏皆<lb/>
悉運轉藏運轉已亦令此經皆悉運轉經運轉已則令<lb/>
此心皆悉運轉心運轉已一切眞經當在何處子見夫<lb/>
琅函犀軸輻萃鱗委而經未始讀也曾不見夫手臂從<lb/>
衡雷奔電激而藏未始動也即動與靜一刹那頃于此<lb/>
藏中當有能證三摩地者昔有童子聚沙為塔或以爪<lb/>
甲畫成佛像而猶許之況吾此藏衆寶所成願力所就<lb/>
諸經所集人天所護以為兒戲不亦可乎予曰吾不復<lb/>
<pb n="KR4d0275_WYG_016-21a"/>
辨也請問爾之費幾何曰縻金錢一萬七千緡為日月<lb/>
幾何曰始乾道七年正月迄九年十月其廣若大幾何<lb/>
曰藏崇二十五尺袤十有三尺四傍者崇減于中六尺<lb/>
袤則減其半焉施者為誰曰相仲德鄧居諒而下施財<lb/>
者也汪彦施經者也工之與民施力者也寺之徒施緣<lb/>
化者也故願子施以文予曰爾之志堅若此其求無不<lb/>
獲又若此吾文何吝哉于是施之以為記<lb/>
　　廣教院重修轉輪藏記<lb/>
<pb n="KR4d0275_WYG_016-21b"/>
信州城北有大寶刹名曰廣教惟昔陸羽即山種茶泉<lb/>
乳甘潔草木清潤刹西南隅實建大藏爰以精金合衆<lb/>
寶色天宫樓臺徧覆其上復作大海激水騰波魚龍出<lb/>
没守䕶其下諸天綵女箜篌笙笛作樂歌舞圍繞其前<lb/>
此土所有諸佛菩薩真經妙義分巻析軸函寘其中有<lb/>
主藏神紺靣赤髪雙角嶷然非龍非妖非夜叉鬼以指<lb/>
劃口出風雨聲率領眷屬挾持其輪州之境内若男若<lb/>
女凡曰祈禱惟神是依或時江湖舟墮險處出手雲間<lb/>
<pb n="KR4d0275_WYG_016-22a"/>
捄度危急以是因緣多厯年所一日藏軸傾偃自摧竭<lb/>
千夫力不能搖動四衆環觀愁惱怖畏長老懐璧來住<lb/>
是刹以大慈悲出善巧智即告四衆我有無邊願力重<lb/>
興此藏汝有珍寶及錢穀米當即随捨毋作愛恡初以<lb/>
一錢積至千萬曾未幾月藏忽運轉迅如風旋隱若靁<lb/>
動觀者作禮歎未曾有更相為言此藏前日非有增減<lb/>
何因不動今者何得外相不易運轉如初是大長老必<lb/>
有幻術使我不知孰能為我決疑惑網爾時長老笑謂<lb/>
<pb n="KR4d0275_WYG_016-22b"/>
四衆我豈冇術非不示汝我觀此藏機牙交關輪輻互<lb/>
設阿僧祗刦未有可壤而其壞相獨在于心心初不堅<lb/>
蟲蝎螻螘諸濕生類得其間便然其本體莊嚴具在真<lb/>
經妙義元不欠闕我以方便復安其心得端正木補其<lb/>
故處是法藏也猶再生人精神既還手足自用由此故<lb/>
能運轉不息汝等當知一切世間欲證如來無上妙果<lb/>
非從天降不自地出究竟圓覺皆在汝心以汝眞心不<lb/>
能自見雖有八萬四千秘密寶藏充載汝身眼耳鼻舌<lb/>
<pb n="KR4d0275_WYG_016-23a"/>
同于如來而無如來智慧明了流浪生死如逆風波蔑<lb/>
有暫止佛以方便直指汝心若對鏡時自識其靣使汝<lb/>
法輪觸處運轉亦如此藏圓滿眼前汝心夲無我法安<lb/>
有由心非心悟法無法返求汝心當得自在于是四衆<lb/>
同聲以偈讚曰<lb/>
我觀世間諸幻師或時㓜出諸技巧樓閣寶座及天宮<lb/>
龍神夜叉非一相了知是幻卽非實謂佛示現亦復然<lb/>
一切皆由心所生知佛是心非是幻譬如迷走狂癡人<lb/>
<pb n="KR4d0275_WYG_016-23b"/>
眼耳鼻舌元具足觀瞻動作及言語在人趣中無有是<lb/>
醫王調以無上藥其心既正身亦隨六時所用常獲安<lb/>
自然歡樂有生意惟大寶藏妙法輪此土地方悉瞻敬<lb/>
雖有五千四十八如來所説衆妙經繇其心病未即除<lb/>
一時乃有諸壞相大士願力度衆生圓滿布施彈指頃<lb/>
心華發明不空過十方佛刹皆現前須知此藏及是心<lb/>
悉無工施力用所天輪長旋地軸涌法界空虛元不動<lb/>
以不動者觀諸佛還以動處作佛事河沙刼塵徧莊嚴<lb/>
<pb n="KR4d0275_WYG_016-24a"/>
盡未來際無有壞<lb/>
　　慈相院重月泉題記<hi>案此文似泉銘而不用韻且<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>堅肖明等句義不可曉謹</hi>
　　<hi>依原題附存于記之末</hi>
繄瀵迺神道自嶔碕<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>堅肖明祀蠱弗治易甓而石泉<lb/>
用蠲潔施及壇宇既液既墁盈飲以滌澤濊其永休工<lb/>
識勤敬諗來裔<lb/>
　題名<lb/>
　　金華洞題名<lb/>
<pb n="KR4d0275_WYG_016-24b"/>
淳熙改元七月既望陳巖肖子象陳良祐天與黄掞子<lb/>
餘趙師龍德言韓元吉無咎觀稼秋郊自智者山來謁<lb/>
雙龍洞篝火蒲伏徧閲乳石之狀寒氣襲人酌酒竹陰<lb/>
支笻至中洞飲泉乃歸<lb/>
　　凌風亭題字<lb/>
予昨以紹興戊寅歲來宰建安逮兹假守今年上元後<lb/>
一日始得攜家登凌風亭作此以示知縣趙偉文葢恍<lb/>
然遼鶴之遊也淳熙丙申潁川韓元吉題<lb/>
<pb n="KR4d0275_WYG_016-25a"/>
　建安縣治之凌風亭待制尚書韓公尹邑舊創也去<lb/>
　思之政猶甘棠然汝彧承乏之初葺治未幾而公鎮<lb/>
　是邦不忘疇昔迺以暇日特枉旌騎臨賁斯亭置酒<lb/>
　賜詩前所未有顧汝彧何者得此榮遇敬摹諸石以<lb/>
　侈公休是歲仲春宣敎郎知建安縣趙汝彧題<hi>案此題原</hi>
　<hi>本附于韓元吉題字之後今仍其舊</hi>
　題跋<lb/>
　　跋文潞公諸賢墨迹<lb/>
<pb n="KR4d0275_WYG_016-25b"/>
黄廷老家所藏元祐三跋尾其二則魯公祭常山父子<lb/>
文李大夫帖郭僕射書嘗見石刻矣其一則藏眞書葢<lb/>
未見也觀潁叔所識謂魯公得張長史筆法者豈此耶<lb/>
劒去而遺櫑具鐘亡而寶追蠡顔素帖雖不存文忠烈<lb/>
而下名公之墨得一已可珍矣<lb/>
　　跋趙郡王墨迹<lb/>
少師安化郡王以宗藩之英及見中原太平之盛艱難<lb/>
渡江享有富貴而手書此文推原道德仁義詆譏前代<lb/>
<pb n="KR4d0275_WYG_016-26a"/>
欲使人君用為龜鏡是以知其所感者深所藴者厚矣<lb/>
乾道丁亥歲二月甲戌潁川韓某書<lb/>
　　跋曾吉甫帖後<lb/>
永豐周日章日新兄弟少力于學嘗以師謁曽吉甫于<lb/>
茶山此其報字也公之去茶山踰二十年矣周氏兄弟<lb/>
華髮蕭然猶連蹇場屋也覽之歎息淳熙十二年二月<lb/>
十日南澗翁韓某題<lb/>
　　跋李和文帖<lb/>
<pb n="KR4d0275_WYG_016-26b"/>
國朝文雅至章聖時乃盛楊劉二公制作彬彬為天下<lb/>
表儀而和文公以勲閥尚帝女筆力頡頑號相師友此<lb/>
帖葢與中山論禪可概見也晩嘗援韋嗣立故事祈衲<lb/>
祿以老山林其胸次所藴視富貴真何物耶乾道八年<lb/>
十二月五日潁川韓某盥手以觀<lb/>
　　跋鄧聖求除拜帖<lb/>
鄧安惠公制冊深厚宏雅自成一家東坡先生相與酬<lb/>
唱嘗並直玉堂矣逮其拜轄乃假手賀之豈應用之文<lb/>
<pb n="KR4d0275_WYG_016-27a"/>
特禮不可廢者或欲試其門人筆語能道己意否耶乾<lb/>
道壬辰五月己丑潁川韓某書<lb/>
　　跋仁風堂<lb/>
晉袁宏為東陽郡謝安以扇贈之宏曰輒當奉揚仁風<lb/>
慰彼黎庶葢前賢美談也郡有燕寢因以仁風榜焉庶<lb/>
修東陽故事且俾里俗共興于仁云淳熙元年四月丁<lb/>
卯潁川韓某題<lb/>
　　跋范元卿所藏歐陽公帖<lb/>
<pb n="KR4d0275_WYG_016-27b"/>
文忠公手墨世固多有之二帖葢與原甫君謨皆平日<lb/>
至厚周緻委曲情如家人足以見前輩交友之誼為可<lb/>
寶也稱謝原甫戒其用快而頗譏其豪飲不可當勸君<lb/>
謨以瘡愈當治内猶寇賊後修武備所以禦後來之患<lb/>
而自謂各有少病其為藥石之言互相啓發又可寶也<lb/>
淳熙二年八月壬午潁川韓某敬觀<lb/>
　　跋司馬公倚几銘<lb/>
温文正公倚几銘今傳家集所未見者銘文甚簡而注<lb/>
<pb n="KR4d0275_WYG_016-28a"/>
義特詳其告君之善惟恐不盡也勾注塗改甚多而無<lb/>
一字行草其敬謹之至未嘗斯須忘可不法哉淳熙三<lb/>
年十一月庚午潁川韓某觀<lb/>
　　跋荆公書彌勒偈<lb/>
阿逸多偈懺悔法也蔡元度自謂荆公好書此不知幾<lb/>
本豈平時行事于心有所不安亦如暮年捨居為蘭若<lb/>
者耶不然是葢學佛之末耳<lb/>
　　跋山谷醉帖<lb/>
<pb n="KR4d0275_WYG_016-28b"/>
山谷草聖數紙醉帖尤奇乃知用筆在有真意也<lb/>
　　跋蔡君謨帖<lb/>
高伯祖丞相獻肅公帥成都時蔡忠惠公任寄省所寄<lb/>
書也語簡而意親無復世俗不情之態前輩尺牘多類<lb/>
此可敬而法哉公以壬子正月庚子生不知距蔡公為<lb/>
幾日書尾致呉茶益見嗜好之不忘也淳熙六年刻石<lb/>
婺女郡齋七月壬戌潁川韓某記<lb/>
　　跋東坡帖六紙<lb/>
<pb n="KR4d0275_WYG_016-29a"/>
東坡前四帖以倅杭及黄岡時書也後帖言屢乞解職<lb/>
則在朝矣淳熙七年十二月丙午韓某觀<lb/>
　　題陳季陵所藏東坡墨迹後<lb/>
醉翁夢中所作絶句好事者謂其非夢也語妙而意不<lb/>
屬爾然思致髙遠殆欲仙去東坡在杭劉景文數從公<lb/>
遊湖上其戲景文絶句為西湖而作也一筆書二詩意<lb/>
必有在後人徒賞其字畫耳<lb/>
　　跋蘇公父子墨迹<lb/>
<pb n="KR4d0275_WYG_016-29b"/>
右文安黄門二帖所言皆私家細事至煩碎而靡密無<lb/>
足深論學士大夫相與存而傳之者豈不以其人哉夫<lb/>
不能以古人自任千載自期而欲恃區區之文墨以為<lb/>
不朽者可以慨然于此矣<lb/>
　　跋辛企李得孫詩<lb/>
辛公以直道勁節意忤時相閑廢退藏者十有餘年既<lb/>
得一孫賦詩自慰優游平淡氣恬而意新有德之言也<lb/>
然晩預大政名德昭垂以享高壽今其孫頎然出而世<lb/>
<pb n="KR4d0275_WYG_016-30a"/>
其家矣天之祐善顧可量耶<lb/>
　　跋沈寺丞墓誌<lb/>
國朝設科進士前輩謂惟慶厯二年得人最盛葢王岐<lb/>
公居第二先獻肅公居第三王文公第四而吕正獻公<lb/>
先莊敏公蘇魏公皆在榜中相踵至相位祖宗至今未<lb/>
有也此外猶多賢士大夫寺丞沈公信其一矣沈公素<lb/>
以行藝表其鄉年未艾輒請老時獻肅判吏銓岐公在<lb/>
西掖故制詞甚美究觀誌文所載位不既其材德而著<lb/>
<pb n="KR4d0275_WYG_016-30b"/>
見若此其餘慶將有待而發耶<lb/>
　　跋李正之祖墳約束後<lb/>
正之欲葬其親久未獲兆至閉户不肯出曰吾母之未<lb/>
有藏也其忍徇世俗之禮日夜禱而泣焉既襄事矣述<lb/>
其得地之由因為條目以令子孫纖悉備盡可為士大<lb/>
夫家龜鏡也顧平時熟于陰陽地里之書雖日坌集經<lb/>
營殆踰年葢莫當其意一旦得大洋之卜于上饒而西<lb/>
安親舊又予之以烏巨之穴靣勢流泉悉應于法固已<lb/>
<pb n="KR4d0275_WYG_016-31a"/>
甚異而兩源之山始屬數家犬牙交互若未易謀皆惠<lb/>
然樂從掉首弗受其直故正之得以竝用俾其室人亦<lb/>
有歸焉此實純孝之感而神明之所陰相然陳族又以<lb/>
千夫力助其勞則諸陳與楊徐好義之風兹可以興薄<lb/>
俗哉<lb/>
　　書師説後<lb/>
二程先生講論答問之言門弟子記之舊日師説厥後<lb/>
見于世其號河南雅言而分大小程子者程氏諸孫所<lb/>
<pb n="KR4d0275_WYG_016-31b"/>
修也其號伊川雜説自通言明大本而下名以為十三<lb/>
篇者胡明仲兄弟所輯也雅言則潤色以文間遺其意<lb/>
復以章奏書記交寘其中楊謝諸公之語綴于後而雜<lb/>
説者亦廣記而未擇下此悉號語録未知其誰定尤混<lb/>
亂不可攷明道先生蚤没伊川先生復坐黨籍之謪逮<lb/>
還伊闕聞諸故老蔡京至遣人伺察之俾無敢著書則<lb/>
當時私淑其徒所記亦略矣靖康初公道始開楊龜山<lb/>
首闢王氏建炎龍興先生門弟子相繼有聞易春秋語<lb/>
<pb n="KR4d0275_WYG_016-32a"/>
孟之學始行于天下而趙丞相嘗官于洛素知推敬其<lb/>
書一時士君子靡然嚮之及秦益公當國諸賢零落殆<lb/>
盡秦亦舊從洛學者也晩乃謂人為其所惑葢三十年<lb/>
且詆其説為提先手由是雖進士之文亦不復道之矣<lb/>
夫聖學之有夲與儒術之有傳授曾何計于時好然天<lb/>
下之士惑于異端者深溺于文辭者衆不議而非之亦<lb/>
指而笑之予家有師説其編各有名氏或者相勸傳之<lb/>
以謂非且笑者顧何足恤使傳而習焉雖數十百年千<lb/>
<pb n="KR4d0275_WYG_016-32b"/>
萬而得一人亦斯文之幸也用釐為十巻刋置江東漕<lb/>
齋間有異同不敢悉去而首以尹和靖之編者得所先<lb/>
也二先生之説不復異録者不能盡知也頃和靖為張<lb/>
子韶言伊川暮年為易傳未肯出也其學于是乎在後<lb/>
生宜盡心焉因併以記乾道三年後七月潁川韓某書<lb/>
　　書朔行日記後<lb/>
嗚呼靖康之禍吾及之也尚忍趨庭而見于敵哉然吾<lb/>
嘗念之中原陷没滋久人情向背未可測也傳聞之事<lb/>
<pb n="KR4d0275_WYG_016-33a"/>
類多失實朝廷遣偵伺之人捐費千金僅得一二異時<lb/>
使者率畏風埃避嫌疑𦂳閉車内一語不敢接豈古之<lb/>
所謂覘國者哉故自渡淮几所以覘敵者日夜不敢忘<lb/>
雖駐車乞漿下馬盥手遇小兒婦女率以言挑之又使<lb/>
親故之從行者反覆私焉往往遂得其情然後知中原<lb/>
之人怨敵者故在而每恨吾人之不能舉也歸因為聖<lb/>
主言敵之强盛幾五十年矣臣有知其不能久者特以<lb/>
人心不附而已是將何時可附願思所以圖之合謀定<lb/>
<pb n="KR4d0275_WYG_016-33b"/>
算養威蓄力以俟可乘之釁不必規小利以觸其幾也<lb/>
上深以為然葢不敢廣也淳熙改元出守婺女夏曝書<lb/>
見朔行日記因書其後以明吾志之非苟然耳無咎記<lb/>
　　書許昌唱和集後<lb/>
葉公為許昌時先大父貳府事相得歡甚大父以紹聖<lb/>
改元登第對䇿廷中有宜慮未形之禍之言由是連蹇<lb/>
不得用建中靖國初幾用復已凡四為郡倅秩滿輒丐<lb/>
宫祠遂自許昌得請洞霄以就休致平生喜賦詩一時<lb/>
<pb n="KR4d0275_WYG_016-34a"/>
士大夫之所推重故晁景迂公以謂遠則似謝康樂近<lb/>
則似韋蘇州也中更亂離家藏無復有者紹興甲子歲<lb/>
某見葉公于福唐首問詩集在亡抵掌慨嘆且曰昔與<lb/>
許昌諸公唱酬甚多許人類以成編他日當授子其後<lb/>
見公石林得之以歸又三十餘年矣今年某叨守建安<lb/>
蘇峴叔子為市舶使者㑹于郡齋相與道鄉閭人物之<lb/>
偉因出此集披玩始議刻之葢叔子父祖諸詩亦多在<lb/>
也箕潁隔絶故家淪落殆盡典型未遠其交好之美文<lb/>
<pb n="KR4d0275_WYG_016-34b"/>
采風流之盛猶可概見于此云淳熙二年九月具位韓<lb/>
某謹書<lb/>
　　跋和靖先生手筆後<lb/>
某所見和靖先生書此凡三本矣一得于九江一邢正<lb/>
夫家而此為最後葢又二年以贈呂景實者今藏于潘<lb/>
叔度以校前二本皆有改削前輩謹于言若此哉欲言<lb/>
之無擇難矣叔度好學宜知者也某既假而移諸石因<lb/>
志其後而歸之<lb/>
<pb n="KR4d0275_WYG_016-35a"/>
　　書尹和靖所書東銘後<lb/>
和靖先生手書東銘修水黄子餘所藏寓九江時筆也<lb/>
先生少喜字書嘗因書碑同舍聚觀伊川笑謂之曰是<lb/>
固無害第將為人役也自是不復書然暮年筆力猶健<lb/>
如此其教學者必先讀東銘然後看西銘謂從寡過而<lb/>
入子餘其知之也展玩太息淳煕改元六月戊寅書<lb/>
　　書和靖先生手書石刻後<lb/>
紹興初和靖先生自蜀出至九江書此以示夏翇間亦<lb/>
<pb n="KR4d0275_WYG_016-35b"/>
錄贈門人今所見凡數本也其意深哉當是時士大夫<lb/>
頗以伊川語錄資誦説言事者直以狂怪淫鄙詆之葢<lb/>
難力辯也先生既長道山館中俊彦多從先生問學且<lb/>
求伊川語録先生謝曰某無録也掇同門所記僅數十<lb/>
端示之<hi>昨載于師説之首</hi>張公子韶亦以為請先生曰伊川之<lb/>
學在易傳不必他求也其後先生歸寓會稽學者猶以<lb/>
不看語錄為疑先生曰諸君知乎易傳所自作也語錄<lb/>
他人作也人之意他人能道者幾何哉又嘗曰伊川先<lb/>
<pb n="KR4d0275_WYG_016-36a"/>
生頃亦為中庸解疾革命焚于前門人問焉伊川曰某<lb/>
有易傳在足矣何以多為此非先生不知也某假守婺<lb/>
女見此紙于潘景憲家葢呂堅中所得者因摹之石以<lb/>
遺後學追思拜先生于道山時遂四十一寒暑矣撫巻<lb/>
慨然淳熙六年六月庚戍門人潁川韓元吉記<lb/>
　　書尹和靖論語後<lb/>
和靖先生論語解詞極簡嚴將俾學者深味其旨而有<lb/>
所自得也乾道庚寅歲某憂居上饒過先生門人王德<lb/>
<pb n="KR4d0275_WYG_016-36b"/>
修問此書亡恙且曰子異時官守不刋行之耶某于是<lb/>
愧其言會明年復將官中都度未可輯也乃以舊年兄<lb/>
弟手所抄本往累故人趙德莊于建安庶可成焉昔和<lb/>
靖嘗云少從伊川先生學易時伊川出易傳七十餘家<lb/>
和靖茫然未知所從伊川曰日觀一爻可也繼有所質<lb/>
問伊川色莊而氣嚴未嘗語也或曰未也姑求之已而<lb/>
意有所會伊川始忻然為之剖析諸傳而伸以已説葢<lb/>
終身不忘也故其誨人亦欲如此此書所以簡嚴者歟<lb/>
<pb n="KR4d0275_WYG_016-37a"/>
　　題鄭侍郎所得欽宗御書後<lb/>
靖康改元敵騎薄京師朝廷備守布河灌之兵于城下<lb/>
宰執與二三侍從議遣使軍前皆未肯往鄭公時為駕<lb/>
部獨入都堂問狀遂假以工部侍郎少宰張邦昌脱所<lb/>
衣紫袍兵部尚書路允迪解腰下金帯併鞍勒狨坐借<lb/>
公登時啓行公平日慷慨有志氣談笑無所憚中使押<lb/>
至安上門縋而下敵帥知公至亦遣呉孝迪等來夜會<lb/>
于河灌帳中且曰皇子郎君趙州見新天子即位赦以<lb/>
<pb n="KR4d0275_WYG_016-37b"/>
手加額曰今無所爭矣而議割河朔犒軍金帛二事公<lb/>
與其使還至都亭驛則已四鼔欽宗皇帝御批若此公<lb/>
有記錄甚詳嗚呼事變倉猝噬臍何追尚忍言哉淳熙<lb/>
十一年正月十日具位韓某敬書<lb/>
　　題鄭侍郎所得太上皇帝御書後<lb/>
鄭公再以珠玉使金營時太上皇帝既至軍前矣而金<lb/>
人方因姚平仲刼寨事送公于都統寨将害之也太上<lb/>
皇帝為之泣下葢君臣同患難故公在侍從獨示以三<lb/>
<pb n="KR4d0275_WYG_016-38a"/>
書謂之熟敵情偽可料之爾公雖不至柄用優游林下<lb/>
年幾九十其福壽之藴敵人何所容其刃耶淳熙十一<lb/>
年正月十日具位韓某恭覽御筆敬題其後<lb/>
　　書眞清堂詩後<lb/>
唐陸景倩任扶溝丞按察使覈其治狀曰某强清某詐<lb/>
清景倩眞清也予頃為建安宰作丞廨一堂因以真清<lb/>
命之賦詩其上二十有五年矣而久廢不治宗室善罙<lb/>
深甫今丞建安乃以邑儀例給而不欲私者積而葺之<lb/>
<pb n="KR4d0275_WYG_016-38b"/>
幾一歲棟宇復新益禃雙槐二桐于南墻之下整其西<lb/>
偏以舎客為庖廚闢小亭以待試茗亦足以見其貳令<lb/>
之暇有餘適也深甫以近族命官嘗同僚于東陽力學<lb/>
積文遂以決科有志于事業而不肯沽激取譽可謂不<lb/>
負此名哉而摹予舊詩為寄覽之慨然因書其後<lb/>
　　讀管子<lb/>
管子之書戰國游士之術也孟子曰齊桓公之于管仲<lb/>
學焉而後臣之故不勞而覇則仲之與桓公平日謀國<lb/>
<pb n="KR4d0275_WYG_016-39a"/>
議政者其亦詳矣然舉而著之書者則齊國之士也當<lb/>
是時齊有稷下之邑葢亦是堯舜非桀紂談道徳而言<lb/>
仁義雖仲之作内政以寓軍令在于强兵富國而覇齊<lb/>
今其書則尚權術務籠絡要以愚其民而用其力駁雜<lb/>
為甚已有戰國之風不知仲之説果若是乎故吾意其<lb/>
為游士之術也莊周之言曰道術為天下裂葢六經未<lb/>
經聖人之手則士之談道者不能淳且正漢興賈誼晁<lb/>
錯之流莫不推尊管氏之書使是書而得盡用則亦猶<lb/>
<pb n="KR4d0275_WYG_016-39b"/>
之乎申韓之刑名商鞅李斯之慘刻豈復先王愛民養<lb/>
人之政哉嗚呼孔子之後猶有孟子其言王政皆本于<lb/>
仁義粹然一出于正後世推之以為孔孟非虛語也孟<lb/>
子之論管仲止于以其君覇而未嘗議其治齊之政夫<lb/>
是以疑之淳熙丙午八月南澗翁書<lb/>
　<lb/>
　<lb/>
　南澗甲乙稿巻十六<lb/>
</p>
<p>
</p>
  </div>
</body>
</text>
</TEI>
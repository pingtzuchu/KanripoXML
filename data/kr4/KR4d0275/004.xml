<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻四</head> <lb/>
    <p>
<pb n="KR4d0275_WYG_004-1a"/>
欽定四庫全書<lb/>
　南澗甲乙稿巻四<lb/>
　　　　　　　　　　　　宋　韓元吉　撰<lb/>
　七言律詩<lb/>
　　鹿鳴宴<lb/>
金殿春風策雋賢上林弧矢更爭先不辭老懦聊推轂<lb/>
要見飛騰總著鞭勲業肇端登鳳沼<hi>葉公始登政地</hi>詞章接武<lb/>
侍甘泉<hi>待從諸賢前後多領文字之職</hi>明年貢籍還增倍定作東州盛<lb/>
<pb n="KR4d0275_WYG_004-1b"/>
事傳<hi>東陽解額甚窄主司有遺才之嘆國朝故事所解全中南宫則次舉許倍增人數云</hi>
　　立春感懐<lb/>
南北驅馳老病身不堪節物更催人梅梢白白猶藏臘<lb/>
蔬甲青青便作春鐵馬漸欣邊塞靜土牛還祝嵗時新<lb/>
聖朝文物從兹始元日郊丘得上辛<lb/>
　　喜雪<lb/>
苦寒無那嵗崢嶸一夜隂風雪滿城莫問牛羊迂使節<lb/>
卻思鵝鴨溷軍聲庭空賸喜羅琪樹履敝猶堪步玉京<lb/>
<pb n="KR4d0275_WYG_004-2a"/>
更碾新芽試湯火從來冷淡是書生<lb/>
　　元夕再用韻<lb/>
瑤山直上玉梯横不用銀花散火城著桞共看飛絮動<lb/>
打牕渾作亂蚊聲路尋鸞鶴天疑近石壅鯨鯢觀易京<lb/>
便擬乘風跨滄海更須新月趂潮生<lb/>
　　春日<lb/>
霏霏小雨映烟光睡起文書正滿床芍藥倚堦纔弄色<lb/>
酴醿堆架漸吹香林端好鳥猶相應葉底殘花欲自藏<lb/>
<pb n="KR4d0275_WYG_004-2b"/>
便覺春風如我老須君駐世有竒方<lb/>
　　春日山中<lb/>
杜陵愛飲覓南鄰我亦顚狂不奈貧漸有好花宜過雨<lb/>
應須美酒細酬春十年鄉國無窮思千里江湖未老身<lb/>
莫向空中厭愁寂杏梢桃葉一番新<lb/>
　　雨後睡起有懐<lb/>
菊枝萱草亂庭隅旋巻疎簾臥看書枕簟涼生秋雨後<lb/>
軒牕睡足晩風初官閒自愛門無轍計拙猶慚食有魚<lb/>
<pb n="KR4d0275_WYG_004-3a"/>
莫遣功名心易老只應湖海氣難除<lb/>
　　夜坐聞牕下水聲<lb/>
書史懸知伴此生敢求身外百年名青燈又暗吹牕雨<lb/>
流水長聞入夜聲玩世久忘榮辱累定交諳盡死生情<lb/>
翛然隱几焚香坐不獨心清境亦清<lb/>
　　曉霽再用前韻二首<lb/>
牕外幽花無數生亂紅相映不知名長條自轉風前影<lb/>
别壑還添雨後聲閉戸苦無佳客語披書聊慰古人情<lb/>
<pb n="KR4d0275_WYG_004-3b"/>
詩成步逐山腰月相對茅簷夜色清<lb/>
新筍成行嫩菊生故人為作小軒名十年敢有旌麾意<lb/>
兩部空遺鼓吹聲世事如塵紛過眼風光和酒最闗情<lb/>
曲肱不作南柯夢槐影隂隂枕簟清<lb/>
　　七夕亞之置酒再用前韻<hi>案此詩題云用前韻檢七律中無之蓋巳佚矣</hi>
鳥鵲無聲夜向䦨空庭插竹巧誰看長生殿裏金釵暖<lb/>
百子池邊五縷寒夢破清風吹雨腳醉餘新月上林端<lb/>
閒來不辨論時節賸喜秋花共夕餐<lb/>
<pb n="KR4d0275_WYG_004-4a"/>
　　九日獨酌<lb/>
茱萸滿把半青紅强擬登臨少客同碧樹池塘秋色裏<lb/>
黄花時節雨聲中官閒覔句能消日酒薄看山尚怯風<lb/>
高李故人今健否一樽懐古意無窮<lb/>
　　病中放言五首<lb/>
松牕永日度涼颸坐覺清隂寸寸移境靜故應閒可樂<lb/>
形臞猶有病相隨塵埃末路思千里風露何年飽一枝<lb/>
百嵗窮通吾自了閉門長詠子桑詩<lb/>
<pb n="KR4d0275_WYG_004-4b"/>
長夏空齋冷欲冰㡬愁無米溷鄰儈途窮誰為一舉手<lb/>
計拙自宜三折肱風靜鳶飛猶跕跕日斜蚊聚已<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
此身示疾非吾病臥看南山翠作層<lb/>
嵗月催人易白頭只應蝴蝶夢為周跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>久悟人間世<lb/>
汗漫已期方外遊化鶴自知迷故國斷鼇今見立神州<lb/>
蓬萊水淺君須記蓮葉翩翩僅可舟<lb/>
寓意平生止墨卿轉喉無奈觸錢神敢將名利期當世<lb/>
直欲文章似古人積雨尚添門外轍顚風不掃甑間塵<lb/>
<pb n="KR4d0275_WYG_004-5a"/>
倦游儻有凌雲賦肯為黄金巧致身<lb/>
少日功名謂立成壯年漂蕩巳心驚正平只合依文舉<lb/>
元亮何妨慕孔明墓上征西眞底用生前杯酒未宜輕<lb/>
田園待足何時足歸赴空山猿鶴盟<lb/>
　　有童子市龜七以百金得而放之<lb/>
百金為換七𤣥衣自啓筠籠俯釣磯白水眞人聊並聘<lb/>
清江使者遂同歸負圖可但逄時出曳尾寧須與世違<lb/>
好去滄波莫回首餘不亭下栁依依<lb/>
<pb n="KR4d0275_WYG_004-5b"/>
　　記建安大水<lb/>
孤城雨腳暮雲平不覺魚龍自滿庭托命已甘同木偶<lb/>
置身端亦似羸缾浮家卻羡䲭夷子弄月常憂太白星<lb/>
當日乘槎便仙去故人應罪曲江靈<hi>紹興甲子嵗予寓建安夏大水舉家</hi>
<hi>蕩覆騎危僅脱因此作詩自唁乾道癸巳將命過髙郵遇杜受言猶子鏜録以見示讀之怳然蓋忘之矣受言</hi>
<hi>時為提舉茶事募人拯予者也鏜實見之俯仰三十年矣死生契濶不勝慨嘆閏月二十七日書</hi>
　　與蘇訓直約遊招隱寺<lb/>
十日春晴未放梅籃輿端為看山來路尋絶壑空流水<lb/>
<pb n="KR4d0275_WYG_004-6a"/>
寺倚蒼巖只廢臺處士尚餘三畝宅野儈合買萬松栽<lb/>
故知佳興難為敗上盡西峯眼界開<lb/>
鼙鼓初歸塞上師京江酒美勝年時春來逆旅眞無事<lb/>
身到名山合有詩石底於菟窮作穴泉間科斗閙成池<lb/>
荒寒景色君休問後日應懐此客隨<lb/>
　　雨中同伯恭至湖上<lb/>
莫嫌鞭馬踏春泥茶鼎詩囊偶共攜山色雨深看更好<lb/>
湖光烟接望還迷連天花絮飛將盡夾道蒲荷長欲齊<lb/>
<pb n="KR4d0275_WYG_004-6b"/>
官事得閒須洗眼蓬壺只在帝城西<lb/>
　　清明日雨中同中甫子雲二兄集湖上<lb/>
莫辭沖雨濕春衣要看湖山滴翠㣲絮重欲飛堤柳暗<lb/>
花寒無賴海棠稀官忙未覺追遊少醖美猶堪盡醉歸<lb/>
屈指薰風來㡬日緑荷簪水已依依<lb/>
　　清明後一日同諸友湖上值雨<lb/>
出逰初不計隂晴聊喜湖山信馬行弱桞自隨烟際緑<lb/>
幽花還傍雨邊明嫩蒲碧水人家好密竹疎松野寺清<lb/>
<pb n="KR4d0275_WYG_004-7a"/>
爛醉一春纔㡬日可無佳景付詩情<lb/>
　　元䕫以詩留别用韻示之<lb/>
密竹疎松一水邊高舂自占曲肱眠心如古井眞無浪<lb/>
跡似寒灰豈復然舌在未應甘寂寞地偏猶可小回旋<lb/>
春風又緑池塘草清夢從今只惠連<lb/>
淵明遶屋樹扶疎大似蓬蒿仲蔚居老矣强營三徑菊<lb/>
閒來未厭五車書詩成歎我同招隱賦就須君敵子虛<lb/>
努力青雲家世事他年簪筆待嚴徐<lb/>
<pb n="KR4d0275_WYG_004-7b"/>
　　清明前一日與客自光孝登般若菴觀鐵塔舊基<lb/>
　　因至鐵獅頂<lb/>
青鞵藜杖破層雲勝日猶能界眼新窣堵已摧豪士手<lb/>
狻猊猶現法王身寺藏松竹疑無地路接烟霄不到塵<lb/>
車馬憧憧城市客舉頭相望㡬由旬<hi>先是山半舊有鐵塔舉子以為不利</hi>
<hi>秋試衆手碎之絶頂有鐵獅子相傳郡南山為羣狼形故以鐵獅子厭勝之也</hi>
　　夜宿斜溪聞杜鵑<lb/>
船牕初日弄晴暉起坐胡牀自攬衣無數青山隨岸改<lb/>
<pb n="KR4d0275_WYG_004-8a"/>
㡬聲幽鳥喚人歸鷗盟好在重遊戲蝶夢驚回果是非<lb/>
便擬走書聞稚子歸來同買釣魚磯<lb/>
　　過武夷<lb/>
不到仙山二十年道人䨇鬢亦皤然卻看翠嶺千尋石<lb/>
又汎清溪九曲船目極巳高聊自喜身輕欲上可無縁<lb/>
只應猿鶴遙相認笑我歸耕未有田<lb/>
　　雨中望靈山呈明遠<lb/>
騎曹公事日紛紛荀令香爐欲罷薰冷雨定知還作雪<lb/>
<pb n="KR4d0275_WYG_004-8b"/>
好山無奈只藏雲看花便覺名何用勸酒誰能耳不聞<lb/>
嵗晚官倉塵滿眼只應清坐獨輸君<lb/>
　　陪曾吉甫遊中山<lb/>
去天尺五城南寺目極層軒得此遊山濶雨收雲㸃綴<lb/>
江清日淡栁風流僧扉繚繞牛鳴地樓閣參差斗大州<lb/>
公自蓬萊舊仙伯一麾眞復占鼇頭<lb/>
　　勸耕至赤松山<lb/>
謬誤君恩再領州名山猶幸復春遊苦無羽客追元放<lb/>
<pb n="KR4d0275_WYG_004-9a"/>
尚有羣兒識細侯麥穗雨晴迷野岸桃花風急滿溪流<lb/>
隔林布榖如相應更酌丹泉為少留<lb/>
　　自天封登華頂將自桐柏以歸土人謂之望海尖<lb/>
連天松影轉崔嵬夾道桃花迤邐開便覺胸中有東海<lb/>
不知腳底是三台閒雲自作千峰雨流水眞成萬壑雷<lb/>
喚起吹笙王子晉夜深乘月上瓊臺<lb/>
　　望卞山懷石林翁<lb/>
卞山苕水共蒼蒼中有先生萬石堂早嵗英名類終賈<lb/>
<pb n="KR4d0275_WYG_004-9b"/>
暮年眉夀到劉楊人琹遂欲成千載雞酒猶能酹一觴<lb/>
身後遺編尚塵積豐碑誰復付中郎<lb/>
　　遊鹿田寺<lb/>
路轉崔嵬第一峰兩仙迎我度空濛不知屨躡青霄上<lb/>
但覺身行紺霧中隴麥正隨高下緑山花猶作淺深紅<lb/>
極知靈運真任守蠟屐穿林興未窮<lb/>
　　同葉夢錫趙徳莊遊牛首山<lb/>
不辭扶病觸春寒及此新晴一日閒雲外經年見䨇闕<lb/>
<pb n="KR4d0275_WYG_004-10a"/>
馬頭乘興數前山清泉細酌巉巖上佛窟同探紫翠間<lb/>
我亦無心話禪悅銜花百鳥自飛還<lb/>
　　寶林院次韓廷玉韻<lb/>
山繞孤城水拍空惜無殘月照疎桐江干雲斷夜來雨<lb/>
木末涼生秋到風六代興亡知寺古老禪神異載碑豐<lb/>
詩成極目蒼茫裏惜别情懐醉夢中<lb/>
　　㑹稽道中有感<lb/>
稠紅亂紫正芳菲寒食青門客自歸江上酒醒聞燕語<lb/>
<pb n="KR4d0275_WYG_004-10b"/>
日斜睡足看花飛功名老去真何在丘壑平生豈願違<lb/>
尚喜繫船探禹穴稽山雲淡雨霏霏<lb/>
　　九華道中<lb/>
行人腳底不生塵絶壁仙凡路巳分一水奔騰崖覆雪<lb/>
九峯羅立岫塡雲謫仙才大三千首國老謀深十萬軍<lb/>
莫對青山歎華髪丹砂未就又論文<lb/>
　　至日建徳道中<lb/>
聖皇初款帝中壇羽檄交馳玉仗寒佳節又看當警急<lb/>
<pb n="KR4d0275_WYG_004-11a"/>
勞生底用較悲懽腐儒憂國成千慮强敵窺人詎一端<lb/>
夢想淮南風雪裏可無消息報平安<lb/>
　　葉丞相最高亭<lb/>
丞相園林景物繁花亭那更得躋攀平看溪上千尋木<lb/>
不數城南萬疊山歌舞恍如銀漢外笑談常在碧雲間<lb/>
醉酣欲問劉公客百尺樓中亦汗顔<lb/>
　　賞心亭<hi>亭後世傳張麗華墓</hi>
北風吹雨冷如秋更上江干百尺樓瓊樹佳人閉黄壤<lb/>
<pb n="KR4d0275_WYG_004-11b"/>
石城華屋變滄洲三峯巳覺蓬萊近二水眞成汗漫遊<lb/>
六代風光㡬人物不妨擁鼻向南州<lb/>
　　重建極目亭<lb/>
曲闌十里畫屏開氣壓凌歊百仞臺不盡溪光空外見<lb/>
無窮山色望中來旋規北檻栽新竹更闢東牕對野梅<lb/>
老子興來眞不淺清秋忍負十分杯<lb/>
　　次韻張子儀倉司展翠亭<lb/>
官事常忙心自閒故應拄笏為西山舉頭但覺來風月<lb/>
<pb n="KR4d0275_WYG_004-12a"/>
著足何妨渉闠闤振廪功成聊共醉追鋒詔下合俱還<lb/>
<hi>陳天與為守和篇有即闗把琖之句二公皆即召用矣</hi>須知蒼翠看無盡輸我巖<lb/>
居晝掩闗<lb/>
　　晚登凌風亭戲作<lb/>
咄咄眞成了事癡功名何在鬢霜垂清談安得如夷甫<lb/>
佳句無勞發愷之山色倚江秋更好烟光連市晩偏宜<lb/>
田園底許歸能決且擷黄花付酒巵<hi>王夷甫清談終日縣務亦理口未嘗</hi>
<hi>言錢顧愷之見張融海賦云但恨不道鹽耳因增熬波之句二事皆所困者因以自哂</hi>
<pb n="KR4d0275_WYG_004-12b"/>
　　再至凌風亭<lb/>
目盡西山落照邊危亭風景故依然重來身忝二千石<lb/>
老去心驚十九年種栁巳高丹檻外栽花猶占緑牕前<lb/>
不堪素髪紛垂領還愧青春令尹賢<lb/>
　　題長春亭<lb/>
一徑清深不起塵芳菲紅紫意隨人應知地勝無非景<lb/>
但有花開即是春萱草自隨蘭葉茂棠花還與桂枝新<lb/>
綵衣兄弟人生樂莫惜支筇歩武頻<lb/>
<pb n="KR4d0275_WYG_004-13a"/>
　　題蒼筤亭<lb/>
手種蒼筤數百竿築亭相與枕書看故知落落非春事<lb/>
直有青青共嵗寒一壑自欣幽意足三年獨得此君歡<lb/>
蕭然風露千尋影搔首哦詩獨凭欄<lb/>
　　采箬亭<lb/>
山繚重城水拍堤雨晴秋浦靜相宜新篁弄日千竿玉<lb/>
紋簟披風八尺漪坐對芳洲端自樂興來小艇亦頻移<lb/>
他年穏侍蓬萊殿聊記高亭一笑時<lb/>
<pb n="KR4d0275_WYG_004-13b"/>
　　晝寒亭<lb/>
月裏瓊宫不奈寒誰令白晝墮人間隂風淅淅來深谷<lb/>
晴雪霏霏濺兩山靜愛飛流聊洗耳坐看絶磴可怡顔<lb/>
紅塵熱客那知此赤腳青松意自閒<lb/>
　　凌歊臺<lb/>
山到西江勢郤囘倚山樓殿更高臺天容水色望中見<lb/>
帆影車塵空際來桑柘棊分千里迥波濤壁立兩峯開<lb/>
登臨擬問興亡事白塔亭亭鎖翠苔<lb/>
<pb n="KR4d0275_WYG_004-14a"/>
　　蓬瀛臺<lb/>
雨餘天宇澹澄瀛及此秋郊一日晴軒葢翩翩度林影<lb/>
笙簫隠隠雜溪聲風隨廣席歌呼轉雲滿高臺步武生<lb/>
記取今年作重九丹崖絕壑是神清<lb/>
　　錢伯同新創明暉閣<lb/>
使君談笑兩橋成人向晴虹鏡裏行更闢軒牕待遊覽<lb/>
要看山水倍澄明波寛十頃知魚樂嵗熟千家響碓聲<lb/>
收拾風光付華月一樽還記昔文清<hi>閣名用會文清詩語</hi>
<pb n="KR4d0275_WYG_004-14b"/>
　　題金元鼎至樂堂<lb/>
百嵗休論七十稀羡君林壤得熙怡賦歸巳久同元亮<lb/>
至樂眞能慕啓期一壑過人聊自足萬鍾於我亦何思<lb/>
故應不羡紆朱貴<hi>元鼎辭倅得祠</hi>帶索行歌世未知<lb/>
　　題十二兄野堂<lb/>
少年行樂記鄉闗月渚霞洲一夢間為愛軒牕臨野水<lb/>
只疑風景是家山荷香栁影情偏厚竹色松聲意自閒<lb/>
堪笑主翁持節手卻來垂釣傍蒼灣<hi>明月渚落霞洲許昌湖也</hi>
<pb n="KR4d0275_WYG_004-15a"/>
　　韓子師讀書堂置酒見留<lb/>
酴醿插架未成隂水滿方塘數尺深入户幽花眞有意<lb/>
拂簷高竹更闗心鳴禽喚客知閒景舞鶴迎人作好音<lb/>
莫道相逢欠歌管一觴酒盡讀書林<lb/>
　　山橋<lb/>
倚杖溪橋暮雨垂春寒空翠著人衣凌空怪石如旗豎<lb/>
噴壑清泉作練飛乘興正須隨地飲醉狂聊共插花歸<lb/>
從教拍手兒童笑要是山深客到稀<lb/>
<pb n="KR4d0275_WYG_004-15b"/>
　　范良臣見過云有食粥之憂以斛米助之因得長<lb/>
　　句<lb/>
捄饑豈復衛文子闕食尚憐顔魯公定知啜粥可餬口<lb/>
未至腹疾號山芎東方千牘羨飽死顔氏一瓢嗟屢空<lb/>
我家無錢但斛粟與子共坐詩能窮<hi>世傳兩貧士為鄰其一有餽之斗粟</hi>
<hi>者抖擻篋中僅得數錢以勞其持餽至夜鄰士叩門假一二錢市油誦書則嘆謝曰盡之矣既而愧甚曰尚有</hi>
<hi>斛斗可分子也故用為戲</hi>
　　伏日諸君小集沈明遠以小疾不預作詩戲之<lb/>
<pb n="KR4d0275_WYG_004-16a"/>
廣文官冷酒錢空平日清樽一笑同苦憶車公來座上<lb/>
翻成王老隱牆東定中示病應非病詩裏能窮有底窮<lb/>
涼月滿天新雨足試慿檄語愈頭風<lb/>
　　聞吳端朝作眞率集<lb/>
他年會作社中人骯髒歸來白髪新闊别常思共杯酌<lb/>
舊交那得更比鄰黄雞白酒可勞勸青笋烏椑未絶貧<lb/>
恨不從君語終夕空齋愁坐獨傷神<lb/>
　　令防得女招飲以病不往走筆戲之<lb/>
<pb n="KR4d0275_WYG_004-16b"/>
平生諸女重吾貧敢意君家亦效顰醜惡未妨攘盜賊<lb/>
長成難議卜比鄰<hi>予與令防昆仲鄰居比皆得女</hi>遙憐四十稱郎罷豈<lb/>
惜千金辦主人美酒尚須留待我明年應見玉麒麟<lb/>
　　次韻陳子象謝新火詩<lb/>
曲水流觴迹易陳水邊那復御厨珍茶烟永日看輕颺<lb/>
槐火今年又一新鄰舍未應煩束緼官庖猶幸有輿薪<lb/>
須公更試長擎夜賸照歌臺拂鏡塵<lb/>
　　李彭元攜㑹吉甫詩巻數帖見過<lb/>
<pb n="KR4d0275_WYG_004-17a"/>
十年松竹暗茶山君有詩聲舊將壇食薺誰如東野苦<lb/>
無氈不奈廣文寒閉門久詠高軒過彈鋏今嗟行路難<lb/>
我亦凋零舊賓客遺編聊共拂塵看<lb/>
　　李子永惠道中詩巻<lb/>
踏雪衝寒徧㡬州豈妨乘興作清遊風横白鷺歌瓊樹<lb/>
月滿青山問釣舟夢繞征途渾厯厯老諳世事總悠悠<lb/>
塵埃鞅掌君休恨自有詩輕萬户侯<lb/>
　　熊子復惠十詩作長句謝之<lb/>
<pb n="KR4d0275_WYG_004-17b"/>
白首相期翰墨中衰齡況是甲庚同久懐妙論傳犀麈<lb/>
尚喜清詩附驛筒柳長五株知訟少麥呈兩穗報年豐<lb/>
去天一握歸來近密令疇庸可拜公<lb/>
　　姜特立寄近詩<lb/>
䨇溪巖曲蘆江岸每見君詩句益竒漸喜青雲今得路<lb/>
豈妨白雪尚摛詞斷蛟入海功何壯披腹排雲世共知<lb/>
斫郤月中丹桂手朝陽應占鳳凰校<hi>姜五中鄉薦今為春坊</hi>
　　周航定國攜諸公所贈詩求次韻<lb/>
<pb n="KR4d0275_WYG_004-18a"/>
拾青紫本一經明得失由來信可驚美玉固應人未識<lb/>
千鈞何自俗能輕馬曹寂寞心空在驥子昂藏骨更清<lb/>
<hi>航有子預薦</hi>穏步烟霄遲速耳筆端夢覺巳花生<lb/>
　　季元衡寄示三池戲藁<lb/>
文彩風流冠一時三池聊作鳳凰池新詩到處傳桐葉<lb/>
麗唱他年滿竹枝歸夢故應懐古括清談還喜對峨眉<lb/>
玉堂待草山東詔解纜春江莫放遲<lb/>
　　㑹丰惠文編<lb/>
<pb n="KR4d0275_WYG_004-18b"/>
簿領裝懐筆擁塵經年舌强不論文跫然步武心還喜<lb/>
籍甚聲華耳舊聞曲水賦詩須鮑謝甘泉第頌憶淵雲<lb/>
相期穏上芸香閣要策清時翰墨勲<lb/>
　　徐應祺惠文編<lb/>
渴雨空齋晝不眠疎簾竹簟意翛然借君妙語清袢暑<lb/>
起我衰悰似壯年得意每看雄霓句逢時㑹奏白雲篇<lb/>
漢庭久重春秋學凌厲烟霄更著鞭<lb/>
　　寄懐子雲兄<lb/>
<pb n="KR4d0275_WYG_004-19a"/>
長年游宦已堪嗟寓舍無田豈是家母子分飛還嵗換<lb/>
弟兄相望各天涯塵埃閲世丹心在朱墨縈人兩鬢華<lb/>
聞道過庭新哭鯉開書空有淚横斜<lb/>
　　赴信幕寄子雲叔喚及同寺<lb/>
田園未辦各身謀兄弟今成迭去留游宦三年方啓足<lb/>
寄書千字又從頭<hi>家書以千字文為號</hi>白雲不定山容晩碧水無<lb/>
窮樹色秋回首寺橋同社客想因明月話離愁<lb/>
謝三船上醉同歸黄四花邊手屢攜巷裏何曽異南北<lb/>
<pb n="KR4d0275_WYG_004-19b"/>
屋頭還復記東西一杯相屬情猶在千里分飛意自迷<lb/>
堂下秋來足萱草定傾家釀飫黄雞<lb/>
　　初至上饒寄子雲<lb/>
險阻艱難客路賒東西南北問生涯秋聲瑟縮生梧葉<lb/>
野景蕭疎上菊花去國已驚身老大無家空有淚横斜<lb/>
遙知載酒齊山寺應憶年時醉月華<lb/>
　　寄梁士衡<hi>癸酉年作</hi>
江上潮聲日夜來相望蹤跡共塵埃亂花洗雨紅成陣<lb/>
<pb n="KR4d0275_WYG_004-20a"/>
疊嶂連天翠作堆山市放歌知屢醉沙津獨步想千回<lb/>
松林月出溪橋夜猶憶當年對野梅<lb/>
　　夜坐有感寄子雲<hi>金陵作漕</hi>
風景新亭舊往還誰能舉目較河山宦情老去秋多感<lb/>
官事忙時夜始閒牕外槁梧風瑟縮竹間亂石雨淙潺<lb/>
青燈已作江湖夢同約歸期早晚間<lb/>
　　過龐祐甫<lb/>
半畝方園水到門地偏人靜恰如村聲名不用卿王衍<lb/>
<pb n="KR4d0275_WYG_004-20b"/>
文字真能僕屈原舉世知君如我少平生學道欲誰論<lb/>
何時共結柴桑社籬下秋來菊正繁<lb/>
　　劉子淵監廟年八十六耳目聰明能飲酒舉大白<lb/>
　　喜賦詩比過之因示長句次其韻<lb/>
才疎政拙愧能名黄髮猶欣見老成林壤固知聊自樂<lb/>
門閭要是已堪旌持盃㶑灔千眉聳落筆縱横四座驚<lb/>
笳鼓過君應一笑平田兩部足蛙聲<lb/>
　　過趙仲縝<lb/>
<pb n="KR4d0275_WYG_004-21a"/>
山下清溪溪上亭竹隂芳徑眼增明已知數日逢寒食<lb/>
賸喜今朝作好晴酒美故應容客醉歌長不自覺詩成<lb/>
春深準擬多行樂卻作花前送我行<lb/>
　　秋雨新霽過趙愼中留飲<lb/>
門外黄塵有底忙主人高臥興何長春風竹樹簫笙轉<lb/>
雨足軒牕笑語涼耳熱漫思官裏事眼明猶識醉時粧<lb/>
紫雲莫厭頻來客未抵當年御史狂<lb/>
　　陸務觀赴闕經從留飲<lb/>
<pb n="KR4d0275_WYG_004-21b"/>
溪岸風高霜作稜杯盤草草對青燈已甘鹽莱待梁桞<lb/>
況有酒漿延杜陵嵗晩鬢毛紛似雪天寒門巷冷于冰<lb/>
春風穏送金閨步看躡鰲山最上層<lb/>
　　寄徐滁州埻立<lb/>
青瑣金鸞跡未容寘公猶在昔賢中著書定已追迂叟<lb/>
<hi>聞編通鑑後事甚備</hi>得郡何妨號醉翁豐樂橋邊魚動鏡清流闗<lb/>
下馬嘶風獨憐湛輩猶奔走不得登臨一笑同<lb/>
　　寄别子雲<lb/>
<pb n="KR4d0275_WYG_004-22a"/>
江干風雪敝貂裘兄弟相看已白頭兩月追隨無十日<lb/>
一春離别甚三秋清時官職難頻竊異縣田園合早求<lb/>
並戲毋前端有日省郎雖美不如州<lb/>
　　次韻沈駒甫留别<lb/>
筆下縱横自學林胸中玉海更清深識君異縣見眉宇<lb/>
過我空山聆足音月近中秋還惜别雪飛窮臘㑹重臨<lb/>
閉門剝啄誰相問與客寧論舊與今<lb/>
　　别范元卿<lb/>
<pb n="KR4d0275_WYG_004-22b"/>
晴林緑樹越江邊聊泊東來倦客船風引花香㣲近酒<lb/>
水浮月色澹連天驚心朋舊皆千里回首光隂又五年<lb/>
莫笑相逢便離别此生身計已飄然<lb/>
　　松江别范至能朱伯陽<lb/>
彈鋏功名易白頭歸歟未辦五湖舟送君與我皆為守<lb/>
到處逢山且縱遊薄日連雲千嶂曉斜風吹雨一江秋<lb/>
買魚斫鱠垂虹上更為今年好景留<lb/>
吳歈灣月韻江船屈指同行二十年勝日五湖看老矣<lb/>
<pb n="KR4d0275_WYG_004-23a"/>
倦游䨇鬢各蒼然擬尋詩酒平生社未了塵埃薄宦縁<lb/>
後夜西風相憶夢琵琶亭下水籠烟<lb/>
　　留别傅安道<lb/>
華髪相看四十年飽諳世事欲忘言一春離别當寒食<lb/>
再嵗追隨作上元湖外溪山明小檻雨餘花栁暗西園<lb/>
極知老大交朋少相與論文更一樽<lb/>
場屋俱為拜賜師烟霄獨喜鳳毛飛壯心似鐵何㑹老<lb/>
健筆如椽合一揮北渚青山勞我夢西垣紅藥待君歸<lb/>
<pb n="KR4d0275_WYG_004-23b"/>
詔環不作經時隔沙路薫風巻繡衣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南澗甲乙稿巻四<lb/>
</p>
<p>
</p>
  </div>
</body>
</text>
</TEI>
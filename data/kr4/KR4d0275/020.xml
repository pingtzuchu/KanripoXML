<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻二十</head> <lb/>
    <p>
<pb n="KR4d0275_WYG_020-1a"/>
欽定四庫全書<lb/>
　南澗甲乙稿巻二十<lb/>
　　　　　　　　　　　　宋　韓元吉　撰<lb/>
　墓誌銘<lb/>
　　武經郎主管台州崇道觀趙府君墓誌銘<lb/>
魏悼王五世諸孫諱轔之字積中仕至武經郎以仲子<lb/>
南雄州恩贈右朝奉大夫既葬二十年矣南雄泣而請<lb/>
曰先君子之葬也公晰兄弟未有立也故逮今乃欲銘<lb/>
<pb n="KR4d0275_WYG_020-1b"/>
于墓隧鳴呼某雖未識君而識其二子知君為賢宗室<lb/>
也以其子甚秀而文知君敎之有道也以其子官而有<lb/>
能名知君之行事可法也君没未幾而子之仕者達幼<lb/>
者仕諸孫林立家道可觀知君所積者厚而不薄也是<lb/>
皆宜銘葢悼王之子諱徳鈞贈保平郡王王子贈濮州<lb/>
團練使諱承棐濮州之子贈和州防禦使厯陽侯諱克<lb/>
周厯陽之子贈少師開府儀同三司榮國公諱叔何君<lb/>
榮國之子也以父任補三班奉職厯監磁州滏陽縣驛<lb/>
<pb n="KR4d0275_WYG_020-2a"/>
者三年三門白波輦司催促綱運者四年皆盡力無乏<lb/>
事國信使李彌大輦運使呂博問才而薦之監興仁府<lb/>
南華縣市易務有提舉官按部據籍索抵當物未即見<lb/>
其直且數十萬使者喜甚謂能摘伏也同事者噤慄不<lb/>
敢語君則怡然曰物固在孰敢盜之已而果得使者改<lb/>
容謝君以為有守紹興初調潭州兵馬都監易監信州<lb/>
上饒縣包家山銀場授建昌軍兵馬都監遂請奉祠凡<lb/>
主管成都府玉局觀者一江州太平觀台州崇道觀者<lb/>
<pb n="KR4d0275_WYG_020-2b"/>
三而終身焉其在建昌也任不釐務每治藥以施病者<lb/>
㑹軍且變戕人于市逢君愕曰是施藥濟人者耶相戒<lb/>
毋敢犯君雖小官而徳服強暴如此然君少處上庠不<lb/>
克卒業常欲勵諸子稍酬其志及諸子就學問方流離<lb/>
兵火間君課使讀書日夜不倦且厚禮俾擇師友遊公<lb/>
晰遂擢紹興十二年進士第公晫亦以取應得官在髙<lb/>
選君固恬不復進乃刻意黄老養生之書凡鍊形服氣<lb/>
之説與夫丹砂變化之術悉窮其奥終日清談未嘗輒<lb/>
<pb n="KR4d0275_WYG_020-3a"/>
及榮利而樂善好施疾病與之藥餌死亡賻之槥貧且<lb/>
不給者為經理其家故厯官四十年俸祿隨盡不治産<lb/>
業為後日計人謂君必享上壽紹興二十二年二月七<lb/>
日乃以小疾不起年纔六十有一也南雄方為處州録<lb/>
事參軍遂以其年四月某甲子葬君處州青田縣鳴鶴<lb/>
鄉龍回山之原娶元氏武經佾之女先君二十九年卒<lb/>
男女四人公時公晰公晫公昭男也傳杲唐廙張廷詢<lb/>
鄭良輔壻也其後公時終武翼郎臨江軍兵馬監押至<lb/>
<pb n="KR4d0275_WYG_020-3b"/>
乾道八年公晰以左朝奉郎權發遣南雄州而公晫從<lb/>
義郎公昭秉義郎俱監潭州南嶽廟孫男七人孫女十<lb/>
二人矣葢天將厚其報而昌其後也歟銘曰<lb/>
趙公六十非遐齡鋭志敎子登科名位卑徳重人匪輕<lb/>
南雄款款興孝思表以封碣増光輝死者令徳今有知<lb/>
　　沈氏考妣墓誌銘<lb/>
勾吳之邑曰無錫衣冠萃居故多賢士有沈君端輔者<lb/>
字温卿一字相之其六世祖來自湖之徳清縣世業儒<lb/>
<pb n="KR4d0275_WYG_020-4a"/>
好義事至君尤謙厚長者澹然口不言人過與物無忤<lb/>
博習羣書下至方技小説無不通也既科舉累不利益<lb/>
不肯隨衆下筆作諂語以媚有司開門授徒以敎其鄉<lb/>
里由是搢紳大家爭延之君亦訓誘不倦間賦詩自娛<lb/>
多出竒語好吹洞簫善奕棊或弄翰為枯槎怪石率以<lb/>
寓其意翩翩有隱君子風已而其兄以累舉得官其季<lb/>
中太常第君則喜曰門户有責矣又何求愈自放于詩<lb/>
酒然其室吳姓葢同里人名文剛聰悟知書善區處其<lb/>
<pb n="KR4d0275_WYG_020-4b"/>
家故君遊于外輒數月門内事悉不一煩君慮又好賓<lb/>
客具杯酌不問有無吳欣然承之至躬刀匕弗憚凡祭<lb/>
祀之常親族還往奴婢耕爨瑣細無乏者生七子矣皆<lb/>
短折吳年四十有六夢力士抱嬰兒墜雲中曰錫汝子<lb/>
既而生子稍能言吳日置膝上授以方名六甲長則敎<lb/>
以孝經論語間為説古今易曉故事授名千里纔十嵗<lb/>
紹興十六年九月二十五日吳以疾終後二年六月十<lb/>
九日君亦不起君享年五十有九吳則又少于君四嵗<lb/>
<pb n="KR4d0275_WYG_020-5a"/>
君不嗜釋老而探于性理若自得屬纊無他語第撫其<lb/>
子曰好視吾筆硯也當乾道之壬辰千里乃登進士科<lb/>
與當世賢士大夫遊有聲稱吳與君相繼葬于縣北天<lb/>
授鄉後祁村久矣千里念其考妣欲有所誌而幼孤不<lb/>
能知其行與事則外咨乎交朋内叩諸傅姆僅聞其一<lb/>
二哀慕不能朝夕忘至淳熙之九年疏而泣曰不敢絲<lb/>
銖増損以不信于長者也願有以銘予怛然謂之曰子<lb/>
言固信矣為表于墓道何如千里復曰表則彰于人銘<lb/>
<pb n="KR4d0275_WYG_020-5b"/>
則慰諸幽今先君與母之善皆聞其大略于人者則人<lb/>
葢有知之矣惟生不及養于家仕不及謝于堂千里之<lb/>
恨亡窮焉可不慰諸幽乎而予之從妹為千里之繼室<lb/>
既厚且親以其子之立知其父母有以遺之也則其賢<lb/>
為可知因叙而銘君二子長則千里也迪功郎邵州州<lb/>
學敎授次曰芑舉進士女適迪功郎無為軍巢縣主簿<lb/>
張宗尹其次適進士曹俊徳孫男今三人曰欽若炳若<lb/>
一未名銘曰<lb/>
<pb n="KR4d0275_WYG_020-6a"/>
士以成其身女則成其家徳之令也未有成焉俱以待<lb/>
其子亶為命也揚其名顯其親謂之有後也雖不克見<lb/>
焉繇其施之厚沈氏之藏人莫不哀之而其後宜之悲<lb/>
夫<lb/>
　　左朝請大夫致仕李公墓誌銘<lb/>
宣城士大夫其為端重老成而直亮博洽者皆稱李公<lb/>
彦恢而在朝僅為御史臺主簿外則淮南京西兩道轉<lb/>
運判官年六十有七官左朝請大夫莫不以為未盡其<lb/>
<pb n="KR4d0275_WYG_020-6b"/>
藴也有孫兼謹厚好學從吾兄子雲遊能裒其事與言<lb/>
而謁予曰祖父之葬未銘願得銘以傳永久予既熟公<lb/>
之譽且嘉兼之有志以掦其先君此固何愛于銘因考<lb/>
而系之曰惟公冑出唐西平王晟是生憲憲生游自長<lb/>
安徙宜春有咸用者為吉州推官避亂隱廬山著詩名<lb/>
當時號李再梅生昭逸為南康大庾令令生含章登太<lb/>
平興國五年進士科官至太常少卿祥符中守宣後家<lb/>
焉生公曽祖師文任宣州涇縣主簿贈中散大夫娶陳<lb/>
<pb n="KR4d0275_WYG_020-7a"/>
氏潁川郡太君中散生公祖孝先任朝散郎娶梅氏永<lb/>
年縣君朝散生公父磻任忻州助敎廣州番禺縣主簿<lb/>
贈右朝議大夫娶石氏封太恭人彦恢公之字也諱宏<lb/>
政和五年進士授深州敎授以便親易廬州舒城縣主<lb/>
簿盜劉五竊發公首捕其徒六郎者以跡問其巢穴導<lb/>
官軍𠞰獲之積受賞承直郎除父喪調饒州司士曹事<lb/>
廟堂見公姓名訝不我求改滄州敎授道梗不得赴權<lb/>
宣州旌徳縣守呂右相好問李參政光皆深知之呂公<lb/>
<pb n="KR4d0275_WYG_020-7b"/>
且薦公有文武才大可用公在邑教土豪練民兵勒以<lb/>
部伍賊張遇不敢犯李公檄公率衆赴郡城以解劇宼<lb/>
之圍邑民相率詣州請于監司丐公為真以不應法罷<lb/>
覃恩改宣敎郎敎授明州學軍旅方興士業偷惰公榜<lb/>
于堂勸以忠孝而誘一二俊者俾習制舉通判建康府<lb/>
曽車駕巡幸繕修行宮有勞密賜祕閣新法帖茶香甚<lb/>
寵決獄屬縣多所平反紹興八年用御史中丞常同薦<lb/>
入臺議論剛直無隱一坐盡傾因轉對乃言陛下不可<lb/>
<pb n="KR4d0275_WYG_020-8a"/>
謂穹蒼悔禍而忘修徳之戒不可謂夷夏樂推而懐自<lb/>
聖之心願無忘在莒敦明恕于天下且謂大臣平用舍<lb/>
之心則小臣無僥覬之望公道一舉私恩兩忘宜察其<lb/>
情偽明示好惡上稱善而大臣方怙權用事見奏果不<lb/>
樂公因丐外得知南安軍不赴乞主管台州崇道觀十<lb/>
三年起漕淮南許民輸菽粟以代紬絹蠲上供一年増<lb/>
糴常平米至三十萬斛用吳序賓之説通西南二漕財<lb/>
賦以便餉給遂為定制廬州僧廣允以呪水愈疾聚衆<lb/>
<pb n="KR4d0275_WYG_020-8b"/>
公曰此左道也邉城詎宜爾杖而逐之有旨帥漕議團<lb/>
結禁旅以備紅巾盜公秘不發卒無恐代還天子嘉奬<lb/>
以為得人十九年漕京西治官吏之舍易苫以瓦定郵<lb/>
置程限為擺鋪曰襄陽距行都遠驛書不可滯也既而<lb/>
朝廷遣使按行諸路遞獨公所部以先辦聞刺舉務大<lb/>
體不察察郡倅故堂吏訐其守喬大觀以謗訕被黜因<lb/>
求公奏辟公正色拒之或謂此人宰相耳目宜慮其禍<lb/>
公曰吾知盡職耳何可慮論者果以為言遂罷歸明年<lb/>
<pb n="KR4d0275_WYG_020-9a"/>
復主管崇道觀二十四年六月十七日以疾終于家九<lb/>
月壬戍葬于宣城縣長安鄉黄村公倜儻有氣節雅志<lb/>
當世趙忠簡公再為相公見趙公從容論事切于治道<lb/>
至言天下之患莫大于上下委靡兵將驕惰今強敵外<lb/>
窺僭偽内侮未足多懼也秦太師與公布衣交以公論<lb/>
用人為譏己猶重公復以為部使者至知郢州事入譖<lb/>
事幾陷羅織然公㢘介自守論者不能深文中之當官<lb/>
俸入非令所載一錢不受取公使酒飯必償其直平生<lb/>
<pb n="KR4d0275_WYG_020-9b"/>
不治貲産父時有田二頃屋數十間悉推與二仲曰吾<lb/>
仕斯有祿矣訓子弟以不欺為先㛰嫁孤幼十餘晚年<lb/>
雖貧聚族至數百指買妾問知士族亟嫁之里人陳姓<lb/>
女流落外邑贖以還其家郊恩先與其弟故鄉里推敬<lb/>
以為師法所為文號指劒集若干巻娶石氏朝奉大夫<lb/>
振之女繼秦氏朝奉大夫綬之女子鼐迪功郎淮西安<lb/>
撫使准備差遣女適進士翁升之孫男兼也迪功郎隆<lb/>
興府進賢縣丞導早世孫女二壻修職郎呂得中進士<lb/>
<pb n="KR4d0275_WYG_020-10a"/>
石徽曽孫男女九故吏部侍郎陳天麟常云太上皇帝<lb/>
既更化諸賢彚集一日問向為漕臣李某安在知樞密<lb/>
院湯思退對以物故僅數月也上慨然久之乃知公之<lb/>
被簡記如此使未没其進用豈後他人鄉里至今哀之<lb/>
銘曰<lb/>
治道之興略匪一士世用以濟逮其不然以私害公士<lb/>
為不逢時之泰否士亦何病兹為有命我來寓宣舊聞<lb/>
公名既忠且清考其世系訪其行事足以垂世直道正<lb/>
<pb n="KR4d0275_WYG_020-10b"/>
言當路忌之粤惟其私才為小試外而不内則以有悔<lb/>
公雖逝矣簡于聖神猶公是詢敬亭峩峩宛水湯湯念<lb/>
公不忘<lb/>
　　中奉大夫直敷文閣黄公墓誌銘<lb/>
建寜衣冠氏族惟浦城之邑最盛卿相侍從蟬聯大家<lb/>
郡人類其子孫為爵里記而黄姓其一也端拱二年有<lb/>
名震者起進士至諫議大夫世寖以顯多登儒科至公<lb/>
之大父諱實與眉山二蘇公為文字交有聲當時出入<lb/>
<pb n="KR4d0275_WYG_020-11a"/>
從班為朝請大夫寶文閣待制定州路安撫使以没贈<lb/>
龍圖閣直學士大中大夫龍圖之父諱好謙為朝散郎<lb/>
知潁州贈通議大夫龍圖之子諱子有任太廟齋郎者<lb/>
即公之父也贈正奉大夫公諱任榮字擇之四嵗而孤<lb/>
母李夫人敎之有法年十三則通羣書遇事輒解叔祖<lb/>
金紫公宰俾治其守冢僧舍鈎校無遺喜曰是兒才可<lb/>
見後必遠大矣以大父恩補假承務郎蔡安持知順昌<lb/>
府公始為太和縣主簿甚器之俾攝府椽平決咸盡理<lb/>
<pb n="KR4d0275_WYG_020-11b"/>
既還邑有戍卒過縣凌奪市民譁甚令捕而欲治則併<lb/>
令詈辱令退縮不敢問公召而詰曰軍侵平民既犯法<lb/>
復詈吾長官奈何皆懼失色曰惟公命公徐曰吾不汝<lb/>
窮也宜避罪亟去取劵米蹙與之衆謂公少年有立移<lb/>
潁上尉太和鄉胥裒白金以贐公笑而斥之辟京西轉<lb/>
運司准備差遣金兵薄京師不克赴季陵帥臨安辟錄<lb/>
事參軍李光代季待公逾厚率諸司薦于朝而公前有<lb/>
捕盜賞既遷京秩猶用薦得監行在北倉秩滿知撫州<lb/>
<pb n="KR4d0275_WYG_020-12a"/>
金谿縣時江西羣盜方擾他邑賊類澒洞莫知所為公<lb/>
集民兵外嚴守備而内理獄訟自若民幾不知有盜而<lb/>
盜亦不道公境邑人相與繪公像祠事之都轉運使趙<lb/>
子淔以其事聞詔審察都堂㑹户部侍郎張澄又薦之<lb/>
除浙西路常平主管官改知廣徳軍張叔獻為臨安屈<lb/>
公自助奏為安撫司幹辦公事改主管機宜文字遷提<lb/>
舉浙西常平茶鹽有倉官怙時相親慢不受約束且謬<lb/>
妄有請公輒沮郤之遽誣公鹽課不登即奉祠未幾起<lb/>
<pb n="KR4d0275_WYG_020-12b"/>
知興國軍移知信州紹興二十六年就除江東轉運判<lb/>
官㑹江西轉運周綰避安撫使閭丘昕姻連詔公兩易<lb/>
公至而昕卒攝帥事者幾嵗寛明有恵政改知衢州而<lb/>
永嘉郡兵鼓譟毆監官幾為亂提㸃刑獄撫之不能定<lb/>
命公往鎮治公疾驅至郡流其首者餘悉不問一郡肅<lb/>
然而聽決務合民情莫不畏愛㑹淮西謀帥加直祕閣<lb/>
知廬州温之士民日數千人遮道不得行至挽公輿復<lb/>
于郡廨而後已公曰朝命安可辭也夜假小吏輿遁而<lb/>
<pb n="KR4d0275_WYG_020-13a"/>
登舟衆覺而去逺易謂視履考祥而其旋有慶者非公<lb/>
也耶某頃以信幕沬公知薦甚異子直向以銘為請義<lb/>
不得辭銘曰<lb/>
惟古循吏民不忍欺不赫厥稱去而見思公之為縣民<lb/>
敬而祠逮其為州民挽留之惟公之政善不見外察而<lb/>
不苛㢘而不劌握節四方再漕于畿天府峩峩兩治其<lb/>
師富貴在前曽不汲汲究其所施人莫我及上既眷公<lb/>
用豈不盡垂用而歸世以為恨天之俾公則壽而臧厚<lb/>
<pb n="KR4d0275_WYG_020-13b"/>
徳淳名嗚呼此藏<lb/>
　　左大中大夫充龍圖閣待制致仕贈左正奉大夫<lb/>
　　呂公墓誌銘<lb/>
隆興改元之次年前禮部侍郎呂公自徽州入對内殿<lb/>
言致治之要當以内為先収人心為急而朝廷當守一<lb/>
定之論不可屢變時天子新即位切于求治聞公言大<lb/>
稱善欲任以事公謝曰臣蚤衰且病矣理一郡猶不能<lb/>
其敢任事有詔除敷文閣待制提舉神佑觀兼侍講公<lb/>
<pb n="KR4d0275_WYG_020-14a"/>
在講席凡可進諫必因經陳誼反覆論辨盡其説而後<lb/>
己㑹敵使再通禮有未定上問公和議成否公曰彼利<lb/>
吾幣何患不和但既和之後勿以為無事宜思患豫防<lb/>
之未幾已病乞外祠章五上而不受既不能朝矣上猶<lb/>
問大臣公果病耶是老成有學問者進龍圖閣待制提<lb/>
舉江州太平興國宮六年十一月七日終于家鳴呼公<lb/>
之論思大略可覩矣葢國朝呂姓自丞相文靖公始大<lb/>
世有顯人公曽祖諱宗簡于文靖為兄弟仕至尚書刑<lb/>
<pb n="KR4d0275_WYG_020-14b"/>
部員外郎贈金紫光祿大夫其配魯氏贈普寜郡太夫<lb/>
人祖諱公雅仕至徽猷閣待制贈少師其配安氏贈鄧<lb/>
國太夫人考諱希朴仕至承議郎贈右正議大夫其配<lb/>
張氏贈碩人公諱廣問字仁甫自少雋拔能文年二十<lb/>
即貢太學登宣和七年進士第授宣州士曹掾改司理<lb/>
參軍治獄以情未始徇上官意調徽州婺源縣主簿權<lb/>
邦彦安撫江東辟為幹辦公事權公拜樞密李光繼至<lb/>
又辟公書冩機宜文字召試館職辭不就得宣州學敎<lb/>
<pb n="KR4d0275_WYG_020-15a"/>
授用薦者改宣敎郎李公帥江西再辟主管機宜文字<lb/>
㑹其入參大政詔薦西北人材乃首以公應詔給事中<lb/>
劉一止輩交薦之宰相専且愎指以為黨公與薦者皆<lb/>
罷去李公自是南遷且興大獄得其私書有所善姓名<lb/>
悉中以事公屏居黄山之隅怡然若無意于世者以流<lb/>
寓恩監西京中嶽廟從吏部選知江州徳安縣招輯流<lb/>
亡建學舍以教其子弟獄訟幾息邑人相與祠公于學<lb/>
添差通判筠州又通判䖍州及用事者死舊人稍稍復<lb/>
<pb n="KR4d0275_WYG_020-15b"/>
用公始召為禮部員外郎而言者嘗有舊怨又詆公禮<lb/>
部侍郎周葵黨也復俱罷明年除提舉江南東路常平<lb/>
茶鹽公事移浙西路入對言常平錢穀自軍興多用之<lb/>
以法嚴故不上聞今虚數未除恐緩急誤指揮上為遣<lb/>
使覈其實遷本路提㸃刑獄兼權湖州除直祕閣兩浙<lb/>
路轉運副使異時漕臣多媚悦上下媒進取公獨屹屹<lb/>
無依倚而人亦不敢干以私因奏事太上皇帝問所部<lb/>
人材悉以實對除右司員外郎假某官充接伴金國賀<lb/>
<pb n="KR4d0275_WYG_020-16a"/>
生辰使時金人且畔盟使者入見無恭順禮公曰是求<lb/>
釁端不足計願増邉備待之既至盱𣅿敵有宣徽使銜<lb/>
命越境來見者公曰此非常禮也見之而不拜其命時<lb/>
以為得體遷中書門下省檢正諸房公事拜起居郎一<lb/>
日上曰呂某練達不沽激也大臣皆未諭既至中書則<lb/>
御批除公侍御史矣以宰相陳康伯有姻聨避不就遂<lb/>
除權禮部侍郎凡内禪典禮前未有者多所訂正且密<lb/>
議先建儲宮以示四方之信上踐阼疏十有二事以獻<lb/>
<pb n="KR4d0275_WYG_020-16b"/>
其言深切皆留中不出兼同修國史請外除集英殿修<lb/>
撰知池州以病移徽州嵗饑損常平米價以賑民而任<lb/>
其所損之數時州郡多獻羨餘公不肯曰無以使上知<lb/>
民之貧也為人和易長者與物無忤而内實剛重不可<lb/>
犯毎讀書見昔人行事有所感或為出涕遇憸佞狡險<lb/>
之徒至不忍視其面其受知李泰發嘗勸其明公道而<lb/>
察附己者周敦義與公平生交自貧賤至貴達未始一<lb/>
語相詭随而世皆目以為黨屢躓不伸非明聖在上則<lb/>
<pb n="KR4d0275_WYG_020-17a"/>
朋黨之祸將復起矣然公之任宰掾當軍書旁午與同<lb/>
列陰贊廟堂為多其為池州論沿江備守甚至然後知<lb/>
公之用有不盡者也少時家貧兄弟奉親至孝聚族數<lb/>
百指無間言賓客過之疏食菜羮講論道義終日不厭<lb/>
或見其市魚肉而客饌無有戲問之公蹙然曰吾親所<lb/>
以為養吾徒可享哉及貴有遠族乞附公服屬以就國<lb/>
子試公曰是豈特欺君非幼子毋誑之義也不可敎後<lb/>
生葢誠信不欺類如此臨終處其家事如平時手疏邉<lb/>
<pb n="KR4d0275_WYG_020-17b"/>
防利害為遺奏有曰遠斥導諛之言力行責實之政結<lb/>
人心以固本養民力以待時皆公雅志也享年七十有<lb/>
三官至左大中大夫爵太平縣開國伯食其邑七百户<lb/>
贈左正奉大夫娶王氏太府寺丞有之女封令人先十<lb/>
二年卒男三人得中修職郎監行在草料埸庻中皆早<lb/>
世自中承務郎女適從事郎胡璉孫男女三尚幼公家<lb/>
自河東遷符離而世葬鄭州管城縣因公之南始家寜<lb/>
國府太平縣葬其夫人與其兄弟長壽鄉之古城山且<lb/>
<pb n="KR4d0275_WYG_020-18a"/>
自為穴今遂窆焉是宜銘俾其後有考銘曰<lb/>
世之誣賢以黨斥兮空而去之易為力兮其不可去聖<lb/>
不惑兮既去復還姧則熄兮不有君子其能國兮猗嗟<lb/>
呂公藴厥徳兮不玷不缺如圭璧兮致柔與和中則直<lb/>
兮人皆曰賢識不識兮誰其舉之抑又踣兮出入事君<lb/>
盡其職兮有言必信義不嘿兮以筮以決如龜筴兮俾<lb/>
以重任宜柱石兮視彼憸壬孰失得兮黄山之隅聚族<lb/>
百兮孝友中庸善斯積兮兄從弟從永此域兮<lb/>
<pb n="KR4d0275_WYG_020-18b"/>
　　祕閣修撰鄭公墓誌銘<lb/>
祕閣修撰鄭公既葬于衡山其孫景先來告曰大父之<lb/>
未有病也命景先買地衡州得衡山縣紫葢鄉長興之<lb/>
原且歎曰昔吾考之壽不登七十今吾過七十者三焉<lb/>
吾鄉在襄邑生不可歸矣死可無地而葬以累汝耶于<lb/>
是為兆以遷其二夫人而虚其左以俟景先聞其言之<lb/>
悲而不忍言也大父以乾道七年七月二十日果棄諸<lb/>
孫而景先以九月甲申葬公其穴請為之銘嗚呼葢公<lb/>
<pb n="KR4d0275_WYG_020-19a"/>
元祐大臣尚書右丞公之子也自黨籍之祸起子孫禁<lb/>
錮幾不容于時故公晚而得仕中興踰四十年元祐大<lb/>
臣子惟公在天子嘗謂其材諝風績稱其家也今又亡<lb/>
矣在法得銘按鄭氏世為拱州襄邑人右丞以寛厚忠<lb/>
信聞天下諱雍任資政殿學士以公之恩贈太師右丞<lb/>
之考諱有彰任駕部郎中以右丞公恩亦贈太師駕部<lb/>
之考諱元吉贈太傅公諱安恭字子禮以避后諡改思<lb/>
恭四嵗而孤未冠遊太學有聲稱黨禁稍開始得以右<lb/>
<pb n="KR4d0275_WYG_020-19b"/>
丞遺澤授承務郎監淄州酒税務簽書武昌軍節度判<lb/>
官廳公事通判道州權發遣容州改鬰林州再為容州<lb/>
得主管台州崇道觀辟廣南西路經略安撫司主管機<lb/>
宜文字權發遣肇慶府就差徳慶府再為肇慶府知卲<lb/>
州兼沿邉溪洞都巡檢使除廣南東路轉運判官改西<lb/>
路加直祕閣陞計度轉運副使移荆湖南路進祕閣修<lb/>
撰除荆湖南路提㸃刑獄公事復提舉崇道觀積階至<lb/>
右中奉大夫爵文安縣開國男食邑三百户始公在武<lb/>
<pb n="KR4d0275_WYG_020-20a"/>
昌佐其守禦寇有勞冦攻漢陽守檄公赴之被命即縁<lb/>
江至躬自縋城諭以祸福而解猺賊犯道營公出戰縛<lb/>
其酋㑹曹成兵大至郡僚皆遁獨登城呼軍士曰吾與<lb/>
爾守此敢去者斬衆謂賊不敵公即持牛酒直抵其營<lb/>
曰吾道州倅來勞軍飛矢雨注城上皆為公懼成見公<lb/>
無甲驚異公徐曰道為州數家聚也産賦不滿千緡何<lb/>
足辱諸君聞王師且來豈若束兵刃為社稷立功名哉<lb/>
成笑曰通判不疑我所敎亦誠也願無犯城留一夕于<lb/>
<pb n="KR4d0275_WYG_020-20b"/>
外明日果去而守令未還宣撫岳太尉軍驟集廩空無<lb/>
粟君召四郊父老曰大軍之來為爾輩卻賊也有粟宜<lb/>
以十三助我與其餉軍猶勝沒于賊也衆感泣得粟五<lb/>
百斛岳軍少之呼公至帳下左右示以滛刑具公不顧<lb/>
對曰郡無粟取于民也今民力亦竭矣請為民受法岳<lb/>
公遽起曰飛敢有此也軍無食且怨欲與君議其䇿耳<lb/>
公曰米税未當輸誠得幕府榜俾先期輸且得其贏可<lb/>
足用也遂從之民知公且被罪凡輸米不復計其量迄<lb/>
<pb n="KR4d0275_WYG_020-21a"/>
飛之平賀州無乏即以書謝曰當奏厚酬公官宣諭使<lb/>
薛徽言薦為容州在容幾三年莫知公政之善者既移<lb/>
鬰林容民遮道留公而鬰林之人相賀轉運司議置鹽<lb/>
倉鬰林公指其非便議十上且請于朝得寢時諸郡守<lb/>
獻羨餘部使者以為言公曰吾郡無餘也何所獻高雷<lb/>
化三州流民來歸義廪不足公亟取常平米以賑有司<lb/>
謂常平不當用也遂捐俸米以償再為容州盜賊屏息<lb/>
龍圖閣直學士張宗元經略廣西謂公能弭盜辟置幕<lb/>
<pb n="KR4d0275_WYG_020-21b"/>
下妖賊譚友諒作亂公招捕之既移肇慶轉運又以南<lb/>
恩盜屬公因伸嚴保伍重賞以捕賈鹽者瀕海之盜遂<lb/>
清勸民植桑萬六千株在徳慶三年遇大水當賑濟同<lb/>
判者不肯公曰民無食即死是死于水等也吾専任之<lb/>
再為肇慶認金坑額千兩丐無擾民肇境接溪洞一切<lb/>
以寛為治嶺外銓擬素不平允至公則無間言其罷而<lb/>
復起信宜縣茶宼竊發執邑尉屠令之子殺將高居弁<lb/>
獲李宏朝廷遣卾軍歩騎千人來赴乂失期公攝提㸃<lb/>
<pb n="KR4d0275_WYG_020-22a"/>
刑獄會兵雷州水軍統領皇甫謹逗撓不進將斬以徇<lb/>
同列叩頭乞賜自贖謹遂以勁兵敗賊俄李云三千人<lb/>
犯容營建黄麾語僭甚公以騎兵夾攻遂獲云與其左<lb/>
丞相而散其衆于農有詔拜直祕閣降賊中夜復變公<lb/>
設伏以待斬其為首者七人遂定奏聞遷中奉大夫陞<lb/>
副使帥憲臺皆闕公佩三印備禦郴賊李金甚至朝廷<lb/>
用是易公湖南俾捕金且随軍應辦錢糧金既平加祕<lb/>
閣修撰踰年改提㸃刑獄凡囚之麗死者閲再四而後<lb/>
<pb n="KR4d0275_WYG_020-22b"/>
决曰是不可復生矣為人端厚長者閒居無惰容與物<lb/>
無忤方臨淄嵗饑民相食公持檄單騎遇暴客負而趨<lb/>
僕者自後至捄脱之將追刃其人公曰是于吾何冤規<lb/>
食遣死爾安用必其死耶故其數年鋤盜先以恩信招<lb/>
撫逮不從而後誅至治兵臨戎介然有不可犯之威以<lb/>
是知公非苟然者平生未嘗營産第以教子孫恤宗族<lb/>
為念所居號西湖作佚老堂以自適衡人舉尊重之初<lb/>
娶吳氏未踰年卒再娶梁公左丞燾之孫朝奉大夫頤<lb/>
<pb n="KR4d0275_WYG_020-23a"/>
吉之女其卒先二十五年三娶陳丞相文惠公四世孫<lb/>
朝奉郎蕡之女其卒先十三年皆贈令人曽祖妣太夫<lb/>
人王氏國于蔡祖妣太夫人郭氏國于慶妣李氏夫人<lb/>
國于鄆王氏夫人國于周母宋氏追封令人子曰謩終<lb/>
右從事郎女二適右承議郎周彭迪功郎趙師忞孫男<lb/>
景先也迪功郎横州司理參軍次景文將仕郎曽孫女<lb/>
尚幼鄭之去襄邑也至是始家于衡故叙而銘之銘曰<lb/>
元祐之政偉矣一時時之多賢而黨目之擯其生全俾<lb/>
<pb n="KR4d0275_WYG_020-23b"/>
没于地錮其宗支俾弗得仕既清返夷踰四十年如木<lb/>
有枿典型寓焉云誰獨存右轄之子温温而良克紹其<lb/>
美恵及遠民外殿七州既去復還民渴其留帝曰嘉哉<lb/>
賜爾簜節有威爾宣有衝爾折嗟時舉才弗競惟武宼<lb/>
攘方張公則不懼翦其蟊牙革其梟吟外削其鋒内懐<lb/>
其心曰湖之濱曰嶺之外窮靡籲天饑弗罪嵗豈無吏<lb/>
師公恵實多釋甲而田士不荷戈官參九卿位首中祕<lb/>
有來明廷寜不我俟公知甚先佚老有堂紫葢衡山遂<lb/>
<pb n="KR4d0275_WYG_020-24a"/>
為公鄉惟鄭之遷自拱襄邑伐石勒銘其庻可識<lb/>
　　資政殿大學士左通議大夫致仕賀公墓誌銘<lb/>
上即位之二年詔資政殿大學士賀公落致仕提舉萬<lb/>
壽觀兼侍讀上親御翰墨累數十語其略曰朕嗣服以<lb/>
來思得黄髪老成詢咨政要其為朕幡然而起勿以髦<lb/>
疾為辭公捧詔泣而言曰陛下龍飛臣以得謝在田里<lb/>
無繇一望清光今恩意若此年將八十其敢矯情飾詞<lb/>
尚以虚文末禮為解因不復具免束擔就道第辭所授<lb/>
<pb n="KR4d0275_WYG_020-24b"/>
職願一見而歸既入見所陳治道之要甚切時和戰未<lb/>
定上問公䇿將安出公曰臣向非主和者也自符離之<lb/>
役器械刓敝而軍氣尚索願少需之姑聽其和而戰未<lb/>
可終日忘爾上稱善即日拜知摳密院事兼參知政事<lb/>
公譽望益髙謂且相也僅數月當路有忌公者議率不<lb/>
合㑹慶節佛寺開啟公拜而偶躓因待罪上雖優詔開<lb/>
諭繼而請曰臣老甚願賜骸骨瀝懇再四天子重違公<lb/>
意乃復以資政殿大學士致仕還台州乾道四年三月<lb/>
<pb n="KR4d0275_WYG_020-25a"/>
二十九日薨于家享年七十有九訃聞天子震悼輟視<lb/>
朝贈左光祿大夫其年五月乙酉葬于天台縣太平鄉<lb/>
善嶼山之原公所自營也淳熙八年其孫敦仁來曰大<lb/>
父之薨與葬也敦仁兄弟幼未有知嘗聞治命將以銘<lb/>
誌屬君逮今始克請幸加惠其死生嗚呼某頃少年荷<lb/>
公鑒裁辱薦于朝熟聞公之行事今公葢不可見矣其<lb/>
可見而傳者敢不次而銘之按賀姓本慶氏胄出于姜<lb/>
春秋齊有其族至東漢純仕侍中厥後避孝徳諱而更<lb/>
<pb n="KR4d0275_WYG_020-25b"/>
焉著于㑹稽當三國吳齊以武功顯晉則循唐則知章<lb/>
賢譽具著逮公之七世祖從僖宗幸蜀為眉州防禦推<lb/>
官卒葬其地遂為眉之青神人移籍蔡州汝陽曽祖諱<lb/>
息機皇任尚書屯田員外郎贈太子太師配楊氏贈文<lb/>
安郡侯氏贈同安郡皆夫人祖諱撫辰皇任朝議大夫<lb/>
贈太傅配王氏吳氏皆贈秦國夫人考諱現皇任承議<lb/>
郎贈太師配王氏贈楚國夫人公諱允中字子忱登政<lb/>
和五年進士第積官至左通議大夫爵㑹稽郡開國公<lb/>
<pb n="KR4d0275_WYG_020-26a"/>
食邑二千户實封二百户其厯官則任潁昌府學教授<lb/>
辟雍録遷正及博士國子監宗正寺丞入祕書省為校<lb/>
書著作郎假太常少卿使金國賀正旦公自少潁悟不<lb/>
羣慷慨有大志嘗遇異人授以兵書曰此吾昔授滕甫<lb/>
者也讀之非世所傳遂黙以經綸自負時金人始通衆<lb/>
皆憚行公被選笑曰是可覘之也道遠且險館餼或不<lb/>
時敵之伴者率麤暴鮮禮公嘻笑待之而惟刺其下情<lb/>
且問契丹遺民果得其實謂藥師不可保宣撫必不能<lb/>
<pb n="KR4d0275_WYG_020-26b"/>
任事歸曰敵之諸帥盜賊藪也可不慮乎所親執政謂<lb/>
公後生毋妄言賜服五品遷司門員外郎浩然請退休<lb/>
靖康改元選户部不復拜命遂以某官致仕祸亂既作<lb/>
張邦昌亦鄧族壻公獨不被其汚衆始服公先見建炎<lb/>
初罹内艱上書薦布衣王大智知兵可用而朝廷併召<lb/>
公公曰士大夫惟不知兵故無以禦國之難某之居䘮<lb/>
薦士非自媒進也可傷名教害風俗乎即繳所被省劄<lb/>
不受而被宼轉徙湖湘間劇賊馬有迫潭州守向子諲<lb/>
<pb n="KR4d0275_WYG_020-27a"/>
患無備思以利害說之公為見有曰宋祚更興足下風<lb/>
貎勇略正宜立功名者何自棄於此自古盗賊有夀終<lb/>
者乎有不覺心動改容謝曰郎中將以教有耶公為留<lb/>
數夕有卒不犯城而公既飄泊因自放於山水至天台<lb/>
愛其幽深得地萬年山間結茅種蔬若無意當世者而<lb/>
范丞相宗尹以抱膝名其庵地故無泉公黙禱于山得<lb/>
泉舍下自名曰應心泉時巳落致仕乆矣紹興八年始<lb/>
得用為江西安撫制置大使司參議官九年入為倉部<lb/>
<pb n="KR4d0275_WYG_020-27b"/>
郎轉吏部請外除福建路轉運副使平鹽貨謹黜陟號<lb/>
為稱職而宰相謂公不肯下巳凡主管崇道觀者閲六<lb/>
十月又命公為福建安撫使參議官以抑之公嘗持節<lb/>
本道而回翔入幕府處之怡然人用是莫涯其量復為<lb/>
崇道觀太上既更政化始起公太常少卿除禮部侍郎<lb/>
實録院修撰接伴金國賀正人使兼侍講俄拜給事中<lb/>
皇后殿奏補非親屬吴國大長公主女夫轉行兩官且<lb/>
陞事任勲臣三子授待制集英殿修撰皆塗歸無所顧<lb/>
<pb n="KR4d0275_WYG_020-28a"/>
避宰相乞其便私差遣有㫖改合入官者二人仍與内<lb/>
外窠闕公奏曰寒士改官視為再第内則筦庫外則屬<lb/>
官俾宰相子則主司孰敢令之昔司馬康以光之子扶<lb/>
侍改服色光猶力辭今陛下既新萬務宰相當忘其私<lb/>
臣甚為沈該惜也不然檜熺覆轍可不杜其漸哉上覽<lb/>
奏稱歎謂非公不能及自餘如三衙刺兵改易軍分牧<lb/>
馬營地占奪民田大將回授其子而轉閣職中貴人遷<lb/>
秩不應法或免試補官特差之類繳論不一於是執政<lb/>
<pb n="KR4d0275_WYG_020-28b"/>
者相與懷愧而權貴亦仄目睨公矣然太上特知公深<lb/>
眷之厚凡中外奏對論事者多付公㸔詳以聞一日對<lb/>
論君子小人事君之異公曰君子志在尊君則不能無<lb/>
忤小人志在悦君故第為詭隨此不可不辨也太上稱<lb/>
美乆之因言聞陛下欲闢御苑以近某人園果乎太上<lb/>
曰誰為此言公曰臣既有聞不得不奏也太上曰卿言<lb/>
甚忠繼有所聞宜悉以奏公知之無不言類若此或具<lb/>
奏輒焚其藁遷吏部尚書兼修國史進侍讀時增修六<lb/>
<pb n="KR4d0275_WYG_020-29a"/>
部公論於朝費緡錢三十萬且役殿司軍妨其閲武不<lb/>
必為也不從再乞致仕不允公善書筆法遒美太上嘗<lb/>
以所臨王羲之四帖為賜且批紙尾曰卿留心翰墨深<lb/>
得八法之妙勿以不工為笑也張循王神道碑成詔公<lb/>
書之公因講筵三留身曰臣葢論張俊諸子除次對論<lb/>
譔不當矣今君命寵其父不敢辭若其家有所謂潤筆<lb/>
不敢受也既張氏果致金綵甚厚有㫖受之公卒辭焉<lb/>
拜參知致事奉顕仁皇太后遺留物使金國至汴京敵<lb/>
<pb n="KR4d0275_WYG_020-29b"/>
就館賜宴大合樂且用常例賜花時敵人已驕倨有背<lb/>
盟意用吾畔將孔彥周押宴公謝曰使人之來致太母<lb/>
遺物也國有大喪樂何忍聞況戴花乎語酬復數四其<lb/>
大使怒至露刃脅公公曰王人毋暴慢也事固有體强<lb/>
弱豈有常哉端笏不動自副使而下皆屏息驚懼其使<lb/>
語益不遜謂將殺汝公徐曰爾輩殺人外得何能吾年<lb/>
餘七十矣當守節而死聲色俱厲其使為郤立彥周從<lb/>
旁觧曰兩國通和乆參政勿動心也揖公坐令左右捧<lb/>
<pb n="KR4d0275_WYG_020-30a"/>
花侍側曰不湏戴也敵之甲士相顧竊語二十年無此<lb/>
使矣行次邢州迓者輒車騎疾馳甚遽凡百餘里道傍<lb/>
居民乃言太行有仕契丹者欲取賀相公為都統也至<lb/>
敵廷掖門有閽者坐不起其一肘之曰是使者忠勇可<lb/>
為之起也微偵之葢李氏之子然後知公名巳傳敵中<lb/>
先是奉使者畏敵人欲留北人例詭以為貫江淛公待<lb/>
班客省果問公郷里年甲皆以實對莫不歎異遂成禮<lb/>
而歸歸即言敵勢必大侵宜亟為之備太上疑未决而<lb/>
<pb n="KR4d0275_WYG_020-30b"/>
同列謂公之徃應故事爾不宜生事端先自紛擾公歎<lb/>
曰吾謀不可用也即引年丐致仕章三上且面奏以母<lb/>
夫人藁葬漢陽欲移厝天台非親行不可者太上惻然<lb/>
允公請錫金卣金鬲二茶藥甚厚御書二大字以寵之<lb/>
特許朝辭上殿宰執置酒江亭朝士賦詩祖帳之盛中<lb/>
興以來未之有公既得謝即走漢陽遷楚國太夫人之<lb/>
喪葬天台前平山買宅郡城即城外野水營别墅號小<lb/>
鑑湖築亭于抱膝庵之側號杉亭為記以叙其意上在<lb/>
<pb n="KR4d0275_WYG_020-31a"/>
潛宫雅聞公名注想以待僅決大計而歸葢公益老矣<lb/>
嘗與士大夫論之公之清介放曠棲神養志初若李長<lb/>
源其隱卧髙蹈而有志天下中若謝安石及剛正不屈<lb/>
引去自全又若孔君嚴其出處始終真盛徳哉有文集<lb/>
奏議共若干巻秦太師檜與公同年第進士同在學省<lb/>
三館且齊庚甲契亦甚厚而公素善趙丞相鼎李參政<lb/>
光故秦用是沮公特甚反謂公趣向有異而公亦竟毅<lb/>
然不顧殆將終老山林晩遇二聖致位通顯得非天耶<lb/>
<pb n="KR4d0275_WYG_020-31b"/>
雅有知人之鑒所薦至輔相侍從者十數次亦名聞當<lb/>
世毎歎曰吾老無能為薦賢所以報國也性孝友遇奏<lb/>
蔭先與其弟姪而後其子孫贍養宗族孤幼婚嫁之甚<lb/>
衆寡交逰所取嚴甚至其愛厚或千里命駕有昔賢之<lb/>
風和政郡夫人鄧氏京東提舉鹽香洵彦之女先公之<lb/>
二十七年薨至是合祔焉男昶右朝奉郎主管台州崇<lb/>
道觀先公二年卒女嫁右朝請大夫直祕閣朱啇卿先<lb/>
公十餘年卒孫男三人敦仁今為通直郎主管台州崇<lb/>
<pb n="KR4d0275_WYG_020-32a"/>
道觀敦義承務郎敦禮承務郎新監淮西江東總領所<lb/>
太平惠民局孫女三進士林憲謝宗經韓檜壻也曾孫<lb/>
四人光登仕郎詵貺充皆將仕郎公平生疎財貨未嘗<lb/>
治産業在二府得給使嘗積而不用將薨諸孫甚弱招<lb/>
郡太守俾視其篋并賜金面析之下逮僕妾之信厚者<lb/>
了然不亂葢於死生如此銘曰<lb/>
伊昔子文仕嘗三已見稱聖門繇不愠喜公之在朝三<lb/>
掛其冠老則故常壯也實難惟公存心豈尚富貴有位<lb/>
<pb n="KR4d0275_WYG_020-32b"/>
則行以道進退公之未老志在經綸及其既老志則初<lb/>
伸姧賊醜類抗詞靡懼在我能全矢死勿顧公在東臺<lb/>
正色凛然敕書屢塗以盡我言公在二府整剛立矩思<lb/>
㑹衆材以齊百度孫吴之畧有藴自𠂻抱膝巖栖不為<lb/>
不逄既逄而歸迄未悉施左琴右書樂我鏡湖熙運天<lb/>
飛黄髪是咨公不俟駕竭蹶而馳粤執事樞行付天柄<lb/>
成謀甫決公亦告病我評於公清莭令名鄴侯謝傅及<lb/>
孔左丞惟天降才功豈易就八十之年徒俾我夀赤城<lb/>
<pb n="KR4d0275_WYG_020-33a"/>
之山上應三台自公我開式憲後來<lb/>
　　右通直郎知袁州萬載縣杜君墓誌銘<lb/>
宋朝衣冠姓系惟杜氏譜録最逺自漢建平侯延年晋<lb/>
當陽侯預至唐京兆族望皆有其傳而元和宰相宣獻<lb/>
公之子有名勝者嘗為掦州租庸使遂貫于陽之永正<lb/>
今儀真郡也三世仕南唐徙家建業是生禮部尚書鎘<lb/>
以文學受知太宗真宗又再世是生天章閣待制杞以<lb/>
才略事仁宗任方面皆號名臣天章之子照仕不及顯<lb/>
<pb n="KR4d0275_WYG_020-33b"/>
以其子大夫恩贈右正奉大夫而大夫公諱圯仕至右<lb/>
朝請大夫歴福建江西路提舉常平生二子君其次也<lb/>
君少習禮義而天資孝友矻矻就學問為人忠信不欺<lb/>
居官以亷稱遇事介然有立僅更七品秩得宰兩縣年<lb/>
甫六十以沒嗚呼其可悲夫始予寓閩中與君父子遊<lb/>
最厚且乆于君契誼實弟兄雖家人婦女猶姻戚也君<lb/>
之兄錫既早世而大夫公繼以夀終今又哭君之䘮而<lb/>
君之子潁乃欲予文以誌君墓其何敢辭君諱鐸字文<lb/>
<pb n="KR4d0275_WYG_020-34a"/>
振以父任起家右修職郎提㸃坑冶鑄錢司檢踏官福<lb/>
建安撫司凖備差遣丁大夫公憂服除為湖廣總領司<lb/>
屬得監潭州南嶽廟改右宣教郎知泉州永春縣再為<lb/>
袁州萬載縣未及徃也君才力實有餘而退抑不自見<lb/>
其在鑄錢司被檄走諸郡不擾而辦治使者始稱其能<lb/>
在總領司㑹移軍分駐九江君且受代疾馳曰軍至惟<lb/>
當得食爾他非急也為之日夜經畫而餉餽悉集營壘<lb/>
以次亦就衆始服君識先後之宜者閩帥幕府僚吏二<lb/>
<pb n="KR4d0275_WYG_020-34b"/>
十許人多輕鋭喜進君獨恬靜自守故參知政事賀公<lb/>
允中工部侍郎王弗參議其軍事皆器重君與之善逮<lb/>
為永春刮弊剔蠧政方有條而君多病蚤衰告滿以去<lb/>
既調萬載歸治其家矣乾道六年十月二十五日疾遽<lb/>
作一夕不起葢大夫公嘗簽書邵武軍判官㕔公事因<lb/>
家焉君事大夫公孝以盡禮而潁之事君如君之事大<lb/>
夫公者然大夫公之疾革君適在官號泣就道既大斂<lb/>
而始知而君之䘮也潁之至亦然里人莫不哀之遂以<lb/>
<pb n="KR4d0275_WYG_020-35a"/>
七年八月戊申塟君香林之原始大夫公自儀真遷正<lb/>
奉及夫人之柩于邵武大夫公亦祔之至今三世矣娶<lb/>
黄氏左通奉大夫中美之女男二人潁右廸功郎南劒<lb/>
州尤溪縣主簿沔尚幼孫男女皆二人大夫公以詩名<lb/>
當世君亦得其句法與他文類之得若干巻藏於家銘<lb/>
曰<lb/>
三代之懿以世象賢委則有原斯乆其傳惟唐杜氏代<lb/>
有令系事業文章益顯于唐詩甫論牧如晦黄裳其在<lb/>
<pb n="KR4d0275_WYG_020-35b"/>
本朝太真仁宗祖孫服儒有烈有功我求典型慨今五<lb/>
世善其莫耶<graphic n="KR1094" url="https://raw.githubusercontent.com/kanripo/KR-Gaiji/master/images/KR1094.png" mimeType="image/png"/>郤未試玉潔氷清志則大行豈不我思<lb/>
定交平生樵水道山世亦有誄過車弗馳銘以弗愧<lb/>
　　故中㪚大夫致仕蘇公墓誌銘<lb/>
蘇姓在本朝凡三望族其系出梓州者則太簡舉進士<lb/>
為天下第一被遇太宗入翰苑參大政出眉山者明允<lb/>
以布衣顯名而文忠兄弟同時登制舉典内外制長春<lb/>
官輔門下省惟同安之蘇盛於中間翰林公以賢良方<lb/>
<pb n="KR4d0275_WYG_020-36a"/>
正受知昭陵出入侍從而丞相亦冠多士於南省厯事<lb/>
五朝為時宗臣是相哲宗具有勞烈三家子孫各紹其<lb/>
閥文獻典型相與上下可謂盛哉公葢丞相諸孫而翰<lb/>
林曾孫也翰林諱紳丞相諱頌皆贈太師公於魏國有<lb/>
傳在國史徙舉鎮江之丹徒其第五子諱京者公之考<lb/>
也終朝請郎贈至金紫光禄大夫與其兄景謨學識行<lb/>
誼俱稱于時鄒志完游定夫崔徳符輩葢其交友故門<lb/>
下侍郎諱南陽公尤知之而仕不獲顯其贈安康郡太<lb/>
<pb n="KR4d0275_WYG_020-36b"/>
夫人歐陽氏者公之妣也實文忠公之孫女公諱師徳<lb/>
字仁仲少穎悟丰貎秀整丞相甚愛撫之以為類我飲<lb/>
食必置左右未始以去膝下既知學問而明敏彊記其<lb/>
得于父祖聞于外家習于遊朋皆過人逺甚崇寕四年<lb/>
始以丞相繪像景靈宫恩補假承務郎初調和州厯陽<lb/>
縣主簿監秀州華亭縣市舶務丁内艱服除吕尚書安<lb/>
老撫江東辟准備差使改右宣教郎監都進奏院充樞<lb/>
密院計議官請外得廣徳軍以言者罷主觀台州崇道<lb/>
<pb n="KR4d0275_WYG_020-37a"/>
觀者再乆之通判平江府公之為計議也與端明殿學<lb/>
士胡邦衡為僚邦衡上書論和議詆執政為可斬公謂<lb/>
之宜婉也後邦衡謫嶺外用事者罪公嘗預其藳而不<lb/>
以言遂罷廣徳矣至是王晌守平江議多不侔而晌移<lb/>
建康公適攝府事有小人之甚者干公以私而不得逞<lb/>
㑹公友壻常中丞子正沒於鄰邑遂相與譖公㑹與郡<lb/>
守周三畏持官錢二千緡致賻且父子共為祭文有指<lb/>
執政語實皆無也併以邦衡之事為證秦丞相大怒訹<lb/>
<pb n="KR4d0275_WYG_020-37b"/>
御史劾奏公遂削籍投汀州且下部使者究其事逮繫<lb/>
甚衆勢熖熏灼榜掠皆誣服公之子玭亦停官葢人人<lb/>
知其寃在汀六年踐蹈不敢喘息而公買地種竹葺茅<lb/>
茨其間父子相對讀書將終身焉繼徙徽州怒者亦死<lb/>
太上皇帝更庶政凡流竄非其罪悉俾自便公父子始<lb/>
得生還仍復故官方上朝謁太上見姓名識之曰是無<lb/>
故遠竄者耶衆謂公且進㧞而政路又有不能知公者<lb/>
止除通判建康府然盡還罪籍年月凡一嵗四遷其位<lb/>
<pb n="KR4d0275_WYG_020-38a"/>
恬不見喜愠居官暇日則與佳賓客走郊野訪尋六朝<lb/>
舊跡萃集為圖以正昔人傳述謬誤閲再嵗始得提舉<lb/>
荆湖南路常平茶鹽全州軍士嘯亂部使者多論守將<lb/>
失撫馭公曰守固有罪矣軍士可不懲乎乃手書數十<lb/>
移督視府乃廟堂卒用公䇿遣裨將市馬道清湘捕首<lb/>
惡誅之一路以寕代還復主崇道觀吏部尚書汪聖錫<lb/>
輩薦公宰輔謂老成恬退可用有詔赴行在而公以耄<lb/>
疾力辭丐閒朝廷特許以再任始築室㑹稽城西鏡湖<lb/>
<pb n="KR4d0275_WYG_020-38b"/>
之上賦詩見志超然有晋士之風乾道八年歎曰吾不<lb/>
復苟禄矣即以右奉直大夫致其仕時巳賜服三品爵<lb/>
為丹徒縣開國男食邑三百户玭通朝籍以郊祀恩進<lb/>
封朝議大夫淳煕二年以慶壽恩遷中㪚大夫四年八<lb/>
月幾日將啓手足與醫者語相酢酬晏然而逝享年八<lb/>
十其年十二月壬申葬于㑹稽縣五雲鄉陶山之原初<lb/>
娶歐陽氏朝請大夫恕之女公之舅子也再娶方氏朝<lb/>
請郎元修女先公二年卒男三人長玭也今為承議郎<lb/>
<pb n="KR4d0275_WYG_020-39a"/>
新通判明州璉早世瑑某官女四人長適朝請大夫直<lb/>
顯謨閣吕正巳次適迪功郎舒康老次適某官某人孫<lb/>
男七人渭廸功郎常州晋陵縣主簿溱將仕郎温汭河<lb/>
濓湜尚幼孫女二人長適進士徐邦傑次在室公為人<lb/>
温厚樂易介然有守篤于信行少事母孝遭冦亂與兄<lb/>
親負其輿而奔吕安老之引公自助也待公甚異至相<lb/>
約同歸田里安老不幸殁於事公遂以女歸其子為小<lb/>
官盡職不苟華亭增鹽課至百萬餘斤在邸院值疆場<lb/>
<pb n="KR4d0275_WYG_020-39b"/>
多事書奏旁午詔命不可稽率未有條公以法律定為<lb/>
程度至今用焉持節湖湘大抵抑豪强惠貧弱民至越<lb/>
境送之戀戀不忍去其為詩文甚工韓子蒼汪彦章皆<lb/>
稱以為不下古人有文集三十巻藏于家聞見殫洽議<lb/>
論有據依自其家傳士大夫多從之質問故實及將召<lb/>
歸議者謂宜優閒文史之選非必勞其筋力之務己也<lb/>
而竟不少見嗚呼可勝惜哉始吾友蘇季真欲誌公墓<lb/>
而自以病弱不能致思屢以屬予未之諾也今季真亦<lb/>
<pb n="KR4d0275_WYG_020-40a"/>
下世而公之二子又以為請追念季真之言與夫家世<lb/>
之契而頃嵗尚及與公周旋悉其始終抑又何辭銘曰<lb/>
世之大患君子信讒譬彼燒城孰捄其炎嗟譖人者豺<lb/>
虎弗食擠之下石亦盡其力墜而不殞是為有天人諒<lb/>
其冤天與其賢顯顯魏公天下中庸疇克似之以亢其<lb/>
宗魏公不亡有令孫子一罹于讒不起于仕既詘而信<lb/>
兹病以老上聖憫焉其用不蚤文而蔚然行而粹然黄<lb/>
髮之詢奚又舎旃稽山之陰銘以詔世植此百年善其<lb/>
<pb n="KR4d0275_WYG_020-40b"/>
後裔<lb/>
　　右朝奉大夫致仕曾公墓誌銘<lb/>
乾道九年二月甲申右朝奉大夫曽公葬於池州貴池<lb/>
縣崇賢鄉長樂山之原問其享年則八十有四也問其<lb/>
子若孫則二子嘗為郡守縣令年皆過五十蒲伏哀號<lb/>
在道有孫俱出仕孫又有子矣逺近來觀相與歎息曰<lb/>
斯非積善植徳之報歟是何夀考之隆而子孫之滋也<lb/>
始公之子穜得郡于龍城奉公以就養人見公襃衣長<lb/>
<pb n="KR4d0275_WYG_020-41a"/>
身視聼不衰而奕棋飲酒超然有自得之樂葢莫不榮<lb/>
之今其亡也子孫盈前家道日昌考其平生無一可憾<lb/>
又莫不哀之古之所謂高朗令終者哉其二子來請銘<lb/>
因叙之曰惟曾氏出于有夏自莒遷魯為魯著姓漢都<lb/>
鄉侯樂四世孫據避新室之難徙江淮間唐末家于泉<lb/>
之晉江國朝有諱穆仕至殿中丞者公高祖也累贈太<lb/>
師中書令兼尚書令魏國公諱㑹以文學取高第仕至<lb/>
刑部郎中集賢殿修撰者公曾祖也累贈太師中書令<lb/>
<pb n="KR4d0275_WYG_020-41b"/>
兼尚書令楚國公諱公望仕至虞部郎中者公祖也累<lb/>
贈金紫光禄大夫考諱孝藴以才業事徽宗為江淮發<lb/>
運使入户部為侍郎終龍圖閣學士累贈少師曾祖妣<lb/>
呉氏黄氏贈太夫人于呉楚二國祖妣朱氏戴氏贈夫<lb/>
人于廣陵普寧二郡妣謝氏贈夫人于秦國母王氏贈<lb/>
太宜人公諱浩字徳充少以父思補承務郎調成徳軍<lb/>
倉草場持太宜人心喪再調池州永豐監丁秦國憂方<lb/>
侍疾不解衣頮面者踰月及居喪水漿不入口者十日<lb/>
<pb n="KR4d0275_WYG_020-42a"/>
少師公撫之曰爾能若此其知忠以事君矣服除兩授<lb/>
官旣以省罷凡十年乃歎曰人子事親職也今事親日<lb/>
少矣安能捨所事以從外物遂不忍去少師公左右居<lb/>
久之制置司辟為蘇州司録事少師除帥杭州即以親<lb/>
嫌丐罷朝廷命為兩浙提舉鹽香司幹當公事未踰月<lb/>
少師公薨時四方俶擾公扶柩居池州葬於黄龍磯下<lb/>
因遁跡九華山無復宦遊意劉洪道守池辟公青陽縣<lb/>
丞公以有田在焉為請宣諭使過邑民遮道詣使者留<lb/>
<pb n="KR4d0275_WYG_020-42b"/>
公公不顧竟去張丞相開都督府范漴知岳州以丞相<lb/>
意辟公岳陽軍節度判官漴怒其酒官訹公文致其罪<lb/>
公輙直之嘗俾公出按屬縣令誡曰毋徇顔情也已乃<lb/>
無一事可治吏輩怨甚公正色曰令有罪庇之是顔情<lb/>
令也無罪入之是顔情守也二者俱不可漴不能奪人<lb/>
皆服公長者又嘗遣公白事督撫丞相問招復歸業人<lb/>
公具以告丞相愕曰君非岳陽辟客乎所言與郡文書<lb/>
弗合何也公曰郡之言文也某之言實也敢便文而掩<lb/>
<pb n="KR4d0275_WYG_020-43a"/>
實丞相異之曰君忠信人也宜留此别任事公又謝曰<lb/>
為人將事而不報何為忠託名而留何為信丞相不能<lb/>
强也漴旣去後太守至欲大新郡治公力諫之守怒命<lb/>
公無得預公曰吾寧得罪太守無得罪百姓旣而部使<lb/>
者以是劾守擾民削秩罷郡而相率薦公以循吏万俟<lb/>
丞相時任提㸃刑獄故其為中執法也又薦公可用荆<lb/>
南帥欲掊羨餘檄公走諸郡且云事巳當辟為辰州公<lb/>
按籍無他取曰吾其可以利誘乎居岳四年始授饒州<lb/>
<pb n="KR4d0275_WYG_020-43b"/>
樂平縣丞以太母霈恩賜五品服知宣州涇縣女魔州<lb/>
號三娘兵者帥府旣招而戮之矣守挾勢諭縣欲掠為<lb/>
己功公第以實報守恚甚委同判按視而守用是進職<lb/>
因任公曰吾將及矣遂引疾去知建康府江寧縣時相<lb/>
鄉閭也相家嵗有逋賦公督之無所憚秦少保告歸謁<lb/>
墓所過振動州縣以應辦為竒貨而墓在邑下掌留鑰<lb/>
者謂公甚費母惜公計之當錢五十萬無一合支者僚<lb/>
吏爭進曰常平係省錢皆可貨爾公曰常平係省官錢<lb/>
<pb n="KR4d0275_WYG_020-44a"/>
也以官錢媚人吾首可斷此不可為然吾不欲異他邑<lb/>
即倒篋中得白金二百星付之少保聞亦戒其下曰江<lb/>
寧老令廉有餘勿擾之也通判卾州遇登極赦守未交<lb/>
印公實攝郡當以一子進表受賞而守既視事亟遣其<lb/>
子行或勸公自列公笑曰子弟得官有命其可以訟受<lb/>
服凡經嵗禮部驗其月日報公而後從之覃恩賜服三<lb/>
品主管台州崇道觀隨其子官廣右再請祠禄遂致王<lb/>
事還次卾州以小疾而逝乾道七年八月二十二日也<lb/>
<pb n="KR4d0275_WYG_020-44b"/>
公幼冲淡簡靜寡言笑學欲窮理盡性不切切于利禄<lb/>
方大觀政和間權門盛闢或勸其進取者公叱曰大丈<lb/>
夫當守正以厲俗何至泛泛若隨風萍哉葢少年自立<lb/>
如此性嫉惡不喜傾邪側媚事聞人語及若負芒刺故<lb/>
其仕也能抗上官拒貴要進退視禮義不為身謀然亦<lb/>
以是不得顯用于世而臨兩邑通守一郡皆有惠政其<lb/>
喪之在鄂也鄂人相率奠哭有涕下不止者其去官十<lb/>
餘年矣始楚公仲子宣靖公以盛徳相仁宗勲在廟社<lb/>
<pb n="KR4d0275_WYG_020-45a"/>
族緒既廣至少師治家尤號有法離亂來故家典刑殆<lb/>
盡後生輩日入澆薄公獨守其法嚴甚聚族數百指飲<lb/>
食起居悉有故常内外之言無敢出入肅如也嘗曰田<lb/>
園可廢家法不可廢日用可無家法不可無也嗚呼使<lb/>
公得用于世以其治家者推之效亦可知矣娶王氏先<lb/>
四十年卒繼室應氏先二十年卒公之葬也開壙得古<lb/>
鼎鄉人異焉二子穜右朝散大夫前知桞州軍州事次<lb/>
耒右廸功郎前昭州平樂縣令三女長適進士章覽次<lb/>
<pb n="KR4d0275_WYG_020-45b"/>
適右通直郎知徳安府安陵縣張造孫男三䝉右從事<lb/>
郎寧國府宣城縣主簿常右廸功郎潯州平南縣主簿<lb/>
晏將仕郎曾孫男一綰女二臨終告其子曰吾嘗為恢<lb/>
復要略五千言未上也他日可陳為我陳之其子類其<lb/>
所為文得十巻藏于家銘曰<lb/>
古者世禄得人于門其緒孔蕃其徳有源是以典型百<lb/>
祀弗墜于邦有光于家克類惟宋氏族温陵之曾如晳<lb/>
如參父賢子承有勲有庸曰相曰輔梗柟豫章駢出其<lb/>
<pb n="KR4d0275_WYG_020-46a"/>
圃嗟嗟大夫不為利囘嶷然之姿挺然之材彊直自遂<lb/>
靡炫于世疇能舉之用則不器公雖好剛其政則和剸<lb/>
邑佐州民以詠謌内齊于家猶治于府曰愉匪嘻曰威<lb/>
匪怒即此有法寧食無田移孝而忠子孫其傳位不吾<lb/>
崇天則吾夀樂哉斯山式裕厥後<lb/>
　　劉令君墓誌銘<lb/>
令君諱允恭字邦禮姓劉氏其先自唐司徒晏轉漕江<lb/>
淮子孫㪚處淮南其可見者八世祖陶與其兄隨居光<lb/>
<pb n="KR4d0275_WYG_020-46b"/>
州避地至閩王氏以其鄉鄰得之甚喜命陶為秘書監<lb/>
隨為閣門祗候二人辭不就福清縣東南有塘面鍾山<lb/>
愛之家焉兄弟居塘東西王忠懿曰公等無故鄉念乎<lb/>
取漢新豐義名其里為新豐陶生可權可權生倜仕至<lb/>
千牛衛長史倜生文杲中太平興國八年進士第終登<lb/>
州司戸參軍文杲生日新日新生謙謙生岫岫生元善<lb/>
即令君之考也累世以治生自立雄于鄉族君少知學<lb/>
問而精毛氏詩凡注疏與本義誦之如流終身不忘賦<lb/>
<pb n="KR4d0275_WYG_020-47a"/>
性方直氣象深厚後生輩為不義事必詰之厲然見于<lb/>
顔面以是鄉之士大夫推為長者紹興中軍旅未給朝<lb/>
廷募官以貲為官張魏公鎮福州得初等文秩分勸豪<lb/>
户衆未有應者君獨笑曰是將助國家爾何以官為首<lb/>
輸而拜命惠州林使君仲堪素與君善因曰邦禮之才<lb/>
宜為縣者也請以為河源縣令已而亦謝之曰老矣安<lb/>
能舎己稼而耘他人田乎先是君築室塘東大治其塘<lb/>
廣袤數百尺且曰吾祖之所以居也敢不敬愛旁蒔花<lb/>
<pb n="KR4d0275_WYG_020-47b"/>
木刻石表横塘因自號横塘翁植桂百株以為桂堂儲<lb/>
書數千巻招致名士俾其子弟學曰後世宜有興乎一<lb/>
時賢公卿之在邑者相與造焉君必為擊鮮釃酒杖屨<lb/>
塘上談笑竟日若樞宻黄公尚書郎夏之文及林惠州<lb/>
數公皆有詩什往來見于傳誦中于是横塘之佳名勝<lb/>
槩甲于一方塘之隅有南谷僧舎久廢不治君捐其餘<lb/>
力徹而新之遂為里人香火祈禳之所有爭訟者或詣<lb/>
君求決君則為之陳道理曲直法令可不可往往羞縮<lb/>
<pb n="KR4d0275_WYG_020-48a"/>
遜謝以去平生長于心計而尤好隂陽厯算之書山川<lb/>
面勢之説占時日候豐㓙悉造其妙好事者請問焉酬<lb/>
酢不倦方經界法行閩地最逺莫知其要君能度地形<lb/>
方圓曲直為步畝之則纎悉備盡人皆用以為準縣陂<lb/>
自唐天寶間壅流灌田凡數萬畝嵗久溝湖為豪右所<lb/>
侵遇旱乾民挺刃爭水訟不絶縣宰屬君治之著規立<lb/>
籍衆咸以為利溪舊有石梁南直縣門其不盡者為堤<lb/>
返遏水勢為暴至漲溢通衢君毁堤而益橋疏為十道<lb/>
<pb n="KR4d0275_WYG_020-48b"/>
糜錢千餘萬逾年始就縣市至今無水患衆謂二役非<lb/>
君不能成也君既瀦塘水大蓄魚鼈其中遇水潦則泄<lb/>
而縱之所居山林荗甚禽鹿藏集弋獵者不使道其下<lb/>
嘗曰吾無以惠于物特以好生遺子孫爾仲弟早世為<lb/>
婚嫁其猶子且營其猶子之居甚備亦新其二子之舎<lb/>
相視如一君乃致家事獨與賓客晏遊自適耳目聰明<lb/>
步武如馳克享上夀其五福之萃者耶淳熙二年二月<lb/>
二十九日無疾而逝春秋八十有三男曰剛曰則女四<lb/>
<pb n="KR4d0275_WYG_020-49a"/>
人長適封川縣令林師孔次適將仕郎林丙次適融州<lb/>
司法參軍髙演次適進士林翼之孫男七人遂之適之<lb/>
永之速之進之皆業進士餘尚幼始君䘮其二親縞衣<lb/>
徒行營葬甚久而後得地因歎曰吾死毋以此累子孫<lb/>
乃自兆其穴于仁夀里羅漢山之原而君之室李氏先<lb/>
二十二年卒葬焉至是將以十二月甲申合祔而剛與<lb/>
則來請銘葢君之從女實歸于某而辱與君周旋于横<lb/>
塘之上既三十載不復見矣其可以辭銘曰<lb/>
<pb n="KR4d0275_WYG_020-49b"/>
梗楠其材玉其徳時乎無位仕罔職畜之斯宏用之力<lb/>
施于治生厚乃殖疏其流泉瀹其洫林臯之欣有餘適<lb/>
曰夀而富天所錫年希期頤十且七門容高車路長㦸<lb/>
詒其後昆福之積生居死藏躬自澤鄉閭勿忘此其識<lb/>
　<lb/>
　<lb/>
　<lb/>
　南澗甲乙稿巻二十<lb/>
</p>
<p>
</p>
  </div>
</body>
</text>
</TEI>
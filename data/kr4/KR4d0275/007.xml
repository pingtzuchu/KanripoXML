<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻七</head> <lb/>
    <p>
<pb n="KR4d0275_WYG_007-1a"/>
欽定四庫全書<lb/>
　南澗甲乙稿巻七<lb/>
　　　　　　　　　　　　宋　韓元吉　撰<lb/>
　詞<lb/>
　　㸃綘唇<hi>十月桃花</hi>
木落霜濃探春只道梅花未嫩紅相倚灼灼新粧膩<lb/>
莫問仙源且問花前事休辭醉想君園裏總是生春地<lb/>
　　浣溪沙<hi>次韻曽吉甫席上</hi>
<pb n="KR4d0275_WYG_007-1b"/>
莫惜清樽領客同已無花伴舞衣紅强歌歸去莫怱怱<lb/>
　細雨弄煙煙弄日斷雲粘水水粘空酴醿飛下晩來<lb/>
風<lb/>
　　霜天曉角<hi>蛾眉亭</hi>
倚天絶壁直下江千尺天際兩蛾凝黛愁與恨幾時極<lb/>
　怒潮風正急酒醒聞塞笛試問謫仙何處青山外逺<lb/>
煙碧<lb/>
　　前調<hi>夜飲武將家有歌霜天曉角者聲調凄婉戲為賦之</hi>
<pb n="KR4d0275_WYG_007-2a"/>
幾聲殘角月照梅花薄花下有人同醉風滿檻波明閣<lb/>
　夜寂香透幕酒深寒未著莫把玉肌相映愁花見也<lb/>
羞落<lb/>
　　菩薩蠻<hi>青陽道中</hi>
春殘日日風和雨煙江目斷春無處山路有黄鸝背人<lb/>
相喚飛　解鞍宿酒醒欹枕殘香冷夢想小亭東薔薇<lb/>
何似紅<lb/>
　　前調<hi>蠟梅</hi>
<pb n="KR4d0275_WYG_007-2b"/>
江南雪裏花如玉風流越様新裝束恰恰縷金裳濃熏<lb/>
百和香　分明籬菊艷却作粧梅面無處柰君何一技<lb/>
春更多<lb/>
　　前調<hi>夜宿余家樓聞笛聲</hi>
薄雲巻雨凉成陣雨晴陡覺荷香潤波影澹寒星水邊<lb/>
燈火明　白蘋洲上路幾度來還去欹枕恨茫茫笛聲<lb/>
依夜長<lb/>
　　前調<hi>鄭舜舉别席侑觴</hi>
<pb n="KR4d0275_WYG_007-3a"/>
詔書昨夜先春到留公一共梅花笑青瑣鳳凰池十年<lb/>
歸已遲　靈溪霜後水的的清無比比似使君清要知<lb/>
清更明<lb/>
　　前調<hi>春歸</hi>
牆根新笋看成竹青梅老盡櫻桃熟幽院幾多花落紅<lb/>
成暮霞　閉門風又雨只道春歸去媚臉笑持盃却驚<lb/>
春思回<lb/>
　　前調<hi>葉丞相園賞木犀次韻子師</hi>
<pb n="KR4d0275_WYG_007-3b"/>
梧桐葉上秋蕭瑟畫欄桂樹攢金碧花底最風流相逢<lb/>
不上樓　數枝添寳髻滴滴香霑袂杯到莫留殘霧牕<lb/>
疑廣寒<lb/>
　　減字木蘭花<hi>雪中集醉髙樓</hi>
壺中春早剪刻工夫天自巧雨轉風斜吹作千林到處<lb/>
花　瑤池清淺璧月瓊枝朝夢見莫上扁舟且醉仙家<lb/>
白玉樓<lb/>
　　前調<hi>次韻趙倅</hi>
<pb n="KR4d0275_WYG_007-4a"/>
風流雨洗玉闕瓊樓何處是萬里秋容喚起嫦娥酒未<lb/>
中　相逢且醉忙裏偷閑知有幾況自豐年須信金華<lb/>
别是天<lb/>
　　訴衷情<hi>木犀</hi>
疎疎密密未開時裝㸃最繁枝分明占斷秋思一任曉<lb/>
風吹　金縷細翠綃垂畫欄西嫦娥也道一種幽香幾<lb/>
處相宜<lb/>
　　謁金門<hi>春雪</hi>
<pb n="KR4d0275_WYG_007-4b"/>
春尚淺誰把玉英裁剪儘道梅梢開未遍巻簾花滿院<lb/>
　樓上酒融歌暖樓下水平煙逺却似湧金門外見絮<lb/>
飛波影亂<lb/>
　　前調<hi>重午</hi>
幽檻暑又是一年重午獵獵風蒲吹翠羽楚天梅熟雨<lb/>
　往事瀟湘南浦魂斷畫船簫鼔雙葉石榴紅半吐倩<lb/>
君聊寄與<lb/>
　　好事近<hi>辛㓜安席上</hi>
<pb n="KR4d0275_WYG_007-5a"/>
華屋翠雲深雲外晩山千叠眼底無窮春事對楊枝桃<lb/>
葉　老來沈醉為花狂霜鬂未須鑷幾許夜䦨清夢任<lb/>
翻成蝴蝶<lb/>
　　前調<hi>鄭徳與家留飲</hi>
秋意滿芙蓉紅映小園叢竹風裏鳳簫聲颺有新粧明<lb/>
玉　詩翁相對兩悠然一醉繞黄菊目盡晩山横處共<lb/>
修眉争緑<lb/>
　　秦樓月<hi>次韻陳子象</hi>
<pb n="KR4d0275_WYG_007-5b"/>
鶯聲寂春風欲去難蹤跡難蹤跡幾枝紅藥萬金消得<lb/>
　青銅鏡裏朱欄側照人也似傾城色傾城色一樽莫<lb/>
負賞心良夕<lb/>
　　清平樂<hi>辛丑重陽日劉守招飲石龍亭追録</hi>
危亭崛起卧蒼龍絶景畫圖中便作龍山髙㑹千年樂<lb/>
事能同　使君晏處丹楓影淡黄菊香濃不惜歸鞍照<lb/>
月直教破㡌吹風<lb/>
　　賀聖朝<hi>送天與</hi>
<pb n="KR4d0275_WYG_007-6a"/>
斜陽只向花梢駐似愁君西去清歌也便做陽闗更朝<lb/>
來風雨　佳人莫道一杯須近總眉峰偷聚明年歸詔<lb/>
上鸞臺記别離難處<lb/>
　　西江月<hi>閏重陽</hi>
一度難逢佳節今年兩度重陽菊花猶折御衣黄莫惜<lb/>
危亭更上　況有飛觴灔玉從教醉㡌吹香興來相與<lb/>
共清狂頻把新詞細唱<lb/>
　　前調<hi>春歸</hi>
<pb n="KR4d0275_WYG_007-6b"/>
山路冥冥雨暗溪橋陣陣花飛一年寂寂又春歸白髪<lb/>
自驚塵世　不諳障泥渡水且尋團扇題詩杜䳌休繞<lb/>
暮煙啼我欲風前重醉<lb/>
　　燕歸梁<hi>木犀</hi>
涼月圓時翠帳深鎖非霧沈沈廣寒宫裏未歸人共結<lb/>
屋住黄金　繁枝未老秋光淡好風露總闗心天香不<lb/>
奈逺相尋更剪巧上瑤簪<lb/>
　　南柯子<hi>次韻姚提㸃行可席上見貽</hi>
<pb n="KR4d0275_WYG_007-7a"/>
急雨朝來過濃雲晩半收荷香便傍酒樽浮極目淡煙<lb/>
斜照滿芳洲　消盡人間暑翻成一段秋使星南楚轉<lb/>
東甌只恐禁林歸詔未容留<lb/>
　　前調<hi>廣徳道中遇重午</hi>
野杏摶枝熟戎葵抱葉開村村簫鼓畫船回客裏不知<lb/>
時節又相催　角黍堆氷椀兵符㸃翠釵去年今日共<lb/>
傳杯應撚榴花獨立望歸來<lb/>
　　浪淘沙<hi>覺度寺</hi>
<pb n="KR4d0275_WYG_007-7b"/>
席地賞殘紅少駐孤蓬一春不奈雨和風雨自無情風<lb/>
有恨花片西東　雲澹逺峰濃緑遍髙桐神仙知在此<lb/>
山中萬古消凝多少事目盡晴空<lb/>
　　前調<hi>趙富文席上</hi>
倦客怕離歌春已無多閑愁須倩酒消磨風雨纔晴今<lb/>
夜月不醉如何　玉笋灔金荷情在雙蛾二年能得幾<lb/>
經過花滿碧溪歸棹逺回首煙波<lb/>
　　前調<hi>芍藥</hi>
<pb n="KR4d0275_WYG_007-8a"/>
鶗鴂怨花殘誰道春闌多情紅葯待君看濃淡曉粧新<lb/>
意態獨占西園　風葉萬枝繁猶記平山五雲樓映玉<lb/>
成盤二十四橋明月下誰凭朱欄<lb/>
　　鷓鴣天<hi>雪</hi>
山繞江城臘又殘朔風垂地雪成團莫將帶雨梨花認<lb/>
且作臨風栁絮看　煙杳渺路瀰漫千林猶待月争寒<lb/>
慿君細酌羔兒酒倚遍瓊樓十二欄<lb/>
　　前調<hi>九日雙溪樓</hi>
<pb n="KR4d0275_WYG_007-8b"/>
不惜黄花揷滿頭花應却為老人羞年年九日常拚醉<lb/>
處處登高莫浪愁　酬美景駐清秋緑橙香嫩酒初浮<lb/>
多情雨後雙溪水紅滿斜陽自在流<lb/>
　　前調<hi>九日登赤松絶頂</hi>
老去休驚節物催菊花端的為人開携壺幸有齊山客<lb/>
懐古還如單父臺　松掩映水縈回使君强健得重來<lb/>
不須細把茱茰看且盡豐年酒一杯<lb/>
　　虞美人<hi>送韓子師</hi>
<pb n="KR4d0275_WYG_007-9a"/>
西風斜日蘭臯路碧嶂連紅樹天公也自惜君行小雨<lb/>
霏霏特地不成晴　滿城桃李春來處我老君宜住莫<lb/>
驚華髪笑相扶記取他年同姓兩尚書<lb/>
　　前調<hi>懐金華九日寄葉丞相</hi>
登臨自古騷人事慘慄天涯意金華峰頂做重陽月地<lb/>
千尋風裏萬枝香　相君携客相應記幾處容狂醉雙<lb/>
溪明月亂山青飛夢時時猶在最髙亭<lb/>
　　前調<hi>七夕</hi>
<pb n="KR4d0275_WYG_007-9b"/>
煙霄<graphic n="KR0899" url="https://raw.githubusercontent.com/kanripo/KR-Gaiji/master/images/KR0899.png" mimeType="image/png"/>脈停機杼雙鵲飛來語踏歌聲轉玉鉤斜好是<lb/>
滿天風路一池花　離多㑹少從來有不似人間乆歡<lb/>
情誰道隔年遲須信仙家日月未多時<lb/>
　　前調<hi>葉夢錫園十月海棠盛開</hi>
詔書昨夜催春到緑野花争早幾枝先見海棠開全勝<lb/>
隴頭春雪寄江梅　破寒滴滴嬌如醉不比春饒睡萬<lb/>
紅千紫莫嫌遲看取滿城花送衮衣歸<lb/>
　　夜行船<hi>再至東陽有歌于往嵗重九詞者</hi>
<pb n="KR4d0275_WYG_007-10a"/>
極目髙亭横逺岫拂新晴黛蛾依舊䇿馬重來秋光如<lb/>
晝霜滿翠梧髙栁　菊美橙香還對酒歡情似那時重<lb/>
九樓上清風溪頭明月不道沈郎消痩<lb/>
　　南鄉子<hi>龍眼未聞有詩詞者戲為賦之</hi>
江路木犀天梨棗吹風樹樹懸只道荔枝無驛使依然<lb/>
贏得驪珠萬顆傳　香露滴芳鮮並蒂連枝照綺筵驚<lb/>
走梧桐雙睡鵲應憐要底黄金作彈圓<lb/>
　　前調<hi>中秋前一日飲趙信申家</hi>
<pb n="KR4d0275_WYG_007-10b"/>
細雨弄中秋雨歇煙霄玉鏡流喚起佳人横玉笛凝眸<lb/>
收拾風光上小樓　爛醉判扶頭明日隂晴且漫愁二<lb/>
十田橋何處是悠悠忍對嫦娥説舊遊<lb/>
　　醉落魄<hi>務觀席上索賦</hi>
樓頭晩鼓佳人莫唱黄金縷良宵燈火還三五腸斷扁<lb/>
舟明日江南去　離腸欲醉誰能許風前蝶閙蜂兒舞<lb/>
明年此夜知何處且揷梅花同聴畫簷雨<lb/>
　　前調<hi>戊戌重陽龍山㑹别</hi>
<pb n="KR4d0275_WYG_007-11a"/>
菊花又折今年真是龍山客杯行瀲灧新醅白一醉相<lb/>
歡莫便話離别　從教破㡌頻欹側樓頭霜樹明秋色<lb/>
憑高待把踈星摘天近風清不怕暮雲隔<lb/>
　　一剪梅<hi>葉夢錫席上</hi>
竹裏疎枝總是梅月白霜清猶未全開相逢聊與著詩<lb/>
催要趁金波滿泛金杯　多病慚非作賦才醉到花前<lb/>
探得春回明年公已在鸞臺看取春風丹詔重來<lb/>
　　臨江曲<hi>次韻子雲中秋</hi>
<pb n="KR4d0275_WYG_007-11b"/>
記得年時離别夜都門强半清秋今年想望只鄰州星<lb/>
連南極動月滿大江流　芸閣老仙多妙語雲階清夢<lb/>
曽遊屐聲還認庾公樓金波搖酒面河影墮簾鉤<lb/>
　　前調<hi>寄張安國</hi>
自古文章賢太守江南只數蘇州而今太守更風流熏<lb/>
香開畫閣迎月上西樓　見説宫粧高髻擁司空卻是<lb/>
遨頭五湖莫便具扁舟玉堂紅蘂在還勝百花洲<lb/>
　　江神子<hi>建安縣戲趙徳莊</hi>
<pb n="KR4d0275_WYG_007-12a"/>
十年此地看花時醉題詩夜彈棋湖海相逢曽共惜芳<lb/>
菲前度劉郎今度客嗟老矣鬢成絲　江梅吹盡栁橋<lb/>
西雪紛飛畫船移滿眼青山依舊帶寒溪往事如雲無<lb/>
處問雲外月也應知<lb/>
　　前調<hi>金山㑹飲</hi>
金銀樓閣認蓬萊曉煙開上崔嵬風引孤帆誰道却船<lb/>
回鵬翼倚天鼇背穏驚浪起雪成堆　翩翩黄鶴為誰<lb/>
來醉持杯共徘徊四面江聲脚底隠晴雷織女機頭憑<lb/>
<pb n="KR4d0275_WYG_007-12b"/>
借問何處更有瓊臺<lb/>
　　滿江紅<hi>丁亥示龎祐甫</hi>
梅欲開時君欲去花誰同折應悵望江津千樹晚煙明<lb/>
雪花似故人相見好人如塞鴈多離别待留君重看水<lb/>
邉花花邉月　臺城路山如闕追往事傷時節但春風<lb/>
春雨故人愁絶多少揚州詩興在直須春夢翻蝴蝶問<lb/>
他年誰記飲中仙花應説<lb/>
　　前調<hi>自鹿田山槁小集潛嶽寺坐中酬陳子象詞</hi>
<pb n="KR4d0275_WYG_007-13a"/>
寂寞山城春已半好花多折無奈向隂晴不定冷煙寒<lb/>
食莫問花殘風又雨且須爛醉酬春色歎使君華髪又<lb/>
重來人應識　丹井畔山橋側空翠裏煙如織便直教<lb/>
馬上醉巾霑濕丞相車茵端未惜孟公好客聊為客算<lb/>
明年溪路海棠開還相憶<lb/>
　　前調<hi>再至丹陽毎懷務觀冇歌其所製者因用其韻示王季夷章冠之</hi>
江繞層城重樓逈依然山色有佳人猶記舊家離别把<lb/>
酒只如當日醉揮毫賸欠樽前客算平林有恨寄傷心<lb/>
<pb n="KR4d0275_WYG_007-13b"/>
煙如織　湖平樹花連陌風景是光隂易歎新聲渾在<lb/>
斷雲難覓暮雨不成巫峽夢數峯還認湘波瑟但與君<lb/>
同看小糟紅真珠滴<lb/>
　　水調歌頭<hi>席上次韻王徳和</hi>
世事不須問我老但宜仙南溪一曲獨對蒼翠與孱顔<lb/>
月白風清長夏醉裏相逢林下欲辯已忘言無客問生<lb/>
死有竹報平安　少年期功名事覓燕然如今憔悴蕭<lb/>
蕭華髪抱塵編萬里蓬萊歸路一醉瑤臺風路因酒得<lb/>
<pb n="KR4d0275_WYG_007-14a"/>
全天笑指雲階夢今夕是何年<lb/>
　　前調<hi>七月六日與范至能㑹飲垂虹是時至能赴枯蒼予以九江命造朝至能索賦</hi>
江路曉來雨殘暑夜全消人言天上今夕飛鵲漸成橋<lb/>
杳杳雲車何處脉脉紅蕖香度瓜菓趁良宵推枕斷虹<lb/>
巻撫檻白魚跳　五湖客臨風露倚蘭苕雲濤四起極<lb/>
目人世有煙霄我送君舟西渡君望我帆南浦明日恨<lb/>
迢迢且醉吳淞月重聴浙江潮<lb/>
　　前調<hi>寄陸務觀</hi>
<pb n="KR4d0275_WYG_007-14b"/>
明月照多景一話九經年故人何在依約蜀道倚青天<lb/>
豪氣如今誰在賸對岷峨山水落紙起雲煙應有陽臺<lb/>
女來壽隠中仙　相如賦王褒頌子雲𤣥蘭臺麟閣早<lb/>
晚飛詔下甘泉夢繞神州歸路却趁雞鳴起舞餘事勒<lb/>
燕然白首待君老同泛五湖船<lb/>
　　前調<hi>次韻子雲恵山見寄</hi>
瀲瀲桂華滿搖落楚江秋去年今夜相望千里一扁舟<lb/>
滿目都門風露離别淒涼幾度霜雪漸盈頭山水最佳<lb/>
<pb n="KR4d0275_WYG_007-15a"/>
處常恨不同遊　少年約談笑事取封侯田園歸晚休<lb/>
問適不用吾謀身外功名何處屈指如今老去無夢到<lb/>
金甌賸買五湖月吹笛下滄州<lb/>
　　前調<hi>水洞</hi>
今日我重九莫負菊花開試尋髙處携手躡屐上崔嵬<lb/>
放目蒼巖千仞雲䕶曉霜成陣知我與君來古寺倚修<lb/>
竹飛檻絶纖埃　笑談間風滿座酒盈杯仙人跨海休<lb/>
問隨處是蓬萊<hi>洞有仙骨巖</hi>落日平原西望鼓角秋聲悲壯<lb/>
<pb n="KR4d0275_WYG_007-15b"/>
戲馬但荒臺細把茱茰看一醉且徘徊<lb/>
　　前調<hi>雨花臺</hi>
澤國又秋晩天際有飛鴻中原何在極目千里暮雲重<lb/>
今古長干橋下遺恨都隨流水西去幾時東斜日動歌<lb/>
管茰菊舞西風　江南岸淮南渡草連空石城潮落寂<lb/>
寞煙樹鎻離宫且鬭樽前酒美莫問樓頭佳麗往事有<lb/>
無中却笑東山老擁鼻與誰同<lb/>
　　前調<hi>和龎祐甫見寄</hi>
<pb n="KR4d0275_WYG_007-16a"/>
落日澹芳草煙際一鷗浮西湖好處君去千里為誰留<lb/>
坐想敬亭山下竹映一溪寒水飛葢共追遊況有樽前<lb/>
客相對兩詩流　笑談間風滿座氣横秋平生壯志長<lb/>
嘯起舞看吳鉤紅白山花開謝半醉半醒時節春去子<lb/>
規愁夢繞水西寺回首謝公樓<lb/>
　　醉蓬萊<hi>次韻張子永同飲謝徳輿家</hi>
聴清歌初轉翠嶺雲横乍飛還駐木落秋明正千巖呈<lb/>
露況有賓朋飄然才調盡凌空鵷鷺步繞西疇同尋南<lb/>
<pb n="KR4d0275_WYG_007-16b"/>
澗郊原新雨　好客聲名鄭莊風韻松菊栽成故侯𤓰<lb/>
圃燕去鴻來笑人生離聚老子偷閑愛君三徑共一樽<lb/>
芳醑待約梅仙他年丹就騎鯨飛去<lb/>
　　念奴嬌<hi>中秋携兒輩步月至極目亭寄懷子雲兄</hi>
去年秋半正都門結束相将離别瀲瀲雙溪新鴈過重<lb/>
見當時明月步轉高樓淒涼看鏡緑鬢紛成雪晚晴煙<lb/>
樹傍人飛下紅葉　還記江浦潮生雲濤天際湧金波<lb/>
一色千里相望渾似夢極目空山圍碧醉拍朱欄滿簪<lb/>
<pb n="KR4d0275_WYG_007-17a"/>
丹桂細與姮娥説倚風孤嘯恍然身在瑤闕<lb/>
　　前調<hi>再用韻答韓子師</hi>
定交最早歎西津幾度怱怱論别世事浮雲山萬變只<lb/>
有滄江横月長憶追隨湖山好處醉㡌欹風雪竹隂花<lb/>
徑興來題盡桐葉　誰憶此地相逢鬢毛君未白眉添<lb/>
黄色屈指煙霄歸詔近路入龍樓金碧千載功名一樽<lb/>
歡笑㑹作他年説倚天長劍夜寒光透銀闕<lb/>
　　前調<hi>次陸務觀見貽念奴嬌</hi>
<pb n="KR4d0275_WYG_007-17b"/>
湖山泥影㺯晴絲目送天涯鴻鵠春水移船花似霧醉<lb/>
裏題詩刻燭離别經年相逢猶健底恨光隂速壯懐渾<lb/>
在浩然起舞相屬　長記入洛聲名風流觴詠有蘭亭<lb/>
修竹絶唱人間知不知零落金貂誰續北固煙鐘西州<lb/>
雪岸且共杯中緑紫臺青𤨏看君歸上羣玉<lb/>
　　前調<hi>又次韻</hi>
春來離思正樓臺燈火香凝金㦸楊子江頭嘶騎擁楊<lb/>
栁花飛留客枚乗聲名謫仙風韻更賦長相憶酒䦨相<lb/>
<pb n="KR4d0275_WYG_007-18a"/>
顧起看月墮寒碧　樽前誰唱新詞平林真有恨寒煙<lb/>
如織燕鴈横空梅蘂亂醉裏隔江聞笛白髪逢春湖山<lb/>
好在一笑千金直待君歸詔買船重話疇昔<lb/>
　　水龍吟<hi>溪中有浣衣石</hi>
亂山深處逢春斷魂更入桃源路雙雙翠羽濺濺流水<lb/>
濛濛香霧花裏鶯啼水邊人去落紅無數恨劉郎鬂㸃<lb/>
星星華髪空回首傷春暮　寂寞雲間洞戸問當年佳<lb/>
期何處虹橋望斷瓊樓深鎻如今誰住緑滿千巖浣衣<lb/>
<pb n="KR4d0275_WYG_007-18b"/>
石上倚風凝貯料多情好在也應笑我却怱怱去<lb/>
　　前調<hi>夜宿化城得張安國長短句戲用其韻</hi>
五溪深鎻煙霞定知不是人間世軒然九老排雲一笑<lb/>
蒼顔相對星斗垂空月華隨步酒醒無寐廣寒已近嫦<lb/>
娥起舞天風動搖丹桂　極目層霄如洗正千巖稜稜<lb/>
霜氣飛泉半落蒼崖百仞珠翻玉碎金衲松成葛洪丹<lb/>
就如今十載歎謫仙詩在騎驢未逺且留君醉<lb/>
　　瑞鶴仙<hi>送王季夷</hi>
<pb n="KR4d0275_WYG_007-19a"/>
西風吹暮雨正碧樹涼生送君南浦蟬聲帶殘暑滿髙<lb/>
林斜照瞑煙横渚故鄉路阻更秋入江城鴈度悵天涯<lb/>
幾許閑愁對酒共成羈旅　休問功名何在緑鬂呉霜<lb/>
素衣塵土離觴緩舉收玉筯聴金縷歎凌雲才調烏絲<lb/>
欄上省把清詩漫與見洛陽年少交遊倩君寄語<lb/>
　　薄倖<hi>送安伯弟</hi>
送君南浦對煙栁青青萬縷更滿眼殘紅吹盡葉底黄<lb/>
鸝自語甚動人多少離情樓頭水濶山無數記竹裏題<lb/>
<pb n="KR4d0275_WYG_007-19b"/>
詩花邊載酒魂斷江千春暮　都莫問功名事白髪漸<lb/>
星星如許任鷄鳴起舞鄉闗何在慿髙目盡孤鴻去慢<lb/>
留君住趂酴醿香暖持杯且醉瑤臺露相思記取愁絶<lb/>
西牕夜雨<lb/>
　<lb/>
　<lb/>
　<lb/>
　南澗甲乙稿巻七<lb/>
</p>
<p>
</p>
  </div>
</body>
</text>
</TEI>
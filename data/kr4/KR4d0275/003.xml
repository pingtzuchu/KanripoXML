<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻三</head> <lb/>
    <p>
<pb n="KR4d0275_WYG_003-1a"/>
欽定四庫全書<lb/>
　南澗甲乙稿巻三<lb/>
　　　　　　　　　　　　宋　韓元吉　撰<lb/>
　五言律詩<lb/>
　　南劍道中<hi>甲子年作</hi>
喚渡春潭側堤彎踏曉晴回舟動山影映日見魚行墅<lb/>
遠孤烟出江深白鷺明塵勞消底計對此覺身輕<lb/>
　　歩月<lb/>
<pb n="KR4d0275_WYG_003-1b"/>
山静水逾響我行清夜中月華霜著地雲影浪揺空有<lb/>
酒不惜醉無人誰與同嫦娥搗仙藥應厭廣寒宮<lb/>
　　端午日張園分題<lb/>
輦路逢端午今年始賜休不知人世暑還有水軒秋花<lb/>
氣晴薰坐湖光晚逼舟明朝又奔走䞉作片時留<lb/>
　　秋日雜詠六首<lb/>
客少無塵語官閒省吏丈醉眠千嶂日危坐一牕雲酒<lb/>
戸時通籍詩壇漸䇿勲平生不龜手郢客渾揮斤<lb/>
<pb n="KR4d0275_WYG_003-2a"/>
草草重陽節黄花惜未開故人猶有酒行客且銜杯日<lb/>
落蛩聲苦雲低雁影來南山足佳氣獨立意徘徊<lb/>
醉著山堂夢初凉枕簟清秋聲迷夜雨月色誤天明爲<lb/>
客心長慣思親意未平歲華容易晩寂寞壯心驚<lb/>
古郡青山合乘髙眼倍寛風驚梧葉陣雨暗菊花團涼<lb/>
色宜欹枕秋光怯凭欄向來疎懶意景物暫相歡<lb/>
怪底西風别秋香一夜繁攢金差可擬揉蠟巧能摶買<lb/>
地宜多種移牀且細看江南籬菊晚頼爾慰愁端<lb/>
<pb n="KR4d0275_WYG_003-2b"/>
絶壁跨城樓連天海氣浮長空去鳥盡落日㫁雲留鼓<lb/>
角深秋壯山河薄暮愁勞生知底所倚杖寄滄洲<lb/>
　　聽雨<lb/>
昨夜燈花暗今晨雨意深殘花惟有葉新笋已成林未<lb/>
辦扶頭飲聊為擁鼻吟興闌幽夢斷簷際足清音<lb/>
　　豐樂樓<lb/>
今嵗西湖上經行始此迴輕烟認花柳細雨識樓臺春<lb/>
半已多日官閒能自來情知欠樽酒倚杖且徘徊<lb/>
<pb n="KR4d0275_WYG_003-3a"/>
　　清明<lb/>
老去驚時節春來念物華青烟百六日同社兩三家醉<lb/>
著凌風舸歌成滿路花滄江萬里意獨立送殘霞<lb/>
　　閒居遣興<lb/>
著雨柔桑暗吹風小麥齊江深涵日淨野闊並雲低車<lb/>
馬能相問琴書故可攜村村花自好不奈子規啼<lb/>
　　道中遇停郊祀詔書<lb/>
丹詔西來急沿淮次第知應嗟饗帝日郤作視師期士<lb/>
<pb n="KR4d0275_WYG_003-3b"/>
苦三年戍人懐四郡悲平戎可無䇿帷幄定誰咨<lb/>
　　建業書事<lb/>
千載西州路何人不此行山横桃葉渡江動石頭城天<lb/>
闕雲端聳秦淮雨後清敢論風景異舉目笑平生<lb/>
　　過芙蓉對鏡嶺<lb/>
世事日千變勞生憂患多誰知度炎熱正爾陟嵯峨峰<lb/>
矗蓮初綻崖枯鏡未磨江東兹絶險歎我兩經過<lb/>
　　慈雲嶺<lb/>
<pb n="KR4d0275_WYG_003-4a"/>
極目慈雲路看山立少時湖光經雨闊柳色泥煙埀琢<lb/>
石觀蹲獸䥴崖讀斷碑西關知底險撫掌笑兒嬉<lb/>
　　山行<lb/>
意適都忘遠行歌未覺勞﨑嶇一徑入上下數峯髙嫩<lb/>
白憐新菊輕紅訝小桃<hi>得桃花數枝</hi>歸來清興動風葉亂蕭<lb/>
騷<lb/>
秋盡暑猶劇今朝涼意新輕隂能障日小雨不生塵度<lb/>
壑時投䇿看雲一岸巾鄰僧問何往茗菓愧情親<lb/>
<pb n="KR4d0275_WYG_003-4b"/>
　　登玉京洞遇雨<lb/>
俗物祗㪚意市朝那復情未能蓬島去且上玉京行古<lb/>
洞深無底幽泉細有聲山靈知我意賸乞片時晴<lb/>
　　雨中同鄒德飯白雲菴<lb/>
小雨不成雪凍雲猶沒山若無官事縳聊傍野僧閒濁<lb/>
酒間何闊清遊阻且艱相看成冷淡得句不空還<lb/>
懶惰已成癖幽尋湖上臺應知千里近動作半年來一<lb/>
徑草仍碧兩山梅未開猶憐衝雨濕路入亂雲堆<lb/>
<pb n="KR4d0275_WYG_003-5a"/>
　　龍華寺傳大士眞身像<lb/>
古寺郊丘側鐘魚曉未喧雙林有遺骨瑞蕚記名園粒<lb/>
石嗟餘飯神槌想叩門蠶桑猶有謁鼓舞動山村<lb/>
　　青陽龍池山潮泉其應有時禱于泉上坐頃三應<lb/>
　　山中人以爲未有也<lb/>
八月錢塘岸江潮晝殷雷豈知驚浪涌不轉此峯來古<lb/>
竇深無際神淵秘莫開山靈如愛我三送雪成堆<lb/>
　　寄題尹少稷借竹軒<lb/>
<pb n="KR4d0275_WYG_003-5b"/>
借屋復借竹主人貧可知清風時引酒長日最須棊牆<lb/>
缺秋聲過庭空月影隨遙憐對髙節幽獨更題詩<lb/>
　　龔敦頣芥隱詩<lb/>
萬古須彌頂嘗于芥子看憐君作書窟喚客築詩壇黙<lb/>
識眼界淨忘憂心地寛老來同此味廣厦任髙寒<lb/>
　　僧仲儼芥室<lb/>
設席纔方丈誰將芥子看須彌藏自穩琥珀拾應難腳<lb/>
底芒鞋破顱邉衲被寒遙知八萬座一笑且團欒<lb/>
<pb n="KR4d0275_WYG_003-6a"/>
　　易安齋<lb/>
紫陌猶千里禪房自一家翠深穿小徑紅濕動迷花絡<lb/>
石寒梢亂欹巖碧幹斜春江夜来雨如為洗烟霞<lb/>
　　過松江寄務觀五首<lb/>
四海習鑿齒雲間陸士龍酒狂須一石文好自三冬風<lb/>
水客愁逺烟花春事濃還将枕流耳来聴景陽鐘<lb/>
風浪白如屋垂虹烟靄間清心太湖水滿眼洞庭山放<lb/>
鶴迎人舞飛鷗伴我閒是中有佳句詩思未容慳<lb/>
<pb n="KR4d0275_WYG_003-6b"/>
一别未十日舉頭楊栁黄蜂来知酒美梅度覺船香岸<lb/>
幘春容好翻書畫景長無人共談麈自酌引壺觴<lb/>
湖岸見亭館誰家長鎖門主人寜好事淥水但名園借<lb/>
我安茅屋容君共酒尊風波正奔走獨立望江村<lb/>
並舍盡垂栁出簷多好花獨尋江岸路靜愛野人家水<lb/>
暖分魚子沙晴蹙荻芽放歌吾亦醉漁户即生涯<lb/>
　　寄趙徳莊二首<lb/>
報陟西樞掾遥憐勢未行𦵏親嘗有請去國豈無名松<lb/>
<pb n="KR4d0275_WYG_003-7a"/>
菊關心在江山到眼青琵琶洲畔宅歸計幾時成<lb/>
早辱交情厚年來事輒同自知榮宦拙甘爲好詩窮鳧<lb/>
鴈且依水馬牛還信風故應懷李白但欲老江東<lb/>
　　送子雲五首<lb/>
四海雙兄弟南來幾别離未成春草夢先動白雲思涕<lb/>
淚三年隔風塵數月期生涯奔走裏卜築定何時<lb/>
薄宦何堪遠兄今奉板輿貓頭供美筍玉板薦嘉魚川<lb/>
陸徐行李暄寒慎起居會因回鴈足時一問何如<lb/>
<pb n="KR4d0275_WYG_003-7b"/>
楚國富山水衡湘千里餘人皆思太傅我獨念三閭貧<lb/>
賤眞勞矣功名果命歟官閒道林寺洗眼臥看書<lb/>
别意能淒楚驪駒且緩聽百年三過一萬事醉還醒策<lb/>
馬身猶健看山眼倍青東風有底憾吹柳暗長亭<lb/>
水闊湖南道春深可當遊鳥聲喧緑樹花影趂行舟短<lb/>
䄂那容舞良疇不易謀有親埀白髪歛板未應羞<lb/>
　　送漳赴分寧尉<lb/>
挾筴度春水絮飛花易闌吾衰聊玩世子壯且勤官雨<lb/>
<pb n="KR4d0275_WYG_003-8a"/>
後半篙綠風生孤棹寒慇懃酌雙井爲試茗芽看<lb/>
　　送温伯玉二首<lb/>
楚尾還重九荒園菊半花因君向姑孰使我墜烏紗更<lb/>
度千秋嶺休尋萬里沙壯年豪氣在途路莫興嗟<lb/>
牛渚青山路衰遲舊往來西風動黃葉朔雪記寒梅戍<lb/>
鼓邉城近樓船猛士催然犀不用照拔劒憶澹臺<lb/>
　　送張仲良二首<lb/>
客裏親朋别詩成倍黯然春風動花桞歸路繞雲煙共<lb/>
<pb n="KR4d0275_WYG_003-8b"/>
絶過門盗<hi>予與仲良俱六女子</hi>俱無使鬼錢生涯知底許消息幸<lb/>
頻傳<lb/>
氣概青雲上聲華碧海邉交遊俱得譽伯仲總能賢幕<lb/>
府寧淹薄諸公肯薦延功名第遲速強飯且加鞭<lb/>
　　送梁士衡歸餘杭<lb/>
一水分他縣音書近可傳飄零俱北客憔悴各中年破屋<lb/>
春風裏扁舟夜雪前故人逢短簿<hi>秀實作簿</hi>爲話意茫然<lb/>
古寺荒山曲相過日自宜插花狂墮幘折屐醉爭棊世<lb/>
<pb n="KR4d0275_WYG_003-9a"/>
事關情懶風光逐意移歲寒氷斷港君去復何之<lb/>
　　送諒弟丞邵陽<lb/>
春水生南澗吾衰乆索居三年還作别數字且頻書文<lb/>
史差無負田園慨未餘常存愛民意門户有權輿<lb/>
　　送中甫兄之淮南<lb/>
憶昔湖陰道邉聲日夜聞遠峯明積雪疊鼓墮層雲未<lb/>
歎河山異常憂玉石焚三年真一夢相見且論文<lb/>
老惜親朋别貧知客寓愁青燈耿遙夜濁酒對窮秋寒<lb/>
<pb n="KR4d0275_WYG_003-9b"/>
日催征騎新霜倚縣樓因君問淝水莫渡北來舟<lb/>
　　淲赴貴池簿<lb/>
四十纔生子今年亦効官國恩期共報世路覺尤難簿<lb/>
領猶應暇詩書且細觀傳家門戸立卽此慰衰殘<lb/>
　　次韻子雲春日見懐二首<lb/>
毎惜春光去生憎鶗鴂鳴倦遊心易賞多病戍仍更風<lb/>
雨山花過池塘野水生買牛歸問舎此計會應成<lb/>
山寺鶯花裏懸知載酒行青春隨夢斷白髪伴愁生爛<lb/>
<pb n="KR4d0275_WYG_003-10a"/>
醉眞吾事忘機豈世情書來得佳句雙眼暫增明<lb/>
　　次韻張晉彥書事<lb/>
頡利何時縛康居乆未灰天威如自震敵勢不難摧日<lb/>
月丹心在風塵白眼開受降城旋築且緩羽書來<lb/>
　　次韻任信儒見過<lb/>
鬭雀嗟窮巷鳴騶枉故人塵埃生破甑風雨墊烏巾别<lb/>
乆情逾厚詩來語更新囊空得珠玉此叚不全貧<lb/>
　　次韻趙任卿至北苑二首<lb/>
<pb n="KR4d0275_WYG_003-10b"/>
行樂湏春事微官日自忙輕雲弄天色細雨出風光筠<lb/>
甲連山破林髯夾道蒼擬尋花島去更待茗芽香<lb/>
好雨驚連夜疏鐘喜報晨池心春漲綠花面曉粧勻野<lb/>
渡經年别官茶幾焙新風光為𫝊語何事曲江濱<lb/>
　　次韻魯如暉雪晴<lb/>
臘近千門雪風髙一夜晴醉餘和被擁夢破覺牕明鼙<lb/>
鼓三年戍闗河萬里情應憐鐵甲冷烽火未湏驚<lb/>
　　次韻金元鼎新年七十<lb/>
<pb n="KR4d0275_WYG_003-11a"/>
七十古稀有君今還倦游危機直虎口薄利秖蠅頭黄<lb/>
髪宜登用清時忍退休遙知江上宅聊近水邊鷗<lb/>
論文傾滿座嗜酒見天眞舊愜李君馭今懐王翰鄰歡<lb/>
情知老大詩話倍清新莫作懸車念㴞㴞且問津<lb/>
　　葉少保挽詞六首<lb/>
奥學餘家法宏材邁古風剸煩樽俎上禦侮笑談中勲<lb/>
業中興殿規模大駕宫<hi>公造建業行宫考周漢制度甚備</hi>哀聞父老泣<lb/>
遺愛六州同<lb/>
<pb n="KR4d0275_WYG_003-11b"/>
望實諸公右文章百代師匡時存詔令謀國見丞疑易<lb/>
識悲麟意難追吐鳳辭<hi>公傳春秋而易未畢</hi>門生滿天下誰繼蔡<lb/>
邕碑<hi>伯喈作橋公碑</hi>
宦逹平生早髙年及引歸安車榮絳節黄髪遽衰衣<lb/>
未致生芻奠俄驚薤露晞孝心天地惻相望兩靈幃<lb/>
精舍湖山外天開萬石林五車娱晚嵗一壑遂初心激<lb/>
水穿巖竇栽花繞澗隂佳名端不朽揮淚記登臨<lb/>
翰墨通家舊吁嗟大父時追隨千里駕酬唱百篇詩小<lb/>
<pb n="KR4d0275_WYG_003-12a"/>
器慚非遠孤童誤見奇慇懃授簡意敢負昔年期<hi>公在閩中</hi>
<hi>作萬象亭某為之賦</hi>
憶罷儀曹試登門語更親故懐如昨日一醉賞餘春佳<lb/>
句猶霑墨遺編竟掩塵<hi>公欲序髙祖文集</hi>烟雲變朝暮感慨獨<lb/>
傷神<lb/>
　　故資政殿大學士樞密洪公挽詞二首<lb/>
世學摧東楚文名冠異科弟兄聫玉筍父子擅金坡籌<lb/>
幄淵謀在陪京惠愛多無因奠雞酒清淚灑江波<lb/>
<pb n="KR4d0275_WYG_003-12b"/>
甲第湖山羙人知小隱名天方開樂土地忽起佳城祕<lb/>
殿疏殊渥珍臺錫異榮勲勞纔右府曾未陟魁衡<lb/>
　　故贈太師丞相文恭陳公挽詞三首<lb/>
拱揖消狂寇從容奉兩宫臨危幾謝傅忍事實婁公陶<lb/>
冶無偏黨經綸盡樸忠再來金鼎地髙卧亦成功<lb/>
扶疾祗嚴詔邦基整屢危紫宸朝奏事黄閣暮興悲徳<lb/>
望儀千載恩榮冠一時石龜山下路誰為記豐碑<lb/>
凜凜循良吏休休一个臣投艱推宇量禦侮頼精神給<lb/>
<pb n="KR4d0275_WYG_003-13a"/>
侍恩雖渥懐歸志莫伸平泉開甲第花木末經春<lb/>
　　故太師和王挽詩三首<lb/>
宿衛登環尹榮恩四十春威名傳翰海功烈上麒麟卻<lb/>
敵凝山岳臨機妙鬼神中興奉朝請勞舊總無人<lb/>
淮右偏師出江津督府開槖臯賊陣蹙𤓰歩敵鋒摧寳<lb/>
劔疇能舉神旗悵莫回悲風苕水路千載有餘哀<lb/>
甲第神京冠王封異姓優風雲開傑閣水月轉芳洲種<lb/>
玉階庭盛揮金族緒周諸郎自持橐衮衮尚公侯<lb/>
<pb n="KR4d0275_WYG_003-13b"/>
　　致政龍圖給事呉公挽詞二首<lb/>
風采儀三院循良著六州譽髙青瑣闥名動紫雲樓經<lb/>
世餘閎議興邦閟逺猷君王問黄髪柱石可能留<lb/>
勇退湖山地心期白傅論仙風占蒼嶺樂土並桃源壯<lb/>
節傳交舊儒科付子孫脩齡纔八十殄瘁只聲吞<lb/>
　　致政龍圖給事徐公挽詞二首<lb/>
磊落南州士家聲二百年失身幾利吻得路巳華顚青<lb/>
瑣元虚位黄扉乆佇賢<hi>上欲大用公而不起</hi>九原寕可作東望益<lb/>
<pb n="KR4d0275_WYG_003-14a"/>
潸然<lb/>
今代詢黄髮臨雍缺盛儀乆從曾釡樂俄重鯉庭悲徳<lb/>
履嗟如在功名誤見期平生拄頤劔聊掛墓門枝<lb/>
　　葉夢錫丞相挽詞二首<lb/>
製邑騰嘉譽升平遂一州雍容持從橐慷慨動宸旒相<lb/>
業看調鼎兵機乆運籌勲庸元未究湖海淚空流<lb/>
味道蘓仙井言歸鬢尚青僅周新甲子還仰舊儀刑祕<lb/>
殿欣疏寵華鐘待勒銘追隨樽酒地愁絶最髙亭<lb/>
<pb n="KR4d0275_WYG_003-14b"/>
　　挽任諫議詞二首<lb/>
身致髙門重心無闇室欺臧孫宜有後伯道乃無兒<hi>公無</hi>
<hi>子以族子後</hi>千載君如此流年疾若斯寧無百人贖遂作九<lb/>
原悲<lb/>
凛凛諍臣節恂恂循吏名世嗟陽諫議人憶謝宣城優<lb/>
詔纔三接嘉言未一行清霜數行淚豈為故人傾<lb/>
　　故端明尚書汪公挽詞二首<lb/>
未冠登華選髙文動漢廷持身嚴榘席慮世炳丹青庶<lb/>
<pb n="KR4d0275_WYG_003-15a"/>
府咨沿革諸儒見典型空嗟廊廟略不上鼎彛銘<lb/>
獻納髙門地君王識履聲閩山歌惠政蜀道憺威名逝<lb/>
矣嗟天命誰歟總國成弟兄無六十殄瘁亦堪驚<lb/>
　　致政許侍郎挽詞二首<lb/>
海内循良政髙名實吏師銅符嘗五換玉節更三持慷<lb/>
慨平戎䇿雍容聖徳詩<hi>公嘗獻十二説及詩百韻太上歎賞</hi>甘泉僅持橐<lb/>
功不負明時<lb/>
蜀道煩司馬宣城屈謝公風行萬里外身老十年中厚<lb/>
<pb n="KR4d0275_WYG_003-15b"/>
徳今疇繼深知昔誤䝉佳城閟千載雞酒恨何窮<lb/>
　　故宫使待制侍郎陳公挽詞二首<lb/>
政譽京江口威名峴首山折衝章貢外制勝漢淮間零<lb/>
落金閨彦淒涼玉笋班文章與功業未老竟長間<lb/>
結綬同郎省幽居願卜鄰攖寧良自適坎壈遂無伸壯<lb/>
志嗟猶在交情晩更親秋風敬亭路西望一霑巾<lb/>
　　故宫使参政觀文錢公挽詞二首<lb/>
忠孝全家法清修極道腴雍容調庶政談笑靖邊隅許<lb/>
<pb n="KR4d0275_WYG_003-16a"/>
國心猶壯安時貎不枯脩齡纔七十誰為隔黄壚<lb/>
甲第依香火棲心不離禪頤神雖綠野紀績自凌烟榮<lb/>
觀丹丘外眞遊弱水邊佳城近劉阮覺路有飛仙<lb/>
　　故致政參政大資張公挽詞三首<lb/>
海内推耆徳朝端藹直聲金輝餘烈火玉價自連城正<lb/>
色消羣枉髙風聳後生君王問黄髮猶僅陟台衡<lb/>
益部煩分陕金陵起御戎逢時身已病憂國志彌忠廊<lb/>
廟訏謨外丘園夢寐中弹冠與歸老盛節有初終<lb/>
<pb n="KR4d0275_WYG_003-16b"/>
憶荷公車薦多慚識面求驚心異生死倒指十春秋國<lb/>
士懐青眼門生慨白頭束芻催老淚東與大江流<lb/>
　　挽曾伯充大夫詞二首<lb/>
作吏餘家法臨民有古風政推平易外人在典型中道<lb/>
擬莊生合<hi>公留意黄老</hi>年幾衛武同清時記耆舊揮淚楚江<lb/>
東<lb/>
宦逹雖無意安榮自一門剖符看令子曳綬及諸孫盛<lb/>
徳清難繼髙風俗為敦葬車駢百兩歸臥九華根<lb/>
<pb n="KR4d0275_WYG_003-17a"/>
　　方務徳侍郎挽詞二首<lb/>
壯嵗分符節飛騰四十春吁嗟循吏傳無復老成人三<lb/>
輔勤勞舊西清寵數新青山問何許猶與謝公鄰<lb/>
上聖詢黄髮清時慨莫留居中二千石典外十三州禁<lb/>
闥多閎議籌幃裕遠猷交親半天下注海淚空流<lb/>
　　周元特詹事挽詞二首<lb/>
道學尊閭里衣冠見偉人雞羣眞野鶴麕角自祥麟<lb/>
讜論追前輩清時識諍臣他年激貪懦風動霅溪濵<lb/>
<pb n="KR4d0275_WYG_003-17b"/>
黄髮趨嚴詔青宫啟太微園公方入侍疏傅已言歸奏<lb/>
牘三千在流年七十稀無從奠鷄酒老疾只沾衣<lb/>
　　挽徐敦濟郎中詞二首<lb/>
南渡推人物彛常有世家州麾三上最使節五分華通<lb/>
籍恩初渥登車病巳加甘泉垂入侍華屋漫興嗟<lb/>
强學三冬足髙談四座傾書成唐北海丈似漢西京籌<lb/>
幄嘗禆畫星曹僅掛名生芻纔一束聊寄淚縱横<lb/>
　　挽傅安道郎中詞二首<lb/>
<pb n="KR4d0275_WYG_003-18a"/>
節概存先烈文才藹儁聲弟兄聨膴仕父子擅英名密<lb/>
勿棲郎省華光擁使旌甘泉虛從槖曾未席恩榮<lb/>
蚤負凌雲氣長懐流水音詞塲俱白首世路只丹心妙<lb/>
語空成誦懽盟詎可尋泉山幾千里涕淚俱霑襟<lb/>
　　范泉州挽詞二首<lb/>
淡墨標名早飛騰僅石渠學傳外家藴論合古人餘議<lb/>
本楓宸疏評和相第書忠言與危行青史未應虛<lb/>
玉節江南道銅符海上州登車人自化截鐙士爭留不<lb/>
<pb n="KR4d0275_WYG_003-18b"/>
作田園計長懐世事憂秋風閉黄壤誰為子孫謀<lb/>
　　挽張元幹國錄詞二首<lb/>
左學馳聲舊中朝得錄初宏材知底用壯志亦成虛歸<lb/>
旐三千遠親年八十餘蒼天誰與問行路亦欷歔<lb/>
一第固已晚九遷人共期功名雖有命夀考獨無時門<lb/>
士韜珪璧諸郎襲禮詩他年振儒學猶慰九原悲<lb/>
　　尹少稷挽詞二首<lb/>
蚤擅竒童譽中蜚處士聲談鋒粲開闔筆力妙縱横主<lb/>
<pb n="KR4d0275_WYG_003-19a"/>
聖由言悟官清以諫名故交零落盡老淚與河傾<lb/>
今代賢良䇿中興未一陳文章如漢士家世亦齊人遇<lb/>
合嗟云晚忠嘉慨莫伸朔風吹墓草毁譽付千春<lb/>
　　毛平仲挽詞二首<lb/>
奥學窮千古奇文擅兩都功名一盃酒身世五車書未<lb/>
奏揚雄賦長懐仲舉輿溪塘巖下水豈羡石為渠<lb/>
蚤嵗聞嘉譽論交鬢已絲長言雖靣隔千里但心期故<lb/>
壘生芻奠塵編幼婦辭倚天長劔在欲掛漫興悲<lb/>
<pb n="KR4d0275_WYG_003-19b"/>
　　宋傳道挽詞二首<lb/>
徳履無遺恨絃歌有去思養親三釡樂作郡十年遲壯<lb/>
志沈黄壤英遊閉赤墀豐碑頌遺愛誰為繼羅池<lb/>
留落東州彥相期幸卜鄰筒詩餘唱咏樽酒記情親舊<lb/>
國歸無日諸鄉見有人佳城千載恨雪涕楚江濵<lb/>
　　故秦國太夫人鄧氏挽詞<hi>朱藏一丞相内子</hi>
諸父聨丞弼元夫總化鈞光華人莫並恭儉古無倫沐<lb/>
國三茅土儀家五鳳麟塗車閭里慟矧此故園親<lb/>
<pb n="KR4d0275_WYG_003-20a"/>
　　信國太夫人慕容氏挽詞<hi>蔣丞相母</hi>
望族尚書舊宜家藹縉紳無人知善教有子冠鴻鈞箕<lb/>
箒惟安禮詩書不待鄰䲭堂萬鍾養風木倍悲辛<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0275_WYG_003-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南澗甲乙稿巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>南澗甲乙稿巻十</head> <lb/>
    <p>
<pb n="KR4d0275_WYG_010-1a"/>
欽定四庫全書<lb/>
　南澗甲乙稿巻十<lb/>
　　　　　　　　　　　　宋　韓元吉　撰<lb/>
　劄子<lb/>
　　論銓試簾試劄子<lb/>
檢准淳熙三年三月二十七日敇臣僚劄子節文銓試<lb/>
之弊甚者身不至塲屋賂他人冐名入試無以辨其真<lb/>
偽而又門禁不宻有自外傳藁本而入者欲望明詔有<lb/>
<pb n="KR4d0275_WYG_010-1b"/>
司程文以經義詩賦時議為去留刑法以律義為去留<lb/>
其合格者參選日召保識官二員批書印紙令吏部覆<lb/>
試依太學簾試諸生法三省同奉聖㫖依奏縁當年銓<lb/>
試在上件指揮之前未曾舉行今來銓試在近合行申<lb/>
明本部照對銓試出官人已有節次申嚴指揮每二人<lb/>
取一人不許用恩例免試其考校去留門禁不密合係<lb/>
類試所施行參選日召保識官二員已有現在條法外<lb/>
覆試一節縁本部係銓選注擬之地日逐官員參銓選<lb/>
<pb n="KR4d0275_WYG_010-2a"/>
量引驗事體不一即與太學專一教養士子官舍不同<lb/>
難以簾試欲移就别所引試則參選人數先後不齊便<lb/>
同再試致施行未得竊詳臣僚所請止為冐名入試之<lb/>
弊其冐名就試代筆傳義自依貢舉條制並許人告同<lb/>
保并保官及官司書鋪知情者各與同罪同保人永不<lb/>
得應舉及乾道四年申明指揮不得射保引試日試官<lb/>
於簾前引問代筆人并令人代者同保人降兩月名次<lb/>
定罪本部今措置欲增立罪賞即不須更用簾試虚文<lb/>
<pb n="KR4d0275_WYG_010-2b"/>
乞自今年銓試為始應就試先召保識官二員委保正<lb/>
身不是代名别無違碍至參選日就用保官更不再召<lb/>
引保并入試日並責書鋪識認狀及同保互相保委係<lb/>
是正身特立賞格許人告首如有冐名入試之人根勘<lb/>
得實犯人與保官同保人一例收坐其同保人仍依貢<lb/>
舉法銓試不中人與展兩次銓試内試中人降一年名<lb/>
次書鋪重行斷罪餘依現行條法庻得不致冐犯可以<lb/>
杜絶伏乞朝廷特降指揮施行<lb/>
<pb n="KR4d0275_WYG_010-3a"/>
　　論和糴劄子<lb/>
竊見近緣江西湖南旱傷上供米斛恐至不足朝廷支<lb/>
降錢銀㑹子就浙西江東淮南豐熟去處收糴以充大<lb/>
農之儲其銀并㑹子並依街市現行價數紐計仍以足<lb/>
㪷算為省㪷非不詳盡而州郡不能措置漕司失於拘<lb/>
催或户部所撥錢間有未到仍不畫時申請例成科敷<lb/>
似聞江平府諸縣每石止支錢六百文其餘州郡有既<lb/>
支價錢繼行追減數百文以符合漕司納定之價者每<lb/>
<pb n="KR4d0275_WYG_010-3b"/>
石有加耗三㪷者有依苖米例收取漕司出剰者有尅<lb/>
錢四百文充水腳靡費者此浙西之弊也江東一石始<lb/>
支四貫省近卻止作二貫省已支者亦皆追取而建康<lb/>
人户來訴猶是一貫省科糴一石又聞每貫更尅頭脚<lb/>
等錢此江東之弊也舒州之民不憚千里經省投狀乞<lb/>
免和糴滁和無為等州亦甚困擾聞每石只支一貫五<lb/>
百省此淮南之弊也而皆妄稱係有指揮嫁怨於公上<lb/>
豈朝廷和糴之意哉欲望數奏特賜處分其浙西諸郡<lb/>
<pb n="KR4d0275_WYG_010-4a"/>
須管盡數支還價錢已支者不得追減並不得加量耗<lb/>
米及尅留水脚靡費若江東則已減二十萬石所支錢<lb/>
銀可令通融收糴三十萬石之數亦不得輙收頭脚等<lb/>
錢委朝士之在江淮者覈實淮南米價依數支給尤須<lb/>
加意盖淮甸邊靣二税猶不盡起豈宜横有科歛如此<lb/>
然亦恐三路價錢或有未敷起綱之費頗不能辦即乞<lb/>
降聖㫖更捐十萬緡以補之儻有違戾令御史臺察舉<lb/>
其守令監司悉行罷黜以為不恤民力不知體國者之<lb/>
<pb n="KR4d0275_WYG_010-4b"/>
戒夫江西湖南既已均被賑廩之恩而浙右江淮穀賤<lb/>
傷農郤䝉均糴之惠則和氣四逹今嵗之豐可不卜而<lb/>
知矣天下幸甚<lb/>
　　論招集歸正民户劄子<lb/>
某竊見山東歸正民户昨來多己充軍或效用後因罷<lb/>
兵漸至逃竄嵗月易乆畏罪不敢首身官司亦不捕捉<lb/>
往往散在沿淮等處亦有依託親戚往來軍中或每家<lb/>
以一兩名繫籍軍伍自餘丁壯依舊夾界販賣緣此甚<lb/>
<pb n="KR4d0275_WYG_010-5a"/>
難關防近聞朝廷已下沿淮守臣措置然其間曾充軍<lb/>
兵效用逃竄之人更望指揮鎮江高郵建康諸軍密行<lb/>
根刷許令自首先次免罪收管其在軍者各責罪賞供<lb/>
具有無人口居外營生如悉有之擇其壯健亦令充軍<lb/>
兵效用使喚庻得遞相保守緩急可用其不係逃竄又<lb/>
無兄弟親戚已在軍中而不願充軍效用者方許給田<lb/>
耕種或别作名色拘管存恤始為利便某比緣本寺勘<lb/>
鞫察其情實又見其人材校之江浙所招大叚不同可<lb/>
<pb n="KR4d0275_WYG_010-5b"/>
惜虛棄愚慮及此冐昧以獻敢乞鈞慈特賜詳酌施行<lb/>
　　論差役劄子<lb/>
照對某因比面對偶及差役事伏䝉聖問即嘗具奏竊<lb/>
見祖宗役法大抵詳盡不必更改今所患者近年以來<lb/>
官户置田頗多全不充役致專役民户而已但令應追<lb/>
贈官不許立户更裁定限田頃畝此弊便已漸革尚有<lb/>
一節須論寛鄉狹鄉所謂寛鄉者一鄉官户田産少處<lb/>
也狹鄉者官户田産多處也假令一鄉之中盡為官户<lb/>
<pb n="KR4d0275_WYG_010-6a"/>
而限田又不過數則誰當著役是必依舊坐困百姓近<lb/>
年之弊殊未去也某以謂自經界以後州縣逐鄉田畝<lb/>
竝有定數一鄉常以三分為率内二分是民户一分是<lb/>
官户則官户於限田數外始行差役若逐鄉官户田畝<lb/>
稍過一分則不復更問限田置令與民户通差庻得均<lb/>
平仍須嚴立罪賞以防隠漏此法可行於天下也殊荷<lb/>
聖語開納然某以初不預議不敢復入文字既以奏陳<lb/>
須至申禀更望朝廷詳酌施行<lb/>
<pb n="KR4d0275_WYG_010-6b"/>
　　論諸軍冐賞劄子<lb/>
伏見朝廷比修軍政汰揀宂籍更易將帥威令復振惟<lb/>
是功賞一事如出戰暴露從衛守把之類項目頗多昨<lb/>
緣將帥非人保明奏請之間不無偽冐或増減功效或<lb/>
添入姓名受賂不公任情輕重姦弊百端時有陳告近<lb/>
據殿前司白旗子隊譚進告論魯真等前軍使臣張儀<lb/>
告論洪盛等馬軍司左軍蔡仲告論田俊等䝉朝廷送<lb/>
大理寺究治委是告論得實雖已將冐賞人追奪元官<lb/>
<pb n="KR4d0275_WYG_010-7a"/>
資并保明不實將佐竝降官行遣外竊慮諸軍尚有似<lb/>
此冐濫之人若不措置許之自首深恐日後告論稍多<lb/>
有失行伍上下之分欲望朝廷備坐行下三衙并駐劄<lb/>
諸軍大字出榜曉諭逐軍寨門如有似此功賞不實已<lb/>
轉官資或申奏未下之人幷元保明不實將佐竝候指<lb/>
揮到限一月日許經逐軍或所在官司盡行陳告竝與<lb/>
免罪改正如出限不首郤致因事發露定將犯人并保<lb/>
明將佐取㫖重作施行庻得不致引惹告訐而軍無濫<lb/>
<pb n="KR4d0275_WYG_010-7b"/>
賞有以激勸實立功效之人<lb/>
　　論歸正忠義人錢米田劄子<lb/>
竊見沿淮諸處近緣邊境旱蝗歸正忠義之人動數千<lb/>
計若不優加存恤無以昭示國家徳澤若欲家給人足<lb/>
實恐州縣不能應付而目今諸處所申多是便欲依諸<lb/>
軍例盡行支破請受或欲借請糧之類竝不分别人數<lb/>
開具名色有司執法例皆不敢批放而歸正之人待報<lb/>
日久别無衣食必至悔怨理宜措置欲望朝廷行下逐<lb/>
<pb n="KR4d0275_WYG_010-8a"/>
處遇歸正忠義人到且依常平法大人小兒支破錢米<lb/>
如賑濟之數卻行取責數内情愿充軍應得等仗之人<lb/>
即與支破軍人請受撥𨽻諸軍或武藝高强情愿充效<lb/>
用之人即與支破效用請受撥𨽻效用其不願充軍及<lb/>
不迭等仗别無武藝之人且與接續賑濟錢米於淮南<lb/>
兩路取撥閒田或官莊田土支借牛具種子各令服業<lb/>
候至來年收麥時候始行罷給庻得上不虚費大農之<lb/>
儲下有以固結歸順嚮化之心<lb/>
<pb n="KR4d0275_WYG_010-8b"/>
　　論淮甸劄子<lb/>
某竊見朝廷博詢籌䇿欲以經理淮甸為守禦之計此<lb/>
最自治之先也似聞諸將之議有欲移廬州於舒州和<lb/>
州於西關光濠安豐於横澗而列城栅於淮上者有謂<lb/>
移併州郡未䝉永逺之利先受目前之擾姑以山寨扼<lb/>
險屯兵聚糧以備緩急者雖侍從臺諫方議其事下位<lb/>
小官不當妄預然苟有所見幸今公道既開安可輒避<lb/>
芻蕘之賤隠黙不告惟鈞慈略其進越之罪而試詳焉<lb/>
<pb n="KR4d0275_WYG_010-9a"/>
某以為前之説既不可行而後之説為未盡盖前之説<lb/>
徒知以地為險者也廬州地雖平坦昔劉仁贍盖嘗守<lb/>
夀州矣王師有不能下即今廬之夀州縣是也廬州不<lb/>
移於夀春縣而移於舒州是退避之謀也和州之有東<lb/>
西關此控扼之地也至於横澗等處雖有險阻皆非可<lb/>
為州郡之所又況敵方遣使議和兩淮流亡次第歸業<lb/>
一旦驟移數州於内地人心豈不動揺且諸將尚以京<lb/>
東河北招討為名而吾之措置若此何以慰中原之望<lb/>
<pb n="KR4d0275_WYG_010-9b"/>
哉此所謂不可行也中原未得則淮甸吾之藩籬也淮<lb/>
甸不固大江豈可備禦今若寂然無所經畫聴州郡之<lb/>
自為特恃山寨水寨以為退保之䇿且雖列栅置戍不<lb/>
過二百人騎不過三十匹而無大兵以為重鎮緩急有<lb/>
警則糜潰奔駭猶前日矣然則今日之䇿當議重兵於<lb/>
淮上而列栅置戍以為營田州郡略其名而務其實則<lb/>
猶可哉何謂重兵紹興之初一軍駐楚州一軍駐和州<lb/>
一軍駐廬州角立相應北人亦莫之敢犯自和好之興<lb/>
<pb n="KR4d0275_WYG_010-10a"/>
不許駐兵淮上故移江左令諸將豢於宴安者二十年<lb/>
惟知江左屯駐之便未有肯過江而戍者朝廷安可不<lb/>
為之計哉若徒以一二千人分屯淮上而大軍止駐建<lb/>
康鎮江則淮甸未見其可保也何謂置戍以為營田夫<lb/>
營田之不可為者諸將不欲耳若使諸將於營田每擇<lb/>
人遣之如耕其私田則營田之效久矣軍興以來一二<lb/>
大將置莊於淮甸動至數萬石所耕皆荒田所用皆軍<lb/>
人也而國家獨不可哉今若募人雜軍士以為營田而<lb/>
<pb n="KR4d0275_WYG_010-10b"/>
擇軍中所汰使臣可委者領之即其地以為堡栅籍其<lb/>
丁以為弓箭手命所掌使臣以為知城寨官則淮南之<lb/>
地不日可盡耕也何謂州郡略其名盖淮南州郡有不<lb/>
若江左一縣者多矣人民未集財賦未充命一太守則<lb/>
必有供給之奉公帑之須招兵置吏之冗所費多矣且<lb/>
又難得資序相當之人豈若姑以倚郭知縣兼軍使而<lb/>
守之而併省其外縣擇京官選人可用者不次而用則<lb/>
名廢而實舉矣凡此三説某所臆斷恐無以禆廟謨之<lb/>
<pb n="KR4d0275_WYG_010-11a"/>
萬一恭惟鈞造擇而行之天下幸甚<lb/>
　　十月末乞備禦白劄子<lb/>
一敵已深入淮甸今日所當防江未聞朝廷火急措置<lb/>
如鎮江建康采石池口諸處人兵各有多少如何分布<lb/>
宜遣使不住宣諭激勵將士仍乞指揮沿江守臣速行<lb/>
團結民兵於無官兵處聲勢相望各守江岸以䕶鄉井<lb/>
為意但得人心齊一只能奮擊礮石踏弩放箭便可守<lb/>
禦盖敵人恃衆渡江不比華人須擇岸口定是多縳排<lb/>
<pb n="KR4d0275_WYG_010-11b"/>
筏一時散渡若止控守渡口致其别處登岸不在官兵<lb/>
地方便至失事<lb/>
一敵若未敢渡江只據淮甸得州守州得縣守縣則江<lb/>
左豈能得奠枕今不知揚州和州尚有大軍多少并戍<lb/>
馬軍直來甚處㑹合樞密行府如何措置傳聞敵已乏<lb/>
糧煮馬而食宜密降處分諸將此事更須精加察探恐<lb/>
其排筏木未備聲此誤我若果曾斷其糧道漸至飢乏<lb/>
乞上手書戒敕諸將皆以國事為念同心勠力出竒奮<lb/>
<pb n="KR4d0275_WYG_010-12a"/>
擊但痛敗得一二陣使彼遁去然後可保無虞只便退<lb/>
軍保江敵已宿兵運糧則山寨水寨之人何所歸附將<lb/>
來淮甸如何攻取揚州不保通㤗遂失海道直與常熟<lb/>
江隂相對矣沿江綱運如何運行豈得但以保江為言<lb/>
此事切須奏知審問諸將方略<lb/>
一自淮上交鋒今己一月敵人廹江又已旬餘隂雨沍<lb/>
寒前有大敵將士勞苦而朝廷未住常程雖欲外示閒<lb/>
暇然不急之務皆未省去無以鼓動軍心儻車駕未順<lb/>
<pb n="KR4d0275_WYG_010-12b"/>
動宜遣王人徧行撫問如特支犒設之類有不可緩者<lb/>
并嵗帑之費亦宜且降指揮依數樁管欲専充激賞使<lb/>
用以慰累年積忿冐矢之心<lb/>
一敵已垂軍深入不顧其後但乞敕諸將之未渡江者<lb/>
若果已斷其糧道彼衆飢乏則可㑹合一戰此貴㨗速<lb/>
葢慮其濟師運糧則我軍卻當腹背受敵矣如其不然<lb/>
彼衆我寡但能堅壁清野時出竒兵略其糧道擾其營<lb/>
壘彼若不歸延日持久彼國當自有變盖中原人心已<lb/>
<pb n="KR4d0275_WYG_010-13a"/>
離所簽軍士涉數千里之逺豈不思歸特畏其法令嚴<lb/>
酷而我之勝形未見故未敢動爾其沿江諸將并監司<lb/>
帥臣總領等合令日下具平安狀申以察事機<lb/>
一昨來降詔親征正欲激勵將士今敵已渡淮即亦宜<lb/>
徑臨江上然沿路排辦祇備多日恐難但已郤致將士<lb/>
及四方疑惑謂宜暫駐平江以相事勢今幸劉帥大㨗<lb/>
宜令諸將之已渡江者疾速濟師以為犄角直須驅逐<lb/>
過淮方得今冬無慮其劉帥軍合先犒賞<lb/>
<pb n="KR4d0275_WYG_010-13b"/>
一廣徳軍一路自溧水直抵餘杭敵人往年嘗由此入<lb/>
合有兵馬控禦乞選將星衣沿路擇要害措置亦集民<lb/>
兵團結仍多置斥堠如夾岡路吳江長橋亦宜密加屯<lb/>
守以備不虞此下䇿也不得不慮而平江沿海對淮亦<lb/>
宜復置一官抽集水軍以為警邏<lb/>
一自親征詔下有進發日子及敵已逼真州行朝居民<lb/>
類多遷徙四方士大夫之待選者往往亦歸竊恐傳播<lb/>
有過其實乞令進奏院日下報狀竝入斥堠庻使四方<lb/>
<pb n="KR4d0275_WYG_010-14a"/>
排日皆知朝廷動靜以消境内之虞如荆襄四川報狀<lb/>
尤要疾速此事雖小所係甚大其斥堠鋪宜添差使臣<lb/>
不住往來驅催如有警急許廵鋪使臣徑具飛申務要<lb/>
知逺近事宜而朝廷機速房更乞嚴加約束無至洩漏<lb/>
近日劉帥有密奏人能誦之前者詔檄未頒已傳於外<lb/>
豈不決體傷事<lb/>
一比見樞密行府已招效用則行在亦宜招集盖輦轂<lb/>
之下無賴游手至多富家大姓一旦遷移不肯放債借<lb/>
<pb n="KR4d0275_WYG_010-14b"/>
錢此輩無所得食便至失所昨來京師盖嘗鼓倡横議<lb/>
或於斜街暗巷恣行剽奪致居民不安豈若朝廷損少<lb/>
錢米聚而養之俾一二將校團結收管雖未必皆中用<lb/>
且得不至生事候平定日郤行放散所費顯屬不多<lb/>
一將來車駕進發亦乞三兩日一降指揮存問臨安居<lb/>
民如放房錢支賑濟米之類俾人日知巡幸所在如有<lb/>
㨗報依次關留司出榜仍乞臨安府分差使臣責以軍<lb/>
法認定地方夜廵覺察賊盗并姧細放火驚動之擾<lb/>
<pb n="KR4d0275_WYG_010-15a"/>
一近因人家遷徙傳聞嚴州界上并長河堰下已曾刦<lb/>
了舟船陸路亦有剽奪惡少乞降指揮側近州縣督責<lb/>
廵尉不住躬親於道路廵警若有此類竝行軍法其廵<lb/>
尉失覺察亦以軍法從事庻得警肅<lb/>
　　上執政論千秋澗起夫劄子<lb/>
某照對今月二十九日准三省樞宻院劄子備奉聖㫖<lb/>
以和州開千秋澗依白劄子内事理江東轉運司於建<lb/>
康府太平州火急應副人夫開掘河道牐壩等用元約<lb/>
<pb n="KR4d0275_WYG_010-15b"/>
係二十萬工江東與淮西轉運司分認各十萬工毎日<lb/>
差夫二千人毎路各合日差千人又奉聖㫖令逐旋興<lb/>
工措置不得張皇除已下建康府太平州并㑹問和州<lb/>
興工次第外訪聞千秋澗有古溝遂開修若成足以保<lb/>
聚糧食外固大江實為要地惟是有逐旋興工不得張<lb/>
皇一節恐負使令不敢隠黙更合取自指揮竊詳白劄<lb/>
子所獻利便正為自灃湖水際開挑千秋澗至石塘下<lb/>
接黄水蕩仍更斷嵗豐橋即有重水為阻又云乗此湖<lb/>
<pb n="KR4d0275_WYG_010-16a"/>
塘無水興工入役即是現今秋冬之際湖塘已自無水<lb/>
就便火急興工以為防秋之計開掘得成無水為阻未<lb/>
必可恃況收刈是時遽起夫役每州日五百人十日一<lb/>
替亦得一百日方得湊成十萬工數每番差官沿路部<lb/>
押地頭董役往来宿食沿江便應騷動深慮無縁不至<lb/>
張皇欲望鈞慈更賜詳酌敷奏若止欲逐旋興工謂宜<lb/>
就委本州和雇人夫日役千人減省工料漸次開掘依<lb/>
舊總領所應副錢未不至更起兩路人夫張皇事勢如<lb/>
<pb n="KR4d0275_WYG_010-16b"/>
䝉灼見所陳湖塘已是水涸開掘得成其利亦在来年<lb/>
春夏始可瀦水捍禦即乞更待冬深收成之後農夫少<lb/>
隙次苐興工公私為便伏見太宗朝何承矩在滄州建<lb/>
議開塘泊係以水田為名而命承矩為沿邊屯田使故<lb/>
塘成而敵始覺今若避張皇之患即望朝廷將上件事<lb/>
理密付守臣監司知悉而委官逐一相度措置别降指<lb/>
揮只以開通漕運為名庶得穏當某人微位下特以職<lb/>
事所及僭越申禀或芻蕘之議萬一可採豈勝厚幸干<lb/>
<pb n="KR4d0275_WYG_010-17a"/>
冐威嚴某下情惶懼之至<lb/>
　　與執政論千秋澗事宜劄子<lb/>
某竊以初冬戒序恭想某官光輔聖神天人攸相鈞候<lb/>
動止萬福某比者被命與撫諭同司淮西水利愚懵不<lb/>
肖猥荷使令敢不罄竭雖諸司定議事已具聞而其間<lb/>
瑣細有不能盡者無由面禀竊計鈞慈亦欲詳見故列<lb/>
之别紙以俟採擇此區區芻蕘之志而况于叨奉㫖意<lb/>
乎某數日走和州境内究觀淮西地利得其大略葢昭<lb/>
<pb n="KR4d0275_WYG_010-17b"/>
關以北大路駢来所謂關者有其名爾關傍之路實自<lb/>
若也稍依丘陵聚重兵為營寨以與敵拒使彼不敢越<lb/>
而南䇿之上也此地不能遏直抵千秋澗則吾之氣亦<lb/>
奪矣而千秋澗者豈不可攻之地哉特愈于無爾若以<lb/>
都統制劉源之説欲姑以千秋澗内為家計寨而力戰<lb/>
于前則庶㡬焉其地接灃湖者猶險下數里則無險矣<lb/>
但當以水為阻也水至窮冬未知深淺如何又所險者<lb/>
非閩蜀髙山峻嶺之比坡陀岡阜淮南之險不過如此<lb/>
<pb n="KR4d0275_WYG_010-18a"/>
爾而城築之崇僅能如往嵗𤓰洲之壘湏厚為兵屯然<lb/>
後可固也然和州現興者三役未興者一役千秋澗一<lb/>
也姥下河二也韋游溝三也日役數千人惟千秋澗成<lb/>
粗可控扼姥下河所開沙夾欲使居民保聚其上彼己<lb/>
破州城而至江岸豈限一河而不能寨然舟行可以不<lb/>
由采石山下此前日太平守紛紛謂其恐奪采石之説<lb/>
者也或謂江流北岸可急而南岸迂緩亦在商賈自擇<lb/>
之耳韋㳺溝者可灌溉以為民田非可以保江也此外<lb/>
<pb n="KR4d0275_WYG_010-18b"/>
未興之役號清溪澗其工浩大不宜遽舉就使得成我<lb/>
萬有一失彼得自巢湖口引舟而來麻灃二湖水寨便<lb/>
破徑傅城下矣雖有千秋戍何所用之此事皆以告胡<lb/>
昉當亦自止然昉之意實有可嘉士大夫選愞而不肯<lb/>
任事已久而昉能慨然奮勵又其賦役均平年豐穀米<lb/>
狼戾民户雖勞莫不服從間有過節在朝廷酌而任之<lb/>
也某仰恃愛眷敢私布之幸賜容察向寒更乞上體注<lb/>
倚珍䕶寢饔倚俟端拜下情不勝馳頌<lb/>
<pb n="KR4d0275_WYG_010-19a"/>
　　上樞府劄子<lb/>
某竊見朝廷自夏秋以來以敵人意欲敗盟戒嚴邉備<lb/>
選任將帥簡練軍實為計甚悉惟是旬日傳聞聲勢頗<lb/>
熾道路洶洶皆以未知所向為憂雖廟謀深祕非中外<lb/>
所可得聞然人心不安緩急何以應敵質之輿論謂宜<lb/>
即有詔書明示逺近俾軍民士大夫曉然預知國事然<lb/>
後同心協慮共濟事機所繫甚大而或者以爲朝廷不<lb/>
欲先露失和之㫖若便降詔遂有形迹但當隠忍持重<lb/>
<pb n="KR4d0275_WYG_010-19b"/>
厲兵秣馬以俟其至此固善也奈人心不安何然前日<lb/>
既遣使訖固欲和爾彼乃不受吾使再定期日指索大<lb/>
臣繼而止要泛使吾皆拒而不遣是形迹已成矣況又<lb/>
受其流亡之民納其降附之地不可以為無迹而獨于<lb/>
詔書惜之何哉若必待侵犯吾圉然後降詔是時事屬<lb/>
倉猝淮甸之人必至奔擾江浙之衆當亦動揺而四方<lb/>
萬里之逺安能一日而諭及今為之始可以安人心而<lb/>
作士氣也語有之明其為賊敵乃可服今日詔書但當<lb/>
<pb n="KR4d0275_WYG_010-20a"/>
極言屈已和戎所以惠安海内而彼既敗盟則有不得<lb/>
已而後應之意萬一不至用兵夫復何害異時六飛果<lb/>
遂順動始别為誓師一詔以決大計作兩節施行似不<lb/>
相妨若或遷延致其傳檄境上事出倒置浮言胥動雖<lb/>
鞭之長不及馬腹矣某人㣲位下仰恃門下一日之眷<lb/>
用私布于左右如䝉采取願止以鈞意白而行之天下<lb/>
幸甚<lb/>
　　上周侍御劄子<lb/>
<pb n="KR4d0275_WYG_010-20b"/>
某伏覩正月二十五日聖㫖以福建六州地震令本路<lb/>
帥臣監司條具民間利病掯置寛恤事件疾速聞奏有<lb/>
以見主上勤恤民隠祗畏天戒欲海嶠之民安于田里<lb/>
徳至渥也如聞本路僅以瑣尾數事應詔曾未副聖主<lb/>
焦勞之意某嘗仕于閩見其民之貧者莫甚于上四州<lb/>
其為害者莫若二事一曰鈔鹽錢二曰上供銀是二者<lb/>
無嵗不有訴訟省部隂知其説監司明覩其患以經費<lb/>
所在為不可去曾不知其弊亦有可去者焉請試陳之<lb/>
<pb n="KR4d0275_WYG_010-21a"/>
所謂鈔鹽錢者景祐元年纔十萬貫也元豐二年始増<lb/>
六萬貫然三分之二則容人入納于𣙜貨務而興販者<lb/>
也一分則漕司般賣以充上四州嵗計者也自紹興三<lb/>
年住罷客鈔漕司認錢十五萬貫欲専其利則州縣向<lb/>
來一分嵗計自合從本司抱認不可暗増一分于鈔鹽<lb/>
之内而使州縣别添嵗計也既不逐綱取撥又不論奏<lb/>
豁除乃接續増添至三十萬貫州縣大困輸納後因提<lb/>
刑呉逵申請僅減八萬貫今猶二十二萬貫也四州之<lb/>
<pb n="KR4d0275_WYG_010-21b"/>
地從横千里運鹽之數無窮而食鹽之家有限上司期<lb/>
㑹急于星火州縣不得已往往隨産錢科于平民下戸<lb/>
科于耆保議者徒知賣鹽違法不知勢當如此也所謂<lb/>
上供銀者祖宗以來福建有嵗額錢二十萬貫熙寜二<lb/>
年始令買銀時價低小一貫止得一兩故為銀二十萬<lb/>
兩其後銀價雖増而銀額不減蔡京修崇寜上供格遂<lb/>
定為福建路上供銀建炎初宣諭朱廙嘗指言之州縣<lb/>
猶有餘錢陪貼收買以及二十萬兩之數近年科名日<lb/>
<pb n="KR4d0275_WYG_010-22a"/>
増銀價日倍州縣不復有餘矣故下四州之銀取于僧<lb/>
寺上四州之銀取于民戸其取于僧寺者不過削其徒<lb/>
之食猶未甚害取于民戸者則以鹽折之而僅償其半<lb/>
價拘催督迫銖兩畢輸器物釵珥雜然竝陳受納之際<lb/>
惻然可哀議者徒知買銀違法不知勢亦當如此也紹<lb/>
興三十年轉運副使王時开始見鈔鹽之弊乃獻本司<lb/>
錢三十萬緡以補州縣三十五年以後積欠鈔鹽錢近<lb/>
者轉運判官王瀹陳彌作等始見上供銀之弊又獻本<lb/>
<pb n="KR4d0275_WYG_010-22b"/>
司錢二十七萬餘緡以代上四州今嵗上供銀使不得<lb/>
科斂為監司者用心亦可嘉矣然止是暫寛州縣目前<lb/>
之急不能為一路永逺之利今欲為一路永逺之利者<lb/>
莫若以鈔鹽錢俾漕司嵗認其半其餘責之州縣則于<lb/>
朝廷經費初無所損而州縣實受其賜也或謂若使漕<lb/>
司嵗認恐不能辦曾不知福建漕司自罷鈔鹽而運綱<lb/>
所得増鹽之利甚多又有米麥他色科名之入前者興<lb/>
造不絶妄用百出衆所共知時升輩自三十年十一月<lb/>
<pb n="KR4d0275_WYG_010-23a"/>
至今年二月實及三年所獻通計五十七萬餘緡是每<lb/>
嵗可餘十九萬緡矣鈔鹽三之一不過七萬三千緡上<lb/>
供銀之半不過十二萬緡正可了辦如漕司果不肯認<lb/>
則乞委之他司或専命一官俾稽攷覈實本路財賦出<lb/>
入之數不務收其羨餘惟在必行去此二弊然後稍減<lb/>
州縣鹽綱命逐綱取撥鈔鹽錢以時出賣不得科賣于<lb/>
民今州縣上供銀以常年所給之半并今年漕司所認<lb/>
之半足可盡還其價而不得科買于民宿弊頓除財用<lb/>
<pb n="KR4d0275_WYG_010-23b"/>
亦足易咨怨為歡謡革厚斂為寛政和氣洋溢豈不消<lb/>
變異于逺方哉恭以侍御嘗持節于彼則一路之費所<lb/>
宜動心可以言而無疑而某言之則似有嫌是以不若<lb/>
告諸左右伏惟幸察<lb/>
　　措置武臣闗陞劄子<lb/>
臣竊以文武兩遷皆有闗陞之法文臣則皆用考第舉<lb/>
主自初官而陞令録自知縣而陞通判自通判而陞知<lb/>
州其法甚嚴武臣則惟有闗陞親民一節其法頗異故<lb/>
<pb n="KR4d0275_WYG_010-24a"/>
武舉軍班武藝特奏名出身人止用兩任四年餘人皆<lb/>
用兩任六年雖有考第之差而無舉主之限惟進納人<lb/>
用七考有監司知州通判三員奏舉始得親民紹興以<lb/>
來從軍大小使臣許理在軍年月以為資任宗室全用<lb/>
宮觀嶽廟歸正歸朝人止用不釐務任數皆得闗陞固<lb/>
異于祖宗之法矣臣聞祖宗朝最重武臣親民資序必<lb/>
歴親民始得擢用與文臣改官親民事體略等況今聖<lb/>
神臨御外則用為提刑郡守内則増置閤門舍人同于<lb/>
<pb n="KR4d0275_WYG_010-24b"/>
觀閣小則通注知縣縣尉俾歴民事則武臣闗陞之法<lb/>
亦宜稍同文臣以明陛下文武竝用之意也淳熙初臣<lb/>
僚有請武臣亦用舉主四人内監司一人方許闗陞又<lb/>
有親民闗陞正副將而正副將闗陞小郡州鈐轄路分<lb/>
副都監之目其格太繁故不可行臣前嵗十月亦嘗論<lb/>
此是時特䝉陛下開納後來未見别有施行臣愚以謂<lb/>
政貴簡嚴而易舉法貴輕重之適宜夫欲使武臣盡如<lb/>
文臣必用奏舉逐任闗改則舉主誠不易得莫若止循<lb/>
<pb n="KR4d0275_WYG_010-25a"/>
舊法而附益之使武舉軍班武藝特奏名出身人用兩<lb/>
任四考而不用舉主自餘皆湏六考内有州縣職事或<lb/>
諸司官屬一任二考<hi>職事并官屬合立定色目</hi>舉主二人内監司一<lb/>
人<hi>文臣闗陞通判亦用舉主二人内監司一人</hi>方許闗陞親民内有戰功者<lb/>
免用舉主雖如宗室已有釐務窠闕歸正歸朝之人亦<lb/>
有釐務期限一等行之似亦未害惟進納之官則仍舊<lb/>
法蓋武臣轉至武翼郎以上入仕三十年兩遇大禮既<lb/>
闗陞者便許奏薦恩例匪薄而舉主所以保任其終身<lb/>
<pb n="KR4d0275_WYG_010-25b"/>
監司所以亷察其能否若州縣諸司官屬差遣皆有職<lb/>
掌可試以事異時人材更練必有副陛下之用益可觀<lb/>
矣事若甚㣲法意有在惟聖㫖念焉取進止<lb/>
　　看詳文武格法劄子<hi>係趙思申請同留正看詳</hi>
　臣等准尚書省劄子備坐臣僚劄子奏臣竊惟文武<lb/>
　竝用長久之術古者卿士之官而命以統六師之職<lb/>
　元帥之謀而取其敦詩書之義近日朝廷用人蓋得<lb/>
　諸此然而州郡之間人才之用容有未盡用人而有<lb/>
<pb n="KR4d0275_WYG_010-26a"/>
　未盡者以拘于法也為文臣者以治文事職事有不<lb/>
　舉才力有不稱為州郡者不得而變更之為武臣者<lb/>
　間有才之可任有智之可使為州郡者亦不得選而<lb/>
　用之以故職務曠廢因循沿襲官費廪粟民受其蠧<lb/>
　難以頓革臣以謂銓曹注擬按資格而授之其人之<lb/>
　才否初莫之察也及其試吏于州郡之日其人之為<lb/>
　貪為昬為明為郡守者皆得而知之知之而不敢輕<lb/>
　于變易者以法之拘也為今之計凡州郡之間惟典<lb/>
<pb n="KR4d0275_WYG_010-26b"/>
　刑獄任分敎之官不可用武臣自餘職幕令佐而下<lb/>
　或有不稱厥職許從守郡之臣隨才而器使之不拘<lb/>
　以文武格法若然則人稱其官官無廢事文武竝用<lb/>
　有得于此取進止<lb/>
八月二十八日三省同奉聖㫖令韓元吉留正同共看<lb/>
詳措置聞奏者臣等看詳上件臣僚劄子止謂州郡之<lb/>
間文臣有職事不舉武臣有才智可取者欲許州郡通<lb/>
融任使其用意雖若可採其為説則非也緣州郡一時<lb/>
<pb n="KR4d0275_WYG_010-27a"/>
任使官屬非有著令拘于文武者自可通選其職幕令<lb/>
佐都監巡檢等自吏部注授各有文武資格本法今若<lb/>
遇有不職一切不拘本法直使守臣隨才改易號稱器<lb/>
使則是吏部格法可廢而權悉歸于州郡矣使守臣果<lb/>
賢而無私則所改易猶云可用亦不可常行其或不賢<lb/>
而率任私意則所惡者下移指為不職所喜者上遷指<lb/>
為有才愈見紊亂怨讟並興有唐藩鎮擅用吏之風未<lb/>
見其可也仰惟國家銓選之法循資任格雖總于吏部<lb/>
<pb n="KR4d0275_WYG_010-27b"/>
而又設按舉對移之法于外許監司郡守得以詳察以<lb/>
故用吏之權歸于上而察吏之法行于下祖宗之制至<lb/>
盡且公不可易也在法州縣官有許察其能否難易而<lb/>
隨宜對換者有許其對移而不得移充某官某職者有<lb/>
許其體量老儒而便令致仕者有雖許對換而放令離<lb/>
任不妨後人者有遇其不職未差替人許其奏舉以填<lb/>
現闕者有遇闕無官可權許其選差罷任待闕官者著<lb/>
令甚明其責皆在監司而不専在郡守惟司理司法則<lb/>
<pb n="KR4d0275_WYG_010-28a"/>
郡守得事對換選人中老病昏懦則守倅得専體量今<lb/>
如臣僚劄子所請則不問許與不許對換可與不可填<lb/>
闕亦不申聞監司而州郡皆欲自専而行前項條法悉<lb/>
無用矣文武交互猶其末也臣等竊謂若陛下但欲稍<lb/>
以民事試之武臣則臣等近因㸔詳官制已嘗申陳祖<lb/>
宗舊制沿邉知縣曽用武臣通差與沿邉縣尉一等今<lb/>
檢照在部武臣尉闕已有百處而武臣知縣止有五處<lb/>
盖沿邉地分與舊不同未曽増改無緣可以差注臣等<lb/>
<pb n="KR4d0275_WYG_010-28b"/>
不能遥度乞自朝廷行下諸路帥臣監司同共保明沿<lb/>
邉地分及湖廣屢經盗賊縣道可通差武臣窠闕開具<lb/>
申奉候到俾吏部措置依法注授大使臣注知縣小使<lb/>
臣注縣令則為經久之制然武臣可任此者亦湏通曉<lb/>
文法諳練民事之人吏部毎以舉狀定功分緣武臣舉<lb/>
狀止是一例舉充陞陟而以考地理為親民資序合稍<lb/>
分别令應文武官嵗舉武臣陞陟者于内舉二人堪充<lb/>
陞陟親民任使<hi>現今文狀舉狀係有舉充改官親民任使員數方授知縣</hi>有親民舉<lb/>
<pb n="KR4d0275_WYG_010-29a"/>
狀兩紙考第及格到部之人方得授知縣縣令兼伏見<lb/>
諸路帥臣監司屬官内有准備差使一職文臣任之則<lb/>
為屬官武臣任之則與指使使臣一同其逐司自有指<lb/>
使名闕事體未均欲乞將諸路帥臣監司下武臣准備<lb/>
差使並改作准備差遣自今悉從堂除與武臣例為屬<lb/>
官以選用武臣之才者自餘州縣監當通注武臣係有<lb/>
常法州郡一時委使通用武臣係有舊制不在朝廷更<lb/>
變條令復降指揮庶得允當伏乞睿慈特賜詳酌施行<lb/>
<pb n="KR4d0275_WYG_010-29b"/>
　　辭權中書舍人劄子<lb/>
某伏准尚書省劄子今月二十一日三省同奉聖㫖韓<lb/>
某時暫兼權中書舍人掌行命令雖暫兼權自来係差<lb/>
有出身官重念某門䕃入仕文詞淺拙冐昧攝承恐渉<lb/>
清議欲望朝廷特賜敷奏别行差官以安愚分不勝幸<lb/>
甚<lb/>
　　又二月再辭劄子<lb/>
某伏准尚書省劄子今月四日三省同奉聖㫖某依舊<lb/>
<pb n="KR4d0275_WYG_010-30a"/>
兼權中書舍人者重念某昨䝉指揮緣林機差充接送<lb/>
伴時暫兼權上件職事今來係正有窠闕而某以無出<lb/>
身人尚兹攝承恐貽衆議欲望朝廷特賜敷奏别行選<lb/>
差以安愚分不勝厚幸<lb/>
　　薦郭見義蔡迨劄子<lb/>
臣仰惟陛下躬文明之治旁求儒雅以闡帝王之制尤<lb/>
以軫念故家人物為先如臣愚鈍不肖叨䝉睿眷毎加<lb/>
殊奬竊思報國但有薦賢臣伏見朝奉郎權發遣光化<lb/>
<pb n="KR4d0275_WYG_010-30b"/>
軍郭見義故宣徽使郭逵之後力學能文才藻宏掞雖<lb/>
以進士登科而恬退不務進取甘心逺官時無知者又<lb/>
伏見從政郎蔡迨名臣文忠蔡齊之後學有家法筆力<lb/>
雅健得制作之體久困州縣無因自逹二人者皆中原<lb/>
舊族忠信修飭綽有典型恐可副聖神蒐延之意資承<lb/>
明著述之選不如所舉臣甘被罪惟是進越冐凟天聽<lb/>
臣無任恐懼之至取進止<lb/>
　　自辨劄子<lb/>
<pb n="KR4d0275_WYG_010-31a"/>
臣愚戅拙直久荷聖知初無尺寸之勞仰圖報稱委付<lb/>
一州僅及朞月自速曠戾祗荷寛典不當有言重冐宸<lb/>
聽但念臣䝉提刑司所按四事買羅専輒止以去嵗退<lb/>
剝者多官吏坐罪今年欲湊足綱運以趁省限故令違<lb/>
限不納及所納不中者折納原價數實不多而坊塲錢<lb/>
僅四千緡及漕司員撲蘭溪酒坊所欠境内盜賊未獲<lb/>
尚有限日至于陳桂聚衆毆打税官臣以情重法輕故<lb/>
嘗奏請惟是臣遇事率略有失自顧者提刑韓俁曽以<lb/>
<pb n="KR4d0275_WYG_010-31b"/>
劄子通與守倅催督官錢盖亦公移之比而簽㕔官循<lb/>
例一面回文臣以鹵莽偶忘報應今始聞韓俣謂臣有<lb/>
輕忽武臣之意臣材力駑下自䝉陛下抜擢屢與武臣<lb/>
同事被命出疆及叨館伴㸔詳官制等毎務和同何嘗<lb/>
稍有輕忽之疑緣俣與臣素未相識亦臣之疎悔愧何<lb/>
及臣深恐職事相干别致悔吝故不避鈇鉞欲望聖慈<lb/>
許臣閒退而臣區區肝膽敢具奏知仰乞天地父母之<lb/>
仁特賜睿照臣則萬幸薦瀆天威臣無任激切屏營之<lb/>
<pb n="KR4d0275_WYG_010-32a"/>
至<lb/>
　　乞宫觀劄子<lb/>
伏念某昨自銓曹誤䝉聖恩再畀近郡方俟改嵗即丐<lb/>
退間緣某政事之謬不足化服豪強遂形飛謗行誼之<lb/>
疎無以孚信士類至謂鮮亷曲荷保全何敢自辨惟乞<lb/>
賜陶鑄一宫觀差遣不勝幸甚干冐威嚴某下情無任<lb/>
愧懼之至<lb/>
　　建寜府乞宫觀劄子<lb/>
<pb n="KR4d0275_WYG_010-32b"/>
臣輒瀝愚悃仰干天聽伏念臣賦才短拙禀性疎直䝉<lb/>
陛下特逹之知擢寘從班既乏絲毫之補祗荷厚恩二<lb/>
年之間叨守兩部自婺易建曲示保全天地父母之施<lb/>
益隆臣罄竭駑鈍未知報塞緣臣憂患之餘目力頓昬<lb/>
素苦怔忪之疾心力不逮潛藩重地非所久安幸今郡<lb/>
境年榖豐登奸盜警戢汰軍散吏俸給以時上供錢物<lb/>
不曽虧滯非有規避之私欲望聖慈矜憐病瘁除在外<lb/>
宫觀一次俾臣少就閒秩休養筋骸庶幾他日尚可復<lb/>
<pb n="KR4d0275_WYG_010-33a"/>
被使令之末臣不勝萬幸冐瀆宸嚴無任恐懼戰慄之<lb/>
至取進止<lb/>
　　婺州乞宫觀劄子<lb/>
臣輒瀝血誠不避鈇鉞干冐淵聽臣守藩無善近貽監<lb/>
司按察分當汰斥聖恩寛大第從鐫等天地父母之仁<lb/>
雖臣粉骨碎身未知圖報之所竊惟臣之事君如子事<lb/>
父犯而無隠要在盡情臣之肝膽若不披露于陛下之<lb/>
前臣則有隠情之罪伏念臣迂拙因荷陛下㧞擢寘之<lb/>
<pb n="KR4d0275_WYG_010-33b"/>
侍從昨奉清光毎䝉異眷試以輔郡適遭旱暵之餘公<lb/>
私空匱飢民滿野臣不敢辭難以孤任使罄竭駑鈍左<lb/>
枝右梧幸及豐登無所規避方欲祈就閒散少息疲懦<lb/>
之軀才疎政拙遽被刺舉事之曲折何敢自辨固當仰<lb/>
體陛下重易守臣之意黽勉効職但臣多病蚤衰心志<lb/>
凋耗連年哭女目力頓昬自難久居煩劇之郡況臣賦<lb/>
性疎直動乏周慮若不引避誠恐職事之間有重悔吝<lb/>
在臣孤跡委實難安伏望聖慈察臣素無他腸憐臣非<lb/>
<pb n="KR4d0275_WYG_010-34a"/>
有避事特降睿㫖畀臣一在外宫觀差遣稍延嵗月未<lb/>
填溝壑皆所以事陛下之日也上瀆宸聽臣無任隕越<lb/>
戰懼之至取進止<lb/>
　　代留守司起居劄子<hi>壬午</hi>
臣伏審車駕進發巡幸已抵建康者竊以強敵渝盟自<lb/>
貽隕命天師戡難所向奏功尚勤鑾輅之時巡甫居陪<lb/>
都而肆覲凡在觀聽孰不歡呼恭惟皇帝陛下體勝殘<lb/>
去殺之仁修安民和衆之武事之皮幣初豈吝而不為<lb/>
<pb n="KR4d0275_WYG_010-34b"/>
鍜乃戈矛非得已而後用天之所助鬼得而誅旌旜方<lb/>
動于江淮號令已宣于河洛惟時機㑹繫國安危冀觀<lb/>
餘孽之豆分少徯中原之響應庶出萬全之䇿以恢億<lb/>
世之基既疆圉之肅清将輿圖之盡復臣久叨眷遇粗<lb/>
有樸忠屬暫司管鑰之留不能執羈靮而從跂望行闕<lb/>
臣無任拳拳激切之至<lb/>
　<lb/>
　南澗甲乙稿巻十<lb/>
</p>
<p>
</p>
  </div>
</body>
</text>
</TEI>
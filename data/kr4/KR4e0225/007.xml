<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>高子遺書卷七</head>
    <p>
<pb n="KR4e0225_WYG_007-1a"/>
欽定四庫全書<lb/>
　高子遺書卷七　　　　　明　高攀龍　撰<lb/>
　　疏<lb/>
　　　崇正學闢異説疏<hi>萬厯二十年為行人上得㫖允行</hi>
臣惟自古治天下者未有不以教化為先務而教化之<lb/>
汙隆則學術之邪正為之所係非小也是以聖帝明王<lb/>
必務表章正學使天下曉然知所趨截然有所守而後<lb/>
上無異教下無異習道徳可一風俗可同賢才出而治<lb/>
<pb n="KR4e0225_WYG_007-1b"/>
化昌矣臣見四川僉事張世則一本大略自謂讀大學<lb/>
古本而有悟知程朱誤人之甚謂朱熹之學專務尚博<lb/>
不能誠意成宋一代之風俗議論多而成功少天下卒<lb/>
於委靡而不振於是以所著大學初義上獻欲施行天<lb/>
下一改章句之舊臣惟自昔儒者説經不能無異同而<lb/>
是非不容有乖謬是非謬則萬事謬矣以程朱大賢謂<lb/>
其學曰不能誠意謂其教曰誤人之甚是耶非耶議之<lb/>
於私家猶為一人之偏詖而於聖賢無損鳴之於大廷<lb/>
<pb n="KR4e0225_WYG_007-2a"/>
則遂足以亂天下之觀聴而於世教有害臣有不容己<lb/>
於言者矣夫自孟子歿而孔子之學無傳千四百年而<lb/>
始有宋儒周敦頤程顥程頤張載朱熹得其正傳而絶<lb/>
學復續學者始知所從入之途其功罔極矣然是五賢<lb/>
者生於宋而宋不能用其學之萬一前則章惇蔡京之<lb/>
徒斥之為奸黨後則韓侂胄之徒斥之為偽學貶逐禁<lb/>
錮以迄於亡恭惟我太祖高皇帝天縱神聖作民君師<lb/>
即位之初首立太學拜許存仁為祭酒以司教化存仁<lb/>
<pb n="KR4e0225_WYG_007-2b"/>
為先儒許謙之孫謙承朱熹正學而存仁承上命以為<lb/>
教一宗朱氏之學令學者非五經四書不讀非濂洛闗<lb/>
閩之學不講而天下翕然向風矣我成祖文皇帝益張<lb/>
而大之命儒臣輯五經四書大全而傳註一以濂洛闗<lb/>
閩為主自漢儒以下取其同而刪其異别以諸儒之書<lb/>
類為性理全書同頒布天下永樂二年饒州儒士朱友<lb/>
季詣闕獻所著書專詆毁周程張朱之説上覽而怒曰<lb/>
此儒之賊也特遣行人押友季還饒州令有司聲罪杖<lb/>
<pb n="KR4e0225_WYG_007-3a"/>
遣悉焚其所著書曰毋誤後人於是邪説屏息吾道中<lb/>
天矣迨今二百餘年以来庠序之所教制科之所取一<lb/>
稟於是學者幼而讀之老而不知一言為可用者固多<lb/>
然而真儒如薛瑄胡居仁吳與弼陳真晟曹端羅倫莊<lb/>
㫤章懋張元禎陳茂烈蔡清陳獻章王守仁諸人彬彬<lb/>
盛矣至一代之風俗上有紀綱下重名節當變故之秋<lb/>
率多仗義死節之士值權奸之際不乏敢言直諫之臣<lb/>
賢士大夫之公評士庶之清議是非井然一有不當於<lb/>
<pb n="KR4e0225_WYG_007-3b"/>
人心羣起而議其後故至於今上下相維持非祖宗教<lb/>
育之明騐與不意今日乃有如世則肆然斥之曰誤人<lb/>
曰不誠欲變祖宗表章之至意率天下而盡背之也即<lb/>
世則所論程朱之學亦可謂不得其門者矣夫程朱之<lb/>
學其始終條理之全下學上達之妙固未易言語形容<lb/>
然其大要則不出涵養用敬進學在致知二語此非程<lb/>
朱之教也孔子之教也故窮理即博文之謂也居敬即<lb/>
約禮之謂也非孔子之教也堯舜之教也故博文即惟<lb/>
<pb n="KR4e0225_WYG_007-4a"/>
精之謂也約禮即惟一之謂也二者合一並進而主敬<lb/>
為本故理日明瑩則心日靜虚動直而初非溺於詞章<lb/>
心益定靜則理益資深逢原而初不流於空寂此聖學<lb/>
所以允執其中也至大學一書程子所揭為初學入徳<lb/>
之門而章句之作則朱子所為一生竭盡精力之筆後<lb/>
人學未造其域豈容輕議况古書皆有錯簡古本安可<lb/>
盡信世則之言誠意是矣豈諸儒獨不教人誠意乎誠<lb/>
者聖人之本學之所以成始成終功先格致正所以誠<lb/>
<pb n="KR4e0225_WYG_007-4b"/>
正也意有不誠心有不正即非所以為格致也若夫溺<lb/>
於記誦狥外忘本此俗學所以為陋豈大學格致之教<lb/>
哉夫孔子之道至程朱而闡明殆盡學孔子而必由程<lb/>
朱正如入室而必由户世之學者誠能虚心涵泳切己<lb/>
體察毋務新竒而先以一己之私意主張於前毋務立<lb/>
説而取聖賢之言矯揉為己之用循循焉以周程張朱為<lb/>
四書之階梯以四書為五經之階梯自得之而道可幾<lb/>
矣故善學者黙而識之不言而信述而不作心逸日休<lb/>
<pb n="KR4e0225_WYG_007-5a"/>
况今天下不患無論説而患無躬行就聖賢已明之道<lb/>
誠心而力行則事半而功倍矣何必嘵嘵焉必務自私<lb/>
用智欲伸其一己之説為也世則又以宋之不振歸咎<lb/>
於諸儒之學噫是何言也人主不能用其道雖以孔子<lb/>
之聖生於魯而不能救魯之衰微何疑於諸儒宋之亡<lb/>
也由前而言則壊於新法由後而言則壊於和議今不<lb/>
咎王安石呂惠卿蔡京章惇黄潛善汪伯彦秦檜韓侂<lb/>
胄之徒而咎諸儒之學何心哉夫所謂議論多而成功<lb/>
<pb n="KR4e0225_WYG_007-5b"/>
少者非言者之罪而用言者之罪也自古芻蕘獻説工<lb/>
瞽陳規其議論豈不至多然而上之人善於用中則片<lb/>
言可折而盈廷可廢天下見事功之實而不見議論之<lb/>
虚上之人漫無可否則人持所見而邪正雜陳徒滋耳<lb/>
目之煩無補經綸之實耳豈以人人緘黙而後為盛世<lb/>
乎世則又謂本朝持衡國是者無決斷之勇分猷庶職<lb/>
者有模稜之風庠序無真才實學之士朝廷鮮實心任<lb/>
事之臣此信有之正不學之故也奈何反以咎程朱之<lb/>
<pb n="KR4e0225_WYG_007-6a"/>
學也抑臣有深憂焉自世廟以前雖有訓詁詞章之習<lb/>
而天下多實學自穆廟以来率多玲瓏虚幻之談而弊<lb/>
不知所終笑宋儒之拙而規矩繩墨脱落無存以頓悟<lb/>
為工而巧變圓融不可方物故今高明之士半已為佛<lb/>
老之徒然猶知儒之為尊必藉假儒文釋援釋入儒者<lb/>
内有秉彞之良外有惟皇之制也而其隠衷真志則皆<lb/>
借孔孟為文飾與程朱為仇敵矣故今日對病之藥正<lb/>
在扶持程朱之學深嚴二氏之防而後孔孟之學明使<lb/>
<pb n="KR4e0225_WYG_007-6b"/>
世則之言一倡天下之棄其仇敵也不啻芻狗焉於是<lb/>
人人自逞其私淫辭充塞正路榛蕪將二祖列宗之教<lb/>
蕩然掃地矣伏願陛下皇建有極端本化人身體孔孟<lb/>
之微言首崇程朱之正學必親經書以窮理必收放心<lb/>
以居敬朝乾夕惕省察克治思天之所與人而人之所<lb/>
受於天惟有仁義禮智四者人君為天之子必克完天<lb/>
之賦予而後永膺天之眷命一念之發一事之動審其<lb/>
果合於仁合於義合於禮合於智則務擴而充之力而<lb/>
<pb n="KR4e0225_WYG_007-7a"/>
行之審其有不合者則務遏而勿思禁而勿行如是日<lb/>
新又新純為天徳則萬化之源清萬幾次第畢舉聖主<lb/>
之精神一奮天下之意氣維新矣於是體二祖之意振<lb/>
正學於陵夷廢墜之餘明詔中外非四書五經不讀而<lb/>
不得浸淫於佛老之説非濂洛闗閩之學不講而不得<lb/>
淆亂以新竒之談學無分門士無異習人心貞一教化<lb/>
大同如是而人才不出政治不隆者從古以来未之有<lb/>
也臣入仕之初適見世則之疏不勝私憂隠慮遂有此<lb/>
<pb n="KR4e0225_WYG_007-7b"/>
論辨或曰四方多事何暇為此清談臣謂不然此天下<lb/>
之大本古今之命脈危微之别毫釐千里之差千聖兢<lb/>
兢於此而可以細故視之哉故不避僭越之嫌迂濶之<lb/>
誚冒昧上陳伏乞聖明采擇<lb/>
　　　今日第一要務疏<hi>萬厯二十年為行人上留中</hi>
臣觀今天下事勢岌岌矣强敵既為門庭之患而倭賊<lb/>
復為堂奥之災人情詾詾識者寒心所幸者紀綱未盡<lb/>
壞人心尚在離合之間誠得其要而圖之則天心感格<lb/>
<pb n="KR4e0225_WYG_007-8a"/>
民心悦懌元氣一復神氣即振而天下可措於泰山之<lb/>
安故不敢瑣聒特揭其至要者二端上聞一曰天下之<lb/>
大本臣聞天下之事有本有末正其本者雖若迂緩而<lb/>
實易為力救其末者雖若切至而實難為功所謂天下<lb/>
之本者何陛下之心是也人君之心與天為一呼吸相<lb/>
通一念而善天以善應之一念不善天以不善應之如<lb/>
影之隨形纖悉不爽是以古之聖王終日乾乾操存此<lb/>
心以對越在天故曰昊天曰明及爾出王昊天曰旦及<lb/>
<pb n="KR4e0225_WYG_007-8b"/>
爾游衍蓋自朝及夕出王游衍無息不與天相對故天<lb/>
理流行人欲屏息而能常凝帝眷於無聲無臭之表然<lb/>
人心至活倏忽之間起滅萬狀未有無所事事而能懸<lb/>
空守之者故必觀經書以求聖賢存心養性之道或觀<lb/>
史鑑以求古今治亂興亡之原君子小人立心行事之<lb/>
别又必時召侍臣相與講説討論以求治國平天下之<lb/>
要如是則一日之間此心常止於義理人欲不得而乗<lb/>
之心有所止則靜心靜則氣和氣和則喜怒皆中節而<lb/>
<pb n="KR4e0225_WYG_007-9a"/>
刑罰不過其則聖心沖然和平聖體泰然安舒而後天<lb/>
地之和應之七政循軌雨暘時若萬物茂盛百姓阜成<lb/>
所謂篤恭而天下平蓋自然之實理也我太祖髙皇帝<lb/>
曰人心虚靈乗氣機出入操而存之為難成祖文皇帝<lb/>
曰人君不可有所好樂流而不返則欲必勝理朕每退<lb/>
朝未嘗不思管束此心為切要此二祖所以逺紹堯舜<lb/>
精一之傳而聖子神孫所當萬世佩服者也臣少伏草<lb/>
茅側聞陛下憂天時亢旱布袍步行禱雨陛下此心何<lb/>
<pb n="KR4e0225_WYG_007-9b"/>
心也畏天命悲人窮惻然不能自寧故屈萬乗之尊為<lb/>
步行之勞而不憚也然而靈雨隨車天心格矣當其時<lb/>
臣見雖山童田叟莫不舉手加額歡欣鼓舞謂聖天子<lb/>
舉動為萬代瞻仰是人心格矣陛下一舉而天人交格<lb/>
如此孰謂蒼蒼者不可知而林林總總者不易化乎伏<lb/>
願陛下常提此心保而勿失擴而充之每事皆然陛下<lb/>
今日如此即今日之堯舜也明日如此即明日之堯舜<lb/>
也堯舜之道至易至簡言之似迂闊而行之實無難故<lb/>
<pb n="KR4e0225_WYG_007-10a"/>
雖為山九仞苟一念怠荒即前功盡棄也雖未覆一簣<lb/>
苟一念精進為之即是也陛下何憚而不為堯舜使聖徳<lb/>
光於海隅休聲傳於萬世乎此為天下之大本伏惟聖<lb/>
明留意臣愚不勝惓惓二曰天下之大機臣聞天下之<lb/>
事必有其機事機一握則百年之業可底成於一朝兆<lb/>
庶之情能轉移於俄頃何則機者神化之樞得其機而<lb/>
化斯神也臣觀今日内而百官外而萬姓所引領望於<lb/>
陛下其最急者曰除刑戮舉朝講用諫臣發内帑是四<lb/>
<pb n="KR4e0225_WYG_007-10b"/>
者陛下為之易如反掌然而天下臣民所注向忽快觀<lb/>
於一朝如飢者之得食渴者之得飲觀聴遽新精神頓<lb/>
聳天下之事無不可為矣夫上帝以生物為心天子以<lb/>
天心為心豈以仁聖如陛下而獨不然乎臣固知必左<lb/>
右使令之人懾於天威而舉動失措故益動天怒而刑<lb/>
責太過耳夫不安則傾人極則變理之常也豈以睿知<lb/>
如陛下不慮此乎臣以為慮之亦無益也反之固甚易<lb/>
也陛下誠自今日開誠諭之許以更始盡除刑戮將見<lb/>
<pb n="KR4e0225_WYG_007-11a"/>
人心悦服皆如再生聖主推心置人腹而左右傾心戴<lb/>
一人上下相安永無意外之變豈非挽囬天心奠安宗社<lb/>
之至計乎特在陛下一念轉移間耳所謂舉朝講陛下即<lb/>
未能盡復其舊或五日一舉或十日一舉稍省虚文使<lb/>
聖躬不至厭倦孰曰不宜乎或以午朝或以晚朝預為<lb/>
傳宣惟聖意所在孰曰不宜乎或御便殿時召輔臣從<lb/>
容咨訪相與經畫天下人心豈不警䇿萬倍乎所謂用<lb/>
諫臣非謂建言諸臣皆君子而無小人參於其間也夫<lb/>
<pb n="KR4e0225_WYG_007-11b"/>
天下固有沽名釣譽之小人而必無同流合汙之君子<lb/>
故諸臣未必皆真而真者出於其中陛下容吏部從一<lb/>
時之望精人倫之選擢而用之豈不彰天地無心之化<lb/>
帝王從諫之美今必使秉銓者畏罪不敢推貶謫者以<lb/>
官為禁錮是使賢不肖皆無由顯見而天下後世謂聖<lb/>
人之朝以言為禁如聖徳何夫安居以享榮貴自守以<lb/>
待遷除豈非人情所甚便諸臣明知其不利於已而必<lb/>
慷慨論列者無他其一念忠君愛國之誠激於中而有<lb/>
<pb n="KR4e0225_WYG_007-12a"/>
不能自已耳為人子諫於父母逢父母之怒至於笞撻<lb/>
及其事定之後父母未有不思其言而矜其情者臣固<lb/>
知陛下於諸臣必有如父母之於子者矣所謂發内帑<lb/>
臣非欲陛下盡損内廷之積為天下之用也臣觀古今<lb/>
善理財者無如周公而周官所立泉府謂之曰泉者欲<lb/>
其如泉之流而不滯也記曰有財此有用故財用相因<lb/>
善用之則為治平之道不用則為無益之物臣以為宜<lb/>
許户部得以通融出入有事則暫借為邊方之用不致<lb/>
<pb n="KR4e0225_WYG_007-12b"/>
天下急賦歛而激生他變無事則仍補還原數以備不<lb/>
時之需既明示天下以天子無私財而實則府庫之財<lb/>
未有非其財者也天下之事可言者不止於是而四者<lb/>
其要機伏惟聖明留意臣愚不勝惓惓以上二者為今<lb/>
日第一要務而聖心尤為根本必如是則天心格而天<lb/>
下可無水旱之災民心悦而率土益堅尊親之戴陛下<lb/>
試行臣言將見朞月之間萬事改觀邊方將吏勇氣百<lb/>
倍何憂疆圉之不靖哉不然則上下之情日隔天下之<lb/>
<pb n="KR4e0225_WYG_007-13a"/>
心日離臣恐可虞之事不獨在叛軍彊敵海島不測之<lb/>
夷而又有不可知者矣伏願陛下擴天覆地載之𢎞仁<lb/>
垂日照月臨之精鑑慨然而俞之毅然而行之赫傳聖<lb/>
諭示清秋朝講之期再下吏户二部議行臣説使百官<lb/>
萬民窮年累月之望一旦易為歡騰踊躍之情無論其<lb/>
他即此中外之人情亦足以感皇天而丕變四海矣<lb/>
　　　聖明亟垂軫恤疏<hi>天啓元年為光祿寺寺丞擬因臺臣李公疏先上得㫖允</hi>
　　　<hi>行遂止</hi>
<pb n="KR4e0225_WYG_007-13b"/>
臣三十年前官行人司行人曽於嚴寒見窮民赤體行<lb/>
乞者不勝悚惕然間有之而已今䝉聖恩擢用再至京<lb/>
師則窮民赤體者徧滿街衢矣每近日暮皇城左右哀<lb/>
號之聲悲慘萬狀臣往来過之目不忍視耳不忍聞痛<lb/>
心刺膓眠食俱惡臣日在東門恭進陛下膳羞慨然歎<lb/>
曰滿目窮民不過費陛下一朝之享而足也昔齊景公<lb/>
時天大雨雪景公衣狐白之裘臨朝而曰不寒晏嬰進<lb/>
曰古之賢君飽而念飢暖而念寒景公悟脱裘發粟以<lb/>
<pb n="KR4e0225_WYG_007-14a"/>
與飢寒者夫景公一國諸侯能行一善名昭千古况我<lb/>
皇上神聖何善不能為在一舉念間耳景泰中本寺寺<lb/>
丞王鍾奏東安門外夾道中日有窮民跪拜乞錢四闗<lb/>
無處無之遇寒沍必有凍死乞敇户部等衙門勘審人<lb/>
給布衣一身米一斗審其原籍有親戚者待明年春暖<lb/>
沿途給與口糧逓送還家其無親戚者在京以沒官房<lb/>
給之仍行天下有司遇有窮民一體矜恤得㫖户部議<lb/>
行成化時禮部尚書姚䕫奏乞特敕巡街御史督五城<lb/>
<pb n="KR4e0225_WYG_007-14b"/>
兵馬拘審道途乞丐殘疾之人有家者責親隣收管無<lb/>
家者收入養濟院照例給薪米其外来者亦暫收之候<lb/>
和暖量與行糧送還原籍有司一體存恤務令得所此<lb/>
亦調攝和氣之一端也憲宗可其奏曰無問老幼男女<lb/>
有無家及外来者順天府尹盡數收入養濟院記名設<lb/>
法養贍無令失所萬厯四十年本寺少卿徐必達疏内<lb/>
有請恤窮民一欵云文王哀先煢獨阿衡恥一夫不𫉬<lb/>
奈何令輦轂下有此邇之不能逺於何有又言操臣丁<lb/>
<pb n="KR4e0225_WYG_007-15a"/>
賓署南光祿時清理南京飯堂籍闔城飢民姓名逐坊<lb/>
約期給以錢米具受實惠况六飛親御之地何乃獨屯<lb/>
其膏請敕令各城御史照二臣題准行兵馬司按坊按<lb/>
鋪備核各飢民給以火烙印牌户部出米御史按牌親<lb/>
給夜則查空閒官房分編字號亦按牌投宿其法甚善<lb/>
惜此疏留中不行臣謂此一舉也王政所必不容己况<lb/>
陛下一元伊始萬壽方新今萬國執玉九夷貢琛而令<lb/>
赤子寒無一縷赤身立骨輾轉於塗泥之中叫號於風<lb/>
<pb n="KR4e0225_WYG_007-15b"/>
雪之夜豈盛世光景可使四海九州萬目萬耳聞且見<lb/>
乎臣隠度之此類窮民多不過千餘目前最急者當人<lb/>
與絮衣一身米一斗户工部百孔千瘡之時決不能及<lb/>
此合宜於本寺預借庫銀四百兩倉米一百石且為千<lb/>
人卒嵗之計容本寺臣涂喬遷等㑹同巡視科道清查<lb/>
應節省錢糧上請陛下允行補還此數可以不費陛下<lb/>
纖毫而增聖徳無量如不以臣言為謬立發本寺庫銀<lb/>
四百兩倉米一百石委本寺堂上官一員督精敏署官製<lb/>
<pb n="KR4e0225_WYG_007-16a"/>
衣仍設法隨米給散務令人受實惠此係權宜後不可<lb/>
為例更乞敕下户工二部如景泰成化間王鍾姚䕫題<lb/>
准事例及萬厯間徐必達題請事理立為可久之制其<lb/>
於導和迎祥豈曰小補<lb/>
　　　破格用人疏<hi>天啓二年為光祿寺少卿上得㫖允行</hi>
臣觀今日之事大不可測也敵人長驅與否不可測也<lb/>
山海闗能堅守與否不可測也各邊口保無疎虞與否<lb/>
不可測也西敵保無乗虚與否不可測也而我所以備<lb/>
<pb n="KR4e0225_WYG_007-16b"/>
之者泛泛然日復一日無一可見之實事則有坐待危<lb/>
亡而已非常之時豈當守尋常之格臣以為宜特設一<lb/>
防禦大臣專理守戰招豪傑如協理詹事府事禮部右<lb/>
侍郎孫承宗其選也臣不識承宗見其言論忠義懇切<lb/>
絶無瞻避詢之賢士大夫皆謂豪傑之士有為之才又<lb/>
素留心兵事果其用之當以學士兼尚書都御史職銜<lb/>
如在外總督之任於京師開府行事與部院名位相並<lb/>
職事相通庶幾行無窒礙更别發帑金數萬令其修舉<lb/>
<pb n="KR4e0225_WYG_007-17a"/>
庶務不至支用各部擔延日月近奉㫖練兵教射之董<lb/>
應舉舊奉㫖製造軍需之李之藻皆當加以職銜協佐<lb/>
承宗此要著也夫守京師非獨於京師也四輔八府中<lb/>
州近地自廵撫各道至各府州縣皆須得人今大計之<lb/>
後豈其有不職者顧或資性與武事素不相習亟宜遷<lb/>
以善地别選異才布滿畿地無事則練兵積穀有事則<lb/>
率兵勤王此要著也守禦之道以人心為本民不知義<lb/>
見難爭避不可守也無賴惡少瞥起搶劫不可守也姦<lb/>
<pb n="KR4e0225_WYG_007-17b"/>
細伏匿乗危竊發不可守也治之之法無踰保甲諸臣<lb/>
既詳言之皇上既申命之矣然行之存乎其人責府縣<lb/>
行不能也責五城御史行不暇也當專任一人行一事<lb/>
巷至户到巡行稽察教以忠義旌其良善精擇壯丁使<lb/>
習騎射如兵部職方主事鹿善繼可任也臣嘗一識其<lb/>
人剛毅清約真實任事須以本部郎中帶御史職銜令<lb/>
與五城御史事權相並與府縣職事相攝方便振行法<lb/>
紀支取用度此要著也國家之事束縛於格套分岐於<lb/>
<pb n="KR4e0225_WYG_007-18a"/>
意見摇奪於議論所從来矣雖以聖明之朝無事不可<lb/>
為而有志之士無事可為者大率坐此今日何日尚可<lb/>
循沿積習乎臣以腐儒越庖言事罪以出位夫復何辭<lb/>
伏望皇上行臣之言仍治臣之罪臣之願也<lb/>
　　　釋羣疑銷隠禍疏<hi>天啓二年為光祿寺少卿上報聞</hi>
臣觀今日中外人心皆疑戚畹鄭氏并及其昔日所用<lb/>
之人以為敵人姦細伏陛下宮中一朝兵臨於外姦發<lb/>
於内其禍有不忍言臣從田間久聞此語今来都下人<lb/>
<pb n="KR4e0225_WYG_007-18b"/>
言更甚通國危疑莫必其命近且流言入於大内矣臣<lb/>
伏而思之人言何為而然耶往者張差謀逆實係鄭國<lb/>
泰主謀差之供招具在劉保謀逆實係盧受通謀劉于<lb/>
簡供招具在受亦鄭氏之人不可掩也則人言洶洶有<lb/>
自来矣然臣以為祖宗功徳甚厚陛下福祚方隆天地<lb/>
鬼神森列擁䕶故張差劉保先後伏誅凡謀者必敗敗<lb/>
者必誅即天下至愚不應復萌此念况鄭養性等䝉三<lb/>
朝不殺之恩正保守富貴之日豈復更有邪謀而無奈<lb/>
<pb n="KR4e0225_WYG_007-19a"/>
人心之積疑不解也人心與國勢相為存亡人心疑則<lb/>
懼懼則易動而不可固雖有髙城深池堅甲利兵其何<lb/>
以守臣以姦細之説不必論其事之有無當思所以處<lb/>
之之道不過從人心所積疑者而解之非以害之正使<lb/>
之逺害以自全也故在鄭養性自為計不宜以人所共<lb/>
指之人自處危疑陛下為養性計不宜以人所共疑之<lb/>
人密邇禁近亟當使歸湖廣原籍仍令帶俸以示優厚<lb/>
者也至於李如楨一家交闗鄭氏計陷名將殺百萬軍<lb/>
<pb n="KR4e0225_WYG_007-19b"/>
民失千里土地禍延至今皆其兄弟所為劉于簡原招<lb/>
明言李永芳約如楨内應陛下不誅如楨直是養虎遺<lb/>
患所當亟正典刑以除禍本者也至於崔文昇者當先<lb/>
帝新䘮哀痛萬幾勞瘁凡有疾病其證必虚雖至庸醫<lb/>
亦能辨之文昇故以泄藥元氣一泄不可復收是明以<lb/>
藥弑也在律故違本方殺平人者皆斬况於至尊乎陛<lb/>
下不即誅夷僅止斥逐四海人心已憤鬱不平今文昇<lb/>
復潛住京師意欲何為亟當明正典刑以全陛下父子<lb/>
<pb n="KR4e0225_WYG_007-20a"/>
至情示天下君臣大義者也蓋文昇素為鄭氏腹心特<lb/>
當時失刑不及考訊故不如張差劉保早正謀逆之罪<lb/>
其罪豈在張差劉保下乎天下事當其可為則絲綸出<lb/>
納而有餘當其不可為則斧斨破缺而不足今事急矣<lb/>
伏望陛下立賜乾㫁將鄭養性一家發囘原籍將李如<lb/>
楨崔文昇即正典刑則人心之危疑可釋肘腋之隠禍<lb/>
可銷國家之紀法一明天下之神氣一振然後戰守之<lb/>
事次第可行也事闗安危大計臣下皆可直言臣不敢<lb/>
<pb n="KR4e0225_WYG_007-20b"/>
辭出位之罪<lb/>
　　　恭陳聖明務學之要疏<hi>天啓二年為太常寺少卿上得㫖罰俸一年</hi>
臣觀帝王之徳惟明而已惟其明也天下誦之曰明明<lb/>
后雖以堯舜之聖不過明其峻徳為明明后也故明明<lb/>
后者必明明徳明徳者何也人之心也人心本明有不<lb/>
明者何也心本明又須人自明之故放於外則不明復<lb/>
於身則明著於欲則不明循於理則明動於氣則不明<lb/>
安於止則明荒於怠則不明居於敬則明騖於動則不<lb/>
<pb n="KR4e0225_WYG_007-21a"/>
明主於靜則明其明與不明在一念轉移間如反覆掌<lb/>
無難也今陛下臨朝百官肅肅於下陛下肅肅於上陛<lb/>
下之心無不明也陛下臨祭百執事肅肅於庭陛下肅<lb/>
肅於位陛下之心無不明也然而未為明也何者朝祭<lb/>
之頃陛下之心無不明陛下不自知其明也必反而思<lb/>
曰此時心中不著一事豈非心無為以守至正乎是所<lb/>
謂心復於身也循於理也安於止也居於敬也主於靜<lb/>
也是所謂不放於外不著於欲不動於氣不荒於怠不<lb/>
<pb n="KR4e0225_WYG_007-21b"/>
騖於動也故曰思則得之不思則不得得者知吾心之<lb/>
明本来如是非由人為造作也然後陛下知吾心之無<lb/>
外即天也吾心之有主即上帝也故曰上帝臨汝無貳<lb/>
爾心故曰小心翼翼昭事上帝此心一刻放失即貳其<lb/>
心非所以事上帝矣夫然後深宮之中得肆之地雖欲<lb/>
不凜然保之不可得矣至於深宮之中得肆之地凛然<lb/>
保之而後為明明徳也夫然後陛下讀聖賢書知無一<lb/>
字不言心無一字不言心之明而津津有味焉至津津<lb/>
<pb n="KR4e0225_WYG_007-22a"/>
有味於書而此心之保不難矣自昔聖帝明王未有不<lb/>
好讀書者人主好讀書未有不為賢君令主者人心易<lb/>
放而難操舎讀書别無操之之道如大學一書既講於<lb/>
經筵入於聖慮臣以為即此書反覆玩味明明徳於天<lb/>
下裕如矣推而廣之宋臣真徳秀大學衍義不可不讀<lb/>
也再推而廣之先臣丘濬大學衍義補不可不讀也陛<lb/>
下盡心於三書而帝王心法治法無不具備夫然後知<lb/>
若何行政若何用人若何理財若何治兵人臣若何為<lb/>
<pb n="KR4e0225_WYG_007-22b"/>
正若何為邪臣下之言若何為是若何為非若何為似<lb/>
正而實邪若何為似是而實非皆了然於聖心而後為<lb/>
明明徳而後為明明后也如近日禮部尚書孫慎行論<lb/>
舊輔臣方從哲一疏闗係甚大隄防甚逺從哲之罪非<lb/>
止紅丸其最大者乃在交結鄭國泰國泰父子所以謀<lb/>
先帝者不一始以張差之梃繼以美姝之進終於文昇<lb/>
之藥而從哲力左右之培植其為鄭者鋤擊其不為鄭<lb/>
者一時若狂知有鄭氏而已此賊臣也討賊則為陛下<lb/>
<pb n="KR4e0225_WYG_007-23a"/>
之孝而説者乃曰為先帝隠諱則為孝此大亂之道也<lb/>
不可不明也又如戎政尚書黄克纘論選侍一事陛下<lb/>
念聖母則宣選侍之罪念皇考則優選侍之禮義之盡<lb/>
也仁之至也而説者乃曰為聖母隠諱則為孝明如聖<lb/>
諭以為假捏忠如楊漣以為居功人臣避居功甘居罪<lb/>
君父有急冷眼旁觀此大亂之道也不可不明也一惑<lb/>
其説孝也不知其為孝不孝也以為大孝忠也不知其<lb/>
為忠不忠也以為大忠忠孝大節皆可反黑為白何事<lb/>
<pb n="KR4e0225_WYG_007-23b"/>
不可指鹿為馬昔宋朝欲貶蔡確嶺表宰執恐開端朱<lb/>
熹歎曰使後世見無禮於君拱手坐視而不敢逐必此<lb/>
言矣今務隠諱而已將何所不至哉事有不辨於至微<lb/>
貽禍於無窮者皆若此類在陛下多讀書精義理此心<lb/>
常明自能辨之果其辨之則如方從哲鄭養性大義豈<lb/>
容不討何可一日復令居輦轂下耶臣䝉陛下擢於廢<lb/>
棄玷於朝班八閱月矣伏見陛下真有為堯為舜之資<lb/>
天下真可被為唐為虞之福而禍亂未已治平未臻羣<lb/>
<pb n="KR4e0225_WYG_007-24a"/>
臣之言鉅細畢具然舉而措之在陛下一人所以囘天<lb/>
地之運握宇宙之樞提挈綱維兼總條貫又在陛下一<lb/>
心不然如無舵之舟無鍼之車何所執持何所適從乎<lb/>
臣故舉要言之必讀書以明理明理以明心明心以出<lb/>
治始可𢎞濟於艱難建中興之大業也臣非迂言四十<lb/>
年體騐於身心考究於經史信其理之必然食芹而美<lb/>
曝日而温以獻至尊臣老矣不能久事陛下不敢不畢<lb/>
其所欲言伏惟聖明少垂察焉<lb/>
<pb n="KR4e0225_WYG_007-24b"/>
　　　辭免重任疏<hi>天啓四年為刑部侍郎上得㫖令遵新命供職</hi>
臣聞命而驚俯躬而媿臣嘗讀易曰徳薄而位尊知小<lb/>
而謀大力小而任重鮮不及矣臣䝉聖恩拔擢貳於秋<lb/>
官自揣逾分方切循牆况於都御史者天下之事皆得<lb/>
而言之臣工之邪皆得而糾之然而世習之漸靡難言<lb/>
矣臣子不真心為國家不真心修職業悠悠忽忽則有<lb/>
難振之氣以請託為固然以貨賂相結納則有難洗之<lb/>
習升遷壅滯仰屋書空則有難定之志謬同異為是非<lb/>
<pb n="KR4e0225_WYG_007-25a"/>
誤愛憎為好惡則有難清之見無端而起畛域藩籬無<lb/>
端而起弓蛇鬼豕則有難調之情所以難者皆縁人心<lb/>
各有隂私故各成隔礙必居此位者自心先無隂私而<lb/>
後可潛銷人之隂私自心先無隔礙而後可潛通人之<lb/>
隔礙至於御史簪筆朝端公論之明晦由之持斧㝢内<lb/>
一方之安危由之必為之長者聯為一體萃為一心惟<lb/>
君國之是殉母身家之苟營而後可𢎞濟於艱難今者<lb/>
大計在邇巡方之使當使循良之麟鳳悉耀光明貪殘<lb/>
<pb n="KR4e0225_WYG_007-25b"/>
之豺虎皆投有北庶幾困窮之四海災荒之孑遺尚獲<lb/>
少延喘息不然御史之失職即都御史之失職此之闗<lb/>
係何如重大乃以臣之薄劣當之是易所謂覆餗者也<lb/>
况英賢滿朝以臣視人真皆勝己以臣自視真不如人<lb/>
伏乞聖明亟收新命任臣舊職别選賢能以當兹選<lb/>
　　　糾劾貪汚御史<hi>天啓四年為都察院左都御史上得㫖允行</hi>
臣惟御史囘道考察憲網至嚴也列聖之明㫖皇上之<lb/>
申飭蓋諄復鄭重矣乃不意有慢視憲規恣行無忌如<lb/>
<pb n="KR4e0225_WYG_007-26a"/>
巡按淮揚御史崔呈秀者陛下不以臣為不肖使長西<lb/>
臺豈非欲其是則是非則非無所媕阿隠黙乎臣初入<lb/>
院適見有兩御史囘道一為江西巡按御史謝文錦一<lb/>
為崔呈秀臣心訝曰異哉兩御史一時囘道一至清一<lb/>
至濁涇渭較然臣不别白為陛下明言之是不忠之大<lb/>
者也即發河南道考核無何河南道御史袁化中以所<lb/>
考核謝文錦者至臣即以稱職考奉㫖囘道訖越二旬<lb/>
而化中始以所考核呈秀者至化中蓋有難於言者矣<lb/>
<pb n="KR4e0225_WYG_007-26b"/>
臣於去年奉差而出今年復命而入往来淮揚間所見<lb/>
淮揚士民無不謂自来巡方御史未嘗有如呈秀之貪<lb/>
汙者强盜地方大害也每名得賄三千金輒放訪犯地<lb/>
方大惡也每名得賄千金輒放不肖有司應劾者多以<lb/>
賄免不應薦者多以賄薦至御史出巡每有節省公費<lb/>
助國用者呈秀到處透支至一萬四千兩各縣賠補不<lb/>
勝其苦彰彰於地方耳目臣時以非職掌所闗不敢訪<lb/>
其主名何人過付何人至於舉劾失真貪酷漏網則有<lb/>
<pb n="KR4e0225_WYG_007-27a"/>
兩淮運司同知談天相在是呈秀所薦也呈秀甫離地<lb/>
方而鹽臣樊尚燝按臣劉大綬且臚其贓私入告矣則<lb/>
又有霍丘知縣鄭延祚在是呈秀所薦也吏科都給事<lb/>
中魏大中且發其餽遺奉㫖提問矣是賄而薦之實證<lb/>
也臣嘗竊笑人臣之負國又自負也受國家寵榮若何<lb/>
而所為者不務於可榮皆蹈於至辱御史巡方寵榮極<lb/>
矣如呈秀者辱身辱國何如哉臣聞其知談天相之貪<lb/>
欲論劾也天相稔其易與奉之以千金求免劾而卒免<lb/>
<pb n="KR4e0225_WYG_007-27b"/>
天相益稔其易與也又奉之以千金求薦而卒薦則是<lb/>
摇山撼岳之威祗供其禦貨攫金之用而墦間壟㫁之<lb/>
賤且冒居觸邪指佞之官臣故謂其至辱所當重處以<lb/>
一洗巡方之辱者也伏祈皇上敕下吏部議覆施行<lb/>
　　　申嚴憲約責成州縣疏<hi>擬未上</hi>
臣觀天下之治端本澄源必自上而率下奉法守職必<lb/>
自下而奉上故朝廷膏澤至州縣始致之民州縣者奉<lb/>
法守職之權輿也州縣賢則民安州縣不賢則民不安<lb/>
<pb n="KR4e0225_WYG_007-28a"/>
顧天下之為州者凡二百二十有一為縣者凡一千一<lb/>
百六十有六豈能盡得賢者而用之賢者視君為天不<lb/>
敢欺也視民為子不忍傷也奉法修職出於心所不容<lb/>
己非有所為也其次則有所慕而勉於為善有所畏而<lb/>
不敢為不善其下則不知職業為何事法度為何物恣<lb/>
其欲而已是民之賊也故為政者拔才賢除民賊約中<lb/>
人天下惟中人為多約之於法皆不失為賢者太守約<lb/>
州縣者也司道約府州縣者也撫按無所不約約之使<lb/>
<pb n="KR4e0225_WYG_007-28b"/>
人人守法如農之有畔焉而無越思則天下治矣臣謹<lb/>
條畫州縣所當持行者令自撫按而下以逓相約皇上<lb/>
不以臣言為謬謂可施行仍乞天語申敕令臣等刋刻<lb/>
成書發各差御史頒行天下臣等按以覈天下州守縣<lb/>
令并以覈約州守縣令者庶幾皇上之仁恩得實究之<lb/>
民也謹列欵如左<lb/>
　一課農桑須中心誠懇欲開民衣食之源賞勤警惰<lb/>
　　使民興起毋得徒事虚文差人下鄉反滋民害<lb/>
<pb n="KR4e0225_WYG_007-29a"/>
　一興教化教化自身而出非以彌文故曰民不從其<lb/>
　　令而從其好為人上者敬以持身廉以勵操肅以<lb/>
　　御下民自觀而化之更須彰善癉惡樹之風聲孝<lb/>
　　子順孫義夫節婦必表揚之鄉紳耆徳必尊禮之<lb/>
　　邑中經明行修令譽著聞者必稽考其實聞之巡<lb/>
　　按御史疏薦於朝以補鄉舉里選之廢典而不孝<lb/>
　　不悌及一切闗人倫傷風俗者必寘之法如是久<lb/>
　　之而教化自興<lb/>
<pb n="KR4e0225_WYG_007-29b"/>
　一育人才朔望臨學宮必以聖賢明訓為諸生諄切<lb/>
　　教誨俊秀之士必令讀四書五經小學近思錄性<lb/>
　　理綱目以端其心術正其識見為國家有用之才<lb/>
　一鄉約為教化内一要事但縣官不以誠心行之徒<lb/>
　　成虛文而約正約副等反為民害果有力行者必<lb/>
　　敦請邑中徳行郷紳或孝廉貢士為民欽服者主<lb/>
　　其事而約正副等以供奔走鄉約行則一鄉之善<lb/>
　　惡無所逃盜息民安風移俗易皆得之於此有記<lb/>
<pb n="KR4e0225_WYG_007-30a"/>
　　善簿記惡簿又須有改過簿許令自新<lb/>
　一郷飲鉅典不得濫及匪人<lb/>
　一社學務選教讀得人<lb/>
　一學宮敝壊即申詳修理境内凡有古先聖賢及祀<lb/>
　　典所載山川祠宇敝壊者即時修理完好者仍要<lb/>
　　埽除潔淨闗鎖祠門不得容人堆積雜物坐臥作<lb/>
　　踐四方過客瞻拜有識者常以此占州縣官之品<lb/>
　　何可忽也<lb/>
<pb n="KR4e0225_WYG_007-30b"/>
　一積貯民之大命豐無所儲荒無所賑尚可稱民父<lb/>
　　母乎必須隨宜設法使一縣積穀足備一縣賑濟<lb/>
　　豈獨活民即以弭亂州縣之功在蒼赤慶流子孫<lb/>
　　端係於此<lb/>
　一社倉是救荒良法各鄉勸搢紳及名家自造倉厫<lb/>
　　自放自收不可以官府與之其法量人户種田多<lb/>
　　少人口多少以二分息於青黄不接時借貸又必<lb/>
　　二三十户連名保借欠者即同保内人户攤賠小<lb/>
<pb n="KR4e0225_WYG_007-31a"/>
　　荒減利中荒捐利大荒連本米下熟徵催官府給<lb/>
　　與印信文簿為究治奸頑使之可久<lb/>
　一境内有荒蕪田土宜竭力開墾流移人民宜竭力<lb/>
　　招撫<lb/>
　一境内有陂池宜浚者及時開浚圩岸宜築者及時<lb/>
　　脩築城垣頽塌橋梁毁壊者及時整理髙原汙下<lb/>
　　所宜樹木及時種植<lb/>
　一倉穀主守須擇殷富謹厚者量以禮待每年交盤<lb/>
<pb n="KR4e0225_WYG_007-31b"/>
　　更換勿令偏累傾家但令接管者照數交收勿令<lb/>
　　吏書參與以滋需索及時斂散出陳易新皆縣官<lb/>
　　躬親<lb/>
　一養濟院近来竟成弊藪㷀獨不霑實惠皆由吏胥<lb/>
　　添捏詭名混冒須是州縣官據其陳告者審實給<lb/>
　　以面貌木牌仍不時查核分别革留凡男婦犯重<lb/>
　　罪或游蕩傾家及有子孫壻姪可養者不得混收<lb/>
　　以妨無告<lb/>
<pb n="KR4e0225_WYG_007-32a"/>
　一州縣極貧待斃之民大約可計每嵗動支預備倉<lb/>
　　穀城中四門擇寺觀寛綽者煑粥每人米五合即<lb/>
　　可苟延殘喘自十月十五日起正月十五日止孤<lb/>
　　老有糧不許混冒約費米百餘石耳設誠行之利<lb/>
　　濟不少所當委任得人稽查出納無成虚文<lb/>
　一錢糧一縣大事秋冬之交必先算定分泒由帖使<lb/>
　　小民先知辦納之數徵糧則總立一簿算定人户<lb/>
　　額田數田糧數均徭里甲條編數分為十限每月<lb/>
<pb n="KR4e0225_WYG_007-32b"/>
　　限完幾分比較只用此簿不得别立第二簿完欠<lb/>
　　俱用實寫不得用浮票民間依限完者即不聴比<lb/>
　　過限不完方拘其尤者比責須是分數明白如欠<lb/>
　　一兩而從来未完者即從重究欠十兩而完過七<lb/>
　　八分存剰者即從寛處毋得但論多寡而不分全<lb/>
　　欠零欠之别催徵止用里甲間於奸頑之户行不<lb/>
　　測之威票拏一二無得徧差皁快執牌下郷徒空<lb/>
　　雞犬無益繭絲<lb/>
<pb n="KR4e0225_WYG_007-33a"/>
　一徵銀不加火耗即頌聲徧地此亦易事何海内寥<lb/>
　　寥信矣立志高逺者之難所宜猛省<lb/>
　一收銀要不時取收頭法馬等子查對令解户親自<lb/>
　　敲鍼<lb/>
　一起解銀兩須委佐貳不得用窮官猾吏以致失事<lb/>
　一天下庫藏未有不為庫吏書侵欺者查盤時那借<lb/>
　　支吾非其實也必須訪的監禁即時變產完納者<lb/>
　　貸其死不完者即申上司置之法一應收放掌印<lb/>
<pb n="KR4e0225_WYG_007-33b"/>
　　官纖悉自封自判勿復入其手<lb/>
　一無情之詞十無一實縣官貪取贖罪輒多准詞狀<lb/>
　　致原被兩家同歸於盡民之窮困此其一端為民<lb/>
　　父母當肫切勸化令勿輕訟事涉倫理而無大故<lb/>
　　者即為焚其狀詞免其仇隙其他苟無闗係槩勿<lb/>
　　聴可也<lb/>
　一人命狀詞尤不可輕准出牌在城告人命者縣官<lb/>
　　即至其家相騐審問四隣誣告者重懲情真者方<lb/>
<pb n="KR4e0225_WYG_007-34a"/>
　　准在郷者必令帶尸到壇帶四隣到尸所然後投<lb/>
　　狀縣官即到壇中相騐審問一如在城之法則不<lb/>
　　真者自不敢輕告非但官省事民保家以人命詐<lb/>
　　人者亦息老穉之獲全其命者多矣<lb/>
　一佐貳不得令擅受民詞擅出牌票衙役尤宜箝束<lb/>
　　佐貳之害民即令之害民也<lb/>
　一勾攝止差里長非真正强盜人命巨惡不得濫差<lb/>
　　皁快下郷以滋詐擾是造福小民第一義<lb/>
<pb n="KR4e0225_WYG_007-34b"/>
　一本縣人不得容棍徒在别縣赴告除强盜外闗提<lb/>
　　者勿聴<lb/>
　一婦人非犯姦及人命及被公婆夫男所訟俱不許<lb/>
　　拘<lb/>
　一輕犯罪人勿得輕送監鋪致染瘟疫及為牢頭索<lb/>
　　詐婦人不係大辟及勘合追贓家屬雖娼婦亦勿<lb/>
　　濫禁<lb/>
　一罪犯除大辟及引例充軍外其祖父母父母老疾<lb/>
<pb n="KR4e0225_WYG_007-35a"/>
　　家無次丁者照大明㑹典發本州縣擺站做工煎<lb/>
　　鹽哨嘹在京無論軍民發兩京府㑹同館擺站各<lb/>
　　照徒流年滿釋放此刑罰中仁恩不可廢而不行<lb/>
　　也<lb/>
　一獄中重囚日間寛鬆夜間當嚴禁獄門不得容人<lb/>
　　出入常以不測查㸃<lb/>
　一吏書門皁暱之縱之皆縣令也衆胥役分其利一<lb/>
　　縣令受其名愚者不為往往愚而不悟何也所宜<lb/>
<pb n="KR4e0225_WYG_007-35b"/>
　　猛省<lb/>
　一善人者一方元氣民間有孝子悌弟其上矣次則<lb/>
　　仗義好施者次則終身自守不作非為者必須訪<lb/>
　　實各書所長扁額表其門免其雜泛差役以為民<lb/>
　　勸<lb/>
　一惡人者良民蟊賊蟊賊去而良民始安凡天罡地<lb/>
　　煞打降把棍之類訪其首惡重治仍籍之於官使<lb/>
　　禁其黨類一有黨類詐害良民者并其首治之<lb/>
<pb n="KR4e0225_WYG_007-36a"/>
　一訟師教唆起滅破民家壊民俗一段機械變詐無<lb/>
　　識者競以為能浸淫入於其術而不覺不復顧天<lb/>
　　理人心為何物矣所當訪實悉牓其名於申明亭<lb/>
　　審出刁誣詞狀追究寫狀之人并拏重治<lb/>
　一豪奴倚主人之勢魚肉小民莫可控訴訪實惡端<lb/>
　　申巡按御史拏治<lb/>
　一刑杖竹箆不得重一斤務要削平稜節不許打在<lb/>
　　一處不許打腿灣拶指不得過兩時非强盜人命<lb/>
<pb n="KR4e0225_WYG_007-36b"/>
　　不許輕用夾棍夾不得過兩時敲杖不得過三十<lb/>
　一堂上須要肅清不得容吏書皁快門役擁立左右<lb/>
　　致姦弊出於意外<lb/>
　一每日所行事須立一簿逐件登記完者勾之一月<lb/>
　　内事必於一月内了使吏書不得延捱索詐上司<lb/>
　　事亦不至沉閣取咎<lb/>
　一私衙要闗防嚴密多有清謹官為妻子僮僕親戚<lb/>
　　所壊交通衙役私出官票暗騙民財時宜覺察<lb/>
<pb n="KR4e0225_WYG_007-37a"/>
　一縣官鄉里親戚不得容留在寺院説事得財以速<lb/>
　　官謗<lb/>
　一本縣每日供給須照時價給現銀與市民兩平易<lb/>
　　買不得倚官減值虧短賖欠不得縱容買辦人索<lb/>
　　取鋪行錢物佐贰衙一并禁戢<lb/>
　一各役工食按季放給不得預放扣減<lb/>
　一生辰令節不得受禮物以長奔競<lb/>
　一不得假借巡緝查㸃將不到人役科罰銀穀<lb/>
<pb n="KR4e0225_WYG_007-37b"/>
　一不得稱貸富室及至富室監生家飲宴<lb/>
　一上司鋪陳往往借用當鋪江南則派糧長借辦極<lb/>
　　為擾害須本縣節省公用置辦著庫吏收領封貯<lb/>
　　入查盤事件内無令移用以至缺少<lb/>
　一俵解備用馬匹不得剋減馬價<lb/>
　一保甲所以弭盜安民今本縣開報保長時既饜飽<lb/>
　　吏胥一番而棍徒充當保長又詐害良民無已竟<lb/>
　　使善法皆成厲政團練鄉兵亦然徒滋擾害而已<lb/>
<pb n="KR4e0225_WYG_007-38a"/>
　　既不可懲噎而廢食豈可不循名而責實要在賢<lb/>
　　者著實舉行周密防備天下多事之時二者實為<lb/>
　　未雨綢繆之計不可忽也<lb/>
　一武備不但地方保衛亦官府自身保衛昔人作縣<lb/>
　　猝遇大盜詐作承差突入縣庭拔刀劫庫縣官紿<lb/>
　　以庫銀大錠不堪發用為批票取之大户所僉大<lb/>
　　户皆民壯之驍勇者諸人知令有急皆襁塼石而<lb/>
　　入遂擒羣盜使非掄選平時安能應變倉卒故據<lb/>
<pb n="KR4e0225_WYG_007-38b"/>
　　各州縣民壯弓兵汰其老弱實其虚冒儘足以募<lb/>
　　壯士練精兵備不虞也<lb/>
　一盜賊地方大害必有窩家必與捕快交通平日當<lb/>
　　密訪窩家及通盜捕快置之於法一有生發即行<lb/>
　　嚴捕必擒獲而後已此等風采彰聞自然盜賊屏<lb/>
　　息乃不肖有司護盜如子既欲邀盜息民安之譽<lb/>
　　又避上司地方多盜之責往往深怒失主呈告反<lb/>
　　責捕快詐誣其甚者與盜相通納其貨賄致盜賊<lb/>
<pb n="KR4e0225_WYG_007-39a"/>
　　以此縣便於行劫縱横無忌失主不敢告捕快不<lb/>
　　敢擒釀成大亂恒必由之所當痛以為戒<lb/>
　一强竊盜到官縣官即刻自審勿輕用刑只嚴急起<lb/>
　　贓贓真然後具招勿輕信扳誣而容捕快先拷勿<lb/>
　　先發佐貳審問<lb/>
　一賭博為盜賊之源必須嚴禁民間開塲賭博者責<lb/>
　　令兩鄰首告不首者同罪<lb/>
　一娼家為盜賊之藪不許容留城内居住有居住者<lb/>
<pb n="KR4e0225_WYG_007-39b"/>
　　兩鄰不首同罪<lb/>
　一白蓮無為等教自古倡亂之首務要密察訪嚴驅<lb/>
　　逐無致遺害地方<lb/>
　一州縣官表率一方宜先簡儉以挽侈靡之俗即宴<lb/>
　　㑹名刺不可以為小事漫從流俗當照憲規刋刻<lb/>
　　小約與本地搢紳彼此遵行節財用於易忽移風<lb/>
　　俗於不覺矣<lb/>
　一民間渰殺子女最傷天地之和有犯者重治四鄰<lb/>
<pb n="KR4e0225_WYG_007-40a"/>
　　不首者同罪<lb/>
　一宰殺耕牛粘網飛鳥當設法嚴禁亦仁政之一端<lb/>
　　近江南有以鳥銃射彈飛鳥一發輒斃多命尤為<lb/>
　　殘忍所當嚴禁<lb/>
　　　自請罷斥疏<hi>得㫖囘籍</hi>
臣於本月初八日奉㫖㑹同吏部尚書趙南星看議御<lb/>
史陳九疇論新推山西巡撫謝應祥及文選司員外夏<lb/>
嘉遇與九疇互相奏辨事隨具疏上聞十二日奉嚴㫖<lb/>
<pb n="KR4e0225_WYG_007-40b"/>
處分矣夫應祥之推巡撫出冢臣真見以為他人遇缺<lb/>
干求應祥恬静自守欲以此奨勸恬士故與夏嘉遇言<lb/>
之而特用應祥㑹官推舉衆論僉同已䝉皇上㸃用不<lb/>
謂陳九疇謂其昏耄謂其圖謀乃以誣不要錢不説事<lb/>
之吏科都給事中魏大中也天地神明昭布森列九疇<lb/>
誤為人使以欺皇上臣則何敢欺皇上以欺天地神明<lb/>
今大中嘉遇俱已降斥部院被含糊偏比委曲調停之<lb/>
㫖臣媿死無地自傷愚昧不能仰當聖心報皇上知遇<lb/>
<pb n="KR4e0225_WYG_007-41a"/>
之恩又傷煩言亂政致干聖怒虧皇上平明之理臣諫<lb/>
臣之長以諫為職當有顯諫顧伏而思之臣之事君如子<lb/>
事父母父母有怒為子者當䕫䕫齋慄待親心之自明<lb/>
親怒之自霽何可更為激瀆臣又伏而思之九疇疏中<lb/>
有背公植黨之語前代往往以黨之一字空善類傾人<lb/>
國亦由當時大臣過激以速成其禍今日何可别為激<lb/>
瀆然而臣之職失矣官以諫為職而失其職則皇上何<lb/>
取失職之臣為哉伏乞即將臣罷斥以為人臣不盡其<lb/>
<pb n="KR4e0225_WYG_007-41b"/>
職者之戒<lb/>
　　　遺疏<lb/>
臣雖削奪舊係大臣大臣受辱則辱國故北向叩頭從<lb/>
屈平之遺則君恩未報結願来生臣髙攀龍垂絶書乞<lb/>
使者執此報皇上<lb/>
　　揭<lb/>
　　　罷商税揭<lb/>
伏見天津撫臺李懋明老先生疏内有復商税一欵攀<lb/>
<pb n="KR4e0225_WYG_007-42a"/>
龍不覺頓足歎曰何意斯言發於賢者夫神祖朝羣臣<lb/>
敝舌秃穎請罷税而不可得光考一朝罷之海内歡呼<lb/>
有若更生光考一月仁政千秋令名此事最大夫罷而<lb/>
歡呼則復而怨咨歡呼而誦光考之仁聖則怨咨而謂<lb/>
皇上為何如主耶此一事耳皇上子道所闗君道所闗<lb/>
今日輿人之口即他年信史之筆人臣縱不畏一身受<lb/>
譏讒獨不畏君父䝉譏議乎此而不畏則王安石之人<lb/>
言不足恤矣今日定亂以人心為本舉朝方惴惴憂加<lb/>
<pb n="KR4e0225_WYG_007-42b"/>
派之失人心而商税之失人心倍蓰於加派加派之害<lb/>
以嵗計商税之害以日計商税非困商也困民也商以<lb/>
貴買決不賤賣民間物物皆貴皆由商算税錢今税撤<lb/>
而價不減者實由鑛税流禍四海困窮加以水旱頻仍<lb/>
干戈載道税撤而物且踊貴况税復而寧知底極乎兵<lb/>
興以来言利者細無不舉無一足恃實非䇿也鈔闗當<lb/>
舖皆令民怨而天怒反致悖入而悖出以奪民之財非<lb/>
生財之道也生財之道生之節之兩端而已試觀二祖<lb/>
<pb n="KR4e0225_WYG_007-43a"/>
開基軍國浩費曽有今日之諸款乎曽有今日之不足<lb/>
乎不過屯田鹽法錢鈔等事行之得宜耳宋仁宗用師<lb/>
西夏命近臣及三司議省浮費詔自乗輿服御及宮掖<lb/>
所須務從簡約若吏兵祿賜毋得輒行裁減治朝生財<lb/>
如此今生之不能遽生節之不肯遽節目前急著在天<lb/>
下巡撫得人使其隨地相機隨宜措置每年務設處若<lb/>
干以佐國用豈遂不及復税所得之數乎以此俟屯田<lb/>
之成外患之弭庶幾其可商税一事言之痛心萬望李<lb/>
<pb n="KR4e0225_WYG_007-43b"/>
老先生前念皇考後念皇上慎勿以復税為念同朝諸<lb/>
老先生慎勿以復税為言也謹揭<lb/>
　　　論學揭<lb/>
近者黄門朱五吉老先生有憲臣議開講學之壇國家<lb/>
慮啓門户之漸一疏指意歸重東林至欲以東林為戒<lb/>
而不復講學此説一倡吾道之禍大矣天下國家之禍<lb/>
大矣職東林人也即不言及於職何忍坐受東林之誣<lb/>
正欲具疏旋奉明㫖如日中天不復瀆奏以啓爭端故<lb/>
<pb n="KR4e0225_WYG_007-44a"/>
謹具揭夫黄門所言東林非東林也乃攻東林者之言<lb/>
也所言東林之禍非東林能禍人乃攻東林者欲禍東<lb/>
林也數年来職每自詫理義人心同然何以言理義者<lb/>
輒目為朋黨而不容於世乎一日憬然曰正惟其同然<lb/>
也故以為黨也國家用一當用行一當行去一當去必<lb/>
曰是東林之脈也或有人言一當用言一當行言一當<lb/>
去必曰是東林之人也不論東西南北風馬牛不相及<lb/>
之人苟出於正目為一黨東林何幸而合天下之衆正<lb/>
<pb n="KR4e0225_WYG_007-44b"/>
何不幸而受天下之羣猜弓蛇石虎塗豕鬼車皆非實<lb/>
事也即如郭明龍正域生平未嘗講學生平不識東林<lb/>
黄門謂與顧憲成開講東林即此而觀他可例推無亦<lb/>
黄門師生姻婭之間涵濡浸灌之久於時局之説不自<lb/>
覺其入之之深乎不然何以二三年来門户去於人口<lb/>
依然還作當年口吻耶夫時局何為而攻東林耶方中<lb/>
涵相國未入相之前首叅之者吳嚴所亮也既入相之<lb/>
後首叅之者錢梅谷春也故一時承迎相國者皆以攻<lb/>
<pb n="KR4e0225_WYG_007-45a"/>
東林為職業摧殘善人戕害國脈率由於此此果東林<lb/>
所為乎抑攻東林者所為乎以為東林所為東林能制<lb/>
其郷里言官不叅論人乎昔程伊川先生講學於熙豐<lb/>
而為蔡京諸人所攻朱晦菴先生講學於慶元而為韓<lb/>
侂胄諸人所攻不以蔡京韓侂胄諸人為戒而以伊川<lb/>
晦菴為戒可乎東林非程朱而習程朱之教者也不幸<lb/>
類是矣夫學者何也人之性也性者何也天之道也知<lb/>
道則刑名錢穀皆實事也不知道則禮樂刑政皆虚文<lb/>
<pb n="KR4e0225_WYG_007-45b"/>
也在此心迷悟間耳諸老從迷得悟不忍人之覿面而<lb/>
迷故講以明之正使之即事為學非以學廢事也黄門<lb/>
曰孰是仕優者乎乃可學不然勿言學職亦曰孰是學<lb/>
優者乎乃可仕不然勿言仕審如是可仕者寡矣宇宙<lb/>
甚大不可以一見相礙釋老且不能廢况可廢儒儒者<lb/>
以明道者也非儒生帖括之謂也非督學膠黌之事也<lb/>
收拾精神而非消耗精神者也人不知學世道交䘮於<lb/>
是朋黨禍起相安則交安相危則交危故黨類之黨不<lb/>
<pb n="KR4e0225_WYG_007-46a"/>
能無是羣分之品也偏黨之黨不可有是亂亡之本也<lb/>
知黨類之不能無使之各得其所而勿相猜忌知偏黨<lb/>
之不可有使之各懲其禍而勿為已甚但得人人自反<lb/>
勿專尤人則無不可融異為同化小為大故有教則無<lb/>
類并黨類之黨亦可融之者其必由學乎惟學可消門<lb/>
户顧以學為立門户職未見立門户者而可以謂之曰<lb/>
學也謹揭<lb/>
　　問<lb/>
<pb n="KR4e0225_WYG_007-46b"/>
　　　解頭問<lb/>
或問解頭之役曰江南自糧解而外解役之最重者有<lb/>
四一硃漆解也一茶蠟解也一皇塼解也一胖襖解也<lb/>
四者皆足以破民家而殺其身曰若是其甚與曰民趨<lb/>
役於三千里外而受命於宦豎宦豎之視富民虎之視<lb/>
肉也何厭之有曰然則將奈何曰民辦物官為解民厚<lb/>
出解綱給之使解官有利無害斯善矣曰辦者非解者<lb/>
解者非辦者民競為粗惡以塗塞物不堪解而解官何<lb/>
<pb n="KR4e0225_WYG_007-47a"/>
所呼號於輦轂之下也曰是有主者終無所逭其責民<lb/>
則何敢且物不具解官不行也曰解官挾不行之勢以<lb/>
漁民奈何曰解官有轄民有控何病曰主者為誰曰上<lb/>
富户也次富為貼不及下富曰户上下於何知之曰上<lb/>
富表表邑中不必以田知田有飛詭也次富以田知之<lb/>
差其多寡為等當事者平日當有一小冊差等富户參<lb/>
伍咨訪周知四境以審糧役㸃解户不淆於臨事不欺<lb/>
於胥吏矣曰吾聞役法莫不善於用貼譬之一牛駕一<lb/>
<pb n="KR4e0225_WYG_007-47b"/>
犁牛未必憊一犁駕十羊羊斃而犁不舉矣曰貼有二<lb/>
貼役者雖釐毫亦同其不測之禍謂之以羊代牛可也<lb/>
貼錢者雖銖兩必有定派之額謂之衆擎易舉可也吾<lb/>
所謂貼貼錢而非貼役也曰其法如何曰一解役出則<lb/>
㸃幾上户為主必其三年内無糧長等項重役者仍量<lb/>
其所費若干與貼户若干貼户出錢主者辦解物具而<lb/>
差官解官亦必擇其人之可任者即今候缺小吏窮困<lb/>
無聊如年度日民出錢以餼官官出力以惠民官民兩<lb/>
<pb n="KR4e0225_WYG_007-48a"/>
利計莫善於此也曰費之多寡何以知之曰此須細詢<lb/>
令經役而熟於事者詳開某件時價若何某件工價若<lb/>
何此可以知解户之費矣詳開沿途某費若何到京某<lb/>
費若何此可以知解官之費矣解户務在多與貼而不<lb/>
困其力解官務令多與糈而不苦於行斯上下相便而可<lb/>
久也每見往時民解既易官解官解旋復民解者非官<lb/>
解之不可行解綱儉而官稱厲也當其議官解時民不<lb/>
勝吝即令微益於解官而不能平及其復民解時民又<lb/>
<pb n="KR4e0225_WYG_007-48b"/>
不勝苦即欲厚輸於解官而不可得夫民可與樂成而<lb/>
不可慮始固在上之人力持而公裁也若曰官解終不<lb/>
可行則金花亦屬官解經收亦屬宦官何以人爭求之至令<lb/>
居間為也則以金花解綱最饒故也曰官解既久宦豎<lb/>
知解綱饒獨不窮索解官乎曰固也視民則有間矣解<lb/>
官有官差可憑有當路可告有地方仕宦可丐以宦豎<lb/>
及各衙門吏胥視之則雞肋也孰與富民先儒有言天<lb/>
下事未有有利而無害者擇其利多而害少者為之耳<lb/>
<pb n="KR4e0225_WYG_007-49a"/>
抑愚復有慨焉今天下白糧獨出江南江南獨出七府<lb/>
宮闈百官胥食之民出財力輦輸以供國家者獨當海<lb/>
内勞苦而白糧船所至闗津復税之何耶今民貿易米<lb/>
麥闗津亦不加税豈貢賦之米反當税耶或曰非税糧<lb/>
税私貨耳此又不仁之甚者也夫糧有定額船亦有定<lb/>
額所帶幾何而不使勞民自潤乎此聖王之必宜聴而<lb/>
不禁者也誠得當路特奏免之其錫福於民者無涯斂<lb/>
福於身者亦無涯矣此則蘇民間糧解之最苦者也<lb/>
<pb n="KR4e0225_WYG_007-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　高子遺書卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>高子遺書卷二</head>
    <p>
<pb n="KR4e0225_WYG_002-1a"/>
欽定四庫全書<lb/>
　高子遺書卷二　　　　　明　高攀龍　撰<lb/>
　　劄記<hi>四十六則</hi>
有一事當前必曰如之何如之何思之思之自有至當<lb/>
　處慊於吾心同乎人心者此便是至善<lb/>
不存心不可知性不知性不能存心<lb/>
心無出入所持者志也<lb/>
收拾全副精神只在一處<lb/>
<pb n="KR4e0225_WYG_002-1b"/>
道無聲臭體道者言行而已<lb/>
孝弟二字終日味之不可窮終身行之不可盡下學上<lb/>
　達在此<lb/>
人心纔覺便在腔子裏不可著意<lb/>
晦菴先生曰瞬息不存便是邪妄伊川先生曰存無不<lb/>
　在道之心便是助長參觀二語可以見有事勿正之<lb/>
　義<lb/>
盧玉溪曰聖賢千言萬語論道只在遏人欲以存天理<lb/>
<pb n="KR4e0225_WYG_002-2a"/>
　論治只在進君子而退小人<lb/>
仁與智藏諸用禮與義顯諸仁<lb/>
程子曰滿腔子是惻隱之心朱子問門人曰腔子外是<lb/>
　何物要思得之<lb/>
吾嘗出入於佛老而知總不如一敬字<lb/>
有憤便有樂不知手之舞之足之蹈之平日無憤無樂<lb/>
　只是悠悠<lb/>
程子曰意必固我既亡之後復於喜怒哀樂未發之前<lb/>
<pb n="KR4e0225_WYG_002-2b"/>
　此為復性<lb/>
心與理一而已矣善學者一之不善學者二之識義理<lb/>
　而心體未徹者入於見解見心體而義理未徹者入<lb/>
　於氣機<lb/>
或疑程朱致知為聞見之知不知窮至物理理者天理<lb/>
　也天理非良知而何或疑文成格物為𤣥虚之物不<lb/>
　知各得其正正者物則也物則非天理而何落於聞<lb/>
　見墮於𤣥虚者其流弊也然而立教之本有虚實之<lb/>
<pb n="KR4e0225_WYG_002-3a"/>
　辨焉物理實則知亦實從義理一脈去故曰擇善固<lb/>
　執而好善惡惡之意誠知體虚則物亦虚從靈覺一<lb/>
　脈去故曰無善無惡而好善惡惡之誠替矣毫釐千<lb/>
　里蓋繇於此<lb/>
王文成曰吾良知二字從萬死一生得來其致知之功<lb/>
　何如乎其所經歷體騐處皆窮至物理處也身繇程<lb/>
　朱之途口駁末學之弊猶之可也學文成者口襲其<lb/>
　到家之語身不繇其經厯之途良知從何得來<lb/>
<pb n="KR4e0225_WYG_002-3b"/>
顯言知本天下國家之本在身之本也微言知本中也<lb/>
　者天下之大本之本也<lb/>
殀壽不貳此念也造次必於是此念也顛沛必於是<lb/>
　此念也<lb/>
終日乾乾與時偕行只一時字本體工夫具在洋洋乎<lb/>
　發育峻極者此也優優乎三千三百者此也<lb/>
知時則知幾故曰敕天之命惟時惟幾<lb/>
道之不可須臾離也莫見莫顯也中和也皆悟法也戒<lb/>
<pb n="KR4e0225_WYG_002-4a"/>
　謹恐懼也慎獨也致中和也皆修法也<lb/>
天然一念現前能為萬變主宰此先立乎其大者<lb/>
致一則密<lb/>
不至於密安得吉凶與民同患而神以知來智以藏往<lb/>
　乎<lb/>
主一二字最盡一者本體主者工夫<lb/>
楊龜山先生致知格物蓋言致知當極盡物理也理有<lb/>
　不盡則天下之物皆足以亂吾之知思蘄於意誠心<lb/>
<pb n="KR4e0225_WYG_002-4b"/>
　正逺矣此程門格物的傳也<lb/>
至靜中凡平日行不慊心者一一顯現故主靜要在慎<lb/>
　獨<lb/>
天下至竒特總是至平常聖人神化不過百姓日用然<lb/>
　非千窮萬究不能信得道理只是如此<lb/>
惡念易除雜念難除惡念盡是誠意雜念盡是正心<lb/>
邵子言一動一靜天地之至妙此言易也一動一靜之<lb/>
　間者天地人之至妙此言太極也<lb/>
<pb n="KR4e0225_WYG_002-5a"/>
亥子中間即一動一靜之間<lb/>
當下即是此黙識要法也然安知其當下果何如朱子<lb/>
　曰提醒處即是天理更别無天理此方是真當下<lb/>
擇乎中庸得一善者復於未發也少加毫末便復失之<lb/>
　拳拳服膺弗失者純於未發也<lb/>
中庸言道不可須臾離顧涇陽先生曰此不可離是人<lb/>
　真念頭上一㸃過不去的所在此心與道合則安與<lb/>
　道離則不安試想此念頭於何而來便識得本體矣<lb/>
<pb n="KR4e0225_WYG_002-5b"/>
　余謂此一㸃過不去的有兩様查考若在事上背理<lb/>
　而不安則應用有時於須臾之義尚疎若在心上違<lb/>
　仁而不安則體道無間於須臾之義方密<lb/>
道者率性之謂天下豈有須臾離性之人百姓特日用<lb/>
　而不知耳<lb/>
元公純公之於易也深乎獨得其至微以洗心藏密矣<lb/>
　康節之妙於象數正公之發明義理文公之歸本卜<lb/>
　筮皆卓絶漢儒孰得而奪諸<lb/>
<pb n="KR4e0225_WYG_002-6a"/>
易之本體只是一生字工夫只是一懼字<lb/>
夫子去魯十有四年與二三子棲遲容與其進德修業<lb/>
　有不可知之妙所以贊易大旅之時義<lb/>
持志之象如猫捕鼠如雞抱卵<lb/>
敬者心之貞也貞則元矣故求仁莫如敬<lb/>
程子謂栽培生意在六經先得根本然後可言栽培根<lb/>
　本自六經得之生意亦自六經培之所謂好古敏以<lb/>
　求之者與<lb/>
<pb n="KR4e0225_WYG_002-6b"/>
朱子一派有本體不徹者多是缺主敬之功陸子一派<lb/>
　有工夫不密者多是缺窮理之學<lb/>
窮至無妄處方是理<lb/>
心復於性則無飢渴之害<lb/>
元亨利貞皆善也元而亨而利而貞貞而復元故曰繼<lb/>
　之者善元始之故曰善之長天地一闔一闢吾人一<lb/>
　呼一吸繼繼而不巳者皆是此件故曰生生之謂易<lb/>
　孟子道性善而必稱堯舜者何也性無象善無象稱<lb/>
<pb n="KR4e0225_WYG_002-7a"/>
　堯舜者象性善也若曰如是如是云爾此須在思慮<lb/>
　未起時認取思慮未起時便是此件剛健中正純粹<lb/>
　精求與堯舜一毫不同者不可得也及動念便差動<lb/>
　步便差求與堯舜一毫相同者不可得也繇其同故<lb/>
　人皆可為繇其不同故不可不為何以為之曰堯舜<lb/>
　所不為者斷不可為所以為堯舜也<lb/>
　<lb/>
　<lb/>
<pb n="KR4e0225_WYG_002-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　高子遺書巻二<lb/>
</p>
<p>
</p>
  </div>
</body>
</text>
</TEI>
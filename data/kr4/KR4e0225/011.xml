<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>高子遺書巻十一</head>
    <p>
<pb n="KR4e0225_WYG_011-1a"/>
欽定四庫全書<lb/>
　高子遺書巻十一　　　　明　髙攀龍　撰<lb/>
　　墓誌銘<lb/>
　　　光州學正薛公以身墓誌銘<lb/>
嗚呼余何忍銘以身耶以身與余同舉進士同出高邑<lb/>
趙儕鶴先生門兩人相見相笑以為相遇晚自是無日<lb/>
不相過從交相勵勉以身古心古貌所據皆古人準則<lb/>
其識甚敏而本真應物又令人樂而親之是年余以憂<lb/>
<pb n="KR4e0225_WYG_011-1b"/>
歸以身以言事歸兩家相距不五十里旬日不見輙相<lb/>
念而以身造余為多一蒼頭挾一被一笈至余家不以<lb/>
以身為客蔬食菜羮研經訂史未嘗不窮日落月有過<lb/>
相規凡以身言余有疑其偏者已竟服其義盖余受以<lb/>
身規恒十之九以身受余規恒十之一有事相辯凡余<lb/>
言以身至拂然去已復歡然來盖以身為余容者恒十<lb/>
之一余為以身容者恒十之九如是二十四年如一日<lb/>
也嗚呼已矣以身不可作矣余忍為之銘耶以身病余<lb/>
<pb n="KR4e0225_WYG_011-2a"/>
過之自論學憂時外無雜言將瞑命其孤以墓石屬余<lb/>
嗚呼余又何忍不為以身銘耶以身大父學憲公諱應<lb/>
旂世稱方山先生生景尼公諱近魯性至孝居方山先<lb/>
生憂而卒遺命歛用衰絰配劉太孺人生子三以身其<lb/>
仲也諱敷教號元臺字以身娠時有青雀入懐之祥生<lb/>
而絶頴少不好弄五嵗即善屬對十五補諸生海忠介<lb/>
公撫南都見而亟賞曰生寧獨文人必忠義士當是時<lb/>
以身慨然以天下自任毎從方山先生閱邸報有不平<lb/>
<pb n="KR4e0225_WYG_011-2b"/>
目眦欲裂先生從旁睨之心獨喜㑹顧叔時季時兩先<lb/>
生問業先生呼以身謂曰此東南珍物若與締兄弟交<lb/>
已復手一編示曰洙泗以下姚江而上盡是矣於是以<lb/>
身復以道自任戊子舉京兆明年成進士㑹南御史王<lb/>
公藩臣上疏不白憲長都御史吳悟齋耿楚侗交參之<lb/>
以身曰是欲為執政箝天下也上疏争之略曰臣無言<lb/>
責性惡權奸頃見左都御史吳時來欲申飭南臺憲規<lb/>
其言專為定向而發竊以為逺臣箝口近臣煽威摘祖<lb/>
<pb n="KR4e0225_WYG_011-3a"/>
宗之片詞營狐兎之私窟必欲創一警百讋為腹心吁<lb/>
亦狡矣掌院者陛下之掌院言官者亦陛下之言官事<lb/>
可風聞聼斯無壅就使藩臣論列果非定向不宜阻遏<lb/>
節節關白動成掣肘嗣今設有彈劾長官者誰與通之<lb/>
隐機先露則危其身讜議復停則負其志事當密而不<lb/>
密禍且移之國家時來安得視僚友為重而視陛下為<lb/>
輕耶如海瑞先朝憲直也房寰醜詆尚自包容定向何<lb/>
人敢妨言路為時來者不惟不能叅駁反爾朋連無論<lb/>
<pb n="KR4e0225_WYG_011-3b"/>
愧古名臣即回想抗論嚴嵩一疏有靦靣已大抵少年<lb/>
厲志多思竪立垂老頽顔輙喪生平見人覆轍怒髪裂<lb/>
眦戀已浮榮脇肩攘臂何則道心難固勢利易迷習尚<lb/>
使然也即二三輔臣陽托飲醇隂圖登壟邇又故峻諸<lb/>
司共繩庶采九列之體貌尊而九重之聰明塞矣嗚呼<lb/>
害可勝道哉伏乞亟下明詔嚴黨邪之禁更易兩都臺<lb/>
長以清首憲疏奏當路大恚座師潁陽許公至以貢舉<lb/>
非人自劾以身奉㫖歸明年庚寅蔣孺人卒辛邜授經<lb/>
<pb n="KR4e0225_WYG_011-4a"/>
玉隆觀壬辰秋起鳳翔府教授尋遷國子監助教癸巳<lb/>
入都有竝封三王子詔以身具疏力諍復貽婁江公書<lb/>
有曰中宫有出而始重則仁聖之心不安後宫有出而<lb/>
終輕則慈聖之體亦屈竝封事寢大計難作時考功即<lb/>
為儕鶴趙先生盡黜當路私人内閣張洪陽位與婁江<lb/>
公合謀借劉黄門道隆論拾遺事奪其官士論大譁以<lb/>
身與于公孔兼陳公泰來賈公巖顧公允成張公納陛<lb/>
各具疏謂南星考察京朝官先黜其姻親都給事王三<lb/>
<pb n="KR4e0225_WYG_011-4b"/>
餘又黜本部尚書孫鑨甥本部司官吕允昌而後舉執<lb/>
政所隂庇之臺省表裏為奸邪者盡黜之命下之日舉<lb/>
朝震肅咸謂二百年未見而一旦奪南星官謝諸黜者<lb/>
何以令天下於是閣臣益怒盡奪六君子官而以身得<lb/>
光州學正以身與光州士砥徳勵業不啻父兄於子弟<lb/>
諸生有以口語得罪府掾掾誣生殺人罪郡守以掾故<lb/>
成其獄以身亷得情白之守守不可以身持之堅竟得<lb/>
白光人負沉寃者胥之以身以身多全活之光人謂以<lb/>
<pb n="KR4e0225_WYG_011-5a"/>
身寜獨師保我實父母我也庚子歸省劉太孺人遂不<lb/>
復之光州癸卯太孺人卒以身執喪不飲酒食肉服闋<lb/>
遂不食肉甲辰顧涇陽先生修復東林書院萃同志講<lb/>
學以身喜曰此吾歸宿地矣自是恒居東林所與知交<lb/>
必勸之講學曰天生英雋決不欲其斤斤結褁自家閨<lb/>
闥撿押祗賢落魄爾曰脚跟站定眼界放開静躁濃淡<lb/>
間正人鬼分胎䖏曰道徳功名文章氣節自介然無欲<lb/>
始又曰學苟不窺性靈任是皎皎不汙終歸一節但世<lb/>
<pb n="KR4e0225_WYG_011-5b"/>
風靡矣不憂著節太竒而憂混同一色托大道無名以<lb/>
濟其私則中庸之說誣之也平生所持如此故筮仕以<lb/>
來未嘗受人一餽垢衣糲食以没其身嘗有詩曰百年<lb/>
吾取與留作後人箴又曰古人持晚節休作等閒看余<lb/>
猶憶始交以身時餽之食則稍嘗而謝曰不可以此滑<lb/>
吾手及病余餽藥餌復稍嘗而謝曰行就木矣不敢忘<lb/>
當年矢志以身於忠孝㢘節之死不二其天性也性復<lb/>
至慈蠕動之物不忍傷害於人油油然雖至俗客不憎<lb/>
<pb n="KR4e0225_WYG_011-6a"/>
惡獨惡傷害人者尤惡傷害善人者耳目所及盜賊兇<lb/>
人必使不得虐民後已嘗見一人毁葉參之以身從稠<lb/>
人中憤然起余力挽之不得自後其人所在以身必避<lb/>
匿終身不與見至觧人之厄揚人之善常若不及拈筆<lb/>
成詩文率本於情止於禮義嘗作真正銘曰學尚乎真<lb/>
真則可乆學尚乎正正則可守真而不正所見皆苟正<lb/>
而不真終非已有君親忠孝兄弟㳟友禔身以㢘䖏衆<lb/>
以厚良朋切劘要於白首鄉里謗怨莫之出口毋謂㝠<lb/>
<pb n="KR4e0225_WYG_011-6b"/>
㝠内省滋疚毋謂瑣瑣細行匪偶讀書學道係所禀受<lb/>
精神有餘窮元極趣智識寡昧秉拙省咎殊途同歸勞<lb/>
逸難狃世我用兮不薄五斗世不我用徜徉五栁無貴<lb/>
無賤無榮無朽殞節逢時今生諒否必真必正夙所自<lb/>
剖寄語同心各慎厥後以身年五十九而卒自同好至<lb/>
鄉閭婦豎無不思而痛之嗚呼此可觀以身之真正矣<lb/>
所著詩文諸集藏於家銘曰飄乎自樂耶幾春服舞雩<lb/>
之㸃澟乎自持耶則蓬門委巷之思渾乎同羣耶幾油<lb/>
<pb n="KR4e0225_WYG_011-7a"/>
油與偕之惠孑乎獨徃耶則望望去之之夷夫固不敢<lb/>
謂其即㸃也思也惠也夷也夫安得謂其非狂也狷也<lb/>
清也和也猗與斯人蕩滌汚世砥柱流俗是之謂忠信<lb/>
㢘潔為聖人所思世人所師<lb/>
　　　職方劉静之先生墓誌銘<lb/>
孔子曰三軍可奪帥也匹夫不可奪志也故曰隐居以<lb/>
求其志曾晳季路顔淵之徒侍側曰盍各言爾志如或<lb/>
知爾以此徃矣孟氏亦曰士之事在尚志故士平居辨<lb/>
<pb n="KR4e0225_WYG_011-7b"/>
途慎術擇乎中庸葢兢兢毫釐千里云及乎得善固執<lb/>
之死矢靡他焉即功業文章不少槩見于天下天下信<lb/>
之如星辰之災祥蓍龜之凶吉以其身卜世之安危豈<lb/>
非篤仁義誠之不可掩者哉萬歴壬子五月七日劉静<lb/>
之卒于家静之官未列大夫年不及強仕海内士咨嗟<lb/>
痛悼以為國家失其柱石人倫失其冠冕如可贖者人<lb/>
百其身矣此何以故嗟乎此所謂誠不可掩者也静之<lb/>
名永澄别號練江静之其字也世為揚之寳應人大父<lb/>
<pb n="KR4e0225_WYG_011-8a"/>
徳齋公曰憲父春宇公曰繼善司訓鎮江母曰王氏静<lb/>
之生有至性八嵗誦文信國正氣歌衣帶贊即立信國<lb/>
位朝夕謁拜人以此見其志矣十四補諸生十九舉賢<lb/>
書同年中召静之飲酒有娼佐觴静之即謝不徃二十<lb/>
而娶家貧不能具新衣王孺人力經營之静之曰休矣<lb/>
吾意中自新不必衣也戊戌下第築土室自<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>并晝夜<lb/>
讀又善病室中書籖藥裹外無一長物辛丑成進士選<lb/>
讀中秘書為有力者所奪人為不平静之無幾㣲見顔<lb/>
<pb n="KR4e0225_WYG_011-8b"/>
色以善病告授順天教授慨然曰師失其道乆矣進諸<lb/>
生相期勉以聖人之學嚴程課飭行檢伸寃抑懲汙濁<lb/>
審勤惰寒者衣之飢者食之羔雉之贄不及于門北方<lb/>
學者稱淮南夫子而静之益考求國家典章名臣言行<lb/>
六曹之職九邊之要兵農錢穀之數矻矻如居土室時<lb/>
已遷國子學正權要為子弟居間一切格不行㑹雷震<lb/>
郊壇有詔令禮部具修省事静之曰災異求直言自漢<lb/>
唐宋及我祖宗未有改也徃萬安劉吉時惡人言災異<lb/>
<pb n="KR4e0225_WYG_011-9a"/>
鄒汝愚一疏炳烈千古今者一切報罷塞諤諤之門務<lb/>
容容之福傳之史册尚謂朝廷有人乎當事者為静之<lb/>
座師亟言之不省亡何楚宗獄妖書獄及京察事繼起<lb/>
静之具疏陳得失而司訓公適至京不果上静之作甲<lb/>
乙雜志邸中雜記又為歸徳相國所器重咨對出處之<lb/>
道時人愈側目滿三載不遷静之曰昔陽城為國子師<lb/>
斥諸生三年不省親者京兆李諤久不歸省李皋謂無<lb/>
親之子不可與事君吾歸矣遂歸杜門讀書三年而司<lb/>
<pb n="KR4e0225_WYG_011-9b"/>
訓公王孺人俱未艾健飯㑹皇太后覃恩人謂静之奈<lb/>
何不以一命賁两尊人静之乃至京候命而王孺人訃<lb/>
矣静之力行喪禮墨面柴骨三年苫塊外寢壬子春補<lb/>
職方主事未赴卒静之質甚弱獨目炯炯然英采逼人<lb/>
善談論其于古今治亂人才短長如指之掌嘗曰某當<lb/>
某時有某事惜放過彼寧知千載而下有劉静之者指<lb/>
其空缺䖏然吾軰在今日寧知千載而下無劉静之者<lb/>
指其空缺䖏乎而静之内行純備孝事其父母及大父<lb/>
<pb n="KR4e0225_WYG_011-10a"/>
母訓迪子弟出于至誠毎謂子弟不類非盡子弟過父<lb/>
兄鑪錘不具火力不足不能使入鎔鑄中也常書薛西<lb/>
原語于座右云雖小事不可為人囑托自損㢘心故竿<lb/>
牘不及郡邑大夫至伸人寃抑援人疾苦不啻若身受<lb/>
毒螫者以呼吸間去之為快静之即尸居蠖伏乎其神<lb/>
常周六合以内于世道民生所關下至邊疆情偽江海<lb/>
盜賊咨諏詢度無不得其要領世固不乏修身潔行士<lb/>
也然徃徃飭治象貌不為世訾詬而已至神理血脈與<lb/>
<pb n="KR4e0225_WYG_011-10b"/>
斯人之徒通洽無二者視静之如何哉静之官不過七<lb/>
品其志以為天下事莫非吾事若何而聖賢吾君若何<lb/>
而聖賢吾相若何而聖賢吾百司庶職斯道一日行于<lb/>
天下即死可不恨生不過三十年其志以為千古事莫<lb/>
非吾事生前吾者若何揚掲之生當吾者若何左右之<lb/>
生後吾者若何矜式之斯道一日不明于天下即死有<lb/>
餘責其所謂道何道也正人心息邪說距詖行使天下<lb/>
曉然知君君臣臣父父子子天理民彝自不容巳匪是<lb/>
<pb n="KR4e0225_WYG_011-11a"/>
者即入無父無君之途下弑父弑君之種衰世此道不<lb/>
明務黨人之媮樂誤皇輿之敗績葢千古一轍也故静<lb/>
之註離騷于此三致意焉推此志也百世以俟聖人可<lb/>
矣静之得年三十有七配韓孺人弟永沁子心學山隂<lb/>
劉起東按國論私謚曰貞脩先生長洲文文起摭遺事<lb/>
為貞脩狀攀龍知静之深矣得文起為誌其大者人言<lb/>
静之成進士三年郡學三年國學三年洗沐三年宅憂<lb/>
世曽不能用其萬分之一余謂静之所為静之不以用<lb/>
<pb n="KR4e0225_WYG_011-11b"/>
不用也銘曰自昔聖賢與時衰盛盛時所駕衰世所屏<lb/>
浩蕩乾坤不容何病川泳巖遊理情繕性明吾之是不<lb/>
與世競吁嗟静之天之所命憫此道㣲以是亂正俾示<lb/>
正見為千秋鏡世所取正是謂為政有如不信上視孔<lb/>
孟<lb/>
　　　孝亷陳賁聞墓誌銘<lb/>
昔屈子作逺逰其言皆黄老最上乗語後世道家旁流<lb/>
末緒無近其髣髴者夫屈子欲長年何以自沉屈子古<lb/>
<pb n="KR4e0225_WYG_011-12a"/>
今姱修人也欲得年以畢其志而不勝濁世之憤以為<lb/>
俟河之清不若沉河而死耳嗟乎姱修之士志古今之<lb/>
大業豈不以年哉武塘陳賁聞可痛也賁聞異才其嗜<lb/>
書異於人嗜書而妙悟異於人嗜書而嗜騷賦異於人<lb/>
為人敦倫好善恬懐雅度所居左右圖書數千巻掃室<lb/>
焚香穆然有深沉之思幼受經於吳子徃子徃丰神凝<lb/>
逺賁聞自幸得師與其弟幾亭潛心制義賁聞舉戊午<lb/>
浙闈第一人幾亭亦舉辛酉初賁聞罷南宫試歸益發<lb/>
<pb n="KR4e0225_WYG_011-12b"/>
所藏書讀之於騷賦益工自謂儒者繼綂前聖開示來<lb/>
兹必本於六經階於濂洛關閩翼以諸史百家然而心<lb/>
不擷其精華身不由其矩度徒以追時好取世資使㢘<lb/>
恥喪風俗圮是經史為盜器也此無他欲蔽之賁聞之<lb/>
學務在洗滌嗜慾辨晰取與期不疚於衾影而悲今思<lb/>
古之懐率發之於騷謂夫賦者追踵風雅之六義振起<lb/>
漢魏之五言叶幽人之鬱思貞志士之極念太和乖而<lb/>
變風作宇宙中所以宣洩其不平之情而歸之禮義者<lb/>
<pb n="KR4e0225_WYG_011-13a"/>
必由焉而鬬浮靡者失之逺矣賁聞諸賦自擬古外皆<lb/>
有慨於中有禆於世而詞家之徒以文詞已者賁聞弗<lb/>
貴也賁聞年三十有八遽得疾而殆疾且殆為文自祭<lb/>
文具集中當世傳誦之嗟乎使賁聞而得年必入聖賢<lb/>
之奥必見豪傑之業其賦雖已名家必篇什富而成一<lb/>
代之竒故曰姱修之士志古今之大業必以年也惜哉<lb/>
天下之士文勝者多浮動躁擾而虧其質質勝者多沉<lb/>
潛木訥而虧于文賁聞何闇然也而文采流露爾爾天<lb/>
<pb n="KR4e0225_WYG_011-13b"/>
之賦賁聞厚矣獨不賦之年竟其所詣何耶夫子曰君<lb/>
子疾没世而名不稱四十五十而無聞不足畏矣世之<lb/>
才人無聞不稱者豈少哉賁聞年未四十赫然以文采<lb/>
稱以質行稱嗣業靈均不同靈均之坎壈溘死賁聞没<lb/>
而事有為靈均所深悲者雖不得賁聞之賦一吐其胸<lb/>
中之竒而賁聞得以從容長逝無靈均徃日回風之痛<lb/>
其亦幸矣又長年者之不若而屈子不屑修王喬不死<lb/>
之道者也悲夫賁聞諱山毓父穎亭公為王官福建按<lb/>
<pb n="KR4e0225_WYG_011-14a"/>
察使所至有惠政及民配宜人盛氏生二子賁聞其伯<lb/>
也銘曰世之人誰不讀書世之人誰能讀書子獨閉戸<lb/>
擁書悲愉疴癢一切忘之於書戒所戒於書勉所勉於<lb/>
書不知天壤之間更有何樂可代吾書天下之書安得<lb/>
更遇子之於書吾悲子之逝也而且悲子之書<lb/>
　　　文學秦彦熙墓誌銘<lb/>
夫人子弟樂與善人居必善人也吾嘗以此驗人百不<lb/>
失一近世名家子吾得一人焉曰秦彦熈其所延于家<lb/>
<pb n="KR4e0225_WYG_011-14b"/>
北面嚴事者為吾師澄泉茹先生吾同年葉參之吾友<lb/>
歸季思吳子徃四君子<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>
                    <graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>法度他子弟窺影匿避彦<lb/>
熈獨山岳崇之芝蘭親之非見善不及者哉季思子徃<lb/>
至余水居彦熈亦時時來静坐一日問心余曰子以何<lb/>
者為心曰方寸是也余曰未也特其位耳曰思慮者是<lb/>
也曰未也特其用耳曰舎是尚有心乎余曰子以眼前<lb/>
虛空者何物曰虛空則無物矣曰何者為天曰穹然上<lb/>
覆余曰皆非也無之而非天無之而非心人心湛然無<lb/>
<pb n="KR4e0225_WYG_011-15a"/>
欲一腔六合一物也彦煕躍躍喜曰乆矣哉欲封之矣<lb/>
一日問脩余曰人心之迷常在至近如子之族大族也<lb/>
飢者寒者日當吾前而漠然視之是其心稿而不生又<lb/>
何言脩彥熈又躍躍喜曰念之素矣嘗欲祠吾宗雙孝<lb/>
子以南畝三百周近宗之困者而未逮也凡彥熈之可<lb/>
與語類如此其人孝悌人也事所後母談孺人所生母<lb/>
吳孺人交盡其力吳孺人嗜芡孺人亡終身不忍食與<lb/>
兄震玉公弟華玉公自飲食至產殖必共必均事必身<lb/>
<pb n="KR4e0225_WYG_011-15b"/>
先之誠心闇脩於家庭至和溢發於眉宇秦氏世敦孝<lb/>
友彥熈真不愧其先矣自奉甚朴食不求珍衣不重綺<lb/>
毎冬寒嵗饑粥餒者絮凍者槥殍者以為常吾嘗謂彦<lb/>
熈之可使為善如水之赴於壑火之赴於薪不可使為<lb/>
不善如取火之不可於方諸取水之不可於陽燧可使<lb/>
就善人如耳入師曠之音口入易牙之味不可使就不<lb/>
善人如刺之不容于目如臭之不容于鼻葢其性然也<lb/>
萬歴丁未十一月廿二日余居水居彥熈令人逆余歸<lb/>
<pb n="KR4e0225_WYG_011-16a"/>
至則一息如縷令諸子拜床下張目視余端坐舉手而<lb/>
瞑嗚呼若彦熈者全歸矣又何憾焉彦熈字也名爾載<lb/>
别號水菴彦熈沒記其大及所嘗與語者如此銘曰已<lb/>
乎彦熈使其逹耶登賢選良翼吉人乎翺翔即其窮耶<lb/>
載詠載觴偕幽人乎徜徉孝悌可植家人之坊慈惠足<lb/>
貽宗人之康天獨不令其年之長已乎彦熈湖山蒼蒼<lb/>
湖水洋洋大葢為宇大塊為床三十三年旅寓者暫億<lb/>
萬斯年永完者常<lb/>
<pb n="KR4e0225_WYG_011-16b"/>
　　　文學景耀唐公墓誌銘<lb/>
吾嘗讀旌陽許仙書見其所云中黄者人身膈膜也隔<lb/>
下體穢濁之氣不得上薫心府天地亦然凡不忠不孝<lb/>
下民怨怒之氣上至中黄其氣復下為水旱疾疫各以<lb/>
類應惟忠孝之氣直上清虛如矢中的於是始知古忠<lb/>
臣孝子與造化呼吸應感者殆以是也然孝悌之家其<lb/>
子孫往往有孝悌者與其前人若合符節相觀而善與<lb/>
抑一氣使然與噫是何神也吾見唐于震家葢三世孝<lb/>
<pb n="KR4e0225_WYG_011-17a"/>
弟矣公之父曰耀坡翁母曰黄孺人耀坡翁與黄孺人<lb/>
事其二尊人惠坡翁陳孺人也一取諸脯脩女紅二尊<lb/>
人怡怡于甘鮮輕煖中若不知寒儒儉婦之辦于脯脩<lb/>
女紅者有疾輒夜不交睫旬不觧帶一時士君子稱事<lb/>
親之能自致者必曰耀坡翁夫婦耀坡翁欲青衿以慰<lb/>
二尊人而數甚竒雖至白首有勸其棄舉子業者必怒<lb/>
斥之曰一諸生何益吾毛髪事吾奉吾親教没身而已<lb/>
于震為人言未嘗不泣數行下也至于震青其衿矣復<lb/>
<pb n="KR4e0225_WYG_011-17b"/>
數竒以大病後應學使者試而黜將天之不與善人與<lb/>
非也于震之可貴者不在此于震之事其二尊人也一<lb/>
如耀坡翁之事其尊人也耀坡翁殁于震三年不嘗酒<lb/>
肉黄孺人病于震偕其弟儆吾君露卧床下蚊斑如綉<lb/>
旦暮搏顙籲天祈減算益親凡四閱月兩膝腫裂外父<lb/>
王敬存翁之不得養于其子于震曰於我乎養敬存翁<lb/>
病痺于震與其婦及其子抱持浣洗經嵗不替歛于室<lb/>
喪于堂迄于窀穸若翁之無家者于震即甚貧有稱貸<lb/>
<pb n="KR4e0225_WYG_011-18a"/>
必以期償之嘗戒其子曰財從才從貝人之有才者壊<lb/>
于貝十九是士人立脚處也生平好善疾惡未嘗毁一<lb/>
善人譽一不善人見有毁善譽惡者拂袖而起不忍聞<lb/>
也其篤至如此嗚呼世之愈下也士不以行舉顧未嘗<lb/>
不以行貴吾見重于震之品者若麟鳳然重于震之言<lb/>
者若鼎吕然哀于震之亡者若骨肉然三事九列之不<lb/>
能得諸人者于震得之故曰于震之可貴者不于一諸<lb/>
生也于震病經年于震之子顯祖所以事于震者一如<lb/>
<pb n="KR4e0225_WYG_011-18b"/>
于震所以事其尊人至嘗糞至割股至割肱即儆吾君<lb/>
所以事于震一如顯祖所以事其父也天之與于震者<lb/>
至矣昔宋徽宗時唐公叔孝諱作求舉進士有聲從弟<lb/>
孚有才識遍交元祐諸君子唐氏始以儒名家國初有<lb/>
諱逢明者贅濮氏故唐氏多稱濮惠坡翁諱昌耀坡翁<lb/>
諱光裕至于震之子四世矣即未顯皆文學孝友重于<lb/>
鄉里不墮叔孝公家聲浸蒸醖釀必有大發其祥者未<lb/>
可量也于震諱起龍别號景耀生嘉靖辛酉八月廿七<lb/>
<pb n="KR4e0225_WYG_011-19a"/>
日卒萬歴己未八月初九日年五十有九娶陳氏静所<lb/>
公女卒再娶王氏郷飲介儆存公女生子顯祖娶王氏<lb/>
行素公女生女一適薛守溪公子廷相以是年九月初<lb/>
五日甲申葬大池祖塋之昭于震與余子世儒世學好<lb/>
友也世寧師也余所莊事也屬纊而眷眷於余之一誌<lb/>
不已余不文持墓文之戒乆而有甚不得已者則以于<lb/>
震垂死眷眷之一念已銘曰好惡不拂人之性是非足<lb/>
以經國之政叮嚀于震使其孝友為政不得施于有政<lb/>
<pb n="KR4e0225_WYG_011-19b"/>
聖人固曰是亦為政<lb/>
　　　文學清宇髙公墓誌銘<lb/>
嗚呼兄可謂了了而生了了而死矣維嵗庚戌兄下帷<lb/>
張岵望公自廣信宦邸歸謂攀龍曰聞之禄命家吾殆<lb/>
將死我諸子姪室未畢諸子母家逋未畢吾將售産一<lb/>
切畢之蕭蕭一身俟焉不以不了念縈吾靈府余為解<lb/>
曰豈有是哉無何而兄果盡售産矣果畢室諸子姪畢<lb/>
償諸子母家矣無何而兄果病矣時辛亥三月事也余<lb/>
<pb n="KR4e0225_WYG_011-20a"/>
曰異哉若是乎天之一定無庸人力耶請于吾友繆仲<lb/>
淳藥之病立起越夏而秋體豐神王飲啗加等兄乃選<lb/>
日之良整衣冠出酬其常所起居而先詣攀龍曰微繆<lb/>
公不能活我微子不能得繆公自今日月享子之日月<lb/>
也攀龍不勝喜為浮大白手額祝無算數曰兄今一身<lb/>
蕭蕭樂矣當數數相過從母令若病困時床枕上羡人<lb/>
一趨一歩如天上遊仙也兄曰然不數日乃復病痢余<lb/>
視兄則曰命也夫吾無不了念亦不望活遺言纎悉皆<lb/>
<pb n="KR4e0225_WYG_011-20b"/>
具帖然而瞑嗚呼此所謂了了而死非耶自吾有知識<lb/>
以來見兄油油與人偕無忤物也里巷姻婭慶唁無缺<lb/>
失也與人期㑹不愆時日也稱貸人不愆錙銖也言人<lb/>
善津津然不善未嘗出諸口也與其弟衣同寒暑食同<lb/>
朝夕用同有無事同勞逸若兩手相攜兩足相踐也撫<lb/>
其子姪幼無二養長無二敎婚嫁無二等若兩目一視<lb/>
兩耳一聼也此又不謂了了而生耶嗟乎士之貧困常<lb/>
十而九然徃徃不自強力計無復之則仰哺他人而分<lb/>
<pb n="KR4e0225_WYG_011-21a"/>
不明也信不立也一徃而不可復如之斷港絶潢然兄<lb/>
少而怱怱長而昭晰疎而令人仗之如親貧而令人仗<lb/>
之如富以此家蹶而復立非分明信立能然乎肩其家<lb/>
衆食數百指猶子成立皆先其子婚嫁百需嵗月絡繹<lb/>
盡瘁持之迄無替念豈不難哉攀龍之曽大父雪樓公<lb/>
則既與兄祖左樵公相肺腑以同姓稱族自茲五世矣<lb/>
吉凶之事山水之間花月之候雖乾餱未嘗不相速也<lb/>
至於兄益親嗚呼吾何以銘兄哉銘曰維人之倫父子<lb/>
<pb n="KR4e0225_WYG_011-21b"/>
兄弟譬之草木此寔其柢云胡世人不思其眞親者反<lb/>
疎疎者反親孰如吾兄秉徳堅貞白首庭除藹若孩嬰<lb/>
其人則亡其行則芳百爾君子視以為方有聳其岑有<lb/>
菀其林一抔斯土千秋斯心<lb/>
　　　董恭人墓誌銘<lb/>
湖州守陳公為天下名二千石一時談吏治者輒曰視<lb/>
陳湖州若何陳湖州則余同年陳志行也其配曰董恭<lb/>
人當志行為諸生貧特甚居荒村中時時午不舉火慷<lb/>
<pb n="KR4e0225_WYG_011-22a"/>
慨磊落有所不平引酒自醉醉而歌嗚嗚顧影自樂睨<lb/>
視世人不屑也人亦無識志行者己巳五日無錢買酒<lb/>
出戸見村人蒲觴箬黍紛相問也無問志行者志行發<lb/>
憤曰佳晨遂無一觴妻孥樂乎入見董㳟人無愠色志<lb/>
行喜曰此眞吾妻矣即日掃半簷屋紉片布張而障風<lb/>
日發笈中所藏書晝夜讀恭人喜曰此眞吾夫矣日煑<lb/>
野菜羮進曰他日無忘此滋味也越五年為癸酉而志<lb/>
行舉於鄉又久之不舉南宫當是時杜太恭人老志行<lb/>
<pb n="KR4e0225_WYG_011-22b"/>
授里中以為養毎經時歸問家人事無纎細不具也志<lb/>
行又乆不舉子㳟人為進淑女得子三三子者眠食㳟<lb/>
人也寒燠㳟人也溲便㳟人也其仲痘殤㳟人大慟其<lb/>
長者季者痘繁濵殆恭人曰天乎陳氏千秋在此一日<lb/>
矣痘愈而㳟人大喜己丑志行始成進士令朗陵恭人<lb/>
從令中牟恭人從以太恭人在邸非恭人弗安也甲午<lb/>
志行覲恭人以太恭人南舟輕恭人曰此地多荳可載<lb/>
也及泗州湖風急檣顛得荳不覆已志行晉比部官長<lb/>
<pb n="KR4e0225_WYG_011-23a"/>
安六年恭人不從以太恭人在家非恭人弗安也已志<lb/>
行出守湖州恭人奉太恭人之湖州丙午太恭人念歸<lb/>
恭人復奉太恭人歸梁溪丁未得疾卒又四年志行以<lb/>
憲副備兵九江念太恭人且百嵗乞終養又二年而太<lb/>
恭人卒志行治太恭人葬亦治恭人葬手狀恭人謁余<lb/>
曰非子不能誌吾婦矣嗟乎吾少日子所聞也吾父病<lb/>
噎久庸醫誤投藥而遽困吾時在城不聞一夕月明甚<lb/>
吾婦見䑕蹲几而啼心動曰大人得無有變乎吾亦心<lb/>
<pb n="KR4e0225_WYG_011-23b"/>
索索而震急偕婦歸吾父已屬纊時秋暑劇吾奔營喪<lb/>
具一切含殮俱婦佐太恭人得不憾於大事太恭人一<lb/>
跬步不離婦也板輿出入非婦吾能食入口寢交睫乎<lb/>
使余稱為人子者吾婦也吾婦既以勞瘁得一胎而墮<lb/>
遂不復胎世間婦人視他人舉子不忮幸矣得如吾婦<lb/>
提抱愛䕶乎得如吾婦愛而知敎乎使余得稱為人父<lb/>
者吾婦也太恭人有子五人皆窶吾為諸弟畢室期不<lb/>
失太恭人意吾婦承之不失予意劑諸妯娌不失諸弟<lb/>
<pb n="KR4e0225_WYG_011-24a"/>
意愛猶子如子仲弟一兒當暑而痘蛆出瘡中如蝟婦<lb/>
不避穢䕶之而生使予得稱為人兄者吾婦也予少好<lb/>
游酒人醉而好務竒相矜詡嘗着新履走石橋欄上又<lb/>
循塔簷砌間見者股戰而予笑傲自若吾婦聞之泣謂<lb/>
余曰君奈何以七尺博人笑耶又嘗夜醉獨行閭闗閉<lb/>
視河干舟可躍而逾也驚其舟子夢中起忽墜水予不<lb/>
能水念其人死即不能獨生没水拯之卒俱其人出水<lb/>
吾婦又泣相戒也一日雪夜祼而逐盜吾婦又泣相戒<lb/>
<pb n="KR4e0225_WYG_011-24b"/>
也予乃悟始知尊生而後益從養生家自衛矣使予保<lb/>
此七尺而為人子為人父為人兄者吾婦也予更有深<lb/>
痛吾外父懐萱翁外母郭孺人生一子無禄即世有一<lb/>
孫吾婦為娶婦有家矣又無禄即世而董氏遂不祀予<lb/>
令朗陵郭孺人養於吾婦婦念從予則舎郭孺人從郭<lb/>
孺人則舎太恭人以太恭人故卒舎郭孺人予守湖太<lb/>
恭人思梁谿恭人念從太恭人則舎予從予則舍太恭<lb/>
人以太恭人故卒舎予嗚呼恭人生十八年歸予左右<lb/>
<pb n="KR4e0225_WYG_011-25a"/>
太恭人者餘五十年女而不有其母婦而不有其夫予<lb/>
獨以吾婦有其母有其子有其家也吾婦之於陳氏何<lb/>
如哉子其志之垂示陳氏之後人高攀龍曰恭人孝於<lb/>
父母順於舅姑宜於家人豈不難哉吾所難恭人者不<lb/>
止此今夫豪傑之士當窮困無聊時不難浩浩遊人世<lb/>
間彼俯已自視固知其不終是也顧獨難於入宫見其<lb/>
妻室人之謫詩人咏之所從來久逺矣豈獨買臣季子<lb/>
婦乎志行荒村五日何異陶令重九籬邉彼其夫耕婦<lb/>
<pb n="KR4e0225_WYG_011-25b"/>
餉此乃夫讀婦炊曾怡然不以為意令其君子意韻自<lb/>
逺卒成令名宜志行之不挫不撓爽然於富貴之際也<lb/>
恭人之助豈眇小哉是宜銘銘曰夫之貧御其屯夫之<lb/>
遇不竟其豫將其母五十年不恒有其耦孚其子百千<lb/>
世植其福祉吁嗟乎陳氏雲仍之詵詵其毋或忘于斯<lb/>
人<lb/>
　　　李貞母墓誌銘<lb/>
婦之貞其性然也猶之乎水之寒火之熱非人為使之<lb/>
<pb n="KR4e0225_WYG_011-26a"/>
也然禀受萬有不齊故其貞静非得之天者必待教習<lb/>
撿柙待教習撿押去天成者倍蓰矣李母何以稱貞母<lb/>
也其貞成之於天者也非教習撿押而貞何以知其成<lb/>
之於天也貞母者故陜西學憲雨亭公之繼配蘇之長<lb/>
洲人姓陳父曰二水公諱燽母曰楊孺人母生三四齡<lb/>
與其姊妹嬉有家人童子亦三四齡者卽之母輒驚而<lb/>
啼逐之去乃安二水公曰此非凡女也及歸學憲公從<lb/>
公之楚臬大江怪風夜作舟飄六百里得一渚衆争奔<lb/>
<pb n="KR4e0225_WYG_011-26b"/>
渚母幾墮江中一役夫將掖之母叱去始登及學憲公<lb/>
捐舘舎母稱未亡人者二十餘年有勸令一識九龍二<lb/>
泉母曰此非婦人事更非未亡人事卒不許夫其少而<lb/>
不苟即一乳豎顛沛而不苟即一援溺者夫亡不苟出<lb/>
閫外跬步豈教習撿押而然吾故曰李母之貞天貞也<lb/>
母二十一而婦於李猶及奉其姑太宜人盡孝養太宜<lb/>
人卒時學憲公方督浙餉奉湯藥視含殮一切如學憲<lb/>
公在側不貽學憲公憾學憲前配毛宜人卒時其二子<lb/>
<pb n="KR4e0225_WYG_011-27a"/>
長曰延枝方六嵗次曰茂枝在襁褓母懐抱之如執玊<lb/>
執盈時其飢渇如己飢渇也摩其疴癢如己疴癢也母<lb/>
卒而延枝哭曰天乎吾生六年至十有八而依依吾母<lb/>
膝下也見吾讀書則喜見吾健飲食則喜見吾能持家<lb/>
則喜吾大母病母晨必焚香拜天吾父病母夜不交睫<lb/>
食不盡搤及卒慟不欲生母自有子家鉅細必吾詢曰<lb/>
而長也婦人夫死從子禮也見吾受侮曰討人便宜人<lb/>
誰汝寛受人虧汝可自安嗚呼丈夫哉吾母也茂枝哭<lb/>
<pb n="KR4e0225_WYG_011-27b"/>
曰已矣世不可得吾母矣吾襁褓失母而母為吾母吾<lb/>
弱冠失父母為吾父母愛吾與仍枝等母教我與仍枝<lb/>
䓁母望我一第與仍枝等至撫吾兄弟猶子與仍枝等<lb/>
待吾母之親戚與己父母之親戚等丈夫難之世安得<lb/>
幾如吾母者耶仍枝哭曰天乎仍枝吾母所自乳也豈<lb/>
獨有三年愛乎十七年始免吾母之懐也吾痛母之亡<lb/>
又痛母儀之亡也吾母見文字弗屑也曰不如謹隨身<lb/>
規矩見佞佛者弗屑也曰不如愛惜物力勿暴殄見財<lb/>
<pb n="KR4e0225_WYG_011-28a"/>
賄勿屑也曰不如紡績補綴母紡績嘗兼人補綴獨工<lb/>
使敝衣如新春陽而機杼秋風而刀尺未嘗飽食嬉遊<lb/>
毎曰非婦人事勿為非婦人有益事勿為母亡而母儀<lb/>
亡矣嗚呼三子之言貞母之為貞母者何如哉吾故曰<lb/>
母之貞天貞也銘曰繼母之難難於視前母之子無異<lb/>
於己之子也母能一之無人我心未亡人之難難于視<lb/>
其夫之亡無異於夫之不亡也母能一之無存亡心不<lb/>
常者六十二年之身不死者一成不移之心故謂之貞<lb/>
<pb n="KR4e0225_WYG_011-28b"/>
與天地同情不隨物毁成昭之以銘豈區區曰後世之<lb/>
名<lb/>
　　婦貞難而慈易然於前母之子又貞易而慈難天<lb/>
　　貞也天慈也安得天下之繼母皆李母乎<lb/>
　　墓表<lb/>
　　　劉貞母墓表<lb/>
嗚呼此吾友劉節卿之母也余與節卿受經澄泉茹先<lb/>
生交節卿最密知節卿最深節卿十四嵗而孤奉母至<lb/>
<pb n="KR4e0225_WYG_011-29a"/>
孝母嘗病痢殆矣目中若見有神物以語節卿節卿<lb/>
遽搏顙號神願身代母母見神拱而揖節卿病竟愈<lb/>
於是節卿每至神祠輒祈減年益母以為恒其至性<lb/>
誠願得小有樹立博親一歡顔即一日如百年立槁<lb/>
無恨而不幸家貧餬口教授旦夕不躡庭闈問安否<lb/>
所娶婦竒惡聞孝順字吐不欲入耳節卿每對余言<lb/>
及此飲其淚矣數數欲逐其婦余曰甚善而節卿孱<lb/>
力又不勝尼之者未果母卒二十年而節卿哀慕<lb/>
<pb n="KR4e0225_WYG_011-29b"/>
一日也卒出其婦以報余曰了此不了念矣則又手<lb/>
一狀謂余曰奈何以吾子而不有一言錄吾母吾不<lb/>
及掩諸幽以樹吾墓矣余讀之愴然發二十年慨也<lb/>
曰悲哉宜節卿之不能一日去諸懐也夫節卿之尊<lb/>
人冉泉公家故給饘粥也有仇中之役家立挫冉泉<lb/>
念其兩大人且老裕而遽窘邑邑中病卒越五年庚<lb/>
辰節卿大父南橋公大母周孺人邑邑中病相續卒<lb/>
當是時貞母之哭其夫哭其翁哭其姑聲不絶也豈<lb/>
<pb n="KR4e0225_WYG_011-30a"/>
一日有生人趣哉既滿喪而節卿之婦且入室矣迄<lb/>
其卒十年間僅得節卿一補諸生拊心自慰耳悲<lb/>
哉宜節卿之不能一日去諸懐也貞母姓傅氏父曰<lb/>
愛萱公母曰張孺人年十七而歸冉泉公孝事父母嵗<lb/>
一省愛萱公一迎張孺人别即涕淫淫如嫁時順事舅<lb/>
姑周孺人嗃嗃也又喜夜飲酒或至丙漏母必屏息侍<lb/>
之周孺人寢乃寢或時被呵母顔益和周孺人亦嘆曰<lb/>
賢婦賢婦周孺人病痢孺人不解衣而扶持浣滌穢䙝<lb/>
<pb n="KR4e0225_WYG_011-30b"/>
未嘗任人事冉泉公婉而莊笑不至噱暑不露體冉泉<lb/>
公没而旦夕依几筵哭上食終身縞素見其容聞其聲<lb/>
者輒酸鼻也教節卿兄弟慈而能嚴每稱讀書作人隆<lb/>
師擇友家人有嘻笑於前者必令節卿笞之曰未亡人<lb/>
前而笑何也其貞一如此故曰貞母也髙攀龍曰天道<lb/>
豈可以意測哉惟聖人知之今夫感應者桴鼓也婦而<lb/>
善承嚴姑姑而正得逆婦何謬戾不倫至此説者曰此<lb/>
所以成之也非嚴姑不徵其順矣非逆婦不彰其慈矣<lb/>
<pb n="KR4e0225_WYG_011-31a"/>
是則然要之未盡其理死生者晝夜也人見生而不見<lb/>
死必謂善惡俱一死而盡則凶人畢世恣睢與善者恬<lb/>
然俱逝若是其幸與夫既曰没寧有不寧者矣惟聖人<lb/>
知之故曰惠廸吉從逆凶嗟乎貞母之為吉也豈顧問<lb/>
哉<lb/>
　　　魏繼川先生墓表<lb/>
萬歴壬辰春繼川先生魏公卒於家越三十年其子大<lb/>
中以工科給事中遇覃恩贈公如其官錫山高攀龍表<lb/>
<pb n="KR4e0225_WYG_011-31b"/>
其墓曰嗚呼是古之隱君子篤行善者也宜其迓休食<lb/>
福後人蔚起為時聞人與公名邦直字君賢别號繼川<lb/>
世居嘉興後析為嘉善人曾祖諱顯祖隱齋翁諱繼宗<lb/>
父南川翁諱祥配楊生二子公行二生而從祖母抱為<lb/>
子五嵗復歸楊又一嵗楊孺人卒俗議火葬公慟仆地<lb/>
曰奈何不一抔吾母南川公涕而厝不火公既娶今贈<lb/>
孺人薛嵗饑家日挫繼母周亦舉一子析箸矣周復舉<lb/>
子其同母兄曰是箸將焉出南川公趣溺之公亟徃抱<lb/>
<pb n="KR4e0225_WYG_011-32a"/>
持有笞其背者弗顧薛孺人且生女竝乳之㑹前所抱<lb/>
公為子者無嗣貲頗饒公曰吾可乳吾弟不可子吾弟<lb/>
以代吾所當嗣者可矣季得讀書成諸生公續其命於<lb/>
呼吸又推讓嗣産可不謂難乎公析兄弟箸惟叔弟所<lb/>
與叔稱不便又惟所易叔困子母公為貿産償叔病疫<lb/>
戚黨戒不近公獨周旋叔起公弗疫叔曰今日乃知二<lb/>
哥季病瘵公締視惟謹至數年如一日南川公困徭夙<lb/>
夜興公大傷曰大人日僕僕公府子乃嬉嬉擁婦子乎<lb/>
<pb n="KR4e0225_WYG_011-32b"/>
一切力肩四壁盡矣薛孺人娠大中至無一廛無肯寓<lb/>
産婦者僦於外家甫入而大中生公曰嗟乎有子矣何<lb/>
以餬其口於是乃訓䝉士所訓皆村牧子公教以小學<lb/>
儀不急其循也教以讀不盡其力也弱而憊者時休之<lb/>
居逺而風雨午膳之跣而濯河干者必躬視之脡脯聽<lb/>
其至者不責其不至者人大喜曰此嚴師而慈父也爭<lb/>
願得就魏先生而公以逺其尊人覲饋源源大寒暑重<lb/>
趼不替事其兄如事父也事其舅如事母也事其鄕人<lb/>
<pb n="KR4e0225_WYG_011-33a"/>
之十年長者如事兄也公又推之人人與父言慈與子<lb/>
言孝與弟言悌與農言勤與賈言信與婦言貞有兄弟<lb/>
數年䦧牆者其弟來公責以大義弟大感動其兄聞之<lb/>
謝曰非公不能直我公曰吾第為若弟言不直在若不<lb/>
在弟也若不兄與若弟不弟何以異兄亦泣自咎旦日<lb/>
兄弟各詣公謝懽如初公居人骨肉間多類此鄉之訟<lb/>
者不願之官府質多質於公有憾公者面詬公衆怒欲<lb/>
擊之公急止曰徐徐使彼自醒毋重其迷居無何果踵<lb/>
<pb n="KR4e0225_WYG_011-33b"/>
門謝公好藝蔬蔬美有盜蔬者公窺之為迤東第二鄰<lb/>
某甲且委蔬去公悉刈蔬以半分餉東西鄰各二家因<lb/>
以及盜者比舎有垂圮屋市餳者居之大雪夜半聲如<lb/>
崩公曰市餳者殆矣披衣往發其覆解衣衣之得不死<lb/>
公不輕貸人一錢不輕餐人一飯不輕殺一牲不輕膳<lb/>
一肉遇貧而濵死者傾罍授之毎日半而炊冬半而絮<lb/>
以為常而怡然自安眉宇無窶人色置身於一家一鄉<lb/>
中春風藹如無論人安公公亦安人與公居者依依不<lb/>
<pb n="KR4e0225_WYG_011-34a"/>
忍去去而若割矣公何以得此曰好行善而不慕利於<lb/>
人不吝利於己也故曰是古之隠君子篤於善者夫人<lb/>
有念念不舎於善而天不應之以善者乎當大中産僦<lb/>
屋時公名在天壤不朽矣不待今日也易曰有隕自天志<lb/>
不舎命也不舎善則不舎命必有非常之人自天而隕者<lb/>
　　行狀<lb/>
　　　山西布政司右布政使中嵩王公行狀<lb/>
王公諱述古字信甫號中嵩開封禹州人也生而聳秀<lb/>
<pb n="KR4e0225_WYG_011-34b"/>
神采英特年二十五舉於鄉明年成進士令富陽以治<lb/>
行最調崇徳丁郭安人憂服闋再令内丘尋晉刑部主<lb/>
事歴郎中甲辰出守常州丙午外艱歸服闋再守保定<lb/>
晉山西副使兵備陽和再晉按察司使再晉布政司右<lb/>
布政使奉㫖遇廵撫缺推用偃蹇除目者久之卒於陽<lb/>
和公為令不屑簿書期㑹第持大體君子之至其邑倒<lb/>
屣奉教不啻飢者之得珍羞貧者之得珠貝於庸俗不<lb/>
屑也以是不諧于世其在比部妖書事起公司楚當胡<lb/>
<pb n="KR4e0225_WYG_011-35a"/>
化獄妖書者四明相私人為相除異已佹起大獄挑聖<lb/>
怒為一網計相異已則歸徳江夏也㑹胡化報阮明卿<lb/>
怨誣奏妖書出明卿手化江夏鄉榜諸人謂江夏實為<lb/>
妖書懼敗故令化誣明卿以脱已相直以囑司㓂司㓂<lb/>
直以囑公欲榜掠化令化指妖書出郭正域以及歸徳<lb/>
公正色曰若是則分宜江陵再見今日司㓂曰不然此<lb/>
公論也公曰誰為公論曰公論出臺省公曰臺省何人<lb/>
曰某某公曰天下有公論未必臺省臺省有公論未必<lb/>
<pb n="KR4e0225_WYG_011-35b"/>
諸公㑹鞫自見及㑹鞫御史大夫温純司禮陳矩秉公<lb/>
不阿再鞫胡化公立具疏送大理諸人大譁嗤司㓂為<lb/>
司官所持司㓂亦大譁嗤公大敗我事劫公入郭正域<lb/>
名不可劫公重胡化罪不可劫公禍且不測公怡然甘<lb/>
之卒不易原疏一字疏上上覽之曰盡是誣妄發閣依<lb/>
擬妖書坐皦生光大獄解而楚藩勘疏至矣事又當公<lb/>
司司㓂以華越謀害親王當論死江夏主使宗室當如<lb/>
越罪公從容謂司㓂曰今日之事未論義理先究利害<lb/>
<pb n="KR4e0225_WYG_011-36a"/>
宗室乃皇帝天潢假令楚王果真華越果誣親王以誣<lb/>
奏自殺論死何疑今事有大不然者欲駢戮數十宗室<lb/>
楚宗聞之勢必戕殺撫按大亂之起誰則為之忘國家<lb/>
之事忘身家之禍以佐人之私知者不為也司寇曰然<lb/>
是何等事直驅我罟擭乎事得不行于後戕殺撫臣卒<lb/>
如公料守常州恬夷廉静守一正以抑百邪大義所在<lb/>
當路欲移毛髪不可試士不入鄉紳一竿牘不聼縣官<lb/>
一揭請通國非之不顧尚衣大璫道經毘陵公絶不與<lb/>
<pb n="KR4e0225_WYG_011-36b"/>
一介璫大不堪言于直指欲愬之朝直指令少府劑之<lb/>
公報少府有曰幸語按君勿以側媚相望其勁立類如<lb/>
此在常三年一時正色棱棱如髙秋新霽天宇如洗善<lb/>
者愈自濯磨不善者抑心向化焉其在陽和正當代藩<lb/>
勘報忠順婚封代藩之廢長立幼也四明與晉江主之<lb/>
蓄機不測故一時有識之士爭之甚力得行撫按勘議<lb/>
汪中丞據各道申報欲先疏其事行邊白登出以示公<lb/>
公曰大誤矣一誤獲罪千古中丞駭曰何謂也曰有嫡<lb/>
<pb n="KR4e0225_WYG_011-37a"/>
立嫡無嫡立長祖宗立法古今通義也親郡王娶有内<lb/>
助妾媵不論入府先後巳未加封所生之子皆為庶子<lb/>
如無嫡子庶長承襲定例也鼎莎皆為庶子鼎謂非庶<lb/>
長乎親郡王妃病故如巳有子不分嫡出庶出俱不許<lb/>
選繼妃定例也代王有庶子二人張氏安得進妾為妃<lb/>
鼎莎安得改庶為嫡乎中丞曰鼎莎襲封庶子已奉明<lb/>
㫖奈何曰有秦府例在嘉靖二十八年秦府恭和㠪秉<lb/>
欓庶第一子惟燿庶第二子惟燱正妃楊氏故内助邵<lb/>
<pb n="KR4e0225_WYG_011-37b"/>
氏違例請封為妃惟燱邵氏所生遂得襲封王爵亦已<lb/>
奉㫖奏辨累年禮部尚書徐階等㑹議郡王妃故但有<lb/>
庶子止許選娶内助今惟燿之生在先邵氏進封非例<lb/>
惟燿于倫序實係庶長惟燱于常法自難稱嫡遂得㫖<lb/>
改正前後二事實相肳合中丞豁然自是㑹勘搖撼百<lb/>
端中丞屹不為動代議遂定公滿三年考中丞疏公績<lb/>
曰當㑹議代藩廢立之事本官簡查條例首倡公論斷<lb/>
斷乎有扶持綱常之志議封之敵使紛來而處置之方<lb/>
<pb n="KR4e0225_WYG_011-38a"/>
略常定折服逺人無敢越志君子謂公之見卓矣中丞<lb/>
之虚中無我難哉撦長物故請封事起邊將以賂五路<lb/>
為良䇿五路挾封議為竒貨不決者五年矣公至鎮熟<lb/>
察其情既得要領言于當事曰敵性許一索十後即為<lb/>
例最難開端若循往例毫不增減其心自定且忠順求<lb/>
婚烏遜巴雅爾諸人求賞其情更切欛柄在我儘可操縱<lb/>
何故倒持反授人柄賄一日不斷則封一日不成求成<lb/>
反壊求急反緩職此之由當事者亦以為然未免時動<lb/>
<pb n="KR4e0225_WYG_011-38b"/>
於積習之口公持之愈堅五路擁衆城下不懾制府動<lb/>
色相加不懾同事者以貽悞邊疆相坐不懾毅然以去<lb/>
就争之壬子忠順亦故癸丑卜長叩關㑹撫臣馮大梁<lb/>
交通事覺亡去浮賞盡革彼乃絶望六月九日帖然受<lb/>
封往封撦長撫賞八千餘金今費二三百金矣公又請<lb/>
于當事曰順義承襲已經三封依様葫蘆倉卒結局國<lb/>
家不恡金錢玉帛以餌之彼亦不難交臂屈膝以順受<lb/>
我以厚賂愚彼彼以虚名愚我兩相愚以偷旦夕之安<lb/>
<pb n="KR4e0225_WYG_011-39a"/>
且今日彼名雖受封孤雛腐䑕力不足號召諸部五路<lb/>
狡詭恃功要挾素囊桀驁不聽約束將來戎機尚在叵<lb/>
測為今之計宜上下勤思講求足兵足食之䇿可戰可<lb/>
守之具不宜今日稱功伐明日議陞賞希一時浮榮而<lb/>
忘後日之實禍也然封事紛紜數年了局一日不能不<lb/>
加酬賞公亦得推用廵撫之紀錄焉㑹中朝門户相角<lb/>
公貽書所知動以漢宋黨事相警乙夘鄉試式士之錄<lb/>
至有謂六經亂天下者公乃昌言曰自古小人傾陷善<lb/>
<pb n="KR4e0225_WYG_011-39b"/>
類誹謗正人止于誅芟異己未有及於六經者誅芟六<lb/>
經自王安石廢春秋始目之為腐爛朝報熒惑神宗貢<lb/>
舉不以取士庠序不以設官經筵不以進講國論無所<lb/>
折衷而宋一代之元氣命脈斬絶無餘其究使干戈相<lb/>
尋民不聊生者百餘年今乃以宋儒倡道學以道學本<lb/>
六經遂以六經為亂天下而有餘又以六經出孔孟遂<lb/>
詆孔孟為儒生之學伸黄老於六經之上悲夫孔孟六<lb/>
經乃亦得連坐法乎蓋自王安石所未敢言當吾世始<lb/>
<pb n="KR4e0225_WYG_011-40a"/>
于斯時也天下岌岌乎殆哉不至三綱淪九法壊驅一<lb/>
世而禽獸之不止凡讀六經孔孟之書者義當何如也<lb/>
公之齟齬於時偃蹇除目者以此髙攀龍曰予與公同<lb/>
舉進士同出髙邑趙儕鶴先生門一時同遊士交自勉<lb/>
母為不義為先生羞而予與薛以身敷敎同為常州人<lb/>
公與歐陽若谷東鳳同為常州守四人相與更深公之<lb/>
學素精天文律歴後乃知其進于道也一日公寤寐中<lb/>
忽見晦菴先生謂曰道生于坤兩生道也公曰然惟一<lb/>
<pb n="KR4e0225_WYG_011-40b"/>
故通萬物之神惟兩故神天下之化自是觸象入神見<lb/>
超物表嘗曰人必通天地然後知化育知化育然後知<lb/>
孝弟知孝弟然後知性命知性命然後知禮樂知禮樂<lb/>
然後知鬼神又曰人心一動静也動静一天地也又曰<lb/>
四時行百物生黙識之義也黙識章是聖人做不了事<lb/>
何有于我與堯舜猶病意同又曰五行先天也五事後<lb/>
天也夫子告顔子為仁直以天道傳之視聽言動之禮<lb/>
肅乂哲謀聖也直下承當而曰請事斯語由已而復矣<lb/>
<pb n="KR4e0225_WYG_011-41a"/>
復其見天地之心乎又曰孟子夜氣是萬古求仁時候<lb/>
觀是見公之所詣公舉六經子史疏于四書之下名曰<lb/>
屑考别有易筌律筌歴筌葢仰觀俯察終日沉酣義理<lb/>
宜其臨事卓然不惑豈偶然哉公于郡邑見能臣幹辦<lb/>
于朝廷見大臣丰采于封疆見重臣勲猷于萬世見名<lb/>
臣軌範一言一動皆足垂世立敎伏惟大君子採而著<lb/>
之以為信史<lb/>
　　南京光祿寺少卿涇陽顧先生行狀<lb/>
<pb n="KR4e0225_WYG_011-41b"/>
先生諱憲成字叔時别號涇陽先生生而沉毅迥異常<lb/>
兒十嵗讀韓文諱辯請於師曰然則親名當諱乎曰然<lb/>
自是每遇南野公諱宛轉避之有不可得避者輒鬱不<lb/>
樂師問而知之謂南野公曰此子之志卓矣未通方也<lb/>
如尊名何能諱乎昔韓咸安王語其子曰吾名忠汝勿<lb/>
諱忠諱忠是忘忠也忘忠是忘我也自是不諱忠此古<lb/>
人事君得無意乎南野公喜而呼先生謂曰吾名學汝<lb/>
勿諱學諱學是忘學也忘學是忘我也孺子志之先生<lb/>
<pb n="KR4e0225_WYG_011-42a"/>
謹受教年十五六家貧不能延師就讀鄰塾歸必篝燈<lb/>
自課多至逹旦書其壁曰讀得孔書纔是樂縱居顔巷<lb/>
不為貧一日從師説或問禘之説先生曰惜也或人欠<lb/>
却一問師曰何也曰假令或人再問子不知禘之説何<lb/>
以知知其説者之於天下如視諸斯也夫子必有説矣<lb/>
師喜曰作如是觀可讀論語矣又一日説養心莫善於<lb/>
寡欲先生曰竊以為寡欲莫善於養心師曰何也曰心<lb/>
是耳目四肢之主主人明不受役於色矣主人聰不受<lb/>
<pb n="KR4e0225_WYG_011-42b"/>
役於聲矣若但向聲色驅除是主與奴競孔子所謂仁<lb/>
則吾不知也師喜曰作如是觀可讀孟子矣年二十一<lb/>
為隆慶庚午補邑諸生第一萬歴丙子舉鄉試第一其<lb/>
冬南野公即世先生居憂當是時先生名滿天下其於<lb/>
文章斟酌今古獨闢乾坤學者宗之如山於嶽如川於<lb/>
海而先生退然謂此非吾人安身立命處心所㝠契則<lb/>
五經四書濓洛關閩務於㣲析窮探眞知力踐自餘皆<lb/>
所不屑矣庚辰服闋應春官試名在二十廷對舉二甲<lb/>
<pb n="KR4e0225_WYG_011-43a"/>
二名主事戸部與南樂魏崑溟允中漳浦劉紉華庭蘭<lb/>
以道義相琢磨時稱三觧元江陵相憚其丰采一日謂<lb/>
申相國曰貴門生有三元㑹公知之耶日評隲時事居<lb/>
然華衮斧鉞一世矣相國曰不知江陵因舉三元者三<lb/>
觧元某某也而三先生者果以時事日非相約貽書申<lb/>
公諷其匡救先生書既具及觀魏劉兩先生書嘆曰至<lb/>
矣余言贅矣遂止江陵病舉朝若狂為禱於神先生獨<lb/>
不可同官危之代為署名先生馳騎手抹去之壬午江<lb/>
<pb n="KR4e0225_WYG_011-43b"/>
陵死先生調吏部日孜孜人才與同僚為㑹以所見聞<lb/>
相證遐方下吏巖穴潛徳務於闡人所不知尋以錢太<lb/>
安人年且週甲告歸讀易春秋者三年丙戌除封司主<lb/>
事丁亥大計京朝官先是南北都御史久未得人一日<lb/>
特㫖辛自脩改都察院左都御史海瑞陞南京都察院<lb/>
右都御史中外相慶聖明英斷兩人真都御史矣當路<lb/>
不悅也於是御史房寰有疏醜詆海公先生弟季時適<lb/>
以丙戌廷對觀吏部政遂偕同年彭旦陽遵古諸景陽<lb/>
<pb n="KR4e0225_WYG_011-44a"/>
壽賢糾之雖各得削籍正氣為一吐及是辛公司計所<lb/>
是非皆與時俗忤當路益惡之而工部尚書何起鳴在<lb/>
拾遺中人有謂何若能去辛大當執政意即與辛偕歸<lb/>
公他日不失舊物何大喜遂訐辛給事陳與郊承風㫖<lb/>
竝論辛何抑揚其語實齮齕辛而辛何果竝罷去先生<lb/>
上言略曰起鳴之為君子為小人其訐自脩也果有據<lb/>
果無據而御史高維崧等之合紏起鳴也為公為私此<lb/>
皆章章較著者也皇上為起鳴罷自脩謝之矣而又降<lb/>
<pb n="KR4e0225_WYG_011-44b"/>
及維崧等四御史何歟皇上以為用人出自朝廷是也<lb/>
今起鳴訐自脩則罷自脩訐維崧等則降維崧等可謂<lb/>
出自朝廷歟自脩之賢與否臣姑無論職司考察反被<lb/>
中傷大計重典一朝而壞亦姑無論惟是以維崧等之<lb/>
疏出自承望則臣以為謬矣邇年以來猜忌繁興讒誹<lb/>
殷積幸而昨者本部奉㫖考察不問恩怨一秉至公命<lb/>
下之日中外翕然稱服以為我皇上之明二三執政之<lb/>
有容如此亦見人心之公昭昭不泯而挽囘有幾矣何<lb/>
<pb n="KR4e0225_WYG_011-45a"/>
意復覩是紛紛乎在起鳴既疑以宿釁䝉垢在自脩又<lb/>
疑以忤時招尤在起鳴既見以有援而巧為排在自脩<lb/>
又見以受屈而急於辯皆過矣顧獨坐維崧等承望耶<lb/>
即爾彼給事中陳與郊等深詆自脩又何為者為今之<lb/>
計臣以為莫若各務自反而已起鳴當思何以為衆論<lb/>
鄙自脩當思何以為儕友猜維崧等當思何以言出而<lb/>
召侮與郊等當思何以言出而啓疑至於執政大臣尤<lb/>
應倍加簡省風勵百僚若無若虚孜孜汲汲積而乆之<lb/>
<pb n="KR4e0225_WYG_011-45b"/>
精神透徹誠意攣如本無偏好誰能求同本無偏惡誰<lb/>
能求異雖褊心鋭氣皎皎而負為髙者亦慚悔而恍然<lb/>
自失矣先是御史甘士价進和衷之説其指甚美第不<lb/>
務㧞本塞源而徒欲調停於聲色之間其䆒非強上以<lb/>
徇下則強下以徇上此臣之所以不容己於言也臣又<lb/>
見今之時非科道而建言者必詬之曰出位曰好名又<lb/>
曰是為進取之捷徑耳不然則又曰是多行不韙計畫<lb/>
無之聊借以葢醜而脫計網也斯四者亦誠有之而不<lb/>
<pb n="KR4e0225_WYG_011-46a"/>
可不求其故也明興二百餘年西漢之經術東漢之節<lb/>
義唐之詩詞宋之理學竝彬彬稱隆而獨言官之氣稍<lb/>
不振天下多故危言讜論徃徃出於他曹即如我皇上<lb/>
蒞祚故相張居正用事數年之内言官有相率讚頌耳<lb/>
保留耳祈禱耳吳趙鄒沈王艾之儔何寥寥也又如近<lb/>
日維崧等合紏起鳴本屬公議及皇上詰責所以輒惶<lb/>
恐推避莫適為首謝罪不暇竟無能自見始末開廣聖<lb/>
心誠令維崧等披露情愫曉暢事實章晰誼理剴篤言<lb/>
<pb n="KR4e0225_WYG_011-46b"/>
辭皇上一覽而悟未可知也臣甚惜之由此觀之使言<lb/>
官不為利誘不為威惕無事不瑣屑以取厭有事不依<lb/>
回以取容牽裾折檻時不乏人他亦無由而奮其説矣<lb/>
然則使人之得以出位而言者臺省之為也夫人情無<lb/>
不喜順而惡逆況居尊顯者乎其喜能令人榮其惡能<lb/>
令人辱有一人焉端言正色侃侃不顧安得而不名高<lb/>
名高矣而當之者苦於不堪厭恨之廢棄之摧折之則<lb/>
天下皆咈然不平於其心一旦時移事改是非論定夫<lb/>
<pb n="KR4e0225_WYG_011-47a"/>
安得而不加殊擢也是故抑者予其揚者也屈者藉其<lb/>
伸者也退者佐其進者也假令其言是恬然而受之其<lb/>
言非廓然而容之録其長不疵其短褒其直不嗔其狂<lb/>
用其言何必計其人不用其言何必疾其人審如是人<lb/>
人而能言也何名可賈何利可徼而亦何醜可葢非徒<lb/>
然也而我反因之獲容直之名收用言之利矣然則使<lb/>
人之得以賈名得以徼利又得以葢醜者廟堂之為也<lb/>
至於建言之人大都負氣自喜不耐鈐束遇事發憤徃<lb/>
<pb n="KR4e0225_WYG_011-47b"/>
徃過當聽者方内懐不服退而詢其行事又不足以滿<lb/>
其意則曰爾以古人畜我何不以古人自畜而承望意<lb/>
指者又因而媒孽之尋垢索瘢無所不至於是遂置其<lb/>
言不復採而并賤其人假令士能潔躬脩行入不愧妻<lb/>
子出不愧朋軰則其人重其言亦重夫安得而無聼然<lb/>
則使人之得以舉而納諸羣詬之中者建言者之為也<lb/>
故臣以為亦莫若務自反而已自反則上何暇以言為<lb/>
罪下何暇以言為髙惟各盡其在我而已矣先是科臣<lb/>
<pb n="KR4e0225_WYG_011-48a"/>
楊廷相欲痛懲矯激之非臣愚以為將來之患正恐不<lb/>
在矯激如曰曩居正用事宜尚異今非其時也宜尚同<lb/>
則唐虞之際猶然朝有吁咈野有誹謗而孔子亦云邦有<lb/>
道危言危行不以唐虞有道望斯世斯民而僅僅較短<lb/>
長於居正柄國之日此臣之所痛也疏奏有㫖切責謫<lb/>
湖廣桂陽州判官時王京兆麟毎語人曰顧勲部折衷<lb/>
辛何甚當自反之説㧞本塞源吾軰當各寫一通置座<lb/>
右陳司寇雨亭公謂王婁江曰顧勲部立論最公何以<lb/>
<pb n="KR4e0225_WYG_011-48b"/>
不免婁江艴然曰渠執書生之見徇道路之言焉知廟<lb/>
堂苦心司寇曰書生之見當守道路之言當採勲部苦<lb/>
心亦不可不察也先生之桂陽其士人皆進而問業先<lb/>
生以桂陽為柳子厚蘓子瞻兩公謫居莊定山先生亦<lb/>
謫於此大有惠徳於民題所居曰愧軒志愧前哲又以<lb/>
柳氏文而已蘇未離乎文莊庶幾離乎文矣深愧文字<lb/>
外無以益桂陽多士其先行後文類此戊子司理處州<lb/>
府先生念太安人不欲行太安人不可㑹季時授南康<lb/>
<pb n="KR4e0225_WYG_011-49a"/>
郡博季時曰叔出季處乎即日乞休而先生至官專務<lb/>
教化有兄弟訟數年不決者呼謂之曰汝兩手兩足相<lb/>
争否兄弟手足也而相争非怪事乎而恬不以為怪何<lb/>
也既相争自相治可矣各授之杖謂其兄曰為吾扑若<lb/>
弟謂其弟曰為我扑若兄兩人相顧愕然先生故促之<lb/>
兩人叩首請曰曩者官為析曲直故不服今我服矣不<lb/>
知曲直也願得自新先生喜令兄弟相揖謝兩人大哭<lb/>
而去時蔡御史按浙不敢以吏事見先生假之差歸己<lb/>
<pb n="KR4e0225_WYG_011-49b"/>
丑居太安人憂辛卯復司理泉州壬辰計羣吏先生舉<lb/>
公廉寡慾為天下司理第一尋擢主事考功銓司出而<lb/>
再入者自先生始是年詔三皇子竝封先生倡四司上<lb/>
言略曰伏見皇上思祖訓立嫡之條欲暫將三皇子一<lb/>
併封王以待將來有嫡立嫡無嫡立長於此知皇上有<lb/>
惕然不敢自専者而必以上合聖祖之心為安也又見<lb/>
皇上諭輔臣王錫爵等朕為天下主無端受誣於此知<lb/>
皇上有慊然不敢自適者而必以下合天下之心為安<lb/>
<pb n="KR4e0225_WYG_011-50a"/>
也惟是待之一言皇上之所據以為得正天下之所共<lb/>
據以為失此吉凶之原安危之幾不可不蚤辨而慎防<lb/>
也夫太子天下本立本所以不忘天下也豫定所以固<lb/>
本也是故有嫡立嫡無嫡立長是也待嫡非也就見在<lb/>
論嫡之有無是也待将來論嫡之有無非也夫待之為<lb/>
言也濡滯而不決懸設而難期撓不刋之典潰不易之<lb/>
防隳不攜之信叢不觧之惑開不救之釁貽不測之憂<lb/>
甚不可也皇上之稱祖訓惓惓矣顧其所載立嫡待嫡<lb/>
<pb n="KR4e0225_WYG_011-50b"/>
二條意各有主質以建儲之事判然不類皇上第以其<lb/>
合於己意援而附之為遵祖訓乎為悖祖訓乎其不可<lb/>
一也我朝建儲家法東宫不待嫡元子不竝封廷臣言<lb/>
之甚詳皇上以其不合於己槩置弗省豈皇上創得之<lb/>
見有加於列聖之上乎其不可二也有天下者稱天子<lb/>
天子之元子稱太子太子之元子稱太孫天子繫乎天<lb/>
也君與天一體也太子繫乎父也太孫繫乎祖也父子<lb/>
祖孫一體也主鬯承祧於是乎在不可得而紊也今欲<lb/>
<pb n="KR4e0225_WYG_011-51a"/>
竝封三王元子之封何所繫乎無所繫則難乎其為名<lb/>
有所繫則難乎其為實其不可三也皇上亦曰權宜云<lb/>
耳夫權者不得已而設之也元子升儲諸子分藩於理<lb/>
為順於情為安於分為稱於訓為經有何疑顧有何牽<lb/>
制有何不得已而然乎耦尊鈞大偪所由也豈細故哉<lb/>
而姑任之其不可四也皇上以聖祖為法聖子神孫以<lb/>
皇上為法皇上尚不難創其所無後世詎難襲其所有<lb/>
自是而徃幸有嫡可也不然是無東宫也無乃悞萬世<lb/>
<pb n="KR4e0225_WYG_011-51b"/>
之大計乎又幸而如皇上之英明可也不然是凡皇子<lb/>
皆東宫也無乃釀萬世之大患乎其不可五也皇后者<lb/>
與皇上共承宗祧期於宗祧得人而已宗祧得人而皇<lb/>
后之職盡矣豈必有嫡而後為快夫皇上以父道臨天<lb/>
下者也皇后以母道臨天下者也一體也皇上之元子<lb/>
即皇后之元子雖恭妃不得而私之皇上之諸子即皇<lb/>
后之諸子雖皇貴妃不得而私之綂於尊也今庶民之<lb/>
家妾之有子亦以其妻為嫡母豈必自己出而後為子<lb/>
<pb n="KR4e0225_WYG_011-52a"/>
又豈必如輔臣王錫爵之請須拜而後稱子哉皇上何<lb/>
不斷以大義而為此區區其不可六也況始者奉㫖少<lb/>
待二三年而已俄改於二十年俄又改於二十一年然<lb/>
猶可以嵗月為期也今曰以待嫡嗣則未可以嵗月為<lb/>
期也徳音方布而忽更聖意屢遷而彌緩非因預瀆非<lb/>
因衆激何以謝天下其不可七也夫為天下之主者未<lb/>
有不以天下為心自竝封之命下一日之間叩閽而上<lb/>
封事者不可勝數至于里巷小民亦悵然若失愕然若<lb/>
<pb n="KR4e0225_WYG_011-52b"/>
驚聚族而議也是孰使之然哉人心之公也而皇上猶<lb/>
責元輔王錫爵擔當錫爵夙夜趨召而來正欲為皇上<lb/>
定此大事排羣議而順上㫖豈所謂擔當惟是矢志積<lb/>
誠必欲納皇上於無過之地乃真擔當耳不然皇上尚<lb/>
不能如天下何而況錫爵哉其不可八也皇上神明天<lb/>
縱信非溺寵狎昵之比而不諒者見影而疑形聞響而<lb/>
疑聲皇上方以為無端受誣天下且以為無端反汗無<lb/>
端受誣豈惟皇上有所不堪臣等亦為皇上不堪無端<lb/>
<pb n="KR4e0225_WYG_011-53a"/>
反汗豈惟臣等不能為皇上解皇上亦不能為臣等解<lb/>
皇上盛徳大業比隆三五而乃來此意外之紛紛不亦<lb/>
惜乎其不可九也凡此皆待之一言為之也伏願皇上<lb/>
反觀長慮以成憲為必不可違以輿情為必不可拂以<lb/>
初命為必不可爽以新諭為必不可行皇元子早正儲<lb/>
位皇第三子皇第五子併錫王爵父父子子君君臣臣<lb/>
兄兄弟弟宗廟之福社稷之慶萬世無疆之休悉萃於<lb/>
此矣又自為書貽婁江公曰昨請教冊立之事實百其<lb/>
<pb n="KR4e0225_WYG_011-53b"/>
難明㫖一定何以轉移人情洶洶何以鎮定上欲不愆<lb/>
於明㫖下欲不駭於人情故曰難也究竟則請期一著<lb/>
尚自可圖然而非閣下莫能任葢自萬歴十四年以來<lb/>
廷臣之以建儲請者不啻數十疏而皇上之㫖亦幾變<lb/>
矣然曰待二三年則二三年而已也曰待過十齡則是<lb/>
至十齡而已也曰二十一年則是二十一年而已也期<lb/>
未至而請之皇上得執激擾以為辭期既至而請之皇<lb/>
上亦何辭以謝天下此遷延之法可得而窮者也今者<lb/>
<pb n="KR4e0225_WYG_011-54a"/>
以待皇后生嫡子為辭從今以徃復何所據以請乎此<lb/>
假借之法不可得而窮者也閣下試端意而思之皇上<lb/>
之㫖所以屢遷者何也建儲盛典也九廟式靈兩宫欣<lb/>
願百官萬姓之所瞻企而言及者輒獲罪若有大不滿<lb/>
其意者何也亦可推矣三王竝封耦尊齊大亦可觀矣<lb/>
閣下不念之耶昔者秦皇漢武寧不葢世之雄一念小<lb/>
偏便墮入婦人女子之手雖二君孰意及此乎若曰有<lb/>
嫡立嫡無嫡立長兩語炳若日星誰能奸諸則長幼有<lb/>
<pb n="KR4e0225_WYG_011-54b"/>
序之説明㫖不啻再見何至今日乃更益立嫡之條重<lb/>
之以祖訓藉之以中宫彌縫轉易挽回轉難嵗復一嵗<lb/>
有何底止竊以為宜聼九卿科道仍遵屢㫖合辭以請<lb/>
而閣下從中調停懇示定期即甚遲不得越一年庶幾<lb/>
聖心確有所主不開窺伺之端人心專有所屬不萌二<lb/>
三之釁議論方囂而復定國本幾摇而獲安真閣下事<lb/>
矣脱或一請不得當至於再至於三又至於十百至於<lb/>
去就可也至於死生可也若乃皇上懸不必然之説以<lb/>
<pb n="KR4e0225_WYG_011-55a"/>
葢其立長之成命閣下又操必不然之見以成其立嫡<lb/>
之托辭交相為負非所望於今日君臣也癸巳内計功<lb/>
郎趙儕鶴先生秉至公從事執政弟弗顧也執政所庇<lb/>
弗顧也太宰甥弗顧也已之姻弗顧也計典出人謂二<lb/>
百年來未有慊於輿情若此者而先生與李公元沖實<lb/>
左右之政府大恚趙先生乗劉黄門道隆疏論科道拾<lb/>
遺者不宜畱用遂票㫖切責降調先生與元沖公上疏<lb/>
曰頃者皇上切責吏部專權結黨趙南星降調外任臣<lb/>
<pb n="KR4e0225_WYG_011-55b"/>
等與南星生平以道義相期許及在同部又以職業相<lb/>
切磨惟茲内計之典始而咨詢繼而商確臣等皆與焉<lb/>
至于議畱虞淳煕楊于庭二臣臣等亦以為誼出憐才<lb/>
嘗慫慂之今南星被罪臣獨何辭以免南星一意奉公<lb/>
不以情庇不以勢撓庶幾少挽頽風以報皇上而竟不<lb/>
免於罪況臣等自揣才識不逮南星遠甚其迂戅椎魯<lb/>
又或過焉若復靦顔在列將來招釁速戾有不止於南<lb/>
星者然則與其去南星孰若去臣等與其畱臣等孰若<lb/>
<pb n="KR4e0225_WYG_011-56a"/>
畱南星伏惟皇上擴天地之量垂日月之明念南星自<lb/>
謀則拙謀國則忠還其原職以示任事者之勸無徒快<lb/>
被察諸人之心倘始終以為專權結黨乞將臣等一併<lb/>
罷斥無令南星獨䝉其責不報無何先生司選以扶陽<lb/>
抑隂為體以不激不隨為用於婁江公待以至誠每事<lb/>
必告冀轉移之而一切推用賢才與世牴牾者公所陽<lb/>
諾實所隂尼先生覺其機惡値公假沐推孟公一脈王<lb/>
公徳新不以告疏上輒下矣公又陽喜謂先生曰主上<lb/>
<pb n="KR4e0225_WYG_011-56b"/>
朕兆殊佳自此正人亟宜推用先生又覺其機惡曰幸<lb/>
有好朕兆正不須急激聒也無何而㑹推閣臣之命下<lb/>
矣先是先生在勲司適鄒南皋先生請去婁江曰昨文<lb/>
書房傳㫖云放去先生曰不然若放去果是相國宜成<lb/>
皇上之是該部宜成相國之是若放去為非相國不宜<lb/>
成皇上之非該部不宜成相國之非公語塞竟疏得畱<lb/>
用又一日太宰孫公立峰罷推代者時少宰趙公定宇<lb/>
署篆婁江屬以首推大宗伯羅康洲萬化先生曰不可<lb/>
<pb n="KR4e0225_WYG_011-57a"/>
内閣者翰林之結局冡宰者各衙門之結局今天下大<lb/>
勢折而入内閣矣況可併冡宰據之乎選即劉用齋曰<lb/>
嘉靖間不嘗用吕餘姚嚴常熟乎先生曰是時威權在<lb/>
世廟斷自聖心則可今日威權在内閣出自相指不可<lb/>
我太祖罷中書省而設六部惟恐其權之不散嚴分宜<lb/>
以來内閣合六部而攬之惟恐其權之不聚散則互鈐<lb/>
權臣不得行其私國家之利也聚則獨制各人不得守<lb/>
其職權臣之利也安危大機於是乎在如之何背聖祖<lb/>
<pb n="KR4e0225_WYG_011-57b"/>
而從分宜乎況徃者内閣之推徃徃用各衙門不專翰<lb/>
林即冡宰兼翰林亦得今不能以内閣與各衙門共而<lb/>
更以冢宰與翰林共其亦頗矣故論用人大道止當問<lb/>
其孰可内閣孰可冢宰不可問其孰為某衙門論救時<lb/>
大機通冢宰於翰林其勢易通内閣於各衙門其勢難<lb/>
不可不深計也劉聞之愕然因與先生謁少宰少宰曰<lb/>
業已成議且近有吳鎮訐絶婚事奈何先生曰國家大<lb/>
事寧避小嫌自王楊相繼在部其於内閣指使若奴婢<lb/>
<pb n="KR4e0225_WYG_011-58a"/>
至陸平湖始正綂均之體孫餘姚遵而不變内閣切齒<lb/>
相繼免歸千思萬算出此一着吏部内閣合為一家其<lb/>
禍不可勝言矣昔高中𤣥以内閣兼冢宰一日進閣一<lb/>
日進部是以全身為分身也今内閣用其本衙門為冢<lb/>
宰是以分身為全身也作用若殊巧妙則一竊恐日囿<lb/>
其彀中而不知耳趙悟曰如公言利害乃爾遂徃言於<lb/>
婁江婁江曰誰為此議曰顧稽勲公無以奪而冢宰得<lb/>
陳公心谷矣婁江嘗一日謂先生曰近有怪事知之乎<lb/>
<pb n="KR4e0225_WYG_011-58b"/>
先生曰何也曰内閣所是外論必以為非内閣所非外<lb/>
論必以為是先生曰外間亦有怪事公曰何也曰外論<lb/>
所是内閣必以為非外論所非内閣必以為是相與笑<lb/>
而罷及是推閣臣陳公心谷謂先生且勿言各疏所知<lb/>
各疏七人皆合而首舉舊輔王對南先生又皆合陳大<lb/>
喜令先生言之婁江婁江大恚曰何不舉康洲曰外論<lb/>
不與者半脱言官言之將自認乎推閣下認乎推閣下<lb/>
認何用吏部自認又何成吏部二者皆所不敢出也婁<lb/>
<pb n="KR4e0225_WYG_011-59a"/>
江益恚曰前推羅君冢宰君謂翰林只宜推内閣今推<lb/>
内閣又不可何耶先生曰前論事今論人也婁江復屬<lb/>
相國趙蘭溪言之先生曰公論所在司官不敢誤堂官<lb/>
也復自貽書於陳陳曰公論所在本部不敢誤朝廷也<lb/>
少宰趙心塘羅之門人也又言之陳陳曰此非本部所<lb/>
得專也又言之先生先生曰此非本司所得專也趙謂<lb/>
陳曰明日㑹推必推之陳笑曰堂官口司官手二百年<lb/>
故事也假令老先生舉口而司官不舉筆作何收拾及<lb/>
<pb n="KR4e0225_WYG_011-59b"/>
㑹推王給諫彈羅疏亦至而婁江必不容先生矣遂削<lb/>
籍歸給事逯公確齋上疏極論謂憲成以直道被斥恐<lb/>
今而後非如王國光楊巍也者則不能一日為太宰非<lb/>
如徐一檟謝廷宷劉希孟也者則不能一日為司官臧<lb/>
否混淆舉錯倒置將使黜陟重典為權門供愛憎銓衡<lb/>
重地為私門樹桃李天下不知有是非人心不知有勸<lb/>
懲風靡波流莫究所終矣確齋亦黜先生嘗曰天下事<lb/>
君相同心方可為其次閣銓同心亦得一半今皆無之<lb/>
<pb n="KR4e0225_WYG_011-60a"/>
止有三十廵撫十三提學可選擇而使若盡得人士習<lb/>
民生庶幾小補方日孜孜焉當是時太宰則宋陸孫陳<lb/>
四司則王秋澄公教鄒大澤公觀光孟雲浦公化鯉儕<lb/>
鶴先生以及先生皆極一世之選雖人不竟用而賢賢<lb/>
相續後先一道至先生司選而人心益蒸蒸丕變矣然<lb/>
中貴人千請不行柄國者好惡相左兩者合而為一陽<lb/>
施隂設不盡逐之不已自先生去而隄防盡決識者不<lb/>
能不歎息痛恨云先生歸且以積勞成疾頭岑岑暈眩<lb/>
<pb n="KR4e0225_WYG_011-60b"/>
作楚乙未春幾殆諸子環泣先生張目曰人有來處應<lb/>
有去處夫何傷己忽蘇吟詩曰茫茫大化任推遷消息<lb/>
盈虛總自然若欲箇中生去取請觀四十六年前越丙<lb/>
申丁酉始漸愈病中體究心性愈㣲故劄記始於甲午<lb/>
戊戌始㑹吳中諸同志於二泉之上與管東溟辯無善<lb/>
無惡管之學一貫三教而實主佛學先生謂佛學三藏<lb/>
十二部五千四百八十巻一言以蔽之曰無善無惡七<lb/>
佛偈了然矣故取要提綱力剖四字又以辯四字於告<lb/>
<pb n="KR4e0225_WYG_011-61a"/>
子易辯四字於佛氏難以告子之見性麄佛氏見性㣲<lb/>
也辯四字於佛氏易辯四字於陽明難在佛氏自立空<lb/>
宗在吾儒隂壊實教也其言曰自古聖人教人為善去<lb/>
惡而已為善為其固有也去惡去其本無也本體如是<lb/>
工夫如是其致一而已矣陽明豈不教人為善去惡乎<lb/>
然既曰無善無惡而又曰為善去惡學者執其上一語<lb/>
不得不忽下一語也何者心之體無善無惡則凡所謂<lb/>
善與惡皆非吾之所固有矣皆非吾之所固有則皆情<lb/>
<pb n="KR4e0225_WYG_011-61b"/>
識之用事矣皆情識之用事則皆不免為本體之障矣<lb/>
將擇何者而為之未也心之體無善無惡則凡所謂善<lb/>
與惡皆非吾之所得有矣皆非吾之所得有則皆感遇<lb/>
之應迹矣皆感遇之應迹則皆不足為本體之障矣將<lb/>
擇何者而去之猶未也心之體無善無惡吾亦無善無<lb/>
惡已耳若擇何者而為之便未免有善在若擇何者而<lb/>
去之便未免有惡在若有善有惡便非所謂無善無惡<lb/>
矣陽明曰四無之説為上根人立教四有之説為中根<lb/>
<pb n="KR4e0225_WYG_011-62a"/>
以下人立教是陽明且以無善無惡掃却為善去惡矣<lb/>
既已掃之猶欲畱之縱曰為善去惡之功自初學至聖<lb/>
人究竟無盡彼直見以為是權教非實教也其誰肯聼<lb/>
既已拈出一箇虚寂又恐養成一箇虛寂縱重重教戒<lb/>
重重囑付彼直見以為是為衆人説非為吾輩説也又<lb/>
誰肯聼夫學者欣上而厭下樂易而苦難人情大抵然<lb/>
也投之以所欣而復困之以所厭畀之以所樂而復攖<lb/>
之以所苦必不行矣故曰惟其執上一語雖欲不忽下<lb/>
<pb n="KR4e0225_WYG_011-62b"/>
一語而不可得至於忽下一語其上一語雖欲不弊而<lb/>
不可得也羅念翁曰終日談本體不説工夫纔拈工夫<lb/>
便以為外道使陽明復生亦當攢眉王塘翁曰心意知<lb/>
物皆無善無惡學者以虛見為實悟必憑此語如服鴆<lb/>
毒無不殺人海内有號為超悟而竟以破戒負不韙之<lb/>
名正以中此毒而然也且夫四無之説主本體言也陽<lb/>
明方曰是接上根人法而識者至等之于鴆毒四有之<lb/>
説主工夫言也陽明第曰是接中根以下人法而昧者<lb/>
<pb n="KR4e0225_WYG_011-63a"/>
遂等之於外道然則陽明再生目擊茲弊將有摧心扼<lb/>
腕不能一日安者何但攢眉已乎先生之説甚詳見証<lb/>
性篇於是先生時時謂攀龍曰日月逝矣百工居肆以<lb/>
成事吾曹可無講習之所乎錫故有東林書院宋龜山<lb/>
楊先生所居楊先生令蕭山歸來依鄒忠公志完於毘<lb/>
陵忠公尋卒依李忠定公伯紀於梁溪凡十八年徃來<lb/>
毘陵梁溪間棲止東林闡伊洛之學後廢為僧舍邵文<lb/>
莊公圖脩復之不果及是先生弔其墟慨然曰其在斯<lb/>
<pb n="KR4e0225_WYG_011-63b"/>
乎遂聞於當道葺楊先生祠同志者相與搆精舍居焉<lb/>
甲辰冬始㑹吳越士友先生為約一以考亭白鹿洞規<lb/>
為敎要在躬脩力踐嘗言講學自孔子始謂之講便容<lb/>
易落在口耳邊去故先行後言愼言敏行之訓恒惓惓<lb/>
焉至其自道不居仁聖却居為誨看來説聖説仁聰明<lb/>
才辯之士猶可覓些竒特逞些伎倆逞些精采推到不<lb/>
厭不倦處便一切都使不著然則孔子所謂工夫恰是<lb/>
本體世之所謂本體高者只一段光景次者只一副意<lb/>
<pb n="KR4e0225_WYG_011-64a"/>
見下者只一塲議論而已深慮世之學者樂趨便易冐<lb/>
認自然故於不思不勉當下即是皆令查其源頭果是<lb/>
性命上透得來否勘其關頭果是境界上打得過否皆<lb/>
先生喫緊為人處也丁未婁江相再徴先生夢為祖道<lb/>
執其手曰有君如是何忍負之鄭重叮嚀至於再三至<lb/>
於涕泣不覺大聲而呼室中盡驚而淚且漬枕矣先生<lb/>
不忍虛此一段誠意遂述寐言貽之弗省也戊申詔起<lb/>
南京光祿寺少卿先生商諸同志或謂宜行或謂宜止<lb/>
<pb n="KR4e0225_WYG_011-64b"/>
先生曰仕宦寧退毋進吾衰矣當從其退者遂乞骸骨<lb/>
而㑹太宰孫立亭公有不察於沈司馬繼山李司徒脩<lb/>
吾先生曰太宰為人所誤乙未之事可嘆已今或自執<lb/>
所誤則前誤遂不復贖公之晚節可惜天下亦承其弊<lb/>
吾身在進退之間此大窾竅可以完三賢撤一網遂為<lb/>
書貽公當是時司徒已見彈射白之政府然與時局忤<lb/>
甚遂憎茲多口朝論紛紜海宇震撓或謂先生宜有以<lb/>
自明先生報曰讀南北諸君疏有為之躍然以喜者矣<lb/>
<pb n="KR4e0225_WYG_011-65a"/>
何喜也喜聞善也有為之赧然以耻者矣何恥也恥溢<lb/>
美也有為之悚然以懼者矣何懼也懼滋競也有為之<lb/>
愀然以憂者矣何憂也憂激禍也然則凡曲直吾者皆<lb/>
提䇿我者也凡提䇿我者皆玉成我者也尚不知何脩<lb/>
可以副徳意之萬分一而何較哉柬司徒曰赤金在烈<lb/>
焰中借火之力得真色見於世亦如我輩借諸賢力得<lb/>
真身見於世諸賢誠有功於吾輩古人所以拜昌言也<lb/>
凡先生之為自反類此葢先生謂當江陵時吳趙沈鄒<lb/>
<pb n="KR4e0225_WYG_011-65b"/>
諸君子出萬死力為宇宙扶植綱常魏中丞見泉公為<lb/>
侍御時論科道積弊侵張蒲州相國落職李司徒抗疏<lb/>
救之亦落職自後司徒敭歴中外吳浙諸相無有悅之<lb/>
者四明銜之獨甚及鑛税事起豺狼彌天司徒屹然扼<lb/>
南北之衝江淮千里民恃以無恐而不思亂此其人誠<lb/>
世道所賴故於朝於野惓惓為天下共惜其寳誠見其<lb/>
大也先生每謂吾之觀人於尼聖得五案焉進有非刺<lb/>
之狂狷退無非刺之鄉愿一也大受小知二也察衆好衆惡<lb/>
<pb n="KR4e0225_WYG_011-66a"/>
三也皆好不如善者之好皆惡不如不善者之惡四也<lb/>
觀過知仁五也若夫朋交情好非所以論先生矣而先<lb/>
生豈區區以朋交情好為門戸角立於天下者耶嘗見<lb/>
其貽所知書曰竊觀近局誠若冰炭弟從㫄静察亦只<lb/>
是始於意見之岐成於意氣之激耳未始不可轉移聯<lb/>
合也誠欲為之轉移聯合葢有道焉局内者置身局外<lb/>
以虛心居之乃可以盡己之性局外者宜設身局内以<lb/>
公心裁之乃可以盡人之性何言乎虚也各就已分上<lb/>
<pb n="KR4e0225_WYG_011-66b"/>
求不從人分上求也各就獨見獨知處争慊不就共見<lb/>
共知處爭勝也何言乎公也是曰是非曰非不為模棱<lb/>
也是而知其非非而知其是不為偏執也夫如是将意<lb/>
見不期融而自融矣何所容其岐意氣不期平而自平<lb/>
矣何所容其激其於國家尚亦有利哉乃若自責則輕<lb/>
以約責人則重以周所愛則惟見瑜且併其瑕而瑜之<lb/>
所憎則惟見瑕且併其瑜而瑕之在事之人既然持議<lb/>
之人復然如水濟水如火濟火是化君子而小人化一<lb/>
<pb n="KR4e0225_WYG_011-67a"/>
家而敵國也是舉百年有限之光隂盡用之於相爭相<lb/>
競而不用之於相補相救也是舉兩下有限之精神盡<lb/>
為各人區區之體面用而不為君父赫赫之宗社生靈<lb/>
用也豈不惜哉先生之用心如此先生孝友慈惠渾然<lb/>
天成父南野公豪傑士也不能餬其口顧慨然慕范文<lb/>
正公為人先生為諸生有司餉膏火資公謂士不受人<lb/>
憐必謝去之為快先生斤斤奉以周旋高邁夙成者以<lb/>
此先生兄弟四人公命伯仲治生叔季治經治生者佐<lb/>
<pb n="KR4e0225_WYG_011-67b"/>
治經者故先生與季時不問生產仲公有心計多天幸<lb/>
箸稍稍起其末年兄弟各念南野公之慕范公而齎志<lb/>
長終也捐産以贍其族之貧區之役君子謂人有其志<lb/>
則天遂其事已先生於兩兄嚴之如父於弟資之如友<lb/>
一動一止無不自仲肩之一字一句無不自季叅之而<lb/>
東林之創經紀者仲也切磋者季也先生曰吾多助於<lb/>
兄弟如是幸矣夫於宗親有養之終身者有及其再世<lb/>
者於師生養死殯之於友髫齔之交無不白首相歡即<lb/>
<pb n="KR4e0225_WYG_011-68a"/>
有緣而為利幾敗其名者夷然不問也於同邑之宦於<lb/>
四方者必黙為提挈有一長可見者必力為表章其人<lb/>
不知也於兄弟之子愛之如子敎之如父有前後母者<lb/>
有嗣嫡者必使各得其所曰吾以兄弟視諸孤猶之子<lb/>
也以吾父母視諸孤均之孫也何前何後何嗣何嫡念<lb/>
其伯兄少獨勤苦思得報而無從伯之諸子試有司必<lb/>
為通名曰試士公典也吾念吾兄而聊通諸子以備採<lb/>
擇私情也於子則絶不為干請嘗戒其長君曰凡為父<lb/>
<pb n="KR4e0225_WYG_011-68b"/>
兄莫不愛其子弟莫不願其讀書進取今府縣考童生<lb/>
吾始終不欲以汝名聞於主者非恝也非棄汝而不屑<lb/>
也吾自有説就義理上看男兒七尺軀頂天立地如何<lb/>
向人開口道箇求字孟夫子齊人一章便是此字行狀<lb/>
讀之汗顔不可作等閑認也就命上看窮通利鈍墮地<lb/>
已定如何増損得些子眼前那箇不要做秀才到底有<lb/>
箇數在若可以勢求可以賄求那不㑹求的便没分造<lb/>
化亦炎涼矣就吾分上看本無尺寸之長賴祖宗之庇<lb/>
<pb n="KR4e0225_WYG_011-69a"/>
倖博一第再仕再不效有邱山之罪猶然煖衣飽食安<lb/>
享太平在昔大聖大賢徃徃厄窮以老甚而流離顚沛<lb/>
不能自存我何人斯不啻過分矣更為汝干進是無厭<lb/>
也就汝分上看但在志向何如若肯刻苦讀書到底工<lb/>
夫透徹科甲亦自不難何有於一秀才若尤肯尋向上<lb/>
去要做箇人即如吳康齋胡敬齋兩先生只是布衣都<lb/>
成大儒至今説起兩先生誰不敬慕連科甲亦無用處<lb/>
何有於一秀才汝試繹而思之識得此意省多少閒心<lb/>
<pb n="KR4e0225_WYG_011-69b"/>
腸省多少閒氣力省多少閒悲喜便是一生眞受用也<lb/>
先生於世無所嗜好食取果腹衣取蔽體居取坐卧不<lb/>
知其他四壁不堊庭草不除帷帳不餙一几一榻敝硯<lb/>
秃筆終日儼然𠖇坐讀書四方酬荅而已憂時如疾痛<lb/>
好善如飢渴無所不坦易至關綱常者毅然執之不移<lb/>
無所不渾厚至關邪正者井然辨之必悉蚤見也又不<lb/>
以成心逆物疾惡也又不以已甚求備語言簡重喜怒<lb/>
希形常曰極論中和位育之脈吾輩一嚬一笑一語一<lb/>
<pb n="KR4e0225_WYG_011-70a"/>
默左在與天地相對越與萬物相徃來何容兒戲未嘗<lb/>
絶郡縣竿牘而非一方之寃抑不告未嘗絶當路交際<lb/>
而辨貨取之介最嚴丁儀部長孺見一選司老胥屈指<lb/>
最㢘正者曰吾目中所見陳尚書心谷孫尚書立亭顧<lb/>
選君涇陽孟選君雲浦而已先生之學性學也逺宗孔<lb/>
聖不叅二氏近契元公確遵洛閩嘗曰語本體只是性<lb/>
善二字語工夫只是小心二字又曰心不踰矩孔之小<lb/>
心也心不違仁顔之小心也此其學之大㫖矣先生有<lb/>
<pb n="KR4e0225_WYG_011-70b"/>
絶人之資其於世也百家衆技當無所不臻其妙而獨<lb/>
以全力用之於學一切伎倆不得而岐之故其功專其<lb/>
於學也百家衆説當無所不造其微而獨以全力用之<lb/>
聖學一切𤣥妙不得而岐之故其學純於凡五經四書<lb/>
直從神情血脈字字咀嚼故密察不差毫髪於凡聖賢<lb/>
豪傑直從皮毛骨髓人人對勘故權衡不爽錙銖嘗曰<lb/>
周元公之於道至矣所以為之推行其道使得昌於當<lb/>
時者程伯子也所以為之推明其道使得傳於後世者<lb/>
<pb n="KR4e0225_WYG_011-71a"/>
朱晦翁也元公藏諸用其源湥兩先生顯諸仁其流遠<lb/>
又曰二程與横渠康節一時鼎興氣求聲應此吾道將<lb/>
隆之兆也㣲元公孰為之開厥始流傳最乆分裂失眞<lb/>
有禪而儒有霸而儒有史而儒此吾道將渙之兆也㣲<lb/>
晦翁孰為之持厥終元公之功不在孟子下晦翁之功<lb/>
不在元公下攀龍亦曰自孟子以來得文公千四百年<lb/>
間一大折衷也自文公以來得先生又四百年間一大<lb/>
折衷也先生自甲午以來見理愈㣲見事愈卓充養愈<lb/>
<pb n="KR4e0225_WYG_011-71b"/>
粹應物愈宻從善如流徙義如鷙殆幾於無我矣吾推<lb/>
其志必也友一鄉之善友一國之善友天下之善友萬<lb/>
世之善其不然者曰小家相先生不屑矣必也堯舜其<lb/>
君皋䕫其相唐虞斯世孔孟吾徒其不然者曰第二義<lb/>
先生不屑矣天假之年進不可量天假之位用不可量<lb/>
壬子五月廿又三日以微疾恬然而逝得年六十有三<lb/>
昔人於明道先生之亡曰伯淳無福天下人也無福吾<lb/>
於先生亦云所著有藏稿二十二巻劄記十二巻大學<lb/>
<pb n="KR4e0225_WYG_011-72a"/>
通考質言東林㑹約商語行於世尚存劄記三之一藏<lb/>
稿十之三還經録證性編桑梓録未刻甲寅冬公嗣與<lb/>
渟等以母朱太安人命厝先生於賢關橋而令攀龍次<lb/>
其言行請誌銘於南皋鄒先生竊惟天生非常之人必<lb/>
有以也不命之平治天下則命之平治萬世如涇陽先<lb/>
生者謂天無以命之乎不宜使之與於斯道謂天有以<lb/>
命之乎不宜使其窮於斯世意者所命在此不在彼歟<lb/>
則無涯之日自今伊始何以使之信而可傳耶今天下<lb/>
<pb n="KR4e0225_WYG_011-72b"/>
可以徴信先生使傳於後世者舎南皋先生誰與歸故<lb/>
敢九頓以懇<lb/>
　　　顧季時行狀<lb/>
季時諱允成别號涇凡即世所知涇陽先生母弟也季<lb/>
時少敏慧頗好弄年十四從師少弦張公習舉子業弗<lb/>
善也以語季時父南野公公曰是兒非落人下者師笑<lb/>
曰吾亦知之不激不奮耳公然之令更他師居半嵗季<lb/>
時忽謂涇陽先生曰弟知過矣請歸禀繩墨先生大喜<lb/>
<pb n="KR4e0225_WYG_011-73a"/>
請於張公復之衆未信乆之果如所言先生問季時弟<lb/>
何感遽如是季時曰恐傷兩大人心先生曰此是為人<lb/>
根子久之業日進萬歴己卯舉鄉試癸未舉㑹試丙戌<lb/>
大廷對䇿指切時事不少諱其略曰陛下所以䇿臣者<lb/>
無慮數十百言究其指歸賞罰二科而已夫賞者勸天<lb/>
下之法然有不倚於賞者所以勸天下之意也罰者懲<lb/>
天下之法然有不倚於罰者所以懲天下之意也今賞<lb/>
罰之法甚具然而徳澤不究法令不行此無異故則聖<lb/>
<pb n="KR4e0225_WYG_011-73b"/>
制言之矣所以風厲之者非其本督率之者非其實也<lb/>
本也實也即臣愚所謂意也竊觀當今之勢而根極其<lb/>
體要所以累皇上之意者大幾有二明以好示天下而<lb/>
此二者恒隂移其所好明以惡示天下而此二者恒隂<lb/>
移其所惡二者何也曰内寵之將盛也曰羣小之將逞<lb/>
也夫人主崇高富有無一不足以厭其欲昏其志而惟<lb/>
色為甚聖王之所亟遠也昨者皇上以鄭妃奉侍勤勞<lb/>
特冊封為皇貴妃大小臣工不勝其私憂過計因而請<lb/>
<pb n="KR4e0225_WYG_011-74a"/>
冊立皇太子因而請加封王恭妃皇上不温㫖報罷則<lb/>
峻㫖譴逐矣夫皇太子國之本也忠言嘉謨國之輔也<lb/>
兩者天下之公也鄭貴妃即奉侍勤勞以視天下猶為<lb/>
皇上一己之私也以私而掩公以一己而掩天下亦已<lb/>
偏矣偏則皇貴妃或得以愛憎弄威福於内其戚屬或<lb/>
得以愛憎弄威福於外閹人侍妾又或將乗其偏而得<lb/>
以愛憎弄威福於内外之間若然則賞罰云者將不為<lb/>
皇上之好惡用而為内寵之好惡用欲其信且必未可<lb/>
<pb n="KR4e0225_WYG_011-74b"/>
也人主雖甚神聖其聰明不足以徧天下將必有所寄<lb/>
之寄之得其人則安不得其人則危非細故也邇年以<lb/>
來皇上明習政務聼覽若神葢辨及左高察及淵魚幾<lb/>
於徧矣竊聞之道路徃徃二三羣小伺察而得之此可<lb/>
謂寄得其人耶皇上非不知不得其人而姑寄之者其<lb/>
亦有不得已也葢曰朕向以天下事付張居正而居正<lb/>
罔上行私一時公卿臺省從風而靡外廷之不足信明<lb/>
甚故寄耳目於此輩示天下莫能欺也臣以為不然善<lb/>
<pb n="KR4e0225_WYG_011-75a"/>
為治者以全而收其偏不聞以偏而益其偏皇上懲居<lb/>
正之專散而公之于九卿可也若聚而寄之於此輩則<lb/>
居正之專尚與皇上為二此輩之專且與皇上為一救<lb/>
之難為力也不更倍乎且此輩之始用事適皇上鋭精<lb/>
求治之初彼方見小信以自結其所指陳類依公義猶<lb/>
若未害乆則陽公而隂私矣又乆則純出于私矣若然<lb/>
則賞罰云者將不為皇上之好惡用而為羣小之好惡<lb/>
用欲其信且必未可也徳澤之壅法令之尼有由也臣<lb/>
<pb n="KR4e0225_WYG_011-75b"/>
愚以為欲効忠於皇上當自今日始欲効忠於今日當<lb/>
自兩者始時讀巻官大理何心泉者諗於衆曰此生作<lb/>
何語耶真堪鎖榜矣大學士婁江王公取閲之稍易置<lb/>
二百十三名季時退自傷以為不幸不達皇上即達死<lb/>
不恨矣適南京右都御史剛峰海公屢為房御史所詆<lb/>
季時憤曰臣下皆自處於私奈何望皇上無私也於是<lb/>
與彭公旦陽諸公景陽合疏言之數其欺妄之罪凡七<lb/>
且曰人固有食穢自肥而幸人之不我攻者矣未有執<lb/>
<pb n="KR4e0225_WYG_011-76a"/>
已之貪而不畏人攻反欲攻人之廉且昌言於君父之<lb/>
前者夫欲天下人為寰甚易為瑞甚難寰身享貪饕之<lb/>
利而反得笑瑞之迂拙臣等之所痛心也昔司馬光言<lb/>
小人傾君子其禦之之術有三曰好名曰好勝曰彰君<lb/>
過而已今觀寰之詆瑞千有餘言槩不出此曰欺世盜<lb/>
名非所謂禦之以好名者乎曰居己獨清非所謂禦之<lb/>
以好勝者乎曰貶奪主威損辱國體非所謂禦之以彰<lb/>
君過者乎以寰之詆瑞吹毛求瘢宜無不至而所據者<lb/>
<pb n="KR4e0225_WYG_011-76b"/>
不過如此適足以明瑞之無他瑕玷而寰之隂險窺覘<lb/>
亦無所用其狡也陛下方重瑞惜瑞借其人以風天下<lb/>
而寰乃欲逆銷天下之氣節抑慷慨之士令無容足之<lb/>
地是陛下之所褒寰之所必斥也士君子之所師寰之<lb/>
所必擯也以此仇正無恥之人晏然居師表之位驅天<lb/>
下之士而入于諂詐臣等有裂冠冕而去耳不與之竝<lb/>
立於朝也臣等新進小生發天下之清議雖寰有奸如<lb/>
山不可動摇然公論既明人心自快寰雖頑鈍無恥亦<lb/>
<pb n="KR4e0225_WYG_011-77a"/>
何面目一日立于東南諸士之上乎臣等何仇于寰何<lb/>
私于瑞但恐是非之公鬱而不宣一瑞尚不足惜如瑞<lb/>
者相繼而指為邪則君子之道日消矣一寰尚不足畏<lb/>
如寰者相繼而傾賢能則小人之道日長矣剝復否㤗<lb/>
之機於是乎在不可不為之深慮也疏奏得削籍歸㑹<lb/>
南太僕繼山沈公南臺警亭陳公直指厚齋荆公先後<lb/>
奏薦戊子奉㫖起江西南康府教授季時念其母錢太<lb/>
安人老又善病不忍去左右遂致仕無何丁太安人憂<lb/>
<pb n="KR4e0225_WYG_011-77b"/>
服闋再起保定府教授累遷禮部儀制司主事有詔竝<lb/>
封三王於是又與張公文石等合疏言之已而考功郎<lb/>
趙公儕鶴司内計盡公不撓盡黜當路私人當路銜而<lb/>
計去之於是又抗疏言之謫光州判官季時無論立朝<lb/>
即伏處田野乎其憂國憂時無一念不于君父傾注無<lb/>
一事不思于世路隄防先是己丑薛元臺因南都耿總<lb/>
憲定向以不送掲帖叅御史王公藩臣疏劾其阻塞言<lb/>
路當路大恚之座師内閣潁陽許公輒疏論元臺吏科<lb/>
<pb n="KR4e0225_WYG_011-78a"/>
都給事陳海寧復望風排擊季時聞之仰天浩嘆上書<lb/>
許公曰閣下憤進士薛敷教之觸事陳言至以貢舉非<lb/>
人自劾且欲皇上敕下九卿科道各陳紀綱何為而正<lb/>
風俗何為而淳允以為無庸謀之九卿科道也朱子謂<lb/>
紀綱之所以振以宰執秉持而不敢失臺諫補察而無<lb/>
所私天下之人自將各自矜奮更相勸勉而禮義之風<lb/>
㢘恥之俗已丕變矣然則紀綱之正風俗之淳不在於<lb/>
以勢相脇在於以道相成不在於使人不敢言在於使<lb/>
<pb n="KR4e0225_WYG_011-78b"/>
人無可言耳近見吏科陳給事中言路一疏悍然以言<lb/>
路自任而謂出於臺省為蕩蕩平平不出於臺省為旁<lb/>
蹊曲徑不知言路者天下之公非臺省之私也出於公<lb/>
即蕩蕩平平出於私即旁蹊曲徑陳三謨曾士楚輩曷<lb/>
嘗不臺不省不言竟以為何如也其云今日為臺諫者<lb/>
無事不得言言路不可謂塞雖一學究得上書一市井<lb/>
傭奴得擊鼔而訟言路不可謂塞即一二誤攖聖怒相<lb/>
率營救舉得畢其忌諱之言言路不可謂塞其説美矣<lb/>
<pb n="KR4e0225_WYG_011-79a"/>
然言者如李君懋檜劉君志選高君桂饒君伸等何不<lb/>
聞其相率營救也豈惟不救或攘臂而助之攻無他此<lb/>
皆攖宰執之怒犯臺諫之忌諱者也間有一二上攖聖<lb/>
怒相率營救乃杜欽谷永附外戚而專攻上身之故智<lb/>
其上書擊鼔之云又無能為宰執臺諫重輕者耳以此<lb/>
而遂謂言路不塞雖張居正時此路固未嘗塞也何謂<lb/>
壬午以前為諱言壬午以後為輕言也其云近時行險<lb/>
僥倖之徒託身言路功名富貴操左劵而收故躁妄者<lb/>
<pb n="KR4e0225_WYG_011-79b"/>
爭趨頑鈍者爭附以允所覩記如前五人外其建言者<lb/>
不過黄君道瞻盧君洪春王君徳新及允兄憲成以庶<lb/>
官之夥三四年之遥僅僅幾人而止何名爭趨何名爭<lb/>
附何名舉世輕言也其以建言為釣名為掩過為躐位<lb/>
為取捷徑夫是非有眞名亦何易釣過亦何易掩也即<lb/>
如彼附曾王反罵曾王天下終不信其非權門之客昏<lb/>
夜受遺白日請禁天下終不信其非壟斷之夫至於躐<lb/>
位捷徑之説則往時建言諸公信有一二要亦晚節不<lb/>
<pb n="KR4e0225_WYG_011-80a"/>
終務為容悅抑一節自喜䄂手旁觀者耳設守其故吾<lb/>
矯矯不變則進退維谷未見其位之躐徑之捷也信若<lb/>
彼言必使天下盡效彼無違夫子以順為正京堂美職<lb/>
操右契而收乃為不躐位不捷徑耶且近時建言者每<lb/>
每有觸而云非無事而喟然嘆也倘臨江父老罪無可<lb/>
矜則道瞻不言倘皇上不廢郊祀則洪春不言倘何尚<lb/>
書起鳴不搆陷辛左都自修則徳新等不言倘邵給事<lb/>
庶不請申出位之禁則懋檜等不言倘戊子順天科塲<lb/>
<pb n="KR4e0225_WYG_011-80b"/>
毫無弊竇則桂等不言倘耿右都定向不逢迎當事而<lb/>
以先發後聞叅王御史藩臣則敷教不言何得詬建言<lb/>
者不啓蟄而雷鳴不嚮晨而雞號也其云今日時異勢<lb/>
殊既無嚴嵩張居正之威福又無鄢趙曾王諸人之阿<lb/>
比何得有楊繼盛艾穆鄒元標之慷慨夫以堯舜之世<lb/>
克艱不輟誨慢游不輟規贊襄不輟勸損益不輟警其<lb/>
亦何嘗不慷慨也豈如彼狃于陳三謨曾士楚之從容<lb/>
便以慷慨為竒而謂堯舜之世無得有是乎且彼乞墦<lb/>
<pb n="KR4e0225_WYG_011-81a"/>
丐子反復趨附以苟饜足自其常態宰執大臣富貴已<lb/>
極豈有未饜何苦為彼曹所弄徒以益人之富貴而損<lb/>
己之名實哉又見童儒試於有司奔競成風孤寒往往<lb/>
擯於府試致書邊南亭郡伯言之豐城李見羅先生坐<lb/>
雲南報功事被逮麗于大辟輿論寃之廣東布衣翟從<lb/>
先欲詣闕申救不遠三千里特過涇上商於季時季時<lb/>
喜曰甚善布衣又欲進澄海唐曙臺所輯禮經於朝季<lb/>
時即復喜曰甚善竝為代具疏草平生所深惡者鄉愿<lb/>
<pb n="KR4e0225_WYG_011-81b"/>
道學謂此一種人占盡世間便宜直將弑父弑君種子<lb/>
暗佈人心一日喟然發嘆涇陽先生曰弟何嘆也曰吾<lb/>
嘆夫今人之講學者先生曰何也曰恁是天崩地陷他<lb/>
也不管只管講學快活過日先生曰然則所講何事曰<lb/>
在縉紳只明哲保身一句在布衣只傳食諸侯一句先<lb/>
生為俛其首又一日讀朱子集有曰海内學術之弊只<lb/>
有兩端江西頓悟永康事功季時曰此弊於今尤甚因<lb/>
取集中無極辨王伯辨與凡論及兩端者輯為一編名<lb/>
<pb n="KR4e0225_WYG_011-82a"/>
曰朱子二大辨涇陽先生為序而行之又摘其論及治<lb/>
道者輯為惟此四字編而自為之序居恒呐呐如不能<lb/>
出諸口及遇可否紛紜刀斬斧截大㫖一依于正不喜<lb/>
為通融和㑹之說有疑其拘者語之曰若大本大原見<lb/>
得透把得住自然四通八逹誰能拘之若於此糊塗便<lb/>
要通融和㑹幾何不墮坑落塹喪失性命吾輩慎勿草<lb/>
草開此一路誤天下蒼生聞者咸悚其論人或反世之<lb/>
所褒譏每於一言一動間斷其生平毫髪不爽其籌事<lb/>
<pb n="KR4e0225_WYG_011-82b"/>
或違衆之所成敗徐而按之若合符節錢啓新先生嘗<lb/>
言吾黨不乏有心人至推有眼者須首季時也性孝友<lb/>
事兩尊人懇惻深至有以曲當其心涇陽先生舉丙子<lb/>
而南野公遂棄養兄弟間語及輒相對欷歔且相朂曰<lb/>
吾父居恒好稱范文正公之為人此是萬物一體胚胎<lb/>
念庭周師分俸佐讀命無受此是鳳凰翔於千仞風格<lb/>
吾兄弟當無失此意其奉錢太安人依依膝下無異嬰<lb/>
孺癸未舉南宫不即廷對者以太安人也不赴南康命<lb/>
<pb n="KR4e0225_WYG_011-83a"/>
者以太安人也性甚介取予纎毫不苟壬辰謫别駕光<lb/>
州差歸中丞景默曾公檄所司致俸薪謝不受越十四<lb/>
年繼撫中州者復修景默故事季時屬涇陽先生固辭<lb/>
之曰吾不可以欺曾公也計後先所積可千金季時殁<lb/>
而州守璩公又以二百四十金為<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>兩孤以季時志告<lb/>
於几筵而返焉性慷慨好行義邑大侵餓莩載道季時<lb/>
廪粟僅盈百輒捐其半以賑其業師尤公張公殁並為<lb/>
經紀其喪門人孫申卿以遺孤托悉力維持不恤恩怨<lb/>
<pb n="KR4e0225_WYG_011-83b"/>
性好静每日兀坐一室好整案頭惟攤書一帙卒業而<lb/>
後易之諸一切文具及觿礪之屬位置有常好朴衣不<lb/>
求華食不求精取給而已左右使令蒼頭一二人間行<lb/>
里巷角巾布鞋遇者不知誰也丙申九月病不食者四<lb/>
旬涇陽先生以間問有痛苦否曰無之有欲言乎曰無<lb/>
此時惟凝神定氣以待天機且欲為此身計此身非我<lb/>
有為子孫計一人各有一乾坤吾無與也其超然於死<lb/>
生之際如此乆之竟愈又十一年而卒得年五十有四<lb/>
<pb n="KR4e0225_WYG_011-84a"/>
或有問於涇陽先生曰昔明道象山兩先生皆得年五<lb/>
十四季時與之同壽其到處可得言乎先生默然乆之<lb/>
乃曰弟庶幾能見大意矣往者與弟燕坐予問曰近日<lb/>
做何工夫弟曰上不從𤣥妙門討入路下不從方便門<lb/>
討出路畢竟如何是恰好處予曰須要認得自家弟曰<lb/>
弟默默自忖性頗近狷情又頗近狂如之何予曰試舉<lb/>
看弟曰居恒妄意欲作天下第一等人不近狂乎反而<lb/>
按其實尚未能跳出硜硜窠巢也不近狷乎竊恐兩頭<lb/>
<pb n="KR4e0225_WYG_011-84b"/>
不着也予曰如此雖欲不為中行不可得矣弟曰此甚<lb/>
難言今世所謂中行大率孔子所謂鄕愿也弟何敢效<lb/>
且弟檢㸃病痛是一箇粗字去中行彌遠予曰此却是<lb/>
好消息惟粗定不走入鄕愿路矣乃所以與中行近也<lb/>
粗是眞色練粗入細細亦眞矣狂狷原是粗中行中行<lb/>
只是細狂狷不出一眞若不論眞與否只論粗細鄕愿<lb/>
且有細于中行處非特狂狷不如也弟曰粗之為害亦<lb/>
正不小猶幸自覺得耳今但去密密磨洗予曰尚有說<lb/>
<pb n="KR4e0225_WYG_011-85a"/>
在弟謂性近狷還是習性情近狂還是習情若論眞性<lb/>
情兩者何有於此叅取明白方認得自家既認得自家<lb/>
一切病痛都是村魔野祟不敢現形於白日之下矣弟<lb/>
曰此性善之㫖也弟亦曾煞用工夫來及臨境這病依<lb/>
舊又發熟處難忘可奈何予莞爾而笑弟懐疑而去越<lb/>
日侵晨遽過予齋謂曰弟今豁然昨多却一疑且如人<lb/>
欲適京水則具舟楫陸則具車騎徑向前去無不到者<lb/>
其間倘遇艱阻只須耐心料理若因此便生懊惱甚者<lb/>
<pb n="KR4e0225_WYG_011-85b"/>
且以為舟楫車騎之罪欲思退轉别尋方便誤矣余曰<lb/>
如是如是弟復曰原來孔子拈出中字正要喚醒狂狷<lb/>
自是精神歸一心體漸平天假之年夫孰測其所至哉<lb/>
夫先生所謂認得自家其㫖甚㣲季時自見本色蕩平<lb/>
正直為之即是更不必添入較量非其平時賔主之分<lb/>
素明決見不至此此可以識季時之大矣而攀龍則追<lb/>
惟曩昔季時謂余曰世態易陷人學術易誤人子其慎<lb/>
諸余曰學亦有誤乎季時曰噫難言也余因歴舉諸家<lb/>
<pb n="KR4e0225_WYG_011-86a"/>
季時曰姑舎是余曰子之意何居曰繹孔孟㣲言守程<lb/>
朱家法庶其少差乎余於是始知所向先生又曰予之<lb/>
於弟相勸相規忘爾忘汝其怡怡也既為道義中天親<lb/>
其切切偲偲也又為天親中道義此其相與為何如耶<lb/>
豈惟先生即余三四同志親而愛之敬而畏之實異姓<lb/>
之天親同儕之師保也嗚呼已矣所著有小辨齋偶存<lb/>
小辨齋者季時讀書處也<lb/>
　　大程化次程大兩顧先生頗近之叔大而季方也<lb/>
<pb n="KR4e0225_WYG_011-86b"/>
　　然叔不自居大而居於眞季不自居方而居於粗<lb/>
　　學者心事如此讀至有眼者必首季公更令人起<lb/>
　　不得大用之恨<lb/>
　　　江西安福縣知縣台卿夏公行狀畧<lb/>
嗚呼以余狀台卿胡稱畧耶台卿以壬辰釋褐余以<lb/>
壬辰謁選僦舎相比動息聽覩也以是知台卿最深<lb/>
其冬余以使命歸其明年台卿受浮梁令歸而後<lb/>
先䘮其二尊人乙未下帷吾邑孫慎所氏丁酉服闋<lb/>
<pb n="KR4e0225_WYG_011-87a"/>
謁選得新喻令巳復調安福蓋九年中晤言不數日<lb/>
在二邑之間聞問者一而已凡余狀台卿余耳目所<lb/>
及也又安能盡往台卿未第時受業於顧涇陽先生<lb/>
先生器之台卿謂余曰吾以經生言求顧先生耳先<lb/>
生乃時時及孔孟微言時事肯綮于經生言不屑也<lb/>
而余是年經生言顧獨進又曰吾最拙于覽記佔畢<lb/>
終日不能得數行成誦而心獨好姚江傳習錄玩繹<lb/>
者久之意到成文汨汨乎出之不難也乃知人心萬<lb/>
<pb n="KR4e0225_WYG_011-87b"/>
象自備不假外索以是台卿益自信為學一反求之<lb/>
心辛夘舉于鄉北上涇陽語之曰子往無失李見羅<lb/>
先生蓋是時先生方受誣繫獄于是台卿即從獄中<lb/>
受修身為本之㫖苦思力踐晝所為夕必書之即夢<lb/>
寐有非是大自切責得毋負李先生其墨守專精黄<lb/>
霸之於夏侯勝不啻也既乃慨然曰受其學不為白<lb/>
其寃可乎抗疏曰臣惟人主所以不勞而化天下辨<lb/>
君子小人俾舉錯刑賞之當而已今陛下欲禁人臣<lb/>
<pb n="KR4e0225_WYG_011-88a"/>
欺君㒺上而欺君㒺上之罪乃加于正直忠良之臣欲<lb/>
禁人臣黷貨殘民而黷貨殘民之臣乃反得安富尊榮<lb/>
之實如李材蘇酇是也夫李材何如人也臣嘗反覆觀<lb/>
其所論著考其鄉評稽其政事是實能以聖賢為師者<lb/>
也豈其忍于欺君夫蘇酇何如人也仕宦所至金寳盈<lb/>
箱匪獨其民切齒道路之人唾罵不啻矣自古未有君<lb/>
子而不見疾於小人今以材若彼以酇若此而論材者<lb/>
非他人酇也陛下信酇之言謂材説謊臣以為材未嘗<lb/>
<pb n="KR4e0225_WYG_011-88b"/>
説謊也善戰者貴在平定安輯而不在殺戮論功者當<lb/>
論其勦撫合宜而不當專論其功級今材隨時制宜因<lb/>
勦而撫未嘗損國家之一卒用國家之金錢而卒使遠<lb/>
人懾伏近人歸命一方底寜其功豈不勝于數萬之級<lb/>
耶酇也以傾材之故遏匿遠方之貢削易其通貢之文<lb/>
誣忠良誑君父是説謊未有甚于酇者也今諸臣之救<lb/>
材者多矣然有憐材之情欲動陛下好生之心者有惜<lb/>
材之能欲開陛下使過之路者是皆憫材之寃無奈聖<lb/>
<pb n="KR4e0225_WYG_011-89a"/>
意之不可解故委曲其詞以求濟也臣以為不然陛下<lb/>
天聰天明苟不實知材之寃酇之誣而肯為臣下好言<lb/>
動乎夫材陛下之世臣也功臣也材之父曰遂已為陛<lb/>
下殱倭夷奏膚公矣當材弱冠時已與帷幄効籌畫矣<lb/>
及材官廣東羅㫄百年蠢動之蠻也材殱之建城邑矣<lb/>
石城電白之倭一旦卒然之變也材殱之無遺類矣及<lb/>
材官雲南收蠻莫破緬匪撫孟養守在二千里之外遂<lb/>
使滇南之藩籬固而門戸安矣是材未嘗無功也安肯<lb/>
<pb n="KR4e0225_WYG_011-89b"/>
飾詐而自棄其功乎夫百官陛下之耳目也何私一囚<lb/>
繫之人如撫臣如科臣如道臣如部臣交章救之不已<lb/>
遠方之民陛下之赤子也何望于一囚繫之臣如廣東<lb/>
布衣翟繩祖雲南廩膳閻世祥舉人朱萬元貢監姚唐<lb/>
臣等萬里風霜叩闕哀鳴之不已陛下耳目之言不信<lb/>
也赤子之言不信也乃獨信一酇夫酇也浚民既厚自<lb/>
衞益工故罪狀已著止于降調未嘗追其贓又未嘗正<lb/>
其罪天下將謂陛下之待小人如此其厚夫材也國人<lb/>
<pb n="KR4e0225_WYG_011-90a"/>
矜式皇國干城一遭誣揑百口不辯没其功又復致其<lb/>
罪天下將謂陛下之待君子如此其刻也昨者朝審之<lb/>
日朝之賢士大夫見材嚢頭屨挍纍纍道途無不欷歔<lb/>
欲泣臣退而思之陛下何以信酇之甚罪材之深而忽<lb/>
于天下之公論如此則皆諸臣之過也諸臣救材者皆<lb/>
委曲其言而未嘗以實告陛下也臣以為即使陛下必<lb/>
不赦材而天下之是非材之功罪酇之欺㒺必不可不<lb/>
明告陛下謹昧死以聞疏入不省而士論快之及三王<lb/>
<pb n="KR4e0225_WYG_011-90b"/>
竝封之㫖出台卿又自以辦事儀曹力爭不可疏復不<lb/>
省而台卿之丰采亦著矣及選浮梁令未抵任二尊人<lb/>
相繼隕喪悲號嘔血幾不起既畢力治葬家四壁立不<lb/>
能餬其口以吾邑孫氏去涇陽先生之居近下帷敎授<lb/>
諄諄以兩先生知本之學開迪學者既滿喪補新喻令<lb/>
邑民多訟台卿亷得訟師數人籍於官各給號簿民有<lb/>
訟者使據情為辭情辭一不當則笞之先時民被訟者<lb/>
吏匿其詞既訊復匿其案以鉤得民財台卿令告者直<lb/>
<pb n="KR4e0225_WYG_011-91a"/>
書詞于牌牌發該里兩造備立訊訊畢即示以判民不<lb/>
欲終訟者竟已之不必至官府緦功以上之訟諭以至<lb/>
情令即庭中講解各相悦巳令告者毁其詞毋起後釁<lb/>
人人意得去不半朞而訟簡十之七邑人多盜有一家<lb/>
父子祖孫以盜相紹述有一村數十百家以盜相糾結<lb/>
台卿廉得之即令備一境盜每盜發即令捕獲不得即<lb/>
令償民所失功則照格敘之盜立屏息于是胥吏無所<lb/>
從得民錢至有訓䝉吏舎中為販賣於市者當是時㫄<lb/>
<pb n="KR4e0225_WYG_011-91b"/>
近縣人人願得台卿為令而安福縉紳多顯者遂調安<lb/>
福台卿自喪其父母毁病未良已在新喻病間作台卿<lb/>
不自恤病以堅志彊力治之政成而復奪之安福然安<lb/>
福吏民望台卿眉宇心折矣台卿亦念可疎節濶目休<lb/>
養而安全之民以訟來亡輕重輒入入而兩造彌月不<lb/>
至置不問束矢之贖一無誅焉第惓惓於勸親睦舉訪<lb/>
民間孝悌力田者旌别以風之縣西南多種靛其始即<lb/>
山谷瘠棄地自後民歆其利徃徃以奴子凌其弱主台<lb/>
<pb n="KR4e0225_WYG_011-92a"/>
卿至即為厲禁犯者繩以重法邑中有魁盜黨連甚衆<lb/>
行劫吳楚間善以邪術自解免一再捕輒逸莫能得比<lb/>
得而在事者又以無左證欲釋之幸未果釋竟莫能決<lb/>
以法台卿曰一盜之不忍而諸無辜忍乎立杖殺之民<lb/>
至焚香相慶然台卿即雍雍與民而㢘隅頗峻人莫敢<lb/>
暱其民見為鸞鳯其豪見為鷹鸇於是諸有力而不勝<lb/>
其牿苙者伏戎於莽矣而台卿又苦病辛丑上計訖事<lb/>
自念朝露之軀與世枘鑿何苦煩賢士大夫調䕶為遂<lb/>
<pb n="KR4e0225_WYG_011-92b"/>
乞敎授衢州就道而病浸劇竟卒于𤓰埠得年三十有<lb/>
九卒之日桐棺三寸委于荒野遺言誡子弟躬耕自食<lb/>
希賢聖之學以仕宦為戒噫可悲矣台卿諱九鼎號璞<lb/>
齋生平為人侃侃卓卓秉禮蹈義少時家極貧雅自負<lb/>
荷不失一嚬笑驟而試之妖冶艷麗無所動驟而驚之<lb/>
鬼怪險巇無所懾片語出狡者輸誠貴倨者降氣紏紛<lb/>
者立解葢自諸生時已屹然重於其鄉云<lb/>
　　台卿我嘉善人也實無宦嚢今其子最貧<lb/>
<pb n="KR4e0225_WYG_011-93a"/>
　　祭文<lb/>
　　　祭顧涇陽先生<lb/>
吾聞之孔子以道事君不可則止謂之大臣若先生者<lb/>
斯為大臣乎吾聞之孟子先立乎其大者則小者不能<lb/>
奪謂之大人若先生者斯為大人乎先生之學大無不<lb/>
見其要主於明善究無善之弊將以明善者滅善故如<lb/>
救焚拯溺汲汲於幾希之辨先生之精神大無不徧其<lb/>
要主於好善要約同好緝民彜之一線見不善人之傷<lb/>
<pb n="KR4e0225_WYG_011-93b"/>
善以為是絶國家之脈而裂其咽故不惜大聲疾呼如<lb/>
衞父兄而扞其頭面吾嘗謂先生具千古之眼高燭萬<lb/>
類而破大道之鍵故落第二義者曾不足當其一莞具<lb/>
千古之腹含茹萬有惟吾斟酌故一切好醜異同曾不<lb/>
足礙其寥廓具千古之骨其于世俗蕩巢夷窟苟非志<lb/>
之所存三公萬鍾曾不埒于毛髪此則先生所以為大<lb/>
而莫之與越嗚呼吾于世而未始見似先生者指可幾<lb/>
屈況乎吾錫詩書記載更四千餘嵗而文章理學名節<lb/>
<pb n="KR4e0225_WYG_011-94a"/>
忠義實惟先生一人之始鳴泰伯來而梅里片墟闢東<lb/>
南之草昧先生出而涇皋撮土萃宇宙之文明猗與先<lb/>
生豈以七尺為私百年為期而吾乃區區以生死為先<lb/>
生悲顧哲人之萎士將疇依使吾儕貿貿焉如孩者無<lb/>
提而不立如瞽者無相而罔之有心如摧有氣如靡乃<lb/>
吾之所自為悲<lb/>
　　　公祭薛元臺<lb/>
自兄之亡也天下之言曰嗟乎失一古人矣乎孰有如<lb/>
<pb n="KR4e0225_WYG_011-94b"/>
吾元臺不雕不鑿純任赤子良知良能之天者乎國之<lb/>
言曰嗟乎失一直臣矣乎孰有如吾元臺進不求利退<lb/>
不求全國有大奸奸有大慝萬死臨之奮然而前者乎<lb/>
鄕之言曰嗟乎失一仁人矣乎孰有如吾元臺人屈如<lb/>
己屈人伸如己伸為匹夫匹婦復讎四境恃以無寃者<lb/>
乎嗚呼兄之存也世不便於兄之至清而形其濁至方<lb/>
而礙其圓皆執其似是之中而病兄之偏及兄之亡失<lb/>
兄之用而後知世之滔滔人趨其便獨缺此不便之一<lb/>
<pb n="KR4e0225_WYG_011-95a"/>
途而兄乃所以救其偏況吾三人者生同鄉舉同籍學<lb/>
同道志同好無或旬時不相見而相念也無或一事不<lb/>
相質而相規也自今已矣孰有如兄砭吾不善使必改<lb/>
翼吾善使必遷扶其暮日遠途使不顚也乎嗚呼兄之<lb/>
操持三公不易亦不苟於一命萬鍾不顧亦不苟於一<lb/>
介惟其垢衣菲食畔援者曾不得以攻其中堅此吾之<lb/>
所以服膺而拳拳使死者復生生者不愧兄其鑒予之<lb/>
斯言<lb/>
<pb n="KR4e0225_WYG_011-95b"/>
　　　祭安我素<lb/>
嗚呼公之得於天者快矣足矣弱冠登朝服官清署四<lb/>
牡騑騑幾遍寰宇自乞南銓依依孺慕解組歸來悠悠<lb/>
杖屨葺我田廬築我塲圃子孫盈前甘飴分哺屈指人<lb/>
間幾如公之所遇幼於制義遊戲而裕長於詩文指顧<lb/>
而具渾然天成從容雅度墳典浩茫流窮源泝性命㣲<lb/>
言心怡神悟屈指人間幾如公之所賦孰不欲富公脫<lb/>
其笯素封之業舎之㒺顧孰不欲貴公恥其騖臺諫之<lb/>
<pb n="KR4e0225_WYG_011-96a"/>
要違之弗慕觸忤貴臣幾就鼎鋸廿年錮籍安之如素<lb/>
屈指人間幾如公之所樹名花佳辰良朋畢聚皓月清<lb/>
宵芳樽滿注竹木叢䕃無幽不赴山水名區有勝必住<lb/>
蒲團晏坐藜杖緩步偕衆為樂與物無忤公有閒身備<lb/>
諸閒趣屈指人間幾如公之所務嗚呼公於細事柔若<lb/>
嬰孺大義所激矯若脫兎公於臧否三緘甚固民瘼所<lb/>
關矢口而吐公於清歡翺翔軒翥憂時之憂展轉寐寤<lb/>
公於江湖浩然遠去心懸魏闕無微不慮所得諸天享<lb/>
<pb n="KR4e0225_WYG_011-96b"/>
諸身者亦既快然具足於志無惡或以為年不足待其<lb/>
所遇位不足展其所樹作述不足盡其所賦邱壑不足<lb/>
盡其所務造物者固將畱其餘以爲後人無疆之祚<lb/>
　　　祭長興令石雲岫<lb/>
嗚呼長興之變非始於長興也甲子元旦之變非始於<lb/>
甲子元旦也其所從來者久發於長興者官眞則盜畏<lb/>
也官眞必為國家安地方除盜賊盜安得不畏安得不<lb/>
思除之以便行事故長興之盜非劫庫盜也欲據邑叛<lb/>
<pb n="KR4e0225_WYG_011-97a"/>
也公逸則盜恣屠殺焚掠矣民鳥獸散盜有城矣不意<lb/>
公直身當之也彼以為得令無不得志焉不意劫獄獄<lb/>
囚無從叛者皆曰寧死不背石爺士民且動地起盜於<lb/>
是思挾令出城又不意公視死如歸也殺一簿持首示<lb/>
之公恬然曰吾為令乃䕶盜吾即活何顔見長興父老<lb/>
於是盜知事不成殺公矣夫以公之明聞難而不亂豈<lb/>
不知脫身避盜可以擒盜然公避而邑殘矣盜勢張矣<lb/>
盜勢張即事不可知於斯時將出城乎否乎出城則棄<lb/>
<pb n="KR4e0225_WYG_011-97b"/>
城不出城則死與其不死而成盜之事孰若使盜事不<lb/>
成而死而盜亦遂墮公計中夫殺貪汚吏者或可倡亂<lb/>
公則民之天也胡可殺殺貪汚吏者或可逋竄公之死<lb/>
則為明神者也胡可免甚矣盜之愚也公三楚豪傑國<lb/>
家方倚為棟梁柱石而天之生公僅以殉長興之盜完<lb/>
長興之民何耶節莫大於致身致身惟義所安耳義無<lb/>
小大也抑天之意若曰兹盜也擒則星星縱則燎原非<lb/>
公不能殄也特委公與今天下萬姓膏原野其初起於<lb/>
<pb n="KR4e0225_WYG_011-98a"/>
一人畏死委而棄之以成大難特以公示之式與夫盜<lb/>
之殺公不過以公能捕大盜靖一方殺公而吏無復有<lb/>
捕大盜者不知公不死盜尚活公死盜獲是盜之殺公<lb/>
自殺也何益之有而他盜或自此悔而為良民與然則<lb/>
公一人之死免萬姓之死欲使天下無二心之臣無二<lb/>
心之民其志大矣其功大矣其死大矣非國家所倚為<lb/>
棟梁柱石天所以生豪傑之意與哀哉<lb/>
　　石侯烈丈夫也先生更多其智計<lb/>
<pb n="KR4e0225_WYG_011-98b"/>
　　　祭丁愼所<lb/>
維公鍾山川之間氣禀天地之正氣質剛骨勁見大識<lb/>
超故能歴挫抑甘厄窮百折而東不餒其浩然之氣當<lb/>
其官中翰也矢口而明當世之弊時以為賈長沙之疏<lb/>
與世遂不相臭味一斥而歸沉寂田間者數年再起儀<lb/>
郎復矢口而明當世之弊時以為汲長孺之戅與世益<lb/>
相鑿枘於是鎩其翅絶其轡至欲剚以大盜之刃一抉<lb/>
目中之刺甲子之元晨賢令之被弑一邑震惴若將隕<lb/>
<pb n="KR4e0225_WYG_011-99a"/>
墜公奮不自計流言矢集屹無所避擒盜寧民大亂以<lb/>
治夫侃侃者廟堂之義也恂恂者鄉黨之制也公以一<lb/>
意行之危言者有道之遂也遜言者無道之劑也公以<lb/>
一節出之鮀之巧言也朝之令色也二者兼而得免於<lb/>
今之世公皆反之其不容於世而猶得全歸其身固天<lb/>
之寵異鬼神之擁衛嗚呼公於世道可謂鞠躬盡瘁鄙<lb/>
夫憤之鄉愿笑之至其浩浩正氣所謂生與俱來死與<lb/>
俱往者衆之所棄公之所貴足以千古不敝豈與一時<lb/>
<pb n="KR4e0225_WYG_011-99b"/>
争區區之隆替<lb/>
　　　祭陳思岡<lb/>
嗚呼吾方與兄訂匡廬之約相與叅疑證悟明此一事<lb/>
兄亦欣然期吾以此事甚大決不可負而孰意期我之<lb/>
年即兄棄我之年乎方兄訃之至予方與客㑹食投匕<lb/>
而起予平生涕淚甚不易獨聞兄訃聲入淚落不知其<lb/>
所以然此見兄與予相信之至專是時即欲急走兄里<lb/>
憑棺一慟而疾病相牽繼以婚嫁又繼以顧涇陽先生<lb/>
<pb n="KR4e0225_WYG_011-100a"/>
之變不敢舍東林而出兄之孤祥且禫而余一腔血泪<lb/>
尚盈盈如未疏之泉嗚呼維昔與兄同官行人兄與聊<lb/>
城逯確齋及余三人相期千古兄躬遜敏於吾兩人一<lb/>
嚬一笑皆察其所以惟恐陷於意之偏弗收學之全確<lb/>
齋與余謹守洛閩之敎而兄則好禪各舉其所用力者<lb/>
窮探極究曾未嘗相執而相愆及予罪放兄嘗一至予<lb/>
里一㑹北固見兄之學益明益暢益定益堅每退而自<lb/>
喜孰知夫金焦信宿遂永訣終天嗚呼哀哉兄之為人<lb/>
<pb n="KR4e0225_WYG_011-100b"/>
擬之而不得其似吾特像其彷彿如萬山積雪疾風裂<lb/>
石而蒼松百尺屹然獨秀於孤巖之巓譬如古洞奇崖<lb/>
天地以來未通人徑而幽蘭䝉茸相錯於白石清泉之<lb/>
間葢兩間至正至清至勁之氣鍾之於兄而兄又融之<lb/>
以至和而不偏兄官南省指奸剔蠧畱京塵垢蕩然一<lb/>
滌胥𨽻之鷙中璫之狠垂首屏息又無不心悅誠服曰<lb/>
公特不便某等要之為朝廷做官當如是此可見人心<lb/>
之靡爭於無言四明相以劉本孺諸公請尚方劔而營<lb/>
<pb n="KR4e0225_WYG_011-101a"/>
窟愈固非兄與孫拱陽侍御列其贓則不可去相瓦裂<lb/>
而豈容兄之玉全不知兄玉自全區區一給事何足為<lb/>
兄太空之浮煙嗚呼高天在上厚地在下來今在後往<lb/>
古在前兄心無疚兄身無邊吾又何必於兄暫駐之年<lb/>
較其為促而為延<lb/>
　　　祭逯確齋<lb/>
維昔與兄己丑之春觀政廷尉落落未親迨及壬辰同<lb/>
官行人余時見兄逈爾出塵就而論學以決迷津兄謂<lb/>
<pb n="KR4e0225_WYG_011-101b"/>
予曰此事久湮濂洛關閩聖脈最眞舎此而學恐非其<lb/>
方言出兄口如予肺腸我志益堅我氣孔揚於時江右<lb/>
陳子思岡其人如玉其學則禪各從所好不諍言詮要<lb/>
以脩繕禮義無愆維余三人燕市連翩觴榼逓挈選勝<lb/>
盤旋充然各得樂也無邊是歲之冬余有使命明年癸<lb/>
巳時事滋競握手一月余以罪屏兄擢給事急於引善<lb/>
未嘗有心以言自見曾不半年復以言譴涇陽去銓兄<lb/>
落諫職君子之途乃始叢棘天實為之讒殄何堲吾觀<lb/>
<pb n="KR4e0225_WYG_011-102a"/>
仕者務自需忍與時委蛇鋒藏鍔泯邪正是非不形口<lb/>
吻三事九列循循而進維余三人實反其道聖主至仁<lb/>
首領獲保退而閒居一編是老人皆齪齪吾獨浩浩所<lb/>
得于已亦既可寶嗚呼思岡受氣至薄余則亞之兄神<lb/>
獨廓謂兄長年此道所托云胡相續喪吾棣蕚余乃後<lb/>
死亦有何樂嗚呼兄乎南北形滯中間書問動淹年歲<lb/>
兄謂讀易久不知味近乃豁然知其所謂余為兄喜此<lb/>
第一義嗚呼兄乎生死易耳兄既知易死則可矣嗚呼<lb/>
<pb n="KR4e0225_WYG_011-102b"/>
哀哉<lb/>
　　　祭歸季思<lb/>
往者予得交於武塘吳子往已復得交於兄予生以壬<lb/>
戌兄後我一歲生子往後兄二歲生年相次志相許私<lb/>
相評以為我三人者無叶俗之才亦無用俗之福柔身<lb/>
弱骨惟是泉石間合有斯人余有水居踞漆湖山子往<lb/>
有荻秋在野塘藂竹間皆豁然以野屋受景兄亦築陶<lb/>
菴於郊坰茅堂三楹樹槿自蔽三人者相過從味世俗<lb/>
<pb n="KR4e0225_WYG_011-103a"/>
所不味駸駸乎樂也然余有婚嫁累子往有舉業累兄<lb/>
有病累私相期以三人者一旦脫去所苦表裏蕭蕭得<lb/>
數十年枕琴臥書餐山茹水死可不恨而三人中兄獨<lb/>
貧獨鰥獨得旦夕居陶菴中吾二人每過兄未嘗不竊<lb/>
歎以泉石之福兄獨擅其全眼中無復有敗人意事矣<lb/>
是將何病不可愈耶兄之病去吾兩人累亦將漸次解<lb/>
除以兄為依終吾暮年之樂而何意兄之一旦舎吾去<lb/>
耶去年秋予過兄見兄病未良已以為深憂復見兄神<lb/>
<pb n="KR4e0225_WYG_011-103b"/>
情暇豫心坦坦然自藥欄花畦外一無所營又深以為<lb/>
得已病之道近復寄兄書欲兄幽事都不關情胸次空<lb/>
豁不掛一絲以待天之自定孰意吾書未至兄而兄訃<lb/>
先至耶嗚呼哀哉兄有絶人之慧絶人之識絶人之趣<lb/>
出諸口者不漫作無味之語筆諸書者不漫作無味之<lb/>
詞措諸躬者不漫作無味之事倘令得用於世正身率<lb/>
俗立懦廉頑足以風動當年垂光百世卽寂寞陶菴中<lb/>
眉宇嚬笑猶足以洗濯一世塵垢而今已矣何天之無<lb/>
<pb n="KR4e0225_WYG_011-104a"/>
意於斯世而忍奪斯人耶子往方對公車或者天復奪<lb/>
而用於世使予向誰道五湖佳事耶予於海内知交各<lb/>
有深契至於雲霞之味惟二兄造其微惟予知二兄之<lb/>
微故以二兄為依子往即用世所之既倦歸自足沮溺<lb/>
相耦於時左右顧而失吾兄又何心一談一笑耶嗚呼<lb/>
以兄之神情無滓其行於天也必為清風朗月必為鮮<lb/>
霞明星吾二人依兄於是焉依乎兄靈炯然亦復依予<lb/>
兩人否耶嗚呼哀哉<lb/>
<pb n="KR4e0225_WYG_011-104b"/>
　　　祭茹澄泉先生<lb/>
惟師太朴所造太和所保孝於親依依如在襁褓信于<lb/>
友沖沖如味粱稻早歲黌宫斐然文藻暮年幽居悠然<lb/>
懐抱屏惡如田父之芟其草䕶善如富人之匿其寶自<lb/>
潔幾於江河之澡不欺可質日月之皜坦懐應物不寒<lb/>
不燠哲鑒内炳為白為皁斯人當三季之隆必在德行<lb/>
之考即下降七雄之世亦何負趙魏之老今使其窮途<lb/>
潦倒枕經藉史以槁不得與朝榮之槿同一日之鮮好<lb/>
<pb n="KR4e0225_WYG_011-105a"/>
嗚呼吾將問諸蒼昊<lb/>
　　　公祭復吾沈先生<lb/>
嗚呼公之丰標如玉斯瑩公之文章如金斯勁公之宇<lb/>
度如春斯和公之襟情如秋斯淨凡兹同藉及門下士<lb/>
及年家子思公德容不違於目思公德音不違於耳去<lb/>
我日遠遐哉邈矣公體則蛻公神無方或彼或此或在<lb/>
或亡悠悠我思曷知其鄉九龍之崗二水之旁三江浩<lb/>
𣺌五湖蒼茫公或其間去來徜徉清風淡淡白月涼涼<lb/>
<pb n="KR4e0225_WYG_011-105b"/>
虬松謖謖碧竹鏘鏘公或其間上下翺翔亦有㫖酒如<lb/>
人世否亦有良朋如我儕否亦或來歸視兒孫否疇昔<lb/>
之日公魁南省附公尾者千里思騁淹忽至今綆弗竟<lb/>
井公其念兹能無耿耿嗚呼天地成毁如掌反覆其不<lb/>
毁者如虚在谷哀我人斯一往不復旋視其元浩然常<lb/>
足區區百年孰延孰促公味斯言夜臺明旭嗚呼哀哉<lb/>
　　　公祭葉容溪文<lb/>
余觀世之仕宦者歴中外不數年則能美其宮室膴其<lb/>
<pb n="KR4e0225_WYG_011-106a"/>
奉養以鳴得意其父母亦率憑子自植稍稍易其寒素<lb/>
没則子為文其生平侈其窀穸爛然耳目以為如是足<lb/>
以榮其親鄉之人莫不曰夫夫人子也嗚呼其亦不思<lb/>
爾矣葉翁以子貴有年而參之之貧如昔凡所謂親之<lb/>
憑其子者翁百不得一而子之侈其親者參之百不得<lb/>
一世俗之論皆以參之窘其身并以窘其親使翁曾不<lb/>
得一日享貴人之奉以死嗚呼其亦弗思爾矣假令翁<lb/>
不能安參之之貧則參之不能一日安其廉是則參之<lb/>
<pb n="KR4e0225_WYG_011-106b"/>
能貧以翁而翁之賢以參之之貧若與所謂憑子厚殖<lb/>
者比類而觀俗之所貴道之所恥翁之顯榮孰加焉且<lb/>
吾聞翁性淡泊而特嗜酒脩竹衡門素心朝夕陶然一<lb/>
觴無求於世而參之奉酒錢惟謹未嘗令乏則是翁固<lb/>
有至裕者存焉在其為窘也余悲夫世衰俗薄守身之<lb/>
孝不明謂富貴足以榮親而潛德内充之士不白其堅<lb/>
貞之操且若慕慆滛而不可得者故表而出之靈其有<lb/>
格于斯文<lb/>
<pb n="KR4e0225_WYG_011-107a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0225_WYG_011-107b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　高子遺書巻十一<lb/>
</p>
<p>
</p>
  </div>
</body>
</text>
</TEI>
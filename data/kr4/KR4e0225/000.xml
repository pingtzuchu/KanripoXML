<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>高子遺書</head>
    <p>
<pb n="KR4e0225_WYG_000-1a"/>
欽定四庫全書　　　　　集部六<lb/>
　高子遺書　　　　　　　别集類五<hi>明</hi>
　　提要<lb/>
　　　　<hi>臣</hi>等謹案高子遺書十二巻附錄一巻明高<lb/>
　　　　攀龍撰攀龍有周易易簡説己著錄攀龍出<lb/>
　　　　趙南星之門淵源有自其學以格物為先兼<lb/>
　　　　取朱陸兩家之長操履篤實粹然一出于正<lb/>
　　　　初自輯其語錄文章為就正錄後其門人嘉<lb/>
<pb n="KR4e0225_WYG_000-1b"/>
　　　　善陳龍正編為此集凡分十二類一曰語二<lb/>
　　　　曰劄記三曰經説辨贊四曰備儀五曰語錄<lb/>
　　　　六曰詩七曰疏掲問八曰書九曰序十曰碑<lb/>
　　　　傳記譜訓十一曰誌表狀祭文十二曰題跋<lb/>
　　　　襍書附錄誌狀年譜一巻其講學之語類多<lb/>
　　　　切近篤實闡發周宻詩意冲澹文格清遒亦<lb/>
　　　　均無明末纎詭之習葢攀龍雖亦聚徒講學<lb/>
　　　　不免湔染于風尚然嚴氣正性卓然自立實<lb/>
<pb n="KR4e0225_WYG_000-2a"/>
　　　　非標榜門户之流故立朝大節不愧古人發<lb/>
　　　　為文章亦不事詞藻而品格自高此真之所<lb/>
　　　　以異于偽歟乾隆四十三年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0225_WYG_000-3a"/>
高子遺書原序<lb/>
以言為道無弗離也以身為道無弗貫也知欲侔乎上<lb/>
聖而行不踰中人則知行離矣靜時彷彿若有得焉動<lb/>
而失之則動靜離矣誠為之誠有之其又何離焉高子<lb/>
之學不率心而率性不宗知而宗善無聲無臭之善踐<lb/>
之以有形有色之身格物之日所謂知性所謂復性胥<lb/>
於此乎在是故誨一學也學一識也天下之理患不一<lb/>
不患不貫一則自能貫矣求一於講辨一何在哉致一<lb/>
<pb n="KR4e0225_WYG_000-3b"/>
於吾之為道者吾之身心一而天下疇不一者人之嗜<lb/>
慾無出於色利名極之為死生高子超超乎皆蟬蜕焉<lb/>
居與遊無出乎家國天下高子雝雝乎切切乎皆準繩<lb/>
而無妄焉觀其坤能是以信其乾知身修於百年之内<lb/>
而精神乃足動乎無窮之後世蓋本朝大儒無過文清<lb/>
文成高子微妙踰於薛而純實無弊勝於王至乎修持<lb/>
之潔踐履之方則一而已矣於此不一不成儒者況成<lb/>
聖賢潔且方而未聞道則誠有之聞道而淄其躬毁其<lb/>
<pb n="KR4e0225_WYG_000-4a"/>
方者未之有也然道脈自朱陸以來終莫能合薛非不<lb/>
悟也而修居多王非無力也而巧偏重一修悟一巧力<lb/>
一朱陸惟吾先生其人遺言自自訂數種而外多散漫<lb/>
無次恐其久而愈紛敬彚為十二卷凡於不欲垂不必<lb/>
垂者胥已之寧簡毋繁為後世也所以體先生之志也<lb/>
崇禎辛未九月壬申門人嘉善陳龍正謹序<lb/>
</p>
<p>
</p>
  </div>
</body>
</text>
</TEI>
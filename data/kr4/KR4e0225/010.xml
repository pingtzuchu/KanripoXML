<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>髙子遺書巻十</head>
    <p>
<pb n="KR4e0225_WYG_010-1a"/>
欽定四庫全書<lb/>
　髙子遺書巻十　　　　　明　髙攀龍　撰<lb/>
　　碑<lb/>
　　　泰伯廟碑<lb/>
吾邑之鴻山古所稱皇山皇山有泰伯墓南徐記及聖<lb/>
賢冡墓記同其為泰伯墓審矣葢梅里平墟為泰伯端<lb/>
委之地皇山為歸藏之地兩地竝重今梅里廟貌肅穆<lb/>
而皇山草莽榛蕪邑之人往來於此者不知其為山其<lb/>
<pb n="KR4e0225_WYG_010-1b"/>
為墓指㸃疑似樵蘇畜牧且狎遊而穢踐焉於大聖人<lb/>
墓宜然乎萬厯之季紳衿始謀立碑而表之旁為屋以<lb/>
居道者禁樵牧而憩往來之伏謁既立石欲余記其事<lb/>
於碑陰余惟兹土古所稱荆蠻聲教不通於上國泰伯<lb/>
至止而東南之文明始闢今且擅宇内之英華而上國<lb/>
莫及焉則是至徳之聖讓天下而逃不之於名山大川<lb/>
不之於長林浚谷而之於荆其之於荆也不之於三江<lb/>
五湖不之於幽巖絶壁而之於吾錫之泱莽平墟豈其<lb/>
<pb n="KR4e0225_WYG_010-2a"/>
無故耶况乎臨於平墟墓於兹山相去不數里而遙若<lb/>
其有擇於兹者又豈其無故耶錫之士可思矣之於荆<lb/>
而東南之文明甲天下之於錫而錫之文明不當甲東<lb/>
南乎錫之士可思矣夫文明者非文詞繢藻之工已也<lb/>
記堯者曰文明記舜者曰文明則文明可思也堯之文<lb/>
明曰親九族舜之文明曰徽五典至徳之聖以天下讓<lb/>
者在父子兄弟之間則文明可思也嗟乎古之聖人以<lb/>
父子兄弟之間讓天下而不顧世之人乃不免簞食豆<lb/>
<pb n="KR4e0225_WYG_010-2b"/>
羮爭於父子兄弟之間而不恥若是者尚可稱錫之士<lb/>
而過梅里之墟皇山之野乎人人思而恥之而父父子<lb/>
子兄兄弟弟錫之文明甲天下矣<lb/>
　　傳<lb/>
　　　薛文清公傳<lb/>
本朝薛文清公名瑄字徳溫山西河津人幼有異質因<lb/>
觀性理大全嘆曰此孔孟正脉也其書不下數百萬言<lb/>
悉手録之至忘寢食學務力行嘗曰聖賢千言萬語皆<lb/>
<pb n="KR4e0225_WYG_010-3a"/>
說人身心上事誠能因其言反求之身心擺脱私累則<lb/>
身心皆天理矣登永樂辛丑進士宣徳初為御史時楊<lb/>
文貞公在閣求一識面不可得正統初提學山東首明<lb/>
理學以淑人士人稱為薛夫子時王振用事問三楊吾<lb/>
鄉誰可為大臣者皆薦先生召為大理右少卿三楊欲<lb/>
先生一見振先生正色曰安有受官公朝而拜恩私門<lb/>
耶振聞憾先生會有獄夫病死其妾欲嫁私人王山山<lb/>
振姪也正妻不許妾嫁妾遂誣妻毒殺夫下御史獄坐<lb/>
<pb n="KR4e0225_WYG_010-3b"/>
妻死先生辨其寃都御史王文怒譛於振振嗾言官劾<lb/>
先生故出人罪論死先生怡然曰辨寃獲咎死何愧焉<lb/>
獄中日手周易誦讀不輟将刑神色自若㑹王振一老<lb/>
僕哭於㕑下振怪問之曰聞今日薛夫子将刑耳振問<lb/>
何以知之曰鄉人也備述其賢振為之動忽有詔赦之<lb/>
通政李錫嘆曰真鐵漢也居家六年閉户不出造詣益<lb/>
深用侍郎江淵薦起大理寺丞時蘇松饑民貸粟富民<lb/>
不得遂火其屋竄匿海中朝廷遣王文往案文坐以謀<lb/>
<pb n="KR4e0225_WYG_010-4a"/>
叛連五百餘家先生抗章力辯獲免文謂人曰此老倔<lb/>
強猶昔陞南京大理卿太監金英奉使南京諸公卿共<lb/>
餞江上先生獨不往英北歸言於人曰南京好官惟薛<lb/>
卿耳天順改元擢禮部侍郎兼翰林院學士入内閣一<lb/>
日召入便殿上服小㡌短衣先生不入上遽易服入見<lb/>
所陳皆正心誠意語左右曰此正薛夫子也㑹欲遣使<lb/>
徵獅西番先生持不可不得又見石亨等竊弄朝柄嘆<lb/>
曰君子見幾而作豈俟終日乎遂引疾歸至直沽道遇<lb/>
<pb n="KR4e0225_WYG_010-4b"/>
風雨舟不前餱糧俱匱日中猶未食從者皆愠先生歡<lb/>
然吟咏居家八年卒卒之日作詩曰土床羊褥紙屏風<lb/>
睡覺東窓日已紅七十六年無一事此心惟覺性天通<lb/>
　　　羅文莊公傳<lb/>
本朝羅文莊公名欽順字允升江西泰和人𢎞治癸丑<lb/>
進士及第自幼不識禪學在京師遇一老僧訪求心要<lb/>
遂為之搆思徹夜不寐一日攬衣將起恍然有悟流汗<lb/>
通體證之禪書如合符節自以為至竒至妙天下之理<lb/>
<pb n="KR4e0225_WYG_010-5a"/>
無以加於此矣後取五經四書濓洛闗閩諸書讀而玩<lb/>
之漸復有疑久之乃喟然嘆曰昔兩程子張子朱子早<lb/>
歳皆嘗學禪皆究其底藴及於吾道有得始大悟其非<lb/>
吾今乃知前所見者此心虚靈之妙而非性也遂研磨<lb/>
體認於道心人心理氣性命神化陰陽皆極其㫖奥正<lb/>
徳戊辰以忤逆瑾落職為民瑾誅還職歴官吏部左侍<lb/>
郎嘉靖元年以父年踰八十乞歸養尋以父憂服闋起<lb/>
禮部尚書改吏部尚書力辭不就先生追悔年幾四十<lb/>
<pb n="KR4e0225_WYG_010-5b"/>
始志於道雖粗見大意自謂可不負此生而官守拘牽<lb/>
加以善病工夫不專及是力辭冢宰之命杜門謝客足<lb/>
跡不渉城市潛心二十餘年乃曰道在是矣著有困知<lb/>
記嘗曰自昔有志於道學者罔不尊信程朱近時以道<lb/>
學名者則泰然自處於程朱之上然究其所得乃程朱<lb/>
早年學焉而竟棄之者也夫勤一生以求道乃拾先賢<lb/>
所棄以自珍又從而議其後不亦可嘆耶先生精思實<lb/>
踐篤志不遷毅然以衛道為己任聖賢諸書未嘗一日<lb/>
<pb n="KR4e0225_WYG_010-6a"/>
去手於禪學尤極探討發其所以不同之故自唐以來<lb/>
排斥佛氏未有若是之明且悉者家居惟以著書明道<lb/>
為事本分之外一無所預家人子弟守其家法欽欽<lb/>
一歩不敢肆毎訓諸子曰勢位非一家物須要看得破<lb/>
仲子謁選未嘗通書故舊瀕行酌巵酒訓之曰前程有<lb/>
分定惟安義命便是比授官有期欲圗南方以便音問<lb/>
乞先生一達相知先生曰數字本不惜但惜乎信命欠<lb/>
確耳竟不之與林希元曰先生自發身詞林以至八座<lb/>
<pb n="KR4e0225_WYG_010-6b"/>
其行已居官如精金美玉無得致疵辭吏部一節真是<lb/>
鳳翔千仭故學者服其行而信其言焉<lb/>
　　　陶菴先生傳<lb/>
陶菴先生者歸子季思也蘇之崑山人名子慕字季思<lb/>
其父故太僕震川先生諱有光歸子兒時即有至趣嘗<lb/>
掛酒衣帶間見一卉一石佳者輙引酒自賞自餘童孺<lb/>
所弄一切睨視無所屑及長苦心為文詞有境必詣其<lb/>
奥有致必極其微醲味沉情而出之以輕聲逺度飄飄<lb/>
<pb n="KR4e0225_WYG_010-7a"/>
乎如袚濯於醴泉甘露而蕩以清風被以鮮霞者辛卯<lb/>
舉南畿乙未從京邸交於嘉善吳子志逺過錫山交於<lb/>
髙子攀龍三人相得歡甚時髙子築室於蠡湖之上曰<lb/>
水居吳子築室於祥蕩之上曰荻秋歸子既三對公車<lb/>
不第又兩䘮婦得羸疾築室於崑之西村曰陶菴三子<lb/>
者逓相過從几席湖山衣被風月飲食圖史見者以三<lb/>
人相對一室終日黙然自怡而不知其所事也然歸子<lb/>
病相尋不已遂屏跡陶菴陶菴者縛茅為屋挿槿為牆<lb/>
<pb n="KR4e0225_WYG_010-7b"/>
屋後樹梅庭藝菊杞室中琴一張書數百巻一爐一藥<lb/>
囊一瓶粟他無長物歸子鼓琴讀書晏坐黙識窮天地<lb/>
之無垠察品物之有自陶然不知身之病也時復行唫<lb/>
溪畔覽物從容作小詩自娯客至煑蔬沽醑而已其陶<lb/>
菴儀載集中歸子自居陶菴不與衣冠之㑹不詣府縣<lb/>
不受當路問餽不為宗黨爭訟伸白不為子姪應試干<lb/>
請雖甚貧養其姪之孤者養其弟婦之寡者雖甚病於<lb/>
人倫事未嘗偷惰少孤事諸兄友愛特至平居無疾言<lb/>
<pb n="KR4e0225_WYG_010-8a"/>
遽色農夫牧豎相與依依如儕伍周念童僕如子弟其<lb/>
病愈乆其學愈進讀劄記足見其行已之槩矣客有至<lb/>
陶菴者登其堂未見其人不知塵念之從何去也見其<lb/>
人未聞其語不知和氣之從何來也飲食焉笑語焉退<lb/>
而慨然以歎油然以思人人覺其形穢不知心腹腎膓<lb/>
之胥易矣此所以為陶菴也或問髙子曰歸子何以願<lb/>
學陶也髙子曰嗟乎使歸子而得志所謂斷斷休休者<lb/>
其人與而以病廢所自饜足者東籬南山之味而已此<lb/>
<pb n="KR4e0225_WYG_010-8b"/>
誠天下髙士也而使歸子以髙士名則世不幸也崑山<lb/>
令王公時熈嘗造歸子屏騶從載酒殽而往歸子欣然<lb/>
納之清言彌日時以為白衣之致及卒學者稱為陶菴<lb/>
先生而以傳屬髙子髙子謂吳子曰惟子則能傳歸子<lb/>
矣吳子曰子第傳之凡人之美人懼溢歸子不懼溢天<lb/>
下之美備是矣高子曰予懼予之得其郛郭而遺其神<lb/>
理也吳子曰不然歸子如冰壺内外瑩徹其郛郭者其<lb/>
神理也高子曰善夫吳子之傳歸子也歸子有一子名<lb/>
<pb n="KR4e0225_WYG_010-9a"/>
奉世歸子遺言敇奉世曰人能親近賢者雖有下才不<lb/>
至墮落吾無以貽汝貽以此言歸子得年四十有四其<lb/>
卒以丙午十二月二十日<lb/>
　　　韓氏七世祖傳<lb/>
余窮居東林有韓叅夫者儼然就余論學焉問其人曰<lb/>
燕人問其名曰位問其來挈家而來也問其何以來曰<lb/>
以學燕人無論學者吾慕南方所在講壇學㑹飲食衣<lb/>
被於學也心樂而慕焉曰吾生也有涯吾學也無涯以<lb/>
<pb n="KR4e0225_WYG_010-9b"/>
有涯窮無涯吾其晩矣敢憚勞乎敢以年歳計乎願家<lb/>
於南學於南庻有幾於道也余心異之假館於東林之<lb/>
旁舍居焉叅夫與其内子行古之道内外肅睦祭祀齋<lb/>
䖍晝則杜門讀書以間則彈琴歌詩從容乎樂也葢叅<lb/>
夫以徳行冠其鄉人吾鄉湯質齋侍御督燕學政特以<lb/>
徳行補弟子員異數也其學一以考亭為宗嘗曰儒者<lb/>
之學在讀書循理孔門博約惟朱子學得其宗可萬世<lb/>
無弊余益心異之奉為畏友居年餘授經白下而去去<lb/>
<pb n="KR4e0225_WYG_010-10a"/>
之日謁余而請曰吾韓族㣲居真定藁城之野先世之<lb/>
可得而知者自七世祖始諱俊娶盧氏六世祖諱世權<lb/>
娶路氏繼娶張氏家世農桑其行事亦不可得而知生<lb/>
子名宗儒此則韓氏之譜矣無可譜者以子之一言譜<lb/>
自兹而往位能譜之令吾子孫傳之永永也余曰是其<lb/>
為韓氏有名之祖也子亦知無名之祖乎夫自七世等<lb/>
而上之究至於無窮必有所從始者所從始者則氣化<lb/>
所生也繇氣化所生者而上則天地也是之謂乾父坤<lb/>
<pb n="KR4e0225_WYG_010-10b"/>
母不可得而姓不可得而名者也雖然無其名也不可<lb/>
謂無其傳所傳者吾今日一呼吸之息是也此一呼吸<lb/>
之息從天地始交來億萬世無異也此一息在億萬世<lb/>
無名之祖在言乎逺則不禦言乎邇則静而正循是可<lb/>
以知命可以知性可以知學子之所謂以有涯學無涯<lb/>
者其在斯乎豈謂譜子之七世以譜子之萬世可矣<lb/>
　　　儕鶴趙先生小傳<lb/>
先生磊落英邁卓然物表了無葢藏渾無涯際臨事直<lb/>
<pb n="KR4e0225_WYG_010-11a"/>
心自遂矢志報國嘗見其於銓曹孜孜矻矻繫念海内<lb/>
賢人君子推轂遷除葢無虚日機要所闗身不得為必<lb/>
倡率同志為之激以名節無不感奮以功郎司癸巳内<lb/>
計所訪必擇其人所聞必考其自先生有姻親為公論<lb/>
不容客謂先生何以處之先生頻顣曰此官在長安暫<lb/>
耳此身在鄉井常也異日作何面目相向客曰君愛其<lb/>
親誰不愛其親者先生即謝曰然此國事也於是先生<lb/>
黜其姻而冢宰一人在吏部者黜首揆一弟在太常者<lb/>
<pb n="KR4e0225_WYG_010-11b"/>
黜當路私人無一得免國論大快謂二百年計典絶調<lb/>
而政府恚甚尋謀逐先生先生歸築一室郊坰擁書閉<lb/>
户非其人不與見也性善飲酒為小詞多寓憂世之懐<lb/>
酒酣令人歌而和之慷慨徘徊不能自己先生敏慧天<lb/>
植見人望形而别其臧否聞言而悉其底裏積數十年<lb/>
後無不驗者題覆章奏破小人陰私洞徹其肺腑故當<lb/>
世疾之如仇今年六十健壯如少年而先生則素閑養<lb/>
生之道能以呼吸使其氣轆轆周身如環嘗曰服食之<lb/>
<pb n="KR4e0225_WYG_010-12a"/>
法草不如木木不如禽禽不如獸獸不如人人不如己<lb/>
人者乳之類已謂攝養也<lb/>
　　　薛孝子傳<lb/>
孝子名教民字以孝其父少泉君孝子八歳而失母榮<lb/>
氏幼奉少泉君及繼母楊巳䕫䕫異凡兒年十八棄舉<lb/>
子業而農即盡瘁耕耨巳又䘮其婦朱即盡瘁井臼子<lb/>
婦之職孝子身兼之其父母既藉孝子養其季弟俊民<lb/>
又藉孝子讀自少泉君所得里塾束脯外家内外纎悉<lb/>
<pb n="KR4e0225_WYG_010-12b"/>
出孝子十指力矣而孝子居恒念少泉君且老嘗指天<lb/>
問俊民曰此茫茫者有主否俊民曰有帝則又曰吾儕<lb/>
匹夫叩之應否俊民曰誠則動矣即沾沾喜曰有是哉<lb/>
天固可叩也於是絶葷酒毎朔望必叩天烏烏然有以<lb/>
禱而不聞其語四五年以為常歳庚戌少泉君病瘧而<lb/>
殆孝子曰吾有一子足嗣世兩弟足養親吾身可代父<lb/>
死於是率朝夕䖍禱而後乃知其前所禱禱親也而少<lb/>
泉君病益殆孝子仰天呼曰天乎帝而不靈乎而禱益<lb/>
<pb n="KR4e0225_WYG_010-13a"/>
䖍居數日而少泉君果有起色一夕夢神人𤣥冠緇衣<lb/>
語少泉君曰父生於子子死於父少泉君不解所謂俊<lb/>
民輩聞而竒之少泉君病益愈健啖而家如洗無以供<lb/>
孝子則蚤夜為貿易戴星而出披霜而行苦雨寒風未<lb/>
嘗少息毎日不再食即一錢必節嗇以餉少泉君無何<lb/>
力竭而病而嘔血死矣孝子死而少泉君霍然起日號<lb/>
哭而弗病也髙攀龍曰匹夫積誠心數年造化始憑而<lb/>
旋焉豈一朝夕之故哉不知天者謂物有成數非人所<lb/>
<pb n="KR4e0225_WYG_010-13b"/>
能為則是圓頂方踵者曾不異犬豕牛羊之屬然知感<lb/>
應之説而易言之非也心不易盡斯天不易移人盡即<lb/>
天豈以此叩彼有應不應哉嗟乎孝子可謂善用其身<lb/>
矣世之人有其身率罔然自豢而死悲夫<lb/>
　　　汪節孝傳<hi>有贊</hi>
汪節孝者浙之烏程里人匡霞妻也年十六歸匡十七<lb/>
霞死節孝所志在一死矣顧有寡姑在未忍相與守夫<lb/>
之薄田朝夕也無何匡族之惡少奪其田鬻之節孝之<lb/>
<pb n="KR4e0225_WYG_010-14a"/>
父訟之官官追給焉然惡少所鬻價盡計無復之節孝<lb/>
乃謂姑曰與其保田也寧保身避惡人以保身也佯受<lb/>
斷而不責劵於是家壁立父憐而歸之并歸姑節孝盡<lb/>
瘁十指以佐養也凡十九年而姑疾節孝刲股和藥姑<lb/>
竟不起節孝𦵏之䘮之三年服除服除之夕懸夫像設<lb/>
祭哭盡哀遂不食死嗚呼節孝所志在一死而已矣必<lb/>
如是乃善其死<lb/>
贊曰或偷而生或殉而死以死視生死則可矣於死之<lb/>
<pb n="KR4e0225_WYG_010-14b"/>
中又求其是如是而死死則盡矣以智自保以孝自毁<lb/>
畢三年䘮恬然而止協於人心安於天理三十九年百<lb/>
千萬祀<lb/>
　　　堵方伯傳贊<lb/>
吾少於文社中諸名士畢集各言志有志一第無餘願<lb/>
者有志一第必自樹立者有志宦成歸築精舍名園為<lb/>
娯樂者最下曰人生駒隙名成則聲色叢中一暢云爾<lb/>
後多如其言而易足者不第最下者未第敗矣人少則<lb/>
<pb n="KR4e0225_WYG_010-15a"/>
器局已定如所含之蕊則所吐之花所實之果皆具吾<lb/>
於許靜餘先生坐中窺太冲堵公竟公之身則坐中所<lb/>
窺也人始未嘗不兢兢自好渉世乆年高官尊則多䘮<lb/>
其守公不然所以可貴人貴知學知學則能變化如公<lb/>
者葢天成之然公七年南曹公餘獨坐流覽今古目不<lb/>
停披手不停抄其學豈可量哉<lb/>
　　　文學華二菴傳贊<lb/>
聖人惡鄉原解者曰原謹厚也夫人謹於言行厚於倫<lb/>
<pb n="KR4e0225_WYG_010-15b"/>
物雖甚成徳無以加焉然則處鄉之道莫若原何居以<lb/>
鄉原稱是不然鄉原者務悅人而偽為謹務悅人而偽<lb/>
為厚鄉人鄙人也羣而稱之曰原實非原也聖人惡其<lb/>
似是而亂真及贊易以慎之至者當大過初六以厚之<lb/>
至者當謙九三葢謹厚竝稱云若二菴公者乃所謂真<lb/>
謹真厚是聖人之所謂徳而惡鄉原亂之者也<lb/>
　　　封京衞武學教授雲陽施公傳贊<lb/>
髙子曰人謂雲陽公際父子間甚難不知其父子際公<lb/>
<pb n="KR4e0225_WYG_010-16a"/>
更難名家子一不類上纇其父下纇其子非渺小也人<lb/>
又謂家世累善故發其子孫於科目不知其家世累善<lb/>
故不生不善人生不善人則科目者乃不善人藉而敗<lb/>
其家世禍酷於不生科目也吾於公而益信施之世善<lb/>
　　科目而為善福将益滋人須識科目所以可貴處<lb/>
　　　卞氏二隱君傳贊<lb/>
髙子曰豈不以時乎當國初醇濃之氣在宇宙間巖壑<lb/>
之士皆務脩姱節樂恬退吾於卞氏三世而得隱君子<lb/>
<pb n="KR4e0225_WYG_010-16b"/>
二諸覩記所不及可勝道哉嗟乎有不可晦之心則有<lb/>
不可朽之人如夢草著介石於當年三韭麾妖冶於暮<lb/>
夜彼豈其欲人知而然使其欲人知而然人弗知矣何<lb/>
者飾於此敗於彼不出於誠心所樂也故好名者名不<lb/>
歸焉二隱君以詩翰重二隱君詩翰以品重人徒慕富<lb/>
貴富貴人有幾及二隱君者耶<lb/>
　　記<lb/>
　　　武林遊記<lb/>
<pb n="KR4e0225_WYG_010-17a"/>
庚寅八月余以事遊嘉湖間而武林在杖履中矣幼時<lb/>
聞長者談其湖山之勝至此遂擬遊焉以朔日行同行<lb/>
者楊君益卿俞君汝定也先是約同年華徳元與偕謁<lb/>
座師沈晴峯徳元行後維舟蘇之閶門俟之徳元至聫<lb/>
舟行五日抵平湖是時天乆旱農困已極晩而小雨秋<lb/>
飈颯然六日謁晴峯公公言其郡守黃仰齋令人嚮往<lb/>
黃公為守者二而謫者二矣今復守嘉自奉惟蔬腐日<lb/>
早起坐堂皇門無守者即窮鄉下邑婦女豎稚皆得自<lb/>
<pb n="KR4e0225_WYG_010-17b"/>
達胥𨽻無敢呵沮監司兩院檄至即纎悉事不可意輒<lb/>
封之還監司使者嚴憚公不啻如其屬士大夫登公堂<lb/>
亦凛凛無敢為居間者余為跂仰乆之七日已擬回棹<lb/>
而適聞平湖去海僅數里而遥葢余未嘗觀海徳元亦<lb/>
然遂偕往且欲觀晝潮舟抵泎浦不暇呼舁人疾趨而<lb/>
前過泎浦堡至海濱可三里未見海數百武已聞濤聲<lb/>
若風撼萬樹須臾蒼茫接天紺赤無際歴歴逺山在天<lb/>
水縹緲之間疑為浮雲徐觀之皆山也潮至亦無他竒<lb/>
<pb n="KR4e0225_WYG_010-18a"/>
但漸盈坎而來初海塘去海可半里潮至則直逼塘觀<lb/>
益曠洪濤撼足矣徘徊良乆心目曠然晩復抵平湖别<lb/>
徳元余竟至嘉興在烟雨樓樓前臨湖下復有石臺顔<lb/>
曰釣鰲磯觀湖更曠湖中足菱芡右環居民星列左環<lb/>
綠樹參差亦見小致九日次崇徳天復雨杞人之憂稍<lb/>
解十日次塘棲雨更甚作詩志喜十一抵杭飯畢冐雨<lb/>
至昭慶寺止焉得一僧號惠谷者吾邑人也頗慧余急<lb/>
欲顔色西湖日将晡雨小止急索屐至湖濱徐步蘇堤<lb/>
<pb n="KR4e0225_WYG_010-18b"/>
堤為中貴孫隆新葺舊堤所植惟桃柳孫復襍植諸卉<lb/>
甚整堤界於内外湖中兩湖之勝俱掇之矣是時雨絲<lb/>
陰濛水烟籠樹逺山層叠濃淡相間内湖荷香襲人遊<lb/>
人歌吹與㸃㸃漁舟錯落左右瞻眺恍然自失旦日買<lb/>
舟遊外湖自寺前解維放於中流表裏靑山參差綠樹<lb/>
朱碧樓臺掩映秋水所到可入圖畫午漏抵淨慈殿宇<lb/>
殊𢎞敞雨復作絲卒卒而返至龍王廟即三賢祠也唐<lb/>
白香山宋蘇學士林處士主在焉堂顔曰㑹景又曰漾<lb/>
<pb n="KR4e0225_WYG_010-19a"/>
碧軒前築露臺三面遶山臺下植荷水烟山翠在楹欄<lb/>
之間已至湖心亭四面可憑眺少憩至望湖亭繇亭而<lb/>
前即中貴所築新堤矣乃舍舟徐歩堤上暝而抵寺旦<lb/>
日遊内湖解維即至大佛寺已至放鶴亭林處士墓也<lb/>
低回墓側思不得如處士長主湖山誦詩讀書俯仰出<lb/>
入於烟雲水月之間一為悵望左上為四賢祠前三賢<lb/>
復益唐李鄴侯泌也葢杭地近海民乆苦江水鹵惡至<lb/>
泌始開六井鑿陰竇引湖水灌溉民得其利然湖泉葑<lb/>
<pb n="KR4e0225_WYG_010-19b"/>
蔓易壅六井湮塞随之後李能修其業者白後白能修<lb/>
其業者蘇杭人尸祝三公有以矣夫三公文章政事無<lb/>
論也而處士以清風高節鴈行俎豆士廼猥云窮達哉<lb/>
已至武穆祠墓肅衣冠拜謁至瞻遺像遶墓三匝南枝<lb/>
蕭蕭秋風颯然便欲泣下汝定持巨石擊檜賊頭聲硜<lb/>
然稍為吐懣歸舟復泊漾碧軒臨臺小坐遊人縱横歌<lb/>
聲笑語頓失秋山蕭瑟已而明月滿湖矣復次望湖亭<lb/>
平波印月逺樹籠烟野色蒼茫漁燈隠没心境一佳汝<lb/>
<pb n="KR4e0225_WYG_010-20a"/>
定益卿清興遄飛鼓余仍勿舟而命趾堤間花影交錯<lb/>
至景物尤佳處輙趺坐玩視命酒三四行而歸旦日為<lb/>
十四矣湖境已渉遂屈指南北山早起詣玉泉泉池可<lb/>
畝許隠隠見泉從石隙中迸出因詠樂天詩湛湛玉泉<lb/>
色悠悠浮雲身閒心對定水清淨兩無塵心賞之元時<lb/>
舊畜五色文魚為遊人竒覯客秋一夕為盗所盡傍泉<lb/>
逺近千畝轉灌悉仰給泉云已至傅家庄小有泉竹之<lb/>
致已至集慶飯畢取道天竺孤峯挿天竹木參雲過嶺<lb/>
<pb n="KR4e0225_WYG_010-20b"/>
至呼猿洞晉僧慧理嘗畜白猿六朝僧智一亦畜猿於<lb/>
山毎臨澗長嘯則諸猿皆集故以名洞洞止一石虩益<lb/>
卿曰積陰之中懼有毒焉余不敢入蒼頭以火礟投入<lb/>
其聲通山後乃知洞深不測也巳至靈隱殿燬而新剏<lb/>
唐人葢多詩詠宋之問有云樓觀滄海日門對浙江潮<lb/>
今寺前據山不識所謂山麓有亭即泠泉也泉從石中<lb/>
泠泠而去竒石纍纍皆如刻珪削玉森立其前緩步至<lb/>
飛來峯飛來又名靈鷲晉咸和西僧慧理來登斯山嘆<lb/>
<pb n="KR4e0225_WYG_010-21a"/>
曰此中天竺國靈鷲山之小嶺不知何以飛來故峯有<lb/>
二名峯高不踰數十尋而怪石壁削若駭豹蹲獅衡從<lb/>
偃仰益玩益竒異木突生巨石中根出石隙遂合為一<lb/>
其下三洞委蛇相屬巖扄窈窕屈曲通明懸泉淅淅乳<lb/>
溜垂垂或圎澤似葢或絢綵如霞不可名狀盤旋稍憊<lb/>
就洞中小憩此時前後應接不能黙識躍起復繞之二<lb/>
匝上下藤蔓入左出右猱身入石穴燃燭究洞底有徑<lb/>
必窮廼自快然猶不忍恝爾泠泉復徘徊澗底臨流枕<lb/>
<pb n="KR4e0225_WYG_010-21b"/>
石偃仰少選率爾成詩寄志起來明月巳在峯巔松蘿<lb/>
弄影矣歸寺坐月文昌殿前念明日南山諸勝欲稍畜<lb/>
精力遂各就枕早起至龍井泉泉味澄冽中有藍魚盈<lb/>
尺出沒旁穴寺僧言其寺有十景因導余一一識之辟<lb/>
塵爐乃宋時一石爐瑩潤如玉惟一足微損神運石高<lb/>
可六尺許竒怪兀突有木香穿繞竇中正統間中貴李<lb/>
徳因旱令力士淘龍井中得之上刻神運字傍多款識<lb/>
然漶漫不可讀矣一片雲石髙丈許玲瓏若鏤刻在鳳<lb/>
<pb n="KR4e0225_WYG_010-22a"/>
凰嶺又上則獅子峯一石儼然肖之餘所稱浣花池挿<lb/>
劒泉浴麟池仙人洞過谿亭皆湮没無足稱僧復延至<lb/>
其精舍曲折幽藏圖畫滿壁依山開窓巧石縱横汲泉<lb/>
烹龍井茶飲之已至烟霞洞石脂凝五色如霞可三四<lb/>
十歩豁然開朗後漸窄深入不可測聞杭人以雄黄塗<lb/>
身持火入取白泥作餅粉進數里未竟其底也洞右百<lb/>
武有石峯下垂曰象鼻石刻肖已至水樂洞水從洞中<lb/>
流出清響如樂取道南高峯益卿汝定疲矣余獨鼓舁<lb/>
<pb n="KR4e0225_WYG_010-22b"/>
人往絶頂極峯石竹木之勝東可瞰湖山南頫大江第<lb/>
為葱蒨所翳不能遐覽時桂叢盛放飄香滿山歸途袂<lb/>
拂峭石肩摩靑篁反曵徐下復苦易過已至八仙臺乃<lb/>
何氏宗祠無他致已至石屋洞洞開廣度三丈如軒榭<lb/>
所恨四周皆刻佛像天巧削盡前飛來烟霞亦然傳皆<lb/>
元時畨僧所為洞底邃窄不測中貴孫隆復立石門限<lb/>
之是日十五杭人競将泛月而陰濛作雨余亦促歸從<lb/>
六橋迤邐而西得飽長堤兩湖之致道經陸宣公祠入<lb/>
<pb n="KR4e0225_WYG_010-23a"/>
謁祠前臨湖甚敞麗抵昭慶暮使童子覻湖堤遊人作<lb/>
何狀歸報寂寞甚廼就寢中夜雨甚晨復雨余曰度不<lb/>
能久旅吳山之勝可奈何皆冐雨行入杭城雨廼漸霽<lb/>
貫城中闤闠之盛自金陵而下無其比已登吳山曰吳<lb/>
山者春秋時為吳南界以别於越故云從高下瞰萬户<lb/>
鱗櫛市聲襍沓耳目俱勝更上謁子胥祠所謂十廟者<lb/>
惟城隍廟眺江稍佳耳竟至瑞石山秀石玲瓏愈上愈<lb/>
竒堪與飛來峰石相抗而獨無佛像削損上有紫陽菴<lb/>
<pb n="KR4e0225_WYG_010-23b"/>
丁野鶴遺蛻在焉更上為槖駝峯雪風洞洞不甚深余<lb/>
與益卿汝定僧恵谷坐於峯下四周峭石聳立當空一<lb/>
石突兀上覆時復雨天光漏處淋漓滴瀝而巨石所覆<lb/>
恰庇一几四人更尋徑至絶頂近俯闤闠逺眺湖山大<lb/>
江蒼茫俱落眉睫曠然大快余謂遊之益人多矣山岳<lb/>
之峻絶江湖之浩漫皆令人有萬仞壁立百折不回之<lb/>
思而烟雲變態洞府幽竒又令人飄然神往一洗塵世<lb/>
之想至於登高俯下千里極目天地户牖萬象晦明當<lb/>
<pb n="KR4e0225_WYG_010-24a"/>
此之時其境有不可得而言者矣故余自觀海之後復<lb/>
一快於兹山云復出清波門至萬松嶺松已濯濯矣至<lb/>
萬松書院𢎞治中叅政周公木燬報恩寺而建大成殿<lb/>
中設先師像及四配十哲余恭謁畢殿後為明道堂堂<lb/>
後為周程張朱五先生祠旁出則草莽中楚楚秀石卓<lb/>
立舊有軒亭已皆荆棘矣更轉徑則臨湖山地境絶佳<lb/>
志稱有浣雲池不得其處白樂天詩白雲本無心舒巻<lb/>
長自潔影落一鑑空可浣不可湼鳶飛魚躍間上下俱<lb/>
<pb n="KR4e0225_WYG_010-24b"/>
澄徹此意難與言覽之自怡悅㫖哉其言矣以余所見<lb/>
在處佛殿鼎新木聲丁丁不絶至此獨草棘淒涼一望<lb/>
蕪穢何也一為慨歎復自六橋堤還山光水色取之無<lb/>
盡抵寺大雨踵至明日雨不可出又明日為十八僧邀<lb/>
觀潮復自六橋堤往冐雨出復稍稍霽取道至虎跑泉<lb/>
一潭澄泓寺僧言舉咒誦經可使其泉貫珠而起余心<lb/>
私謂動静乃泉之常耳與益卿傍欄觀之泉忽躍然珠<lb/>
起覩壁間坡公有詩刻碑余甚取其因病得閒殊不惡<lb/>
<pb n="KR4e0225_WYG_010-25a"/>
心安是藥更無方之句和詩有鳥啼深樹僧方定花落<lb/>
閒門日正長亦見風致已至真珠泉澄碧可愛已至江<lb/>
頭風靜波平雨晴山澹景物殊佳觀六和塔徐歩江濵<lb/>
俟潮江濵人云今年潮不波索然而返余觀志知浙江<lb/>
潮不波甚非國家所宜復動杞人之愚矣自六橋舍舁<lb/>
泛舟而歸十九日浩然歸念蒼頭束裝余欲捜書肆中<lb/>
以葉舟泛湖至湧金門貫城歩歸湖山烟光縈帶兼以<lb/>
雨色淒淒歸舟返顧猶不勝情越二十五日抵蘇門旦<lb/>
<pb n="KR4e0225_WYG_010-25b"/>
日至虎丘少歩而歸<lb/>
　　志正氣豪文彩飈發後來闇淡靜深之基築於此<lb/>
　　矣葢正初未見此記以為三時之嚴潔是精進時<lb/>
　　水居之淡曠是得手時可樓之隨寓無心是結果<lb/>
　　時未知其三十以前英豪忼慨錦心繡腸有如此<lb/>
　　者緬想陽明先生文章氣節事功道徳無所不備<lb/>
　　可為本朝第一人愚謂陽明第一才人非第一學<lb/>
　　人也高子不及者事功爾然陽明嘗荅人云吾請<lb/>
<pb n="KR4e0225_WYG_010-26a"/>
　　盡捐所長亦不失為全人此可叅兩君子之學矣<lb/>
　　君子多乎哉<lb/>
　　　三時記<lb/>
余以癸巳冬仲謫尉潮之揭陽越明年七月二十六日<lb/>
始克成行時叔時先生以削籍歸信息至矣予欲俟一<lb/>
晤而徃且先之海虞弔趙定宇夫人之䘮便道問於季<lb/>
時是日至小范家飲酒半季時至知叔之歸尚逺也明<lb/>
日凌晨而發季時方舟行小范不及來午别季時舟中<lb/>
<pb n="KR4e0225_WYG_010-26b"/>
遥拜以書别老親言所以不歸竟行之故留書致叔時<lb/>
有吾曹一時退處共得閒身造物之意夫豈偶然不知<lb/>
何修可以報稱之語是日莫抵海虞不值少宰予於少<lb/>
宰戊子僅識其人於南雍是年夏以書來故弔而報之<lb/>
翼晨遊虞山望大海小范走人來錄屈子卜居於扇以<lb/>
贈行予笈中亦攜得楚詞取而讀之竊怪世人僅知屈<lb/>
子以詞而儒者又謂其過怨失中和之則不知其所自<lb/>
得固有天下之至樂者存耿吾既得此中正溘埃風余<lb/>
<pb n="KR4e0225_WYG_010-27a"/>
上征葢真見其中正之道上與天通而乗鸞跨鳳何天<lb/>
之衢不復知世中更有何事矣故其詞曰民生各有所<lb/>
樂兮余獨好修以為常雖體解吾猶未變兮豈子心之<lb/>
可懲定心廣志予何畏懼兮知死不可讓願勿愛兮葢<lb/>
爽然於死生之際矣千古心事晦翁為一筆寫出而世<lb/>
人反誚其為騷人作註脚豈知聖賢意義耶累日讀之<lb/>
方寸如洗小范之啓我多矣二十九日至呉門㑹管東<lb/>
溟公為黍食之議論英偉一時如遊竒山怪水之間應<lb/>
<pb n="KR4e0225_WYG_010-27b"/>
接不暇復曰吾人有一念毁譽着心還是小人路裏人<lb/>
令人更發深省别後候王少湖先生先生益衰矣教曰<lb/>
凡人待文王而興者便是凡民須是一家非之一國非<lb/>
之天下非之而不顧不要懦弱了余猶記去年先生一<lb/>
見謂予曰居鄉勿為鄉原居官勿為鄙夫實當終身誦<lb/>
之别囘舟中則日葵四弟五弟皆至韋所亦至邀余四<lb/>
人飲飲於虎丘致爽閣蠡陽至酒酣而别蠡陽約余歸<lb/>
舟一過其家翌晨五弟先别歸日葵四弟則西湖之興<lb/>
<pb n="KR4e0225_WYG_010-28a"/>
躍如也八月二日至嘉善弔璞齋父母之䘮璞齋病已<lb/>
黯然不欲勞之小語而别三日至檇李拜吳海洲弔朱<lb/>
虞崶封公之䘮虞崶留晩話四日海洲約飲於烟雨樓<lb/>
竟日六日至武林寓大佛寺湖山在軒几間昏旦弄色<lb/>
媚人舍館定與日葵四弟往訪舊寓僧寄滄遇吳子往<lb/>
陸古樵古樵名粹明廣東新㑹人萬里孤身東遊訪學<lb/>
三年矣子往見而竒之朝夕與俱其人清苦澹黙終日<lb/>
靜坐或至閉户經月與之錢則辭與之衣寒則衣之暖<lb/>
<pb n="KR4e0225_WYG_010-28b"/>
而返之井然不苟也問其所從師曰潮陽蕭自麓問其<lb/>
學曰主靜謂予曰只要立大本一日有一日之力一月<lb/>
有一月之力務要靜有定力令我制事毋使事制我余<lb/>
深喜其言又嘗謂子往曰靜後覺真氣從丹田隱隱而<lb/>
生予又懼其悞認主靜之㫖也子往有小舟如葉攜入<lb/>
湖中午後余五人共載而泛張布帆信風所之甚見氣<lb/>
象遊靜寺而歸賦詩志之八日蚤起獨歩山薄中或登<lb/>
髙而眺或臨水而坐悠然於無人之境别有一種意况<lb/>
<pb n="KR4e0225_WYG_010-29a"/>
午歸小憩再與日葵四弟歩六堤帶月而囘至斷橋月<lb/>
佳甚命酒而飲各有詩句酡顔抵寺則子往古樵來言<lb/>
如此良夜不當泛舟耶五人别坐一舟蕩小舟取酒童<lb/>
子踏而欹水注入盡濕子往所攜興沮而回余謂一日<lb/>
中所得於山水者多矣進而不已宜其咎也九日與日<lb/>
葵四弟出遊至髙麗寺遇雨雨止往法相寺飯後觀錫<lb/>
杖泉叢桂盛發亞覆泉上醲芳清響極一時之勝相與<lb/>
樂之遂止寺中明日遊石屋水樂洞至滿家庄觀桂則<lb/>
<pb n="KR4e0225_WYG_010-29b"/>
桂已後時遂往五雲此武林諸山最深處所謂九溪十<lb/>
八澗者兩山之間泉凡九漈澗凡十八曲五雲於諸山<lb/>
最高諸山至此而盡山外則大江矣從絶頂眺望大海<lb/>
莽然江流縈繞千山蹲踞收入一覽更無遺恨飯於山<lb/>
菴取道天竺上下岡巔舁人指㸃頗得兩浙之概復遊<lb/>
飛來靈隱而歸十一日丁長孺至日葵四弟别去執手<lb/>
不免悽惻一笑而意解十二日王洪陽公以書來因托<lb/>
寄朱鑑塘中丞逯確齋兄書午後長孺約遊湖小坐蘇<lb/>
<pb n="KR4e0225_WYG_010-30a"/>
堤月色不佳興亦不至朱梧峯聊為鼓琴夜色淒淒懶<lb/>
緩而散十三日洪陽來余以野服偶寓湖濵不能入城<lb/>
交際遂謝不見方散歩歸則錢繼修傅太恒持舟來拉<lb/>
往晩泛太恒復云開樽昭慶以待夜談舟抵寺前維於<lb/>
池岸岸狹水齊予既短視暝色蒼茫遂歩入水中太恒<lb/>
急命僕援之不至狼狽一時解衣驚迫之情更深見其<lb/>
交誼也更衣入寺長孺亦至呼酒大浮酒酣耳熱日間<lb/>
偶聞一士人炎涼之狀深愧其復負時名偶爾談及抵<lb/>
<pb n="KR4e0225_WYG_010-30b"/>
掌盡發繼修太恒俛而聼之余遽省其非别歸就寢思<lb/>
一時言行俱失三復小宛之六章不能成寐明日范熈<lb/>
陽公枉駕亦謝之余欲湖上過中秋且觀潮而去及長<lb/>
孺來隠踪遂露軒葢時臨不可居矣遂行長孺送至江<lb/>
口小酌六和連日意態頗倦此夕明月臨江不能飲酒<lb/>
亦覺幽藴内攻不暢諸外也長孺復逺歩送余登舟慨<lb/>
然作别十五日五鼓渡江連日陰雨不開空度佳節蓬<lb/>
窓隱坐深自克省知前功之不切手勢一轉十六日早<lb/>
<pb n="KR4e0225_WYG_010-31a"/>
雨中登釣臺拜嚴先生祠兩峯挿雲與人俱高淸江駛<lb/>
流俯仰低徊忍不能舍自此而上山水之勝目中未見<lb/>
千峯翠色欲浮一道碧流縈抱真堪漁樵肥遯也二十<lb/>
日至常山陸行二十四日過分水嶺畢日所經兩山夾<lb/>
路飛泉遶足竹木喬秀亦極其勝二十五日至武夷二<lb/>
十六日遊九曲二曲拜蔡九峯先生五曲拜朱夫子即<lb/>
武夷精舍也六曲而上羽士言山勢已散無足觀余見<lb/>
挽舟上水甚艱遂返大抵此山峯巒竒絶中間飛泉劈<lb/>
<pb n="KR4e0225_WYG_010-31b"/>
瀉遶於諸峯之中遊者必以舟舟中拄頰仰觀随水所<lb/>
曲峯形亦變往返所見體勢亦殊頃刻萬狀不可名言<lb/>
其最勝者則文公書院之間後枕隱屏前臨佳樹茂林<lb/>
屏翳深藏不測登髙視之則諸峯羅列俱落眥際隱屏<lb/>
一石拔地萬仞其絶頂載土竹木蒼翠四隤則反削而<lb/>
入稍下有三峯附之如筍名接筍峯皆壁立無階可升<lb/>
有木梯千級附石而上既至半嶺鑿仄道僅可置半足<lb/>
横拖鐵鎻攀而行圎轉百武始有石磴可循上皆道流<lb/>
<pb n="KR4e0225_WYG_010-32a"/>
居之余冐險直至絶頂然戒心亦澟澟矣再至天遊峰<lb/>
其峰在三曲之内陸行至其巔則出七曲之後上有菴<lb/>
宇可憇一望則隱屏當前三峰如架其餘諸峰皆摩其<lb/>
首此亦一絶勝處至九峰書院則四挹大王鐵板玉女<lb/>
妝鏡兠鍪諸峰攢矗可愛其餘幽勝未暇細探也留<lb/>
詩四絶寄長孺而去二十九日至延平㑹趙控江托寄<lb/>
李見羅先生書并許敬菴中丞書見羅以去秋書來論<lb/>
止修之學至是始荅之見羅書云果明宗果知本真有<lb/>
<pb n="KR4e0225_WYG_010-32b"/>
心意知物各止其所而格致誠正總付之無所事事的<lb/>
光景矣又曰格致誠正不過就其中缺漏處照管提撕<lb/>
使之常止常止則身常修心常正意常誠知常致而物<lb/>
自格矣余則以大學格致即中庸明善所以使學者辨<lb/>
志定業絶利一源分剖為已為人之介精研義利是非<lb/>
之極透頂徹底窮穴擣巢要使此心光明洞達直截痛<lb/>
快無毫髮含糊疑似於隱微之地以為自欺之主夫然<lb/>
後為善而更無不為之意拒之於前不為惡而更無欲<lb/>
<pb n="KR4e0225_WYG_010-33a"/>
為之意引之於後意誠心正身修善之所以純粹而精<lb/>
止之所以敦厚而固也不然非不欲止欲修而氣禀物<lb/>
欲拘蔽萬端恐有不能實用其力者矣且修身為本聖<lb/>
訓昭然千古誰不知之只緣知誘物化不能反躬非欲<lb/>
能累人知之不至也何以旦晝必無穿窬之念夜必無<lb/>
穿窬之夢知之切至也故學者辨義利是非之極必皆<lb/>
如無穿窬之心斯為知至此工夫喫𦂳沉着豈可平鋪<lb/>
放在説得都無氣力且條目次第雖非今日致明日誠<lb/>
<pb n="KR4e0225_WYG_010-33b"/>
然著箇先後字亦有意義不宜如此儱侗此不過先儒<lb/>
舊説見羅先生則自謂孔曽的傳恐決不入也九月六<lb/>
日至安沙自延平取道沙縣萬山之中商旅罕繇恍非<lb/>
人世安沙而上則山益高峻皆危巖絶壁斬然兩開中<lb/>
瀉碧流石磴高處上下相去丈許急湍飛騰瀑注如白<lb/>
龍蜿蜒而下如此者凡九故名九龍其間稍亞於龍者<lb/>
為灘灘凡十八余所買淸流之舟僅容兩人主僕分載<lb/>
自延平至清流皆逆流舟子終日傴僂負舟水中至九<lb/>
<pb n="KR4e0225_WYG_010-34a"/>
龍則盡一時所集之舟合數百指之力兩岸翼以百丈繩<lb/>
倒挈其舟猿掛而上毎上一龍輒至移時葢以諸舟合<lb/>
力而輪升也余毎至龍先往山麓坐大石而觀之葱蒨<lb/>
䕃人四山如圍異鳥百態弄韻而牽舟之人與水聲浤<lb/>
浤許許相為和應自喜以為絶致夜則隨意所止山髙<lb/>
水險亦不虞盜峯頭月吐村酒小醺焚香吟咏倦而就<lb/>
枕中夜夢回水聲愈苦清徹骨髄數日心境得山水之<lb/>
助殊不小也余於壬辰之春服闋赴京計當得部欲告<lb/>
<pb n="KR4e0225_WYG_010-34b"/>
南以便攜家卜得一籖云一生心事向誰論十八灘頭<lb/>
說與君不解所謂至京而舊例忽改迺得行人此語益<lb/>
覺無似揭陽之命下途中偶檢程圖見繇江右至潮當<lb/>
經十八灘瞿然而驚又詢知從閩道徑余戯謂神無如<lb/>
我何業已指閩省而漳而潮矣至崇安主人云路出三<lb/>
山迂取清流便且從省而東更無水道勞費非計欣然<lb/>
從之不虞其有所謂九龍十八灘也人生定分如此世<lb/>
情可一笑而破矣重九至清流山城也登髙展眺野店<lb/>
<pb n="KR4e0225_WYG_010-35a"/>
飲酒作詩志喜縣令聞之勸入官舍辭以即次已安明<lb/>
日陸行十一日午至汀州有記學者載困知録中傍晩<lb/>
散歩康莊道傍見一坊顔曰鄞江第一山入坊得一碧<lb/>
雲宫為霹靂觀觀後一山山下立石楚楚或呀然而為<lb/>
谷或隱然而為洞所在翼然有亭最勝處為碧雲洞亦<lb/>
自幽澹可人復買兩舟順流而下然舟愈小而陋一竹<lb/>
席僅可禦雨前後風洞入為置草席簾蔽之偃仰其中<lb/>
意更舒美十五日過大姑險絶處不可屈指前所經九<lb/>
<pb n="KR4e0225_WYG_010-35b"/>
龍諸灘以上水雖艱而穩此皆順流且身在舟中灘流<lb/>
湍急從高而墮其下復亂石縱横如牙舟别無舵舟人<lb/>
僅以兩槳幹旋之毎下一灘舟輙刺入白浪浪褁而復<lb/>
出穿於石罅中幾希乎公孫大娘之劍假令張旭右軍<lb/>
觀之書法當更進耳余初亦不免動色已遂視之如夷<lb/>
以此知險須用習習坎之義大矣午後至峯頭又當從<lb/>
陸雨不止家人束裝勞憊可念啓塗雨霽從山陸行十<lb/>
里復當從水易一舟稍厰平水随流晝夜不泊十七日<lb/>
<pb n="KR4e0225_WYG_010-36a"/>
遂抵潮㑹唐曙臺知朱任宇已於前月抵任時亦在府<lb/>
遂至開元寺拜之假館寺中十八日謁道府晩赴曙臺<lb/>
酌余意甚暢曙臺神情不王談論不盡展也二十日飲<lb/>
林仰晉夜半至揭陽縣中别無公署假於李氏之祠有<lb/>
池有茂樹有花竹幽雅殊不陋廿一日謝恩拜聖廟晩<lb/>
赴任宇公宴廿五日蕭自麓公來以余寄陸古樵書故<lb/>
遂枉訪公舊在羅念菴先生之門以主敬為學所見甚<lb/>
正談論終日歡相得也翼日復來小坐而别自是官舍<lb/>
<pb n="KR4e0225_WYG_010-36b"/>
中讀書静坐之餘日有儒童以所為文來稍正其文體<lb/>
為新説所惑敢背傳註者亦反正之毎旬一㑹從文字<lb/>
中察其品畧得數人十一月二府致菴莊公以王文成<lb/>
年譜來欲予敘而刋之余觀文成之學葢有所從得其<lb/>
初從鐵柱宫道士得養生之説又聞地藏洞異人言周<lb/>
濓溪程明道是儒家兩個好秀才及婁一齋與言格物<lb/>
之學求之不得其説乃因一草一木之言格及官舍之<lb/>
竹而致病旋即棄去則其格致之㫖未嘗求之而於先<lb/>
<pb n="KR4e0225_WYG_010-37a"/>
儒之言亦未嘗得其言之意也後歸陽明洞習静導引<lb/>
自謂有前知之異其心已静而明及謫龍塲萬里孤遊<lb/>
深山夷境静專澄黙功倍尋常故胸中益灑灑而一旦<lb/>
恍然有悟是其舊學之益精非於致知之有悟也特以<lb/>
文成不甘自處於二氏必欲簒位於儒宗故據其所得<lb/>
拍合致知又裝上格物極費工力所以左籠右罩顛倒<lb/>
重復定眼一覷破綻百出也後人不得文成之金針而<lb/>
欲強繡其鴛鴦其亦悞矣余於序中亦未敢無狀便説<lb/>
<pb n="KR4e0225_WYG_010-37b"/>
破姑記於此初九日自麓以書來曰工夫不密内有游<lb/>
思則主不一外有惰行則儀不飭非敬也必須内外協<lb/>
持積養深厚使此心無少間襍斯謂能一斯謂真敬先<lb/>
儒曰此心有些罅隙便走又曰學貴含蓄深固最忌<lb/>
洩漏某嘗自思惟只用功不密洩露太早敬為執事誦<lb/>
之毋若某之徒老而自悔也語語破的謹為書紳且自<lb/>
麓所最服者魏莊渠先生又可見其學之正矣余數年<lb/>
來亦殊悠悠自出至此已三轉手𫝑以此知學者瞥見<lb/>
<pb n="KR4e0225_WYG_010-38a"/>
些光景而遂以為有悟者皆妄也十七日往潮陽訪自<lb/>
麓風日如春征行甚美午後至自麓家劉鴻陽大叅枉<lb/>
訪其人甚爽愷晩宿自麓别館十八日赴縣公酌十九<lb/>
日覓騎往海門觀海至蓮花峯平地突起一石剖作數<lb/>
片皆自相依傍削直數仞旁一片斜挿勢如欲偃逺望<lb/>
之如蓮花尚蕊而一瓣先放者然故名蓮花峯文丞相<lb/>
於此佇望帝舟峯間兩石相拱如門立於其中前臨大<lb/>
海是日風靜浪平雖未覩洪濤猛勢而天清日麗兩儀<lb/>
<pb n="KR4e0225_WYG_010-38b"/>
一色閒心澹澹渾合無間命酒沃之為成小詩歸則自<lb/>
麓與鴻陽攜酒西園相約以菜止五簋盡袪繁儀時潮<lb/>
俗頗侈蕭氏諸郎皆謂不可自麓見信獨守約言自是<lb/>
連日在自麓家相對静坐自麓出念菴諸書觀之其學<lb/>
大要以收攝保聚為主而及其至也葢見夫離寂之感<lb/>
非真感離感之寂非真寂已合寂感而一之至其取予<lb/>
之嚴立朝之範又正陽明門人對病之藥也廿一日鴻<lb/>
陽邀遊東山遂早往拜張許䨇忠祠文丞相祠韓昌黎<lb/>
<pb n="KR4e0225_WYG_010-39a"/>
祠其地有張許祠者唐朝二公鴻陽述其事甚竒第以<lb/>
怪不可道文山公曾謁其祠輙與二公杯棬酬酢其事<lb/>
更怪至以所乗馬與神賭拳文山負其馬立槁至今馬<lb/>
塜尚在天地間感應之理要亦無足怪也自麓隨至共<lb/>
飲祠下鴻陽攜具亦如約酒半至泉簾亭臨流更酌既<lb/>
而登山眺望正當落曰逺水烟生千山皆紫大海隱躍<lb/>
在指㸃之外暝色東來遂相與緩歩而歸廿四日遊西<lb/>
巖巖不為佳第上絶頂東山如屏繞其左南山隱隱列<lb/>
<pb n="KR4e0225_WYG_010-39b"/>
其右大海蒼茫於前更佳於東山之望矣歸至自麓别<lb/>
圃林池更幽梅花薔薇俱已盛放一為心賞將别自麓<lb/>
請教曰公當潛養數年不可發露先輩皆背地用一陣<lb/>
堅苦工夫故得成就耳余深然之廿五日歸凡在潮陽<lb/>
八日廿七日曙臺之友蔡大秋來此兄瀟灑不俗與襍<lb/>
論圖書卦象頗亦了了十二月初八日按君王梧岡以<lb/>
書來先是余具文乞休於兩臺至是以傳符假余以書<lb/>
差歸余在縣凡三月揭陽之民力耕自給民頗饒亦罕<lb/>
<pb n="KR4e0225_WYG_010-40a"/>
梗化止有兇人名陳所藴者工於刀筆以起滅為事潛<lb/>
結惡少年布滿各縣凡有睚眦之怨即令其黨揑一事<lb/>
訟之官此縣人必至他縣告可勝則織成其罪度不可<lb/>
勝則沉其案原告皆詭名官府不可問而所藴常立於<lb/>
無事之地莫可誰何以是細民至縉紳莫不畏之語及<lb/>
必左右顧屬垣之耳而後敢發常若所藴之日介於其<lb/>
側者予聞而竒之至詢其人本一士夫林氏家人子廼<lb/>
淫其主女後女出嫁又婉轉用計占以為妾予始憤然<lb/>
<pb n="KR4e0225_WYG_010-40b"/>
以為如是則紀綱滅矣告於任宇密擒之十二日明其<lb/>
證佐所藴服其辜痛治之僅不使至死辭成而上之十<lb/>
五日啓行任宇送至三十里而别十六日至府江鎮海<lb/>
叅府枉顧叅府名應龍一見謂予曰前聞至蓮花峰觀<lb/>
海恨不及負前茅公亦見鄙人海濱結搆乎余曰何居<lb/>
曰以祠文丞相以丞相之履及斯地也且舊有張魯菴<lb/>
先生者隱居不仕結茅蓮花峰下琴書自老鄙人以丞<lb/>
相大節震耀宇内如先生豈宜冺冺欲以先生配祀丞<lb/>
<pb n="KR4e0225_WYG_010-41a"/>
相為大海生色耳予心喜以武弁那得有此見解稍稍<lb/>
與語此中井然殊不可得也是日赴莊二府酌十七日<lb/>
遊金山拜周元公祠謝陳二上舍携盒小酌山不甚髙<lb/>
有大石茂樹可䕃可坐山巔為宋安撫馬發合門死節<lb/>
之所建祠其地稍下則元公祠亭宇修潔四望亦佳晩<lb/>
赴沈三府酌十八日江鎮海邀遊湖山蕩舟西湖狂風<lb/>
觸人頗妨瞻顧湖南傍山山麓新剏梵宇後有清泉立<lb/>
石石上皆勝國時題名葢舊為學宫故登科者皆題名<lb/>
<pb n="KR4e0225_WYG_010-41b"/>
石上攜盒酌於活人洞叅將殊不俗把酒淋漓高談軒<lb/>
豁衆山如賔列石如侍者清流縈迴於前俯仰俱勝落<lb/>
日蒼然而别赴徐道尊酌十九日啓行舊父母李公名<lb/>
思悦者枉顧公之蒞九龍余猶未出人間於是公髪亦<lb/>
種種矣猶識大父静成公問知余祖歎曰有氣概人也<lb/>
别去遂至韓山謁昌黎暨陸丞相祠丞相祠頺貌在雨<lb/>
打日暴中矣一為長歎揭陽生儒送者皆集謝見溪名<lb/>
良政者余聞於曙臺以潮人惟此友向學余至郡訪之<lb/>
<pb n="KR4e0225_WYG_010-42a"/>
而不遇至是亦來因相與論説以勉諸生時諸生已得<lb/>
數人興起余在官舍編集朱子要語亦已成次第遂以<lb/>
梧岡及任宇所饋二十金鳩工刋之庻幾其有得門而<lb/>
入者耳移時别去行三十里見溪與諸生再集小酌而<lb/>
别行三十里諸生復集余曰日暮矣不可前諸君且休<lb/>
諸君努力自當相遇中原與諸君矢繼自今脫鄙人毁<lb/>
亷蔑檢無以見諸君諸君不克砥礪厭厭世俗亦無以<lb/>
相見則皆曰誠如此盟是日至黄岡廿一日將至漳浦<lb/>
<pb n="KR4e0225_WYG_010-42b"/>
見道旁立石大書曰宋鄭虎臣誅賈似道於此甚快之<lb/>
廿二日至漳州入署則李見老來便留予過嵗余亦即<lb/>
過其寓隨榻焉見老謂予心性之辨已自了然所爭條<lb/>
目耳因為申諭明不可易且云此來必令洞然無疑方<lb/>
始去得予所執者本自無疑見老學已成家長者亦不<lb/>
敢與深辨故連日但㢲心聼教受益甚多見老出見客<lb/>
坐中有詆宋儒者不免又起辨論其人曰至善是性體<lb/>
如何認作極功都没用了余曰公自認作極功朱子未<lb/>
<pb n="KR4e0225_WYG_010-43a"/>
嘗如此説門人問曰至善是各造其極然後為至否朱<lb/>
子曰至善是自然的道理如此説不得又曰至善是些<lb/>
子恰好處天理人心之極致也公且看人心若純乎天<lb/>
理而無一毫人欲之私此何等境界還算不得性體否<lb/>
曰一草一木皆要格如何余曰公看上下文否不知也<lb/>
余曰如此何以駁先儒聖賢之言隨人抑揚人欲專求<lb/>
性情故推而廣之曰性情固切草木皆有理不可不察<lb/>
人欲泛觀物理則又曰致知當知至善所在若徒欲泛<lb/>
<pb n="KR4e0225_WYG_010-43b"/>
觀物理恐如大軍之遊騎出太逺而無所歸也一進一<lb/>
退道理森然何嘗教人去格草木曰今日格一物明日<lb/>
格一物如何曰自是問者疑一物格而萬物皆通故云<lb/>
雖顔子亦未至此惟今日而格明日又格積習多然後<lb/>
有貫通處耳此於道理何疑豈曾限定公一日只格得<lb/>
一物耶時適有泉友張子慎名維機者來受業見羅書<lb/>
其所見為質問雖尚有騎牆之見而中間有云宋之諸<lb/>
儒求其彷彿孔顔者惟程明道而集諸儒大成者獨有<lb/>
<pb n="KR4e0225_WYG_010-44a"/>
朱晦菴大率程之學粹朱之學博程之學以誠為主以<lb/>
涵養為功以無將迎無内外為定性其元氣之㑹如瑞<lb/>
日祥雲渾然天成朱之學主敬以立本窮理以致知反<lb/>
躬以踐實其表章之勤如廻瀾揚波浩然東注故嘗謂<lb/>
道宗於宣父顔曾思紹其傳至孟子而始著道章於孟<lb/>
子濓溪張邵繼其絶至程朱而始著乃一再傳而不能<lb/>
不錮於見局於域墮於蹊而流於支則後儒之咎也吾<lb/>
黨未覩一斑奈何輕評先輩今人士有不誦習朱説者<lb/>
<pb n="KR4e0225_WYG_010-44b"/>
乎靑衿而遵之係籍而變之猶曰見有異同也甚至病<lb/>
以楊墨斥以夷狄則豈免逢䝉之罪王新建卓識宏才<lb/>
疇得議之乃其徒何紛紛也有憚於修詞而逃者矣敗<lb/>
於名檢而逃者矣羶於聲利而逃者矣不知孔門四科<lb/>
果爾錯襍耶大都晉六朝之談崇莊老而明擠之聖人<lb/>
之下今學者之談斥佛氏而陰奉之聖人之上宋後儒<lb/>
之支離不過割裂於訓解今學者之支離反至割裂於<lb/>
心體當今之時邪而敢於害正怪而敢於干常毋亦闗<lb/>
<pb n="KR4e0225_WYG_010-45a"/>
竅風聲密與運㑹而吾黨崇奉西天之教為之徵召歟<lb/>
此其<hi>缺</hi>言雖聖人復起恐無以易也余不勝快心拜而<lb/>
納交廿三日蚤赴吳叅將酌午赴同年温用庭黃雲寰<lb/>
蔣恬菴酌晩赴吳翼雲酌一日併了人事得與見老静<lb/>
對兩日亦極其樂見老苦欲余過歳余不免歸心見老<lb/>
笑予世情余亦不覺自笑耳二十六日與見老及子慎<lb/>
諸兄執手郊外明日至同安謁朱子祠二十八日至泉<lb/>
州王對南出訪拜何匪莪不遇劉景范留予清源過歳<lb/>
<pb n="KR4e0225_WYG_010-45b"/>
余以郡中人事襍㳫不樂也去之二十九日至楓林驛<lb/>
四壁大樹扶踈鳥雀遶鳴寥寂之中自有深致明日郵<lb/>
丞致酒寒燈獨酌屈指庭闈尚隔三千憮然就枕元旦<lb/>
驛中拜牌畢趣駕遊九鯉湖葢迂道九十里矣日昃而<lb/>
至焉湖在高山之巔山高十餘里上有良田茂林别成<lb/>
世界山巔復行十餘里始抵湖葢山泉從福而來已四<lb/>
五百里至此山忽結為一石石坎星布其最大者可數<lb/>
畝深二十餘丈泉奔入坎中晝夜如雷相傳舊有九鯉<lb/>
<pb n="KR4e0225_WYG_010-46a"/>
魚何仙丹成鯉皆化龍仙乗而去故名泉從此湖而溢<lb/>
又里許山忽兩翼劈開斬然絶壁立地萬仞泉從中飛<lb/>
瀑而下如珠簾故名珠簾泉其下不可至從山之右翼<lb/>
臨不測而觀之竦魂駭目亦天下之一竒也又從右翼<lb/>
攀援藤葛猱身側逼而行里許則左翼有玉柱峰一石<lb/>
圎立如柱水四道下注其珠簾泉至此石復下削百丈<lb/>
水直衝注聲震兩壁其觀愈勝遊人以道險罕至繇此<lb/>
而進則鳥道亦窮矣初二日盡日盤旋於此蕭蕭身世<lb/>
<pb n="KR4e0225_WYG_010-46b"/>
雲水孤清有仙祠臨鯉湖沛人晝夜偃卧其中以祈仙<lb/>
夢爭割鷄血以塗神口尤可怪也祠左另有官署清幽<lb/>
可居初三日早發初五日至省寓城外荷花亭亭俯清<lb/>
湖左面羣山特野曠更無寢室非冬日所宜明日早去<lb/>
芋源登舟以書聞於許敬菴先生徐匡嶽憲副敬菴以<lb/>
敬和堂集來匡嶽以來益堂集來敬菴先生之學以無<lb/>
欲為主自是迥别世儒不必以大學論離合也當時濓<lb/>
溪無欲之學大學未經表章反覺潔淨今日人人自為<lb/>
<pb n="KR4e0225_WYG_010-47a"/>
大學執此病彼氣象局促耳匡嶽以余竟去疑余過絶<lb/>
之且云即欲拂衣乞先謂景陽我素二泉劒石之間有<lb/>
徐生之跡矣初八日陳蘭臺少叅以書追至雅有志嚮<lb/>
為不可及初九至延平趙控江留小坐初十早拜李先<lb/>
生祠十二早往考亭拜朱夫子其地清邃可愛書院前<lb/>
臨翠屏山山下滄洲泉澄泓一鑑清氣洗人後倚玉枕<lb/>
山皆喬松茂林朱氏五人出迎十三代孫也有名𢎞演<lb/>
者志甚向學眷然難别恨不信宿以窮山水之幽慰諸<lb/>
<pb n="KR4e0225_WYG_010-47b"/>
君之雅晩止武夷山房十三日以前遊未盡再窮其藴<lb/>
直至九曲之終山勢既散豁然桑麻真朱子所謂莫言<lb/>
此地無佳景自是遊人不上來也往返三十六峯之間<lb/>
胸中圖畵了然意興始愜舟回復步上大王峯暖日酣<lb/>
人攀援過力頗為困乏晩至崇安官舍拜趙淸獻公公<lb/>
舊令崇安故官舍亦設其主十四至車盤風雨如晦自<lb/>
炎方而來此日始識寒景被褐淒其郵丞致酒小酌而<lb/>
醺賦詩自戲十五日至廣信宿城外寺中大街燈火頗<lb/>
<pb n="KR4e0225_WYG_010-48a"/>
閙月色不明覔佳醪不得捺興而卧解衣則馮二府攜<lb/>
盒送酒來不能再整孤懐也十七至常山從水十八至<lb/>
衢州二府陳敬九同年李景頴來向余津津欄柯之勝<lb/>
入山僅二十里竟吝一日之程十九二十大風雪舟不<lb/>
能前失一名勝仍留滯兩日當是柯山仙靈作祟耳廿<lb/>
一日行兩岸殘雪妝㸃野色甚佳廿三日睡起問釣臺<lb/>
則去之三十里矣囘首慨然廿四蚤至杭州寓𤣥妙觀<lb/>
范熈陽來相對半日絶非世情别去買書肆中時以范<lb/>
<pb n="KR4e0225_WYG_010-48b"/>
平麓之死致逮彭直指魯軒王洪陽亦革任毎逢父老<lb/>
輒詢其事無不扼腕嘆息謂二十年來未見此撫按民<lb/>
之不幸一至於此至言范死之故則直指絶無搏擊之<lb/>
實中丞更博大裕民時論之盭甚矣廿五宿舟中明日<lb/>
大雪思湖上之勝神興飛舞而蒼頭倦遊卒為所尼廿<lb/>
七至唐棲弔卓月坡之䘮稚成兄弟留小坐㑹胡𤣥敬<lb/>
休仲之尊人也一市賈耳三十䘮偶遂絶欲不娶二十<lb/>
年來稍稍知讀書求身心之要竒士也休仲亦沉潛向<lb/>
<pb n="KR4e0225_WYG_010-49a"/>
裏與卓稚成呉子往三人為同志之友葢俱有㧞俗之<lb/>
韻焉談夜分而别廿八復雪三日不霽東風逆舟日行<lb/>
數里初一至嘉興風雪益甚遂易小舟而前至新安訪<lb/>
華蠡陽踐别時之約也秀谷在焉逺客初歸故人握手<lb/>
問得庭闈無恙便呼酒自慶一時風味殊不可狀酒酣<lb/>
下榻覺而辨色矣急起登舟至家時二月四日也秋往<lb/>
春歸凡歴三時云<lb/>
　　　水居記<lb/>
<pb n="KR4e0225_WYG_010-49b"/>
漆湖之干有洲焉可二十歩三分贏一以為廣其外池<lb/>
周之其外堤周之其外湖周之又其外山周之所謂軍<lb/>
將漆塘諸山也主人即洲作居以水為垣豁然四達主<lb/>
人偃息其中以水為娯泊然自得或凭軒而眺或隱几<lb/>
而瞑或曵杖而遊目之所赴意之所遇魂魄之所安無<lb/>
非水也居乆之於是主人閲日月升沉雲霞起滅草木<lb/>
榮瘁禽魚去來與四時百物相代謝於一水之間而忘<lb/>
乎其為我也居又乆之於是主人且宅天宇之寥廓餐<lb/>
<pb n="KR4e0225_WYG_010-50a"/>
元和之膏潤乗浩氣而翩躚上下於無窮之門而忘乎<lb/>
其為水也或曰子之樂微矣獨矣主人謝不敏曰夫造<lb/>
化者固逸余於是夫吾請問之及命之泰筮得節之兑<lb/>
其卦曰水澤其辭曰安節亨主人莞爾而笑乃歌曰可<lb/>
以樂飢泌之洋洋兮所謂伊人在水中央兮<lb/>
　　　可樓記<lb/>
水居一室耳高其左偏為樓樓可方丈窓疏四闢其南<lb/>
則湖山北則田舍東則九陸西則九龍峙焉樓成高子<lb/>
<pb n="KR4e0225_WYG_010-50b"/>
登而望之曰可矣吾於山有穆然之思焉於水有悠然<lb/>
之㫖焉可以被風之爽可以負日之暄可以賔月之來<lb/>
而餞其往優哉游哉可以卒歳矣於是名之曰可樓謂<lb/>
吾意之所可也曩吾少時慨然欲遊五嶽名山思得丘<lb/>
壑之最竒如桃花源者托而棲焉北抵燕趙南至閩粤<lb/>
中踰齊魯殷周之墟目觀所及無足可吾意者今廼可<lb/>
斯樓耶噫是余之惑矣凡人之大患生於有所不足意<lb/>
所不足生於有所不可無所不可焉斯無所不足矣斯<lb/>
<pb n="KR4e0225_WYG_010-51a"/>
無所不樂矣今人極力以營其口腹而所得止於一飽<lb/>
極力營其居處而所安止几席之地極力營苑囿遊觀<lb/>
止於歳時十一之托足耳將焉用之且天下之佳山水<lb/>
多矣吾不能日渉也取其足以寄吾之意而止凡為山<lb/>
水者一致也則吾之於兹樓也可矣雖然有所可則有<lb/>
所不可是猶與物為耦也吾將繇兹忘乎可忘乎不可<lb/>
則可樓者贅矣<lb/>
　　　鄒忠公惠山祠堂記<lb/>
<pb n="KR4e0225_WYG_010-51b"/>
忠公居晉陵故祀晉陵惠山何以有公祠也公之弟進<lb/>
士至逺公髙風亮節與公同氣同心始居我錫至逺公<lb/>
十六世孫學憲愚公築名園惠山極泉石之勝慨然念<lb/>
曰士當明時歸老於家擅有丘壑此人世最適吾何以<lb/>
得此吾祖忠公遺休也敢忘所自乎乃搆祠泉上未落<lb/>
成而公卒公之子始祀忠公奉至逺公與愚公配於是<lb/>
惠山有忠公祠鄒宗之賢者期楨等謁予記其事余惟<lb/>
記其祠者必表其人公立朝直節竄逐坎壈守志堅貞<lb/>
<pb n="KR4e0225_WYG_010-52a"/>
彪炳史册固無晦而不彰微而不闡有俟於表余獨欲<lb/>
窺公當年所以䝉難貞志坦然於屯亨夷險而不二者<lb/>
是遵何道也公之言曰聖人之道備於六經六經千門<lb/>
萬户從何而入大畧在中庸一篇其要只在謹獨公之<lb/>
所謂謹獨葢超然有悟於傾耳莫聞拭目莫覩之真非<lb/>
如他人得其郛郭之近似者而已吾於是而知公之所<lb/>
以為公也夫子曰獲罪於天無所禱也他日又曰丘之<lb/>
禱乆矣又曰知我者其天乎聖人所息息相保心心相<lb/>
<pb n="KR4e0225_WYG_010-52b"/>
符者惟天也天不變則道不變世之常變固不得而變<lb/>
之今人日見太虚浩浩而執其妄心以為心乃指其見<lb/>
者曰虚空若與我不相屬者然不知虚空者即天之貫<lb/>
於人妄心者即人之隔於天學者用力乆而妄心脱落<lb/>
虚體全彰我與天一物矣妄心者一刻萬變天者萬古<lb/>
如斯無生死之變况於區區亨屯夷險乎古之忠臣孝<lb/>
子吾不知其於聖人之道如何要之忠孝則無妄無妄<lb/>
則天通人試自反果不獲罪於天其心浩然無涯非天<lb/>
<pb n="KR4e0225_WYG_010-53a"/>
而何寧可舍是而謂蒼蒼者之非此物耶然則公之履<lb/>
險如夷䖍終如始至於今英爽洋洋於上下左右者非<lb/>
此物也耶公之慎獨葢慎諸此此公之所以為公而能<lb/>
千古者也吾邑有公祠九龍若増而輝二泉若増而㫖<lb/>
公之祠與兹山終天地而不朽愚公之味於兹山者深<lb/>
矣為徳於兹山之人久矣其與至逺公同配享公而永<lb/>
永不朽也宜哉<lb/>
　　　汧陽縣三賢祠記<lb/>
<pb n="KR4e0225_WYG_010-53b"/>
汧陽三賢者曰燕公伋從夫子於適周問禮之時者也<lb/>
曰郭公欽肥遁於王莽簒漢之世者也曰叚公秀實死<lb/>
節於朱泚之亂者也舊皆祀於學宫邑侯夏公始創三<lb/>
賢祠特祠之請記於馮仲好先生仲好一日謂余曰若<lb/>
是者世之相去也品之各别也假令三賢者生同時聚<lb/>
同堂其志同乎同而後可同祠也余曰同曰有説乎余<lb/>
曰天地大矣惟人與之同者其才同也故曰三才才者<lb/>
何也生也生者何也心也故人之得其本心者同於天<lb/>
<pb n="KR4e0225_WYG_010-54a"/>
地失其本心者同於禽獸雖有賢哲語之同於天地必<lb/>
駭雖有凡愚語之同於禽獸也必憤是烏知不同天地<lb/>
則同禽獸其間不能以髮也夫子論成人非謂合知亷<lb/>
勇藝之四子又文之禮樂而後為成人也謂即知亷勇<lb/>
藝之四子各文之禮樂皆可為成人也且推之利無苟<lb/>
得難無苟免不忘久要者則不必有四子獨到之才苟<lb/>
不失其本心者皆成其人也夫以陳亢終身依聖人不識<lb/>
聖人夫子問禮之時名未著於天下而燕公首得聖人宗<lb/>
<pb n="KR4e0225_WYG_010-54b"/>
之視亢等憒憒何如乎揚雄號稱大儒不免死於莽大<lb/>
夫視郭公㝠鴻威鳳翺翔雲漢何如乎李懐光千里赴<lb/>
難破賊解圍不甘奸臣之讒甘為亂賊而不顧視段司<lb/>
農一笏何如乎此本心之辨也三賢者不同品同於不<lb/>
失其本心心同則才同才同則與天地不朽同故成人<lb/>
者其塗甚博其要甚約既成其人矣又惡乎不同仲好<lb/>
曰善即以記三賢可矣夏侯名之時成都人<lb/>
　　　王侯祠兩廡記<lb/>
<pb n="KR4e0225_WYG_010-55a"/>
天下有事匹夫能執干戈捍㓂賊即不幸而死其一念<lb/>
自足千古何者此一念正氣也惟正氣不可磨滅天地<lb/>
之常運日月之常明山嶽之峙江河之流皆氣也聖賢<lb/>
能精之一之與此渾合無間即匹夫匹婦一念秉正而<lb/>
死其氣未嘗不與之合然其心非精一之心故其氣非<lb/>
克塞之氣譬則盎缶之水必歸於器有所歸則聚無所<lb/>
歸則散聚則伸散則屈伸則神屈則鬼鬼則為厲神則<lb/>
為祥其小大之分然也往者嘉靖甲寅乙卯間吾邑有<lb/>
<pb n="KR4e0225_WYG_010-55b"/>
倭寇邑之義士何五路等三十六人奮然持白梃出擊<lb/>
之敗死城西之壕巫覡往往有言其為厲者邑人即其<lb/>
死所祠之簫鼓繽紛遂為淫祀余既與邑之紳衿建松<lb/>
磁王侯祠於惠山之麓王侯者寇未至而築城城甫完<lb/>
而寇至使我邑萬姓不糜爛於寇者也吾同年陳公筠<lb/>
塘曰當寇之熾也百雉而外白骨矣義士輩雖敗而死<lb/>
寇虞其有繼至者獸駭而去城以獲全是則侯之城體<lb/>
也諸義士用也猶之手足捍衞其軀者也烏得而無祀<lb/>
<pb n="KR4e0225_WYG_010-56a"/>
乃自捐貲為兩廡列祀焉有司春秋犧牷惟謹自是而<lb/>
淫祠之祀大衰不知其所以然也余謂公之此舉有四<lb/>
善焉表義息邪彰往示來大錫福於邑也夫一筵之醲<lb/>
醇一夕之妖冶一朝之寒暑風露皆足以殺人與諸義<lb/>
士西壕之死等而諸義士之死不死也即不信視西壕<lb/>
之簫鼓鬼神之情狀大可見矣死者有所歸生者有所<lb/>
勸天下一旦有事執干戈為吾民衞者必相繼而起故<lb/>
曰公一舉而集四善大錫福於邑也<lb/>
<pb n="KR4e0225_WYG_010-56b"/>
　　　常熟縣重建儀門記<lb/>
常熟縣儀門建於嘉靖癸未歴八十五年木石蠧壞貫<lb/>
弗可仍瀛海耿侯涖事之三年召父老謂曰吾聞古人<lb/>
所舍雖一日必葺其牆屋去之日如始至焉况吾吏兹<lb/>
土眉睫間事迺視為傳舍耶其撤新之於是鳩工以丁<lb/>
未某月某日訖工以某月某日門成邑之人懽曰侯之<lb/>
不自暇逸視官事如家事如此不怠宦成視終事如始<lb/>
事如此文學邵某王某薛某浦某等則走錫山謁攀龍<lb/>
<pb n="KR4e0225_WYG_010-57a"/>
請記成績攀龍曰侯於虞山濬水利建書院教養備舉<lb/>
是百世績也一門也而足為侯績乎哉雖然弗可以弗<lb/>
記昔者夫子作春秋葢土功必書焉夫民力聖人所甚<lb/>
重不可不思也自天子下至一邑之宰稼穡焉而食民<lb/>
之力布帛焉而衣民之力宫室焉而寢處民之力一舉<lb/>
目靡非民力也是以君子一舉目而不敢忘民思其艱<lb/>
也斯門也可無思乎吾出門而如見賔乎闢門而四聰<lb/>
逹乎無邪曲如門乎門之内憑吾威福以毒吾民者能<lb/>
<pb n="KR4e0225_WYG_010-57b"/>
旁燭乎門之外萬目視我萬手指我吾幽獨無怍乎喜<lb/>
怒無縱乎民隱盡悉民瘼盡軫乎自有此邑以至于今<lb/>
令之出入斯門者不知凡幾其賢者民徳之去而思之<lb/>
歌詠而俎豆之其不賢者怨詈而疾仇之其或不任受<lb/>
徳亦不任受怨者適去適來如草木朝鮮夕萎無當於<lb/>
有無之數也是以君子無不思也無不思則無不敬也<lb/>
故曰弗可以弗記以繫思也於是作記其詞曰維歳在<lb/>
丁維月之午維我耿侯為民之祜爰作斯門百福所府<lb/>
<pb n="KR4e0225_WYG_010-58a"/>
門之揚揚鬯和召祥五穀用穰門之黝黝神氣所守我<lb/>
民壽耉門之秩秩民以寧謐髦士斯出孔壬斯黜獄訟<lb/>
是窒仁讓是帥以及萬祀受兹多祉侯名橘字庭懐河<lb/>
間人<lb/>
　　　興讓堂記<lb/>
聖人之教莫先於禮亦莫重於禮禮體物不遺仁義智<lb/>
皆禮也孔門善學者莫如顔子顔子之學復禮約禮而<lb/>
已然夫子曰不以禮讓如禮何言禮必以讓者何也辭<lb/>
<pb n="KR4e0225_WYG_010-58b"/>
讓之心為禮之端禮無形讓乃禮也餘則其文也燕超<lb/>
華公司教寶邑以禮為教然公之冰心蘖節範身如處<lb/>
子坦衷直腸忘機一赤子也故多士翕然興焉公時時<lb/>
與多士求修身繕性之方治世理人之要而講習無所<lb/>
潘君炟如煜如乃以其所有地讓為講堂林君時芳劉<lb/>
君心學相與經營成之堂成請名於公公名曰興讓令<lb/>
高子記其事高子曰天下之亂亂於相爭其治也治於<lb/>
相讓上不争而下乃讓士風興而民俗乃興讓也者舍<lb/>
<pb n="KR4e0225_WYG_010-59a"/>
我而從禮者也我所欲言而非禮則讓我所欲進而非<lb/>
禮則讓我所欲得而非禮則讓我所欲吝而非禮則讓<lb/>
何以知其非禮也吾性之莫為而為者也讓則安不讓<lb/>
則不安人思即其所安豈有爭乎無爭之極則無欲無<lb/>
欲之極則無我至無我而學之能事畢矣故曰克己復<lb/>
禮聖人之教莫先於禮亦莫重於禮讓乃禮也民興於<lb/>
讓而天下治矣惟當仁則不讓兹舉也邑侯向公實與<lb/>
公同心故公得成多士之美焉是千秋之業也公名允<lb/>
<pb n="KR4e0225_WYG_010-59b"/>
謀無錫人向公名孔門宜都人<lb/>
　　　承賢橋記<lb/>
錫城中有箭河九通者一而已無論形家言凡河渠疏<lb/>
則靈氣鬯如人身血脈然然而湮塞所從來久民居踞<lb/>
之不可問惟在冉涇里者計丈百有三十而通者且百<lb/>
有十是為文莊公邵二泉先生故里先生亟欲疏之尼<lb/>
於里人不果特為陰渠石甃之以通於所謂弦河者葢<lb/>
先生之寄趣逺欲二泉震澤之脈沿洄旋匝於吾前以<lb/>
<pb n="KR4e0225_WYG_010-60a"/>
為快也先生既沒垂百年太學尤君時純居先生里中<lb/>
慨然念曰是先賢之志也夫吾不可以不承乃捐其樓<lb/>
居二十有一楹鑿為河河成而橋之請名於予予曰是<lb/>
惟二泉先生之志謂之承賢可矣太學君曰橋之至於<lb/>
河也其地為河者若干為陸者若干具有籍子其志之<lb/>
庻可永也予曰噫事其有可知者乎夫以二泉先生之<lb/>
賢也又貴重也曾不能以尋丈之地得之里人而其志<lb/>
遂尼何也語曰其父析薪其子弗克負荷即以父兄之<lb/>
<pb n="KR4e0225_WYG_010-60b"/>
命其子弟有弗克承焉今先生之沒垂百年當年一念<lb/>
渺乎若逝水之無踪而君忽承之又何也皆事之不可<lb/>
知者也則由此而之陵谷之變又焉可知乎雖然其可<lb/>
知者固在也夫以先生之賢也而君承之誰其甘為不<lb/>
賢者而復湮之果其甘為不賢者是人之最賤也世之<lb/>
所共惡也或擊之矣是可知也是役也邑侯同生許公<lb/>
寔主之故莫或有尼太學君之義而卒告成事侯名令<lb/>
典海寧人<lb/>
<pb n="KR4e0225_WYG_010-61a"/>
　　　龍江沈先生泰交始末記<lb/>
今上在東朝時先生以贊善侍講讀壬申四月十日講<lb/>
讀畢上出檀扇二命先生與編修張帙各書詩句張書<lb/>
唐人早朝詩先生書魏卞蘭太子頌既呈有㫖命解説<lb/>
大義先生倉卒敷陳大發頌中親賢逺奸窮經致用之<lb/>
要上改容拱聼命書講章以進明年登極後先生毎在<lb/>
講筵上見先生舉止與他講官不同退輒與侍璫言某<lb/>
事某事沈講官行的是先生輪講日亦輒與侍璫言沈<lb/>
<pb n="KR4e0225_WYG_010-61b"/>
講官講的好先生以外艱歸又接内艱上時問沈講官<lb/>
何久不見内侍以居艱告乆之又問内侍云服未闋上<lb/>
曰令先補沈講官官待其服闋即來先生服闋于講筵<lb/>
見上上甚喜曰沈講官還是舊日模樣江陵秉政乆以<lb/>
先生志誠無他齮齕及江陵病舉朝官為禱祀先生獨<lb/>
不與㑹江陵故先生得不被禍及先生晉宗伯有<hi>原闕</hi>
縣産麒麟旋斃上聞欲觀之政府曰此禮部事欲先生<lb/>
行文至彼省先生曰此端不可開果爾天下言祥瑞者<lb/>
<pb n="KR4e0225_WYG_010-62a"/>
紛紛矣執奏不可上曰此小事沈尚書看得大了還要<lb/>
取看先生仍執奏云麒麟巳斃腐穢不祥之物臣不敢<lb/>
進至尊上乃止先生掌禮毎事與吳縣相枘鑿相左吳<lb/>
縣又忌先生得上眷急欲去之乗先生請告遂票㫖放<lb/>
歸上見即曰沈尚書是好官何處得這人來替他温㫖<lb/>
留用吳縣益忌給事陳與郊承其意疏詆先生先生求<lb/>
去益力上曰沈尚書不曉我意苦苦要去時有老宮人<lb/>
名銀杏者聞上言令其姪一小内監密告先生先生正<lb/>
<pb n="KR4e0225_WYG_010-62b"/>
色曰此宫禁語若奈何輕洩内監恚而去司禮張誠亦<lb/>
知之令先生同鄉廖太監以告先生先生曰此等語張<lb/>
公公不宜語若若不宜語我廖監恚曰佳信報公公乃<lb/>
為此語耶先生曰翰林官入内閣乃其本分事須要以<lb/>
正進譬如人家女子其嫁夫乃本分事忽有人語之曰<lb/>
某人悦汝要聘汝其女子喜而延接之者必淫女子也即<lb/>
嘿而不言者其心喜之矣必罵而斥之者為正何以異於<lb/>
是廖去先生又對中書髙務實述之曰昨以此語廖廖必<lb/>
<pb n="KR4e0225_WYG_010-63a"/>
不語司禮幸為我直致之張誠聞之恚甚而先生亦竟<lb/>
歸後推閣臣吏部首列先生名上見即欣然首㸃四明<lb/>
無能遏也然四明為吳縣太倉的傳衣鉢素忌先生又<lb/>
素知上眷先生大懼即貽書淮中丞李修吾曰歸徳公<lb/>
來必奪吾位将何以備之此明知先生難進易退欲中<lb/>
丞傳此語於先生先生必趦趄不前也中丞乃力言先<lb/>
生忠實無他腸勸其同心輔政於是四明大憾中丞先<lb/>
生與山陰同召而山陰乃四明腹心随事媒孽先生先<lb/>
<pb n="KR4e0225_WYG_010-63b"/>
生初入閣即以沿途所見鑛税之害為上陳之越數日<lb/>
山陰語先生曰鑛税疏吾兩人宜再上先生曰告君有<lb/>
體有幾數日有兩疏無乃非體非幾乎山陰曰敝邑人<lb/>
口語不好便以伴食相加先生不上某當上先生不得<lb/>
巳乃復上疏上頗不悦曰我正向他他却不向我四明<lb/>
山陰聞之大喜中計久之先生乃謂四明山陰曰鑛税<lb/>
疏此時宜上矣四明曰雖上恐亦不看先生曰第具疏<lb/>
進當以時一日大雨如注先生謂兩臣曰今日乃是上<lb/>
<pb n="KR4e0225_WYG_010-64a"/>
疏之時兩臣曰何謂先生曰今日大雨吾輩宜素服躬<lb/>
到文華殿上之上必動心兩臣不得已同先生徃内臣<lb/>
驚問故先生曰有要事第對上言三閣臣皆素服冐雨<lb/>
在文華殿進疏上見疏果曰必有急事啟閲知為鑛税<lb/>
亦頗頷之不怒也長至日四明被論注籍先生與山陰<lb/>
詣宫門外叩首上賜飯小閣中命陳矩陪席先生見小<lb/>
内史往來竊聼無何又見持紙筆竊記者知是上意心<lb/>
念曰此時語勝奏疏多矣乃謂陳矩曰某一路來見鑛<lb/>
<pb n="KR4e0225_WYG_010-64b"/>
稅害百姓所不忍見再三疏請皇上未見允行陳矩蹙<lb/>
額曰誠然先生曰若説害百姓還是第二義矩曰百姓<lb/>
受害何謂第二義先生曰皇上受虧多了矩曰何謂也<lb/>
先生曰如今人家也要風水興旺今國家把名山大川<lb/>
都鑿破靈氣發洩盡了將來聖躬豈不受虧矩曰此利<lb/>
害真不小時山陰一語不發飯畢各謝恩而出陳矩復<lb/>
命上曰兩閣老有何語陳矩備述先生言上曰這話説<lb/>
得是闗係我身上的你去與沈先生説有甚培補法子<lb/>
<pb n="KR4e0225_WYG_010-65a"/>
替我補一補先生對曰名山大川靈氣發洩如何補得<lb/>
但急停了鑛安静久了靈氣自復便是培補的法子矩<lb/>
以復上㸃頭四明聞之恐先生獨收其功急令李九我<lb/>
代草一疏上之上怒又止久之始有停鑛分稅之㫖上<lb/>
有乳母號翼聖夫人者其夫為都督同知二品官也一<lb/>
日母三疏要令其姪承襲上傳㫖内閣准他先生曰都<lb/>
督同知非世襲官且姪不祔姑亦無姪襲之理票㫖兵<lb/>
部查例兵部覆無此例上謂夫人曰這箇人情他毎内<lb/>
<pb n="KR4e0225_WYG_010-65b"/>
閣不肯我也難做遂止又有真人張國祥自言皇孫誕<lb/>
生有祝禱功乞三代誥命且乞世襲詹事府主簿上亦<lb/>
傳㫖内閣准他先生具揭言皇孫誕生自是祖宗與皇<lb/>
上深仁厚澤結于天心故天降休美一道流何功之有<lb/>
皇上若念其祝禱微勤止可金帛酬賞國家名器豈宜<lb/>
濫與上曰也罷止賞二十兩幾表裏雲南税監楊榮為<lb/>
諸武弁所殺上震怒立命緹騎逮諸武臣先生即具揭<lb/>
首言祖宗取雲南艱難及其地方反側難定次開楊榮<lb/>
<pb n="KR4e0225_WYG_010-66a"/>
罪惡諸欵次言榮今被殺雖非國家法紀亦見聖徳入<lb/>
人之深其地不忍謀叛但殺首惡以一兩人正法即定<lb/>
矣若不速下處分漫遣官逮是速其反也上見揭怒解<lb/>
即罷遣逮沈四明以妖書謀危先生者百方幸上見素<lb/>
定屹不為動先生在閣以一木屏書天啓聖聰撥亂反<lb/>
治一望謹天戒二望恤民窮三望開言路四望發章奏<lb/>
五望補部院大僚六望補中外庻官七望起用廢棄八<lb/>
望照例考選九望釋放寃獄十望撤囘稅監毎晨列屏<lb/>
<pb n="KR4e0225_WYG_010-66b"/>
焚香祝天四明即買内監譛先生咒詛上一日忽遣人<lb/>
取先生屏覽之曰這如何呌做咒詛譛者曰牌上寫的<lb/>
不是他口裏咒的已又令譛先生穿大紅蟒衣潛往邊<lb/>
上看牆上令陳矩訪問矩明其誣而止嗟乎以皇上天<lb/>
聰天明使無申王沈朱諸奸亂之早用先生當何如哉<lb/>
夫天未欲平治天下也<lb/>
　　　竝封記事<lb/>
王錫爵以壬辰冬至京癸已正月忽傳有中官持御札<lb/>
<pb n="KR4e0225_WYG_010-67a"/>
至閣下錫爵獨袖歸私邸張位趙志皋随内相同至王<lb/>
邸禮垣都諫張貞觀亦至錫爵已擬二㫖其一云依明<lb/>
徳皇后抱妃子為子故事欲元子拜中宫為母其二則<lb/>
三王竝封也貞觀持二㫖示給事史孟麟未幾封王之<lb/>
㫖竟下次日刑科給事王如堅光祿寺丞王學曽涂杰<lb/>
朱維京上疏爭之又一日禮部主事顧允成張納陛工<lb/>
部主事岳元聲上疏爭之而六科掌印者李汝華張貞<lb/>
觀許𢎞綱史孟麟等同至朝房見錫爵錫爵曰竝封事<lb/>
<pb n="KR4e0225_WYG_010-67b"/>
部院大卿多以為是諸公又何言孟麟曰外廷俱諒老<lb/>
先生調停至意第祖宗二百年來東宫不待嫡元子不<lb/>
封王創有此㫖殊駭人耳錫爵曰東宫不待嫡某亦知<lb/>
之但皇上必欲如此元子不封王穆廟之封裕王何也<lb/>
曰世廟立太子而穆廟同日封裕王非以元子封王也<lb/>
封王非徽號之比今日所封之王即他日所之之國普<lb/>
天之下莫非元子之國以何國封元子乎錫爵乆之曰<lb/>
當如祖宗舊名孟麟曰又有可慮者元子冠婚在邇封<lb/>
<pb n="KR4e0225_WYG_010-68a"/>
王則當出居于王府冠婚皆以王禮行元子在外幼子<lb/>
居宫中老先生擔當得否錫爵語塞而罷次日如堅杰<lb/>
維京學曽俱邊衞充軍於是顧允成史孟麟張輔之于<lb/>
孔兼以同鄉見錫爵錫爵顧孔兼曰封王儀注已進未<lb/>
于曰未敢史曰國朝止有立太子儀注及封王儀注今<lb/>
以太子封王于郎中何敢進儀注錫爵曰皇上處置王<lb/>
給事等四人太重了史曰國家養士正為今日凡廷杖<lb/>
充軍謫官自是建言者分内老先生只要把事體端正<lb/>
<pb n="KR4e0225_WYG_010-68b"/>
諸公得罪甘心也錫爵曰吾已具揭救已而四人止為<lb/>
民顧允成等三人俱罰俸而竝封之事舉朝皆以為不<lb/>
可文武臣工各有疏爭大九卿且議輪畨伏闕錫爵不<lb/>
得已而反汗焉是舉也文臣中無疏者祭酒曽朝節也<lb/>
　　　毘陵歐陽守紀畧<lb/>
歐陽東鳳號宜諸湖廣濳江人以萬歴辛丑守常州故<lb/>
事新守到任五縣飾供帳所值千金公至盡撤還之自<lb/>
製布帷瓦器泊如也日費錢不滿百文積公用千金復<lb/>
<pb n="KR4e0225_WYG_010-69a"/>
龍城書院故址為先賢祠祀一郡鄉賢自延陵季子以<lb/>
下六十九人考其行事人者為傳頒布士庻使知仰止<lb/>
毎以春秋集五邑紳衿於祠中講學問政凡農桑水利<lb/>
人才賦役無不咨究而於激濁揚清抑強扶弱尤惓惓<lb/>
焉毎受訟詞數百紙非係風俗利害者不行其不行者<lb/>
必破所以如見肺腑皆以崇朝發出民無伺候之苦亦<lb/>
不敢易詞再訟亦不敢至當道越訴訟以大簡地方大<lb/>
窩大猾悉擒錮囹圄積年大盜滅贓逭罪官府莫能詰<lb/>
<pb n="KR4e0225_WYG_010-69b"/>
皆延訪得實以他事致法夙害悉袪嘗以聼訟時下縣<lb/>
解官銀至吏秤座右公㨿案批牘自若秤畢即曰第幾<lb/>
包銀何得獨重銖許驗之果然立抶吏人以為神朝廷<lb/>
忽下罷税之㫖邸報以已刻到府公不白當路即以己<lb/>
刻撤所部闗税當路來詰何以不俟明文公對曰大哉<lb/>
王言何明文如之救民水火寧緩須臾耶後㫖不果行<lb/>
而常郡之税獨得浹月之惠公喜讀書退食手不釋巻<lb/>
夜多不寐文移往來日至夕發不滯信宿接縉紳士人<lb/>
<pb n="KR4e0225_WYG_010-70a"/>
藹藹而正氣凛然人無敢干以私<lb/>
　先生原記二賢守其一為王鍾嵩事詳行狀中此不<lb/>
　復載<lb/>
　　家譜<lb/>
　　　譜序<lb/>
高攀龍曰吾作譜而滋懼也夫譜以譜其可知者已爾<lb/>
由可知者推而上之何如也祖也由不可知之祖推而<lb/>
上之何如也天也然則吾之一呼吸而在吾之親在也<lb/>
<pb n="KR4e0225_WYG_010-70b"/>
吾親之一呼吸而在吾之祖在也吾祖之一呼吸而在<lb/>
不可知之祖在也不可知之祖一呼吸而在天地始交<lb/>
之呼吸在也嗚呼嚴哉吾之身即親也即祖也即天也<lb/>
吾之兄弟吾之宗吾之族皆親也皆祖也皆天也是故<lb/>
君子之孝沒身焉而已無不孝也則無不敬也出於敬<lb/>
入於刑矣嗚呼嚴哉夫天與吾一呼吸也其感其應一<lb/>
呼吸也以為不信則祥之魚何以出於冰宗之竹何以<lb/>
笋於冬江之流何以湧於詩之舍諸如此者動於此應<lb/>
<pb n="KR4e0225_WYG_010-71a"/>
於彼如舍矢之及於鵠焉善者如是何怪不善者之必<lb/>
以誅而不聼耶今世人所求者富貴爾夫富貴善人之<lb/>
資不善人之刑也其出道也彌甚其入刑也彌酷葢昭<lb/>
昭於耳目之前人騖俄頃之欲而弗顧也悲夫是故君<lb/>
子一舉念而弗敢忘親一舉口而弗敢忘親一舉足而<lb/>
弗敢忘親懼其僇吾身以僇吾親也是故修諸心者謂<lb/>
之五徳修諸躬者謂之五事修諸世者謂之五常修此<lb/>
三者之謂敬之謂不忘其親也是故貴而可賤而可富<lb/>
<pb n="KR4e0225_WYG_010-71b"/>
而可貧而可壽而可夭而可險而可夷而可其順福也<lb/>
其不順非刑也君子弗畏也詩曰胡不相畏不畏於天<lb/>
夫豈其影響恍惚焉而直為此兢兢乎高攀龍曰嗚呼<lb/>
訂頑其至矣哉葢為天下萬世而譜其祖也<lb/>
　　　譜傳<lb/>
髙攀龍曰譜其弗可已矣夫譜以追往示來也人必有<lb/>
所自始家必有所自興起家之主必有異人者焉其子<lb/>
孫始未嘗不兢兢而後稍陵夷也禍敗所由來矣夫圖<lb/>
<pb n="KR4e0225_WYG_010-72a"/>
其終其始未有不慎也思其始其終未有不善也是故<lb/>
祖考思子孫可守無不慎之始子孫思祖考艱難無不<lb/>
善之終安危所係豈不大哉往余聞吾祖黃巖公事至<lb/>
纎悉也今已有若存若忘者焉况由此而之乎吾甚懼<lb/>
前者之弗著來者之無聞其於開承奚頼譜其弗可已<lb/>
也爰述家傳稍次其行事使後世得覽觀焉<lb/>
髙氏可知之祖自孟永公始聞之吾祖曰髙世居青城<lb/>
鄉世農其事無傳自孟永公始居邑東南隅贅福州守<lb/>
<pb n="KR4e0225_WYG_010-72b"/>
張公遯軒而字號亦不可考矣嗟乎士生治世耕田鑿<lb/>
井相忘帝力身没之日與化而徂夫亦身經兵戈之苦<lb/>
貴隱賤通不習文字使然遐哉邈矣一代之興幾於厥<lb/>
初生民之始也夫<lb/>
曰耕樂公諱如圭孟永子也好學能詩善清言生六男<lb/>
子曰羽曰翼曰綱曰習曰翰曰倫羽翰皆蚤卒倫出贅<lb/>
朱海家生卒缺𦵏龍山<lb/>
曰省軒公諱翼字鵬舉以字行耕樂公第二子也聞之<lb/>
<pb n="KR4e0225_WYG_010-73a"/>
吾祖曰其行己也敬而信以篤誼重於時縉紳先生推<lb/>
稱之娶鄒氏生二女長女字華馴為贅壻次女嫁陸繼<lb/>
初二室錢氏生子曰適後娶鮑氏生子曰遜公以宣徳<lb/>
丁未年生以成化乙巳年卒月日缺𦵏龍山葢攀龍於<lb/>
敝簏中得先世析箸書而重傷之也曰嗟乎昔之人艱<lb/>
難如此哉耕樂公既没鄒孺人秉家成化五年四月析<lb/>
諸子人受田十畝一牀一卓一廚一爐一釜一磨兄弟<lb/>
三人屋五楹而已至省軒公遂有田三百畝斯非善承<lb/>
<pb n="KR4e0225_WYG_010-73b"/>
善開者乎夫星星者培之其火傳焉涓涓者疏之其流<lb/>
衍焉惟善之積亦然是故君子思艱則善心生也豈獨<lb/>
稼穡之難哉<lb/>
曰雪樓公諱適字伯達省軒公長子也生九歳而省軒<lb/>
公疾革鮑孺人所生子曰遜者尚襁褓於是省軒公謂<lb/>
其贅壻華馴曰而念此兩孤一切户外事而勉之矣居<lb/>
久之華壻多耗蠧家人不堪鮑孺人乃柝産三令壻與<lb/>
二子受産埒而别建繇田授壻令應繇然壻益善蠧将<lb/>
<pb n="KR4e0225_WYG_010-74a"/>
挈所授繇田歸不為髙氏繇也於是胥訟之官卒還所<lb/>
授繇田二十五畝去當是時雪樓公且壯撫膺痛曰吾<lb/>
以蚤失怙故失學孺子可教矣葢指黃巖公也即開塾<lb/>
延師勤身治饔飱若饒有力者以奉其師黃巖公卒以<lb/>
此成學聲在諸生中藉甚授經於縉紳先生家縉紳先<lb/>
生聞雪樓公長者多大節願得交歡雪樓公曰吾布衣<lb/>
安能局促軒冕間避匿不見公性恬曠不屑細事亦不<lb/>
識世間人有何等機詐事喜飲酒充然自樂毎黄巖公<lb/>
<pb n="KR4e0225_WYG_010-74b"/>
自館舍歸省公必陳饋醑酒倚門待之父子相對飲輒<lb/>
醉醉輒相攜持或時俱仆地相扶大笑起雪樓公一日<lb/>
晨起若有人當前哦曰又上青山去青山千萬重公怪<lb/>
曰是何異邪無何病竟卒卒之年黃巖公舉於鄉十年<lb/>
矣黃巖公擇𦵏地乆不得可者得可者乃名青山也事<lb/>
固前定豈人力也哉公生於成化丙申九月初十日卒<lb/>
於嘉靖庚子十二月廿四日年六十五生男子三人女<lb/>
子二人<lb/>
<pb n="KR4e0225_WYG_010-75a"/>
嗚呼我高氏之起於儒也自黃巖公始矣黃巖公雪樓<lb/>
公長子也諱材字國文號静成七嵗能作偶句時有誣<lb/>
雪樓公者公願偕至縣庭令占句試之如響應令大竒<lb/>
賞與果餌筆紙為抶誣雪樓公者十歳能文以嘉靖辛<lb/>
卯舉鄉試為人剛果英邁重名節多智畧邑中有顯者<lb/>
奴笞一孝亷一文學於途諸孝亷文學譁甚求直於太<lb/>
守孝亷中有最辯口得顯者金中撓之公曰去敗羣者<lb/>
事乃濟乃計歸之而後力申大義諸奴皆伏辜既令黃<lb/>
<pb n="KR4e0225_WYG_010-75b"/>
巖有尚書黄綰有才名家累巨萬侵細民又為良知家<lb/>
言令至即稱門生惟所頤指紀綱之僕至令庭令為設<lb/>
便坐訟獄以意左右公初謁尚書尚書謬引上坐公即<lb/>
上坐公亦謂尚書何以教令尚書曰今學者大患好名<lb/>
如漢之黨人唐之清流是矣宋之名士盡於史嵩之一<lb/>
毒悲哉公曰固也即非清流究竟死死等耳以清流死<lb/>
不勝耶尚書黙然一日其僕大帽華衣直入令庭言事<lb/>
公曰若何為者褫其衣笞之民大喜皆起暴尚書諸不<lb/>
<pb n="KR4e0225_WYG_010-76a"/>
法事得數百牘公束之送尚書自為理盡反侵奪民田<lb/>
地尚書大窘令其子槖珍寶飾美姬至錫冀餌其家壞<lb/>
之計卒不行語具太學公傳而公治巖訟責主訟者凡<lb/>
獲姦猾數人𨽻之官詞事一不讐輒問誰為此以欺令<lb/>
也訟遂大簡盜責主捕者盜發過期不獲囚諸捕以次<lb/>
出捕捕盜盡乃出之盜屏息役責主田者以若干役𨽻<lb/>
若干田計田承役役乃均一年而庭可羅雀所携惟二<lb/>
蒼頭圖書蕭然以間引名士啜茗咏詩而已有顯者奪<lb/>
<pb n="KR4e0225_WYG_010-76b"/>
民地民訟之公驗果民地也第以二詩批牘曰一片青<lb/>
山一片金百年人有萬年心鴻溝未必常為限倐忽浮<lb/>
雲變古今踏遍青山山轉峩問山不語奈山何若無山<lb/>
下纍纍塚料得爭山人更多顯者慙而還民地一姦胥<lb/>
世掌軍籍為贋册誣民而匿其應解歳衣食之所從來<lb/>
久不可詰公一日忽入胥家破壁得真册所出入千家<lb/>
公立杖殺胥盡釋誣者即曰清勾無補軍伍起解大擾<lb/>
良民并焚其册又有無名册霍御史核之急里胥相連<lb/>
<pb n="KR4e0225_WYG_010-77a"/>
斃杖下公進曰奸弊誠有之今死杖下者非為奸者御<lb/>
史怒曰如令言何以清勾為公曰固也非所論於台昔<lb/>
方國珍聚烏合之衆㨿兹土高皇帝惡之盡籍為軍旋<lb/>
散亡此册在永樂時已不可問徒殘民無益御史愈怒<lb/>
曰如是盡令為政也頃之部使者魏公至御史告之故<lb/>
魏公曰令言是也御史乃喜一聼公六邑得無擾於是<lb/>
六邑民皆號公真鐵漢事不决爭願一得當公而倭且<lb/>
突至巖無城寇至公猶坐堂皇矢及案公曰去無之死<lb/>
<pb n="KR4e0225_WYG_010-77b"/>
此矣崔丞呼曰以公得民深出可拯民死掖公後壁出<lb/>
公乃募壯義數格殺賊公亦數數幾死持數日而吾衆<lb/>
集賊懼遁去公曰吾死矣而幸生乃今身吾有矣遂歸<lb/>
自公懸車至捐館凡二十有四年攀龍猶得十餘年見<lb/>
公不問生産不治宮室不近聲色不内寢不外遊不接<lb/>
賔客不事博奕不畜玩好不服華好衣服門不納僧道<lb/>
師巫俳優所居書齋三楹寢室三楹庭中時植百卉四<lb/>
壁瓶<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>纍纍者二泉也喜食蓮芰芋栗喜吟杜詩喜談<lb/>
<pb n="KR4e0225_WYG_010-78a"/>
古人節義事喜文中子言敝廬足庇風雨薄田足具饘<lb/>
粥讀書談道足以自樂時誦之輒摩腹長笑訓攀龍輩<lb/>
曰謹以養神勤以養志神完則志鋭志鋭則學成後攀<lb/>
龍遊海上鴈蕩諸山過巖肅拜公祠祠宇甚治香火嚴<lb/>
祠前居民爭指余曰此髙一合孫也余不解其語問父<lb/>
老則曰噫我公聼斷敏民以訟至持一合米事竟矣往<lb/>
有周太守者案無留牘民褁米半升結一訟人呼周半<lb/>
升而公加敏故號高一合又曰倭熾時有擒賊數人公<lb/>
<pb n="KR4e0225_WYG_010-78b"/>
訊之曰鮝商也胥奪吾金又誣吾盗公鞫出其槖千金<lb/>
即取鏹齅之氣鮝也問槖中裝幾何皆符公曰賊劫人<lb/>
金寧知數乎立釋之還其槖又曰倭去公有罰鍰千八<lb/>
百金吏白曰方多事此足自衞公曰吾不受人錢誰當<lb/>
受吾錢者悉輸之府又曰按察司都吏權最重守令媚<lb/>
事之巖有都吏休沐歸為人居間公怒曰汝吾民也何<lb/>
敢爾笞之十後公以倭事問勘適當吏吏乃謂其儕曰<lb/>
此一文不取縣令勿有所冀又曰台之倭自撤海船始<lb/>
<pb n="KR4e0225_WYG_010-79a"/>
海船者募閩人習倭者備倭人給異等餼倭平久舟兵<lb/>
卒以間輸倭貨至大姓得直且稱貸復往以為常而亦<lb/>
有遂緣為姦劫商舶者監司遽撤之諸大姓受輸貨見<lb/>
船撤遂罟其直不與黄尚書家為多諸兵無所歸又銜<lb/>
諸大姓又素習倭遂搆倭入寇我兵格殺倭往往有生<lb/>
擒舟兵者舟兵大言曰黄尚書令吾等來殺髙令公爾<lb/>
諸監司皆喜謂公曰尚書齮齕公乆此足報矣公曰豈<lb/>
有是哉彼自恨沒其直爾尚書聞之大慙服父老言細<lb/>
<pb n="KR4e0225_WYG_010-79b"/>
事不能悉志志其大者嗚呼人豈其以聲音笑貌強得<lb/>
者邪公生𢎞治戊午九月十一日卒于萬厯乙亥四月<lb/>
七日年七十八祀黄巖名宦𦵏惠山黄家灣生男子一<lb/>
人女子三人<lb/>
曰處士公名校字國明號静逸雪樓公次子也生後于<lb/>
黄巖公十八年浦孺人命黄巖公曰而弟也當視之子<lb/>
命公曰而兄也當視之父各受命惟謹及孺人卒而公<lb/>
稍稍愛宴遊黄巖公心患之而弗言公所居一堂一齋<lb/>
<pb n="KR4e0225_WYG_010-80a"/>
齋以舍客黄巖公第蚤起攜一書一茶椀坐齋中諸酒<lb/>
人與公往來者屨至户黃巖公輒作咯咯之聲酒人從<lb/>
壁隙窺之吐舌去信宿再至如之三至如之諸酒人大<lb/>
驚不復來公亦大窘不復出浹月公乃憬然悟曰吾知<lb/>
兄為我矣乃皆謝絶諸酒人纎嗇治生産米鹽瑣悉一<lb/>
切躬親之以其贏與里中交質為什一息黄巖公喜曰<lb/>
是其心有寄矣於後公時時誦曰非吾兄幾墮落當時<lb/>
只以口舌訓戒我無益也於是一禀法度非義弗蹈女<lb/>
<pb n="KR4e0225_WYG_010-80b"/>
翁楊虹橋者垂没以千金託公公曰我猶空中鳥翺翔<lb/>
飲啄自如千金入吾家吾入籠中矣以告黄巖公公曰<lb/>
甚善馮賈者以一盒子囊金珥來質其下格圅珠賈不<lb/>
知也質金竟去家人曰天與也公第笑謹藏之明年賈<lb/>
取質公迎謂曰君家有失乎賈曰然去年失珠幾遘禍<lb/>
謂竊珠者婢婢投溺幸不死公曰珠今日見君矣賈驚<lb/>
曰珠那得在此公令啓盒得珠賈願以半酬公曰吾欲<lb/>
得珠而取半邪賈泣拜祝曰願公獲福如珠纍纍公年<lb/>
<pb n="KR4e0225_WYG_010-81a"/>
四十有七無子黃巖公子太學公一人爾太學公且舉<lb/>
二子黃巖公謂公曰其少者可抱也公曰幸甚所抱即<lb/>
攀龍攀龍曰嗚呼先君子愛其子異乎人之愛其子也<lb/>
既不欲人言所抱子恐其子以為所抱子也無論他人<lb/>
不敢泄一語即大父不忍以此重傷其意大父屬纊謂<lb/>
先君子曰弟無憂弟有子足娯老也先君子歸呼攀龍<lb/>
摩其首曰兒真娯我老矣大父名諸孫曰希某希某名<lb/>
希良者攀龍也先君子恐其長而覺之易今名及攀龍<lb/>
<pb n="KR4e0225_WYG_010-81b"/>
成進士先君子棄養客以為言攀龍曰天乎吾罪當死<lb/>
吾不敢言之於存忍易之於沒乎太學公曰孺子言是<lb/>
吾以字行可矣故諱今諱也公以嘉靖三十四年十月<lb/>
與黄巖公析産而居一堂一齋一寢勝國時物也負郭<lb/>
田五十畝蚤作夜息程入量出食無二簋衣必三澣粒<lb/>
米束薪不妄狼戾毎歳春秋佳日一至泉上餘日未嘗<lb/>
出户平生未嘗競人一語未嘗負人一錢卒之日積千<lb/>
餘金攀龍不能務什一盡以買田今吾子孫一飲一食<lb/>
<pb n="KR4e0225_WYG_010-82a"/>
公勤生儉用之貽也嗚呼艱哉公生於正德丙子四月<lb/>
十五日卒於萬厯己丑六月十三日年七十有四𦵏於<lb/>
惠山黄家灣<lb/>
太學公初諱夢龍字德徴後以字行號繼成黄巖公子<lb/>
也以嘉靖丁亥五月二十一日生丙午補諸生庚戌黄<lb/>
巖公令巖公生二十四年矣即已佐大母浦孺人秉家<lb/>
一日巖有黄尚書子來謁筐篚仞於庭公心念曰聞尚<lb/>
書魚肉巖民豈其與吾父相暱而以好來邪必不然拒<lb/>
<pb n="KR4e0225_WYG_010-82b"/>
勿見尚書之子庭立三日而去居無何有大俠挾羙姝<lb/>
舍鄰舍私於蒼頭曰吾不重萬金得吳姬行路難相窘<lb/>
者數矣聞公子賢以一廛舍我願持千金為壽蒼頭艶<lb/>
之以告公公叱曰必盗也趣執之其人大驚遁去後蒼<lb/>
頭抵巖見尚書子於途所為大俠者其僕也乃大驚尚<lb/>
書為令押之急無以中令以公少年易中再計再不售<lb/>
黃巖公毎歎曰人須自立亦頼有賢子弟不者兩敗矣<lb/>
癸丑黄巖公遘倭變謝巖政歸甲寅浦孺人捐世當浦<lb/>
<pb n="KR4e0225_WYG_010-83a"/>
孺人時黄巖公固不問生産及孺人沒黄巖公謂公曰<lb/>
兒乃饒為家可寛我矣公自是一意治生甲子入太學<lb/>
旋棄歸凡奉黄巖公徜徉圖書花石間者二十年而公<lb/>
所謂治生第取交質什一然必躬親必誠信逺近樂就<lb/>
之家以是起暮年稍廣負郭田租入必先輸賦曰草莽<lb/>
中惟此為君臣之義脱國家一旦下赦令而家無可赦<lb/>
之逋乃良民也<lb/>
髙攀龍曰嗚呼吾髙氏自太學公而堂始三楹矣産始<lb/>
<pb n="KR4e0225_WYG_010-83b"/>
千算矣子始七矣公嘗以一裙示攀龍補紉二十年如<lb/>
僧衲而服之無斁所居一室窻紙第綴破裂未嘗易新<lb/>
諸節嗇多此類而視非已之有閉目摇指曰餉我禍矣<lb/>
攀龍成進士手書教曰事毋爭進讓人一步一步滋味<lb/>
也葢凛凛自持者沒其身焉公卒於萬厯丙申六月初<lb/>
一日𦵏惠山黄家灣配陸氏生女子二人二室邵氏生<lb/>
男子五人女子二人馮氏生男子一人女子一人呂氏<lb/>
生男子一人<lb/>
<pb n="KR4e0225_WYG_010-84a"/>
　　　内傳<lb/>
潘氏耕樂公中書公迪女𦵏龍山<hi>生卒缺</hi>
鄒氏省軒公𦵏明陽觀<lb/>
鮑氏省軒公繼室祔𦵏龍山<lb/>
錢氏省軒公二室生正綂丁卯二月初二日卒正德庚<lb/>
辰五月廿三日年七十三𦵏明陽觀<lb/>
浦氏諱潔父曰聼泉處士諱源母趙媼宋宗室女髙祖<lb/>
仁世為城南右族勝國末念天下將亂隱石塘山仁生<lb/>
<pb n="KR4e0225_WYG_010-84b"/>
昻昻生完完生處士能詩以成化戊戌十一月十一日<lb/>
孺人生歸雪樓公雪樓公幼孤家囓於強宗贅壻且盡<lb/>
公又豁落不屑細小以孺人拮据而起雪樓公嘗與里<lb/>
中少年為㑹諸少年輒提酒肉令雪樓公為具孺人恚<lb/>
曰天青日白各有生計婦不任此諸少年提酒肉去矣<lb/>
家人數十指男課樹牧女課績織無尸食者黃巖公四<lb/>
上公車最後雪樓公卒於家或議緩訃孺人正色曰父<lb/>
死而子乃冒進取邪亟返之彭城及黄巖公之官奉孺<lb/>
<pb n="KR4e0225_WYG_010-85a"/>
人行孺人曰令祿幾何而給衆口令吾隳家若隳官也<lb/>
及倭難突作人謂孺人若前知者天啓之也卒於嘉靖<lb/>
甲寅十二月二十日年七十有七其明年九月六日𦵏<lb/>
惠山黃家灣合雪樓公兆<lb/>
邵氏黃巖公𦵏明陽觀<lb/>
李氏黃巖公世居下田橋世有資父曰桂軒公諱官黄<lb/>
巖公既娶邵孺人生二女孺人繼之當是時浦太孺人<lb/>
持家嗃嗃孺人柔身屏氣事之無忤也與黃巖公相莊<lb/>
<pb n="KR4e0225_WYG_010-85b"/>
如賔公外寢間一見孺人問眠食無恙去矣孺人性坦<lb/>
率飲食衎衎時呼諸孫果餌啖之自娯樂也生𢎞治甲<lb/>
子七月三日卒隆慶壬申六月十五日年六十有九合<lb/>
黄巖公𦵏惠山黃家灣<lb/>
朱氏處士公居唐干父慎齋公諱士冕母錢氏孺人年<lb/>
十九而歸處士公無何而公遘疾生育道絶孺人蕭然<lb/>
一室垂五十年若弗知也浦太孺人秉家則嚴事太孺<lb/>
人曰取無忤足矣已處士公秉家則嚴事處士公曰取<lb/>
<pb n="KR4e0225_WYG_010-86a"/>
無忤足矣計日而績計月而織盛暑隆寒不輟攀龍生<lb/>
彌月而孺人抱之於是孺人四十有六矣葢攀龍有識<lb/>
而後知孺人之異也往先君子竒愛攀龍即不忍泄本<lb/>
生一字而孺人以間見太學公輒謝淚蘇蘇然攀龍固<lb/>
不辨作何語也及攀龍有室孺人則曰孺子且長毋闕<lb/>
於所生常以身翼蔽令歳時得見所生父母孺人即自<lb/>
用一錢必徘徊曰且止及攀龍讀書需書直欣然曰錢<lb/>
政以易書爾攀龍既舉於鄉孺人家有訟舅氏謂攀龍<lb/>
<pb n="KR4e0225_WYG_010-86b"/>
必直我於令以告孺人孺人曰毋而處子也奈何以面<lb/>
孔向人攀龍曰固舅氏也孺人笑曰而以舅氏必直乎<lb/>
直奚須而直嗚呼此何等心目耶孺人生以正德丁丑<lb/>
七月二十七日卒以萬厯甲申十月初一日年六十有<lb/>
八𦵏黄家灣與處士公合兆<lb/>
陸氏太學公陳胡公之裔入國朝有永寧者舉賢能永<lb/>
寧生民表民表生席席生禎禎生綸曰營川公貢於鄉<lb/>
母曰邵營川公與黄巖公相歡俱娠則約曰男女偶者<lb/>
<pb n="KR4e0225_WYG_010-87a"/>
必為婚果偶而委禽是為陸孺人孺人既有兩女而弗<lb/>
子於是邵令人歸孺人辟寢一室曰飲則飲曰食則食<lb/>
恬然也撫諸子及婦欣欣相諧沒其身此可以觀德矣<lb/>
生嘉靖丁亥六月初六日卒萬厯丙申三月廿六日𦵏<lb/>
青山<lb/>
邵氏太學公二室令人婉孌委蛇毎太學公有所發怒<lb/>
令人劑之微言公遽歡生五子二女劬何如也乃不有<lb/>
其子一日之享天乎何及矣生嘉靖癸卯五月廿六日<lb/>
<pb n="KR4e0225_WYG_010-87b"/>
卒萬厯乙酉八月二日年四十三𦵏青山<lb/>
　　或曰子言凡垂世以益世也高子自譜其家兼及<lb/>
　　内傳于世何與龍正應曰高氏自黄巖公以前樸<lb/>
　　遫農家不習文采殆有不傳之隱懿乎黃巖公以<lb/>
　　後則高節大畧自淑淑人之概大抵表見而業亦<lb/>
　　漸隆其起家葢與德相為凖量又世得内助有隕<lb/>
　　自天所從來逺矣人之欲傳其先也徃往求文章<lb/>
　　家而後世信文章家之傳人祖先也豈若信仁人<lb/>
<pb n="KR4e0225_WYG_010-88a"/>
　　之自傳其先也哉讀高氏譜知長勤長約長正之<lb/>
　　門必挺大良則動天下為祖父者之心何限又見<lb/>
　　髙氏之先多躬耕女紅耳而一嘉言一懿行莫不<lb/>
　　托其後賢以炳於丹青垂於無疆則天下為子若<lb/>
　　孫者之心又從而動矣奚而非益世也<lb/>
　　家訓<hi>二十一條</hi>
吾人立身天地間只思量作得一箇人是第一義餘事<lb/>
都沒要緊作人的道理不必多言只看小學便是依此<lb/>
<pb n="KR4e0225_WYG_010-88b"/>
作去豈有差失從古聰明睿知聖賢豪傑只于此見得<lb/>
透下手蚤所以其人千古萬古不可磨滅聞此言不信<lb/>
便是凡愚所宜猛省<lb/>
作好人眼前覺得不便宜總算來是大便宜作不好人<lb/>
眼前覺得便宜總算來是大不便宜千古以來成敗昭<lb/>
然如何迷人尚不覺悟真是可哀吾為子孫發此真切<lb/>
誠懇之語不可草草看過<lb/>
吾儒學問主于經世故聖賢教人莫先窮理道理不明<lb/>
<pb n="KR4e0225_WYG_010-89a"/>
有不知不覺墮于小人之歸者可畏可畏窮理雖多方<lb/>
要在讀書親賢小學近思錄四書五經周程張朱語錄<lb/>
性理綱目所當讀之書也知人之要在其中矣<lb/>
取人要知聖人取狂狷之意狂狷皆與世俗不相入然<lb/>
可以入道若憎惡此等人便不是好消息所與皆庸俗<lb/>
人己未有不入于庸俗者出而用世便與小人相暱與<lb/>
君子為讐最是大利害處不可輕看吾見天下人坐此<lb/>
病甚多以此知聖人是萬世法眼<lb/>
<pb n="KR4e0225_WYG_010-89b"/>
不可專取人之才當以忠信為本自古君子為小人所<lb/>
惑皆是取其才小人未有無才者<lb/>
以孝弟為本以忠義為主以亷潔為先以誠實為要<lb/>
臨事讓人一步自有餘地臨財放寛一分自有餘味<lb/>
善須是積今日積明日積積小便大一念之差一言之<lb/>
差一事之差有因而䘮身亡家者豈可不畏也<lb/>
愛人者人恒愛之敬人者人恒敬之我惡人人亦惡我<lb/>
我慢人人亦慢我此感應自然之理切不可結怨于人<lb/>
<pb n="KR4e0225_WYG_010-90a"/>
結怨于人譬如服毒其毒日乆必發但有小大遲速不<lb/>
同耳人家祖宗受人欺侮其子孫傳説不忘乗時遘㑹<lb/>
終須報之彼我同然出爾反爾豈可不戒也<lb/>
言語最要謹慎交遊最要審擇多説一句不如少説一<lb/>
句多識一人不如少識一人若是賢友愈多愈好只恐<lb/>
人才難得知人實難耳語云要作好人須尋好友引酵<lb/>
若酸那得甜酒又云人生䘮家亡身言語占了八分皆<lb/>
格言也<lb/>
<pb n="KR4e0225_WYG_010-90b"/>
見過所以求福反已所以免禍常見已過常向吉中行<lb/>
矣自認為是人不好再開口矣非是為横逆之來姑且<lb/>
自認不是其實人非聖人豈能盡善人來加我多是自<lb/>
取但肯反求道理自見如此則吾心愈細宻臨事愈精<lb/>
詳一番經歴一番進益省了幾多氣力長了幾多識見<lb/>
小人所以為小人者只見别人不是而已<lb/>
人家有體面崖岸之説大害事家人惹事直者置之曲<lb/>
者治之而已往往為體面立崖岸曲䕶其短力直其事<lb/>
<pb n="KR4e0225_WYG_010-91a"/>
此乃自傷體面自毁崖岸也長小人之志生不測之變<lb/>
多繇于此<lb/>
世間惟財色二者最迷惑人最敗壊人故自妻妾而外<lb/>
皆為非已之色淫人妻女妻女淫人夭壽折福殃留子<lb/>
孫皆有明驗顯報少年當竭力保守視身如白玉一失<lb/>
脚即成粉碎視此事如鴆毒一入口即立死須臾堅忍<lb/>
終身受用一念之差萬劫莫贖可畏哉可畏哉古人甚<lb/>
禍非分之得故貨悖而入亦悖而出吾見世人非分得<lb/>
<pb n="KR4e0225_WYG_010-91b"/>
財非得財也得禍也積財愈多積禍愈大往往生出異<lb/>
常不肖子孫作出無限醜事資人笑話層見疊出於耳<lb/>
目之前而不悟悲夫吾試静心思之淨眼觀之凡宫室<lb/>
飲食衣服器用受用得有數朴素些有何不好簡淡些<lb/>
有何不好人心但從欲如流往而不返耳轉念之間毎<lb/>
日當省不省者甚多日減一日豈不瀟灑快活但力持勤<lb/>
儉兩字終身不取一毫非分之得泰然自得衾影無怍<lb/>
不勝于穢濁之富百千萬倍耶<lb/>
<pb n="KR4e0225_WYG_010-92a"/>
人生爵位自是分定非可營求只看得義命二字透落<lb/>
得作箇君子不然空汚穢清淨世界空玷辱清白家門<lb/>
不如窮簷蔀屋田夫牧子老死而人不聞者反免得出<lb/>
一畨大醜也<lb/>
士大夫居間得財之醜不減於室女踰牆從人之羞流<lb/>
俗滔滔恬不為怪者只是不曾立志要作人若要作人<lb/>
自知男女失節總是一般<lb/>
人身頂天立地為綱常名教之寄甚貴重也不自知其<lb/>
<pb n="KR4e0225_WYG_010-92b"/>
貴重少年比之匪人為賭博宿娼之事清夜睨而自視<lb/>
成何面目若以為無傷而不羞便是人家下流子弟甘<lb/>
心下流又復何言<lb/>
捉人打人最是惡事最是險事未必便至於死但一捉<lb/>
一打或其人不幸遘病死或因别事死便不能脱然無<lb/>
累保身保家戒此為要極不堪者自有官法自有公論<lb/>
何苦自蹈危險耶况自家人而外鄉黨中與我平等豈<lb/>
可以貴賤貧富強弱之故妄凌辱人乎家人違犯必令<lb/>
<pb n="KR4e0225_WYG_010-93a"/>
人扑責决不可拳打脚踢暴怒之下有失戒之戒之<lb/>
古語云世間第一好事莫如救難憐貧人若不遭天禍<lb/>
舍施能費幾文故濟人不在大費已財但以方便存心<lb/>
殘羮剰飯亦可救人之飢敝衣敗絮亦可救人之寒酒<lb/>
筵省得一二品餽贈省得一二器少置衣服一二套省<lb/>
去長物一二件切切為貧人算計存些贏餘以濟人急<lb/>
難去無用可成大用積小惠可成大徳此為善中一大<lb/>
功課也<lb/>
<pb n="KR4e0225_WYG_010-93b"/>
少殺生命最可養心最可惜福一般皮肉一般痛苦物<lb/>
但不能言耳不知其刀俎之間何等苦惱我却以日用<lb/>
口腹人事應酬畧不為彼思量豈復有仁心乎供客勿<lb/>
多餚品兼用素菜切切為生命算計稍可省者便省之<lb/>
省殺一命於吾心有無限安處積此仁心慈念自有無<lb/>
限玅處此又為善中一大功課也<lb/>
有一種俗人如傭書作中作媒唱曲之類其所知者勢<lb/>
利所談者聲色所就者酒食而已與之綢繆一妨人讀<lb/>
<pb n="KR4e0225_WYG_010-94a"/>
書之功一消人髙明之意一浸淫漸漬引入于不善而<lb/>
不自知所謂便辟側媚也為損不小急宜警覺<lb/>
人失學不讀書者但守太祖髙皇帝聖諭六言孝順父<lb/>
母尊敬長上和睦鄉里教訓子孫各安生理毋作非為<lb/>
時時在心上轉一過口中念一過勝於誦經自然生長<lb/>
善根消沉罪過在鄉里中作箇善人子孫必有興者各<lb/>
尋一生理專專守而勿變自各有遇於毋作非為内尤<lb/>
要痛戒嫖賭告狀此三者不讀書人尤易犯破家䘮身<lb/>
<pb n="KR4e0225_WYG_010-94b"/>
尤速也<lb/>
　　或曰髙子學修入微至作家訓皆淺近語何故龍<lb/>
　　正應曰此文公著小學之心也人少而能守小學<lb/>
　　之事然後其長也可以知大學之道葢有繩趨尺<lb/>
　　步而不能窮神知化者矣若早軼於繩尺則垢穢<lb/>
　　滿身何從而遊廣大精微之奥乎非惝怳而無依<lb/>
　　必口耳而不實斯訓也㧞少壯於下流亦坊老大<lb/>
　　於作偽不曰逺以深乎先生又慮世久族多未必<lb/>
<pb n="KR4e0225_WYG_010-95a"/>
　　皆為士類鄙詞諺語時或引用士人觀此亦足助<lb/>
　　警省農工商賈聼此亦足保身家微僅為可見子<lb/>
　　孫計直為無窮不可見之子孫計又為天下凡有<lb/>
　　子孫者通計也不曰逺以深乎<lb/>
　　附雜訓<hi>五條</hi>
　　　戒貪享用<lb/>
受些窮光景毎事節省儘過得凡臨事着一苟字便壊<lb/>
自身享用着一苟字便安吾一生得此力<lb/>
<pb n="KR4e0225_WYG_010-95b"/>
　　　朂赴講㑹<hi>京師寄回</hi>
到東林最可入頭大衆㑹集時滿堂肅然此時黙坐澄<lb/>
心看有妄想也無聼歌詩時看有妄想也無妄想一寂<lb/>
即是真心真昧成妄妄醒成真一反覆間耳得此意到<lb/>
東林實做工夫方不做了人事久之其味無窮受用無<lb/>
盡<lb/>
　　　朂早做静功<hi>京師寄回</hi>
吾在此全靠平日静功少年不學老無受用汝輩念之<lb/>
<pb n="KR4e0225_WYG_010-96a"/>
静功非三四十年静不來何者精神一向外馳不為汝<lb/>
收拾矣事多苦拂意苦有疾病苦到老死苦益不可言<lb/>
静而見道此等苦皆無之汝輩急做工夫受些口訣不<lb/>
然此事無傳矣天下惟此事父不能傳之子以身不經<lb/>
歴者言不相入即終日言之如不聞也<lb/>
　　　為長孫永厚書扇<lb/>
朱夫子曰為善最樂讀書便佳只此二句知其味便是<lb/>
天下大福人少年欲知為善又必繇讀書朱子又曰闗<lb/>
<pb n="KR4e0225_WYG_010-96b"/>
了門閉了户把截四路頭正讀書時也何謂四路頭人<lb/>
心紛擾要長要短皆是路頭須自一切斷絶養心莫善<lb/>
於寡欲件件看破都沒要𦂳件件寡去寡之又寡以至<lb/>
於無則此心空明靈妙人品自高文章自妙此為善讀<lb/>
書之本<lb/>
　　　為仲孫永清書讀書樂因題其後<lb/>
昔人有言閉户擁書不羡南面王樂其樂讀書如此若<lb/>
尋行數墨而已何以見其樂哉<lb/>
<pb n="KR4e0225_WYG_010-97a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0225_WYG_010-97b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　髙子遺書巻十<lb/>
</p>
<p>
</p>
  </div>
</body>
</text>
</TEI>
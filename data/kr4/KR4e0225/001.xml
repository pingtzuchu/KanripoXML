<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>高子遺書卷一</head>
    <p>
<pb n="KR4e0225_WYG_001-1a"/>
欽定四庫全書<lb/>
　高子遺書卷一　　　　　明　高攀龍　撰<lb/>
　　語<hi>一百八十二則</hi>
學必繇格物而入<lb/>
有物必有則則者至善也窮至事物之理窮至於至善<lb/>
　處也<lb/>
格物是隨事精察物格是一以貫之<lb/>
大學不是無主意的學問明德親民止至善主意也格<lb/>
<pb n="KR4e0225_WYG_001-1b"/>
　者格此<lb/>
人心之靈莫不有知良知也因其已知而益窮之至乎<lb/>
　其極致良知也<lb/>
格物不至極處多以毫釐之差成千里之謬<lb/>
格致至一旦豁然知性矣<lb/>
纔知反求諸身是真能格物者也<lb/>
千變萬化有一不起化於身者乎千病萬痛有一不起<lb/>
　病於身者乎此處看得透謂之格物謂之知本故曰<lb/>
<pb n="KR4e0225_WYG_001-2a"/>
　此謂知本此謂知之至也<lb/>
或曰修身為本有何難知而須物格知至曰莫輕看了<lb/>
　世間迷謬顛倒都緣這些子不透<lb/>
曰自天子至於庶人盡乎人矣曰壹是盡乎事矣而皆<lb/>
　以修身為本實信得則易簡而天下之理得矣<lb/>
格物愈博則歸本愈約明則誠也<lb/>
窮理者格物也知本者物格也窮理一本而萬殊知本<lb/>
　萬殊而一本<lb/>
<pb n="KR4e0225_WYG_001-2b"/>
學者以知至為悟不悟不足以為學故格物為要<lb/>
程子曰不知格物而欲意誠心正身修未有能中於理<lb/>
　者古今學者之病大率在此<lb/>
朱子曰欲誠意者必先格致然後理明心一所發自然<lb/>
　真實不然則正念方萌而私意隨起亦非力之所能<lb/>
　制也又曰知有不至即其不至之處惡必藏焉以為<lb/>
　自欺之主又曰格致比治平則格致事似小然打不<lb/>
　透病痛却大無進步處治平規模雖大然縱有未盡<lb/>
<pb n="KR4e0225_WYG_001-3a"/>
　病痛却小皆至到之言也<lb/>
無工夫則為私欲牽引於外有工夫則為意念束縛於<lb/>
　中故須物格知至誠正乃可言也<lb/>
孟子七篇句句是格物而性善又是格物第一義知到<lb/>
　性善方是物格孟子説聖人人倫之至又説不堯不<lb/>
　舜便賊君賊民聖人人倫之至豈人人可為人不為<lb/>
　聖人豈便至賊君賊民不知人倫之至處正是人人<lb/>
　可能處乃人之性也所謂仁也出乎此即是不仁中<lb/>
<pb n="KR4e0225_WYG_001-3b"/>
　間更無站立處所謂窮至事物之理者如此<lb/>
朱子謂人之所以為學心與理而已學者必黙識此心<lb/>
　之靈而端莊靜一以存之知有萬物之理而學問思<lb/>
　辨以窮之此聖學之全也論者以為分心與理為二<lb/>
　不知學者病痛皆緣分心與理為二朱子正欲一之<lb/>
　反謂其二之惑之不可解久矣<lb/>
朱子曰致知格物只是一事格物以理言也致知以心<lb/>
　言也繇此觀之可見物之格即知之至而心與理一<lb/>
<pb n="KR4e0225_WYG_001-4a"/>
　矣今人説著物便以為外物不知不窮其理物是外<lb/>
　物物窮其理理即是心故魏莊渠曰物格則無物矣<lb/>
　此語可味也<lb/>
古本大學説格物本自明白曰此謂知本此謂知之至<lb/>
　也只緣以此二語為錯簡故格物遂成聚訟然程朱<lb/>
　工夫原不異本㫖何以不曰此謂物格此謂知之至<lb/>
　而曰此謂知本此謂知之至曰格物而不知本不謂<lb/>
　物格知本之謂物格故知本之謂知至<lb/>
<pb n="KR4e0225_WYG_001-4b"/>
萬變皆在人執一毫我不得萬化皆在身求一毫人不<lb/>
　得此處透真格物矣<lb/>
學有無窮工夫心之一字乃大總括心有無窮工夫敬<lb/>
　之一字乃大總括<lb/>
心無一事之謂敬<lb/>
整齊容貌心便一合内外之道<lb/>
儼若思而已無纎毫事也<lb/>
無適自然有主不假安排<lb/>
<pb n="KR4e0225_WYG_001-5a"/>
千聖萬賢只一敬字做成<lb/>
性不可言聖人以仁義禮智言之心不可言聖人以敬<lb/>
　言之<lb/>
不知敬之即心而欲以敬存心不識心亦不識敬<lb/>
人之生也直敬以直内而已人之生也直本體也敬以<lb/>
　直内工夫也<lb/>
無妄之謂誠無適之謂敬有適皆妄也<lb/>
程子曰主一者謂之敬一者謂之誠主則有意在是誠<lb/>
<pb n="KR4e0225_WYG_001-5b"/>
　者本體也敬者工夫也不識誠亦不識敬不識敬亦<lb/>
　不識誠<lb/>
主一之謂敬無適之謂一人心如何能無適故須窮理<lb/>
　識其本體所以明道曰學者須先識仁識得仁體以<lb/>
　誠敬存之而已故居敬窮理只是一事<lb/>
識得仁體以誠敬存之存之之道必有事焉而勿正心<lb/>
　勿忘勿助長未嘗費纎毫之力可謂明白矣今之重<lb/>
　攝持者惟恐不須防檢等語開恣肆之端重解悟者<lb/>
<pb n="KR4e0225_WYG_001-6a"/>
　惟恐誠敬存之之語滋拘滯之弊何耶<lb/>
朱子立主敬三法伊川整齊嚴肅上蔡常惺惺和靖其<lb/>
　心收斂不容一物言敬者總不出此然常惺惺其心<lb/>
　收斂一著意便不是蓋此心神明難犯手勢惟整齊<lb/>
　嚴肅有妙存焉未嘗不惺惺未嘗不收斂内外卓然<lb/>
　絶不犯手也<lb/>
物格知至實見得天人一古今一聖凡一内外一主一<lb/>
　工夫自妙矣<lb/>
<pb n="KR4e0225_WYG_001-6b"/>
人心放他自繇不得<lb/>
心中無絲髪事此為立本<lb/>
理不明故心不靜心不靜而别為法以寄其心者皆害<lb/>
　心者也<lb/>
孔子操則存四句畫出人心惟危道心惟微真像<lb/>
呉康齋曰心是活物涵養不熟不免摇動只常常安頓<lb/>
　在書上庶不為外物所勝安頓二字大有害儒者不<lb/>
　徹性命大率繇此於摇動處正好下工夫尋向上去<lb/>
<pb n="KR4e0225_WYG_001-7a"/>
　也<lb/>
人心戰戰兢兢故坦坦蕩蕩何也以心中無事也試想<lb/>
　臨深淵履薄冰此時心中還著得一事否故如臨如<lb/>
　履所以形容戰戰兢兢必有事焉之象實則形容坦<lb/>
　坦蕩蕩澄然無事之象也<lb/>
一念靈明照耀今古然人心所覺以為歴歴分明者非<lb/>
　真明也是有意焉時起時滅者也真明者其明命乎<lb/>
　古人顧諟蓋實體如是非見也有見則妄矣<lb/>
<pb n="KR4e0225_WYG_001-7b"/>
此心廣大無際常人局於形囿於氣縛於念蔽於欲故<lb/>
　不能盡盡心則知性知性則知天天無際性無際心<lb/>
　無際一而已矣<lb/>
程子曰天人本無二人只緣有此形體與天便隔一層<lb/>
　除却形體渾是天也形體如何除得但克去有我之<lb/>
　私便是除也愚謂真知天自是形體隔不得觀天地<lb/>
　則知身心天包地外而天之氣透於地中地在天中<lb/>
　而地之氣皆天之氣心天也身地也天依地地依天<lb/>
<pb n="KR4e0225_WYG_001-8a"/>
　天地自相依倚心依身身依心身心自相依倚剛柔<lb/>
　相摩如此纔著意便不是<lb/>
天在人身為天聰天明為良知良能率其自然便是道<lb/>
　參不得絲毫人為<lb/>
六經皆聖人傳心明經乃所以明心明心乃所以明經<lb/>
　明經不明心者俗儒也明心不明經者異端也<lb/>
無雜念慮即真精神去其本無即吾固有<lb/>
白沙曰千休千處得一念一生持若非千休亦無一念<lb/>
<pb n="KR4e0225_WYG_001-8b"/>
當得大忿懥大恐懼大憂患大好樂而不動乃真把柄<lb/>
　也<lb/>
心即精神不外馳即内凝有意凝之反梏之矣<lb/>
心要在腔子裏是在中之義不放於外便是在中非有<lb/>
　所著也故明道説未發之中停停當當直上直下此<lb/>
　中之象也出則不是放之謂也物各付物便是不出<lb/>
　來不放之謂也<lb/>
朱子曰滿腔子是惻隱之心是就人身上指出此理充<lb/>
<pb n="KR4e0225_WYG_001-9a"/>
　塞處最為親切朱子發明程子之言亦最親切矣蓋<lb/>
　天地之心充塞於人身者為惻隱之心人心充塞天<lb/>
　地者即天地之心人身一小腔子天地即大腔子也<lb/>
仁不能守之未仁也仁則安故云守<lb/>
必有事焉是集義集義是直養操則存者必有事之<lb/>
　謂舍則亡者忘之謂也<lb/>
人之生也直本體也以直養而無害工夫也<lb/>
人與物同一氣也惟人能集義養得此氣浩然其體則<lb/>
<pb n="KR4e0225_WYG_001-9b"/>
　與道合其用莫不是義故曰配義與道<lb/>
孟子心之官則思思則虚靈不昧之謂思是心之睿於<lb/>
　心為用著事之思又是思之用也<lb/>
動則著事靜則著空無有是處<lb/>
一念反求此反求之心即道心也更求道心轉無交涉<lb/>
須知動心最可恥心至貴也物至賤也奈何貴為賤役<lb/>
知言則知道氣自浩然浩然之氣即天也天不動故孟<lb/>
　子不動心在善養浩然之氣若不知天欲此心作得<lb/>
<pb n="KR4e0225_WYG_001-10a"/>
　主定如何可得<lb/>
明道曰人心必有所止無則聽於物此不動心之道也<lb/>
心是定他不得的越要定他越不可定惟是止於事則<lb/>
　自定物各付物之謂也格物者格知物則各還其則<lb/>
　物各付物也<lb/>
不以天明心心不可得而明也不以心明天天不可得<lb/>
　而明也<lb/>
心之仁如目之明耳之聰目本明耳本聰心本仁本體<lb/>
<pb n="KR4e0225_WYG_001-10b"/>
　也明者還其明聰者還其聰仁者還其仁工夫也<lb/>
何以謂心本仁仁者生生之謂天只是一箇生故仁即<lb/>
　天也天在人身為心故本心為仁其不仁者心蔽於<lb/>
　私非其本然也<lb/>
人身内外皆天也一呼一吸與天相灌輸其死也特脱<lb/>
　其闔闢之樞紐而已天未嘗動也<lb/>
欲竝生哉昆蟲草木不可自我摧折<lb/>
朱子謂學者半日靜坐半日讀書如此三年無不進者<lb/>
<pb n="KR4e0225_WYG_001-11a"/>
　嘗驗之一兩月便不同學者不作此工夫虚過一生<lb/>
　殊可惜<lb/>
惟天理至靜<lb/>
濂溪主靜主於未發也<lb/>
主靜之學要在慎動<lb/>
言動一差虚明無事中如水著鹽如麵著油欲靜而不<lb/>
　可得人生無穿窬之事則無穿窬之夢非禮不動皆<lb/>
　如不為穿窬心自靜矣<lb/>
<pb n="KR4e0225_WYG_001-11b"/>
靜中看工夫動中看本體工夫未是靜中作主不得本<lb/>
　體未真動中作主不得<lb/>
工夫不密在本體不徹本體不徹又在工夫不密<lb/>
學無動靜其初靜以澄之至不緣境而靜不緣境而動<lb/>
　乃真靜也<lb/>
靜如是動不如是者氣靜也靜如是動亦如是者理靜<lb/>
　也<lb/>
理靜者理明欲淨胸中廓然無事而靜也氣靜者定久<lb/>
<pb n="KR4e0225_WYG_001-12a"/>
　氣澄心氣交合而靜也理明則氣自靜氣靜理亦明<lb/>
　兩者交資互益以理氣本非二故黙坐澄心體認天<lb/>
　理為延平門下至教也若徒以氣而已動即失之何<lb/>
　益哉<lb/>
黙坐澄心體認天理者謂黙坐之時此心澄然無事乃<lb/>
　所謂天理也要於此時黙識此體云爾非黙坐澄心<lb/>
　又别有天理當體認也<lb/>
但自黙觀吾性本來清淨無物不可自生纏擾吾性本<lb/>
<pb n="KR4e0225_WYG_001-12b"/>
　來完全具足不可自疑虧欠吾性本來蕩平正直不<lb/>
　可自作迂曲吾性本來廣大無垠不可自為局促吾<lb/>
　性本來光明照朗不可自為迷昧吾性本來易簡直<lb/>
　截不可自增造作<lb/>
顯諸仁即體即用藏諸用即用即體<lb/>
道有體用焉其用可見而其體難明其體可明而其用<lb/>
　難盡故君子致知力行必交勉也<lb/>
復以自知所謂獨也不逺復所謂慎獨也<lb/>
<pb n="KR4e0225_WYG_001-13a"/>
朱子曰必因其已發而遂明之省察之法也吾則曰必<lb/>
　因其未發而遂明之體認之法也其體明其用益明<lb/>
　矣<lb/>
真知天命可畏是真慎獨<lb/>
龜山曰天理即所謂命知命只事事循天理而已言命<lb/>
　者惟此語最盡<lb/>
式和民則順帝之則有物有則動作禮義威儀之則皆<lb/>
　天理之自然非人所為聖賢傳心之學在此<lb/>
<pb n="KR4e0225_WYG_001-13b"/>
其實無一事不要惹事<lb/>
因物付物者萬變皆在人其實無一事也此程門心法<lb/>
　之要<lb/>
在物為理處物為義因物付物之謂也<lb/>
有物有則之謂在物為理因物付物之謂處物為義<lb/>
儒者之學只天理二字最微可以自詣而難於名言明<lb/>
　道津津言之伊川晦翁皆體到至處<lb/>
窮理者天理也天然自有之理人之所以為性天之所<lb/>
<pb n="KR4e0225_WYG_001-14a"/>
　以為命也在易則為中正聖人卦卦拈出示人此處<lb/>
　有毫釐之差便不是性學<lb/>
門人厚葬何以為不可使門人為臣何以為欺天只此<lb/>
　二事可體認天理春秋一書無一事不是此理也<lb/>
天理既明如權衡設而不可欺以輕重如度量設而不<lb/>
　可欺以長短合此則是不合此則非以此好惡以此<lb/>
　用舍以此刑賞<lb/>
易簡而理得矣中庸其至矣乎聖人示人竭盡無餘天<lb/>
<pb n="KR4e0225_WYG_001-14b"/>
　理於此而見<lb/>
朱子曰天地間自有一定不易之理不容毫髮意思安<lb/>
　排不容毫髮意見夾雜自然先聖後聖若合符節此<lb/>
　究竟處也所謂天理者如此<lb/>
一念反躬便是天理故曰不能反躬天理滅矣<lb/>
問知覺之心與義理之心何如朱子曰纔知覺義理便<lb/>
　在此纔昏便不見了又曰提醒處便是天理更别無<lb/>
　天理繇此觀之人心明即是天理不可騎驢覓驢<lb/>
<pb n="KR4e0225_WYG_001-15a"/>
見衰冕與瞽者何以必作必趨見負版者何以必式入<lb/>
　公門何以鞠躬割不正席不正何以不食不坐有安<lb/>
　排乎則非聖人無安排乎豈非無隱乎爾<lb/>
擇善擇其天然不巳者而已固執執其人為不參者而<lb/>
　已<lb/>
朱子謂孟子道性善是第一義若信得及直下便是聖<lb/>
　賢學者信關最難過此關不過雖知可欲之善亦若<lb/>
　存若亡而已<lb/>
<pb n="KR4e0225_WYG_001-15b"/>
離却生無處見性而孟子所謂性與告子所謂性所爭<lb/>
　只在幾希故曰人之所以異於禽獸者幾希<lb/>
理欲之界截然各别不可有一毫之混聖凡之體渾然<lb/>
　無二不可有一毫之岐<lb/>
不誠無物參前倚衡立卓誠後自然如此<lb/>
既得後須放開蓋性體廣大有得者自能放開不然還<lb/>
　只是守不是得蓋非有意放開也<lb/>
道性善者以無聲無臭為善之體陽明以無善無惡為<lb/>
<pb n="KR4e0225_WYG_001-16a"/>
　心之體一以善即性也一以善為意也故曰有善有<lb/>
　惡者意之動佛氏亦曰不思善不思惡以善為善事<lb/>
　惡為惡事也以善為意以善為事者不可曰明善<lb/>
性可黙識不可言求何者性無形體安得以言形之惟<lb/>
　吾夫子以中庸二字言性故中庸首言天命之謂性<lb/>
　末言上天之載無聲無臭中庸一書只説得一性字<lb/>
　而已非夫子不能傳此二字非子思不能傳此一書<lb/>
有云不覩不聞之時者矣有云不睹不聞之體者矣云<lb/>
<pb n="KR4e0225_WYG_001-16b"/>
　體者無時而不在體即時也云時者無時而不體時<lb/>
　即體也戒謹恐懼即時即體也為物不二者也<lb/>
唐虞言中至子思始明之曰喜怒哀樂之未發謂之中<lb/>
　萬古於此明中於此明性於此明道朱子謂子思憂<lb/>
　道學之失其傳而作信哉<lb/>
龜山門下相傳靜坐中觀喜怒哀樂未發前作何氣<lb/>
　象是靜中見性之法要知觀者即是未發者也觀不<lb/>
　是思思則發矣此為初學者引而至之善誘也<lb/>
<pb n="KR4e0225_WYG_001-17a"/>
聖人之所謂庸皆性命也常人不著不察之倫物庸而<lb/>
　非中矣故庸而非聖人之庸聖人之所謂中皆日用<lb/>
　也二氏不倫不物之明察中而非庸矣故中而非聖<lb/>
　人之中<lb/>
明道曰中也者天下之大本天地間停停當當直上直<lb/>
　下之正理出則不是又曰若能物各付物便是不出<lb/>
　來也靜則直内動則因物此心常復於未發而寂然<lb/>
　不動矣此謂復性<lb/>
<pb n="KR4e0225_WYG_001-17b"/>
佛氏最忌分别是非如何紀綱得世界紀綱世界只是<lb/>
　非兩字聖人因物之是而是之因物之非而非之我<lb/>
　不與也此所以開物成務<lb/>
道也者不可須臾離天體物而不可遺詩所謂上帝臨<lb/>
　女出王游衍實體如是雖不戒謹恐懼不可得也<lb/>
費隱二字竒哉形形色色以言乎天地之間則備矣故<lb/>
　聖人只於彝倫日用盡道其間絶無聲臭之可即人<lb/>
　以為卑近無竒而不知皆至誠之微妙顯之微者人<lb/>
<pb n="KR4e0225_WYG_001-18a"/>
　不知也故舉鬼神微之顯者形之費者顯也微者隱<lb/>
　也微之顯所謂費之隱也<lb/>
明自誠而發見者性之本體也誠自明而悟入者教之<lb/>
　工夫也中庸專明性教二字<lb/>
本體即工夫者中庸而已聖人於乾之九二言之工夫<lb/>
　即本體者敬義而已聖人於坤之六二言之<lb/>
亘古亘今塞天塞地只是一生機流行所謂易也<lb/>
終日乾乾與時偕行只一時字便見繼之者善<lb/>
<pb n="KR4e0225_WYG_001-18b"/>
天地之化息息而易故萬古不易謂有不易之易變易<lb/>
　之易是二之也<lb/>
大易教人息息造命臣弑其君子弑其父其所由來者<lb/>
　漸也既已來矣寧可逃乎辨之於蚤如地中無此種<lb/>
　子秧從何來<lb/>
六十四卦大象皆曰以聖人渾身是易也以此洗心以<lb/>
　此齋戒原來非此不為洗心不為齋戒<lb/>
先儒謂天地間原有一部易開眼便見聖人不過即其<lb/>
<pb n="KR4e0225_WYG_001-19a"/>
　所見者摹寫之耳信然哉天尊地卑章易已昭昭於<lb/>
　吾前矣<lb/>
繼之者善是萬物資始成之者性是各正性命元特為<lb/>
　善之長耳元而亨亨而利利而貞貞而復元繼之者<lb/>
　皆此善也<lb/>
利貞者性情也成這物方有這性故至利貞始言性情<lb/>
貞之義大矣哉四時以貞為冬四德以貞為智隆冬之<lb/>
　時萬象寂然無朕大智之人一㸃伎倆不形中庸尚<lb/>
<pb n="KR4e0225_WYG_001-19b"/>
　絅大易藏密入德於此成德於此謝上蔡去一矜字<lb/>
　而曰仔細簡㸃病痛盡在這裏至哉言矣<lb/>
羅整菴曰聖人所謂太極乃據易而言之蓋就實體上<lb/>
　指出此理以示人不是懸空説此語最精切<lb/>
大哉乾乎剛健中正純粹精也此所謂至善朱子謂純<lb/>
　乎天理而無一毫人欲之私最盡<lb/>
大人與天地合德日月合明四時合序鬼神合吉凶人<lb/>
　心止於至善便如此易言天地即是言聖人言聖人<lb/>
<pb n="KR4e0225_WYG_001-20a"/>
　即是言人心道無天人凡聖也<lb/>
明道先生曰上天之載無聲無臭其體則謂之易一語<lb/>
　便可見易<lb/>
此體不可形狀孟子名之曰浩然之氣即易體也<lb/>
明道又曰安有識得易後不知退藏於密密是用之源<lb/>
　聖人之妙處又曰形而上者乃密也發密義無餘藴<lb/>
　矣<lb/>
易心體也無思無為人以妄思妄為失之故夫思也者<lb/>
<pb n="KR4e0225_WYG_001-20b"/>
　思其無思者也為也者為其無為者也思則得之之<lb/>
　謂思其無思行所無事之謂為其無為<lb/>
言行最不可欺家人故家人曰言有物行有恒<lb/>
隨之六二曰弗兼與故里克之中立鄧析之兩可鮮不<lb/>
　為邪<lb/>
伊川先生説遊魂為變曰既是變則存者亡堅者腐更<lb/>
　無物也此殆不然只説得形質耳遊魂如何滅得但<lb/>
　其變化不可測識也聖人即天地也不可以存亡言<lb/>
<pb n="KR4e0225_WYG_001-21a"/>
　自古忠臣義士何曾亡滅避佛氏之説而謂賢愚善<lb/>
　惡同歸於盡非所以教也況幽明之事昭昭於耳目<lb/>
　者終不可掩乎張子曰大易不言有無言有無諸子<lb/>
　之陋也<lb/>
自感自應非有别物<lb/>
天地間感應二者循環無端所云定數莫逃者皆應也<lb/>
　君子盡道其間者皆感也應是受命之事感是造命<lb/>
　之事聖人祈天永命皆造命也我繇命造命繇我造<lb/>
<pb n="KR4e0225_WYG_001-21b"/>
　但知委順而不知盡道非知命者也<lb/>
形而後有氣質之性者人自受形以後天地之性已為<lb/>
　氣質之性矣非天地之性之外復有氣質之性也善<lb/>
　反之則氣質之性即為天地之性非氣質之性之外<lb/>
　復有天地之性也故曰二之則不是<lb/>
曾子當啓手足時一箇身子完完全全潔潔淨淨如精<lb/>
　金百鍊如白璧無瑕此時方了得修身為本四字<lb/>
良知即明德也須止於至善故致知在格物曾子易簀<lb/>
<pb n="KR4e0225_WYG_001-22a"/>
　而卒便顯出箇曾子陽明至安南而卒便顯出箇陽<lb/>
　明曾子曰吾得正而斃焉斯已矣此曾子所以為曾<lb/>
　子也陽明曰此心光明更復何言此陽明所以為陽<lb/>
　明也<lb/>
人想到死去一物無有萬念自然撇脱然不如悟到性<lb/>
　上一物無有萬念自無係累也<lb/>
每至夕陽簡㸃一日所為若不切實鍛鍊身心便虚度<lb/>
　一日流光如駛良可驚懼<lb/>
<pb n="KR4e0225_WYG_001-22b"/>
所以要惜分隂者不使邪思妄念瞬息據吾靈府庶幾<lb/>
　日就月將緝熙於光明<lb/>
絶四是克己<lb/>
克己復禮便超凡入聖<lb/>
聖賢所欲止是一仁更無别物<lb/>
所謂博學者隨時隨處只學此一事志專在此故云篤<lb/>
　志問專在此故云切問思專在此故云近思只是求<lb/>
　仁故曰仁在其中<lb/>
<pb n="KR4e0225_WYG_001-23a"/>
山木不幸當大國之郊人生不幸處適意之境<lb/>
逐物則憂反躬常樂<lb/>
安莫安於知足危莫危於多言貴莫貴於不求賤莫賤<lb/>
　於多欲<lb/>
人生安得事事如意惟不如意事來不為所累其權在<lb/>
　我可事事如意也<lb/>
矜細行最得力<lb/>
話不可騁快説事不可騁快作<lb/>
<pb n="KR4e0225_WYG_001-23b"/>
滋味入口經三寸舌間耳自喉以下珍羞麤糲同於㝠<lb/>
　然奈何以三寸之爽輕戕物命乎豈惟口腹百年光<lb/>
　景三寸滋味耳有以須臾之守垂芳百世有以須臾<lb/>
　之縱遺臭萬年亦可思矣<lb/>
見人一善忘其百非此待人之法也終身行善一言敗<lb/>
　之此持巳之戒也<lb/>
聖人見得事事無能是躬自厚處見得人人有善是薄<lb/>
　責於人處<lb/>
<pb n="KR4e0225_WYG_001-24a"/>
鄉原曰生斯世為斯世也善斯可矣便是強力人也推<lb/>
　仆了君子曰我猶未免為鄉人也是則可憂也便是<lb/>
　醉夢人也喚醒了<lb/>
遯世無悶不見是而無悶定見也行一不義殺一不辜<lb/>
　得天下不為定守也學聖人之學而不辦此如築室<lb/>
　者無基堂構安施乎種樹者無根灌溉安施乎<lb/>
講學者講其所行者也不行則是講而已矣非學也<lb/>
子弟若識名節之隄防詩書之滋味稼穡之艱難便足<lb/>
<pb n="KR4e0225_WYG_001-24b"/>
　為賢子弟矣<lb/>
正公言才有善不善恐非定論性既善才豈有不善迷<lb/>
　於性則不善復於性則善如反掌然能反者乃才也<lb/>
念菴曰但知即百姓之日用以證聖人之精微不知反<lb/>
　小人之中庸以嚴君子之戒懼此語透盡講良知者<lb/>
　末流之弊<lb/>
一日克己復禮無我也佛氏曰懸崖撒手近儒亦曰拚<lb/>
　皆似之而實非何者以非聖人所謂復禮也或曰真<lb/>
<pb n="KR4e0225_WYG_001-25a"/>
　為性命人被惡名埋沒一世更無出頭亦無分毫掛<lb/>
　帶此是欲率天下入於無忌憚其流之弊弑父弑君<lb/>
　無所不至<lb/>
不識本體而操持念頭以為居敬解釋經書以為窮理<lb/>
　是養荑稗者也既識本體但保任一靈不知精義復<lb/>
　禮者是五穀不熟者也<lb/>
言赤子之知能百姓之日用是矣試看鄉黨一篇聖人<lb/>
　動容周旋中禮赤子能之乎百姓能之乎故聖學要<lb/>
<pb n="KR4e0225_WYG_001-25b"/>
　在禮義<lb/>
君子一㸃畏心至王安石滅盡一㸃恥心至馮道滅盡<lb/>
　後世小人無忌憚有此兩途<lb/>
天下事敗於邪見之小人無見之庸人偏見之君子<lb/>
事之不可救藥者在小人不自知其為小人轉認君子<lb/>
　為小人其始也失於上無教化其終也失於上無用<lb/>
　舍<lb/>
君子必有所短小人必有所長君子難親小人易比故<lb/>
<pb n="KR4e0225_WYG_001-26a"/>
　世人於君子惟見其短於小人惟見其長無怪乎好<lb/>
　惡乖方用舍倒置<lb/>
天下不患無政事但患無學術何者政事者存乎其人<lb/>
　人者存乎其心學術正則心術正心術正則生於其<lb/>
　心發於政事者豈有不正乎故學術者天下之大本<lb/>
　末世不但不明學且欲禁學若之何而天下治安也<lb/>
政事本於人才舍人才而言政者必無政財用本於政<lb/>
　事舍政事而言財者必無財<lb/>
<pb n="KR4e0225_WYG_001-26b"/>
足民方救得國之不足有若盍徹乎正言足用之道有<lb/>
　若要在源頭上做來哀公要在末流上補救其實末<lb/>
　上如何補救得<lb/>
有問錢緒山曰陽明先生擇才始終得其用何術而能<lb/>
　然緒山曰吾師用人不專取其才而先信其心其心<lb/>
　可托其才自為我用世人喜用人之才而不察其心<lb/>
　其才止足以自利其身已矣故無成功愚謂此言是<lb/>
　用才之訣也然人之心地不明如何察得人心術<lb/>
<pb n="KR4e0225_WYG_001-27a"/>
人不患無才識進則才進不患無量見大則量大皆得<lb/>
　之於學也<lb/>
明道先生之言句句是真悟此方是真修晦菴先生之<lb/>
　言句句是真修此方是真悟<lb/>
文公聖賢而豪傑者也故雖以豪傑之氣槩終是聖賢<lb/>
　真色文成豪傑而聖賢者也故雖以聖賢學問終是<lb/>
　豪傑真色<lb/>
先儒惟明道先生看得禪書透識得禪弊真<lb/>
<pb n="KR4e0225_WYG_001-27b"/>
朱子傳註六經折衷羣言是天生斯人以為萬世即天<lb/>
　之生聖賢可以知天命矣<lb/>
　<lb/>
　<lb/>
　<lb/>
　<lb/>
　<lb/>
　高子遺書卷一<lb/>
</p>
<p>
</p>
  </div>
</body>
</text>
</TEI>
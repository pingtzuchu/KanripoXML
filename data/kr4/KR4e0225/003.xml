<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>髙子遺書卷三</head>
    <p>
<pb n="KR4e0225_WYG_003-1a"/>
欽定四庫全書<lb/>
　髙子遺書卷三　　　　　明　髙攀龍　撰<lb/>
　　經解類<lb/>
　　　古本大學題詞<lb/>
謂大學有錯簡者疑誠意章引淇澳而下也謂大學有<lb/>
缺傳者疑首章此謂知本二語也夫此謂知本必従脩<lb/>
身為本明矣有脩身為本之揭則有此謂知本之結有<lb/>
此謂知至之結則知其為格物致知之釋文理不辨而<lb/>
<pb n="KR4e0225_WYG_003-1b"/>
明也獨誠意章引淇澳而下則曲解不可得而通明道<lb/>
先生之易古本以此也伊川先生再易之晦菴先生三<lb/>
易之未定也以三先生之信古而卒不能信於斯簡以<lb/>
天下後世之信三先生而卒不能信其所易則心之同<lb/>
然者不可強也愚盖徃来胸中結疑不化有年矣一日<lb/>
讀崔後渠先生集有曰大學當挈古本引淇澳以下置<lb/>
之誠意章前格物致知之義明矣乃始沛然如江河之<lb/>
決不覺手舞足蹈而不能巳也吾何以決之吾決之於<lb/>
<pb n="KR4e0225_WYG_003-2a"/>
此謂知本此謂知至之二語也此二語者以為不釋格<lb/>
致則自天子以下兩條亦屬無謂以為果釋格致則自<lb/>
天子以下兩條似未明備固知其旁引曲暢有如淇澳<lb/>
諸條所云也此諸條也以為不釋知本則不宜結以知<lb/>
本以為果釋知本則不宜别附他章固知其前後起結<lb/>
必隨於此謂知至之後也夫以三先生不能定敢謂定<lb/>
於今日乎然而天下萬世之心目固有漸推而愈明論<lb/>
乆而後定自三先生表章大學之後越三百年而崔先<lb/>
<pb n="KR4e0225_WYG_003-2b"/>
生之説益近自然故敢申明之以俟後之君子觀夫同<lb/>
然之心果何如也若夫割裂推移人人自為大學則何<lb/>
所底極之有嗟乎聖人之學未有不本諸身者六經無<lb/>
二義也大學之道知止而已知止之道知本而已易簡<lb/>
而天下之理得盖沛然無疑於日用非獨以殘編之似<lb/>
缺而復完已也<lb/>
　　　大學首章約義<lb/>
大學之道在明明徳<hi>明吾之明徳也</hi>在親民<hi>明民之明徳也</hi>在止於至<lb/>
<pb n="KR4e0225_WYG_003-3a"/>
善<hi>明徳之極處也</hi>知止而后有定定而后能靜靜而后能安安<lb/>
而后能慮慮而后能得<hi>申言止之為要</hi>物有本末事有終始知<lb/>
所先後則近道矣<hi>教以知止之法</hi>古之欲明明徳於天下者先<lb/>
治其國欲治其國者先齊其家欲齊其家者先脩其身<lb/>
欲脩其身者先正其心欲正其心者先誠其意欲誠其<lb/>
意者先致其知致知在格物物格而后知至知至而后<lb/>
意誠意誠而后心正心正而后身修身修而后家齊家<lb/>
齊而后國治國治而后天下平<hi>此謂知所先後</hi>自天子以至於<lb/>
<pb n="KR4e0225_WYG_003-3b"/>
庶人壹是皆以脩身為本<hi>物有本末本在此也</hi>其本亂而末治者<lb/>
否矣其所厚者薄而其所薄者厚未之有也<hi>非物格知至者烏能</hi>
<hi>知之</hi>此謂知本此謂知之至也<hi>本在此止在此也</hi>詩云瞻彼淇澳<lb/>
菉竹猗猗有斐君子如切如磋如琢如磨瑟兮僴兮赫<lb/>
兮喧兮有斐君子終不可諠兮如切如磋者道學也如<lb/>
琢如磨者自脩也瑟兮僴兮者恂慄也赫兮喧兮者威<lb/>
儀也有斐君子終不可誼兮者道盛徳至善民之不能<lb/>
忘也<hi>民之不能忘本於盛徳至善可以知本矣</hi>詩云於戲前王不忘君子賢<lb/>
<pb n="KR4e0225_WYG_003-4a"/>
其賢而親其親小人樂其樂而利其利此以沒世不忘<lb/>
也<hi>民之所以不能忘者以此</hi>康誥曰克明徳太甲曰顧諟天之明命<lb/>
帝典曰克明峻徳皆自明也<hi>明者自明也知本也</hi>湯之盤銘曰苟<lb/>
日新日日新又日新康誥曰作新民詩曰周雖舊邦其<lb/>
命維新是故君子無所不用其極<hi>新者自新也知本也</hi>詩云邦畿<lb/>
千里惟民所止詩云緡蠻黄鳥止于丘隅子曰於止知<lb/>
其所止可以人而不如鳥乎詩云穆穆文王於緝熙敬<lb/>
止為人君止於仁為人臣止於敬為人子止於孝為人<lb/>
<pb n="KR4e0225_WYG_003-4b"/>
父止於慈與國人交止於信<hi>止者随身所在而止於至善也知本也</hi>子曰<lb/>
聴訟吾猶人也必也使無訟乎無情者不得盡其辭大<lb/>
畏民志此謂知本<hi>所以欲明明徳於天下者必以脩身為本非物格知至者孰能知之</hi>
　　　大學首章廣義<lb/>
或問曰大學竝列三綱而歸重知止何也曰三綱非三<lb/>
事一明明徳而已明明徳者明吾之明徳也新民者明<lb/>
民之明徳也止至善者明徳之極至處也然不知止徳<lb/>
不可得而明民不可得而新何者善即天理至善即天<lb/>
<pb n="KR4e0225_WYG_003-5a"/>
理之至精至粹無纎芥夾雜處也不見天理之至便有<lb/>
人欲之混明徳新民總無是處故要在知止也<lb/>
曰物有本末一莭何謂也曰此正教人知止之法也人<lb/>
心所以不止只緣不知本千馳萬騖無所歸宿大學當<lb/>
下便判本末始終下文詳數事物使人先於格物而知<lb/>
本也<lb/>
曰何謂本末明其非二物也譬之於木有本末而已何<lb/>
謂終始曰欲圖其終必慎其始古人欲明明徳於天下<lb/>
<pb n="KR4e0225_WYG_003-5b"/>
此終事也而必始於脩身有到頭事必尋起頭處也<lb/>
曰大學平分八目而歸本脩身何也曰無身則無心意<lb/>
知物無身則無國家天下而身其管括也格致誠正為<lb/>
身而設齊治平自身而推故八目只是一本<lb/>
曰何謂格物曰程朱之言至矣所謂窮至事物之理者<lb/>
窮究到極處即本之所在也即至善之所在也曰若是<lb/>
則於古本無悖與曰無悖也天下之理未有不本諸身<lb/>
者但格物不到物之至處不知物之本處故脩身為本<lb/>
<pb n="KR4e0225_WYG_003-6a"/>
是一句眼前極平常話却不是物理十分透徹者信不<lb/>
過格物是直窮到底斷知天下之物無有本亂而末治<lb/>
者無有薄其身反能厚於國家天下者知到本處便是<lb/>
知到至處故曰此謂知本此謂知之至也<lb/>
曰淇澳以下何謂也曰皆釋知本也本末不過明新故<lb/>
釋知本以明徳新民止至善也淇澳之詩是合言明新<lb/>
止以釋知本見民之不忘本於盛徳至善也烈文之詩<lb/>
又申言民之所以不能忘者如此康誥以下是分言明<lb/>
<pb n="KR4e0225_WYG_003-6b"/>
新止以釋知本見明者自明新者自新止者自止全不<lb/>
向末上起一念也至於使民無訟而知本之義益了然<lb/>
矣曰大學無經傳乎曰大學一篇本六段文字每段必<lb/>
雜引經傳以咏歎而推明之使章内之旨快然無遺而<lb/>
言外之旨悠然無盡此篇法也首段三綱八目之下即<lb/>
釋格致而格物即在格知本末本末即是明徳新民知<lb/>
本即是知至知至即是知止原與三綱通為一義故通<lb/>
為一段其次即歴釋誠意以下初無傳經之别也<lb/>
<pb n="KR4e0225_WYG_003-7a"/>
曰誠意以下必以所謂發端以此謂結之釋格致不然<lb/>
何也曰物有本末則脩身為本之發端此謂知本則脩<lb/>
身為本之結語歴引詩書再以此謂知本結之文理本<lb/>
自顯然且正心以下俱雙關釋如釋正心必曰所謂脩<lb/>
身在正其心至誠意則單提釋不曰所謂正心在誠意<lb/>
原無定文至格致則總括釋不曰所謂誠意在致知者<lb/>
以知本括始括終誠正脩齊治平無不貫也<lb/>
曰釋格物而不見格物字何也曰格物即致知也書不<lb/>
<pb n="KR4e0225_WYG_003-7b"/>
云乎格知天命格即知也格訓至致訓推極格即致也<lb/>
大學格物即是致知故釋知至不必釋物格大學知至<lb/>
即是知本故釋知本不必釋知至也<lb/>
曰知本之為知至是矣知至之為知止何也曰大學脩<lb/>
身為本之本即中庸天下大本之本無二本也故脩字<lb/>
不是輕易說是格至誠正著實處本字不是輕易說是<lb/>
心意知物著實處本在此止在此矣明徳者此新民者<lb/>
此至善者此無二物也<lb/>
<pb n="KR4e0225_WYG_003-8a"/>
曰陽明先生之復古本是矣其說果與古本合邪曰王<lb/>
先生之致良知則明明徳之謂也然以明明徳言則格<lb/>
致誠正皆其工夫故綱正而目備今以目作綱而於明<lb/>
明徳則曰明徳必在於親民親民乃所以明其明徳夫<lb/>
齊治平非親民乎格致誠正非明明徳乎大學明言古<lb/>
之欲明明徳於天下者必先自明其明徳矣初不以親<lb/>
民為明徳也至於說格物曰極力致其良知於事事物<lb/>
物之間使事事物物各得其正又曰為善去惡是格物<lb/>
<pb n="KR4e0225_WYG_003-8b"/>
夫事物各得其正乃物格而非格物也為善去惡乃誠<lb/>
意而非格物也又以誠意為主意格致為工夫大學固<lb/>
以三綱為主意八目為工夫矣試舉王先生古本序一<lb/>
繹之其於文義合邪否邪<lb/>
曰朱子自言某一生只看得大學透見得前賢所未到<lb/>
子之願學朱子篤矣於大學反異其指何邪曰朱子格<lb/>
物規模極大條理極宻無所不有知本之義已在其中<lb/>
所爭者此謂知本二語本相粘而離之以下句之上有<lb/>
<pb n="KR4e0225_WYG_003-9a"/>
缺文以上句接聴訟為衍文爾若實做朱子格物工夫<lb/>
自與知本無二實做知本工夫自與朱子格物無二非<lb/>
今日之古本與朱子無異指乃朱子格物原與古本無<lb/>
二指也<lb/>
曰李見羅先生之揭知本何若曰陽明先生復大學古<lb/>
本而於知本之義未之及也李先生徹悟知本而於知<lb/>
至之義未之及也其曰止為主意脩為工夫格致誠正<lb/>
不過就其缺漏處檢㸃提撕云爾似於知本知至相粘<lb/>
<pb n="KR4e0225_WYG_003-9b"/>
處却看輕格物也大學以知本為知至正以物格而知<lb/>
本此開關啓鑰最先下手處故曰知所先後則近道矣<lb/>
就明新言則明徳為先就明徳言則格物為先此處錯<lb/>
過必無入門此處受病必有異症虞廷之精一孔門之<lb/>
博約千聖傳心一脈逓授大學之本文自明也<lb/>
　　　附錄先儒復大學古本及論格致未嘗缺傳<lb/>
方氏希古題大學篆書正文後曰大學致知格物傳之<lb/>
闕朱子雖嘗補之讀者猶以不見古全書為憾董文靖<lb/>
<pb n="KR4e0225_WYG_003-10a"/>
公槐葉丞相夢鼎王文憲公栢皆謂傳未嘗缺特編簡<lb/>
錯亂而考定者失其序遂歸經文知止以下至則近道<lb/>
矣以上四十二字於聴訟吾猶人也之右為傳第四章<lb/>
以釋致知格物車先生清臣嘗為書以辨其說之可信<lb/>
太史金華宋公欲取朱子之意補第四章章句而未果<lb/>
浦陽鄭君濟仲辨受學太史公預聞其說而雅善篆書<lb/>
某因請以更定次序書之將刻以示後世舊說以聽訟<lb/>
釋本末律以前後之例為不類合為一章而觀之與孟<lb/>
<pb n="KR4e0225_WYG_003-10b"/>
子堯舜之智不徧物之言正相發明其為致知格物之<lb/>
傳何惑焉<lb/>
蔡氏虚齋曰竊謂董葉諸公所定亦未安看来當先以<lb/>
物有本末一條續以知止一條續以聴訟一條終以此<lb/>
謂知本此謂知之至也如此則繇粗以及精先自治而<lb/>
後治人亦古人為學次第也<lb/>
王氏陽明疑朱子大學非是遂斷以戴記本為孔門古<lb/>
本而曰大學止為一篇原無經傳之分格致本於誠意<lb/>
<pb n="KR4e0225_WYG_003-11a"/>
原無缺傳可補<lb/>
湛氏甘泉謂大學古本自天子至於庶人兩條後有此<lb/>
謂知本此謂知之至也二句蓋以脩身申格物見格物<lb/>
乃以身至之義而非聞見之知也<lb/>
魏氏莊渠謂大學格物傳雖亡而實不亡知本云者正<lb/>
教學者第一歩工夫優入聖域發足在兹<lb/>
王氏心齋謂大學是經世完書喫緊處只在止至善格<lb/>
物却正是止至善自天子以至於庶人數句是釋格物<lb/>
<pb n="KR4e0225_WYG_003-11b"/>
致知之義<lb/>
蔣氏道林謂大學之道必先知止而其功則始於格物<lb/>
格物也者格知身家國天下之渾乎一物也格知身之<lb/>
為本而家國天下之為末也格知自天子至於庶人壹<lb/>
是皆以脩身為本也<lb/>
羅氏念菴謂莫非物也而身為本莫非事也而脩身為<lb/>
始知所先後而後所止不疑吾與天下感動交渉通為<lb/>
一體而無有乎間隔則物格知至得所止矣知本故也<lb/>
<pb n="KR4e0225_WYG_003-12a"/>
羅氏近溪謂大學原是一章書<lb/>
李氏見羅謂大學一經論主意只是教人止於至善論<lb/>
工夫只是脩身為本淇澳烈文二條皆明知本義也教<lb/>
人以知止之法也聴訟一條正釋知本義也示人以止<lb/>
之歸宿也故次止於信下<lb/>
顧氏涇陽謂大學原不分經傳董蔡諸君子表章格物<lb/>
傳最為有見但自天子以下二條正發物有本末之義<lb/>
不合遺却知止一條明係止至善又不合混入<lb/>
<pb n="KR4e0225_WYG_003-12b"/>
　愚按大學自程朱考訂而後百有餘年先儒紬繹所<lb/>
　及亦既知古本之為是矣亦既知經傳之不分矣亦<lb/>
　既知知本之釋格致矣顧仍原本則費觧説正錯簡<lb/>
　則渉安排仍原本者不知淇澳諸條附誠意之後文<lb/>
　義截然強之而不可合也正錯簡者不知淇澳諸條<lb/>
　移知本之前旨趣躍然味之不可窮也兩簡互易殘<lb/>
　經遂完千古塵埋一朝光復崔先生見及此天啟之矣<lb/>
　　　附録洹詞<lb/>
<pb n="KR4e0225_WYG_003-13a"/>
崔氏後渠<hi>名銑</hi>曰大學其作聖之的乎莫先於本末之知<lb/>
莫急於誠欺之辨是故知本之當先故推平天下者必<lb/>
原於格物知末之當後故充格物者斯極於平天下約<lb/>
之皆脩身也淇澳烈文格物之序也仁敬孝慈信格物之<lb/>
目也康誥諸文徵諸古以列其次也新民而明明徳之<lb/>
體全矣挈古本引淇澳以下置之誠意章之前格物致<lb/>
知之義渙然矣實乎此者誠也歧乎此者欺也<lb/>
　愚按崔氏所云挈古本引淇澳以下置之誠意章之<lb/>
<pb n="KR4e0225_WYG_003-13b"/>
　前格物致知之義渙然矣此不易之說也其他釋義<lb/>
　似未自然越一年又見髙氏中𤣥問辨録所正大學<lb/>
　古本與崔氏同其釋義更直截明快千古人心同然<lb/>
　於是乎在<lb/>
　　說類<lb/>
　　　困學記<lb/>
吾年二十有五聞令公李元冲<hi>名復陽</hi>與顧涇陽先生講<lb/>
學始志於學以為聖人所以為聖人者必有做處未知<lb/>
<pb n="KR4e0225_WYG_003-14a"/>
其方看大學或問見朱子説入道之要莫如敬故專用<lb/>
力於肅恭收斂持心方寸間但覺氣鬱身拘大不自在<lb/>
及放下又散漫如故無可奈何乆之忽思程子謂心要<lb/>
在腔子裏不知腔子何所指果在方寸間否耶覓註釋<lb/>
不得忽於小學中見其觧曰腔子猶言身子耳大喜以<lb/>
為心不專在方寸渾身是心也頓自輕鬆快活適江右<lb/>
羅止菴<hi>名懋忠</hi>来講李見羅脩身為本之學正合於余所<lb/>
持循者益大喜不疑是時只作知本工夫使身心相得<lb/>
<pb n="KR4e0225_WYG_003-14b"/>
言動無謬己丑第後益覺此意津津憂中讀禮讀易壬<lb/>
辰謁選平生耻心最重筮仕自盟曰吾於道未有所見<lb/>
但依吾獨知而行是非好惡無所為而發者天啓之矣<lb/>
驗之頗近於此略見本心妄自擔負期於見義必為冬<lb/>
至朝天宫習儀僧房静坐自覓本體忽思閑邪存誠句<lb/>
覺得當下無邪渾然是誠更不須覓誠一時快然如脱<lb/>
纒縛癸巳以言事謫官頗不為念歸嘗世態便多動心<lb/>
甲午秋赴揭揚自省胸中理欲交戰殊不寧帖在武林<lb/>
<pb n="KR4e0225_WYG_003-15a"/>
與陸古樵<hi>名粹明廣東新㑹人潛心白沙先生主静之學</hi>吳子徃<hi>名志逺</hi>談論數<lb/>
日一日古樵忽問曰本體何如余言下茫然雖答曰無<lb/>
聲無臭實出口耳非由真見將過江頭是夜明月如洗<lb/>
坐六和塔畔江山明媚知己勸酬為最適意時然余忽<lb/>
忽不樂如有所束勉自鼓興而神不偕来夜闌别去余<lb/>
便登舟猛省曰今日風景如彼而余之情景如此何也<lb/>
窮自根究乃知於道全未有見身心總無受用遂大發<lb/>
憤曰此行不徹此事此生真負此身矣明日於舟中厚<lb/>
<pb n="KR4e0225_WYG_003-15b"/>
設蓐蓆嚴立規程以半日静坐半日讀書静坐中不帖<lb/>
處只將程朱所示法門叅求於凡誠敬主静觀喜怒哀<lb/>
樂未發黙坐澄心體認天理等一一行之立坐食息念<lb/>
念不舎夜不觧衣倦極而睡睡覺復坐於前諸法反覆<lb/>
更互心氣清澄時便有塞乎天地氣象第不能常在路<lb/>
二月幸無人事而山水清美主僕相依寂寂静静晚間<lb/>
命酒數行停舟青山徘徊碧澗時坐磐石溪聲鳥韻茂<lb/>
樹脩篁種種恱心而心不著境過汀州陸行至一旅舎<lb/>
<pb n="KR4e0225_WYG_003-16a"/>
舎有小樓前對山後臨澗登樓甚樂手持二程書偶見<lb/>
明道先生曰百官萬務兵革百萬之衆飲水曲肱樂在<lb/>
其中萬變俱在人其實無一事猛省曰原来如此實無<lb/>
一事也一念纒綿斬然遂絶忽如百觔擔子頓爾落地<lb/>
又如電光一閃透體通明遂與大化融合無際更無天<lb/>
人内外之隔至此見六合皆心腔子是其區宇方寸亦<lb/>
其本位神而明之總無方所可言也平日深鄙學者張<lb/>
皇說悟此時只看作平常自知從此方好下工夫耳乙<lb/>
<pb n="KR4e0225_WYG_003-16b"/>
未春自揭揚歸取釋老二家叅之釋氏與聖人所爭毫<lb/>
髪其精微處吾儒具有之總不出無極二字弊病處先<lb/>
儒具言之總不出無理二字觀二氏而益知聖道之尊<lb/>
若無聖人之道便無生民之類即二氏亦飲食衣被其<lb/>
中而不覺也戊戌作水居為静坐讀書計然自丙申後<lb/>
數年喪本生父母徙居婚嫁歳無寧息只於動中煉習<lb/>
但覺氣質難變甲辰顧涇陽先生始作東林精舍大得<lb/>
朋友講習之功徐而驗之終不可無端居静定之力盖<lb/>
<pb n="KR4e0225_WYG_003-17a"/>
各人病痛不同大聖賢必有大精神其主靜只在尋常<lb/>
日用中學者神短氣浮便須數十年静力方得厚聚深<lb/>
培而最受病處在自幼無小學之教浸染世俗故俗根<lb/>
難拔必埋頭讀書使義理浹洽變易其俗腸俗骨澄神<lb/>
黙坐使塵妄消散堅凝其正心正氣乃可耳余以最劣<lb/>
之資即有豁然之見而缺此一大段工夫其何濟焉所<lb/>
幸呈露面目以来纔一提䇿便是原物丙午方實信孟<lb/>
子性善之旨此性無古無今無聖無凡天地人只是一<lb/>
<pb n="KR4e0225_WYG_003-17b"/>
个惟最上根潔清無蔽便能信入其次全在學力稍隔<lb/>
一塵頓遥萬里孟子所以示暝眩之藥也丁未方實信<lb/>
程子鳶飛魚躍與必有事焉之旨謂之性者色色天然<lb/>
非由人力鳶飛魚躍誰則使之勿忘勿助猶為學者戒<lb/>
勉若真機流行瀰漫布濩亘古亘今間不容息於何而<lb/>
忘於何而助所以必有事者如植榖然根苗花實雖其<lb/>
自然變化而栽培灌溉全在勉強問學苟漫說自然都<lb/>
無一事即不成變化亦無自然矣辛亥方實信大學知<lb/>
<pb n="KR4e0225_WYG_003-18a"/>
本之旨具别刻中壬子方實信中庸之旨此道絶非名<lb/>
言可形程子名之曰天地陽明名之曰良知總不若中<lb/>
庸二字為盡中者停停當當庸者平平常常有一毫走<lb/>
作便不停當有一毫造作便非平常本體如是工夫如<lb/>
是天地聖人不能究竞況於吾人豈有涯際勤物敦倫<lb/>
謹言敏行兢兢業業斃而後已云爾困而學之年積月<lb/>
累厥惟艱哉而不足以當智者一笑也同病相憐或有<lb/>
取焉<hi>甲寅孟秋記</hi>
<pb n="KR4e0225_WYG_003-18b"/>
　　　山居課程<lb/>
五皷擁衾起坐叩齒凝神澹然自攝天甫明小憩即起<lb/>
盥潄畢活火焚香黙坐玩易晨食後徐行百歩課児童<lb/>
灌花木即入室静意讀書午食後散歩舒嘯覺有昏氣<lb/>
瞑目少憩啜茗焚香令意思爽暢然後讀書至日昃而<lb/>
止趺坐盡線香一炷落日銜山出望雲物課園丁秇植<lb/>
晚食淡素酒取陶然篝燈隨意渉獵興盡而止就榻趺<lb/>
坐俟睡思欲酣乃寢<lb/>
<pb n="KR4e0225_WYG_003-19a"/>
　　　復七規<lb/>
復七規取大易七日来復之義也凡應物稍疲即當静<lb/>
定七日以濟之所以休養氣體精明志意使原本不匱<lb/>
者也先一日放意緩形欲睡即睡務令暢恱昏倦刷濯<lb/>
然後入室炷香趺坐凡静坐之法喚醒此心卓然常明<lb/>
志無所適而已志無所適精神自然凝復不待安排勿<lb/>
著方所勿思效驗初入静者不知攝持之法惟體貼聖<lb/>
賢切要之言自有入處静至三日必臻妙境四五日後<lb/>
<pb n="KR4e0225_WYG_003-19b"/>
尤宜警策勿令懶散飯後必徐行百歩不可多食酒肉<lb/>
致滋昏濁臥不得解衣欲睡則臥乍醒即起至七日則<lb/>
精神充溢諸疾不作矣食芹而美敢告同志<lb/>
　　龍正謹按萬法歸一一歸何處此千古神竒語亦<lb/>
　　千古疑難事若平平看破只須曰原非有一一復<lb/>
　　何歸啞然而一笑耳禪家叅話頭千蹊萬徑不出<lb/>
　　此類彼原謂以妄息妄但知叅之者為妄用不知<lb/>
　　所叅者原屬妄設也終日終年叅無理之話真是<lb/>
<pb n="KR4e0225_WYG_003-20a"/>
　　勞而無功故程子謂天下莫忙如禪客先生反其<lb/>
　　意而用之使人且于静中體貼聖賢切要之言可<lb/>
　　謂開百世之羣䝉矣大抵釋氏立静坐一法與孟<lb/>
　　夫子平旦之氣一段話頭意思儘覺相近吾儒不<lb/>
　　廢其所長徃徃用以入門程子嘆善學陽明補小<lb/>
　　學皆借用先生體貼要言是反用<lb/>
　　　静坐說<lb/>
静坐之法不用一毫安排只平平常常黙然静去此平<lb/>
<pb n="KR4e0225_WYG_003-20b"/>
常二字不可容易看過即性體也以其清浄不容一物<lb/>
故謂之平常畫前之易如此人生而静以上如此喜怒<lb/>
哀樂未發如此乃天理之自然須在人各各自體貼出<lb/>
方是自得静中妄念強除不得真體既顯妄念自息昏<lb/>
氣亦強除不得妄念既浄昏氣自清只體認本性原来<lb/>
本色還他湛然而已大抵著一毫意不得著一毫見不<lb/>
得纔添一念便失本色由静而動亦只平平常常湛然<lb/>
動去静時與動時一色動時與静時一色所以一色者<lb/>
<pb n="KR4e0225_WYG_003-21a"/>
只是一箇平常也故曰無動無静學者不過借静坐中<lb/>
認此無動無静之體云爾静中得力方是動中真得力<lb/>
動中得力方是静中真得力所謂敬者此也所謂仁者<lb/>
此也所謂誠者此也是復性之道也<lb/>
　　　書静坐說後<lb/>
　萬歴癸丑秋静坐武林弢光山中作静坐說越二年<lb/>
　觀之說殆未備也夫静坐之法入門者藉以涵養初<lb/>
　學者藉以入門彼夫初入之心妄念膠結何從而見<lb/>
<pb n="KR4e0225_WYG_003-21b"/>
　平常之體乎平常則散漫去矣故必收斂身心以主<lb/>
　於一一即平常之體也主則有意存焉此意亦非著<lb/>
　意盖心中無事之謂一著意則非一也不著意而謂<lb/>
　之意者但從衣冠瞻視間整齊嚴肅則心自一漸久<lb/>
　漸熟漸平常矣故主一者學之成始成終者也<hi>乙卯</hi>
　<hi>孟冬志</hi>
　　　示學者<lb/>
静中觀喜怒哀樂未發時湛然太虚此即天也心性天<lb/>
<pb n="KR4e0225_WYG_003-22a"/>
總是一箇故孟子曰盡其心者知其性也知其性則知<lb/>
天<lb/>
凡人之所謂心者念耳人心日夜繫縛在念上故本體<lb/>
不現須一切放下令心與念離便可見性放之念亦念<lb/>
也如何得心與念離放退雜念只是一念所謂主一也<lb/>
習之乆自當一旦豁然學者不識痛癢便謂自家已是<lb/>
了何不從静中體認已湛然虚否無昏無散否動中體<lb/>
察已斬然直否無將無迎否若猶未也豈可不大愧耻<lb/>
<pb n="KR4e0225_WYG_003-22b"/>
大發奮迅忍自瞞昧虚過一生乎<lb/>
古人何故最重名莭只為自家本色原来冰清玉潔着<lb/>
不得些子汚穢纔著些子汚穢自家便不安此不安之心<lb/>
正是原来本色所謂道也今人却將道做一件物事安<lb/>
頓了自家以外一切不管反把本色真性弄得頑鈍了<lb/>
不知這箇道是甚麽道<lb/>
古人何故最重讀書書是古人所經歴欲後人享現成<lb/>
昧者以之明疑者以之決怯者以之勇躁者以之和殘<lb/>
<pb n="KR4e0225_WYG_003-23a"/>
者以之寛局者以之宏競者以之恬貪者以之㢘慢者<lb/>
以之莊忮者以之公惰者以之勵正如跛者之杖盲者<lb/>
之相病者之藥自姚江因俗學流弊看差了紫陽窮理<lb/>
立論偏重遂使學者謂讀書是徇外少小精力虚抛閒<lb/>
過文士不窮探經史布衣只道聴塗說空疎杜撰一無<lb/>
實學經濟不本于經術實脩不得其實據良可痛也<lb/>
　　　讀書法示揭陽諸友<lb/>
聖賢之書不是教人專學作文字求取富貴乃是教天<lb/>
<pb n="KR4e0225_WYG_003-23b"/>
下萬世做人的方法今人都不曽依那書上做得一句<lb/>
所以書自書我自我都不相關都無意味學者讀書須<lb/>
要句句反到自己身上来看如看大學便思如何為明<lb/>
徳在自己身上體認明徳如何模様我又如何明之如<lb/>
何能新民如何為至善我又如何止之都要在身上認<lb/>
得親切若見未真行住坐臥放在心裏思量又如日用<lb/>
之間聖人分明說入則孝便思量去盡孝道説出則弟<lb/>
便思量去盡悌道説言忠信便說話要忠信說行篤敬<lb/>
<pb n="KR4e0225_WYG_003-24a"/>
便行要篤敬但依那書上勉強做得一兩句便漸漸我<lb/>
與書相交渉意味漸漸浹洽一面思索體認一面反躬<lb/>
實踐這纔是讀書今人終年看書不曽記得一句明年<lb/>
又重看到老亦只如此其實不曽有一句透徹一句受<lb/>
用若依此法去看只須看得一書其他便迎刃而解終<lb/>
身不忘更是人人做得箇人品如今第一要緊的是這<lb/>
一箇心廼萬理統㑹萬事根本今人終日營營閒思妄<lb/>
想此心不知放在何處如此豈有與聖賢之書相入之<lb/>
<pb n="KR4e0225_WYG_003-24b"/>
理諸友若肯相信今日囘去便掃一室閉門静坐看自<lb/>
己身心如何初間必是恍惚飄蕩坐亦不定須要勉強<lb/>
坐定令浮氣稍寧只收斂此心向腔子裏来若奈何這<lb/>
浮思邪慮不下只向書中求聖賢所以治心之法孟子<lb/>
說求其放心存其心養其性操則存舎則亡思則得之<lb/>
不思則不得孔子又都不說心只說君子不重則不威<lb/>
學則不固主忠信居處恭執事敬與人忠于此數者尋<lb/>
箇入頭若更不得再于性理中周程張朱所論存養處<lb/>
<pb n="KR4e0225_WYG_003-25a"/>
討箇方法便依法力行如此自然有所得只旬日之間<lb/>
便見功效果能存得這箇心何書不可讀何理不可明<lb/>
何事不可行至於文詞不過寫其胸中所自得若心定<lb/>
理明自然不待用力而能不待求其繢飾而工矣天下<lb/>
萬事皆有箇本源從其本而求之則雖難而實易從其<lb/>
枝葉而求之則雖易而實難義理無窮學問亦無窮此<lb/>
是言其讀書入頭處諸友若誠實用力則旬日之間便<lb/>
各有所疑學以能疑而進有疑而師友決之便沛然矣<lb/>
<pb n="KR4e0225_WYG_003-25b"/>
　　　格言<hi>三月十五日</hi>
朱文公先生曰惟心麤一事乃學者之通病横渠說顔<lb/>
子未至聖人猶是心麤一息不存即是麤病要在精思<lb/>
明辨使理明義精而操存涵養無須㬰離無毫髪間則<lb/>
天理常存人欲消去其庶幾矣哉<lb/>
　　　好學說<lb/>
嘗思聖人自視無知無能下至不為酒困亦不自居其<lb/>
所自居者忠信好學而已千古以下想見聖人不過一<lb/>
<pb n="KR4e0225_WYG_003-26a"/>
箇樸實頭孳孳學問人也然不知其如何好學及觀自言<lb/>
其為人忘食忘憂忘老聖人於學直是滋味如此然不知<lb/>
其所好何學及觀若聖與仁章然後知聖人所學聖與仁<lb/>
而已一部論語其自為的不過聖與仁誨人的不過聖與<lb/>
仁人但見其日用常行隨人問答不知其皆聖與仁也故<lb/>
聖人須自說破然則聖與仁與忠信是一是二曰此正見<lb/>
學之可好矣忠信只是人的真心此一㸃真心盖天盖<lb/>
地亘古亘今只看人學問何如若學之不已此一㸃真<lb/>
<pb n="KR4e0225_WYG_003-26b"/>
心愈廣大愈肫切這便是仁學之不已此一㸃真心愈<lb/>
微妙愈通明這便是聖此中境界無窮階級無窮滋味<lb/>
無窮非實修實證者不知聖人所以憤而樂樂而不知<lb/>
老之至也聖人於乾卦言之矣曰忠信所以進徳脩詞<lb/>
立誠所以居業進徳脩業直上達天徳不過這箇忠信<lb/>
　　　為善說<lb/>
雞鳴而起孳孳為善是吾人終身進徳脩業事也然為<lb/>
善必須明善乃為行著習察何謂明善善者性也性者<lb/>
<pb n="KR4e0225_WYG_003-27a"/>
人生而静是也人生而静時胸中何曽有一物来其營<lb/>
營擾擾者皆有知識以後日添出来非其本然也既是<lb/>
添来今宜減去減之又減以至於減無可減方始是性<lb/>
方始是善何者人心湛然無一物時乃是仁義禮智也<lb/>
為善者乃是仁義禮智之事也明此之謂明善為此之<lb/>
謂為善明之以立其體為之以致其用感而遂通者原<lb/>
是寂然不動本無一物也以此復性以此盡性故曰易<lb/>
簡而天下之理得矣<lb/>
<pb n="KR4e0225_WYG_003-27b"/>
　　　知天說<lb/>
人莫要於知天知天則知感應之必然今人所謂天以<lb/>
為蒼蒼在上者云爾不知九天而上九地而下自吾之<lb/>
皮毛骨髓以及六合内外皆天也然則吾動一善念而<lb/>
天必知之動一不善念而天必知之而天又非屑屑焉<lb/>
知其善而報之善知其不善而報之不善也凡感應者<lb/>
如形影然一善感而善應随之一不善感而不善應随<lb/>
之自感自應也夫曰自感自應而何以謂之天何以謂<lb/>
<pb n="KR4e0225_WYG_003-28a"/>
天必知之也曰自感自應所以為天也所以為其物不<lb/>
貳也若曰有感之者又有應之者是貳之矣惟不貳所<lb/>
以不爽也然則人之為善乃自求福為不善乃自求禍<lb/>
故曰禍福無不自已求之知此則為善去惡之意必誠<lb/>
惡浄而善純人乃天矣<lb/>
　余觀聖人之教最先格物格物者格至善而已至善<lb/>
　者天而已一徹永徹一迷永迷此吾人聖狂界口生<lb/>
　死關頭<lb/>
<pb n="KR4e0225_WYG_003-28b"/>
　　　身心說<lb/>
明道程先生曰人於外物奉身者事事要好只有自家<lb/>
一箇身心却不要好到得外面物事事好時自家身心<lb/>
蚤已不好了也所謂外物奉身者如宫室之美妻妾之<lb/>
奉飲食衣服器用玩好皆是欲一事好時費多少精神<lb/>
若事事要好自家全副精神都到那邊去了終日營營<lb/>
擾擾一箇身心弄得猥𤨏齷齪不覺醉生夢死過了一<lb/>
生豈不可哀若能移這精神歸向學問探討自性自命<lb/>
<pb n="KR4e0225_WYG_003-29a"/>
當知吾性自有尊爵吾性自有安宅吾性自有膏粱吾<lb/>
性自有文繡儘風光儘受用得此滋味回視一切外物<lb/>
直是性命斧斤身心寇賊不但有所鄙而不屑為抑亦<lb/>
有畏而不敢為耻而不忍為者矣<lb/>
　　　洗心說<lb/>
食無求飽居無求安不作居食想彼以富吾以仁彼以<lb/>
爵吾以義不作富貴想不怨天不尤人不作怨尤想用<lb/>
則行舎則藏不作用舎想行一不義殺一不辜得天下<lb/>
<pb n="KR4e0225_WYG_003-29b"/>
不為有甚動得我知之囂囂不知亦囂囂有甚苦得我<lb/>
非仁無為非禮無行有甚恐得我江漢濯之秋陽暴之<lb/>
有甚染得我鳶則於天魚則於淵有甚局得我既喚做<lb/>
箇人須是兩手頂天兩脚拄地巍巍皜皜還他本来面<lb/>
目一洗世界萬里無塵此之謂洗心<lb/>
　　　中說<lb/>
儒者須守十六字宗傳以中為本人心人之心也有此<lb/>
人即有此心自知誘物化以来皆為五官四體之欲攻<lb/>
<pb n="KR4e0225_WYG_003-30a"/>
取萬端危孰甚焉道心心之道也有此心即有此道雖<lb/>
根於仁義禮智之性而發於氣拘物蔽之餘乍明乍晦<lb/>
微孰甚焉精者精明不昏昧也一者純一不散亂也惟<lb/>
此心精明純一則允復於喜怒哀樂未發之中而人心<lb/>
皆道心矣<lb/>
　　　未發說<lb/>
昔朱子初年以人自有生即有知識念念遷革初無頃<lb/>
刻停息所謂未發者乃寂然之本體一日之間即萬起<lb/>
<pb n="KR4e0225_WYG_003-30b"/>
萬滅未嘗不寂然也盖以性為未發心為已發未發者<lb/>
即在常發中更無未發時也後乃知人心有寂有感不<lb/>
可偏以已發為心中者心之所以為體寂然不動者也<lb/>
性也和者心之所以為用感而遂通者也情也故章句<lb/>
云喜怒哀樂情也其未發則性也二語指出性情如指<lb/>
掌矣王文成復以性體萬古常發萬古常不發以鐘為<lb/>
喻謂未扣時原自驚天動地已扣時原自寂天寞地此<lb/>
與朱子初年之説相似而實不同盖朱子初年以人之<lb/>
<pb n="KR4e0225_WYG_003-31a"/>
情識逐念流轉而無未發之時文成則以心之生機流<lb/>
行不息而無未發之時文成之說微矣而非中庸之㫖<lb/>
也中庸所謂未發指喜怒哀樂言夫人豈有終日喜怒<lb/>
哀樂者盖未發之時為多而喜怒哀樂可言未發不可<lb/>
言不發文成所謂發而不發者以中而言中者天命之<lb/>
性天命不已豈有未發之時盖萬古流行而太極本然<lb/>
之妙萬古常寂也可言不發不可言未發中庸正指喜<lb/>
怒哀樂未發時為天命本體而天命本體則常發而未<lb/>
<pb n="KR4e0225_WYG_003-31b"/>
發者也情之發性之用也不可見性之體故見之於未<lb/>
發未發一語實聖門指示見性之訣静坐觀未發氣象<lb/>
又程門指示初學者攝情歸性之訣而以為無發時者<lb/>
失其義矣<lb/>
　　　心性說<lb/>
心之與性謂之一則不可混謂之二又不可分心之用<lb/>
可言心之體不可言性者心之體也可言者仁義禮智<lb/>
耳仁義禮智之可言者惻隠羞惡辭讓是非耳皆心之<lb/>
<pb n="KR4e0225_WYG_003-32a"/>
用也佛氏之所謂性與聖人不同者於用處見之曽有<lb/>
一禪者問余曰儒家言性與佛同否余曰不同曰性豈<lb/>
有二耶余曰上人了悟人也又觧儒書請以二則質顔<lb/>
淵死門人欲厚𦵏之其厚同列之意甚美夫子何以深<lb/>
嗟重慨曰非我也夫二三子也禪家如此否曰否也子<lb/>
疾病子路使門人為臣其尊師之意甚美夫子何以嚴<lb/>
詞切貶曰行詐曰欺天禪家如此否曰否也余曰儒家<lb/>
之言性如此禪者不知所謂也聖人之學所以異於釋<lb/>
<pb n="KR4e0225_WYG_003-32b"/>
氏者只一性字聖人言性所以異於釋氏言性者只一<lb/>
理字理者天理也天理者天然自有之條理也故曰天<lb/>
序天秩天命天討此處差不得針芒先聖後聖其揆一<lb/>
也明道見得天理精故曰傳燈録千七百人若有一人<lb/>
悟道者臨死須尋一尺布裹頭而死必不肯抛頭露靣<lb/>
而終此與曽子易簀意同了此便知厚𦵏為臣二則此<lb/>
理在拈花一脈之上非窮理到至極處不易言也<lb/>
　　　氣心性說<lb/>
<pb n="KR4e0225_WYG_003-33a"/>
氣也心也性也一也然而天下學術之岐則岐之于是<lb/>
老氏氣也佛氏心也聖人之學乃所謂性學老氏之所<lb/>
謂心所謂性則氣而已佛氏之所謂性則心而已非氣<lb/>
心性有二其習異也習之而氣則氣習之而心則心習<lb/>
之而性則性矣性者何天理也天理者天然自有之理<lb/>
非人所為如五徳五常之類生民欲須㬰離之不可得<lb/>
而二氏不知也外此以為氣故氣為老氏之氣外此以<lb/>
為心故心為佛氏之心聖人氣則養其道義之氣心則<lb/>
<pb n="KR4e0225_WYG_003-33b"/>
存其仁義之心氣亦性心亦性也或者以二氏言虚無<lb/>
遂諱言虚無非也虚之與實有之與無同義而異名至<lb/>
虚乃至實至無乃至有二氏之異非異于此也性形而<lb/>
上者也心與氣形而下者也老氏之氣極于不可名不<lb/>
可道佛氏之心極于不可思不可議皆形而上者也二<lb/>
氏之異又非異于道器也其端緒之異天理而已儒者<lb/>
以佛氏外君親然其教未嘗不先忠孝吾獨謂二氏足<lb/>
以亂教者夷善惡是非而曰平等而惡分别彼固曰無<lb/>
<pb n="KR4e0225_WYG_003-34a"/>
分别心有分别性吾則曰有分別性亦無分别用天下<lb/>
是非善惡而已聖人因物付物處之各當而我無與焉<lb/>
所以經世宰物萬物各得其所佛氏于蜎飛蠕動無不<lb/>
慈愛顧使天下善惡是非顛倒錯亂舉一世糜爛蠱壊<lb/>
之不顧而曰清浄無為也嗚呼其亦不仁而已矣此所<lb/>
謂無理也或曰老氏長生其神長存儒者能乎曰無極<lb/>
而太極之謂長生曰佛氏無生出離生死儒者能乎曰<lb/>
太極本無極之謂無生夫佛氏斥斷常二見先儒謂人<lb/>
<pb n="KR4e0225_WYG_003-34b"/>
死則滅反墮其斷見何也張子曰大易不言有無言有<lb/>
無諸子之陋也故曰大哉易也斯其至矣<lb/>
　　　理義說<lb/>
伊川先生曰在物為理處物為義此二語闗渉不小了<lb/>
此即聖人艮止心法胡氏廬山輩以為心即理也舎心<lb/>
而求諸物遺内而徇外舎本而逐末也嗚呼天下豈有<lb/>
心外之物哉當其寂也心為在物之理義之藏於無朕<lb/>
也當其感也心為處物之義理之呈於各當也心為在<lb/>
<pb n="KR4e0225_WYG_003-35a"/>
物之理故萬象森羅心皆與物為體心為處物之義故<lb/>
一靈變化物皆與心為用體用一源不可得而二也物<lb/>
顯乎心心妙乎物妙物之心無物於心無物於心而後<lb/>
能物物故君子不從心以為理但循物而為義不從心<lb/>
為理者公也循物為義者順也故曰廓然大公物来順<lb/>
應故曰聖人之喜怒在物不在已八元當舉當舉之理<lb/>
在八元當舉而舉之義也四凶當罪當罪之理在四凶<lb/>
當罪而罪之義也此之謂因物付物此之謂艮背行庭<lb/>
<pb n="KR4e0225_WYG_003-35b"/>
内外兩忘澄然無事也彼徒知昭昭靈靈者為心而外<lb/>
天下之物是心爲無矩之心以應天下之物師心自用<lb/>
而已與聖賢作處天地懸隔<lb/>
　　　氣質說<lb/>
性者學之原也知性善而後可言學知氣質而後可言<lb/>
性故論性至程張而始定張子曰形而後有氣質之性<lb/>
天地間性有萬殊者形而已矣以人物言之人形直而<lb/>
靈獸形横而蠢以人言之形清而靈形濁而蠢匪直外<lb/>
<pb n="KR4e0225_WYG_003-36a"/>
有五官之形且内有五臟之形故吳王濞有反骨而髙<lb/>
祖先知其反安祿山有反骨而張九齡先知其反王莽<lb/>
之鴟吻商臣之蜂目越椒熊虎之狀伯石豺狼之聲皆<lb/>
形也形異而氣亦異氣異而性亦異非性異也弗虚弗<lb/>
靈性弗著也夫子曰性相近也習染未深之時未始不<lb/>
可為善故曰相近然而質美者習於善易習於惡難質<lb/>
惡者習於惡易習於善難上智下愚則氣質美惡之極<lb/>
有必不肯習於善必不肯習於惡者也故有形以後皆<lb/>
<pb n="KR4e0225_WYG_003-36b"/>
氣質之性也天地之性非學不復故曰學以變化氣質<lb/>
為主或疑天地之性氣質之性不可分性為二者非也<lb/>
論性於成形之後猶論水於淨垢器中道著性字只是<lb/>
此性道著水字只是此水豈有二耶或又疑性自性氣<lb/>
質自氣質不可混而一之者亦非也天地之道為物不<lb/>
貳故性即是氣氣即成質惡人之性如垢器盛水清者<lb/>
已垢垢者亦水也明乎氣質之性而後知天下有自幼<lb/>
不善者氣質而非性也性善之說始定而變化氣質之<lb/>
<pb n="KR4e0225_WYG_003-37a"/>
功始力所謂變化氣質者正欲人知得性善雖惡人可<lb/>
齋戒沐浴事上帝云爾故曰氣質之性君子有弗性者<lb/>
焉弗性氣質之性則形色天性矣盖一明性善随他不<lb/>
好氣質當下㸃鐵成金<lb/>
　　　寅直說<lb/>
虞廷十六字萬古以為心學宗祖矣至夙夜惟寅直哉<lb/>
惟清苐謂秩宗交神明之道不知其為心學之要也夫<lb/>
人心所以不清由不直所以不直由不寅寅直者敬以<lb/>
<pb n="KR4e0225_WYG_003-37b"/>
直内之謂也寅在一元則人物開闢在一年則三陽交<lb/>
泰在一日則平旦清明萬感未接一念未起湛然寂然<lb/>
此真敬也敬則直矣直則清矣一有作意即非寅非直<lb/>
非清故曰惟寅直惟清惟者惟此真體更無纎塵惟此<lb/>
真色更無纎染此人心所以合天徳也有訣焉伊尹稱<lb/>
湯昧爽丕顯昧爽者寅也孟子亦曰平旦之氣平旦者<lb/>
昧爽也真心莫顯於此於此悟入則作聖之基於此混<lb/>
過則負天之牖聖人言寅直微矣哉因為箴曰天地之<lb/>
<pb n="KR4e0225_WYG_003-38a"/>
先惟斯一氣萬有大生人為至貴人生於寅是謂厥初<lb/>
有如嬰児至靜而虛其心之靈以氣之直上際下蟠與<lb/>
天無極故惟寅直乃性真體其性来復其心則洗是曰<lb/>
惟清纎塵無滓人配天地配者在此勿謂一日異於一<lb/>
元昧爽之際氣反其原敬以直之不加毫毛旦晝勿梏<lb/>
謂之曰操日新又新存存成性性性不已以至於命<lb/>
　　　愛敬說<lb/>
孟子曰君子以仁存心以禮存心仁者愛人有禮者敬<lb/>
<pb n="KR4e0225_WYG_003-38b"/>
人君子存心只是仁禮仁禮只是愛敬所以期至於法<lb/>
今傳後之聖人斯二者而已矣斯二者何從来也從孩<lb/>
提来也孩提知愛稍長知敬莫知其所以然而然所以<lb/>
為良知良能是人之本心也聖人因之故曰因親教愛<lb/>
因嚴教敬其教不肅而成其政不嚴而治所因者本也<lb/>
愛親者不敢惡於人敬親者不敢慢於人天子以此得<lb/>
萬國之歡心諸侯卿大夫士庶以此得一家之歡心是<lb/>
以災害不生禍亂不作天下和平道如此其大也故曰<lb/>
<pb n="KR4e0225_WYG_003-39a"/>
立愛惟親立敬惟長始於家邦終於四海聖人所以治<lb/>
天下如運之掌者得其本也世人致禍之道其事非一<lb/>
而其大端皆由慢人惡人故心不和平災害並至卒之<lb/>
虧體辱親成大不孝君子有終身之憂者憂不仁不禮<lb/>
不愛不敬也有終身之憂則無一朝之患矣<lb/>
　　　好惡說<lb/>
近見世局紛紜此一是非彼一是非因而推其故原来<lb/>
只在好惡兩字不是這兩字上差差在心上不是心上<lb/>
<pb n="KR4e0225_WYG_003-39b"/>
差差在仁不仁上世間那一箇人是沒好惡的但各人<lb/>
等第不同一等人便是一等人的好惡二等人便是二<lb/>
等人的好惡三等人便是三等人的好惡其等愈下其<lb/>
人愈多其好惡相同愈多彼見其同便以為公好公惡<lb/>
便自謂能好能惡不知聖人說惟仁者能好人能惡人<lb/>
若果如此世間何仁者之多也若是猛然自省我還是<lb/>
仁者否仁至難言只把此篇聖人言仁處自家查對如<lb/>
久處約而無濫久處樂而無淫志仁無惡欲富貴而不<lb/>
<pb n="KR4e0225_WYG_003-40a"/>
處非道惡貧賤而不去非道終食不違仁好仁而無以<lb/>
尚惡不仁而不使加身諸如此類一一合否若是未合<lb/>
未可自謂仁者自謂能好惡也或曰兩邊好惡必有一<lb/>
邊是的是的就是仁否曰也難說又有一勘法我這好<lb/>
惡還從吾君吾民上起念否還只在自家意見上異同<lb/>
軀殻上通礙交游上生熟起念否此亦勘得大槩要之<lb/>
肯回頭查勘惟恐自陥于不仁只此念已向仁路上来<lb/>
不患其不能好惡矣若只鹵莽滅裂去無論不是的一<lb/>
<pb n="KR4e0225_WYG_003-40b"/>
邊即是的一邊君子而不仁者有矣夫<lb/>
　　　乾坤說<lb/>
凡了悟者皆乾也脩持者皆坤也人從迷中忽覺其非<lb/>
此屬乾知一覺之後遵道而行此屬坤能皆乾坤之倪<lb/>
而非其體乍悟復迷乍作復止未足據也必至用力之<lb/>
乆一旦豁然如大畜之上九畜極而通曰何天之衢乃<lb/>
如是乎心境都忘宇宙始闢方是乾知知之既真故守<lb/>
之必力細行克矜小物克謹視聴言動防如闗津鎮如<lb/>
<pb n="KR4e0225_WYG_003-41a"/>
山嶽方是坤能無乾知則無坤能無坤能亦無乾知譬<lb/>
之於榖乾者陽發生耳根苗花實皆坤也盖乾知其始<lb/>
坤成其終無坤不成物也故學者了悟在片時脩持在<lb/>
畢世若曰悟矣一切冒嫌疑毁藩籬曰吾道甚大奈何<lb/>
為此拘拘者則有生無成苗不秀秀不實惜哉<lb/>
　　　乾彖說<lb/>
聖人之彖乾而言元亨也繼之曰大明終始六位時成<lb/>
時乗六龍以御天明言天道矣言利貞也終之曰首出<lb/>
<pb n="KR4e0225_WYG_003-41b"/>
庶物萬國咸寧明言人道矣故朱子别之曰此為天道<lb/>
之元亨利貞此為聖人之元亨利貞渾而言之今别而<lb/>
言之讀者不能無疑然非别言天人聖人彖文何以交<lb/>
錯如是也盖積疑乆之一日恍然曰有是哉聖人自釋<lb/>
之矣曰乾元始而亨者也利貞者性情也乾始能以美<lb/>
利利天下不言所利大矣哉此申言元亨利貞也曰大<lb/>
哉乾乎剛健中正純粹精也六爻發揮旁通情也時乗<lb/>
六龍以御天也雲行雨施天下平也此中言大明首出<lb/>
<pb n="KR4e0225_WYG_003-42a"/>
以下語也六爻發揮六龍時乗非人乎天下平非萬國<lb/>
寧乎統之曰大哉乾乎皆乾道也其以人道而為乾道<lb/>
也明甚則其以乾道而為人道也明甚所以交錯其文<lb/>
者盖四徳有終始之義故六爻有時成之位非御天者<lb/>
之雲雨則元亨不能成利貞之功而萬國不寧皆乾道<lb/>
也皆人道也聖人正恐人二之也吾於是沛然於錢啓<lb/>
新先生象像之說而知其有功於易者大也象像之說<lb/>
曰為乾為坤天地之象也上天下地則人之像也六十<lb/>
<pb n="KR4e0225_WYG_003-42b"/>
四卦其象卦也其像人也缺一非人像也夫聖人不云<lb/>
乎君子行此四徳者故曰乾元亨利貞明言乾之為人<lb/>
也柔順利貞君子攸行明言坤之為人也豈獨聖人有<lb/>
之明言人人自有之也人人自有之而以歸之天地歸<lb/>
之聖人歸之易書者何也<lb/>
　　　乾彖釋<lb/>
萬物資始元也品物流行亨也各正性命利也保合太<lb/>
和貞也此乾道之大明終始也有四徳之終始故有六<lb/>
<pb n="KR4e0225_WYG_003-43a"/>
位之時成有六龍之時乗故有四徳之終始乾元統天<lb/>
而首出庶物六龍御天而萬國咸寧矣<lb/>
　　　大象<lb/>
易者象也乾者天行之象也君子自強不息則乾之象<lb/>
也以者非法其如此而如此之謂也六十四卦一易而<lb/>
已生道者一易而已天得之為天地得之為地人得之<lb/>
為人皆此也以此自強不息則謂之乾以此厚徳載物<lb/>
則謂之坤非此則更有何者而可以自強不息厚徳載<lb/>
<pb n="KR4e0225_WYG_003-43b"/>
物乎故易者象三才之為一像也<lb/>
　　　三勿居說<lb/>
客問髙子曰何謂浩然之氣髙子曰性也曰性也安得<lb/>
謂之氣曰養成之性也性者生理也如草木焉惟有性<lb/>
故忽而根荄忽而榦葉忽而花實也實則成性而復生<lb/>
或槁之或戕之則靡然萎矣人之於性也亦然養之暢<lb/>
茂條逹則其氣浩然塞乎天地而性乃成浩然者人之<lb/>
花而實者也今天下之於性人人能言之然自幼而壯<lb/>
<pb n="KR4e0225_WYG_003-44a"/>
而老不知性為何物何怪乎與年俱盡靡然為腐草朽<lb/>
木也乎哉養之何如曰直而已矣直之謂集義直之謂<lb/>
有事直之謂勿正勿忘勿助長也忠餘鄒子以三勿名<lb/>
其居而問說於龍謹以對客者對夫鄒子之以是名居<lb/>
是有志於性者也是不忍於自槁而自戕者也夫然請<lb/>
自勿忘始勿忘而後知所謂有事所謂正助<lb/>
　　　夕可說<lb/>
潛江宜諸歐陽公既致其潁州兵使者而歸奉朝命再<lb/>
<pb n="KR4e0225_WYG_003-44b"/>
辟堅卧不起乃得佳壤於豹湖之濵而穴之曰此予之<lb/>
所歸也築室焉顔曰夕可杜門體道于中使友人問夕<lb/>
可之說於某某曰噫嘻予未朝聞焉知夕可且予方有<lb/>
疑於周元公也其説太極而以死生之說終何耶死生<lb/>
之說在始終之故矣若何原若何反耶為之研味者累<lb/>
月一夕夢有儒衣冠者以為元公也前而叩焉公曰夫<lb/>
一動一静者天地之生死也一死一生者羣生之動静<lb/>
也此所謂易也恍然而寤於時明月在室萬籟咸寂予<lb/>
<pb n="KR4e0225_WYG_003-45a"/>
乃整襟端居一靈炯然如月斯浄衆縁脱落如籟斯寂<lb/>
乆之而笑曰此物何動何静何生何死耶噫嘻我知之<lb/>
矣死生道也譬之於漚起滅一水也寂然不動者也吾<lb/>
欲復其寂然者豈遺棄世事務一念不起之謂哉君君<lb/>
臣臣父父子子萬象森羅常理不易吾與之時寂而寂<lb/>
時感而感萬感萬寂而一也故萬死萬生而一也聞道<lb/>
者非耳也至於今而後恍然知向所為道其為物乃如<lb/>
此也吾未之聞而且由焉朝於斯夕於斯必有至也至<lb/>
<pb n="KR4e0225_WYG_003-45b"/>
之日則吾聞之日聞之日則吾可之日也謹以質之于<lb/>
公以為可否<lb/>
　　　輔仁說<lb/>
夫子曰為仁由已而曽子曰以友輔仁何也仁人也仁<lb/>
也者與人為體者也人也者與仁為用者也胥天下之<lb/>
人而於仁之中也猶之胥天下之木而於春之中也春<lb/>
不可見而見之於木仁不可見而見之於人仁之於人<lb/>
無一膜之隔人之於仁若萬里之阻何也各已其已也<lb/>
<pb n="KR4e0225_WYG_003-46a"/>
是故胥天下之謂仁執一人之謂己推己而人之則仁<lb/>
執人而已之則不仁故為仁者莫妙於人己之間吾之<lb/>
所不得而知也相觀相摩相習相薫忽不覺其執者化<lb/>
推者通而仁矣故曰輔仁輔仁者友也以者孰以之為<lb/>
仁由己也馬銘鞠諸君知於文中求友友中求仁為作<lb/>
輔仁說<lb/>
　　　觀兩先生所叅春遊記請益<lb/>
若拈本體更無可說才渉言說盡屬工夫觀其㑹通非<lb/>
<pb n="KR4e0225_WYG_003-46b"/>
一非二鄒先生意思多在本體上指㸃顧先生意思多<lb/>
在工夫上防閑鄒先生多說放下顧先生多說操存要<lb/>
之真放下乃真操存真操存乃真放下若謂放下者非<lb/>
操存操存者不放下則觸語生礙矣要知伊川先生心<lb/>
存誠敬乃真放下心存誠敬至於死生不動更有何物<lb/>
不放下耶若謂心存誠敬胸中有誠敬則拳拳服膺胸<lb/>
中有一善乎本體本無可拈聖人姑拈一善字工夫極<lb/>
有多方聖人為括一敬字重本體者欲掃念頭并掃善<lb/>
<pb n="KR4e0225_WYG_003-47a"/>
敬字面重工夫者欲顯實理并掃虚寂字面兩者之偏<lb/>
雖小兩者之害則殊又不可不察也若說本體了則立<lb/>
地便了若說工夫休則無時可休至於本體有不透工<lb/>
夫工夫有不透本體全在各人自病自知如靠言語孤<lb/>
負兩先生矣敢為兩先生闡其大指并以請正<lb/>
　　龍正謹按非千休無一念所休者妄想也以妄想<lb/>
　　對誠敬則惟放下而後為操存若欲放下其戒慎<lb/>
　　恐懼之念即東坡所云打破敬字矣因打破故曰<lb/>
<pb n="KR4e0225_WYG_003-47b"/>
　　敬敬又何打破之有則惟操存可以該放下古来<lb/>
　　遯逸髙人固有放下世間一切而未知操存者兩<lb/>
　　先生之說畢竟涇陽為宻<lb/>
　　辨類<lb/>
　　　陽明說辨一<lb/>
君子於人之言也必有以得其人之心盡其人之說體<lb/>
之於吾身真見其非而後明吾之是以正之務可以建<lb/>
諸天地質諸鬼神以俟之後聖而後無愧其人若陽明<lb/>
<pb n="KR4e0225_WYG_003-48a"/>
之攻朱子也果為得朱子之心而有當於其說乎吾觀<lb/>
其答顧東橋之書曰朱子所謂格物云者是以吾心而<lb/>
求理於事事物物之中如求孝之理於其親之謂也求<lb/>
孝之理果在於吾之心耶抑在於親之身耶假果在於<lb/>
親身而親沒之後吾心遂無孝之理與見孺子之入井<lb/>
必有惻隠之心是惻隠之理果在孺子之身與抑在吾<lb/>
心之良知與是可以見析心與理為二之非矣果若斯<lb/>
言也朱子可謂天下之至愚叛聖以亂天下者也夫臣<lb/>
<pb n="KR4e0225_WYG_003-48b"/>
之事君以忠也夫人知之而非知之至也孟子曰欲為<lb/>
臣盡臣道法舜而已不以舜之所以事君事君不敬其<lb/>
君者也夫不敬其君天下之大惡也苟不如舜之所以<lb/>
事君則已䧟于天下之大惡而不自知焉則所以去其<lb/>
不如舜以就其如舜者當無不至也子之事親而當孝<lb/>
也夫人知之而非知之至也孟子曰事親若曽子者可<lb/>
也夫至于曽子之事親而始曰可也不然猶為未能事<lb/>
其親矣則所以去其不如曽子以求其如曽子者又當<lb/>
<pb n="KR4e0225_WYG_003-49a"/>
何如也此人倫之至天理之極止之則也此為格物而<lb/>
至於物則物理盡者也所謂因其已知之理而益窮之<lb/>
以求至乎其極也今人乍見孺子將入井皆有怵惕惻<lb/>
隠之心此何心也仁也格物者知皆擴而充之逹之於<lb/>
其所忍無不見吾不忍之真心焉一簞食一豆羮生死<lb/>
随之而行道不受嘑爾乞人不屑蹴爾此何心也義也<lb/>
格物者知皆擴而充之逹於其所為無不見吾不為之<lb/>
真心焉此之謂格物而致知故其心之神明表裏精融<lb/>
<pb n="KR4e0225_WYG_003-49b"/>
通逹無間而更無一毫人欲之私得藏於隠微之地以<lb/>
為自欺之主故意之所發無不誠心之所存無不正也<lb/>
吾所聞於程朱格物致知之說大略如此也未聞其格<lb/>
孝於親之身格忠於君之身格惻隠於孺子格不受不<lb/>
屑於行道乞人也以是而闢前人之說譬如以病眼見<lb/>
天而謂天之不明則眼病也於天何與是可百世以俟<lb/>
聖人乎<lb/>
　　　陽明說辨二<lb/>
<pb n="KR4e0225_WYG_003-50a"/>
君子非立言之難言而不得罪於聖人之為難夫聖人<lb/>
之言順性命之理而已後之求聖人之言者順聖人之<lb/>
言而已陽明之說大學也吾惑之大學曰致知在格物<lb/>
物格而後知至陽明曰所謂致知格物者致吾心之良<lb/>
知於事事物物也致吾心良知之天理于事事物物則<lb/>
事物各得其理矣事物各得其理格物也是格物在致<lb/>
知知至而後物格也又曰物事也格正也但意念所在<lb/>
即要去其不正以全其正又曰格物者格其心之不正<lb/>
<pb n="KR4e0225_WYG_003-50b"/>
以歸於正是格物在正心誠意意誠心正而後格物也<lb/>
整菴羅氏所謂左籠右罩以重為誠意正心之累顧氏<lb/>
所謂顛倒重複謂之陽明之大學可矣詩云無易由言<lb/>
天下大矣萬世而下不尚有人也夫<lb/>
　　　陽明說辨三<lb/>
凡人之言合者必二物也本離而合之之謂合本合則<lb/>
不容言合也天下之物有萬而理則一無體用無顯微<lb/>
無物我無内外一以貫之者也告子之義外不識性也<lb/>
<pb n="KR4e0225_WYG_003-51a"/>
故亦不識義而外之非求義於外也凡人之學謂之曰<lb/>
務外遺内謂之曰玩物䘮志者以其不反而求諸理也<lb/>
求諸理又豈有内外之可言哉在心之理在物之理一<lb/>
也天下無性外之物無心外之理猶之器受日光在彼<lb/>
在此日則一也不能析之而為二豈待合之而始一也<lb/>
陽明亦曰理無内外性無内外故學無内外講習討論<lb/>
未嘗非内反觀内省未嘗遺外也誠是也則奈何駁朱<lb/>
子曰以吾心求理於事物之中為析心與理為二也然<lb/>
<pb n="KR4e0225_WYG_003-51b"/>
則心自心理自理物自物匪獨析而二且參而三矣是<lb/>
陽明析而二之非朱子析而二之也陽明又曰若鄙人<lb/>
之致知格物是合心與理為一者也心與理本未嘗不<lb/>
一非陽明能合而一之也猶之乎其論知行矣夫知行<lb/>
亦未嘗不合一而聖人不必以合一言也故有時對而<lb/>
言之則知及仁守是也有時互而言之則智愚賢不肖<lb/>
之過不及而道之不行不明是也有時對而互言之則<lb/>
知至至之知終終之是也有時偏而言之則夫子嘆知<lb/>
<pb n="KR4e0225_WYG_003-52a"/>
徳之鮮孟子重始條理之智傳說非知之艱行之惟艱<lb/>
是也有時分而言之則知及而仁不能守有不知而作者<lb/>
是也吾故曰聖人不必合一言之也而知行未嘗不合<lb/>
惟其未嘗不合故專言知而行在專言行而知亦在大<lb/>
學之先格物致知也以其求端用力言之然豈今日知<lb/>
之明日行之之謂哉必欲以合一破先後之說也則大<lb/>
學之言先者八言後者八皆為不可通之說矣凡若此<lb/>
者總是強生事也<lb/>
<pb n="KR4e0225_WYG_003-52b"/>
　　　陽明説辨四<lb/>
陽明以朱子之致知也為聞見之知故其為宗㫖也曰<lb/>
良知吾則以大學之致知本非不良之知非自陽明良<lb/>
之也朱子為聞見之知與否與前乎吾者知之後乎吾<lb/>
者知之吾則烏乎敢知雖然聖人之教不爾也夫子不<lb/>
曰多聞從善多見而識乎不曰多聞闕疑而慎言其餘<lb/>
多見闕殆而慎行其餘乎不曰多識前言徃行以畜其<lb/>
徳乎此為初學言之也知之次也夫聖人不任聞見不<lb/>
<pb n="KR4e0225_WYG_003-53a"/>
廢聞見不任不廢之間天下之至妙存焉舜聞一善言<lb/>
見一善行若決江河沛然莫之能禦也非聞見乎而聞<lb/>
見云乎哉<lb/>
　　　異端辨<lb/>
　乙巳仲夏余遊武林寓居西湖見彼中士人半從異<lb/>
　教心竊憂之問其所從皆曰蓮池問其教出所著書<lb/>
　數種多抑儒揚釋之語此僧原廩於學宫一旦叛入<lb/>
　異教已為名教所不容而又操戈反攻不知聖人之<lb/>
<pb n="KR4e0225_WYG_003-53b"/>
　教何負於彼庠序之養育何負於彼而身自叛之又<lb/>
　欲胥天下而叛之如此之亟也因摘取其言各剖破<lb/>
　之又有竭力專詆朱夫子者另為一書尚未得也<lb/>
　　　竹忩隨筆内一條辨良知者曰<hi>云云</hi>
堯舜之道孝弟而已孟子指出孩提愛敬是最初最真<lb/>
處以是為妄何所不妄仁義智禮樂其實只事親從兄<lb/>
二者二者既妄五者皆偽人道盡滅矣幾何而不胥為<lb/>
禽獸也真常寂照將焉用之<lb/>
<pb n="KR4e0225_WYG_003-54a"/>
　　　正訛集内一條辨佛書多才人所作曰<hi>云云</hi>
佛說多端約其大義只無聲無臭四字足以蔽之聖人<lb/>
在人倫庶物中物還其則而我無與焉終日酬酢萬變<lb/>
實無一事也畏天命悲人窮汲汲皇皇那有閒工夫在<lb/>
深山浚谷大家團圞頭共說無生話也謂孔孟為才人<lb/>
謂佛經皆孔孟不及道其小視孔孟甚矣吾以為孔孟<lb/>
道及處學佛者不能知其不肯道及處學佛者不能知<lb/>
其不屑道及處學佛者不能知<lb/>
<pb n="KR4e0225_WYG_003-54b"/>
　　　又辨三教一家曰<hi>云云</hi>
自有開闢以来聖帝明王相繼為治地平天成民安物<lb/>
阜不聞有所謂佛也不待有所謂佛也聖人之道不明<lb/>
不行而後二氏乗隙而惑人昔之惑人也立於吾道之<lb/>
外以似是而亂真今之惑人也據於吾道之中以真非<lb/>
而滅是昔之為佛氏者尚援儒以重佛今之為儒者且<lb/>
軒佛以輕儒其始為三教之說以為與吾道列而為三<lb/>
幸矣其後為一家之說以為與吾道混而為一幸矣今<lb/>
<pb n="KR4e0225_WYG_003-55a"/>
且擯之為凡擯之為外而幼之而卑之而疎之然則天<lb/>
下孰肯舎聖人而甘為凡夫舎尊長而甘為卑小舎親<lb/>
而就其疎也嗚呼顛倒是非至此極矣斯言不出於亂<lb/>
世而出於盛時不出於釋氏之徒而出於聖人之徒是<lb/>
可忍也孰不可忍也<lb/>
　　　又辨三教同說一字曰<hi>云云</hi>
此說鄙陋之極不必為剖吾且據其說佛者問之一者<lb/>
何耶以為有物耶無物耶以為有物則不識一以為無<lb/>
<pb n="KR4e0225_WYG_003-55b"/>
物既無物矣又有何物超乎一之外乎所見如此而徒<lb/>
為張大之說以誑惑後生罪可勝誅也耶<lb/>
　　　與管東溟虞山精舎問答<lb/>
翁語次深薄宋儒余曰先生必有所見其灼然處何居<lb/>
翁曰只一性字宋儒便不識余曰何謂曰性者大覺宋<lb/>
儒謂性即理也認做一件鶻突的黒影子余曰何以見<lb/>
之曰彼以知覺為心謂理乃心所包之物豈非包著一<lb/>
件不覺之物乎余曰理有何形因其心之發見知其有<lb/>
<pb n="KR4e0225_WYG_003-56a"/>
如是之條理故謂之理若謂以覺包理則理乃在外宜<lb/>
乎今人以物理為外以格物之理為徇外矣翁曰此是<lb/>
公為宋儒分疏吾自二十歳時已見宋儒骨髓余曰不<lb/>
然是老先生有得後看宋儒故認得如此若攀龍者初<lb/>
時一無所見從程朱夫子討出工夫曲折一一依他做<lb/>
竝不見有如此癡學問也翁曰公近釋正䝉且論太和<lb/>
何如曰張子謂虚空即氣故指氣以見虚猶易指隂陽<lb/>
以謂道也曰即此便不是謂氣在虚空中則可豈可便<lb/>
<pb n="KR4e0225_WYG_003-56b"/>
以虚空為氣余曰謂氣在虚空中則是張子所謂以萬<lb/>
象為太虚中所見之物虚是虚氣是氣虚與氣不相資<lb/>
入者矣翁但曰總不是總不是余亦不敢與長者屢辯<lb/>
而止因思學問從入之途不同斷無合并之理吾儒以<lb/>
秩序命討自然之天理為理其自然之條理毫髪差池<lb/>
不得處正是大覺彼徒以此心之精靈知覺為覺宜其<lb/>
認理為鶻突為黒影端緒迥然安可以口舌爭也<lb/>
　　聖賢論贊<lb/>
<pb n="KR4e0225_WYG_003-57a"/>
　　　先師<lb/>
顔之仰鑽瞻忽曽之江漢秋陽思之敦化川流孟之金<lb/>
聲玉振宰我謂賢於堯舜子貢有若謂自生民未有是<lb/>
皆智足知聖未若夫子自言知我其天天不可知聖不<lb/>
可知蕩蕩乎其孰能名之<lb/>
　　　顔子<lb/>
簞瓢陋巷是何胸次博文約禮是何脩持不遷不貳是<lb/>
何力量是之謂不違仁識仁者當識顔子所以為仁<lb/>
<pb n="KR4e0225_WYG_003-57b"/>
　　　曽子<lb/>
一貫者子之悟道也大學者子之傳道也絜矩又何不<lb/>
貫之有故格物者格知天下之為一物也物格而一以<lb/>
貫之矣<lb/>
　　　子思<lb/>
非仲尼則堯舜之道不傳非子思則仲尼之道不傳所<lb/>
傳何道也中庸也非未發一語則中庸之道不傳一語<lb/>
為千古知性之竅知此之謂知性復此之謂復性盡此<lb/>
<pb n="KR4e0225_WYG_003-58a"/>
之謂盡性<lb/>
　　　孟子<lb/>
何以必道性善是人人本色也何以必稱堯舜是性善<lb/>
實證也試看不學良知不慮良能塗之人與堯舜有針<lb/>
芒不合否非七篇昭揭則人人寳藏千古沉埋<lb/>
　　　濂溪先生<lb/>
先生三代以後之聖人乎無轍跡可尋無聲臭可即無<lb/>
極太極太極無極是之謂易妙於未畫聖人洗心退藏<lb/>
<pb n="KR4e0225_WYG_003-58b"/>
於宻以此<lb/>
　　　明道先生<lb/>
大學者聖學也中庸者聖心也匪由聖學寧識聖心發<lb/>
二書之秘教萬世無窮者先生也淵乎微乎非先生學<lb/>
者不識天理為何物矣不識天理不識性為何物矣是<lb/>
儒者至善極處是佛氏毫釐差處<lb/>
　　　伊川先生<lb/>
發育萬物峻極於天先生之道通於天地禮儀三百威<lb/>
<pb n="KR4e0225_WYG_003-59a"/>
儀三千先生之道備於一身釋有普賢人知尊之儒有<lb/>
伊川人思議之礙其欲也人欲肆而防之者禮學如先<lb/>
生乃曰克己復禮<lb/>
　　　横渠先生<lb/>
洋洋乎盈眸而是者何物也易也子輿以浩然名氣先<lb/>
生以太和名易浩然者太和之充於四體太和者浩然<lb/>
之塞乎天地匪是不為知道不為見易故曰周公才美<lb/>
智不足稱<lb/>
<pb n="KR4e0225_WYG_003-59b"/>
　　　晦菴先生<lb/>
刪述六經者孔子也傳註六經者朱子也子以四教文<lb/>
行忠信子所雅言詩書執禮孔子之學惟朱子為得其<lb/>
宗傳之萬世而無弊孔子集羣聖之大成朱子集諸儒<lb/>
之大成聖人復起不易斯言<lb/>
　<lb/>
　<lb/>
　髙子遺書卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻四十七</head> <lb/>
    <p>
<pb n="KR4d0368_WYG_047-1a"/>
欽定四庫全書<lb/>
　本堂集巻四十七<lb/>
　　　　　　　　　　　　　宋　陳著　撰<lb/>
　題跋<lb/>
　　書卓生甫深衣述後<lb/>
句章卓有立生甫以深衣述見示余謂深衣惟當據經<lb/>
以求合而已至如續衽鉤邊則司馬温公所謂如燕尾<lb/>
有鉤曲裁其傍邊綴於裳之右旁以掩其不相連之處<lb/>
<pb n="KR4d0368_WYG_047-1b"/>
此説以為正當又奚以旁引曲泥為哉屢圖再㑹相諗<lb/>
以決連年衰病猶未之果廼聞歿已兩載矣生甫平生<lb/>
用力于此有足以遺其後庶乎無憾余之生負質疑之<lb/>
記使生甫賫志九泉興言至斯交道謂何歲乙未孟冬<lb/>
攬涕書其手澤之後以歸之與追挽二詩俱前悲夫嵩<lb/>
溪遺耄陳某書<lb/>
　　跋史獨善奏議<lb/>
獨善史公當瑞平更化之初轉對一劄君子小人之辯<lb/>
<pb n="KR4d0368_WYG_047-2a"/>
言外之意隱而實彰寛而實切也苐貳劄及蜀事可謂<lb/>
至論若嘉熙應詔書則明白洞達勁正懇到惜其言不<lb/>
得於其時徒使後來讀之感至于激嗟何及矣歲乙未<lb/>
孟冬里後學陳某敬書<lb/>
　　書王寓菴遺文<lb/>
余童丱于丈人行聞里有寓菴王公之賢髙山仰止今<lb/>
八十三歲矣兹因留其孫得淦家獲見其燬餘偶遺之<lb/>
文于和淵明歸去來辭知其奉親孝於泰庵記知其事<lb/>
<pb n="KR4d0368_WYG_047-2b"/>
長敬于怡齋記知其友于兄弟于交説于淇緑辯知其<lb/>
與友朋鄉曲無不盡其情人生大節略無虧欠餘如一<lb/>
出一處一語一言動中禮義古之人古之人讀之使人<lb/>
感發誰能起之得與北面列哉知念其祖善傳其家幸<lb/>
而有此孫孫又生子矣寓庵之業其不亡乎歲丙申書<lb/>
于雙桂坊之梅忩嵩溪遺耄陳某書<lb/>
　　題晦庵齋居感興詩巻首<lb/>
文公為後學地可謂深著明切宜端居靜察朝夕不置<lb/>
<pb n="KR4d0368_WYG_047-3a"/>
人一已百人十已千終有得矣歲丙申四月朔書于本<lb/>
堂<lb/>
　　題劉向説苑巻首<lb/>
劉向説苑曽子固序之矣其可否已櫽括其間學者當<lb/>
有所擇而徒博者失之余因為諸兒書此巻首歲丙申<lb/>
四月朔書于本堂<lb/>
　　書李純甫文藁<lb/>
余少也取友于郡庠之造道齋與純甫李君同舍兄事<lb/>
<pb n="KR4d0368_WYG_047-3b"/>
之情甚洽後余薄官走四方而君以賦冠計闈上春官<lb/>
不利未㡬而聞為地下遊矣吁而止于此耶雖然有文<lb/>
藁在見之者如見其人死猶不死也特余老病因循於<lb/>
宿草之不哭傷如之何感如之何嵩溪遺耄陳某書<lb/>
　　題文中子<lb/>
文中子當細味其間格言甚多丙申首夏書以遺子若<lb/>
孫<lb/>
　　跋僧德恩所藏鍾子固所畫山谷水仙詩圖後<lb/>
<pb n="KR4d0368_WYG_047-4a"/>
樗寮因子固所作兄弟圖而冩山谷詩<hi>水仙花</hi>余又因<lb/>
樗寮而為絶江着數字亦以世之情喜新而厭舊而絶<lb/>
江獨知所寳是不能無感焉蓋於世變人情有闗也吁<lb/>
歲丙申良月望本堂老人八十三歲書<lb/>
　　書史獻父屏石圖銘序後<lb/>
余昔仕於朝史獻父寄居西湖之西入門立一石如屏<lb/>
自號屏石余與之遊因與石諗稔旣而皆東歸石為人<lb/>
所有獻父眷眷焉見之畫而銘而序而詩觀之而感者<lb/>
<pb n="KR4d0368_WYG_047-4b"/>
多而余為甚幸而時見獻父屏石儼其在前矣迹為然<lb/>
亦終不能無感然感豈止此一石而已哉丙申良月望<lb/>
嵩溪遺耄陳某書<lb/>
　　書四明衣冠盛事録後<lb/>
楊君鵬舉由太學生擢第晩而浮雲視功名掃軌不接<lb/>
外事殆有德而隱於市者歟吾鄉家世忠厚老成典刑<lb/>
月評所歸余雖居百里外未及一面而夙聞其賢兹偶<lb/>
為義不可以筋力者入城君之外孫袁伯長出示所手<lb/>
<pb n="KR4d0368_WYG_047-5a"/>
抄吾鄉衣冠盛事譜閲之旣信乎所聞之可証科目絶<lb/>
續之交吾黨窮通之機實有闗係蓋譜存則脉存脉存<lb/>
則雖秦火不能滅然科目今雖未暇舉三代以上人才<lb/>
之盛亦由科目邪養之深者發之茂持之重者出之遲<lb/>
姑盡其在我時來則為之耳所以感厲其氣維持其心<lb/>
以為無窮之地將有大功於吾鄉吾鄉而放之天下亦<lb/>
可者此譜也余固以心見楊君豈不過於面交也哉丙<lb/>
申歲良月廿五日嵩溪遺耄陳某書<lb/>
<pb n="KR4d0368_WYG_047-5b"/>
　　跋史景正南有嘉魚樂與賢賦并書事詩<lb/>
嗚呼彼何人哉並縁宫艶玩弄威權箝天下口不遺餘<lb/>
力猶懼三雍之中有獨立者為異于是掃破定法捷出<lb/>
濫恩以嘗試之而靡然瀾倒二十年間縻爛其肝腸顛<lb/>
倒其夢想六士以前之正光化而為光範門下䑛鼎之<lb/>
物卓乎史景正獨於公堂所課嘉魚賦與其書事詩明<lb/>
斥而專攻之其鋒鍔嚴於刀鋸斧鉞直以殺身成仁為<lb/>
己任偃月機深間不容髪是豈於其生也吞聲斃而後<lb/>
<pb n="KR4d0368_WYG_047-6a"/>
欲戮其尸以為快者比漢之名節有黨焉故有黨錮傳<lb/>
國家三百餘年帝學之涵養成就至矣逮其末造乃無<lb/>
一人為景正黨他日有為獨行傳者非景正誰歟歲柔<lb/>
兆涒灘陽月庚子嵩溪遺耄陳某書<lb/>
　　題天台潘少白<hi>大老</hi>續古集<lb/>
余聞少白不識少白靣而識其子衍於小萬竹其文氣<lb/>
英英焉因其子知其父而未知其詩一日胡甥幼文來<lb/>
篋有少白詩出入晉宋盛唐晩唐間森然温然也及閲<lb/>
<pb n="KR4d0368_WYG_047-6b"/>
其序續古集則欲以唐體為宗然則唐故多體將宗誰<lb/>
耶若曰晩唐殆不足為少白浼余雖不能詩不敢評而<lb/>
於少白之詩則曰少白之詩也少白當亦撫掌歲柔兆<lb/>
涒灘暢月四明遺耄陳某書于本堂<lb/>
　　書婺賈處士墓誌碑陰<hi>名琮字中美</hi>
余歸老故山近二周星門外事未嘗問獨念疇昔交天<lb/>
下士今皆雲氷消散自謂江空歲晩無復可人忽婺之<lb/>
賈哲甫來正郡庠日相訪求實獲我心他日出示王文<lb/>
<pb n="KR4d0368_WYG_047-7a"/>
昌所撰其髙大父處士墓誌銘讀之則知淵源深逺如<lb/>
此君子之澤五世哲甫方延洪之雖百世可也尚懋之<lb/>
哉四明遺耄陳某<lb/>
　　書陳孔晨隱居圖<lb/>
歲咸淳丁卯余道金罍見南野翁坐之不礙雲山堂南<lb/>
山去堂十里而近光景變化烟霏空翠苒苒逼人從容<lb/>
而别山之面目之真為我有越八年翁歿余亦老矣他<lb/>
日其子字孔晨者來明一見問故曰堂已改築之南山<lb/>
<pb n="KR4d0368_WYG_047-7b"/>
中而扁仍舊吁古今事物之變翕忽有無何可旣棟宇<lb/>
末也翁之歿未㡬而堂已廢豈初心哉今其子乃能於<lb/>
險阻艱難之際善繼其志且文以世其傳翁為不亡矣<lb/>
余年八十有四幸而及見故人之有後然方來事未涯<lb/>
其亦勤其修哉四明遺耄陳某書<lb/>
　　題奉化圖志揭首<lb/>
奉化為邑以民皆樂於奉承王化得名其俗尚氣而畏<lb/>
法好義而知分為士者相勉以力學為農者相率以務<lb/>
<pb n="KR4d0368_WYG_047-8a"/>
本然土狹民稠一歲所入不足以贍于是有工者商者<lb/>
漁於海者各業其業以全身保家為重以入孝出弟為<lb/>
常風聲氣習大率近古官於此者平易近民則民德愈<lb/>
厚矣<lb/>
　　跋古營蕭節齋<hi>良輔</hi>所藏三畫帖<lb/>
　　　李伯時九歌圖<lb/>
節齋蕭公以古營名閥世臣擁牙纛蒞南服詩書福澤<lb/>
融液軍旅間風清日長他無長嗜唯㸃墨寸紙有存古<lb/>
<pb n="KR4d0368_WYG_047-8b"/>
意脉則心與之契而手之不置一日出李伯時九歌圖<lb/>
曰燕楚相望萬里好賢樂善傷今思古本一轍也況屈<lb/>
大夫名塞天壤離騷又與日月爭光幽及鬼神明及人<lb/>
物彷徨感慨反復依戀之狀見之於圖我思古人實獲<lb/>
我心南方之人有如此者流風遺俗猶有如此者否乎<lb/>
余俛而不荅姑書公之所云云者而已<lb/>
　　　東坡墨蹟<lb/>
坡公字畫當時人已寳之在今日當何如哉字畫固可<lb/>
<pb n="KR4d0368_WYG_047-9a"/>
寶而所以寶之者豈專在是哉公之學自名節入文章<lb/>
特其土苴況於字畫哉忽焉在目凜凜然名節如生則<lb/>
字畫亦真可寶也哉因題于節齋蕭公所藏三帖之後<lb/>
四明陳某<lb/>
　　　夏珪山水<lb/>
古畫以山水為最唐以後或有其存而未必皆真天地<lb/>
間川流山峙千態萬狀固自開闢以至今日茍有見焉<lb/>
孰此為古顧欲從破繒敗楮摸索其髣髴山川能㡬何<lb/>
<pb n="KR4d0368_WYG_047-9b"/>
哉世方趨於耳目之新方溺於貨利自非洒然自得超<lb/>
然自拔誰復事此是則方見其可敬而不見其為僻也<lb/>
節齋蕭公有山水一軸曰此夏珪之筆子以為何如余<lb/>
于此未達獨能以前所自信者復因又進而曰後日有<lb/>
詔趣入發十洲三島間而江而湖而長淮大河見其漫<lb/>
漶奔放洶風濤而舞蛟龍也由㑹稽而嵩而岱而大行<lb/>
見其綿亘起伏干雲霄而絡星辰也以行記唫囊收拾<lb/>
光景時一披閲眼界萬里盡在是矣豈不大快公為之<lb/>
<pb n="KR4d0368_WYG_047-10a"/>
一笑巻畫四明陳某<lb/>
　　跋韓君美<hi>居仁</hi>城西十絶<lb/>
余讀韓君美城西十絶跫然喜肅然敬詩云乎哉君抱<lb/>
古學來長鄞幕暇不自休周視城渠水脉疏之瀹之旣<lb/>
而至他山于堰于閘完故立新蓄洩以則識敏而慮長<lb/>
力到而功集民歡頌之是行也有詩焉實而通清而腴<lb/>
浩浩乎生意與水俱行三代井田之時旾風時雨中一<lb/>
言一話亦若是而已彼草妖木怪鹿呦豕哮駕虛翼偽<lb/>
<pb n="KR4d0368_WYG_047-10b"/>
於天理人事之外此皆君之詩之罪人也安得如君之<lb/>
真積實踐見之詩而有補觀風者哉若水之原委事之<lb/>
本末有王厚齋序在歲旃蒙協洽人日四明陳某八十<lb/>
二歲書<lb/>
　　題天寧寺主僧可舉羅漢圖後<lb/>
余入城寄天寧寺主禪直翁手一軸此羅漢圖舒而視<lb/>
之山水林木中人物古怪殆非塵世恍然身入其間坐<lb/>
白雲而來清風也余家隣天台聞山有羅漢古迹飛石<lb/>
<pb n="KR4d0368_WYG_047-11a"/>
橋空立壁亟秀老矣欠一到今見此足矣然欲指此為<lb/>
某人筆固已不識至欲指其此為某羅漢某羅漢又安<lb/>
能識之哉識之者其直翁乎我欲識直翁者也因書所<lb/>
識於圖之後丁亥季春晦日丹山遺耄陳某<lb/>
　<lb/>
　<lb/>
　<lb/>
　<lb/>
<pb n="KR4d0368_WYG_047-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻四十七<lb/>
</p>
<p>
</p>
  </div>
</body>
</text>
</TEI>
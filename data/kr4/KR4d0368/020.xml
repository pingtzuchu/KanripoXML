<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻二十</head> <lb/>
    <p>
<pb n="KR4d0368_WYG_020-1a"/>
欽定四庫全書<lb/>
　本堂集巻二十<lb/>
　　　　　　　　　　　　　宋　陳著　撰<lb/>
　七言律詩<lb/>
　　期歸生日<lb/>
當年分得月中胎八嵗精神愈覺開小學路頭方謹入<lb/>
平生根脚要深培家貧只問子賢否父老何妨兄教來<lb/>
須識此身闗係大莫如流俗趁波頹<lb/>
<pb n="KR4d0368_WYG_020-1b"/>
　　次韻女淑壽兄詩<lb/>
道韞生來亦謝芝解吟今有壽兄詩着行布字銀鉤細<lb/>
鎔意成辭金薤垂義氣流行親手足笑風吹到老鬚眉<lb/>
自家兒女能如此一味清甘足養頤<lb/>
　　又用韻示長兄<lb/>
向來枯卉亦生芝種學纔深可瑞時語海方知蝸井淺<lb/>
培風當使翼雲垂可能任運如彭澤也要名家似蜀眉<lb/>
理義本來非外鑠自求兩字盍觀頤<lb/>
<pb n="KR4d0368_WYG_020-2a"/>
　　丙戌五月朔閒坐偶成<lb/>
石火光中見嵗華溪雲深處寄生涯詩書屋下無嬉具<lb/>
桑竹窻前有美花抝境日増多活媿囂塵天與一貧遮<lb/>
乾坤自隘鄉鄰好猶得開門守故家<lb/>
　　宿天寜寺偶成<lb/>
参差新復古禪闗殘樹踈篁百畝閒清曉軒窻初雨過<lb/>
黄塵城市自深山一家暫付客天外半榻聊分僧夏間<lb/>
猶有故人相訪問到無言處是時難<lb/>
<pb n="KR4d0368_WYG_020-2b"/>
　　因閒坐偶成韻謝黄虛谷<lb/>
夢曽騎馬到京華老矣盟鷗寄水涯囘首故人多宿草<lb/>
攅眉晚節自寒花南風謾把初心鼓西日難将隻手遮<lb/>
猶有窮吟誰管領何時王翰作鄰家<lb/>
　　次韻黄長孺<lb/>
玉潤深慚氷未清午軒盃酒見人情艱難方識山林味<lb/>
親戚還兼朋友盟安用白頭傷世變又㸔黄葉報秋成<lb/>
羨君燕奉潘輿處淡泊中間禮樂聲<lb/>
<pb n="KR4d0368_WYG_020-3a"/>
　　用長孺七夕韻<lb/>
炳炳雙星從古然滔滔多話到今傳𣺌茫河上曽無事<lb/>
醉夢人間自並縁妄不易袪姑立我巧如可乞豈為天<lb/>
癡兒丼受三年詐獨有崔生此語賢<lb/>
　　七月望郡庠賦秋聲詩且欲不犯題字及見所作<lb/>
　　　良可發笑因賦二首示諸兒<lb/>
天教少昊管金行發越清商妙莫名萬宇虛凉機自動<lb/>
千林摇落氣難平怒為伍子潮江吼細入歐公夜壁鳴<lb/>
<pb n="KR4d0368_WYG_020-3b"/>
冣是幽窻多戯處數聲唳月雁南征<lb/>
氣應商聲慘又清人間難聴亦難名非神非鬼洞庭樂<lb/>
為鶴為風淝水兵老葉自吟髙處調寒螀相趁閙中鳴<lb/>
西風機籟年年事分付與天心自平<lb/>
　　次呉竹修寄澤南洲韻<lb/>
君客蓬壖偶滯留我尋菊伴枉經由翠微輕失相逢笑<lb/>
白髪堪禁幾别愁只為交情如管鮑未能忘物似聃周<lb/>
何妨重約論文酒尚有橙黄橘緑秋<lb/>
<pb n="KR4d0368_WYG_020-4a"/>
　　次韻梅山弟<lb/>
掛畵燒香書滿前風標清出剡溪源平坡肘腋眠牛隴<lb/>
小屋規模放鶴園外事任如黄葉寂閒心暗與白雲論<lb/>
應須恭到希夷處自是三峯直下孫<lb/>
　　盧竹溪得處士號邑伊有詩盧以其唱及其自和<lb/>
　　　來求余次韻<lb/>
夢破邯郸百念齊長汀西畔半分溪䕶符清出黄冠品<lb/>
承命榮加紫詔泥徑㨗更誰疑晩節山居有客侈新題<lb/>
<pb n="KR4d0368_WYG_020-4b"/>
老吾亦是三峯裔何逹相逢有子兮<lb/>
　　兒姪軰為燕老集石秀叔以詩來和之二首<lb/>
身是書中老僕童布衣不遡馬頭風雖無二頃資窮巷<lb/>
猶有三峯着睡翁虛室謾留荘叟白新詩忽見相州紅<lb/>
危時流俗滔滔去鐵石心腸獨我同<lb/>
白髮扶携緑髮迎今為何日自歡聲任供觴豆人情便<lb/>
存古門庭俗眼驚壽語相期滋我愧醉吟多感有兒賡<lb/>
但令里曲皆知孝此酒何殊考叔羮<lb/>
<pb n="KR4d0368_WYG_020-5a"/>
　　丙戌十一月十六日迎孫試周八句<lb/>
杏林深處長孫枝春意烘堂㸔試兒脊硬不移匍匐手<lb/>
語遲厚養粹凝姿喜開三世瑶環瑞滿望重闈白髪慈<lb/>
與汝家傳雙色筆文章得力豈無時<lb/>
　　呉竹修以詩寄次韻以復<lb/>
避世歸來星一週小丹山下剡溪頭風塵滿眼醒如醉<lb/>
宇宙闗心笑亦愁書几日聴諸子業菜畦時共老妻遊<lb/>
吟鞭倘踐相過約雞黍猶能食仲由<lb/>
<pb n="KR4d0368_WYG_020-5b"/>
　　用前韻似齡叟<lb/>
蚤嵗雄心撼不周晩年歸老契禪遊肻除酒戒容元亮<lb/>
欲答梅花愧子由隱几雲山長在眼出門風雪又囘頭<lb/>
元宵有約慈雲閣燈火能無感舊愁<lb/>
　　賛王來山愛竹祠前枯竹再生<lb/>
清䕶祠香立翠痕誰知活處發霜痕生生與善相為脉<lb/>
節節是仁皆可根方信虛中含造化何妨直下長兒孫<lb/>
更須就此封培去千畝成隂百世門<lb/>
<pb n="KR4d0368_WYG_020-6a"/>
　　次韻崇福老澤南洲<lb/>
邯郸枕上夢囘身景照窻前醉卧人山别是天遲放晩<lb/>
鳥知何世早呼春乾坤大事三緘外湖海清交一笑新<lb/>
此去莫嫌來徃密免教雲樹兩馳神<lb/>
　　示梅山弟八句<lb/>
浮世蘧廬付一呀詩書餘瀝子孫家兩池分受髙低水<lb/>
四岸量栽次苐花笑傲溪山如故舊招邀雲月共生涯<lb/>
相逢數酌春風酒不信人間有戰蝸<lb/>
<pb n="KR4d0368_WYG_020-6b"/>
　　次韻古竹亭<lb/>
巻収湖海入髙懐勘破人間蛇影盃老骨耐㸔寒後柏<lb/>
古心相沃渴中梅何妨風日同清美不怕山雲礙徃來<lb/>
多少詩香播牙頰夕陽移酒坐蘭苔<lb/>
　　和息庵呈䝉山韻<lb/>
象驂來自海之濆何幸相逢孤獨園好句不妨詩共屋<lb/>
戱言敢及賦名坤江湖自有清風調雲月難招流俗魂<lb/>
千里文章本同味幾時尊酒細重論<lb/>
<pb n="KR4d0368_WYG_020-7a"/>
　　詩送讀易堂張碧窻之揚<lb/>
占得資身話柄髙六鰲島上足逍遥南風又送飛霞珮<lb/>
北道相期明月橋要坐虎皮專易説肯携鳯侣共吹簫<lb/>
此行直上青霄去不比閒纒鶴背腰<lb/>
　　呈齡叟<lb/>
寥寥古道獨開門一見無言心自聞别後黄塵留四月<lb/>
坐來清雨洗三分鱗鱗秧活方吞水翼翼山飛欲舞雲<lb/>
此景此生如此酒證明耐久有南薫<lb/>
<pb n="KR4d0368_WYG_020-7b"/>
　　留西山<lb/>
老憊無如汗枕何起㸔玉宇㵼銀河殘山剩水凄凉甚<lb/>
明月清風感愴多無計閉門遮外事真成開眼夢南柯<lb/>
坐來不覺東方白又是餘生一夜過<lb/>
　　贈平原師妙覺歸温州<lb/>
喝破炎塵一錫飛迂程千里訪衰遲袖中明月無時價<lb/>
面上清風似故知契順何求惟勇義参寥欲去且談詩<lb/>
便應立脚五山頂未死相聞倘有期<lb/>
<pb n="KR4d0368_WYG_020-8a"/>
　　次韻趙寄庵<hi>名應龍</hi>
家住黄沙緑水灣功名土苴任天慳顧瞻宇宙驚多礙<lb/>
収巻江湖憇一閒處子聲容心自鐵太公年幾鬢纔斑<lb/>
老來難得重相見明月清風處處山<lb/>
　　見雪<lb/>
馮夷老手妙莊嚴一色工夫一夜添統巻山河還太極<lb/>
平抛珠玉到窮閻瘦吟相諗梅寒苦渴飲何妨秫凍甜<lb/>
黄竹方哀糴方湧幸猶三白是豐占<lb/>
<pb n="KR4d0368_WYG_020-8b"/>
　　次黄長孺元夕韻<lb/>
流俗誰知運㑹元逢塲作戱逐時論梅花簮燭行呼野<lb/>
竹葉裝巾醉舞村幸是深山寛夜禁苦無佳月破天昏<lb/>
鼇山盛事當年夢老不禁寒早閉門<lb/>
　　上乗展墓示子姪<lb/>
吾行荷謝老天公不放南來送雨風笻杖步前皆雅興<lb/>
梅花香底欠詩工塵埃辟易青山外丘隴凄凉落照中<lb/>
一片初心分付處兒孫他日記衰翁<lb/>
<pb n="KR4d0368_WYG_020-9a"/>
　　次韻盧致逺祈雨喜應<lb/>
四郊多少出雲山六月如何得雨慳天意茫茫知否外<lb/>
秋成岌岌有無間人非稼穡誰為命職在蛟龍可聴閒<lb/>
終藉精忱起靈蟄鶴驂帶得夜瓢還<lb/>
　　次韻内姪竺稷留别<lb/>
外家忠厚世多才挑轡相過一笑開珍重年光記親戚<lb/>
綿延義脉到雲來後生要積為山簣前事休論覆水盃<lb/>
榾柮爐頭好情話莫衝風雪便輕囘<lb/>
<pb n="KR4d0368_WYG_020-9b"/>
　　避難雪竇之西坑遊西麓庵<lb/>
山間築屋占西坡小小規模淨似磨兩壁鼓鐘來雪竇<lb/>
四圍松竹䕶雲窩軒窻有趣髙僧逺門户無遮俗客多<lb/>
我寄前林時一到未知風月意云何<lb/>
　　戴時芳<hi>名方</hi>時可<hi>名賓/興</hi>學子呉叔度<hi>名/漢</hi>文可<hi>名應奎</hi>載<lb/>
　　　酒西坑勞苦<lb/>
驚魂何事到西坑豈是三生願欲償兩寺鼓鐘醒客夢<lb/>
一村草木助吟香人情物變多時様水色山光自古妝<lb/>
<pb n="KR4d0368_WYG_020-10a"/>
我本無何鄊裏住仰天俯地兩茫茫<lb/>
　　次韻趙景文見寄<lb/>
十載扄門白髪翁一絲飛毒忽纒胸浮雲隨讋驚雷散<lb/>
躍鐵終逃刼火鎔尚有先廬供手實幸叨儒籍免身傭<lb/>
闗津本不違風月來徃何妨信一笻<lb/>
　　次韻似前人<lb/>
山居隨意旋添成截斷人間利欲心蘭茁不妨虛室白<lb/>
松苗如見舊氊青書癡面目唾亦笑酒聖風流心自醒<lb/>
<pb n="KR4d0368_WYG_020-10b"/>
閒裏光隂天下樂誰知此處是思亭<lb/>
　　次韻弟觀似單君範<lb/>
聚忽如萍散忽雲今朝得見滿腔春詩書有味兵前友<lb/>
官府無名天上人相對兩窮清白日不交一語到紅塵<lb/>
梅花紙帳寒初試儘可留連示病身<lb/>
　　早起誦邵堯夫詩<lb/>
二十年前塵路忙如今都住寂寥鄉梅花時節溪山好<lb/>
菜粥人家門戸香否徃泰來天外事早眠晏起枕中方<lb/>
<pb n="KR4d0368_WYG_020-11a"/>
案頭只有堯夫集參得透時滋味長<lb/>
　　収芋偶成<lb/>
數窠岷紫破窮搜珍重留為老齒羞粒飯如拳饒地力<lb/>
糝羮得手擅風流家貧自合勤多種晩嵗何當飽一収<lb/>
囘首人間劍炊米誰知煨燼有爐頭<lb/>
　<lb/>
　<lb/>
　<lb/>
<pb n="KR4d0368_WYG_020-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻八十二</head> <lb/>
    <p>
<pb n="KR4d0368_WYG_082-1a"/>
欽定四庫全書<lb/>
　本堂集巻八十二<lb/>
　　　　　　　　　　　　　宋　陳著　撰<lb/>
　婚啟<lb/>
　　答長女<hi>滋</hi>許竺氏啟<lb/>
及婚姻之時况當今日悦親戚之話猶記初春欲牽聫<lb/>
於世盟以繾綣於母黨伏承某人家兒甚稱信竹心之<lb/>
有傳而某女姆師雖嚴曽蕙性之無取惟相知而有素<lb/>
<pb n="KR4d0368_WYG_082-1b"/>
遂不問于其他六禮之常固尚徃來一書以蔽亦從敬<lb/>
簡庶于近吉得以速成夫婦貴和幸釵裙之無訝壻翁<lb/>
交飭尚氷玉之相煇<lb/>
　　答次女<hi>洸</hi>許黄氏啟<lb/>
嫁女必勝吾家請事斯語居今而行古道實獲我心契<lb/>
盟既積于夙逢姻譜遂綿於新締伏承某人方十五六<lb/>
已培吴下英博之聲而某女雖二八初惟傃秦中寂寞<lb/>
之分且彼此各自生子而邂逅乃為同庚况氊貉無邉<lb/>
<pb n="KR4d0368_WYG_082-2a"/>
兩門之詩禮猶在使玉葭不倚衆人之議論謂何無言<lb/>
可辭拜命之辱式相好矣甚於草木之味同姑少遲之<lb/>
當以棗脩之贄見不腆回篚䖍載副藤<lb/>
　　深納幣黄氏啟<lb/>
娶妻如之何重於著代醮子命之迎貴乎及時亦惟因<lb/>
親而親所以可速則速伏承令女聽從婉娩况姆教之<lb/>
素閑而某長男某答問從容尚師言之自律雖我心之<lb/>
實獲謂吾耦以則非然平日相知不待今日方饕風交<lb/>
<pb n="KR4d0368_WYG_082-2b"/>
扇獨引清風言頓僕綏式開甥館由力行於古道冝曲<lb/>
體於真情使入其門牆将受孔氏之私淑迨歸於家室<lb/>
庶㡬宗氏之善承敬修菲儀具載藤副<lb/>
　　瀹納幣竺氏啟<lb/>
問竹君之譜我愛清風畫杏村之圖今猶昔日蓋因親<lb/>
戚之情話遂締婚姻之世盟伏承令女姆訓有閑寜事<lb/>
紅樓之習而某男某父書自讀粗培緑幕之功以類而<lb/>
求我心則獲然納采之後彼月籥其如流而束芻以期<lb/>
<pb n="KR4d0368_WYG_082-3a"/>
忽星隅之在望兹仲冬之應候當初月之生明龜墨既<lb/>
從驪駢斯迎舅姑既老喜㸔二婦之同歸娣姒如春尤<lb/>
繫一家之相好<lb/>
　　答黄氏請婚次女<hi>洸</hi>啟<lb/>
儒門嫁女本來徃之無拘甥館為賓恐凄凉之非便况<lb/>
匆匆其為約雖草草以難承然葭玉倚榮幸相通於心<lb/>
腹謂荆釵成禮當不索於形骸言甚釘金誰能轉石勉<lb/>
拜筮從之吉敬延車迎之親詩書味長應不羨食魚之<lb/>
<pb n="KR4d0368_WYG_082-3b"/>
美瑟琴好合庶㡬諧鳴鳯之昌<lb/>
　　洵納采黄氏啟<lb/>
男生有室合求夙好之門世變如輪又在早為之所兹<lb/>
從容於情話因繾綣於姻盟形迹則無肺肝如見伏承<lb/>
令女字筓垂及善自淑於蘭閨而某男某禮冠既行粗<lb/>
不荒於藝圃其為伉儷是有夤縁况於娣與姒之間易<lb/>
成敵耦此以姪從姑之後必無間言不占而孚適副所望<lb/>
山林妥隠雅能同味於一家菽水承歡樂得知心之介<lb/>
<pb n="KR4d0368_WYG_082-4a"/>
婦菲甚聘幣列於副藤<lb/>
　　季女清許胡氏答啟<lb/>
婚者合好慨古道之難逢娶而論財頋時流之方競兹<lb/>
寵存於月譜且篤款於年盟君而問名我則拜辱况令<lb/>
姪孫袖手竇偁之丹桂芳聞已騰而某女汗顔張氏之<lb/>
紅絲素心自分蘭金以同而相問葭玉雖異而不知立<lb/>
氷者無費辭如水而有餘味詩書契義扇兩地之清風<lb/>
姻婭夤縁綿百年於今日其惟欣忭罔既敷宣<lb/>
<pb n="KR4d0368_WYG_082-4b"/>
　　代制㕘潘某為子請期出贅啟<lb/>
月下多縁喜修盟之有日星隅在望貴成禮之及時爰<lb/>
揆吉於命龜欲請期而奠雁仰效季諾俛效秦風曰承<lb/>
我宗敢覬美容之隠褥相成以道尚觀桃實之成家不<lb/>
腆菲儀䖍登藤副<lb/>
　　代人請婚啟<lb/>
娶妻如何具存禮節事親為大盍審時權况同里之素<lb/>
孚於繁文而敢畧伏承令女蘭儀婉娩本端脈於天孫<lb/>
<pb n="KR4d0368_WYG_082-5a"/>
某男桂籍芳馨尚搴華於雪柏若而伉儷久矣夤縁卜<lb/>
親迎之三周前小至之二日義者冝也既無欲速之嫌<lb/>
母其遂乎當遂相成之願幣交惟敬藤副以將<lb/>
　　代族父衡之之子觀請期啟<lb/>
夫婦所以著代如鳯和鳴男女欲其及時冝龜近吉有<lb/>
出於初意之外遂遲之十年之餘豈偶然哉斯今可也<lb/>
令女静閑閨則自矜翠袖之倚寒某男浪襲世科誰料<lb/>
青衫之坐冷惟芝蘭臭味與之俱化雖薪楚綢繆久而<lb/>
<pb n="KR4d0368_WYG_082-5b"/>
益親至於六禮之嚴亦以多事而略後閏望之三日將<lb/>
婚合於雙星月桂近娥虛辱浪仙之贈句山林擇婦庶<lb/>
諧徳耀之齊眉醮承宗事因迎之子之歸曰從舅言此<lb/>
在而翁之訓<lb/>
　　代竺之實為孫納采許氏<lb/>
門清石井依然瓢水之風地接金庭邈矣薇山之裔既<lb/>
敬恭於桑梓且繾綣於松蘿伏承令女生於説易之家<lb/>
而某孫男某忝在學詩之列尚式過趨耦雖大而難齊<lb/>
<pb n="KR4d0368_WYG_082-6a"/>
鳴乃和于既卜婚姻以簡為禮庸訂初盟親戚之話皆<lb/>
情庶諧永好菲甚交幣載請副藤<lb/>
　　代族姪津答屠氏請期<lb/>
親譜相因式契寒門之卜妻嫁纓既許敢稽名閲之好<lb/>
逑况夤縁於裏言以印信於前定伏承令姪孫某家傳<lb/>
折桂之手止或尼之而某女婦有采蘋之儀未之學也肺<lb/>
肝如見形迹未忘寵来納幣之文遂及御輪之夕己巳<lb/>
應期辛夘為良兹實踐於夙盟非固違於先進筮從吉<lb/>
<pb n="KR4d0368_WYG_082-6b"/>
日庶諧婚義之承宗扇以素風何幸春秋之知我不腆<lb/>
回篚䖍載副藤<lb/>
　　代同甫兄為子<hi>溥</hi>請期王氏<lb/>
和鳴協卜雖無陳敬仲之賢交飲盡歡已知王徽士之<lb/>
意遂定盟於尺素曽何用於鏡臺古道相孚時妝頓洗<lb/>
伏承令姪女嫁筓既許信季女之有齋而某姪孫戲綵<lb/>
方娱及雙親之垂老倡而隨之為急醮以迎之敢遲時<lb/>
已異而事亦殊幸無責備禮本六而今則一何礙權冝<lb/>
<pb n="KR4d0368_WYG_082-7a"/>
嗣歲孟春四月乙丑爰趨驪駢之駕式符龜莢之從琴<lb/>
瑟成聲豈徒諧於夫婦屨纓加敬要善事於舅姑<lb/>
　　代童親答請期<lb/>
女子有家幸遂因親之好主人於廟致嚴迎婦之儀况<lb/>
筮日之汝從敬先期而我告是庸結帨以候御輪夫倡<lb/>
而隨勿訝荆釵之矯俗母命之日當知綦組之事姑草<lb/>
草回奩䕫䕫副櫝<lb/>
　　代單祥卿<hi>天麟</hi>請期王氏<lb/>
<pb n="KR4d0368_WYG_082-7b"/>
天合百年之好既定夙盟星當二月之期是為婚候爰<lb/>
龜以吉式燕其歸令女閨則温柔純是大家之女誡而<lb/>
某門風凄冷愧非太真之壻身能無非耦之嫌乃辱因<lb/>
親之聴如此特逹安可綢繆後燈夕之三宵肅將雁幣<lb/>
過花朝之七日趨駕驪駢適我願兮㑹言近只進佩紛<lb/>
帨當如事父母之時退鼓瑟琴是又和兄弟之本自今<lb/>
而後未占已孚<lb/>
　　代趙景文府教答董氏聘女<lb/>
<pb n="KR4d0368_WYG_082-8a"/>
源出清河溢我研溪之秀輝分愛日晦於寳麓之隂夙<lb/>
為兩姓之婚姻本是一家之甥舅何妨新好不替舊盟<lb/>
伏承令姪詩書有得於見聞三餘是力某女祭祀初親<lb/>
於教訓四徳則難適男當壯有室之年女合筓而嫁之<lb/>
禮不先不後有因有縁須勝吾家所仰望終身之托此<lb/>
正佳壻應不辭半子之勤不腆回儀登載副剡<lb/>
　　代族姪孫煥為子應龍納采劉氏<lb/>
尺素以盟幸締親親之好寸丹如炳樂從簡簡之冝居<lb/>
<pb n="KR4d0368_WYG_082-8b"/>
今之時行古之道伏承令女教由姆習手姑袖於裁雲<lb/>
而某曽姪孫某幹為父勤心未忘于映雪是月店之翁<lb/>
巧於作合庶氷門之婦副我好逑敬飭箋辭薄將幣意<lb/>
生而為之有室豈願束薪當其可之謂時小遲醮觶其<lb/>
諸欣忭罔既敷宣<lb/>
　　代族孫楠興納采屠氏<lb/>
男求擇耦要尋葭舊之盟女子有歸難泥筓年之及兹<lb/>
獲繼於世好所深信哉裏言伏承令女㓜已能勤曽不<lb/>
<pb n="KR4d0368_WYG_082-9a"/>
違於姆訓而某姪孫某長雖自愛恐未免於郷人詎謂<lb/>
夤縁有成伉儷相示真情而行簡敢將薄禮以問名内<lb/>
助得賢固欲副承宗之事偏兹垂老當早為佐餕之圖<lb/>
欣忭維多敷宣罔既<lb/>
　　代為董氏答聘亡姪演女<lb/>
女許嫁姻孰若因親之舊男交聘幣莫嚴納采之初相<lb/>
通以情一簡亦禮伏承令姪純儒同裔帷中之誦良勤<lb/>
而某姪孫女某美壻隨縁絲邉之語奚有盖先見之定<lb/>
<pb n="KR4d0368_WYG_082-9b"/>
甚如月老以裏言所主屬之氷人謂於外實以何求惟<lb/>
知内助之為急勉承嘉命就白真忱室家皆願於早諧<lb/>
非敢後也母子方為之相倚姑少遲之菲甚回奩條<lb/>
諸副楮<lb/>
　　代黄甥正孫羅氏聘季妹<lb/>
十里一長亭幸有枌榆之契兩家各生子可無葭玉之<lb/>
盟或者友琴假諸媒斧伏承令姪箕裘舊業不為流俗<lb/>
所移而某姪女織組功勤粗守清門之素尚從古道欲<lb/>
<pb n="KR4d0368_WYG_082-10a"/>
締新盟况雞犬相聞本自通於肝膽而鳯凰協卜誰能<lb/>
間於夤縁寵来問名之儀敬下對使之拜永為好也適<lb/>
我願兮荆釵布裙亦曰稱吾家而嫁女衿纓綦屨惟知<lb/>
相其夫之事親菲甚回奩芥於副幅<lb/>
　　代竺少博<hi>滈</hi>為子穎請期吴氏<lb/>
一舍而近久矣同風兩家之姻昉於今日庸申嚴於櫝<lb/>
敬庶致重於嘉盟伏承令女姆訓素閑雅是竹修之女<lb/>
而某男某父書粗讀忝為櫟壽之甥鳯卜既諧雁儀敢<lb/>
<pb n="KR4d0368_WYG_082-10b"/>
後月乙丑而在望日癸夘以惟良當迎以車而俟乎著<lb/>
男子有室正欲盡事親之心介婦入門要知不敵耦之<lb/>
禮由中所望此外何求<lb/>
　　代族姪孫<hi>文焆</hi>答唐氏請期<lb/>
山聨樾䕃是為明越之相鄰村入杏花安問鄭齊之非<lb/>
耦昨既嚴於納采兹又侈於申盟伏承令姪孫某藕谷<lb/>
吟香應熟愛蓮之説而某女林下風韻頗吟倚竹之詩<lb/>
此日好逑迨天作合雖女已許嫁足以行矣然母盍徃<lb/>
<pb n="KR4d0368_WYG_082-11a"/>
送止或尼之豈固為之綢繆盖有難於勉強幸遲嗣歳<lb/>
習卜令辰事重婚姻要與松蘿而百世情通緩急尚希<lb/>
桃李之一家菲甚回奩䖍於副幅<lb/>
　　代族孫霖為子灼出贅請期盧氏<lb/>
二姓之合夙已定盟六禮之常節而行簡是為古道實<lb/>
獲我心伏承令女蘋藻家風素習承宗之事而某男菊<lb/>
松門徑粗知讀父之書乃有夤縁欲諧伉儷律應季冬<lb/>
之吉筮從辛夘之良出贅為貧豈徒隨於流俗因親受<lb/>
<pb n="KR4d0368_WYG_082-11b"/>
教正有望於清翁<lb/>
　　代王得淦為長子請期董氏<lb/>
八閭為聨同飲龍溪之渌二姓合好夙有月店之縁舊<lb/>
譜猶香新盟愈侈伏承令女縷樓春好閑姆訓以自嚴<lb/>
而某男緑幕夜長如師資之尚淺心固慚於非耦而相<lb/>
與者甚真念男婚女嫁皆欲及時而室邇人遐何如早<lb/>
結敬蠲筮吉親御輪周冝其家人要為長子孫之地承<lb/>
我宗事庶副老舅姑之心<lb/>
<pb n="KR4d0368_WYG_082-12a"/>
　　代前人為次子請期林氏<lb/>
星舍飛纒曽借梅忩之光景月囊繫足實開葭譜之夤<lb/>
縁况有裏言相成嘉好伏承令女蘭春猶淺已自有林<lb/>
下之風而某男某檠夜初勤不足稱桂坊之裔心固慚<lb/>
於非耦面相與者甚真亦知男女本及其時若曰婚姻<lb/>
可權於蚤言歸于我敬以請期兹未冠未筓且各受舅<lb/>
姑之訓迨有家有室庶能盡夫婦之倫肅將菲儀䖍載<lb/>
藤副<lb/>
<pb n="KR4d0368_WYG_082-12b"/>
　　代董聲仲答孫氏請期<lb/>
閥閲相求自是春風之桃李門闌多喜愧無貴氣之芙<lb/>
蓉惟皎皎其古心因源源其夙好伏承某鏗鏘蓬海之<lb/>
賦綽有芳聲而某女寂寞杏山之家粗因柔則得諧伉<lb/>
儷實自夤縁鼎来遺鯉之書過辱委禽之禮朱陳二姓<lb/>
之語當從今日以綢繆台明百里之間何礙片雲之来<lb/>
徃<lb/>
　　代吴竹溪為子定戴氏<lb/>
<pb n="KR4d0368_WYG_082-13a"/>
問雪溪之津近在咫尺披月店之籍夙有夤縁嘗請托<lb/>
於青鸞已言盟於素鯉伏承令女蘭忩仙侣信得雲英<lb/>
之風而某男藝圃晚生難與季方者伍妄倚蒹葭之舊<lb/>
復圖瓜葛之親幸齊眉之際篤於因親荷同氣之間賛<lb/>
其可妻遂諧嘉好實獲我心投老於家惟欲生男而有<lb/>
室為翁之壻尚期小子之成人菲幣將成副藤有白<lb/>
　　代吴景年為子納幣求氏<lb/>
父兄契好豈於一朝一夕之間男子婚姻定是載笑載<lb/>
<pb n="KR4d0368_WYG_082-13b"/>
言之頃所合者道何假於人伏承令女四徳俱全得親<lb/>
戚之情話而某男某八吟無取乃門闌之素知惟相孚<lb/>
之甚深不自揆其非偶然納采雖逾於九載而御輪姑<lb/>
緩於三周亦知願有室願有家其如未及筓未及冠今<lb/>
然後可冬以為期娶妻如何以承我事有義而已豈<lb/>
在其他<lb/>
　　代回請期<hi>兄弟同日娶</hi>
男女以正當其可之謂時婚姻孔云與其奢也寜儉雖<lb/>
<pb n="KR4d0368_WYG_082-14a"/>
虛拘之非禮尚敬簡之為冝兹承饋篚之將乃有迎期<lb/>
之約欲速成也能無從乎强令誡以妝梅所愧蕭然行<lb/>
李兄弟式相好情有若於一家娣姒喜同歸盟永諧於<lb/>
百世<lb/>
　　代吴禔入贅戴請期<lb/>
生男有室雖以壯而為期制禮縁情早成婚而亦可自<lb/>
念夫妻之既老要觀子婦之相冝幸以聨盟敬庸親迎<lb/>
及時以進後蘭亭修禊之辰不日于歸播桃實有蕡之<lb/>
<pb n="KR4d0368_WYG_082-14b"/>
詠將伸奠雁先趣臨鸞<lb/>
　　代董囘陳定日<lb/>
生而有室固冝穀旦之差昏以為期有感心星之在欲<lb/>
速成也能無從乎第慚竹笥之清風所恃金蘭之雅好<lb/>
寵来臺饋撞破門羅却則恐貽不恭受則罔知所報藍<lb/>
橋有㑹倚看藍綬之榮梅信先春敢後梅妝之試敷陳<lb/>
則淺欣忭維深<lb/>
　　代董囘迎物<lb/>
<pb n="KR4d0368_WYG_082-15a"/>
男女以正當其可之謂時婚姻孔云與其奢也寜儉雖<lb/>
虛拘之非禮尚敬簡之為冝来下婦儀俗不能免分有<lb/>
客饋人所駭觀以將篚之所施何盈門之可詫俟之於<lb/>
著固冝親迎之有嚴徃之汝家母訝于歸之欲速私忱<lb/>
既控宿諾毋踰<lb/>
　<lb/>
　<lb/>
　<lb/>
<pb n="KR4d0368_WYG_082-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本堂集巻八十二<lb/>
</p>
<p>
</p>
  </div>
</body>
</text>
</TEI>
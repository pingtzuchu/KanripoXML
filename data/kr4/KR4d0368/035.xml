<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻三十五</head> <lb/>
    <p>
<pb n="KR4d0368_WYG_035-1a"/>
欽定四庫全書<lb/>
　本堂集巻三十五<lb/>
　　　　　　　　　　　　　宋　陳著　撰<lb/>
　名字説<lb/>
　　名女洸字汝玉説<lb/>
吾女洸字汝玉而告其義洸水有光也光發於外何如<lb/>
自晦况婦人乎然晦非徒晦厚其所養重其所有温温<lb/>
然如玉是之謂徳故以汝玉勉之今䈂矣將有行也於<lb/>
<pb n="KR4d0368_WYG_035-1b"/>
所當盡者其自玉哉嵗甲申中秋日書於本堂<lb/>
　　名竺果孫説<lb/>
竺稷堯佐吾内表姪也戊子長至余過其家揖坐既抱<lb/>
其子前曰今年九月得男是為嫡長未名敢以請吾謂<lb/>
季秋之月作易聖人配卦以剥五隂下進獨上一陽碩<lb/>
果不食因為名曰果孫義取諸果果中有仁人猶果也<lb/>
仁非外鑠我有能性其性則仁在是家之傳在是吾㓜<lb/>
常隨吾母歸寧立外大父下挹其貌頎然以重聴其言<lb/>
<pb n="KR4d0368_WYG_035-2a"/>
煖然以厚老成典刑擅稱鄉曲嗣而吾舅善以樂内文<lb/>
以彪外鍥薄事不到口表弟少博益以涵煦家族閭里<lb/>
無間言有子如堯佐又將世濟其美如嘉木焉百年封<lb/>
植生意充拓而枝而葉而苞而實而果孫以生世道不<lb/>
古人心日漓再世其徳者已不多見况欲三世四世以<lb/>
至五世不替厥初其㡬家自外大夫以上其積亦已深<lb/>
逺自外大夫以降至果孫又五世矣且少博與堯佐本<lb/>
根之方勤而未艾外家之有後其可涯耶然果存于剥<lb/>
<pb n="KR4d0368_WYG_035-2b"/>
剥窮上而為坤其機甚危守以静固以宻以復其本則<lb/>
陽不至於熄而仁脉無間㫁或者蝕之者衆搏之者烈<lb/>
吾為此機愳子曰天之生物也必因其材而篤焉故栽<lb/>
者培之傾者覆之此亦易之果之義果孫幸有知當以<lb/>
此説保毓其性以世其仁堯佐責也此外吾亦何言哉<lb/>
嵩溪遺耄陳某書<lb/>
　　名慈孫説<lb/>
姪孫葺贅於母家慈溪桂氏壬辰十有一月廿二日得<lb/>
<pb n="KR4d0368_WYG_035-3a"/>
男來請名余謂慈名溪因漢董孝子也汝之子生於彼<lb/>
名曰慈孫為宜若曰名不以山川而余特取其慈之一<lb/>
字無戾於古慈之義甚大愛之異名仁之推也孝於親<lb/>
弟於長睦於宗族和於鄉黨鄰里等之而上皆不外此<lb/>
汝其咳而名之進而心求之而䝉養之又進而及能言<lb/>
則以意開喻之由是而進進以至于入小學入大學不<lb/>
失其教則慈不可勝用矣不則長而悖逆而悍戾而放<lb/>
僻邪侈豈其赤子之心不知教之過也謹毋謂襁褓中<lb/>
<pb n="KR4d0368_WYG_035-3b"/>
未有知未受教姑有待然則古之人至于胎教者又如<lb/>
何汝其領斯言使其子母辱余之命名亦可不忘慈溪<lb/>
外家之意昭陽大荒落孟春吉日八十嵗伯祖書于本<lb/>
堂<lb/>
　　胡貴常字説<lb/>
古之君子以身任道道者何常是也洪範謂之彛中庸<lb/>
謂之庸平平焉而莫能踰融融焉而莫能雜生而知學<lb/>
而復常此而已世降人漓大本者昧而小智自詭全體<lb/>
<pb n="KR4d0368_WYG_035-4a"/>
者失而偏見自錮鑿以為智足以為恭姑息以為仁亷<lb/>
也而避兄離母義也而火妻灰子信也勇也而尾生北<lb/>
宮黝虛也空也而老莊浮屠氏吁性中無理外之物六<lb/>
經無驚世絶俗之語聖賢無孤立過髙之行紛紛者顧<lb/>
相異相角如此道安在哉吁孰謂至于今之時又有甚<lb/>
難言者蚊嘬蠅營儒名以飾澤市井蛩吟鳥哢竊文㑹<lb/>
以標榜鄉曲波流風靡愈降愈下豈不重可感也夫余<lb/>
友胡立道乃以貴常為字人方厭吾常而獨已貴之是<lb/>
<pb n="KR4d0368_WYG_035-4b"/>
知所以立其道者矣空谷足音不覺跫然而喜聊茟所<lb/>
欲言以審儻不卑之以為無甚髙論則吾道之幸也貴<lb/>
常其勉諸嵩溪遺耄陳某<lb/>
　　汪誠可字說<lb/>
汪日賓名其子以本信字以誠可其為訓甚嚴望之甚<lb/>
然非過也人之性何理非信動之情則有信不信焉故<lb/>
君子誠之為貴不誠則無物矣生知以上不容言思誠<lb/>
者學者事也今以本加于信之上繫可於誠之下使之<lb/>
<pb n="KR4d0368_WYG_035-5a"/>
知信之本乃所自有知信之復在乎誠之而后可父之<lb/>
命其子有大於此乎况世之人逐逐於其外於其末而<lb/>
不誠其子者方滔滔日賓之見則異於是余聞之猶躍<lb/>
然以發為之子者當何如其敬承哉癸已五月朔嵩溪<lb/>
遺耄陳某書<lb/>
　　内子友良字説<lb/>
吾内氏趙名必興字友良詩云言念君子載寢載興厭<lb/>
厭良人秩秩徳音謂其夫為國事在外故思之不置既<lb/>
<pb n="KR4d0368_WYG_035-5b"/>
寢又興且贊美其人如此其良也氏之及䈂其親庭所<lb/>
取諸此而名而字以歸于我淵乎其味哉吾於方欲仕<lb/>
以行其志惟主饋為急庶㡬善體斯義相成以道則吾<lb/>
所大願既而走州縣躐班出入二十餘年不跋不躓厥<lb/>
助惟多吾之無良姑置言外而氏之友良可謂無忝所<lb/>
命矣暇日相與之洽因舉酒属之而歌曰險艱兮更嘗<lb/>
淡薄兮悠長翕與張兮何常如友良何兮友良乃賡而<lb/>
歌曰徃事兮浮雲偕老兮天倫樂莫樂兮吾真如良人<lb/>
<pb n="KR4d0368_WYG_035-6a"/>
何兮良人歌闋吾因書之以授氏吾陳某也時癸巳五<lb/>
月望日<lb/>
　　名曽姪孫灼字孟晦説<lb/>
曽姪孫阿兎及冠余命之名以灼而字以孟晦且告以<lb/>
其義灼明也明無所養則適以為累為小智為自用為<lb/>
苛刻放蕩故善學者恐其輕也持以重恐其浮也蓄以<lb/>
深恐其過不及也擇乎中庸其庶㡬乎子張之堂堂子<lb/>
路之勇無所取裁終不如囬之愚參之魯也汝受資若<lb/>
<pb n="KR4d0368_WYG_035-6b"/>
敏而懈然于學則何如余為汝懼此晦之一字將以玉<lb/>
于成尚勉之哉甲午季夏望日書于本堂<lb/>
　　名族曽姪孫芸生説<lb/>
芸生吾曾姪孫也生于癸巳仲冬之二十一日今嵗一<lb/>
周流俗試周有具初手取一筆次取研墨次取書冊數<lb/>
本吾為之喜姪孫楠因而請名其子吾曰是月也一陽<lb/>
生月令所記芸始生之時芸香草也而逢陽則茁楠取<lb/>
于屠一索而得男此吾兄頤齋之曽長孫仁脉方開其<lb/>
<pb n="KR4d0368_WYG_035-7a"/>
生生而來可既哉此兒異日于芸香中剔蠧盍為吾子<lb/>
増氣醉而書皆醒語敬之敬之嵗甲午十一月廿五日<lb/>
夜分<lb/>
　　史居甫字説<lb/>
里史氏子弟林立有辰孫居甫者因其師張子華來見<lb/>
其貌也和其言也謹從容間以字説請余余念其外世<lb/>
俗而獨求于山林之耄殆亦有見焉乃迎其機告之曰<lb/>
人與萬物並生而與物異所居者大也其大無外斂之<lb/>
<pb n="KR4d0368_WYG_035-7b"/>
在方寸古聖賢於人心天理所據依之地深切著明皆<lb/>
因其所自有範其無勿失而已有出于是放心逐物如<lb/>
忘鄉曲棄室家望洋迷途終其身而不知反可懼也况<lb/>
子生於世閥耳目之接身心之溺自立為尤難而字之<lb/>
曰居豈徒字也哉要不可不擇所居以稱斯義中庸曰<lb/>
博學之審問之謹思之明辨之篤行之五者固自有次<lb/>
第然學何從入亦曰主心以敬敬則勤不則怠敬則思<lb/>
不則罔敬則新而又新不則狃于習錮于昏茍於止而<lb/>
<pb n="KR4d0368_WYG_035-8a"/>
已昔吕原明司馬公韓持國諸君子知有學業當自力<lb/>
不知世禄為自足故家之後賢於此者㡬希彼何人予<lb/>
何人有為亦若是若諉曰余何敢望是為自畔其廣居<lb/>
非吾所以待子之意矍然拱而揖曰諾余喜焉就書以<lb/>
為説嵗旃蒙協洽人日嵩溪遺耄陳某書<lb/>
　　名范脩字徳甫説<lb/>
余如城契家子范鶴孫來見拜而興而拱曰鶴孫先大<lb/>
父所命不肖孤㓜名也及冠當易名而大父歿罔極奈<lb/>
<pb n="KR4d0368_WYG_035-8b"/>
何幸而先生在視孤猶孫行敢以請余惻其言奚辭為<lb/>
因告以人之行孝為大人之身實肖天地一毫不踐是<lb/>
為忝所生為人子孫而大者不立是為不克負荷此自<lb/>
古聖賢所以戰戰兢兢吾夫子所以著而為經况汝以<lb/>
煢煢弱植逢百罹之際承再世一寒之遺而欲不墜厥<lb/>
緒豈不甚可畏者然貧賤憂戚天所以玉于成非汝之<lb/>
累而孝未易言也娶妻為養菽水盡歡今無及矣霜露<lb/>
之感悽愴怵惕當何如其為心經第一章引詩大雅云<lb/>
<pb n="KR4d0368_WYG_035-9a"/>
無念爾祖聿脩厥徳為汝易名誰能外經其名以脩而<lb/>
字徳甫徳本所自有脩則在我而孝在其中不然則非<lb/>
所謂徳是故惟脩為急若諉曰力不足者是自棄自暴<lb/>
曹交問孟子曰人皆可以為堯舜有諸曰然又曰堯舜<lb/>
之道孝弟而已矣二程子一出即欲學聖人亦以是夫<lb/>
自時厥後當以孔孟之法言為法以二程子之志學為<lb/>
志庶可慰祖父九泉之靈而余之名汝字汝為有助敬<lb/>
之哉敬之哉乙未孟秋望嵩溪遺耄陳某書<lb/>
<pb n="KR4d0368_WYG_035-9b"/>
　　名女冲字汝和説<lb/>
吾㓜女冲既䈂而語之曰汝知冲之義乎隂陽磅礴人<lb/>
因以生坤道成女坤属隂隂之氣易偏偏則方則執則<lb/>
沈滯惟融明温柔者為得故以冲名汝而和其冲之畼<lb/>
也故字以汝和其在父母家怡怡愉愉不見聲色從夫<lb/>
則事尊章不施勞處娣姒不敵耦待宗族姻䣊與凡内<lb/>
之纎悉酬應嗃嗃而諧熙安安而飾厲于女道婦徳其<lb/>
庶乎彼而茍而隨而軟媚則非吾所謂和者又不可不<lb/>
<pb n="KR4d0368_WYG_035-10a"/>
察汝其服膺吾訓哉嵗乙未孟秋望日書於本堂<lb/>
　　名外孫黄玠字孟成説<lb/>
外孫黄相兒生而留吾家尚㓜一日拜而請易名曰將<lb/>
以範其終身也吾喜其凝重而有志因以玠名之天下<lb/>
之物莫粹於玉玉而為器皆可寶而况於玠玠大圭也<lb/>
其為寶又非他器比然非琢非磨則徒璞而已故莫難<lb/>
於成唯人亦然乃字之以孟成此有父字盖氣質之性<lb/>
天然之性存焉生知以上不容説下此則在乎善反之<lb/>
<pb n="KR4d0368_WYG_035-10b"/>
與不善反之而賢不肖以分此㡬甚危其自今就其姿<lb/>
而力於學哉汝家雖約經子史至于凡有關於學者有<lb/>
汝曽大父太史編校手澤在歸而求之有餘師也他日<lb/>
有目而指之曰黄孟成今足以為玠矣庶為世其徳而<lb/>
無忝汝所生嵗乙未孟秋望本堂老人書<lb/>
　　名女清字汝則説<lb/>
女清生於吾宰嵊時邑之堂曰琴清就咳而名其乳及<lb/>
䈂易名清而語以其義清者人之賢徳然清則易激激<lb/>
<pb n="KR4d0368_WYG_035-11a"/>
則多矯清則易察察則多刻是故清不徒清渟涵之斟<lb/>
酌之則在清猶水也水不可不防防猶則也故經有内<lb/>
則焉凡所當盡者纎悉畢具在室則當受訓于父母有<lb/>
家則當質正於其夫庶可免于過愆是吾望也因字以<lb/>
汝則越此則非人矣其母忽老父八十三嵗書于本堂<lb/>
　　名㓜子泌字汝泉説<lb/>
天下之大水皆自泉而來非出于泉者潢潦而已㓜子<lb/>
及冠易名曰泌泌喻水之泉也因字汝泉而申其義吾<lb/>
<pb n="KR4d0368_WYG_035-11b"/>
晚年得泌欲身教之而倦于耄欲延師而貧無其貲童<lb/>
丱周旋於書冊琴瑟之間頗自知向學稍長察其志殆<lb/>
欲自立而不隨者甘受和白受采庶乎有受學之質然<lb/>
方來正可懼也故易于蒙之象曰山下出泉蒙君子以<lb/>
果行育徳程子傳之曰觀其出而能通行則以果决其<lb/>
所行觀其始出未有所向則以發育其明徳吁至矣吾<lb/>
又何言泌其勉之哉敬之哉老父八十四嵗書于本堂<lb/>
　本堂集巻三十五<lb/>
</p>
<p>
</p>
  </div>
</body>
</text>
</TEI>
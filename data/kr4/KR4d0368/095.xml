<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0368_WYG_095-1a"/>
本堂集原䟦<lb/>
張忠定公有言吾榜得人最多嘗疑其言之誇靜觀世<lb/>
運厯數人物抗節不屈忠血凝碧泣抱龍髯下從彭咸<lb/>
累書辭聘絶粒而逝凡此皆丙辰榜中人也本堂陳公<lb/>
挾其耿介之氣發於雄深之文巋然獨立皓首不變則<lb/>
亦吾丙辰同年進士也忠定之言豈不信乎公自為舉<lb/>
子時文聲獵獵日起諸公爭致之授簡客右研墨盾鼻<lb/>
出語往往驚其坐人時方工駢儷稱誦伊周擬方孔孟<lb/>
<pb n="KR4d0368_WYG_095-1b"/>
上之人受之亦不辭公下筆一掃諛風莫不根于理而<lb/>
趨於古抽黄對白之習為少變時宰用事以策試士公<lb/>
實叅之文衡於古人唯唯中得一諤士痛陳厭諱人言<lb/>
消沮士風寵信吏胥壊朝廷紀綱十數事公持白其長<lb/>
宜寘前列以稱徳祐求言之詔聞者為瑟縮而掩抑之<lb/>
公作詩道其屈每對人言氣拂膺未㡬國事非矣余老<lb/>
陽羡公之子深來山中以示遺藁若干巻讀之使人激<lb/>
發而不能不使人嘆恨也公之文宜為誥只用之書檄<lb/>
<pb n="KR4d0368_WYG_095-2a"/>
牋啟宜被金石徒見之深山窮林佛老之廬天不使和<lb/>
其聲鳴國家之盛而俛仰古今感觸風景以抒其黍離<lb/>
麥秀之悲公亦豈料文之窮至此哉若夫挽王少保之<lb/>
辭弔唐饒州之文誅權奸於九原表忠義於千古葢有<lb/>
闗於世道之大者非徒文也余耄矣因念千佛經中多<lb/>
墮鬼録余後死尚獲覩公之文可掛名其間固幸也斯<lb/>
文之脉不絶如縷未知後之視今何如與晉人同一慨<lb/>
矣時至大戊申仲夏既望丙辰榜下士荆溪蔣岩書䟦<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本堂集巻七十一</head> <lb/>
    <p>
<pb n="KR4d0368_WYG_071-1a"/>
欽定四庫全書<lb/>
　本堂集巻七十一<lb/>
　　　　　　　　　　　　　宋　陳著　撰<lb/>
　劄子<lb/>
　　謝京尹潜户侍<hi>說友</hi>舉繳劄<lb/>
某區區摧謝之私以飭圓櫝茲有餘忱敢以手畢控首<lb/>
祈鑒宥某山林之痼無時世粧藜藿之癯無食肉相非<lb/>
才入仕觸事靣牆斂然自量過者誰顧先生方以翟公<lb/>
<pb n="KR4d0368_WYG_071-1b"/>
藥籠李公龍門收拾天下英俊一盻其青乃屬之某旁<lb/>
觀者訝俗流謂何意圖在履屐間周旋造物阻之得邑<lb/>
浙東去光躔三百里而逺而猶以正供奉約束且于左<lb/>
右本未嘗相離也故得恃以為泰山底柱凡有應接凡<lb/>
所講析頻焉而忘其凟方焉而忘其忤凛凛乎亦自分<lb/>
其罪斥之必及大化坱圠春風無私吹上九霄期待加<lb/>
等怳不知今日為何日此身為何身也感烈之餘輒因<lb/>
心原駢成數語以上干于師聽䝉賜覽擲乃榮乃幸若<lb/>
<pb n="KR4d0368_WYG_071-2a"/>
夫歸倚之情豈筆舌能究<lb/>
　　賀劉帥除太府卿尋除直文華閣劄<lb/>
某恭審陞華外府晉直西風花綬恩榮新層霄之雨露<lb/>
碧幢號令起舊部之風雷言綸載敡賀笏交舉恭惟某<lb/>
官身都元氣心㑹六經擅韓斗之聲名學見于用充傳<lb/>
巖之抱負時來則為<hi>劉號斗巖</hi>由造物之篤生繫天下之重<lb/>
望北將受節旋秉帥符拯救有方再續朱晦翁之録寛<lb/>
嚴中度相安趙清獻之規艶天寵之優隆峻月卿之清<lb/>
<pb n="KR4d0368_WYG_071-2b"/>
近帝以東節令之南陽將使改絃未必嗣音之好不如<lb/>
熟局更收活着之功寧頓鋒車仍迂玉帳旗纛愈増于<lb/>
晶采襦袴益沸于歌謡茍有利于國家又何間于中外<lb/>
冦恂少留河内弗奪民情蕭何乆鎮闗中可知上意倚<lb/>
需環召式副輿瞻某喜聽除音阻陪賀履百里之行方<lb/>
半難自達于平康二天之有尚私庶無虞于凌震<lb/>
　　賀紹興鞏倅<hi>桂</hi>除浙東帥參劄<lb/>
某托盟門牆非他人比不敢用套狀首祈㴠宥某茲者<lb/>
<pb n="KR4d0368_WYG_071-3a"/>
恭審䟽榮恩陛領議籌帷風月清明留下北樓之好様<lb/>
湖山搖動溥為東浙之晶光上分得賢觀聽動色某受<lb/>
知孔厚竊庇又新自矜迂拙之蹤乃積遭逢之幸其為<lb/>
欣躍實倍等倫亟此申賀<lb/>
　　賀紹興朱倅<hi>洵</hi>劄<lb/>
某恭審朝廷出綍望府題輿地極清髙専美北樓之風<lb/>
月人推名勝増煇東越之山川其在照臨維多慶忭恭<lb/>
惟某官藍田光價丹穴羽儀道有的傳㑹闗洛諸公之<lb/>
<pb n="KR4d0368_WYG_071-3b"/>
極文皆實用涵武夷九曲之清視弓冶而益工此規模<lb/>
其獨正粤從彯組交播行碑盍置之臺閣之間以慰彼<lb/>
縉紳之望上謂晦翁之仕國尤重于時喜有聞孫之承<lb/>
家宜㳺其地<hi>朱乃文公之曽孫詮之子文公嘗為浙東倉</hi>駕言别乗簡在宸<lb/>
𠂻掲胸中鏡以燭藩條出肘後方以蘇民瘼康功之歌<lb/>
斯起治狀之籍隨書能乆居乎望蓬萊之雲近固將朝<lb/>
也覺蘭檢之香浮某辛苦書生僥逾末第方抱琴而至<lb/>
已難行學愛之心及張瑟而調而終窘拙勞之態必居<lb/>
<pb n="KR4d0368_WYG_071-4a"/>
上者包荒以容徳庶為下者竭節而無虞思戴仁天若<lb/>
為道地州縣一家之密脉絡貫通門牆數仞之髙夢魂<lb/>
先到不盡賀意寄諸無言<lb/>
　　答趙權巡劄<lb/>
某伏以華𥚑織翠駕言訪戴之㳺金薤琳瑯胥動厄陳<lb/>
之嘆偶然相值兩無奈何嘗謂以貧為常君子固守窮<lb/>
之義周人之急仁者有助愛之心然于二者之間難以<lb/>
一槩而論顔魯公適無米且將乞之不嫌監河候未得<lb/>
<pb n="KR4d0368_WYG_071-4b"/>
金雖欲貸而何已必相孚于實意斯不愧于古人有來<lb/>
載教之章深動常饑之念雖莫能觧劒而指廪而宜予<lb/>
粟而分金然問之帑庾之餘惟四壁立謀諸室家之蓄<lb/>
雖長物無茍非知我之深鮮不議其為吝徒為太息<lb/>
勉答空書顧相厄哉竊比生魚之范子豈長貧者知將<lb/>
騎鶴于揚州<lb/>
　　賀家憲除都官郎中仍舊任啟<lb/>
某竊服山縣側聞邸狀恭審疇庸霜節司𨽻秋聨天詔<lb/>
<pb n="KR4d0368_WYG_071-5a"/>
一飛方重列城之攀戀星軺冄頓具孚舊日之觀瞻豈<lb/>
惟浙東實係天下先生以體用一貫之學宗主諸賢之<lb/>
盟紫皇簡知謂世變俗薄官餂吏饕所以續本朝之仁<lb/>
立生民之命滔滔者視為何事而況去天尺五根本當<lb/>
培非氷雪其嚴足以凛冽塵濁水月其明足以照燭幽<lb/>
隱權衡其平足以秤停輕重山岳其鎮足以摧壓浮薄<lb/>
何以福一道此禮樂六轡之遣不輕屬也邇來趣君某<lb/>
固知當為民復留然柄用亦匪朝伊夕耳某忝在門下<lb/>
<pb n="KR4d0368_WYG_071-5b"/>
弟子列方此羣噪交攻百短畢露二天之覆造化者<lb/>
殆為之地其雀躍之私非流俗能喻脩尺狀仰凟賀私<lb/>
不敢用套頌<lb/>
　　回錢清卿宣使劄<lb/>
某乆不修五雲閣敬山峻斗明寸忱瞻嚮伏拜寳帖謙<lb/>
光燁然何以䝉稱寵喻和顧人夫事仰仞牆不鄙使令<lb/>
之盛意然髙明虛受不敢不以忱控邑民自去年冬初<lb/>
已艱食忍饑今又為連雨所損正爾徬徨本縣不敢妄<lb/>
<pb n="KR4d0368_WYG_071-6a"/>
起一夫且冬作正殷亦難于妨農況潭夫既出錢自顧<lb/>
猶可及民萬一官司行移則實反成虛費而百姓亦且<lb/>
望而畏避矣坐是不克仰遵約束某既䝉厚予又有一<lb/>
說以獻今春事既興田地間皆麥皆麻正恐傷動不惟<lb/>
民無暇也竊計可緩者雲厦之修造而農事不可不急<lb/>
少遲吉用秋成之後而役之亦盛事此區區之忠不避<lb/>
煩凟倘䝉領畧百里在春風中矣<lb/>
　　答全察使<hi>槐卿</hi>第二劄<lb/>
<pb n="KR4d0368_WYG_071-6b"/>
某恐滓峻嚴敢畧長叙首祈涵宥某昨被寳緘不鄙賜<lb/>
喻繼嘗具公牘繳以尺箋備陳委折于髙明之前區區<lb/>
無他為相文四一家二百指請命耳既及旬餘忽聞及<lb/>
城而為有力者夜半負而走且聞縣兵見訴于㑹稽猶<lb/>
未直也坐此過䝉台照洊頒嚴戒跼蹐良深某一介小<lb/>
吏望雲閥在九霄上尋常瞻望而不可得況有所以命<lb/>
何敢不盡力奉承第此事大有難言不容不告相文四<lb/>
相華兄弟自隔六世各籍異財畧無干涉只縁相華業<lb/>
<pb n="KR4d0368_WYG_071-7a"/>
蕩廢既盡垂涎相文四之粗給饘粥乞取之不足從而<lb/>
妄取以投大府府司尚欠契勘遽以聞聽玉竊知府門<lb/>
素不受人妄獻陂量甚欲聽人盡言于是以小民之無<lb/>
告為凟自謂委折一達氷鑑不惟相文四之家可以更<lb/>
生而某之苦口將䝉喜顔色俯從之不暇豈料清平世<lb/>
界姦宄窺伺奪其書滅其實尚以遏陽春生物之路下<lb/>
以熾爝火助日之心然相文四大情不過如此不得不<lb/>
更具申惟乞特達放釋容某縱相文四以歌舞盛徳懲<lb/>
<pb n="KR4d0368_WYG_071-7b"/>
相華等以警戒其虛妄是斥泰山之毫髪而相文四之<lb/>
父子妻奴百世恩主也某炷香西望不勝拳拳<lb/>
　　答前人第三劄<lb/>
某一介小吏雖未獲瞻光符然近屢䝉賜以昇緘喻以<lb/>
公事是眷已知深矣區區之懐敢不終白某實以真心<lb/>
體承使令實欲以好事助成盛徳天日之上不可誣也<lb/>
而府門左右或以瑣瑣利便上累氷聽至勞嚴命再四<lb/>
相文四即是良民有彼相文五相管籍中僅有五斗二<lb/>
<pb n="KR4d0368_WYG_071-8a"/>
升安得有産業在戸窮極計生取族人之家業投獻在<lb/>
髙明可一見而決相華真可誅相文四真可憫台旨所<lb/>
以委曲令某契勘者固欲求是非之的以為去取之判<lb/>
使某以流俗之見依阿茍循不為名閥究竟分曉是僕<lb/>
妾之道豈不辱明教負鞭䇿哉府門基業如山不較一<lb/>
撮土之多小民得尺寸田地力耕火種則半饑半餓可<lb/>
以粗延氣息仁人聞之相文四一家二十口動心興憐<lb/>
何忍奪之一狀申聞敢乞過目特筆住行不然則終敢<lb/>
<pb n="KR4d0368_WYG_071-8b"/>
以一小忠自獻某俯伏萬罪<lb/>
　　上家憲劄<lb/>
某馮將師慈輙有屑凟某伏自比者琅函寳墨寵答恩<lb/>
勤奎璧分輝塵賤動色繼此日困于横逆之來無從狀<lb/>
謝某非才學製僥倖兩年三箇月矣未嘗敢生事以邀<lb/>
功行怪事以干譽我職分内之事不敢不力貴勢佔民<lb/>
之産奪學田事䝉崇臺主盟之造已覺小定而今焉為<lb/>
一稍子方元四者屢不伏差使輙當案咆哮未及斷間<lb/>
<pb n="KR4d0368_WYG_071-9a"/>
適錢東巖之子帥幹宅眷過邑其黨因兠乗載投勢擒<lb/>
去縣卒帥幹者乃為稍子所使倚居上幕借助王邸反<lb/>
委以打刼訴于府追吏卒空一縣且對移徐尉以指使<lb/>
而鞠勘吏卒方嚴所以區處某者未測今日之毒積有<lb/>
日矣錢卿一譁幹董奎在剡為虎頭名百家幹掀舞萬<lb/>
狀擾害一邑奪佔馬氏産私擒馬氏子凌辱體究官于<lb/>
地頭騰訴縣官吏于臺部某因申前帥<hi>饒應龍</hi>編置之既<lb/>
而逃回益以横某收之囹圄鎖之塞下錢卿深憾之故<lb/>
<pb n="KR4d0368_WYG_071-9b"/>
欲借此事以修怨而不自知其為紀綱已壞觀聽便别<lb/>
强幹悍僕譁䣊奸儔昔避者今于于矣昔伏者今揚揚<lb/>
矣于臺于府撰不根之詞反無理之訟今紛紛矣綱觧<lb/>
之督促文移之應酬日不暇給而催吏僅四名就逮一<lb/>
在病行案吏亦只四五輩被追者二而餘皆散亡而専<lb/>
兵數十為羣横行于市動以廣捕為名厠役之徒鳥驚<lb/>
獸竄畫無庭立夜無㕔宿某獨手破印咄咄怪事同官<lb/>
悠悠耳獨趙簿<hi>必葑同郡慈溪人</hi>猶能張吾軍共勞苦全府二<lb/>
<pb n="KR4d0368_WYG_071-10a"/>
事方懷不平而錢又與之合力焉以去某為慶某自知<lb/>
為當去但令無自去之理而帥府<hi>劉良貴</hi>亦未必遽使去<lb/>
萬一牽制因循則有甚掣肘者諸貴勢既虎視其旁一<lb/>
稍子亦鴟張于下如此景象亦難立脚措手若曰架漏<lb/>
支撑茍且嵗月初志謂何知己謂何或謂某當直達之<lb/>
元老一則恐近僣一則恐近名如䝉密庸之造矜其執<lb/>
而不化拙而無他力賜主維使之去則得其所以去而<lb/>
不為門牆之辱留則得其所以留而不負民社之寄則<lb/>
<pb n="KR4d0368_WYG_071-10b"/>
某終身根本在此一節<lb/>
　　上京尹潜戸侍<hi>說友</hi>劄<lb/>
某事師門如子事父凡事惟直述某既受異知凜凜弗<lb/>
稱而未嘗敢行怪今偶忤貴勢者之三事適并亦知先<lb/>
生處煩劇之任不當屑屑凟聽再四籌之舍仞牆又無<lb/>
以告用敢條陳一為邑之譁民相華等以族之相文四<lb/>
之已業投獻于全察史槐卿三帖書屢移文委本縣扦<lb/>
釘及據相文四之陳狀并將官籍契勘乃知相華本無<lb/>
<pb n="KR4d0368_WYG_071-11a"/>
産業特因乞覔借貸者不厭所欲舉而妄獻之某因書<lb/>
厯陳其不可拒絶之者厯八十日畧不見聽及將相文<lb/>
四次男相開二及其孫等私自擒摶前去某遂申聞臺<lb/>
府乞移文全府仍追斷妄獻人仍將某按罷以謝百姓<lb/>
䝉憲一判甚嚴計使一判繼之使府則判呈字不復行<lb/>
今全府雖放相開二等而又將相文四長男相開一執<lb/>
留苦楚某只得追究而全府怒不已此得罪于府第一<lb/>
也一為邑人張太博家幹者魏彭凌其子縣尉之弱而<lb/>
<pb n="KR4d0368_WYG_071-11b"/>
盗侵財物詭其主搃幹之户而瞞避賦役逃鄉而背其<lb/>
主家擯妻而眤其子婦某因張尉有詞除坟墓墓屋外<lb/>
籍其田租數十石歸縣申府聞使府已特判給榜矣而<lb/>
魏彭又逃寨歸投全府節使允堅帥坐又帖寨放魏彭<lb/>
且専人追吏索案某堅執而不發某又申臺府䝉憲使<lb/>
一判甚明使府亦已為收専人及申計臺而承受懼弗<lb/>
敢投其魏彭方且與全府幹人王直及譁䣊祝祐等百<lb/>
端經營必欲成其繆計訴詞方紛紛焉度帥坐亦不得<lb/>
<pb n="KR4d0368_WYG_071-12a"/>
以而行全節使亦非其本意特其幹人恣肆依馮此某<lb/>
之得罪于府第者二也一本縣係孔道朝夕有差舟之<lb/>
擾稍子方元四不伏差使至當㕔咆哮因訊問送中門<lb/>
未斷治間忽錢卿可則之子見任越之帥幹其宅眷自<lb/>
台過邑方元四之黨以其船攬載挾勢擒去縣雜職吳<lb/>
潮縳其船頭箠掠瀕死某差㕔子傳語不聽委縣尉徐<lb/>
涘請見又不聽既而縣卒就市拖一人至曰此船上水<lb/>
手也及詰之則知是帶行人隨使之去且以一劄一狀<lb/>
<pb n="KR4d0368_WYG_071-12b"/>
申帥幹可謂委曲存體而吳潮竟不放回至次日未免<lb/>
將方元四斷示稍立縣家紀綱豈謂帥幹者以福邸為<lb/>
主反訴之府以為本縣打刼追逮吏卒空一縣且對移<lb/>
徐尉以本府指使而鞠勘吏卒方嚴意必欲逐去縣令<lb/>
而後已葢因去載錢卿有一幹人董奎者居于縣為十<lb/>
虎頭名百家幹依憑掀舞流毒漲禍百里苦之前政欲<lb/>
去之而未能某因事斷鎖之又申前帥編置之自謂稍<lb/>
為百里吐氣今日之事乃所以修怨不極不止此某得<lb/>
<pb n="KR4d0368_WYG_071-13a"/>
罪于府第者三也今全錢與福邸合以去令為度某于<lb/>
一去甚輕但恐徒為摧抑牽制而不使之快活賦歸吏<lb/>
卒既空紀綱盡廢尚何精采可以興起視聽尚何顔靣<lb/>
可以親近士民以兩年三個月之功夫豪强奸妄頗為<lb/>
之帖息綱觧頗為之齊整掃去白撰截定預借亦無負<lb/>
于教誨扶持之素而一旦理不勝勢鰌鱓舞而狐狸號<lb/>
非木非石如何忍受何職何事如何茍且惟去為是而<lb/>
令無自去之理此所謂莫知為計也區區欲乞師慈宛<lb/>
<pb n="KR4d0368_WYG_071-13b"/>
轉區處全其未至敗缺之身開其尚可奔走之路此事<lb/>
若得元老有聞則百怪自定某欲冐昧申聞又無從可<lb/>
達或䝉九鼎之重屑一轉語非惟為某一身為一縣為<lb/>
天下立紀綱也縣事雖微闗係實大惟公造是依是歸<lb/>
干冐峻嚴某伏楮戰汗仰丐台察<lb/>
　<lb/>
　<lb/>
　本堂集巻七十一<lb/>
</p>
<p>
</p>
  </div>
</body>
</text>
</TEI>